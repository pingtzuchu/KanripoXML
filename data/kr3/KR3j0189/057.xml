<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷五十七</head> <lb/>
    <p>
<pb n="KR3j0189_WYG_057-1a"/>
欽定四庫全書<lb/>
　古今説海卷五十七<lb/>
　　　　　　　　　　　　　明　陸楫　編<lb/>
　説淵三十七<hi>别傳三十七</hi>
　　袁天綱外傳<hi>闕名</hi>
袁天綱蜀郡成都人父璣梁州司倉祖嵩周朝厯犍為<lb/>
蒲陽蒲江三郡守車騎將軍曽祖達梁朝江黄二州刺<lb/>
史周朝厯天水懷仁二郡守天綱少孤貧好道藝精於<lb/>
<pb n="KR3j0189_WYG_057-1b"/>
相術唐武徳年中為火井令貞觀六年秩滿入京太宗<lb/>
召見謂天綱曰巴蜀古有嚴君平朕今有爾自顧何如<lb/>
對曰彼不逄時臣遇聖主臣當勝也隋大業末竇軌客<lb/>
遊劒南徳陽縣與天綱同宿以貧苦問命天綱曰公額<lb/>
上伏犀貫玉枕輔角又成就從今十年後必富貴為聖<lb/>
朝良佐右輔角起兼復明淨當於梁益二州分野大振<lb/>
功名軌曰誠如此言不敢忘徳初為益州行臺僕射既<lb/>
至召天綱謂曰前於徳陽縣相見豈忘也深禮之更請<lb/>
<pb n="KR3j0189_WYG_057-2a"/>
為審天綱瞻之良久曰骨法成就不異往時然目色赤<lb/>
脈貫瞳子語浮面赤為將多殺人願自誡後果多行殺<lb/>
戮武徳九年軌被徵詣京謂天綱曰更得何官對曰面<lb/>
上家人坐位不動輔角右畔光澤更有喜色至京必蒙<lb/>
聖恩還來此任其年果重授益州都督天綱初至洛陽<lb/>
在清化坊安置朝野歸輳人物常滿是時杜淹王珪韋<lb/>
挺三人來見天綱謂淹曰蘭臺成就學堂寛廣謂珪曰<lb/>
公法令成就天地相臨從今十年當得五品要職謂挺<lb/>
<pb n="KR3j0189_WYG_057-2b"/>
曰公面似大獸之面文角成就必得貴人攜接初為武<lb/>
官又語杜淹曰二十年外終恐三君同被責黜暫去即<lb/>
還淹尋遷侍御史武徳中爲天策府兵曹文學館學士<lb/>
王珪為隱太子中允韋挺自隋末隱太子引之為率更武<lb/>
徳六年俱配流嶲州淹等至益州見天綱泣曰袁公前<lb/>
於洛陽之言皆如高旨今日形勢如此更為一看天綱<lb/>
曰公等骨法大勝往時不乆即回終當俱享榮貴至九<lb/>
年六月俱追入又過益州造天綱天綱曰杜公至京即<lb/>
<pb n="KR3j0189_WYG_057-3a"/>
得三品要職年夀非天綱所知王韋二公在後當得三<lb/>
品兼有夀然晩途皆不稱遂韋公尤甚及淹至京拜御<lb/>
史大夫檢校吏部尚書贈天綱詩曰伊吕深可慕松喬<lb/>
定是虚繫風終不得脱屣欲安如且珍紈素美當與薜<lb/>
蘿疎既逄楊得意非復久閒居王珪尋為侍中出為同<lb/>
州刺史韋挺厯䝉州刺史並卒於官皆如天綱之言貞<lb/>
觀中勑追詣九成官于時中書舍人岑文本令視之天<lb/>
綱曰舍人學堂成就眉復過目文才振於海内頭有生<lb/>
<pb n="KR3j0189_WYG_057-3b"/>
角猶未大成後視之全無三品前視三品可得然四體<lb/>
虚弱骨肉不相稱得三品恐是損夀之徵後文本官至<lb/>
中書令尋卒房𤣥齡與李審素同見天綱房曰李恃才<lb/>
傲物君先相得何官天綱云五品未見若六品已下清<lb/>
要官有之李不復問云視房公得何官天綱云此人大<lb/>
富貴公若欲得五品即求此人李不之信後房公為宰<lb/>
相李為起居舍人卒高宗聞徃言令房贈五品官房奏<lb/>
贈諫議大夫申公高士廉謂天綱曰君後更得何官天<lb/>
<pb n="KR3j0189_WYG_057-4a"/>
綱曰自知相禄已絶不合更有恐今年四月大厄果不<lb/>
過是月而卒也蒲州刺史蔣儼幼時天綱謂曰此子當<lb/>
累年幽禁後大富貴從某官位至刺史年八十三其年<lb/>
八月五日午時禄絶儼後征遼東没賊囚於地穽七年<lb/>
高麗平定歸得官一如天綱所言至蒲州刺史八十三<lb/>
謂家人曰袁公言我八月五日禄絶其死矣設酒饌與<lb/>
親故為别果有勑至放致仕遂停禄後數年卒李義府<lb/>
僑居于蜀天綱見而奇之曰此郎貴極人臣但夀不長<lb/>
<pb n="KR3j0189_WYG_057-4b"/>
耳因請舍之託其子謂李曰此子七品相願公提挈之<lb/>
義府許諾因問天綱夀幾何對曰五十二外非所知也<lb/>
義府後為安撫使李大亮侍中劉洎等連薦之召見試<lb/>
令詠烏立成其詩曰日裏颺朝彩琴中伴夜啼上林多<lb/>
少樹不借一枝棲太宗深賞之曰我將全樹借汝豈唯<lb/>
一枝自門下典儀超拜監察御史其後位夀皆如天綱<lb/>
之言贊皇公李嶠幼有清才昆弟五人皆年不過三十<lb/>
而卒唯嶠已長成矣母憂之益切請天綱天綱曰郎君<lb/>
<pb n="KR3j0189_WYG_057-5a"/>
神氣清秀而夀若不永恐不出三十其母大以為戚嶠<lb/>
時名振咸望貴達聞此言不信其母又請袁生致饌診<lb/>
視云定矣又請同於書齋連榻而坐寢袁登牀穩睡李<lb/>
獨不寢至五更忽睡袁適覺視嶠無喘息以手候之鼻<lb/>
下氣絶初大驚恠良久偵候出入息乃在耳中撫而告<lb/>
之曰得矣遂起賀其母曰數候之皆不得今方見之矣<lb/>
郎君必大貴夀是龜息也貴夀而不富耳後果如其言<lb/>
則天朝拜相而家常貧是時帝數幸宰相宅見嶠卧青<lb/>
<pb n="KR3j0189_WYG_057-5b"/>
絁帳帝歎曰國相如是乖大國之體賜御用繡羅帳焉<lb/>
嶠寢其中達曉不安覺體生疾遂自奏曰臣少被相人<lb/>
云不當華腴故寢不安焉帝嘆息久之任意用舊者嶠<lb/>
身材短小鼻口都無厚相時議不以重祿待之其在潤<lb/>
州也充使宣州山採銀時妄傳其暴亡舉朝傷歎冬官<lb/>
侍郎張詢古嶠之從舅也聞之甚憂使諸親訪候其實<lb/>
適㑹南使云亡實矣詢古潸然涕泗朝士多相慰者時<lb/>
有一人稱善骨法頗得袁天綱之術朝貴多竊問之其<lb/>
<pb n="KR3j0189_WYG_057-6a"/>
人曰久知李舍人祿位稍薄諸人竦戚其人又曰李舍<lb/>
人雖有才華而儀觀耳目鼻口畧無成就者頃見其加<lb/>
朝散已憂之矣衆皆然之嶠竟三秉衡軸極人臣之貴<lb/>
然則嶠之相難知而天綱得之又陜州刺史王當有女<lb/>
集州縣文武官令天綱揀壻天綱曰此無貴壻惟識果<lb/>
毅姚某者有貴子可嫁之終必得力當從其言嫁之時<lb/>
人咸笑焉乃元崇也時年二十三好獵都未知書嘗詣<lb/>
一親表飲遇相者曰公後必富貴言訖而去姚追而問<lb/>
<pb n="KR3j0189_WYG_057-6b"/>
之相者曰公甚貴為宰相歸以告其母母勸令讀書崇<lb/>
遂割放鷹鷂折節勤學以挽郎入仕竟位至宰相天綱<lb/>
有子客師傳其父業所言亦驗客師官為廩犧令顯慶<lb/>
中與賈文通同供奉高宗以銀合合一鼠令諸術數人<lb/>
射之皆言有一鼠客師亦曰鼠也然入一出四啓合中<lb/>
已生三子果有四矣客師常與一書生同過江登舟訖<lb/>
遍視舟中人顔色謂同侣曰不可過也遂相引登岸私<lb/>
語曰吾視舟中數十人皆鼻下黒氣大厄不久豈可從<lb/>
<pb n="KR3j0189_WYG_057-7a"/>
之且少留舟未發間忽見一丈夫神色高朗跛一足負<lb/>
擔驅驢登舟客師見此人乃謂侣曰可以行矣貴人在<lb/>
内吾儕無憂矣登舟而發至中流風濤忽起危懼雖甚<lb/>
終濟焉詢驅驢丈夫乃是婁師徳也後位至納言焉<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_057-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷五十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷二十二</head> <lb/>
    <p>
<pb n="KR3j0189_WYG_022-1a"/>
欽定四庫全書<lb/>
　古今説海卷二十二<lb/>
　　　　　　　　　　　　　明　陸楫　編<lb/>
　説淵二<hi>別傳二</hi>
　　洛神傳<hi>闕名</hi>
大和中處士蕭曠自洛東遊至孝義館夜憩于雙美亭<lb/>
時月朗風清曠善琴遂取琴彈之夜半調甚苦俄聞洛<lb/>
水之上有長歎者漸相逼乃一美人曠因捨琴而揖之<lb/>
<pb n="KR3j0189_WYG_022-1b"/>
曰彼何人斯女曰洛浦神女也昔陳思王有賦子不憶<lb/>
也邪曠曰然曠又問曰或聞洛神即甄皇后后謝世陳<lb/>
思王遇其魄於洛濱遂為感甄賦後覺事之不正改為<lb/>
洛神賦寄意於宓妃有之乎女曰妾即甄后也為慕陳<lb/>
思王之才調文帝怒而幽死後精魄遇王於洛水之上<lb/>
叙其寃抑因感而賦之覺事之不典易其題乃不謬矣<lb/>
俄有雙鬟持茵席具酒殽而至謂曠曰妾為袁家新婦<lb/>
時性好鼓琴每彈至悲風及三峽流泉未嘗不盡夕而<lb/>
<pb n="KR3j0189_WYG_022-2a"/>
止適聞君琴韻清雅願一聽之曠乃彈别鶴操及悲風<lb/>
神女長歎曰真蔡中郎之儔也問曠曰陳思王洛神賦<lb/>
如何曠曰真體物瀏亮為梁昭明之精選爾女微笑曰<lb/>
狀妾之舉止云翩若驚鴻婉若遊龍得無疎矣曠曰陳<lb/>
思王之精魄今何在女曰見為遮須國王曠曰何為遮<lb/>
須國女曰劉聰子死而復生語其父曰有人告某云遮<lb/>
須國久無主待汝父來作主即此國是也俄有一青衣<lb/>
引一女曰織綃娘子至矣神女曰洛浦龍君之愛女善<lb/>
<pb n="KR3j0189_WYG_022-2b"/>
織綃于水府適令召之爾曠因語織綃曰近日人世或<lb/>
傳栁毅靈姻之事有之乎女曰十得其四五爾餘皆飾<lb/>
詞不可惑也曠曰或聞龍畏鐵有之乎女曰龍之神化<lb/>
雖鐵石金玉盡可透達何獨畏鐵乎畏者蛟螭輩也曠<lb/>
又曰雷氏子佩豐城劒至延平津躍入水化為龍有之<lb/>
乎女曰妄也龍木類劒乃金金既尅木而不相生焉能<lb/>
變化豈同雀入水為蛤雉入水為蜃哉但寶劒靈物金<lb/>
水相生而入水雷生自不能沈于泉耳其後搜劒不獲<lb/>
<pb n="KR3j0189_WYG_022-3a"/>
乃妄言為龍且雷煥只言化去張司空但言終合俱不<lb/>
説為龍任劒之靈異亦人之鼔鑄鍛鍊非自然之物是<lb/>
知終不能為龍明矣曠又曰梭化為龍如何女曰梭木<lb/>
也龍本屬木變化歸本又何怪也曠又曰龍之變化如<lb/>
神又何病而求馬師皇療之女曰師皇是上界高真哀<lb/>
馬之引重負逺故為馬醫愈其疾者萬有餘匹上天降<lb/>
鑒化其疾於龍辱吻間欲驗師皇之能龍後負而登天<lb/>
天假之非龍真有病也曠又曰龍之嗜鷰血有之乎女<lb/>
<pb n="KR3j0189_WYG_022-3b"/>
曰龍之清虛食飲沆瀣若食鷰血豈能行藏蓋嗜者乃<lb/>
蛟蜃輩耳無信造作皆梁朝四公誕妄之詞爾曠又曰<lb/>
龍何好曰好睡大即千年小不下數百嵗偃仰于洞穴<lb/>
鱗甲間聚積沙塵或有鳥銜木實遺棄其上乃甲坼生<lb/>
樹至于合抱龍方覺悟遂振迅修行脱其體而入虚無<lb/>
澄其神而歸寂滅自然形之與氣隨其化用散入真空<lb/>
若未胚腪若未凝結如物在恍忽精奇杳冥當此之時<lb/>
雖百骸五體盡可入于芥子之内隨其舉止無所不之<lb/>
<pb n="KR3j0189_WYG_022-4a"/>
自得還元返本之術與造化爭功矣曠又曰龍之修行<lb/>
向何門而得女曰高真所修之術何異上士修之形神<lb/>
俱達中士修之神超而形沉下士修之形神俱墜且當<lb/>
修之時氣爽而神凝有物出焉即老子云恍恍忽忽其<lb/>
中有物也其於幽微不敢泄露恐為上天譴謫爾神女<lb/>
遂命左右傳觴叙語情况眤洽蘭艷動人若左瓊枝而<lb/>
右玉樹繾綣永夕感暢其懷曠曰遇二仙娥於此真所<lb/>
謂雙美亭也忽聞鷄嗚神女乃留詩曰玉筯凝腮憶魏<lb/>
<pb n="KR3j0189_WYG_022-4b"/>
宫朱絲一弄洗清風明晨追賞應愁寂沙渚煙銷翠羽<lb/>
空織綃詩曰織綃泉底少歡娛更勸蕭郎盡此壺愁見<lb/>
玉琴彈别鶴又將清淚滴真珠曠答二女詩曰紅蘭吐<lb/>
艷間天桃自喜尋芳數已遭珠珮鵲橋從此斷遥天空<lb/>
恨碧雲高神女遂出明珠翠羽二物贈曠曰此乃陳思<lb/>
王賦云或採明珠或拾翠羽故有斯贈以成洛神賦之<lb/>
詠也龍女出輕綃一匹贈曠曰若有賈人購之非萬金<lb/>
不可神女曰君有奇骨異相當出世但澹味薄俗清襟<lb/>
<pb n="KR3j0189_WYG_022-5a"/>
養真妾當為隂助言訖超然躡虛而去無所睹矣後曠<lb/>
寳其珠綃多遊嵩岳友人嘗遇之備寫其事今遁世不<lb/>
復見焉<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_022-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷二十二<lb/>
</p>
<p>
</p>
  </div>
</body>
</text>
</TEI>
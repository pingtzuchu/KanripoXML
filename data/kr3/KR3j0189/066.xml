<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷六十六</head> <lb/>
    <p>
<pb n="KR3j0189_WYG_066-1a"/>
欽定四庫全書<lb/>
　古今説海卷六十六<lb/>
　　　　　　　　　　　　　明　陸楫　編<lb/>
　説淵四十六<hi>别傳四十六</hi>
　　李清傳<hi>闕名</hi>
李清北海人也代傳染業清少學道多延齊魯之術士<lb/>
道流必誠敬接奉之終無所遇而勤求之意彌切家富<lb/>
於財素為青州之豪甿子孫及内外婣族近數百家皆<lb/>
<pb n="KR3j0189_WYG_066-1b"/>
能游手射利於益都毎清之生日則爭先餽遺凡積百<lb/>
餘萬清性仁儉來則不拒納亦不散如此相因填累藏<lb/>
舍年六十九生日前一旬忽召婣族大陳酒食已而謂<lb/>
曰吾賴爾輩勤力無過各能生活以是吾獲優贍然吾<lb/>
布衣蔬食逾三十年矣寧復有意于華侈哉爾輩以吾<lb/>
老長行每遺吾生日衣裝服玩其侈亦至矣然吾自乆<lb/>
所得緘之一室曾未閲視徒損爾之給用資吾之糞土<lb/>
竟何為哉幸天未録吾魂氣行將又及生辰吾固知爾<lb/>
<pb n="KR3j0189_WYG_066-2a"/>
輩又營續夀之禮吾所以先期而㑹葢止爾之常態耳<lb/>
子孫皆曰續夀自逺有之非此將何以展卑下孝敬之<lb/>
心願無止絶婚婣故舊不安也清曰茍爾輩之志不可<lb/>
奪則從吾所欲而致之可乎皆曰願聞尊㫖清曰各能<lb/>
遺吾洪纎麻縻百尺總而計之是吾獲數千百丈矣以<lb/>
此為紹續吾夀豈不延長哉皆曰謹奉教然尊㫖的有<lb/>
所以卑小敢問清笑而謂曰終亦須令爾輩知之吾下<lb/>
界俗人妄意求道精神心力夙夜勤勞于今六十載矣<lb/>
<pb n="KR3j0189_WYG_066-2b"/>
而曾無影響吾年老矣耄朽殆盡自期筋骸止可遷延<lb/>
三二年耳欲乗視聴步履之尚能將行早志爾輩幸無<lb/>
阻吾先是青州南十里有髙山俯壓郡城峯頂中裂豁<lb/>
為關崖州人家家坐對嵐岫歸雲過鳥厯厯盡見按圗<lb/>
經云雲門山俗亦謂之劈山而清蓄意多時及是謂婣<lb/>
族曰雲門山神仙之窟宅也吾將往焉吾生日坐大竹<lb/>
簣以轆轤自縋而用纎縻為媒焉脱不可前吾當急引<lb/>
其媒爾則出吾於媒未振候及實而止肆吾志所如當<lb/>
<pb n="KR3j0189_WYG_066-3a"/>
復來歸子孫婣族泣而諫曰㝠寞深逺不測紀極況山<lb/>
精木魅蛇虺怪物何類不儲忍以千金之身自投於斯豈久<lb/>
視永年之階乎清曰吾之志也汝輩必阻則吾私行矣<lb/>
是不獲竹簣洪縻之安也衆知不可回則共成其事及<lb/>
期而婣族鄉里凡千百人競齎酒饌遲明大會於山椒<lb/>
清乃揮手謝辭而入焉良久及地其中極暗仰視天纔<lb/>
如手掌捫四壁止容兩席許東南有穴可俯僂而入乃<lb/>
棄簣遊焉初甚狹細漸往則可伸腰如此約行三十里<lb/>
<pb n="KR3j0189_WYG_066-3b"/>
晃朗㣲明俄及洞口山川景象雲煙草樹宛非人世曠<lb/>
望久之惟東南十數里隠映若有居人焉因徐步詣之<lb/>
至則陡絶一臺階級極峻而南行可以登陟遂䖍誠而<lb/>
上頗懐恐懼及至先窺堂宇甚嚴中有道士四五人清<lb/>
於是叩門俄有青童應門問曰青州染工李清青童如<lb/>
詞以報清聞中堂曰李清伊來也乃令前進清惶怖趨<lb/>
拜當軒一人遙語曰未宜來何即遽至因令遍拜諸賢其<lb/>
時日已午忽有白髮翁自門而入禮謁啓曰蓬萊霞明<lb/>
<pb n="KR3j0189_WYG_066-4a"/>
觀丁尊師新到衆聖令邀諸真登上清赴㑹於是列真<lb/>
偕行謂清曰汝且居此臨出顧曰慎無開北扉清巡視<lb/>
院宇兼啟東西門情意飃飃然自惟永棲真境因至堂<lb/>
北見北户斜掩偶出顧望下為青州宛然在掌離思歸<lb/>
心良久方爾悔恨欲返諸真則已還矣其中相謂曰令<lb/>
其勿犯北門竟爾自惑信知仙界不可妄至也因與瓶<lb/>
中酒飲一甌其色濃白既而謂曰汝可且歸清則叩頭<lb/>
求哀又云無路却返衆謂清曰會當至此但時限未耳<lb/>
<pb n="KR3j0189_WYG_066-4b"/>
汝勿苦無途但閉目足至地則到鄉也清不得已流涕<lb/>
辭行或相謂曰遣其歸須令有以為生清心恃豪富訝<lb/>
此語為不知已一人顧清曰汝於堂内閣上取一軸書<lb/>
去清既得謂清曰脱無依賴可以此書自給清遂閉目<lb/>
遂覺身如飛鳥但聞風水之聲相激須㬰履地開目即<lb/>
青州之南門其時纔申末城隍阡陌髣髴如舊至於屋<lb/>
室樹木人民服用俱已變改獨行盡日更無一人相識<lb/>
者即詣故居朝來之大宅宏門改張新舊曾無倣像左<lb/>
<pb n="KR3j0189_WYG_066-5a"/>
側有業染者因投詣與之語其人稱姓李自云我本北<lb/>
海富家因指前後閭閈曰此皆我祖先之故業曾祖求<lb/>
道隋開皇四年生日自縋南山不知所終因是家道淪<lb/>
破清悒怏久之乃換姓氏寓遊城邑即取所得書開之<lb/>
則療小兒諸疾方也其年青州小兒癘疫清之所醫無<lb/>
不立愈不旬月財産復振時髙宗永徽元年天下富庶<lb/>
而北海往往有知清者因是齊魯人從而學道術者凡<lb/>
百千輩至五年清乃謝門徒云吾往泰山觀封禪自此<lb/>
<pb n="KR3j0189_WYG_066-5b"/>
莫知所往<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷一百二十三</head> <lb/>
    <p>
<pb n="KR3j0189_WYG_123-1a"/>
欽定四庫全書<lb/>
　古今説海卷一百二十三<lb/>
　　　　　　　　　　　　　明　陸楫　編<lb/>
　説纂七<hi>散録一</hi>
　　江行雜録<hi>宋廖瑩中</hi>
肅宗在春宫嘗與諸王從𤣥宗詣太清宫有龍見于殿<lb/>
之東梁𤣥宗目之顧問諸王有所見乎皆曰無之問太<lb/>
子太子俛而未對上問頭在何處曰在東上撫之曰真<lb/>
<pb n="KR3j0189_WYG_123-1b"/>
我兒也<hi>因話録</hi>
和政公主肅宗第三女也降柳渾肅宗宴于宫中女優<lb/>
有弄假官戲其緑衣秉簡者謂之參軍樁天寳末蕃將<lb/>
阿布思伏法其妻配掖庭因使𨽻樂工是日遂為假官<lb/>
之長所謂樁者及侍宴皆笑樂公主獨俛首顰目不視<lb/>
上問其故公主曰禁中侍女不少何必須此人使阿布<lb/>
思真逆人也其妻亦同刑人不合近至尊之座果寃横<lb/>
又豈忍使妻與羣優雜處為笑謔之具哉妾雖至愚深<lb/>
<pb n="KR3j0189_WYG_123-2a"/>
以為不可上亦憫惻遂罷戲而免阿布思之妻由是賢<lb/>
重公主<lb/>
令狐文公除守兖州州境方旱米價甚髙公至首問米<lb/>
價㡬何州有㡬倉屈指獨語曰舊價若干四倉各出米<lb/>
若干以若干定價糶則可以賑救矣左右聽之流語遍<lb/>
郡中富人競發所畜物價乃平人心欣然<lb/>
賈耽精於術數有一叟失牛詣桑國師占師曰爾牛在<lb/>
賈相公帽筒中叟迎公首訴之公笑取筒中式盤據鞍<lb/>
<pb n="KR3j0189_WYG_123-2b"/>
作卦曰爾牛在安國觀之門後大槐鵲巢下便往探視<lb/>
見旁有人繫牛乃獲盜牛者<lb/>
牛竒章帥維揚杜牧在幕中夜多微服逸遊公聞之以<lb/>
街子數輩潛隨護之以防不虞後牧之以拾遺召臨别<lb/>
公以縱逸為戒牧之始猶諱之公命取一篋皆街子報<lb/>
帖云杜書記平善乃大感服<lb/>
杜牧之阿房宫賦云六王畢四海一蜀山兀阿房出陸<lb/>
傪作長城賦云千城絶長城列秦民竭秦君滅傪輩行<lb/>
<pb n="KR3j0189_WYG_123-3a"/>
在牧之前則阿房宫賦又祖長城句法矣牧之云明星<lb/>
熒熒開妝鏡也緑雲擾擾梳曉鬟也渭流漲膩棄脂水<lb/>
也煙斜霧横焚椒蘭也雷霆乍驚宫車過也轆轆逺聴<lb/>
杳不知其所之也盛言秦之奢侈楊敬之作華山賦有<lb/>
云見若咫尺田千畝矣見若環堵城千雉矣見若杯水<lb/>
池百里矣見若蟻蛭臺九層矣蜂窠聨聨起阿房矣小<lb/>
星熒熒焚咸陽矣華山賦杜司徒佑已常稱之牧之乃<lb/>
佑孫亦是效敬之所作信矣文章以不蹈襲為難也<hi>瑞桂</hi>
<pb n="KR3j0189_WYG_123-3b"/>
<hi>堂暇録</hi>
元相國之鎮江夏也嘗秋夕登黄鶴樓遥望海江之濵<lb/>
有光若殘星焉乃令親信往觀之遂櫂小舟直至江所<lb/>
乃釣船也詢彼漁云適獲一鯉光則無之親信乃攜鯉<lb/>
而來既登樓命庖人剖之腹中得古鏡二如古錢大以<lb/>
面相合背則隠起雙龍雖小而鱗鬛髯爪悉具既磨瑩<lb/>
則常有光耀公寳之置巾箱中及相國薨鏡亦亡去<lb/>
外王父中書令晉國公宣宗朝再啓黄閣不協比於權<lb/>
<pb n="KR3j0189_WYG_123-4a"/>
道惟以公諒宰大政四方有請訴礙於法者必固争不<lb/>
已由是征鎮忌焉然志尚典籍雖門施行馬庭列鳬鐘<lb/>
而尋繹未嘗稍倦於永寧里第别搆書齋每退朝獨處<lb/>
其中愉愉如也大中三年因請假將入齋惟所擾卑脚<lb/>
犬花鴨從既啓扉而花鴨連銜公衣却行叱去復至既<lb/>
入閤花鴨仰視吠轉急公亦疑之乃匣中拔千金劒按<lb/>
於膝上向空祝之曰若有異類隂物可出相見吾乃大<lb/>
丈夫豈懾于鬼輩而相迫邪言訖歘有物從梁上墜地<lb/>
<pb n="KR3j0189_WYG_123-4b"/>
乃人也朱髮衣短褐衣色貌黝痩頓首連拜惟曰死罪公<lb/>
止之且詢其姓名何為對曰李龜壽盧龍塞人也或有<lb/>
厚賂龜壽令不利於公龜壽上感鈞化復為花鴨所驚<lb/>
形不能匿令公若貰龜壽萬死之罪願以餘生服事台<lb/>
鼎公曰待汝以不死遂命元從都押衙傳存𨽻之明日<lb/>
旦有婦人至第門服裝單急曳履而抱持襁嬰請于閽<lb/>
曰幸為呼李龜壽龜壽乃出其妻且曰訝君稍遲昨夜<lb/>
半自前來相見耳遂與龜壽同止及公薨龜壽盡室亡<lb/>
<pb n="KR3j0189_WYG_123-5a"/>
去<hi>小説舊聞記</hi>
白樂天詩云倦倚繡牀愁不動緩垂緑帶髻鬟低遼陽<lb/>
春盡無消息夜合花開日又西好事者畫為倦繡圖<hi>娛書</hi>
<hi>堂詩話</hi>
梁太祖統四鎮日名温與崔相國連搆大事崔每奏太<lb/>
祖忠赤委之闗東國無患矣昭宗遽勑太祖改名全忠<lb/>
識者曰全字人王也又在中心其不可也近臣亦奏上<lb/>
方悔焉勑命既行追之莫及後果簒大位是時四方天<lb/>
<pb n="KR3j0189_WYG_123-5b"/>
下具在中心賜名之應也<hi>鑑戒録</hi>
王平甫云花蕊宫詞三十二首今考王恭簡續成初集<lb/>
記纔二十八首盡筆於此庶真贗了然　五雲樓閣鳳<lb/>
城間花木長新日月閒三十六宫連内苑太平天子坐<lb/>
崑山㑹真廣殿約宫牆樓閣相扶接太陽静甃玉堦横<lb/>
水岸御爐香燄撲龍牀龍池九曲逺相通楊柳絲牽兩<lb/>
岸風長似江南好春景畫船來去碧波中東内斜將紫<lb/>
禁通龍池鳳苑夾城中曉鐘聲斷嚴妝罷院院紗牕海<lb/>
<pb n="KR3j0189_WYG_123-6a"/>
日紅殿名新立號重光島上池臺盡改張但是一人行<lb/>
幸處黄金閤内鎖牙牀安排諸院接行廊水檻周回十<lb/>
里强青錦地衣紅繡毯盡鋪龍腦鬱金香夾城門與内<lb/>
門通朝罷巡遊到苑中每日中官祗候處滿堤紅豔立<lb/>
春風㕑船進食簇時新侍坐無非列近臣日午殿頭宣<lb/>
索膾隔花催喚打魚人立春日進内園花紅蕊輕輕嫰<lb/>
淺霞跪到玉堦猶帶露一時宣賜與宫娃三面宫城近<lb/>
夾牆苑中池水白茫茫亦從獅子門前入旋見亭臺繞<lb/>
<pb n="KR3j0189_WYG_123-6b"/>
岸傍離宫别院繞宫城金板輕敲合鳳笙夜夜月明花<lb/>
樹底傍池長有按歌聲御製新翻曲子成六宫纔唱未<lb/>
知名盡將觱栗來抄譜先按君王玉笛聲旋移紅樹劚<lb/>
青苔宣使龍池再鑿開展得緑波寛似海水心樓殿勝<lb/>
蓬萊太虚髙閣凌波殿背倚城牆面枕池諸院各分娘<lb/>
子位羊車到處不敎知脩儀承寵住龍池掃地焚香日<lb/>
午時等候大家來院裏看敎鸚鵡念新詩才人出入每<lb/>
相隨筆硯將行繞曲池能向綵牋書大字忽防御製寫<lb/>
<pb n="KR3j0189_WYG_123-7a"/>
新詩六宫官職總新除宫女安排入畫圖二十四司分<lb/>
六局御前頻見錯相呼春風一面晚妝成偷折花枝傍<lb/>
水行却被内監遥覷見故將紅豆打黄鶯梨園弟子簇<lb/>
池頭小樂攜來候燕遊旋炙銀笙先按拍海棠花下合<lb/>
梁州殿前排燕賞花開宫女侵晨探㡬回斜望花開遥<lb/>
舉袖聲傳先喚近臣來小毬塲近曲池頭宣喚勲臣試<lb/>
打毬先向畫廊排御幄管弦聲動立浮油供奉頭籌不<lb/>
敢争上棚專喚近臣名内人酌酒纔宣賜馬上齊呼萬<lb/>
<pb n="KR3j0189_WYG_123-7b"/>
嵗聲殿前宫女總纎腰初學乗騎怯又嬌上得馬來纔<lb/>
似走㡬回抛鞚抱鞍橋自敎宫娥學打毬玉鞍初跨柳<lb/>
腰柔上棚知是官家認遍遍長贏第一籌翔鸞閣外夕<lb/>
陽天樹影花光水接連望見内家來往處水門斜過罨<lb/>
樓船内人追逐采蓮時驚起沙鷗兩岸飛蘭棹把來齊<lb/>
拍水並船相鬭濕羅衣新秋女伴各相逢罨畫船飛别<lb/>
浦中旋折荷花伴歌舞夕陽斜照滿衣紅月頭支給買<lb/>
花錢滿殿宫娥盡十千遇著唱名多不應含羞急過御<lb/>
<pb n="KR3j0189_WYG_123-8a"/>
牀前<hi>賔退録</hi>
周恭帝幼沖軍政多決於韓通通愚愎太祖英武有度<lb/>
量多智略屢立戰功由是將士皆愛服歸心焉及將北<lb/>
征京師民間諠言出軍之日當立㸃檢為天子富室或<lb/>
挈家逃匿於外州獨宫中不之知太祖懼密以告家人<lb/>
曰外間詾詾如此將若之何太祖姊<hi>或云即魏氏長公主</hi>方在㕑<lb/>
引麪杖逐太祖擊之曰大丈夫臨大事可否當自決胸<lb/>
懐乃來家間恐怖婦女何為<hi>涑水紀聞</hi>
<pb n="KR3j0189_WYG_123-8b"/>
太祖之自陳橋還也太夫人杜氏方設齋於定力院聞<lb/>
變王夫人懼杜太夫人曰吾兒平生竒異人皆言當極<lb/>
貴何憂也言笑自若是日太祖即位契丹北漢兵皆退<lb/>
京都中下之户不重生男每生女則愛護如捧璧擎珠<lb/>
甫長成則隨其姿質敎以藝業用備士大夫採拾娛侍<lb/>
名目不一有所謂身邊人本事人供過人針線人堂前<lb/>
人劇雜人拆洗人琴童棋童㕑娘等級截乎不紊就中<lb/>
㕑娘最為下色然非極富貴家不可用余以寳祐丁巳<lb/>
<pb n="KR3j0189_WYG_123-9a"/>
參閫寓江陵嘗聞時官中有舉其族人置㕑娘事首末<lb/>
甚悉謾書之以𤼵一笑其婺人名某者奮身寒素已歴<lb/>
二倅一守然受用澹泊不改儒家之風偶奉祠居里便<lb/>
嬖不足使令飲饌且大粗率守念昔留某官處晩膳出<lb/>
京都㕑娘調羮極可口適有便介如京謾作承受人書<lb/>
託以物色費不屑較未㡬承受人復書曰得之矣其人<lb/>
年可二十餘近回自府第有容藝能算能書旦夕遣以<lb/>
詣直不旬月果至初憩五里頭時遣脚夫先申狀來乃<lb/>
<pb n="KR3j0189_WYG_123-9b"/>
其親筆也字畫端楷歴叙慶幸即日伏事左右末乞以<lb/>
四轎接取庶成體面辭甚委曲殆非庸碌女子所可及<lb/>
守一見為之破顔及入門容止循雅紅裙翠裳參視左<lb/>
右乃退守大過所望少選親朋皆議舉杯為賀㕑娘㕑<lb/>
娘遽至使㕑請曰未可展㑹明日且是常食五杯五分<lb/>
㕑娘請食品菜品資次出書以示之食品第一為羊頭<lb/>
臉菜品第一為葱<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>餘皆易辦者㕑娘謹奉指敎舉筆<lb/>
硯其物料内羊頭臉五分各用羊頭十箇葱<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>五楪合<lb/>
<pb n="KR3j0189_WYG_123-10a"/>
用葱五斤他物稱是守固疑其妄然未欲遽示以儉鄙<lb/>
姑從之而密覘其所用翊旦㕑師告物料齊㕑娘發行<lb/>
匳取鍋銚盂勺湯盤之屬令小婢先捧以行熣燦耀目<lb/>
皆白金所為大約計該五七十兩至如刀砧雜器亦一<lb/>
一精緻傍觀嘖嘖㕑娘更圍襖圍裙銀索攀膊掉臂而<lb/>
入據坐胡牀切徐起取抹批臠慣熟條理真有運斤成<lb/>
風之勢其治羊頭也漉置几上别留臉肉餘悉擲之地<lb/>
衆問其故㕑娘曰此皆非貴人所食矣衆為拾頓他所<lb/>
<pb n="KR3j0189_WYG_123-10b"/>
㕑娘笑曰若輩真狗子也衆雖怒無語以荅其治葱<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>
也取蔥微徹過沸湯悉去鬚葉視楪之大小分寸而截<lb/>
之又除其外數重取條心之似韭黄者以淡酒醯浸漬<lb/>
餘棄置了不惜凡所供備馨香脆美濟楚細膩難以盡<lb/>
其形容食者舉筯無贏餘相顧稱好既撤席㕑娘整襟<lb/>
再拜曰此日試㕑萬幸台意須照例守方遲難㕑娘曰<lb/>
豈非待檢例邪探囊取數幅紙以獻曰是昨在某官處<lb/>
所得支賜判單也守視之其例每展㑹支賜絹帛或至<lb/>
<pb n="KR3j0189_WYG_123-11a"/>
百疋錢或至三二百千無虚拘者守破慳勉强私竊喟<lb/>
歎曰吾輩事力單薄此等筵宴不宜常舉此等㕑娘不<lb/>
宜常用不兩月託以他事善遣以還其可笑如此<hi>𤾉谷漫録</hi>
温公之任崇福春夏多在洛秋冬在夏縣每日與本縣<lb/>
從學者十許人講書用一大竹筒筒内貯竹簽上書學<lb/>
生姓名講後一日即抽簽令講講不通則微數責之公<lb/>
每五日作一暖講一杯一飯一麪一肉一菜而已公先<lb/>
壠在鳴條山墳所有餘慶寺公一日省墳止寺中有父<lb/>
<pb n="KR3j0189_WYG_123-11b"/>
老五六輩上謁云欲獻薄禮乃用瓦盆盛粟米飯瓦罐<lb/>
盛菜羮真飯土簋啜土鉶也公享之如太牢既畢復前<lb/>
啓曰某等聞端明在縣日為諸生講書村人不及往聽<lb/>
今幸略説公即取紙筆書庶人章講之既已復前白曰<lb/>
自天子章以下各有毛詩兩句此獨無有何也公黙然<lb/>
少許謝曰某平生慮不及此當思其所以奉荅村父笑<lb/>
而去每見人曰我講書曽難倒司馬端明公聞之不介<lb/>
意<hi>懶真子録</hi>
<pb n="KR3j0189_WYG_123-12a"/>
建炎己酉秋杭州清波門裏竹園山平地涌血須臾成<lb/>
池腥聞數里明年金人殺戮萬人即暗竹園也熙寧八<lb/>
年冬杭州地涌血者三最後流入于河腥不可聞<hi>林子中野</hi>
<hi>史</hi>
有稱中興野人和東坡念奴嬌詞題吳江橋上車駕巡<lb/>
師江表過而覩之詔物色其人不復見矣詞云炎精中<lb/>
否歎人才委靡都無英物敵騎長驅三犯闕誰作長城<lb/>
堅壁萬國奔騰兩宫幽陷此恨何時雪草廬三顧豈無<lb/>
<pb n="KR3j0189_WYG_123-12b"/>
髙卧賢傑天心眷我中興吾皇神武踵曽孫周發河嶽<lb/>
封疆俱効順狂燄㑹須灰滅翠羽南巡扣閽無語徒有<lb/>
衝冠髮孤忠耿耿劒鋒冷浸秋月<hi>野史</hi>
古者尚書令史防禁甚密宋法令史白事不得宿外雖<lb/>
八座命亦不許李唐令史不得出入夜鎖之韓愈為吏<lb/>
部侍郎乃曰人所以畏鬼以其不見鬼如可見則人不<lb/>
畏矣選人不得見令史故令史勢重任其出入則勢自<lb/>
輕不禁吏出入自文公始<hi>野史</hi>
<pb n="KR3j0189_WYG_123-13a"/>
徽宗北狩四太子請王婉容為尼雅滿子婦上遣之曰好<lb/>
事新主及行大哭曰何忍以一身事兩主就輿中以匳<lb/>
刀自刎太子曰南宋大臣未有如此者擇地葬之立碑<lb/>
曰貞婦冢<hi>吹劒録</hi>
光堯聖壽太上皇帝當内修外攘之際尤以文徳服逺<lb/>
至於宸章睿藻日星昭垂者非一紹興二十八年將郊<lb/>
祀有司以太常樂章篇序失次文義弗協請遵真宗仁<lb/>
宗朝故事親製祭享樂章詔從之自郊社宗廟原廟等<lb/>
<pb n="KR3j0189_WYG_123-13b"/>
共十有四章肆筆而成睿思雅正宸文典贍所謂大哉<lb/>
王言也至於一時閒適寓景而作則有漁父辭十五章<lb/>
又清新簡逺備騷雅之體其辭有曰薄晩煙林淡翠微<lb/>
江邊秋月已明輝縱逺柁適天機水㡳閒雲片段飛又<lb/>
曰青草開時已過船錦鱗躍處浪痕圓竹葉酒柳花氊<lb/>
有意沙鷗伴我眠又曰水涵微影湛虛明小笠輕蓑未<lb/>
易晴明鏡裏縠紋生白鷺飛來空外聲辭不能盡載觀<lb/>
此數篇雖古之騷人詞客老於江湖擅名一時者不能<lb/>
<pb n="KR3j0189_WYG_123-14a"/>
企及<hi>奎章録</hi>
通判監酒趙詩者昔在學校嘗因齋生熟寐與衆戲以<lb/>
香燭花果楮錢之類設供於卧榻前而潛伺之寢者既<lb/>
覺見之曰我已死邪因唏嘘不已少頃復寐久不起視<lb/>
之真死矣乃徹供設之物相與秘之斯人豈乍覺見此<lb/>
神魂驚散遂不復還體也邪事有不可知者<hi>馬氏新録</hi>
　<lb/>
　<lb/>
<pb n="KR3j0189_WYG_123-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今說海卷一百二十三<lb/>
</p>
<p>
</p>
  </div>
</body>
</text>
</TEI>
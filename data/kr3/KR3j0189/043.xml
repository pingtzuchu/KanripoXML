<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷四十三</head> <lb/>
    <p>
<pb n="KR3j0189_WYG_043-1a"/>
欽定四庫全書<lb/>
　古今說海卷四十三<lb/>
　　　　　　　　　　　　　明　陸楫　編<lb/>
　說淵二十三<hi>别傳二十三</hi>
　　洛京獵記<hi>闕名</hi>
咸通庚寅嵗盧龍軍節度使檢校尚書左僕射張直方<lb/>
抗表請修入覲之禮優詔允焉先是張氏世涖燕土民<lb/>
亦世服其恩禮燕臺之嘉賔撫易水之壯士地沃兵庶<lb/>
<pb n="KR3j0189_WYG_043-1b"/>
朝廷每姑息之洎直方之嗣事也出綺紈之中據方岳<lb/>
之上未嘗以民間休戚為意而酣酒于室淫獸于原巨<lb/>
賞狎于皮冠厚寵襲於緑幘暮年而三軍大怨直方稍<lb/>
不自安左右有為其計者乃盡室西上至京懿宗授之<lb/>
左武衞大將軍而直方飛蒼走黄莫親徼道之職往往<lb/>
設呵殿於通衢則犬彘絶跡臧獲有不如意者立殺之<lb/>
或曰輦轂之下不可専戮其母曰尚有尊於我子乎則<lb/>
僣軼可知也於是諫官列狀請收付廷尉天子不忍置<lb/>
<pb n="KR3j0189_WYG_043-2a"/>
于法乃降為王府司馬俾分務洛師焉直方至東京既<lb/>
不自新而慢遊愈亟洛陽四旁翥者走者見之必羣噪<lb/>
長嘷而去有王知古者東諸侯之貢士也雖薄涉儒術<lb/>
而數奇不中春官選乃退處于三川之上以擊鞠飛觴<lb/>
為事遨遊於南隣北里間至是有聞於張直方延之覩<lb/>
其利喙贍辭不覺前席自是日相狎壬辰嵗冬十一月<lb/>
知古嘗晨興則僦舍無煙愁雲塞望悄然弗怡乃徒步<lb/>
於直方第至則直方急趨將出畋也謂知古曰能從乎<lb/>
<pb n="KR3j0189_WYG_043-2b"/>
而知古以祁寒有難色直方顧小僮曰取短皂袍來請<lb/>
知古衣之乃上加麻衣焉遂聨轡而去出夏門則凝霰始零<lb/>
由闕塞而密雪如注乃渡伊水而東南踐萬安山之陰<lb/>
麓而鞲弋之類甚夥傾羽觴燒兔肩殊不覺有嚴冬意<lb/>
及乎霞開雪齊日將夕焉忽有封狐突起於知古馬首<lb/>
乗酒馳之數里不能及又與獵徒相失須臾雀噪煙暝<lb/>
莫知所如隱隱聞洛城暮鐘但徬徨於樵徑古陌之上<lb/>
俄而山川黯然若一鼓將半試長望有炬火甚明乃<lb/>
<pb n="KR3j0189_WYG_043-3a"/>
依積雪光而赴之復若十餘里至則喬林交柯而朱門<lb/>
中開皓壁横亘真北闕之甲第也知古及門下馬將徙<lb/>
倚以待旦無何小駟頓轡閽者覺之隔闔而問阿誰知<lb/>
古應曰成周貢士太原王知古也今旦有友人將歸于<lb/>
崆峒舊隱者僕餞之伊水濵不勝離觴既摻袂馬逸復<lb/>
不能止失道至此耳遲明將去幸無見讓閽曰此乃劒<lb/>
南副使崔中丞之莊也主父近承天書赴闕郎君復隨<lb/>
計吏西征此惟閨幃中人耳豈可淹久乎某不敢去留<lb/>
<pb n="KR3j0189_WYG_043-3b"/>
請聞于内知古雖怵惕不寧自度中宵矣去將安適乃<lb/>
拱立以俟少頃有秉蜜炬自内至者振管闢扉引保母<lb/>
出知古前知古仍述厥由保母曰夫人傳語主與小子<lb/>
皆不在家於禮無延客之道然僻居與山藪接軫豺狼<lb/>
所嘷若復固拒是見溺而不援也請舍外㕔翊日可去<lb/>
知古辭謝乃從保母而入過重門門側㕔事欒櫨宏敞<lb/>
帷幙鮮華張銀鐙設綺席命知古坐焉酒三行復陳方<lb/>
丈之饌豹胎魴腴窮水陸之美者保母亦時來相勉食<lb/>
<pb n="KR3j0189_WYG_043-4a"/>
畢保母復問知古世嗣宦族及内外姻黨知古具言之<lb/>
乃曰秀才軒裳華胄金玉竒標既富春秋又潔操履斯<lb/>
實淑媛之賢夫也小君以鍾愛稚女將及笄年嘗託媒<lb/>
妁為求佳對久矣今夕何夕獲遘良人潘楊之睦可遵<lb/>
鳳凰之兆斯在未知雅抱何如耳知古歛容曰僕文愧<lb/>
金聲才非玉潤豈室家為望惟泥塗是憂不謂寵及迷<lb/>
津慶逄子夜聆好音於魯館逼佳氣於秦臺二客遊神<lb/>
方兹莫及三星委照唯恐不揚倘或託彼强宗睠以佳<lb/>
<pb n="KR3j0189_WYG_043-4b"/>
偶則生平所志畢在斯乎保母聞言謔浪而入白復出<lb/>
致小君之命曰兒自移天崔門實秉懿範奉蘋繁之敬<lb/>
如琴瑟之和惟以稚女是懷思配君子既辱高義乃叶<lb/>
夙心上京飛書路且不遥百兩陳禮事亦非賖忻慰孔<lb/>
多傾矚而已知古罄折而荅曰某蟲沙㣲類分及湮淪<lb/>
而鍾鼎高門忽蒙採拾有如白水以奉清塵鶴企鳬移<lb/>
准待休命致詞畢保母戲曰他日錦雉之衣欲解青鸞<lb/>
之匣全開貌如月暈室若雲迷此際頗相念否知古謝<lb/>
<pb n="KR3j0189_WYG_043-5a"/>
曰以凡近仙自地登漢不有所舉孰能自媒謹當誓彼<lb/>
襟靈志之紳帶期於没齒佩以周旋復少時則燎沈當<lb/>
庭良夜將艾保母請知古脱服以休既解麻衣而皂袍<lb/>
見保母誚曰豈有逢掖之士而服從役衣邪知古謝曰<lb/>
此乃假之於與遊所熟者固非已有又問所從荅曰乃<lb/>
盧龍張直方僕射所借耳保母忽驚叫仆地色如死灰<lb/>
既起不顧而走入宅遙聞大叱曰夫人差事宿客乃張<lb/>
直方之徒也復聞夫人者叫曰火急斥出無啓冦讐於<lb/>
<pb n="KR3j0189_WYG_043-5b"/>
是婢子小豎輩羣出秉猛炬曳白棓而登階知古㑌儴<lb/>
走於庭中四顧遜謝罵言狎至僅得出門纔出已横關<lb/>
闔扉猶聞諠譁未已知古愕立道左自怛久之將隱頽<lb/>
垣乃得馬于其下遂馳走遙望大火若燎原者乃縱轡<lb/>
赴之則輸租車坊飯牛附火耳詢其所則伊水東草店<lb/>
之南也復枕轡假寢食頃而震方洞然心思稍安乃揚<lb/>
鞭於大道比及都門已有直方騎數輩來跡矣遙至其<lb/>
第既見直方而知古憤懣不能言直方慰之坐定知古<lb/>
<pb n="KR3j0189_WYG_043-6a"/>
乃述宵中恠事直方起而撫髀曰山魑木魅亦知人間<lb/>
有張直方邪且止知古復益其徒數十人皆射皮飲羽<lb/>
者享以巵酒豚肩與知古復南出既至萬安之北知古<lb/>
前導雪中馬跡宛然直詣栢林下則碑板廢於荒坎樵<lb/>
蘇殘於茂林中列大塚十餘皆狐兔之窟宅其下成蹊<lb/>
於是直方命四周張羅彀弓以待内則束緼荷鍤且掘<lb/>
且薰少頃羣狐突出焦頭爛額罝罹罥掛者應弦飲羽<lb/>
者凡狐大小百餘頭以其尸歸之水人曰嗟乎王生生<lb/>
<pb n="KR3j0189_WYG_043-6b"/>
世不諧而為狐貉所侮況其大者乎向若無張公之皂<lb/>
袍則强死穢羶之穴矣余時在洛敦化里第於庠集中<lb/>
博士渤海徐公讜為余言之豈曰好恠以摭近事故傳<lb/>
之焉<lb/>
　<lb/>
　<lb/>
　<lb/>
　古今説海卷四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷二十六</head> <lb/>
    <p>
<pb n="KR3j0189_WYG_026-1a"/>
欽定四庫全書<lb/>
　古今説海卷二十六<lb/>
　　　　　　　　　　　　　明　陸楫　編<lb/>
　説淵六<hi>別傳六</hi>
　　鄭德璘傳<hi>闕名</hi>
貞元中湘潭尉鄭德璘家居長沙有親表居江夏每嵗<lb/>
一往省焉中間涉洞庭歴湘潭多遇老叟棹舟而鬻菱<lb/>
芡雖白髪而有少容德璘與語多及𤣥解詰曰舟無糗<lb/>
<pb n="KR3j0189_WYG_026-1b"/>
糧何以為食叟曰菱芡耳德璘好酒每挈松醪春過江<lb/>
夏遇叟無不飲之叟飲亦不甚媿荷德璘抵江夏将返<lb/>
長沙駐舟于黄鶴樓下傍有鹺賈韋生者乘巨舟亦抵<lb/>
于湘潭其夜與隣舟告別飲酒韋生有女居于舟之柁<lb/>
樓隣舟女亦來訪別二女同處笑語夜將半聞江中有<lb/>
秀才吟詩曰物觸輕舟心自知風恬浪靜月光微夜深<lb/>
江上解愁思拾得紅蕖香惹衣隣舟女善筆札因覩韋<lb/>
氏粧奩中有紅牋一幅取而題所聞之句亦哦吟良久<lb/>
<pb n="KR3j0189_WYG_026-2a"/>
然莫曉誰人所製也及旦東西而去德璘舟與韋氏舟<lb/>
同離鄂渚信宿及暮又同宿至洞庭之畔與韋生舟楫<lb/>
頗以相近韋氏美而艶瓊英膩雲蓮蕋瑩波露濯舜姿<lb/>
月鮮珠彩於水窻中垂鈎德璘因窺見之甚悦遂以紅<lb/>
綃一尺上題詩曰纎手垂鈎對水窻紅蕖秋色艶長江<lb/>
既能解珮投交甫更有明珠乞一雙彊以紅綃惹其鈎<lb/>
女因收得吟翫久之然雖諷讀即不能曉其義女不工<lb/>
刀札又恥無所報遂以鈎絲而投夜來隣舟女所題紅<lb/>
<pb n="KR3j0189_WYG_026-2b"/>
牋者德璘謂女所製疑思頗悦喜暢可知然莫曉詩之<lb/>
意義亦無計遂其欵曲由是女以所得紅綃繫臂自愛<lb/>
惜之明月清風韋舟遽張帆而去風勢將𦂳波濤恐人<lb/>
德璘小舟不敢同越然意殊恨恨將暮有漁人語德璘<lb/>
曰向者賈客巨舟已全家没于洞庭矣德璘大駭神思<lb/>
恍惚悲惋久之不能排抑將夜為弔江姝詩二首曰湖<lb/>
面狂風且莫吹浪花初綻月光微沉潛暗想横波涙得<lb/>
共鮫人相對垂又曰洞庭風軟荻花秋新沒青娥細浪<lb/>
<pb n="KR3j0189_WYG_026-3a"/>
愁涙滴白蘋君不見月明江上有輕鷗詩成酹而投之<lb/>
精貫神祗至誠感應遂感水神持詣水府府君覽之召<lb/>
溺者數輩曰誰是鄭生所愛而韋氏亦不能曉其來由<lb/>
有主者搜臂見紅綃而語府君曰德璘異日是吾邑之<lb/>
明宰況曩有義相及不可不曲活爾命因召主者攜韋<lb/>
氏送鄭生韋氏視府君乃一老叟也逐主者疾趨而無<lb/>
所礙道將盡覩一大池碧水汪然遂為主者推墮其中<lb/>
或沉或浮亦甚困苦時已三更德璘未寢但吟紅牋之<lb/>
<pb n="KR3j0189_WYG_026-3b"/>
詩悲而益苦忽有物觸舟然舟人已寢德璘遂秉炬照<lb/>
之見衣服彩繡似是人物驚而拯之乃韋氏也繫臂紅<lb/>
綃尚在德璘喜驟良久女蘇息及曉方能言乃説府君<lb/>
感君而活我命德璘曰府君何人也終不省悟遂納為<lb/>
室感其異也將歸長沙後三年德璘當調選欲謀醴陵<lb/>
令韋氏曰不過作巴陵耳德璘曰子何以知韋氏曰向<lb/>
者水府君言是吾邑之明宰洞庭乃屬巴陵此可驗矣<lb/>
德璘志之選果得巴陵令及至巴陵縣使人迎韋氏舟<lb/>
<pb n="KR3j0189_WYG_026-4a"/>
楫至洞庭側值逆風不進德璘使傭篙工者五人而迎<lb/>
之内一老叟挽舟若不為意韋氏怒而唾之叟回顧曰<lb/>
我昔水府活汝性命不以為德今反生怒韋氏乃悟恐<lb/>
悸召叟登舟拜而進酒果叩頭曰吾之父母當在水府<lb/>
可省覲否曰可須臾舟楫似沒于波然無所苦俄到往<lb/>
時之水府大小倚舟號慟訪其父母父母居止儼然第<lb/>
舍與人世無異韋氏詢其所須父母曰所溺之物皆能<lb/>
至此但無火化所食惟菱芡耳持白金器數事而遺女<lb/>
<pb n="KR3j0189_WYG_026-4b"/>
曰吾此無用處可以贈爾不得久停促其相別韋氏遂<lb/>
哀慟別其父母叟以筆大書韋氏巾曰昔日江頭菱芡<lb/>
人蒙君數飲松醪春活君家室以為報珍重長沙鄭德<lb/>
璘書訖叟遂為僕侍數百輩自舟迎歸府舍俄頃舟却<lb/>
出于湖畔一舟之人咸有所覩德璘詳詩意方悟水府<lb/>
老叟乃昔日鬻菱芡者嵗餘有秀才崔希周投詩卷于<lb/>
德璘内有江上夜拾得芙蓉詩即韋氏所投德璘紅牋<lb/>
詩也德璘疑詩乃詰希周對曰數年前泊輕舟于鄂渚<lb/>
<pb n="KR3j0189_WYG_026-5a"/>
江上月明時當未寢有微物觸舟芳馨襲鼻取而視之<lb/>
乃一束芙蓉也因而製詩既成諷咏良久敢以實對德<lb/>
璘歎曰命也然後更不敢越洞庭德璘官至刺史<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_026-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷三十八</head> <lb/>
    <p>
<pb n="KR3j0189_WYG_038-1a"/>
欽定四庫全書<lb/>
　古今説海卷三十八<lb/>
　　　　　　　　　　　　　明　陸楫　編<lb/>
　説淵十八<hi>别傳十八</hi>
　　甘棠靈會録<hi>闕名</hi>
㑹昌元年春孝亷許生下第東歸次壽安將宿于甘泉<lb/>
至甘棠館西一里已來逢白衣叟躍青驄自西而來徒<lb/>
從極盛醺顔怡怡朗吟云春草凄凄春水緑野棠開盡<lb/>
<pb n="KR3j0189_WYG_038-1b"/>
飄香玉繡嶺宫前鶴髪人猶唱開元太平曲生䇿馬前<lb/>
進問其姓氏叟微笑不對又吟一篇云厭世逃名者誰<lb/>
能答姓名曽聞三樂否看取路傍情生知其鬼物矣遂<lb/>
不復問但繼後而行凡二三里日已暮矣至噴玉泉牌<lb/>
候之叟笑謂生曰吾聞三數君子今夕追舊遊於此泉<lb/>
吾昨已被召自此南去吾子不可連騎矣生固請從叟<lb/>
不對而去生聳轡以隨之去甘棠一里餘見車馬導從<lb/>
填隘路岐生仄蓋而進既至泉亭乃下馬伏于叢棘之<lb/>
<pb n="KR3j0189_WYG_038-2a"/>
下屏氣以窺之見四丈夫有少年神貌揚揚者有短小<lb/>
器宇落落者有長大少髭髯者有清瘦言語及瞻視疾<lb/>
速者皆衣金紫坐于泉之北磯叟既至曰玉川來何遲<lb/>
叟曰適傍石墨澗尋賞憩馬甘棠館亭於西檻偶見詩<lb/>
人題一章駐步吟諷不覺良久座首者曰是何篇什得<lb/>
先生賞歎之若是叟曰此詩亦似為席中一二公有其<lb/>
題而晦其姓名憐其終篇皆有意思乃曰浮雲悽慘日<lb/>
微明沉痛將軍負罪名白晝呌閽無近戚縞衣飲氣只<lb/>
<pb n="KR3j0189_WYG_038-2b"/>
書生佳人暗泣填宫淚廏馬連嘶換主聲六合茫茫皆<lb/>
漢土此身無處哭田横座中聞之皆襟袖掩面如欲慟<lb/>
絶神貌揚揚者云我知作詩人矣得非伊水之上受我<lb/>
推食脱衣之士乎久之白衣叟飛盃凡數十巡而座中<lb/>
欷歔未已叟曰再經舊遊無以自適宜賦篇詠以代管<lb/>
絃命左右取筆硯乃出題云噴玉泉感舊遊書懷各七<lb/>
言長句白衣叟唱云樹色川光向曉晴舊曽遊處事分<lb/>
明鼠穿月榭荆榛合草掩花園畦隴平跡陷黄沙仍未<lb/>
<pb n="KR3j0189_WYG_038-3a"/>
悟罪標青簡竟何名傷心谷口東流水猶噴當時寒玉<lb/>
聲少年神貌揚揚者詩云鳥啼鶯語思何窮一世榮華<lb/>
一夢中李固有寃藏蠧簡鄧攸無子續清風文章高韻<lb/>
傳流水絲管遺音託草蟲春月不知人事改閒垂光影<lb/>
照洿宫短小器宇落落者詩云桃蹊李徑盡荒凉訪舊<lb/>
尋新益自傷雖有衣衾藏李固終無表疏雪王章羈魂<lb/>
尚覺霜風冷朽骨徒驚月桂香天爵竟為人爵誤誰能<lb/>
高呌問蒼蒼清瘦及瞻視疾速者詩云落花寂寂草綿<lb/>
<pb n="KR3j0189_WYG_038-3b"/>
綿雲彩山光盡宛然壞室基摧新石鼠瀦宫水引故山<lb/>
泉青雲自致慙天爵白首同歸感昔賢惆悵林間中夜<lb/>
月孤光曽照讀書筵長大少髭鬚者詩云新荆棘路舊<lb/>
衡門又駐高車㑹一樽寒骨未霑新雨露春風不長敗<lb/>
蘭蓀丹誠豈分埋幽壤白日終希照覆盆珍重昔年金<lb/>
谷友共來泉際話孤魂詩成各自諷詠長號數四響動<lb/>
岩谷逡巡鬼車怪鴞相率啾唧哀猿老狸次第鳴呌頃<lb/>
之騾脚自東而來金鐸之聲振于坐中各命僕馬頗甚<lb/>
<pb n="KR3j0189_WYG_038-4a"/>
草草慘無言語掩泣攀鞍若煙霧狀自庭而散生于是<lb/>
出叢棘尋舊路匹馬齧草於澗側蹇童美寢於路隅未<lb/>
明達甘泉店店媪詰冒夜生具以對媪媪曰昨夜三更<lb/>
走馬挈壺就我買酒得非此耶開櫃視之紙錢也<hi>此傷涯餗</hi>
<hi>諸公枉死於甘露之變也</hi>
　<lb/>
　<lb/>
　<lb/>
<pb n="KR3j0189_WYG_038-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷三十八<lb/>
</p>
<p>
</p>
  </div>
</body>
</text>
</TEI>
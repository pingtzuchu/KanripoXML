<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷二十五</head> <lb/>
    <p>
<pb n="KR3j0189_WYG_025-1a"/>
欽定四庫全書<lb/>
　古今説海卷二十五<lb/>
　　　　　　　　　　　　　明　陸楫　編<lb/>
　説淵五<hi>別傳五</hi>
　　崐崘奴傳<hi>闕名</hi>
唐大歴中有崔生者其父為顯僚與蓋代之勳臣一品<lb/>
者熟生是時為千牛其父使往省一品疾生少年容貌<lb/>
如玉性稟孤介舉止安詳發言清雅一品命妓軸簾召<lb/>
<pb n="KR3j0189_WYG_025-1b"/>
生入室生拜傳父命一品忻然慕愛命坐與語時三妓<lb/>
人艶皆絶代居前以金甌貯緋桃而擘之沃以甘酪而<lb/>
進一品遂命衣紅綃妓者擎一甌與生食生少年赧妓<lb/>
輩終不食一品命紅綃妓以匙而進之生不得已而食<lb/>
妓哂之遂告辭而去一品曰郎君閒暇必須一相訪無<lb/>
間老夫也命紅綃送出院時生回顧妓立三指又反掌<lb/>
者三然後指胷前小鏡子云記取餘更無言生歸達一<lb/>
品意返學院神迷意奪語減容沮怳然凝思日不暇食<lb/>
<pb n="KR3j0189_WYG_025-2a"/>
但吟詩曰悞到蓬山頂上遊明璫玉女動星眸朱扉半<lb/>
掩深宫月應照瓊芝雪艶愁左右莫能究其意時家中<lb/>
有崐崘磨勒顧瞻郎君曰心中有何事如此抱恨不已<lb/>
何不報老奴生曰汝輩何知而問我襟懷間事磨勒曰<lb/>
但言當為郎君釋解逺近必能成之生駭其言異遂具<lb/>
告知磨勒曰此小事耳何不早言之而自苦耶生又白<lb/>
其隠語勒曰有何難㑹立三指者一品宅中有十院歌<lb/>
姬此乃第三院耳反掌三者數十五指以應十五日之<lb/>
<pb n="KR3j0189_WYG_025-2b"/>
數胷前小鏡子十五夜月圓如鏡令郎君來耳生大喜<lb/>
不自勝謂勒曰何計而能達我鬱結耶磨勒笑曰後夜<lb/>
乃十五夜請深青絹兩匹為郎君製束身之衣一品宅<lb/>
有猛犬守歌妓院門外常人不得輙入入必噬殺之其<lb/>
警如神其猛如虎即曹孟海州之犬也世間非老奴不<lb/>
能斃此犬耳今夕當為郎君撾殺之遂宴犒以酒肉至<lb/>
三更攜鍊椎而往食頃而回曰犬已斃訖固無障塞耳<lb/>
是夜三更與生衣青衣遂負而逾十重垣乃入歌妓院<lb/>
<pb n="KR3j0189_WYG_025-3a"/>
内止第三門繡戸不扃金釭微明惟聞妓長嘆而坐若<lb/>
有所伺翠鬟初墜紅臉纔舒幽恨方深殊愁轉結但吟<lb/>
詩曰深谷鸎啼恨阮郎偷來花下解珠璫碧雲飄斷音<lb/>
書絶空倚玉簫愁鳯凰侍衞皆寢隣近閴然生遂掀簾<lb/>
而入姬黙然良久躍下榻執生手曰知郎君穎悟必能<lb/>
黙識所以手語耳又不知郎君有何神術而至此生具<lb/>
告磨勒之謀負荷而至姬曰磨勒何在曰簾外耳遂召<lb/>
入以金甌酌酒而飲之姬白生曰某家本居朔方主人<lb/>
<pb n="KR3j0189_WYG_025-3b"/>
擁旄逼為姬僕不能自死尚且偷生臉雖鉛華心頗鬱<lb/>
結縱玉筯舉饌金鑪泛槳雲屏而每近綺羅繡被而常<lb/>
眠珠翠皆非所願如在桎梏賢爪牙既有神術何妨為<lb/>
脱狴牢所願既伸雖死不悔請為僕𨽻願侍光容又不<lb/>
知郎君高意如何生愀然不語磨勒曰娘子既堅確如<lb/>
是此亦小事耳姬甚喜磨勒請先為姬負其囊槖粧奩<lb/>
如此三復焉然後曰恐遲明遂負生與姬而飛出峻垣<lb/>
十餘重一品家之守禦無有警者遂歸學院而匿之及<lb/>
<pb n="KR3j0189_WYG_025-4a"/>
旦一品家方覺又見犬已斃一品大駭曰我家門垣從<lb/>
來邃密扃鐍甚嚴勢似飛蹻寂無形跡此必是一大俠<lb/>
矣無更聲聞徒為患禍耳姬隠崔生家二嵗因花時駕<lb/>
小車而遊曲江為一品家人潛誌認遂白一品一品異<lb/>
之召崔生而詰之事懼而不敢隠遂細言端由皆因奴<lb/>
磨勒負荷而去一品曰是姬大罪過但郎君驅使踰年<lb/>
即不能問是非某須為天下人除害命甲士五十人嚴<lb/>
持兵仗圍崔生院使擒磨勒磨勒遂持匕首飛出高垣<lb/>
<pb n="KR3j0189_WYG_025-4b"/>
瞥若趐翎疾同鷹隼攢矢如雨莫能中之頃刻之間不<lb/>
知所向然崔家大驚愕後一品悔懼每夕多以家童持<lb/>
劒㦸自衞如此周嵗方止十餘年崔家有人見磨勒賣<lb/>
藥於洛陽市容髪如舊耳<lb/>
　<lb/>
　<lb/>
　<lb/>
　古今説海卷二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷十九</head> <lb/>
    <p>
<pb n="KR3j0189_WYG_019-1a"/>
欽定四庫全書<lb/>
　古今說海卷十九<lb/>
　　　　　　　　　　　　　　明　陸楫　編<lb/>
　說選十九<hi>偏記十六</hi>
　　星槎勝覽<hi>明費信</hi>
　　　蘇門答刺國　　　花面國王　　龍涎嶼<lb/>
　　　翠藍嶼　　　　　錫蘭山國　　溜山洋國<lb/>
　　　大葛蘭國　　　　小葛蘭國　　柯枝國<lb/>
<pb n="KR3j0189_WYG_019-1b"/>
　　　古里國<lb/>
　　蘇門答刺國<lb/>
古名須文達那自滿刺加順風九晝夜可至其國傍海<lb/>
村落田瘠少收胡椒蔓生延蔓附樹枝葉如扁豆花間<lb/>
黄白結椒纍垂如㯶櫚子但粒小耳番秤一播苛抵我<lb/>
官秤三百二十斤價銀錢二十箇重銀六兩金抵納即<lb/>
金錢也每二十箇重金五兩二錢風俗頗淳民網魚為<lb/>
生朝駕獨木刳舟張帆出海暮則囘舟男子髪纏白布腰圍<lb/>
<pb n="KR3j0189_WYG_019-2a"/>
梢布婦女椎髻裸體腰圍色布手巾其瓜茄一種五年<lb/>
結小再種橘抽酸甜之果常花常結其有一等瓜皮若<lb/>
荔枝如瓜大未剖之時甚臭如爛蒜剖開如囊味如酥<lb/>
油香甜可口煑海為鹽釀茭樟子為酒貨用青白磁器<lb/>
銅鐵瓜哇布色絹之屬永樂十一年偽王蘇斡刺冦侵<lb/>
本國酋長遣使赴闕陳訴請救太宗皇帝命鄭和等<lb/>
就率官兵勦捕生擒偽王至永樂十三年歸獻闕下<lb/>
諸番震服<lb/>
<pb n="KR3j0189_WYG_019-2b"/>
　　花面國王<lb/>
其國與蘇門答刺鄰境傍南巫里洋逶迤山地田足稻<lb/>
禾氣候不常風俗淳厚男子皆以墨刺面為花獸之狀<lb/>
猱頭祼體單布圍腰婦女圍色布披手巾椎髻腦後地<lb/>
多出牛羊雞鴨羅布强不奪弱上下自耕而食富不驕<lb/>
貧不盜可謂善地矣地産香味青蓮花近布那姑兒一<lb/>
山產硫黄我朝海船駐札蘇門答刺差人船於其山採<lb/>
取硫黄貨用段帛磁器之屬其酋長感慕恩賜常貢方<lb/>
<pb n="KR3j0189_WYG_019-3a"/>
物<lb/>
　　龍涎嶼<lb/>
望之獨峙南巫里洋之中離蘇門答刺西去一晝夜程<lb/>
此嶼浮灔海面波激雲騰每至春間羣龍來集於上交<lb/>
戲而遺涎沫番人拏駕獨木舟登此嶼採取而歸或風<lb/>
波則人俱下海一手附舟旁一手揖水而得至岸其龍<lb/>
涎初若脂膠黑黄色頗有魚腥氣久則成大塊或大魚<lb/>
腹中刺出若斗大亦覺魚腥焚之清香可愛貨於蘇門<lb/>
<pb n="KR3j0189_WYG_019-3b"/>
答刺之市官秤一兩用彼國金錢十二箇一斤該金錢<lb/>
一百九十二箇准中國銅錢九千箇價亦非輕矣<lb/>
　　翠藍嶼<lb/>
其山在龍涎之西北五晝夜程大小七門門中皆可過<lb/>
船傳聞釋迦佛昔經此山浴於水被竊其袈裟佛誓云<lb/>
後有穿衣者必爛其皮肉由此男女今皆削髮無衣止<lb/>
用樹葉紉結而遮前後米榖亦無惟下海網魚鰕及種<lb/>
芭蕉椰子為食然船去未甞得泊山下宣德壬子十月<lb/>
<pb n="KR3j0189_WYG_019-4a"/>
二十二日因風水不偶至此山泊繫三日夜山中之人駕<lb/>
獨木舟來貿椰實舟中男婦果如前言<lb/>
　　錫蘭山國<lb/>
其國自蘇門答刺順風十二晝夜可至其國地廣人稠<lb/>
貨物多聚亞於瓜哇中有高山參天山頂產有青美藍<lb/>
石黄鴉鶻石青紅寶石每遇大雨衝流山下沙中拾取<lb/>
之其海旁有珠簾沙常以網取螺蚌傾入池中作爛淘<lb/>
珠貨之海邊有一盤石上印足跡長三尺許常有水不<lb/>
<pb n="KR3j0189_WYG_019-4b"/>
乾稱為先世釋迦佛從翠藍嶼來登此山足躡其迹至<lb/>
今尚存也下有寺稱為釋迦佛湼槃真身側卧在寺亦<lb/>
有舍利子在其寢處氣候常熱民俗富饒米榖豐足地<lb/>
產寶石真珠龍涎香乳香貨用金錢銅錢青花白磁器<lb/>
色段色絹之屬男女纒頭穿長衫圍單布永樂七年鄭<lb/>
和等齎詔勅金銀供器綵粧織金寶幡布施於寺及建<lb/>
石碑賞賜國王頭目其王亞烈苦奈兒負固不恭謀害<lb/>
舟師太監鄭和潛備先發制之使衆銜枚疾走夜半聞<lb/>
<pb n="KR3j0189_WYG_019-5a"/>
砲則奮擊而入生擒其王至永樂九年歸獻闕下尋蒙<lb/>
恩宥俾復舊國由是西夷畏威懐德莫不向化矣<lb/>
　　溜山洋國<lb/>
自錫蘭山别羅里南去順風七晝夜可至其山海中天<lb/>
巧石門有三遠望如城門中可過船溜山有八沙溜官<lb/>
嶼溜人不知溜起來溜麻里溪溜加平年溜加安都里<lb/>
溜其八處網捕溜洋大魚作塊曬乾以代糧食男子拳<lb/>
髮穿短衫圍梢布風俗囂强地產龍涎香貨用金銀段<lb/>
<pb n="KR3j0189_WYG_019-5b"/>
帛磁器米榖之屬其酋長感慕聖恩常貢方物傳聞又<lb/>
有三萬八千餘溜山即弱水三千之說也亦有人聚巢<lb/>
居穴處不識米榖但捕魚蝦為食裸形無衣惟紉樹葉<lb/>
遮其前後若商舶因風落其溜人船不可復矣<lb/>
　　大葛蘭國<lb/>
地與都欄樵相近厥土黑墳本宜榖麥居民懶事耕作<lb/>
歲賴烏爹之米為食商船為風所阻不以時到則波濤<lb/>
激灘載貨不敢滿盖以不可停泊之故也若過巫里洋<lb/>
<pb n="KR3j0189_WYG_019-6a"/>
則罹重險之難矣及有高頭埠沈水羅股石之危風俗<lb/>
淳厚男女纒頭穿單布長衫圍色布手巾地產胡椒椰<lb/>
子溜魚㯽榔貨用金錢青白花磁器布段之屬<lb/>
　　小葛蘭國<lb/>
山連赤土地與柯枝國接境日中為市西洋諸國之馬<lb/>
頭也本國通使大金錢名儻伽每箇重八分小金錢名<lb/>
吧喃四十箇准大金錢一箇田瘠少收歲藉榜葛刺國<lb/>
米為食氣候常熱風俗小淳男女多回回喃毘人地產<lb/>
<pb n="KR3j0189_WYG_019-6b"/>
胡椒亞於下里乾㯽榔波羅蜜色布其木香乳香真珠<lb/>
珊瑚酥油孩兒茶梔子花皆自他國來也貨用丁香荳<lb/>
蔲色段麝香金銀銅鐵器鐵線黒纓之屬<lb/>
　　柯枝國<lb/>
其處與錫蘭山對峙内通古里國界氣候常熱田瘠少<lb/>
收村落傍海風俗頗淳男女椎髻穿短衫圍單布又一<lb/>
種曰木瓜無屋舍惟穴居巢樹入海捕魚為業男女裸<lb/>
體紉結樹葉或草遮其前後行人遇之則蹲避道旁俟<lb/>
<pb n="KR3j0189_WYG_019-7a"/>
過方行盖避羞也地產胡椒甚廣富家俱置板倉貯之以<lb/>
售商販行使小金錢名吧喃貨用色段白絲青花白<lb/>
磁器金銀之屬其酋長感慕聖恩常貢方物<lb/>
　　古里國<lb/>
錫蘭山起程順風十晝夜可至其國當巨海之要嶼與<lb/>
僧迦密邇亦西洋諸國之馬頭也山廣地瘠麥榖頗足<lb/>
風俗甚厚行者讓路道不拾遺法無刑杖惟以石灰畫<lb/>
地乃為禁令其酋富居深山傍海為市聚貨通商男子<lb/>
<pb n="KR3j0189_WYG_019-7b"/>
穿長衫頭纒白布婦女穿短衫圍色布兩耳懸帶金牌<lb/>
絡索數枚其項上真珠寶石珊瑚連掛纓絡臂腕足脛<lb/>
皆金銀鐲手足指皆金銀鑲寶石戒指髮堆腦後容白<lb/>
髮黑其有一種裸身之人曰木瓜與柯枝國同地產胡椒<lb/>
亞於下里俱有倉廩貯之以待商販有薔薇露波羅蜜<lb/>
孩兒茶印花被面手巾其有珊瑚真珠乳香木香金珀<lb/>
之類皆由别國來其好馬自西番來匹價金錢千百貨<lb/>
用金銀色段青花白磁器燒珠麝香水銀樟腦之屬<lb/>
<pb n="KR3j0189_WYG_019-8a"/>
酋長感慕聖恩常遣使捧金葉表文貢獻方物<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_019-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今說海卷十九<lb/>
</p>
<p>
</p>
  </div>
</body>
</text>
</TEI>
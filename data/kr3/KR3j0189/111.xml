<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷一百十一</head> <lb/>
    <p>
<pb n="KR3j0189_WYG_111-1a"/>
欽定四庫全書<lb/>
　古今說海卷一百十一<lb/>
　　　　　　　　　　　　　明　陸楫　編<lb/>
　說畧二十七<hi>雜記二十七</hi>
　　遂昌山樵雜録<hi>元鄭元祐</hi>
髙昌㢘公諱希貢字端父由按察僉事累任㢘使後以<lb/>
薊國公致仕公嘗出其兄平章公諱希憲像面白晳如<lb/>
滿月冠巾團領袍手執孟子公嘗言先兄禮賢下士如<lb/>
<pb n="KR3j0189_WYG_111-1b"/>
不及方為中書平章時江南劉整以尊官來見先兄毅<lb/>
然不命之坐劉去宋諸生藍縷冠衣袖詩請見先兄亟<lb/>
延入坐語稽經紬史飲食勞苦如平生驩既罷某等兄<lb/>
弟請於先兄曰劉整貴官也而兄簡薄之宋諸生寒士<lb/>
也而兄加禮殊厚某等不能無疑敢問公曰此非汝輩<lb/>
所知我國家大臣語黙進退繫天下輕重劉整官雖尊<lb/>
貴背其國以叛者若夫宋諸生與彼何罪而覊囚之況<lb/>
今國家起朔漠我於斯文不加厚則儒術由此衰熄矣<lb/>
<pb n="KR3j0189_WYG_111-2a"/>
宋亡故官并中貴徃徃為道士若杭省馬院張太尉其<lb/>
一也其人長身廣顙宋為入内都知太尉國家以其内<lb/>
侍拘入朝遂傾家賄上下得以其子代如李丞相羅司<lb/>
徒皆是也羅李既貴悉顯其親族而張獨畏愿不敢奏<lb/>
僅撥平江田三十頃贍之得田後固已優裕無他望一<lb/>
日仁廟顧謂張曰汝有父母在乎張拜答曰母已亡獨<lb/>
父在為道人上曰封贈慶典曾及之乎張曰老父既寄<lb/>
迹方外不敢覬望後福上愀然召中書省臣以為張哥<lb/>
<pb n="KR3j0189_WYG_111-2b"/>
在朝乆矣而慶典不及其父母即命以其子爵秩貴之<lb/>
其父在杭固不知而是日頸痛重若為物所壓日重一<lb/>
日制贈金紫光禄大夫司徙上柱國徽政院使典謁卿<lb/>
閩國公賜玉帶金幣鈔物等又降特旨江浙省臣浙西<lb/>
憲臣皆將㫖燕犒于其家比使臣至頸痛重殆不勝使<lb/>
臣即卧内宣恩命懵不知極品之貴使臣舉玉帶以示<lb/>
之始驚顧謂其所親者曰宋得賜玉帶者兩人福王賈<lb/>
平章耳不及佩服舉手一撫摩遂卒嗚呼顯宦貴禄信<lb/>
<pb n="KR3j0189_WYG_111-3a"/>
有命彼不知而妄求者可以為戒也<lb/>
余年三十許時識一老僧於吴江洲渚上僧台人也時<lb/>
已年七十餘為余言巴延丞相先鋒兵至吳是日大寒<lb/>
雨雪老僧者時為承天寺行童兵森列寺前住山老僧<lb/>
某令其覘兵勢且將自刎行童震慄逺望有以銀椅中<lb/>
坐者以手招行童童莫敢前且令軍士趣召之將至戒<lb/>
以無恐既至召令前問住山某和尚安否西廊下某首<lb/>
座安否童大驚且戒令先徃首座房致意首座僧大驚<lb/>
<pb n="KR3j0189_WYG_111-3b"/>
而銀椅中坐者已至房作禮笑問曰首座如何忘却耶<lb/>
某固昔時知命子寺前賣卜者也嘗宿上房踰半年已<lb/>
而偕至方丈拜主僧主僧錯愕漫不省叩之乃言曰我尤<lb/>
宣撫也今日尚何言即命大鍋煮粥㗖兵人令兵人持<lb/>
招安榜而令行童以吴語誦榜文曉諭百姓於此始知<lb/>
尤公探諜江南凡八年至以龍虎山張天師符籙取驗<lb/>
於世祖皇帝云<lb/>
尤公乆於江南探諜南士人品髙下皆悉知之時江淮<lb/>
<pb n="KR3j0189_WYG_111-4a"/>
省改江淛省自維揚遷錢塘尤公因陞平章郡有天慶<lb/>
觀即今𤣥妙觀杭髙士禇雪巘先生諱師秀自宋以清<lb/>
苦節行聞一日尤公單騎從一童至天慶方丈觀主王<lb/>
管轄者尚不知為平章尤公乃自言觀主大驚尤公曰<lb/>
我欲一拜禇高士耳觀主謂其人孤僻士宰相何取而<lb/>
欲見之尤公意彌堅觀主扣房門髙士方讀書聞扣户<lb/>
聲問為誰觀主以姓名對髙士曰主首不游廊管轄何<lb/>
為至此觀主以山門急切事語之乃啓户觀主言平章<lb/>
<pb n="KR3j0189_WYG_111-4b"/>
請見高士拒之曰某自來不識時貴人而平章顧已拜<lb/>
於地意欲髙士延坐其室即鎮戶偕行廊廡間平章卑<lb/>
仰敬之愈甚至雲堂前語平章曰三年前有閬州王髙<lb/>
士嘗留此某則非其人也因長揖竟出尤公顧瞻嗟咨<lb/>
曰是真一世之高士公每出見杭士女出遊仍故都遺<lb/>
風前後雜沓公必停輿或駐馬戒飭之曰汝輩尚瞢瞢<lb/>
睡耶今日非南朝矣勤儉力作尚慮不能供繇役而猶<lb/>
若是惰遊乎時三學諸生困甚公出必擁呼曰平章今<lb/>
<pb n="KR3j0189_WYG_111-5a"/>
日餓殺秀才也從者叱之公必使之前以大囊貯中統<lb/>
小鈔探囊撮予之遂建言以學校養士從公始<lb/>
宋僧温日觀居葛嶺瑪瑙寺人但知其畫蒲萄不知其<lb/>
善書也今世傳蒲萄多贗其眞者枝葉鬚梗皆草書法<lb/>
也酷嗜酒楊總統以名酒㗖之終不一濡唇見輙憤詈<lb/>
曰掘墳賊惟鮮于伯機父愛之温時至其家抱軒前支<lb/>
離叟或歌或哭每索湯浴鮮于公必躬為進藻豆其法<lb/>
中所謂散聖者其人也支離叟即伯機家所種松也<lb/>
<pb n="KR3j0189_WYG_111-5b"/>
宋巨璫李太尉者宋亡為道士號梅溪元祐童時嘗侍<lb/>
其游故内指㸃歴歴如在獨記其過葫蘆井揮涕曰是<lb/>
蓋宋時先朝位上釘金字大牌曰皇帝過此罰金百兩<lb/>
宋家法之嚴如此他則童騃不能也<lb/>
宋京畿各郡門有激賞庫郡有慈幼局遇盗發郡守開<lb/>
庫募士故盗不旋踵擒獲貧家子多厭之輙不育乃許<lb/>
抱至局書生年月日時局有乳媪鞠育之他人家或無<lb/>
子女却來取於局歲祲子女多入慈㓜局故道無抛棄<lb/>
<pb n="KR3j0189_WYG_111-6a"/>
子女信乎其恩澤之周也積雨雪亦有錢雖小惠然無<lb/>
甚貧者<lb/>
故老言賈相當國時内後門火飛報已至葛嶺賈曰火<lb/>
近太廟乃來報言竟後至者曰火已近太廟賈乗兩人<lb/>
小肩輿四力士以鎚劒䕶轎里許即易轎人倏忽至太<lb/>
廟臨安府已為具賞犒募勇士樹皁纛列劊手皆立具<lb/>
於呼吸間賈下令肅然不過曰火到太廟斬殿帥令甫<lb/>
下火㳂太廟八風兩殿前卒肩一卒飛上斬八風板落<lb/>
<pb n="KR3j0189_WYG_111-6b"/>
火即止登驗姓名轉十官就給金銀賞之賈才局若此<lb/>
類亦可喜傳景文云<lb/>
宋太學生東嘉林景曦字霽山當楊總統發諸陵時林<lb/>
故為杭丐者背竹籮手持竹杖夾遇物即以夾投籮中<lb/>
鑄銀作兩許小牌百十繫腰間賄西僧云自餘不敢望<lb/>
收得髙宗孝宗骨斯足矣番僧左右之果得髙孝兩朝<lb/>
骨為兩函貯之歸葬於東嘉其詩有夢中作十首其一<lb/>
絶曰一抔未築珠宫土雙匣親傳竺國經只有春風知<lb/>
<pb n="KR3j0189_WYG_111-7a"/>
此意年年杜宇哭冬青又曰空山急雨洗巖花金粟堆<lb/>
寒起暮鴉水到蘭亭更嗚咽不知眞帖落誰家又曰橋<lb/>
山弓劒未成灰玉匣珠襦一夜開猶記去年寒食日天<lb/>
家一騎捧香來餘匕首尤悽怨則忘之葬後於宋常朝<lb/>
殿前掘冬青樹一株植於兩函土堆上又有冬青花一<lb/>
首曰冬青花冬青花花時一日腸九折隔江風雨清影<lb/>
空五月深山落㣲雪移來此種非人間曾識萬年觴底<lb/>
月後忘之又一首有曰君不記羊之年馬之月霹靂一<lb/>
<pb n="KR3j0189_WYG_111-7b"/>
聲山石裂聞其事甚異不欲書若林霽山者其亦可謂<lb/>
義士也已<lb/>
梁溪王文友諱仁輔刻苦讀書里人倪文光諱昭奎者<lb/>
延之以教其兩弟曰子瑛曰元鎮居久之文光殁而子<lb/>
瑛騃元鎮出應門户不勝州郡之脧剥也貲力遂耗減<lb/>
已而子瑛卒家中乾元鎭刓無作有以濟朋友㑹文友<lb/>
卒元鎭買油杉棺葬之芙蓉峯傍葬之日梁溪士友皆<lb/>
至葬文友後元鎭窘於誅求顧未有能振之者<lb/>
<pb n="KR3j0189_WYG_111-8a"/>
閩人鄭所南先生諱思肖宋有國時其上世仕於吳宋<lb/>
亡遂客吴下聞其有田數十畆寄之城南報國寺以田<lb/>
歲入寺為祠其祖禰遇諱必大慟祠下而先生併館榖<lb/>
於寺焉先生自宋亡矢不與北人交接於友朋坐間見<lb/>
語音異者輙引起人知其孤僻故亦不以為異其上世<lb/>
本業儒而先生於佛老教則喜之平日喜畫蘭疎花簡<lb/>
葉不求甚工其所自賦詩以題蘭皆險異詭特蓋以攄<lb/>
其憤懣云吴人好事者為板刋其所謂錦錢集者行於<lb/>
<pb n="KR3j0189_WYG_111-8b"/>
世若先生在周為頑民在殷為義士蓋不易窺其涯涘<lb/>
云<lb/>
鄧中齋先生諱剡字光薦宋丞相信國公客也宋亡以<lb/>
義行著其所賦鷓鴣辭有曰行不得也哥哥痩妻弱子<lb/>
羸㹀䭾天長地闊多網羅南音漸少北語多肉飛不起<lb/>
可奈何行不得也哥哥其意可見其所贊文丞相像有<lb/>
曰目煌煌兮疎星曉寒氣英英兮晴雷殷山頭碎柱兮<lb/>
璧完血化碧兮心丹嗚呼孰謂斯人不在世間<lb/>
<pb n="KR3j0189_WYG_111-9a"/>
謝后既北遷其支裔在杭者固多謝君退樂一人也退<lb/>
樂嘗言江南始内附有所謂李信卿者自北來謂能相<lb/>
人望氣崖岸倨甚退樂以貴官咸敬之亦設早饌以延<lb/>
致之李至即中坐省幕官皆下坐不得其一言時趙文<lb/>
敏公謂之七司户固退樂婣戚也屈公來同飯時文敏<lb/>
風瘡滿面李遥見即起迎文敏謂衆人曰我過江僅見<lb/>
此人耳瘡愈即面君公輩記取異時官至一品名滿四<lb/>
海初襄陽未破時世祖令其即軍中望氣行踰三兩舍<lb/>
<pb n="KR3j0189_WYG_111-9b"/>
即還言於世祖曰臣見卒伍中徃徃有公輔貴人襄陽<lb/>
不破江南不平何處著許多富貴人嗚呼此與南衙士<lb/>
卒皆將相者何異哉<lb/>
宋季琴士汪水雲者工於詩詩皆清麗可喜杭城破其<lb/>
詩有曰西塞山邊日落處北闗門外雨來天南人墮淚<lb/>
北人笑臣甫低頭拜杜䳌又曰錢塘江上雨初乾風入<lb/>
端門陣陣酸萬馬亂嘶臨警蹕三宫灑淚濕鈴鸞童兒<lb/>
賸遣追徐福厲鬼終當滅賀蘭若說和親能活國嬋娟<lb/>
<pb n="KR3j0189_WYG_111-10a"/>
賸遣嫁呼韓題王導像有曰秦淮浪白蔣山青西望神<lb/>
州草木腥江左夷吾甘半壁只縁無淚灑新亭聞水雲<lb/>
後從謝后北遷老宫人能詩者皆水雲指教或謂瀛國<lb/>
公喜賦詩亦水雲教之也<lb/>
今嘉議大夫吏部尚書致仕許昌馮公名夢弼字士啟<lb/>
其始仕由八蕃雲南宣慰司吏繼辟掾湖廣省士啟嘗<lb/>
言其在八蕃時乗驛出向某所最後至一驛驛吏語以<lb/>
今夕晩矣且馬絆出在江上不若勿行士啟漫不省即<lb/>
<pb n="KR3j0189_WYG_111-10b"/>
選馬亟行行未三四十里忽烏拉齊者急下馬拜跪伏<lb/>
其言侏離莫能曉而其意則甚哀窘士啟問之揺手意<lb/>
謂且死矣於是士啓亦下馬禱之曰某萬里遠客從吏<lb/>
逺方使有祿命固不死無之敢逃死時月㣲明睹一物<lb/>
如小屋大竟滚入江水腥風臭浪襲人行數里許乃問<lb/>
烏拉齊烏拉齊曰是之謂馬絆問馬絆何物揺手不敢<lb/>
對三更後至前驛驛吏出迎錯愕曰是何大膽敢越馬<lb/>
絆來乎士啓問馬絆驛吏乃言此馬蟥精也遇之者輙<lb/>
<pb n="KR3j0189_WYG_111-11a"/>
為其所㗖齊諧志怪而畧此於是乎書<lb/>
國初富初菴先生以占筮起東南時錢塘初内附以故<lb/>
都生聚既繁貲力殷盛世皇占其後来如何既成卦而<lb/>
富猶未之知也世皇曰我占宋故都富對曰誠如所占<lb/>
其地五六十年後會見城市生荆棘不如今多也今杭<lb/>
州連厄於火災復困於科繇視昔果不逮<lb/>
和靖先生豈有頷珠者而楊璉真珈亦𤼵其墓焉聞棺<lb/>
中一無所有獨有端硯一事余童時尚見一碑鐫和靖<lb/>
<pb n="KR3j0189_WYG_111-11b"/>
先生墓五大字仆草中久之余山中以浙省儒學提舉<lb/>
有心力於先生墓上悉力起廢水濵仍建學士橋傍山<lb/>
建祠宇塑先生像於其中今復數年矣聞又荒落賢人<lb/>
何不幸哉<lb/>
今河南行省參知政事宛丘趙公名期頥字子期其先<lb/>
府君宛丘公諱祐字天錫為江浙行省照磨時余客於<lb/>
其家宛丘公嘗言其家在陳州有瓦屋一横人稱為趙<lb/>
總把家國家每歳秋統兵官將兵哨江南北初至極嚴<lb/>
<pb n="KR3j0189_WYG_111-12a"/>
毅再歲三四歲情契如故一日哨馬南歸睹一纍囚兩<lb/>
足凍垂墮呻吟饑凍馬足間宛丘之父問囚為誰囚顰<lb/>
蹙曰我南宋官人廬州通判胡某城破為所虜公父復<lb/>
問如此汝則是秀才囚復曰我春秋登科公父曰汝如<lb/>
此則能教學囚曰豈有秀才而不能教學者乎公父請<lb/>
於統兵官用兩馬易得之浣濯以湯液包裹以氊毳温<lb/>
糜以酒漿幾絶而復蘇蘇則兩足墮矣因問其姓字貫<lb/>
籍遂延致于家以教諸子是時淮以北舉不知有全書<lb/>
<pb n="KR3j0189_WYG_111-12b"/>
胡通判以其所記憶授諸生更六年而後殂因葬之屋<lb/>
後臨殁謝宛丘公之家曰我分死六年前矣重為汝家<lb/>
所延汝之家後必有斯文顯者逮子期登丁夘科用文<lb/>
儒登政府而其二代皆封二品信乎斯文之報可徵云<lb/>
　<lb/>
　<lb/>
　<lb/>
　古今說海卷一百十一<lb/>
</p>
<p>
</p>
  </div>
</body>
</text>
</TEI>
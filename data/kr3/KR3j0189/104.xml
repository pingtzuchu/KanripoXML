<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷一百四</head> <lb/>
    <p>
<pb n="KR3j0189_WYG_104-1a"/>
欽定四庫全書<lb/>
　古今説海卷一百四<lb/>
　　　　　　　　　　　　　明　陸楫　編<lb/>
　說畧二十<hi>雜記二十</hi>
　　朝野僉載<hi>唐張鸑</hi>
周洛州司倉嚴昇期攝侍御史於江南道巡察性嗜水<lb/>
犢肉所至州縣烹宰極多小事大事入金則弭凡到處<lb/>
金銀為之踊貴故江南人號為金牛御史<lb/>
<pb n="KR3j0189_WYG_104-1b"/>
周春官尚書閻知微和黙啜司賓丞田歸道為副至牙<lb/>
帳下知微舞蹈宛轉抱黙啜靴鼻而吮之歸道長揖不<lb/>
拜黙啜大怒倒懸之經一宿乃放及歸與知微爭於殿<lb/>
庭言黙啜必不和知微堅執以為和黙啜果反䧟趙定<lb/>
知微誅九族拜歸道夏官侍郎右拾遺良弼使入匈奴<lb/>
坐帳下以不潔食之良弼食盡一盤放歸朝廷恥之<lb/>
周文昌左丞孫彦髙無他識用性頑鈍出為定州刺史<lb/>
歲餘黙啜賊至圍其郛彦髙却鎖宅門不敢詣㕔事文<lb/>
<pb n="KR3j0189_WYG_104-2a"/>
案須徵發者於小窻内接入賊既乘城四入彦髙乃謂<lb/>
奴曰牢關門戸莫與鑰匙其愚怯皆此類俄而䧟沒刺<lb/>
史之宅先殱焉<lb/>
周契丹賊孫萬榮之冦幽州河内王武懿宗為元帥引<lb/>
兵至趙州聞賊數千騎從北來乃棄兵甲南走邢州賊<lb/>
退方更向前軍囘至都置酒㑹郎中於御前嘲懿宗曰<lb/>
長弓短度箭蜀馬臨堦騙去賊七百里偎墻獨自戰甲<lb/>
仗總抛却騎猪正南竄上曰懿宗有馬何因騎猪對曰<lb/>
<pb n="KR3j0189_WYG_104-2b"/>
騎猪者夾豕走也上大笑懿宗貌短醜故曰長弓短度<lb/>
箭<lb/>
周左領軍權龍褒將軍不識忌日問府史曰何名私忌<lb/>
對曰父母亡日請假獨坐房中不出褒至忌日於房中<lb/>
静坐有青狗突入房中褒大怒衝破我忌更陳牒改明<lb/>
朝好作忌日談者笑之<lb/>
周推事索元禮時人號為索使訊囚作鐵籠頭䡰<hi>呼角切</hi>
其頭仍加楔焉多至腦裂髓出亦為鳯曬翅等以椽關<lb/>
<pb n="KR3j0189_WYG_104-3a"/>
手足而轉之並研骨至碎亦懸囚於梁下以石縋頭其<lb/>
酷法如此元禮故胡人薛師假父後坐贓賄流死嶺南<lb/>
唐監察御史李全交專以羅織為業䑓中號為人頭羅<lb/>
刹殿中號為鬼面夜义訊囚引枷柄向前名為驢駒㧞<lb/>
橛縳枷頭著樹名曰犢子懸車兩手捧枷累磚於上號<lb/>
為仙人獻果立髙木之上枷向後拗之名玉女登梯<lb/>
隋末深州諸葛昻性豪俠渤海髙瓚聞而造之為設鷄<lb/>
豚而已瓚小其用明日大設屈昻數十人烹猪羊等長<lb/>
<pb n="KR3j0189_WYG_104-3b"/>
八尺薄餅濶丈餘裹餤麤如庭柱盤作酒盌行巡自為<lb/>
金剛舞以送之昻至後日屈瓚屈客數百人大設車行<lb/>
酒馬行炙挫碓斬膾磑轢蒜齏唱夜义歌師子舞瓚明<lb/>
日復烹一子十餘歲呈其頭顱手足座客皆喉而吐<lb/>
之昻後日報設先令要妾行酒妾無故笑昻叱下須臾<lb/>
蒸此妾坐銀盤仍飾以脂粉衣以錦繡遂擘骽肉以啖<lb/>
瓚諸人皆掩目昻於妳房間撮肥肉食之盡飽而止瓚<lb/>
羞之夜遁而去昻富後遭離亂狂賊來求金寳無可給<lb/>
<pb n="KR3j0189_WYG_104-4a"/>
縛於椽上炙殺之<lb/>
唐益州新昌縣令夏侯彪之初下車問里正曰鷄子一<lb/>
錢㡬顆曰三顆彪之乃遣取十千錢令買三萬顆謂里<lb/>
正曰吾未要且寄鷄母抱之遂成三萬頭雞經數月長<lb/>
成令吏與我賣却一雞三十文半年之間成九十萬又<lb/>
問竹筍一錢㡬莖曰一錢五莖又取十千錢付之買得<lb/>
五萬莖又謂未須且林中養之至秋成五萬莖竹令賣<lb/>
一莖十錢遂至五十萬其貪猥不道皆此類<lb/>
<pb n="KR3j0189_WYG_104-4b"/>
唐滕王極滛諸官妻美無不甞徧詐言妃喚即行無禮<lb/>
時典籖崔簡妻鄭氏初到王遣喚欲不去懼王之威去<lb/>
則被辱鄭曰昔愍懐之妃不受賊人之逼當今清泰敢<lb/>
行此事邪遂入王中門外小閤王在其中鄭入欲逼之<lb/>
鄭大呌左右曰王也鄭曰大王豈作如是必家奴耳取<lb/>
一隻履擊王頭破抓面流血妃聞而出鄭氏乃得還王<lb/>
大慙旬日不視事簡每日參候不敢離門後王衙坐簡<lb/>
向前謝過王慙却入月餘日乃出諸官之妻曾被王喚<lb/>
<pb n="KR3j0189_WYG_104-5a"/>
入者莫不羞之其壻問之無辭以對<lb/>
唐杭州刺史裴有敞疾甚令錢唐縣主簿夏榮㸔之榮<lb/>
曰使君百無一慮夫人早須崇福以禳之崔夫人曰禳<lb/>
須何物榮曰使君娶二姬以厭之出三年則厄過矣夫<lb/>
人怒曰此獠狂語兒在身無病榮退曰夫人不信榮不<lb/>
敢言使君合有三婦若不更娶於夫人不祥矣夫人曰<lb/>
乍可死此事不相當也其年夫人暴亡敞更娶二姬<lb/>
周大足年中泰州鄭家莊有一兒郎年二十餘日晏於<lb/>
<pb n="KR3j0189_WYG_104-5b"/>
驛路上見一青衣女子獨行姿容姝麗郎君屈就莊宿<lb/>
將衣被同寢至曉門久不開呼之不應於窻中窺之惟<lb/>
有腦骨頭顱在餘並食訖家人破户入一物不見於梁<lb/>
上暗處有一大鳥衝門去或云羅刹魅也<lb/>
唐柴駙馬紹之弟有材力輕趫迅捷踊身以上挺然若<lb/>
飛十餘步乃止甞著吉莫靴上磚城直至女墻手無扳<lb/>
引又以足指縁佛殿柱至簷頭捻椽覆上越百尺樓閣<lb/>
了無障礙文武聖睿皇帝竒之曰此人不可以處京邑<lb/>
<pb n="KR3j0189_WYG_104-6a"/>
出為外官時人號為壁飛<lb/>
唐垂拱四年安撫大使狄仁傑檄告西楚霸王項君將<lb/>
校等畧曰鴻名不可以謬假神器不可以力爭應天者<lb/>
膺樂推之名背時者非見㡬之主自祖龍御宇横噬諸<lb/>
侯任趙髙以當軸棄蒙恬而齒劒沙丘作禍於前望夷<lb/>
覆滅於後七廟墮圯萬姓屠原鳥思静於飛陳<hi>作塵</hi>魚豈<lb/>
安於沸水赫矣皇漢受命𤣥穹膺赤帝之禎符當素靈<lb/>
之缺運俯張地紐彰鳯舉之符仰緝天綱鬱龍興之兆<lb/>
<pb n="KR3j0189_WYG_104-6b"/>
而君濳遊澤國嘯聚水鄉矜扛鼎之雄逞拔山之力莫<lb/>
測天符之所㑹不知厯數之有歸遂奮關中之翼竟垂<lb/>
垓下之翅葢實由於人事焉有屬於天亡雖驅百萬之<lb/>
兵終棄八千之子以為殷鑒豈不惜哉固當匿魄東峰<lb/>
收魂北極豈合虛承廟食廣費牲牢仁傑受命方隅循<lb/>
革攸寄今遣焚燎祠宇削平臺室使蕙檄銷盡羽帳隨<lb/>
烟君宜速遷勿為人患檄到如律令遂除項羽廟餘神<lb/>
並盡惟㑹稽禹廟存焉<lb/>
<pb n="KR3j0189_WYG_104-7a"/>
周則天時謡言曰張公喫酒李公醉張公者易之兄弟<lb/>
也李公者言王室也<lb/>
周杭州臨安尉薛震好食人肉有債主及奴詣臨安止<lb/>
於客舍飲之醉並殺之水銀和煎并骨銷盡後又欲食<lb/>
其婦婦知之踰墻而遁以告縣縣令詰之具得其情申<lb/>
州録事奏奉勑杖一百而死<lb/>
周舒州刺史張懐肅好服人精唐左司郎中任正名亦<lb/>
有此病<lb/>
<pb n="KR3j0189_WYG_104-7b"/>
周郎中裴珪妻趙氏有美色曾就張璟藏卜年命璟藏<lb/>
曰夫人目長而慢准相書猪視者淫婦人目有四白五<lb/>
夫守宅夫人終以姦廢宜慎之趙笑而去後果與合宫<lb/>
尉盧崇道姦没入掖庭<lb/>
唐宜城公主駙馬裴巽有外寵一人公主遣人執之截<lb/>
其耳鼻剥其隂皮附駙馬面上并截其髪令㕔上判事<lb/>
集僚吏共觀之駙馬公主一時皆被奏降公主為郡主<lb/>
駙馬左遷也<lb/>
<pb n="KR3j0189_WYG_104-8a"/>
唐開元二年衡州五月頻有火災其時人盡皆見物大<lb/>
如甕赤如燈籠所指之處尋而火起百姓咸謂之火秧<lb/>
周永昌中涪州多虎暴有一獸似虎而絶大逐一虎噬<lb/>
殺之録奏檢瑞應圖乃酋耳也不食生物有虎則殺之<lb/>
漢發兵用銅虎符及唐初為銀兎符以兎子為符瑞故<lb/>
也又以鯉魚為符瑞為銅魚符以佩之至偽周武姓也<lb/>
𤣥武龜也又以銅為龜符<lb/>
栁州古桂陽郡也有曹泰年八十五偶少妻生子名曰<lb/>
<pb n="KR3j0189_WYG_104-8b"/>
曾日中無影焉年七十方卒親見其孫子具説道士曹<lb/>
體一即其從孫姪云的不虛故知邴吉驗影不虛也<lb/>
　<lb/>
　<lb/>
　<lb/>
　<lb/>
　<lb/>
　古今説海卷一百四<lb/>
</p>
<p>
</p>
  </div>
</body>
</text>
</TEI>
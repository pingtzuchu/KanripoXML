<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷一百二十</head> <lb/>
    <p>
<pb n="KR3j0189_WYG_120-1a"/>
欽定四庫全書<lb/>
　古今説海卷一百二十<lb/>
　　　　　　　　　　　　　明　陸楫　編<lb/>
　説纂四<hi>逸事四</hi>
　　煬帝海山記<hi>闕名</hi>
隋煬帝生時有紅光燭天里中牛馬皆鳴先是獨孤后<lb/>
夢龍出身中飛髙十餘里龍墮地尾輙斷以告文帝帝<lb/>
沉吟黙塞不答帝三歳戲於文帝前文帝抱之玩視甚<lb/>
<pb n="KR3j0189_WYG_120-1b"/>
久曰是兒極貴恐破吾家自兹雖愛帝而亦不快於帝<lb/>
帝十歳好觀古今書傳至於方藥天文地理伎藝術數<lb/>
無不通曉然而性𥚹急隂賊刻忌好鉤索人情深淺時<lb/>
楊素有戰功方貴用事帝傾意結之文帝得疾内外莫<lb/>
有知者帝坐便室召素謀曰君國之元老能了吾家事<lb/>
者君也乃私執素手曰使我得志我亦終身報公素曰<lb/>
待之當自有計素入問疾文帝見素起坐謂素曰吾常<lb/>
親鋒刃冒矢石出入生死與子同之方享今日之貴吾<lb/>
<pb n="KR3j0189_WYG_120-2a"/>
自惟不免此疾不能臨天下汝吾族中人吾不諱汝<lb/>
立吾兒勇為帝汝倍吾言吾去世亦殺汝此事吾不語<lb/>
人素曰國本不可屢易臣不敢奉詔文帝忿懣乃大呼<lb/>
左右曰召吾兒勇來乃氣哽塞囘面向之不言素乃出<lb/>
語帝曰事未可更待之有頃左右出報素曰帝呼不應<lb/>
喉中呦呦有聲帝拜素曰以終身累公素急入帝已崩<lb/>
矣乃不發喪明日素袖遺詔立帝時百官猶未知素執<lb/>
圭謂百官曰大行遺詔立帝有不從者戮於此左右扶<lb/>
<pb n="KR3j0189_WYG_120-2b"/>
帝上殿帝足弱欲倒者數四不能上素下去左右以手<lb/>
扶接帝帝援之乃上百官莫不嗟嘆素歸謂家人輩曰<lb/>
小兒子吾已提起教作大家即不知了當得否素恃有<lb/>
功見帝多呼為郎君時宴内宫宫人偶覆酒汚素衣素<lb/>
怒叱左右引下加撻焉帝頗惡之隱忍不發一日帝與<lb/>
素釣魚於池並坐左右張傘以遮日帝起如厠囘見素<lb/>
坐赭傘下風骨秀異堂堂然帝大忌之帝多欲有所為<lb/>
素輙請而抑之由是愈有害素意會素死帝曰使素不<lb/>
<pb n="KR3j0189_WYG_120-3a"/>
死夷其九族先素欲入朝出見文帝執金鉞逐之曰此<lb/>
賊吾欲立勇汝竟不從吾言今必殺汝素驚呼入室召<lb/>
子弟二人而語曰吾必死矣出見文帝語不移時素死<lb/>
帝自素死益無憚乃闢地周二百里為西苑役民力常<lb/>
百萬内為十六院聚巧石為山鑿池為五湖四海詔天<lb/>
下境内所有鳥獸草木驛至京師天下共進花木鳥獸<lb/>
魚蟲莫知其數此不具載詔定西苑十六院名景明一<lb/>
迎暉二棲鸞三晨光四明霞五翠華六文安七積珍八<lb/>
<pb n="KR3j0189_WYG_120-3b"/>
影紋九儀鳯十仁智十一清修十二寶林十三和明十<lb/>
四綺隂十五降陽十六皆帝自製名院有二十人皆擇<lb/>
宫中佳麗謹厚有容色美人實之毎一院選帝常幸御<lb/>
者為之首毎院有宦者主出入易市又鑿五湖毎湖四<lb/>
方十里東曰翠光湖南曰迎陽湖西曰金光湖北曰潔<lb/>
水湖中曰廣明湖湖中積土石為山構亭殿屈曲環遶<lb/>
澄碧皆窮極人間華麗又鑿北海周環四十里中有三<lb/>
山效蓬萊方丈瀛洲上皆臺榭迴廊水深數丈開溝通<lb/>
<pb n="KR3j0189_WYG_120-4a"/>
五湖北海溝盡通行龍鳯舸帝多泛東湖因製湖上曲<lb/>
望江南八闋云　湖上月徧照列仙家水浸寒光鋪枕<lb/>
簟浪搖晴影走金蛇偏稱泛靈槎　光景好輕彩望中<lb/>
斜清露冷侵銀兔影西風吹落桂枝花開宴思無涯<lb/>
湖上栁煙裏不勝摧宿霧洗開明媚眼東風搖弄好腰<lb/>
支煙雨更相宜　環曲岸隂覆畫橋低線拂行人春晩<lb/>
後絮飛晴雪暖風時幽意更依依　湖上雪風急墮還<lb/>
多輕片有時敲竹户素華無韻入澄波望外玉相磨<lb/>
<pb n="KR3j0189_WYG_120-4b"/>
湖水逺天地色相和仰面莫思梁苑賦朝來且聽玉人<lb/>
歌不醉擬如何　湖上草碧翠浪通津修帶不為歌舞<lb/>
緩濃鋪堪作醉人茵無意襯香衾　晴霽後顔色一般<lb/>
新游子不歸生滿地佳人逺意寄青春留咏卒難伸<lb/>
湖上花天水浸靈芽淺蕊水邊勻玉粉濃苞天外剪明<lb/>
霞只在列仙家　開爛漫挿鬢若相遮水殿春寒幽冷<lb/>
艷玉軒晴照暖添華清賞思何賖　湖上女精選正輕<lb/>
盈猶恨乍離金殿侣相將盡是採蓮人清唱謾頻頻<lb/>
<pb n="KR3j0189_WYG_120-5a"/>
軒内好嬉戲下龍津玉管朱絃聞盡夜踏青鬬草事青<lb/>
春玉輦從羣真　湖上酒終日助清歡檀板輕聲銀甲<lb/>
緩醅浮香米玉蛆寒醉眼暗相看　春殿晩仙艷奉盃<lb/>
盤湖上風光真可愛醉鄉天地就中寛帝主正清安<lb/>
湖上水流遶禁園中斜日影搖清翠動落花香暖衆紋<lb/>
紅蘋末起清風　閒縱目魚躍小蓮東泛泛輕搖蘭棹<lb/>
穩沉沉寒影上仙宫逺意更重重帝常遊湖上多令宫<lb/>
中美人歌唱此曲大業六年後苑草木鳥獸繁息茂盛<lb/>
<pb n="KR3j0189_WYG_120-5b"/>
桃蹊李徑翠隂交合金猿青鹿動輙成羣自大内開為<lb/>
御道直通西苑夾道植長松髙栁帝多幸苑中去來無<lb/>
時侍御多夾道而宿帝往往中夜即幸焉一夕帝泛舟<lb/>
遊北海與宦人十數輩升海山是時月色朦朧晩風輕<lb/>
軟浮浪無聲萬籟俱寂恍惚間水上有一小舟祗容兩<lb/>
人帝謂為十六院中美人洎至首一人先登贊唱陳後<lb/>
主謁帝帝亦忘其死帝幼年與後主甚善乃起迎之後<lb/>
主再拜帝亦鞠躬勞謝既坐後主曰憶昔與帝同隊遊<lb/>
<pb n="KR3j0189_WYG_120-6a"/>
戲情愛甚於同氣今陛下富有四海令人欽服始者謂<lb/>
帝將致理於三王之上今乃甚取當時之樂以快平生<lb/>
無甚美事聞陛下已開隋渠引洪河之水東遊維揚因<lb/>
作詩來奏乃探懷出詩上帝詩曰隋室開兹水初心謀<lb/>
大賖一千里力役百萬民吁嗟水殿不復返龍舟成小<lb/>
瑕溢流隨陡岸濁浪噴黄沙兩人迎客至三月栁飛花<lb/>
日脚沉雲外榆梢噪暝鴉如今遊子俗異日便天家且<lb/>
樂人間景休尋海上槎人喧舟艤岸風細錦帆斜莫言<lb/>
<pb n="KR3j0189_WYG_120-6b"/>
無後利千古壯京華帝觀詩拂衣怒曰死生命也興亡<lb/>
數也爾安知吾開河為後人之利帝怒叱之後主曰子<lb/>
之壯氣能得幾日其終始更不若吾帝乃起逐之後主<lb/>
走曰且去且去後一年呉公臺下相見乃没於水際帝<lb/>
方悟其死兀然不自知驚悸移時一日明霞院美人楊<lb/>
夫人喜報帝曰酸棗邑所進玉李一日忽長清隂數畝<lb/>
帝沉黙甚久曰何故而忽茂夫人云是夕院中人聞空<lb/>
中若有千百人語言云李木當茂洎曉看之已茂盛如<lb/>
<pb n="KR3j0189_WYG_120-7a"/>
此帝欲伐去左右或奏曰木徳來助之應也又一夕晨<lb/>
光院周夫人來奏云院中楊梅一夕忽爾繁盛帝喜問<lb/>
曰楊梅之茂能如玉李乎或曰楊梅雖茂終不敵玉李<lb/>
之盛帝往兩院觀之亦自見玉李繁茂後梅李同時結<lb/>
實院妃來獻帝問二果孰勝院妃曰楊梅雖好味頗清<lb/>
酸終不若玉李之甘苑中人多好玉李帝歎曰惡梅好<lb/>
李豈人情哉天意乎後帝將崩揚州一日院妃報楊梅<lb/>
已枯死帝果崩於揚州異乎一日洛水漁者獲生鯉一<lb/>
<pb n="KR3j0189_WYG_120-7b"/>
尾金鱗赭尾鮮明可愛帝問漁者之姓姓解未有名帝<lb/>
以朱筆於魚額上題解生字以記之乃放之北海中後<lb/>
帝幸北海其鯉已長丈餘浮水見帝其魚不没帝與蕭<lb/>
后及諸院妃嬪同看魚之額朱字尚存惟解字無半尚<lb/>
隱隱角字存焉蕭后曰鯉有角龍也帝曰朕為人主豈<lb/>
不知此意遂引弓射之魚乃沉大業四年道州貢矮民<lb/>
王義眉目濃秀應對甚敏帝尤愛之常從帝遊終不得<lb/>
入宫曰爾非宫中物也義乃自宫帝由是愈加憐愛得<lb/>
<pb n="KR3j0189_WYG_120-8a"/>
出入内寢義多卧御榻下帝遊湖海囘多宿十六院一<lb/>
夕帝中夜潛入棲鸞院時夏氣暄煩院妃慶兒卧於簾<lb/>
下初月照軒頗明朗慶兒睡中驚魘若不救者帝使義<lb/>
呼慶兒帝自扶起久方清醒帝曰汝夢中何故而如此<lb/>
慶兒曰妾夢中如常時帝握妾臂遊十六院至第十院<lb/>
帝入院坐殿上俄時火發妾乃奔走囘視帝坐烈熖中<lb/>
驚呼人救帝久方睡覺帝自强解曰夢死得生火有威<lb/>
烈之勢吾居其中得威者也大業十年幸江都被弑帝<lb/>
<pb n="KR3j0189_WYG_120-8b"/>
入第十院居火中此其應也龍舟為楊𤣥感所燒後勑<lb/>
揚州刺史再造制度又華麗仍長廣於前舟江都來進<lb/>
帝東幸維揚後宫十六院皆隨行西苑令馬守忠别帝<lb/>
曰願陛下早還都輦臣整頓西苑以待乗輿之來西苑<lb/>
風景臺殿如此陛下豈不思戀舎之而逺遊也又泣下<lb/>
帝亦愴然謂守忠曰為吾好看西苑無令後人笑吾不<lb/>
解裝景趣也左右甚疑訝帝御龍舟中道夜半聞歌者<lb/>
甚悲其辭曰我兄征遼東餓死青山下今我挽龍舟又<lb/>
<pb n="KR3j0189_WYG_120-9a"/>
困隋隄道方今天下饑路糧無些小前去三千程此身<lb/>
安可保寒骨枕荒沙幽魂泣煙草悲損門内妻望斷吾<lb/>
家老安得義男兒焚此無主屍引其孤魂囘負其白骨<lb/>
歸帝聞其歌遽遣人求其歌者至曉不得其人帝頗徬<lb/>
徨通夕不寐揚州朝百官天下朝貢使無一人至者有<lb/>
來者在途遭兵奪其貢物帝猶與羣臣議詔十三道起<lb/>
兵誅不朝貢者帝知世阼已去意欲遂幸永嘉羣臣皆<lb/>
不願從帝未遇害前數日帝亦㣲識𤣥象多夜起觀天<lb/>
<pb n="KR3j0189_WYG_120-9b"/>
乃召太史令袁充問曰天象如何充伏地泣涕曰星文<lb/>
大惡賊星逼帝座甚急恐禍起旦夕願陛下遽修徳滅<lb/>
之帝不樂乃起入便殿按膝俛首不語顧王義曰汝知<lb/>
天下將亂乎汝何故省言而不告我也義泣對曰臣逺<lb/>
方廢民得蒙上貢自入深宫久膺聖澤又常自宫以近<lb/>
陛下天下大亂固非今日履霜堅氷其來久矣臣料大<lb/>
禍事在不救帝曰子何不早告我也義曰臣不早言言<lb/>
即臣死久矣帝乃泣下曰卿為我陳成敗之理朕貴知<lb/>
<pb n="KR3j0189_WYG_120-10a"/>
也翌日義上書云臣本南楚卑薄之地逢聖明為治之<lb/>
時不愛此身願從入貢臣本侏儒性尤蒙滯出入左右<lb/>
積有歳華濃被聖私皆踰素望侍從乗輿周旋臺閣臣<lb/>
雖至鄙酷好窮經頗知善惡之本源少識興亡之所以<lb/>
還往民間周知利害深蒙顧問方敢敷陳自陛下嗣守<lb/>
元符體臨大器聖神獨斷諫謀莫從獨發睿謀不容人<lb/>
獻大興西苑兩至遼東龍舟踰於萬艘宫闕徧于天下<lb/>
兵甲常役百萬士民窮乎山谷征遼者百不存十殁葬<lb/>
<pb n="KR3j0189_WYG_120-10b"/>
者十未有一帑藏全虛穀粟踴貴乗輿竟往行幸無時<lb/>
兵人侍從常踰萬人遂令四方失望天下為墟方今有<lb/>
家之村存者可數子弟死于兵役老弱困于蓬蒿兵屍<lb/>
如嶽餓莩盈郊狗彘厭人之肉鳶魚食人之餘臭聞千<lb/>
里骨積髙原膏血草野狐犬盡肥隂風無人之墟鬼哭<lb/>
寒草之下目斷平野千里無煙萬民剥落莫保朝昏父<lb/>
遺幼子妻號故夫孤苦何多饑荒尤甚亂離方始生死<lb/>
孰知人主愛人一何如此陛下恒性毅然孰敢上諫或<lb/>
<pb n="KR3j0189_WYG_120-11a"/>
有鯁言又令賜死臣下相顧箝結自全龍逄復生安敢<lb/>
議奏左右近臣阿諛順㫖迎合帝意造作拒諫皆出此<lb/>
途乃逢富貴陛下惡過從何得聞方今又敗遼師再幸<lb/>
東土社稷危於春雪干戈遍於四方生民已入塗炭官<lb/>
吏猶未敢言陛下自惟若何為計陛下欲幸永嘉坐延<lb/>
歳月神武威嚴一何銷鑠陛下欲興師則兵吏不順欲<lb/>
行幸則侍衛莫從適當此時如何自處陛下雖欲發憤<lb/>
修徳特加愛民聖慈雖切救時天下不可復得大勢已<lb/>
<pb n="KR3j0189_WYG_120-11b"/>
去時不再來巨厦之崩一木不能支洪河已決掬壤不<lb/>
能救臣本逺人不知忌諱事忽至此安敢不言臣今不<lb/>
死後必死兵敢獻此書延頸待盡帝省義奏曰自古安<lb/>
有不亡之國不死之主乎義曰陛下尚猶蔽飾已過陛<lb/>
下常言吾當跨三皇超五帝下視商周使萬世不可及<lb/>
今日其勢如何能自復囘都輦乎帝乃泣下再三嘉歎<lb/>
義曰臣昔不言誠愛生也今既具奏願以死謝也天下<lb/>
方亂陛下自愛少選報云義自刎矣帝不勝悲傷命厚<lb/>
<pb n="KR3j0189_WYG_120-12a"/>
葬焉不數日帝遇害時中夜聞外切切有聲帝急起衣<lb/>
冠御内殿坐未久左右伏兵俱起司馬戡攜刃向帝帝<lb/>
叱之曰吾終年重禄養汝吾無負汝汝何負吾帝常所<lb/>
幸朱貴兒在帝傍謂戡曰三日前帝慮侍衛秋寒詔宫<lb/>
人悉絮袍褲帝自臨視造數千袍兩日畢工前日賜公<lb/>
等豈不知也爾等何敢逼脅乗輿乃大罵戡戡曰臣實<lb/>
負陛下但今天下俱叛二京已為賊據陛下歸亦無終<lb/>
臣生亦無門臣已虧臣節雖欲復已不可得也願得陛<lb/>
<pb n="KR3j0189_WYG_120-12b"/>
下首以謝天下乃攜劒上殿帝復叱曰汝豈不知諸侯<lb/>
之血入地尚大旱況天子乎戡進帛帝入内閤自經貴<lb/>
兒猶大罵不息為亂兵所殺<lb/>
　<lb/>
　<lb/>
　<lb/>
　<lb/>
　古今說海卷一百二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷十五</head> <lb/>
    <p>
<pb n="KR3j0189_WYG_015-1a"/>
欽定四庫全書<lb/>
　古今說海卷十五<lb/>
　　　　　　　　　　　　　明　陸楫　編<lb/>
　說選十五<hi>偏記十二</hi>
　　北轅録<hi>宋周燀</hi>
淳熙丙申十一月二十九日詔待制敷文閣張子政假<lb/>
試户部尚書充賀金國生辰使皇叔祖右監門衛大將<lb/>
軍士褒假明州觀察使知東上閤門兼客省四方館事<lb/>
<pb n="KR3j0189_WYG_015-1b"/>
副之明年正月七日陛辭出國門初九日離行在二十<lb/>
一日至淮隂二十六日燕館習儀二十八日北行引接<lb/>
傳御使副即館坐受其謁上中節序立其傍金遣接伴<lb/>
使昭武大將軍尚書户部郎中李佾廣威將軍尚書兵<lb/>
部員外郎完顔宗卞僎賔立飲引接三盃而退二十九<lb/>
日盱眙置酒餞使介渡淮午至泗州津亭使副望拜如<lb/>
儀接伴戎服陪立各帶銀牌牌様如方響上有蕃書急<lb/>
速走遞四字上有御押其狀如主字金法出使皆帶牌<lb/>
<pb n="KR3j0189_WYG_015-2a"/>
有金銀木之别朝服對立于庭至展起居狀三節人講<lb/>
㕘禮使副陞㕔茶酒三行金法先湯後茶少頃聨轡入<lb/>
城夾道甲士執兵直抵於館旋供晩食果飣如南方齋<lb/>
筵先設茶筵一般若七夕乞巧其瓦壠桂皮雞腸銀鋌<lb/>
金剛鐲西施舌取其形蜜和麪油煎之金人甚珍此<hi>茶食</hi>
<hi>謂未行酒先設此品進茶一盞又謂之茶筵</hi>次供饅頭血羮畢羅肚羮盪羊<lb/>
餅子解粥肉齏羮索麪骨頭盤子自後大同小異酒味<lb/>
甚漓食畢即鎻門内外不通二月一日甫交睫間接伴<lb/>
<pb n="KR3j0189_WYG_015-2b"/>
所晨衙三節謂北家聲喏各相呼而起時猶未至三鼔<lb/>
旋覔盃水洗漱冠櫛畢㸃心已至灌肺油餅棗糕麪粥<lb/>
有供糕糜處或未暇舉筯忽一人呼官員認馬三節出<lb/>
門馬已預定上一上二貼於背上以防差誤馬科於民<lb/>
謂之戸馬御者不俟據鞍即散盖防與之話言泄機事<lb/>
也細車四輛奉南北使副亦以序行車之形製既不美<lb/>
觀出館各有細紗二燭籠為導氣象甚不佳亦有𦍑管<lb/>
從後聲頓悽怨永夜修途行人為之感愴車每輛用驢<lb/>
<pb n="KR3j0189_WYG_015-3a"/>
十五頭把車五六人行差遲以巨梃擊驢謂之走車其<lb/>
震蕩如逆風上下波濤間麤車三十六輛每輛輓以四<lb/>
牛禮物私覿使介三節行李皆在焉自起程至三許折<lb/>
車<hi>真定汴京燕山也</hi>盖常先一兩程而往來人夫及輓車牛驢<lb/>
至州縣更易六十里至臨淮縣縣有徐城本徐國有徐君<lb/>
墓季札掛劔處即此是日行循汴河河水極淺洛口即<lb/>
塞理固應然承平漕江淮米六百萬石自揚子達京師<lb/>
不過四十日五十年後乃成汚渠可寓一笑隋隄之柳<lb/>
<pb n="KR3j0189_WYG_015-3b"/>
無復彷彿矣二日至虹縣晚宿靈璧縣汴河自此斷流<lb/>
自過泗地皆荒瘠兩岸奇石可愛<hi>石産於縣鳳凰山以小為貴</hi>或云<lb/>
花石綱所棄者虞姬墓在西岸雖無碑却有村疃名隂<lb/>
陵靈璧舊為鎮本隋虹州地虹本紅陽夏丘二縣地漢<lb/>
書紅陽侯立是也訛而不改遂名曰虹五日至永城縣<lb/>
縣本敬丘縣地漢更敬丘曰太丘陳寔為之長縣北有<lb/>
芒山與碭山相接六日至榖熟縣十八里至南京入陽<lb/>
熙門市樓榜曰睢陽夾道甲兵甚盛張巡許遠廟在西<lb/>
<pb n="KR3j0189_WYG_015-4a"/>
門外謂之雙忠廟其傍則宋玉臺此地高辛氏子閼伯<lb/>
所居商丘也武王封㣲子啓為宋國後唐號歸德軍本<lb/>
朝王業所基陞為南京詔即衙域以為大内以歸德為<lb/>
名後陞應天府太上皇於此登位金人今改歸德府及<lb/>
門數妓來迓北使率皆騎驢不約束步武便乘騎也入<lb/>
境男子衣皆小窄婦女衫皆極寛大有位者便服亦止<lb/>
用皁紵絲或番羅繫版縧與皁𨽻畧無分别縧反挿埀<lb/>
頭於腰謂之有禮無貴賤皆著尖頭靴所頂之巾謂之<lb/>
<pb n="KR3j0189_WYG_015-4b"/>
蹋鴟七日至寧陵縣縣本寗城古葛伯國六國時屬魏為<lb/>
信陵君無忌之封宿拱州襄陵驛金人改曰濉州濉河<lb/>
在十里外本襄邑縣宋襄公葬于此故曰襄陵八日至<lb/>
雍丘縣縣故杞國武王封禹後東樓公縣東有葵丘齊<lb/>
桓公所會也行二十里過空桑伊尹所生之地又里許即<lb/>
伊尹墓地名三家次過范郎廟其地名孟莊廟塑孟<lb/>
姜女偶坐配享者蒙恬將軍也又六十里至陳留縣<lb/>
縣本鄭邑為陳所并故名實張良之封邑或云陳思<lb/>
<pb n="KR3j0189_WYG_015-5a"/>
王亦生於此九日至東京金人改曰南京未到城先過<lb/>
皇城寺宜春苑使副易朝服三節更衣帶從跨馬入新<lb/>
宋門舊曰朝陽金人名洪仁樓櫓濠塹甚設次入甕城<lb/>
次入大城人煙極凋殘至會同館舊貢院也接伴所得<lb/>
私覿盡貨於此行戸倍償其價晩食酒貯以黄缸味差<lb/>
勝有以柑子餉承應人得之甚喜云謂之孔果子按東<lb/>
京春秋衛陳鄭三國之境古大梁城也十三日至黄河<lb/>
浮航以渡自南抵北用船八十五隻各闊一丈六七尺<lb/>
<pb n="KR3j0189_WYG_015-5b"/>
其布置相去又各丈餘上實筭子木復覆以草曳車牽<lb/>
馬而過如履平地金人以順天名橋予觀駢頭巨艦繂以<lb/>
寸金規制堅壯埽兵守䕶甚嚴不日我國家恢復河朔<lb/>
過師枕席上云當知此橋為利之博焉十八里至建津<lb/>
津即袁紹渡處十四日至湯隂縣湯隂本蕩隂晉侍中<lb/>
嵇紹死節之所又有羑里城羑河羑市文王所囚之地<lb/>
十五日至相州闤闠繁盛觀者如堵二樓曰康樂曰月<lb/>
白風清又二樓曰翠樓曰秦樓時方賣酒其上牌書十<lb/>
<pb n="KR3j0189_WYG_015-6a"/>
洲春色酒名也或云韓魏公晝錦堂今為一貴人宅石<lb/>
記猶在好事者叩門打碑不禁也相出茜草故纈名天<lb/>
下銅雀臺講武城漳河紂之朝歌城皆在境内講武南<lb/>
有塔聞是舊鄴於高丘相望名七十二塜世謂曹孟德<lb/>
狙詐惑後人使迷其葬所相實古鄴相魏文侯始封之<lb/>
地十六日至邯鄲縣縣古趙國邯山名鄲盡也邯山至<lb/>
此而盡凡城郭字從邑故字皆從邑趙王叢臺在縣之<lb/>
北聞每年三月二十四日空巷上簡子塜塜形如硯世<lb/>
<pb n="KR3j0189_WYG_015-6b"/>
謂硯子塜程嬰公孫杵臼墓亦在焉路逢一細車盖以<lb/>
青氊頭段人家也頭段者謂貴族及將相之家十七日<lb/>
至邢州古鉅鹿郡故邢侯國也秦兼天下於此置信都<lb/>
縣十八日至内丘縣内丘本漢之中丘未至内丘西望<lb/>
太行山岡巒北走崖谷秀傑如昔所聞山延袤八十里<lb/>
十九日至栢鄉縣縣本春秋晉郭邑之地漢光武即位<lb/>
於鄗之南六十里至趙州道經光武廟有二石人首横<lb/>
於路俗傳光武欲渡河二人致餉慮洩其蹤乃除之又<lb/>
<pb n="KR3j0189_WYG_015-7a"/>
云遇二人問途不答怒而斬之已而皆石也未至城五<lb/>
里渡石橋橋從空架起工極堅緻南北長十三丈闊四<lb/>
之一實隋人李春所造元祐間賜名安濟有張果老驢<lb/>
迹二十日至正定府未至城先過滹沱河河流不甚闊<lb/>
聞當春漲時殊湍急也正定在春秋時屬鮮虞國二十<lb/>
二日至新樂縣縣古鮮虞國漢中山孝王母馬昭儀隨<lb/>
王就國王於是建宫於樂里而呼為西樂城語訛西為<lb/>
新四十五里至中山府堯始封于此二十四日至安肅<lb/>
<pb n="KR3j0189_WYG_015-7b"/>
軍過白溝河二十五日至涿州黄帝戰蚩尤於涿鹿即<lb/>
此地二十六日至良鄉縣入内遣侍郎李慶和賜銀合<lb/>
湯藥貼用紅綾勅書云勅某卿遠持慶幣來賀誕辰馳<lb/>
華隰以良勞次郊亭而伊邇宜有節宣之餽以彰眷遇<lb/>
之優二十七日過盧溝河即盧龍也燕人呼水為龍呼<lb/>
黒為盧亦謂黒水河色黒而濁其急如箭至燕山府外<lb/>
燕賔館赴班荆宴少定傳衘館伴使昭武大將軍太子<lb/>
少詹事富察明少中大夫侍御史鄧儼為之副南使與<lb/>
<pb n="KR3j0189_WYG_015-8a"/>
之互展起居狀繼與接伴互展辭狀天使敬昊賜宴單<lb/>
仲賜酒果酒九行禮畢趨入城初入端禮門次入南門<lb/>
次入豐宜門次過龍津樓樓亦分三道通用玉石為闌<lb/>
闌上琢為嬰兒狀極工巧次入宣陽門由馳道西南入<lb/>
會同館甫就次有天使完顔汴傳宣撫問二十八日忠<lb/>
勇校尉劉彦忠忠翊校尉何彦來交禮物天使烏古論<lb/>
賜酒果宣威將軍充東上閤門副使郭喜說朝見儀二<lb/>
十九日辨色使副率三節入見行司捧國書於馬上前<lb/>
<pb n="KR3j0189_WYG_015-8b"/>
行初出館横過馳道行而御廊東西曲尺各二百五十<lb/>
間至掖門下馬自專德門由會通承明二門入左嘉會<lb/>
門趨而南至幕次少頃鳴鐘鐘罷衛士山呼百官裏見<lb/>
時方辰正斯須於幕間見曵玉帶者五人先出後知為<lb/>
東宫親王平章令公也繼獨引使副捧國書頃之閤門<lb/>
緑衣吏來引都轄以下<hi>都轄三節之長</hi>先入宣明門次仁政門<lb/>
於隔門上面北序立門之裏即殿庭隙門見使副舞蹈<lb/>
之節俟禮物過使副由右出三節自東入拜于大氊上<lb/>
<pb n="KR3j0189_WYG_015-9a"/>
上有一品至七品黑漆黄字牌子盖其朝序也一氊可<lb/>
容數百人遍地製成鸞鳳殿九楹前設露臺柱衣文繡<lb/>
兩廊各三十間中有鐘鼔樓廊外埀金漆簾額飾以繡<lb/>
廊之西馬有鞴紅繡鞍者數疋乃高麗所進殿門外衛<lb/>
士二三百人分兩傍立盡戴金花㡌錦袍宣明門外直<lb/>
至外廊皆甲士青縚甲居左旗執黄龍紅縚甲居右旗<lb/>
執紅龍外廊皆銀鎗左掖門入皆金鎗人依一柱以立<lb/>
焉仁政門左門用甲士訖見無一人跛倚者凡門屋下<lb/>
<pb n="KR3j0189_WYG_015-9b"/>
皆青隊執弓矢人數各有差若乃經從之處宫殿門名<lb/>
兹不具載北宫營繕之制初雖取則東都而竭民膏血<lb/>
終殫土木之費瓦悉覆以琉璃日色輝映樓觀翬飛圖<lb/>
畫莫克摹寫建造之初役民兵一百二十萬數年方就<lb/>
死者不計其數三節既出副使疾作依柱以立扶䇿至<lb/>
幕次未畢餘禮小底入報<hi>小底二百人</hi>傳㫖免禮數至於殿<lb/>
門外受衣帶三節繼之是日麗夏使人同見少留俟其<lb/>
禮竟閤門來引復舊路出至嘉會門駐立久之以麗人<lb/>
<pb n="KR3j0189_WYG_015-10a"/>
在門外受賜未畢也歸館久之宣威將軍客省使兼東<lb/>
上閤門盧璣到館押伴置酒殿上近例止就賜使副免<lb/>
坐第拜表謝三節各受衣帶五事尚書公獨以病辭館<lb/>
伴所服以禮例應給使副衣帶各七事有靴而無笏金<lb/>
國無象簡所用皆木贗也三十日就館宴天使李顯全<lb/>
賜宴并酒果燕山酒固佳是日所餉極為醇厚名金<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
盖用金<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>水以釀之也三月一日雨免入賀不爾必致<lb/>
霑服失容有習來此者言雖雨立移時不恤也二日天<lb/>
<pb n="KR3j0189_WYG_015-10b"/>
使完顔奕賜分食者分御膳以賜之也九日入辭使副<lb/>
受書而歸十日離館燕古冀州地武王封堯後於薊即<lb/>
薊縣也隋立涿郡唐為幽州天寶間曰范陽郡陞為盧<lb/>
龍軍遼曰燕京名析津府皇朝改曰燕山府金曰大興<lb/>
府二十三日至東都未至城三二里車夫指一土岡云<lb/>
是名愁臺乃晉少帝北狩之路二十四日押宴鎮國上<lb/>
將軍鎮南軍節度使兼懐州管内觀察使高蘇賜宴并<lb/>
酒果天使趙泳食畢啓行四月十六日至家是行往返<lb/>
<pb n="KR3j0189_WYG_015-11a"/>
凡九十六日<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_015-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今說海卷十五<lb/>
</p>
<p>
</p>
  </div>
</body>
</text>
</TEI>
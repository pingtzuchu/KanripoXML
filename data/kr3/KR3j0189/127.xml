<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷一百二十七</head> <lb/>
    <p>
<pb n="KR3j0189_WYG_127-1a"/>
欽定四庫全書<lb/>
　古今説海卷一百二十七<lb/>
　　　　　　　　　　　　明　陸楫　編<lb/>
　説纂十一<hi>散録五</hi>
　　虚谷閒抄<hi>宋方囘</hi>
安西市帛肆有販鬻求利而為之平者姓張家富於財<lb/>
居光徳里其女國色也嘗晝寢夢至一處朱門大户棨<lb/>
㦸森然由之而入望其中堂若設燕張樂左右廊皆施<lb/>
<pb n="KR3j0189_WYG_127-1b"/>
帷幄有紫衣吏引張氏於西廊幙次見少女如張等輩<lb/>
十許人皆花容綽約釵鈿照耀既至吏促張妝飾諸女<lb/>
迭助之理澤傅粉有頃自外傳呼侍郎来競隙間窺之<lb/>
見一紫綬大官張氏之兄嘗為其小吏識之乃吏部沈<lb/>
公也俄雙呼曰尚書来又有識者并帥王公也逡巡復<lb/>
連呼曰某来皆郎官以上六七人坐畢前紫衣吏曰可<lb/>
出矣羣女旋進金石絲竹鏗鍧震響中宵酒酣并州見<lb/>
張氏而視之尤屬意焉謂曰汝習何技能對曰未嘗學<lb/>
<pb n="KR3j0189_WYG_127-2a"/>
聲音使與之琴辭不能曰第操之乃撫之而成曲予之<lb/>
筝亦然琵琶亦然皆平生所不習也王公曰恐汝或遺<lb/>
乃令口授吟曰鬟梳閙掃學宫妝獨立閒庭納夜凉手<lb/>
把玉簮敲砌竹清歌一曲月如霜謂張曰其歸辭父母<lb/>
異日復来忽驚啼而寤手捫衣帶曰尚書命我矣索筆<lb/>
録之問其故泣對所夢且曰殆將死乎母怒曰汝作魘<lb/>
爾何乃出不祥言如是因卧病累日外親有持酒殽者<lb/>
又有將食来者女曰且須膏沐澡瀹母聽良久靚妝盛<lb/>
<pb n="KR3j0189_WYG_127-2b"/>
飾而至食畢乃徧拜父母及坐客曰時不可留某今往<lb/>
矣因援衾而寢父母環伺之俄遂卒㑹昌二年六月十<lb/>
五日也<hi>三夢記</hi>
同昌公主薨帝傷悼不已以仙音燭賜安國寺冀追㝠<lb/>
福其狀殊髙層層露寳為之花鳥皆玲瓏燭既然㸃外<lb/>
玲瓏者皆響動丁當清逸燭盡響絶莫測其理<hi>逸史</hi>
蜀中有一道人賣自然羮人試買之盌中二魚鱗鬛腸<lb/>
胃皆具鱗間有黑紋如一圓月味如澹水食者旋剔去<lb/>
<pb n="KR3j0189_WYG_127-3a"/>
鱗腸其味香美有問魚上何故有月道人從盌中傾出<lb/>
皆是荔枝仁初未嘗有魚并月則笑而急走回顧云蓬<lb/>
萊月也不識明年時疫食羮人皆免道人不復見<hi>賔退録</hi>
幽州石老者賣藥為業年八十忽腹大十餘日不食惟<lb/>
飲水而已其疾猶扶持而行比明其子號泣呼四隣云<lb/>
適来有病白鶴入吾父室中吾父亦化為白鶴同飛去<lb/>
矣遂指雲中白鶴擗地號呌人異而觀之皆焚香禮拜<lb/>
節度使李懐仙差兵馬使朱希来驗見室中有穿紙格<lb/>
<pb n="KR3j0189_WYG_127-3b"/>
出入處遍問邑人四鄰皆言石老化為白鶴飛去翔翥<lb/>
雲間移時節度使賜絹一百疋米一百石與石老子家<lb/>
逺近傳石老得仙太清宫道士段常著續仙傳備載石<lb/>
老升仙事月餘其子與鄰人爭鬭官中訊鞫乃為分絹<lb/>
不平云石老病久其夕奄忽將終其子以木貫大石縛<lb/>
父屍沈於桑乾河水妄指雲中白鶴是父州縣復差人<lb/>
檢驗於所説沈水處澇漉得屍懐仙遂杖殺其子<hi>辨疑志</hi>
吳郡太湖中有聖姑棺洞庭山有聖姑寺并祠其棺在<lb/>
<pb n="KR3j0189_WYG_127-4a"/>
祠中俗傳聖姑之死已數百年其貌如生逺近來賽嵗<lb/>
獻文服妝粉不絶有人欲得觀者巫祕密云慎不可若<lb/>
開便有風雨之變村閭皆信事之無敢窺者巫又妄傳<lb/>
云有見者衣妝儼然一如生人大厯中福建觀察使李<lb/>
照之子七郎者性狂兇恃勢不懼程法因率奴客啓棺視<lb/>
之惟朽骨髑髏而已亦無風雨之變<hi>辨疑志</hi>
淄青有一百姓家燕窠累年添接僅踰三尺其燕哺雛<lb/>
既飛忽一旦有諸野禽飛入庭除俄而漸衆棟宇之上<lb/>
<pb n="KR3j0189_WYG_127-4b"/>
棲息無空隙不復畏人厨人饋食於堂手中盤饌皆被<lb/>
衆禽搏撮莫可驅逐其家老人罔測災祥顧之甚悶忽<lb/>
以杖擊破燕巢隨手有一白鳯雛長三尺以来自巢而<lb/>
墮未及於地即掀然出户望西南沖天而去諸禽亦應<lb/>
時散逝須臾而盡又一家亦是燕巢中忽然赤色光芒<lb/>
而隱隱有聲若鳴鼓地中日夜不絶夜後廂巡呵喝於<lb/>
外責其不戢燈燭既入其舍視之不見有火纔出門外望<lb/>
之則有火焰亘天居旬日間人漸聲傳或聚觀其家老<lb/>
<pb n="KR3j0189_WYG_127-5a"/>
人懼偶以拄杖探燕巢中即有一小赤龍子長尺餘墮<lb/>
下鱗甲炳煥老父驚戰速以裀褥藉之焚香禱謝未畢<lb/>
而見一大龍長丈餘自簷屋而入光如列炬爍人瞻視<lb/>
一家震駭竄伏稽顙龍徐徐擁其子入自寢室穴屋騰<lb/>
天而去亦不損物然二家不三數年皆隳敗焉<hi>金華子雜編</hi>
徐太尉彦若之赴廣南將渡小海有隨軍將忽於海淺<lb/>
瀨中得一小琉璃瓶子大如嬰兒之拳内有一小龜子<lb/>
長可一寸往來旋轉其間略無暫已瓶項極小不知所<lb/>
<pb n="KR3j0189_WYG_127-5b"/>
入之由也因取而藏之其夕忽覺船一舷壓重乃起視<lb/>
之即有衆龜層疊就船而上其人大懼以將涉海慮致<lb/>
不虞因取瓶祝而投諸海衆龜遂散既而話于海船之<lb/>
賈人曰此所謂龜寳也希世之靈物惜其遇而不能有<lb/>
盖薄福之人不勝也茍或得而藏家何慮寳藏之不豐<lb/>
哉惋歎不已<hi>雜編</hi>
僖宗聰睿强記好馳騁諸色博弄無不周徧季年寵内<lb/>
園小兒張浪狗好歌能舞纔十六七寵冠儕輩忽一日<lb/>
<pb n="KR3j0189_WYG_127-6a"/>
浪狗曰臣無馬乗僖宗乃密與銀一百兩令自買之時<lb/>
聖駕方自岐陽回長安少有好馬浪狗於雲陽縣求得<lb/>
一匹畜宣徽南院僖宗一日獨行院中聞浪狗得馬潛<lb/>
行看之此馬未曽騎習僖宗巡繞馬左右謂浪狗曰好<lb/>
馬好馬數徧不已馬忽騰躍右足踏僖宗左脅便倒地<lb/>
不蘇浪狗驚惶急取銀盂子以尿灌僖宗口良久方蘇<lb/>
歸後稱氣疾以紿醫術二十餘人候脈出藥皆言是膀<lb/>
胱之氣並無瘳效脅痛轉劇十二日崩本因馬踏也<lb/>
<pb n="KR3j0189_WYG_127-6b"/>
<hi>雜録</hi>
太祖天性不好殺其取江南也戒曹秦王潘鄭王曰江<lb/>
南本無罪但朕欲大一統容他不得卿等勿妄殺人曹<lb/>
潘兵臨城久不下乃奏曰兵久無功不殺無以立威太<lb/>
祖覽之赫怒批還其奏曰朕寧不得江南不可妄殺也<lb/>
詔至城已破計城破日乃批狀時也天人相感如此<hi>曲洧</hi>
<hi>舊聞</hi>
蔡元長享用侈靡喜食鶉每預畜養之烹殺無數一<lb/>
<pb n="KR3j0189_WYG_127-7a"/>
夕夢鶉數千百訴於前其一鶉居前致辭曰食君廩中<lb/>
粟作君羮中肉一羮數百命下筯猶未足羮肉何足論<lb/>
死生猶轉轂勸君宜勿食禍福相倚伏觀此亦可為恣<lb/>
饕餮而暴殄天物者之戒矣<lb/>
章子厚惇初来京師赴省試年少美丰姿當日晚獨歩<lb/>
御街見雕輿數乗從衛甚都最後一輿有一婦人美而<lb/>
豔揭簾以目挑章章因信歩隨之不覺至夕婦人以手<lb/>
招與同輿載至一甲第甚雄壯婦人者蔽章雜衆人以<lb/>
<pb n="KR3j0189_WYG_127-7b"/>
入一院甚深邃若無人居者少選前婦人始至備酒饌<lb/>
甚珍章因問其所婦人笑而不答自是婦人引儕輩迭<lb/>
相往来甚衆俱亦姝麗詢之皆不顧而言他每去則以<lb/>
巨鎖扃之如是累日夕章為之體敝意甚徬徨一姬年<lb/>
差長忽發問曰此豈郎所遊之地何為至此邪我主翁<lb/>
行迹多不循道理寵婢多而無嗣息每鉤致年少之徒<lb/>
與羣婢合久則斃之此地數人矣章惶駭曰果爾為之<lb/>
奈何姬曰觀子之容盖非碌碌者似必能脱主人翊日<lb/>
<pb n="KR3j0189_WYG_127-8a"/>
入朝甚早今夕解我之衣以衣子我且不復鎖門俟至<lb/>
五鼓吾来呼子亟隨我登㕔事我當以厮役之服被子<lb/>
隨前騶以出可以無患矣爾後慎勿以語人亦勿復由<lb/>
此街不然吾與若皆禍不旋踵矣詰旦果来扣户章用<lb/>
其術遂免於難及既貴始以語族中所厚善者云後得<lb/>
其主翁之姓名但不欲曉於人耳少年輩不可不知戒<lb/>
也<hi>投轄録</hi>
清源人陳襃隱居别業臨牕夜坐外即曠野忽聞人馬<lb/>
<pb n="KR3j0189_WYG_127-8b"/>
聲見一婦人騎虎自牕下過徑之屋西室内壁下先有<lb/>
一婢卧婦人即取細竹杖從壁隙中刺之婢即云腹痛<lb/>
開户如厠襃方駭愕未及言婢始出已為虎所搏遽前<lb/>
救之僅免鄉人云村中恒有此事所謂鬼虎者也<hi>稽神録</hi>
池州進士鄒閬食貧有守一日將之外邑凌晨啓户見<lb/>
一小篛籠子在門外無封鎖開視之乃白金酒器數十<lb/>
事約重百兩殆曉寂無追捕者遂挈歸謂其妻曰此物<lb/>
無因而至豈天賜我乎語未絶覺股上有物蠕蠕動金<lb/>
<pb n="KR3j0189_WYG_127-9a"/>
色爛然乃一蠶也遂撥去之未回手復在舊處以足踐<lb/>
之雖隨足而碎復在閬胷腹上矣棄之水投之火刀傷<lb/>
斧碎皆即如故衾禂飲食之間無所不在閬甚惡之友<lb/>
人有識者曰吾子為人所賣矣此所謂金蠶蠱者是也<lb/>
始自閩廣近至吾鄉物雖小而為禍大能入人腹中殘<lb/>
囓腸胃復完然而出閬愈懼乃以篛籠事告之其友曰<lb/>
吾固知之矣子能事之即得所欲日致他財以報耳閬<lb/>
笑曰吾豈為此也友曰固知子不為也然則奈何閬曰<lb/>
<pb n="KR3j0189_WYG_127-9b"/>
復以此蟲并舊物置籠中棄之則無患矣友人曰凡人<lb/>
畜此雖久而致富即以數倍之息并原物以送之謂之<lb/>
嫁金蠶其蟲乃去直以元物送之必不可遣今子貧居<lb/>
豈有數倍之物乎實為子憂之閬乃仰天歎息曰吾平<lb/>
生以清白自處誓不失節不幸今有此事遂歸家告其<lb/>
妻曰今事之固不可送之又不能惟有死耳若等好為<lb/>
後事乃取其蟲擲於口而吞之舉家救之不及妻子號<lb/>
慟謂其必死數日間寂無所苦飲啜如故逾月亦無恙<lb/>
<pb n="KR3j0189_WYG_127-10a"/>
竟以夀終其家亦因獲金之故遂致小康豈以至誠之<lb/>
感妖孽不能為害乎<hi>幙府燕閒録</hi>
姑蘇馮氏兄弟三人甚相愛其季娶婦未逾年輒諷其<lb/>
夫使分異夫怒曰吾家同居三世矣汝欲敗吾素業邪<lb/>
婦乃不復言其仲每對親戚切齒謂此婦必破吾家一<lb/>
日其婦向夫悲泣求去詰之不荅固問之始收淚曰妾<lb/>
父母以君家兄弟篤於友義故以妾歸君今仲常欲私<lb/>
我我不敢從每恚怒欲令君逐妾向勸君别居其實慮<lb/>
<pb n="KR3j0189_WYG_127-10b"/>
此使妾不幸為仲所汚縱君含恥能忍妾亦何面目以<lb/>
見親戚乎因泣不止季怒遂逼其兄析居而孝友衰焉<lb/>
<hi>遯齋閒覽</hi>
婦人之妬有異甚者四十年前撫州監酒范寺丞者妻<lb/>
色美而妬范寵憚之同官每休暇招妓燕集皆不得預<lb/>
一夕范輪次直宿㑹有告私釀者范晨率吏卒徑往捜<lb/>
捕其同事李供奉者素知范妻之妬戱取妓鞋密置范<lb/>
卧具中須臾務吏攜衾褥歸妻展衾得鞋神色沮喪詰<lb/>
<pb n="KR3j0189_WYG_127-11a"/>
所從来吏言不知於是泣怨良久拊心而呼曰天乎有<lb/>
是邪乃入室闔户而寢頃之范還排户入則自經死矣<lb/>
又有人任湖南倅妻生一子已周嵗夫婦甚愛憐之偶<lb/>
一日郡守在告倅攝郡事㑹鄰郡太守過郡開宴命妓<lb/>
妓中有一秀慧者立侍倅側倅顧與語及戲為酒令笑<lb/>
語方酣忽鈐吏擎生肉二盤置賓主前倅愕問其故則<lb/>
子肉也盖妻忿夫與妓語乃手刃其子刲肉以獻其毒<lb/>
忍至此<hi>遯齋閒覽</hi>
<pb n="KR3j0189_WYG_127-11b"/>
梅聖俞以詩知名三十年終不得一館職晚年預修唐<lb/>
書書成未奏而卒士大夫莫不歎惜其初受敕修書也<lb/>
語其妻曰吾今修書可謂猢猻入布袋矣妻曰君於仕<lb/>
宦何異鮎魚上竹竿邪聞者皆謂確對<hi>歸田録</hi>
余尚書靖慶厯中知桂州州境窮僻處有林木延袤數<lb/>
十里每月盈之夕輒有笛聲發于林中甚清逺土人云<lb/>
聞之已數十年不詳其何怪也公遣人尋之見其聲自<lb/>
一大柏中出乃伐取以為枕笛聲如期而發甚寳惜之<lb/>
<pb n="KR3j0189_WYG_127-12a"/>
凡數年公之季弟欲窮其怪命工解視但見木之文理<lb/>
正如人於月下吹笛之像雖善畫者不能及重以膠合<lb/>
之則不復有聲矣<hi>遯齋閒覽</hi>
陳子直主簿妻有異疾每腹脹則腹中有聲如擊鼓逺<lb/>
聞于外行人過門者皆謂其家作樂腹消則鼓聲亦止<lb/>
一月一作醫莫能知<lb/>
登州海中遇晴霽忽見臺觀城市人物往還者謂之海<lb/>
市東坡嘗一見之又歐公過河朔髙唐縣宿驛舍夜聞<lb/>
<pb n="KR3j0189_WYG_127-12b"/>
鬼神自空中過人畜之聲一一可辨父老云二十年前<lb/>
曽晝過土人謂之海市髙唐去海實逺海市之説竊恐<lb/>
不然舊説漢時有人奉使過海忽見漢家宫闕臺殿如<lb/>
在目前使人因具衣冠向闕而拜須臾風駛舟行遂迷<lb/>
所在又酉陽雜爼云有人掘井深已倍常井數丈不見<lb/>
水忽聞向下車馬人物喧鬨之聲近如隔壁出以告州<lb/>
將州將遣數人驗之不誣欲奏其事恐涉怪而止遽令<lb/>
塞之又湘潭界中有寺名方廣每至四月朔日在東壁<lb/>
<pb n="KR3j0189_WYG_127-13a"/>
則照見維揚官府樓堞居民舍宇物物可數又家弟曽<lb/>
宿福清紫微院至三鼓後忽聞院後讙呼交易之聲儼<lb/>
如城市皆是浙音達旦而止明日起視皆髙山峻壁也<lb/>
寺僧云一嵗之中凡數次如此人謂之鬼市幽隂之事<lb/>
盖有非人意所能測者<hi>閒覽</hi>
　<lb/>
　<lb/>
　<lb/>
<pb n="KR3j0189_WYG_127-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷一百二十七<lb/>
</p>
<p>
</p>
  </div>
</body>
</text>
</TEI>
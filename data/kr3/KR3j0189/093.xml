<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷九十三</head> <lb/>
    <p>
<pb n="KR3j0189_WYG_093-1a"/>
欽定四庫全書<lb/>
　古今説海卷九十三<lb/>
　　　　　　　　　　　　　明　陸楫　編<lb/>
　説畧九<hi>雜記九</hi>
　　諧史<hi>宋沈俶</hi>
鬼物之於人但侮其命之當死及衰者爾茍人未當死<lb/>
與命或未衰則縱使為妖為孽茍能禦之以正亦無如<lb/>
之何吳興郡有項羽廟自古相承云羽多居郡㕔前後<lb/>
<pb n="KR3j0189_WYG_093-1b"/>
太守不敢上南史孔靖字季恭為守居之無害先是此<lb/>
邦頻喪太守人言卞山王項羽居郡㕔事以故多不利<lb/>
於太守何季恭之獨不然也蕭惠明泰始初亦守是邦<lb/>
謂綱紀曰孔季恭嘗為此郡未嘗有災遂盛設筵榻接<lb/>
賔數日見一人長丈餘張弓挾矢向惠明既而不見因<lb/>
有背瘡旬日而卒蕭琛字彦瑜惠明從子也後亦為守<lb/>
其本傳云郡有羽廟土人名為憤王甚有靈驗於郡㕔<lb/>
事安床幕為神主公私請禱前後二千石皆於㕔下再<lb/>
<pb n="KR3j0189_WYG_093-2a"/>
拜祠以太牢既祭而避居他室琛至著屐登㕔事聞室<lb/>
中有叱聲琛厲色曰生不能與漢祖争中原死據此㕔<lb/>
事何也因遷之於廟又禁殺牛以脯代肉竟不能害以<lb/>
是觀之魑魅魍魎假羽名以興禍福何獨貽害於惠明<lb/>
而季恭彦瑜差無聞然此非他惠明之死期將至而二<lb/>
人者福未艾耳今霅川城之北門有祠號霸王廟其城<lb/>
門亦曰霸王門廟有碑本朝雍熈四年九月一日建宣<lb/>
奉郎守太子中允通判張懌文也惠明傳稱郡界有卞<lb/>
<pb n="KR3j0189_WYG_093-2b"/>
山山下有廟當是後人遷之入城云<lb/>
宣和用兵燕雲厚賦天下緡錢督責甚峻民無貧富皆<lb/>
被其害時有海州楊允秀才妻劉氏寡居二子皆幼積<lb/>
錢十屋一日劉氏謂二子曰國家用兵歛及下户期㑹<lb/>
促迫刑法慘酷吾家積錢列屋坐視鄉黨之困與官吏<lb/>
之負罪而晏然不顧於心安乎遂請於官以緡錢一百<lb/>
萬獻納以充下户之輸於是一郡數縣之官吏得以逃<lb/>
責而下户得免於流離死亡者皆劉氏之賜也嗚呼今<lb/>
<pb n="KR3j0189_WYG_093-3a"/>
之積金蓄榖倍息計贏遇災荒而幸糴價之髙遭艱厄<lb/>
而喜窖藏之密者滔滔皆是也其視劉氏賢愚何啻霄壤<lb/>
耶<lb/>
四明戴獻可者疎財尚氣喜從賢士大夫游處而家世<lb/>
雄於財凡客至必延欵士聞風而歸者皆若平生歡也<lb/>
獻可死止一子伯簡年十八九未歴世故暴承家業用<lb/>
度無藝里中惡少因得與交狎邪不數歲破家止有昌<lb/>
國縣魚鹽竹木之利尚存舊僕楊忠主之自獻可無患<lb/>
<pb n="KR3j0189_WYG_093-3b"/>
時出納無纎毫欺伯簡家業既蕩獨楊忠所掌猶可頼<lb/>
為衣食資遂徃焉楊忠拜哭盡哀日與婦共事之籍其<lb/>
資財之簿以獻伯簡大喜謂我固有之物仍復妄為其<lb/>
游從輩聞之又欲誘蕩焉楊忠哭諫不顧一日伯簡與<lb/>
其徒會飲呼盧楊忠挺刀而前執其尤者捽首頓之地<lb/>
數曰我事主人三十餘年郎君年少爾輩誘之為不善<lb/>
家産掃地幸我保有此業汝心欲蕩之靡有孑遺邪我<lb/>
斷汝首告官請死報吾主人於地下又大叱令伏地受<lb/>
<pb n="KR3j0189_WYG_093-4a"/>
刀其人哀號伏罪請自今不敢復至楊忠噤咽良久収<lb/>
刀却立曰爾畏死紿我邪其人號曰請自今不敢復至<lb/>
忠曰如此貸爾命再至必屠裂爾軀遂出帛數端曰可<lb/>
負此亟去其人疾走忠遂揮涕謝伯簡曰老奴驚犯郎<lb/>
君自今改前所為但聽老奴盡心力役不二三年舊業<lb/>
可復不然老奴當即日自沉於海不忍見郎君餓死以<lb/>
貽主人門户羞也伯簡慙泣自是謝絶羣不逞修謹自<lb/>
守一聽楊忠所為果數年盡復田宅楊忠事之彌謹吁<lb/>
<pb n="KR3j0189_WYG_093-4b"/>
楊忠其賢矣哉真不負其名矣其視幸主人之禍敗從<lb/>
而取之者孰非楊忠之罪人乎<lb/>
慶厯中貝賊王則倡亂率衆閉門為不軌知城中子女<lb/>
無如趙氏女美致帛萬端金千斤聘為妻且曰女若不<lb/>
行即㓕爾族父母不敢違獨女不可曰吾雖女子戴天<lb/>
子天履天子土十九年矣縱不能執兵討叛奈何妻之<lb/>
泣涕不食父母族人守之以所得后服衣之女曰妻賊<lb/>
何后也家人掩其口卒逼以徃女登輿自殘於輿中賊<lb/>
<pb n="KR3j0189_WYG_093-5a"/>
盛禮待之聞報皆失色而賊之親信自殺者三人縋城<lb/>
逃者七十四人懼為賊所魚肉也自此賊熖漸衰以至<lb/>
於敗嗚呼識去就知廉恥仗節死義者天下皆以是望<lb/>
士君子而不以是望衆庻常以是望男子而不以是望<lb/>
婦人今趙氏一民家女耳表表之節如是可謂出於人<lb/>
所甚難而天下之所未嘗望者彼士君子號為男子者<lb/>
觀之寧不有愧於心耶<lb/>
徐氏名觀妙歴陽人江東曹閎中之女也嫁郡士張弼<lb/>
<pb n="KR3j0189_WYG_093-5b"/>
建炎己酉冦犯維揚官軍望風輒潰多肆擄掠和人大<lb/>
恐弼與鄰皆徃裕溪避賊獨徐氏不去為亂兵所掠大<lb/>
罵曰朝廷畜汝輩以備緩急今虜犯行在不能赴難而<lb/>
乘時為盗我恨一女子力少勢弱不能斬汝寧肯為汝<lb/>
曹所辱以茍活耶賊慚恚以刀刺殺投之江中嗚呼士<lb/>
方平時自視霄漢抵掌大言以節義自許一落賊手則<lb/>
蠅營狗茍乞一旦之命或出力而助虐者多矣徐氏𦕈<lb/>
然一婦乃能奮不顧死與秋霜烈日爭嚴嗚呼壯哉<lb/>
<pb n="KR3j0189_WYG_093-6a"/>
周王元儼太宗皇帝第八子也生而頴悟廣顙豐頥凜<lb/>
不可犯名聞外夷天聖以來太宗諸子獨元儼存仁宗<lb/>
眷寵尤異儼好坐木馬遇飢則於其上飲食仍奏樂於<lb/>
前或終日在上酣飲慶厯四年封燕王時富鄭公條上<lb/>
河北守禦十二䇿其首䇿曰契丹風俗貴親率以近親<lb/>
為名王將相所以視中國用人亦如其國燕王威望著<lb/>
於契丹燕薊小兒毎遇夜啼其家必驚之曰八大王來也<lb/>
兒啼即止毎牽馬牛渡河旅拒以進必曰莫八大王在<lb/>
<pb n="KR3j0189_WYG_093-6b"/>
河裏其畏之如此契丹毎見南使未嘗不問王安否今<lb/>
年王薨識者亦憂之謂王之生彼以為重今王之薨必<lb/>
以朝廷為輕矣<lb/>
余毎見世情炎凉釋道尤甚幼時嘗侍親遊一二寺觀<lb/>
多有此態歸而相語未嘗不慨然也近閲張文濳雜志<lb/>
忽見一事不覺憮然而書之殿中丞邱浚嘗在杭州謁<lb/>
釋珊見之殊傲頃之有州將子弟來謁珊降階接之甚<lb/>
恭邱不能平伺子弟退乃問珊曰和尚接浚甚傲而接<lb/>
<pb n="KR3j0189_WYG_093-7a"/>
州將子弟乃爾恭邪珊曰接是不接不接是接浚勃然<lb/>
起杖珊數下曰和尚莫怪打是不打不打是打竒哉殊<lb/>
快人意<lb/>
京城闤闠之區竊盗極多踪跡詭秘未易根緝趙師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>
尚書尹臨安日有賊毎於人家作竊必以粉書我來也<lb/>
三字於門壁雖緝捕甚嚴久而不獲我來也之名鬨傳<lb/>
京邑不曰捉賊但云捉我來也一日所屬解一賊至謂<lb/>
此即我來也亟送獄鞫勘乃畧不承服且無贓物可證<lb/>
<pb n="KR3j0189_WYG_093-7b"/>
未能竟此獄其人在禁忽密謂守卒曰我固嘗為賊却<lb/>
不是我來也今亦自知無脱理但乞好好相看我有白<lb/>
金若干藏於寳叔塔上某層某處可徃取之卒思塔上<lb/>
乃人跡徃來之衝意其相侮賊曰毋疑但徃此方作少<lb/>
縁事㸃塔燈一夕盤旋終夜便可得矣卒從其計得金<lb/>
大喜次早入獄密以酒肉與賊越數日又謂卒曰我有<lb/>
器物一甕寘侍郎橋某處水内可復取之卒曰彼處人<lb/>
閙何以取賊曰令汝家人以籮貯衣裳橋下洗濯濳掇<lb/>
<pb n="KR3j0189_WYG_093-8a"/>
甕入籮覆以衣舁歸可也卒從其言所得愈豐次日復<lb/>
勞以酒食卒雖甚喜而莫知賊意一夜至二更賊低語<lb/>
謂卒曰我欲畧出四更盡即來決不累汝卒曰不可賊<lb/>
曰我固不至累汝設或我不復來汝失囚必至配罪而<lb/>
我所遺儘可為生茍不見從却恐悔吝有甚於此卒無<lb/>
奈遂縱之去卒坐以伺正憂惱間聞簷瓦聲已躍而下<lb/>
卒喜復桎梏之甫旦啓獄户聞某門張府有詞云昨夜<lb/>
三更被盗失物其賊於府門上寫我來也三字師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>撫<lb/>
<pb n="KR3j0189_WYG_093-8b"/>
案曰幾誤斷此獄宜乎其不承認也止以不合犯夜從<lb/>
杖而出諸境獄卒囘妻曰半夜後聞叩門恐是汝歸亟<lb/>
起開門但見一人以二布囊擲户内而去遂藏之卒取<lb/>
視則皆黄白器也乃悟張府所盗之物又以賂卒賊竟<lb/>
逃命雖以趙尹之明特而莫測其姦可謂黠矣卒乃以<lb/>
疾辭役享從容之樂終身沒後子不能守悉蕩焉始與<lb/>
人言<lb/>
　古今説海卷九十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷九十九</head> <lb/>
    <p>
<pb n="KR3j0189_WYG_099-1a"/>
欽定四庫全書<lb/>
　古今說海卷九十九<lb/>
　　　　　　　　　　　　　明　陸楫　編<lb/>
　說畧十五<hi>雜記十五</hi>
　　三水小牘<hi>唐皇甫枝</hi>
韓文公之寢疾也名醫良藥日進有加而無瘳忽宵中<lb/>
驚悸既寤而汗霑衾裯命侍人扶坐小君問之良久曰<lb/>
向來夢神人長丈餘金鎧持㦸直入寢門我不覺降階<lb/>
<pb n="KR3j0189_WYG_099-1b"/>
拜之自稱大聖瞋目謂我曰雎䆳骨梲國世與韓為讎<lb/>
吾欲討之而不能如何我跪答曰願從大聖討焉不旬<lb/>
日而文公薨果從其請矣<lb/>
滎陽郡城西有永福湖引鄭水以注之平時繞岸皆臺<lb/>
榭花木乃太守郊勞班餞之所西南壖多修竹喬林則<lb/>
故徐帥崔常侍彦曾别業也當咸通中龎勛之作變崔<lb/>
公為所執也湖水如凝血者三日而復未㡬而其家凶<lb/>
問至余光啓初寓居鄭地故得之昔讀本朝書見河間<lb/>
<pb n="KR3j0189_WYG_099-2a"/>
王之征輔公祏也江行舟中宴羣帥命左右以金盌酌<lb/>
江水至忽化為血合坐失色王徐曰盌中之血公祏授<lb/>
首之徵果破之則禍福之難明也如是<lb/>
陸存者愚儒也衰白之後方調授汝州剡城令時乾符<lb/>
丁酉歲也是秋王仙芝黨與起自海沂來攻郡途經剡<lb/>
城存微服將遁為賊所虜其酋問曰汝何等人也存紿<lb/>
之曰某庖人也乃令溲煎油作䴺<graphic n="KR3217" url="https://raw.githubusercontent.com/kanripo/KR-Gaiji/master/images/KR3217.png" mimeType="image/png"/>者移時不成賊酋<lb/>
怒曰這漢謾語把劒來存懼急撮麪兩手速拍曰祖祖<lb/>
<pb n="KR3j0189_WYG_099-2b"/>
父父世世業業衆大笑釋之時縣尉李庭妻崔氏有殊<lb/>
色賊至為所掠將妻之崔氏大詬曰我公卿家女為士<lb/>
子妻死乃縁命豈可受草賊汚辱賊怒刳其心而食見<lb/>
者無不灑涕<lb/>
汝州魯山縣西六十里小山間有祠曰女靈觀其像獨<lb/>
一女子焉低鬟顰蛾艷冶而有怨慕之色祠堂後平地<lb/>
怪石圍數畆上擢三峰皆十餘丈森然肖泰華也詢之<lb/>
老人云大中初斯地忽暴風驟雨襄邱陵震屋瓦一夕<lb/>
<pb n="KR3j0189_WYG_099-3a"/>
而止遂有兹山其神見形於樵蘇者曰吾商於之女也<lb/>
帝命有此百里之境可告鄉里為吾立祠於山前山亦<lb/>
吾所持來者無曠時祭當福汝鄉人遂建祠官書祀典<lb/>
歴數世矣咸通末余調補縣印吏實尸嘗祭與同舍生<lb/>
譙國夏侯禎偕行祭畢與禎縱觀祠内禎獨眷眷不能<lb/>
去乃索巵酒酹曰夏侯禎於年未有匹偶今者仰覿靈<lb/>
姿願為廟中掃除之𨽻神其鑒乎既舍爵乃歸其夕夏<lb/>
侯生戃恍不寐若為隂靈所中其僕來告余走視之則<lb/>
<pb n="KR3j0189_WYG_099-3b"/>
目瞪口噤不能言矣余謂曰得非女靈乎禎頷焉余命<lb/>
吏載楮鏹潔尊席而禱曰夫人嶽鎮愛女疆埸明祗致<lb/>
禾黍豐登戢虎狼暴殄斯神之任也今日之祭乃郡縣<lb/>
常祀某職其事敢不嚴恭豈謂友生不勝醆斝之餘至<lb/>
有慢言黷於神聽今疾作矣豈降之罸邪抑果其請邪<lb/>
若降之罰是以一言而斃一國士是違好生之徳當專<lb/>
戮之辜帝豈不降鑒而使神祇虐於下乎若果其請是<lb/>
以一言舍貞静之道播滛佚之風縁張碩而動雲軿顧<lb/>
<pb n="KR3j0189_WYG_099-4a"/>
交甫而解明珮若九閽一呌必貽幃箔不修之責况天<lb/>
下多美丈夫何必是也神其聽之奠訖夏侯生康豫如<lb/>
故<lb/>
渤海封夫人諱詢字景文天官侍郎敖孫也諸兄皆貢<lb/>
士有聲於名場夫人氣韻恬和容止都雅善草𨽻工文<lb/>
章盛飾則芙蕖出綠波巧思則栁絮因風起至於婉静<lb/>
之法剪製之工固不學而生知婣黨號為淑女咸通戊<lb/>
子歲始從媒贄移天于殷門故秘省校書保晦遐搆遐<lb/>
<pb n="KR3j0189_WYG_099-4b"/>
搆兄余寮壻也愛鍾自出姑實親姨夙夜蒸蒸劬勞無<lb/>
怠廣明庚子歲妖纒黄道釁啓白丁關輔烽飛輦轂遐<lb/>
狩以天府陸海之盛奄化于鯨鯢腹中即冬十二月七<lb/>
日也邦人大潰校書自永寧里所居盡室濳于蘭陵里<lb/>
蕭氏池臺地隣五門以為賊不復入至明日羣凶霧合<lb/>
秘校遂為所俘賊酋覩夫人之麗將欲叱後乘以載之<lb/>
夫人正色相拒確然不移誘說萬辭但瞑目反背而莫<lb/>
顧日將夕賊酋勃然起曰行則保羅綺於百齡止則取<lb/>
<pb n="KR3j0189_WYG_099-5a"/>
齏粉於一劒夫人奮袂罵曰狂賊狂賊我生於公卿髙<lb/>
門為士君子正室琴瑟叶奏鳯凰和鳴豈意昊天不容<lb/>
降此大厲守正而死猶生之年終不負穢包羞於汝逆<lb/>
豎之手言訖遇害賊酋既去秘校脫身來歸侍婢迎門<lb/>
白夫人逝矣秘校拊膺失聲而前枕屍於股大慟良乆<lb/>
揮淚於夫人面曰景文景文即相見遂長號而絶三婢<lb/>
子覩主父主母俱殞乃相攜投浚井而死人曰噫二主<lb/>
二夫實士女之醜行至於臨危抗節乃丈夫難事豈謂<lb/>
<pb n="KR3j0189_WYG_099-5b"/>
今見於女徳哉渤海之媛汝隂之嬪貞烈規儀永光於<lb/>
彤管矣辛丑歲遐搆兄出自雍話兹事以余有春秋學<lb/>
命筆削以備史官之闕<lb/>
廣明庚子歲余在汝墳温泉之别業夏四月朔旦雲物<lb/>
暴起於西北隅瞬息間濃雲四塞大風壞屋拔木雨且<lb/>
雹雹有如杯棬者鳥獸盡殪被於山澤中至午方霽觀<lb/>
行潦之内蝦蟹甚衆明日余抵洛城自長夏門之北夾<lb/>
道古槐十拔去五六矣門之鴟吻亦失矣余以為非吉<lb/>
<pb n="KR3j0189_WYG_099-6a"/>
徵也至八月汝州召募軍李迍光等一千五百人自鴈<lb/>
門囘掠東都南市焚長夏門而去入蜀自兹諸夏騷蕩<lb/>
矣上天垂戒豈虚也哉<lb/>
許州長葛令嚴郜衣冠族也立性簡直雖羈束於官署<lb/>
常畜退心咸通中罷任乃於縣西北境上陘山陽置别<lb/>
業良田萬頃桑柘成隂奇花芳草與松竹交錯引泉成<lb/>
沼疎阜為臺盡登臨之志矣夫人河東裴氏有三女長<lb/>
適滎陽鄭氏次適京兆杜氏幼曰阿珊特端麗妍瑩乙<lb/>
<pb n="KR3j0189_WYG_099-6b"/>
巳歲年十五矣時清明節嚴公盡室登陘山山西岑有<lb/>
鄭大王祠乃於祠中薦酒饌令諸女縱觀日晩方歸降<lb/>
及山之半旋風忽起于道左繚繞諸女塵坌隂晦衆皆<lb/>
驚懼而阿珊獨仆於地色變不能言鬟上失雙金翹乃<lb/>
扶持而歸召巫者視之巫譯神言曰我鄭大王也今聘<lb/>
爾女為第三子婦其家遽使齎酒殽紙錢令巫者詣祠<lb/>
祈之既至得金翹於神坐上巫者再三請禱神終言不<lb/>
可明日阿珊殞便憑巫言以達所以嚴氏遂令送服玩<lb/>
<pb n="KR3j0189_WYG_099-7a"/>
設禮筵于祠内厥後每有所須必託巫言告其家嚴公<lb/>
夫人即余室之諸姑也故得其實而傳之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_099-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷九十九<lb/>
</p>
<p>
</p>
  </div>
</body>
</text>
</TEI>
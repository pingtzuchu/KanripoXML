<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷一百二十五</head> <lb/>
    <p>
<pb n="KR3j0189_WYG_125-1a"/>
欽定四庫全書<lb/>
　古今説海卷一百二十五<lb/>
　　　　　　　　　　　　　明　陸楫　編<lb/>
　説纂九<hi>散録三</hi>
　　避暑漫抄<hi>宋陸游</hi>
上西幸蜀禄山以車輦樂器及歌舞衣服迫脅樂工牽<lb/>
引犀象驅掠舞馬盡入洛陽復散於河北向時之盛掃<lb/>
地而盡矣洎肅宗克復方散求於人間其後歸於京師<lb/>
<pb n="KR3j0189_WYG_125-1b"/>
者十無一二初禄山至東都大設聲樂揣幽燕戎王番<lb/>
夷君長多未之見因誑之曰吾當有天下大象自南海<lb/>
奔走而至見吾必拜舞鳥獸尚知天命有所歸何況人<lb/>
乎於是左右引象來至則瞪目憤怒略無拜舞者禄山<lb/>
大懷慚怒命置於檻穽中以烈火爇之以刀槊俾壯士<lb/>
乗髙投之洞中胷臆血流數丈鷹人樂工見者無不掩<lb/>
泣<hi>明皇雜録</hi>
蕭瑀嘗因宴太宗謂近臣曰自知一座最貴者先把酒<lb/>
<pb n="KR3j0189_WYG_125-2a"/>
時長孫無忌房𤣥齡相顧未言瑀引手取盃帝問曰卿<lb/>
有何説瑀對曰臣是梁朝天子兒隋室皇后弟唐朝左<lb/>
僕射天子親家翁太宗撫掌極歡而罷<hi>羣居解頤</hi>
安禄山敗史思明繼逆至東都遇櫻桃熟其子在河北<lb/>
欲寄遺之因作詩同去詩云櫻桃一籠子半赤半已黄<lb/>
一半與懐王一半與周至詩成皆贊美之曰明公此詩<lb/>
大佳若能言一半周至一半懐王即與黄字聲勢稍穏<lb/>
思明大怒曰我兒豈可居周至之下周即其傳也<hi>羣居解頤</hi>
<pb n="KR3j0189_WYG_125-2b"/>
元和初達官與中外之親為㛰者先已涉溱洧之譏就<lb/>
禮之夕儐相則有清河張仲素宗室李程女家索催妝<lb/>
詩仲素朗吟曰舜耕餘草木禹鑿舊山川程久之乃悟<lb/>
曰張九張九舜禹之事吾知之矣於是羣客大笑<hi>解頤</hi>
李福妻裴氏性妬忌姬侍甚多福未嘗敢屬意鎮滑臺<lb/>
日有以女奴獻之者福意欲私之而未果一日乗間言<lb/>
於妻曰某官已至節度使矣然所指使者率不過老僕<lb/>
夫人待某無乃薄乎裴曰然不知公意所屬何人即指<lb/>
<pb n="KR3j0189_WYG_125-3a"/>
所獻女奴裴許諾爾後不過執衣侍膳未嘗得一繾綣<lb/>
福又囑妻之左右曰設夫人沐髮必遽來報我既而果<lb/>
有以沐髮來告者福即言腹痛且召其女奴既往左右<lb/>
以裴方沐不可遽已即告以福所疾裴以為信然遽出<lb/>
髪盆中跣問福所苦既業以疾為言即若不可忍狀裴<lb/>
極憂之由是以藥投童溺中進之明日監軍使及將校<lb/>
悉來候問福即具以告之因曰一事無成固當有分所<lb/>
苦者虚咽一甌溺耳聞者莫不大笑<hi>解頤</hi>
<pb n="KR3j0189_WYG_125-3b"/>
咸通中優人李可及滑稽諧戲獨出輩流雖不能託諷<lb/>
諭然巧智敏捷亦不可多得嘗因延慶節緇黄講誦畢<lb/>
次及優倡為戲可及裒衣博帶攝齊升座稱三敎論衡<lb/>
偶坐者問曰既言博通三敎釋迦如來是何人對曰婦<lb/>
人問者驚曰何也曰金剛經云趺坐而坐非婦人何須<lb/>
夫坐而後兒坐也上為之啓齒又曰太上老君何人曰<lb/>
亦婦人也問者益所不喻乃曰道徳經云吾有大患為<lb/>
吾有身及吾無身吾有何患非婦人何患於有娠乎上<lb/>
<pb n="KR3j0189_WYG_125-4a"/>
大悦又問曰文宣王何人也曰婦人也問者曰何以知<lb/>
之曰論語云沽之哉沽之哉我待賈者也非婦人奚待<lb/>
嫁為上意極歡賜予頗厚<lb/>
漢以孝亷取士而袁本初曹孟徳皆舉孝亷唐重進士<lb/>
而黄巢屢舉進士科目之不足據也如此<hi>獨見録</hi>
張巡之守睢陽𤣥宗已幸蜀逆燄方熾城孤勢蹙人食<lb/>
竭以絺布切煑而食之時以茶紙和之而意氣自如其<lb/>
謝加金吾表曰想蛾眉之碧峯豫遊西蜀追騄耳於𤣥<lb/>
<pb n="KR3j0189_WYG_125-4b"/>
圃保壽南山逆賊禄山迷逆天地戮辱黎元擾犯闕庭<lb/>
震驚陵廟臣被圍七旬親經百戰主辱臣死當臣致命<lb/>
之時惡稔罪盈是賊滅亡之日其忠勇如此又激勵將<lb/>
士賦詩曰接戰春來苦孤城日漸危合圍如月暈分守<lb/>
若魚麗屢厭黄塵起時將白羽揮裹瘡猶出陣飲血更<lb/>
登陴忠信應難敵堅貞諒不移無人報天地心計欲何<lb/>
施又夜聞笛詩曰岧嶤試一臨鐵騎俯城隂不辨風塵<lb/>
色安知天地心營開邊月近戰苦陣雲深旦夕髙樓上<lb/>
<pb n="KR3j0189_WYG_125-5a"/>
遥聞横笛吟<hi>中興紀事</hi>
禄山將亂於中原梁朝誌公大師有語曰兩角女子緑<lb/>
衣裳却背太行邀君王一止之月必消亡兩角女子安<lb/>
字緑者禄字也一止正月也果正月敗亡<hi>裒異記</hi>
張易之行成之族孫則天臨朝太平公主引其弟昌宗<lb/>
入侍昌宗薦易之器用過臣即令召見俱承辟陽之寵<lb/>
右補闕朱敬則諫曰臣聞志不可滿樂不可極嗜欲之<lb/>
情愚智皆同惟賢者能節之不使過度則前聖格言也<lb/>
<pb n="KR3j0189_WYG_125-5b"/>
陛下内寵已有薛懐義張易之昌宗固應足矣近聞尚<lb/>
食奉御柳模自言子良賔潔白美鬚眉左監門衛長史<lb/>
侯祥自云陽道壯偉過於薛懐義專欲自進堪充宸内<lb/>
供奉無禮無義溢于朝聽臣愚職在諫諍不敢不奏則<lb/>
天勞之曰非卿直言朕不知此賜綵百段唐史舊書詳<lb/>
載斯語父子兄弟君臣薦進獻納如此亦可謂之穢史<lb/>
矣<lb/>
唐文皇既以武功平隋亂又以文徳致太平於篇詠尤<lb/>
<pb n="KR3j0189_WYG_125-6a"/>
其所好如曰昔乗匹馬去今驅萬乗來詞氣壯偉固人<lb/>
所膾炙又嘗觀其過舊宅詩曰新豐停翠輦譙邑駐鳴<lb/>
笳一朝辭此去四海遂成家蓋其詩語與功烈真相副<lb/>
也<hi>唐史</hi>
宣宗微時以武宗忌之遁跡為僧一日遊方遇黄蘗禪<lb/>
師同行因觀瀑布黄蘗曰我詠此得一聨而下韻不接<lb/>
宣宗曰當為續成之黄蘗云千巖萬壑不辭勞逺看初<lb/>
知出處髙宣宗續云溪澗豈能留得住終歸大海作波<lb/>
<pb n="KR3j0189_WYG_125-6b"/>
濤其後竟踐大位兆先見於此詩矣然自宣宗以後接<lb/>
懿僖之時海内遂不靖則作波濤之語豈非䜟邪<hi>大唐遺事</hi>
李煜歸朝後鬱鬱不樂見於詞語在賜第七夕命故妓<lb/>
作樂聞於外太宗怒又傳小樓昨夜又東風併坐之遂<lb/>
被禍龍衮江南録云李國主小周后隨後主歸朝封鄭<lb/>
國夫人例隨命婦入宫每一入輙數日出必大泣罵後<lb/>
主聲聞于外後主多婉轉避之又韓玉汝家有李國主<lb/>
歸朝後與金陵舊宫人書云此中日夕只以眼淚洗面<lb/>
<pb n="KR3j0189_WYG_125-7a"/>
<hi>啽囈集</hi>
李芳儀江南國主李景女也納土後在京師初嫁供奉<lb/>
官孫某為武疆都監為遼中聖宗所獲封芳儀生公主<lb/>
一人趙至忠虞部自北庭歸朝嘗仕遼為翰林學士修<lb/>
國史著北庭雜記載其事時眺補之為北都敎官覽其<lb/>
書而悲之與顔復長道作芳儀曲云金陵宫殿春霏微<lb/>
江南花發鷓鴣飛風流國主家千口十五年來粉黛稀<lb/>
滿堂詩酒皆詞客奪錦揮毫在瑶席後庭一曲風景改<lb/>
<pb n="KR3j0189_WYG_125-7b"/>
收淚臨江悲故國令公獻籍朝未央勑書築第優降王<lb/>
魏俘曽不輸織室供奉一官奔武疆秦淮潮水鍾山樹<lb/>
塞北江南易懐土雙燕清秋夢栢梁吹落天涯猶並羽<lb/>
相隨未是斷膓悲黄河應有却還時寧知翻手明朝事<lb/>
咫尺山河不可期倉皇三鼓滹沱岸良人白馬今誰見<lb/>
國亡家破一身存薄命如雲信流轉芳儀加我名字新<lb/>
敎歌遣舞不由人採珠拾翠衣常好深紅暗盡驚邊塵<lb/>
隂山射虎邊風急嘈雜琵琶酒闌泣無言數徧天河星<lb/>
<pb n="KR3j0189_WYG_125-8a"/>
只有南箕近鄉邑當年千指渡江來千指不知身獨衰<lb/>
中原骨肉又零落黄鵠寄意何當回生男自有四方志<lb/>
女子那知出門事君不見李陵椎髻泣窮邊丈夫漂泊<lb/>
猶堪憐江州廬山真風觀李主有國日施財修之刋姓<lb/>
氏于石有太寧公主永禧公主皆李景女不知芳儀者<lb/>
孰是也<hi>啽囈集</hi>
李煜在國微行娼家遇一僧張席煜遂為不速之客僧<lb/>
酒令謳吟吹彈莫不髙了見煜明俊藴藉契合相愛重<lb/>
<pb n="KR3j0189_WYG_125-8b"/>
煜乗醉大書右壁曰淺斟低唱偎紅倚翠大師鴛鴦寺<lb/>
主傳持風流敎法久之僧擁妓之屏帷煜徐步而出僧<lb/>
妓竟不知煜嘗密諭徐鉉鉉言於所親焉<hi>清異録</hi>
李後主嘗買一硯山徑長纔踰尺前聳三十六峯皆大<lb/>
猶手指左右則引兩阜坡陀而中鑿為硯及江南國破<lb/>
硯山因流轉數十人家為米老元章得後米老之歸丹<lb/>
陽也念將卜宅久未就而蘇仲恭學士之弟號稱好事<lb/>
有甘露寺下瀕江一古基多羣木唐晉人所居時米欲<lb/>
<pb n="KR3j0189_WYG_125-9a"/>
得宅而蘇覬得硯於是王彦昭侍郎兄弟與登北固共<lb/>
為之和㑹蘇米竟相易米後號海嶽菴者是也硯山藏<lb/>
蘇氏未㡬索入九禁矣<hi>鐵圍山叢談</hi>
慈聖光獻曹后佐佑仁廟定策立英宗神宗乃本朝后<lb/>
妃盛徳之至者也其在父母家時與羣女共為撚錢之<lb/>
戲而后一錢輙獨旋轉盤中凡三日方止及晚嵗疾病<lb/>
急顧左右問此為何日左右對以十月二十日實太祖<lb/>
大忌日也后頷之乃自語曰只此日去只此日去免煩<lb/>
<pb n="KR3j0189_WYG_125-9b"/>
他百官蓋謂不欲别日立忌使百官有司有奉慰行香<lb/>
之勞也遂以是日崩今人學道號超脱非常一旦於死<lb/>
生之際未必能達后之始終若此豈非天人乎<lb/>
神廟當宁慨然興大有為之志興師問西北罪一日<lb/>
被金甲詣慈壽宫見太皇太后曰娘娘臣著此好否后<lb/>
迎笑曰汝甲甚好也雖然使汝至衣此等物則國家何<lb/>
堪矣神廟黙然心服遂卸金甲<hi>鐵圍山叢談</hi>
藝祖受命之三年密鐫一碑立于太廟寢殿之夾室謂<lb/>
<pb n="KR3j0189_WYG_125-10a"/>
之誓碑用銷金黄幔蔽之門鑰封閉甚嚴因勑有司自<lb/>
後時享及新天子即位謁廟禮畢奏請恭讀誓詞是年<lb/>
秋享禮官奏請如勑上詣室前再拜陞堦獨小黄門不<lb/>
識字者一人從餘皆逺立庭中黄門驗封啓鑰先入焚<lb/>
香明燭揭幔亟走出階下不敢仰視上至碑前再拜跪<lb/>
瞻黙誦訖復再拜而出羣臣及近侍皆不知所誓何事<lb/>
自後列聖相承皆踵故事嵗時伏謁恭讀如儀不敢漏<lb/>
泄雖腹心大臣如趙韓王王魏公韓魏公富鄭公王荆<lb/>
<pb n="KR3j0189_WYG_125-10b"/>
公文潞公司馬温公吕許公申公皆天下重望累朝最<lb/>
所倚任亦不知也靖康之變金人入廟悉取禮樂祭祀<lb/>
諸法物而去門皆洞開人得縱觀碑止髙七八尺闊四<lb/>
尺餘誓詞三行一云柴氏子孫有罪不得加刑縱犯謀<lb/>
逆止於獄中賜盡不得市曹刑戮亦不得連坐支屬一<lb/>
云不得殺士大夫及上書言事人一云子孫有渝此誓<lb/>
者天必殛之後建炎中曹勛自金營回太上寄語云祖<lb/>
宗誓碑在太廟恐今天子不及知云云<hi>秘史</hi>
<pb n="KR3j0189_WYG_125-11a"/>
政和初上始躬攬權綱不欲付諸大臣因述藝祖故事<lb/>
御馬親巡大内諸司至内後拱宸門之左對後苑東門<lb/>
有一庫無名號但謂之苑東門庫乃貯毒藥之所也外<lb/>
官一員共監之皆二廣川蜀每三嵗一貢藥有七等野<lb/>
葛胡蔓皆預鴆猶在第三其上者鼻嗅之立死於是親<lb/>
筆為詔謂取㑹到本庫稱自建隆以來不曽有文遣此<lb/>
皆前代用以殺不廷之臣藉使臣下果有不赦之罪當<lb/>
明正典刑豈宜用此可罷其貢廢其庫將見在毒藥焚<lb/>
<pb n="KR3j0189_WYG_125-11b"/>
棄瘞于逺郊仍表識之毋令牛畜犯焉嗚呼上聖至仁<lb/>
大哉堯舜之用心也<hi>叢談</hi>
林中書彦振攄氣宇軒昂有王陵之少戅罷政事去不<lb/>
得意寓揚州喪其偶久之忽於几筵座上時見形飲食<lb/>
言語如平生狀仍決責奴婢甚苦彦振徐察非是乃微<lb/>
伺其蹤則掘地得大穴破之羅捕六七老狐中一狐尤<lb/>
耄而白且解人語言向彦振求哀曰幸毋見殺必厚報<lb/>
彦振弗顧悉命殺之迄無他<hi>叢談</hi>
<pb n="KR3j0189_WYG_125-12a"/>
朝奉郎劉均國言侍其父吏部公罷官成都行李中水<lb/>
銀一篋偶過溪渡篋塞遽脱急求不獲即攬取渡傍叢<lb/>
草塞之而渡至都久之偶欲汞用傾之不出而斤重如<lb/>
故也破篋視之盡成黄金矣國初征澤潞時軍士於澤<lb/>
中鎌取馬草晩歸鎌刃透成金色或以草然釡底亦成<lb/>
黄金焉又臨安僧法堅言有歙客經於潛山中見一蛇<lb/>
其腹脹甚蜿蜒草中徐遇一草便嚙破以腹就磨頃之<lb/>
脹消如故蛇去客念此草必消脹毒之藥取置篋中夜<lb/>
<pb n="KR3j0189_WYG_125-12b"/>
宿旅邸鄰房有過客方呻吟牀第間客就訊之云為腹<lb/>
脹所苦即取藥就釡煎一杯湯飲之頃之不復聞聲意<lb/>
謂良已至曉但聞鄰房滴水聲呼其人不復應即起燭<lb/>
燈視之則其人血肉俱化為水獨遺骸卧牀急挈裝而<lb/>
逃至明主人視之了不測其何為至此及潔釡炊飯則<lb/>
釡通體成金乃密瘞其骸既久經赦客至邸語其事方<lb/>
傳外人也<hi>眷渚紀聞</hi>
張守一為大理少卿平反折獄死囚出免者甚多後有<lb/>
<pb n="KR3j0189_WYG_125-13a"/>
白頭老人詣前拜謝曰某非生人明公所出死囚之父<lb/>
也無以報徳儻有防身之求或能致耳俄有詔賜酺城<lb/>
中縱觀守一見士人家女甚美悦之計無從出試呼前<lb/>
鬼問曰能為我致否曰此易事然不得久纔可七日而<lb/>
已遂營静處設帷帳有頃而至女驚曰此何處守一及<lb/>
鬼在傍紿云此是天上因與欵昵情愛甚切至七日鬼<lb/>
復掩其目送還守一私覘女家云女郎卒中惡不識人<lb/>
七日而醒<hi>異聞録</hi>
<pb n="KR3j0189_WYG_125-13b"/>
有神降於鄭洚家吟詩曰忽然湖上片雲飛不覺舟中<lb/>
雨濕衣折得蓮花渾忘却空將荷葉蓋頭歸<hi>廣異記</hi>
富彦國在青社河北大飢民争歸之有夫婦襁負一子<lb/>
寘之道左空冢中而去後歸鄉過此冢欲取其骨則兒<lb/>
尚活肥健於未棄時冢中有大蟾蜍如半輪氣咻咻然<lb/>
意兒呼吸此氣故能不食而健自爾遂不食年六七嵗<lb/>
肌理如玉其父抱兒來京師以示小兒醫張荆筐張曰<lb/>
物之能蟄燕蛇蝦蟆之類是也能蟄則不食不食則壽<lb/>
<pb n="KR3j0189_WYG_125-14a"/>
千嵗若聽其不食不娶則仙道也父喜攜去今不知所<lb/>
在<hi>仇池筆記</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_125-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷一百二十五<lb/>
</p>
<p>
</p>
  </div>
</body>
</text>
</TEI>
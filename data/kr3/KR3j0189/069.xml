<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷六十九</head> <lb/>
    <p>
<pb n="KR3j0189_WYG_069-1a"/>
欽定四庫全書<lb/>
　古今説海卷六十九<lb/>
　　　　　　　　　　　　　明　陸楫　編<lb/>
　説淵四十九<hi>别傳四十九</hi>
　　烏將軍記<hi>闕名</hi>
代國公郭元振開元中下第自晉之汾夜行陰晦失道<lb/>
久而絶逺有燈火之光以為人居也徑往投之八九里<lb/>
有宅門宇甚峻既入門廊下及堂上燈燭熒煌牢饌羅<lb/>
<pb n="KR3j0189_WYG_069-1b"/>
列若嫁女之家而悄無人公繫馬西廊前厯階而升徘<lb/>
徊堂上不知其何處也俄聞堂中東閣有女子哭聲嗚<lb/>
咽不已公問曰堂中泣者人邪鬼邪何陳設如此無人<lb/>
而獨泣曰妾此鄉之祠有烏將軍者能禍福人每嵗求<lb/>
偶於鄉人鄉人必擇處女之美者而嫁焉妾雖陋拙父<lb/>
利鄉人之五百緡潛以應選今夕鄉人之女並為遊宴<lb/>
者到是醉妾此室共鏁而去以適于將軍者也今父母<lb/>
棄之就死而已惴惴哀懼君誠人邪能相救免畢身為<lb/>
<pb n="KR3j0189_WYG_069-2a"/>
除掃之婦以奉指使公大憤曰其來當何時曰二更公<lb/>
曰吾忝為大丈夫也必力救之如不得當殺身以徇汝<lb/>
終不使汝枉死於淫鬼之手也女泣少止於是坐於西<lb/>
階上移其馬於堂北令一僕侍立于前若為儐而待之<lb/>
未幾火光照耀車馬駢闐二紫衣吏入而復走出曰相<lb/>
公在此逡巡二黄衣吏入而出亦曰相公在此公私心<lb/>
獨喜吾當為宰相必勝此鬼矣既而將軍漸下導吏復<lb/>
告之將軍曰入有戈劒弓矢翼引以入即東階下公使<lb/>
<pb n="KR3j0189_WYG_069-2b"/>
僕前曰郭秀才見遂行揖將軍曰秀才安得到此曰聞<lb/>
將軍今夕嘉禮願為小相耳將軍者喜而延坐與對食<lb/>
言笑極歡公囊中有利刀思取刺之乃問曰將軍曽食<lb/>
鹿腊乎曰此地難遇公曰某有少許珍者得自御㕑願<lb/>
削以獻將軍者大恱公乃起取鹿腊并小刀因削之置<lb/>
一小器令自取將軍喜引手取之不疑其他公伺其無<lb/>
機乃投其脯捉其腕而斷之將軍失聲而走導從之吏<lb/>
一時驚散公執其手脱衣纒之令僕夫出望之寂無所<lb/>
<pb n="KR3j0189_WYG_069-3a"/>
見乃啓門謂泣者曰將軍之腕已在此矣尋其血蹤死<lb/>
亦不乆汝既獲免可出就食泣者乃出年可十七八而<lb/>
甚佳麗拜於公前曰誓為僕妾公勉諭馬天方曙開視<lb/>
其手則猪蹄也俄聞哭泣之聲漸近乃女之父母兄弟<lb/>
及鄉中耆老相與舁櫬而來將收其屍以備殯殮見公<lb/>
及女乃生人也咸驚以問之公具告焉鄉老共怒殘其<lb/>
神曰烏將軍此鄉鎮神鄉人奉之久矣嵗配以女才無<lb/>
他虞此禮少遲即風雨雷雹為虐奈何失路之客而傷<lb/>
<pb n="KR3j0189_WYG_069-3b"/>
我明神致㬥於人此鄉何負當殺公以祭烏將軍不爾<lb/>
亦縛送本縣揮少年將令執公公諭之曰爾徒老於年<lb/>
未老於事我天下之達理者爾衆聽吾言夫神受天之<lb/>
命而為鎮也不若諸侯受命於天子而疆理天下乎曰<lb/>
然公曰使諸侯漁色於國中天子不怒乎殘虐於人天<lb/>
子不伐乎誠使爾呼將軍者真神明也神固無猪蹄天<lb/>
豈使淫妖之獸乎且淫妖之獸天地之罪畜也吾執正<lb/>
以誅之豈不可乎爾曹無正人使爾少女年年横死於<lb/>
<pb n="KR3j0189_WYG_069-4a"/>
妖畜積罪動天安知天不使吾雪焉從吾言當為爾除<lb/>
之永無聘娶之患如何鄉人悟而喜曰願從命公乃令<lb/>
數百人執弓矢刀鎗鍬钁之屬環而自隨尋血而行纔<lb/>
二十里血入大塚穴中因圍而斸之應手漸大如甕口<lb/>
公令東薪燃火投入照之其中若大室見一大猪無前<lb/>
左蹄血卧其地突煙走出斃於圍中鄉人翻共相慶會<lb/>
餞以酬公公不受曰吾為人除害非鬻獵者得免之女<lb/>
辭其父母親族曰多幸為人託質血屬閨闈未出固無<lb/>
<pb n="KR3j0189_WYG_069-4b"/>
可殺之罪今者貪錢五十萬以嫁妖獸忍鏁而去豈人<lb/>
所宜若非郭公之仁勇寧有今日是妾死於父母而生<lb/>
於郭公也請從郭公不復以舊鄉為念矣泣拜而從公<lb/>
公多岐援喻止之不獲遂納為側室生子數人公之貴<lb/>
也皆任大官之位事已前定雖生逺地而棄焉鬼神終<lb/>
不能害明矣<lb/>
　<lb/>
　古今説海卷六十九<lb/>
</p>
<p>
</p>
  </div>
</body>
</text>
</TEI>
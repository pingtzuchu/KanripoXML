<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷一百九</head> <lb/>
    <p>
<pb n="KR3j0189_WYG_109-1a"/>
欽定四庫全書<lb/>
　古今說海卷一百九<lb/>
　　　　　　　　　　　　　明　陸楫　編<lb/>
　說畧二十五<hi>雜記二十五</hi>
　　碧湖雜記<hi>闕名</hi>
東坡老饕賦蓋文章之遊戲耳按左氏縉雲氏有不才<lb/>
子貪于飲食冒於貨賄侵欲崇侈不可盈厭聚歛積實<lb/>
不知紀極不分孤寡不恤窮匱天下之民以比三凶謂<lb/>
<pb n="KR3j0189_WYG_109-1b"/>
之饕餮說文曰貪財為饕貪食為餮然則東坡之賦當<lb/>
作老餮為是<lb/>
五臣注文選謂陶淵明詩自晉義熈以後皆題甲子後<lb/>
世因仍其說獨治平中虎丘僧思悦編淵明詩辨其不<lb/>
然其說曰淵明之詩題甲子者始庚子迄丙辰凡十七<lb/>
年皆晉安帝時所作至恭帝元熈二年庚申歳宋始受<lb/>
禪自庚子至庚申蓋二十年豈有宋未受禪前二十年<lb/>
恥事二姓而題甲子之理曽裘父艇齋詩話亦信其說<lb/>
<pb n="KR3j0189_WYG_109-2a"/>
然以余考之元興二年桓元簒位晉氏不斷如綫得劉<lb/>
裕而始平改元義熈自此天下大權盡歸劉裕淵明賦<lb/>
歸去來辭實義熈元年也至十四年劉公為相國恭帝<lb/>
即位改元元熈至二年庚申禪于宋觀恭帝之言曰桓<lb/>
元之時晉氏已亡天下重為劉公所延將二十載今日<lb/>
之事本所甘心詳味此言則劉氏自庚子得政至庚申<lb/>
革命凡二十年淵明自庚子以後題甲子者蓋逆知末流<lb/>
必至於此忠之至義之盡也思悦裘父殆不足以知之<lb/>
<pb n="KR3j0189_WYG_109-2b"/>
杜詩云坐開桑落酒來把菊花枝按賈思勰齊民要術<lb/>
造酒門有桑落酒神麴酒其名不一又云桑欲落時造<lb/>
黍米酒可得永年造神麴酒春秋二時造者皆得過夏<lb/>
然桑落時作者乃勝于春又有造桑落酒麴法老杜或<lb/>
本諸此所謂桑落酒者恐未必然<lb/>
牡牧之華清宫詩云雨露偏金穴乾坤入酒鄉許彦周<lb/>
謂如此天下焉得不亂蓋以明皇寵幸妃族賞賚無極<lb/>
君臣終日酣宴所以兆漁陽之變耳余聞東都宣政間<lb/>
<pb n="KR3j0189_WYG_109-3a"/>
禁中有保和殿殿西南廡有玉眞軒軒内有玉華閣即<lb/>
安妃妝閤也妃姓劉氏入宫進位貴妃林靈素以左道<lb/>
得幸謂上為長生帝君妃為九華玉眞安妃毎神降必<lb/>
别置妃位畫妃像于其中每祀妃像妃方寢而覺有酒<lb/>
容是時羣臣惟蔡元長最承恩遇嘗賦詩題殿壁曰瓊<lb/>
瑶錯落密成林檜竹交加午有陰恩許塵凡時縱步不<lb/>
知身在五雲深侍宴于保和殿上令妃見京先有詩曰<lb/>
雅興酒酣添逸興玉眞軒内見安妃命京賡補成篇京<lb/>
<pb n="KR3j0189_WYG_109-3b"/>
即題曰保和新殿麗秋暉恩許塵凡到綺闈云云須㬰<lb/>
命京入軒但見妃像京又有詩云玉眞軒内煖如春只<lb/>
見丹青未見人月裏嫦娥終有恨鑑中姑射未應眞已<lb/>
而至閤妃出見京勸酬至再日暮而退且君門九重睡<lb/>
榻之側豈容他人咳唾至令人臣縱步䙝飲于其間當<lb/>
時恩幸可從而知矣然其他日之禍殆甚于天寶之季<lb/>
此可為萬世君臣之戒<lb/>
劉遺民名程之字仲思遺民其號也曽作柴桑令與淵<lb/>
<pb n="KR3j0189_WYG_109-4a"/>
明同隠淵明有和劉柴桑詩時又有周續之者為撫州<lb/>
叅軍淵明呼為周掾亦隠於柴桑號潯陽三隠<lb/>
大麥青青小麥枯誰當穫者婦與姑丈夫何在西擊胡<lb/>
吏買馬軍具車請為諸君鼓嚨胡山谷親書此帖乃是<lb/>
漢成帝時童謡也後至元壽中凉州𦍑冦反掠三輔延<lb/>
及并冀大為民害命將出師毎戰輙負中國益發田卒<lb/>
麥多委棄但有婦女收穫吏買馬軍具車者言調發重<lb/>
也請為諸君鼔嚨胡者不敢公言私相語也<lb/>
<pb n="KR3j0189_WYG_109-4b"/>
古樂府木蘭詞乃女子代父征戍十年而歸不受封爵<lb/>
故杜牧之有題木蘭廟詩云彎弓征戰作男兒夢裏曽<lb/>
經與畫眉幾度思歸還把酒拂雲堆上祝明妃女子作<lb/>
男兒其事甚怪五代王蜀時有崇嘏者本臨卭女子黄<lb/>
氏蜀相周庠初在臨卭嘏以詩上謁庠稱之薦攝府掾<lb/>
吏事明敏胥吏畏服逾一載欲妻以女嘏以詩辭之曰<lb/>
一辭拾翠碧江涯貧守蓬茅但賦詩自服藍衫居郡掾<lb/>
永抛鸞鏡畫蛾眉立身卓爾青松操挺志鏗然白璧姿<lb/>
<pb n="KR3j0189_WYG_109-5a"/>
幕府若容為坦腹願天速變作男兒庠大驚召問具述<lb/>
本末乃黄使君之女元未從人惟老嫗同居此事尤怪<lb/>
今樂府有蘭陵王乃北齊文襄之子長恭一名孝瓘為<lb/>
蘭陵王邙山之戰長恭為中軍率五百騎再入周軍遂<lb/>
至金墉之下被圍甚急城上人弗識長恭免胄示之面<lb/>
乃下弩手救之於是大捷武士因歌謡之為蘭陵王入<lb/>
陣曲是也<lb/>
　<lb/>
<pb n="KR3j0189_WYG_109-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今說海卷一百九<lb/>
</p>
<p>
</p>
  </div>
</body>
</text>
</TEI>
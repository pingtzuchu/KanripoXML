<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷八十二</head> <lb/>
    <p>
<pb n="KR3j0189_WYG_082-1a"/>
欽定四庫全書<lb/>
　古今説海卷八十二<lb/>
　　　　　　　　　　　　　明　陸楫　編<lb/>
　説淵六十二<hi>别傳六十二</hi>
　　小金傳<hi>闕名</hi>
貞元六年十月范陽盧頊家于錢塘妻𢎞農楊氏其姑<lb/>
王氏早歲出家𨽻邑之安養寺頊宅于寺之北里有佳<lb/>
婢曰小金年可十五六頊家貧假食於郡内郭西堰堰<lb/>
<pb n="KR3j0189_WYG_082-1b"/>
去其宅數十步每令小金於堰主事常有一婦人不知<lb/>
何來年可四十餘著瑟瑟裙蓬髪曳漆履直詣小金坐<lb/>
自言姓朱第十二久之而去如是數日時天寒小金爇<lb/>
火以燎須臾婦人至顧見床下炭怒謂小金曰有炭而<lb/>
焚煙薰我何也舉足踏火火即滅以手批小金小金絶<lb/>
倒于地小金有弟年可四五歲在傍大駭馳報于家家<lb/>
人至已失婦人而小金瞑然如睡其身僵仆如束命巫<lb/>
人祝之釋然於是具陳其事居數日婦人至抱一物如<lb/>
<pb n="KR3j0189_WYG_082-2a"/>
狸狀而尖嘴捲尾尾類犬身斑似虎謂小金曰何不食<lb/>
我猫兒小金曰素無為之奈何復批之小金又倒火亦<lb/>
撲滅童子奔歸以報家人至小金復瞑然又祝之隨而<lb/>
愈自此不令之堰後數日令小金引船於寺迎外姑船<lb/>
至寺門外寺殿後有一塔小金忽見塔下有車馬朱紫<lb/>
甚盛竚立以觀之即覺身不自制須臾車馬出左右辟<lb/>
易小金遂倒見一紫衣人策馬問小金是何人旁有一<lb/>
人對答二人舉扶階上不令損紫衣者駐馬促後騎曰<lb/>
<pb n="KR3j0189_WYG_082-2b"/>
可速行冷落他筵饌小金問傍人曰行何適人曰過大<lb/>
雲寺寺主家耳須臾車馬過盡其院中人來方見小金<lb/>
倒于階上復驚異載歸祝酹之而醒是夕冬至除夜盧<lb/>
家方備粢盛之具見婦人鬼倐閃於戸牖之間以閙不<lb/>
得入盧生以二虎目繫小金左右臂夜久家人怠寢婦<lb/>
人忽曳小金驚呌婦人怒曰作餅子何不啖我家人驚<lb/>
起小金乃醒而左臂失一虎目忽窻外朗言還你遂擲<lb/>
窻有聲燭之果得後數日視之帛裹乾茄子不復虎目<lb/>
<pb n="KR3j0189_WYG_082-3a"/>
矣冬至方旦有女巫來坐話其事未畢而婦人來小金<lb/>
即瞑然女巫甚懼方食遂挾一枚餛飩置戸限上祝之<lb/>
于時小金忽笑曰笑朱十二喫餛飩以兩手拒地合面<lb/>
於餛飩上吸之盧生以古鏡照之小金遂泣言朱十二<lb/>
母在鹽官縣若得一頓餛飩及顧船錢則不復來盧生<lb/>
如言遂訣别而去方欲焚錢財之時已見婦人背上負<lb/>
錢焚畢而去小金遂釋然居間者小金母先患風疾不<lb/>
能言忽然厨中應諾便入房切切然語出大門良久摳<lb/>
<pb n="KR3j0189_WYG_082-3b"/>
衣闊步而入若人騎馬狀直至堂而拜曰花容起居其<lb/>
家大驚花容即楊氏家舊婢死來十餘年語聲行動酷<lb/>
似之乃問花容何得來答曰楊郎遣來傳語娘子别久<lb/>
好在楊郎盧生舅也要小金母子故遣取來盧生具傳<lb/>
懇辭以畱受語而出門久之復命曰楊郎見傳語切今<lb/>
不用也急作紙人代之依言剪人題其名字焚之又言<lb/>
楊郎在安養寺塔上與楊二郎雙陸又問楊二郎是何<lb/>
人答曰神人耳又有木下三郎亦在其中又問小金前<lb/>
<pb n="KR3j0189_WYG_082-4a"/>
見車馬何人曰此是精魅耳本是東隣吳家阿嫂朱氏<lb/>
平生苦毒罰作蛇身今在天竺寺楮樹中有穴久而能<lb/>
變化通靈故化作婦人又問既是蛇身如何得衣裳著<lb/>
答曰向某家冢中偷來又問前抱來者是何物言野狸<lb/>
遂辭去即酌一杯令飲飲訖更請一杯與門前鑊八問<lb/>
鑊八是何人云是楊二郎下行官又問楊二郎出入如<lb/>
此人遇之皆禍否答曰如他楊二郎等神物出入如風<lb/>
如雨在虛中下視人如螻蟻然命衰者則自禍耳他亦<lb/>
<pb n="KR3j0189_WYG_082-4b"/>
無意焉言訖而去至門方醒醒後問之皆不知也後小<lb/>
金夜夢一老人騎大獅子獅子如文殊所乘毛彩奮迅<lb/>
不可視旁有二崑崙奴操轡老人謂小金曰吾聞爾被<lb/>
鬼物纒繞故萬里來救汝是衰厄之年故鬼點爾作客<lb/>
云以取錢應㸃而已渠亦自得錢汝若不値我來至四<lb/>
月當被作土戸汝則不免死矣汝於某日拾得繡佛子<lb/>
否小金曰然曰汝看此様繡取七軀佛子七口幡子言<lb/>
訖又曰作八口吾誤言耳又截頭髪少許贖香以供養<lb/>
<pb n="KR3j0189_WYG_082-5a"/>
之其厄則除矣小金曰受教矣今苦腰背痛不可忍慈<lb/>
悲為除之老人曰易耳即令崑崙奴向前令展手便於<lb/>
手掌摩指則如墨染指便於背上點二灸處小金方醒<lb/>
具説其事即造佛及幡視背上信有二㸃處遂灸之背<lb/>
痛立愈盧頊秉志剛直不信其事又罵之曰烏有聖賢<lb/>
來救一婢此必是鬼耳其夜又夢老人曰吾哀爾疾危<lb/>
是以來救汝愚郎主却喚我作鬼魅耶吾亦不計此亊<lb/>
汝至四月必作土户然至三月末當須出杭州界以避<lb/>
<pb n="KR3j0189_WYG_082-5b"/>
之矣夫鬼神所部州縣各異亦猶人之有逃戸小金曰<lb/>
於餘杭可乎老人曰餘杭亦杭州耳何益也又曰嘉興<lb/>
可乎曰可老人曰汝於嘉興投誰家答曰某家有親欲<lb/>
投之老人曰其家有喪汝今避鬼還投鬼家何益也凡<lb/>
喪家有靈筵神道交通他則知汝所在汝投吉人家則<lb/>
可矣又臨發時脱汝所愛惜衣一事剪去身畱領縫襟<lb/>
帶餘處盡去之縳一草人衣之著宅之陰闇處汝則易<lb/>
衣而潛去也小金曰諾賢聖前度灸背當時獲愈今尚<lb/>
<pb n="KR3j0189_WYG_082-6a"/>
苦腰痛老人曰吾前不除爾腰者令爾知有我耳汝今<lb/>
欲除之邪復於崑崙手掌中研墨㸃腰間一處而去寤<lb/>
而驗之信有㸃跡便灸之又瘥其後婦人亦不來矣至<lb/>
三月盡如言潛之嘉興自後無事<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_082-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷八十二<lb/>
</p>
<p>
</p>
  </div>
</body>
</text>
</TEI>
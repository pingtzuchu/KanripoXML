<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷九</head> <lb/>
    <p>
<pb n="KR3j0189_WYG_009-1a"/>
欽定四庫全書<lb/>
　古今説海卷九<lb/>
　　　　　　　　　　　　　明　陸楫　編<lb/>
　説選九<hi>偏記六</hi>
　　溪蠻叢笑<hi>宋朱輔</hi>
木契刻木為符契長短大小不等穴其傍多至十數各<lb/>
志其事持以出驗名木契<lb/>
犵黨出入坐卧必以刀自隨小者尤銛利名犵黨<lb/>
<pb n="KR3j0189_WYG_009-1b"/>
釣藤酒酒以火成不醡不篘兩缶東西以藤吸取名釣<lb/>
藤酒<lb/>
金鷄羽族似雉者金項火背斑尾揚翹志意揭驕籠之<lb/>
不能馴<lb/>
茅花被犵狫無綿揉茅花絮布被一被數幅聨貫以成<lb/>
山猺皆卧板夜然以火犵狫視猺則為富矣<lb/>
辰砂辰錦砂最良麻陽即古錦州舊𨽻辰郡砂自折二<lb/>
至折十皆顆塊佳者為箭鏃結不實者為肺砂碎則有<lb/>
<pb n="KR3j0189_WYG_009-2a"/>
趢趗末則有藥砂砂出萬山之崖為最犵狫以火攻取<lb/>
犵狫裙裙幅兩頭縫斷自足而入䦨斑厚重下一叚純<lb/>
以紅范史所謂獨力衣恐是也蓋裸袒以裙代袴雖盛<lb/>
服不去去則犯鬼<lb/>
金繫𢃄硯石出黎溪今大溪深溪竹寨溪木林岡石皆<lb/>
可亂眞紫石勝掲石熟猺亦能礪砥黎溪為最蓋於淘<lb/>
金井中取之近亦艱得有紫緑二色圍黄線者名金繫<lb/>
𢃄<lb/>
<pb n="KR3j0189_WYG_009-2b"/>
粉紅水銀水銀出於朱砂因火而就或謂砂腹生水銀<lb/>
非也名粉紅水銀<lb/>
砂床石之不碎而砂附著其上者名砂床<lb/>
水秀鐡鐡之精英在水數十年者名水秀<lb/>
順水班蠶事少桑多柘繭薄小不可繰可緝為紬或以<lb/>
五色間染布為偽名順水班<lb/>
葫蘆笙潘安仁笙賦曲沃懸匏汶陽匏篠皆笙之材蠻<lb/>
所吹葫蘆笙亦匏瓠餘意但列管六與説文十三簧不<lb/>
<pb n="KR3j0189_WYG_009-3a"/>
同耳名葫蘆笙<lb/>
燕子花紫花全類燕子生於藤一枝數葩<lb/>
不闌𢃄蠻女以織𢃄束髪狀如經𢃄不䦨者斑也蓋反<lb/>
切語俚俗謂團為突欒孔為窟籠亦此意也<lb/>
野鷄斑枋板皆杉也木身為枋枝梢為板又分等則曰<lb/>
出等甲頭曰長行曰刀斧皆枋也曰水路曰笏削曰中<lb/>
杠皆板也腦子香以文如雉者為最佳名野鷄斑<lb/>
娘子布漢傳載䦨干䦨干獠言紵今有績織細白苧麻<lb/>
<pb n="KR3j0189_WYG_009-3b"/>
以旬月而成名娘子布<lb/>
㸃蠟慢溪洞愛銅鼓甚於金玉模取鼓文以蠟刻板印<lb/>
布入靛缸漬染名㸃蠟慢<lb/>
絲金沙中揀金又出於石碎石而取者色視沙金為勝<lb/>
金有苖路夫匠識之名絲金<lb/>
馬王菜葉似蔓菁味苦多刺即諸葛菜也<lb/>
三脊茅麻陽苞茅山茅生三脊孟康曰零茅楊雄曰璚<lb/>
茅皆三脊也齊桓責楚苞茅不入者即此<lb/>
<pb n="KR3j0189_WYG_009-4a"/>
鴉衘草紫草爾雅謂之藐廣雅謂之茈䓞本草云生楚<lb/>
地三月采根陰乾猺人以社前者為佳名鴉銜草<lb/>
雞骨香降真本出南海今溪洞山僻處亦有似是而非<lb/>
勁痩不甚香名雞骨香<lb/>
出山銀西溪接靖州境出鉛鉛中有銀銀體差黒未經<lb/>
坯銷名出山銀<lb/>
雞末子古有細蟲曰焦蝜集於蚊睫蠻地有蟲極細拭<lb/>
目難覩黒㸃着身抓搔不可耐名雞末子<lb/>
<pb n="KR3j0189_WYG_009-4b"/>
九肋鼈沙鼈似馬蹄者佳九肋出沅江<lb/>
銅鼓蠻地多古銅有銅柱馬希範所立麻陽有銅鼓盖<lb/>
江水中掘得如大鐘長筩三十六乳重百餘斤今入天<lb/>
慶觀并有銅像二相傳唐明皇像餘散他處鼓尤多其<lb/>
文環以甲士中空無底名銅鼔<lb/>
不乃羮牛羊膓臟畧擺洗羮以饗客臭不可近食之既<lb/>
則大喜嶺表録異曰交趾重不乃羮先鼻引其汁不乃<lb/>
者反切擺也<lb/>
<pb n="KR3j0189_WYG_009-5a"/>
圏布桑味苦葉小分三义蠶所不食犵狫取皮績布繫<lb/>
之於腰以代機經緯囘環通不過丈餘名圏布<lb/>
豎眼犵狫犵狫蠻之尤怪者兩目直生惡青衣人遇之<lb/>
則有禍去麻陽百餘里不常見<lb/>
獨木船蠻地多楠有極大者刳以為舟<lb/>
芷香草見離騷有一穗數花與蕙茝不同開亦先後皆<lb/>
蘭類也<lb/>
黄猫頭蠻類不巾髪拳曲照日金色故名<lb/>
<pb n="KR3j0189_WYG_009-5b"/>
光面蠟蠟出山不經偽者名光面作偽者雜以粟<lb/>
飛紽土俗嵗節數日野外男女分兩朋各以五色綵囊<lb/>
豆粟徃来抛接名飛紽<lb/>
客鼓鼓之節不一有暗箭鼓集人鼓犒設鼓饗客亦以<lb/>
此逺近聽以為凖酒酣少有參商則鼔聲隨變終席無<lb/>
他者名客鼓<lb/>
固項朱漆牛皮以護頭頸名固項<lb/>
銀鵓鳩犵狫之富者多以白金象鳥獸形為酒藤或為<lb/>
<pb n="KR3j0189_WYG_009-6a"/>
牛角鵓鳩之状尤多每聚飲盛列以誇客<lb/>
筒環犵狫妻女年十五六敲去右邊上一齒以竹圍五<lb/>
寸長三寸裹錫穿之兩耳名筒環<lb/>
門欵彼此㰱血誓約緩急相援名門欵<lb/>
大設富洞以九月燕及三年一犒為大設<lb/>
入地犵狫自别洞奔来此地居止名入地<lb/>
鸕鷀號戰鬭出入羣聚發喊以張聲勢也<lb/>
羊棲犵狫以鬼禁所居不著地雖酋長之富屋宇之多<lb/>
<pb n="KR3j0189_WYG_009-6b"/>
亦皆去地數尺以巨木排比如省民羊柵杉葉覆屋名<lb/>
羊棲<lb/>
左右押衙犵狫比猺猫則妄自尊大嵗時旦望或客至<lb/>
皆排衙主盟其事者為隊公又其次名左右押衙<lb/>
坐草山猺潛出省地茅葦中射弩奪物機不虗發名坐<lb/>
草<lb/>
客語能省民之言者名客語<lb/>
準把互市踰約價償未足則刼去省民或甲以乙代名<lb/>
<pb n="KR3j0189_WYG_009-7a"/>
準把<lb/>
踏歌習俗死亡羣聚歌舞輙聨手踏地為節喪家椎牛<lb/>
多釀以待名踏歌<lb/>
讐殺夷性好殺一語不合便刺以刅百十年必報乃已<lb/>
名讐殺<lb/>
專事溪洞文移他人不能特選徃来之熟者名專事<lb/>
骨債或為傭而亡或以煙而死約牛牲若干償還名骨<lb/>
債<lb/>
<pb n="KR3j0189_WYG_009-7b"/>
走鬼初夏徙居數日以舎祖居否則有禍名走鬼<lb/>
鼻飲犵狫飲不以口而以鼻名曰鼻飲<lb/>
喫鄉秋冬之交聚飲以樂名喫鄉<lb/>
癆魚山猺無魚具上下斷其水揉蓼葉困魚魚以辣出<lb/>
名癆魚<lb/>
賣首犵狫之受犒者如熟户之猺既納欵聴命縱其出<lb/>
入省地州縣差管轄或許自推首名賣首<lb/>
打寮山猺穴居野處雖有屋以庇風雨不過剪茅义木<lb/>
<pb n="KR3j0189_WYG_009-8a"/>
而已名打寮<lb/>
生界去州縣堡寨逺不屬王化者名生界<lb/>
呈生祭祀必先以生物呈獻神許則殺以血和酒名呈<lb/>
生<lb/>
拕親山猺婚娶聘物以銅與鹽至端午約於山上相攜<lb/>
而歸名拕親<lb/>
骨浪猺獠睡不以床冬不覆被用三义木支闊板旁燃<lb/>
火炙背板焦則易蓋以板之易得也以展轉之意名骨<lb/>
<pb n="KR3j0189_WYG_009-8b"/>
浪<lb/>
隊小犵狫之隨從者如軍中行伍名隊小<lb/>
舞杴醉後以長柄木杴跳舞亦有音節也<lb/>
平坦巢穴外雖峙嶮中極寛廣且以一處言之犵狫有<lb/>
鳥落平言鳥飛不能盡也周數十里皆腴田凡平地曰<lb/>
平坦<lb/>
例牛牛客多行桃源路洞中占軍事勝負及疾病祈禳<lb/>
皆以牛用名例牛<lb/>
<pb n="KR3j0189_WYG_009-9a"/>
跳鷄模藝精者擲刀空中接之名跳鷄模<lb/>
洗面借人助相讐殺以牛酒徃謝名洗靣<lb/>
奴狗狑狫之為傭者名奴狗<lb/>
背籠負物不以肩用木為半枷之狀箝其項以布𢃄或<lb/>
皮繫之額上名背籠<lb/>
葬堂死者諸子照水内一人背屍以箭射地箭落處定<lb/>
穴穴中籍以木貧則已富者不問嵗月釀酒屠牛呼團<lb/>
洞發骨而出易以小函或架崖屋或掛大木風霜剥落<lb/>
<pb n="KR3j0189_WYG_009-9b"/>
皆置不問名𦵏堂<lb/>
爬船蠻鄉最重重午不論生熟界出觀競渡三日而歸<lb/>
既望復出謂之大十五船分五色皂船之神尤惡去来<lb/>
必有風雨一月前衆船下水飲食男女不敢共處弔屈<lb/>
原正楚俗也名爬船<lb/>
隘口凡衆山環鎖盤紆岪鬰絶頂貫大木數十百穴一<lb/>
門来去此古人因谷為寨因山為嶂之意名隘口<lb/>
十莊院數十年前猺獠侵占蝦蟆行寨省地土人申請<lb/>
<pb n="KR3j0189_WYG_009-10a"/>
招致靖州犵狫防托借田買屋以居名十莊院<lb/>
漚榔牛榔木多漿猫猺嵗饑闕食則先以火窖地握根<lb/>
置窖中壓以石又用火漚熟<hi>漚漬盫也</hi>搗作餅餌名漚榔<lb/>
椎結胎髪不薙除長大而無櫛箆不裹巾蓬垢鬇鬡自<lb/>
古已然莫可化也名椎結<lb/>
富貴坊競渡預以四月八日下船俗聚飲江岸舟子各<lb/>
招他客盛列飲饌以相誇大或獨酌食前方丈羣蠻環<lb/>
觀如雲一年盛事名富貴坊<lb/>
<pb n="KR3j0189_WYG_009-10b"/>
對刀甲與乙有隙兩相鬬敵背牌䕶身逺以標槍槍盡<lb/>
挺刅而前名對刀<lb/>
出面拕親之後年生子引妻携酒歸見婦家名出面<lb/>
　<lb/>
　<lb/>
　<lb/>
　<lb/>
　古今説海卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷三十三</head> <lb/>
    <p>
<pb n="KR3j0189_WYG_033-1a"/>
欽定四庫全書<lb/>
　古今説海卷三十三<lb/>
　　　　　　　　　　　　　明　陸楫　編<lb/>
　説淵十三<hi>别傳十三</hi>
　　袁氏傳<hi>闕名</hi>
廣德中有孫恪秀才者因下第遊于洛中至魏王池側<lb/>
忽有一大第土木皆新路人指云斯袁氏之第也恪<lb/>
徑往扣扉無有應者戸側有小房簾帷頗潔謂伺客之<lb/>
<pb n="KR3j0189_WYG_033-1b"/>
所恪遂褰簾而入良久忽聞啟闗者一女子光容鑒物<lb/>
艶麗驚人珠初滌其月華栁乍含其煙媚蘭芳靈濯玉<lb/>
瑩塵清恪疑主人之處子但潛窺而已女摘庭中之萱<lb/>
草凝思久立遂吟詩曰彼見是忘憂此㸔同腐草青山<lb/>
與白雲方展我懷抱吟諷既畢容色慘然因來褰簾忽<lb/>
覩恪遂驚慙入戸使青衣詰之曰子何人而向於此恪<lb/>
乃語是稅居之士曰不幸衝突頗益慙駭幸望陳達於<lb/>
小娘子青衣具以告女曰某之醜拙況不修容郎君久<lb/>
<pb n="KR3j0189_WYG_033-2a"/>
盼簾帷當盡所覩豈敢更迴避耶願郎君少佇内㕔當<lb/>
暫飾裝而出恪慕其容美喜不自勝語青衣曰誰氏之<lb/>
子曰故袁長官之女少孤更無姻戚唯與妾輩三五人<lb/>
據此第耳小娘子見未適人且求售也良久乃出見恪<lb/>
美艶愈於嚮者所覩命侍婢進茶果曰郎君既無第舍<lb/>
便可遷囊槖於此㕔院中指青衣謂恪曰小有所須但<lb/>
告此輩恪愧荷而已恪未室又覩女子之婉麗如是乃<lb/>
進媒而請之女亦欣然相受遂納為室袁氏贍足巨有<lb/>
<pb n="KR3j0189_WYG_033-2b"/>
金繒而恪久貧忽車馬煥赫服玩華麗頗為親友之疑<lb/>
訝多來詰恪恪竟不實對恪因驕倨不求名第日洽豪<lb/>
貴縱酒狂歌如此三四嵗不離洛中忽遇表兄張閒雲<lb/>
處士恪謂曰既久暌間頗思從容願攜衾綢一永宵話<lb/>
張生如其所約及夜永將寢張生握恪手密謂之曰愚<lb/>
兄於道門曽有所授適觀弟詞色妖氣頗濃未審别有<lb/>
何所遇事之周細必願見陳不然者當受禍耳恪曰不<lb/>
肖未有所遇張生又曰夫人稟陽精妖受隂氣魂掩魄<lb/>
<pb n="KR3j0189_WYG_033-3a"/>
盡人則長生魄掩魂銷人則立死故鬼怪無形而全隂<lb/>
也仙人無影而全陽也隂陽之盛衰魂魄之交戰在體<lb/>
而微有失位莫不表白於氣色嚮觀弟神彩隂侵陽位<lb/>
邪干正府真精已耗識用漸隳津液傾輸根蔕浮動骨<lb/>
將化土顔非渥丹必為怪異所鑠何堅隠而不剖其由<lb/>
也恪方驚悟遂陳娶納之因張生大駭曰即此是也其<lb/>
奈之何恪曰弟之忖度何以為異張曰豈有袁氏海内<lb/>
無瓜葛之親哉又辨慧多能如是以為驗遂告張曰某<lb/>
<pb n="KR3j0189_WYG_033-3b"/>
一生邅迍久處凍餒因兹婚娶頗似蘇息不能負意何<lb/>
以為計張生怒曰大丈夫未能事人焉能事鬼傳云妖<lb/>
由人興人無釁焉妖不自作且義與身孰親身受其災<lb/>
而顧其鬼怪之恩義三尺童子尚以為不可何況大丈<lb/>
夫乎張又曰吾有寶劒亦干將之儔亞也凡有魍魎見<lb/>
者滅没前後神奇不可備數詰朝奉借儻攜密室必覩<lb/>
其狼狽不下昔日王君攜寶鏡而照鸚鵡也不然者則<lb/>
必被恩愛所迷耳明日恪遂受劒張生告去執手曰善<lb/>
<pb n="KR3j0189_WYG_033-4a"/>
伺其便恪遂攜劒隠於室内而終有難色袁氏俄覺大<lb/>
怒而謂恪曰子之窮愁我使暢泰不顧恩義遂興非為<lb/>
如此用心且犬彘不食其餘豈能立節行於人世也恪<lb/>
既被責慙顔息慮叩頭曰受教於表兄非宿心也願以<lb/>
㰱血為盟更不敢有他意矣因雨泣伏地袁氏遂搜得<lb/>
其劒寸折之若斷輕藕耳恪愈懼似欲奔迸袁氏乃大<lb/>
笑曰張生一小子不能以道義誨其表弟使行其兇毒<lb/>
來當辱之然觀子之心的應不如是然吾匹君已數嵗<lb/>
<pb n="KR3j0189_WYG_033-4b"/>
矣子何慮哉恪方稍安後數日因出遇張生曰奈何使<lb/>
我撩虎鬚幾不脱虎口耳張生問劒之所在具以實對<lb/>
張生大駭曰非吾所知也深懼而不敢來謁後十餘年<lb/>
袁氏已鞠育二子治家甚嚴不喜參雜後恪之長安謁<lb/>
舊友人王相國縉遂薦于南康張萬頃大夫為經畧判<lb/>
官挈家而往袁氏每遇青松高山凝睇久之若有不快<lb/>
意到瑞州袁氏曰去此半程江壖有峽山寺我家舊有<lb/>
門徒僧惠幽居于此寺别來數十年僧行夏臘極高能<lb/>
<pb n="KR3j0189_WYG_033-5a"/>
别形骸善出塵垢儻經彼設食頗益南行之福恪曰然<lb/>
遂辦齋蔬之具及抵寺袁氏欣然易服理鬢攜二子詣<lb/>
老僧院若熟其逕者恪頗異之遂持碧玉環子而獻僧<lb/>
曰此是院中舊物僧亦不曉及齋罷有野猿數十連臂<lb/>
下于高松而食于臺上後悲嘯捫蘿而躍袁氏惻然俄<lb/>
命筆題僧壁曰剖破恩情役此心無端變化幾湮沉不<lb/>
如逐伴歸山去長嘯一聲烟霧深乃擲筆於地撫二子<lb/>
咽泣數聲語恪曰好住好住吾當永訣矣遂裂衣化為<lb/>
<pb n="KR3j0189_WYG_033-5b"/>
老猿追嘯者躍樹而去將抵深山而復返視恪乃驚怛<lb/>
若魂飛神喪良久撫二子一慟乃詢於老僧僧方悟此<lb/>
猿是貧道為沙彌時所養開元中有天使高力士經過<lb/>
此憐其慧黠以束帛而易之聞抵洛京獻于天子時有<lb/>
天使來往多説其慧黠過人常馴擾于上陽宫内聞安<lb/>
史之亂即不知所之於戲不期今日更覩其怪異耳碧<lb/>
玉環者本訶陵胡人所施當時亦隨猿頸而往今方悟<lb/>
矣恪遂惆悵艤舟六七日攜二子而迴棹更不能之任<lb/>
<pb n="KR3j0189_WYG_033-6a"/>
矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_033-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷一百十二</head> <lb/>
    <p>
<pb n="KR3j0189_WYG_112-1a"/>
欽定四庫全書<lb/>
　古今說海卷一百十二<lb/>
　　　　　　　　　　　　　明　陸楫　編<lb/>
　說畧二十八<hi>雜記二十八</hi>
　　髙齋漫録<hi>宋曽慥</hi>
太祖皇帝既下河北欲乗勝取幽燕或以師老為言太<lb/>
祖不能決時納言趙中令留守汴都走書問之趙囘奏<lb/>
曰所得者少所失者多非惟得少之中尤難入手又從<lb/>
<pb n="KR3j0189_WYG_112-1b"/>
失多之後别有關心太祖得奏即日班師<lb/>
熈寧中上元宣仁太后御樓觀燈召外族悉集樓前神<lb/>
宗皇帝數遣黄門禀曰外家有合推恩乞疏示姓名即<lb/>
降處分宣仁答曰此自有處不煩聖慮明日上問何以<lb/>
處之宣仁答曰大者各與絹二疋小者分與乳餹獅子<lb/>
兩箇時内外已歎仰后徳為不可及也<lb/>
元豐中王岐公位宰相王和父尹京上眷甚渥行且大<lb/>
用岐公乗間奏曰京師術者皆言王安禮明年二月作<lb/>
<pb n="KR3j0189_WYG_112-2a"/>
執政神宗怒曰執政除拜由朕豈由術者之言他日縱<lb/>
當此補特且遲之明年春安禮果拜右丞珪曰陛下乃<lb/>
違前言何也上黙然乆之曰朕偶忘記信知果是命也<lb/>
章公惇罷相俄落職林公希為舍人當制制詞云悻悻<lb/>
無大臣之節怏怏非少主之臣章相寄聲曰此一聨無<lb/>
乃太甚林答曰長官發惡雜職棒毒無足怪也<lb/>
東坡嘗謂錢穆父曰尋常徃來心知稱家有無草草相<lb/>
聚不必過為具穆父一日折簡召坡食皛飯及至乃設<lb/>
<pb n="KR3j0189_WYG_112-2b"/>
飯一盃蘿蔔一楪白湯一盞而已蓋以三白為皛也後<lb/>
數日坡復召穆父食毳飯穆父意坡必有毛物相報比<lb/>
至日晏並不設食穆父餒甚坡曰蘿蔔湯飯俱毛也穆<lb/>
父歎曰子瞻可謂善戲謔者也<lb/>
司馬温公與蘇子瞻論茶墨俱香云茶與墨二者正相<lb/>
反茶欲白墨欲黒茶欲重墨欲輕茶欲新墨欲陳蘇曰<lb/>
奇茶妙墨俱香是其徳同也皆堅是其操同也譬如賢<lb/>
人君子黔晳美惡之不同其徳操一也公笑以為然<lb/>
<pb n="KR3j0189_WYG_112-3a"/>
王和父守金陵荆公退居半山每出跨驢從二村僕一<lb/>
日入城忽遇和父之出公亟入編戸家避之老姥自言<lb/>
病痁求藥公隨行偶有藥取以遺之姥酬以麻線一縷<lb/>
云相公可將歸與相婆也公笑而受之<lb/>
東坡聞荆公字說新成戲曰以竹鞭馬為篤以竹鞭犬<lb/>
有何可笑又曰鳩字从九从烏亦有証據詩曰鳲鳩在<lb/>
桑其子七兮和爹和娘恰是九箇<lb/>
今人秘色磁器世言錢氏有國日越州燒進為供奉之<lb/>
<pb n="KR3j0189_WYG_112-3b"/>
物不得臣庶用之故云秘色嘗見陸龜蒙詩集越器云<lb/>
九秋風露越窑開奪得千峯翠色來好向中宵盛沆瀣<lb/>
共嵇中散鬬遺杯乃知唐已有秘色矣<lb/>
歐陽詢化度寺碑虞世南孔子廟堂記栁公權陰符經<lb/>
叙三公以書名三碑又最精者<lb/>
佛印禪師為王觀文陞座云此一瓣香奉為掃烟塵博<lb/>
士護世界大王殺人不眨眼上将軍立地成佛大居士<lb/>
王公大喜為其乆帥多專殺也<lb/>
<pb n="KR3j0189_WYG_112-4a"/>
三蘇自蜀來張安道歐陽永叔為延譽於朝自是名譽<lb/>
大振明允一日見安道問云令嗣近日看甚文字明允<lb/>
答以軾近日方再看前漢安道曰文字尚看兩徧乎明<lb/>
允歸以語子瞻曰此老特不知世間人更有看三徧者<lb/>
安道嘗借人十七史經月即還云已盡其天資强記數<lb/>
行俱下前輩宿儒罕能及之<lb/>
李賔王利用鄱陽躬行君子人也嘗云郭林宗作玉管<lb/>
通神有四句云貴賤視其眉目安否察其皮毛苦樂觀<lb/>
<pb n="KR3j0189_WYG_112-4b"/>
其手足貧富觀其頥頰<lb/>
毗陵有成郎中宣和中為省官貌不揚而多髭再娶之<lb/>
夕岳母陋之曰我女如菩薩乃嫁一麻胡命成作舉蒙<lb/>
詩成乃操筆大書云一床兩好世間無好女如何得好<lb/>
夫髙捲珠簾明㸃燭試教菩薩看麻胡其女亦能安分<lb/>
隨縁和鳴偕老兒女成行各以壽終<lb/>
蘇子瞻任鳳翔府節度判官章子厚為商州令同試永<lb/>
興軍進士劉原父為帥皆以國士遇之二人相得歡甚<lb/>
<pb n="KR3j0189_WYG_112-5a"/>
同游南山諸寺寺有山魈為祟客不敢宿子厚宿山魈<lb/>
不敢出抵仙游潭下臨絶壁萬仞岸甚狹横木架橋子<lb/>
厚推子瞻過潭書壁子瞻不敢過子厚平步以過用索<lb/>
繫樹躡之上下神色不動以漆墨濡筆大書石壁上曰<lb/>
章惇蘇軾來游子瞻拊其背曰子厚必能殺人子厚曰<lb/>
何也子瞻曰能自拚命者能殺人也子厚大笑<lb/>
　<lb/>
　<lb/>
<pb n="KR3j0189_WYG_112-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今說海卷一百十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷八十四</head> <lb/>
    <p>
<pb n="KR3j0189_WYG_084-1a"/>
欽定四庫全書<lb/>
　古今説海卷八十四<lb/>
　　　　　　　　　　　　　明　陸楫　編<lb/>
　説淵六十四<hi>别傳六十四</hi>
　　海陵三仙傳<hi>闕名</hi>
徐神翁名守信海陵人也生六七歲始能言父𨽻衙籍<lb/>
少孤無以自給年十九歳役于天慶觀常持一箒供灑<lb/>
掃盡力煩辱之事嘉祐四年天台道士余元吉來遊示<lb/>
<pb n="KR3j0189_WYG_084-1b"/>
惡疾過者面之公獨事之無倦忽於溺器得丹砂餌之<lb/>
元吉委化公喪之以師禮丏歛具于海安徐氏𦵏之日<lb/>
徐見公來謝甫出户取金贈之相望數步而追莫及實<lb/>
未嘗出也自是常放言嘯歌黙誦道書絶飲食至數日<lb/>
然供役未始乏事茹蔬取黃葉者自食曰此先生菜也<lb/>
舂白粲奉衆别貯粃稗與丏士同食治平中有客自蜀<lb/>
來號黑道人每至觀獨與公語既去謂逆旅人曰吾無<lb/>
以謝爾令爾邸暑無蚊耳已而信然會糧竭道正唐日<lb/>
<pb n="KR3j0189_WYG_084-2a"/>
嚴晨命公督租于逺郊既往矣晡時見三清殿後枕箒<lb/>
臥者公也怪而問之公曰來早米自至詰旦果然唐謂<lb/>
田丁爾自運至甚善皆笑曰徐二翁終日程督不少休<lb/>
何謂自運至也日嚴大驚始命名置弟子籍熈寧九年<lb/>
以守金寶牌恩度為道士公笑曰我只解掃地不事冠<lb/>
<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>短褐力役如故素不嫺書忽作楷字假度人經語為<lb/>
人言禍福有謁而不見者有自往神遇者有不施而求<lb/>
者有施而不受者若怒罵戲笑無非休咎所寓或薄暮<lb/>
<pb n="KR3j0189_WYG_084-2b"/>
歛殿堂藉香紙肆筆書置几間明日來者取而授之一<lb/>
不經意悉酧所問紙盡而人亦絶元豐中徐州獲妖人<lb/>
辭連淮上發運使蔣潁叔疑於公就見曰爾徐二翁邪<lb/>
曰然知道乎不知解何事解喫飯日可幾米飽便住茹<lb/>
葷乎茹葷由此不疑公素蔬糲半歲前忽嗜鮮肥亦勸<lb/>
道流食至是乃省潁叔問我何如人也對曰宜省刑艴<lb/>
然而怒公自捫背曰癅痛不能語潁叔再拜曰經云神<lb/>
公受命普掃不祥其公之謂矣因呼神公故神公之名<lb/>
<pb n="KR3j0189_WYG_084-3a"/>
布天下潁叔背有癅盛怒則裂而内楚至不能言他人<lb/>
莫知也寢室附厨側因為闢堂榜之曰守雌他日獨坐<lb/>
有憂憤之色俄潁叔來不得見竟日不出户左右問之<lb/>
公曰藥义羅刹五百人生於世間亂且至矣憲使范鏜<lb/>
問公有夢否曰自不受道正庸錢不復作夢江陰劉谷<lb/>
與公語于竈下藉葦而寢未旦光輝如日谷驚躍而起<lb/>
見公坐哆口瞪目聞空中語曰徐禧入蕃直立死吕惠<lb/>
卿食枸杞夾子是時禧圖西邊吕持母服皆谷所善者<lb/>
<pb n="KR3j0189_WYG_084-3b"/>
五年禧有永樂之敗吕甞修敬端朝冠以拜公平視自<lb/>
若顧曰善守善守果黜知單州相繼竄責至紹聖甲戍<lb/>
而還始悟枸杞之䜟且以善守為戒也七年郡貢士謁<lb/>
行示字皆從火果貢院火王介甫居金陵求書示勑舒<lb/>
王三字而勑字不全且曰勑不須用人也未幾薨政和<lb/>
中追封王爵八年東坡先生起知登州來謁書來王守<lb/>
三字問學道之要曰毋作官即好東坡頷之至登召還<lb/>
泊守揚州馳書問方來公不書至南遷遣子過來亦不<lb/>
<pb n="KR3j0189_WYG_084-4a"/>
見繼徙惠過海矣子由謂吾兄信其言而不能用也子<lb/>
由績溪寓訊求字書曰運當滅度身經太陰及厯侍從<lb/>
至門下侍郎實佐佑垂簾政元祐末出知袁州遣使問<lb/>
之書曰十遍轉經福德立降告其使曰過去十見在十<lb/>
子由聞之曰日者謂子戌運多福酉運多厄豈謂是乎<lb/>
未至袁遷嶺表幾十年而復駙馬都尉張敦禮圖公像<lb/>
以進奏賜紫衣號圓通大師公不受公書字示人來者<lb/>
日衆主觀者因為修造計置櫝以受金錢月吉起鑰間<lb/>
<pb n="KR3j0189_WYG_084-4b"/>
有端疋非函隙可投者知出神所得也江都姚叟見持<lb/>
箒扣門者曰我徐二翁也有箒在汝園中隨指見藂竹<lb/>
如箒狀往視已失其人因率衆來訪三清殿他郡助役<lb/>
者皆曰見先生行化吾里九年四月公在寢旬日或問<lb/>
之曰改元則出是月改紹聖郡人問鄉舉曰陸侍郎至<lb/>
滿城著綠陸農師來守郡次舉何昌言榜登科者甚衆<lb/>
三年郡大疫公扃户六日郡人數百請之出曰作緣事<lb/>
故爾疫者飲咒水皆愈居數月淮陽人獻紫花石柱四<lb/>
<pb n="KR3j0189_WYG_084-5a"/>
初淮陽有山而石頑不適用有老父謂常姓者曰山有<lb/>
紫錦石可取為柱施泰州天慶觀言訖不見試鑿之果<lb/>
紫錦文也柱成道海來値大風雨舟師拱而慄霧電中<lb/>
有物挐舟行甚駛一宿達海門洎至公迎勞曰驚怖不<lb/>
易不然不如此速也山陽楊生家聞異香見老父持箒<lb/>
入門傍有識者揖之遂隱遺椽於其庭生攜以至視三<lb/>
官殿柱杪亡一椽即所遺者公曰欲新此殿乃施錢數<lb/>
十萬農師除海州告别公曰菜又貴也自海移蔡召入<lb/>
<pb n="KR3j0189_WYG_084-5b"/>
為右丞無為湯氏繪公像奉供公見夢乞其孫女出家<lb/>
覺語其妻秦秦惡之他日女死秦投像于江㑹疫廢其<lb/>
左臂湯請見公數之曰爾棄我江至長蘆乃濟湯慙負<lb/>
請死既潭商至公笑曰謝汝相救商袖出像云得之長<lb/>
蘆江中哲宗未立元子中宫遣寺人致禮以問書今日<lb/>
吉人蓋徽廟諱也元符中鹽城時叟有請告曰爾亟歸<lb/>
九月中有道者來宜善待仍布施至期暴客夜集其門<lb/>
時悟出迎設酒殽金帛慰遣遂免陵暴三年上元張燈<lb/>
<pb n="KR3j0189_WYG_084-6a"/>
前二日公以杖擊之盡數日哲廟遺詔至崇寧二年八<lb/>
月忽於殿墀望闕致敬壬申詔曰朕聞黄帝問道於廣<lb/>
成放勲往見乎姑射蓋惟有道之主能尊全德之人以<lb/>
爾體性抱神深不可測心通夙慧澹泊無為不出戸庭<lb/>
四方宗仰宜隆褒命益顯眞風亟其來思毋執謙退可<lb/>
特賜號虗靜沖和先生令運使許彥致禮敦遣赴闕至<lb/>
京師館于上清儲祥宫之道院屢召入常服白紵元都<lb/>
衫華陽巾麻鞵大絛與上從容言不替俚語每有忠規<lb/>
<pb n="KR3j0189_WYG_084-6b"/>
語祕弗傳也許肩輿厯嬪御閤投金珠盈其懷公解帶<lb/>
委于地而不受嘗小遺殿上人止之公弗顧三年乞歸<lb/>
會二月二十六日公誕日降香設千道齋賜五嶽金冠<lb/>
象簡密雲銷金上清服詔畫像二命親書生身受度等<lb/>
語四年八月賜勑書令發運使胡師文禮遣赴闕既至<lb/>
㑹解池水溢詔問之對曰業龍為害惟天師可治召張<lb/>
繼先至投以鐵符龍震死而鹽復五年告歸大觀元年<lb/>
許大方攝郡事冩公眞求賛書曰身色不自在猶如脆<lb/>
<pb n="KR3j0189_WYG_084-7a"/>
瓦坯色盡還歸土神移别受胎藉如空裏月輪轉幾千<lb/>
囘掉頭不識面元作阿誰來公詩頌不常作而援筆立<lb/>
就畧無停思二月甲子出門望西北稽首大方問之公<lb/>
曰我欲去矣大方曰欲覲邪遂以聞是日詔建仙源萬<lb/>
夀宫及有召命外庭未知也行日過闤闠謂觀者曰二<lb/>
翁不來矣蔡京素敬事公因設食公取菜覆于地問終<lb/>
身曰東明及將死于潭之境趣就僧舍問其處曰東明<lb/>
寺也是歲令侍童理髪或旬日不止問其故笑而不言<lb/>
<pb n="KR3j0189_WYG_084-7b"/>
二年正月黙坐不飲食至六旬時云世上悠悠不如歸<lb/>
休三茅劉混康亦召至公曰劉先生去我亦去矣四月<lb/>
丁酉劉先生解化二十日庚子上清知宮晨夢人叱云<lb/>
起起天帝召神公亟起問訊無恙也日暮公擎手叩齒<lb/>
四顧長揖已曲左肱而臥白氣自頂出西北去空中聞<lb/>
鶴唳公逝矣夀七十有六値歲早熱氣已藴隆七日而<lb/>
歛四體可屈伸如生異香達于宫外上聞駭嘆久之贈<lb/>
大中大夫委内侍劉愛等視喪歸本部給𦵏用四品禮<lb/>
<pb n="KR3j0189_WYG_084-8a"/>
九月庚申𦵏城東響林原宣和中建昇眞觀以奉祀初<lb/>
老農錢甲每見公呼鄰舍洎卜葬惟響林兆吉而未合<lb/>
制度東畛即錢氏也錢悟舉地以獻公三召至闕以恩<lb/>
度弟子三十八人賜紫及師名甚衆官親族二人再賜<lb/>
父潁宣教郎母張蓬萊郡君所生李永嘉郡君奏建妙<lb/>
眞觀度劉崇仙張貧女為女冠二人者常至觀獻果實<lb/>
公取二果嘘而與食遂辟穀容色如少女也公初修觀<lb/>
每日有大施主至崇寧末以片紙授張崇眞書仙源萬<lb/>
<pb n="KR3j0189_WYG_084-8b"/>
夀踰年改建是宫公每行廊廡間必擊柱嘆息如有所<lb/>
恨者洎仙去上勑有司促成新宫至紹興辛亥火于兵<lb/>
無孑遺矣公再召後年七十餘灑掃净穢無一日廢郡<lb/>
人家有圖像事之亊無細大咨而後行向化遷行不敢<lb/>
萌非心有過必憚見每戒人曰修福不如避罪廣求不<lb/>
如儉用若服餌求神仙不死術者尤不取所閲人不可<lb/>
備舉至驗於數十年後非特知來而已皆隨根器以示<lb/>
誨誘大要使人知賦分有定而乘除得以避就善惡可<lb/>
<pb n="KR3j0189_WYG_084-9a"/>
以消長一見即書或示以言隱而顯簡而盡其以字假<lb/>
借離合增損及摘經中語首尾以告雖巧者注思不能<lb/>
到也其徒之四方者預求公字置像前俾來者射取無<lb/>
異親見凡有隱惡者見之必摘發使悔宿州陳生致禮<lb/>
䖍甚公酌水使飲至于三辭曰不可强矣叱之曰汝不<lb/>
能此河中人奈何陳泚顙錯愕不能對遂入道蓋嘗利<lb/>
人之財溺而不救也或欲詰盜問所亡幾何曰三十千<lb/>
公怒罵曰竊三十千汝以為盜乎三十年後有朝服為<lb/>
<pb n="KR3j0189_WYG_084-9b"/>
盜者矣其因事警世類如此小校濮眞病痿數人掖而<lb/>
前公杖掖者走又杖眞眞不覺投杖而逃錢媪至公勞<lb/>
苦之媪曰髪白奈何公手拂其鬢皆變鬒黑陳護女疾<lb/>
公兩嚙其頸復欲嚙女啼而走公曰寃不可解也是夕<lb/>
縊死視之其繩三股斷其二而一存焉在觀應酬無虚<lb/>
時而神遊萬里之外無所不至有同日見者或非雅素<lb/>
夢授藥愈其疾他時望見叙舊其人所夢乃公也遇齋<lb/>
帑空無時攜數百錢畀主首市蔬厮輩意積鏹矙亡入<lb/>
<pb n="KR3j0189_WYG_084-10a"/>
戸忽有盌水在地踐之而仆亟起振袂公儼然坐榻上<lb/>
形解後刻檀像于虛靜庵政和八年九月辛卯目有神<lb/>
光仍墮涙食頃乃止識者喻焉今禱于祠者探籌以代<lb/>
公語無不契合祈暘雨若響答雖亡猶存靈應不可殫<lb/>
述云<lb/>
周處士名恪字執禮海陵人贈工部侍郎敬𫐠五世孫<lb/>
和州法曹定國之子也元祐初再舉進士下第頗鬱鬱<lb/>
不得志既壯不娶嘗從郡學釋奠方坐以待事忽大呼<lb/>
<pb n="KR3j0189_WYG_084-10b"/>
仆地不知人閲四日而蘇問之云吾誦老子書至谷神<lb/>
不死若有人舁坐榻行數步吾駭而呼不覺其仆且久<lb/>
矣因取儒衣書焚之曰誤我此生者非汝也邪自此動<lb/>
靜顚異人直以為狂耳先是徐神公語人云周家門前<lb/>
石生青毛當得仙矣已而果然人始敬之家武烈帝祠<lb/>
側未嘗遠遊忽有老農負瓦木為葺精廬曰向病亟賴<lb/>
先生至以良藥起死乃知其出神也族叔注為推官常<lb/>
呼曰朝議後階逼卿監不求改官者十五年夀踰八十<lb/>
<pb n="KR3j0189_WYG_084-11a"/>
蔡卞守揚州遣使遺酒旬日不授報書賓至命酒寒酌<lb/>
曰喫箇冷揚州使來請書問太尉面目端正乎使反命<lb/>
則一夕病風口目斜矣州士掾吳令璋告别迎呼相公<lb/>
令璋心獨喜自負既從調乃相州工曹耳宣和中屢召<lb/>
不起謝使者曰吾太平衰末之人也蔡京嘗奉書且俾<lb/>
大漕與郡守勸駕先生臥不啓戸而危言譙京不肯就<lb/>
駕朝廷知不可致乃止復詔曰朕躬妙道以宰制萬有<lb/>
旌達士以表迪羣倫庶幾清淨之風丕變澆漓之俗爾<lb/>
<pb n="KR3j0189_WYG_084-11b"/>
精微自得淳白不踰守虛澹以為常捐紛華而無累宜<lb/>
加美號以示恩休可特賜號守靜處士視朝奉大夫仍<lb/>
賜五品服先生服命服常自號赤局右僕射燕服必衫<lb/>
帽破敝亦不修飾自贊曰周四十五衣破不補土木形<lb/>
骸神氣所聚四十五其行第也獨處一室臥起方丈間<lb/>
食酒肉如平時而無更衣之所畜一白䑕或去或來飲<lb/>
食同之賓至以水酌茗或擷屋苫煮水以啜其甘如飴<lb/>
親族相率攜酒殽以謁先生曰何故無某物對曰無是<lb/>
<pb n="KR3j0189_WYG_084-12a"/>
曰物在某處皆相視而笑不能隱先生音聲如鐘不<lb/>
以詞色假人皆望而畏之行有負雖髙爵重位一見<lb/>
叱罵不少䘏故鮮有見者建炎二年三月戊戌裴淵<lb/>
䧟城殺掠焚蕩民死什七八先生於是且七十矣攘<lb/>
𬒮詬賊一卒擊其首流血汚衣先生曰咯血咯血不<lb/>
得洗須臾擊者至前嘔血死是嵗不飲食厯數旬無<lb/>
疾側卧而化目不瞑神光射人曄如也初發殯重莫<lb/>
能勝漸輕若虚器然畧約兩夫荷之初元祐中有陳<lb/>
<pb n="KR3j0189_WYG_084-12b"/>
豆豆者不知何許人披方毯無他服冬夏不易行丏<lb/>
于市郡人朱醫見其死瘞之矣厯數十年復至朱識<lb/>
之始以為異人也居福田院攜小籃貯書卷見可人<lb/>
即付與得錢物復施丐者人呼陳毯被嘗與唐道人<lb/>
謁先生笑語竟日所言他人莫能解也宣和末示化<lb/>
塟神公之西先生與唐道人相繼同域號三仙墳<lb/>
焉<lb/>
唐先生名甘弼海陵人為郡小吏㢘恪無他伎一日晨<lb/>
<pb n="KR3j0189_WYG_084-13a"/>
出若有所遇者忽裂巾毁屨解衣濡水滌橋裸裎䙝語<lb/>
見者遭嫚罵家人以為狂圄于别室悉毁臥具為坎穽<lb/>
寢處其間歲餘其母哀而縱之冬夏一布襦僅蔽膝負<lb/>
敝衣于左肩蓬首胡髯垢面跣足常以指按其頰徜徉<lb/>
井閭中人呼唐九郎或發語干休咎人始異之稍就占<lb/>
訊喜怒語黙無不驗凡飲食或捐半于地或委溝渠而<lb/>
食其餘得炊餅漬渠泥㗖之得酒或覆于几又祭之地<lb/>
復收飲無少損也所臨列肆是日必大獲競欲延致有<lb/>
<pb n="KR3j0189_WYG_084-13b"/>
以禮招之而弗屑者旗亭間以飲食為博徒者數負不<lb/>
自活乞憐于先生或與之錢以為博資則終日勝酤釀<lb/>
欲成而敗先生至甕下索飲釀者曰是不佳當别酌以<lb/>
獻不從漉而飲之香味俱變未竟日而售常寓宿王氏<lb/>
米肆高廪上肆罵狂穢無所避其家婦子羞惡俟其他<lb/>
之竊相與誚詈先生不復往數日無所貿易頻悔謝乃<lb/>
復比舍火延其屋焮寢矣獨堅臥不動俄反風而火滅<lb/>
人家非常所游者亦憚其來其來也必有異晨至蔣氏<lb/>
<pb n="KR3j0189_WYG_084-14a"/>
舍排闥入婦寢取溺器飜衽席衣衾淋漓顧笑曰解了<lb/>
矣室中人頗怒既而聞一婢自經系絶得不死建炎二<lb/>
年忽持甓自擊其頰俄裴淵潰卒至摽掠無遺乃悟打<lb/>
頰者隱語打刼耳紹興元年語人曰上元夜觀燈時金<lb/>
人䧟城至上元日火仙源宫屋五百楹煨燼無餘矣張<lb/>
榮來據城聞其神異執于酟肆大雪中露坐方數尺獨<lb/>
無雪膚畧不霑潤乃積雪丈餘穿洞穴埋其中彌日出<lb/>
之怡然也人問冦亂何時已邪曰直待見閻羅聞者憂<lb/>
<pb n="KR3j0189_WYG_084-14b"/>
之謂不可逃死無幾何有裨將李貴過城下號李閻羅<lb/>
自是歲小休矣四年劉豫犯淮南郡守趙康直問之書<lb/>
曰十三日硬齊又問書曰十三日軟齊蓋偽齊始肆猖<lb/>
獗終大敗而去七年冬十一月大呼于市曰二十一日<lb/>
雪下二十二日唐倒皆不測其意至期大雪明日往河<lb/>
西張氏舍求附火潛抱薪自焚于隙屋張覺之體已灼<lb/>
爛索寢衣披之行至常所居米肆端坐手擷燔肉以食<lb/>
且以飼犬須臾而逝有田夫自斗門至中途遇其西行<lb/>
<pb n="KR3j0189_WYG_084-15a"/>
問先生安徃曰吾歸也入城既自焚矣住世六十餘歲<lb/>
𦵏響林原歲餘後有鹺商見先生於江西而蜀人亦見<lb/>
之于青城云<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_084-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷八十四<lb/>
</p>
<p>
</p>
  </div>
</body>
</text>
</TEI>
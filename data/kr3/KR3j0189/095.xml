<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷九十五</head> <lb/>
    <p>
<pb n="KR3j0189_WYG_095-1a"/>
欽定四庫全書<lb/>
　古今説海卷九十五<lb/>
　　　　　　　　　　　　明　陸楫　編<lb/>
　説畧十一<hi>雜記十</hi>一<lb/>
　　三朝野史<hi>闕名</hi>
史彌逺之立理宗而廢濟王或者謂其於夢寐之中有<lb/>
所感而然也後村先生劉克莊以詩譏之云楊柳春風<lb/>
丞相府梧桐夜雨濟王家人皆謂彌逺是佛位中人乃<lb/>
<pb n="KR3j0189_WYG_095-1b"/>
父丞相浩與覺長老道契握手入堂奥問之曰和尚好<lb/>
我好覺見堂奥中簾幙綺羅榮華富裕粉白黛綠環<lb/>
列左右乃應荅曰大丞相富貴好老僧何好之有既而<lb/>
曰此念頭一差積年蒲團工夫俱廢未免墮落一日浩<lb/>
坐㕔上儼然見覺長揖突入堂内使人徃寺中請相見<lb/>
人回報云覺長老坐化圓寂于法堂上頃間浩堂裏弄<lb/>
璋浩黙然自知後以覺字為彌逺小名觀彌逺二十七<lb/>
年當國册立理宗措天下於泰山之安運籌廊廟日食<lb/>
<pb n="KR3j0189_WYG_095-2a"/>
萬錢豈非佛位中人歟逺自恃册立之功專權納賄天<lb/>
下變為汚濁功則有之忠則未也賈似道不許配享理<lb/>
宗由此<lb/>
潘丙潘壬太學生也就湖州册立濟王為帝事敗濟王<lb/>
遇鴆而殂丙壬各梟其首欲屠湖州一城人民彌逺夢<lb/>
中見李侯太尉求免遂追回大統制一城生靈均拜李<lb/>
侯更生之賜至今長興李侯廟人民敬祀以報其威靈<lb/>
也<lb/>
<pb n="KR3j0189_WYG_095-2b"/>
李全擾淮時史彌逺在廟堂束手無策有訛傳全軍馬<lb/>
渡江過行在京師人民惶惶彌逺夜半忽披衣而起有<lb/>
愛寵林夫人者見其起可疑亦推枕而起相隨於後忽<lb/>
見彌逺欲投池中林夫人急扶住泣告曰相公且少耐<lb/>
區處數日後得趙葵㨗書<lb/>
裕齋先生馬光祖知髙郵軍適值管軍官營全率衆叛<lb/>
據城縱軍刼掠與同黨王安等飲宴有妓毛惜惜不服<lb/>
趨侍全痛責之惜惜云妾雖賤妓不曽伏事反臣全遂<lb/>
<pb n="KR3j0189_WYG_095-3a"/>
斬之秋崖先生方岳作義娼傳<lb/>
馬光祖知京口判姦婦云世間若無婦人天下業風方<lb/>
静觀其尹京之日不畏貴戚豪强庭無留訟頗得包孝<lb/>
肅公尹開封之規模福王府訴民不還房廊屋錢光祖<lb/>
判云晴則鷄卵鴨卵雨則盆滿鉢滿福王若要屋錢直<lb/>
待光祖任滿有士人踰墻偷人室女事覺到官勘令當<lb/>
㕔面試光祖出踰墻摟處子題士人秉筆云花柳平生<lb/>
債風流一段愁踰墻乘興下處子有心摟謝砌應濳越<lb/>
<pb n="KR3j0189_WYG_095-3b"/>
韓香計暗偷有情還愛欲無語强嬌羞不負秦樓約安<lb/>
知漳獄囚玉顔麗如此何用讀書求光祖判云多情多愛<lb/>
還了半生花柳債好箇檀郎室女為妻也不妨傑才髙<lb/>
作聊贈青蚨三百索燭影揺紅記取媒人是馬公犯姦<lb/>
之士既幸免決罪反因此以得佳偶此光祖以禮待士<lb/>
也<lb/>
金陵閫帥趙以夫過衢州訪祕書徐霖相見後覿面大<lb/>
慟左右見者駭然不知所哭何事元來哭世道艱險小<lb/>
<pb n="KR3j0189_WYG_095-4a"/>
人在朝君子在野生民不見太平之治以夫與霖俱懷<lb/>
嫠緯之憂故也<lb/>
理宗祀明堂徐清叟為執綏官玉音問曰猫兒捕䑕如<lb/>
何清叟急機荅曰愛之欲其生惡之欲其死應對雖捷<lb/>
然理宗本命屬䑕一時荅問不覺觸突天聽理宗度量<lb/>
恢宏亦不之咎<lb/>
宏齋先生包恢年八十有八為樞密陪祀登拜郊臺精神<lb/>
康健一日賈似道忽問曰包宏齋髙壽歩履不艱必有<lb/>
<pb n="KR3j0189_WYG_095-4b"/>
衛養之術願聞其畧恢荅曰有一服丸子藥乃是不傳<lb/>
之祕方似道欣然欲授其方恢徐徐笑曰恢喫五十年<lb/>
獨睡丸滿座皆哂<lb/>
四月初八日謝太后壽崇節初九日度宗乾㑹節賈似<lb/>
道命司封郎中黄蜕作致語中有一聫云聖母神子萬<lb/>
壽無疆亦萬壽無疆昨日今朝一佛出世又一佛出世<lb/>
滿朝縉紳皆喜之<lb/>
至元丙子春淮西閫夏貴歸附大元宣授中書左丞至<lb/>
<pb n="KR3j0189_WYG_095-5a"/>
元己卯薨有贈以詩云自古誰不死惜公遲四年聞公<lb/>
今日死何似四年前又有人弔其墓云享年八十三何<lb/>
不七十九嗚呼夏相公萬代名不朽<lb/>
大兵渡江賈似道即出檄書播告中外曰洪惟藝祖肇<lb/>
造我邦至於髙宗爰宅吳㑹以仁守國以徳配天未嘗<lb/>
行一不義殺一不辜可以質諸無疑證諸不悖理宗四<lb/>
十一年忠厚之澤著於生民先帝十一載㳟儉之心何<lb/>
負天下不念桓温羣從尚受卵翼之恩李陵一門初無<lb/>
<pb n="KR3j0189_WYG_095-5b"/>
毫髮之損國家厄運一至於此人心忠義夫豈無之太<lb/>
皇后七袠之聖躬今天子孤惸之冲質在人情猶知恤<lb/>
鄉鄰之老幼豈臣子忍坐視君父之阽危寧無邦國忠<lb/>
臣亦有江湖豪傑共合倡義之旅載馳勤王之師如陶<lb/>
士行慷慨之征申張魏公忠赤之志救日之弓救月之<lb/>
矢便直指於旌旗如礪之山如帶之河尚永堅於盟誓<lb/>
檄到諸路咸使聞知<lb/>
賈似道乃父渉開閫淮東為國宣勞似道閫帥兩淮效<lb/>
<pb n="KR3j0189_WYG_095-6a"/>
父之故智閫才有餘相才不足自當軸以來収畜古銅<lb/>
器法書名畫玉器珍寳金銀貨泉用譚玉辨驗以元老<lb/>
之尊眉就與賤娼潘稱心褻狎貪財好色一至於此敗<lb/>
壞宋國遺臭萬年<lb/>
宋興於後周顯徳七年時恭帝八歲亡於徳祐元年少<lb/>
帝四歲諱顯顯徳二字不期而合周以主幼而亡宋亦<lb/>
以主幼而亡周有太后在上禪位於太祖宋亦有太后<lb/>
在上歸附於大元宋太祖革命之時韓通不伏而被誅<lb/>
<pb n="KR3j0189_WYG_095-6b"/>
陳宜中當國之日韓震無辜而被殺此造物報應之理<lb/>
也<lb/>
賈秋壑甲戌寒食嘗作一絶云寒食家家挿柳枝留春<lb/>
春亦不多時人生有酒須當醉青冢兒孫幾箇悲明年<lb/>
謫死<lb/>
有越僧作錢塘懷古詩云天定終難恃武功不堪雙淚<lb/>
濕東風百年南渡斜陽外十里西湖片雨中燕子來時<lb/>
龍輦去楊花飛後鳯樓空倚笻曽向錢塘望山掩江城<lb/>
<pb n="KR3j0189_WYG_095-7a"/>
霧氣籠<lb/>
賈秋壑徳祐乙亥八月生日建醮青詞云老臣無罪何<lb/>
衆議之不容上帝好生奈死期之已迫適值垂弧之旦<lb/>
預陳易簀之辭切念臣際遇三朝始終一節為國任怨<lb/>
但知存大體以杜私門遭時多艱安敢顧微軀而思末<lb/>
路屬封豕貪狼之犯順率驕兵悍将以徂征用命不前<lb/>
致成酷禍措躬無所惟有後圖衆口皆詆其非百喙難<lb/>
明此謗四十年勞瘁悔不為留侯之保身三千里流離<lb/>
<pb n="KR3j0189_WYG_095-7b"/>
猶恐置霍光於赤族仰慙覆載俯愧劬勞伏願皇天厚<lb/>
土之鑒臨理考度宗之昭格三宮霽怒収瘴骨於江邊<lb/>
九廟闡靈掃妖氛於境外此時已無廖王諸客矣豈似<lb/>
道所自為邪讀之雖可怒可笑可恨其文自好<lb/>
丙子三宮赴北行省俘三學生一百人從行責齋僕足<lb/>
其數時見機者悉已竄州橋吳府子弟名棠孫僅一入<lb/>
齋至是乃為齋僕所指驅之北去出關後諸生趦趄不<lb/>
行人捶以棍棒三下登舟餒甚得粥飲一桶無匙箸乃<lb/>
<pb n="KR3j0189_WYG_095-8a"/>
於河邊拾蚌蛤之殼争攫而食之饑寒困苦道亡者多<lb/>
皆身膏草野後授諸路府教授僅餘十七八人耳<lb/>
文文山天祥留中齋夢炎一般狀元宰相末後結果不<lb/>
同流芳遺臭較然可見陳静觀宜中客死暹羅雖免作<lb/>
北臣而視從容就義者有間矣陳如心文龍舉義就擒<lb/>
尤得其死方蛟峯逢辰徳祐屢召不起持父服終其身<lb/>
尚得為全人也文山在獄中時北人有詩云當今不殺<lb/>
文丞相君義臣忠兩得之義似漢王侯齒日忠如蜀将<lb/>
<pb n="KR3j0189_WYG_095-8b"/>
所頭時乾坤日月華夷界岡嶺風雲草木知未必史臣<lb/>
書到此老夫和淚冩新詩中齋自北歸過嚴陵就養於其子<lb/>
府判者何濳齋遺之詩曰昆明灰刼化塵緇夢裏功名<lb/>
黍一炊鍾子不将南操變庾公空抱北臣悲歸來眼底<lb/>
湖山在老去心期浙水知白髮門生憐未死青衫留得<lb/>
裹遺尸<lb/>
彭大雅知重慶大興城築僚屬諌不從彭曰不把錢做<lb/>
錢看不把人做人看無不可築之理既而城成僚屬乃<lb/>
<pb n="KR3j0189_WYG_095-9a"/>
請立碑以紀之大雅以為不必但立四大石于四門之<lb/>
上大書曰某年某月彭大雅築此城為西蜀根本其後<lb/>
蜀之流離者多歸焉蜀亡城猶無恙真西蜀根本也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_095-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷九十五<lb/>
</p>
<p>
</p>
  </div>
</body>
</text>
</TEI>
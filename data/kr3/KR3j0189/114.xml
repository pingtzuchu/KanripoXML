<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷一百十四</head> <lb/>
    <p>
<pb n="KR3j0189_WYG_114-1a"/>
欽定四庫全書<lb/>
　古今說海卷一百十四<lb/>
　　　　　　　　　　　　　明　陸楫　編<lb/>
　說畧三十<hi>雜記三十</hi>
　　霏雪録<hi>闕名</hi>
起復者喪制未終勉其任用所謂奪情起復者也如歐<lb/>
公晏元獻神道碑明年遷著作佐郎丁父憂去官已而<lb/>
眞宗思之即其家起復為淮南發運使及史嵩之喪父<lb/>
<pb n="KR3j0189_WYG_114-1b"/>
經營起復是也今人不考例以服闋為起復誤矣宋制<lb/>
銜上亦帶書如起復左僕射中書門下平章事臣趙普<lb/>
是也<lb/>
物能復本形者則言化月令鷹化為鳩則鳩又化為鷹<lb/>
田䑕化為鴽則鴽又化為田䑕其不能復本形者則不<lb/>
言化如腐草為螢雉為蜃爵為蛤皆不言化也<lb/>
唐人悼亡妓詩斷腸猶繫琵琶絃琵字當讀如丞弼之<lb/>
弼<lb/>
<pb n="KR3j0189_WYG_114-2a"/>
舍利按佛書云室利羅或設利羅此云骨身又云靈骨<lb/>
即所遺骨分通名舍利光明經云此舍利者是戒定慧<lb/>
之所重修甚難可得取上福田大論云碎骨是生身舍<lb/>
利經卷是發身舍利<lb/>
舍利有三種色白色骨舍利黑色髪舍利赤色肉舍利<lb/>
菩薩羅漢皆有三種佛舍利椎擊不碎弟子舍利椎試<lb/>
即碎<hi>出法苑</hi>
如試舍利子以童男女髪根可引綴髪上也<lb/>
<pb n="KR3j0189_WYG_114-2b"/>
宋朝授官列銜以某階守某官以某階行某官者凡階<lb/>
髙官卑則稱行階卑官髙則稱守官與階等則不必行<lb/>
守二字循唐制也<lb/>
骨董乃方言初無定字東坡嘗作骨董羮用此二字䀲<lb/>
菴先生語類只作汩董<lb/>
古王者之屋四柱太行山似之故有王屋之名<hi>牧菴澧州廟記</hi>
長安御溝曰楊溝以植楊其上而名或曰羊溝所以隔<lb/>
羊抵觸垣墻也<lb/>
<pb n="KR3j0189_WYG_114-3a"/>
唐時婦女畫眉尚闊故老杜北征云狼藉畫眉闊或云<lb/>
言女幼不能畫眉狼藉而闊耳余記張司業倡女詞有<lb/>
輕鬢叢梳闊掃眉之句蓋當時所尚如此諺曰宫中好<lb/>
廣眉四方且半額<lb/>
司馬温公編通鑑時手稾績嘗見數幅如人名字各分<lb/>
代類寫書久未成或言温公利餐錢故遲遲爾温公聞<lb/>
之遂急結末了故五代多繁冗小人害事徃徃如此<lb/>
明道先生嘗憇一僧寺夜聞察察有聲命火燭之乃鼠<lb/>
<pb n="KR3j0189_WYG_114-3b"/>
於佛臍中銜一書欲出先生取視之乃丹書也即手抄<lb/>
而納舊本佛腹明日召塑工補其孔先生後如其法鍊<lb/>
月餘人見其屋有光以為火競趨撲之非火也遂不復<lb/>
鍊以將成之丹塗銀器所塗處即成金或諷先生服之<lb/>
先生曰吾腹中安可著此一道士擬傳之比至先生已<lb/>
易簀矣<lb/>
宋故事天子謁孔子廟止行肅揖之禮慶厯四年五月<lb/>
仁宗特再拜賜直講孫復五品服<lb/>
<pb n="KR3j0189_WYG_114-4a"/>
楊㢘夫先生之母夫人嘗夢神人授金錢一枚吞之遂<lb/>
娠先生先生文章事業為一代偉人豈偶然哉先生卒<lb/>
錢君思復嘗作挽詩云生前母應金錢夢死後人稱鐵<lb/>
笛仙<lb/>
龍虎山道士吳善淵謂余曰虞邵菴先生自云其母夫<lb/>
人嘗夢羽人騎鶴抱一小兒來曰此南嶽真官寄汝家<lb/>
飬之既而誕先生<lb/>
宋朝以文徳殿為正衙元以大明殿為正衙有延春閣<lb/>
<pb n="KR3j0189_WYG_114-4b"/>
但有琉璃瓦飾簷脊<lb/>
元朝萬歲山廣寒殿内設一黑玉酒甕玉有白章隨其<lb/>
形刻魚獸出沒波濤之狀其大可貯酒三十餘石<lb/>
粉牋書字不經乆近年作者殊鹵莽不精不一二年字<lb/>
畫已漫漶矣康伯可謂向薌林出李重光金花牋手書<lb/>
長短句歲久剝落其辭不全亦一證也古人於藝必精<lb/>
到尚復若此矧鹵莽者乎<lb/>
樊公時中為淛江參政觀潮嘗題詩樟亭云煙波閃閃<lb/>
<pb n="KR3j0189_WYG_114-5a"/>
海門開平地潛生萬壑雷大信不虧天不老淛江亭上<lb/>
看潮來公之志可見矣至正壬辰紅巾賊亂公張弓抽<lb/>
矢馳射於其間賊應弦而斃者甚衆自邜至申矢盡死<lb/>
之<lb/>
虞文靖公集在翰林一夕夢兩朱衣引至一官府見一<lb/>
人服王者服乃孔子也公跪于陛孔子謂曰汝集善為<lb/>
之公退至殿陛一跌而寤公恐遺忘口誦所言俄而聞<lb/>
叩門甚急亟起乃王召議事二使以上廐馬翼公至承<lb/>
<pb n="KR3j0189_WYG_114-5b"/>
天殿朝臣及諸學士具集王曰上晏駕上都某欲竊神<lb/>
器偽使者齎詔且至卿等在廷曷以處之衆無語公黙<lb/>
省夢中語乃進曰殿下為中令監國宜即大位於是定<lb/>
計諭中外初國璽在上都乃蠟為天子印章頒詔先遣<lb/>
使守古北口候偽使者殺之焚其書此臨大事決大疑<lb/>
聖人假夢以堅公之志耳<lb/>
㑹稽王山農元章早負大志逰大都無所遇貰屋以居<lb/>
時臨川危素為翰林學士居鐘樓街山農嘗見其文而<lb/>
<pb n="KR3j0189_WYG_114-6a"/>
不相識一日危騎而過山農所與之坐而不問其姓名<lb/>
徐曰君非鐘樓街住耶危曰然更不出他語而罷人問<lb/>
之山農曰吾觀其文有譎氣目其人舉止亦然料知必<lb/>
危太樸也<lb/>
趙松雪歸吳興嘗見夫婦操弊舟丐以為活公識其人<lb/>
問之因惻然曰我衣食爾夫婦鷗波亭供洒掃可乎夫<lb/>
婦欣然居之一日公從第緩歩至亭問其居此若何夫<lb/>
婦感激以為得所惟憂身後無歛形之具耳公曰我適<lb/>
<pb n="KR3j0189_WYG_114-6b"/>
行間憶奎章閣一石甚奇命侍史取紙筆就亭圖之神<lb/>
速特甚俾夫婦鬻以為身後計其人持至駱駝橋好事<lb/>
者以十千購之<lb/>
蔣氏姑蘇巨家也有子甫八齡欲為求師慕鄭明徳先<lb/>
生具禮延之先生不屑徃蔣亦跌宕者遂厚延鐵崖楊<lb/>
先生具道鄭不就之意時先生居吳淞放情山水日攜<lb/>
賔客妓女以文酒為樂謂蔣曰能從三事則可幣不足<lb/>
計也一無拘日課二資行樂費三須卜别墅以貯家人<lb/>
<pb n="KR3j0189_WYG_114-7a"/>
蔣欣然從之鐵崖竟留三年後其子亦有名于時<lb/>
國初宋學士濂以文柄雄視四海曾禮部魯博貫羣籍<lb/>
談論風發雷厲嚴陵徐尊生嘗曰南京有博學之士二<lb/>
人一以舌為筆一以筆為舌指二公也<lb/>
宋故事禁中處分事付外謂之内批又謂之御筆皆内<lb/>
夫人代書而所謂御寶批者或上批或内夫人批皆用<lb/>
御寶惟親筆則上親書押字不必用寶也<lb/>
神仙修煉之說有無雖不可究然或因此致疾者斯又<lb/>
<pb n="KR3j0189_WYG_114-7b"/>
不可不知也元有張性虗者甞參東門老其法專守下<lb/>
丹田屬纊之際下田結塊痛而絶又一人守上田鼻中<lb/>
終日涕濃<lb/>
樊昌髙八舍家軒墀之間畜龜數年生育至百餘其家<lb/>
産子四五人皆龜胷傴僂蓋孕婦感其氣所致古人胎<lb/>
教可不謹哉<lb/>
至正末越有夫婦於大善寺金剛神側縛葦席而居其<lb/>
婦産一子首有兩肉角鼻孔昻縮類所謂夜义者蓋産<lb/>
<pb n="KR3j0189_WYG_114-8a"/>
婦依止土偶便禀得此形<lb/>
陳白雲家籬落間植決明家人摘以下茶生三女皆短<lb/>
而跛而王氏女甥亦跛予皆識之又會稽民朱氏一子<lb/>
亦然其家亦嘗種之悉拔去<lb/>
會稽王某家雄于貲至正間困於徭役門户零落一<lb/>
術士以六物推人禍福主其家禮遇甚厚無何與其<lb/>
人散步園中其人指池水謂王曰君家積徳何厚池中<lb/>
水皆銀也吾能鍊之用銀二三鎰作六釡俟吾西遊還<lb/>
<pb n="KR3j0189_WYG_114-8b"/>
試之如期而至取池水熾炭瀹之涸則益以水如是者<lb/>
一月别以藥投之釜中皆成銀王氏異之厚贈其人别<lb/>
去期再至竟不來矣權其釜大虧銖兩所得之銀即釜<lb/>
也富家子弟愚騃而貪為妄人侮惑如此大可為戒<lb/>
木鱉不可服蘇門一人生二子皆切愛之恣其食啖遂<lb/>
成痞疾其父得一方以木鱉煑猪肉食之其幼子當夜<lb/>
死明日長者死愚人不謹輕信妄為至殺其二子悲哉<lb/>
友人馬君文誠得方書一帙亦載此方因評註其事于<lb/>
<pb n="KR3j0189_WYG_114-9a"/>
左以為戒此仁之一端也<lb/>
一童子頭有瘍遇人以藥傅之童子頭癢不可忍爬搔<lb/>
見血至以頭觸柱至夕竟死蓋其藥有砒見血即害人<lb/>
矣吾聞之文誠云<lb/>
房室之戒多矣而天變為尤月令先雷三日奮木鐸以<lb/>
令兆民曰雷將發聲有不戒其容止者生子不備必有<lb/>
凶災謂其瀆天威也今人生子而形殘體缺者又安知<lb/>
其不犯斯禁耶為人父母者宜識之噫迅雷風烈必變<lb/>
<pb n="KR3j0189_WYG_114-9b"/>
豈有是哉<lb/>
山與水本末不同山一本而萬殊水萬殊而一本<lb/>
唐人詩一家自有一家聲調髙下疾徐皆合律吕吟而<lb/>
繹之令人有聞韶忘味之意宋人詩譬則村鼔島笛雜<lb/>
亂無倫<lb/>
或問余唐宋人詩之别余答之曰唐人詩純宋人詩駁<lb/>
唐人詩活宋人詩滯唐詩自在宋詩費力唐詩渾成宋<lb/>
詩餖飣唐詩縝密宋詩逗漏唐詩温潤宋詩枯燥唐詩<lb/>
<pb n="KR3j0189_WYG_114-10a"/>
鏗鏘宋詩散緩唐人詩如貴介公子舉止風流宋人詩<lb/>
如三家村乍富人盛服揖賔辭容鄙俗<lb/>
唐人詠物詩於景意事情外别有一種思致不可言傳<lb/>
必心領神㑹始得此後人所以不及唐也如陸魯望白<lb/>
蓮詩云素蘤多蒙别艷欺此花眞合在瑶池還應有恨<lb/>
無人覺月曉風清欲墮時妙處不在言句上宋人都曉<lb/>
不得如東坡詠荔枝梅聖俞詠河豚此等類非詩特俗<lb/>
所謂偈子耳<lb/>
<pb n="KR3j0189_WYG_114-10b"/>
唐人絶句有重複字而不䘏者如杜牧華清宫云曉風<lb/>
殘月入華清又曰朝元閣上西風急皇甫冉酬張繼云<lb/>
落日臨川問音信又曰寒潮惟帶夕陽還此等别是一<lb/>
例唐人詩亦有不拘韻者如王建涼州歌云三秋陌上<lb/>
早霜飛羽獵平田淺草齊錦背蒼鷹初出按五花驄馬<lb/>
餵來肥齊字不在微韻<lb/>
章草漢元帝時史游作急就章解散𨽻體麤書之<lb/>
顧囦字子囦蘇州界牌人至正末嘗為海道萬户國初<lb/>
<pb n="KR3j0189_WYG_114-11a"/>
以來遂匿名不仕號半癡老人放浪山水間以繪事自<lb/>
娛每出遊遇奇巒異嶂珍木怪石輙瞪目凝視久之境<lb/>
與意㑹便欣然忘返歸即乗興揮掃極其變態甚則跳<lb/>
足大噭以為無愧古人厥初師董源後出入衆家無所<lb/>
不學然不長於設色晩年益自祕其畫尤善博物家世<lb/>
本衣冠族多蓄古今名畫奇物耳濡目染故識見絶人<lb/>
其為人面大少髭長可七尺性介寡合滑稽玩世年六<lb/>
十餘而終<lb/>
<pb n="KR3j0189_WYG_114-11b"/>
古人畫人物上衣下裳互用黄白粉青紫四色未嘗用<lb/>
綠色者蓋綠近婦人服色也琴囊或紫或黄二色而已<lb/>
不用他色<lb/>
欲試藥金燒火其上當有五色氣起<lb/>
予喜吾衍先生子行所述書室中修行法甚有意味得<lb/>
之不可不傳不得其人亦不必傳也因備録于此云心<lb/>
閒手懶則觀法帖以其可逐字放置也手閒心懶則治<lb/>
迂事以其可作止也心手俱閒則寫字作詩文以其可<lb/>
<pb n="KR3j0189_WYG_114-12a"/>
兼濟也心手俱懶則坐睡以其不强役於神也心不定<lb/>
宜看詩及雜短故事以其易見意不滯於久也心閒無<lb/>
事宜看長篇文字或經注或史傳或古人文集此又甚<lb/>
宜於風雨之際及寒夜也又曰手冗心閒則思心冗手<lb/>
閒則卧心手俱閒則著書作字心手俱冗則思早畢其<lb/>
事以寧吾神<lb/>
葛可久姑蘇人治方脉術與丹溪朱彦修齊名甞炒大<lb/>
黄過焦悉棄去不用其謹如此人來迎致不問貧富皆<lb/>
<pb n="KR3j0189_WYG_114-12b"/>
徃貧人以楮鏹來貿藥凖病輕重注善藥緘以畀之而<lb/>
歸其直或楮鏹有不佳者易佳者使供饘粥蓋仁人之<lb/>
用心也同郡富人家女子年可十七八病四肢萎痺不<lb/>
能自食目瞪衆醫莫能治迎可乆可乆視之笑曰此不<lb/>
難治乃命悉去其房中香匳流蘇之屬發藉地板掘土<lb/>
為坎舁女子其中扃其扉戒家人俟其手足動而作聲<lb/>
當報我久之手足果動而呼投藥一丸明日自坎中出<lb/>
矣蓋此女平日嗜香而脾為香氣所蝕故也又善以生<lb/>
<pb n="KR3j0189_WYG_114-13a"/>
辰推禍福尤習武藝一日見莫猺開桑弓可久挽之而<lb/>
彀歸而下血亟命其子煎大黄四兩飲之其子惡多私<lb/>
減其半不下問故其子以實對可久曰少耳亦無傷也<lb/>
我命來年當死今則未也再服二両愈明年果卒<lb/>
近世拆字言吉凶者無如張乗槎按字畫成卦即云云<lb/>
不為鉤距余一日坐槎肆中有二僮持一字來占槎曰<lb/>
是為吏縁同曹訟之當送刑部笞四十即囘二僮相視<lb/>
黙黙既而曰皆如先生言余欲訴通政司求免可乎槎<lb/>
<pb n="KR3j0189_WYG_114-13b"/>
曰此行不可逾旦矧欲已耶余謂笞四十未可知僮曰<lb/>
凖律當然耳槎又曰今夕非附軍器船即官鹺船也僮<lb/>
曰果官鹺船也<lb/>
洪武初參知政事劉公某王公某莅淛江日改拱北樓<lb/>
為來逺榜掲槎徃視之曰三日内主哀喪之事如期王<lb/>
公母夫人病卒劉公以厯日紙邊坐法王公延槎問故<lb/>
槎曰來者喪字形遠者哀字形也旁之二㸃相續者泪<lb/>
㸃也公命槎易之乃名為鎮海云<lb/>
<pb n="KR3j0189_WYG_114-14a"/>
又余家錢塘西第一日以余世父初度日㑹賔槎亦與<lb/>
焉忽謂家君曰今晚當有逺客至因酒食費財已而淛<lb/>
東人來一如槎所云叩之槎曰吾聞滌器聲知耳余謂<lb/>
此術古有之如佛圖澄聽鈴聲王生聽馬蹄聲是也先<lb/>
是槎挈家自夫槩避兵依余家舍浦莊居之家君初不<lb/>
相識一見館之三年以故數欲以其術授予時余習舉<lb/>
子業惜不暇學也槎姓張氏名某字徳元乗槎其自號<lb/>
云<lb/>
<pb n="KR3j0189_WYG_114-14b"/>
洪武中有畨僧善相在佛寺見三僧與寺主别畨僧謂主<lb/>
者曰彼三僧何之主者曰禮浦陀畨僧亟令召囘否則<lb/>
皆有水厄主者令追之不及果俱溺死胡僧後見四明<lb/>
袁庭禮欲授其術乃令袁視日乆之雜以黒白豆令㨂<lb/>
之袁目不眩遂以其術傳之袁亦多奇驗嘗相戴九靈<lb/>
先生日後當有一難壬戌冬果死囹圄<lb/>
洪武丁邜春湯信公持節發杭紹明台温五郡之民城<lb/>
沿海諸鎮時㑹稽王家堰夜大雨水暴至死者什四五<lb/>
<pb n="KR3j0189_WYG_114-15a"/>
水上有火萬炬咸以為鬼予嘗詢于習海事者曰鹹水<lb/>
夜動則有光蓋海水為風雨所擊故其光如火耳因記<lb/>
王子年拾遺記云東海之上有浮玉山山下有穴穴中<lb/>
有大水蕩潏火不滅為陰火正此類也余記此以破好<lb/>
怪者之說<lb/>
余之外王父財賦公常自言十二三時僑居慶元汪家<lb/>
府間竊從人學泅沒川踏一物如石狀極冷心惕然亟<lb/>
登岸俄風起浪作有物爬沙水濵其首肖狗騰去即向<lb/>
<pb n="KR3j0189_WYG_114-15b"/>
所踏物也<lb/>
嘗見人云海中虎皮白皮料影三種<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>魚皆能變虎鯊<lb/>
越州馮裱禙家竭池取魚一巨鯽前有二足如鼠爪即<lb/>
䑕變也<lb/>
越中有道士陸國賔者曉乘舟出見白虹跨水甚近及<lb/>
至其所見蝦蟇如箬笠大白氣從口出即跳入水虹亦<lb/>
不見<lb/>
元薛公世南為山西僉憲時言一皮匠忽晝見二急脚<lb/>
<pb n="KR3j0189_WYG_114-16a"/>
召渠云是㝠府符命其人令家人作饌供二㝠使家人<lb/>
無所見也且語家人曰我平日寡愆雖死必復生慎勿<lb/>
葬我是日果死三日後復蘇云至一官府設王者儀衞<lb/>
一人冕服坐殿廷問曰汝知過否皮匠曰某有生以來<lb/>
未嘗造惡王者命以物如青泥之狀塗其頂乆之心骨<lb/>
醒然累世之事皆能記憶王者曰白起坑長平四十萬<lb/>
卒汝不預乎其人乃王紇九世身對曰起坑卒時某阻<lb/>
之不聽非某罪也上帝以某有陰徳賜某八世為將今<lb/>
<pb n="KR3j0189_WYG_114-16b"/>
九世矣俄而起械而至羸然一鬼囚也與之對得其情<lb/>
起復押入㝠獄夜义果放還自後棄所業乗馬出入士<lb/>
夫家能談其前世事予聞諸王少師文王聞諸薛公云<lb/>
山東民間婦人一臂有物隠然膚中屈佶如蛟龍狀婦<lb/>
喜以臂浸盆水中一日雷電交作婦自牖出臂果一龍<lb/>
拏雲而去<lb/>
嘗有縫人坐一室忽堊壁中瑟瑟有聲少間堊罅處一<lb/>
小蛇隨出隨大俄風雨化龍而去<lb/>
<pb n="KR3j0189_WYG_114-17a"/>
禹廟梅梁乃大梅山所産梅樹也山在鄞縣東南七十<lb/>
里蓋梅子眞隠處石洞仙井丹竈藥鑪猶存山頂大梅<lb/>
樹其上則為㑹稽禹祠之梁其下則為他山堰之梁禹<lb/>
祠之梁唐張僧繇圖龍其上夜大風雨嘗飛入鏡湖與<lb/>
龍鬪人見梁上水淋漓濕萍藻滿焉始駭異之乃以鐵<lb/>
索鎖于柱他山堰之梁長三丈許去岸數尺歳乆不朽<lb/>
大水不漂因刀墜誤傷之出血不止今禹廟以他梅樹<lb/>
代之不斵不削存故事耳非舊物也<lb/>
<pb n="KR3j0189_WYG_114-17b"/>
洪武乙亥冬遣使發卒修陂塘時山陰天樂瀛湖塘掘<lb/>
得一物類小兒臂紅潤如生無有識者遂棄之此肉芝<lb/>
也食之延年<lb/>
波羅蜜樹如荔枝樹差大皮厚葉團有横紋小枝附樹<lb/>
身而生一枝含數實花落實出大如斗皮亦似荔枝有<lb/>
刺類佛首螺髻之狀肉若蜂房近子處可食與熟𤓰無<lb/>
異而風韻過之子如肥皂核大亦可煼食味似豆春生<lb/>
秋熟交人珍之<lb/>
<pb n="KR3j0189_WYG_114-18a"/>
安南國有一種魚鋭首無鱗有骨若挿箭然味似河豚<lb/>
名戴帽魚<lb/>
甘草大者如柱土人以架屋吾友唐愚士西遊親見之<lb/>
北方黄䑕穴處各有配匹人掘其穴者見其中作小土<lb/>
窖若床榻之狀則牝牡所居之處也秋時蓄黍菽及草<lb/>
木之實以禦冬各為小窖别而貯之天氣晴和時出坐<lb/>
穴口見人則拱前腋如揖狀即竄入穴韓孟聨句所謂<lb/>
禮䑕拱而立者是也惟畏地猴地猴形極小人馴養之<lb/>
<pb n="KR3j0189_WYG_114-18b"/>
縱入其穴則銜黄鼠喙曳而出之味極肥美元朝恆為<lb/>
玉食之獻置官守其處人不得擅取也<lb/>
玉面貍謂之風貍止食山果而乗風過枝甚㨗味獨勝<lb/>
他貍宜糟食尤佳<lb/>
蟳與石巨皆海錯之佳者<lb/>
海中有甲物如扇其文如瓦屋惟三月三日潮盡乃出<lb/>
名海扇四明任松鄉嘗有詩云漢宫佳人班婕妤香雲<lb/>
一篋秋風初網蟲蒼蒼恩自淺猶抱明月馮夷居至今<lb/>
<pb n="KR3j0189_WYG_114-19a"/>
生怕秋風面三月三日纔一見對人揺動不如烹肯入<lb/>
五雲清暑殿<lb/>
木綿花唐人詩多用之然與吴越所産不同按吴錄地<lb/>
里志交趾安定縣有木綿樹實如酒杯口有綿如蠶之<lb/>
綿可作布<lb/>
元末有人襆被行山逕間遇惡少意所負必楮鏹也擊<lb/>
殺之視襆中特楮衾耳大悔之乃書楮衾曰的的的孰<lb/>
令爾紙被似鈔角問我何處住五色雲中住問我是何<lb/>
<pb n="KR3j0189_WYG_114-19b"/>
姓杓子少箇柄爾也錯我也錯不如歸去的的的愬官<lb/>
不知主名召商謎者問之曰五色雲綵煙也綵煙新昌<lb/>
山名杓子少柄盂也蓋于姓也密令𨽻人徃蹤跡之久<lb/>
而不得𨽻人亦了事者一日坐鑷肆櫛髪見一人對門<lb/>
製餅鼓其槌作的的之聲乃揚言曰某山中刼負紙被<lb/>
者官察知賊處即來捕也覘其人有懼色次日閉門不<lb/>
賣餅矣竟捕之果服其辜<lb/>
老農語曰蝗生子遺而入地經大雪則入地愈深坡雪<lb/>
<pb n="KR3j0189_WYG_114-20a"/>
後書北臺壁云遺蝗入地應千尺又和喜雪云螟螣無<lb/>
遺種是也<lb/>
坡翁有數妾相繼而去唯朝雲者隨坡南遷朝雲姓王<lb/>
氏錢唐人生一子曰幹兒未朞而夭紹聖三年七月五<lb/>
日朝雲亡八月三日葬泗州栖禪寺東麓為亭名六如<lb/>
有銘<lb/>
吾先君嘗言友人某解禽言見二雀啾鳴樹間久之一<lb/>
雀飛鳴而過二雀忽飛去友人曰此二雀求其侣不得<lb/>
<pb n="KR3j0189_WYG_114-20b"/>
彼一雀報言在東園樹林中故二雀飛去也急令人視<lb/>
東園林中果然<lb/>
　<lb/>
　<lb/>
　<lb/>
　<lb/>
　<lb/>
　古今說海卷一百十四<lb/>
</p>
<p>
</p>
  </div>
</body>
</text>
</TEI>
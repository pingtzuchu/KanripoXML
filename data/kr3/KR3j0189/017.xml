<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷十七</head> <lb/>
    <p>
<pb n="KR3j0189_WYG_017-1a"/>
欽定四庫全書<lb/>
　古今說海卷十七<lb/>
　　　　　　　　　　　　　明　陸楫　編<lb/>
　說選十七<hi>偏記十四</hi>
　　星槎勝覽<hi>明費信</hi>
　　　占城國　　　靈山　　　　崑崙山<lb/>
　　　賔童龍國　　真臘國　　　暹羅國<lb/>
　　　假馬里丁　　交欄山　　　瓜哇國<lb/>
<pb n="KR3j0189_WYG_017-1b"/>
　　　舊港　　　　重迦羅　　　吉里地悶<lb/>
　　占城國<lb/>
永樂七年太宗皇帝命正使太監鄭和王景𢎞等統官<lb/>
兵二萬七千餘人駕海舶四十八號往諸番國開讀賞<lb/>
賜是歲秋九月自太倉劉家港開船十月至福建長樂<lb/>
太平港停泊十二月於五虎開洋張十二帆順風十晝<lb/>
夜至占城國其國臨海有港曰新州西抵交趾北連中<lb/>
國地海船到彼其酋長頭戴三山金花冠身披錦花手<lb/>
<pb n="KR3j0189_WYG_017-2a"/>
巾臂腿四腕俱以金鐲足穿玳瑁履腰束八寶方帶如<lb/>
粧塑金剛狀乘象前後擁番兵五百餘或執鋒刄短鎗<lb/>
或舞皮牌槌鼔吹椰殻筒其部領皆乘馬出郊迎詔下<lb/>
象膝行匍匐感恩奏貢方物其國所產巨象犀牛甚多<lb/>
象牙犀角廣貸别國棋楠香在一山所產酋長差人禁<lb/>
民不得採取犯者斷其手烏木降香樵之為薪天無霜<lb/>
雪氣候常熱如夏草木長青隨花隨結煑海為鹽禾稻<lb/>
甚薄國人惟食㯽榔裹蔞葉包蠡殻灰行住坐卧不絶<lb/>
<pb n="KR3j0189_WYG_017-2b"/>
於口不解正朔但看月生為初月晦為盡如此十次盈<lb/>
虧為一歲晝夜善槌鼔十更為法酋長及民下非至午<lb/>
不起非至子不睡見月則飲酒歌舞為樂酋長所居屋<lb/>
宇門墻俱甎灰甃及以堅木雕鏤獸畜之形為華外周<lb/>
磚垣亦有城郭兵甲之防藥鏃刀標之屬其部領所居<lb/>
亦分等第門高有限民下編茅覆屋魚不腐爛不食釀<lb/>
不生蛆不為美酒以米拌藥丸乾和入甕中封固如法<lb/>
收藏日久其糟生蛆為佳醖他日開封用長節竹榦三<lb/>
<pb n="KR3j0189_WYG_017-3a"/>
四尺者揷入糟甕中或團坐五人量人入水多寡輪次<lb/>
吸竹引酒入口吸盡再入水若無味則止有味留封再<lb/>
用酋長歲時採生人膽入酒中與家人同飲又以浴身<lb/>
謂之通身是膽尸頭蠻者本是婦人但無瞳人為異其<lb/>
婦與家人同寢夜深飛頭而去食人穢物飛回復合其<lb/>
體即活如舊若知而封固其項或移體别處則死矣人<lb/>
有病者臨糞時遭之妖氣入腹必死此婦人亦罕有民<lb/>
間有而不報官者罪及一家番人戲之觸弄其頭必有<lb/>
<pb n="KR3j0189_WYG_017-3b"/>
生死之恨男女椎髻腦後花布纒頭上穿短布衫腰圍<lb/>
花布手巾其國無紙筆以羊皮搥薄熏黑削細竹為筆<lb/>
蘸白灰書字若蚯蚓委曲之狀言語燕鴂全憑通事傳<lb/>
譯<lb/>
　　靈山<lb/>
其處與占城山地連接其山峻嶺而方有泉下繞如帶<lb/>
山頂有一石塊似佛頭故名靈山民居星散結網為業<lb/>
田肥耕種一歲二收氣候之節男女之禮與占城國大<lb/>
<pb n="KR3j0189_WYG_017-4a"/>
同小異地產黑文相對藤杖每條易斗錫一塊若麤大<lb/>
而紋疎者一錫易杖三條次有㯽榔蔞葉餘無異物往<lb/>
來販舶必於此樵汲舶人齋沐三日崇佛誦經燃放水<lb/>
燈綵船以禳人船之災<lb/>
　　崑崙山<lb/>
其山節然瀛海之中與占城及東西竺鼎峙相望山高<lb/>
而方山盤廣遠海人名曰崑崙洋凡往西洋販舶必待<lb/>
順風七晝夜可過俗云上怕七洲下怕崑崙針迷舵失<lb/>
<pb n="KR3j0189_WYG_017-4b"/>
人船莫存此山產無異物人無居竈而食山果魚蝦穴<lb/>
居樹巢而已<lb/>
　　賔童龍國<lb/>
其國與占城山地連接有雙澗水澄清佛書所云舍衛<lb/>
乞食即此地也目連所居遺址尚存人物風土草木氣<lb/>
候與占城大同小異惟䘮事能持孝服設佛而度死者<lb/>
擇僻地葬之婚姻偶合酋首出入或象或馬一如占城<lb/>
王從者前後百餘人執質讚唱曰亞曰僕地產棋楠香<lb/>
<pb n="KR3j0189_WYG_017-5a"/>
象牙貨用金銀花布之屬民下編茅覆屋以居<lb/>
　　真臘國<lb/>
自占城順風三晝夜可至其國門之南為都會之所有<lb/>
城池周七十餘里石河廣二十餘丈殿宇三十餘所凡<lb/>
歲時一會則羅列玉猿孔雀白象犀牛於前名曰百塔<lb/>
洲金盤金碗盛食諺云富貴真臘也氣候常熱田禾豐<lb/>
足煑海為鹽風俗富饒男女椎髻穿短衫圍梢布法有<lb/>
劓刖刺配犯盗則斷手足番人殺唐人則償命唐人殺<lb/>
<pb n="KR3j0189_WYG_017-5b"/>
番人則罰金無金賣身贖罪地産黄蠟犀象孔雀沈香<lb/>
蘇木大風子油翠毛貨用金銀燒珠錦段絲布之屬<lb/>
　　暹羅國<lb/>
自占城順風十晝夜可至其國山形如白石峭厲周千<lb/>
里外山崎嶇内嶺深邃田平而沃稼穡豐熟氣候常熱<lb/>
風俗勁悍專尚豪强侵掠鄰境削㯽榔木為標鎗水牛<lb/>
皮為牌藥鏃等器慣習水戰男女椎髻白布纒頭穿長<lb/>
衫腰束青花手巾其上下謀議大小事悉決於婦其男<lb/>
<pb n="KR3j0189_WYG_017-6a"/>
一聽茍合無序遇中國男子甚愛之必置酒飲待歡歌<lb/>
留宿婦人多為尼姑道士能誦經持齋服色畧似中國<lb/>
亦造菴觀能重䘮禮人死氣絶必用水銀灌養其屍而<lb/>
後擇高阜之地設佛事葬之釀秫為酒煑海為鹽地產<lb/>
羅斛香大風子油蘇木犀角象牙翠毛黄蠟以海<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>代<lb/>
錢每一萬箇准中統鈔二十貫貨用青白花磁器印花<lb/>
布色絹色段金銀銅鐵水銀燒珠雨傘之屬其酋感慕<lb/>
天朝遠惠甞遣使捧金葉表文貢獻方物<lb/>
<pb n="KR3j0189_WYG_017-6b"/>
　　假馬里丁<lb/>
其方與交欄山相望海洋中山列翠屏引溪水溉田禾<lb/>
穀少收氣候常熱俗囂薄男子髠髮穿竹布短衫圍梢<lb/>
布種芭蕉採其實以代糧煑海為鹽釀蔗為酒地產玳<lb/>
瑁羚羊貸用瓜哇布燒珠印花布米榖之屬<lb/>
　　交欄山<lb/>
自占城靈山起程順風十晝夜可至其山高而叢林藤<lb/>
竹舵桿桅檣篷箬無所不備元時命將高興史弼領<lb/>
<pb n="KR3j0189_WYG_017-7a"/>
兵萬衆駕巨舶征闍婆因遭風至交欄山下其船多損<lb/>
乃登此山造船百號復征闍婆擒其酋長而歸至今居<lb/>
民有中國人雜處盖此時病卒百餘留養不歸遂傳育<lb/>
於此氣候常暑少米榖以射獵為業男女椎髻穿短衫<lb/>
繫巫崙布地產豹熊鹿皮玳瑁貨用米榖五色絹青布<lb/>
銅器青碗之屬<lb/>
　　瓜哇國<lb/>
古名闍婆自占城起程順風二十晝夜可至其國地廣<lb/>
<pb n="KR3j0189_WYG_017-7b"/>
人稠甲兵為東洋諸番之雄舊傳鬼子魔天與一罔象<lb/>
青面紅身赤髮相合凡生子百餘常食啖人血肉佛書<lb/>
所云鬼國即此地也其中人被啖幾盡忽一日雷震石<lb/>
裂中坐一人衆稱異之遂為國主即領餘衆驅逐罔象<lb/>
而除其害復生齒安業至今其國之遺文後書一千三<lb/>
百七十六年考之肇在漢時至我大明宣徳七年矣<lb/>
其港口入去馬頭曰新村居民環接編茭樟葉覆屋輔<lb/>
店連行為市買賣其國富饒珍珠金銀鴉鶻石猫睛青<lb/>
<pb n="KR3j0189_WYG_017-8a"/>
紅等石<graphic n="KR2036" url="https://raw.githubusercontent.com/kanripo/KR-Gaiji/master/images/KR2036.png" mimeType="image/png"/>璖瑪瑙荳蔲蓽<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>子花木香青藍無所不<lb/>
有盖通商旅最衆也其鸚鵡鸚哥孔雀能馴言語歌曲其<lb/>
倒掛鳥身形如雀而羽五色日間焚好香則收而藏之<lb/>
羽翼間夜則張尾翼而倒掛以放香民好兇强生子一<lb/>
歲便以匕首佩之名曰不刺頭以金銀象牙雕琢為靶<lb/>
凡男子老㓜貧富皆佩於腰間若有爭詈即拔刃相刺<lb/>
盖殺人逃三日而出即無事矣男子猱頭裸身腰圍單<lb/>
布手巾能飲酗酒重財輕命婦人亦然惟頃金珠聨紉<lb/>
<pb n="KR3j0189_WYG_017-8b"/>
帶之兩耳塞茭樟葉圈於竅中其䘮事凡主翁病死婢<lb/>
妾輩相對而誓曰死則同往臨殯之日妻妾奴婢皆滿<lb/>
頭簪草花披五色手巾隨屍至海邊或野地舁屍於沙<lb/>
地俾衆犬食盡為好如食不盡則悲歌號泣堆柴於旁<lb/>
衆婦坐其上良久乃縱火燒柴而死盖殉葬之禮也蘇<lb/>
魯馬益一地名也為市聚貨商舶米糧港口有聚猢猻<lb/>
數百相傳唐時其家五百餘口男婦兇惡忽一日有僧<lb/>
至其家問吉凶之事其僧取水噀之俱化為猿猴止留<lb/>
<pb n="KR3j0189_WYG_017-9a"/>
一老嫗不化今存舊宅土人及商者常設飯食㯽榔花<lb/>
果肉類以祭之不然則禍甚驗也杜板一村之地名也<lb/>
海灘有水一泓甘淡可飲稱為聖水元時使將史弼高<lb/>
興征其國經月不下舟中乏水糧盡二將拜天祝曰奉<lb/>
天伐蠻若天與我水即生不與則死遂揷鎗醎苦海中<lb/>
其泉隨鎗湧起水味甘甜衆軍汲而飲之乃令曰天賜<lb/>
助我可力戰也兵威由是大振噉聲奮擊番兵百萬餘<lb/>
衆悉敗走乘勝長驅生擒番人烹而食之至今稱中國<lb/>
<pb n="KR3j0189_WYG_017-9b"/>
能食人也遂獲酋長以歸既服罪尋放還仍封為瓜哇<lb/>
國王我朝太宗文皇帝遣正使太監鄭和等捧詔勅賞<lb/>
賜國王王妃及部領村主咸受天賜其國王遣使絡繹<lb/>
進貢方物<lb/>
　　舊港<lb/>
古名三佛齊國自瓜哇順風八晝夜可至其處自港口<lb/>
入去田土甚肥倍於他壤古云一年種榖三年生金言<lb/>
其米榖盛而多貿金也民故富饒俗囂好滛水戰甚慣<lb/>
<pb n="KR3j0189_WYG_017-10a"/>
其處水多地少部領者皆在岸造屋居之周匝皆僕從<lb/>
住宿其餘民庶皆於木筏上盖屋而居以木樁拴閘或<lb/>
水長則筏浮起不能没也或欲别居起樁去之連屋移<lb/>
徙不勞財力今為瓜哇所轄風俗與瓜哇大同小異地<lb/>
產黄熟香速香降香沈香黄蠟鶴頂之類貨用燒煉五<lb/>
色珠青白磁器銅鼎五色布絹色叚大小磁甕銅錢之<lb/>
屬永樂十三年鄭和等統舟師往諸番國海冦陳祖義<lb/>
等聚衆於三佛齊國抄掠番商欲來犯我舟師和等伏<lb/>
<pb n="KR3j0189_WYG_017-10b"/>
兵敗之生擒厥魁獻俘闕下由是薄海内外罔不清肅<lb/>
　　重迦羅<lb/>
其地與瓜哇界相接高山奇秀内有一石洞前後三門<lb/>
可容一二萬人田榖與瓜哇畧同氣候常暑風俗頗淳<lb/>
男女撮髻身披單布長衫圍梢布手巾無酋長以年高<lb/>
有德者主之煑海為鹽釀秫為酒地產羚羊鸚鵡木綿<lb/>
椰子綿紗貨用花銀花絹其處約去數日水程曰孫陀<lb/>
羅琵琶拖曰丹重曰圓嶠曰彭里不事耕種專尚冦掠<lb/>
<pb n="KR3j0189_WYG_017-11a"/>
與吉陀﨑諸國相通所以商舶少能至矣<lb/>
　　吉里地悶<lb/>
其國居重迦羅之東連山茂林皆檀香樹無别產馬頭<lb/>
商聚十二所有酋長田肥榖盛氣候朝熱暮寒男女斷<lb/>
髪穿短衫夜卧不盖其體商舶到彼皆婦女到船交易<lb/>
人多染疾病十死八九盖其地瘴氣及其滛汚之故也<lb/>
貨用金銀鐵器磁碗之屬<lb/>
　<lb/>
<pb n="KR3j0189_WYG_017-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今說海卷十七<lb/>
</p>
<p>
</p>
  </div>
</body>
</text>
</TEI>
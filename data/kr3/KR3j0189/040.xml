<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷四十</head> <lb/>
    <p>
<pb n="KR3j0189_WYG_040-1a"/>
欽定四庫全書<lb/>
　古今説海卷四十<lb/>
　　　　　　　　　　　　　明　陸楫　編<lb/>
　説淵二十<hi>别傳二十</hi>
　　張無頗傳<hi>闕名</hi>
長慶中進士張無頗居南康將赴舉遊丐番禺值府帥<lb/>
改移投詣無所愁疾卧於逆旅僕從皆逃忽遇善易者<lb/>
袁大娘來主人舎瞪視無頗曰子豈久窮悴耶遂脱衣<lb/>
<pb n="KR3j0189_WYG_040-1b"/>
買酒而飲之曰君窘厄如是能取某一計不旬朔自當<lb/>
富贍兼獲延齡無頗曰某困餓如是敢不受教大娘曰<lb/>
某有玉龍膏一合子不唯還魂起死因此亦遇名姝但<lb/>
立一表白曰能治業疾若常人求醫但言不可治若遇<lb/>
異人請之必須持此藥而一往自能富貴耳無頗拜謝<lb/>
受藥以暖金合盛之曰寒時但出此合則一室暄熱不<lb/>
假爐炭矣無頗依其言立表數日果有黄衣若宦者叩<lb/>
門甚急曰廣利王知君有膏故使召見無頗誌大娘之<lb/>
<pb n="KR3j0189_WYG_040-2a"/>
言遂從使者而往江畔有畫舸登之甚輕疾食頃忽覩<lb/>
城宇極峻守衞甚嚴宦者引無頗入十數重門至殿庭<lb/>
多列美女服飾甚鮮卓然侍立宦者趨而言曰召張無<lb/>
頗至遂聞殿上使軸簾見一丈夫衣王者之衣戴逺遊<lb/>
冠二紫衣侍女扶立而臨砌招無頗曰請不拜王曰知<lb/>
秀才非南越人不相統攝幸勿展禮無頗彊拜王罄折<lb/>
而謝曰寡人薄德逺邀大賢蓋縁愛女有疾一心鍾念<lb/>
知君有神膏儻獲痊平實所媿戴遂令阿監二人引入<lb/>
<pb n="KR3j0189_WYG_040-2b"/>
貴主院無頗又經數重戸至一小殿廊宇皆綴明璣翠<lb/>
璫楹楣煥燿若布金鈿異香氲欝滿其庭戸俄有二女<lb/>
褰簾召無頗入覩真珠繡帳中有一女子纔及笄年衣<lb/>
翠羅縷金之襦無頗切其脈良久曰貴主所疾是心之<lb/>
所苦遂出玉龍膏以酒吞之立愈貴主遂抽翠玉雙鸞箆<lb/>
而遺無頗目成者久之無頗不敢受貴主曰此不足醻<lb/>
君子但表其情耳然王當有獻遺無頗媿謝阿監遂引<lb/>
之見王王出駭雞犀翡翠盌麗玉明瑰而贈無頗無頗<lb/>
<pb n="KR3j0189_WYG_040-3a"/>
拜謝宦者復引送于畫舸歸番禺主人莫能覺纔貨其<lb/>
犀已鉅萬矣無頗覩貴主華艷動人頗思之月餘忽有<lb/>
青衣叩門而送紅牋有詩二首莫題姓字無頗捧之青<lb/>
衣倐亦不見無頗曰此必仙女所製也詞曰羞解明璫<lb/>
尋漢渚但憑春夢訪天涯紅樓日暮鸎飛去愁殺深宫<lb/>
落砌花又曰鷰語春泥墮錦筵情愁無意整花鈿寒閨<lb/>
欹枕不成夢香炷金爐自裊烟頃之前時宦者又至謂<lb/>
曰王令復召貴主有疾如初無頗欣然復往見貴主復<lb/>
<pb n="KR3j0189_WYG_040-3b"/>
切脈次左右云王后至無頗降階聞環珮之響逼人侍<lb/>
衞羅列見一女子可三十許服飾如后妃無頗拜之后<lb/>
曰再勞賢哲實所懷慙然女子所疾又是何苦無頗曰<lb/>
前所疾耳心有擊觸而復作焉若再餌藥當去根榦耳<lb/>
后曰藥何在無頗進藥合后覩之黙然色不樂慰喻貴<lb/>
主而去后遂白王曰愛女非疾其私無頗矣不然者何<lb/>
以宫中暖金合得在斯人處耶王愀然良久曰復為賈<lb/>
充女耶吾亦當繼其事而成之無使久苦也無頗出王<lb/>
<pb n="KR3j0189_WYG_040-4a"/>
命延之别館豐厚宴犒後王召之曰寡人竊慕君子之<lb/>
為人輙欲以愛女奉託如何無頗再拜辭謝心喜不自<lb/>
勝遂命有司擇吉日具禮待之王與后敬仰愈於諸壻<lb/>
遂止月餘歡宴俱極王曰張郎不同諸壻須歸人間昨<lb/>
夜檢於幽府云當是㝠數即寡人之女不至苦矣番禺<lb/>
地近恐為時人所怪南康又逺況别封疆不如歸韶陽<lb/>
甚便無頗曰某意亦欲如此遂具舟楫服飾異珍金珠<lb/>
寶玉無頗曰唯侍衞輩即須自置無使隂人此減筭耳<lb/>
<pb n="KR3j0189_WYG_040-4b"/>
遂與王别曰三年即一到彼無言於人無頗挈家居於<lb/>
韶陽人罕知者住月餘忽袁大娘叩門見無頗無頗大<lb/>
驚大娘曰張郎今日賽口及小娘子酬媒人可矣二人<lb/>
各具珍寶賞之然後告去無頗詰妻妻曰此袁天綱女<lb/>
程先生妻也暖金合即某宫中寶也後每三嵗廣利王<lb/>
必夜至張室後無頗為人疑訝於是去之不知所適<lb/>
　<lb/>
　古今説海卷四十<lb/>
</p>
<p>
</p>
  </div>
</body>
</text>
</TEI>
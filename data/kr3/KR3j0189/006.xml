<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷六</head> <lb/>
    <p>
<pb n="KR3j0189_WYG_006-1a"/>
欽定四庫全書<lb/>
　古今説海卷六<lb/>
　　　　　　　　　　　　　明　陸楫　編<lb/>
　説選六<hi>偏記三</hi>
　　三楚新錄<hi>宋周羽沖</hi>
馬氏諱殷上蔡人也自云伏波之後唐末罹亂所在豪<lb/>
俠竸起時殷方處卒伍隨渠帥何氏南侵長沙據之殷<lb/>
戰頻有功何乃擢為禆将命為邵州刺史殷寛厚大度<lb/>
<pb n="KR3j0189_WYG_006-1b"/>
得士死力何氏卒諸將在外者皆擁兵歸以爭其位唯<lb/>
殷素服發喪識者謂之知禮未幾衆軍各殺其帥使人<lb/>
迎殷為主初衆軍之迎殷也值夜殷甚疑懼欲拒不行<lb/>
将曉忽覩一人黒色而貎甚偉執大棒鞠躬趨報曰軍<lb/>
國内外平安俄而不見由是殷以為嘉兆心始安乃謂<lb/>
所親曰此行未必不為福及至衆果奉之殷立使人間<lb/>
道上表禧宗在蜀甚悦據其表遣使朱書御札許自開<lb/>
國立臺置卿相分天子之半仗焉楊行宻據有淮南聞<lb/>
<pb n="KR3j0189_WYG_006-2a"/>
其建國遣舟師數萬伐之比至城下殷登樓指麾一鼓<lb/>
破之伏屍流血湘水為赤自是四方懾伏無敢侵之嶺<lb/>
外廖光圖自韶陽叛舉族来奔部曲隨至者數千人殷<lb/>
以其豪而衆多將拒不納或諫曰廖者料也馬得料必<lb/>
肥是家國强覇之兆何為拒之遂待以禮因命光圗為<lb/>
永州刺史光圗具陳南越可取狀言甚激切殷亦將開<lb/>
拓疆土聞其陳甚善因使部將李勲將數萬衆擊南越<lb/>
未數月拔桂管十八城劉龑懼而乞盟勲即李老虎勇<lb/>
<pb n="KR3j0189_WYG_006-2b"/>
壯絶倫每一食肉十數斤割大臠而啖之人號曰李老<lb/>
虎先是桂管兒童每聚戲呼曰大蟲来號呼而走及勲<lb/>
㧞桂管論者以為應莊宗反正下詔徵諸侯入覲武穆<lb/>
以年老不行命長子希範入朝希範多辯善應對及至<lb/>
莊宗謂曰朕聞卿部内有洞庭湖其波無際有之乎對<lb/>
曰有之陛下一旦南巡狩則此湖不足以飲馬耳莊宗<lb/>
大悦既而曰比聞馬氏之國必為髙郁所圖今有子如<lb/>
此髙郁何能可得耶髙郁殷之謀臣也莊宗将去其爪<lb/>
<pb n="KR3j0189_WYG_006-3a"/>
牙故以是言間之而希範不察及歸果使人搆其罪郁<lb/>
竟棄市識者知其不克覇焉初希範入覲途經淮上時<lb/>
桑維翰旅遊楚泗間知其来遽謁之曰僕聞楚之為國<lb/>
挾天子而令諸侯其勢不可謂之卑也加以利盡南海<lb/>
而公室大富足下之來非傾府庫之半則不足以供芻<lb/>
粟之費今僕貧者敢以萬金為請惟足下濟之希範輕<lb/>
薄公子覩維翰形短而腰長語狂而且醜不覺絶倒而<lb/>
笑旣而贈與數百縑維翰大怒拂衣而去及殷薨希範<lb/>
<pb n="KR3j0189_WYG_006-3b"/>
立時維翰已為宰相奏削去半仗止稱天䇿上将軍楚<lb/>
王而已其卿相臺閣皆罷之然希範性剛愎好以誇大<lb/>
為事雖去半仗而軍國制度皆擬乗輿乃大興土功建<lb/>
天䇿府中構九龍殿以沉香為八龍各長百尺抱柱相<lb/>
向作趨捧勢而已坐其間自謂一龍也凌晨将坐先使<lb/>
人焚香於龍腹中煙氣鬰然而出若口吐焉近古以來<lb/>
諸侯王奢僭未有如此之盛也處士戴偃賢而有才嫉<lb/>
其過度自稱元黄子作漁父詩百篇諷之希範聞而不<lb/>
<pb n="KR3j0189_WYG_006-4a"/>
悦遂禁錮士庶無與之交偃竟餓死麾下將丁思覲雄<lb/>
傑之士以希範噐度不廣乃上書曰今四海分裂中原<lb/>
之地纔十數州而大王克紹先業為諸侯之長未聞折<lb/>
一馬箠為天子計愚臣所以為恥也惟大王思之希範<lb/>
覽而怒削思覲官希範滛而無禮先王妾媵無不烝通<lb/>
又使尼潛搜士庶家女有容色者強取之前後數百猶<lb/>
有不足之色曰吾聞軒轅御五百女以昇天吾其庶幾<lb/>
乎未幾死識者笑之先是髙郁數見形將死又晝見時<lb/>
<pb n="KR3j0189_WYG_006-4b"/>
謂㝠報焉異母弟希萼為永州刺史聞其死自以當立<lb/>
具舟楫以歸及至長沙衆且立嫡弟希廣矣遽命希萼<lb/>
為鼎州刺史初牙将張萬敵建議以希萼居長立之則<lb/>
順而記室李臯爭之曰吾聞立嗣以嫡希萼乃婢妾所<lb/>
生安可立乎萬敵退而歎曰惜哉李公禍自此始未幾<lb/>
希蕚果自鼎州舉兵叛將襲長沙希廣聞之命將許可<lb/>
瓊拒之可瓊倒戈以降希廣計無所出然素好釋氏乃<lb/>
披緇服召僧念佛以禳比城䧟不輟其愚昧皆此類也<lb/>
<pb n="KR3j0189_WYG_006-5a"/>
尋為希萼縊之且命捕李臯有擒至者希萼責之曰吾<lb/>
雖生於庶孽然託體先君汝何見毁而不吾立邪臯無<lb/>
以對命壯士臠而殺之既而希萼滛於酒色多為不道<lb/>
小門使謝延澤有美貎希萼幸之引入内閤與妻妾間<lb/>
坐而飲為衆所惡其弟希崇乗釁作亂擒希萼囚於衡<lb/>
陽既而悔焉遽命舟楫追之約於長沙南五十里昭澤<lb/>
沉之路經衡山縣豪族廖光圖子仁勇聞其來與叔凝<lb/>
議曰希萼長而被廢今又見追此必不免吾屬受先王<lb/>
<pb n="KR3j0189_WYG_006-5b"/>
恩不能為之除禍亂安社稷豈所謂居水土乎乃率數<lb/>
百人刼而立之號衡山王以衡山縣為府且使人募兵<lb/>
數日衆及一萬郡縣多起兵應之希崇懼求救於吳吳<lb/>
命邉鎬將兵來救其實伐也初童謡云鞭打馬馬急走<lb/>
鎬至希崇知其謀又将拒焉或以童謡為諌希崇不得<lb/>
已遂降及希萼見鎬且請之吳於是鎬以禮遣希萼及<lb/>
希崇舉族而行先是吳欲加兵於楚以鎬多藝使詐為<lb/>
僧以遊長沙弄鈸行乞未幾亡去故吳以為將而鎬非<lb/>
<pb n="KR3j0189_WYG_006-6a"/>
将才每出師皆載佛而行祝以請福由是三軍解體及<lb/>
王逵兵至竟宵遁焉初馬氏之強聞海内諸院公子長<lb/>
㓜八百餘人皆以侈靡為務識者多非之公子之徒聞<lb/>
而且怒時有國師張氏紿之曰彼所見非者恐祚之不<lb/>
永也以君昆仲之衆使更而王亦有八百年之家國何<lb/>
憂何懼乎時郊外有鄧翁者聞而歎曰文武之道未甞<lb/>
介意而更納虗誕之説以自安吾見其死於溝壑有日<lb/>
矣及邊鎬師至果驗星散寒餒而卒者過半焉<lb/>
<pb n="KR3j0189_WYG_006-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷六<lb/>
</p>
<p>
</p>
  </div>
</body>
</text>
</TEI>
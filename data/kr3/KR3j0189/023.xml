<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷二十三</head> <lb/>
    <p>
<pb n="KR3j0189_WYG_023-1a"/>
欽定四庫全書<lb/>
　古今説海卷二十三<lb/>
　　　　　　　　　　　　　明　陸楫　編<lb/>
　説淵三<hi>別傳三</hi>
　　夢遊録<hi>闕名</hi>
　　　櫻桃青衣<lb/>
天寶初有范陽盧子在都應舉頻年不第漸窘迫嘗暮<lb/>
乗驢遊行見一精舍中有僧開講聽徒甚衆盧子方詣<lb/>
<pb n="KR3j0189_WYG_023-1b"/>
講筵倦寢夢至精舍門見一青衣攜一籃櫻桃在下坐<lb/>
盧子訪其誰家因與青衣同餐櫻桃青衣云娘子姓盧<lb/>
嫁崔家今孀居在城因訪近屬即盧子再從姑也青衣<lb/>
曰豈有阿姑同在一都郎君不往起居盧子便隨之過<lb/>
天津橋入水南一坊有一宅門甚高大盧子立於門下<lb/>
青衣先入少頃有四人出門與盧子相見皆姑之子也<lb/>
一任戸部郎中一前任鄭州司馬一任河南功曹一任<lb/>
太常博士二人衣緋二人著緑形貌甚美相見言叙頗<lb/>
<pb n="KR3j0189_WYG_023-2a"/>
極歡暢斯須引入北堂拜姑姑衣紫衣年可六十許言<lb/>
詞高朗威嚴甚肅盧子畏懼莫敢仰視令坐悉訪内外<lb/>
備諳氏族遂訪兒婚姻未盧子曰未姑曰吾有一外甥<lb/>
女姓鄭早孤遺吾妹鞠養甚有容質頗稱令淑當為兒<lb/>
平章計必允遂盧子遽即拜謝乃遣迎鄭氏妹有頃一<lb/>
家並到車馬甚盛遂檢厯擇日云後日大吉因與盧子<lb/>
定謝姑云聘財函信禮物兒並莫憂吾悉與處置兒在<lb/>
城有何親故並抄名姓并具家第凡三十餘家並在臺<lb/>
<pb n="KR3j0189_WYG_023-2b"/>
省及府縣官明日下函其夕成結事事華盛殆非人間<lb/>
明日拜席大㑹都城親表拜席畢遂入一院院中屏帷<lb/>
牀席皆極珍異其妻年可十四五容色美麗宛若神仙<lb/>
盧生心不勝喜遂忘家屬俄又及秋賦之時姑曰禮部<lb/>
侍郎與姑有親必合極力更勿憂也明春遂擢第又應<lb/>
宏詞姑曰吏部侍郎與兒子弟當家連官情分偏洽令<lb/>
渠為兒必取高第及榜出又登甲科授祕書郎姑云河<lb/>
南尹是姑堂外甥令渠奏畿縣尉數月勑授王屋尉遷<lb/>
<pb n="KR3j0189_WYG_023-3a"/>
監察轉殿中拜吏部員外郎判南曹銓畢除郎中餘如<lb/>
故知制誥數月即真遷禮部侍郎兩載知舉賞鑒平允<lb/>
朝廷稱之改河南尹旋屬車駕還京遷兵部侍郎扈從<lb/>
到京除京兆尹改吏部侍郎三年掌銓甚有美譽遂拜<lb/>
黄門侍郎平章事恩渥綢繆賞賜甚厚作相五年因直<lb/>
諌忤㫖改左僕射罷知政事數月為東都留守河南尹<lb/>
兼御史大夫自婚媾後至是經三十年有七男三女婚<lb/>
宦俱畢内外諸孫十人後因出行郤到昔年逢攜櫻桃<lb/>
<pb n="KR3j0189_WYG_023-3b"/>
青衣精舍門復見其中有講筵遂下馬禮謁以故相之尊<lb/>
處端揆居守之重前後導從頗極貴盛高自簡貴輝映<lb/>
左右升殿禮佛忽然昏醉良久不起耳中聞講僧唱云<lb/>
檀越何久不起忽然夢覺乃見著白衫服飾如故前後<lb/>
官吏一人亦無徬徨迷惑徐徐出門乃見小豎捉驢執<lb/>
帽在門外立謂盧曰人饑驢饑郎君何久不出盧訪其<lb/>
時奴曰日向午矣盧子惘然歎曰人世榮華窮達富貴<lb/>
貧賤亦當然也而今而後不更求宦達矣遂尋仙訪道<lb/>
<pb n="KR3j0189_WYG_023-4a"/>
絶蹟人世焉<lb/>
　　　獨孤遐叔<lb/>
貞元中進士獨孤遐叔家于長安崇賢里新娶白氏女<lb/>
家貧下第將遊劒南與其妻訣曰遲可周嵗歸矣遐叔<lb/>
至蜀羇栖不偶逾二年乃歸至鄠縣西去城尚百里歸<lb/>
心迫速取是夕到家趨斜逕疾行人畜既殆至金光門<lb/>
五六里天色已暝絶無逆旅唯路隅有佛堂遐叔止焉<lb/>
時近清明月色如晝繫驢於庭外入空堂中有桃杏十<lb/>
<pb n="KR3j0189_WYG_023-4b"/>
餘株夜深施衾幬於西窻下偃卧方思明晨到家因吟<lb/>
舊詩曰近家心轉切不敢問來人至夜分不寐忽聞牆<lb/>
外有十餘人相呼聲若里胥田叟將有供待迎接須臾<lb/>
有夫役數人各持畚鍤箕箒於庭中糞除訖復去有頃<lb/>
又持床席牙盤蠟炬之類及酒具樂器闐咽而至遐叔<lb/>
意謂貴族賞㑹深慮為其迫逐乃潛伏屏氣於佛堂梁<lb/>
上伺之鋪陳既畢復有公子女郎共十數輩青衣黄頭<lb/>
亦十數人步月徐來言笑晏晏遂於筵中閒坐獻酬縱<lb/>
<pb n="KR3j0189_WYG_023-5a"/>
横履舄交錯中有一女郎憂傷摧悴側身下坐風韻若<lb/>
似遐叔之妻窺之大驚即下屋栿稍於暗處迫而察焉<lb/>
乃真是妻也方見一少年舉杯屬之曰一人向隅滿坐<lb/>
不樂小人竊不自量願聞金玉之聲其妻寃抑悲愁若<lb/>
無所控訴而强置於坐也遂舉金雀收泣而歌曰今夕<lb/>
何夕存耶沒耶良人去兮天之涯園樹傷心兮三見花<lb/>
滿座傾聽諸女郎轉西揮涕一人曰良人非逺何天涯<lb/>
之謂乎少年相顧大笑遐叔驚憤久之計無所出乃就<lb/>
<pb n="KR3j0189_WYG_023-5b"/>
階間捫一大塼向坐飛擊塼纔至地悄然一無所有遐<lb/>
叔悵然悲惋謂其妻死矣速駕而歸前望其家步步悽<lb/>
咽比平明至其所居使蒼頭先入家人並無恙遐叔乃<lb/>
驚愕疾走入門青衣報娘子夢魘方悟遐叔至寢妻卧<lb/>
猶未興良久乃曰向夢與姑妹之黨相與翫月出金光<lb/>
門外向一野寺忽為兇暴者數十脅與雜坐飲酒又説<lb/>
夢中聚㑹言語與遐叔所見並同又云方飲次忽見大<lb/>
塼飛墮因遂驚魘殆絶纔寤而君至豈幽憤之所感耶<lb/>
<pb n="KR3j0189_WYG_023-6a"/>
　　　邢鳯<lb/>
元和十年沈亞之始以記室從事隴西公軍涇州而長<lb/>
安中賢士皆來客之五月十八日隴西公與客期宴于<lb/>
東池便館既半隴西公曰余少從邢鳯遊記得其異請<lb/>
言之客曰願聽公曰鳯帥家子無他能後寓居長安平<lb/>
康里南以錢百萬質故豪洞門曲房之第即其寢而晝<lb/>
偃夢一美人自西楹來環步從容執卷且吟為古粧而<lb/>
高鬟長眉衣方領繡帶被廣袖之𥜗鳯大悦曰麗者何<lb/>
<pb n="KR3j0189_WYG_023-6b"/>
自而臨我哉美人曰此妾家也妾好詩而常綴此鳯曰<lb/>
幸少留得觀覽於是美人授詩坐西床鳯發卷視其首<lb/>
篇題之曰春陽曲曲終四句其後他篇皆類此凡數十<lb/>
篇美人曰君必欲傳無令過一篇鳯即起從東廡下几<lb/>
上取彩牋傳春陽曲其詞曰長安少女翫春陽何處春<lb/>
陽不斷腸舞袖弓彎渾忘却羅帷空度九秋霜鳯卒吟<lb/>
請曰何謂弓彎曰妾昔年父母使教妾此舞美人乃起<lb/>
整衣張袖舞數拍為弓彎狀以示鳯既罷美人低徊良<lb/>
<pb n="KR3j0189_WYG_023-7a"/>
久即辭去鳯曰願復少留須臾間竟去鳯亦尋覺昏然<lb/>
無有所記及更衣於襟袖得其辭驚視復省所夢事在貞<lb/>
元中後鳯為余言如是是日監軍使與賓府羣佐及宴<lb/>
隴西獨孤鉉范陽盧簡辭常山張又新武功蘇滌皆歎<lb/>
息曰可記故亞之退而著録明日客復有至者渤海高<lb/>
元中京兆韋諒晉昌唐炎廣漢李<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>吳興姚合洎亞之<lb/>
復與集於明玉泉因出所著以示之於是姚合曰吾友<lb/>
王生者元和初夕夢遊吳侍吳王久之聞宫中出輦吹<lb/>
<pb n="KR3j0189_WYG_023-7b"/>
簫擊鼔言葬西施王悲悼不止立詔門客作挽歌詞生<lb/>
應教為詞曰西望吳王闕雲書鳯字牌連江起珠帳擇<lb/>
土葬金釵滿地紅心草三層碧玉階春風無處所悽恨<lb/>
不勝懷詞進王甚佳之及寤能記其事王生本太原人<lb/>
也<lb/>
　　　沈亞之<lb/>
太和初沈亞之將之邠出長安城客索泉邸舍春時晝<lb/>
夢入秦主内史廖家内史廖舉亞之秦公召至殿前促<lb/>
<pb n="KR3j0189_WYG_023-8a"/>
前席曰寡人欲强國願知其方先生何以教寡人亞之<lb/>
以齊桓對公悦遂試補中涓<hi>秦官名</hi>使佐西乞術伐河西<lb/>
<hi>晉秦郊也</hi>亞之帥將卒前攻下五城還報公大悦起勞曰大<lb/>
夫良苦休矣居久之公幼女弄玉壻蕭史先死公謂亞<lb/>
之曰微大夫晉五城非寡人有甚德大夫寡人有愛女<lb/>
而欲與大夫備灑掃可乎亞之少自立雅不欲遇幸臣<lb/>
蓄之固辭不得請拜左庶長尚公主賜金二百斤民間<lb/>
猶謂蕭家公主其日有黄衣中貴騎疾馬來延亞之入<lb/>
<pb n="KR3j0189_WYG_023-8b"/>
宫闕甚嚴呼公主出鬒髪著偏袖衣粧不多飾其芳姝<lb/>
明媚筆不可模畫侍女祗承分立左右者數百人召見<lb/>
亞之便館居亞之於宫題其門曰翠微宫宫人呼為沈<lb/>
郎院雖備位下大夫繇公主故出入禁衞公主喜鳯簫<lb/>
每吹簫必翠微宫高樓上聲調逺逸能悲人聞者莫不<lb/>
自廢公主七月七日生亞之嘗無貺壽内史廖曽為秦<lb/>
以女樂遺西戎戎王與之水犀小合亞之從廖得以獻<lb/>
公主主悦嘗愛重結裙帶上穆公遇亞之禮兼同列恩<lb/>
<pb n="KR3j0189_WYG_023-9a"/>
賜相望於道復一年春公之始平公主無疾忽卒公追<lb/>
傷不已將葬咸陽原公命亞之作挽歌應教而作曰泣<lb/>
葬一枝紅生同死不同金鈿墜芳草香繡滿春風舊日<lb/>
聞簫處高樓當月中棃花寒食夜深閉翠微宫進公公<lb/>
讀詞善之時宫中有出聲若不忍者公隨泣下又使亞<lb/>
之作墓誌銘獨憶其銘曰白楊風哭兮石甃髯莎雜英<lb/>
滿地兮春色煙和朱愁粉瘦兮不生綺羅深深埋玉兮<lb/>
其恨如何亞之亦送葬咸陽宫中十四人殉亞之以悼<lb/>
<pb n="KR3j0189_WYG_023-9b"/>
悵過戚被病猶在翠微宫然處殿外特室不居宫中矣<lb/>
居月餘病良己公謂亞之曰本以小女將託久要不謂<lb/>
不得周奉君子而先物故弊秦區區小國不足辱大夫<lb/>
然寡人每見子即不能不悲悼大夫盍適大國乎亞之<lb/>
對曰臣無狀肺腑公室待罪右庶長不能從死公主幸<lb/>
免罪戾使得歸骨父母國臣不忘君恩他日將去公追<lb/>
酒高㑹聲秦聲舞秦舞舞者擊髆拊髀嗚嗚而音有不<lb/>
快聲甚怨公執酒亞之前曰予顧此聲少善願沈郎賡<lb/>
<pb n="KR3j0189_WYG_023-10a"/>
揚歌以塞別公命趣進筆硯亞之受命立為歌辭曰擊<lb/>
髆舞恨滿煙光無處所淚如雨欲擬著辭不成語金鳯<lb/>
銜紅舊綉衣幾度宫中同看舞人間春日正歡樂日暮<lb/>
東風何處去歌卒授舞者雜其聲而和之四座皆泣既<lb/>
再拜辭去公復命至翠微宫與公主侍人別重入殿内<lb/>
時見珠翠遺碎青階下牎紗檀㸃依然宫人泣對亞之<lb/>
亞之感咽良久因題宫門詩曰君王多感放東歸從此<lb/>
秦宫不復期春景似傷秦喪主落花如雨淚臙脂竟別<lb/>
<pb n="KR3j0189_WYG_023-10b"/>
去公命車駕送出函谷闗出闗已送吏曰公命盡此且<lb/>
去亞之與別語未卒忽驚覺卧邸舍明日亞之為友人<lb/>
崔九萬具道之九萬博陵人諳古謂余曰皇覽云秦穆<lb/>
公葬雍槖泉祈年宫下非其神靈憑乎亞之更求得秦<lb/>
時地志説如九萬言嗚呼弄玉既僊矣惡又死乎<lb/>
　　　張生<lb/>
有張生者家在汴州中牟縣東北赤城坂以饑寒一旦<lb/>
別妻子遊河朔五年方還自河朔還汴州晩出鄭州門<lb/>
<pb n="KR3j0189_WYG_023-11a"/>
到板橋已昏黑矣乃下道取陂中逕路而歸忽於草莽<lb/>
中見燈火熒煌賓容五六人方宴飲次生乃下驢以詣<lb/>
之相去十餘步見其妻亦在坐中與賓客語笑方洽生<lb/>
乃蔽形於白楊樹間以窺之見有長鬚者持盃請措大<lb/>
夫人歌生之妻文學之家幼習詩禮甚有篇詠欲不為<lb/>
唱四座勤請乃歌曰歎衰草絡緯聲切切良人一去不<lb/>
復還今夕坐愁鬢如雪長鬚云勞歌一盃飲訖酒至白<lb/>
面年少復請歌張妻曰一之謂甚其可再乎長鬚持一<lb/>
<pb n="KR3j0189_WYG_023-11b"/>
籌筯云請置觥有拒請歌者飲一鍾歌舊詞中笑語准<lb/>
此罰於是張妻又歌曰勸君酒君莫辭落花徒繞枝流<lb/>
水無返期莫恃少年時少年能幾時酒至紫衣者復持<lb/>
盃請歌張妻不悦沉吟良久乃歌曰怨空閨秋日亦難<lb/>
暮夫壻斷音書遙天鴈空度酒至黑衣胡人復請歌張<lb/>
妻連唱三四曲聲氣不續沉吟未唱間長鬚抛觥云不<lb/>
合推辭乃酌一鍾張妻涕泣而飲復唱送胡人酒曰切<lb/>
切夕風急露滋庭草濕良人去不回焉知掩閨泣酒至<lb/>
<pb n="KR3j0189_WYG_023-12a"/>
緑衣少年持盃曰夜已久恐不得從容即當暌索無辭<lb/>
一曲便望歌之又唱云螢火穿白楊悲風入荒草疑是<lb/>
夢中遊愁迷故園道酒至張妻長鬚歌以送之云花前<lb/>
始相見花下又相送何必言夢中人生盡如夢酒至紫<lb/>
衣胡人復請歌云須有艶意張妻低頭未唱間長鬚又<lb/>
抛一觥於是張生怒捫足下得一瓦擊之中長鬚頭再<lb/>
發一瓦中妻額閴然無所見張君謂其妻已卒慟哭連<lb/>
夜而歸及明至門家人驚喜出迎張君問其妻婢僕曰<lb/>
<pb n="KR3j0189_WYG_023-12b"/>
娘子夜來頭痛張君入室問妻病之由曰昨夜夢草莽<lb/>
之處有六七人遍令飲酒各請歌妾凡歌六七曲有長<lb/>
鬚者頻抛觥方飲次外有發瓦來第二中妾額因驚覺<lb/>
乃頭痛張君因知昨夜所見乃妻夢耳<lb/>
　　　劉道濟<lb/>
光化中有文士劉道濟止於天台山國清寺嘗夢見一<lb/>
女子引生入窻下有側栢樹葵花遂為伉儷後頻於夢<lb/>
中相遇自不曉其故無何於明州奉化縣古寺内見有<lb/>
<pb n="KR3j0189_WYG_023-13a"/>
一窻側栢葵花宛是夢所遊有一客官人寄寓於此室<lb/>
女有美才貧而未聘近中心疾而生所遇乃女之魂也<lb/>
又有彭城劉生夢入一倡樓與諸輩狎飲爾後但夢便<lb/>
及彼處自疑非夢所遇之姬芳香常襲衣亦心邪所致<lb/>
聞於劉山甫也<lb/>
　<lb/>
　<lb/>
　<lb/>
<pb n="KR3j0189_WYG_023-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷二十三<lb/>
</p>
<p>
</p>
  </div>
</body>
</text>
</TEI>
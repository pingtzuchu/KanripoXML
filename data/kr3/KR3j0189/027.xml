<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷二十七</head> <lb/>
    <p>
<pb n="KR3j0189_WYG_027-1a"/>
欽定四庫全書<lb/>
　古今説海卷二十七<lb/>
　　　　　　　　　　　　　明　陸楫　編<lb/>
　説淵七<hi>別傳七</hi>
　　李章武傳<hi>闕名</hi>
李章武字飛卿其先中山人生而敏博遇事便了工文<lb/>
學業皆得極至雖𢎞道自高惡為潔飾而美貌閒容即<lb/>
之温然少與清河崔信友善信亦雅士多聚古物以章<lb/>
<pb n="KR3j0189_WYG_027-1b"/>
武精敏每咨訪辯論皆洞達𤣥微研究原本時人比之<lb/>
張華貞元三年崔信任華州別駕章武自長安詣數日<lb/>
出行於市北街見一婦人甚美因紿信云須州外與親<lb/>
故知聞遂賃舍於美人之家主人姓王此則其子婦也<lb/>
乃悦而私焉居月餘日所計用直三萬餘子婦所供費<lb/>
倍之既而兩心克諧情好彌切無何章武繫事告歸長<lb/>
安殷勤叙别章武留交頸鴛鴦綺一端仍贈詩曰鴛<lb/>
鴦綺<hi>原闕</hi>知結㡬千絲别後尋交頸應傷未别時子婦答<lb/>
<pb n="KR3j0189_WYG_027-2a"/>
白玉指環一雙贈詩曰念子還相思見環重相憶願君<lb/>
永持翫循環無終極章有僕楊果者子婦齎錢一千以<lb/>
奬其敬事之勤既別積八九年章武家長安亦無從與<lb/>
之相聞至貞元十一年因友人張元宗寓居下邽縣章<lb/>
武又自京師與元㑹忽思曩好乃迴車涉渭而訪之日<lb/>
暝達華州將舍于王氏之室至其門則閴無行跡但外<lb/>
有賓榻而已章武以為下里或廢業即農暫居郊野或<lb/>
親賓邀聚未始歸復但休止其門將別適他舍見東隣<lb/>
<pb n="KR3j0189_WYG_027-2b"/>
之婦就而訪之乃云王氏之長老皆捨業而出遊其子<lb/>
婦殁已再周矣又詳與之談即云某姓楊第六為東隣<lb/>
妻復訪郎何姓章武具語之又云曩曽有僕姓楊名果<lb/>
乎曰有之因泣告曰某為里中婦五年與王氏善交嘗<lb/>
曰我夫室猶如傳舍閲人多矣其於往來見調者皆殫<lb/>
財窮産甘辭厚誓未嘗動心頃嵗有李十八郎曽舍于<lb/>
我家我初見之不覺自失後遂私侍枕席實蒙歡愛今<lb/>
與之別累年矣思慕之心或竟日不食終夜無寢我家<lb/>
<pb n="KR3j0189_WYG_027-3a"/>
人故不可託復被彼夫東西不時㑹遇脱有至者願以<lb/>
物色名氏求之如不參差相託祗奉并語深意但有僕<lb/>
夫楊果即是不二三年子婦寢疾臨死復見託曰我本<lb/>
寒微曽辱君子厚顧心常感念久以成疾自料不治曩<lb/>
所奉託萬一至此願申九泉銜恨千古暌離之思仍乞<lb/>
留止此舍冀神㑹於髣髴之中章武力求隣婦為開門<lb/>
命從者市薪芻食物方將具䄄席忽有一婦人持箒出<lb/>
房掃地隣婦亦不之識章武因訪所從來云是舍中人<lb/>
<pb n="KR3j0189_WYG_027-3b"/>
又逼而詰之即徐曰王家亡婦感郎恩情將見㑹恐生<lb/>
怪怖故使相聞章武許諾云章武所由來者誠為此也<lb/>
雖顯晦殊途人皆忌憚而思念情至實所不疑語畢執<lb/>
箒人欣然而去逡巡映門即不復見乃具飲饌呼祭自<lb/>
食飲畢安寢至二更許燈在床之東南忽爾稍暗如此<lb/>
再三章武心知有變因命移燭背牆置室東南隅旋聞<lb/>
西北角窸窣有聲如有人形冉冉而至五六步即可辨<lb/>
其狀貌衣服乃主人子婦也與昔見不異但舉止浮急<lb/>
<pb n="KR3j0189_WYG_027-4a"/>
音調輕清耳章武下床迎擁攜手欵若平生之歡自云<lb/>
在冥録以來都忘親戚但思君子之心如平昔耳章武<lb/>
倍與狎暱亦無他異但數請令人視明星若出當須還<lb/>
不可久住每交歡之暇即懇託在隣婦楊氏云非此人<lb/>
誰達幽恨至五更有人告可還子婦泣下牀與章武連<lb/>
臂出門仰望天漢遂嗚咽悲怨却入室自於裙帶上解<lb/>
錦囊囊中取一物以贈之其色紺碧質又堅密似玉而<lb/>
冷狀如小葉章武不之識也子婦曰此所謂靺鞨寶出<lb/>
<pb n="KR3j0189_WYG_027-4b"/>
崐崘𤣥圃中彼亦不可得妾近與西岳玉京夫人戲見<lb/>
此物在衆寶璫上愛而訪之夫人遂假以相授云洞天<lb/>
羣仙每得此一寶皆為光榮以即奉𤣥道有精識故以<lb/>
投獻常願寶之此非人間之有遂贈詩曰河漢已傾斜<lb/>
神䰟欲超越願郎更迴抱終天從此訣章武取白玉寶<lb/>
簪一以酬之并答詩曰分從幽顯隔豈謂有佳期寧辭<lb/>
重重別所歎去何之因相持泣良久子婦又贈詩曰昔<lb/>
辭懷後㑹今別便終天新悲與舊恨千古閉窮泉章武<lb/>
<pb n="KR3j0189_WYG_027-5a"/>
答曰後期杳無約前恨已相尋別路無行信何因得寄<lb/>
心欵曲叙別訖遂却赴西北隅行數步猶回顧拭淚云<lb/>
李郎無捨念此泉下人復哽咽佇立視天欲明急趨至<lb/>
角即不復見但空室窅然寒燈半滅而已章武乃促裝<lb/>
却自下邽歸長安武定堡下邽羣官與張元宗攜酒宴<lb/>
飲既酣章武懷念因即事賦詩曰水不西歸月暫圓令<lb/>
人恨望古城邊蕭條明早分岐路知更相逢何嵗年吟<lb/>
畢與羣官別獨行數里又自諷誦忽聞空中有歎賞音<lb/>
<pb n="KR3j0189_WYG_027-5b"/>
調悽惻更審聽之乃王氏子婦也自云冥中各有地分<lb/>
今於此别無日交㑹知郎思眷故冒隂司之責逺來奉<lb/>
送千萬自愛章武愈感之及至長安與道友隴西李訪<lb/>
話亦感其誠而賦詩曰石沉遼海闊劒別楚天長㑹合<lb/>
知無日離心滿夕陽章武既事東平丞相府因閒召玉<lb/>
工視所得靺鞨寶工亦不知不敢雕刻後奉使大梁又<lb/>
召玉工麤能辨乃因其形雕作懈葉象奉使上京每以<lb/>
此物貯懷中至市東街偶見一胡僧忽近馬叩頭云君<lb/>
<pb n="KR3j0189_WYG_027-6a"/>
有寶玉在懷乞一見爾乃引於静處開視僧捧翫移時<lb/>
云此天上至物非人間有也章武後往來華州訪遺楊<lb/>
六娘至今不絶<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0189_WYG_027-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷二十七<lb/>
</p>
<p>
</p>
  </div>
</body>
</text>
</TEI>
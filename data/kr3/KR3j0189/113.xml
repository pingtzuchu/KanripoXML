<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷一百十三</head> <lb/>
    <p>
<pb n="KR3j0189_WYG_113-1a"/>
欽定四庫全書<lb/>
　古今說海卷一百十三<lb/>
　　　　　　　　　　　　　明　陸楫　編<lb/>
　說畧二十九<hi>雜記二十九</hi>
　　桐陰舊話<hi>宋韓元吉</hi>
忠獻公將生令公夢人手中書一大興字示之知門户<lb/>
之將起也及命名從人從意而字宗魏蓋取畢萬之後<lb/>
必大萬盈數魏大名之義耳年六七歳病甚令公與夫<lb/>
<pb n="KR3j0189_WYG_113-1b"/>
人守視之忽若張口飲藥狀曰有道士牽犬以藥飼我<lb/>
俄汗而愈後因畫像以祀按列仙傳韋善俊唐武后朝<lb/>
京兆人長齋奉道法嘗攜黒犬名烏龍世俗謂為藥王<lb/>
云<lb/>
太保公忠憲曾祖也周國公祖也皆葬靈壽相比獻肅<lb/>
公自太原移帥定武始議改葬既發穴則二瓦棺並列<lb/>
有泉湛然其下大驚以問鄉老有曰當時開壙見水貧<lb/>
不能易地遂以木架於水上然猶不腐則知未嘗溢涸<lb/>
<pb n="KR3j0189_WYG_113-2a"/>
爾因不敢改而相地者以為竒第斵石為柱横二石梁<lb/>
瓦棺仍之不别為槨增築其封岐冢首於上淇水李公<lb/>
邦直為墓表孫康簡公曼叔書之亦買田靈壽以贍同<lb/>
族之貧者<lb/>
忠憲公少年貧時學書無紙莊門前有大石就其上學<lb/>
字晩即滌去遇烈日及小雨張弊繖自蔽率以為常<lb/>
公與李康靖公同行應舉有一氊同寢卧至别割氊為<lb/>
二分之其後浸貴以長女嫁康靖公子邯鄲公而第七<lb/>
<pb n="KR3j0189_WYG_113-2b"/>
解州府君娶康靖公女子孫數世婚婣不絶<lb/>
李康靖公為汝州守趙公門客<hi>本傳云依所親趙况其是乎</hi>忠憲公<lb/>
亦徃見焉趙公尤敬待忠憲每聞公至書院即令設肉<lb/>
食康靖嘗有簡戲云乆思肉味請兄訪及也趙公遂以<lb/>
女許嫁忠憲公既過省趙公遣人送女至京師資從甚<lb/>
鮮華女亦乘馬披綉衫戴帽泊城外旅邸一夕病心痛<lb/>
卒忠憲具素服徃哭之後乃為王文正公壻也<lb/>
公在蜀既踰年仁宗欲召為參知政事宰相有謂當俟<lb/>
<pb n="KR3j0189_WYG_113-3a"/>
秩滿者而更薦所厚善及公受代止以中丞召至仁宗<lb/>
遂遷公同知樞宻院迄拜參政乃知聖眷自有定也然<lb/>
范文正公嘗進百官圖詆吕文靖而力薦公宜相文正<lb/>
出鄱陽出榜朝堂有妄露薦稱密行離間之語仁宗以<lb/>
喻公公奏曰臣頃歲陛下過聽擢賛樞密未嘗涉朋比<lb/>
結左右也况仲淹非婣親故舊若仲淹舉臣以公則臣<lb/>
之拙直陛下所知舉臣以私則臣委質以來素無交託<lb/>
進退之際惟陛下所裁仁宗賜詔褒答<lb/>
<pb n="KR3j0189_WYG_113-3b"/>
舍人諱綜字仲文景祐元年登進士第後以呂文靖公<lb/>
薦入館忠憲公書戒之曰惟上感君恩次答知己外但<lb/>
服勤職業一心公忠何慮前程不達切須照管人情周<lb/>
防忌善之言為切繼遷開封府推又戒之曰乍贊浩穰<lb/>
庶事皆須熟思無致小有失錯至於斷一笞杖或不當<lb/>
明則懼於朝章幽則畏於陰隲二書眞跡具在族人家<lb/>
自餘尚數紙亦與獻肅兄弟者無一筆草書尾但云吾<lb/>
押付汝而不名<lb/>
<pb n="KR3j0189_WYG_113-4a"/>
王夫人初未有子夢一僧貌甚異手持蓮花曰汝欲生<lb/>
男乎摘五葉餌之後生舍人及獻肅公職方宫師莊敏<lb/>
公五子皆貴顯嘗誨之曰汝父有法度為世所知汝曹<lb/>
或不及則人必以為類我也其善教如此<lb/>
獻肅公諱絳字子華發解過省殿試皆第三以元祐三<lb/>
年三月薨皆三數亦異事也故蘇惠公頌挽詩云三登<lb/>
慶厯三人第四入熈寧四輔尊蓋公自樞副遷參政宣<lb/>
撫陜右即軍中拜昭文相再入史館相也<lb/>
<pb n="KR3j0189_WYG_113-4b"/>
職方諱繹字仲連從晏元獻公辟為永興倅有富家子<lb/>
悅娼女栁約為夫婦而父母强為子娶乃謀之市卜教<lb/>
以厭蠱期妻必死可娶娼則厚酬之既而妻果病垂死<lb/>
妻之父母聞而告官晏公醇儒不信曰世顧有是耶職<lb/>
方固請鞫之遂得實發地藏木偶人書其妻名氏生時<lb/>
與呪詛之詞晏公大驚乃奏抵法<lb/>
宮師諱維字持國忠獻公嘗夢巨碑中有宮師姓名而<lb/>
為金字莫曉所謂然亦意公必貴也故公不出應科舉<lb/>
<pb n="KR3j0189_WYG_113-5a"/>
忠獻公亦不强之曰是兒當自致遠大其後公預元祐<lb/>
黨籍蔡京請徽廟御書羣臣姓名而金填之或謂為應<lb/>
莊敏公諱縝字玉汝初求字於歐陽文忠公公以小合<lb/>
幅紙書玉女二字送來莊敏大不樂明日相見猶有愠<lb/>
容文忠公曰出處無㸃水也君何怪耶取筆添女字三<lb/>
㸃相與一笑蓋詩中王欲玉女但音發作汝也前輩亦<lb/>
雅戲若此<lb/>
契丹使毎歲至中國索食料多不時珍異之物州縣撓<lb/>
<pb n="KR3j0189_WYG_113-5b"/>
動公之使虜入其境稍深則必索猪肉及胃臟之屬從<lb/>
者莫能曉蓋燕北第産羊俗不畜猪驛司馳騎疲於奔<lb/>
命無日不加箠楚所以困之爾既囘程與送伴者飲率<lb/>
盡酒然公翊日乗騎如故初不病酲也蓋取隨行大盃<lb/>
酌勸之伴者不能勝屢至委頓臨别痛飲達旦及叙違<lb/>
馬上幾不能相揖後聞契丹責伴者以失儀沙袋擊之<lb/>
至死<lb/>
　古今說海卷一百十三<lb/>
</p>
<p>
</p>
  </div>
</body>
</text>
</TEI>
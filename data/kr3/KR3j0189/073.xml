<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷七十三</head> <lb/>
    <p>
<pb n="KR3j0189_WYG_073-1a"/>
欽定四庫全書<lb/>
　古今説海卷七十三<lb/>
　　　　　　　　　　　　　明　陸楫　編<lb/>
　説淵五十三<hi>别傳五十三</hi>
　　馬自然傳<hi>闕名</hi>
馬湘字自然鹽官人也世為縣小吏而湘獨好經史攻<lb/>
文學嘗與道士遍遊天下後歸江南嘗醉於湖州墮霅<lb/>
溪經日坐水上而來衣履不濕言適為項羽相召飲酒<lb/>
<pb n="KR3j0189_WYG_073-1b"/>
而返溪濱觀者如堵酒氣猶衝人狀若風狂路人多隨<lb/>
看之又時復以拳入鼻及出拳鼻如故又指溪水令逆<lb/>
流食頃指桺樹令隨溪水走來去指橋令斷復續後遊<lb/>
常州㑹宰相馬植出官量移常州刺史素聞湘名乃邀<lb/>
相見延禮甚異之植問曰幸與道兄同姓欲為兄弟冀<lb/>
師道術可乎湘曰相公何望植曰扶風湘曰相公扶風<lb/>
馬湘則馬風牛但且相知無徵同姓亦言與植風馬牛<lb/>
不相及也然植畱之郡齋益敬禮之或飲食次植請見<lb/>
<pb n="KR3j0189_WYG_073-2a"/>
小術乃於席上以磁器盛土種瓜須臾引蔓生花結實<lb/>
取食衆賓皆稱香美此常瓜更異又於遍身及襪上摸<lb/>
錢所出錢不知多少擲之皆青銅錢撮投井中呼之一<lb/>
一飛出人有收取頃之復失又植言此城中䑕極多湘<lb/>
乃書一符令人帖於南壁下以筯擊盤長嘯䑕成羣而<lb/>
來走就符下俯伏湘即呼䑕有一大者趨近堦前相曰<lb/>
汝毛蟲微物天與粒食何得穿屋穴牆晝夜擾於相公<lb/>
且以慈憫為心未能盡殺汝輩宜便相率離此大䑕乃<lb/>
<pb n="KR3j0189_WYG_073-2b"/>
囘羣䑕前皆若叩磕謝罪遂作隊行莫知其數出城門<lb/>
去自後城内更絶䑕迹湘後南遊越州經洞巖禪院僧<lb/>
三百方齋而湘與婺州永康縣收馬巖道士王知微及<lb/>
弟子王延叟同行僧見湘知微到踞而食略無揖者湘<lb/>
不食促知微延叟及食而去僧齋未畢及出門又促速<lb/>
行道諸暨縣南店中約去禪院七十餘里深夜聞尋道<lb/>
士聲主人遽應此有三人外面極喜請於主人願見道<lb/>
士但禮拜哀鳴云禪僧不識道者昨失奉迎致遺責怒<lb/>
<pb n="KR3j0189_WYG_073-3a"/>
三百僧到今下牀不得某二僧主事不坐所以得來固<lb/>
乞舍之湘惟睡而不對知微延叟但笑之僧愈哀乞湘<lb/>
乃曰此後無以輕慢為意汝囘入門坐僧當能下牀矣<lb/>
僧囘果如其言湘翊日又南行時方春見道旁一家好<lb/>
菘菜求之不得仍聞惡語湘命延叟取紙筆知微遂言<lb/>
求菜見阻誠無訟理況在道門詎宜施之湘笑曰我非<lb/>
訟者也作小戲耳於是延叟授紙筆湘畫一白鷺以水<lb/>
噀之遂化成眞鷺飛入菜畦中啄菜其主逐起又飛下<lb/>
<pb n="KR3j0189_WYG_073-3b"/>
再三湘又畫一猧子亦以水噀化成走趂捉白鷺共踐<lb/>
其菜一時碎盡主人見道士戲笑曾求菜致此慮復為<lb/>
他術遂來哀乞湘曰非求菜也故相戲耳於是呼鷺及<lb/>
犬皆飛走投入湘懷中視菜如故悉無所損又南遊霍<lb/>
桐山入長溪縣界夜投旅舍宿舍少而行旅已多主人<lb/>
戱言無宿處道士能壁上睡即相容時已逼日暮知微<lb/>
延叟切於止宿湘曰爾但於俗旅中睡而自躍身梁上<lb/>
以一脚掛梁倒睡適主人夜起燭火照見始大驚異湘<lb/>
<pb n="KR3j0189_WYG_073-4a"/>
曰梁上猶能壁上何難俄而入壁久之不出主人祈謝<lb/>
移知微延叟入家内靜處湘乃出及旦主人畱連忽失<lb/>
湘所在知微延叟前行數里尋求已在路旁自霍桐囘<lb/>
永康縣東天寶觀駐泊觀有大枯松湘指之曰此松已<lb/>
後三十餘年即化為石自後松果化為石忽大風雷震<lb/>
石倒山側作數截會陽發自廣州節度責婺州發性尚<lb/>
奇異乃徙兩截就郡齋兩截致之龍興寺各高六七尺<lb/>
徑三尺餘其石松皮鱗皴如故今猶存焉人或有疾告<lb/>
<pb n="KR3j0189_WYG_073-4b"/>
者湘無藥但以竹拄杖打痛處腹内身上百病以竹杖<lb/>
指之口吹杖頭如雷鳴便愈有患腰脚駝曲拄杖而來<lb/>
者亦以竹拄杖打之令放杖應手便伸展時有以財帛<lb/>
與湘者固讓不受强與之復散與貧人所遊行之處或<lb/>
宫觀巖洞多題詩句其登杭州秦望山詩曰太一初<lb/>
分何處尋空畱厯數變人心九天日月移朝暮萬里山<lb/>
川自古今風動水光吞逺嶠雨添嵐氣沒高林秦皇謾<lb/>
作驅山計滄海茫茫轉更深復歸故鄉省兄兄適出嫂<lb/>
<pb n="KR3j0189_WYG_073-5a"/>
姪喜叔歸湘曰我與兄共此宅歸來要明此地我惟愛<lb/>
東園耳嫂姪異之私計小叔久離家歸來兄猶未相面<lb/>
何便言分地骨肉之情必不忍如此駐畱三日嫂姪與<lb/>
食皆不食但飲酒而已待兄不歸及夜遽卒明日兄歸<lb/>
問妻子其故具以實對兄感慟乃曰弟學道多年非歸<lb/>
要分宅是歸託化於我以絶思望耳乃棺歛其夕棺中<lb/>
忽然有聲一家驚異乃窆之東園時大中十年也明年<lb/>
東川奏劍州梓潼縣道士馬自然白日上昇湘嘗於東<lb/>
<pb n="KR3j0189_WYG_073-5b"/>
川謂人我仙官也勅浙西道杭州覆之發冢視棺乃一<lb/>
竹杖而已<lb/>
　<lb/>
　<lb/>
　<lb/>
　<lb/>
　<lb/>
　古今説海卷七十三<lb/>
</p>
<p>
</p>
  </div>
</body>
</text>
</TEI>
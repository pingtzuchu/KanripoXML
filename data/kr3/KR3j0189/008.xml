<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷八</head> <lb/>
    <p>
<pb n="KR3j0189_WYG_008-1a"/>
欽定四庫全書<lb/>
　古今説海卷八<lb/>
　　　　　　　　　　　　　明　陸楫　編<lb/>
　説選八<hi>偏記五</hi>
　　三楚新録<hi>宋周羽沖</hi>
髙氏諱季興字貽孫陜州硤石人也東魏司徒昻之後<lb/>
㓜好武而有膽氣乾符末所在㓂賊競起時梁祖為帥<lb/>
專征潛有跋扈之志思得義勇者與之同力季興潛察<lb/>
<pb n="KR3j0189_WYG_008-1b"/>
之乃謁梁祖於郊祖見之悦拔為制勝軍使累從征討<lb/>
以功授宋州團練使未幾移授荆南兵馬留後及禪代<lb/>
正拜江陵尹兼管節度觀察處置等使季興以江陵古<lb/>
之重地又當天下多事有割據之志乃大興力役重築<lb/>
城壘執畚者十數萬人皆将校賔友負土助焉郭外五<lb/>
十里墳冡皆令發掘取磚以甃之及土工畢隂慘之夜<lb/>
皆聞鬼哭鬼火數起累月方定論者以為幽魂不安故<lb/>
也時諸侯爭覇急於用人進士梁震登第後薄遊江陵<lb/>
<pb n="KR3j0189_WYG_008-2a"/>
季興請為掌書記震性抗直臨事敢言時荘宗反正下<lb/>
詔徵諸侯王入覲季興奉詔将行震諌曰朝廷自反正<lb/>
後有吞倂諸侯心我繕甲自守猶恐不保况敢抛棄軍<lb/>
國千里入覲哉今之諸侯為梁朝舊人者惟公耳安知<lb/>
朝廷不以讐敵相待耶幸望圖之無使懐王之患復見<lb/>
於今日也季興曰吾計決矣多言奚為及至荘宗果欲<lb/>
留之及歸值夜将吏出迎郊外季興握震手曰不聽君<lb/>
言幾葬虎口初季興方對荘宗謂之曰今天下負固不<lb/>
<pb n="KR3j0189_WYG_008-2b"/>
服者惟吳蜀耳朕欲先有事於蜀而蜀地險阻尤難江<lb/>
南纔隔荆南一水朕欲先之卿以為何如季興對曰臣<lb/>
聞蜀國地富民饒獲之可建大利江南國貧地狹民少<lb/>
得之恐無益臣願陛下釋吳先蜀時荘宗意亦欲伐蜀<lb/>
及聞季興之言大悦未踰年聞荘宗伐蜀季興私自喜<lb/>
曰此吾以計紿之彼乃信而用耳未幾遣使册季興為<lb/>
南平王季興謂震曰此恐吾與蜀連衡故也及蜀破書<lb/>
至季興方食落筯而歎曰此吾失計也所謂倒持太阿<lb/>
<pb n="KR3j0189_WYG_008-3a"/>
授人以柄梁震曰大王勿憂今蜀雖破未必為福未幾<lb/>
荘宗宴駕果再亂一如震言初季興嘗從梁祖出征引<lb/>
軍旦發至逆旅未曉有一嫗秉燭開門而迎其禮甚謹<lb/>
季興頗疑而問之嫗對曰妾適夢神人推門呼曰宜速<lb/>
起有王者來及起開門而君子至豈非所謂王者邪所<lb/>
以不敢䙝慢耳季興大悦洎季興卒從誨立震獨不悦<lb/>
謂所親曰先王平生與吾相見弟兄之不若也今日安<lb/>
能屈節北靣復事其子耶遂求解職退處郊外灌園鬻<lb/>
<pb n="KR3j0189_WYG_008-3b"/>
蔬為業稱處士每以事召至府則倒跨黄牛直造㕔事<lb/>
前呼從誨不以官閥止稱郎君而已從誨以其先王舊<lb/>
人不忍殺之有李載仁者唐之後也避亂於江陵季興<lb/>
署觀察推官載仁自負文學常為季興見知每從容接<lb/>
待不為少禮然為性迂緩一日将赴從誨召方上馬無<lb/>
何部曲相毆載仁怒命急於厨中取飯并猪肉令相毆<lb/>
者對飡之仍戒曰如敢再犯必當於猪肉中加之以酥<lb/>
聞者無不笑之及從誨嗣立有孫光憲者夲成都人也<lb/>
<pb n="KR3j0189_WYG_008-4a"/>
旅遊江陵方圖進取從誨辟為掌書記自是牋奏書檄<lb/>
皆出其手載仁充位而已由是載仁遂與光憲有隙光<lb/>
憲猶能避之故論者多光憲光憲每患兵戈之際書籍<lb/>
不備遇發使諸道未嘗不厚與金帛購求焉於是三年<lb/>
間收書及數萬卷然自負文學常怏怏不得志又常慕<lb/>
史氏之作自恨諸侯幕府不足展其才力每謂交親曰<lb/>
安知獲麟之筆反為倚馬之用因吟劉禹錫詩曰一生<lb/>
不得文章力百口空為飽煖家有梁延嗣者景陵人唐<lb/>
<pb n="KR3j0189_WYG_008-4b"/>
天成中将兵守復州監利季興之入覲也荘宗欲殺之<lb/>
既而逃歸益懐怨憤遂以兵攻取復之監利玉沙二縣<lb/>
延嗣兵敗為季興所獲至從誨既立擢為大校遂承制<lb/>
授歸州刺史未幾又遷復州團練使仍掌親軍延嗣諱<lb/>
健兒士卒之語每聚談有犯者徃徃交遊變為仇讐光<lb/>
憲與延嗣年甲相亞居嘗自謂筋力不衰一日赴毬場<lb/>
上馬左右扶持者甚衆延嗣且在後笑曰孰謂大卿年<lb/>
老而彌壯觀其上馬輕捷良由扶持者爾光憲乃回顧<lb/>
<pb n="KR3j0189_WYG_008-5a"/>
曰非因衆扶盖是老健延嗣不勝怒論者少之有王惠<lb/>
範者平江軍節度保義之子美風儀好讀書初保義之<lb/>
奔荆南也季興以為行軍司馬未幾生惠範及長以門<lb/>
䕃為文學累遷觀察推官從誨立以女妻之欲使自幕<lb/>
府事掌内外軍政惠範為人閒談不羈聞之不悦入告<lb/>
從誨辭之自是以從誨為不知已至軍國之事皆不參<lb/>
預但以金帛購求古書圖畫日以披翫為志焉建隆三<lb/>
年武安軍節度周行逢薨子保權立衡州刺史張文表<lb/>
<pb n="KR3j0189_WYG_008-5b"/>
不服舉兵反保權告急朝廷乞師為援朝廷遣宣徽使<lb/>
李處耘領兵萬餘救之李以路由江陵慮繼沖不測遣<lb/>
使諭之曰比者王師救應東道之主誠在足下然利在<lb/>
急速故不淹留但假一鄉道使於城外經過幸矣繼沖<lb/>
将許之猶豫未決有大校李景威者素勇悍越次白繼<lb/>
沖曰兵尚權變城外之説實不可信以臣觀之彼實欲<lb/>
乗釁伐我耳况今精兵數萬訓練備矣景威雖不才願<lb/>
盡以相付不顧命為大王拒之繼沖曰事未可知爾勿<lb/>
<pb n="KR3j0189_WYG_008-6a"/>
憂也及王師至果如景威之言繼沖大懼不得已乃出<lb/>
郊迎且詣李公乞上表入朝李公以聞天子大悦遣使<lb/>
就除繼沖徐州節度使便道赴任蓋孫光憲之謀也景<lb/>
威以不用已謀扼喉而死繼沖傷之先是荆南尚使甆<lb/>
噐皆髙其足而公私競置用之謂之髙足碗至大軍一<lb/>
臨舉族東遷髙足之䜟一朝應之蓋由天命信矣哉<lb/>
　<lb/>
　<lb/>
<pb n="KR3j0189_WYG_008-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷五十八</head> <lb/>
    <p>
<pb n="KR3j0189_WYG_058-1a"/>
欽定四庫全書<lb/>
　古今説海卷五十八<lb/>
　　　　　　　　　　　　　明　陸楫　編<lb/>
　説淵三十八<hi>别傳三十八</hi>
　　曽季衡傳<hi>闕名</hi>
太和四年春鹽州防禦使曽孝安有孫曰季衡居使宅<lb/>
西偏院室屋壯麗而季衡處之有僕夫告曰昔王使君<lb/>
女暴終於此乃國色也晝日其魂或見於此郎君慎之<lb/>
<pb n="KR3j0189_WYG_058-1b"/>
季衡少年好色願覩其靈異終不以人鬼為間頻炷名<lb/>
香頗疎凡俗閒遊閬處怳然凝思一日晡時有雙鬟前<lb/>
揖曰王家小娘子遣某傳達厚意欲面拜郎君言訖瞥<lb/>
然而没俄頃有異香襲衣季衡乃束帶伺之見嚮者雙<lb/>
鬟引一女而至乃神仙之人也季衡揖之問其姓氏曰<lb/>
某姓王氏字麗真父今為重鎮昔時從大人牧此城處<lb/>
此室無何物故感君思深窈㝠情激幽壤所以不間存<lb/>
没頗思神㑹其來久矣但非吉日良時今方契願幸垂<lb/>
<pb n="KR3j0189_WYG_058-2a"/>
留意季衡留之欵㑹移時乃去握季衡手曰翊日此時<lb/>
再㑹慎勿泄於人遂與侍婢俱不見自此每及晡一至<lb/>
近六十餘日季衡不疑因與大父麾下將校説及艷麗<lb/>
誤言之將校怛然驚其事曰郎君將及此時願一扣壁<lb/>
某當與一二輩潛窺焉季衡亦終不能扣壁是日女郎<lb/>
一見季衡容色慘沮語聲嘶咽握季衡手曰何為負約<lb/>
而泄於人自此不可更接歡笑矣季衡慙悔無詞以應<lb/>
女曰殆非君之過亦㝠數盡耳乃留詩曰五原分袂真<lb/>
<pb n="KR3j0189_WYG_058-2b"/>
吳越鷰拆鸎離芳草歇年少煙花處處春北邙空恨清<lb/>
秋月季衡不能詩恥無酬乃强為一篇曰莎草青青鴈<lb/>
欲歸玉腮珠淚灑臨岐雲鬟飄去香風盡愁見鸎啼紅<lb/>
樹枝女遂於襦帶解蹙金結花合子又抽翠玉雙鳳翹<lb/>
一隻贈季衡曰望異日覩物思人無以幽冥為隔季衡<lb/>
搜書篋中得小金鏤花如意酬之季衡曰此物雖非珍<lb/>
異但貴其名如意願長在玉手操持耳又曰此别何時<lb/>
更會女曰非一甲子無相見期言訖嗚咽而没季衡自<lb/>
<pb n="KR3j0189_WYG_058-3a"/>
此寢寐求思形體羸瘵故舊丈人王囘推其方術療以<lb/>
藥石數月方愈乃詢五原紉針婦人曰王使君之愛女<lb/>
不疾而終于此院今已歸塟北邙山或陰晦而魂遊於<lb/>
此人多見之則女詩云北邙空恨清秋月者言其塟處<lb/>
耳<lb/>
　<lb/>
　<lb/>
　<lb/>
<pb n="KR3j0189_WYG_058-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷五十八<lb/>
</p>
<p>
</p>
  </div>
</body>
</text>
</TEI>
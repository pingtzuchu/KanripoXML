<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷一百五</head> <lb/>
    <p>
<pb n="KR3j0189_WYG_105-1a"/>
欽定四庫全書<lb/>
　古今說海卷一百五<lb/>
　　　　　　　　　　　　　明　陸楫　編<lb/>
　說畧二十一<hi>雜記二十一</hi>
　　古杭雜記<hi>宋李冇</hi>
理宗庚申賈似道初入相有人作詩云收拾乾坤一擔<lb/>
擔上肩容易下肩難勸君高著擎天手多少傍人冷眼<lb/>
看<lb/>
<pb n="KR3j0189_WYG_105-1b"/>
晉郭璞錢塘天目山詩云天目山前兩乳長龍飛鳯舞<lb/>
到錢塘海門一㸃巽峯起五百年間出帝王及髙宗中<lb/>
興建邦天目乃主山至度宗甲戍山崩京城騷動時有<lb/>
建遷蹕之議者未幾宋鼎遂移有人作詩云天目山前<lb/>
水齧磯天心地脉露危機西周浸冷觚棱月未必遷岐<lb/>
說果非<lb/>
開僖韓侂胄開邊隙至函其首以乞和太學有詩云晁<lb/>
錯既誅終叛漢於期已入竟亡燕<lb/>
<pb n="KR3j0189_WYG_105-2a"/>
驛路有白塔橋印賣朝京里程圖士大夫徃臨安必買<lb/>
以披閲有人題于壁曰白塔橋邊賣地經長亭短驛甚<lb/>
分明如何秖說臨安路不較中原有幾程<lb/>
寶慶丙戌袁樵尹京於西湖三賢堂賣酒有人題壁曰<lb/>
和靖東坡白樂天三人秋菊薦寒泉而今滿面生塵土<lb/>
却與袁樵課酒錢<lb/>
太學服膺齋上舍鄭文秀州人其妻寄以憶秦娥云花<lb/>
深深一勾羅襪行花陰行花陰閒將柳帶細結同心日<lb/>
<pb n="KR3j0189_WYG_105-2b"/>
邊消息空沉沉畫眉樓上愁登臨愁登臨海棠開後望<lb/>
到如今此詞為同舍見者傳播酒樓妓館皆歌之以為<lb/>
歐陽永叔詞非也<lb/>
婺州劉鼎臣赴省試臨行妻作詞名鷓鴣天云金屋無<lb/>
人夜剪繒寶釵翻過齒痕輕臨行執手殷勤送襯取蕭<lb/>
郎兩髻青聽祝付好看成千金不抵此時情明年宴罷<lb/>
瓊林晩酒面微紅相映明<lb/>
易祓字彦章譚州人以優校為前廊久不歸其妻作一<lb/>
<pb n="KR3j0189_WYG_105-3a"/>
剪梅詞寄云染淚修書寄彥章貪做前廊忘却囘廊功<lb/>
名成遂不還鄉石做心腸鐵做心腸紅日三竿懶畫粧<lb/>
虗度韶光痩損容光何日得成雙羞對鴛鴦懶對鴛鴦<lb/>
三山蕭軫登第榜下娶再㛰之婦同舍張任國以栁梢<lb/>
青詞戲之曰掛起招牌一聲喝采舊店新開熟事孩兒<lb/>
家懐老子畢竟招財當初合下安排又不豪門買獃自<lb/>
古道正身替代見任添差<lb/>
理宗朝嘗欲舉行推囘畆田之令有言而未行至賈似<lb/>
<pb n="KR3j0189_WYG_105-3b"/>
道當國卒行之有人作詩曰三分天下二分亡猶把山<lb/>
川寸寸量縱使一坵添一畆也應不似舊封疆又有作<lb/>
沁園春詞云道過江南泥墻粉壁右具在前述何縣何<lb/>
鄉里住何人地佃何人田氣象蕭條生靈憔悴經界從<lb/>
來未必然唯何甚為官為己不把人憐思量幾許山川<lb/>
況土地分張又百年四蜀巉巖雲迷鳥道兩淮清野日<lb/>
警狼煙宰相弄權姦人罔上誰念干戈未息肩掌大地<lb/>
何須經理萬取千焉<lb/>
<pb n="KR3j0189_WYG_105-4a"/>
蜀人文及翁登第後期集遊西湖一同年戲之曰西蜀<lb/>
有此景否及翁即席賦賀新郎云一勺西湖水渡江來<lb/>
百年酣醉囘首洛陽花世界煙渺黍離之地更不復新<lb/>
亭墮淚簇樂紅粧揺畫舫問中流擊楫何人是千古恨<lb/>
幾時洗余生自負澄清志更有誰磻溪未遇傅巖未起<lb/>
國事如今誰倚仗衣帶一江而已便都道江神堪恃借<lb/>
問孤山林處士但掉頭笑指梅花蕊天下事可知矣<lb/>
項羽廟在臨安近郡三衢十八里頭樟戴市市人失火<lb/>
<pb n="KR3j0189_WYG_105-4b"/>
延及斯廟人有詩曰嬴秦久矣酷斯民羽入闗中又火<lb/>
秦父老莫嗟遺廟毁咸陽三月是何人<lb/>
淨慈寺乃祖宗功徳院側有五百尊羅漢别創一田字<lb/>
殿安頓裝塑雄偉殿中有千手千眼觀音一位尤為精<lb/>
製其第四百二十二位阿濕毗尊者獨設一龕用黄羅<lb/>
為幙幙之傍置籖筒一座其像側身偃蹇便腹斜目覷<lb/>
人而笑臨安婦人祈嗣者必詣此炷香黙禱以手摩其<lb/>
腹云有感應日積月久汗手加於泥粉之上其腹黒光<lb/>
<pb n="KR3j0189_WYG_105-5a"/>
可鑒邪說誣民如此又假此以為題化之端歛掠民財<lb/>
不可勝計其無忌甚矣<lb/>
史彌逺作相時士夫多以鑽刺得官伶人俳優者一人<lb/>
手執一石用一大鑽鑽之乆而不入其一人以物擊其<lb/>
首曰汝不去鑽彌逺却來鑽彌堅可知道鑽不入也遂<lb/>
被流罪<lb/>
舊傳三歲拜郊或明堂大禮所有在前誤國姦臣首級<lb/>
在大理寺者必以文祭蓋訛傳謂以汚穢之物祭之其<lb/>
<pb n="KR3j0189_WYG_105-5b"/>
實乃少牢也其文云國家於三年恩霈汝雖誤國然今<lb/>
亦不忘汝之舊特用以祭繆傳若此豈朝廷寛大之恩<lb/>
哉<lb/>
杭州市肆有喪之家命僧為佛事必請親戚婦人觀看<lb/>
主母則帶養娘隨從養娘首問來請者曰有和尚弄花<lb/>
鼔棒否請者曰有則養娘爭肯前去花鼔棒者謂每舉<lb/>
法樂則一僧三四鼔棒在手輪轉抛弄諸婦人競觀之<lb/>
以為樂亦誨淫之一端也<lb/>
<pb n="KR3j0189_WYG_105-6a"/>
賈似道母兩國夫人本賈涉之賤妾嘉定癸酉涉為萬<lb/>
安丞似道在孕不容於嫡縣宰陳履常新淦人也涉與<lb/>
之通家往來以情告之遂相與謀陳宰令其妻過丞㕔<lb/>
之次諸妾環侍談話間因語丞妻以乏使令欲借知事<lb/>
一妾丞妻云惟所擇用陳妻遂指似道之母丞妻幸其<lb/>
去欣然許之即隨軒以歸縣衙及八月八日似道生於<lb/>
縣治賈承檄徃他郡歸謁于宰始知之終不復入丞㕔<lb/>
後改任雖攜似道歸鄉而其母竟流落及似道鎭維揚<lb/>
<pb n="KR3j0189_WYG_105-6b"/>
子母方得聚㑹享富貴數十年咸淳甲戌以壽終似道<lb/>
歸越治葬朝士貴戚設祭饌以相髙為競有累至數丈<lb/>
者裝祭之日以至攧死數人送葬者值水潦不問貴官<lb/>
沒及腰膝不得自便雖理宗度宗山陵無以過之其冬<lb/>
北兵渡江似道潰師<lb/>
寶祐乙夘御史洪天錫劾内臣盧允升董宋臣疏不行<lb/>
六月御筆御史丁大全除司諌御史陳大方除正言正<lb/>
言胡大昌除侍御洪天錫遂左遷時天下目丁大全陳<lb/>
<pb n="KR3j0189_WYG_105-7a"/>
大方胡大昌為三不吠之犬<lb/>
温陵吕中作國史要畧謂南渡之後一壞於紹興之檜<lb/>
再壊於開僖之韓三壊於嘉定之史愚亦謂理宗四十<lb/>
年在御一壊於嵩之再壊於大全三壞於似道也相之<lb/>
壞國如此哉<lb/>
　<lb/>
　<lb/>
　<lb/>
<pb n="KR3j0189_WYG_105-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今說海卷一百五<lb/>
</p>
<p>
</p>
  </div>
</body>
</text>
</TEI>
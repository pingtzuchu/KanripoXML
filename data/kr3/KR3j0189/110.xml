<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷一百十</head> <lb/>
    <p>
<pb n="KR3j0189_WYG_110-1a"/>
欽定四庫全書<lb/>
　古今說海卷一百十<lb/>
　　　　　　　　　　　　　明　陸楫　編<lb/>
　說畧二十六<hi>雜記二十六</hi>
　　錢氏私誌<hi>宋錢世昭</hi>
神廟熈寧間諭宰相王岐公云昭陵二女皆朕之姑卿<lb/>
可選勲賢之後有福者尚之岐公未有以奉詔㑹大父<lb/>
寶閣知台州囘光玉補試入太學適與岐公之子敏甫<lb/>
<pb n="KR3j0189_WYG_110-1b"/>
同齋敏甫告岐公云近有一錢少監子風骨不羣文采<lb/>
富贍恐可奉詔岐公遂就啟聖院設齋令敏甫盡召同<lb/>
舍飯罷岐公㑹茶熟視光玉甚乆皆不喻其意翊日又<lb/>
令敏甫竊取所業攜以進御云臣向奉詔選勲賢之後<lb/>
尚主今得吳越王錢某之孫與臣男同齋得其業又奏<lb/>
啟聖親見之事乞賜召見上云待共太皇商量後數日<lb/>
有旨令三班奉職曹詩進士錢某又一人忘其姓名於<lb/>
某月某日同候宣押曹詩以本色服光玉服布衣巳時<lb/>
<pb n="KR3j0189_WYG_110-2a"/>
候内侍宣押入内至一小殿殿内皆宫嬪兩貴主在焉<lb/>
引曹與光玉立於簾前斯須上小帽領出簾外熟視云<lb/>
簾外與簾内一般顧左右令止御樂聽聖旨簾内宫人<lb/>
傳㫖錢某可尚慶壽公主曹詩可尚承壽公主引入幕<lb/>
次更衣各賜襲衣玉帶服所賜畢引至殿下謝恩殿上<lb/>
軸簾慈聖裕陵宣仁欽聖同坐慈聖謂曹詩曰你是我<lb/>
姪曽見拊光玉背曰錢郎好女壻上云是箇享福節度<lb/>
使左右宫妃觀者如堵上同三殿徐登步輦還内樂聲<lb/>
<pb n="KR3j0189_WYG_110-2b"/>
漸遠復引光玉與曹詩再入幕次賜酒五行執事皆宫<lb/>
人飲罷内侍復引至宫門各以仗下御馬一匹崇政殿<lb/>
親從官二十人導歸第謂之宣繫玉帶赴朝三日除正<lb/>
刺史却繫方金御仙花帶赴朝參踰年賢穆下降三殿<lb/>
䕶送就第太常鹵簿迎引故事下降後三日貴主同副<lb/>
車詣景靈宫及入内謝畢方見舅姑舊例貴主畫堂垂<lb/>
簾坐舅姑拜簾外賢穆奏乞行常人禮上與慈聖大喜<lb/>
再三稱詔從請上令中使宣諭宰執是日宰執殿上稱<lb/>
<pb n="KR3j0189_WYG_110-3a"/>
賀<lb/>
賢穆乳母永嘉董夫人一日入禁中慈聖問云主主以<lb/>
未得子為念為甚不去玉仙聖母處求嗣董奏曰都尉<lb/>
不信事須是官家娘娘處分後數日光玉入禁中上笑<lb/>
云董婆來娘娘處說都尉來光玉皇恐謝罪欽聖云别<lb/>
沒事只是娘娘要教主主去玉仙求嗣董奏云都尉不<lb/>
信光玉奏云既得聖㫖安敢不信遂擇日與賢穆同詣<lb/>
玉仙止留知觀老道士一人祝香祈禱道士見貴主車<lb/>
<pb n="KR3j0189_WYG_110-3b"/>
服之盛歆艷富貴云願得貧道與大主做兒子歸而有<lb/>
娠明年四月十五日光玉欲赴朝賢穆云我昨夜夢見<lb/>
玉仙觀知觀來與我做孩兒亟遣人詣廟祈禱且問道<lb/>
士動静知觀自去年大主上廟後便不安不下床多日<lb/>
矣知觀在房内聞人聲問云甚處人來報云錢大主臨<lb/>
蓐齎香燭祈禱知觀笑云來催我也是日告殂大父寶<lb/>
閣善推步午時遣人來報光玉云得數七十有九若今<lb/>
日酉時生是箇有福節度使伯兄果酉時生平生淡薄<lb/>
<pb n="KR3j0189_WYG_110-4a"/>
享壽七十有九<lb/>
賢穆有荆雍大長公主牌印金鑄也金鞍勒瑪瑙鞭金<lb/>
撮角紅藤下馬杌子聞國初貴主乗馬元祐後不鑄印<lb/>
無乗馬儀物<lb/>
歐文忠任河南推官親一妓時先文僖罷政為西京留<lb/>
守梅聖俞謝希深尹師魯同在幕下惜歐有才無行共<lb/>
白于公屢㣲諷而不之恤一日宴於後園客集而歐與<lb/>
妓俱不至移時方來在坐相視以目公責妓云末至何<lb/>
<pb n="KR3j0189_WYG_110-4b"/>
也妓云中暑徃涼堂睡著覺失金釵猶未見公曰若得<lb/>
歐推官一詞當為償汝歐即席云栁外輕雷池上雨雨<lb/>
聲滴碎荷聲小樓西角斷虹明䦨干倚遍待得月華生燕<lb/>
子飛來栖畫棟玉鉤垂下簾旌涼波不動簟紋平水精<lb/>
雙枕傍有墮釵横坐皆稱善遂命妓滿酌償歐而令公<lb/>
庫償釵戒歐當少戢不惟不恤翻以為怨後修五代史<lb/>
十國世家痛毁吳越又於歸田錄中說文僖數事皆非<lb/>
美談從祖希白嘗戒子孫毋勸人陰事賢者為恩不賢<lb/>
<pb n="KR3j0189_WYG_110-5a"/>
者為怨歐後為人言其盗甥表云喪厥夫而無託攜孤<lb/>
女以來歸張氏此時年方七歲内翰伯見而笑云年七<lb/>
歲正是學簸錢時也歐詞云江南栁葉小未成陰人為<lb/>
絲輕那忍折鶯憐枝嫰不勝吟留取待春深十四五閒<lb/>
抱琵琶尋堂上簸錢堂下走恁時相見已留心何況到<lb/>
如今歐知貢舉時落第舉人作醉蓬萊詞以譏之詞極<lb/>
醜詆今不録<lb/>
岐公在翰苑時中秋有月上問當直學士是誰左右以<lb/>
<pb n="KR3j0189_WYG_110-5b"/>
姓名對命小殿對設二位召來賜酒公至殿側侍班俄<lb/>
頃女童小樂引步輦至宣學士就坐公奏故事無君臣<lb/>
對坐之禮上云天下無事月色清美與其醉聲色何如<lb/>
與學士論文若要正席則外廷賜宴正欲畧去苛禮放<lb/>
懐飲酒公固請不已再拜就坐上引謝莊賦李白詩美<lb/>
其才又出御製詩示公公嘆仰聖學髙妙毎起謝必勑<lb/>
内侍挾掖不令下拜夜漏下三鼓上悦甚令左右宫嬪<lb/>
各取領巾裙帶或團扇手帕求詩内侍舉牙床以金相水<lb/>
<pb n="KR3j0189_WYG_110-6a"/>
晶硯珊瑚筆格玉管筆皆上所用者於公前來者應之<lb/>
畧不停綴都不蹈襲前人盡出一時新意仍稱其所長<lb/>
如美貌者必及其容色人人得其歡心悉以進呈上云<lb/>
豈可虗辱須與學士潤筆遂各取頭上珠花一朶裝公<lb/>
幞頭簪不盡者置公服袖中宫人旋取針線縫聨袖口<lb/>
宴罷月將西沉上命輟金蓮燭令内侍扶掖歸院翊日<lb/>
問學士夜來醉否奏云雖有酒不醉到玉堂不解𢃄便<lb/>
上床取幞頭在面前抱兩公服袖坐睡恐失花也都下<lb/>
<pb n="KR3j0189_WYG_110-6b"/>
盛傳天子請客<lb/>
蔡魯公帥成都一日於藥市中遇一婦人多髪如畫者<lb/>
毛女語蔡云三十年後相見言訖不知所在蔡後以太<lb/>
師魯國公致仕居京師一日在相國寺資聖閣下納涼<lb/>
一村人自外入直至蔡前云毛女有書蔡接書其人忽<lb/>
不見啓封大書東明二字蔡不曉其意後貶長沙死於<lb/>
東明寺因就叢焉吕辨者蔡門人蔡罷珠履盡散獨呂<lb/>
送至長沙吕乗間問蔡云公髙明逺識洞鑒古今知國<lb/>
<pb n="KR3j0189_WYG_110-7a"/>
家之事必至於斯乎答云非不知也將謂老身可以幸<lb/>
免<lb/>
徐神翁自海陵到京師蔡謂徐云且喜天下太平是時<lb/>
河北盗賊方定徐云太平天上方遣許多魔君下生人<lb/>
間作壞世界蔡云如何得識其人徐笑云太師亦是<lb/>
紹興間吳山下有大井每年多落水死者董徳之太尉<lb/>
率衆作大方石板蓋井口止能下水桶遂無損人之患<lb/>
有人夜行聞井中呌云你幾箇怕壞了活人我幾箇幾<lb/>
<pb n="KR3j0189_WYG_110-7b"/>
時能勾託生觀此不可謂無鬼也<lb/>
徽皇聞米元章有字學一日於瑶林殿張絹圖方廣二<lb/>
丈許設瑪瑙硯李廷珪墨牙管筆金硯匣玉鎭紙水滴<lb/>
召米書之上出簾觀看令梁守道相伴賜酒果乃反繫<lb/>
袍袖跳躍便捷落筆如雲龍蛇飛動聞上在簾下囘顧<lb/>
抗聲曰竒絶陛下上大喜盡以硯匣鎭紙之屬賜之尋<lb/>
除書學博士一日崇政殿對事畢手執劄子上顧視令<lb/>
留椅子上米乃顧朶殿云皇帝呌内侍要唾盂閤門彈<lb/>
<pb n="KR3j0189_WYG_110-8a"/>
奏上云俊人不可以禮法拘一日見蔡魯公蔡云元章<lb/>
書法之妙今日可謂第一龜山須還他曼卿佛牌為第<lb/>
一米曰恁地時龜山却且做第二米有孔子贊曰孔子<lb/>
孔子大哉孔子孔子以前未有孔子孔子以後更無孔<lb/>
子孔子孔子大哉孔子<lb/>
東坡在惠州佛印居江浙以地逺無人致書為憂有道<lb/>
人卓契順者慨然歎曰惠州不在天上行即到矣因請<lb/>
書以行印即致書云嘗讀退之送李愿歸盤谷序愿不<lb/>
<pb n="KR3j0189_WYG_110-8b"/>
遇知於主上者猶能坐茂樹以終日子瞻中大科登金<lb/>
門上玉堂逺於寂寞之濱權臣忌子瞻為宰相耳人生<lb/>
一世間如白駒之過隙三二十年功名富貴轉盼成空<lb/>
何不一筆勾斷尋取自家本來面目萬刼常住永無墮<lb/>
落縱未得到如來地亦可以驂駕鸞鶴翺翔三島為不<lb/>
死人何乃膠柱守株待入惡趣昔有問師佛法在甚麽<lb/>
處師云在行住坐卧處著衣吃飯處痾屎刺撒處没理<lb/>
沒會處死活不得處子瞻胷中有萬卷書筆下無一㸃<lb/>
<pb n="KR3j0189_WYG_110-9a"/>
塵到這地位不知性命所在一生聪明要做甚麽三世<lb/>
諸佛則是一箇有血性的漢子子瞻若能脚下承當把<lb/>
一二十年富貴功名賤如泥土努力向前珍重珍重<lb/>
唐一行嘗語人曰吾得古人相法相人之法以洪範五<lb/>
福六極為主觀其所由察其所安可得大槩若其人忠<lb/>
孝仁義所作所為言行相應顚沛造次必歸於善者吉<lb/>
人也若不忠不孝不仁不義言行不相應顚沛造次必<lb/>
歸於惡者凶人也吉人必獲五福之報凶人必獲六極<lb/>
<pb n="KR3j0189_WYG_110-9b"/>
之刑不于其身必于其子孫若但於風骨氣色中料其<lb/>
前程休咎豈能悉中也<lb/>
荆公舉一酒令云有客姓任名稔販金販錦闗吏止之<lb/>
曰任稔任入金錦禁急又字謎云目字加兩㸃不得作<lb/>
貝字猜貝字欠兩㸃不得作目字猜賀資二字也又四<lb/>
箇口盡皆方加十字在中央不得作田字道不得作器<lb/>
字商圖字也<lb/>
燕北風俗不問士庶皆自稱小人宣和間有遼國右金<lb/>
<pb n="KR3j0189_WYG_110-10a"/>
吾衞上將軍韓正歸朝授檢校少保節度使對中人以<lb/>
上說話即稱小人中人以下即稱我家每日到漏舍誦<lb/>
天童經數十遍其聲朗朗然且云對天童豈可稱我自<lb/>
皇天生我皆改為小人云皇天生小人皇地載小人日<lb/>
月照小人北斗輔小人前後二十餘句凡稱我者皆改<lb/>
為小人誦畢贊笑云這天童極靈聖王少師云若無靈<lb/>
聖如何持得許多小人然小人有母皆嘗小人之食小<lb/>
人之稱其來古矣施之於經是可笑也<lb/>
<pb n="KR3j0189_WYG_110-10b"/>
隆興初賀子忱知樞密院有武臣陳理公賞稱從軍三<lb/>
十餘年累立戰功宣和年第一次燕山府立功靖康年<lb/>
第二次白溝河立功第三次黄河立功第四次京城立<lb/>
功建炎年第五次海州立功第六次揚州立功紹興年<lb/>
第七次𤓰州立功第八次和州立功第九次太平州立<lb/>
功辭氣不平謂朝廷推賞一次輕於一次賀正色云只<lb/>
為邊功一次近於一次武臣無詞聞者稱服<lb/>
宋相郊居政府上元夜在書院内讀周易聞其弟學士<lb/>
<pb n="KR3j0189_WYG_110-11a"/>
祁㸃華燈擁歌妓醉飲達旦翊日諭所親令誚讓云相<lb/>
公寄語學士聞昨夜燒燈夜燕窮極奢侈不知記得某<lb/>
年上元同在某州州學内喫齏煮飯時否學士笑曰却<lb/>
須寄語相公不知某年同在某處喫齏煮飯是為甚底<lb/>
无豐間宋閤使者善人倫鑑上知而問云朕相法如何對<lb/>
云陛下天日之表神明之姿下臣不得而名又問王安<lb/>
石如何對云安石牛行虎視牛行足以任虎視足以威<lb/>
又問卿如何對云臣草木瓦礫陛下用之則貴不用則<lb/>
<pb n="KR3j0189_WYG_110-11b"/>
賤<lb/>
張天覺丞相再召到闕謝表云十年去國門前之雀可<lb/>
羅一日還朝屋上之烏亦好後有一達官效顰云十年<lb/>
去國不聞長樂之鐘一日還朝復見大君之鼎見魏漢<lb/>
津所鑄九鼎初成也<lb/>
明節劉后一時遭遇寵傾六宫忽苦痁疾臨終戒左右<lb/>
我有遺祝在領巾上候我氣絶奏官家親自來解語畢<lb/>
而終左右馳奏上至哀慟悲不自勝領巾上蠅頭細<lb/>
<pb n="KR3j0189_WYG_110-12a"/>
字其辭云妾出身㣲賤而無寸長一旦遭遇聖恩得與<lb/>
嬪御之列命分寒簿至此夭折雖埋骨於九泉魂魄不<lb/>
離左右切望陛下以宗廟社稷之重天下生靈之衆大<lb/>
王帝姬之多不可以賤妾一人過有思念深動聖懷况<lb/>
後宫萬計勝如妾者不少妾深欲忍死面與君父訣别<lb/>
謫限已盡不得少留寃痛之情言不能盡下有數百㸃<lb/>
悲切之言不能盡記自後左右每欲寛解必提領巾上<lb/>
愈傷感聞者謂李夫人不足道也林靈素謂后是九華<lb/>
<pb n="KR3j0189_WYG_110-12b"/>
安妃臨終聞本殿異香音樂次年有青坡術士見后於<lb/>
巫山髣髴鈿合金釵云<lb/>
　叔父太尉昭陵之甥親見宣政太平文物之懿逮事<lb/>
　太上備膺眷遇在帝左右銜命出疆凡耳目所接事<lb/>
　出一時語流千載者廣記而備言之世昭敬請而集<lb/>
　名曰錢氏私誌云姪迪功郎秀州嘉興尉世昭序<lb/>
　<lb/>
　古今說海卷一百十<lb/>
</p>
<p>
</p>
  </div>
</body>
</text>
</TEI>
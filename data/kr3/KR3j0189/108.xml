<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷一百八</head> <lb/>
    <p>
<pb n="KR3j0189_WYG_108-1a"/>
欽定四庫全書<lb/>
　古今說海卷一百八<lb/>
　　　　　　　　　　　　　明　陸楫　編<lb/>
　說畧二十四<hi>雜記二十四</hi>
　　就日録<hi>闕名</hi>
唐人著夢書言夢有徵夫夢者何也釋氏以四法判之<lb/>
一曰無名薫習二曰舊識巡遊三曰四大偏増四曰善<lb/>
惡先兆周官筮人掌占六夢一曰正夢二曰噩夢三曰<lb/>
<pb n="KR3j0189_WYG_108-1b"/>
思夢四曰寤夢五曰喜夢六曰懼夢造化權輿曰神遇<lb/>
為夢形接為事浮虚夢揚沉實夢溺寢藉帶夢蛇鳥銜髪<lb/>
夢飛將雨夢水將晴夢火將病夢食將憂夢歌舞此列<lb/>
子之論也李泰伯潛書云夢者之在寢也居其傍者無<lb/>
異見耳目鼻口手足皆故形也魂之所遊則或羽而仙<lb/>
或冠而朝或宫室輿馬女婦奏舞興乎其前忽富驟榮<lb/>
樂無有限極及其覺也撫其躬無毛髪之得於是始知<lb/>
其妄而笑此無他獨其心之溺焉耳嗚呼將幸而覺邪<lb/>
<pb n="KR3j0189_WYG_108-2a"/>
抑將㝠㝠遂至於死邪前者諸說各有所見且周官載<lb/>
之甚悉而列子之神遇李泰伯之魂遊心溺果然哉然<lb/>
有二說如夜夢得金寶貨覺而無所獲若夢與女人交<lb/>
覺而失精此非心溺乎如夏月露卧偶夜露下而失覆則<lb/>
夢雪降冬月擁被衾多則夢火熾此非神遇乎夫至人<lb/>
無夢者縁無想念蓋恐此路頭熟著其所好而徃則將<lb/>
㝠㝠沒沒而不知返者有之要在平昔學力讀者當察<lb/>
之<lb/>
<pb n="KR3j0189_WYG_108-2b"/>
孔子曰道之將行也歟命也道之將廢也歟命也是聖<lb/>
人素其位而行所遇不可必故歸之於命先言道而後<lb/>
言命天之有命聖人依命而行道所以嚴君平西蜀設<lb/>
肆為人臣者勉之以忠為人子者勸之以孝是亦行道<lb/>
爾後世不知斯理殢於書傳自立一家或以五行支干<lb/>
或以二元九氣或專取於日或寓於星禽或依於易數<lb/>
立說紛紛徒惑聞見爾如漢高帝入闗三百人皆封侯<lb/>
趙括四十萬衆悉坑死豈漢兵無一人行衰絶運限者<lb/>
<pb n="KR3j0189_WYG_108-3a"/>
趙兵無一卒在生旺日時者此理可見近東淮岳總卿<lb/>
刋江西廖君所類諸家命書為五行精紀其集録備載<lb/>
而無去取亦不免拘於五行之内言之且造物者惡得<lb/>
以甲乙數語窺之且夫人事未盡焉盡天理故與人同<lb/>
即為合徳知過再犯即為轉趾聞言不信即為孤神財<lb/>
不儉用即為耗宿昔有軍校與趙韓王同年月日時生<lb/>
若韓王有一大遷除軍校則有一大責罰其小小升轉<lb/>
則軍校㣲有譴訶此又不知於命以何而取焉大抵燭<lb/>
<pb n="KR3j0189_WYG_108-3b"/>
理明之人五行神鬼皆不能拘繫陶淵明有云癡人前<lb/>
不宜說夢而達人前不可言命至急則無陰陽凡有妄<lb/>
心則被五行所惑一有私心則為鬼神所制況天道福<lb/>
善禍淫鬼神禍盈福謙以命取斷於卜師彼以餬口之<lb/>
迫而藉此術以度日欲决行藏一以為貴一以為賤轉<lb/>
為之惑以事求用於神彼以幽沉之後尸其享祭焉敢<lb/>
以無作有以曲為直私之於人且人事之公行未有詢<lb/>
人者惟有私求則徃祈禱之夫神鬼本畏人而人一有<lb/>
<pb n="KR3j0189_WYG_108-4a"/>
妄心求彼即彼得以肆欺於其間也近時有一内貴官<lb/>
以門下人命使術者議之若言命佳則必以奇禍擾之<lb/>
言命窮則必以好爵榮之此是特與造物爭功畧舉此<lb/>
以少釋其惑<lb/>
錢塘江潮之說前後紀録不一山海經以為海鰌出入<lb/>
穴之度佛書以為神龍之變化葛洪潮記謂天河激湧<lb/>
洞㝠正一經云月周天而潮應王充論衡謂水者地之<lb/>
血脉隨氣進退而為潮竇叔蒙海濤志以潮汐作濤必<lb/>
<pb n="KR3j0189_WYG_108-4b"/>
待于月月與海相推海與月相明東海漁翁海潮論云<lb/>
地浮於大海隨氣出入上下地下則滄海之水入於江<lb/>
謂之潮地上則江河之水歸於滄海謂之汐浙江發源<lb/>
最近江水少海水多其潮特大潘洞浙江論曰海門有<lb/>
二山曰龕曰赭夾岸潮之初來亦慢將近是山岸狹勢<lb/>
逼如湧而為濤姚令威聚語載㑹稽石碑大率元氣嘘<lb/>
翕天隨氣而漲㶑濆浡徃來潮順天而進退者也浙江<lb/>
南自纂風北自嘉興夾山而水濶下有沙潬<hi>徒旱切</hi>南北<lb/>
<pb n="KR3j0189_WYG_108-5a"/>
亘之隔礙洪波蹙遏潮勢非江山淺逼使之然也雲麓<lb/>
趙景安漫抄載徐明叔等高麗録云天包水水承地而<lb/>
元氣升降於太空之中地乗水力以自持且與元氣升<lb/>
降互為抑揚而人不覺衆家之議海潮潘洞之論勢頗<lb/>
為當理而止云勢逼而為濤東海漁翁之論源近逺而<lb/>
分大小理亦近似而云地浮於水其理間斷不若徐明<lb/>
叔等高麗録云天包水水承地而元氣升降竇叔蒙之<lb/>
論濤符于月此說正與㑹稽石碑及趙景安所議相合<lb/>
<pb n="KR3j0189_WYG_108-5b"/>
且月陰也潮水也皆應於易之坎卦為用故易說卦坎<lb/>
為水為月於此可見是以三家之論為得焉<lb/>
焚紙錢之說唐王璵傳曰漢以来葬者皆有瘞錢後世<lb/>
里俗稍以紙寓錢為鬼事至是璵乃用為禳祓則是䘮<lb/>
葬之焚紙錢起於漢世之瘞錢也其禱神而用寓錢則<lb/>
自王璵始矣康節先生春秋祭祀約古今禮行之亦焚<lb/>
楮錢程伊川怪問之曰㝠器之義也脫有益非孝子順<lb/>
孫之心乎徽廟朝高峯廖用中奏乞禁焚紙錢有云嘗<lb/>
<pb n="KR3j0189_WYG_108-6a"/>
怪世俗鑿紙為錢焚之以徼福於鬼神者不知何所據<lb/>
依非無荒唐不經之說要皆下里之所傳耳使鬼神而<lb/>
有知謂之慢神欺鬼可也李珂松牕百記云世既是妄<lb/>
人死而為鬼其妄又可知無身心耳目口鼻之實而六<lb/>
習常不斷顛倒沉迷豈復覺悟方其具酒殽列冥器鑿<lb/>
楮象錢印繪車馬而焚之以妄塞妄也蓋嘗原其本初<lb/>
恐瘞錢為死者之禍及世艱得錢易以紙錢自後㳂襲<lb/>
至唐而焚之其來久且逺而廖高峯遽欲絶之以塞妄<lb/>
<pb n="KR3j0189_WYG_108-6b"/>
費且夫子謂死葬之以禮又曰敬鬼神而逺之是夫子<lb/>
不欲遽絶而以有無之中言之惟邵康節云脫有益非<lb/>
孝子順孫之心最為通議<lb/>
夷堅志載眞官行持靈驗處極多且行持符法自虗靖<lb/>
正一二天師傳度符籙于世亦是運自己精神眞氣正<lb/>
心而驅除妖邪若自己神靈氣清心正之人鬼神亦自<lb/>
畏之況受正法符籙乎上帝好生慮有邪魔為下方之<lb/>
患遂以天神應化人世用此符籙而馘除之實於助國<lb/>
<pb n="KR3j0189_WYG_108-7a"/>
行化不為無補猶於自己積功立行可以超登仙列今<lb/>
也不然有無事取罪者妄意傳授符籙假此以茍衣食<lb/>
行持治病則自帶親僕專備附體仍呼神叱鬼又且召<lb/>
役嶽帝城隍且嶽帝城隍可比人間監司郡守謂如人<lb/>
役僕𨽻受其利養處之無法尚不伏使令不知汝有何<lb/>
功徳有何神通以動監司郡守况嶽帝城隍乎豈不自<lb/>
招陰譴而又要求財物作為淫亂動違天律生不免於<lb/>
雷震死則墮於風刀幽沉是誰之過歟<lb/>
<pb n="KR3j0189_WYG_108-7b"/>
舊傳不肖子有三變其初變為蝗蟲謂鬻田園而食次<lb/>
變為蠧蟲謂貨書而食又變為大蟲謂賣人而食此切<lb/>
當其理今之不肖子謂此三蟲恐未足以盡其實初父<lb/>
母未亡也憑藉父祖門蔭聲勢在外無所不為朝去暮<lb/>
歸盗竊財物恣情為非父兄以内有所主及持父兄家<lb/>
私事逼其婢妾至於掣肘或恐玷已遂為掩蔽付之無<lb/>
可奈何及託前世甚至在外指屋起錢髙價賖物低價<lb/>
出賣謂之轉肩人皆指而目之爺健大郎父有因此淹<lb/>
<pb n="KR3j0189_WYG_108-8a"/>
抑成疾又増利貸錢候父母死還錢謂之下丁錢其或<lb/>
母先父亡猶且庶幾者若或父亡而母存其為害特甚<lb/>
初父亡得財産入手豈顧其母及財散而母存甘旨不<lb/>
具展轉孤苦親戚兄弟有不忍者攜歸奉飬則徃彼爭<lb/>
喧取擾謂母有挾藏之物反為求索其親厭煩則付母<lb/>
還之復受岑寂或有兄弟麤給則興訟索分亦自有此<lb/>
等人資給以導其為訟既訟畢得錢浪費無歲月間又<lb/>
已空虗連及妻室姊妹覔人蓄養作偽親戚出入閨門<lb/>
<pb n="KR3j0189_WYG_108-8b"/>
分甘忍恥食殘衣弊而妻輩以寒饑所困初似羞澁終<lb/>
則願為間有妻輩家以力奪去及妻子輩鬻身事人或<lb/>
與所事者厚愛從彼棄此不肖子俱無所施則思舊所<lb/>
交遊者及父兄朋友而求索度日如此又不知以何等<lb/>
蟲處之矣<lb/>
　<lb/>
　<lb/>
　古今說海卷一百八<lb/>
</p>
<p>
</p>
  </div>
</body>
</text>
</TEI>
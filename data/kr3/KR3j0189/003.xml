<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今說海卷三</head> <lb/>
    <p>
<pb n="KR3j0189_WYG_003-1a"/>
欽定四庫全書<lb/>
　古今說海卷三<lb/>
　　　　　　　　　　　　　明　陸楫　編<lb/>
　說選三<hi>小錄三</hi>
　　北征記<hi>明楊榮</hi>
永樂二十二年春正月甲申大同開平守將竝奏阿嚕<lb/>
台所部侵掠邊境初忠勇王金忠來歸屢言阿嚕台弑<lb/>
主虐人違天逆命數為邊患請發兵討之願身為前鋒<lb/>
<pb n="KR3j0189_WYG_003-1b"/>
自効上可其奏至是勅縁邊諸將整兵以俟丙戌勅山<lb/>
西山東河南陜西遼東五都司各選馬步兵擇將統領<lb/>
以三月至北京山西行都司兵命都督李謙統領以三<lb/>
月至宣府必士馬精强兵甲堅利不如令者誅三月丁<lb/>
丑朔大閱命安遠侯栁升領中軍遂安伯陳英副之英<lb/>
國公張輔領左掖成國公朱勇副之成山侯王通領右<lb/>
掖興安伯徐亨副之武安伯鄭亨領左哨保定侯孟瑛<lb/>
副之陽武侯薛祿領右哨新寧伯譚忠副之寧陽侯陳<lb/>
<pb n="KR3j0189_WYG_003-2a"/>
懋忠勇王金忠率壯士為前鋒安順伯薛貴恭順伯呉<lb/>
克忠都督李謙等各領兵從上諭諸將曰為君奉天愛<lb/>
人為本朕臨御以來視民如子内安諸夏外撫四夷一<lb/>
視同仁咸期生遂逆賊阿嚕台始以窮蹙來歸撫之甚<lb/>
厚豺狼野心不知感德積久生慢反恩為讐侵擾邊疆<lb/>
毒虐黎庶違天負恩非一而足朕再出師搗其巢穴焚<lb/>
其積聚冦之微命危如絲髮當時從將士之志冦豈復<lb/>
有生理但體上帝好生之仁驅而逐之亦冀萬一其能<lb/>
<pb n="KR3j0189_WYG_003-2b"/>
改也而獸心終焉不變今朕必往伐之朕非好勞惡逸<lb/>
蓋志在保民有非得已爾等從朕誠能奮勇成功髙爵<lb/>
重賞不汝吝如方命失機則軍法亦不汝貸汝其懋哉<lb/>
四月戊申以親征阿嚕台告天地宗廟社稷遣官祭旗<lb/>
纛山川等神詔皇太子監國己酉車駕發北京次唐家<lb/>
嶺癸丑次龍虎臺遣太常寺臣祭告居庸山川乙卯度<lb/>
居庸關次岔道丙辰次懷來丁巳次土木陞陜西行都<lb/>
司指揮劉廣為右軍都督府都督僉事仍掌陜西行都<lb/>
<pb n="KR3j0189_WYG_003-3a"/>
司事戊午勅各城堡嚴哨瞭謹守備己未次長安嶺享<lb/>
諸將壬戌萬壽聖節禮部尚書吕震奏百官行賀禮詔<lb/>
却不受遂發長安嶺次赤城癸亥次雲州乙丑次雲門<lb/>
丁卯次獨石庚午次隰寧忠勇王所部指揮同知巴爾<lb/>
圗等獲諜者言冦去秋聞朝廷出兵挾其屬以遁及冬<lb/>
大雪丈餘孳畜多死部曲離散比聞大軍且至復遁往<lb/>
塔爾納穆爾河趨荒漠以避所以遣諜者慮聞之不實<lb/>
耳上曰然則冦去此不遠遂命諸將速進以獲諜功陞<lb/>
<pb n="KR3j0189_WYG_003-3b"/>
巴爾圗為都指揮僉事餘皆陞一等各賜白金有差辛<lb/>
未次西凉亭甲戌次開安五月乙亥朔次威遠鎮丁丑<lb/>
次環州戊寅次雙塔己卯次開平是日雨士卒有後至<lb/>
而霑濕者時其地尚寒上見之指示諸將曰士卒者將<lb/>
帥所資以成功名撫之至則報之厚古人有言視卒如<lb/>
嬰兒可與赴深谿視卒如愛子可與之俱死今方用此<lb/>
輩為國家除殘去暴其可不恤甲申召學士楊榮金幼<lb/>
孜至幄中諭之曰朕昨夕三鼔夢有若世所畫神人者<lb/>
<pb n="KR3j0189_WYG_003-4a"/>
告朕曰上帝好生如是者再此何祥也豈天屬意此冦<lb/>
部屬乎榮等對曰陛下好生惡殺格于天此舉固在除<lb/>
暴安民然火炎崐岡玉石俱燬惟陛下留意上曰卿言<lb/>
合朕意朕豈以一人有罪罰及無辜即命草勑遣中官<lb/>
畢力克及所獲冦卒齎往諭部落曰往者阿嚕台窮極<lb/>
來歸朕所以待之者皆爾等所知天地鬼神實監臨之<lb/>
此何負彼而比年以來冦敓我邊鄙䖍劉我烝黎累累<lb/>
不厭其自取之禍也朕間者雖以天人之怒再帥六師<lb/>
<pb n="KR3j0189_WYG_003-4b"/>
往行天討當是時如狥將士之志奮雷霆之威彼之危<lb/>
猶洪鑪片雪豈復有餘命哉朕體上帝好生之仁惟剪<lb/>
其枝葉毁其藏聚驅出曠遠之地豈徒全其餘息亦猶<lb/>
冀其或改而自新也廼獸心弗悛日增月益比吾邊氓<lb/>
困其荼毒者殆非一所夫為惡有本今王師之來罪止<lb/>
阿嚕台一人其所部頭目以下悉無所問有能承順天<lb/>
道輸誠來朝悉當待以至誠優與恩賚仍授官職聽擇<lb/>
善地安生樂業朕之斯言上通天地毋懷二三以貽後<lb/>
<pb n="KR3j0189_WYG_003-5a"/>
悔乙酉命安遠侯柳升等率軍士拾道中遺骸為叢塜<lb/>
瘞之上親為文祭焉丁亥次武平鎮戊子召諸將諭曰<lb/>
古謂武有七德禁暴誅亂為首又謂止戈為武蓋謂止<lb/>
殺非行殺也朕為天下主六合之内皆朕赤子豈間彼<lb/>
此哉今之罪人惟阿嚕台餘脅從之衆悉非得已不可<lb/>
以同日語自今凡有歸降者宜悉意撫綏無令失所非<lb/>
持兵器以嚮我師者悉縱勿殺用稱朕體天愛人之意<lb/>
己丑次威信戌辛卯次通川甸壬辰次長樂鎮文淵閣<lb/>
<pb n="KR3j0189_WYG_003-5b"/>
大學士楊榮金幼孜侍上曰漢髙祖過迫人慮迫於人<lb/>
今朕至長樂思與天下同樂何時而庶幾也榮等對曰<lb/>
有志者事竟成陛下聖志如此天必助順矣癸巳次香<lb/>
泉泊甲午次環翠岡乙未次永寧戌丙申次清平鎮即<lb/>
元之應昌路是日雨重車皆後上諭諸將曰輜重者六<lb/>
軍所恃為命兵法無輜重糧食無委積皆危道曹操所<lb/>
以屈袁紹者先焚其輜重今諸軍皆至而重車在後爾<lb/>
等獨不遠慮耶遂命分兵迎之丁酉宴隨征文武大臣<lb/>
<pb n="KR3j0189_WYG_003-6a"/>
命内侍歌太祖皇帝御製詞五章因舉爵諭諸大臣曰<lb/>
此先帝垂諭創業守成之難而示戒荒淫酣酗之失也<lb/>
朕嗣先帝鴻業兢兢焉惟恐失墜雖今軍旅之中君臣<lb/>
杯酒之歡不敢忘也尚相與共勉之英國公張輔等稽<lb/>
首對曰敢不欽遵聖諭戊戌次威遠州己亥宴文武大<lb/>
臣上曰朕仰循皇考之意自製詞五章以奉天法祖勤<lb/>
政恤民為言亦將以垂示吾子孫俾有所警朂遂命内<lb/>
侍歌之羣臣俯首聽畢皆叩頭言皇上深思遠慮前古<lb/>
<pb n="KR3j0189_WYG_003-6b"/>
帝王之所不及上悦悉霑醉而罷庚子次陽和谷辛丑<lb/>
次雙泉海壬寅次覽秀川癸卯次錦繡岡六月甲辰朔<lb/>
次祥雲屯乙巳次錦霞磧丙午次翠玉峯勅寧陽侯陳<lb/>
懋忠勇王金忠等曰用兵之道貴乎先知古之賢將所<lb/>
以動而勝人者先知敵之情也今興師遠出而未悉賊<lb/>
情何以成功朕以前鋒命爾尤宜晝夜用心其精擇勇<lb/>
智廣布偵邏如有所得星馳奏來朕佇俟焉丁未次鳴<lb/>
玉關戊申次清漠州己酉次和鸞谷庚戌次紫駝岡辛<lb/>
<pb n="KR3j0189_WYG_003-7a"/>
亥次清泉泊壬子次通流澗癸丑次金沙濼寧陽侯陳<lb/>
懋等得冦馬九疋來進上曰醜衆多詐安知非以是誘<lb/>
我也勅懋等益加防慎不可怠忽甲寅次秀水河乙卯<lb/>
次玉壘峯丙辰次寶屏山諭諸將曰今既深入敵地尤<lb/>
須謹備嚴哨瞭肅部伍明約束晝夜毋怠孔子行軍必<lb/>
臨事而懼孫呉兵法無恃其不來恃吾有以待之必敬<lb/>
慎如此庶幾萬全丁巳次凌雲峯戊午次玉沙泉上以<lb/>
塔蘭納穆爾河已近令諸將各嚴兵以俟是時將士皆<lb/>
<pb n="KR3j0189_WYG_003-7b"/>
踴躍思奮上聞之喜曰兵可用矣己未次龍武岡命寧<lb/>
陽侯陳懋忠勇王金忠率師再進且戒之曰若遇賊宜<lb/>
審機行事如兩鋒相當彼投戈下馬者皆良民勿殺如<lb/>
其來敵先以神機銃攻之長弓勁弩繼其後遇阿嚕台<lb/>
亦勿殺生擒以來庚申次天馬峯上以大軍繼進行數<lb/>
十里懋等遣人奏言臣等已至塔蘭納穆爾河彌望惟<lb/>
荒塵野草冦隻影不見車轍馬跡亦多漫滅疑其遁已<lb/>
久上遣英國公張輔成山侯王通等分兵山谷大索仍<lb/>
<pb n="KR3j0189_WYG_003-8a"/>
命寧陽侯陳懋忠勇王金忠前行覘賊車駕進駐河上<lb/>
以俟壬戌發河上次蒼石岡英國公張輔等相繼引兵<lb/>
還奏曰臣等分索山谷周廻三百餘里一人一騎之跡<lb/>
無睹必其遁久矣癸亥次連秀坡寧陽侯陳懋忠勇王<lb/>
金忠亦還奏曰臣等引兵抵白邙山咸無所遇以糧盡<lb/>
故還於是英國公張輔等奏願假臣等一月糧率騎深<lb/>
入罪人必得上曰今出塞已久人馬俱勞塞外早寒一<lb/>
旦有風雪之變歸途尚遠不可不慮卿等且休矣朕更<lb/>
<pb n="KR3j0189_WYG_003-8b"/>
思之甲子次翠雲屯召英國公張輔等諭曰昨日之言<lb/>
朕思之不可易也古王者制邊裔之道驅之而已不窮<lb/>
追也且今餘孽所存無幾茫茫廣漠之地譬如求一粟<lb/>
於滄海可必得耶吾寧失有罪誠不欲重勞將士朕志<lb/>
定矣其旋師於是兵部尚書李慶等進曰王者之師畏<lb/>
則舍之今塞北萬里無冦跡雖有數輩偷生窮漠陛下<lb/>
天地大德寧當盡殺之耶上悦遂命班師乙丑召諸將<lb/>
議分兵兩路南歸於是上率騎士東行命武安侯鄭亨<lb/>
<pb n="KR3j0189_WYG_003-9a"/>
等領歩卒西行期㑹開平丙寅次蒼玉澗諭諸將曰今<lb/>
大軍南還將士既未嘗見敵必有怠心寇蹤跡詭秘不<lb/>
可輕忽須嚴兵殿後仍戒飭軍中晝夜警備常如冦至<lb/>
丁卯次清流峽戊辰次富平川乙巳次長清戌庚午次<lb/>
懷柔甸壬申發懷柔甸次寧遠鎮七月甲戌朔乙亥次<lb/>
廻流灣丙子次清河鎮丁丑次峭石川戊寅次羣玉峯<lb/>
己卯次雙清島庚辰次清水源道旁有石崖數十丈命<lb/>
大學士楊榮金幼孜刻石紀行曰使萬世後知朕親征<lb/>
<pb n="KR3j0189_WYG_003-9b"/>
過此也辛巳次豐潤屯壬午次長林壑癸未次廣平川<lb/>
甲申次遠安鎮乙酉次通津戍其地平廣多糜子軍士<lb/>
有馳騎犯之者上適見之急下令止之謂諸將曰能種<lb/>
是者必安業於此不為寇矣而不見人者必聞大軍至<lb/>
懼而逃今縱騎犯之非仁其禁止士卒凡有種藝而無<lb/>
居人者皆勿犯違者斬丙戌次盤古鎮丁亥次翠微岡<lb/>
上御幄殿憑儿而坐大學士楊榮金幼孜侍上顧問内<lb/>
侍海壽曰計程何日至北京對曰其八月中矣上頷之<lb/>
<pb n="KR3j0189_WYG_003-10a"/>
既而諭榮等曰東宫厯渉年久政務已熟還京後軍國<lb/>
事悉付之朕惟優游暮年享安和之福矣榮對曰殿下<lb/>
孝友仁厚天下屬心允稱皇上之付託上喜顧太監馬<lb/>
雲賜榮幼孜羊酒而退戊子次雙流濼以旋師遣禮部<lb/>
尚書吕震齎書諭皇太子并詔告天下己丑次蒼崖戍<lb/>
上不豫下令大營五軍將士嚴部伍謹哨瞭毋忽庚寅<lb/>
次榆木川上大漸召英國公張輔受遺命傳位皇太子<lb/>
且云喪服禮儀一遵太祖皇帝遺制辛卯上崩内臣馬<lb/>
<pb n="KR3j0189_WYG_003-10b"/>
雲孟驥等以六師在遠外秘不發喪密召大學士楊榮<lb/>
金幼孜入議喪事遂一遵古禮含歛畢載以龍轝所至<lb/>
朝夕上食如常儀壬辰靈轝次雙筆峯大學士楊榮少<lb/>
監海壽奉遺命馳訃皇太子癸巳次連雲磧甲午次黑<lb/>
河戌乙未次宣威鎮丙申次廣漠川丁酉次青楊峽戊<lb/>
戌次聞喜岡己亥次白沙河庚子次香泉泊辛丑次通<lb/>
川甸壬寅次武平鎮武安侯鄭亨等所領官軍皆至八<lb/>
月癸卯朔靈轝度開平次雙塔甲辰次威遠城乙巳次<lb/>
<pb n="KR3j0189_WYG_003-11a"/>
西凉亭丙午次隰寧丁未次雲州戊申次赤城己酉次<lb/>
鵰鶚皇太孫奉皇太子命至自北京哭迎軍中始發喪<lb/>
六軍號痛聲徹天地庚戌次懷來辛亥入居庸關文武<lb/>
百官縗服軍民耆老僧道人等皆素服哭迎壬子及郊<lb/>
皇太子親王以下素服哭迎至宫中奉安仁智殿加歛<lb/>
奉納梓宫<lb/>
　<lb/>
　<lb/>
<pb n="KR3j0189_WYG_003-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今説海卷三<lb/>
</p>
<p>
</p>
  </div>
</body>
</text>
</TEI>
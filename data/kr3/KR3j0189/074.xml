<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今説海卷七十四</head> <lb/>
    <p>
<pb n="KR3j0189_WYG_074-1a"/>
欽定四庫全書<lb/>
　古今説海卷七十四<lb/>
　　　　　　　　　　　　　明　陸楫　編<lb/>
　説淵五十四<hi>别傳五十四</hi>
　　寶應錄<hi>闕名</hi>
開元中有李氏者嫁於賀若氏卒乃舍俗為尼號曰眞<lb/>
如家於鞏縣孝義橋其行高潔逺近宗推之天寶元年<lb/>
七月七日眞如於精舍戸外盥濯之間忽有五色雲氣<lb/>
<pb n="KR3j0189_WYG_074-1b"/>
自東而來雲中引手不見其形徐以囊授眞如曰寶之<lb/>
愼勿言也眞如謹守不敢失墜天寶末祿山作亂中原<lb/>
鼎沸衣冠南走眞如展轉流寓於楚州安宜縣肅宗元<lb/>
年建子月十八日夜眞如所居忽見二人衣皁衣引眞<lb/>
如東南而行行可五六十步値一城樓觀嚴飾兵衞鮮<lb/>
肅皁衣者指之曰化城也城有大殿一人衣碧衣戴寶<lb/>
冠號為天帝復有二十餘人衣冠亦如之呼為諸天諸<lb/>
天坐命眞如進既而諸天相謂曰下界喪亂時久殺戮<lb/>
<pb n="KR3j0189_WYG_074-2a"/>
過多腥穢之氣達於諸天不知何以救之一天曰莫若<lb/>
以神寶壓之又一天曰當用第三寶又一天曰今沴氣<lb/>
方盛穢毒凝固第三寶不足以勝之須以第二寶授之<lb/>
則兵可息亂世可清也天帝曰然因出寶授眞如曰汝<lb/>
往令刺史崔侁進達於天子復謂眞如曰前所授汝小<lb/>
囊有寶五段人臣可得見之今者八寶唯王者所宜見<lb/>
之汝愼勿易也乃具以寶名及所用之法授眞如已而<lb/>
復令皁衣者送之翌日眞如詣縣攝令王滔之以狀聞<lb/>
<pb n="KR3j0189_WYG_074-2b"/>
州州得滔之狀會刺史將行縣以狀示從事盧恒曰安<lb/>
宜縣有妖尼之事恠之甚也亟往訊之恆至縣召眞如<lb/>
欲以王法加之眞如曰上帝有命誰敢廢墮且寶非人<lb/>
力所致又何疑焉乃以囊中五寶示恆其一曰𤣥黃天<lb/>
符形如笏長可八寸餘闊三寸上圓下方近圓有孔黄<lb/>
玉也色比蒸栗澤若凝脂辟人間兵疫病氣其二曰玉<lb/>
雞毛文悉備白玉也王者以孝理天下則見其三曰穀<lb/>
璧白玉也徑五六寸其文粟粒自生無異雕鑴之狀王<lb/>
<pb n="KR3j0189_WYG_074-3a"/>
者得之則五穀豐稔其四曰王母玉環二枚亦白玉也<lb/>
徑六寸好倍於肉王者得之能令外國歸服其玉色光<lb/>
彩溢發特異於常盧恆曰玉信玉矣安知寶乎眞如乃<lb/>
悉出寶盤向日照之其光皆射日仰望不知光之所極<lb/>
也恆與縣吏同視咸異之翌日侁至恆白於侁曰寶蓋<lb/>
天授非人事也侁覆驗無異歎駭久之即具事申報節<lb/>
度使崔圓圓異之徵眞如詣府欲厯視之眞如曰不可<lb/>
圓固强之眞如不得已又出八寶一曰如意寶珠其形<lb/>
<pb n="KR3j0189_WYG_074-3b"/>
正圓大如雞卵光色瑩徹置之堂中明如滿月其二曰<lb/>
紅靺鞨大如巨栗赤爛若朱櫻視之可應手而碎觸之<lb/>
則堅重不可破也其三曰琅玕珠其形如環四分缺一<lb/>
徑可五六寸其四曰玉印大如半手其文如鹿䧟之印中<lb/>
著物則形見其五曰皇后採桑鉤二枚長五六寸其細<lb/>
如筯屈其末似金又似銀又類熟銅其六曰雷公石二<lb/>
枚斧形長可四寸闊一寸無孔膩如青玉八寶置之日<lb/>
中則白氣連天措諸陰室則燭耀如月其所厭勝之法<lb/>
<pb n="KR3j0189_WYG_074-4a"/>
眞如皆祕不可得而知也圓為錄表奏之眞如曰天命<lb/>
崔侁進達若何圓悟而止侁乃遣盧恆隨眞如上獻時<lb/>
史朝義方圍宋州又南䧟申州淮河道絶遂取江路而<lb/>
上抵商山入關以建巳月十三日達京時肅宗寢疾方<lb/>
甚視寶促召代宗謂曰汝自楚王為皇太子今上天賜<lb/>
寶獲於楚州天許汝也宜保愛之代宗再拜受賜以得<lb/>
寶之故即日改為寶應元年上既答天休乃升楚州為<lb/>
上州縣為望縣改縣名安宜為寶應焉刺史上進寶官<lb/>
<pb n="KR3j0189_WYG_074-4b"/>
皆有超升號眞如為寶和寵錫有加自後兵革漸偃年<lb/>
穀豐登封域之内幾至小康寶應之符驗也眞如所居<lb/>
之地得寶河壖高厰境物潤茂遺址後六合縣尉崔珵<lb/>
所居西堂之間相傳云西域胡人過其傍者至今莫不<lb/>
望其處而瞻禮焉<lb/>
　<lb/>
　<lb/>
　古今説海卷七十四<lb/>
</p>
<p>
</p>
  </div>
</body>
</text>
</TEI>
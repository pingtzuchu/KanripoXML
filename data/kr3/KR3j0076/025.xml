<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>義門讀書記卷二十五</head> <lb/>
    <p>
<pb n="KR3j0076_WYG_025-1a"/>
欽定四庫全書<lb/>
　義門讀書記卷二十五<lb/>
　　　　　　　　翰林院侍讀學士何焯撰<lb/>
　　後漢書<lb/>
八志　司馬紹統之作本漢末諸儒所傳而述于晉初<lb/>
劉昭注補别有總敘緣諸本或失刋劉敘故孫北海䕨<lb/>
陰劄記亦誤出蔚宗志律歴之文<lb/>
律歴權土灰　此灰字因下文葭莩之灰而誤史漢與<lb/>
<pb n="KR3j0076_WYG_025-1b"/>
淮南中皆作炭<lb/>
各家術皆當有効於其當時　通人之言議亦詳核<lb/>
禮儀上陵東都之儀<hi>至</hi>周徧如禮　明帝誠為凟禮然<lb/>
旣相沿有此議廢則難惟不得過侈如西京園寢之制<lb/>
耳魏文始毁髙陵祭殿注中魚豢之論習見近事不復<lb/>
深惟本意耳　按古者大事皆於祖廟行之若移上陵<lb/>
之禮於廟則禮不凟而愛敬不替矣<lb/>
髙禖立髙禖祠于城南　注中盧植注即鄭說而言之<lb/>
<pb n="KR3j0076_WYG_025-2a"/>
不悉束說疎矣<lb/>
養老皆祀聖師周公孔子　周孔並祭至唐始革其制<lb/>
五更亦如之　注引月令章句曰五更庶老也按五<lb/>
更旣庶老則更字為分書叟字無疑矣<lb/>
請雨郡國上雨澤　今雨澤章所始也<lb/>
拜王公　注所引夏勤策文此漢三公策文舊式又注<lb/>
引建寧四年七月立宋皇后文云今使太尉襲使持節<lb/>
奉璽綬按范氏靈帝紀于是年三月書太尉聞人襲免<lb/>
<pb n="KR3j0076_WYG_025-2b"/>
太僕李咸為太尉此是詔書不應有誤紀所書拜罷未<lb/>
審也<lb/>
桃印至立秋如故事是日浚井改水　今人不知有改<lb/>
水事改火則漢惟冬至行之當為以火徳故不欲如周<lb/>
之數改耶<lb/>
大儺先臘一日大儺　月令季春仲秋皆儺恐陰陽之<lb/>
氣或有所過其害及人而物或憑焉也漢所存者止于<lb/>
季冬大儺而已<lb/>
<pb n="KR3j0076_WYG_025-3a"/>
設桃梗鬱儡葦茭畢　注中所引度朔山一條今山海<lb/>
經無此文<lb/>
大喪或大赦天下　大赦上有或字則偶當大赦之後<lb/>
雖即位亦可無數赦<lb/>
祭祀封禪語在漢書郊祀志　上皆追述武帝事注東<lb/>
觀書云云宜在下文上至奉髙下<lb/>
六宗　注中諸家之釋惟紹統之說得其通矣<lb/>
迎春三時不迎　不迎三時自漢始<lb/>
<pb n="KR3j0076_WYG_025-3b"/>
論然而未有金玉銀銅之器也　此玉專指印璽劉昭<lb/>
之難非也<lb/>
天文　注中所引張衡靈憲以為溟涬為根龎鴻為幹<lb/>
太元為實周子太極圖蓋權輿于此文<lb/>
五行雞禍靈帝光和元年南宫侍中寺雌雞欲化雄條<lb/>
　在侍中寺者兆宫省臣將有雌化為雄者曹氏之祥<lb/>
也莽后族操閹孽其占同頭冠未變者至子丕乃簒盗<lb/>
也<lb/>
<pb n="KR3j0076_WYG_025-4a"/>
青𤯝七寸二分商數也五寸四分徴數也　曲說<lb/>
屋自壞獻帝初平二年三月長安宣平城門外屋無故<lb/>
自壞條　占在王允不在卓也注所引袁書是李傕傳<lb/>
允奉天子保宣平城門樓上窮蹙乃下<lb/>
災火安帝永初二年四月甲寅條　此視天文志所載<lb/>
為詳然勝實痼疾鄧后固不輕以天下與從子也<lb/>
延熹四年先是亳后因賤人得幸　后紀云帝惡梁氏<lb/>
改姓為薄<lb/>
<pb n="KR3j0076_WYG_025-4b"/>
中平二年二月己酉南宫靈臺災　靈紀注云時燒靈<lb/>
臺殿樂成殿此條下云周家之所造似當為靈臺<lb/>
騶騎電激　謂左騶督促賣官錢者也事見羊續及宦<lb/>
官傳<lb/>
龍蛇孽永康元年八月桓帝時政治衰缺<hi>至</hi>則為妖孽<lb/>
　此語過歐陽子司天考論逺矣<lb/>
人化七年越嶲有男化為女子條　明萬歴中陜西李<lb/>
良雨事其占果同<lb/>
<pb n="KR3j0076_WYG_025-5a"/>
郡國　謂之郡國反不能該司𨽻矣所以前史諸志之<lb/>
名不容輕改<lb/>
河南尹有函谷闗　函谷在穀城者非秦之函谷故于<lb/>
宏農下以故秦函谷闗别之<lb/>
有氾水　注引左傳周襄王處鄭地氾按襄王所處者<lb/>
氾也此注與潁川襄城下注相亂<lb/>
河内郡溫蘇子所都濟水出王莽時大旱遂枯絶　按<lb/>
酈善長曰濟水當王莽之世川瀆枯竭其後水流逕通<lb/>
<pb n="KR3j0076_WYG_025-5b"/>
津渠勢改尋梁脈水不與昔同然則枯絶者河内濟源<lb/>
也<lb/>
河東郡汾陰　注引博物記曰古之綸少康邑按梁國<lb/>
虞縣下馬注有綸城少康邑與此錯出若馬誤則劉書<lb/>
當證明之<lb/>
有董池陂古董澤　注引左傳曰改蒐于董董澤之蒲<lb/>
按上臨汾董亭下細注旣引改蒐于董則此當專主董<lb/>
澤<lb/>
<pb n="KR3j0076_WYG_025-6a"/>
宏農郡華陰　注晉地道記曰潼闗是也按水經注云<lb/>
河在闗内南流潼激闗山因謂之潼闗歴北出東崤通<lb/>
謂之函谷闗也邃㟁天髙空谷幽深澗道之狹車不方<lb/>
䡄號曰天險是直以潼闗函谷為一地二名也<lb/>
左馮翊　魏略李義傳建安初闗中始開詔分馮翊西<lb/>
數縣為左内史郡治髙陵以東數縣為本郡治臨晉蓋<lb/>
一時權制旋復故故司馬氏不載然劉注當補見也<lb/>
右扶風漆有漆水　注皇覧曰有師曠冢名師曠山按<lb/>
<pb n="KR3j0076_WYG_025-6b"/>
師曠晉人無緣得葬于此疑皇覧誤<lb/>
梁國有魚門　注引邾人縣曺誤魚門自邾城門名也<lb/>
碭山　當作碭不當作碭山前志可攷<lb/>
薄　注杜預曰蒙縣西北有薄城中有湯冢按劉向云<lb/>
殷湯無葬處此何以云<lb/>
沛國虹　魯之大蒐恐不當在此注所引地道記誤也<lb/>
且與奉髙下注相亂<lb/>
魯國有闕里孔子所居　注引漢晉春秋及意别傳注<lb/>
<pb n="KR3j0076_WYG_025-7a"/>
地里何取于此<lb/>
有牛首亭　注左傳桓十四年宋伐鄭取牛首按旣取<lb/>
鄭地則非此牛首明矣<lb/>
六國時曰徐州　俆音舒左傳正作舒史記索隱齊世<lb/>
家下注云其字從人說文作䣄則今與九州之徐同一<lb/>
字者乃傳寫誤也特正之<lb/>
常山國欒城　注云在縣西北四十里疑當在上有塞<lb/>
下<lb/>
<pb n="KR3j0076_WYG_025-7b"/>
九門　注云碣石山戰國策云在縣界按此碣石非禹<lb/>
貢冀州貢道所由入河蓋又一山<lb/>
清河國貝邱　舊刻貝字皆作具惟以中二畫與具字<lb/>
别<lb/>
濟北國有光里　京相璠謂光里即左傳所謂廣里與<lb/>
此書合<lb/>
山陽郡湖陸　注引地道記縣西有費亭城魏武帝初<lb/>
所封按費亭仍曹騰故封注謬引<lb/>
<pb n="KR3j0076_WYG_025-8a"/>
琅邪國西海　疑前書海曲之誤<lb/>
齊國臨菑本齊刺史治　注引皇覧曰吕尙冢在縣城<lb/>
南按太公封齊五世葬周安得有冢在臨菑<lb/>
九江郡壽春　注漢官云刺史治去雒陽千三百里與<lb/>
志不同按志據中興以後漢官所據末年也<lb/>
阜陵　晉書地理志云阜陵漢明帝時淪為麻湖<lb/>
會稽郡鄞章安故治閩越地光武更名　注引晉元康<lb/>
記曰本鄞縣南之囘浦鄉章帝章和元年立未詳按前<lb/>
<pb n="KR3j0076_WYG_025-8b"/>
書有囘浦縣南部都尉治注家不就前書核其沿革而<lb/>
泛引地記以為鄉名何也　通鑑注引𨽻釋云當云章<lb/>
安故囘浦章帝更名東候官故治閩越地光武更名于<lb/>
文乃足此郡之末有東部侯國四字却是衍文侯與候<lb/>
相近而南部所治故文有錯亂<lb/>
呉郡　呉郡圖經續記曰漢順帝永建四年分會稽為<lb/>
呉郡以浙江中流為界故餘杭富春皆屬呉郡但前書<lb/>
有錢唐靈帝時朱雋封錢唐侯而今志無之按戴就傳<lb/>
<pb n="KR3j0076_WYG_025-9a"/>
揚州刺史歐陽參收就于錢唐獄明當時未嘗并省蓋<lb/>
闕文也<lb/>
烏程　注引左傳衡山當如或說在丹陽縣若至烏程<lb/>
則過呉郡矣<lb/>
廣漢郡雒州　前志廣漢郡但作雒此州字疑衍<lb/>
揵為郡荷節　前志符莽曰符信此荷節疑符節<lb/>
越嶲郡臺登　應劭云今曰臺髙<lb/>
武都郡下辨武都道　隷續據武都丞吕國十二人題<lb/>
<pb n="KR3j0076_WYG_025-9b"/>
名有下辨道長任詩謂志闕一道字按前志正作下辨<lb/>
道洪說是前志武都無道字則上下誤寫耳<lb/>
安定郡出薄落谷　四字乃側注當衍出字而在烏水<lb/>
出下<lb/>
三水　注中有左谷三字乃正文當連三水下<lb/>
太原郡上郡五原郡雲中郡朔方郡定襄郡　五郡注<lb/>
中皆脫雒陽北里數<lb/>
鴈門郡原平故屬太原　注引古史考曰趙衰居原今<lb/>
<pb n="KR3j0076_WYG_025-10a"/>
原平縣按趙衰所居當是温原譙叟誤<lb/>
上谷郡寗廣寗　按前書寧莽曰博康廣寧莽曰廣康<lb/>
則為寧不為寗審矣<lb/>
遼東郡候城　按候城旣屬元菟郡不當仍列于此<lb/>
遼東屬國昌遼故天遼屬遼西　按前書遼東無天遼<lb/>
無慮　上遼東十一城中已列無慮此處何以複出<lb/>
按鮮卑傳中中攻扶黎營注云縣屬遼東屬國恐扶黎<lb/>
之誤<lb/>
<pb n="KR3j0076_WYG_025-10b"/>
交趾郡　洪适𨽻續云漢武帝置交趾刺史在十三州<lb/>
數中東都因之杜佑通典云獻帝時以交趾刺史張津<lb/>
交趾太守士燮有請改刺史為州牧至建安十八年復<lb/>
禹貢九州省交趾入荆益帝紀自靈帝以前屢書交趾<lb/>
刺史事迹傳中載交趾事却多作交州蓋是要其終而<lb/>
言之但郡國志自中興以來直云交州不載廢置本末<lb/>
可謂闕文<lb/>
百官司徒　注中干寳之說是以時制附㑹古禮謬甚<lb/>
<pb n="KR3j0076_WYG_025-11a"/>
博士　注本紀桓帝延熹二年置秘書監按置秘書監<lb/>
典領中書之不列于學官乃諸子百氏皆在焉與博士<lb/>
傳經者異矣注以無所附故見于此其官亦六百石遂<lb/>
比諸博士不知當屬少府在御史中丞之後如蘭臺令<lb/>
史亦六百石乃其比也<lb/>
光祿勲　注引漢官有官醫一人按宿衞在内恐倉卒<lb/>
遇疾故有官醫<lb/>
五官中郞將條　當時侍郞乃中郞之副郞中則列于<lb/>
<pb n="KR3j0076_WYG_025-11b"/>
郞之中而已<lb/>
羽林左監　注引漢官謂二監官屬史吏皆自出羽林<lb/>
中今武官不别置府史本此<lb/>
右屬光祿勲舊有左右曹秩以二千石上殿中主受尙<lb/>
書奏事平省之世祖省使小黄門郞受事　左右曹省<lb/>
而尙書之權歸宦寺矣<lb/>
太僕　注引漢官有官醫其獸醫也耶若後廷尉之醫<lb/>
則為罪人設鴻臚之醫為逺人設衛尉之醫為宿衛設<lb/>
<pb n="KR3j0076_WYG_025-12a"/>
也<lb/>
右屬太僕條　中興之初邊陲蕭條靡有孑遺芻牧無<lb/>
所出故皆省之　國馬之政不可以廢中興矯前失之<lb/>
過乘輿六廐節之可也然和帝紀永元五年詔省减凉<lb/>
州諸苑馬則中興止設漢陽流馬苑而其後仍置之矣<lb/>
安帝永初六年又于越嶲置長利髙望始昌三苑益州<lb/>
置萬歲苑犍為置漢平苑<lb/>
宗正條　西京枝屬其後衰者猶皆可考跨連荆益不<lb/>
<pb n="KR3j0076_WYG_025-12b"/>
失舊物蓋頼此制也注引漢官有官醫重枝屬故也後<lb/>
司農事劇故亦置醫<lb/>
大司農條　四時上簿如今之季報册　損多益寡如<lb/>
今之撥餉有不同<lb/>
平準令一人　靈紀熹平四年改平準為中準使宦者<lb/>
為令列于内署則曾屬少府至獻帝初復故<lb/>
太醫令一人六百石本注曰掌諸醫　注引漢官曰員<lb/>
醫二百九十三人按二百九十三人當兼在諸曹者言<lb/>
<pb n="KR3j0076_WYG_025-13a"/>
之<lb/>
侍中贊導衆事顧問應對法駕出多識者一人參乘<lb/>
侍中得人則宦者之權自然抑損<lb/>
黄門侍郞　注引衛權注呉都賦按衛權字伯輿見三<lb/>
國志注中諸本皆誤瓘宋本亦誤<lb/>
小黄門掌侍左右受尙書事　後漢樊安碑云為小黄<lb/>
門右史右史今不見于志豈以其侍左右而得此名歟<lb/>
祠祀令一人　本注曰下典中上疑脫宦者二字<lb/>
<pb n="KR3j0076_WYG_025-13b"/>
御史中丞一人　魏志鮑勛傳黄初四年為宫正宫正<lb/>
即御史中丞也是亦沿周官小宰之意特大夫不領名<lb/>
實乖耳西京屬副相猶得周官遺法至東京轉屬少府<lb/>
則三公不得聞天子左右之人事任輕而體統䙝矣<lb/>
蘭臺令史　前書百官公卿表御史中丞在殿中蘭臺<lb/>
掌圖籍秘書桓紀延熹二年初置秘書監官注引漢官<lb/>
儀秘書監一人秩六百石其官當列中丞下屬於少府<lb/>
而此志遺之劉氏注補于太常博士之下則非也<lb/>
<pb n="KR3j0076_WYG_025-14a"/>
太子庶子如三署中郞　觀此制則庶子乃武臣後中<lb/>
庶子如侍中則偹顧問與此不同<lb/>
右屬太子少傅本注曰凡初即位未有太子官屬皆罷<lb/>
唯舎人不省領屬少府　前書儒林傳博士弟子歲課<lb/>
一科二十人為太子舎人蓋愼選文學之士也雖未有<lb/>
太子而舎人不省以其成材實難非可求之倉卒領屬<lb/>
少府亦以天子私財儲而養之<lb/>
右屬北軍中候　注大駕鹵薄五校在前各有鼔吹一<lb/>
<pb n="KR3j0076_WYG_025-14b"/>
部按五校之有鼓吹以在大駕之前也然則鼓吹惟天<lb/>
子得有之故大將軍曰賜<lb/>
司𨽻校尉一人比二千石本注曰孝武帝初置　劉注<lb/>
曰周無司𨽻按秋官司𨽻掌五𨽻之法何謂無之但所<lb/>
掌不同耳<lb/>
州郡邊郡置農都尉主屯田殖榖　若邊郡素不置農<lb/>
都尉則充國不能行之倉卒<lb/>
建武六年省諸郡都尉并職太守無都試之役　無都<lb/>
<pb n="KR3j0076_WYG_025-15a"/>
試之役亦所以匽武也然於古者務農講武之意偏有<lb/>
所廢矣至王荆公行保甲法十年始成元祐始罷之當<lb/>
以其無實而徒擾民故耶　注每有劇賊郡臨時置都<lb/>
尉事訖罷之按此如桓紀初置太山瑯琊都尉官其後<lb/>
次第皆罷是也袁紹傳中有上洛都尉亦此類<lb/>
王國省御史大夫廷尉少府宗正博士官　博士官不<lb/>
當省<lb/>
闗内侯　注所引劉劭爵制此條宜補前書下然自五<lb/>
<pb n="KR3j0076_WYG_025-15b"/>
爵以上即不得其說矣以其猶近漢姑以為攷古之助<lb/>
可耳<lb/>
輿服長冠此冠髙祖所造故以為祭服　祖宗所造服<lb/>
之以祭如其存也<lb/>
武冠貂尾為飾　注引徐廣又曰意謂北方寒凉本以<lb/>
貂皮煖額附施於冠因遂變成首飾今朝㑹髙麗使臣<lb/>
所冠近煖額之說<lb/>
　義門讀書記卷二十五<lb/>
</p>
<p>
</p>
  </div>
</body>
</text>
</TEI>
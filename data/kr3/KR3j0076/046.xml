<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>義門讀書記卷四十六</head> <lb/>
    <p>
<pb n="KR3j0076_WYG_046-1a"/>
欽定四庫全書<lb/>
　義門讀書記卷四十六<lb/>
　　　　　　　　　　翰林院侍讀學士何焯撰<lb/>
　　文選<hi>詩</hi>
東廣微補亡詩　首之以補亡詩編集欲以繼三百篇<lb/>
之緒非茍然而已也<lb/>
南陔彼居之子　居當讀為誰居之居猶詩云彼其之<lb/>
子也注以為未仕者於文義未妥<lb/>
<pb n="KR3j0076_WYG_046-1b"/>
色思其柔　思柔則愛敬交至矣<lb/>
由庚蕩蕩夷庚　王伯厚云左傳成十八年披其地以<lb/>
塞夷庚正義謂平道二字本於此注誤辨亡論旋皇輿<lb/>
於夷庚同<lb/>
崇邱恢恢大圜<hi>至</hi>于何不養　資生於九壤仰化於大<lb/>
圜<lb/>
謝靈運述祖德詩二首　二詩首尾呼應<lb/>
拯溺由道情二句　道情神理縈拂前後如此則駿烈<lb/>
<pb n="KR3j0076_WYG_046-2a"/>
豐功非麄材幸成方是述祖徳詩<lb/>
秦趙欣來蘇二句　獻武乘符堅衰敗克復兗青司豫<lb/>
四州<lb/>
逺圖因事止　獻武移鎮東陽於道疾篤上疏云去冬<lb/>
奉司徒道子告括囊逺圖<lb/>
遺情捨塵物　與委講改服呼應所謂不纓塵垢也<lb/>
韋孟諷諌詩　家父凡伯之流<lb/>
斯惟皇士　謂天子之命士也注非<lb/>
<pb n="KR3j0076_WYG_046-2b"/>
時靡不練　言今年長當委練也<lb/>
張茂先勵志詩　漢末東北之士為學最盛張公此詩<lb/>
居然有端緒可尋　張公詩惟此一篇餘皆女郎詩也<lb/>
　輕薄壯士諸篇鮑明逺所祖微過多耳<lb/>
雖有淑姿八句　應上自舍<lb/>
養由矯矢八句　以立志言之應上求焉斯至<lb/>
安心恬蕩八句　以力行言之應上衆鮮克舉<lb/>
水積成淵八句　此章伸立志下章伸力行應上大猷<lb/>
<pb n="KR3j0076_WYG_046-3a"/>
抽緒<lb/>
纆牽之長實累千里　力行中包改過<lb/>
進徳修業四句　應上先民髙矩<lb/>
曹子建責躬應詔詩表　表與詩俱載夲傳　時封雍<lb/>
邱王　二篇詞義之美漢魏以來不可多見<lb/>
責躬詩恩不遺物　謂復立為鄄城王也注非<lb/>
願蒙矢石四句　此即求自試表之意同氣一體冀可<lb/>
感動立功報國即不虛此生未可律以自晦免猜之常<lb/>
<pb n="KR3j0076_WYG_046-3b"/>
也<lb/>
應詔詩騑驂倦路二句　頓挫<lb/>
潘安仁闗中詩　觀晉書孟觀傳所載事甚略此詩可<lb/>
補其闕　議論竒偉非陸士衡所及<lb/>
以萬為一　三國志國淵傳破賊文書舊以一為十此<lb/>
因舊制而譎諌也<lb/>
情固萬端<hi>至</hi>伏尸漢邦　此言首虜不實情所常有惟<lb/>
叛酋忽生忽死宜核其實嚴示賞罰以明國之大法尋<lb/>
<pb n="KR3j0076_WYG_046-4a"/>
繹此詩當日廷議于觀太苛于駿太狥故作者特為平<lb/>
兩人之功罪也<lb/>
周人之詩<hi>至</hi>我心傷悲　萬年小醜編戸𨽻屬非獫狁<lb/>
昆夷之比不足聲歌其事以曜威吾詩特愍民莫而已<lb/>
如熙春陽　老子衆人熙熙如享太牢如登春䑓<lb/>
曹子建公讌詩　何等興象明月一聨賦而比也<lb/>
朱華冐緑池　西園有芙蓉池<lb/>
千秋長若斯　結到讌亦以頌終之<lb/>
<pb n="KR3j0076_WYG_046-4b"/>
王仲宣公讌詩守分豈能違　守分則猶以漢臣自處<lb/>
也結處頌之以同符周公則猶以北面事之也<lb/>
劉公幹公讌詩　此篇似與子建一時所作<lb/>
應德璉侍五官中郎將建章䑓集詩　音節自壯敘致<lb/>
亦欵曲<lb/>
陸士衡皇太子宴元圃宣猷堂有令賦詩　入夲題後<lb/>
太促亦絕無勸勉愍懐之語<lb/>
陸士龍大將軍讌㑹被命作詩陵風協極　以上二句<lb/>
<pb n="KR3j0076_WYG_046-5a"/>
例之則極字當指八極非北極也陵風特言其風教之<lb/>
崇髙耳<lb/>
王在華堂　謂成都也<lb/>
應吉甫晉武帝華林園集詩登庸以徳二句　此即明<lb/>
聰之實也<lb/>
貽宴好㑹　貽疑作怡謂歡宴也<lb/>
謝宣逺九日從宋公戲馬䑓集送孔令詩　宣逺與康<lb/>
樂詩皆從九日直起都忘此集宋公乃為孔令出也<lb/>
<pb n="KR3j0076_WYG_046-5b"/>
中間巢幕無留燕二句亦似興歸者然送孔令終覺太<lb/>
略<lb/>
謝靈運九日從宋公戲馬臺集送孔令詩　康樂較優<lb/>
於宣逺然皆不見宋公優賢孔令知止之美此齊梁間<lb/>
詩人知體要者鮮也　在宥一聨似亦有優賢之意遂<lb/>
海隅亦似以二疏比孔卒章微致不能見幾逺逝之感<lb/>
是其心猶不忘事二姓為可恥也<lb/>
顔延年應詔讌曲水作詩昔在文昭<hi>至</hi>屏京維服　此<lb/>
<pb n="KR3j0076_WYG_046-6a"/>
㑹特為二藩祖道故兼頌之而并及義康也<lb/>
於赫王宰　相王者當時語此云王宰於義乃順<lb/>
朏魄雙交四句　敘致偉麗<lb/>
化際無間　即指二王出牧也<lb/>
幙帷蘭甸<hi>至</hi>末　畫流折波㸃出曲水出濟句收祖二<lb/>
王末以自叙結乃當時體<lb/>
皇太子釋奠㑹作詩巾卷充街　宋書禮樂志國子太<lb/>
學生冠葛巾服單衣以為朝服執一卷經以代手板此<lb/>
<pb n="KR3j0076_WYG_046-6b"/>
所謂巾卷也注未審細胡三省于王儉事下注巾卷則<lb/>
尤憒憒矣<lb/>
邱希範侍宴樂遊苑送張徐州應詔詩　注齊明帝時<lb/>
張謖為北齊州刺史又五臣本題無張字吕向注希範<lb/>
時為中郎武帝弟宏為徐州刺史應詔送之按詩中有<lb/>
匪親孰為寄之語則五臣本是也　善注又曰集題曰<lb/>
兼中書侍郎邱遲上按集題益知為梁時詩　體製未<lb/>
工而有新句<lb/>
<pb n="KR3j0076_WYG_046-7a"/>
實惟北門重　注引史記黔夫守徐州燕人祭北門謂<lb/>
齊之北門按此徐州從人與䣄同乃魯國薛縣也與南<lb/>
北两徐州無與若引此則趙人祭西門更如何牽合耶<lb/>
沈休文應詔樂遊苑餞吕僧珍詩　大手不重樂遊故<lb/>
只餞席樽上林一句㸃命師一聨語極深厚　函轘二<lb/>
聨地理不必可尋齊梁詩皆然妄生穿鑿則謬矣結有<lb/>
千鈞力<lb/>
曹子建送應氏詩清時首　繾綣百折<lb/>
<pb n="KR3j0076_WYG_046-7b"/>
孫子荆征西官屬送于陟陽候作詩　漫浪無歸等于<lb/>
狂易　時方貴老莊而見之于詩亦為創變故舉世推<lb/>
髙<lb/>
子荆魏孫資之孫　骨力甚健與後來孫許不同<lb/>
潘安仁金谷集作詩　勝地盛遊兼叙景物　儗建安<lb/>
公讌猶與應氏為近<lb/>
謝宣逺王撫軍庾西陽集别時為豫章太守庾被徴還<lb/>
東　叙三人更難為工<lb/>
<pb n="KR3j0076_WYG_046-8a"/>
舉觴矜飲餞二句　捻集字于王已不略<lb/>
來晨無定端四句　上二警痛下二如畫<lb/>
謝靈運鄰里相送方山詩　留别鄰里借以自解于徐<lb/>
傳又變體也　析析一聨直書即目絕去雕飾上句興<lb/>
積痾下句興寡欲　積痾一聨話别在目<lb/>
解䌫及流潮　去之速<lb/>
資此永幽棲　居之安<lb/>
謝元暉新亭渚别范零陵詩　雲去一聨既有興象兼<lb/>
<pb n="KR3j0076_WYG_046-8b"/>
之故實<lb/>
沈休文别范安成詩　清便婉轉自成永明以後風氣<lb/>
　上四句總起第三聨指范第四聨自叙送别者所以<lb/>
申道彼此之情行者居者俱須寫到後人多偏重行者<lb/>
無復依依如畫矣<lb/>
夢中不識路二句　楚詞曾不知路之曲直又曰魂識<lb/>
路之營營<lb/>
王仲宣詠史詩　仲宣之詩最為沉鬰頓挫而鍾記室<lb/>
<pb n="KR3j0076_WYG_046-9a"/>
以為文秀而質羸殆所未喻<lb/>
曹子建三良詩　此秦公子髙上書臣請從死願葬驪<lb/>
山之足者也魏祚安得長　功名一聨是説自家話<lb/>
左太冲詠史詩　題云詠史其實乃詠懐也八首一氣<lb/>
揮洒激昂頓挫真是大手　晋詩中傑出者太白多學<lb/>
之<lb/>
弱冠首志欲無東吳　詩作于武帝時故但曰東呉凉<lb/>
州屢擾故下文又云定羌胡<lb/>
<pb n="KR3j0076_WYG_046-9b"/>
鬰鬰首　良圖莫騁職由困于資地托前代以自鳴所<lb/>
不平也　唐劉秩云曹魏中正取士權歸著姓于時賢<lb/>
哲無位詩道大作怨曠之端也讀太冲詩而論其世可<lb/>
以為今之不病而呻者戒矣　世胄一聨横貫地勢一<lb/>
聨上極經緯相雜之妙<lb/>
叚干木首　申前功成不受爵意<lb/>
濟濟首　謂王愷羊琇之屬言地勢既非立功難覬則<lb/>
柔翰故在潛於篇籍以章厥身者乃吾師也<lb/>
<pb n="KR3j0076_WYG_046-10a"/>
言論准宣尼二句　非句法與首篇重複正自竊比子<lb/>
雲耳<lb/>
皓天首　揚子猶三世不遷栖栖執㦸老死京師向上<lb/>
更有由光至髙之行世人豈得為我輕重哉<lb/>
荆軻首　又言雖博徒狗屠猶有軼倫之才視碌碌豪<lb/>
右自詫攀龍者方復夷然不屑况吾儕也<lb/>
貴者雖自貴四句　上二句言在人者輕下二句言在<lb/>
已者重<lb/>
<pb n="KR3j0076_WYG_046-10b"/>
主父首　此乂言士之遇合固自有時顧為國家計則<lb/>
方隅未靖創業垂統方待竒才不當棄羣策而任私昵<lb/>
耳<lb/>
遺烈光篇籍　籍讀為鵲籍從昔讀鵲乃諧聲陳第以<lb/>
為當讀為酌誤矣<lb/>
習習首　末篇言誠欲俟時而勢利相激幾不可堪自<lb/>
守亦難矣然栖托篇翰亦足自通于後如蘇李之躁動爭<lb/>
光榮於俄頃策用身危者吾束髪讀書思之熟矣卒非<lb/>
<pb n="KR3j0076_WYG_046-11a"/>
所願也<lb/>
飲河期滿腹四句　此太冲所以獨得考終異乎潘陸<lb/>
輩也　太冲之於二十四友特以身托戚屬難以自疎<lb/>
然非有所附麗乾沒讀此足以知其志也<lb/>
張景陽詠史詩　恬退之人自寫胸臆故其詞亦瀟灑<lb/>
可愛　詠史者不過美其事而詠歎之櫽括本傳不加<lb/>
藻飾此正體也太冲多攄胸臆乃又其變叙致本事能<lb/>
不冗不晦以此為難<lb/>
<pb n="KR3j0076_WYG_046-11b"/>
盧子諒覽古詩　通篇直叙藺生事而結以張弛二字<lb/>
何等筆力疑為越石從事時見并幽搆釁而作<lb/>
謝宣逺張子房詩　從衰周說起議論劇有根柢自神<lb/>
武以下兼叙今事蓋詠古兼應敎也時劉裕猶為人臣<lb/>
瞻之比儗無乃不倫後有採詩者自此以下可以不録<lb/>
皆凡語耳<lb/>
興亂罔不亡　啇書太甲篇云與亂同道罔不亡此興<lb/>
字為傳寫之誤吕向解為復興于亂道未有不亡謬悠<lb/>
<pb n="KR3j0076_WYG_046-12a"/>
甚矣大抵唐人不信古文故不引以為注<lb/>
伊人感天工二句　吐屬不凡<lb/>
婉婉幙中畫四句　上聨風流次聨壯麗<lb/>
爵仇建蕭宰二句　并四事為二句<lb/>
顔延年秋胡詩　詠秋胡者傅休奕得之　焦仲卿妻<lb/>
詩質而近野此過於文却似少真味獨取此者與此書<lb/>
氣味協也　題是秋胡詩然重在潔婦今詩中詳叙秋<lb/>
胡宦遊之事而于桑下拒金一事顧略焉體製殊不可<lb/>
<pb n="KR3j0076_WYG_046-12b"/>
解<lb/>
五君詠　既能自序仍不溢題　五篇簡鍊遒𦂳後人<lb/>
多方摹儗終不能及<lb/>
劉參軍韜精日沈飲二句　即自道其深衷也<lb/>
頌酒雖短章二句　二豪侍側焉如蜾蠃之與螟蛉以<lb/>
比劉班也<lb/>
阮始平一麾乃出守　注麾指麾也言為朂所指麾也<lb/>
按後人作旌麾之麾用非也<lb/>
<pb n="KR3j0076_WYG_046-13a"/>
向常侍　交吕攀嵇自寓惟陶徵君輩得為文酒之㑹<lb/>
眼中于劉班等何有也<lb/>
鮑明逺詠史詩　不脱左思窠臼其壯麗則明逺本色<lb/>
　虞炎序其集曰雖乏精典而有超麗為悉之矣　詩<lb/>
至于鮑漸事夸飾雖竒之又竒頗乏天然又不<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>于朝<lb/>
廟之製於時名價不逮顔公非但人微也從過舊宫一<lb/>
篇亦自深厚　朝廟之詩不過鋪陳耳故非頓有所短<lb/>
虞子陽詠霍將軍北伐詩　妙有起伏非徒鋪叙為工<lb/>
<pb n="KR3j0076_WYG_046-13b"/>
老杜前後出塞之祖也然此詩有永明緩弱風氣不如<lb/>
子美詩為俊健　前用飛狐瀚海則後用骨都日逐前<lb/>
用羽書刁斗則後用胡笳羌笛歩歩相為映發此永明<lb/>
以後詩體也　曰隴頭曰玉門皆非幽并地不待梁元<lb/>
帝關山月詩地理謬誤也<lb/>
應璩百一詩　備體<lb/>
何敬祖遊仙詩　遊仙正體宏農其變　此詩似為愍<lb/>
懐太子作<lb/>
<pb n="KR3j0076_WYG_046-14a"/>
郭景純遊仙詩　景純之遊仙即屈子之逺遊也章句<lb/>
之士何足以知之<lb/>
京華首　結言雖如夷齊之髙潔而猶在風塵之内故<lb/>
必髙蹈以遊仙也<lb/>
青谿首　結言許由且逃堯何况我乃無媒者乎<lb/>
翡翠首　曹詩蜉蝣之羽衣裳楚楚興昭公之朝其羣<lb/>
臣皆小人也言我當師赤松友浮邱洪崖終不共此屬<lb/>
比肩也<lb/>
<pb n="KR3j0076_WYG_046-14b"/>
六龍首　此悲往者之不可悔而思决去也<lb/>
逸翮首　珪璋以下未喻<lb/>
雜縣首　首聨只言風至結二句言燕昭漢武不當一<lb/>
眄處仲輩欲以權勢駕馭殆亦愚矣<lb/>
晦朔首　猶韓子詩云煌煌東方星奈此衆客醉也日<lb/>
行秋令王誅將至<lb/>
左太冲招隱詩曰雲停隂岡　雲字當從宋本作雪為<lb/>
更佳<lb/>
<pb n="KR3j0076_WYG_046-15a"/>
非必絲與竹四句　言其無待外求也<lb/>
躊躇足力煩二句　始而欲招其出繼乃欲從之遊<lb/>
經始首　桃李不言下自成蹊今乃榛棘塞路則自有<lb/>
美實而莫之採也然而寒泉終非不食王明照之則並<lb/>
受其福矣豈其修已全潔而不見用徒為心惻哉大器<lb/>
晚成猶松柏後凋誠不争一時之先榮與當世之好惡<lb/>
故屈伸得以自主耳惠連以下又自明其非一于隱而<lb/>
俟時也良辰至則相招以出矣　首陽非吾仁言魏晉<lb/>
<pb n="KR3j0076_WYG_046-15b"/>
禪代已在易世之後如我者不當復以自處也<lb/>
陸士衡招隱詩　疑亦有其二而逸之<lb/>
至樂非有假二句　至此不自知其平夷而悦懌也<lb/>
王康琚反招隱詩　俊邁<lb/>
魏文帝芙蓉池作　丹霞一絶直書即目自有帝王氣<lb/>
象合結語恰似文帝生平也<lb/>
丹霞夾明月二句　托興與子建公讌詩同寫景亦有<lb/>
雲霞之色<lb/>
<pb n="KR3j0076_WYG_046-16a"/>
壽命非喬松　收足夜遊<lb/>
遨遊快心意二句　即君知吾喜否意丕之所見如此<lb/>
其語偷不似民主呉人所以劵其不十也<lb/>
殷仲文南州桓公九井作　氣象廹促<lb/>
謝惠連泛湖歸出樓中玩月　曲折層次曲盡玩字之<lb/>
妙　首聨泛湖次聨樓中哀鴻一聨藏下風字斐斐一<lb/>
聨藏下從夕至朝<lb/>
謝靈運從遊京口北固應詔皇心美陽澤二句　結裹<lb/>
<pb n="KR3j0076_WYG_046-16b"/>
有力<lb/>
曾是縈舊想　以曾是為在位亦當時之語<lb/>
晚出西射堂連障疊巘崿二聨　夕曛隂沈丹楓轉灼<lb/>
四語妙于參差掩映<lb/>
登池上樓　只似自寫懐抱然刋置别處不得循諷再<lb/>
四乃覺巧不可階　池塘一聨兼寓比托合首尾咀之<lb/>
文外重㫖隱躍祁祁二句亦傷不及公子同歸也　池<lb/>
塘一聨驚心節物乃爾清綺惟病起即目故千載常新<lb/>
<pb n="KR3j0076_WYG_046-17a"/>
遊南亭　發端先寫眺望所見下只感歎時移一馳字<lb/>
全篇三時移易都已貫注旅館句倒出眺字<lb/>
藥餌情所止　服餌本以扶衰而藥石不能平情故力<lb/>
所止也<lb/>
賞心惟良知　良知謂良友<lb/>
遊赤石進帆　老杜渼陂行奪胎于此波瀾頓挫在數<lb/>
詩中尤為出格<lb/>
首夏猶清和　唐人省試命題作夏首<lb/>
<pb n="KR3j0076_WYG_046-17b"/>
請附任公言二句　直以鳥獸待人矣如之何其免于<lb/>
天伐也<lb/>
石壁精舍還湖中作　首聨警絶入舟句憺忘歸也林<lb/>
壑二句寫山芰荷二句寫水又林壑二句所謂變氣候<lb/>
蒲稗相因依　此别一種水稗非秕稗也<lb/>
慮淡物自輕二句　語近淵明<lb/>
登石門最髙頂　夕息句襯出髙頂連巖四句倒補尋<lb/>
字<lb/>
<pb n="KR3j0076_WYG_046-18a"/>
心契九秋幹二句　此亦既有寒木又發春華之意<lb/>
於南山徃北山經湖中瞻眺　俛視喬木四語可悟畫<lb/>
理<lb/>
解作竟何感二句　上句結上下句生下二句倒叙方<lb/>
又暗藏不露巧變前規别開奥窔<lb/>
撫化心無厭二句　化字應觧作物字應升長<lb/>
顔延年應詔觀北湖田收　較康樂從遊京口北固詩<lb/>
顔謝優劣何啻霄壤<lb/>
<pb n="KR3j0076_WYG_046-18b"/>
車駕幸京口侍遊蒜山作　從京口發端文帝此行下<lb/>
詔者三此詩實櫽括其意以本紀參觀而後見其工也<lb/>
　銑注其意乃不得從駕恐題之誤<lb/>
園縣極方望　宋書文帝紀元嘉二十六年二月己亥<lb/>
車駕陸道幸丹徒謁京陵<lb/>
宅道炳星緯一聨　文帝紀晉安帝義熙三年生於京<lb/>
口盧循之難上年四嵗髙祖使劉粹輔上鎮京城<lb/>
春江壯風濤　其還也車駕水路發丹徒故云<lb/>
<pb n="KR3j0076_WYG_046-19a"/>
車駕幸京口三月三日侍遊曲阿後湖作　唐初諸公<lb/>
所作勝之逺矣無論少陵也　是年帝始與王元謨謀<lb/>
北伐五州望幸之語延年或以抵其巇乎<lb/>
彤雲麗璇葢六句　如此則已盡反乎髙祖儉素之徳<lb/>
而流連荒亡之務矣延年顧侈陳之不已於六義安取<lb/>
焉<lb/>
鮑明逺行藥至城東橋　開芳一聨興起下文含采句<lb/>
造語極妙<lb/>
<pb n="KR3j0076_WYG_046-19b"/>
謝元暉遊東田　齊武帝時文惠太子立樓館于鍾山<lb/>
下號曰東田太子屢遊幸之詩之所云乃其地也　節<lb/>
候已過強事登望所以見其戚戚無歡也呼應無迹古<lb/>
人所以髙　陶詩曖曖逺人村依依墟里烟元暉葢用<lb/>
之結句見魚鳥之有得而思歸也當塗青山謝眺宅在<lb/>
焉<lb/>
江文通從冠軍建平王登廬山香鑪峯　首聨從鑪峰<lb/>
雙關起絳氣一聨極體物之竒<lb/>
<pb n="KR3j0076_WYG_046-20a"/>
日落長沙渚六句　宋史江淹傳景素為荆州淹從之<lb/>
鎮少帝即位多失徳景素專據上游咸勸因此舉事淹<lb/>
每從容進諫景素不納末章托意賈生葢示不欲如市<lb/>
賈相求為同惡也<lb/>
沈休文鍾山詩應西陽王教　規撫蒜山詩而峭蒨則<lb/>
過<lb/>
春光發隴首二句　舉春秋以該四序桂樹叢生兮山<lb/>
之幽二句中以髙下暗對<lb/>
<pb n="KR3j0076_WYG_046-20b"/>
宿東園　開出宋之問王維風氣<lb/>
槿籬疎復宻三句　前此諸公詩所無<lb/>
若蒙西山藥　西山東郊相映起結<lb/>
遊沈道士館　休文五言詩此篇是其壓卷<lb/>
復立望仙宫　西嶽華山碑云孝武皇帝立宫其下宫<lb/>
曰集靈宫殿曰存仙殿門曰望仙門<lb/>
一舉陵倒景　收足遊字<lb/>
徐敬業古意詶到長史溉登琅邪城詩　普通之末拓<lb/>
<pb n="KR3j0076_WYG_046-21a"/>
䟦内亂梁武屢命將北伐悱以此時和到溉詩也南史<lb/>
到溉傳湘東王為㑹稽到溉為輕車長史行府郡事徐<lb/>
勉傳悱在宫坊者歴稔以足疾出為湘東王友　上谷<lb/>
北邉郡而樓蘭在西域齊梁中詩筆地理多不審<lb/>
阮嗣宗詠懐詩　詠懐之作其歸在于魏晉易代之事<lb/>
而其詞㫖亦復難以直尋若篇篇附㑹又失之也　注<lb/>
顔延年曰常慮禍患故發此詠按籍豈徒慮患也哉延<lb/>
年遜詞以謝逆劭宜其不足知此　所選十七篇作者<lb/>
<pb n="KR3j0076_WYG_046-21b"/>
之要指已具矣惟其間尚有王子年十五一篇言明帝<lb/>
不能辨宣王之奸輕以愛子付託最為深永當時以德<lb/>
施方當明兩之地嫌于甄録耳　其源本諸離騷而鍾<lb/>
記室以為出于小雅<lb/>
夜中首　注每有憂生之嗟按籍之憂思所謂有甚于<lb/>
生者注家何足以窺之<lb/>
二妃首　此蓋托友朋以喻君臣非徒休文好德不如<lb/>
好色之謂也　結謂一與之醮終身不易臣無貮心奈<lb/>
<pb n="KR3j0076_WYG_046-22a"/>
何改操乎<lb/>
嘉樹首　此詩指趣灼然略無隱避而當時得全者以<lb/>
其不過志於自全避禍非若叔夜之非薄湯武指斥賊<lb/>
臣故也<lb/>
秋風吹飛藿　傷六族之被夷也<lb/>
凝霜被野草二句　所謂非一木所能支也<lb/>
昔日首　此葢指賈充鍾㑹輩為賊臣用事者言之謂<lb/>
爾斵䘮公室自詡佐命不知行且自及也<lb/>
<pb n="KR3j0076_WYG_046-22b"/>
登髙首　此言人皆有死若苟求富貴者其卒亦貽五<lb/>
刑車裂之悔何如求仁得仁如夷齊者為得其所乎王<lb/>
經之母知斯義矣　求仁得仁借曰禍福相倚自取之<lb/>
也甘為蘇秦李斯之續者彼實見利忘患趨死之不顧<lb/>
吾又何歎哉<lb/>
開秋首　首聨言典午以臣逼主隂盛而陽微也<lb/>
微風吹羅袂二句　猶屈子之言獨清獨醒也<lb/>
晨雞鳴髙樹二句　言已之居亂世不改其度<lb/>
<pb n="KR3j0076_WYG_046-23a"/>
平生首趙李相經過　漢書外戚傳鴻嘉後隆于内寵<lb/>
班媫妤侍者李平得幸立為媫妤上曰始衛皇后亦從<lb/>
微起乃賜平姓衛所謂衛媫妤也其後趙飛燕姊弟亦<lb/>
從㣲賤興踰制越禮寖盛于前趙李並稱當指此序傳<lb/>
有及趙李諸侍中皆引滿舉白談笑大噱之語注誤也<lb/>
白日忽蹉跎　明帝崩也<lb/>
黃金百鎰盡二句　資用雖多俄焉易盡失路故也倒<lb/>
裝句法<lb/>
<pb n="KR3j0076_WYG_046-23b"/>
北臨太行道二句　司馬氏河内温人也故上文托三<lb/>
河言之太行在河内之上言此道嶮巇恐不可輕失足<lb/>
也<lb/>
昔聞首　言古人即易代失侯可以種𤓰食力何事不<lb/>
可固窮欲事二姓乎此又為雖非黨惡而依違者諷也<lb/>
歩出首　此言惟夷齊為歸差可自全天下忠臣義士<lb/>
皆已斬刈無餘也懿既誅曹爽七族師又殺泰初夏侯<lb/>
諸君子于是魏之肺腑無人矣<lb/>
<pb n="KR3j0076_WYG_046-24a"/>
昔年首　此言少時敦味詩書期追顔閔及見世不可<lb/>
為乃蔑禮法以自廢志在逃死何暇顧身後之榮名哉<lb/>
因悟安期羡門亦遭暴秦之代詭託神仙耳<lb/>
徘徊首　嘉平六年二月司馬師殺李豐夏侯㤗初等<lb/>
三月廢皇后張氏九月遂廢帝為齊王十月立髙貴鄉<lb/>
公嗣宗詩蓋謂此也　九月甲戍廢齊王乃十九日是<lb/>
月丙辰朔十月庚寅立髙貴鄉公乃初六日是月乙酉<lb/>
朔師旣定謀而後白于太后則正日月相望之時也<lb/>
<pb n="KR3j0076_WYG_046-24b"/>
末句言詩以言志後之誦者攷是嵗月論我之世則所<lb/>
以詠懐者見矣<lb/>
還顧望大梁　大梁戰國時魏地借以指王室也<lb/>
炎暑首　首聨以春秋代謝喻易代　甘露五年六月<lb/>
甲寅常道鄉公即皇帝位改元景元月之二日也故云<lb/>
三旬<lb/>
灼灼首　君臣之義無所逃於天地之間豈獨名汚青<lb/>
史為可慮乎末言已寧没身下位不附司馬取尊顯也<lb/>
<pb n="KR3j0076_WYG_046-25a"/>
西日喻魏室也磬折忘歸句即君非賈豫州子耶之意<lb/>
獨坐首　我瞻四方蹙蹙靡所騁窮途能無慟也　孤<lb/>
鳥離獸喻逃死吳蜀者<lb/>
北里首焉見王子喬四句　言輕薄閒遊者不足以見<lb/>
之也注非<lb/>
湛湛首　此篇以襄王比明帝以蔡靈侯比曹爽嗣宗<lb/>
爽之故吏痛府主見滅王室將移也朱華句為私取先<lb/>
帝才人為伎樂髙蔡句謂兄弟數出遊也<lb/>
<pb n="KR3j0076_WYG_046-25b"/>
逺望令人悲二句　吕向謂望此則知春氣不留故悲<lb/>
也按當春而悲則無時非悲者不如向注<lb/>
謝惠逺秋懐詩　一徃清綺而不乏真味<lb/>
金石終消毁<hi>至</hi>末　金石丹青方為憂患之媒故寧無<lb/>
志而為目前之適性末云聊用布親串正為此籌之爛<lb/>
熟欲親厚者味此苦言耳<lb/>
歐陽堅石臨終詩抱責守微官　以匡正有隟<lb/>
潛圖宻已搆二句　勸允事未行<lb/>
<pb n="KR3j0076_WYG_046-26a"/>
嵇叔夜幽憤詩民之多僻　此引司馬叔游誡祁盈語<lb/>
以况吕安事也<lb/>
古人有言四句　生今之世可為座右銘也　嗣宗至<lb/>
慎卒得保持非薄湯武徒騰口説亦何為哉蓋悔之也<lb/>
曹子建七哀詩　情有七而偏主於哀惟其所遭之窮<lb/>
也<lb/>
明月照髙樓二句　明月喻君徘徊比恩之易移而仍<lb/>
冀其逺照<lb/>
<pb n="KR3j0076_WYG_046-26b"/>
浮沉各異勢二句　蓋望文帝之悔悟復為兄弟如初<lb/>
也<lb/>
賤妾當何依　依烏皆切白詩中猶如此用<lb/>
王仲宣七哀詩路有饑婦人六句　杜詩宗祖<lb/>
驅馬棄之去六句　欲棄去而復顧念京師然安得明<lb/>
王賢伯一拯此患乎<lb/>
荆蠻首　前詩哀王室之亂此又自傷覊旅也<lb/>
山岡有餘昳　餘昳之在山比天子微弱流離播遷光<lb/>
<pb n="KR3j0076_WYG_046-27a"/>
曜不能及逺也<lb/>
羈旅無終極　與前篇方搆患首尾呼應言亂靡有定<lb/>
也<lb/>
張孟陽七哀詩恭文遥相望　後漢靈帝紀靈帝所𦵏<lb/>
者曰文陵則注中文帝乃靈帝之誤也漢道始衰於安<lb/>
而極弊於靈故舉恭文言之<lb/>
潘安仁悼亡詩　悼亡之作蓋在終制之後荏苒冬春<lb/>
謝寒暑忽流易是一期已周也大功去琴瑟古人未有<lb/>
<pb n="KR3j0076_WYG_046-27b"/>
有䘮而賦詩者　首云僶俛恭朝命後云改服從朝政<lb/>
又云投心遵朝命謂釋服而復出也當晋時禮教已壊<lb/>
然期䘮猶解官行服<lb/>
荏苒首庶幾有時衰　反結上文言無時而衰也<lb/>
曜靈首朔望臨爾祭　禫而後祭也<lb/>
謝靈運廬陵王墓下作　文帝既誅徐傅乃追還顔謝<lb/>
及慧琳道人　流連徃復字字悽斷<lb/>
顔延年拜陵廟作　顔詩大抵長於鋪陳　讀老杜昭<lb/>
<pb n="KR3j0076_WYG_046-28a"/>
陵二詩乃歎延年為陋<lb/>
㓜壯困孤介二句　收轉晚達<lb/>
謝元暉同謝諮議銅雀䑓詩　詩可以怨作者其知之<lb/>
矣　前一絕諷充奉園陵之愚後一絕仍歸於忠愛此<lb/>
篇為兩得之　有哀有歎一味嗤笑味反短矣<lb/>
任彦昇出郡傳舍哭范僕射　朋友哭諸寢門之外故<lb/>
出傳舍而為位以哭也　位髙年促有哀有諷隱約言<lb/>
表　末句仍為時惜而不徒以其私也<lb/>
<pb n="KR3j0076_WYG_046-28b"/>
王仲宣贈蔡子篤詩　吕向曰子篤與仲宣同避難荆<lb/>
州子篤還㑹稽仲宣贈以詩按詩有濟岱語則向所云<lb/>
還㑹稽者乃憑臆妄撰也<lb/>
王仲宣贈文叔良　猶有古人贈言遺意<lb/>
劉公幹贈五官中即將昔我首　元后豐沛之語殊傷<lb/>
詩教<lb/>
余嬰首　叙致款曲清利可誦　十餘旬所謂告滿百<lb/>
日也<lb/>
<pb n="KR3j0076_WYG_046-29a"/>
贈徐幹　魏志云楨以不敬被刑刑竟署吏此詩有仰<lb/>
視白日之語疑此時作也歩出北寺門或楨方輸作於<lb/>
北寺耳<lb/>
贈從弟　此敎以修身俟時首章致其潔也次章厲其<lb/>
節也三章擇其幾也峻骨凌霜髙風跨俗要惟此等足<lb/>
當之<lb/>
曹子建贈徐幹　發端言嵗月不居與後久字相呼應<lb/>
和氏刖足以明玉而已不能力進偉長故云有愆也然<lb/>
<pb n="KR3j0076_WYG_046-29b"/>
而彈冠結綬意豈有間哉君其俟時而已<lb/>
興文自成篇　幹著中論二十餘篇<lb/>
贈王粲　繾綣得風人之㫖<lb/>
又贈丁儀王粲　魏志曰建安二十三年秋七月治兵<lb/>
遂西征劉備九月至長安此其事也征魯未嘗至長安<lb/>
自陳倉以出散關也注誤　李氏注此詩以為征張魯<lb/>
時作者蓋以魏志王粲傳粲以建安二十一年從征吳<lb/>
二十二年春道病卒若二十三年西征為粲已亡故也<lb/>
<pb n="KR3j0076_WYG_046-30a"/>
按文帝書云徐陳應劉一時俱逝獨不言粲則粲之亡<lb/>
在二十二年之後矣　若作征張魯時詩則權家愛勝<lb/>
謂劉曄請乘蜀新定以先聲下之時曹公不敢與劉氏<lb/>
爭漢中二十四年夏五月引軍還此篇非特為内諱敗<lb/>
其實固善謀也<lb/>
贈白馬王彪　小雅嗣音　五言可與此篇匹敵者其<lb/>
昭姬悲憤乎何縁録此廢彼　魏氏春秋曰是時待遇<lb/>
諸國法峻任城王暴薨諸王既懐友于之痛及白馬王<lb/>
<pb n="KR3j0076_WYG_046-30b"/>
彪還國欲同路東歸以叙隔濶之思而監國使者不聽<lb/>
植發憤告離而作詩按魏氏春秋載此詩極有識與六<lb/>
代論表裏也　彪傳是時為吳王五年改封壽春縣七<lb/>
年乃徙白馬<lb/>
霖雨泥我塗四句　不直言有司禁其同塗而托之淫<lb/>
潦改轍恐傷國家親親之恩也下乃言非我馬竟不能<lb/>
進勢固有不克俱者婉轉深厚<lb/>
䲭梟鳴衡枙二句　䲭梟豺狼指監國使者<lb/>
<pb n="KR3j0076_WYG_046-31a"/>
欲還絶無蹊　言欲還愬而不可得也<lb/>
丈夫志四海　恐彪復以不得同宿止故憂傷成疾故<lb/>
復為此語以寛之<lb/>
天命信可疑　不得於君故呼天與前天命與我違反<lb/>
覆相應<lb/>
嵇叔夜贈秀才入軍　四言詩叔夜淵明俱為秀絶<lb/>
浩浩首　洪流則魚龍聚焉春林則羣鳥集焉此謂生<lb/>
才之盛然必待同志而招故思我友朋也<lb/>
<pb n="KR3j0076_WYG_046-31b"/>
息徒首嘉彼釣叟得魚忘筌　二語斷章以取忘字之<lb/>
義　蓋諷其勿入軍也<lb/>
司馬紹統贈山濤　豪健不減劉越石　向謂紹統椅<lb/>
桐泰機寒女並為當時所重然詞㫖淺廹有乖君子不<lb/>
知不愠遯世無悶之義後讀彪本傳髙陽王眭長子少<lb/>
以好色蕩行為眭所責不得為嗣由此不交人事而專<lb/>
精學習博覧羣籍按此則其求知於山公葢非獲已不<lb/>
容概譏之也<lb/>
<pb n="KR3j0076_WYG_046-32a"/>
冀願神龍來二句　非山公莫能當此語<lb/>
張茂先荅何劭洪鈞首　結言自處於知足非敢以鎮<lb/>
俗也<lb/>
陸士衡贈馮文熊遷斥邱令僉曰爾諧　百里惡事師<lb/>
錫此摹儗之病也<lb/>
答賈長淵　鋪陳整贍實開顔光禄之先鍾嶸品第顔<lb/>
詩以為其源出於陸機是也然士衡較為遒秀<lb/>
呉實龍飛　曰龍飛則非偽也曰改獻為故主諱銜璧<lb/>
<pb n="KR3j0076_WYG_046-32b"/>
之辱<lb/>
纂戎于魯　纂戎當引毛詩戎大也<lb/>
濟同以和　時謐多無禮於太子和同之語蓋有刺也<lb/>
惟南有金　金以朂賈故下云狂狷厲聖自謂恃宿昔<lb/>
相知乃敢云然也注似微逺本義<lb/>
於承明作與士龍永安有昨軌二句　永安則猶有昨<lb/>
軌可尋承明則悄然獨徃人殊路絶矣二句極淡極悲<lb/>
贈尚書郎顧彦先　水鄉之士値愁霖而憶桑梓今古<lb/>
<pb n="KR3j0076_WYG_046-33a"/>
同也<lb/>
朝遊首沉稼湮梁潁　梁國及潁川也<lb/>
贈從兄車騎　士衡之言如此而終以懐安罹患不能<lb/>
還守先人之邱墓亦可鑑矣　故藪舊林雙起結但云<lb/>
思鳥古人詩筆多如此<lb/>
安得忘歸草　萱草只取能忘忘憂忘歸皆可<lb/>
贈弟士龍　中四句分首尾合<lb/>
潘安仁為賈謐作贈陸機　發端太逺<lb/>
<pb n="KR3j0076_WYG_046-33b"/>
子嬰面櫬漢祖膺圖　靣膺借對<lb/>
偽孫銜璧　未有欲稱美其人而斥其故主者以答詩<lb/>
觀之潘陸固難同價矣<lb/>
撫翼宰庭　注宰謂駿也宰或作紫非也按楊賈怨敵<lb/>
岳必不敢代謐為詩顧及之也下文廊廟惟清即指誅<lb/>
駿事作紫為是<lb/>
潘正叔贈侍御史王元貺膏蘭孰為銷二句　遙呼結<lb/>
句<lb/>
<pb n="KR3j0076_WYG_046-34a"/>
傳長虞贈何劭王濟　深婉得陳思一體<lb/>
麟趾邈難追<hi>至</hi>末　言二人並貴公子早歴華要自顧<lb/>
非其匹也以尸素自謙實亦諷之我雖不以戚屬之故<lb/>
介爾並進然退耕於野亦望王道清夷可以獨樂惟汝<lb/>
二人身侍省闥當懼不稱其服勉盡職業耳<lb/>
郭泰機答傅咸　按詩乃贈傅非答也<lb/>
陸士龍為顧彦先贈婦佳麗良可美二句　奈何先薄<lb/>
待其夫耶此等最乖詩教　因其夫之思已而以此明<lb/>
<pb n="KR3j0076_WYG_046-34b"/>
其感恩則固無害於詩教矣若為怨望之詞即不可也<lb/>
本集謂顧彦先贈婦往返四首此但録其答詩故耳<lb/>
浮海首總章饒清彈　後漢書獻帝紀總章始備八佾<lb/>
之舞注云總章樂官名古之安世樂是女伎兼領於總<lb/>
章耳王僧䖍論三調歌今之清啇實由銅雀然清彈謂<lb/>
清啇樂也<lb/>
答兄機　注士衡前為太子洗馬時贈别士龍今答之<lb/>
按選詩者偶分兩卷耳遂以為贈答異時固哉李叟之<lb/>
<pb n="KR3j0076_WYG_046-35a"/>
為詩也<lb/>
答張士然通波激枉渚　陳浩然杜詩注曰此詩枉渚<lb/>
以斜曲為義非武陵湘潭之枉渚蓋用士龍此詩中枉<lb/>
渚二字善注非李周翰謂曲渚者得之<lb/>
劉越石答盧諶　書詞慷慨有建安諸人韻詩則二雅<lb/>
之變<lb/>
厄運初遘陽爻在六　注陽爻在六謂乾上九也周易<lb/>
曰上九亢龍有悔盈不可乆也按所謂陽九之義只如<lb/>
<pb n="KR3j0076_WYG_046-35b"/>
此注漢書者失之<lb/>
坤儀舟覆　即所謂水能載舟亦能覆舟也<lb/>
逆有全邑四句　夏落冬敷不忍斥言故用比也其一<lb/>
既言晋朝則此無完都者乃指晋陽之䧟也下其三忠<lb/>
陷孝隕俱並承上二章言之<lb/>
逸珠盈椀　珠即謂竹實<lb/>
重贈盧諶　慷慨悲凉故是幽并本色　越石時為匹<lb/>
磾所幽故有白登鴻門之語前史所謂以張陳激諶者<lb/>
<pb n="KR3j0076_WYG_046-36a"/>
也下二聨則謂所志惟在興復晋祚比績桓文不計黨<lb/>
讐欲諶深逹此意于匹磾使其顧念前好同奬王室我<lb/>
終不以被幽為恨如小白于管仲何嘗問從前射鈎之<lb/>
事也<lb/>
盧子諒贈劉琨　書中云貢詩一篇此贈字後人所題<lb/>
　書詞非不翩翩但多陳言耳<lb/>
濬哲惟皇　注謂懐帝也按當指愍帝<lb/>
三台摛朗　時琨為司空故云<lb/>
<pb n="KR3j0076_WYG_046-36b"/>
王室䘮師　注為劉聰所敗也按此乃用殷之未䘮師<lb/>
妙哉蔓葛　古妙與眇通<lb/>
契濶百罹　毛傳契濶勤苦也<lb/>
尤彼意氣使是節士　注云尤而使之按此文義乖違<lb/>
甚矣若云尤其為意氣所使差為可通當如五臣本作<lb/>
狹是為允<lb/>
每慿山海二句　言已徃依段氏亦志在獲雪讐恥如<lb/>
土壤細流慿山海以成髙深用以少謝存没也山海似<lb/>
<pb n="KR3j0076_WYG_046-37a"/>
不專指越石言之<lb/>
收跡西踐銜哀東顧　西謂并東謂幽<lb/>
承此衝飈　以喻已之不能固留非喻亂<lb/>
亦忘厥餌　注以餌為筌則當從荃如司馬紹統之訓<lb/>
然自宋本已誤從竹<lb/>
先民頤意六句　此一轉尤變化<lb/>
肝膽楚越　注謂琨被謗也臧榮緒晉書曰衆人謂琨<lb/>
詩懐帝王大志按楚越之語必當時有以諶之去而議<lb/>
<pb n="KR3j0076_WYG_046-37b"/>
之者故下文謂惟大觀如越石乃能信其不二也若帝<lb/>
王大志之語唐時所修晋書紀載甚明似可為據亦不<lb/>
得裁取臧書以牽合被謗<lb/>
贈崔溫李牧鎮邉城四句　李牧趙奢即指越石鎮并<lb/>
州而言亦得<lb/>
徒煩飛子御　飛子葢指越石言之<lb/>
倪寛以殿黜<hi>至</hi>末　倪寛何武應前賢士風　言朔鄙<lb/>
多侠自古以武健為理謂地固宜然自惟短弱欲於䘮<lb/>
<pb n="KR3j0076_WYG_046-38a"/>
亂之後與之休息寛其賦歛簡其撃斷雖人非倪何素<lb/>
志若此顧非我良儔莫之訴也<lb/>
答魏子悌俱渉晋昌艱　注引王隠晋書曰惠帝以燉<lb/>
煌土界濶逺分立晋昌郡又曰晋昌䕶匈奴中郎將别<lb/>
領戸然時匹磾為此職諶在匹磾所難斥言之故曰晋<lb/>
昌也按晋昌艱即指越石晋陽之敗越石父母為令狐<lb/>
泥所害諶父母兄弟亦為劉聰所害陽與昌音相近傳<lb/>
寫誤也　晋雖設晋昌䕶匈奴中郎將考匹磾生平未<lb/>
<pb n="KR3j0076_WYG_046-38b"/>
為此職安得而附㑹之况晋昌乃燉煌所分逺在隴右<lb/>
而匹磾方為幽州刺吏尤如風馬牛之不相及也<lb/>
謝宣逺答靈運　後半淺促<lb/>
於安成答靈運華萼相光飾　唐時華萼相輝之樓本<lb/>
此<lb/>
萎葉愛榮條二句　與發端相應<lb/>
復禮愧貧樂　謂康樂<lb/>
窈窕承明内　注靈運謂秘書監故云按靈運為秘書<lb/>
<pb n="KR3j0076_WYG_046-39a"/>
監在嘉元中義熙時乃秘書丞也<lb/>
謝惠逺西陵遇風獻康樂　清便婉轉此等詩亦復憲<lb/>
章陳王但比之康樂為差弱耳<lb/>
今宿浙江湄　入西陵<lb/>
屯雲蔽曾嶺二句　重在康樂故至此始入遇風<lb/>
西瞻興遊歎　應趣途<lb/>
東睇動悽歌　應念離<lb/>
積憤成疢痗　積字收盡全篇欵曲<lb/>
<pb n="KR3j0076_WYG_046-39b"/>
謝靈運還舊園作見顔范二中書　此等詩真初日芙<lb/>
蕖<lb/>
偶與張邴合二句　見本志固在舊園所謂情素也<lb/>
焚玉發崑峰　謂廬陵<lb/>
如卭願亦愆　穿漏一筆<lb/>
長與懽愛别　對顔范<lb/>
閩中安可處　東越即號閩中猶言蠻中也<lb/>
事躓兩如直四句　謂中間得還東山<lb/>
<pb n="KR3j0076_WYG_046-40a"/>
感深操不固　中仍乖張邴之微尚<lb/>
曩基即先築四句　如話<lb/>
雖非休憇地　對東山<lb/>
息隂謝所牽　謂終還東山不更扳纒也<lb/>
探懐授徃篇　徃字收盡今昔<lb/>
酬從弟惠連　陳王緩歩謝公同行獨冠元嘉不當以<lb/>
其模山範水　逼真贈白馬王篇<lb/>
巖壑寓耳目　反儭下句<lb/>
<pb n="KR3j0076_WYG_046-40b"/>
辛勤風波事二句　括盡小謝一篇<lb/>
顔延年贈王太常　方流圓折九泉丹穴國華朝列邦<lb/>
𢡟鄉耋拉雜而至亦復何趣<lb/>
庭昏見野隂二句　近野先晦逺峰忽明二句連看咏<lb/>
雪獨絕即寓遲王之至<lb/>
夏夜呈從兄散騎車長沙側聽風薄木二句　頂上獨<lb/>
静<lb/>
和謝監靈運　和還舊園作也　顔詩中最清新之作<lb/>
<pb n="KR3j0076_WYG_046-41a"/>
要非謝匹<lb/>
弔屈汀洲浦六句　謂謝在㑹稽始寧<lb/>
何用充海淮　淮從濰省惟唯維皆可讀陳苐以為當<lb/>
讀熙非是<lb/>
謝元暉郡内髙齋閒坐答吕法曹結構何迢逓　從髙<lb/>
齋起<lb/>
已有池上酌二句　入閒坐以下是答<lb/>
蹔使下都夜發新林至京邑贈西府同僚　元暉俊句<lb/>
<pb n="KR3j0076_WYG_046-41b"/>
為多然求其一篇盡善葢不易得如此沉鬰頓挫故是<lb/>
壓卷之作　元暉一章之中自有玉石等語鍾記室抑<lb/>
揚之詞不可據也其名章如此詩尚捶掇未盡耳<lb/>
大江流日夜二句　江流不返故憶西府而心悲耳<lb/>
秋河曙耿耿　淒斷<lb/>
引領見京室　起髙翔<lb/>
思見昭邱陽　西府<lb/>
風雲有鳥路　以下自明不得已而去西府也<lb/>
<pb n="KR3j0076_WYG_046-42a"/>
常恐鷹隼撃　謂王秀之軰<lb/>
詶王晋安　注晋安郡太康三年置即今之泉州也按<lb/>
初泉州今之福州<lb/>
陸韓卿奉答内兄希叔嘉惠承帝子二句　帝子王孫<lb/>
皆指竟陵下文㸃銅龍乃言遷官平津孟嘗始指王晏<lb/>
歸來翳桑柘二句　言中間罷歸又歴温凉注非<lb/>
相如恧溫麗　注引西京雜記云長卿首尾溫麗按西<lb/>
京雜記梁時書不當以注齊詩也為溫麗二字無攷耳<lb/>
<pb n="KR3j0076_WYG_046-42b"/>
范彦龍贈張徐州<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>疑是徐方牧八句　流風廻雪記<lb/>
室固最得其如此<lb/>
恨不具雞黍　恰是范張當家事<lb/>
古意贈王中書搏飛出南皮　南皮以魏文比竟陵王<lb/>
子良也結句亦有諷其勿知小謀大之意<lb/>
任彦昇贈郭桐廬出溪口見候余既未至郭仍進村維<lb/>
舟乆之郭生方至　此當是之新安途中作結句索漠<lb/>
宜乎不反<lb/>
<pb n="KR3j0076_WYG_046-43a"/>
潘安仁河陽縣作　安仁氣質髙於士衡數倍陸蕪潘<lb/>
静故是定論也<lb/>
微身首連陪厠王寮　連五臣本作違言在陪臣之列<lb/>
也<lb/>
今掌河朔傜　謂為河陽<lb/>
熲如稿石火二句　慷慨<lb/>
日夕首朱博糾舒慢六句　晋初綱紀不立豪貴奢僭<lb/>
論政者欲糾之以猛安仁則謂民和而俗自化終前篇<lb/>
<pb n="KR3j0076_WYG_046-43b"/>
示民不佻之意<lb/>
陸士衡赴洛詩羈旅首撫劍遵銅輦　注銅輦太子車<lb/>
飾按長吉䑓城應教人秋衾夢銅輦用此<lb/>
呉王郎中時從梁陳作　實自寡味語渉儲𨽻必見甄<lb/>
録當時欲侈為美談耳<lb/>
元冕無醜士二句　語太陋<lb/>
陶淵明始作鎮軍参軍經曲阿作　苐五句入始字<lb/>
終反班生廬　終字反對始字<lb/>
<pb n="KR3j0076_WYG_046-44a"/>
辛丑嵗七月赴假還江陵夜行塗口　注沈約宋書曰<lb/>
所著文章皆題年月義熈已前則書晋氏年號自永初<lb/>
以來惟云甲子而已按集當云自永初以來不書甲子<lb/>
詩自丙辰嵗八月中于下潠田舍穫稻一篇外無復書<lb/>
者丙辰義熙十二年也又三年己未恭帝立改元元熙<lb/>
又一年庚申六月宋代晋改元永初　塗口一作塗中<lb/>
按塗當為除即滁字也<lb/>
謝靈運過始寧墅　自然流出<lb/>
<pb n="KR3j0076_WYG_046-44b"/>
且為樹枌檟　以示老死不出亦所以息徐傅之猜也<lb/>
富春渚且汲富春郭　且汲當從宋本作旦及<lb/>
遡流觸驚急六句　皆托意徐傅<lb/>
平生協幽期<hi>至</hi>末　既以重險比執政之見排復言適<lb/>
協本趣固非干木季友所得輕重萬事零落則終於無<lb/>
復當世之志曲折三致不卑不激<lb/>
七里瀨遭物悼遷斥二句　上句結上下句起下<lb/>
登江中孤嶼　放眼江天脱屣遺世興象殆欲參靈<lb/>
<pb n="KR3j0076_WYG_046-45a"/>
江南倦歴覧二句　南北起中字<lb/>
亂流趨正絕二句　妙在上句一頓　舟行兀兀忽推<lb/>
蓬逺眺心目俱曠叙寫生動<lb/>
表靈物莫賞二句　景物靈曠尚莫能賞况埋照而藴<lb/>
真者乎<lb/>
初去郡貢公未遺榮　貢禹終為當世所縻卒于御史<lb/>
大夫之官故曰未遺榮也<lb/>
牽絲及元興　注應璩詩曰不悟牽朱絲三署來相尋<lb/>
<pb n="KR3j0076_WYG_046-45b"/>
按此牽絲二字用之郎署尤妙<lb/>
野曠沙岸净二聨　耳目心神為之爽易極有初字興<lb/>
味<lb/>
入華子崗是麻源第三谷羽人絶髣髴　羽人謂華子<lb/>
期<lb/>
恒充俄頃用二句　張銑注少時為樂不足為長乆之<lb/>
事於文義較明<lb/>
　義門讀書記卷四十六<lb/>
</p>
<p>
</p>
  </div>
</body>
</text>
</TEI>
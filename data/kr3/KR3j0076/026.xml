<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>義門讀書記卷二十六</head> <lb/>
    <p>
<pb n="KR3j0076_WYG_026-1a"/>
欽定四庫全書<lb/>
　義門讀書記卷二十六<lb/>
　　　　　　　　　　翰林院侍讀學士何焯撰<lb/>
　　三國志<hi>魏志</hi>
武帝紀飬子嵩嗣　注採呉人作曹瞞傳及郭頒世語<lb/>
並云嵩夏侯氏子按夏侯惇之子楙尚清河公主淵子<lb/>
衡亦娶曹氏則謂嵩夏侯氏子者敵國傳聞蓋不足信<lb/>
大將軍何進與袁紹謀誅宦官太后不聽進乃召董卓<lb/>
<pb n="KR3j0076_WYG_026-1b"/>
欲以脅太后　注魏書曰太祖聞而笑之曰閹豎之官<lb/>
古今宜有但世主不當假之權寵使至於此按此注乃<lb/>
事後虛詞掠羙厥祖何人斥言閹豎<lb/>
初平元年使袁將軍率南陽之軍<hi>至</hi>以順誅逆可立定<lb/>
也　此項羽戰河北髙祖西入闗之勢也卓兵方盛未<lb/>
挫于外故堅壁勿戰待内釁作而後乘之<lb/>
袁紹與韓馥謀立幽州牧劉虞為帝太祖拒之　以弑<lb/>
君討卓無故又改立君是二卓也<lb/>
<pb n="KR3j0076_WYG_026-2a"/>
注諸君北面我自西向　虞在幽州故曰北面長安爲<lb/>
行在所故曰西向<lb/>
紹又嘗得一玉印於太祖座中舉向其肘　注魏書曰<lb/>
紹復使人説太祖曰今袁公勢盛兵强二子已長天下<lb/>
群英孰踰于此按紹此時僅爲一郡守并未得韓馥讓<lb/>
州未應意盛若此<lb/>
三年毒等攻東武陽太祖乃引兵西入山攻毒等本屯<lb/>
毒聞之棄武陽還　烏巢之役袁氏之謀畧同而成敗<lb/>
<pb n="KR3j0076_WYG_026-2b"/>
異焉故用兵貴知彼己也<lb/>
青州黄巾衆百萬入兗州<hi>至</hi>果爲所殺　光武擊銅馬<lb/>
于鄡賊數挑戰光武堅營自守有出鹵掠者輒擊取之<lb/>
絶其糧道積月餘日賊食盡夜遁去追至館陶大破之<lb/>
此成敗之可參質者也　明季與流賊相持者皆不知<lb/>
此謀督促出戰遂皆爲劉岱之續<lb/>
四年太祖擊詳術救之<hi>至</hi>又追之至九江　外爲紹用<lb/>
實所以保據兗州也<lb/>
<pb n="KR3j0076_WYG_026-3a"/>
興平元年春太祖自徐州還<hi>至</hi>所過多所殘戮　以報<lb/>
讐興師實志在并兼所過殺戮所以不能定徐<lb/>
布出兵戰先以騎犯青州兵青州兵奔　所收黄巾精<lb/>
銳尚未習練猝遇勍騎則偏敗衆擕先犯之者由宫邈<lb/>
素知虚實也<lb/>
二年時太祖兵少設伏縱竒兵擊大破之　注魏書云<lb/>
云按布蓋使人蹋伏見無兵乃復來操豫料其然設伏<lb/>
以待布兵見乘隄者猝起出不意奪氣遂爲所敗也<lb/>
<pb n="KR3j0076_WYG_026-3b"/>
建安元年冬十月公征奉　自爲大將軍後始稱公蓋<lb/>
天子三公稱公也<lb/>
是歲用棗祗韓浩等議始興屯田　注魏書云云按議<lb/>
始祗浩成之者峻淵不憂運饋則可與賊持久伺變施<lb/>
巧勝算常在我矣<lb/>
三年初公爲兖州以東平畢諶爲别駕<hi>至</hi>以爲魯相<lb/>
孟徳待畢諶尚爾况昭烈之于元直乎<lb/>
四年初公舉种孝亷<hi>至</hi>釋其縛而用之　釋畢諶魏种<lb/>
<pb n="KR3j0076_WYG_026-4a"/>
而用之皆假以懐四方之士于時宿儒世胄大抵在河<lb/>
北漢南也評所謂矯情任算不念舊惡指此類<lb/>
使臧霸等入青州　入青州者擾紹之左以分其兵<lb/>
十二月公軍官渡　裴松之北征記曰中牟臺下臨汴<lb/>
水是爲官渡袁紹曹操壘尚存焉在今鄭州中牟縣北<lb/>
五年公曰夫劉備人傑也今不擊必爲後患　備有雄<lb/>
才加之宗室如與紹連兵備必襲許以迎天子衆心歸<lb/>
仰操事去矣故不得不急破之也<lb/>
<pb n="KR3j0076_WYG_026-4b"/>
時公兵不滿萬傷者十二三　上固云分營與相當矣<lb/>
則此但指自將之親兵也然亦必有一二萬人云不滿<lb/>
萬則非其實<lb/>
大破瓊等皆斬之　注採曹瞞傳曰公意欲不殺按靈<lb/>
帝時瓊爲左軍校尉與魏武皆西園八校尉之一故欲<lb/>
活之<lb/>
六年九月公還許　紹地廣衆盛謀議之士附者尚多<lb/>
其兵雖破未可取也故歸許以養威俟釁且以其間剪<lb/>
<pb n="KR3j0076_WYG_026-5a"/>
劉備復起之勢得以全力徐收河北莫能牽制耳<lb/>
八年其令諸將出征敗軍者抵罪失利者免官爵　始<lb/>
猶烏合故多寛假至此乃議罰爲立國經久之計<lb/>
九年武安長尹楷屯毛城<hi>至</hi>尚將沮鵠守邯鄲又擊㧞<lb/>
之　破楷則高幹并州之援北㫁㧞邯鄲則袁熙幽州<lb/>
之援東絶擊楷自將者運道不通則堅城大衆有自潰<lb/>
之勢所係尤大也<lb/>
紹曰吾南據河北阻燕代兼戎狄之衆南向以爭天下<lb/>
<pb n="KR3j0076_WYG_026-5b"/>
庶可以濟乎　紹見光武資河北以定海内故圖據之<lb/>
十二年於是大封功臣二十餘人皆爲列侯其餘各以<lb/>
次受封　封功臣乃徐議自尊矣<lb/>
十三年秋七月公南征劉表　注採皇甫謐逸士傳天<lb/>
下將亂爲亂魁者必此二人也按歴世持權賔客翕習<lb/>
其人又小有才鮮不爲亂者二袁即前漢之王氏也<lb/>
益州收劉璋始受徵役遣兵給軍　時操駸駸有取蜀<lb/>
之機<lb/>
<pb n="KR3j0076_WYG_026-6a"/>
十四年置揚州郡縣長吏開芍陂屯田　由此淮南爲<lb/>
重鎭<lb/>
十五年春下令　注採魏武故事載公十二月己亥令<lb/>
遂平天下按孫劉方睦而云遂平天下蓋其器限之也<lb/>
史家評操攻伐自克紹而止譏過此即鼎足虎爭非復<lb/>
所能戡定矣<lb/>
注以及子植兄弟　此子植植字乃子桓傳寫之訛對<lb/>
臣下不以稱子之字爲嫌觀陳思王傳注中所載諸令<lb/>
<pb n="KR3j0076_WYG_026-6b"/>
屢稱子建則此爲子桓决也<lb/>
十六年先以輕兵挑之戰良久乃縱虎騎夾擊大破之<lb/>
　弱者出戰强者繼之其挑戰者乃逰軍也<lb/>
十八年五月丙申天子使御史大夫郗慮持節策命公<lb/>
爲魏公　闗中定而後魏公九錫之事成矣　魏公之<lb/>
命及丕禪受之際但錄冊書而不著其僞讓承祚之微<lb/>
詞所以殊於他史者也　朂辭可以削畧注復載勸進<lb/>
牋不亦贅乎<lb/>
<pb n="KR3j0076_WYG_026-7a"/>
初置尚書侍中六卿　注採魏氏春秋云云按此魏國<lb/>
之官<lb/>
十九年夫有行之士未必能進取<hi>至</hi>士有偏短庸可廢<lb/>
乎　如此則所得者不過從亂如歸之徒雖取濟一時<lb/>
東漢二百年之善俗俄焉盡矣由此簒亂相循神州左<lb/>
袵豈非中國禮教信義爲操所斲喪而然耶<lb/>
二十年賊見大軍退其守備解散<hi>至</hi>巴漢皆降　操誠<lb/>
善兵以諸傳考之獨此役幸成非實錄<lb/>
<pb n="KR3j0076_WYG_026-7b"/>
二十一年三月壬寅公親耕籍田　注魏書云云春祠<lb/>
令講武奏儼然以天子議禮自處矣<lb/>
二十四年夏五月引軍還長安　朱温末路大敗於李<lb/>
存朂後嗣彌以不振乃知操之斂軍而退爲善持盈也<lb/>
冬十月王軍摩陂　陸機弔魏武帝文云當建安之三<lb/>
八實大命之所艱雖光昭於曩載將稅駕乎此年憤西<lb/>
夏以鞠旅泝秦川而舉旗踰鎬京而不豫臨渭濵而有<lb/>
疑冀翌日之云瘳彌四旬而成災詠歸塗以反斾登崤<lb/>
<pb n="KR3j0076_WYG_026-8a"/>
澠而朅來次洛汭而大漸指六軍曰念哉觀此則操實<lb/>
以西行不得志而發病及襄樊圍急狼狽還救偃息不<lb/>
遑登頓而死史不盡書耳當以武侯正議參證<lb/>
二十五年遺令曰天下尚未安定<hi>至</hi>無藏金玉珍寳<lb/>
陸機弔文載遺令有云吾在軍中持法是也至于小忿<lb/>
怒大過失不當效也注中亦宜補見<lb/>
評　評無溢羙收紹四州之後不復能有爲此志所以<lb/>
不得不並列三國也<lb/>
<pb n="KR3j0076_WYG_026-8b"/>
文帝紀建安二十二年立爲魏太子　注採魏書云云<lb/>
此與朱建平事相類或所傳異也<lb/>
庚午大將軍夏侯惇薨　注孫盛曰在禮天子哭同姓<lb/>
於宗廟門之外哭於城門失其所也按魏未嘗以夏侯<lb/>
爲同姓故與之婚姻孫盛所議非也<lb/>
庚午遂南征　注採魏畧云云其言凡近無可採危于<lb/>
累卵言之又過先王不稱爲德犯其所忌性之死非不<lb/>
幸也其得禍尤酷者丕將行禪代之事而治兵以偹非<lb/>
<pb n="KR3j0076_WYG_026-9a"/>
常又欲飾其跡托之南征性不喻而贅言沮衆丕遂莫<lb/>
能容忍耳<lb/>
使兼御史大夫張音持節奉璽綬禪位　注採太史丞<lb/>
許芝條魏代漢見䜟緯于魏王又曰初六履霜隂始凝<lb/>
也按此可爲無堅冰二字之證<lb/>
黃初二年後有天地之𤯝勿復劾三公　自此遂無水<lb/>
旱劾三公之事然燮理之意微矣<lb/>
三年春正月丙寅朔日有蝕之　日食正朝應在昭烈<lb/>
<pb n="KR3j0076_WYG_026-9b"/>
伐呉喪敗<lb/>
若限年然後取士<hi>至</hi>到皆試用　左雄限年之法至此<lb/>
復變欲以誘進銳進之士壹志事已也<lb/>
豈有七百里營<hi>至</hi>此兵忌也　兵勢惡分敵乘其間則<lb/>
救禦難<lb/>
四年三月癸夘月犯心中央大星　四月癸巳漢昭烈<lb/>
皇帝崩<lb/>
是月大雨伊洛溢流殺人民壊廬宅　宋書五行傳云<lb/>
<pb n="KR3j0076_WYG_026-10a"/>
簡宗廟廢祭祀則水不潤下帝初即位自鄴遷洛營造<lb/>
宫室而不起宗廟太祖神主猶在鄴常於建始殿饗祭<lb/>
如家人禮終黃初不復還鄴而員丘方澤南北郊社稷<lb/>
等神位未有定所此其罰也按此可見魏氏禮制之缺<lb/>
不獨一事之徵附著之<lb/>
評　仿漢武贊<lb/>
文帝天資文藻下筆成章博聞彊識才藝兼該　注採<lb/>
典論帝自敘云云按觀其自敘所謂望之不似人君已<lb/>
<pb n="KR3j0076_WYG_026-10b"/>
不堪張子布見况立石太學甚矣魏人之不知恥也<lb/>
明帝紀太和三年追尊高祖大長秋曰高皇帝夫人呉<lb/>
氏爲高皇后　與其追尊曹騰自實其爲贅閹乞養不<lb/>
如丕之殺于禮矣此自爲叡不能生子而以加隆所後<lb/>
之親爲後人勸與下七月詔書連類而觀可以得其情<lb/>
矣<lb/>
青龍二年三月庚寅山陽公薨　山陽公薨書日　山<lb/>
陽以三月薨及秋而丞相亮適亦卒于渭濵天之于漢<lb/>
<pb n="KR3j0076_WYG_026-11a"/>
數訖於是矣<lb/>
三年是時大治洛陽宫起昭陽太極殿築總章觀百姓<lb/>
失農時　諸葛既卒邊鄙不聳而叡遂恣滛荒矣孟子<lb/>
之論中人者不亦信乎<lb/>
秋七月洛陽崇華殿災　注採魏氏春秋云云按馬有<lb/>
七其宣景文武惠懐愍之祥乎<lb/>
四年置崇文觀徵善屬文者以充之　王肅爲祭酒<lb/>
景初元年改太和歴曰景初歴　景初歴尚書郎楊偉<lb/>
<pb n="KR3j0076_WYG_026-11b"/>
所造事詳宋書歴志曹爽有叅軍楊偉疑即斯人宋書<lb/>
又載黄初中太史丞韓翊嘗造黄初歴時陳群爲尚書<lb/>
令奏以爲是非得失當以一年决定今注家于群傳遺<lb/>
之楊偉歴施用暨於晉宋而名字翳然亦採掇之闕畧<lb/>
也<lb/>
十二月壬子冬至始祀　注漢晉春秋云云按金狄泣<lb/>
者叡死魏亡之妖也<lb/>
二年春正月詔太尉司馬宣王帥衆討遼東　注魏名<lb/>
<pb n="KR3j0076_WYG_026-12a"/>
臣奏載散騎常侍何曾表云云按孔明殁而軍幾亂頴<lb/>
考置副之義蓋老謀也<lb/>
有彗星見張宿　其占與王莽地皇三年有星孛于張<lb/>
同天將除曹氏矣<lb/>
三年癸丑𦵏高平陵　注魏書曰自在東宫不交朝臣<lb/>
不問政事唯潛思書籍而已按不交朝臣不問政事此<lb/>
不獨免于文徳之䜛亦萬古毓徳潛邸正法也潛思書<lb/>
籍事其逺者大者而不徒用資文藻則才識開益不待<lb/>
<pb n="KR3j0076_WYG_026-12b"/>
接人臨事胸中自有權衡矣<lb/>
三少帝紀齊王正始五年冬十一月癸卯詔祀故尚書<lb/>
令荀攸于太祖廟庭　注臣松之云云按遺郭嘉者亦<lb/>
以非魏臣也景元三年復祀嘉蓋司馬氏以厲其黨<lb/>
獨祀典韋者加之死事也<lb/>
八年尚書何晏奏曰善爲國者必先治其身<hi>至</hi>爲萬世<lb/>
法　史家於平叔等既于曹爽傳中附見不能爲之平<lb/>
反特錄此奏於紀使百世下因其言而知其人不欲盡<lb/>
<pb n="KR3j0076_WYG_026-13a"/>
没其實於異同之口耳<lb/>
嘉平元年太傅司馬宣王奏免大將軍曹爽<hi>至</hi>語在爽<lb/>
傳　莽之殺賢懿之族爽皆稔知其中外殫微猝起乘<lb/>
之<lb/>
六年秋九月太后令曰<hi>至</hi>以避皇位　芳臨御數載非<lb/>
若昌邑始徵若果君徳有闕播惡于衆師何難執以爲<lb/>
辭今稱太后之令發牀第之私有以知其爲誣矣<lb/>
高貴鄉公甘露元年春　注採魏氏春秋遂言帝王優<lb/>
<pb n="KR3j0076_WYG_026-13b"/>
劣之差帝慕夏少康按言論之間慨慕少康則澆<graphic n="KR1830" url="https://raw.githubusercontent.com/kanripo/KR-Gaiji/master/images/KR1830.png" mimeType="image/png"/>有<lb/>
在矣其亦機事不宻之端乎<lb/>
丙辰帝幸太學　陳氏詳書幸學問難于紀蓋亦深致<lb/>
嗟惜之意<lb/>
二年詔呉使持節都督夏口諸軍事鎭軍將軍沙羡侯<lb/>
孫壹<hi>至</hi>事從豐厚　注臣松之云云按時淮南引呉爲<lb/>
援壹適來奔故司馬氏濫以爵寵之冀以招誘來者<lb/>
五年五月己丑高貴郷公卒年二十　公羊傳曰公薨<lb/>
<pb n="KR3j0076_WYG_026-14a"/>
何以不地不忍言也書高貴郷公卒其猶有良史之風<lb/>
歟抽戈犯蹕若直書之則反得以歸獄于成濟今公卒<lb/>
之下詳載詔表則其實自著而司馬氏之罪益無可逃<lb/>
所謂㣲而顯順而辨也史通論之蓋未識變例之深旨<lb/>
沈業即馳語大將軍得先嚴警　觀此二語沈業方爲<lb/>
司馬借以自解于天下幾與成濟同戮矣<lb/>
使使持節行中䕶軍中壘將軍司馬炎北迎常道郷公<lb/>
璜嗣明帝後　以親疎論是時丕後尚有人璜爲宇之<lb/>
<pb n="KR3j0076_WYG_026-14b"/>
子則操後也當時惟昭之指昭穆逺近莫敢議矣<lb/>
陳留王景元元年故漢獻帝夫人節薨　高貴郷公弑<lb/>
崩之事獻穆猶親見之常道郷公薨于晉太安元年則<lb/>
又晉室大亂趙王倫盗簒反正之後也噫<lb/>
臣等平議以爲燕王章表可聽如舊式　章表稱臣于<lb/>
心有所不安不臣可也當更取北魏清河王事參之不<lb/>
至如周世宗之野差順耳<lb/>
咸熙元年春正月行幸長安　郭太后在殯蓋墨縗而<lb/>
<pb n="KR3j0076_WYG_026-15a"/>
出也<lb/>
以司空王祥爲太尉　注採漢晉春秋云云按祥知拜<lb/>
之不可然其自處何以并在楊彪下也厥後馮道受郭<lb/>
威之拜復折而事周是以唯大節不可奪爲難<lb/>
罷屯田官以均政役　法久漸敝當時罷之必有以也<lb/>
當合司馬芝傳參觀之<lb/>
評仰遵前式<hi>至</hi>比之山陽班寵有加焉　君以此始必<lb/>
以此終評語可謂絞而婉矣<lb/>
<pb n="KR3j0076_WYG_026-15b"/>
后妃傳武宣卞皇后尊后曰皇太后稱永壽宫　注採<lb/>
魏書云云按卞亦有權數若顯救植則外廷必有武姜<lb/>
叔段之議不以爲言而動以意或可爲耳<lb/>
文徳郭皇后遂勅諸家曰今世婦女少當配將士不得<lb/>
因緣取以爲妾也　此時當别有科禁今不可考矣青<lb/>
龍中諸士女嫁非士者一切奪以配戰士亦當緣此爲<lb/>
辭耳<lb/>
后崩于許昌以終制營陵　注採魏畧云云按郭太后<lb/>
<pb n="KR3j0076_WYG_026-16a"/>
殁其宗親恩禮無改故陳氏不取然毛后賜死曽猶遷<lb/>
官曹氏之酷虐變詐難以常理推也<lb/>
董卓傳公卿見卓謁拜車下　注採張璠漢紀云云按<lb/>
注前所採山陽公載記之語尤近實觀義眞後此其氣<lb/>
已衰未必能爲是言僅足以避兇人之鋒耳<lb/>
袁紹傳高祖父安爲漢司徒自安以下四世居三公位<lb/>
由是勢傾天下　注採魏書云云按游俠之歸必爲亂<lb/>
首諸袁是已曹操所語王儁者上之人當圖之于未形<lb/>
<pb n="KR3j0076_WYG_026-16b"/>
也儁事在武紀荆州平下<lb/>
乃召董卓欲以脅太后　紹勸進召董卓爲謀不臧漢<lb/>
室破壊而袁宗先受其殃天下之罪魁也<lb/>
時紹勸進便可于此决之　進意既同紹爲司𨽻乘讓<lb/>
忠之出選爪牙武吏執取渠魁盡之于獄反掌可以集<lb/>
事徒見王甫既誅陽球旋亦受禍欲措其身于萬全之<lb/>
地惟望進之早㫁不敢自决耳<lb/>
紹自號車騎將軍主盟與冀州牧韓馥立幽州牧劉虞<lb/>
<pb n="KR3j0076_WYG_026-17a"/>
爲帝　紹此舉更誤方起兵討卓以廢弑少帝爲辭乃<lb/>
欲尊立疎宗蹈其覆轍其後終以獻帝君臣之好不固<lb/>
狐疑未即奉迎曹操先之使號令爲他人所假不戰而<lb/>
成敗異勢矣<lb/>
圖還說紹迎天子都鄴紹不從　注採獻帝傳若迎天<lb/>
子以自近動輒表聞從之則權輕違之則拒命非計之<lb/>
善者也按後之權衡不審爲此二語所誤者多矣<lb/>
擊破瓚於易京并其衆　注採九州春秋曰紹延徵北<lb/>
<pb n="KR3j0076_WYG_026-17b"/>
海鄭元而不禮按許靖猶當加禮况鄭康成乎<lb/>
出長子譚爲青州沮授諫紹必爲禍始紹不聽　紹不<lb/>
從迎天子之謀所以先敗不聽出長子之諫所以速亡<lb/>
史家撮舉之乃一傳之綱也<lb/>
太祖自東征備田豐說紹襲太祖後紹辭以子疾不許<lb/>
　若用田豐之言即使許不可㧞而紹據臨大河以爭<lb/>
其北徐州出兵擾其東南過于彭越之在梁地操奔命<lb/>
不暇矣<lb/>
<pb n="KR3j0076_WYG_026-18a"/>
注魏氏春秋載紹檄州郡文故復援旗擐甲席捲赴征<lb/>
金鼓響震布<hi>衆</hi>破沮　李善文選注云紹征吕布諸史<lb/>
不載蓋史畧也<lb/>
注故使從事中郎徐勛就發遣操　天下之人豈可盡<lb/>
欺發遣之云徒爲操所嗤耳<lb/>
注又梁孝王先帝母弟墳陵尊顯<hi>至</hi>士民傷懐　此事<lb/>
不知信否文選注曹瞞傳云曹操破梁孝王棺収金寳<lb/>
天子聞之哀泣似緣此檄而實之者也<lb/>
<pb n="KR3j0076_WYG_026-18b"/>
注加其細政苛慘<hi>至</hi>動足蹈機陷　此因其法令必行<lb/>
而動揺之<lb/>
譚尚舉兵相攻　注引漢書春秋載審配獻書于譚曰<lb/>
先公謂將軍爲兄子將軍謂先公爲叔父按此二句則<lb/>
漢末稱本生父母之親不復係以父母之名矣<lb/>
生禽配配聲氣壯烈<hi>至</hi>遂斬之　配於廢立之際從主<lb/>
于昏雖能死不得與沮授比<lb/>
袁術傳南陽戸口數百萬<hi>至</hi>舍近交逺如此　二事亦<lb/>
<pb n="KR3j0076_WYG_026-19a"/>
是撮舉其敗亡之由注採呉書云云按獻帝幼冲董卓<lb/>
擅命何可比于子胥術書雖非本旨於情理稍分明<lb/>
曹將軍神武應期<hi>至</hi>信有徵矣　當時人心歸操其言<lb/>
至此早知其爲漢賊者不過數人而已<lb/>
劉表傳　范書以表爲魯恭王之後而此注無聞焉<lb/>
表雖遣使貢獻<hi>至</hi>表不聽　注採漢晉春秋云云按此<lb/>
曹操所謂乍前乍却以觀世事者也<lb/>
南收零桂北據漢川　注採英雄記云云按喪亂中經<lb/>
<pb n="KR3j0076_WYG_026-19b"/>
籍不遂冺絶實頼有此非可以表無逺畧嗤爲不急<lb/>
太祖與袁紹方相持於官渡紹遣人求助表許之而不<lb/>
至　表不助紹以綴操後則失合從之勢雖欲保江漢<lb/>
間其可得乎<lb/>
太祖軍到襄陽琮舉州降　注採漢晉春秋云云按人<lb/>
心瓦解遣之必相率而潰將又凡材豈能徼一時之幸<lb/>
琮之勢比于張繡之素能拊循其衆者又已異矣徒爾<lb/>
覆宗不納爲愈<lb/>
<pb n="KR3j0076_WYG_026-20a"/>
吕布傳布覺其意從紹求去　注採英雄記云云按布<lb/>
是王官又除董卓故兖徐之士往往附之曹劉天下英<lb/>
雄然其始衆心未一者猶有擅相署置之嫌耳<lb/>
張邈傳太祖曰布狼子野心<hi>至</hi>拜登廣陵太守　據徐<lb/>
揚之中<lb/>
陳登傳年三十九卒　安溪師謂元龍於昭烈一見傾<lb/>
心然登父子始終爲曹未爲知人使永厥年豈能自潔<lb/>
于漢魏之間乎按昭烈固嘗歸曹氏當其奉迎都許從<lb/>
<pb n="KR3j0076_WYG_026-20b"/>
掃地赤立之中使天子復有尊安之勢天下顒顒孰不<lb/>
仰望及後乃知其志在自封耳使登尚在當昭烈復據<lb/>
徐州必戮力合規同奬王室或可不至失土北奔也惜<lb/>
其早殁不得與孔明季直並列季漢輔臣贊中决不隨<lb/>
公逹輩配食魏廟耳<lb/>
臧洪傳紹本愛洪意欲令屈服原之見洪辭切知終不<lb/>
爲己用乃殺之　注採徐衆三國評爲洪計者云云按<lb/>
當時無他國可奔與袁曹不協者北有公孫與超鞭長<lb/>
<pb n="KR3j0076_WYG_026-21a"/>
不及南則袁術方謀僭盗况身又爲紹所拘留哉惟有<lb/>
辭東郡之符退而耕野待如昭烈者起而事之報曹氏<lb/>
于後斯上䇿耳<lb/>
公孫瓚傳及劉徙日南瓚具米肉于北芒上祭先人<lb/>
瓚既遼西人前世又非素官于朝何緣先墓乃在北芒<lb/>
虞宗室知名民之望也遂推虞爲帝　因紹等之謬計<lb/>
亦即可見昭烈當日足以有爲但屬宗室自爲人所服<lb/>
從乃兩漢稍存封建之效也<lb/>
<pb n="KR3j0076_WYG_026-21b"/>
注呉書曰是時有四星會于箕尾<hi>至</hi>文曰虞爲天子<lb/>
四星㑹于箕尾昭烈起涿郡之祥虞爲天子魏虞後也<lb/>
遣人與子書刻期兵至舉火爲應　注採獻帝春秋云<lb/>
云按更其書者所以譎瓚在昔衰周二十四字後漢書<lb/>
即作瓚與續書發端者近之非琳所更也<lb/>
陶謙傳參車騎將軍張溫軍事　注採呉書謙仰曰謙<lb/>
自謝朝廷豈爲公耶按漢末爭下士故謙得以行其意<lb/>
是歳謙病死　注採呉書云云按子布之筆未爲竒傑<lb/>
<pb n="KR3j0076_WYG_026-22a"/>
何以禰衡重之<lb/>
張魯傳魯欲舉漢中降<hi>至</hi>太祖攻破之遂入蜀　注採<lb/>
魏名臣奏載揚暨表云云按此操不敢取蜀之實錄其<lb/>
後懲于夏侯授首亦無意復爭漢川也然持勝之道莫<lb/>
善于此<lb/>
爲子彭祖取魯女魯薨諡之曰原侯子富嗣　注採魏<lb/>
畧時又有程銀侯選李堪云云按此屬皆大亂之時塢<lb/>
壁自保因爲雄長者也金末封建九公亦因而用之之<lb/>
<pb n="KR3j0076_WYG_026-22b"/>
法力不能平反假以祿位使爲扞禦也<lb/>
曹洪傳始洪家富而性吝嗇<hi>至</hi>乃得免官削爵土　按<lb/>
楊沛傳此舉雖文帝不宏而洪舍客亦屢犯法與劉勲<lb/>
並稱得罪亦由素不檢制其下也沛事在賈逵傳注中<lb/>
曹休傳明帝即位進封長平侯　孫資别傳有文皇帝<lb/>
晏駕陛下即阼猶有曹休外内之望云云按明帝與休<lb/>
無間知資别傳爲妄<lb/>
曹眞傳眞以蜀連出侵邊境<hi>至</hi>詔眞還軍　内審已外<lb/>
<pb n="KR3j0076_WYG_026-23a"/>
量敵于時豈能必取而數道興師子丹此舉幾于敗國<lb/>
喪名昭伯嗣事于蜀遂爲結怨天下之始亦徼倖之餘<lb/>
殃也<lb/>
爽齊王即位加爽侍中<hi>至</hi>贊拜不名　爽名位素輕忽<lb/>
膺重寄不勞謙以先天下而偃然輒當殊禮有以知其<lb/>
必敗矣<lb/>
注魏書曰其以太尉爲太傅　兼大司馬則懿猶典兵<lb/>
但崇以太傅虛名所爲實奪之權也<lb/>
<pb n="KR3j0076_WYG_026-23b"/>
颺等欲令爽立威名于天下勸使伐蜀爽從其言　曹<lb/>
爽諸葛恪皆以輕舉喪功結怨于民無懐之者遂以致<lb/>
敗後之輔幼主者茍才徳不如孔明且務法子孟之休<lb/>
息哉<lb/>
十年正月車駕朝高平陵<hi>至</hi>遂出屯洛水浮橋　昭伯<lb/>
兄弟專政九年乃及禍敗宣王舉事固非聊爾一擲也<lb/>
侍中許允尚書陳泰說爽使早自歸罪　是役舊徳如<lb/>
蔣濟人望如陳許皆爲仲逹所欺<lb/>
<pb n="KR3j0076_WYG_026-24a"/>
晏　注採魏末傳晏母歸藏其子王宫中云云按據此<lb/>
則平叔蓋尚有後但亦出魏末傳恐虛妄耳費文偉甲<lb/>
乙論云晏子魏之親甥亦與同戮雖曰敵國傳聞然以<lb/>
彼爲可信<lb/>
夏侯尚傳子元夫欲清教審選在明其分叙不使相渉<lb/>
而已　清教謂中正審選謂臺閣<lb/>
臺閣則據官長能否之第參以郷閭徳行之次擬其倫<lb/>
比勿使偏頗　前代吏部用人畧得此意雖不設中正<lb/>
<pb n="KR3j0076_WYG_026-24b"/>
猶參取鄉評也<lb/>
司牧之主欲一而專一則官任定而上下安專則職業<lb/>
修而事不煩　此議古今可以通行但呉蜀未一各置<lb/>
重鎭郡守之權不得不有所統又其人素貴驟與令長<lb/>
等列雖爵命不齊必以失權爲恨猶當徐俟混一乃議<lb/>
之也<lb/>
又幹郡之吏職監諸縣<hi>至</hi>若皆并合則亂原自塞　此<lb/>
謂刺史之典郡書佐<lb/>
<pb n="KR3j0076_WYG_026-25a"/>
秦時無刺史<hi>至</hi>其後轉更爲官司耳　懿之意蓋謂無<lb/>
變官制但刺史所察止于六條循漢之初意則亦無重<lb/>
累之患郡守以總率令長古有監牧亦不可盡去也<lb/>
今公侯命世作宰<hi>至</hi>竊未喻焉　公侯謂懿三公封侯<lb/>
故兼稱之　于時懿方營立私門日暮倒行何暇經逺<lb/>
如清教審選各不相渉而仍互相形檢此反掌可行而<lb/>
亦不能有改有以知其志不在公矣<lb/>
與曹爽共興駱谷之役　眞嘗建議伐蜀而無功淵被<lb/>
<pb n="KR3j0076_WYG_026-25b"/>
殺于陽平二子所以共興是役也然不料劉葛之澤尚<lb/>
存賢才未盡君臣無釁守偹甚設豈可倖其有功哉年<lb/>
少浮華未練于事無端輕舉遂爲國家之憂悲夫<lb/>
元格量宏濟臨斬東市顔色不變舉動自若　注採魏<lb/>
氏春秋元之執也衛將軍司馬文王流涕請之按以三<lb/>
少帝紀證之文王于時爲安東將軍亦非衛將軍也<lb/>
清河王經　注採晉武帝太始元年詔云云按此詔可<lb/>
見因沈業申意之言亦誣<lb/>
<pb n="KR3j0076_WYG_026-26a"/>
荀彧傳今東方皆以收麥<hi>至</hi>未戰而自困耳　如此論<lb/>
事表裏皆見信乎其爲留侯之亞<lb/>
夫事固有棄彼取此者<hi>至</hi>不患本之不固可也　如昭<lb/>
烈之取益州亦是此意<lb/>
紹益驕與太祖書其詞悖慢太祖大怒出入動静變于<lb/>
常　此書即陳琳所作檄豫州將校文也操陽怒以激<lb/>
其士卒耳<lb/>
此二人留知後事若攸家犯其法必不能縱也不縱攸<lb/>
<pb n="KR3j0076_WYG_026-26b"/>
必爲變　此孔明所以優假孝直也<lb/>
太祖就榖東平之安民糧少不足與河北相支　時所<lb/>
在屯田積榖猶患糧少况仰給桑椹虜掠田野者宜其<lb/>
一敗之後不能再舉也<lb/>
願公急引兵先定河北<hi>至</hi>此社稷長久之利也　既當<lb/>
時務之要而修復舊京之語亦猶乃心王室<lb/>
太祖將伐劉表　注採彧别傳宜集天下大才通儒考<lb/>
論六經刋定傳記存古今之學除其煩重以一聖眞並<lb/>
<pb n="KR3j0076_WYG_026-27a"/>
隆禮學漸敦教化則王道兩濟按不及時圖之則宿儒<lb/>
老生日就衰落後生一失派别則聖籍湮微復尋其緒<lb/>
爲力甚難此荀令君所以汲汲于兩濟也<lb/>
荀攸傳攸深宻有知防<hi>至</hi>莫知其所言　攸後陵夷豈<lb/>
以隂謀故耶<lb/>
賈詡傳　注採九州春秋屠三十六萬方按萬字衍因<lb/>
下方字而妄増加也<lb/>
注引九州春秋及英雄記云云　人心未忘漢而擁兵<lb/>
<pb n="KR3j0076_WYG_026-27b"/>
作逆必且變生麾下身膏齊斧以膺禍始之罰使嵩聽<lb/>
之則董卓之前驅耳忠導人作賊卒爲賊所迫脅憤慨<lb/>
而死其氣燄有以取之矣<lb/>
傕乃西攻長安　注松之云云按詡凉州人爲此救死<lb/>
當咎王允不得獨恨詡也<lb/>
明公昔破袁氏<hi>至</hi>太祖不從軍遂無利　譚尚兄弟三<lb/>
駕而後克順江東下顧易了若是乎從賈言而以爲後<lb/>
圖養威持勝之善謀也<lb/>
<pb n="KR3j0076_WYG_026-28a"/>
注臣松之以爲詡之此謀<hi>至</hi>稽服之可期　孫權自赤<lb/>
壁之勝始能立國前此荆人何憚之有　賈言未可非<lb/>
然使劉琦倚仗昭烈收父故地荆州猶必旋得而復失<lb/>
固無暇遽望江東之稽服耳<lb/>
用軍之道先勝後戰量敵論將故舉無遺䇿　良平不<lb/>
易斯言<lb/>
評曰荀彧清秀通雅<hi>至</hi>未能充其志也　謂如魏武者<lb/>
豈能終爲純臣恨文若辨之不早有王佐之才而必欲<lb/>
<pb n="KR3j0076_WYG_026-28b"/>
自見遂不暇於擇主不如孔明潛見皆合龍徳<lb/>
田疇傳遼東斬送袁尚首<hi>至</hi>乃往弔祭　注臣松之云<lb/>
云按疇自報烏丸耳<lb/>
邴原傳閉門自守非公事不出　注採原别傳是時海<lb/>
内清議云青州有邴鄭之學按鄭公業亦以鄭邴並言<lb/>
非家傳妄相推高之語<lb/>
注其不來者惟有邴祭酒耳<hi>至</hi>謁訖而出　如此張弛<lb/>
則無損大節而仍得謙以受福之道矣<lb/>
<pb n="KR3j0076_WYG_026-29a"/>
管寧傳王烈者字彥方　本爲彥考後漢書注可据方<lb/>
字寡學者所定也北宋本正作考<lb/>
崔琰傳郷移爲正　此正疑即正卒羡卒之正<lb/>
時未立太子<hi>至</hi>琰以死守之　以宻函下訪乃露板以<lb/>
答非所以處骨肉之間季珪之禍實萌于此<lb/>
初太祖性忌有所不堪者魯國孔融　注採續漢書煒<lb/>
曰人小時了了者大亦未必竒也按長大失學故無竒<lb/>
融此對却輕薄<lb/>
<pb n="KR3j0076_WYG_026-29b"/>
注張璠漢紀常嘆曰坐上客常滿罇中酒不空吾無憂<lb/>
矣　處亂世遇多忌二語有一于此殺身有餘矣<lb/>
何夔傳以爲自今所用必先核之鄉閭<hi>至</hi>各任其責<lb/>
核之郷閭時方草創不易行也修保舉故不以實之令<lb/>
則無施不可<lb/>
然于節儉之世最爲豪汰　孝先清恪叔龍豪汰而相<lb/>
與爲友古人所重在大節奉己之奢儉不以相非也<lb/>
叔龍汰侈頴考濟之貽謀一謬子孫卒受其敗不可以<lb/>
<pb n="KR3j0076_WYG_026-30a"/>
不戒<lb/>
鮑勛傳文帝將出游獵<hi>至</hi>請有司議罪以清皇朝　勛<lb/>
語殊壯但丕聞諒隂之語漠無所動毁表行獵復問其<lb/>
樂何如八音心已死矣又何可與言哉亮有餘而識不<lb/>
足又君子所惜也<lb/>
司馬芝傳自黄初以來聽諸典農治生各爲部下之計<lb/>
　黄初中屯田之制已壊可嘆<lb/>
鍾繇傳　注採先賢行狀少府李膺常宗此三人<hi>至</hi>復<lb/>
<pb n="KR3j0076_WYG_026-30b"/>
以膺妹妻之按李膺之妹嫁姑之子則中外連姻自古<lb/>
不爲非也<lb/>
其後河東衛固作亂　注採魏畧謹按侍中守司𨽻校<lb/>
尉東武亭侯鍾繇<hi>至</hi>伏須罪誅按此當日自劾之體<lb/>
初太祖下令使平議死刑可宫割者　注採袁宏議云<lb/>
云按宏議浮泛<lb/>
毓許昌偪狹于城南以氊爲殿　百年爲戎氊殿兆之<lb/>
華歆傳歆知策善用兵乃幅巾奉迎䇿以其長者待以<lb/>
<pb n="KR3j0076_WYG_026-31a"/>
上賔之禮　注採胡冲呉歴云云按伯符之致敬子魚<lb/>
猶孔明之待文休風氣所趨雖英賢亦因時以答輿望<lb/>
而已<lb/>
及踐阼改爲司徒　注採華嶠譜叙歆以形色忤時徙<lb/>
爲司徒而不進爵按此華嶠之飾詞歆不恥爲魏相國<lb/>
又何忤哉發壁牽后誰所爲也<lb/>
公卿嘗並賜没入生口唯歆出而嫁之　注採孫盛云<lb/>
云按孫論似高而逺于情<lb/>
<pb n="KR3j0076_WYG_026-31b"/>
王朗傳及文帝踐阼改爲司空　注採魏名臣奏載朗<lb/>
節省奏云云按數行中西京經費如指掌不過漢書表<lb/>
志精熟也<lb/>
黄初中鵜鶘集靈芝池<hi>至</hi>位次三公　歆薦寧朗薦彪<lb/>
徒欲汙染遺逸以分損謗議又何能答曹人之刺乎<lb/>
百姓萬民莫不欣欣　此亦以百姓爲百官族姓故與<lb/>
萬民相屬言之<lb/>
肅是以唐虞之設官分職<hi>至</hi>公卿尚書各以事進　肅<lb/>
<pb n="KR3j0076_WYG_026-32a"/>
此奏欲漸革政歸臺閣之弊乃當日之急務又欲轉移<lb/>
無迹故但以復五日一朝之儀各以事進爲言蓋臨朝<lb/>
奏事面取裁决則尚書不得專執大柄可否任心矣<lb/>
則皇是其差輕者也　注採孫盛語及臣松之云云按<lb/>
肅之說出于蔡雝然秦尊莊襄王爲太上皇漢沿其名<lb/>
未必爲其貴而無位高而無民也<lb/>
漢武帝聞其述史記<hi>至</hi>而不在于史遷也　子邕此對<lb/>
本之衛敬仲與班氏所記不同敬仲所紀非實于時主<lb/>
<pb n="KR3j0076_WYG_026-32b"/>
則爲善對<lb/>
大司農宏農董遇等　注採魏畧云云按宏農雖未踰<lb/>
年然嘗北面臣之則故君也遇謂不應謁者非<lb/>
評劉實以爲肅方于事上而好下佞巳　去其好下佞<lb/>
巳之病則肅可以無譏矣<lb/>
程昱傳夫袁紹據燕趙之地<hi>至</hi>覇王之業可成也　昱<lb/>
等計謀皆啟孟徳奸心者與文若須分别觀之<lb/>
劉備失徐州來歸太祖昱說太祖殺備太祖不聽　觀<lb/>
<pb n="KR3j0076_WYG_026-33a"/>
荀文若豈不識元徳者哉而不聞有郭嘉程昱之䇿文<lb/>
若乃心不爲操可知矣<lb/>
論者以爲孫權必殺備　論者徒見二袁公孫前事<lb/>
乃自表歸兵闔門不出<hi>至</hi>太祖賜待益厚　歸兵闔門<lb/>
告者安能入哉<lb/>
曉於是遂罷校事官　罷之是也然當時實以師方擅<lb/>
朝不欲有<graphic n="KR2237" url="https://raw.githubusercontent.com/kanripo/KR-Gaiji/master/images/KR2237.png" mimeType="image/png"/>詗之人故曉言得伸<lb/>
郭嘉傳彧薦嘉召見論天下事　注採傅子云云按與<lb/>
<pb n="KR3j0076_WYG_026-33b"/>
荀文若語少有異同或附㑹也<lb/>
郭奉孝在不使孤至此　孟徳追惜奉孝而諸葛亦思<lb/>
孝直帷幄之助不可或失其人雖英雄必資群䇿也<lb/>
董昭傳後昭建議宜修古建封五等<hi>至</hi>不敢不陳　昭<lb/>
自顧才謀非荀郭之儔遂首爲諂邪以媚于操時操勢<lb/>
已成故不爲耿苞耳<lb/>
又圍中將吏不知有救<hi>至</hi>必不速退　倘權計未就樊<lb/>
守已下關遂長驅則許洛瓦解吕䝉亦沮矣昭可謂慮<lb/>
<pb n="KR3j0076_WYG_026-34a"/>
之周也<lb/>
劉曄傳曄覩漢室漸微已爲支屬不欲擁兵　此時曹<lb/>
氏代漢之勢未成以支屬不欲擁兵乃曄後來飾詞<lb/>
上繚宗民數欺下國　此宗民亦是賨賊即當時山越<lb/>
也<lb/>
劉備人傑也有度而遲<hi>至</hi>無不克也　劉氏必死之戰<lb/>
得蜀雖新已能用其豪傑憑險相持非若張魯未遇大<lb/>
敵小小利鈍可恐而走也曄奈何以料陳䇿者料蜀士<lb/>
<pb n="KR3j0076_WYG_026-34b"/>
大夫乎<lb/>
今不取必爲後憂太祖不從　魏武用兵必圖萬全蜀<lb/>
漢險峻豈肯懸軍深入若身駐漢中遣將攻備則素非<lb/>
其敵往遺之禽徒損威重故不爲也<lb/>
注傅子曰居七日蜀降者說蜀中一日數十驚<hi>至</hi>未可<lb/>
擊也　一日數驚震鄰之勢有所必然彼懼我驕敗徵<lb/>
在我先動則又爲烏林之覆轍矣操之不從是量彼己<lb/>
而全其力以俟時者也勸丕伐呉則曄近是<lb/>
<pb n="KR3j0076_WYG_026-35a"/>
可因其窮襲而取之　注採傅子云云按曄計得矣然<lb/>
蜀得其外乃上游形勝彼以漢之宗支新破一國天下<lb/>
震動名我爲賊若天假之年丕豈其敵乎故董昭以兩<lb/>
敝爲長䇿也若丕之言乃是下愚彼謂疑天下欲來者<lb/>
心呉外惟蜀又以誰疑如占夢耳<lb/>
彼謂陛下欲以萬乘之重牽巳<hi>至</hi>未有進退也　此言<lb/>
非知兵見事深知彼己不能如此其審<lb/>
有間爲大鴻臚　注採傅子曄能應變持兩端如此按<lb/>
<pb n="KR3j0076_WYG_026-35b"/>
曄好持兩端而言不由衷所以任術取敗若進謀决策<lb/>
誠當徐俟其機固陵始議韓彭地複道方圖雍齒封此<lb/>
固知言者也<lb/>
注諺曰巧作不如拙誠信矣<hi>至</hi>豈不惜哉　爲帷幄之<lb/>
臣本之以忠信持之以慎宻則無敗矣若窺伺機詐未<lb/>
有令終者也韓非爲說難而不能自脫誠未至猶未有<lb/>
能動者也况以術哉徒歸于一歩不可行而已<lb/>
蔣濟傳吾前决謂分半燒船於山陽池中　分當作扶<lb/>
<pb n="KR3j0076_WYG_026-36a"/>
問切自料大半如此也通鑑注作分半船誤<lb/>
陛下既已察之於大臣<hi>至</hi>莫適以聞　蔣濟此疏係國<lb/>
安危信公才也使能用之則孫資劉放安得于彌留之<lb/>
際易置顧托大臣使祚移金行哉　此疏萬古英主藥<lb/>
石不專一時之務<lb/>
今雖有十二州至于民數不過漢時一大郡　葛相不<lb/>
死魏必可滅蓋以此也<lb/>
敝攰之民　攰居胃切力乏也<lb/>
<pb n="KR3j0076_WYG_026-36b"/>
劉放傳尋更見放資曰我自召太尉<hi>至</hi>帝獨召爽與放<lb/>
資俱受詔命　疾病則亂數語中足以見放資之弄權<lb/>
敗國矣晉初修史故其辭也㣲　曰獨召則并詔之眞<lb/>
僞不可知矣<lb/>
注世語曰放資久典機任<hi>至</hi>故勸帝召宣王　不宻<lb/>
注肇出纂見驚曰上不安云何悉共出　曹肇曹爽皆<lb/>
以俱出而敗<lb/>
抑辛毗而助王思　王思在梁習傳<lb/>
<pb n="KR3j0076_WYG_026-37a"/>
劉馥傳馥子靖　靖字文恭見水經注第十四卷中<lb/>
應璩書與靖曰入作納言<hi>至</hi>有馥遺風　以失其事實<lb/>
故採此書靖爲治亦杜畿之亞矣<lb/>
靖以爲經常之大法<hi>至</hi>屯據險要　其先見在江統之<lb/>
前<lb/>
又廣修戾渠陵大堨水　水經注作戾陵堨車箱渠其<lb/>
元康中所立碑宜補錄以廣世期之闕<lb/>
司馬朗傳朗以爲天下土崩之勢<hi>至</hi>宜及此時復之<lb/>
<pb n="KR3j0076_WYG_026-37b"/>
伯逹前一條所以救建武之後盡罷郡國都尉官一變<lb/>
西京舊制罷輕車騎士材官樓船士及軍假吏令還復<lb/>
民伍廢立秋講肄課試之禮馴至三十六方同日並起<lb/>
天下土崩也後一條則奪累世之業王莽慕古制而失<lb/>
其宜及亂後而復世祖懲近謬而失其㑹適在此時然<lb/>
曹氏無逺見創制經久故口分世業反有待于拓䟦之<lb/>
據中原也<lb/>
張既傳太祖將㧞漢中守恐劉備北取武都氐以逼闗<lb/>
<pb n="KR3j0076_WYG_026-38a"/>
中<hi>至</hi>出居扶風天水界　江統徙戎論云魏興之初與<lb/>
蜀分隔疆場之戎一彼一此武帝徙武都氐于秦川欲<lb/>
以弱宼强國扞禦蜀虜蓋指此事當日操所以使劉氏<lb/>
無所資以北伐者不但空漢中之地而已　統徙戎之<lb/>
計亦即祖既語而反用之<lb/>
緝與中書令李豐同謀誅　注採魏畧緝云威震其主<lb/>
功蓋一國欲不死可得乎按料恪實刺師也欲免難矣<lb/>
任峻傳羽林監潁川棗祗建置屯田　注採魏武故事<lb/>
<pb n="KR3j0076_WYG_026-38b"/>
載令云云按祗議即龍子貢助之說也魏人屯田之制<lb/>
頼此令而存<lb/>
杜畿傳㑹白騎攻東垣　龎徳傳云張白騎叛于宏農<lb/>
白騎即上張晟耶後漢書朱雋傳自黃巾賊後復有張<lb/>
白騎之徒並起山谷騎白馬者爲張白騎<lb/>
恕乃上疏曰帝王之道莫尚乎安民<hi>至</hi>此古今之所常<lb/>
患也　何不削畧冗長使就簡當讀之易起人意乎于<lb/>
此思班孟堅<lb/>
<pb n="KR3j0076_WYG_026-39a"/>
焉有大臣守職辨課可以致雍熙者哉　其論則高然<lb/>
考課者所以待中材凡士亦不可廢也<lb/>
恕上疏極諫曰伏見尚書郎亷昭<hi>至</hi>誠不可以怠也<lb/>
恕言甚煩長不能自逹其意泰初亦然<lb/>
出爲宏農太守　注採魏畧以孟康代恕爲宏農按此<lb/>
孟康即注漢書者顏師古曰安平廣宗人<lb/>
鄭渾傳渾兄泰與荀攸等謀誅董卓　注採張璠漢紀<lb/>
後又與王允謀共誅卓按後漢書作與何顒荀攸共謀<lb/>
<pb n="KR3j0076_WYG_026-39b"/>
誅卓爲得其實<lb/>
其所得獲十以七賞百姓大悅皆願捕賊　用此法則<lb/>
無兵而有兵矣文公固善權變<lb/>
渾以百姓新集爲制移居之法<hi>至</hi>以發姦者　此非俗<lb/>
吏所知安農息盗皆在移居法中勤稼穡明法令是目<lb/>
倉慈傳慈躬往省閱<hi>至</hi>曽不滿十人　治邊郡固宜寛<lb/>
簡<lb/>
自太祖迄于咸熙魏郡大守陳國呉瓘<hi>至</hi>咸爲良二千<lb/>
<pb n="KR3j0076_WYG_026-40a"/>
石　無政可以垂範後來附見其名爲己足矣近代紛<lb/>
煩立傳亦何知體要<lb/>
張樂于張徐傳　此與下卷序魏諸將但以注記所載<lb/>
稍櫽其畧非經意之文徐晃之解樊圍一時竒功而惟<lb/>
存一令亦安得謂之偹詳也序張遼合肥許禇潼闗差<lb/>
勝耳<lb/>
任城陳蕭王傳　三王以母弟故别爲一卷後卷以母<lb/>
貴賤爲次其猶春秋之教歟<lb/>
<pb n="KR3j0076_WYG_026-40b"/>
陳思王植於是以罪誅修植益不自安　注採典畧文<lb/>
之佳麗吾自得之後世誰相知定吾文者耶按自得佳<lb/>
麗則受彈者之益傳之後世但以佳麗見稱亦誰知因<lb/>
改定而佳麗乎今人多誤㑹佳麗文選作佳惡亦未爲<lb/>
大逺本意不解讀者何緣憒憒也<lb/>
注世語曰修年二十五<hi>至</hi>修遂以交搆賜死　世語所<lb/>
言皆鄙淺兒戲不足信<lb/>
其年改封鄄城侯　注採魏畧云云按魏畧所載皆規<lb/>
<pb n="KR3j0076_WYG_026-41a"/>
橅前史梁孝王事而忘其失實<lb/>
而臣敢陳聞于陛下者誠與國分形同氣憂患共之者<lb/>
也　于時人民稀少東西並騖饋輸是憂若屢喪敗魏<lb/>
將不復能支且植自料才武猶不後于眞休故懇懇求<lb/>
試誠不忍爲秦越之視也<lb/>
初植登魚山　魚山即吾山<lb/>
鄧哀王冲傳時孫權曽致巨象<hi>至</hi>即施行焉　孫䇿以<lb/>
建安五年死時孫權初統事至建安十五年權遣歩騭<lb/>
<pb n="KR3j0076_WYG_026-41b"/>
爲交州刺史士燮率兄弟奉承節度此後或能致巨象<lb/>
而倉舒已于建安十三年前死矣知此事之妄飾也置<lb/>
船刻水疑筭術中本有此法能改齋漫錄引符子所載<lb/>
燕昭王大豕命水官浮舟而量之事<lb/>
太祖曰此我之不幸而汝曹之幸也　倉舒之死正在<lb/>
軍敗赤壁之年故尤憤不擇音<lb/>
中山㳟王袞傳太和二年就國<hi>至</hi>習爲家人之事　袞<lb/>
保身之符勝于陳思也<lb/>
<pb n="KR3j0076_WYG_026-42a"/>
王粲傳時舊儀廢弛興造制度粲恒典之　以此獨爲<lb/>
粲立傳<lb/>
自潁川邯鄲淳　注採魏畧初平時從三輔客荆州按<lb/>
世傳魏正始中所立一字石經乃邯鄲淳書自漢獻帝<lb/>
初平元年庚子至曹魏邵陵厲公正始元年庚申已五<lb/>
十一年使子叔以弱冠避難荆土已應七十餘安得精<lb/>
力猶辦書七經于石也<lb/>
繁欽　注採典畧其所與太子書記㗋轉意率皆巧麗<lb/>
<pb n="KR3j0076_WYG_026-42b"/>
按記下疑有脫文當是薛訪車子㗋轉能與笳同音事<lb/>
而注脫其文也<lb/>
瑀子籍　注採魏氏春秋大將軍司馬文王常保持之<lb/>
按司馬昭謂嗣宗至慎在李通傳注中<lb/>
呉質　注採世語曰魏王嘗出征<hi>至</hi>而誠心不及也按<lb/>
此鄙妄不足信<lb/>
劉劭傳受詔集五經群書以類相從作皇覧　類書疑<lb/>
以皇覧爲祖按楊俊傳注中所引魏畧皇覧凡四十餘<lb/>
<pb n="KR3j0076_WYG_026-43a"/>
部部有數十篇通合八百餘萬字乃王象一人撰集與<lb/>
此互異<lb/>
韋誕　注採文章叙錄覬孫恒撰四體書勢<hi>至</hi>然殊不<lb/>
及文舒也按古人論書者惟巨山獨尋其原留意此藝<lb/>
當背誦之此書學之經也故右軍之傳自衛氏<lb/>
杜摯　注採文章叙錄儉答曰鳯鳥翔京邑<hi>至</hi>卒于秘<lb/>
書按儉雖敗滅要是曹氏死臣詩以言志固不碌碌也<lb/>
不得遷者摯之命非儉過　比興經緯亦非晉以下所<lb/>
<pb n="KR3j0076_WYG_026-43b"/>
及<lb/>
注臣松之按魏朝自微而顯者不聞胡康疑是孟康<lb/>
孟康郭后外屬始仕見輕晚爲良二千石又冀部安平<lb/>
人當時自有胡康也<lb/>
傅嘏傳晏等遂與嘏不平<hi>至</hi>爲河南尹　嘏亦一時之<lb/>
良然以不平免官之故自此遂爲司馬氏腹心于義有<lb/>
所晻矣特功名之士稍循幅尺者耳<lb/>
注採傅子曰次尹劉静綜其目而太宻　按劉馥傳載<lb/>
<pb n="KR3j0076_WYG_026-44a"/>
劉靖爲河南尹初如碎宻終于百姓便之則静當爲靖<lb/>
也<lb/>
注然持法有恒<hi>至</hi>吏民久而後安之　曽更内職則舉<lb/>
動必與鋒銳悍吏急名喜事者不同<lb/>
惟進軍大佃<hi>至</hi>此軍之急務也　此雜耕渭濵爲蠶食<lb/>
伺利之上策也先儒謂武侯三年不死可以取魏即蘭<lb/>
石之言耳<lb/>
嘏議以爲淮海非賊輕行之路<hi>至</hi>恪自并兵來向淮南<lb/>
<pb n="KR3j0076_WYG_026-44b"/>
耳　若使習于海道則亦當有其偹矣此又不可執蘭<lb/>
石之料呉謂後來永無其事<lb/>
嘏常論才性同異鍾㑹集而論之　注臣松之云云按<lb/>
實由愛憎耳然其論三士者不惟取友之鍳亦時當以<lb/>
之自省自箴也<lb/>
評傅嘏用才逹顯云　注臣松之云云按陳評未爲失<lb/>
傅鍊逹見成敗耳<lb/>
桓階傳遷趙郡太守　水經注引長沙耆舊傳稱桓階<lb/>
<pb n="KR3j0076_WYG_026-45a"/>
爲趙郡太守嘗有遺嚢粟于路者行人掛嚢粟于樹莫<lb/>
敢取之<lb/>
陳羣傳昔陳鴻臚以爲死刑有可加于仁恩者<hi>至</hi>而輕<lb/>
人軀命也　陳鴻臚之論原于班固刑法志<lb/>
泰景元元年薨　注採魏氏春秋云云按請誅賈充蓋<lb/>
非實錄元伯說曹爽自歸者也使持忠入地咸熙之封<lb/>
不及溫矣<lb/>
徐宣傳帝船囘倒　囘即桅也古字通耳<lb/>
<pb n="KR3j0076_WYG_026-45b"/>
盧毓傳爽等見收太傅司馬宣王使毓行司𨽻校尉治<lb/>
其獄　子家議論平易確切一時之良特以與何畢相<lb/>
左遂爲司馬氏所用有愧于子幹之抗卓矣<lb/>
和洽傳轉爲太常清貧守約至賣田宅以自給　陽士<lb/>
嘗非毛崔過崇節儉之弊而處身清約此爲深識治體<lb/>
而非立異同之論以苟便己私者也<lb/>
杜襲傳留督漢中軍事綏懐開導百姓自樂出徙洛鄴<lb/>
者八萬餘口　先徙八萬餘口蓋知此地之難與蜀爭<lb/>
<pb n="KR3j0076_WYG_026-46a"/>
豫爲之所也<lb/>
趙儼傳　注臣松之按魏武紀云云按陽焚之而宻使<lb/>
人搜閱既安反側又審情僞操多猜或有是<lb/>
今賊圍素固<hi>至</hi>破賊必矣　敵方乘勝若督促解圍士<lb/>
衆豫怯輕動而敗即後至者望風奔北不能禦㓂矣晃<lb/>
之成功賴儼能見兵勢也<lb/>
今羽已孤迸<hi>至</hi>將生患于我矣　羽存則兩疲羽亡則<lb/>
劉孫連兵不解爲魏利皆甚大也况羽士衆尚盛又無<lb/>
<pb n="KR3j0076_WYG_026-46b"/>
歸路若急追之人皆致死我新勝而驕又自戰其地必<lb/>
喪前勞萬一大衂方生他變昔黄池之役晉甘爲呉所<lb/>
先正慮此也謂權改虞而生患於我乃儼之巧詞<lb/>
裴潛傳太祖次摩陂嘆其軍陳齊整　摩陂之役蓋集<lb/>
數州之衆以解二城之圍亦勍矣哉<lb/>
崔林傳涿郡太守王雄謂林别駕曰<hi>至</hi>以此爲寄　注<lb/>
採魏名臣奏天下之士欲使皆先歴散騎然後出據州<lb/>
郡是吾本意也按不更州郡者不可使處内不歴近職<lb/>
<pb n="KR3j0076_WYG_026-47a"/>
者不可使處外此有深㫖<lb/>
孫禮傳當以烈祖初封平原時圖决之何必推古問故<lb/>
以益詞訟　縱不得眞獄可折矣此解結之術也<lb/>
評柔保官二十年元老終位比之徐邈常林于兹為疚<lb/>
矣　高柔為廷尉二十三年此得人久任之方未可因<lb/>
末路難退并致譏也<lb/>
辛毗傳帝報曰二虜未滅而治宫室直諫者立名之時<lb/>
也　千古拒諫根柢在此一語<lb/>
<pb n="KR3j0076_WYG_026-47b"/>
楊阜傳使楊昻殺刺史太守　超使楊昻者欲以堅張<lb/>
魯之助<lb/>
阜常見明帝著㡌被縹綾半裦䄂　裦䄂古今字少章<lb/>
疑下一字衍尋宋書五行志果然㡌上宋書有繡字<lb/>
髙堂隆傳　升平學行不减劉子政<lb/>
今興宫室起凌霄闕而鵲巢之<hi>至</hi>斯乃上天之戒也<lb/>
髙堂本以師傅舊恩素所敬信又明帝雖從而不改亦<lb/>
與狠愎惡直者殊使當日身領太史遇災隠黙豈不為<lb/>
<pb n="KR3j0076_WYG_026-48a"/>
張禹之續乎<lb/>
今若有人來告權備並修徳政<hi>至</hi>亦不逺矣　詞意周<lb/>
至是儒者語　備當作禪<lb/>
其科郎吏髙才解經義者三十人<hi>至</hi>主者具爲設課試<lb/>
之法　魏世去漢未逺猶有此舉<lb/>
滿寵傳寵一無所報考訊如法　注臣松之以爲楊公<lb/>
云云按世期此論無異孫氏之責髙文惠也<lb/>
郭淮傳太和二年蜀相諸葛亮出祁山<hi>至</hi>加建威將軍<lb/>
<pb n="KR3j0076_WYG_026-48b"/>
蜀後主建興八年當魏太和四年魏延破郭淮于陽谿<lb/>
延傳云使延西入羌中魏後將軍雍州刺史郭淮與延<lb/>
戰于陽谿延大破淮等而此傳諱之<lb/>
王昶傳於是遷昶征南大將軍儀同三司進封京陵侯<lb/>
　此傳亦諱東闗之敗<lb/>
王基傳夫大㨗之後上下輕敵<hi>至</hi>懼挫威也　魏不能<lb/>
一天下坐新得荆州乘勝輒進有烏林之敗耳基此論<lb/>
千古持勝之要未有能易之者也<lb/>
<pb n="KR3j0076_WYG_026-49a"/>
嘉平以來<hi>至</hi>以求外利　此深於爲司馬氏謀者<lb/>
王母邱諸葛鄧鍾傳　諸人惟鍾會可加以逆名鄧艾<lb/>
有功無罪至于三賢乃心王室事連不就而典午之勢<lb/>
益重諸人之終即國之終也故次于此焉<lb/>
王凌傳宣王將中軍乘水道討凌　此中軍猶言禁軍<lb/>
不及徵調外軍故以中軍進也<lb/>
廣有志尚學行　注採魏氏春秋云云按此言亦後人<lb/>
所増飾若曹爽執權時濟無緣有此既七族同夷濟以<lb/>
<pb n="KR3j0076_WYG_026-49b"/>
恨其失信發病死矣<lb/>
母邱儉傳　漢書髙紀下注云曼邱母邱本一姓也語<lb/>
有緩急耳故知此字作母者傳冩之誤史通中音貫是<lb/>
也<lb/>
儉欽自將五六萬衆渡淮西至項儉堅守欽在外爲游<lb/>
兵　至項即堅守不知將何爲無必死之心失勤王之<lb/>
義衆銳一沮即使逃死敵國亦惡在其爲丈夫乎<lb/>
注採儉欽等表賊舉國悉衆號五十萬<hi>至</hi>莫過於此<lb/>
<pb n="KR3j0076_WYG_026-50a"/>
諸葛恪雖挫于新城以此表觀之亦一時之强對也<lb/>
欽亡入呉　注採欽降呉表廢害二主按此表後人僞<lb/>
作髙貴鄉公之弑昭事也何得預言二主乎<lb/>
諸葛誕傳人有所屬托<hi>至</hi>以爲褒貶　此絶屬托之一<lb/>
法然未若不受之於先爲尤善也使失人而後議之負<lb/>
敗已多矣　公休之法欲變屬托爲保任要之若此仍<lb/>
與中正不殊<lb/>
徵爲司空誕被詔書愈恐遂反　注採魏末傳云云按<lb/>
<pb n="KR3j0076_WYG_026-50b"/>
昭初代兄秉政未有恩威及人安得即言禪代哀誕之<lb/>
志甚充之惡者爲之也<lb/>
斂淮南及淮北郡縣屯田口十餘萬官兵<hi>至</hi>遣長史呉<lb/>
綱將小子靚至呉請救　儉欽猶出至項誕閉城自守<lb/>
專倚呉救彌爲下矣<lb/>
注採世語曰黃初末呉人發長沙王呉芮冡以其塼于<lb/>
臨湘爲孫堅立廟　立廟何事而發死者之磚乎世語<lb/>
之鄙淺不足信如此<lb/>
<pb n="KR3j0076_WYG_026-51a"/>
三年二月破滅　注採干寳晉記云云按外圍既合士<lb/>
衆猥多資糧方竭誕不盡人謀則天棄之矣誕能合虚<lb/>
譽養死士實中情恇怯無逺畧者也假使舉淮南之衆<lb/>
直趨洛陽投命勤王司馬昭徵調未集勝負誠未可知<lb/>
耳<lb/>
唐咨誕欽屠戮咨亦生禽三叛皆獲天下快焉　唐咨<lb/>
本非巨猾因其面縛生致并張之以爲功耳<lb/>
鄧艾傳宣王善之事皆施行　事皆施行御覧作皆如<lb/>
<pb n="KR3j0076_WYG_026-51b"/>
艾計下有遂北臨淮水自鍾離而南横石以西盡沘水<lb/>
<hi>沘旁脂切</hi>四百餘里五里置一營營六十人且田且守兼修<lb/>
淮陽百咫二渠上引河流下通淮潁大理諸陂於潁南<lb/>
潁北穿渠三百餘里溉田二萬頃淮南淮北皆相連接<lb/>
自壽春到京師農官兵屯雞犬之聲阡陌相屬凡九十<lb/>
四字下接每東南有事云云按冊府引此亦曰鄧艾傳<lb/>
則悉是承祚本書後來所當刋正也<lb/>
每匈奴一盛爲前代重患<hi>至</hi>此御邊長計也　江統郭<lb/>
<pb n="KR3j0076_WYG_026-52a"/>
欽之前輒已有此先覺逺猷<lb/>
恪新秉國政<hi>至</hi>此恪獲罪之日也　觀艾之料恪則知<lb/>
王基之忠于司馬昭所謂撫恤上下以立根基者至言<lb/>
要略也曹爽固豚犢終于必敗然不興駱谷之役則民<lb/>
怨未起蜀衞將軍諸葛瞻自涪還綿竹<hi>至</hi>大破之　艾<lb/>
軍入死地理無反顧而瞻不知憑城持重何哉<lb/>
以爲可封禪爲扶風王<hi>至</hi>以顯歸命之寵　并封爵皆<lb/>
専自儗定宜乎䜛言之得入<lb/>
<pb n="KR3j0076_WYG_026-52b"/>
昔太尉王凌謀廢齊王<hi>至</hi>令祭祀不絶　王彥雲畏其<lb/>
爲厲鄧士載憐其被寃此襲鄭人立良止之智也<lb/>
艾在西時修治障塞<hi>至</hi>皆保艾所築塢焉　史家于艾<lb/>
有餘惜<lb/>
鍾㑹傳鄧艾追姜維到隂平<hi>至</hi>會與緒軍向劔閣　如<lb/>
此則㑹亦預有其功但使瞻等不敗艾行危地必致飢<lb/>
疲維拒劔閣㑹莫能前迄于無功耳<lb/>
若蜀以破遺民震恐<hi>至</hi>祗自族滅耳　將士思歸不肯<lb/>
<pb n="KR3j0076_WYG_026-53a"/>
同反此即其婦翁䇿淮南事比例得之人但有智識而<lb/>
稍更事便不可當也<lb/>
評曰王凌風節格尚<hi>至</hi>豈不謬惑耶　史家頗審輕重<lb/>
鍾㑹在蜀亦矯太后遺詔不得㫁之曰叛也<lb/>
方技傳華陀又有一郡守病<hi>至</hi>吐黒血數升而愈　郡<lb/>
守事似依托吕氏春秋文摯齊王語爲之<lb/>
然君壽亦不過十年<hi>至</hi>不足故自刳裂　此最近理孟<lb/>
徳所以果於殺佗也陳元龍三期當發竟不爲除此根<lb/>
<pb n="KR3j0076_WYG_026-53b"/>
原亦所謂養吾病以自重者耳然常人多可療之疾不<lb/>
遇良醫則罹夭枉此佗所爲可惜仁恕之人必忍此小<lb/>
忿爲萬民全之也<lb/>
注採佗别傳又有婦人常病經年<hi>至</hi>汗燥便愈　南史<lb/>
中有一事又依托於此<lb/>
注採文帝典論至寺人嚴峻往從問受閹豎眞無事於<lb/>
斯術也　寺人受房術殆魏公恐爲人所窺欲轉從嚴<lb/>
峻學之子桓乃未喻耳<lb/>
<pb n="KR3j0076_WYG_026-54a"/>
杜䕫　杜公良當與王仲宣同傳不可與方技伍<lb/>
管輅字公明　注採輅别傳嘗謂忠孝信義人之根本<lb/>
不可不厚亷介細直士之浮飾不足爲務也按語似小<lb/>
偏然長者當如是也<lb/>
直宋無忌之妖　急就篇注古有仙人宋無忌此云妖<lb/>
未詳又見封禪書注引白澤圖云火之精曰宋無忌蓋<lb/>
其人火仙也以入竈故以爲火之妖<lb/>
直老鈴下耳　御覧引此語下更有公府閤有繩鈴以<lb/>
<pb n="KR3j0076_WYG_026-54b"/>
傳呼鈴下吏者也當亦是裴注<lb/>
輅至安徳令劉長仁家　注採輅别傳長仁言君辭雖<lb/>
茂華而不實未敢之信按别傳實皆然但陳氏所引用<lb/>
者不外此削去其迂蔓耳<lb/>
卒年四十八　注輅别傳書不少也然而世鮮名人皆<lb/>
由無才不由無書也按才由于思不思則無才<lb/>
烏丸鮮卑東夷傳後鮮卑大人軻比能<hi>至</hi>不能復相扇<lb/>
動矣　自冐頓屈強一時其後如檀石槐蹋頓軻比能<lb/>
<pb n="KR3j0076_WYG_026-55a"/>
之興皆僅雄長北邊中國無釁人才向用彼固不能有<lb/>
加也劉淵以還皆中國先自敗而後乘之耳謀國之士<lb/>
聞一部新盛即智勇豫怯是又與兒童之見無異<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0076_WYG_026-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　義門讀書記卷二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>義門讀書記卷五十四</head> <lb/>
    <p>
<pb n="KR3j0076_WYG_054-1a"/>
欽定四庫全書<lb/>
　義門讀書記卷五十四<lb/>
　　　　　　　　　　翰林院侍讀學士何焯撰<lb/>
　　杜工部集<lb/>
蜀相錦官城外柏森森　破蜀字<lb/>
映堦碧草自春色一連　與下淚滿襟反對自字空字<lb/>
呼應最㣲<lb/>
三顧頻煩天下計以下　深歎其止以蜀相終也見隆<lb/>
<pb n="KR3j0076_WYG_054-1b"/>
中規取荆益以爭天下豈知創業未半而崩永安受遺<lb/>
北伐又不及擒叡馘懿丞相先鞠躬盡瘁天下之才僅<lb/>
為偏安輔佐所以一瞻廟貎而不禁涕之無從也<lb/>
出師未㨗身先死　㨗注一作用按順宗實録中作出<lb/>
師未用身先死未用未展其用也作未㨗了無意味矣<lb/>
讀袁子論武侯語自知<lb/>
卜居東行萬里堪乗興二句　東行萬里當指萬里橋<lb/>
耳方公以為落句公中有所不自得雖卜築而已欲去<lb/>
<pb n="KR3j0076_WYG_054-2a"/>
誤也二泉云用王猷事暗指裴公　草堂在西却縱言<lb/>
東面澄江之可以銷愁則水西幽勝言外益見如此詩<lb/>
法使人何處捉摸<lb/>
一室　大巧若拙乃此等也<lb/>
應同王粲宅二句　江船空見獨滯一室也<lb/>
梅雨　梅雨是及時之雨不得一例怨咨如昭諫長安<lb/>
有貧者為瑞不宜多便覺偏枯淺薄<lb/>
湛湛長江去　妙為結句生根<lb/>
<pb n="KR3j0076_WYG_054-2b"/>
茅茨疎易濕　㸃眼<lb/>
竟日蛟龍喜　暗藏苦雨之人在内<lb/>
為農錦里烟塵外　照去國賖<lb/>
圓荷浮小葉一連　冩時令將有事于農也<lb/>
為農去國賖　為農只一㸃<lb/>
逺慚句漏令二句　收為農脫灑　末句言去國無禄<lb/>
衣食累之不得不為農也所謂味在鹹酸之外<lb/>
有客<hi>草堂本作賔至</hi>　詩紀編客至後二詩體勢相似意味各<lb/>
<pb n="KR3j0076_WYG_054-3a"/>
别公詩所以妙　方云江干僻地老病才盡聞人足音<lb/>
而喜幾於清談不爨矣<lb/>
幽棲地僻經過少一連　先敘主　反破有字<lb/>
漫勞車馬駐江干　破至字<lb/>
竟日淹留佳客坐　始出賔字<lb/>
百年麤糲腐儒餐　百年麤糲猶云家常茶飯也<lb/>
不嫌野外無供給二句　結嫌以文章自居故但回顧<lb/>
幽棲而云看藥欄也江干逺訪淹留清坐其人亦應妙<lb/>
<pb n="KR3j0076_WYG_054-3b"/>
觧書味知其不縁簡率興盡乃復因其至之疎期其至<lb/>
之數云耳<lb/>
狂夫　清風峻節固窮獨立比賦相參不全訐露<lb/>
萬里橋西一草堂　一草堂猶言家徒四壁意<lb/>
百花潭水即滄浪　即滄浪三字含後半所謂世人皆<lb/>
濁我獨清也<lb/>
風含翠篠娟娟靜一連　風雨起下故人碧篠紅蕖襯<lb/>
出潭水之清娟娟冉冉風雨相闗句法之工細乃爾<lb/>
<pb n="KR3j0076_WYG_054-4a"/>
曰娟娟風中有雨曰冉冉雨中有風此羅大經所謂互<lb/>
體<lb/>
欲填溝壑惟疎放二句　只自嘲怨而不怒<lb/>
賔至<hi>草堂本作有客</hi>　七言幽棲地僻一篇稍廓而大之<lb/>
喧卑方避俗　對下情親<lb/>
王十五司馬弟出郭相訪兼遺營茅屋貲　如話<lb/>
堂成　句句是初成語<lb/>
縁江路熟俯青郊　草堂在西郭故曰俯青郊小謝詩<lb/>
<pb n="KR3j0076_WYG_054-4b"/>
結軫青郊路善注引周禮東方謂之青<lb/>
榿林碍日吟風葉一連　以竹木襯出新堂之髙頂上<lb/>
俯字　榿從人易求竹隨時可移新居所有真景也<lb/>
吟風滴露交互對<lb/>
暫止飛烏將數子一連　室家有定飛鳥依人腹聫暗<lb/>
藏得一靣在　言外自比避地偶托<lb/>
旁人錯比揚雄宅二句　本非蜀士而自守泊如頗同<lb/>
揚子故曰宅誠錯比嘲亦懶觧也<lb/>
<pb n="KR3j0076_WYG_054-5a"/>
田舍草深迷市井　承古道<lb/>
地僻懶衣裳　承清江曲<lb/>
鸕鷀西日照二句　收足江曲<lb/>
進艇南京久客畊南畝　成都嘗為南京<lb/>
晝引老妻乘小艇一連　言尚得團圞可無飲恨<lb/>
西郊西郊向草堂向字生出腹聮暗藏徃來蹤迹在内<lb/>
市橋官栁細　徃西郊<lb/>
江路野梅香　路注作岸岸字方是郊　只有官栁野<lb/>
<pb n="KR3j0076_WYG_054-5b"/>
梅含下無人競三字<lb/>
傍架齊書帙二句　來草堂<lb/>
疎嬾意何長　長字收足時字　暗藏營競短半靣<lb/>
所思苦憶荆州醉司馬　崔自吏部謫司馬<lb/>
可憐懐抱向人盡一連　對屬渾化<lb/>
江村自去自來梁上燕一連　頂幽字　中四句皆一<lb/>
句内一句外若云分屬江字村字則不通矣<lb/>
多病所需惟藥物二句　藥物之外更無求于斯世吾<lb/>
<pb n="KR3j0076_WYG_054-6a"/>
將老于江村矣<lb/>
野老漁人網集澄潭下　下下網也<lb/>
賈客船隨返照來　賈客來者只隨返照則東路未通<lb/>
也<lb/>
片雲何意傍琹臺　片雲公自謂也　舊注琹臺詩引<lb/>
成都記云在浣花溪之海安寺南　此句猶云不意自<lb/>
全至此<lb/>
王師未報收東郡二句　我野老也猶可漂泊息肩于<lb/>
<pb n="KR3j0076_WYG_054-6b"/>
此若天子幸蜀則如所謂公出在野豈可狃于奔竄西<lb/>
京並置不急收山東乎<lb/>
雲山京洛雲山外　含下望鄉<lb/>
神交作賦客　作賦客謂如屈子之南放也<lb/>
白鷗元水宿二句　將白鷗襯出哀字妙有味外味白<lb/>
鷗無上所云云而猶有餘哀則公之哀其可盡乎宿字<lb/>
比留滯不能去<lb/>
北鄰愛酒晉山簡一連　山水借對増一晉字作對政<lb/>
<pb n="KR3j0076_WYG_054-7a"/>
自無妨<lb/>
南鄰錦里先生烏角巾　呼後半　角巾隠居之服是<lb/>
不出户人也<lb/>
園收芧栗不全貧　乃政言其貧也　莊子山木篇衣<lb/>
皮裘食杼栗此句似用此又徐无鬼篇居山林食茅栗<lb/>
釋文本亦作茅栗芧音序作芋者字之譌<lb/>
慣看賔客兒童喜　兒童猶喜賔客則其好事可知<lb/>
得食階除鳥雀馴　鳥雀皆為之馴則其接物可知二<lb/>
<pb n="KR3j0076_WYG_054-7b"/>
句見先生故貧所以尤難也<lb/>
野航恰受兩三人　注航魯直作艇音平聲方言云小<lb/>
舟也按淮南子越舲蜀艇注艇一版之舟魯直惜不據<lb/>
此故明人疑為臆說杜更有進艇篇可知當作艇也釋<lb/>
名三百斛以下曰艇其形徑挺一人二人所乗行也兩<lb/>
三人亦惟艇字為穏<lb/>
相對柴門月色新　對注作送棹舟過訪月生而未厭<lb/>
相對作送字反覺意味殊短　落句襯出竟日淹留無<lb/>
<pb n="KR3j0076_WYG_054-8a"/>
迹<lb/>
出郭逺烟鹽井上　無人烟也<lb/>
斜景雪峰西　無村落也<lb/>
還與舊烏啼　頂亦字言舊則夜啼非自今始也<lb/>
過南鄰朱山人水亭看君多道氣　更酌數隨皆縁道<lb/>
氣綰結上下見不但境幽可愛也<lb/>
恨别　成都作<lb/>
草木變衰行劍外　頂四千里<lb/>
<pb n="KR3j0076_WYG_054-8b"/>
兵戈阻絶老江邊　頂五六年<lb/>
思家歩月清宵立一連　清宵立白日眠兼冩出老態<lb/>
來若使賊仍不破此恨不復可以年計矣<lb/>
聞道河陽近乗勝二句　近字急字並應五六年<lb/>
寄楊五桂州<hi>譚因州参軍叚子之任</hi>雪片一冬深　此句虛對實<lb/>
嶺外梅花十月即發非獨桂林一冬作雪獨不炎熱<lb/>
江邊送孫楚　指叚参軍<lb/>
逄唐興劉主簿弟　劉杜同出<lb/>
<pb n="KR3j0076_WYG_054-9a"/>
和裴迪登新津寺寄王侍郎老夫貪佛日　貪佛較佞<lb/>
佛新甚<lb/>
敬簡王明府神仙才有數　頂葉縣<lb/>
流落意無窮　頂周南<lb/>
建都十二韻蒼生未蘇息四句　先從萬國將翻國恥<lb/>
未雪說起<lb/>
恐失東人望　婉至<lb/>
雖倚三階正　質直　三階句深罪宰相非人將復至<lb/>
<pb n="KR3j0076_WYG_054-9b"/>
覆國<lb/>
牽𥚑恨不死以下　因國論之非而深悲不得身與雲<lb/>
臺之議也<lb/>
遙憐湘水魂　即公自謂<lb/>
隨事有田園　匹夫羇旅隨處可立田園有國者一敗<lb/>
塗地别無奔竄之方也<lb/>
願枉長安日　枉注作駐駐字尤有力枉回也與後篇<lb/>
未枉周王駕亦兩義　或謂追憶房琯分鎮之䇿非也<lb/>
<pb n="KR3j0076_WYG_054-10a"/>
此詩直謂肅宗不當議遷若不能雪恥自强則胡馬半<lb/>
天下江陵豈能免乎落句又言五陵北原祖宗陵寢在<lb/>
彼不可輕棄為晉元帝也<lb/>
和裴迪登蜀州東亭送客逄早梅相憶見寄　淡然初<lb/>
不著題的是早梅後人何由可到<lb/>
寄贈王十將軍承俊　似呉叔庠<lb/>
賔客滿堂上二句　兼以自歎<lb/>
暮登四安寺鐘樓寄裴十僧來不語自鳴鐘　含下閴<lb/>
<pb n="KR3j0076_WYG_054-10b"/>
寂獨愁<lb/>
孤城返照紅將斂　頂暮字<lb/>
知君苦思縁詩瘦二句　言我病不能徃君何慵乃爾<lb/>
豈縁詩瘦耶然亦當念交遊如此閴寂即一可語之僧<lb/>
亦無處覓也近觧作思我縁詩而瘦者非<lb/>
散愁二首　欲散而愁愈結也<lb/>
百萬傳深入一連　不知有對屬<lb/>
第二首老魂招不得　收久客<lb/>
<pb n="KR3j0076_WYG_054-11a"/>
客至<hi>喜崔明府相過</hi>舍南舍北皆春水二句　反打開去惟公<lb/>
能之賔至起相似　風雨則思友况經春積水繞舍日<lb/>
惟鷗鷺羣乎極寫不至則喜字溢發紙上矣<lb/>
花徑不曾縁客掃　反㸃客字<lb/>
盤飱市逺無兼味一連　市逺家貧惟恐我喜之無以<lb/>
將也<lb/>
肯與鄰翁相對飲一連　留之不聽其去以應至之難<lb/>
也　呼取對飲令共此喜也<lb/>
<pb n="KR3j0076_WYG_054-11b"/>
遣意二首　方云二詩雨後作一晝一夜分别觀之始<lb/>
見其妙　上六句逐層頂接<lb/>
囀枝黄鳥近　含花落<lb/>
泛渚白鷗輕　含水生<lb/>
漸喜交遊絶二句　收遣字<lb/>
第二首簷影㣲㣲落　夜景<lb/>
宿雁聚圓沙　草堂即事詩宿鷺起圓沙見火而起此<lb/>
處若作起字尤飛動并與野船細火相應<lb/>
<pb n="KR3j0076_WYG_054-12a"/>
鄰人有美酒二句　收遣字　賖酒與前篇催釀呼應<lb/>
漫成二首眼邊無俗物二句　妙語<lb/>
春夜喜雨　及時之雨而又無所不遍所以為可喜也<lb/>
野徑江船錦城以見雨之霑足都非漫下<lb/>
好雨知時節　喜字<lb/>
潤物細無聲　好雨<lb/>
野徑雲俱黑　此句暗<lb/>
江船火獨明　此句明二句皆剔夜字<lb/>
<pb n="KR3j0076_WYG_054-12b"/>
曉看紅濕處二句　細潤故重而不落　結春字工妙<lb/>
春水已添無數鳥二句　方云一夜水起便有衆鳥爭<lb/>
浴惟久居水上者知之<lb/>
春水生二絶　山谷只法此種<lb/>
江亭雲在意俱遲　一在字人更不能到<lb/>
邨夜邨舂雨外急　指水碓也<lb/>
早起帖石防隤岸　頂春字<lb/>
童僕來城市二句　除却沽酒無復一事與城市相闗<lb/>
<pb n="KR3j0076_WYG_054-13a"/>
政足幽字<lb/>
可惜　生前酒身後名吾自兼之然少壯雖可惜何嘗<lb/>
不可同陶潛之任逹也<lb/>
落日芳菲縁岸圃一連　便覺有風月無邊意<lb/>
徐歩花繠上蜂鬚　花繠注作繠粉佳<lb/>
把酒從衣濕一連　正寫徐歩<lb/>
髙柟江邊一葢青　破髙字妙<lb/>
遊脩覺寺　馮云以遊字結搆<lb/>
<pb n="KR3j0076_WYG_054-13b"/>
禪枝宿衆鳥二句　仍映𢃄花竹<lb/>
後遊寺憶新遊處　新字生動<lb/>
客愁全為減二句　是後遊結　後遊皆寫寺外<lb/>
題新津北橋樓望極春城上　惟樓故所望彌逺寫髙<lb/>
處正做逺字做逺字又是襯近郊幻甚<lb/>
白花簷外朶一連　頂近鳥巢　朶字有居髙俯下之景<lb/>
池水觀為政一連　指近郊<lb/>
江上值水如海勢聊短述　水如海勢驚人之景乃止<lb/>
<pb n="KR3j0076_WYG_054-14a"/>
短述漫興云爾<lb/>
新添水檻供垂釣一連　略捻值字<lb/>
赴青城縣出成都寄陶王二少尹老恥妻孥笑　宜從<lb/>
注作老被樊籠役<lb/>
東郭滄江合　與樊籠反<lb/>
文章差底病　應詩態句　注引匡謬正俗云云按今<lb/>
江隂人猶有此音正作都禮反古音之存于今者在所<lb/>
不同不必以匡謬正俗之說為疑<lb/>
<pb n="KR3j0076_WYG_054-14b"/>
野望因過常少仙　隨筆云唐人稱縣尉為少府此少<lb/>
仙用梅仙事名更新<lb/>
竹覆青城合一連　惟見碧竹清江是秋望也<lb/>
入村樵徑引　是因字妙<lb/>
嘗果栗皺開　是過字<lb/>
奉簡髙三十五使君　此篇當是髙為蜀州時詩<lb/>
送韓十四江東覲省黄牛峽静灘聲轉四句　一路俱<lb/>
有水聲樹影兵戈之後幾無子遺正見尋訪之難然不<lb/>
<pb n="KR3j0076_WYG_054-15a"/>
可不努力也　各努力者必欲尋訪同歸補人間之缺<lb/>
陷而後已也弟妹必欲其見况吾親乎　上二句是送<lb/>
　各字雙收我字君字<lb/>
酬髙使君相贈　如話<lb/>
草堂即事獨樹老夫家　草堂<lb/>
雪裏江船渡四句　即事　極冩風雪嚴寒偪出須酒來<lb/>
徐九少尹見過　發端飄飄絶塵<lb/>
賞静憐雲竹一連　頂晚景<lb/>
<pb n="KR3j0076_WYG_054-15b"/>
何當看花繠二句　為新字餘韻照字妙的是梅花又<lb/>
與晚景反映<lb/>
范二員外邈呉十侍御郁特枉駕闕展待聊寄此　如話<lb/>
暫徃比鄰去　去注作至至字佳言急至而已成空<lb/>
歸也不為複齊梁句法多如此<lb/>
幽棲誠簡略　闕展待<lb/>
衰白己光輝　特枉駕　己光輝三字頓挫得妙<lb/>
野外貧家逺　難其重來<lb/>
<pb n="KR3j0076_WYG_054-16a"/>
村中好客稀　望其重來<lb/>
論文或不媿二句　則直邀之<lb/>
王十七侍御掄許携酒至草堂奉寄此詩便請邀髙三<lb/>
十五使君同到　如此事何足便為賦詩特為逃空虛<lb/>
者聞人足音而喜也前四句開濶有意<lb/>
白屋寒多暖始開　白屋寒多仍先破出草堂寒多二<lb/>
字已寓正宜有酒詩律之細也<lb/>
江鸛巧當幽徑浴一聨　反映許而不至<lb/>
<pb n="KR3j0076_WYG_054-16b"/>
繡衣屢許携家醖　指侍御<lb/>
皂蓋能忘折野梅　指使君<lb/>
戲假霜威促山簡　請邀同到<lb/>
須成一醉習池廻　至草堂　幽栖無侣白首忘形前<lb/>
半閒淡寫來自促携酒便請邀賔正覺無所不可也<lb/>
王竟擕酒髙亦同過共用寒字卧病荒郊逺二句　竟<lb/>
字神味<lb/>
故人能領客　先出同過<lb/>
<pb n="KR3j0076_WYG_054-17a"/>
陪李七司馬皂江上觀造竹橋即日成徃來之人免冬<lb/>
寒入水聊題短作簡李公二首褰裳不渉徃來通　徃<lb/>
來之人免入水也<lb/>
天寒白鶴歸華表　即日成<lb/>
日落青龍見水中　竹橋　青龍是用竹杖化龍與青<lb/>
龍卧橋上無與註說非<lb/>
合歡却笑千年事　合歡言萬人鼓舞不獨我與司馬<lb/>
也<lb/>
<pb n="KR3j0076_WYG_054-17b"/>
驅石何時到海東　驅石對竹橋何時對即日<lb/>
野人送朱櫻野人相贈滿筠籠　贈對賜筠籠對金盤<lb/>
玉箸野人對官省<lb/>
數廻細冩愁仍破　寫去聲<lb/>
此日嘗新任轉蓬　曰轉蓬則又將不止居蜀也<lb/>
即事　成都詩<lb/>
贈花卿　刺其僭也<lb/>
觀李固請司馬弟山水圖三首第一首　山水出得不<lb/>
<pb n="KR3j0076_WYG_054-18a"/>
平縁是碧海圖也<lb/>
第二首方丈渾連水一連　超妙至此<lb/>
人間長見畫一連　接得竒變<lb/>
范蠡舟偏小一連　妙就畫上指㸃生動　八句中離<lb/>
合斷續不可捉摸<lb/>
第三首　起二句頂掛圖<lb/>
題桃樹　因桃樹而傷今思舊也<lb/>
五株桃樹亦從遮　鮑明逺行路難中庭五株桃一株<lb/>
<pb n="KR3j0076_WYG_054-18b"/>
先作花今人熟用五栁未有用五株桃者<lb/>
從韋二明府續處覓綿竹　元白小律多類此<lb/>
贈别鄭鍊赴襄陽把君詩過日　但把其詩則不見其<lb/>
人矣轉出别字最妙<lb/>
試覓姓龎人　龎公不肯為劉荆州屈者殆以此勉鄭<lb/>
耶<lb/>
奉和嚴中丞西城晚眺十韻詩清立意新　入奉和<lb/>
層城臨暇景一連　艱難之際身當分閫重寄寸隂可<lb/>
<pb n="KR3j0076_WYG_054-19a"/>
惜遊覧賦詩非所先也立言重中丞不可粘晚眺曰暇<lb/>
景曰餘春皆有體要<lb/>
天濶樹浮秦　暗入望京意接出帝念<lb/>
征南多興緒　應詩清<lb/>
嚴中丞枉駕見過地分南北任浮萍　二泉云自蜀望<lb/>
長安為北<lb/>
扁舟不獨如張翰　頂浮萍<lb/>
何人道有少㣲星　二泉云歎知己之少若自謙而實<lb/>
<pb n="KR3j0076_WYG_054-19b"/>
自負也按何人二字鬆得妙言㣲嚴公誰復知之<lb/>
廣州段功曹到得楊五長史譚書功曹却歸聊寄此詩<lb/>
衛青開幕府　廣州于五管為大府故曰開幕府<lb/>
漢節梅花外一連　嶺外樓邊㸃化工妙<lb/>
絶句漫興第四首莫辭身外無窮事　莫辭言無得辭<lb/>
也　此元白所本曲而有直體<lb/>
第六首呼兒日在掩柴門　日未落而掩門方頂得出<lb/>
懶惰俗本將日字作自字妄作如此<lb/>
<pb n="KR3j0076_WYG_054-20a"/>
第七首　白氊青錢元白最好寫仿其流遂有放翁<lb/>
江畔獨歩尋花七絶句走覓南鄰愛酒伴二句　馮云<lb/>
南鄰已出洗題中獨字　獨空床三字見其醉卧時多<lb/>
頂出愛酒妙絶<lb/>
第七首　此等詩即在老杜亦非佳語<lb/>
三絶句不如醉裏風吹盡二句　老見亂離不若太平<lb/>
先逝詩人所謂知我如此不如無生也<lb/>
第三首㑹須上番㸔成竹　馮云上番猶言頭潑凡二<lb/>
<pb n="KR3j0076_WYG_054-20b"/>
三潑筍多蛀折不能成竹<lb/>
戲為六絶句第三首龍文虎脊皆君馭　龍文疑作龍<lb/>
媒麗春　非近體也編者以類相從耳<lb/>
鸂鶒　與下花鴨皆在嚴公幕中作　王人失路托身<lb/>
使府自畫小影<lb/>
花鴨階前每緩行　是鴨<lb/>
黒白太分明　花字熨貼<lb/>
畏人　前半虛含畏人即所謂心㣲傍魚鳥肉瘦怯豺<lb/>
<pb n="KR3j0076_WYG_054-21a"/>
狼也不斥薄俗而遜詞于褊性其益厚且慎歟然非我<lb/>
之輕絶故人萬里三峯曽不我顧其實待之無可待耳<lb/>
　起四語空濶渾淪<lb/>
三年落日低　年字從注作峯三峯落日所居者西郊<lb/>
也<lb/>
野望西山白雪三城戍　望字<lb/>
南浦清江萬里橋　野字<lb/>
海内風塵諸弟隔　伏人事蕭條<lb/>
<pb n="KR3j0076_WYG_054-21b"/>
惟將遲暮供多病二句　不言家國之棄才而惟以病<lb/>
不能報致此四郊多壘自責不以身不在朝歸咎于愛<lb/>
莫助之也<lb/>
跨馬出郊時極目　收望字<lb/>
不堪人事日蕭條　願須臾無死早見興復何堪日甚<lb/>
一日耶按松維沒于吐蕃但見西山白雪三城戍守曽<lb/>
無藩籬之固蜀中殷富徴調既繁但見南浦清江橋名<lb/>
萬里東道阻絶故曰人事日蕭條也<lb/>
<pb n="KR3j0076_WYG_054-22a"/>
官池春雁二首　依嚴于成都時作未入幕也<lb/>
第一首且休悵望看春水二句　言所憂不但無歳恐<lb/>
亂離阻絶歸期無日也<lb/>
水檻遣心二首　第一首中二連皆一髙一下對<lb/>
城中十萬户　應去郭<lb/>
此地兩三家　應無村<lb/>
第二首　後半篇是遣心<lb/>
屏迹三首用拙存吾道　伏心字<lb/>
<pb n="KR3j0076_WYG_054-22b"/>
幽居近物情　伏迹字<lb/>
心迹喜雙清　謝詩心迹雙寂寞<lb/>
第二首晚起家何事　倒喝勢宕<lb/>
竹光團野色一連　上句暗下句明上句聚下句散<lb/>
一月不梳頭　應晚起無營　言無營則迹屏而心與<lb/>
之俱㝠矣承上雙清來但得醉己足而不少為妻孥計<lb/>
所謂拙也<lb/>
第三首衰顔甘屏迹　㸃題<lb/>
<pb n="KR3j0076_WYG_054-23a"/>
幽事供髙卧　承晚起<lb/>
猶酌甘泉歌　對家何事　至此則其貧益甚然信道<lb/>
彌篤寧為其拙而屏迹以終也<lb/>
奉酬嚴公寄題野亭之作懶性從來水竹居　本非野<lb/>
人然懶性適得所便也<lb/>
奉引濫騎沙苑馬　頂拾遺<lb/>
謝安不倦登臨費　起旌麾<lb/>
阮籍焉知禮法疎　應懶性<lb/>
<pb n="KR3j0076_WYG_054-23b"/>
草茅無徑欲敎鋤　收野字　注引孔毅父續世說云<lb/>
云按鵕䴊侍中所冠嚴詩自言杜二曽作拾遺何以自<lb/>
名野亭豈得如禰處士徒以能賦為滎觀乎故公酬之<lb/>
云雖常奏書而濫騎官馬野性本其從來之素也謝安<lb/>
以下酬其末句興發使君灘之語言猶能如阮公之對<lb/>
晉文脫略禮法罄一日之歡耳續世說妄有穿穴附㑹<lb/>
可以一笑<lb/>
嚴公仲夏枉駕草堂兼攜酒饌竹裏行厨洗玉盤<lb/>
<pb n="KR3j0076_WYG_054-24a"/>
酒饌<lb/>
花邊立馬簇金鞍　枉駕　二句言方治酒饌中丞已<lb/>
至必欲作竟日之歡也<lb/>
非闗使者徴求急　使者即謂攜酒饌之人徴求急謂<lb/>
急于烹調陳設也<lb/>
百年地闢柴門迥　草堂<lb/>
五月江深草閣寒　仲夏<lb/>
看弄漁舟移白日　終上禮數寛<lb/>
<pb n="KR3j0076_WYG_054-24b"/>
老農何有罄交歡　對攜酒饌<lb/>
嚴公㕔宴同詠蜀道畫圖日臨公館靜　嚴公㕔<lb/>
劍閣星橋北一連　大手筆腹聫展拓更濶逺所謂居<lb/>
然有萬里之勢<lb/>
興與烟霞㑹二句　綰入宴<lb/>
奉送嚴公入朝十韻　句句筋兩字字精神<lb/>
鼎湖瞻望逺　舊恩<lb/>
象闕憲章新　新寵<lb/>
<pb n="KR3j0076_WYG_054-25a"/>
四海猶多難　時危<lb/>
中原憶舊臣　衆望<lb/>
自昔有經綸　生平<lb/>
從容靜塞塵　機㑹<lb/>
南圖廻羽翮二句　入朝<lb/>
漏鼓還思晝四句　先位置蜀民一靣　成都曾作南<lb/>
京故有宫鶯之句　玉帳術乃兵家厭勝之方位主將<lb/>
于其方置帳則敵不得犯其法出黄帝遁甲以月建前<lb/>
<pb n="KR3j0076_WYG_054-25b"/>
三位取之<lb/>
江潭隠白蘋　方入本身<lb/>
此生那老蜀四句　亦欲入朝不徒送公也收轉前半<lb/>
詞髙意足<lb/>
送嚴侍郎到綿州同登杜使君江樓野興每難盡　先<lb/>
為惜字作勢<lb/>
稍稍烟集渚二句　承落景層次洗發惜字<lb/>
不勞朱户閉二句　惜字淋漓　以河沉對映落景<lb/>
<pb n="KR3j0076_WYG_054-26a"/>
九日奉寄嚴大夫不眠持漢節二句　是時徐知道反<lb/>
以兵守劍閣武不得出故云<lb/>
黄草　時公在梓閬黄鶴注最當<lb/>
懐舊悲來望白雲　望雲事朋友亦可用<lb/>
不見<hi>近無李白消息</hi>飄零酒一盃　言致此飄零豈不由酒<lb/>
不過佯狂縱酒遂致世人欲殺觸此駭機真可哀也然<lb/>
鴻飛㝠㝠弋者何慕但拂衣歸山吾詩自足不朽今者<lb/>
不見又安之乎深諷其自愛也<lb/>
<pb n="KR3j0076_WYG_054-26b"/>
題元武禪師屋壁錫飛常近鶴　禪師壁<lb/>
似得廬山路二句　鈍吟云若大歴以還决以畫結此<lb/>
詩亦同結到畫却瀟洒擺脫不可及按非為擺脫也無<lb/>
末二句題者伊誰凡詩中無自己乃大病也<lb/>
客夜卷簾殘月影一連　輾轉不寐遂見月殘明日求<lb/>
睡又聞江聲無限曲折頂得何曾着三字出　後四句<lb/>
都從客字貫注<lb/>
應悉未歸情　時公家在成都故以成都為歸即并州<lb/>
<pb n="KR3j0076_WYG_054-27a"/>
故鄉之意<lb/>
客亭秋窗猶曙色　亭字起<lb/>
江流宿霧中　此句曉光也日出則霧消矣<lb/>
飄零似轉蓬　客字結<lb/>
秋盡籬邊老却陶潛菊一連　王室㣲諸侯横無白衣<lb/>
送酒之王宏為伏地行酒之康成懐抱可知矣<lb/>
不辭萬里長為客二句　懐抱之惡豈獨為一身逺客<lb/>
公詩所以深逺<lb/>
<pb n="KR3j0076_WYG_054-27b"/>
聞官軍收河南河北　如龍　二泉云後半喜之極故<lb/>
言之詳<lb/>
却看妻子愁何在　愁何在言妻子皆非復向時之愁<lb/>
歎也<lb/>
涪江泛舟送韋班歸京花逺重重樹一連　羡字出<lb/>
望之何異登仙<lb/>
天涯故人少　𦂳宻<lb/>
春日梓州登樓二首雙雙新燕子二句　從春風轉下<lb/>
<pb n="KR3j0076_WYG_054-28a"/>
　言無家之人不如營巢之燕也<lb/>
郪城西原送李判官兄武判官弟赴成都府憑髙送所<lb/>
親　西原<lb/>
野花隨處發二句　惜芳辰<lb/>
泛江送魏十八倉曹還京因寄岑中允參范郎中季明<lb/>
若逄岑與范　岑公孝與范孟博齊名無一字無來處<lb/>
為報各衰年　各字妙古人所謂不可知無可奈何者<lb/>
皆在其中然則君方得路我方流落如之何不急相援<lb/>
<pb n="KR3j0076_WYG_054-28b"/>
也<lb/>
送路六侍御入朝　四十年睽隔一見即又言别故不<lb/>
暇喜而但有悲也然路乃入朝返命義不顧私則愁緒<lb/>
千端獨我留滯劍南者而已結句得體有味<lb/>
更為後㑹知何地　先起别字屈折有力<lb/>
上牛頭寺何處鶯啼切二句　結得變化正與意不盡<lb/>
暗應<lb/>
望牛頭寺春色浮山外　望字<lb/>
<pb n="KR3j0076_WYG_054-29a"/>
傳燈無白日　無白日不以白日而火不傳也<lb/>
上兜率寺　馮云以上字結搆<lb/>
江山有巴蜀　頂知名<lb/>
數陪李梓州泛江有女樂在諸舫戲為艶曲二首贈李<lb/>
第一首上客廻空騎　泛江故騎廻也<lb/>
佳人滿近船　在諸舫<lb/>
第二首立馬千山暮　應上客句<lb/>
廻舟一水香　應佳人句<lb/>
<pb n="KR3j0076_WYG_054-29b"/>
使君自有婦二句　戲贈<lb/>
登牛頭山亭子春谷逺含風　春和景麗嘗若悲風颯<lb/>
至真深谷也<lb/>
陪季梓州王閬州蘇遂州李果州四使君登惠義寺鶯<lb/>
花隨世界一聫　一倒轉便不凡<lb/>
送何侍御歸朝　次連是比體<lb/>
春日垂霜鬂一連　無對屬㾗　通篇淡而有味<lb/>
涪城縣香積寺官閣　方云次連句中有三層景<lb/>
<pb n="KR3j0076_WYG_054-30a"/>
寺下春江深不流　上下二字呼應　起連先說寺下<lb/>
涪江<lb/>
含風翠壁孤雲細一連　說寺上石壁夾出山腰意<lb/>
二句是上<lb/>
小院廻廊清寂寂　正叙官閣又起下之鳬鷺上之藤<lb/>
蘿通篇無一句不切山腰也<lb/>
浴鳬飛鷺晚悠悠　此句是下　晚字既承背日又起<lb/>
昏黒<lb/>
<pb n="KR3j0076_WYG_054-30b"/>
戲題寄上漢中王三首<hi>時王在梓州初至斷酒不飲篇有戲述</hi>　曰戲皆<lb/>
責望之詞也<lb/>
第一首忍斷盃中物二句　戲述　斷酒用晉元帝事<lb/>
　座右銘只斷章人短已長二句<lb/>
自醉逐浮萍　落句從第六句轉下言非王之不已思<lb/>
也已所短在躭酒姑且萍梗飄飄自適已事遂不能追<lb/>
逐昔遊耳<lb/>
第二首　言一别五秋旦暮入地王猶視其萍梗不我<lb/>
<pb n="KR3j0076_WYG_054-31a"/>
許留乎下四句又言成都取醉固有餘樂然終不如依<lb/>
王于梓州也<lb/>
已知嗟不起一連　出之以戲故無迹<lb/>
第三首　言王雖斷酒今何可遂不已思乎<lb/>
羣盗無歸路二句　言已豈真沉<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>者哉姑以此陶寫<lb/>
耳　歸路謂歸朝也<lb/>
猶記酒顛狂　猶記者王猶以酒狂為嫌也妙在是戲<lb/>
魯衛彌尊重四句　當肅宗朝故曰魯衛　交分不淺<lb/>
<pb n="KR3j0076_WYG_054-31b"/>
久要難負魯衛親賢當為朝廷惜才自徐陳徂謝人物<lb/>
益稀如我者萬一天子詔徴之如漢武之安車召枚乗<lb/>
而乗死可不亟拯其窮老乎<lb/>
陪章留後侍御宴南樓冦盗狂歌外一連　謂狂歌痛<lb/>
飲庻幾冦盗之憂虞形骸之拘忌皆可忘也起結句<lb/>
出號江城黒　出號二字未詳<lb/>
此身醒復醉二句　朝命不通冦盗充斥雖逄髙宴食<lb/>
不下咽真窮途也曰不儗者㣲詞婉諷耳<lb/>
<pb n="KR3j0076_WYG_054-32a"/>
臺上何須把官燭　應月光<lb/>
送王十五判官扶侍還黔中　扶侍南還孝子之恩不<lb/>
可奪然艱危中不得資其幹濟惜别又何能已兩靣俱<lb/>
到<lb/>
青青竹筍迎船出二句　猶似用事耶<lb/>
倦夜　顧陶類編題云倦秋夜<lb/>
空悲清夜徂　此詩前三句上半夜下三句後半夜以<lb/>
徂字結裹以見徹夜不寐悲且倦也<lb/>
<pb n="KR3j0076_WYG_054-32b"/>
悲秋　此篇妙在淡<lb/>
凉風動萬里二句　函葢無限國家事在内<lb/>
愁窺高鳥過　頂為客　倒裝句超妙變動<lb/>
老逐衆人行　方云老至居人下更快然不如此句之<lb/>
渾厚<lb/>
始欲投三峽二句　以家逺結收足悲字<lb/>
對雨　首連領得起　直籠罩到繩橋雪嶺<lb/>
西戎甥舅禮二句　言恃其不背恩而不薄我於險則<lb/>
<pb n="KR3j0076_WYG_054-33a"/>
兵與將皆不足用矣因雨而危遽可知<lb/>
警急<hi>時高公適領西川節度</hi>才名舊楚將二句　言人與地違非<lb/>
所以弭邊警詞與而實不與也　適自淮南移西川故<lb/>
云舊楚將<lb/>
玉壘雖傳檄六句　玉壘傳檄况望窮討青海西戎飽<lb/>
飛去來自如中國將帥非人誠無如之何耳　松州危<lb/>
急擁兵不救所恃西戎或飽欲自去耳逹夫故舊公不<lb/>
得已而隱躍致譏彼固深於詩冀幸可以一悟玉壘羽<lb/>
<pb n="KR3j0076_WYG_054-33b"/>
書其少紓乎<lb/>
王命漢北豺狼滿二句　漢北巴西賊氣充斥則蜀中<lb/>
之亂可知也　前半歎蜀中連亂不即王誅<lb/>
牢落新燒棧　言職貢不入<lb/>
蒼茫舊築壇　言將帥自立　如此使事意味乃長<lb/>
深懐喻蜀意　此句斷章取自擅不討之義耳<lb/>
有感五首　首篇言將帥不思報主次篇以下則言主<lb/>
上制御六合當以不能弭亂自責不可獨諉之下也先<lb/>
<pb n="KR3j0076_WYG_054-34a"/>
責諸將而後探本言之可謂盡其體要矣<lb/>
第一首乗槎斷消息二句　言吐蕃孔熾求將帥之中<lb/>
有一如張騫之開西域者絶不可得而徒以賊遺君父<lb/>
䝉恩澤而不思報為可感也<lb/>
第二首諸侯春不貢二聫　諸侯不貢由失制馭之方<lb/>
乃使者徴求往來屑屑略無大體又何以服其心哉即<lb/>
起下不行儉徳意　兵分則威削五六論平亂當有序<lb/>
姑先其所急即欲從事於内師老氣竭亦復難用不如<lb/>
<pb n="KR3j0076_WYG_054-34b"/>
息戰務農養威伺釁也<lb/>
第三首　欲平河北當駐洛陽宏衛文大布之衣以收<lb/>
小民之心以厲將士之氣何有深拱關中泄泄奢怠日<lb/>
復一日洛下之峙儲且盡河北逆亂蟠結遂忘上下之<lb/>
分豈復能有為乎公詩與汾陽所論形勢㣲異<lb/>
長令宇宙新　如下所云行儉徳以與宇宙更新也<lb/>
第四首　言分封費重不可猝辦豈知但取係屬逺人<lb/>
卑宫示儉何不可也　但言强幹而至枝葉盡凋則朝<lb/>
<pb n="KR3j0076_WYG_054-35a"/>
廷勢弱何以彈壓不臣者哉親賢受鉞空成往事卑宫<lb/>
出鎮遥遥不聞豈封建果不可復耶<lb/>
丹桂風霜急二句　用襯出方是縁情之體　注以丹<lb/>
桂言王室青梧言宗籓者得之<lb/>
終依古封建二句　方云反言見意得諷諭體<lb/>
第五首　諸侯不朝不貢由朝廷有以致其猜阻然不<lb/>
可以質言之也故但以登壇絶假解諸將之疑而責以<lb/>
臣節有所未盡也諸將得以要脇天子由朝廷無恤民<lb/>
<pb n="KR3j0076_WYG_054-35b"/>
之政從亂者相繼若實心存撫以起瘡痍彼欲為亂將<lb/>
誰與哉領郡一連是諸侯所以莫朝之故弱者則懼鄰<lb/>
道并吞不敢離其地黠者則借多事為辭諸侯理非皆<lb/>
畔故借二者言之也　此篇直繳應發端四句願聞哀<lb/>
痛詔則終上以行儉徳為本也<lb/>
送元二適江左亂後今相見二句　數折<lb/>
晉室丹楊尹四句　温太真自河北奉表江左　言元<lb/>
如温尹之乃心王室蜀將如子陽之井蛙自大順逆異<lb/>
<pb n="KR3j0076_WYG_054-36a"/>
趣使露詞色則殆矣故以莫論兵戒之<lb/>
章梓州水亭<hi>時漢中王兼道士席謙在㑹同用荷字韻</hi>城晚通雲霧一連<lb/>
引起水亭妙<lb/>
近屬淮王至　漢中王<lb/>
高門薊子過　席道士<lb/>
荆州愛山簡　章梓州　仍以習池暗㸃水亭<lb/>
翫月呈漢中王夜深露氣清　玩字逺致<lb/>
浮客轉危坐　方云浮客出康樂詩正貼玩字<lb/>
<pb n="KR3j0076_WYG_054-36b"/>
歸舟應獨行　起下驚字<lb/>
欲得淮王術　收王<lb/>
風吹暈已生　收玩<lb/>
登高　逺客悲秋又以老病止酒其無聊可知　千緒<lb/>
萬端無首無尾使人無處捉摸此等詩如何可學<lb/>
風急天高猿嘯哀　發端已藏獨字<lb/>
艱難苦恨繁霜鬂　頂萬里作客<lb/>
潦倒新停濁酒盃　頂百年多病　結凄壯止益登高<lb/>
<pb n="KR3j0076_WYG_054-37a"/>
之悲不見九日之樂也　前半先冩登高所見第五插<lb/>
出萬里作客呼起艱難然後㸃出登臺在第六句中見<lb/>
排奡縱横<lb/>
遣憤雷霆可振威三句　言當自强以定難勿復乞師<lb/>
小夷致宫臣有鞭血之辱也<lb/>
薄暮高秋心苦悲　嵗暮<lb/>
鬂髪白成絲　以齒暮結悲痛<lb/>
西山三首第一首　言老師費財與賊相望直書其事<lb/>
<pb n="KR3j0076_WYG_054-37b"/>
而庸懦無能可知矣<lb/>
築城依白帝　白帝謂金天也<lb/>
第二首　腹連酷冩畏縮不前之狀<lb/>
第三首　前四句言人疲粟盡無尺寸之功子弟自往<lb/>
元戎自歸關城自圍凱歌自奏將帥非人以敗為功乞<lb/>
和飾勝脱身危疆而已口舌和親不如力戰决勝今乃<lb/>
踵和親之謬飽胡人之欲幸其自退乃奏凱冐功侈然<lb/>
若伸威萬里者此將誰欺乎<lb/>
<pb n="KR3j0076_WYG_054-38a"/>
城上春動水茫茫　名句<lb/>
羣臣從武皇　若將第六句稍稍穿鑿則為子盗父兵<lb/>
矣論詩正不得爾<lb/>
舍弟占歸草堂檢校聊示此詩鵝鴨應長數二句　是<lb/>
檢校處　公有四弟惟占相隨入蜀此日又從公於梓<lb/>
遣其歸成都草堂檢校故有此囑<lb/>
傷春五首第一首天下兵雖滿二句　是倒装法言春<lb/>
光雖日濃天下兵方滿故可傷也<lb/>
<pb n="KR3j0076_WYG_054-38b"/>
御宿且誰供　御宿不供禁旅離散從吾君者誰乎意<lb/>
者鬼神呵䕶如雲之從龍也并含末句意<lb/>
殷復前王道一連　望其為武丁之撻伐莫如平王之<lb/>
避狄<lb/>
蓬萊足雲氣二句　責左右之臣不能輔主修徳致此<lb/>
播遷誰執其咎也<lb/>
第二首天青風卷幔　風卷幔疑兄弟之來也<lb/>
草碧水通池　暗用池塘春草事<lb/>
<pb n="KR3j0076_WYG_054-39a"/>
牢落官軍速　言日望官軍速為定亂而何其轉牢落<lb/>
也<lb/>
第三首不成誅執法二句　此歎元振不誅人無奮志<lb/>
也　晉書天文志執法廷尉御史大夫之象所以舉刺<lb/>
凶奸者也<lb/>
大角纒兵氣一連　陸士衡詩在漢之末皇綱幅裂大<lb/>
辰匿輝金虎習質　宫闕没於吐蕃天子出走内敗不<lb/>
書假天象以言之<lb/>
<pb n="KR3j0076_WYG_054-39b"/>
賢多隠屠釣二句　斥其用宦官以致播屯也天子七<lb/>
尺之輿當與天下賢者共之同子驂乗袁絲變色奈何<lb/>
惟元振一刑餘是佐乎求賢及於釣屠况在朝之賢必<lb/>
無反見斥逺者親之信之則可以服武夫悍卒之心惟<lb/>
我役使成收復之功矣一曰郭子儀為尚父此借文王<lb/>
後車事瘦詞見志言幸而憗遺一老何不悉以收復寄<lb/>
之也<lb/>
第四首復道使通秦　曰使通秦則京師未復可知此<lb/>
<pb n="KR3j0076_WYG_054-40a"/>
句法也<lb/>
奪馬悲公主　當時用高歡奪爾朱榮妻北鄉公主馬<lb/>
事注家未及<lb/>
蕭關迷北上　言不得歸秦也<lb/>
滄海欲東廵　言復不得安處洛陽也<lb/>
豈無嵇紹血二句　自傷在逺不得以死衛主也　豈<lb/>
無者傷其無也<lb/>
第五首孤兒却走多　羽林孤兒天子親軍亦棄之而<lb/>
<pb n="KR3j0076_WYG_054-40b"/>
散况四方誰為守乎<lb/>
王公出御河　御河宜用爾朱榮河隂事<lb/>
得無中夜舞一連　聞鷄起舞者收而用之即為忠臣<lb/>
當如漢祖之大度以得猛士耳<lb/>
春色生烽燧　萬物發生之時不見其他但見烽燧已<lb/>
屬可傷况烽燧不知何時始平方有與春俱生之勢則<lb/>
尤可傷也　此句總結傷春<lb/>
送梓州李使君之任<hi>故陳拾遺射洪人也篇末有云</hi>籍甚黄丞相二句<lb/>
<pb n="KR3j0076_WYG_054-41a"/>
　從前籍甚能名却忘此舉不免猶是俗吏故此行尤<lb/>
急也<lb/>
近看除刺史　指再任<lb/>
老思卭竹杖六句　言所望於使君者非卭杖錦衾恤<lb/>
其窮老惟最先一舉為執熱中一酌甘泉沉着中極變<lb/>
化生動火雲二句襯出先字接得變化此我所思所要<lb/>
也若誤㑹自注於山驛句不劃斷即了無意味矣<lb/>
遇害陳公殞四句　天地之英靈斯民之耳目此之不<lb/>
<pb n="KR3j0076_WYG_054-41b"/>
念何以為政言死者之可惜則生者之宜留意益可知<lb/>
也　遇害下言陳公殞於酷吏李如欲為循良則此行<lb/>
未有先於此也　一篇非為陳公篇末乃㸃明射洪在<lb/>
梓州耳　注引舊書及雲溪友議云云按子昻事當据<lb/>
盧藏用别傳舊書亦多失實别傳云子昻以父老乞歸<lb/>
歸而為後史記綱條粗立筆削未終㑹丁父憂則亦非<lb/>
一嵗矣安得先有父為段簡所辱之事又章仇兼瓊鎮<lb/>
蜀去子昻已逺安得為之雪獄此皆無足取也<lb/>
<pb n="KR3j0076_WYG_054-42a"/>
王閬州筵奉酬十一舅惜别之作沙頭暮黄鵠二句<lb/>
結用比有餘味<lb/>
奉待嚴大夫　八句無一句非待字意<lb/>
常怪偏裨終日待　用他人待作襯<lb/>
一生襟抱向誰開　收喜字<lb/>
奉寄高常侍汶上相逢年頗多二句　位日崇詩日妙<lb/>
其如今日所責望於髙者非復汶上相逢故意必有大<lb/>
節壯猷乃不負飛騰無悔遲暮也<lb/>
<pb n="KR3j0076_WYG_054-42b"/>
今日朝廷須汲黯　謂歸朝<lb/>
中原將帥憶亷頗　望其復出<lb/>
别淚遥添錦水波　公自謂<lb/>
將赴荆南寄别李劍州天入滄浪一釣舟　言老而為<lb/>
客仍無家也<lb/>
奉寄别馬巴州南國浮雲水上多　言但見湖光待馬<lb/>
則杳然也<lb/>
難隨鳥翼一相過　寄别<lb/>
<pb n="KR3j0076_WYG_054-43a"/>
知君未愛春湖色　只云不愛湖色責之愈深而語愈<lb/>
婉也<lb/>
陪王使君晦日泛江就黄家亭子二首　首篇泛江次<lb/>
篇就黄家亭子　首篇花鳥二字暗渡亭子次篇結句<lb/>
所以終上歡娛恨白頭之意<lb/>
春逺春逺獨柴荆　始出題上言春下言逺又一法<lb/>
何曽劍外清　變換妙<lb/>
地入亞夫營　亞夫營是反言以託諷言天子尚無如<lb/>
<pb n="KR3j0076_WYG_054-43b"/>
之何我安得歸也<lb/>
暮寒　起二句寒意透骨<lb/>
戍鼓猶長擊　暮字<lb/>
林鶯遂不歌　寒字<lb/>
忽思高宴㑹　反寒字<lb/>
朱袖拂雲和　又與腹聯相映<lb/>
百舌重重祗報春　祗字便含下過時發口詩律之妙<lb/>
如此<lb/>
<pb n="KR3j0076_WYG_054-44a"/>
知音兼衆語　百字<lb/>
花宻藏難見　已起過時<lb/>
遊子　似不經意咀詠轉自深長吳門巴蜀廻環轉接<lb/>
一絲不亂<lb/>
九江春草外　頂出杳然<lb/>
厭就成都卜　應誰語<lb/>
休為吏部眠　只是言不復卜鄰於此<lb/>
蓬莱如可到　言更杳然也末見誰語<lb/>
<pb n="KR3j0076_WYG_054-44b"/>
歸夢偷生惟一老　言天下生民將盡也<lb/>
雨急青楓暮一連　暗入魂招不得　黒水葢指梁益<lb/>
言之<lb/>
滕王亭子<hi>在玉臺觀内王調露年中任閬州刺史</hi>春日鶯啼修竹裏一連<lb/>
　使事無迹　楊用修云第三用梁孝王事第四用淮<lb/>
南王事獨怪修竹本無鶯啼後見孫綽蘭亭詩鶯語吟<lb/>
修竹乃知老杜用此<lb/>
來遊此地不知還　謂滕王當日<lb/>
<pb n="KR3j0076_WYG_054-45a"/>
滕王亭子　中二連極言其寂寞<lb/>
鳥雀荒村暮　對鼓吹<lb/>
雲霞過客情　對霓旌<lb/>
尚思鼓吹入二句　以牧閬州結收轉行春反對寂寞<lb/>
玉臺館<hi>滕王造</hi>　二篇猶有王楊氣味<lb/>
渡江　宋人止能極其材力摹儗前四句却更不解作<lb/>
後四句<lb/>
渚花兼素錦一連　是將到岸時<lb/>
<pb n="KR3j0076_WYG_054-45b"/>
戲問垂綸客二句　是已渡後<lb/>
喜雨　發端是喜字逺勢<lb/>
巢燕高飛盡一連　久旱逢雨云何不喜不須更破明<lb/>
題字此連見飛潛動植皆含喜意也<lb/>
晚來聲不絶二句　喜字餘音　夜字應朝字　按鳥<lb/>
雨作則歸巢久旱又思隂雨而銜泥花雨打則辭樹久<lb/>
旱又頼霑潤而發色真徐庾神妙處也篇中纔字已字<lb/>
不絶字為朝晚夜深淺映帶上五句皆是即目結用聲<lb/>
<pb n="KR3j0076_WYG_054-46a"/>
聞二字反對律細無比<lb/>
送韋郎司直歸成都天下兵戈滿　頂竄身<lb/>
江邊嵗月長　頂同病<lb/>
别筵花欲暮　帶起春字<lb/>
為問南溪竹二句　從春日帶出成都　時鄭公再鎮<lb/>
公將復歸故有落句復期之往來草堂也<lb/>
將赴成都草堂途中有作先寄嚴鄭公五首第一首直<lb/>
為文翁再剖符　文翁事非浪使奴僕旄旌詩書墻壁<lb/>
<pb n="KR3j0076_WYG_054-46b"/>
鄭公世胄名士再領節鎮望之以息兵氛興禮教如文<lb/>
翁之舊蜀民庶得休息不惟窮老故人䝉其庇䕃而已<lb/>
逐逐魚鳥之陣非所望於鄭公也<lb/>
魚知丙穴由來美二句　言成都可居舊所深悉然所<lb/>
以復來故非為此正呼起落句也<lb/>
五馬舊曾諳小徑　收再字<lb/>
第二首　此篇承還揖讓句意<lb/>
處處青江帶白蘋　途中<lb/>
<pb n="KR3j0076_WYG_054-47a"/>
故園猶得見殘春　自閬州而言成都為故園也猶得<lb/>
與上待字呼應<lb/>
况復荆州賞更新　荆州即謂山簡時以征南將軍都<lb/>
督荆襄交廣四州鎮襄陽也<lb/>
第三首　此篇承久荒蕪句意<lb/>
書籖藥裏封蛛網　室内如此荒蕪可知也<lb/>
野店山橋送馬啼　𢃄途中<lb/>
豈藉荒庭春草色二句　言雖則已荒思行路之難則<lb/>
<pb n="KR3j0076_WYG_054-47b"/>
藉草一飲已有餘樂矣<lb/>
第四首　以下二篇又反覆洗發總為文翁再剖符之<lb/>
意<lb/>
新松恨不髙千尺一連　言松三年而不髙竹三年而<lb/>
不斬也<lb/>
生理祗憑黄閤老　寄嚴意在此句㸃　嚴以黄門侍<lb/>
郎再鎮<lb/>
衰顔欲付紫金丹　即下奔走三年所以遽衰也<lb/>
<pb n="KR3j0076_WYG_054-48a"/>
三年奔走空皮骨　𢃄起第五首醒出途中有作<lb/>
第五首烏皮几在還思歸　應得歸<lb/>
側身天地更懐古一連　收歸字天矯不直致於途中<lb/>
二字非常精神<lb/>
不妨遊子芰荷衣　是潛夫野服<lb/>
别房太尉墓<hi>閬州</hi>把劍覓徐君　貼墓<lb/>
惟見林花落二句　有風颯然却㸃化不覺讀者徒以<lb/>
為凄凉之景而已　若用松柏呼風不惟太露太熟房<lb/>
<pb n="KR3j0076_WYG_054-48b"/>
是藁𦵏暫寄亦不合也<lb/>
自閬州領妻子却赴蜀山行三首第一首　方云似沈<lb/>
宋<lb/>
不成向南國二句　是却赴<lb/>
第三首真供一笑樂二句　反結　注一笑引賈大夫<lb/>
事得之<lb/>
山館　起連便覺山鬼欲出<lb/>
鷄鳴問前館　移居<lb/>
<pb n="KR3j0076_WYG_054-49a"/>
倚杖<hi>鹽亭縣作</hi>　遊吳興便知此詩之佳<lb/>
舟前小鵝兒鵝兒黄似酒　破小字超<lb/>
引頸嗔船逼一連　更不可移掇<lb/>
登樓可憐後主還祠廟　徒為武侯立廟也<lb/>
春歸　此似復歸成都草堂之作<lb/>
倐忽又春華　倐忽注作歸到　又字應上頻字下文<lb/>
多梗有涯無不籠罩訛為倐忽了無意味矣<lb/>
逺鷗浮水静一連　鷗之任水燕之隨風即落句所謂<lb/>
<pb n="KR3j0076_WYG_054-49b"/>
乗興即為家也<lb/>
贈王二十四侍御契四十韻　自閬州再至成都作<lb/>
敗亡非赤壁　病句<lb/>
錦里殘丹竈一連　叙再至沉痛王室方亂明知不可<lb/>
依而别無安土也<lb/>
伏柱聞周史　侍御<lb/>
乗槎有漢臣　客成都<lb/>
浪跡同生死　同生死言生猶死也<lb/>
<pb n="KR3j0076_WYG_054-50a"/>
偶然存䉀芋　䉀當亦蜀物可資生者<lb/>
寄董卿嘉榮十韻　筆不停<lb/>
寄李十四員外布十二韻<hi>新除司議郎兼萬州别駕雖尚伏枕已聞理裝</hi>逺行<lb/>
無自苦　領起<lb/>
内熱比何如　内熱用莊子沈諸梁事<lb/>
正是炎天濶一連　言病後不可復行　濶字妙<lb/>
黄牛平駕浪二連　言舟行亦湏水落也<lb/>
悶能過小徑一連　轉接無痕<lb/>
<pb n="KR3j0076_WYG_054-50b"/>
江清心可瑩　廻抱内熱<lb/>
秋㠶發敝廬　應盤渦歇　通首如話愈讀愈有神<lb/>
歸來　起句非作客不知其悲<lb/>
洗杓開新醖一連　所以明已之潔雖未得長給終難<lb/>
共爾啄腐吞腥耳<lb/>
慿誰給麴糵　憑誰者自見不輕為人衣食也<lb/>
寄卭州崔録事終朝有底忙　底字今靖江人猶有此音<lb/>
浩蕩風塵外　塵注作烟按浩蕩是江野風烟是荒逺<lb/>
<pb n="KR3j0076_WYG_054-51a"/>
不當作風塵<lb/>
過故斛斯校書莊二首第一首竟無宣室召　是没後<lb/>
授官<lb/>
立秋雨院中有作　與遣悶呈嚴公篇同意<lb/>
禮寛心有適二句　上句反言之言所頼節爽病瘳也<lb/>
主將歸調鼎二句　直言欲去則主將亦屬相知者故<lb/>
仍望其功成内擢庶幾稍效長者謀而引身也<lb/>
院中晚晴懐西郭茅舍幕府秋風日夜清　院中起<lb/>
<pb n="KR3j0076_WYG_054-51b"/>
淡雲疎雨過高城　過高城三字即打着西郭<lb/>
葉心朱實堪時落六句　青苔先生朱實時落積雨思<lb/>
歸歴計何日出院乃風清雲淡暮景西銜復拘吏職故<lb/>
懐隠彌切也　第四句是倒装見望晴之切下陡接復<lb/>
字極變化<lb/>
復有樓臺銜暮景二句　言西日猶為樓臺所銜况髙<lb/>
城隔限即欲從院中一望西郭豈可得乎如此則新晴<lb/>
况味何殊積雨故不勞晚衙鐘鼓為報也二句透出懐<lb/>
<pb n="KR3j0076_WYG_054-52a"/>
西郭言外之巧<lb/>
浣花溪裏花含笑　西郭茅舍結<lb/>
肯信吾兼吏隠名　言吏隠不得兼行且謀舍院中而<lb/>
歸茅舍矣<lb/>
到村老去參戎幕二句　公與武並在兩省比肩事主<lb/>
老而為客屈居幕府其思返故林如痿人之願起非今<lb/>
人謬語恬退也<lb/>
宿府　不得於中甚矣故下編遣悶一篇<lb/>
<pb n="KR3j0076_WYG_054-52b"/>
永夜角聲悲自語一連　二泉云自聞之自言之自見<lb/>
之自賞之皆無人相和也獨宿之况如此按三四言但<lb/>
聞角聲之可悲不知月色之為好起後四句不如卲説<lb/>
也<lb/>
已忍伶俜十年事二句　言非遯操不堅直為無路可<lb/>
歸耳然十年忍窮今來豈肯懐安方决去也<lb/>
遣悶奉呈嚴公二十韻黄卷真如律　黄卷似同今日<lb/>
黄冊<lb/>
<pb n="KR3j0076_WYG_054-53a"/>
老妻憂坐痺一連　言妻女先覺其悶<lb/>
分曹失異同　言在院幕者各自分曹相待之禮亦可<lb/>
稍示異同而今失之也<lb/>
疇昔論詩早二句　言以文章則師友以名位偶仗鉞<lb/>
耳<lb/>
寛容存性拙二句　即所謂異同<lb/>
露裛思藤架二句　㝷别業<lb/>
信然龜觸網二句　悶字<lb/>
<pb n="KR3j0076_WYG_054-53b"/>
束縳酬知已　悶字<lb/>
會希全物色　言亦須使我不失故態也<lb/>
時放倚梧桐　兼以鳳棲自比　以遣字收<lb/>
送舍弟頻赴齊州三首第一首　繼先祚收兄弟都在<lb/>
腹聨十字中如此乃暫見即去於情理為不可解故曰<lb/>
意都迷也<lb/>
徐關東海西　左傳遂自徐關入<lb/>
第二首　反覆申前意以留之無如客意常在東北也<lb/>
<pb n="KR3j0076_WYG_054-54a"/>
安在哉三字收起二句渾成<lb/>
第三首　代為之解言於我似恝能覓諸姑兩弟復聚<lb/>
亦豈不善但恐徒去耳莫作俱流落代為諱其不去也<lb/>
甚恨其去而終不忍傷弟之情措詞無不深穩　三首<lb/>
俱高妙齊州二字首篇發端暗破次篇結句明㸃破用<lb/>
順㸃用反　以送起以望其復來收<lb/>
嚴鄭公階下新松弱質豈自負　新松<lb/>
移根方爾瞻　鄭公<lb/>
<pb n="KR3j0076_WYG_054-54b"/>
疎翠近珠簾　階下<lb/>
虛䝉清露霑　深穩語<lb/>
何當一百丈二句　醒階下更妙　句句藏得一諸侯<lb/>
老賔客在内<lb/>
嚴鄭公宅同咏竹緑竹半含籜　伏下新字<lb/>
新梢纔出墻　宅中竹<lb/>
色侵書帙晚一連　晚字凉字妙<lb/>
但令無剪伐二句　反應新梢又結到鄭公<lb/>
<pb n="KR3j0076_WYG_054-55a"/>
奉觀嚴鄭公㕔事岷山沲江畫圖十韻沲水流中座四<lb/>
句　㕔事<lb/>
直訝杉松冷二句　入觀字<lb/>
雪雲虛㸃綴兩連　畫上着精神<lb/>
秋成元圃外一連　又将岷山沲江一拓開<lb/>
幽襟興激昻　以下鄭公　學杜者從此等入便有仰<lb/>
窺之路<lb/>
晚秋陪嚴鄭公摩訶池泛舟髙城秋自落　未詳意<lb/>
<pb n="KR3j0076_WYG_054-55b"/>
謂秋水落愈覺城之髙也<lb/>
初冬　時在嚴公幕府　同為遊宴獨有寒色此日多<lb/>
愁南八所謂雖食不下咽也<lb/>
至後青袍白馬有何意　在幕府<lb/>
金谷銅駞非故鄉　思洛陽<lb/>
正月三日歸溪上有作簡院内諸公野外堂依竹　溪<lb/>
上<lb/>
蟻浮仍臘味　正月三日<lb/>
<pb n="KR3j0076_WYG_054-56a"/>
白頭趨幕府　院内<lb/>
春日江村五首第一首農務村村急　江村起<lb/>
乾坤萬里眼一連　方云萬里百年本王子安用意在<lb/>
心眼二字分貼江村春日<lb/>
第二首迢逓來三蜀　頂上飄泊<lb/>
蹉跎又六年　頂上到如今<lb/>
客身逢故舊　謂裴冕也下乃指嚴武<lb/>
發興自林泉以下　言所處雖窮亦非遽因故人求禄<lb/>
<pb n="KR3j0076_WYG_054-56b"/>
不戚戚貧賤也　後半極寫興字亦暗寓蹉跎<lb/>
第三首種竹交加翠二句　言所歴非一春也<lb/>
經心石鏡月二句　月經心風到面又将自秋而冬自<lb/>
冬回春也暗寓蹉跎之意<lb/>
赤管隨王命以下　言林泉之興可得而奪者以屈居<lb/>
幕府猶服王官豈以生理艱難昩所從乎薦者嚴公隨<lb/>
者王命隨字與自字呼應<lb/>
第四首　前四句言本依故舊苦遭輕薄仍以林泉為<lb/>
<pb n="KR3j0076_WYG_054-57a"/>
適志耳本勉起以謀王室何有一腐䑕羣兒乃相嚇也<lb/>
存晚計猶云保晚節故隠其詞耳<lb/>
問我數能來　寓蹉跎意　來字反呼懐去<lb/>
第五首羣盗哀王粲二句　言雖存晚計要非終焉之<lb/>
地如王賈已屬不幸猶愈今所處也<lb/>
登樓初有作二句　百年心驚萬里眼枯惟在長安今<lb/>
登樓空賦覺前席真榮也<lb/>
異時懐二子　異時含蹉跎　言二子終顯於朝不淪<lb/>
<pb n="KR3j0076_WYG_054-57b"/>
没處士中也<lb/>
春日復含情　以春日收<lb/>
絶句四首第三首　言鳥猶飛鳴得所蜀中乆亂何可<lb/>
復戀俟雪消水生便思放船下峽也<lb/>
　<lb/>
　<lb/>
　<lb/>
　義門讀書記卷五十四<lb/>
</p>
<p>
</p>
  </div>
</body>
</text>
</TEI>
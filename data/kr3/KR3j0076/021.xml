<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>義門讀書記卷二十一</head> <lb/>
    <p>
<pb n="KR3j0076_WYG_021-1a"/>
欽定四庫全書<lb/>
　義門讀書記卷二十一<lb/>
　　　　　　　　　　翰林院侍讀學士何焯撰<lb/>
　　後漢書<lb/>
光武帝紀且王莽敗亡已兆天下方亂遂與定謀　若<lb/>
敗亡未兆而先之則徒為劉信翟義矣<lb/>
十月與李通從弟軼等起於宛　起宛書月<lb/>
更始元年正月甲子朔漢軍復與甄阜梁邱賜戰於沘<lb/>
<pb n="KR3j0076_WYG_021-1b"/>
水西大破之斬阜賜　光武紀中大書更始元年緣莽<lb/>
旣破滅光武又未建號不書更始事無所繫故也　阜<lb/>
賜死漢帝立莽乃懼故皆書日<lb/>
初光武為舂陵侯家訟逋租於尤　注所引東觀記壬<lb/>
寅前書作乙未朱福即朱祜<lb/>
光武笑而起　諸將無識不窮迫爭之無益也故笑而<lb/>
起<lb/>
尋邑自以為功在漏刻意氣甚逸　以驕惰當必死<lb/>
<pb n="KR3j0076_WYG_021-2a"/>
六月己卯　昆陽一戰光武王業所基書日<lb/>
尋邑亦遣兵數千合戰光武奔之　偏敗衆擕故急奔<lb/>
之<lb/>
九月庚戌三輔豪傑共誅王莽　莽誅乃復漢所始書<lb/>
日<lb/>
十月持節北度河　北度河書月<lb/>
二年郞遣將倪宏劉奉率數萬人救鉅鹿光武迎戰於<lb/>
南䜌　通典唐鉅鹿漢南䜌地漢鉅鹿縣今平鄕也<lb/>
<pb n="KR3j0076_WYG_021-2b"/>
五月甲辰㧞其城誅王郞　誅王郞則河北定光武始<lb/>
有土書日<lb/>
自是始貳於更始　更始倉卒所立才下政亂不可輔<lb/>
也貳於更始乃可光復髙祖之業此為審輕重是非<lb/>
梁王劉永擅命睢陽<hi>至</hi>悉破降之　此皆聖公所不能<lb/>
辦者光武取天下於羣盜之手故先撮聚之<lb/>
敇令各歸營勒兵<hi>至</hi>由是皆服　令其歸營勒兵即以<lb/>
輕騎按行制御在我不暇别生他謀故但感其推誠而<lb/>
<pb n="KR3j0076_WYG_021-3a"/>
在光武仍非以危地自試也<lb/>
使呉漢岑彭襲殺謝躬於鄴<hi>至</hi>光武亦令馮異守孟津<lb/>
以拒之　殺謝躬後與更始遂絶旣定河北又得銅馬<lb/>
之衆可以自樹無所瞻顧也<lb/>
建武元年立前孺子劉嬰為天子更始遣丞相李松擊<lb/>
斬之　當時可假以為名者惟嬰而更始為之驅除<lb/>
於是諸將議上尊號　旣與更始之兵相攻破斬其將<lb/>
不建大號則名不正矣於是二字緣上事為文下文云<lb/>
<pb n="KR3j0076_WYG_021-3b"/>
今此誰賊而馳騖擊之乎謂不即尊位則與羣賊無異<lb/>
何以名其為賊而擊之也<lb/>
光武於是命有司設壇塲于鄗南千秋亭五成陌　鄗<lb/>
莽曰禾成亭當時即位于此蓋亦取與光武名相應也<lb/>
六月己未即皇帝位　即位書日<lb/>
以野王令王梁為大司空　以䜟文超拜此蹈王莽之<lb/>
謬髙祖必不為也　按梁居位八月而免然中興之初<lb/>
舉錯豈可不愼于始哉景丹傳云世祖即位以䜟文用<lb/>
<pb n="KR3j0076_WYG_021-4a"/>
平狄將軍孫咸行大司馬衆咸不悅咸以未真拜故不<lb/>
見于紀<lb/>
梁本彭寵所遣以無功居三公而寵亦觖望卒至于反<lb/>
以前髙密令卓茂為太傅　按茂本傳注云今洛州<lb/>
宻縣則是左傳所謂新宻此云髙宻者誤衍髙字而注<lb/>
因以誤耳亭林亦云<lb/>
冬十月癸丑車駕入洛陽　入洛陽書日<lb/>
二年惟諸將業逺功大<hi>至</hi>日慎一日　懲更始諸將放<lb/>
<pb n="KR3j0076_WYG_021-4b"/>
縱故首以此告之<lb/>
大破五校於羛陽　注云羛陽聚名屬魏郡又引杜預<lb/>
注左傳卒於戲陽句云内黄縣北有戲陽城戲與羛同<lb/>
按說文墨翟書義從弗魏郡有羛陽鄕讀若錡則羛與<lb/>
戲不同<lb/>
六年詔曰頃者師旅未解<hi>至</hi>三十稅一如舊制　觀此<lb/>
詔光武所以能削平盗賊不憂轉漕者以軍士屯田韓<lb/>
浩棗袛襲用其智耳<lb/>
<pb n="KR3j0076_WYG_021-5a"/>
七年詔曰今國有衆軍<hi>至</hi>令復還民伍　此制一罷則<lb/>
兵農遂分不可合一有養軍之患矣　按翟義誅王莽<lb/>
以九月都試日勒東郡車騎材官士起光武初與李通<lb/>
定謀期以材官都試騎士日刼前隊大夫及屬正號令<lb/>
大衆其罷此制蓋恐州郡各有兵衆復將因以為資所<lb/>
謂懲噎廢食者也<lb/>
十一年初㫁州牧自還奏事　天下始平務在休息故<lb/>
并自還奏事亦㫁之也<lb/>
<pb n="KR3j0076_WYG_021-5b"/>
十二年威虜將軍馮峻㧞江州　馮駿與峻前後互異<lb/>
十三年詔曰長沙王興<hi>至</hi>茂為單父侯　注云以其服<lb/>
屬旣疏不當襲爵為王非也以人臣受封不加王爵故<lb/>
改封公侯耳下文降趙王良為趙公可謂服屬疎乎真<lb/>
定王名得與徳前後互異<lb/>
行大司空馬成罷　行大司空按如下劉隆行大司馬<lb/>
例當有事字然陳承祚三國志中皆作行某不着事字<lb/>
其外戚恩澤封者四十五人　中興之始以外戚恩澤<lb/>
<pb n="KR3j0076_WYG_021-6a"/>
封者即有四十五人所以復有竇梁之横<lb/>
十四年是歲會稽大疫　古今注以為十三年<lb/>
十六年遣使者下郡國聽羣盗自相紏擿<hi>至</hi>邑門不閉<lb/>
　盗賊始起用此法可以即時解散田况之謀則施之<lb/>
旣久且盛者也<lb/>
二十三年春正月南郡蠻叛遣武威將軍劉尚討破之<lb/>
徙其種人於江夏　徙蠻與徙羌同幸無變耳其原則<lb/>
自武帝徙甌越于江淮之間始也<lb/>
<pb n="KR3j0076_WYG_021-6b"/>
遣使詣河西内附　宣帝時置西河北地屬國以處匈<lb/>
奴降者故詣西河内附<lb/>
二十六年春正月詔有司増百官奉　邊鄙獲安經費<lb/>
益省故增奉勸亷則内治亦加修矣<lb/>
使後世之人不知其處　因不知其處一言愚者遂為<lb/>
疑冢<lb/>
遣中郞將段郴授南單于璽綬令入居雲中　自郡縣<lb/>
之後裔夏不相謀此又為易代之楇始<lb/>
<pb n="KR3j0076_WYG_021-7a"/>
二十八年夏六月丁卯沛太后郭氏薨　此緣下捕王<lb/>
侯賔客書廢后薨例不見于紀也<lb/>
詔死罪繫囚皆一切募下蠶室其女子宫　民少故通<lb/>
以肉刑之意<lb/>
中元元年遷吕太后廟主于園四時上祭　此但黜其<lb/>
配食未嘗貶其尊號也<lb/>
明帝紀永平三年是歲起北宫及諸官府　光武時止<lb/>
起南宫前殿至是始起北宫及諸官府去建武十四年<lb/>
<pb n="KR3j0076_WYG_021-7b"/>
又二十四年其不輕用民力如此<lb/>
八年初置度遼將軍　前書昭紀元鳯三年以中郞將<lb/>
范明友為度遼將軍此注與南匈奴傳注中皆誤作武<lb/>
帝<lb/>
十八年北匈奴及車師後王圍戊己校尉耿㳟　己字<lb/>
衍時闗寵為己校尉下章帝紀同<lb/>
章帝紀建初七年因渉郡界<hi>至</hi>動務省約　帝雖動務<lb/>
省約然廵幸亦太頻煩矣<lb/>
<pb n="KR3j0076_WYG_021-8a"/>
元和二年又詔三公曰方春生養<hi>至</hi>稱朕意焉　此等<lb/>
詔令不减文景<lb/>
加賜河南女子百戸牛酒　注姚察云女子謂賜爵者<lb/>
之妻臣賢按此女子百戸若是戸頭之妻不得更稱為<lb/>
戸此謂女戸頭即今之女戸也天下稱慶恩當普洽所<lb/>
以男戸賜爵女子賜牛酒按以女子百戸為女戸說似<lb/>
近理然考之前書凡賜爵而更賜牛酒者則有女子百<lb/>
戸之文其但賜牛酒者則或書賜民百戸牛酒或書吏<lb/>
<pb n="KR3j0076_WYG_021-8b"/>
民五十戸牛酒明女子百戸為賜爵者之妻非女戸矣<lb/>
惟此詔女子百戸上有經曰無侮鰥寡惠此㷀獨加賜<lb/>
河南女子云云則或當如章懷之說也詔文有河南字<lb/>
亦不得普洽天下但賜河南尹所屬縣女子耳<lb/>
三年其嬰兒無父母親屬及有子不能養食者廩給如<lb/>
律　當合二年春産子復三歲姙身賜胎養榖事觀之<lb/>
周禮大司徒之職以保息六養萬民一曰慈幼注曰產<lb/>
子三人與之母二人與之餼十四以下不從征此蓋王<lb/>
<pb n="KR3j0076_WYG_021-9a"/>
政之最急者也　漢律本有此條今舉行之蓋緣俗吏<lb/>
視為不急中失墜耳無父母親族所謂養孤子也有子<lb/>
不能養食者如後世收育嬰兒雇人哺之漢代官為廩<lb/>
給則不必通都大邑始有好義者為之無棄子不舉之<lb/>
事矣賈彪為新息長按婦人殺子者蓋當桓帝時此政<lb/>
已廢桓帝采女無數卒以無後宜哉<lb/>
章和元年月氏國遣使獻扶㧞師子　西域傳月氏作<lb/>
安息扶㧞作符㧞意其與下卷和紀章和二年所書本<lb/>
<pb n="KR3j0076_WYG_021-9b"/>
為一事兩紀中複出致誤耳<lb/>
和帝紀孝和皇帝諱肈　注伏侯古今注曰肇之字曰<lb/>
始肇音兆臣賢案許慎說文肇音火可反上諱也按今<lb/>
徐鼎臣所校定說文直去火可之音又無一語證明後<lb/>
此字書亦遂仍之恐昧多聞闕疑之意也<lb/>
永元二年復置西河上郡屬國都尉官　注十三州志<lb/>
曰典屬國武帝置掌納匈奴降者也哀帝省并大鴻臚<lb/>
故今復置之按光武紀建武六年罷郡國都尉官故屬<lb/>
<pb n="KR3j0076_WYG_021-10a"/>
國都尉亦省此復置之與典屬國何與<lb/>
四年竇憲潛圖弑逆<hi>至</hi>到皆自殺　和帝誅竇憲時年<lb/>
十四其㫁可比昭帝之明亦得清河王慶為助時慶年<lb/>
長于帝一歲<lb/>
安帝紀恭宗孝安皇帝　按和帝旣不冠以穆宗此紀<lb/>
恭宗二字為衍又祭祀志云安帝以讒害大臣廢太子<lb/>
及崩無上宗之奏後以自建武以來無毁者故遂常祭<lb/>
因以其陵號稱恭宗故此紀仍前史廟曰恭宗之文未<lb/>
<pb n="KR3j0076_WYG_021-10b"/>
及刋削然獨無尊字尤與以前諸紀迥異明是不知者<lb/>
謬加也<lb/>
引拜帝為長安侯　宣帝先封陽武侯然後即位此漢<lb/>
家故事也<lb/>
不以父命辭王父命　不以父命辭者引傳文見不必<lb/>
受命於慶也<lb/>
其以枯為孝和皇帝嗣奉承祖宗　嗣和帝不嗣殤帝<lb/>
從殤禮也<lb/>
<pb n="KR3j0076_WYG_021-11a"/>
永初三年三公以國用不足奏令吏人入錢榖<hi>至</hi>各有<lb/>
差　粥賣官爵之始三公者太尉張禹司徒夏勤司空<lb/>
張敏也<lb/>
元初二年太尉司馬苞薨　注謝承書曰會司徒楊震<lb/>
為樊豐等所譖連及苞苞乞骸骨未見聽以疾薨也按<lb/>
永寧元年十二月劉愷罷楊震始為司徒苞之薨在其<lb/>
前六年甚矣謝書之失實也<lb/>
建光元年復㫁大臣二千石以上服三年喪　即此一<lb/>
<pb n="KR3j0076_WYG_021-11b"/>
節安帝之昏謬可見陳忠傳云宦䜿不便之從尙書令<lb/>
祝諷尚書孟布議也<lb/>
延光三年告祀二祖六宗　六宗謂太宗世宗中宗顯<lb/>
宗肅宗穆宗也中興後孝元不復稱宗孝和穆宗之號<lb/>
至獻帝時始省注誤<lb/>
四年北鄕侯懿　注東觀記及續漢書並曰北鄕侯犢<lb/>
今作懿蓋二名按懿似改名不以畜牲之意也<lb/>
順帝紀永和元年登雲臺　此靈臺也緣近下避火雲<lb/>
<pb n="KR3j0076_WYG_021-12a"/>
臺而誤<lb/>
冲帝紀永嘉元年　永嘉宋史慶長以卭州蒲江縣發<lb/>
地所得石刻作永憙定為永嘉之誤按左雄傳中有迄<lb/>
于永憙察選清平之文則永嘉者永憙之誤也<lb/>
質帝紀本初元年大將軍梁冀潛行鴆弑帝崩于玉堂<lb/>
前殿年九歲　此用春秋殤公孔父書法<lb/>
贊保阿傳土　謂聽中官得以養子世襲<lb/>
桓帝紀建和元年欲立清河王蒜為天子<hi>至</hi>自殺　清<lb/>
<pb n="KR3j0076_WYG_021-12b"/>
河之死與趙宋濟王竑事相類自是改清河為甘陵黨<lb/>
錮之禍由此地起遂以亡漢吁可畏哉　黄巾反安平<lb/>
甘陵人各執其主以應之<lb/>
二年嘉禾生大司農帑藏　生大司農帑藏可徵信者<lb/>
故不得異其文也<lb/>
和平元年春正月甲子大赦天下改元和平己亥詔曰<lb/>
<hi>至</hi>則所望矣　若以甲子下赦則己亥歸政當在二月<lb/>
疑日有誤　宋本己丑<lb/>
<pb n="KR3j0076_WYG_021-13a"/>
延熹二年大將軍梁冀謀為亂　梁冀兇忍奢僭罪莫<lb/>
大焉以本傳觀之未謀為亂也班陳則書法必審<lb/>
初置秘書監官　置秘書監太常博士所傳之秘書經<lb/>
牒皆典校之<lb/>
三年車騎將軍單超薨　單超亦書薨<lb/>
四年占賣闗内侯虎賁羽林緹騎營士五大夫錢各有<lb/>
差　永初攝政為賣爵之始桓猶因飢旱踵之靈遂以<lb/>
為市并賣公卿守相而國以亡矣<lb/>
<pb n="KR3j0076_WYG_021-13b"/>
六年康陵東署火　此康陵似是平帝陵<lb/>
靈帝紀建寧元年中常侍曹節矯詔誅太傅陳蕃<hi>至</hi>皇<lb/>
太后遷于南宫　唐甘露之變與此役畧同<lb/>
二年尊慎園董貴人為孝仁皇后　桓帝自梁太后崩<lb/>
乃尊博園匽貴人為孝崇皇后今則竇太后遷南宫故<lb/>
即上尊號也<lb/>
四年七月癸丑立貴人宋氏為皇后　按禮儀志注中<lb/>
載蔡質所記立后儀下詔之日非癸丑乃乙未太尉奉<lb/>
<pb n="KR3j0076_WYG_021-14a"/>
璽綬者乃聞人襲非李咸疑范氏誤<lb/>
六年市賈民為宣陵孝子者數十人　以小民而冐宣<lb/>
陵孝子之號此帝系將降為庶人之兆也<lb/>
太常河南孟<graphic n="KR1442" url="https://raw.githubusercontent.com/kanripo/KR-Gaiji/master/images/KR1442.png" mimeType="image/png"/>為太尉　蜀志孟光傳注引續漢書云<lb/>
郁中常侍孟賁之弟<lb/>
光和元年太常常山張顥為太尉　續漢書云張顥中<lb/>
常侍張奉弟<lb/>
初開西邸賣官<hi>至</hi>卿五百萬　賣公卿雖靈帝亦知其<lb/>
<pb n="KR3j0076_WYG_021-14b"/>
不可也假託左右以欺天下然書之史冊萬世孰能掩<lb/>
哉　謂之修宫錢見劉陶傳令中使督之名曰左騶見<lb/>
羊續傳富者則先入錢貧者到官而後倍輸見崔駰傳<lb/>
末崔烈入錢五百萬為司徒所謂以徳次者半之也亦<lb/>
有其人本非以入錢得官横從乞索者李燮傳擢遷河<lb/>
南尹時旣以賄賂為官詔書復横發錢三億以實西園<lb/>
燮切諫乃止是也其詳偹于張讓傳中<lb/>
四年領受郡國調馬　調馬謂調良之馬猶言過馬也<lb/>
<pb n="KR3j0076_WYG_021-15a"/>
注謂徵發似誤<lb/>
中平元年春二月鉅鹿人張角自稱黄天其部帥有三<lb/>
十六萬　三十六方見皇甫嵩傳不知何日訛寫為万<lb/>
復緣注引續漢書語相沿不察也<lb/>
四年是歲賣闗内侯假金印紫綬傳世入錢五百萬<lb/>
光和元年已賣闗内侯此則井傳世也<lb/>
六年幷州牧董卓殺執金吾丁原<hi>至</hi>董卓廢帝為宏農<lb/>
王　此處書董卓事未分明<lb/>
<pb n="KR3j0076_WYG_021-15b"/>
獻帝紀賜公卿以下<hi>至</hi>以補宦官所領諸署　注靈帝<lb/>
建寧四年改平凖為中凖使宦者為令按事在熹平四<lb/>
年非建寧也<lb/>
董卓為相國　為相國上脫一自字<lb/>
詔除光熹昭寧永漢三號復還中平六年　革除建文<lb/>
年號事與董卓同<lb/>
初平元年三月乙巳車駕入長安幸未央宫　宋本未<lb/>
央宫下有是日書晦有翟雉飛入官獲之十二字<lb/>
<pb n="KR3j0076_WYG_021-16a"/>
又恭懐敬隱恭愍三皇后並非正嫡不合稱后皆請除<lb/>
尊號　當時不并孝穆孝崇孝元孝仁四后號正之何<lb/>
也<lb/>
三年袁術遣將孫堅<hi>至</hi>瓚軍大敗　如袁孫相攻之類<lb/>
非闗興滅皆不足書<lb/>
東郡太守曹操大破黄巾於壽張降之　是役也鮑信<lb/>
等迎操領兗州牧遂以兗州為代漢之資宜書操自領<lb/>
兖州牧<lb/>
<pb n="KR3j0076_WYG_021-16b"/>
董卓部曲將李傕郭氾　潘岳西征賦作<graphic n="KR1336" url="https://raw.githubusercontent.com/kanripo/KR-Gaiji/master/images/KR1336.png" mimeType="image/png"/>汎則氾字<lb/>
從卩從巳者非<lb/>
四年六月華山崩裂　漢之亡岱華皆崩<lb/>
興平二年李傕殺樊稠而與郭氾相攻　傕氾事皆瑣<lb/>
屑詳書于紀不知所裁<lb/>
建安元年鎮東將軍曹操自領司隷校尉錄尚書事<lb/>
曹操奉迎亦當分明敘出<lb/>
封衛將軍董承為輔國將軍伏完等十三人為列侯<lb/>
<pb n="KR3j0076_WYG_021-17a"/>
輔國將軍非封號以董卓傳互校董承下衍一為字<lb/>
曹操自為司空<hi>至</hi>百官總已以聽　此時操之逆迹未<lb/>
著不當遽書自為　是年徐州牧陶謙表劉偹為豫州<lb/>
刺史謙卒偹遂領徐州後階之以承漢祀宜書<lb/>
七年袁紹薨　袁紹亦當從死例<lb/>
八年初置司直官督中都官　省司直所以抑損宰相<lb/>
之權今曹操復置之以自輔<lb/>
十一年濟北北海阜陵下邳常山甘陵濟陰平原八國<lb/>
<pb n="KR3j0076_WYG_021-17b"/>
皆除　因事除八國所以削漢之枝葉<lb/>
十三年曹操以舟師伐孫權權將周瑜敗之於烏林赤<lb/>
壁　烏林之役紀實當並書劉偹操亦未渉孫權之境<lb/>
不得云伐權　操旣敗還劉備據荆州上表子琦領牧<lb/>
上孫權領徐州宜書蓋由此三分之勢成矣<lb/>
十七年馬超破凉州殺刺史韋康　旣書破凉州殺韋<lb/>
康淵之破超何獨漏畧<lb/>
十九年曹操殺皇后伏氏滅其族及二皇子　注山陽<lb/>
<pb n="KR3j0076_WYG_021-18a"/>
公載記曰劉備在蜀聞之遂發喪按載記之說無據<lb/>
皇后紀　東京皇后竇鄧閻梁竇何臨朝者六其間殤<lb/>
帝北鄕侯冲帝質帝皆未嘗親政鄧后旣立安帝復臨<lb/>
朝者十六年遂終身稱制作皇后紀為得其實雖後人<lb/>
所不必效然范氏自合史家之變未可議也　史記索<lb/>
隱外戚世家注云王隱則謂之為紀而在列傳之首<lb/>
進賢才以輔君子　注闗雎憂在進賢不滛其色按憂<lb/>
在進賢蓋指内職而言作者又合卷耳小序内有進賢<lb/>
<pb n="KR3j0076_WYG_021-18b"/>
之志而無險詖私謁之心以立說<lb/>
閨房肅雍險謁不行也　肅雍對後妖幸險謁對後外<lb/>
姻詩正義云私謁者婦人有寵多私薦親戚蓋六朝相<lb/>
傳如此解也<lb/>
未有專任婦人㫁割重器　以下專論臨朝之謬外姻<lb/>
亂邦兩漢之患尤深也<lb/>
抑明賢以專其威　如梁冀忌清河王䔉嚴明徵至京<lb/>
師復捨之而立質桓二帝也<lb/>
<pb n="KR3j0076_WYG_021-19a"/>
郭后紀光武擊王郞至真定因納后　光武初納郭后<lb/>
本以結劉楊出于權計非由嘉耦故不終厥位事在劉<lb/>
植傳中<lb/>
陰后紀自我不見于今三年　引詩言以舊恩非新寵也<lb/>
馬后紀又數為權貴所侵侮<hi>至</hi>求進女掖庭　嚴此<lb/>
舉殊謬妄未可以後之得福從而是之<lb/>
我子豈宜與先帝子等乎　開創之主功徳隆盛皇子<lb/>
亦時有賢勞繼體之君其子未可舉以為例明帝此言<lb/>
<pb n="KR3j0076_WYG_021-19b"/>
萬世之法也此條當載明八王傳中范繫于此者欲與<lb/>
不許封外戚詔相應耳<lb/>
自撰顯宗起居注　殆是今時内起居注之屬<lb/>
竇后紀　馬竇事事相反禍福自求法戒偹矣<lb/>
儀比敬園　注敬園安帝祖母宋貴人之園也按此即<lb/>
謂章帝敬陵之園也豈得反以後事為比注殊誤<lb/>
鄧后紀　和熹傳全無裁制<lb/>
使修石臼河　使修當作罷修<lb/>
<pb n="KR3j0076_WYG_021-20a"/>
又詔中官近臣於東觀受讀經傳<hi>至</hi>朝夕濟濟　中官<lb/>
得以竊政乃自兹始<lb/>
平望侯劉毅以太后多徳政<hi>至</hi>以崇陛下烝烝之孝<lb/>
此文何所取而載之<lb/>
其耆宿者皆稱中大人<hi>至</hi>絶屬籍　中大人之語康傳<lb/>
旣詳此亦宜畧<lb/>
論然而建光之後王柄有歸　后崩在未改元之前注<lb/>
云建光之中者誤建光紀元亦不及經歲也<lb/>
<pb n="KR3j0076_WYG_021-20b"/>
梁后紀太后寢疾遂篤<hi>至</hi>其各自勉焉　順烈旣得疾<lb/>
乃始歸政蓋亦稱制終身矣<lb/>
匽后紀以帝弟平原王為喪主　居于博陵以平原王<lb/>
為喪主雖失禮之中猶存不二統之義<lb/>
竇后紀太后素忌忍<hi>至</hi>遂殺田聖　后無母天下之徳<lb/>
故家不蒙福武以忠被戮崩後宦官追怨之幾不成喪<lb/>
又欲别葬之不配祔桓帝賴李咸陳球正議乃不能奪<lb/>
事詳陳球傳<lb/>
<pb n="KR3j0076_WYG_021-21a"/>
董后紀帝使中常侍迎貴人<hi>至</hi>居南宫嘉徳殿　尊崇<lb/>
本生母至靈帝又一變然尚居南宫雖桓思為宦豎遷<lb/>
徙亦未與之抗行蓋仍畧存不二統之餘風焉<lb/>
皇女不足别載故附于后紀末　新唐書採此例<lb/>
皇女華適不其侯輔國將軍伏完　注完伏湛五世孫<lb/>
按伏皇后紀及湛本傳注中五世五字誤當作七世<lb/>
　<lb/>
　<lb/>
<pb n="KR3j0076_WYG_021-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　義門讀書記卷二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>義門讀書記卷三十三</head> <lb/>
    <p>
<pb n="KR3j0076_WYG_033-1a"/>
欽定四庫全書<lb/>
　義門讀書記卷三十三<lb/>
　　　　　　　　　　翰林院侍讀學士何焯撰<lb/>
　　昌黎集<hi>碑</hi>　<hi>誌雜文</hi>
祭田橫墓文　祭舊刻作弔不知誰何改之　此儗弔<lb/>
屈原文不當有墓字<lb/>
題哀辭後古之道不茍毁譽於人　此專為孟簡誤信<lb/>
穆<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>道之語有為太原伎慟怨而歿之謗又以其事不<lb/>
<pb n="KR3j0076_WYG_033-1b"/>
足辨故但自明其不茍譽則毁者之為非實可見矣<lb/>
祭虞部張員外文　篇中注維元和十年月日中書舍<lb/>
人王涯云云按古人於同年不敘爵崔敦詩在韓公之<lb/>
下可以為法<lb/>
各以文售<hi>至</hi>永絶心耳　此段是敘情<lb/>
廬親之墓<hi>至</hi>以播華問　此段是論徳<lb/>
祭河南張員外文來寅其徴　寅或作夤按唐碑寅夘<lb/>
之寅多作夤葢通用字也考異之云贅矣<lb/>
<pb n="KR3j0076_WYG_033-2a"/>
祭薛中丞文　似非公文<lb/>
祭裴太常文　題注裴之諱字皆不可考按柳子厚有<lb/>
裴墐崇豐二陵集禮後序墐字封叔以太常丞佐杜佑<lb/>
是其人也　篇中注載給事中李逄吉等五人按此則<lb/>
古人朋友皆序齒<lb/>
祭栁子厚文　嗟惜子厚只以其文誌墓亦此意若此<lb/>
文明云非我知子矣<lb/>
犧尊靑黃二句　謂見用於世為害<lb/>
<pb n="KR3j0076_WYG_033-2b"/>
子之中棄二句　謂不用乃造物者使其傳子厚之利<lb/>
也<lb/>
祭馬僕射文曾不醉飽以勸酒胾　按此則唐時大僚<lb/>
在輦下無酒食遊戲之㑹<lb/>
弔武侍御所畵佛文晢晢兮目存<hi>至</hi>末　漢武李夫人<lb/>
賦不如<lb/>
祭十二郎文　杜拾遺誌其姑萬年縣君墓誌曰銘而<lb/>
不韵葢情至無文公似用其例<lb/>
<pb n="KR3j0076_WYG_033-3a"/>
告汝十二郎子之靈　舊注郎子是當時語雖不必存<lb/>
亦不可不知也<lb/>
吾上有三兄　曰介曰㑹一人失其名<lb/>
吾年十九始來京城　以後漸相離<lb/>
請歸取其孥　自是長别矣<lb/>
施先生墓銘　新唐書啖助傳大厯時助匡質以春秋<lb/>
施士匄以詩仲子陵袁彜韋彤韋茝以禮蔡廣成以易<lb/>
强蒙以論語皆自名其學而士匄子陵最卓異士匄撰<lb/>
<pb n="KR3j0076_WYG_033-3b"/>
春秋傳未甚傳後文宗喜經術宰相李石因言士匄春<lb/>
秋可讀帝曰朕見之矣穿鑿之學徒為異同但學者如<lb/>
浚井得美水而已何必勞苦立異然後為得耶<lb/>
施州房使君鄭夫人殯表　殯表宜如此簡<lb/>
監察御史元君妻京兆韋氏夫人墓誌銘　蒼厓金石<lb/>
例前輩云銘婦人墓當詳於家世議論取法於韓退之<lb/>
退之所作葢出於碩人之詩觀其銘元稹妻韋夫人墓<lb/>
可見矣<lb/>
<pb n="KR3j0076_WYG_033-4a"/>
登封縣尉盧殷墓誌詩可録傳者在紙凡千餘篇　殷<lb/>
詩今惟唐御覽集中猶存十四篇<lb/>
然止用以資為詩　注以下或有自字按當有自字惜<lb/>
其不有試用而止自鳴於詩也<lb/>
唐故江西觀察使韋公墓誌銘　初讀此似無竒後觀<lb/>
杜牧遺愛碑僅存一空殻乃服其敘致之精贍也<lb/>
號曰私覿官　雖非體然有以見國家恤臣之私<lb/>
非要害地不足張職　張猶設也<lb/>
<pb n="KR3j0076_WYG_033-4b"/>
以晉慈隰屬河東　此句㸃在下錯綜<lb/>
始教人為瓦屋<hi>至</hi>民無火憂　叙致如在目<lb/>
灌陂塘五百九十八二句　韋公之功於是尤大<lb/>
銘傳於後固不朽矣　言不望其伸於今也<lb/>
銘詞　卒之誣公者皆忌者嫉公聲名使之末四語有<lb/>
餘味<lb/>
唐故河南府王屋縣尉畢君墓誌銘宗人宏以家財贖<lb/>
出之　畢宏疑即杜詩所稱畵松者<lb/>
<pb n="KR3j0076_WYG_033-5a"/>
襄陽盧丞墓誌銘　潘氏金石例云漢碑有銘詞亦有<lb/>
無者<lb/>
孔司勲墓誌銘君陰争不從　先着此句好<lb/>
曰公當為彼三句　一斷警動<lb/>
佐昭義軍<hi>至</hi>君不得已留一嵗　又詳其始佐前帥不<lb/>
得已而强留非不知從史為人茍應其請<lb/>
唐銀靑光禄大夫襄陽郡王平陽路公神道碑　事零<lb/>
雜無成片文章又不可提一節為線索者稍鍜鍊其句<lb/>
<pb n="KR3j0076_WYG_033-5b"/>
使古不欲似斷爛冊籍耳<lb/>
冀公諱嗣㳟　嗣恭初名劍客𤣥宗以為可嗣漢魯㳟<lb/>
賜今名<lb/>
又甓其城人不嵗苫　苫土城覆以草也或作苦非朱<lb/>
子不至北方容有未及知耳<lb/>
公之為州逄水旱<hi>至</hi>而官府畜積　此常平之法曹成<lb/>
王亦然　此一事所同故於最後帶出從前捴叙文勢<lb/>
即作一束<lb/>
<pb n="KR3j0076_WYG_033-6a"/>
朝夕人事　人事民事也<lb/>
滎陽鄭公神道碑削四隣之交賄<hi>至</hi>軍給以饒　儋為<lb/>
率僅一年數語叙得精鍊𦂳簇<lb/>
而曾不得須臾有焉　為帥僅一年故也<lb/>
劉統軍碑聲駕元侯　元侯謂上官説非韓全義也<lb/>
峻之大夫　考異以峻為可疑按猶言陟也唐人每用<lb/>
之無可疑者<lb/>
衢州徐偃王廟碑　偃王本不合祀典特其子孫為之<lb/>
<pb n="KR3j0076_WYG_033-6b"/>
立廟故借秦之僨國沉宗以相形而畧舉小説稗史所<lb/>
載偃王之事以見本宜有後而非淫祠可比其廽䕶處<lb/>
甚得體　此碑徐放自書<lb/>
徐與秦俱出栢翳<hi>至</hi>咸有大功　與孔子廟碑舉勾龍<lb/>
后稷並説同法　左氏傳齊侯夫人徐嬴此文所本<lb/>
秦處西偏專用武勝　無中生有<lb/>
好道士説　初學記載樓觀本記云周穆王好尚神仙<lb/>
因尹真人學制樓觀遂召幽逸之士置為道士平王東<lb/>
<pb n="KR3j0076_WYG_033-7a"/>
遷又置道士七人<lb/>
四方諸侯之争辯者<hi>至</hi>得朱弓赤矢之瑞　偃王事蔚<lb/>
宗旣据以作東夷列傳故昌黎得而引之<lb/>
自秦至今名公巨人繼跡史書　帶入秦<lb/>
衢州故㑹稽太末也　即用秦時郡名<lb/>
或曰偃王之逃戰　傳説妙<lb/>
故制觕樸下窄　廣川書跋云故制樸角用淮南子樸<lb/>
多不斵　下有梁桷則此本為是<lb/>
<pb n="KR3j0076_WYG_033-7b"/>
民皆曰耿耿祉哉二句　仍歸到有功於民上<lb/>
袁氏先廟碑袁公滋旣成廟　截去無限陳冗<lb/>
刻詩牲繫　碑也<lb/>
魏博節度觀察使沂國公先廟碑銘　起手詳敘奉勑<lb/>
撰碑所以鋪揚國家寵嘉順命之臣以勸來者得體<lb/>
田季安卒以下　其先心在王室已見詔中此處只敘<lb/>
宏正功得立廟之由<lb/>
贈工部尚書太原郡公神道碑文　此文可謂贍而不<lb/>
<pb n="KR3j0076_WYG_033-8a"/>
穢<lb/>
曹成王碑　朱子極喜此篇　文公誌銘括例云法揚<lb/>
子雲造語<lb/>
其先王明以太宗子國曹　明自以太宗子封兆紹巢<lb/>
刺王史誤當以此文正之<lb/>
兼州别駕　徳宗復置别駕一人　唐故事以宗室為<lb/>
州别駕見孔若思傳<lb/>
禁無以家事闗我　太妃旣薨則惟以王事為急可無<lb/>
<pb n="KR3j0076_WYG_033-8b"/>
復顧家也<lb/>
王親教之搏力勾卒嬴越之法　搏力秦法勾卒越法<lb/>
以與賊遌　紹定本作遻按遻與<graphic n="KR1541" url="https://raw.githubusercontent.com/kanripo/KR-Gaiji/master/images/KR1541.png" mimeType="image/png"/>同遇也若遌則不<lb/>
欲見而見也<lb/>
嘬鋒蔡山踣之<hi>至</hi>捁其州　此段學左傳襄十八年圍<lb/>
齊文法而變其語<lb/>
鏺廣濟　審配獻袁譚書放兵鈔鏺<lb/>
十抽一推　厚齋云始皇紀王翦什推二人從軍索隠<lb/>
<pb n="KR3j0076_WYG_033-9a"/>
云什中推擇二人公語本此不必改為椎<lb/>
大小之戰三十有二　又撮敘<lb/>
王坐南方北向落其角距　成王當時無大功但以牽<lb/>
制之績歸之<lb/>
其實有待　歐公葢有待也用此語<lb/>
試大理評事王君墓誌銘　王適之才必有過人者如<lb/>
栢耆之屬而以不拘小節大冠若箕者遂失之於牝牡<lb/>
驪黃之外故即𤨏事摹畫其生平大槩如此<lb/>
<pb n="KR3j0076_WYG_033-9b"/>
狂子不足以共事立謝客　此事畧見其名節<lb/>
櫛垢爬痒民獲蘇醒　二句畧見其功業<lb/>
居嵗餘三句　負氣<lb/>
處士髙女　亦無資地<lb/>
自方阿衡太師　亦懷竒<lb/>
再試吏再怒去　亦負氣<lb/>
初處士將嫁其女<hi>至</hi>以女與王氏　懐竒之人困於資<lb/>
地思女嫁官人至為人紿其情亦旣可悲而兩人情性<lb/>
<pb n="KR3j0076_WYG_033-10a"/>
反適相合因而記之乃極跌宕　一妻耳猶謾言官人<lb/>
而乃得之則何事不困於無資地而不能自出乎書此<lb/>
以見其窮所謂微而顯也　㸃破即與前半不稱矣妙<lb/>
在仍有濶畧不羈之意<lb/>
扶風郡夫人墓誌銘長子殿中丞繼祖　考異云少監<lb/>
志云諱繼祖或是反用此志誤本補足按繼祖小説有<lb/>
徳宗所命繫縛其祖之説則少監志諱繼祖者非仍誤<lb/>
本補足也<lb/>
<pb n="KR3j0076_WYG_033-10b"/>
殿中侍御史李君墓誌銘　深於五行百不失一二乃<lb/>
信道士説妄冀大還卒以疽死所以深著學仙服食之<lb/>
愚也<lb/>
唐故朝㪚大夫商州刺史除名徙封州董府君墓誌銘<lb/>
　觀銘詞則溪之獲罪殆亦出於不幸非自盗者也前<lb/>
引陸長源稱舉以戒子弟見溪必不肯一旦隤其家聲<lb/>
其為銘也豈我一人私故府之子弟而為之説哉他日<lb/>
送陸暢云云葢深恨不能直溪寃也<lb/>
<pb n="KR3j0076_WYG_033-11a"/>
退而見其人二句　沉厚也囊篋二句是精敏<lb/>
有赦令許歸塟二句　左降官死亦必遇赦而後歸塟<lb/>
李道古墓誌可叅考<lb/>
善為詩張籍稱之　文昌之見重於當世如此<lb/>
貞曜先生墓誌銘諸甞與徃來者咸來哭弔韓氏　舊<lb/>
以哭弔絶句哭弔韓氏檀弓所謂吾哭諸賜氏也時昌<lb/>
黎為之主<lb/>
唯其大翫於詞<hi>至</hi>其猶足存耶　言其翫詞而抹煞名<lb/>
<pb n="KR3j0076_WYG_033-11b"/>
利故人所徴逐者處之裕如謂是我所棄以讓人者不<lb/>
足争先也<lb/>
而與世抹摋　此用抹殺恐是塗殺之意殺字不當從<lb/>
手旁<lb/>
親拜其母於門内　此鄭拜孟母耳　拜從事母真盛<lb/>
徳事<lb/>
維執不猗二句　執不猗言其進之難出不訾其文之<lb/>
盛也上言貞下言曜也　齊語訾相其質韋昭注訾量<lb/>
<pb n="KR3j0076_WYG_033-12a"/>
也不訾葢不可量非貧也注謬<lb/>
統軍劉公墓誌銘即其日與使者俱西<hi>至</hi>曰吾恐不得<lb/>
生謝天子　元和中朝廷威令之行如此<lb/>
河南令張君墓誌銘諸曹白事<hi>至</hi>事以辦治　精彩<lb/>
鳳翔隴州節度使李公墓誌銘隴州地與土蕃接<hi>至</hi>相<lb/>
繼不絶　敘事詳贍<lb/>
唐故相權國公墓碑　權公有文而厚重無震世功烈<lb/>
故只銘其大畧其詳則公之門生故吏當列其行狀上<lb/>
<pb n="KR3j0076_WYG_033-12b"/>
史館也<lb/>
其臣有安邱公翼者有大臣之言　大臣之言即詆訶<lb/>
浮屠<lb/>
公在相位三年　頂上其相曰權公句來<lb/>
改左補闕<hi>至</hi>一不以綴意　為諫官知貢舉以明其長<lb/>
厚非鄉愿中庸之比而人自無忌嫉所以為道中人也<lb/>
平淮西碑　題注命段文昌重撰按觀段文乃當年刻<lb/>
之蔡州者非重撰也<lb/>
<pb n="KR3j0076_WYG_033-13a"/>
天以唐克肖其德　以天祖起<lb/>
相臣將臣文恬武嬉　與一二臣反對<lb/>
明年平夏<hi>至</hi>無不從志　因平淮西而盡舉當時武功<lb/>
所以昭示天下節將使知所警以寜朝廷也<lb/>
皇帝曰不可究武二句　一頓最髙乃有王者氣象<lb/>
皇帝厯問於朝一二臣外　一篇歸美君相所謂辭尚<lb/>
體要也<lb/>
大官臆决唱聲<hi>至</hi>牢不可破　當時謂其有私葢因此<lb/>
<pb n="KR3j0076_WYG_033-13b"/>
數語<lb/>
曰光顏<hi>至</hi>曰愬汝帥唐鄧隨　諸將一處敘<lb/>
各以其兵進戰　總束諸將一句<lb/>
曰度汝長御史其徃視師<hi>至</hi>予其臨門送汝　使相都<lb/>
統監軍一處敘　晉公前以中丞視師後以使相拒討<lb/>
故作兩畨敘<lb/>
以旣厥事　四字見成之由于斷<lb/>
非郊廟祠祀其無用樂　王者氣象　儭出斷來<lb/>
<pb n="KR3j0076_WYG_033-14a"/>
愬入其西<hi>至</hi>戰比有功　非畧也愬原未甞下其城邑<lb/>
十二年八月丞相度至師　度至師書月<lb/>
十月壬申愬用所得賊將<hi>至</hi>盡得其所屬人卒　愬取<lb/>
元濟書日　安溪云至此才詳書日月則數年淹師之<lb/>
迹隠矣所謂微而顯也<lb/>
辛已丞相度入蔡以皇帝命赦其人　度入蔡書日應<lb/>
旣厥事赦其人應生蔡人<lb/>
河北悍驕二句　從河北説到河南敘致旣源委分明<lb/>
<pb n="KR3j0076_WYG_033-14b"/>
以下魏將首義及奔走偕來等語節節有根<lb/>
魏將首義　書法<lb/>
淮蔡不順　悍驕者已恭順而附起者顧倔强深著其<lb/>
愚而不可赦也<lb/>
遂連姦隣二句　姦隣謂李師道時裴止為中丞相臣<lb/>
謂武元衡也二句補前所畧<lb/>
乃相同徳　此相字指裴言<lb/>
常兵時曲<hi>至</hi>郾城來降　補前所畧<lb/>
<pb n="KR3j0076_WYG_033-15a"/>
兵頓不厲二句　安溪云序隠而銘見譏<lb/>
帝有恩言至教而不税　此段見天子之恩　若徃哺<lb/>
以下即接為之擇人四句便恨其直妙在翦斷　為之<lb/>
擇人以下是旣平之後其恩如此<lb/>
蔡人有言<hi>至</hi>同我太平　此段見天子之威　聲勢相<lb/>
倚應前遂連姦隣汝弱奚恃所謂王承宗破膽矣<lb/>
淮蔡為亂<hi>至</hi>惟斷乃成　束上歸羙君相<lb/>
四夷畢來　况河北内地乎<lb/>
<pb n="KR3j0076_WYG_033-15b"/>
遂開明堂二句　依然罔有内外悉主悉臣高祖太宗<lb/>
之業矣<lb/>
南海神廟碑　題注蘇内翰甞移書楊康公使遷廟文<lb/>
登按遷廟文登乃東海神廟<lb/>
處州孔子廟碑　昌黎文無不根據經籍而議論仍未<lb/>
甞襲前人陳言故下筆如魚龍百變曾王文字只讀死<lb/>
書未解此秘也　與徐偃王碑皆以賔形主其高下輕<lb/>
重不失銖黍<lb/>
<pb n="KR3j0076_WYG_033-16a"/>
句龍與棄乃其佐享　用康成之説<lb/>
不屋而壇　謂句龍與棄不得專立廟附祭於壇非謂<lb/>
廟屋尊於壇也<lb/>
巍然當座　專主<lb/>
自古多有以功徳得其位者不得常祀　又轉此層波<lb/>
瀾始富筆力始高<lb/>
又令工改為顔子至子夏十人像　招魂云像設君室<lb/>
其來亦已久矣不始於佛教之行也<lb/>
<pb n="KR3j0076_WYG_033-16b"/>
故其為政知所先後　收能以為先<lb/>
柳州羅池廟碑侯之船兮兩旗度中流兮風泊之　若<lb/>
見兩旗風又亂之有無恍惚正與下不來相貫中流豈<lb/>
可泊也定從蘇本<lb/>
不嚬以笑　即匪怒伊敎也　蘇本嚬下有兮字亦更<lb/>
頓挫<lb/>
北方之人　北當作此<lb/>
黃陵廟碑　老學庵筆記周子光言退之黃陵廟碑辨<lb/>
<pb n="KR3j0076_WYG_033-17a"/>
陟方事非也古葢謂適逺為陟書曰若陟遐必自邇猶<lb/>
今人言上路也豈得云南方地勢下耶<lb/>
以此謂舜死塟蒼梧於時二妃從之不及而溺者皆不<lb/>
可信　李云為神何故在湘禮記離騷注言之必有其<lb/>
端緒<lb/>
懼不得脱死過廟而禱之　有此事故人傳其信奉佛<lb/>
氏也　退之兄㑹死南方故尤以竄潮為憂耳<lb/>
且令後世知有子名　此亦習氣不可為法孔孟必不<lb/>
<pb n="KR3j0076_WYG_033-17b"/>
為此言也<lb/>
贈太尉許國公神道碑銘　通篇大意只説韓宏帥汴<lb/>
居蔡鄆之交而能屹然中立制之使不得逞卒成朝廷<lb/>
翦逆之功首尾只一節但敘得逐層變化耳　韓宏入<lb/>
朝不可比田宏正之以六州來歸鹿門分七節而以入<lb/>
朝為一大節故詳敘何不看通鑑乎　近見新刻本文<lb/>
章正宗亦分七節舊刻正宗無批語此惡本妄增　先<lb/>
提擊走少誠來敘然後敘誅劉鍔事便不平直此左氏<lb/>
<pb n="KR3j0076_WYG_033-18a"/>
敘事法也若今人則有其舅之兵與地下即接自吾舅<lb/>
沒云云矣　能遏賊然後能自立故有其舅之兵與地<lb/>
下急敘走少誠也能久安然後可以居二㓂之衝而不<lb/>
懾故繼即敘誅劉鍔也古人作文設身處地井井有條<lb/>
一字不亂下<lb/>
夫人之兄曰司徒元佐　提筆<lb/>
此軍司徒所樹　元佐增其軍至十萬<lb/>
當此時　提<lb/>
<pb n="KR3j0076_WYG_033-18b"/>
自是訖公之朝京師三句　精神貫注直透到此然後<lb/>
層次敘去方𦂳<lb/>
少誠以牛皮鞵材遺師古<hi>至</hi>此於法不得以私相餽<lb/>
此段將鄆蔡一紐<lb/>
無自行以遏北㓂　帶鄆<lb/>
初公有汴<hi>至</hi>至於露積不垣　又一束瀠洄曲折不可<lb/>
一覽而盡　自是訖公之朝京師初公有汴周環一線<lb/>
又除河中節度使三句　畧<lb/>
<pb n="KR3j0076_WYG_033-19a"/>
汴之南則蔡<hi>至</hi>孰與髙下　發明前案　通篇只此意<lb/>
將他不黨惡處㸃綴成一段伐謀静勝之功又使人全<lb/>
不覺其罅漏左史筆力不過如此<lb/>
公子公武<hi>至</hi>莫與為比　此段又敘國家報功之厚淋<lb/>
漓有餘情極設色之工然于事未甞有所增加宋以後<lb/>
人不及也<lb/>
自唐以來莫與為比　應上至唐始大<lb/>
公之為治　畧補<lb/>
<pb n="KR3j0076_WYG_033-19b"/>
止除害本　如誅鍔之類<lb/>
在所以富　收公私充塞<lb/>
衆乃一愒　史記務以秦權恐愒諸侯似當讀喝然與<lb/>
上猘犬猘字音季者相叶只當讀器　銘詩亦偉麗絶<lb/>
世<lb/>
栁子厚墓誌銘　此文失當時碑額　公此文亦在逺<lb/>
貶之後作故尤淋漓感慨<lb/>
為拓跋魏侍中　公他文皆作拓拔<lb/>
<pb n="KR3j0076_WYG_033-20a"/>
儁傑亷悍　此是雅健後云汎濫停蓄則更雄深也合<lb/>
此八字畧盡栁氏一家詩筆之長矣<lb/>
因其土俗三句　簡括　羅池廟碑著其有功德于斯<lb/>
土可以世祀者故詳敘政事誌則所重者在文章必傳<lb/>
於後區區下州之理特餘事也故只用三語虛括<lb/>
衡湘以南<hi>至</hi>悉有法度可觀　通篇重文學故此事不<lb/>
得畧<lb/>
其召至京師<hi>至</hi>夢得於是改刺連州　詳栁待劉之厚<lb/>
<pb n="KR3j0076_WYG_033-20b"/>
所以媿他人有力不救子厚者<lb/>
士窮乃見節義<hi>至</hi>亦可以少媿矣　以子厚無人推挽<lb/>
故發此論<lb/>
子厚前時少年<hi>至</hi>且必復用不窮　持論旣嚴精神亦<lb/>
打得𦂳　上旣敘子厚之篤于朋友因反復嗟惜人莫<lb/>
為推挽言子厚始誠有過及其能改柰何使之終窮後<lb/>
以文之必傳慰死者而生者之失才葢無可解矣<lb/>
勇於為人　為猶助也<lb/>
<pb n="KR3j0076_WYG_033-21a"/>
不自貴重顧籍　猶顧惜也讀本安溪<lb/>
謂功業可立就　言子厚欲藉叔文輩引用以就功業<lb/>
非餮富怙權不枉子厚用心<lb/>
材不為世用二句　許之者不小<lb/>
然子厚斥不乆<hi>至</hi>如今無疑也　此是篤論使子厚見<lb/>
用詩不窺建安文不到西京不過與常楊軰争伯而已<lb/>
即有功業豈能數有唐第二人也<lb/>
其得歸塟也<hi>至</hi>庶㡬有始終者　復詳裴盧之待子厚<lb/>
<pb n="KR3j0076_WYG_033-21b"/>
以媿有力者與前一段感慨亦相配且以深著子厚之<lb/>
窮也<lb/>
既固既安二句　子厚已矣不復能伸其志矣庶幾以<lb/>
待後之人乎銘詞葢深痛之也<lb/>
唐故朝散大夫越州刺史薛公墓誌銘部㓨史得自為<lb/>
治　此部㓨史謂觀察所部中之州守與漢之部㓨史<lb/>
不同<lb/>
國子司業竇公墓誌銘初公善事繼母　孝行<lb/>
<pb n="KR3j0076_WYG_033-22a"/>
名聲詞章行於京師　文<lb/>
然實未甞以干有司　以下皆發明其謹厚　六段相<lb/>
對<lb/>
其為郎官令守　令守即上為洛陽令澤州刺史先言<lb/>
郎中者以京朝官書令守下即不成語也注欲易為守<lb/>
令以配慎法非<lb/>
尚書左丞孔公墓誌銘　曹娥碑銘曰作亂曰蓋於篇<lb/>
終復理其事而詠歎之此文兩以孔子起不為複也<lb/>
<pb n="KR3j0076_WYG_033-22b"/>
孔子之後三十八世　倒敘<lb/>
吾為左丞至二宜去　含正平意<lb/>
且公雖貴而無留資　含淸苦意<lb/>
守節淸苦論議正平　二語為通篇眼目<lb/>
事有害於正者二句　故曰議論平正<lb/>
言京兆尹阿縱罪人　以下發明無所不言<lb/>
約以取足<hi>至</hi>悉放不收　守節淸苦<lb/>
公屢言逺人急之<hi>至</hi>不足與論是非　議論平正<lb/>
<pb n="KR3j0076_WYG_033-23a"/>
公之北歸不載南物　守節淸苦<lb/>
奴婢之籍不增一人　嶺南以口為貨故書不增<lb/>
殿中少監馬君墓誌　如此俯仰淋漓仍是簡古不覺<lb/>
繁溢　屈指三四十年事冩得厯厯在目依依如畵真<lb/>
神筆也　無可誌故只以世舊為波瀾又一體<lb/>
王軫其寒飢<hi>至</hi>稱其家兒也　將三人性情容止描寫<lb/>
一段在中方有風神有賓主而馬氏榮落之故亦可想<lb/>
見於千載之下矣<lb/>
<pb n="KR3j0076_WYG_033-23b"/>
當是時見王於北亭<hi>至</hi>稱其家兒也　作兩層寫不直<lb/>
瑶環瑜珥　帶補服餙一句<lb/>
吾未耄老<hi>至</hi>末　使我亦不樂其生則於故舊盛衰之<lb/>
際哀歎至矣<lb/>
中大夫陜府左司馬李公墓誌銘比四世<hi>至</hi>為士大夫<lb/>
家　當時王孫之貴不及士大夫家宜人之勵於善也<lb/>
故幽州節度判官贈給事中淸河張君墓誌銘今牛宰<lb/>
相為御史中丞　注陳齊之云云按牛宰相三字豈成<lb/>
<pb n="KR3j0076_WYG_033-24a"/>
文理耶好惡予奪固不在此作今宰相牛公為是<lb/>
太學博士李君墓誌銘　誌子弟墓不嫌於直　深切<lb/>
著明筆力亦健　時主好方士服金丹公之為世誡者<lb/>
微詞也故非臚列故人之失以訐為直也<lb/>
余不知服食説自何世起<hi>至</hi>以為世誡　憲宗服栁泌<lb/>
藥躁怒為左右所弑公作此文葢所戒者逺不嫌於訐<lb/>
也凡作文立論須權輕重耳以此立坊而武宗又服趙<lb/>
歸真之藥矣<lb/>
<pb n="KR3j0076_WYG_033-24b"/>
乳母墓銘　題注葬乳母且為之銘自公始按王獻之<lb/>
已有保母誌<lb/>
瘞硯銘硯乎硯乎與瓦礫異　不當有與字從髙氏硯<lb/>
箋<lb/>
毛頴傳　栁子厚所最喜者毛頴傳孫可之所特稱者<lb/>
進學解今人不以為俳體則以為六朝多見其不知量<lb/>
也　即其用叅同契一節變化深妙至此宜乎栁子之<lb/>
折服也　叅同契云故易統天心復卦建如蒙長子繼<lb/>
<pb n="KR3j0076_WYG_033-25a"/>
父體因母立兆基消息應鍾律升降據斗樞三日出為<lb/>
爽震庚受西方八日兑受丁上弦平如繩十五乾體成<lb/>
盛滿甲東方蟾蜍與兔魄日月氣雙明蟾蜍視卦節兔<lb/>
老吐生光七八道已訖屈折低下降十六轉受統㢲辛<lb/>
見平明艮直於丙南下弦二十三坤乙三十日東北䘮<lb/>
其朋中山之云葢當東北也　類聚載廣志云漢諸郡<lb/>
獻兔豪書鴻都門題惟趙國豪中用博物志云蒙恬造<lb/>
筆　李白殷十一贈栗岡硯詩灑染中山豪光輝吳門<lb/>
<pb n="KR3j0076_WYG_033-25b"/>
練　以三代比三十日筆始於三代後故云然<lb/>
南伐楚次中山　此中山是宣州地名正楚地孫大雅<lb/>
贈筆生張蒙序云昌黎韓子傳毛頴為中山人中山非<lb/>
晉乃唐宣州中山也宣州自唐來多擅名筆而諸葛氏<lb/>
尤精孫説疑强為之解姑備異聞<lb/>
及至浮圖老子外國之説　浮屠之説秦時無之二字<lb/>
亦信筆寫入也<lb/>
又善隨人意正直邪曲巧拙<hi>至</hi>然見請亦時徃　馳驟<lb/>
<pb n="KR3j0076_WYG_033-26a"/>
　亦用子雲心盡之意<lb/>
上親决事<hi>至</hi>上未甞怪焉　又兩層旁襯<lb/>
見絶於孔子而非其罪　時所謂筆乃刀削也故云<lb/>
而姬姓之毛無聞　瀠洄此句文法乃見斷續曲折<lb/>
送窮文　卓犖宏肆只固窮二字翻出爾許波瀾<lb/>
攜朋挈儔　伏中間<lb/>
子在孩提吾不子愚　下五者首曰智窮故著此二句<lb/>
我非其鄉　波瀾<lb/>
<pb n="KR3j0076_WYG_033-26b"/>
心無異謀<hi>至</hi>敢不迴避　逐層應轉　情狀二字開下<lb/>
羞為姦欺二句　上句是義　下句是仁　正言若反<lb/>
磨肌戞骨四句　上二句就已説下二句就人言<lb/>
能使我迷四句　先伏固窮在内應前自初至終及有<lb/>
間於余等語<lb/>
乃與天通　天之心即君子之心也<lb/>
攜持琬琰四句　足上癡字<lb/>
請質詩書　希聖人也聖則與天一矣<lb/>
<pb n="KR3j0076_WYG_033-27a"/>
鱷魚文　浩然之氣悚懾百靈　誠能動物非其剛猛<lb/>
之謂此文曲折次第曲盡情理所以近於六經古者貓<lb/>
虎之類俱有迎祭而除治蟲獸鼃龜猶設專官不以為<lb/>
物而不教且制也韓子斯舉明於古義矣辭㫖之妙兩<lb/>
漢以來未有<lb/>
昔先王旣有天下<hi>至</hi>驅而出之四海之外　發端先提<lb/>
破必無可容之道<lb/>
况潮嶺海之間<hi>至</hi>亦固其所　開其前愆<lb/>
<pb n="KR3j0076_WYG_033-27b"/>
鱷魚其不可與刺史雜處此土也　責其更新<lb/>
刺史雖駑弱<hi>至</hi>以偷活於此耶　平之以情<lb/>
且承天子命以來為吏二句　又一提　諭之以體<lb/>
潮之州<hi>至</hi>鱷魚朝發而夕至也　導之以路　應前驅<lb/>
而出之四海之外<lb/>
今與鱷魚約<hi>至</hi>至七日　寛之以期<lb/>
七日不能<hi>至</hi>不聞不知也　逐層逆捲後復順下三段<lb/>
有千層萬疊之勢　不有刺史應與鱷魚辨冥頑三句<lb/>
<pb n="KR3j0076_WYG_033-28a"/>
應有知聴刺史言<lb/>
夫傲天子之命吏<hi>至</hi>皆可殺　竦之以法　為民物害<lb/>
應惡物為民害句<lb/>
刺史則選材技吏民<hi>至</hi>末　廹之以威　强弓毒矢應<lb/>
罔繩獨刃句<lb/>
贈大傅董公行狀兼御史中丞知臺事三司使　少章<lb/>
云若以三司使為句則時無此官若以使字屬下句則<lb/>
恐上下猶有脱誤按雲麓漫抄云唐三司使有三凡鞠<lb/>
<pb n="KR3j0076_WYG_033-28b"/>
獄以尚書侍郎與御史中丞大理寺卿為三司使中葉<lb/>
以後有三司使捴户部鹽鐵度支皇太子監國則詹事<lb/>
左右庶子亦號三司使據此則董公以中丞鞠獄故有<lb/>
三司使之號非脱誤也　南部新書大歴十四年六月<lb/>
勑御史中丞董晉中書舍人薛播給事中劉廼宜充三<lb/>
司使仍取右金吾將軍㕔一所充三司使院并西朝堂<lb/>
置幕屋收詞訟至建中二年十一月停後不常置有大<lb/>
獄即命御史中丞刑部侍郎大理卿充謂之大三司使<lb/>
<pb n="KR3j0076_WYG_033-29a"/>
次又以刑部員外郎御史大理寺官為之謂之小三司<lb/>
使皆事畢日罷此董公為三司使之明徴其事不見於<lb/>
本紀疑出唐大詔令也<lb/>
與汝州盧郎中論薦侯喜狀　素不薦士之人其能力<lb/>
乎故或靳以激之或稱道以引之<lb/>
未聞有所推引二句　以之激勸<lb/>
今子鬱為選首二句　頓挫<lb/>
若自有名聲<hi>至</hi>又何貴乎　恐其後之不力又反激之<lb/>
<pb n="KR3j0076_WYG_033-29b"/>
閤下既已知侯生<hi>至</hi>末　鼓而勸其後<lb/>
論今年權停舉選狀竊以為十口之家<hi>至</hi>未見其弊<lb/>
先論乏食<lb/>
臣聞古之求雨之詞曰<hi>至</hi>使人失職而召災也　二段<lb/>
即從旱上轉出不可停罷妙絶<lb/>
臣又聞君者陽也<hi>至</hi>銷殄旱災　不惟不當停罷方且<lb/>
更廣其路又進一步絶妙<lb/>
漢武帝之取公孫宏　公孫是應選舉人此句不倫<lb/>
<pb n="KR3j0076_WYG_033-30a"/>
唐故贈絳州刺史馬府君行狀許國薨少府始孩顧託<lb/>
以其為繼室　繼室二字惟公不失左氏本義<lb/>
復讐狀　題注舊史書於憲宗紀刑法志新史書於孝<lb/>
友張琇傳按舊史載刑法志者是也新史書於孝友傳<lb/>
則謬矣以復讐為孝則非語常也　議論極得其平<lb/>
錢重物輕狀禁錢不得出五嶺　注下或有複出五嶺<lb/>
字按複出五嶺為是張文昌詩海國戰騎象蠻州市用<lb/>
銀是唐時嶺外用銀買賣也<lb/>
<pb n="KR3j0076_WYG_033-30b"/>
進撰平淮西碑文表今詞學之英<hi>至</hi>無有不可　此公<lb/>
之謙詞却似含諷數句本屬可已<lb/>
捕賊行賞表　何為辭費乃爾<lb/>
孔子欲存信去食<hi>至</hi>况可無故而輕棄也　此下即宜<lb/>
接漢高一段<lb/>
昔周成王尚小<hi>至</hi>于是遂封叔虞於晉　不須蔓引此<lb/>
等<lb/>
論佛骨表　惑之大者則用借鑒失之小者則用直陳<lb/>
<pb n="KR3j0076_WYG_033-31a"/>
極得因事納誨立言之體　憲宗奉佛求夀故前半只<lb/>
從年夀上立論<lb/>
伏以佛者二句　見非中國天子所當奉<lb/>
惟梁武帝在位四十八年　又變<lb/>
臣常以為高祖之志二句　倒跌<lb/>
今聞陛下令羣僧迎佛骨於鳳翔　以下指其失<lb/>
臣雖至愚<hi>至</hi>而肯信此等事哉　此數句是前後闗鍵<lb/>
綰結處　祈福無驗上已開陳故入迎佛骨本事後一<lb/>
<pb n="KR3j0076_WYG_033-31b"/>
句撇過只以國家大體反復言之<lb/>
然百姓愚冥<hi>至</hi>非細事也　就詭異戲玩上推言其不<lb/>
可　即加禁遏破上遞迎供養<lb/>
夫佛夲夷狄之人<hi>至</hi>豈宜令入宫禁　破上舁入大内<lb/>
假如其身至今尚在<hi>至</hi>不令惑衆也　與前高祖之志<lb/>
必行於陛下之手一様文法　長史云有此推駁方是<lb/>
論佛骨不是論佛法<lb/>
使天下之人<hi>至</hi>豈不快哉　與前天子大聖一段相對<lb/>
<pb n="KR3j0076_WYG_033-32a"/>
佛如有靈四句　安溪云後段旣欲上奮然投之水火<lb/>
便只言其不足畏以推廣上心可矣復欲以身任其禍<lb/>
是欲使上𡨕行也<lb/>
潮州刺史謝上表　此文亦仿虞仲翔交州上吳大帝<lb/>
書　須玩其位置之巧　篇中並無乞憐祗自傷耳若<lb/>
以文章自任非惟時輩見推即憲宗亦自深知之也孔<lb/>
子曰文莫吾猶人也班固云著作者前烈之餘事公固<lb/>
不僅以文章自任者勿謂其不謙也議之者適見其眼<lb/>
<pb n="KR3j0076_WYG_033-32b"/>
孔之淺耳　封禪之事自宋以後始同辭非之前此儒<lb/>
者多以為盛事未可守一師之學疑其導人主以侈心<lb/>
也　漢書藝文志封禪録於禮十三家之中<lb/>
臣受性愚陋<hi>至</hi>所見推許　接縫處有痕無迹<lb/>
伏以大唐受命有天下<hi>至</hi>以至陛下　拓開<lb/>
旋乾轉坤四句　十六字雖揚子雲不能過也<lb/>
天地父母哀而憐之　只一語見意亦使之得奏薄技<lb/>
以贖罪過非為禄位計也<lb/>
<pb n="KR3j0076_WYG_033-33a"/>
賀册尊號表　栁表中附㑹古有尊號及白虎通道徳<lb/>
論皆近於誣韓公二表中不涉一語雖順時為之其識<lb/>
自高也<lb/>
臣聞體仁長人之謂元八句　表中逐字疏釋韓栁皆<lb/>
然<lb/>
請上尊號表　在漢廷亦僅有之作<lb/>
今天子整齊乾坤<hi>至</hi>各脩貢職　勢如湧出雄偉非常<lb/>
非臣之愚所敢隠蔽　其歌功頌徳之語皆托于太學<lb/>
<pb n="KR3j0076_WYG_033-33b"/>
廣文諸生列狀後以代奏收之斟酌得宜<lb/>
取正於經　則亦非必然之辭也<lb/>
論孔戣致仕狀以明人君貪賢敬老之道也　貪賢出<lb/>
鄭禮注<lb/>
若戣尚以繁要為辭二句　如此乃曲盡優之之方<lb/>
有年過於戣　即前所謂雖八九十也<lb/>
然人皆求進三句　又即從求退一事上明其為朝廷<lb/>
所少老固當敬而賢尤可貪也<lb/>
<pb n="KR3j0076_WYG_033-34a"/>
國子監論新注學官牒　題注此疏公為祭酒時所論<lb/>
按此牒吏部者非疏也<lb/>
黃家賊事宜狀若令於邕容側近<hi>至</hi>攻則有利　不用<lb/>
客兵而召募側近土人公於此及淮西事屢言之<lb/>
論淮西事宜狀然可圖功　考異云此葢當時俗體如<lb/>
此按文選注中最多凡然後然則皆獨用然字<lb/>
一諸道發兵<hi>至</hi>閭里懐離别之思　發兵之害<lb/>
今聞陳許安唐汝夀等州以下　召募之利<lb/>
<pb n="KR3j0076_WYG_033-34b"/>
識賊深淺　非不相諳委<lb/>
若令召募可立成軍　不煩資遣<lb/>
若要添兵自可取足　不致單弱<lb/>
賊平之後易使歸農　又無後患<lb/>
擇要害地屯聚一處使有隠然之望　兵勢忌分此雖<lb/>
防邊亦然處處置屯節節立堡但可令邊民自為之重<lb/>
兵扼要㓂亦不敢大入若狗盗則邊民自足禦之也<lb/>
一論語曰欲速則不達　此段尤為精彩<lb/>
<pb n="KR3j0076_WYG_033-35a"/>
宜特下詔云<hi>至</hi>廻軍討之　李文饒之討劉楨祖述公<lb/>
意以諭河北<lb/>
朕即赦元濟不問　李云諸道亦知朝廷不能分兵故<lb/>
以實告之　盧循入㓂宋高祖建牙石頭城時議者謂<lb/>
宜分兵以守諸津要公以為賊衆我寡若分兵屯則人<lb/>
測虛實且一處失利則沮三軍之心今聚衆石頭隨宜<lb/>
應赴既令賊無以測多少又於衆力不分若徒旅轉集<lb/>
徐更論之耳此可與公第二條相恭末二句乃婉其詞<lb/>
<pb n="KR3j0076_WYG_033-35b"/>
以謝衆賊一道致死而我分數道雖衆亦力分而不可<lb/>
用矣<lb/>
　<lb/>
　<lb/>
　<lb/>
　<lb/>
　<lb/>
　義門讀書記卷三十三<lb/>
</p>
<p>
</p>
  </div>
</body>
</text>
</TEI>
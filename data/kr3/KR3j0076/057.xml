<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>義門讀書記卷五十七</head> <lb/>
    <p>
<pb n="KR3j0076_WYG_057-1a"/>
欽定四庫全書<lb/>
　義門讀書記卷五十七<lb/>
　　　　　　　　　　翰林院侍讀學士何焯撰<lb/>
　　李義山詩集<lb/>
晚唐中牧之與義山俱學子美然牧之豪健跌宕而不<lb/>
免過於放學之者不得其門而入未有不入於江西沠<lb/>
者不如義山頓剉曲折有聲有色有情有味所得為多<lb/>
　馮定逺先生謂熟觀義山詩自見江西之病余謂熟<lb/>
<pb n="KR3j0076_WYG_057-1b"/>
觀義山詩兼悟西崑之失西崑只是雕飾字句無論義<lb/>
山之高情逺識即文從字順猶有間也　義山五言出<lb/>
於庾開府七言出於杜工部不深究本源未易領其佳<lb/>
處也　七言句法兼學夢得<lb/>
錦瑟　此悼亡之詩也首特借素女鼓五十絃之瑟而<lb/>
悲泰帝禁不可止以發端言悲思之情有不可得而止<lb/>
者次連則悲其遽化為異物腹連又悲其不能復起之<lb/>
九原也曰思華年曰追憶指趣曉然何事紛紛附㑹乎<lb/>
<pb n="KR3j0076_WYG_057-2a"/>
　錢飲光亦以為悼亡之詩與吾意合莊生句取義於<lb/>
鼓盆也但云生平不喜義山詩意為詞掩却所未喻<lb/>
亡友程湘衡謂此義山自題其詩以開集首者次聨言<lb/>
作詩之㫖趣中聨又自明其匠巧也余初亦頗喜其説<lb/>
之新然義山詩三卷出於後人掇拾非自定則程説固<lb/>
無據也<lb/>
重過聖女詞　次連乃是聖女祠移向别仙鬼廟不得<lb/>
玉郎㑹此通仙籍　玉郎疑是自謂<lb/>
<pb n="KR3j0076_WYG_057-2b"/>
寄羅劭興燕重逺兼泥　兼作嗛<lb/>
令狐舍人説昨夜西掖翫月因戲贈　第二句説字不<lb/>
落空次連是西掖底月寫月即寫出翫字意末二句因<lb/>
直宿而思薦逹足戲贈意<lb/>
崔處士　馮定逺云上六句先將崔處士似先賢事迹<lb/>
寫透末二句結出便通體皆靈<lb/>
自喜　定逺云已之寄形宇内以天地為逆旅猶蝸牛<lb/>
也妙在第二句又為物所寄便是莊子逍遥游齊物諸<lb/>
<pb n="KR3j0076_WYG_057-3a"/>
篇見解活潑潑地那得不自喜　第三言有竹第四言<lb/>
有花第五言近山第六言近水末二句言又有酒也<lb/>
題僧壁蚌胎未滿思新桂　是未來<lb/>
琥珀初成憶舊松　是過去<lb/>
異俗二首　第二首似有刺貪之意<lb/>
和孫樸韋蟾孔雀歌都䕶矜羅幕　宋黄休復茅亭客<lb/>
話云蛇與孔雀交偶有得其卵者使鷄抱伏即成其名<lb/>
曰都䕶初年生緑毛二年生尾小火眼三年大火眼其<lb/>
<pb n="KR3j0076_WYG_057-3b"/>
尾乃成<lb/>
人欲　此必行役既乆而切求歸之思故云<lb/>
華山題王母祠勸栽黄竹莫栽桑　按穆天子傳則黄<lb/>
竹是地名不知作者何所承也<lb/>
華清宫　言明皇幸免驪山之禍耳末二句反言之所<lb/>
以為絞而婉也<lb/>
楚澤　第二句伏後早寒三四是澤中<lb/>
潭州　此隨鄭亞南遷而作第三思武宗第四刺宣宗<lb/>
<pb n="KR3j0076_WYG_057-4a"/>
五六則悲㑹昌將相名臣之流落也楚詞以蘭比令尹<lb/>
子蘭盖指白敏中言之<lb/>
今古無端入望中　此登潭州官舍樓而作所望者故<lb/>
園人耳今目斷鄉關而潭州已事歴歴在目無端二字<lb/>
從空樓寫出絶妙章法<lb/>
湘淚淺深滋竹色二句　入望古今<lb/>
陶公戰艦空灘雨二句　雨中壊艦風中破廟令人不<lb/>
堪回首　誼作傅<lb/>
<pb n="KR3j0076_WYG_057-4b"/>
目斷故園人不至　收望字<lb/>
贈劉司户已斷雁鴻初起勢　謂下第<lb/>
更驚騷客後歸魂　謂逺貶<lb/>
哭劉司户二首酒甕凝餘桂　王建集中有與去華絶<lb/>
句言其病酒故有此句<lb/>
江風吹鴈急　言已哭之哀也<lb/>
第二首已為秦逐客　謂下第<lb/>
復作楚寃魂　謂逺貶<lb/>
<pb n="KR3j0076_WYG_057-5a"/>
悼傷後赴東蜀辟至散關遇雪　通首不離悼傷後三<lb/>
字<lb/>
北齊二首　上言其一為所惑禍敗即來下言轉入轉<lb/>
迷必將禍至不覺用意可謂反覆深至矣首章最警切<lb/>
　又按上篇嘆其不知不見是圖下篇笑其至死不悟<lb/>
南朝　此篇亦非楊劉所及　南朝偏安江左不思勵<lb/>
精圖治以保其國乃徒事荒淫宋不戒而為齊齊不戒<lb/>
而為梁陳因梁亂而簒取之國勢視前此尤促乃復不<lb/>
<pb n="KR3j0076_WYG_057-5b"/>
戒而甘蹈東昏之覆轍如恐不及且宼警天戒儼然不<lb/>
知安得不滅於隋乎不特此也前此宋齊不過主昏於<lb/>
上江左猶為有人故命雖革而猶能南北分王至陳則<lb/>
君臣荒惑一國俱在醉夢之中長江天塹誰復守之落<lb/>
句深嘆南朝由此終無一豪傑能代興者非特痛惜陳亡也<lb/>
元武湖中玉漏催　指宋<lb/>
鷄鳴埭口繡襦廻　指齊<lb/>
誰言瓊樹朝朝見一連　誰言不及吐屬殊絞而婉叙<lb/>
<pb n="KR3j0076_WYG_057-6a"/>
致亦錯綜善變<lb/>
敵國軍營漂木柹一連　蓋所謂天地人皆以告而王<lb/>
不知戒也　此等詩須細味其高情逺識起連便是南<lb/>
朝國勢必為北并况又加之陳叔寳乎二十八字中叙<lb/>
四代興亡全不費力又其餘事也<lb/>
鄠杜馬上念漢書　曰人間所謂舊勞於外爰暨小人<lb/>
也曰興罷所謂險阻艱難備嘗之矣民之情偽盡知之<lb/>
矣如是而踐天子位以承天地之眷顧宜有深仁厚德<lb/>
<pb n="KR3j0076_WYG_057-6b"/>
貽億萬無疆之慶乃王伯雜用使漢家之元氣日削再<lb/>
世之後冡嫡屢絶丁傅華軒而王氏得以乘之豈非宣<lb/>
帝之昧於貽厥哉意思深長非一覽可竟<lb/>
渭水天開苑一連　言祖宗所傳繼者乃天開地獻之<lb/>
乾坤也<lb/>
同崔八詣藥山訪融禪師　縈紆鬰悶四句中無窮曲<lb/>
折<lb/>
聞著明凶問哭寄飛卿　腹連言相隔之逺也<lb/>
<pb n="KR3j0076_WYG_057-7a"/>
送崔珏徃西川年少因何有旅愁　跌宕<lb/>
千里火雲燒益州　白公書通州事云四野千重火雲<lb/>
合<lb/>
卜肆至今多寂寞二句　年少無愁<lb/>
好好題詩詠玉鈎　加好好二字者正見其年少無旅<lb/>
愁也不然首句無着落矣<lb/>
陳後宫　定翁云每讀宋初宫體轉嘆此君之不可及<lb/>
也　妙在中四句形容得惟日不足　此詩極深於作<lb/>
<pb n="KR3j0076_WYG_057-7b"/>
用自覺味在鹹酸之外<lb/>
飲席戲贈同舍　左思呉都賦翡翠列巢以重行謝惠<lb/>
連雪賦對庭鵾之雙舞程漸於補註義山詩集引以証<lb/>
珠樹二句則重行雙舞俱有着落<lb/>
西溪　第二句便含岑寂意第三句因病廢詩第四句<lb/>
時方喪偶也<lb/>
謔桞　上四句寫栁下四句寫謔字字淋漓<lb/>
北禽　此詩作於東川義山自北來居幕府故曰北禽<lb/>
<pb n="KR3j0076_WYG_057-8a"/>
以自况也　中二連皆憂讒畏譏之意末有羡於雕陵<lb/>
之鵲其為周身之防至矣<lb/>
楚宫　落句與鄠杜馬上同一結法<lb/>
韓碑　可繼石鼓歌　字字古茂句句典雅頌美之體<lb/>
諷刺之遺也<lb/>
行軍司馬智且勇　獨提一句<lb/>
帝曰汝度功第一　提明晉公功第一以明其詞之非<lb/>
私也<lb/>
<pb n="KR3j0076_WYG_057-8b"/>
古者世稱大手筆四句　此等皆波瀾頓剉處不爾便<lb/>
是直頭布袋<lb/>
濡染大筆何淋漓　濡作擩<lb/>
離思　通首是寫離中之思非單寫離字<lb/>
宿駱氏亭寄懐崔雍崔袞　寓情之意全在言外<lb/>
贈歌妓二首下蔡城危莫破顔　雋妙<lb/>
寄令狐學士　以飛卿投蕭舍人詩相較兩人真相去<lb/>
不啻三十里<lb/>
<pb n="KR3j0076_WYG_057-9a"/>
曉飲豈知金掌迥一連　洗發崔嵬二字顧瞻玉堂如<lb/>
在天上流落人間者九關萬里夢不得到而君則曉飲<lb/>
夜吟其中固不啻濁水汚泥清路塵也<lb/>
漫成三首　此在桂林幕府思北還也<lb/>
槿花第一首　腹連與晉昌李花同<lb/>
哭劉蕡巫咸不下問銜冤　以文義論之當作巫陽殆<lb/>
因老杜巫咸不可問之語而娛　記六朝人亦有作巫<lb/>
咸者　甘泉賦選巫咸兮呌九閽開天庭兮延羣神從<lb/>
<pb n="KR3j0076_WYG_057-9b"/>
來用巫咸者殆因此而訛<lb/>
何曾宋玉解招魂　不必將下師友句粘着宋玉説其<lb/>
取義只在作誄招魂四字耳<lb/>
杜司勲高樓風雨感斯文　含下傷春<lb/>
短翼差池不及羣　含下傷别　高樓風雨短翼差池<lb/>
玉谿方自傷春傷别乃彌有感於司勲之文也<lb/>
荆門西下　末句楊朱泣路岐下却羡二字正見洞庭<lb/>
之險惡也<lb/>
<pb n="KR3j0076_WYG_057-10a"/>
碧瓦霧唾香難盡　霧疑作露<lb/>
酒是蜀城燒　燒字押得竒<lb/>
公子歌好惟愁和　妙甚只欲家妓擅長惟恐更有和<lb/>
者非公子無此心情也<lb/>
少年　封字出韵<lb/>
藥轉風聲偏獵紫蘭叢　宋玉風賦獵蕙草<lb/>
社工部蜀中離席　起句尤似杜　鮑令暉詩人生誰<lb/>
不别恨君早從戎發端奪胎於此　一則干戈滿路一<lb/>
<pb n="KR3j0076_WYG_057-10b"/>
則人麗酒濃兩路夾寫出惜别如此結搆真老杜正嫡<lb/>
也　詩至此一切起承轉合之法何足以繩之然離席<lb/>
起蜀中結仍是一絲不走也　此等詩須合全體觀之<lb/>
不可以一句一字求其工拙荆公只賞他次連猶是皮<lb/>
相<lb/>
隋宫　無句不佳三四猶得杜家骨髓　前半展拓得<lb/>
開後半發揮得足真大手筆　發端先言其虛關中以<lb/>
授他人便已呼起第三句　着玉璽一聯直説出狂王<lb/>
<pb n="KR3j0076_WYG_057-11a"/>
抵死不悟方見江都之禍非出於偶然不幸後半諷刺<lb/>
更覺有力<lb/>
二月二日　兩路相形夾寫出憶歸精神合通首反覆<lb/>
咀咏之其情味自出　隋宫籌筆驛重有感隋師東諸<lb/>
篇得老杜之髓矣如此篇與蜀中離席尤是莊子所云<lb/>
善者機　前半逼出憶歸如此濃至却使人不覺所謂<lb/>
國風好色而不淫也　其神似老杜處在作用不在氣<lb/>
調<lb/>
<pb n="KR3j0076_WYG_057-11b"/>
東風日煖聞吹笙　即温詩倂起别離恨似聞歌吹喧<lb/>
之意<lb/>
新灘莫悟遊人意二句　同一江上行也耳目所接萬<lb/>
物皆爽不免引動歸思及憶歸不得則江上灘聲頓有<lb/>
凄凄風雨之意筆墨至此字字化工　杜荀鶴詩云此<lb/>
時晴景愁於雨是處鸎聲苦似蝉落句當以此意求之<lb/>
籌筆驛　議論固髙尤當觀其抑揚頓挫處使人一唱<lb/>
三嘆轉有餘味　不離承祚舊論却非承祚本意讀書<lb/>
<pb n="KR3j0076_WYG_057-12a"/>
論世真難事<lb/>
猿鳥猶疑畏簡書二句　一揚　簡書切籌筆儲胥切<lb/>
驛<lb/>
徒令上將揮神筆二句　一抑　破題來勢極重妙在<lb/>
次聫接得矯健不覺其板<lb/>
管樂有才終不沗　此句又揚<lb/>
關張無命欲何如　此句又抑<lb/>
他年錦里經祠廟　對驛字<lb/>
<pb n="KR3j0076_WYG_057-12b"/>
梁父吟成恨有餘　對籌筆<lb/>
武侯廟古柏葉凋湘燕雨一聫　發古字偏壯麗<lb/>
即日　一嵗之花遽休一日之光遽暮真所謂刻意傷<lb/>
春者也金鞍忽散惆悵獨歸泥醉無從排悶不得其强<lb/>
裁此詩真有歌與泣俱者矣觀江間之文疑亦在東川<lb/>
時所作　五六言并不使我稍得淹留也落句言風光<lb/>
易過不醉無以遣懐然使我更醉誰家乎無聊之甚也<lb/>
九成宫雲隨夏后雙龍尾一聫　對仗之工楊劉所能<lb/>
<pb n="KR3j0076_WYG_057-13a"/>
也其平平寫去不恤民依之意自見言之無罪聞之足<lb/>
戒則楊劉無此作用　按九成宫去京師三百餘里次<lb/>
連用事可謂精切　此聫頂避暑<lb/>
吳岳曉光連翠巘一聫　寫九成<lb/>
荔枝盧橘沾恩幸二句　紫泥天書只為荔枝盧橘風<lb/>
刺極刻然又不覺<lb/>
少將　馮云此詩佳在後半<lb/>
烟波别墅醉一聫　似吳叔庠<lb/>
<pb n="KR3j0076_WYG_057-13b"/>
詠史　未詳何所指以為思文宗則青海馬句終無着<lb/>
落<lb/>
贈白道者　贈一作送<lb/>
無題二首昨夜星辰昨夜風二句　定翁云起句妙馮<lb/>
已蒼先生云妙在首二句次連襯貼流麗圓羙西崑一<lb/>
世所效義山高處不在此<lb/>
無題四首　此等只是艶詩楊孟載説迂繆穿鑿風雅<lb/>
之賊也<lb/>
<pb n="KR3j0076_WYG_057-14a"/>
第二首颯颯東風細雨來　風作南<lb/>
芙蓉塘外有輕雷　長門賦雷隱隱而響起兮聲似君<lb/>
之車音<lb/>
桂林路中作　村小一聫確是題位<lb/>
無題莫近彈碁局二句　似借用王丞相以腹熨彈碁<lb/>
局事<lb/>
蝶三首初來小苑中首　此必所咏之人小字為蝶非<lb/>
必賦蝶也<lb/>
<pb n="KR3j0076_WYG_057-14b"/>
長眉壽陽二首　應作無題<lb/>
無題二首八嵗偷照鏡首　為少年熱中干進者發慨<lb/>
懸知猶未嫁　猶字對上已字妙<lb/>
王十二兄與畏之員外相訪見招小飲時予以悼亡日<lb/>
近不去因寄更無人處簾垂地二句　指悼亡<lb/>
嵇氏㓜男猶可憫二句　兒女滿前身兼内外之事欲<lb/>
片時宴飲亦復不可然則此懐豈能遣也<lb/>
萬里西風夜正長　西風加萬里夜長加正字皆極寫<lb/>
<pb n="KR3j0076_WYG_057-15a"/>
鰥鰥不寐之情<lb/>
隋宫九重誰省諌書函　省作削<lb/>
春風舉國裁宫錦二句　借錦㠶事㸃化得水陸繹騷<lb/>
民不堪命之狀如在目前<lb/>
落花　致光惜花七字意度亦出於此<lb/>
李花　第六凑泊<lb/>
栁　末二句言不甘凄凉所以望秋先零<lb/>
留贈畏之　前四句言居禁中者際㑹清時并不須早<lb/>
<pb n="KR3j0076_WYG_057-15b"/>
霜趣朝淪使府者漂零萬里更加以左川陟險所以一<lb/>
日九廻也後四句言通顯不如固已廻膓骨肉之間畏<lb/>
之又獨際其盛思咏霓裳豈非雲泥之判乎<lb/>
中禁詞臣㝷引領二句　引領言可望不可親遂以中<lb/>
禁詞臣之態待至戚同年也　梓潼在東川故曰左川<lb/>
歸客<lb/>
郎君下筆驚鸚鵡　郎君謂瞻之子冬郎即致光也<lb/>
第二首　執政皆其所憾獨一至戚同年在中禁而又<lb/>
<pb n="KR3j0076_WYG_057-16a"/>
不足恃則何異生世不諧作太常妻耶　從弟一篇自<lb/>
廻腸三字咀味則作者之㣲情但畏之都不能解或冬<lb/>
郎却曉耳　難於明言而托於狎昵之詞此離騷之法<lb/>
也<lb/>
第三首　二篇畫出一得意一失意相對情味來讀之<lb/>
可以泣下也<lb/>
無題東風無力百花殘　已蒼云第二句畢世接不出<lb/>
　按此句言光隂難駐我生行休也<lb/>
<pb n="KR3j0076_WYG_057-16b"/>
夜吟應覺月光寒　覺作共<lb/>
碧城三首　此以咏其時貴主事唐初公主每自請出<lb/>
家與二教人媟近商隱同時如文安潯陽平恩邵陽永<lb/>
安義昌安康諸主皆先後丐為道士築觀在外史即不<lb/>
言他醜於防閑復行召入頗著微詞味詩中蕭史一聫<lb/>
及引用董偃水精盤故事大指已明非止為㝷恒閨閤<lb/>
寫艶也<hi>説本戊籖</hi>
第一首女牀無樹不棲鸞　鳴女牀之鸞鳥東京賦中<lb/>
<pb n="KR3j0076_WYG_057-17a"/>
所用山海經也<lb/>
第二首鄂君悵望舟中夜　註引歌詞云心悦君兮君<lb/>
不知盖自恨不得為洪崖也<lb/>
對雪二首<hi>時欲之東</hi>　細看其層次　集中最卑之格<lb/>
留待行人二月歸　反結之東<lb/>
第二首輕於栁絮重於霜　言漸積也<lb/>
侵夜可能爭桂魄　言連宵也<lb/>
忍寒應欲試梅粧　言逹曉也　此一聫不過雪月交<lb/>
<pb n="KR3j0076_WYG_057-17b"/>
光梅雪爭春兩事却㸃化得生動如此<lb/>
腸斷斑騅送陸郎　以之東收<lb/>
蜂趙后身輕欲倚風　移用不得<lb/>
辛未七夕　起便翻新出竒<lb/>
壬申七夕日薄不嫣花　碍夕字日疑作月<lb/>
玉山　戊籖云似為津要之力能薦士者咏非情詞也<lb/>
牡丹　飛卿作乃咏花此篇亦無題之流也起連生氣<lb/>
湧出無復用事之迹<lb/>
<pb n="KR3j0076_WYG_057-18a"/>
錦幃初卷衛夫人　花<lb/>
翠被猶堆越鄂君　葉<lb/>
垂手亂翻雕玉佩　葉<lb/>
招腰爭舞鬱金裙　花<lb/>
牡丹壓逕復縁溝二句　方是牡丹大觀<lb/>
終銷一國破二句　方極牡丹身分此富貴之花寒餓<lb/>
人一字來不得<lb/>
鸞鳳戲三島二句　牡丹非豪家不極其致窮巷寒餓<lb/>
<pb n="KR3j0076_WYG_057-18b"/>
之士所見不過一兩藂如腹連亦懸想出<lb/>
詠史　四句中氣脉何等濶逺<lb/>
北湖南埭水漫漫　今人都不了首句為風刺<lb/>
鍾山何處有龍盤　盤逰不戒則形勝難憑空令敗亡<lb/>
洊至寫得曲折藴藉<lb/>
一片榆莢散來星斗轉二句　伏下後期<lb/>
十一月中旬至扶風界見梅花非時裛裛香　十一月<lb/>
素娥惟與月　中旬<lb/>
<pb n="KR3j0076_WYG_057-19a"/>
讀任彦昇碑不得蕭公作騎兵　中書堂裡坐將軍也<lb/>
奈何他不得<lb/>
馬嵬二首第一首　末二句言其覺悟之不早也<lb/>
第二首　縱横寛轉亦復諷嘆有味　對仗變化生動<lb/>
　起聫才如江海老杜云前軰飛騰入餘波綺麗為義<lb/>
山足窺此秘五六倒叙竒特看温飛卿作便只是長恨<lb/>
歌節要不見些子手眼落句專責明皇識見最高此推<lb/>
本言之也<lb/>
<pb n="KR3j0076_WYG_057-19b"/>
可嘆　未詳所指何人<lb/>
趙后樓中赤鳳來　后作氏<lb/>
宓妃愁坐芝田館二句　言宓妃之事猶較此為未甚<lb/>
所以深嘆之也　詩固工妙但一首中五人名未免獺<lb/>
祭之病<lb/>
富平少侯　此詩刺敬宗漢成帝自稱富平侯家人三<lb/>
四言多非望之濫恩反靳不費之近澤已蒼云猶諺所<lb/>
謂當着不着<lb/>
<pb n="KR3j0076_WYG_057-20a"/>
當關不報侵晨客　不一作莫按作莫字方是少侯之<lb/>
意作不字只是閽人拒客耳<lb/>
曉起擬杯當曉起　起作氣<lb/>
呵鏡可微寒　可作有<lb/>
隔箔山櫻熟　熟作發<lb/>
離亭賦得折楊栁二首人世死前惟有别　驚心動魄<lb/>
一字千金<lb/>
宫妓　定翁云此詩是刺也唐時宫禁不嚴託意偃師<lb/>
<pb n="KR3j0076_WYG_057-20b"/>
之假人刺其相招不忍斥言真㣲詞也<lb/>
瑶池　此首及王母祠王母廟兩篇皆刺武宗也<lb/>
　<lb/>
　<lb/>
　<lb/>
　<lb/>
　<lb/>
　義門讀書記卷五十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>義門讀書記卷二十</head> <lb/>
    <p>
<pb n="KR3j0076_WYG_020-1a"/>
欽定四庫全書<lb/>
　義門讀書記卷二十<lb/>
　　　　　　　　　翰林院侍讀學士何焯撰<lb/>
　　前漢書<lb/>
揚雄傳正皇天之清則兮度后土之方貞　師古注此<lb/>
乃雄自論已心所履行取法天地耳非也盖謂遭漢之<lb/>
隆天清地寜非若原之天軌不辟也<lb/>
鳳皇翔於蓬陼兮豈鴐鵝之能㨗　蓬陼蓬藋雜生之<lb/>
<pb n="KR3j0076_WYG_020-1b"/>
洲渚言不能㨗於鴐鵝也㨗速也當以上下語脉例之<lb/>
徒恐鷤䳏之將鳴兮顧先百草為不芳　師古注言終<lb/>
以自沉何惜芳草而憂鷤䳏非也言何為畏其將鳴先<lb/>
自隕吾芳耶<lb/>
昔仲尼之去魯兮<hi>至</hi>何必湘淵與濤瀬　言進退去就<lb/>
自有中道孔子不用於季桓子則去及康子召之則歸<lb/>
屈子亦可去可歸不當必期自沉也與前折衷重華之<lb/>
語相應<lb/>
<pb n="KR3j0076_WYG_020-2a"/>
孝成帝時客有薦雄文似相如者<hi>至</hi>奏甘泉賦以風<lb/>
客謂王音据文選注此客字指蜀人楊莊但雄所與劉<lb/>
歆書疑非真耳　按成帝紀永始二年春正月王音薨<lb/>
三年冬十月皇太后詔有司復甘泉秦畤汾隂后土諸<lb/>
祠則雄雖嘗為音門下史及薦之待詔又别一人故自<lb/>
序曰客贊誤<lb/>
相與齊乎陽靈之宫　齊當作側加切<lb/>
故遂推而隆之<hi>至</hi>黨鬼神可也　賦家之心當以子雲<lb/>
<pb n="KR3j0076_WYG_020-2b"/>
此言思之無非六義之風非苟為夸飾也其或本頌功<lb/>
徳而反事侈靡淫而非則是司馬班揚之罪人矣<lb/>
參天地而獨立兮廓盪盪其亡雙　此状登華之峻非<lb/>
如師古注所云合徳<lb/>
蒙公先驅　文選注如淳曰蒙公髦頭也晉灼曰此多<lb/>
説天子事如説是則此注中孟説為長<lb/>
及至獲夷之徒　二劉以為烏獲夷羿説勝服䖍但此<lb/>
下更有羿氏控弦之文<lb/>
<pb n="KR3j0076_WYG_020-3a"/>
入洞穴　洞穴即具區之洞庭穴潛行地底無所不通<lb/>
謂之地脉李善引郭璞山海經注得之<lb/>
炎炎者滅<hi>至</hi>自守者身全　此言丁傳董賢方將顛仆<lb/>
何足慕也<lb/>
贊以為經莫大於易<hi>至</hi>作四賦　觀此可知方言非子<lb/>
雲作<lb/>
雄素不與事　四字可以核子雲之真矣<lb/>
年七十一天鳳五年卒　自莽居攝至此凡十三年子<lb/>
<pb n="KR3j0076_WYG_020-3b"/>
雲之節有慙龔生然夷之劉歆則失其平矣宋賢抑揚<lb/>
之論幾於夷跖要不若孟堅此贊真實錄也<lb/>
若使遭遇時君更閱賢知為所稱善則必度越諸子矣<lb/>
　安溪師云至韓文公司馬温公曾王諸公之論出而<lb/>
譚之言果騐矣按推重始於張平子<lb/>
儒林傳所聞令相長丞上屬所二千石　顔注以所聞<lb/>
令相長丞為句今按史記聞下有一者字自當屬上出<lb/>
入不悖為句也<lb/>
<pb n="KR3j0076_WYG_020-4a"/>
而請諸能稱者　史記作而請諸不稱者罰是謂罷其<lb/>
受業太常又請行不帥敎之罰也若僅為弟子則太常<lb/>
自擇二千石令與計偕何奏請之有<lb/>
施讎魯伯授太山毛莫如少路　厚齋云宋景文公引<lb/>
蕭該音義按風俗通姓氏篇混沌氏太昊之良佐漢有<lb/>
屯莫如為常山太守則此莫如姓非毛應作屯字音徒<lb/>
本反<lb/>
伏生伏生敎濟南張生及歐陽生　伏生既以敎張生<lb/>
<pb n="KR3j0076_WYG_020-4b"/>
歐陽生歐陽生又授兒寛則鼂大夫所不知者雖十二<lb/>
三其弟子固有明之者今文難通非以女子傳言故失<lb/>
之也<lb/>
歐陽生寛又受業孔安國　倪寛受今文于安國古文<lb/>
之學自授都尉朝也<lb/>
孔氏有古文尚書孔安國以今文字讀之因以起其家<lb/>
逸書　起其家似謂别起家法司馬貞云起者謂起發<lb/>
以出也則當屬下逸書讀<lb/>
<pb n="KR3j0076_WYG_020-5a"/>
孟卿由是禮有大戴小戴慶氏之學　此所傳戴氏禮<lb/>
皆謂儀禮十七篇<lb/>
循吏傳漢興之初<hi>至</hi>稱中興焉　紀吏治行推本君相<lb/>
識其本矣<lb/>
文翁數歲蜀生皆成就還歸<hi>至</hi>比齊魯焉　假使文翁<lb/>
未久輙罷蜀生學成而歸孰奨勸之乎吏非久任無以<lb/>
責成功也<lb/>
王成或對言前膠東相成偽自增加以䝉顯賞是後俗<lb/>
<pb n="KR3j0076_WYG_020-5b"/>
吏多為虛名云　宣帝褎成即燕昭事隗之意史家并<lb/>
書此語以窒元始以後上下相蒙之弊黄霸篇詳著張<lb/>
敞奏無非此指務在可否相濟足為後法也<lb/>
黄霸馮翊以霸入財為官不署右職　霸天材自當絶<lb/>
人然為良吏受尚書未必不自不署右職激發成就之<lb/>
也<lb/>
遂遵武帝法度以刑罰痛繩其下　武帝承文景之餘<lb/>
澤故天之報虐也在戾太子史皇孫之凶終光怨異已<lb/>
<pb n="KR3j0076_WYG_020-6a"/>
而因峻刑身歿而族赤人其可多殺哉<lb/>
京兆尹張敞舍鶡雀<hi>至</hi>如敞指意　為相而復以興化<lb/>
致瑞自予不亦偪君耶此非若郡守逺且卑無所嫌也<lb/>
故敞言一入即使侍中臨飭計吏不為丞相地耳霸徒<lb/>
知昔者以是襃賞乃欲屢試亦愚而不學哉<lb/>
又樂陵侯史髙<hi>至</hi>以霸為首　霸為相功名固損於治<lb/>
郡時然宣帝所以任之者不越治郡之務其見待不如<lb/>
丙魏亦逺矣明察之主既久於位事無不習胥欲自攬<lb/>
<pb n="KR3j0076_WYG_020-6b"/>
威權大臣又皆後出新進豈復能虚已以聼哉　舉太<lb/>
尉非越職丞相事無不統也此宣帝失言但髙非其人<lb/>
霸受責而人不之恨耳<lb/>
霸死後樂陵侯髙竟為大司馬　史著此者見宣帝必<lb/>
欲恩自己出故霸死始用髙以實将相之官朕之任焉<lb/>
之語顔注謂其適事宜知其一也<lb/>
龔遂王生曰天子即問君何以治渤海<hi>至</hi>天子說其有<lb/>
譲　說其有讓者宣帝之器淺也然厲精圖治與良二<lb/>
<pb n="KR3j0076_WYG_020-7a"/>
千石共致於政平訟理元成以下能之乎是雖謂皆聖<lb/>
主之徳奚愧哉<lb/>
召信臣奏請上林諸離逺宫館稀幸御者勿復繕治共<lb/>
張　成帝建始元年秋罷上林宫館希御幸者二十五<lb/>
所此用信臣所請非貢公事也<lb/>
信臣年老以官卒　按百官表徙中少府<lb/>
酷吏傳郅都至則誅瞷氏首惡餘皆股栗　僅誅首惡<lb/>
法之正也史記誅字作族滅此都所以為酷耳本文首<lb/>
<pb n="KR3j0076_WYG_020-7b"/>
惡乃謂一郡之首惡非指一家<lb/>
匈奴患之乃中都以漢法　史記云竇太后乃竟中都<lb/>
以漢法今去四字似都為匈奴所間矣<lb/>
周陽由汲黯為忮<hi>至</hi>而由棄市　汲君子司馬巧宦皆<lb/>
度外畜由使稔其驕恣終遇申屠凶徳相挺為二子笑<lb/>
矣<lb/>
趙禹亦不覆案求官屬隂罪<hi>至</hi>以夀卒於家　不覆案<lb/>
求陰罪晚節獨以緩名為平此禹獨以夀卒也　景帝<lb/>
<pb n="KR3j0076_WYG_020-8a"/>
時賊深者至武帝中為平感歎於民生之不幸深矣<lb/>
義縱楊可方受告緡縱以為此亂民部吏捕其為可使<lb/>
者　捕其為可使者即以氣陵之敗壊其功之智非能<lb/>
為民也<lb/>
王温舒擇郡中豪<hi>至</hi>亦滅宗　此張子髙朱子元尹子<lb/>
心所祖然此可施之一郡發起耳目王莽當天下土崩<lb/>
乃欲竊用此術責效原渉使渉亦何所施其技哉<lb/>
其時兩弟及兩婚家<hi>至</hi>而王温舒罪至同時而五族乎<lb/>
<pb n="KR3j0076_WYG_020-8b"/>
　此史家之以敘為斷也<lb/>
楊僕敕責楊僕書　此自當在東越傳中雜此非史法<lb/>
也<lb/>
咸宣諸部都尉　部都尉史記作輔百官表有左右京<lb/>
輔都尉屬中尉當從史記<lb/>
田廣明上封不害為當塗侯徳轑陽侯昌蒲侯　按魏<lb/>
不害封當塗侯表云以捕反者淮陽胡倩侯與此互異<lb/>
蘇昌以捕反者故越王子鄒起侯亦必公孫勇之黨而<lb/>
<pb n="KR3j0076_WYG_020-9a"/>
此略也<lb/>
田延年　子賓以墨敗雖任刑罰以入酷吏則過<lb/>
嚴延年昔韓盧之取莵也上觀下獲不甚多殺　此謂<lb/>
宣帝雖尚法律然欲民無歎息愁恨之心非以多殺為<lb/>
能者也<lb/>
尹賞紅陽長仲兄弟　元后傳紅陽侯立父子臧匿姦<lb/>
猾亡命賓客為羣盗成帝使尚書責問司隸校尉京兆<lb/>
尹阿縱則師古注中後一說是也<lb/>
<pb n="KR3j0076_WYG_020-9b"/>
安所求子死桓東少年塲　古詩結客少年塲本此蓋<lb/>
所以為戒也<lb/>
贊雖酷稱其位矣　稱其位者歸咎於任之者也本馬<lb/>
遷之微辭<lb/>
貨殖傳師史雒陽街居在齊秦楚趙之中　街居當如<lb/>
孟說作街巷居民在中則小顔注居在諸國之中為優<lb/>
然以為要衝之所若大街衢疎矣<lb/>
任氏善富者數世　善字當從史記屬上為讀下文然<lb/>
<pb n="KR3j0076_WYG_020-10a"/>
字乃可結上更起顔注非也司馬貞曰謂買物必取貴<lb/>
而善者不爭賤價也<lb/>
故秦楊以田農而甲一州　田宅隃制六條所取漢法<lb/>
嚴安得容此孟康注非也史記曰田農拙業而秦楊以<lb/>
蓋一州不過言其因力田而致富甲一州耳以下數句<lb/>
例之自明<lb/>
又况掘冡搏掩　史記曰博戲惡業也而桓發用之富<lb/>
則搏字當為博如師古後説也<lb/>
<pb n="KR3j0076_WYG_020-10b"/>
游俠傳自與殺身成名若季路仇牧死而不悔也　此<lb/>
言游俠謬託季路仇牧非班生以季路仇牧為可少也<lb/>
華嶠失其本意譏以不敘殺身成仁之為羙疎矣哉<lb/>
唯成帝時外家王氏賓客為盛　王氏用其謀議卒以<lb/>
代漢然則孝武切齒不亦宜乎<lb/>
萭章石君家破<hi>至</hi>萭氏反當以為福耶　此亦所以避<lb/>
禍也<lb/>
樓䕶䕶假貸<hi>至</hi>一日散百金之費　此即樓䕶先假貸<lb/>
<pb n="KR3j0076_WYG_020-11a"/>
将以遺宗族耳顔注稍紆回<lb/>
陳遵初遵為河南太守<hi>至</hi>臣請皆免　遵以雄<hi>才</hi>處莽<lb/>
代酒亦有托而逃者也然此奏不以崇廢如遵者不亟<lb/>
彈治嵇阮之禍豈待晉哉<lb/>
原渉天下殷富<hi>至</hi>以定產業　容其受亦所以勸亷<lb/>
渉自以為前讓南陽賻送<hi>至</hi>周閣重門　巨先能知守<lb/>
身之為孝則無此得已不已之舉<lb/>
佞幸傳淳於長其愛幸不及富平侯張放放常與上臥<lb/>
<pb n="KR3j0076_WYG_020-11b"/>
起俱為微行出入　放事附見張湯傳後不入佞幸者<lb/>
以張純復顯於建武中也然不掩其惡所以不失為良<lb/>
史<lb/>
董賢初丞相孔光為御史大夫<hi>至</hi>立拜光兩兄子為諫<lb/>
大夫常侍　寧為王嘉死毋為孔光生何堪經史家如<lb/>
此描畵貽笑千載乎<lb/>
即日賢與妻皆自殺家惶恐夜葬　周禮司烜氏注司<lb/>
烜掌明竁則罪人夜葬歟疏云以司烜主明火掌夜事<lb/>
<pb n="KR3j0076_WYG_020-12a"/>
既令掌之則罪人夜葬可知故曾子問云見星而行者<lb/>
惟罪人是夜葬之事也<lb/>
翼姦以獲封侯　翼姦謂輔翼孫寵息夫躬也<lb/>
賢所厚吏沛朱詡<hi>至</hi>以它罪擊殺詡　朱詡可配云敞<lb/>
惜乎所事非人漢人尚氣而不知義者多也<lb/>
匈奴傳自代竝陰山下至髙闕為塞而置雲中鴈門代<lb/>
郡　自代至陰山慿嶮為塞故趙獨不築長城<lb/>
秋馬肥大㑹蹛林　師古注鮮卑之俗自古相傳秋天<lb/>
<pb n="KR3j0076_WYG_020-12b"/>
之祭無林木者尚竪柳枝衆騎馳繞三周乃止此其遺<lb/>
法按金源有射柳但不於秋而於夏五月<lb/>
小者軋　軋之義似當從如淳説<lb/>
於是冒頓陽敗走<hi>至</hi>見其羸弱　即上所謂善為誘兵<lb/>
以包敵此蓋冒頓所長也<lb/>
廼為書使使遺髙后曰<hi>至</hi>以奉常駕　嫚書報書詳載<lb/>
此傳中固不為失體然不若史記直削去之也<lb/>
其三年夏匈奴右賢王入居河南地為㓂　前此匈奴<lb/>
<pb n="KR3j0076_WYG_020-13a"/>
復得陽山北假地至是乃入居河南地故十四年單于<lb/>
合十四萬衆大入遂至彭陽也<lb/>
於是文帝以中尉周舍<hi>至</hi>以備胡㓂　此専以備右賢<lb/>
王也及置朔方開河西四郡則無事此矣<lb/>
於是漢使三将軍軍屯北地<hi>至</hi>漢兵亦罷　文帝大發<lb/>
兵者再終不逺追出塞<lb/>
其明年衛青復出雲中以西<hi>至</hi>築朔方　大軍擊其西<lb/>
出匈奴不意漢都長安既取河南地則隔絶天險安有<lb/>
<pb n="KR3j0076_WYG_020-13b"/>
㷭火通甘泉之患哉<lb/>
其明年春漢遣衛青將六將軍十餘萬人出朔方髙闕<lb/>
　再西衛青傳云大行李息岸頭侯張次公為將軍俱<lb/>
出右北平以牽綴其東也<lb/>
其明年春漢復遣大將軍衛青將六將軍十餘萬騎仍<lb/>
再出定襄數百里擊匈奴　復遣大軍直單于庭北出<lb/>
信敎單于益北絶幕以誘罷漢兵徼極而取之　此後<lb/>
匈奴計不出此<lb/>
<pb n="KR3j0076_WYG_020-14a"/>
明年春漢使票騎將軍去病將萬騎出隴西過焉耆山<lb/>
千餘里　遣票騎擊其西春小嘗之夏大發兵<lb/>
漢使博望侯及李將軍廣出右北平擊匈奴左賢王<lb/>
兩將軍擊其東<lb/>
漢使票騎將軍迎之昆邪王殺休屠王并將其衆降漢<lb/>
凡四萬餘人　票騎再西前斬三萬級此復降四萬人<lb/>
右王不能軍矣後出代攻左王得首虜亦七萬餘人左<lb/>
王不能軍矣冒頓之盛控弦之士三十餘萬於是幾耗<lb/>
<pb n="KR3j0076_WYG_020-14b"/>
其種之半偉矣哉<lb/>
令大将軍青票騎将軍去病中分軍大将軍出定襄票<lb/>
騎將軍出代咸約絶幕擊匈奴昆邪來降則西方無復<lb/>
匃奴故兩軍皆東大将軍遇單于票騎直左賢王也<lb/>
北至寘顔山趙信城而還　直北<lb/>
票騎之出代二千餘里與左王接戰漢兵得胡首虜凡<lb/>
七萬餘人左王将皆遁走　迤而東先解右肩復斷左<lb/>
臂皆票騎之為也<lb/>
<pb n="KR3j0076_WYG_020-15a"/>
而單于終不肯為㓂於漢邊休養士馬習射獵　匈奴<lb/>
猶休養士馬漢計顧出其下乎使漢武當衛霍大舉之<lb/>
後即有輪臺之悔復修文景之政則六月之雅繼羙三<lb/>
代矣<lb/>
其明年漢使貳師将軍將三萬騎出酒泉<hi>至</hi>不利引歸<lb/>
　匈奴益遠徙則漢兵先疲極於寒苦無水草之地兵<lb/>
食亦不能盡達不致人而致於人宜乎其無功也<lb/>
廼更謀歸漢使不降者蘇武馬宏等　馬宏姓名頼此<lb/>
<pb n="KR3j0076_WYG_020-15b"/>
傳不沒<lb/>
明年匈奴發左右部二萬騎為四隊<hi>至</hi>漢無所失亡<lb/>
自馬邑啟釁以來漢之得䇿未有如此役者<lb/>
右賢王犁汙王四千騎分三隊<hi>至</hi>大破之　二萬騎分<lb/>
四隊猶以勢分力弱為漢所敗况分四千騎為三隊乎<lb/>
匈奴既數困國中亦無一知兵者宜其漸為漢所臣服<lb/>
也<lb/>
使長其衆居右地　右地疑作左地<lb/>
<pb n="KR3j0076_WYG_020-16a"/>
郎中侯應論邉事状　十條一字不可遺忘侯應材未<lb/>
減朝錯也<lb/>
莽将嚴尤諫曰<hi>至</hi>且以創艾胡虜　賈讓治河嚴尤禦<lb/>
胡所陳三䇿皆百代之龜鑑五難字字洞見兵勢與侯<lb/>
應論邉備不可罷足以匹敵合之趙充國金城留屯便<lb/>
宜十二事略盡制禦外夷要務矣　蔡邕議鮮卑事云<lb/>
守邊之術李牧善其略保塞之論嚴尤申其要前賢重<lb/>
之如此<lb/>
<pb n="KR3j0076_WYG_020-16b"/>
贊　該本末見表裏立論如此真良史矣<lb/>
夫賦歛行賂不足以當三軍之費　後世議和議欵不<lb/>
出此一語<lb/>
是以聖王禽獸畜之<hi>至</hi>蓋聖王制御蠻夷之常道也<lb/>
嚴尤三䇿皆包於數語之中<lb/>
兩粤傳趙佗其衆半羸　史記作其西甌駱祼國則羸<lb/>
者臝之譌也顔注非<lb/>
且先王言事天子<hi>至</hi>亡國之勢也　錢俶恨不早聞斯<lb/>
<pb n="KR3j0076_WYG_020-17a"/>
言然天子其肯但已乎故曰日月出爝火息<lb/>
無諸揺姓騶氏　史記注徐廣曰騶一作駱然則甌駱<lb/>
之名其以此乎<lb/>
王閩中故地都冶　按朱育傳漢滅東越以為冶冶之<lb/>
為縣在國滅之後又其民盡徙故領於會稽之東部都<lb/>
尉史因後日之名書之<lb/>
朝鮮傳自始燕時嘗略屬眞番朝鮮為置吏築障　箕<lb/>
子之後已滅於燕矣<lb/>
<pb n="KR3j0076_WYG_020-17b"/>
使馭刺殺送何者朝鮮禆王長　渉何多事誤邊計當<lb/>
以為戒<lb/>
贊三方之開皆自好事之臣　此已為隋煬帝唐太宗<lb/>
窒其流矣<lb/>
西域傳西夜國王號子合王　後書云西夜國一名漂<lb/>
沙漢書中誤云西夜子合是一國今各自有王<lb/>
烏孫國遣使者至烏孫先迎取聘　先迎取聘則是貪<lb/>
得其馬驘矣此舉辱國莫大焉<lb/>
<pb n="KR3j0076_WYG_020-18a"/>
舍上林中學烏孫言　先是細君以語言不通而悲愁<lb/>
故學烏孫言而後遣嫁也<lb/>
遣使者案行表　溝洫志令齊人水工徐伯表注謂表<lb/>
記之今之竪標是<lb/>
雖不指為漢合於討賊奏以為堅守都尉　因而旌之<lb/>
則恩威皆歸於漢<lb/>
自烏孫分立兩昆彌後漢用憂勞且無寧歳　烏孫之<lb/>
事以蕭望之議為當史家終書此語為誡深矣<lb/>
<pb n="KR3j0076_WYG_020-18b"/>
贊　通西域城郭諸國與收河南地置朔方郡及開河<lb/>
西酒泉之地不同乃聽一時浮說勞敝中國而無實效<lb/>
者也此贊亦洞悉備邊長計當與匈奴傳贊竝書御屏<lb/>
唐太宗不熟復之耳<lb/>
是以末年遂棄輪臺之地而下哀痛之詔豈非仁聖之<lb/>
所悔哉　其去隋煬帝蓋一間耳特飬民五世徳澤深<lb/>
厚非楊氏簒盜得國以峻刑强刧天下可比武帝天資<lb/>
尚異煬帝之愚愎頼有晚節之悔故漢存而隋亡然史<lb/>
<pb n="KR3j0076_WYG_020-19a"/>
家備書之亦足以為萬世烱鍳矣<lb/>
雖屬匈奴不相親附<hi>至</hi>亦何以尚兹　起處乃敘當時<lb/>
廟筭之誤至此孟堅始斷以已意而言光武所以得異<lb/>
於孝武所以失示後人當謹守此意勿復蹈前漢覆轍<lb/>
也<lb/>
外戚傳孝惠張皇后以公主女配帝為皇后　楚成無<lb/>
别是以不沒漢承秦後有夷風焉妻其自出<lb/>
少帝恒山淮南濟川王皆以非孝惠子誅獨置孝惠皇<lb/>
<pb n="KR3j0076_WYG_020-19b"/>
后　按前所立者自吕后時已幽死此云少帝恒山即<lb/>
恒山王一人吕祿女亦竝誅故云獨置孝惠皇后<lb/>
孝武衛皇后帝起更衣子夫侍尚衣軒中得幸　師古<lb/>
曰軒謂軒車按長廊有窗而周廻者曰軒此軒中盖屋<lb/>
也豈有帝方宴飲時上車更衣者乎<lb/>
孝武李夫人大将軍霍光縁上雅意以李夫人配食<lb/>
何不用鉤弋乃使倡祔廟乎漢大臣寡學至此<lb/>
飾新宫以延貯兮　新宫即設帷帳也<lb/>
<pb n="KR3j0076_WYG_020-20a"/>
孝昭上官皇后有詔外人侍長主　詔使侍主故燕王<lb/>
旦得為請爵號此霍光不學失之始也<lb/>
后年十四五云<hi>至</hi>立孝宣帝　觀廢昌邑時言動后亦<lb/>
明智夙成信昭帝之匹也<lb/>
宣帝即位為太皇太后　元訛為宣當如劉原父說<lb/>
孝宣霍皇后上亦寵之<hi>至</hi>昌成君者為平恩侯　宣帝<lb/>
深沉如此<lb/>
孝元王皇后家凡十侯　按元后傳云後又封太后姊<lb/>
<pb n="KR3j0076_WYG_020-20b"/>
子淳于長為定陵侯王氏親屬侯者凡十人則師古注<lb/>
中後說是<lb/>
孝成趙皇后封御史中丞印　御史中丞在殿中蘭臺<lb/>
周禮小宰掌建邦之宫刑以治王宫之政令凡宫之紏<lb/>
禁鄭氏曰若今御史中丞蓋漢宫中事皆御史中丞所<lb/>
掌故用其印封<lb/>
事不當時固爭<hi>至</hi>此臣所深痛也　但當申明數語如<lb/>
王尊之劾匡衡耳　尊號已定謂趙氏已稱太后<lb/>
<pb n="KR3j0076_WYG_020-21a"/>
孝元馮昭儀數禱祠解　解禳而解之也師古音懈非<lb/>
張由以先告<hi>至</hi>徙合浦云　平帝初立但罪張由史立<lb/>
不聞追復宜鄉爵邑及孝王后中山太后之號蓋以王<lb/>
氏自鳳廢野王與馮氏亦有怨故也使宜鄉侯平帝時<lb/>
尚在必為莽所深畏亦夷滅之不能一刻緩矣<lb/>
中山衛姬莽欲顓國權懲丁傅行事　懲丁傅者太后<lb/>
之意假以顓國權者莽之私其後莽不惜一宇益堅太<lb/>
后委仗盡夷衛氏而孝平遂在莽股掌之内無所忌矣<lb/>
<pb n="KR3j0076_WYG_020-21b"/>
又令共王祭祀絶廢　謂徙定陶王景為信都王也<lb/>
元后傳孝元皇后王莽之姑也　獨提王莽起筆力髙<lb/>
以太后崩後十年漢兵誅莽為全傳首尾闗鍵<lb/>
時太后從弟長樂衛尉宏子侍中音獨側聼具知章言<lb/>
以語鳳　音語鳳此人之情也勸之以退而不貪副相<lb/>
之寵則庶乎君子矣<lb/>
初譚倨不肯事鳳而音敬鳳卑恭如子　鳳宗子也音<lb/>
可以傲乎譚本庻孽縁恩澤得封倨不事長内行先衰<lb/>
<pb n="KR3j0076_WYG_020-22a"/>
使得秉政必凌侮同列結怨天下先丁傅而敗矣史家<lb/>
之言固不可徒知其一也雖然音敬鳳不為非若音子<lb/>
舜之於莽則又昧弑父與君亦不從也之義<lb/>
諫大夫楊宣上封事　楊宣之言固屬婦人之仁然使<lb/>
哀帝不任董賢倉卒之際王氏無以乗時竊柄則留一<lb/>
二人以娯東宫何嘗非厚道哉<lb/>
協於新室故交代之際　室字疑衍　宋祁曰熙寧監<lb/>
本作協於新淳化本作新室按此黄氏麻沙本所載然<lb/>
<pb n="KR3j0076_WYG_020-22b"/>
宋景文公卒於仁宗時遺奏請擇宗室為匕鬯之主安<lb/>
得見熙寧監本耶姑存此說以見宋本固有與予意同<lb/>
者矣<lb/>
立少子丹為中山太守　後書王丹别是一人<lb/>
王莽傳　後漢張衡以為王莽本傳但應載簒事而已<lb/>
至於編年月紀災祥宜為元后本紀此說非也居攝以<lb/>
後莽不復禀承元后非産祿當吕后之時可比若元始<lb/>
五年以内雖曰元后臨朝政由莽出然平帝非子宏等<lb/>
<pb n="KR3j0076_WYG_020-23a"/>
可比遽以元后著紀又奪漢太速唯云更始居位人無<lb/>
異望光武初為其将然後即真宜以更始之號建於光<lb/>
武之初斯則為編年之史者當參取焉孟堅於律歴志<lb/>
大書更始帝於光武之前固已不没其實矣然更始倉<lb/>
猝本因伯升光武之資光武非假更始之爵位士馬以<lb/>
立基本昆陽既摧百萬之衆三輔響應誅莽而迎更始<lb/>
更始不克負荷以致赤睂復亂故都焚蕩園陵殘毁光<lb/>
武綏輯河北辭不赴徵卒能興復炎祚為克家之子以<lb/>
<pb n="KR3j0076_WYG_020-23b"/>
髙文為重則不得不貳於更始可以告諸皇天后土無<lb/>
慚徳也<lb/>
使迎中山王奉成帝後是為孝平皇帝　莽輙敢不為<lb/>
哀帝置後而以孝平上繼成帝羣公於此時無能折奸<lb/>
臣之萌者何怪其馴至於攝位即真廢漢為新也<lb/>
安後復徵召之　安後謂國家少安之後師古注安猶<lb/>
徐也恐非<lb/>
其令公奉舍人賞賜皆倍故百姓家給人足　内使上<lb/>
<pb n="KR3j0076_WYG_020-24a"/>
自羣公下而舍人皆知附莽為利乃復益樹黨使四海<lb/>
皆頌慕之<lb/>
上尊宗廟<hi>至</hi>無所不施　上尊宗廟謂奏尊元帝廟為<lb/>
髙宗以謟惑太后下施恩澤以明自言願須百姓家給<lb/>
非空言飾讓示信衆庻也<lb/>
莽欲以虛名說太后<hi>至</hi>愛身為國　太后亦與莽俱化<lb/>
共相為偽<lb/>
莽復自白宜博選衆女　與前受安漢公號同術<lb/>
<pb n="KR3j0076_WYG_020-24b"/>
藉假遺詔<hi>至</hi>其不難矣　八句又虛設丁傅董賢不然<lb/>
之罪以張大莽功遂誣往寃者言平帝必因馮太后故<lb/>
不得立也<lb/>
晏平仲不受輔齊之封　左氏春秋傳襄二十八年齊<lb/>
慶氏亡與晏子弼殿其鄙六十不受<lb/>
使者廹守皆自殺死者以百數海内震焉　先以恩結<lb/>
復以威震<lb/>
平作二旬　書庻殷平作字當為㔻也<lb/>
<pb n="KR3j0076_WYG_020-25a"/>
元始五年五月庚寅九命之鍚策　潘朂九鍚文合竦<lb/>
奏與此䇿為之<lb/>
子午道從杜陵直絶南山徑漢中　通梁漢道者即莽<lb/>
所為顔前說是也第不當竝舉在宜慶二州界者耳劉<lb/>
奉世盡非之又誤<lb/>
泉陵侯劉慶上書<hi>至</hi>宜如慶言　居攝之請發於平帝<lb/>
當陽之日然則帝雖幼而常年被疾其見鴆於莽無可<lb/>
疑者<lb/>
<pb n="KR3j0076_WYG_020-25b"/>
莽徵明禮者宗伯鳳等與定天下吏六百石以上皆服<lb/>
喪三年　雖曰欺偽然臣為君服喪三年唯元始後嘗<lb/>
議行之矣<lb/>
太保舜謂太后事已如此無可奈何沮之力不能止<lb/>
至此遂明目張膽扼孤兒寡婦之吭而奪之<lb/>
以武功縣為安漢公采地　武功縣曰漢光邑光武皇<lb/>
帝受命中興之祥<lb/>
三月己丑立宣帝元孫嬰為皇太子號曰孺子　先為<lb/>
<pb n="KR3j0076_WYG_020-26a"/>
攝皇帝而後立嬰不復令有君臣之分也又止立為皇<lb/>
太子不正其君之名則予奪惟莽也<lb/>
安衆侯劉崇與相張紹謀曰<hi>至</hi>海内必和　創舉大義<lb/>
者自長沙之後卒歸舂陵天命之矣<lb/>
遣王邑孫建等八將軍擊義分屯諸闗守阸塞　不遽<lb/>
與戰竊用蓨侯制呉楚之䇿也<lb/>
莽母功顯君死意不在哀令太后詔議其服　自古權<lb/>
奸貪位奪情自王莽始前朝羅彛正趙汝師之流不知<lb/>
<pb n="KR3j0076_WYG_020-26b"/>
曾引以為戒否<lb/>
漏刻以百二十為度　亦用夏賀良偽書也<lb/>
莽至髙廟拜受金匱神嬗　莽欲即真亦何事此蓋亂<lb/>
賊之尤鄙晻者後又求興盛以實之致豐歆羞與等列<lb/>
腹心先敗不待於地皇四年董忠王渉之謀也<lb/>
以十二月朔癸酉為建國元年正月之朔　魏曹叡景<lb/>
初元年改用建丑之月為正凡三年而子芳嗣魏位改<lb/>
元正始復用建寅之月為正雖以叡忌日在正月為辭<lb/>
<pb n="KR3j0076_WYG_020-27a"/>
其亦以莽嘗自謂代漢得地統中覺而改耶<lb/>
莽策羣司曰　凡誦莽及莽䇿命羣下之辭皆可從刋<lb/>
削固不免於記緐志寡也<lb/>
徳祥發於漢三七九世之後　孝惠孝文為一世哀平<lb/>
為一世蘇林注謂九天子非也<lb/>
五威將乗乾文車<hi>至</hi>服飾甚偉　莽侈然逺追唐虞而<lb/>
五威服飾稱名則三苖之妖誕矣<lb/>
拜爵王庭謝恩私門者祿去公室政從亡矣　莽深畏<lb/>
<pb n="KR3j0076_WYG_020-27b"/>
備其下故有第六條<lb/>
初設六筦之令<hi>至</hi>乗傳督酒利　莽即真一年後當四<lb/>
方無虞而桑孔壹切茍且丐奪之政已無所不用其何<lb/>
以久<lb/>
初甄豐劉歆王舜為莽腹心<hi>至</hi>皆驛車載其屍傳致云<lb/>
　諸人之始止以不能得之太后故借附莽以速化一<lb/>
時利合耳實亦何甘為莽北面不知大權既盡入莽手<lb/>
諸人安能禁其簒奪一朝隙開還自相屠生為叛賊死<lb/>
<pb n="KR3j0076_WYG_020-28a"/>
為愚鬼始不以正何望有終哉<lb/>
先是莽恐河決<hi>至</hi>故遂不堤塞　莽事事期以利已故<lb/>
百姓不附<lb/>
以新為心後又改心為信　此古音信與新同之證<lb/>
予以二月建寅之節行廵狩之禮<hi>至</hi>行廵狩之禮　莽<lb/>
至明堂猶横摉五日况肯出行萬里耶皆虛為此文以<lb/>
示墜典無所不舉又借臣下之言輟行仍言天鳳七年<lb/>
當出上下相䝉益彰姦偽而乃有愚蔽之甚私喜其術<lb/>
<pb n="KR3j0076_WYG_020-28b"/>
者此南北五代所以多故也<lb/>
州長各一人　州長凖周官與前州牧凖虞書者不同<lb/>
劉奉世以為衍州字者誤也故下文亦稱六州<lb/>
誠恐一旦不保中室　中室即前王路堂後閤更衣中<lb/>
室也時臨出在外第故云不保中室舊說則李竒猶近<lb/>
之<lb/>
夫三皇象春五帝象夏三王象秋五伯象冬　四語蓋<lb/>
古有是言而莽引之不謂宋人復從而祖述不已也<lb/>
<pb n="KR3j0076_WYG_020-29a"/>
更始將軍史諶將度渭橋皆散走諶空還　史諶其後<lb/>
妻之父故莽信而使將不明其能戰與否也<lb/>
時莽紺袀服　袀是戎服與均同杜預云戎事上下同<lb/>
服按地皇元年莽令郎從官皆衣絳當嫌漢家尚赤故<lb/>
其服獨止為紺也<lb/>
敘傳楚人謂虎班其子以為號　師古曰子文之子鬭<lb/>
班亦為楚令尹按春秋傳作般與班同非殺令尹子元<lb/>
之申公鬬班也<lb/>
<pb n="KR3j0076_WYG_020-29b"/>
沈湎於酒微子所以告去也式號式謼大雅所以流連<lb/>
也　沈湎二語對引滿舉白式號二語對談笑大噱<lb/>
慶未得其云已　師古注慶發語辭又云人之餘慶資<lb/>
以積善三行之内前後異解<lb/>
若𦙍彭而偕老兮訴來哲以通情　謂死而不朽不啻<lb/>
彭老之夀可以俟百世後之人也注非<lb/>
賓戲　此文更簡十之三使不徒以詞勝則起人意矣<lb/>
時闇而久章者君子之真也　此本禮記中庸篇闇然<lb/>
<pb n="KR3j0076_WYG_020-30a"/>
而日章也注非<lb/>
述髙紀罔漏於楚　謂陳勝項梁首難遂竝起亡秦也<lb/>
師古注謂髙祖漏楚之罔迂謬甚矣<lb/>
項氏畔換　注中孟說是<lb/>
述惠紀髙后紀罔顧天顯　謂殺三趙王及燕王也<lb/>
述元紀優繇亮直　師古曰亮直謂朱雲也按朱雲事<lb/>
在成帝時注誤<lb/>
述成紀孝成煌煌<hi>至</hi>如圭如璋　徒稱其儀貎則爽徳<lb/>
<pb n="KR3j0076_WYG_020-30b"/>
可知也<lb/>
述溝洫志商竭周移<hi>至</hi>北亡八支　此敘獨謂九河之<lb/>
亡在秦漢之間其說近之<lb/>
述酈陸朱婁叔孫傳禮義是創　義疑作儀<lb/>
述景十三王傳承文之慶　長沙之後光武中興中山<lb/>
之後昭烈分鼎皆文之慶也<lb/>
述趙充國辛慶忌傳營平皤皤立功立論　言其言并<lb/>
可為萬古法也<lb/>
<pb n="KR3j0076_WYG_020-31a"/>
述魏相丙吉傳天誘其衷慶流苖裔　言吉之保全宣<lb/>
帝天啓之也<lb/>
述蓋諸葛劉鄭母將孫何傳寳曲定陵竝有立志　有<lb/>
立志謂不撓於鍾廷尉鍾威不入關卒收之非若寳之<lb/>
言及杜穉季而氣索也<lb/>
述蕭望之傳見躓石許　見躓於石顯史高耳許字乃<lb/>
不經校勘之過或本史字傳寫訛<lb/>
述宣元六王傳楚孝惡疾　馮昭儀傳注中言平帝幼<lb/>
<pb n="KR3j0076_WYG_020-31b"/>
被眚病不謂楚王囂也注非<lb/>
昭而不穆　謂哀平皆後成帝不相傳世<lb/>
述西域傳總督城郭　總督二字本此故前代惟邊境<lb/>
乃稱之<lb/>
　<lb/>
　<lb/>
　<lb/>
　義門讀書記卷二十<lb/>
</p>
<p>
</p>
  </div>
</body>
</text>
</TEI>
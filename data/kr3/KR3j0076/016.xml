<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>義門讀書記卷十六</head> <lb/>
    <p>
<pb n="KR3j0076_WYG_016-1a"/>
欽定四庫全書<lb/>
　義門讀書記卷十六<lb/>
　　　　　　　　　翰林院侍讀學士何焯撰<lb/>
　　前漢書<lb/>
諸侯王表周公康叔建於魯衛<hi>至</hi>亦五侯九伯之地<lb/>
左傳但言五侯九伯汝實征之非兼有其地盖班氏誤<lb/>
也若魯衛各數伯里則以方計之耳<lb/>
被竊鈇之言　竊鈇事必出諸子書注中應說近之而<lb/>
<pb n="KR3j0076_WYG_016-1b"/>
不詳顔乃迂謬<lb/>
王子侯年表王莽擅朝偽褒宗室侯及王之孫焉　王<lb/>
孫畢侯則近屬無不分裂無復大藩之可懼矣<lb/>
居攝而愈多非其正故弗錄　例正而嚴<lb/>
號諡姓名　此姓字乃衍文蘇氏洵求其說而不得遂<lb/>
謂加以異姓之例示天子不能有其同姓以戒權歸于<lb/>
下不思莽偽褒宗室居攝愈多班氏固云非正弗錄無<lb/>
在此表者也况此表自孝昭以訖哀平前此者安能曲<lb/>
<pb n="KR3j0076_WYG_016-2a"/>
傳私說哉<lb/>
髙惠髙后文功臣表是以燕齊之祀與周並傳　禮記<lb/>
武王克殷反商未及下車而封黄帝之後于薊陸徳明<lb/>
云黄帝姓姬君奭其後也故燕齊並稱<lb/>
三人為衆雖難盡繼宜從尤功　從其尤者亦非以三<lb/>
人一人為限注孟服二說皆失之<lb/>
景武昭宣元成功臣表將帥受爵<hi>至</hi>續元功次云　以<lb/>
應本約故亦謂之功臣表可續元功之次也元功即指<lb/>
<pb n="KR3j0076_WYG_016-2b"/>
髙惠髙后孝文功臣所謂以昭元功侯籍者也<lb/>
外戚恩澤侯表其餘后父據春秋褒紀之義<hi>至</hi>是以别<lb/>
而叙之　皆不應功臣本約不可續前二表之後故别<lb/>
之為恩澤也廣博言其濫<lb/>
百官公卿表或說司馬主天司徒主人司空主土是為三<lb/>
公　或說是諸侯執政之卿天子六卿大國三卿猶之<lb/>
大國三軍半于天子之六軍也自秦漢皆沿諸侯之制<lb/>
太尉秦官　應劭曰自上安下曰尉武官悉以為稱按<lb/>
<pb n="KR3j0076_WYG_016-3a"/>
宋時以太尉為武官相呼通稱本應氏說<lb/>
奉常秦官又均官都水兩長丞　都水屬太常治都以<lb/>
内之水故其官曰長山陵所在尤以流水為急故太常<lb/>
有専責也<lb/>
郎中令秦官<hi>至</hi>更名光祿勲　當從注中如淳說勲讀<lb/>
閽今閩越間猶有此音下更中大夫為光祿大夫亦以<lb/>
在宫門内耳<lb/>
僕射秦官<hi>至</hi>有主射以督課之　僕射之義如此則已<lb/>
<pb n="KR3j0076_WYG_016-3b"/>
矣秦官不徵諸漢書乃反附㑹周制耶以射為讀如夜<lb/>
音者尤謬<lb/>
宗正秦官<hi>至</hi>更名宗伯　應劭曰周成王之時彤伯入<lb/>
為宗正也師古曰彤伯為宗伯不謂之宗正按宗正亦<lb/>
謂之宗伯王莽縁此以改官名應說非無本但是後儒<lb/>
曲說與周官不合故班氏斷為秦官<lb/>
中尉秦官<hi>至</hi>更名執金吾　崔豹古今注曰金吾棒也<lb/>
以銅為之黄金塗兩末近代言金吾者祖之明人呼錦<lb/>
<pb n="KR3j0076_WYG_016-4a"/>
衣衛指揮使為大金吾以所領官校御仗中持此云<lb/>
太子太傅少傅古官<hi>至</hi>舍人　庶子先馬舍人屬二傅<lb/>
則賔友也<lb/>
水衡都尉屬官有上林均輸御羞禁圃　御羞與禁圃<lb/>
連類而言則是出珍羞之地名如說在藍田者為近不<lb/>
得如師古指御宿川以當之也<lb/>
越騎校尉掌越騎　如淳曰越人内附以為騎也晉灼<lb/>
曰取其材力超越也按騎非越人所長似晉說是不當<lb/>
<pb n="KR3j0076_WYG_016-4b"/>
如師古以下文胡騎比例也<lb/>
元朔五年不書列將軍　按此年長平侯衛青為大將<lb/>
軍不書脫漏於三劉後也<lb/>
元狩三年廷尉張湯為御史大夫　按史記表湯為御<lb/>
史大夫在二年此疑誤<lb/>
古今人表　今人則褒貶具于書中雖云總備古今之<lb/>
略要其實欲人因古以知今也師古謂不表今人其書<lb/>
未畢故也恐非<lb/>
<pb n="KR3j0076_WYG_016-5a"/>
而諸子頗言之<hi>至</hi>故博采焉　此班氏以史遷但考信<lb/>
六藝猶有踈略故復著此表存其大都雖百家所言不<lb/>
遺其人也<lb/>
禮樂志夀何以不若髙宗　師古注享國五十九年故<lb/>
云夀然石經云肆高宗之享國百年如五行志劉向傳<lb/>
言髙宗百年者非一<lb/>
周道始缺怨刺之詩起　怨刺起人表注以為懿王時<lb/>
漢興樂家有制氏　服䖍曰魯人也按周樂在魯故制<lb/>
<pb n="KR3j0076_WYG_016-5b"/>
氏猶傳其聲律<lb/>
周有房中樂　宋祁曰周上有曰字按有曰字為是盖<lb/>
相傳唐山夫人云然而孟堅所見非周之舊特楚聲也<lb/>
與下曰本舜招舞也義同<lb/>
孝惠二年使樂府令夏侯寛備其簫管　按武帝始立<lb/>
樂府此樂府令疑作大樂令<lb/>
采詩夜誦　師古曰其言詞或秘不可宣露故于夜中<lb/>
歌誦也按夜誦與秘祝不同豈為不可宣露哉下文云<lb/>
<pb n="KR3j0076_WYG_016-6a"/>
昏祠至明盖慮臨祭或以倦惰獲罪于天神地示故先<lb/>
教之夜誦以肄習樂童也<lb/>
西顥含秀垂穎續舊不廢　續猶嗣續也不曰登新而<lb/>
曰續舊善言天地生物之心矣<lb/>
元㝠易亂除邪革正異俗兆民反本抱素懐樸　書所<lb/>
謂朔易者其義如此<lb/>
丞相匡衡更定詩六章　詩甚凡鄙乃欲更定相如軰<lb/>
所作不自量矣<lb/>
<pb n="KR3j0076_WYG_016-6b"/>
天馬以下十章　天馬之歌雜以析酲之語臚于郊祀<lb/>
其如樂何<lb/>
景星空桑琴瑟結信成　空桑琴瑟見周禮大司樂夏<lb/>
至祀地示所奏也<lb/>
今漢郊廟詩歌未有祖宗之事<hi>至</hi>所為發憤而増歎也<lb/>
　後之作史者於本朝制作能昌言以折其衷若此者<lb/>
罕矣<lb/>
刑法志一同百里<hi>至</hi>是謂千乗之國　百乗千乗惟此<lb/>
<pb n="KR3j0076_WYG_016-7a"/>
及康成注周禮為審宋儒以百里出千乗後人并以十<lb/>
里出百乗謬矣<lb/>
踵秦而置材官於郡國<hi>至</hi>修武備云　七語中括盡一<lb/>
代兵制<lb/>
古人有言天生五材<hi>至</hi>帝王之極功也　此兼為建武<lb/>
以還悉罷郡國都尉之官罷材官樓船士歳時不講肄<lb/>
武備言之<lb/>
命甫侯度時作刑以詰四方<hi>至</hi>用重典者也　志中雖<lb/>
<pb n="KR3j0076_WYG_016-7b"/>
序甫刑而無一言及于金贖盖以唐虞之法止於官府<lb/>
學校鞭朴輕刑而又情法可議者穆王則五刑皆得罰<lb/>
鍰以免衰世敝法不可以訓故從削略而於蕭望之傳<lb/>
中駁難張敞之議致其意焉<lb/>
勸趣農桑減省租賦　此平刑之本省刑罰薄稅斂深<lb/>
耕易耨三者實相為表裏<lb/>
選張釋之為廷尉罪疑者予民　主於平刑而又必得<lb/>
其人斯民實被其澤非徒為寛柔姑息縱舎有罪而已<lb/>
<pb n="KR3j0076_WYG_016-8a"/>
其減笞三百曰二百<hi>至</hi>畢一罪乃更人　隋行新律除<lb/>
訊囚酷法考掠不得過二百行杖者不得易人枷杖大<lb/>
小皆有程式蓋亦本此　今行笞五則更一人宜禁止<lb/>
於是選于定國為廷尉　選張釋之為廷尉招進張湯<lb/>
趙禹之屬於是選於定國為廷尉大書治亂得失以為<lb/>
法戒非獨文章照應之法<lb/>
上罪梏拲而桎　即所謂身親三木也<lb/>
故俗之能吏公以殺盗為威　按今俗頗有此弊然盜<lb/>
<pb n="KR3j0076_WYG_016-8b"/>
得財而未傷人者戮起意一人而流宥其餘固得古人<lb/>
用刑之意專殺者必有報虐之隂禍不可不戒也<lb/>
食貨志農民户人已受田　周禮載師注引此作農民<lb/>
户一人已受田脱一字則文義不可曉<lb/>
庠序之異者移國學於少學　諸侯之國學為少學不<lb/>
敢儗天子之太學也<lb/>
貴粟之道在於使民以粟為賞罰<hi>至</hi>令出而民利者也<lb/>
　以下不過戰國權宜之計又李商末流也以術籠取<lb/>
<pb n="KR3j0076_WYG_016-9a"/>
富民使粟入於官錢歸於農茍便目前詫為兩利數年<lb/>
之後爵不足重富亦無餘雖修賣爵之令應者漸少至<lb/>
於裁價招民國體大壊又其窮也不得不趨丐奪而告<lb/>
緡鹽鐵之徒出矣洪範傅說有作為姦詐以傷民財豈<lb/>
非晁氏作法於貪乎<lb/>
邊食足以支五歳可令入粟郡縣矣　爵罔及惡徳可<lb/>
以入粟得之人主礪世之柄去矣况復入粟郡縣不顧<lb/>
其後乎以中鹽變易賣爵明制為最善矣<lb/>
<pb n="KR3j0076_WYG_016-9b"/>
足支一歳以上可時赦勿收農民租　誘民入粟而勿<lb/>
收其租豈非欲取故與朝三暮四之術乎是故漢文之<lb/>
除租不如三代之什一也<lb/>
廼下詔賜民十二年租稅之半<hi>至</hi>宫室列館車馬益増<lb/>
修矣　自髙帝以来儉素之羙至景帝稍改前此五六<lb/>
十年未嘗以天下為樂也漢祚之長安得不差肩三代<lb/>
乎<lb/>
人人自愛而重犯法<hi>至</hi>固其變也　人人自愛以下管<lb/>
<pb n="KR3j0076_WYG_016-10a"/>
子所謂倉廩實而知禮節也於是罔䟽而民富以下孟<lb/>
子所謂飽食煖衣逸居而無教之弊也禮義不明則淳<lb/>
厚之俗未幾而散故霸者之治易興亦易衰難以維持<lb/>
經久也<lb/>
見稅什五　如今者計所收彼此均分吴地賦重則有<lb/>
不止於此者<lb/>
故平都令光教過以人輓犁　以人輓犁似始於此<lb/>
故事歳漕關東榖四百萬斛<hi>至</hi>可以省關東漕卒過半<lb/>
<pb n="KR3j0076_WYG_016-10b"/>
　此即後代和糴所本<lb/>
二年齊地饑<hi>至</hi>毋與民争利　常平倉猶微寓損上益<lb/>
下之意何謂與民争利此諸儒毁所不見耳榖石三百<lb/>
餘正為常平法但行於邉郡關東未遍也<lb/>
漢氏減輕田租<hi>至</hi>天下謷謷然䧟刑者衆　王莽亦仿<lb/>
董生之意而不度時宜行之過當遂擾天下<lb/>
凡輕重歛散之以時則凖平守凖平使萬室之邑必有<lb/>
萬鍾之臧臧繦千萬　上凖平句其始事也必行之經<lb/>
<pb n="KR3j0076_WYG_016-11a"/>
久而後能有藏蓄守字極有關係近刻脫下守凖平句<lb/>
者失之<lb/>
錢輕則以術歛之重則以術散之貨物必平　此中即<lb/>
兼寓歛散民粟之術矣<lb/>
公孫宏以宰相<hi>至</hi>然而無益於俗　奉已而不在民所<lb/>
以無益於俗也<lb/>
益廣開置左右輔　當從平準書作益廣關開字誤也<lb/>
式既在位<hi>至</hi>上不說　卜式始進不正一旦更弦誰能<lb/>
<pb n="KR3j0076_WYG_016-11b"/>
聼之<lb/>
不敢言輕賦法矣　輕史記作擅謂常法正供外擅取<lb/>
諸民以訾給所過軍也徐廣注云擅一作經謂不顧經<lb/>
常法則此刻輕者傳寫誤也當改作經<lb/>
租稅祿賜皆以布帛及榖使百姓壹意農桑　元世祖<lb/>
不師此意而承襲趙宋之㑹子金源之交鈔亦不善變<lb/>
法矣哉<lb/>
樂語有五均　周書大聚解市有五均早暮如一送行<lb/>
<pb n="KR3j0076_WYG_016-12a"/>
逆来振乏救窮其樂語之所本乎<lb/>
郊祀志能知四時犧牲壇場上下氏姓所出者以為宗<lb/>
　師古曰宗宗人按宗人宗伯之屬周禮春官有都宗<lb/>
人家宗人<lb/>
禋于六宗　師古以乾坤六子之說為是按六子乃所<lb/>
畫之卦象豈可指為六神乎天宗三地宗三則與下山<lb/>
川重複要之孟說為長<lb/>
設射不来不来者諸侯之不来朝者也　史記作設射<lb/>
<pb n="KR3j0076_WYG_016-12b"/>
貍首貍首者諸侯之不来者也徐廣注貍一名不来<lb/>
合七十年而伯王出焉　師古曰七十當為十七今史<lb/>
記舊本皆作十七字按漢書中當据史記刋正者甚多<lb/>
不止七十之為十七也小顔當日多拘於俗師之傳未<lb/>
及博求是正耳<lb/>
自齊威宣時騶子之徒<hi>至</hi>不可勝數也　此一段是秦<lb/>
漢淫祀根柢亦此志之樞紐也<lb/>
薄山者襄山也　襄山當從史記作衰山揚雄河東賦<lb/>
<pb n="KR3j0076_WYG_016-13a"/>
爪華蹈衰<lb/>
而雍有日月參辰南北斗　仲馮曰二十八宿既已備<lb/>
而又言參與南北斗衍字也按參即叄字謂三辰也仲<lb/>
馮誤以參昴當之耳<lb/>
對曰四帝有白青黄赤帝之祠　無黒帝者秦自以水<lb/>
徳當其一也<lb/>
以為漢乃水徳之時河決金隄其符也　河決豈佳事<lb/>
而云水徳之符乎<lb/>
<pb n="KR3j0076_WYG_016-13b"/>
於是作渭陽五帝廟　作廟以祠五帝黷禮甚矣置賈<lb/>
生而用妄人無稽之說豈非不學之累乎<lb/>
於是始更以十七年為元年　此人主自改元之始不<lb/>
祥莫大焉<lb/>
古天子常以春解祠　解即袚除也張晏說是<lb/>
齊人少翁以方見上<hi>至</hi>天子自帷中望見焉　今人謬<lb/>
以少翁事為李少君誤始於長恨歌<lb/>
有司言元宜以天瑞<hi>至</hi>曰狩云　自改元已非而又阿<lb/>
<pb n="KR3j0076_WYG_016-14a"/>
諛附㑹之漢廷亦可謂無人哉<lb/>
樂成侯登上書言欒大　按功臣表樂成侯為丁義元<lb/>
鼎五年大坐誣罔腰斬義亦坐言五利不道棄市此志<lb/>
作登互異<lb/>
又以衛長公主妻之　此天子女亦稱長公主以衛主<lb/>
妻大者令為親屬如大所言也<lb/>
皆甞鬺亨上帝鬼神　師古曰鬺亨一也鬺亨煮而祀<lb/>
也按鬺古烹飪字下亨乃古亨祀字也一之者非亨音<lb/>
<pb n="KR3j0076_WYG_016-14b"/>
香兩反<lb/>
而神靈之封君七千　封君七千當如注中李竒之說<lb/>
此方士自為地也又慮有斥其妄者故下文又有斷斬<lb/>
之說凡進邪術異端未有不欲假此以竊刑賞二柄者<lb/>
也<lb/>
百餘歳然後得與神遇　恐其言不驗被誅故逺其期<lb/>
於百餘歳即後言非少寛暇神不来之意<lb/>
其秋有星孛於東井<hi>至</hi>天其報徳星云　以彗孛為徳<lb/>
<pb n="KR3j0076_WYG_016-15a"/>
星紀一時阿諛兼以明封禪無益也<lb/>
明堂中有一殿<hi>至</hi>名曰昆侖　依古名而其制度之不<lb/>
經若此<lb/>
禹建言漢家宗廟祭祀多不應古禮<hi>至</hi>宜於長安定南<lb/>
北郊為萬世基　後世郊祀之禮稍存古制者貢匡之<lb/>
所貽也<lb/>
天地以王者為主　此語乃參贊之本中庸之藴也<lb/>
又罷髙祖所立梁晉秦荆巫　梁晉秦荆之巫不當罷<lb/>
<pb n="KR3j0076_WYG_016-15b"/>
家人尚不欲絶種祠<hi>至</hi>恐其咎不獨止禹等　以子政<lb/>
而為此言學固不可雜耶<lb/>
莽遂崈鬼神淫祀<hi>至</hi>語在其傳　以莽事終之者惧東<lb/>
京之主有藉口法祖宗復為武宣之淫祀俾其鍳於莽<lb/>
也<lb/>
天文志星者金之散氣其本曰人漢者亦金散氣其本<lb/>
曰水　今西人竊金之散氣一語謂雲漢者乃衆星所<lb/>
聚而成固未必非然忘其本曰水四字遂目天河之說<lb/>
<pb n="KR3j0076_WYG_016-16a"/>
為古人之誤則又妄矣　孟康注水生於金一語亦失<lb/>
本義在地成形莫大於水故聚精而成河漢之象耳凡<lb/>
星皆金散氣何以上云其本曰人不曰其本曰水乎<lb/>
長庚<hi>至</hi>天暒而見景星　天暒而見景星當屬下條<lb/>
五行志鯀陻洪水汨陳其五行　天一生水水失其性<lb/>
則五行由此皆亂其序列也<lb/>
今髙廟不當居遼東<hi>至</hi>於禮亦不當立　此貢禹匡衡<lb/>
罷諸廟所本<lb/>
<pb n="KR3j0076_WYG_016-16b"/>
視親戚貴屬在諸侯<hi>至</hi>承天意之道也　此即吕歩舒<lb/>
不知其師書以為大愚者董子亦幾得禍以故言不可<lb/>
不慎也<lb/>
劉歆以為金石同類　此邵子金生於石所本<lb/>
先是一年有司奏罷郡國廟<hi>至</hi>通儒以為違古制　五<lb/>
行傳本向歆故絀毁廟之議<lb/>
過河陽主作樂　河陽當如外戚傳作陽河注家未及<lb/>
并此舉正<lb/>
<pb n="KR3j0076_WYG_016-17a"/>
昭帝始元二年冬亡氷<hi>至</hi>欲以説下　此乃由臣下殺<lb/>
不時之象非為行寛緩也<lb/>
書序又曰　五行志已引書小序則孔傳乃真西漢古<lb/>
書耶<lb/>
河平元年四月己亥晦日有食之<hi>至</hi>月同孝惠　孝惠<lb/>
時以十月為嵗首今食於夏正之四月雖變之大者月<lb/>
固不同也<lb/>
地理志堯遭洪水懐山襄陵天下分絶為十二州　言<lb/>
<pb n="KR3j0076_WYG_016-17b"/>
十二州者此最為得之經師相承以為十二州在禹治<lb/>
水之後不可通矣<lb/>
厥田中下賦貞　師古注州第九賦亦正當也按賦乃<lb/>
與田正當不謂與州也鄭康成曰其賦中下其不曰同<lb/>
者避乃同之文<lb/>
浮於淮泗達於河　河讀作荷說文荷字下注云荷澤<lb/>
水在山陽胡陵禹貢浮於淮泗達於荷兼引此志及禹<lb/>
貢之文則作河者乃寡學者因經文之訛而妄改也<lb/>
<pb n="KR3j0076_WYG_016-18a"/>
滎波既豬　波史記作播是也後云泆為滎非水名<lb/>
東為北江入於海　師古曰自彭蠡江分為三遂為北<lb/>
江而入海史記注孔安國云自彭蠡江分為三道入震<lb/>
澤遂為北江而入海按入震澤之語最為謬妄顔氏削<lb/>
去得之<lb/>
錫土姓　師古注言封諸侯賜之土田因以為姓按因<lb/>
以為姓所謂以國為姓也<lb/>
改禹徐梁二州合之於雍青分冀州之地以為幽并<lb/>
<pb n="KR3j0076_WYG_016-18b"/>
周禮注此州界揚荆豫兖雍冀與禹貢略同青州則徐<lb/>
州地也幽并則青冀之北也無徐梁梁屬於雍猶幽并<lb/>
之屬於冀也<lb/>
<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>曰五湖　師古曰五湖在吴按具區在吴既為藪則<lb/>
五湖不専在吴明矣<lb/>
京兆尹船司空　百官公卿表都司空注如淳曰律司<lb/>
空主水及罪人船既司空所主兼有罰作船之徒役皆<lb/>
在此縣也<lb/>
<pb n="KR3j0076_WYG_016-19a"/>
左馮翊髙陵<hi>左輔都尉治</hi>　范煜漢書郡國志劉昭注引潘<lb/>
岳關中記曰三輔舊治長安城中長吏各在其縣治民<lb/>
光武東都之後扶風出治槐里馮翊出治髙陵盖左馮<lb/>
翊治長安城中故左輔都尉治髙陵也<lb/>
太原郡<hi>有家馬官</hi>　後漢咸宣傳云衞青充使買馬河東太<lb/>
原家馬官其以此時置耶<lb/>
河内郡温　續書郡國志温下注濟水所出王莽時大<lb/>
旱遂枯絶孟堅不載豈為此耶<lb/>
<pb n="KR3j0076_WYG_016-19b"/>
陳留郡濟陽<hi>莽曰濟前</hi>　東漢光武生於濟陽官舍莽更名<lb/>
濟前其北也<lb/>
汝南郡慎陽　師古曰慎字本作滇音真後誤為慎耳<lb/>
今猶有真邱真陽縣字並單作真知其音不改也闞駰<lb/>
云永平五年失印更刻遂誤以水為心今合馬伏波傳<lb/>
觀之知小學壊於王莽之亂矣誤以水為心亦或因汝<lb/>
南更有慎故<lb/>
常山郡上曲陽<hi>恒山北谷在西北</hi>　恒山有北谷即飛狐口後<lb/>
<pb n="KR3j0076_WYG_016-20a"/>
書注引晉地道記自縣北行四百二十五里恒多山坂<lb/>
名飛狐<lb/>
勃海郡南皮　莽以南皮為迎河亭殆因書有同為逆<lb/>
河之文故并以是名郡也<lb/>
鄗<hi>世祖即位更名髙邑莽曰禾成亭</hi>　東漢光武名秀禾成則秀莽之<lb/>
更名若兆之矣<lb/>
平原郡阿陽　按外戚傳注當作陽阿傳寫誤也宋本<lb/>
監本亦誤阿陽<lb/>
<pb n="KR3j0076_WYG_016-20b"/>
北海郡平夀　應劭曰古㘰尋今㘰城是按㘰尋當在<lb/>
河南瓚說是也既云太康居㘰尋桀亦居之安得無豫<lb/>
夏國之都乎應說因下斟縣而誤<lb/>
琅邪郡柜<hi>根艾水東入海莽曰袚同</hi>　根水經注作柜縣或以是得<lb/>
名縣西南有柜艾山莽曰袚同四字疑袚下注誤入柜<lb/>
下<lb/>
丹楊郡丹楊<hi>楚之先熊繹所封十八世文王徙郢</hi>　按左傳子革曰熊繹<lb/>
僻在荆山則云在枝江者近之盖丹水之陽非此丹楊<lb/>
<pb n="KR3j0076_WYG_016-21a"/>
也班氏誤<lb/>
黝<hi>漸江水出南蠻夷中</hi>　蠻夷字誤按羅願新安小志蠻夷中蠻<lb/>
中乃率山之訛仍衍夷字<lb/>
廣漢郡涪　應劭曰涪水出廣漢南入漢與剛氐道班<lb/>
注涪水出徼外南至墊江入漢互異疑有誤<lb/>
巴郡墊江　墊許氏説文作褺從衣不從土此傳寫誤<lb/>
朐忍　朐忍字書作<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>音蠢與顔異説文有朐字<lb/>
無<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>字<lb/>
<pb n="KR3j0076_WYG_016-21b"/>
金城郡<hi>昭帝始元六年置莽曰西海</hi>　平紀元始四年冬置西海郡<lb/>
乃王莽遣中郎將平憲等持金幣誘羗豪良願等獻地<lb/>
為之非改金城故名也注疑有譌字特附見西海之名<lb/>
於此郡下耳<lb/>
允吾<hi>莽曰修逺</hi>　允街<hi>莽曰修逺</hi>　兩地屬一郡不應有兩修逺<lb/>
疑注中有訛字允吾注修字監本半刻為食字豈飭字<lb/>
耶<lb/>
五原郡西安陽　汝南有安陽故此加西代郡加東也<lb/>
<pb n="KR3j0076_WYG_016-22a"/>
後郡國志西安陽北有隂山注引徐廣曰隂山在河南<lb/>
陽山在河北史記曰蒙恬築長城臨洮延袤萬里餘度<lb/>
河據陽山<lb/>
漁陽郡雍奴　水經注雍奴藪澤之名四面有水曰雍<lb/>
水不流曰奴<lb/>
元菟郡樂浪郡　武紀云朝鮮降以其地為樂浪元菟<lb/>
臨屯真番四郡今志但有二郡按昭帝始元五年夏罷<lb/>
儋耳真番郡臨屯之罷不見於紀志但有二郡可以意<lb/>
<pb n="KR3j0076_WYG_016-22b"/>
推也<lb/>
南海郡中宿<hi>有洭浦官</hi>　按此官字疑當作關唐書地理志<lb/>
廣州湞陽縣西南有洭浦故關<lb/>
日南郡比景　比疑讀為背闞駰曰比讀䕃庇之庇影<lb/>
在巳下言身所庇也見水經注<lb/>
趙國邯鄲　後書光武紀注云邯山名鄲盡也邯山至<lb/>
此而盡則張晏注中衍一鄲字<lb/>
中山國北新成　河南有新成故此加北<lb/>
<pb n="KR3j0076_WYG_016-23a"/>
河間國　應劭曰在兩河之間按兩河當即指滹沱河<lb/>
滹沱别河言之<lb/>
長沙國收酃　訛以攸酃二縣為一脱音收二字注直<lb/>
書攸作收北宋小字本上音收二字在音鈴下則皆孟<lb/>
注也<lb/>
韓地伯益能儀百物以佐舜　若予上下草木鳥獸所<lb/>
謂儀百物也<lb/>
燕地南得涿郡之易容城范陽北新成故安涿縣良鄉<lb/>
<pb n="KR3j0076_WYG_016-23b"/>
新昌　北新成屬中山國非涿郡<lb/>
可貴哉仁賢之化也　雖仁賢之化亦以簡而嚴故<lb/>
齊地號為冠帶衣履天下　故漢三服官在齊其一在<lb/>
陳留之襄邑<lb/>
其中具五民云　賈於其地者多故有五方之民<lb/>
吴地謂虞仲夷逸　師古注虞仲即仲雍也夷逸言竄<lb/>
於蠻夷而遁逸也然以論語叙述逸民之例求之夷逸<lb/>
自别為一人<lb/>
<pb n="KR3j0076_WYG_016-24a"/>
自太伯夀夢稱王六世　自下衍太伯二字<lb/>
粤地其君禹後<hi>至</hi>云封於㑹稽　西漢㑹稽一郡吴越<lb/>
共之故前以㑹稽為吴分此仍叙封於㑹稽明百越所<lb/>
始<lb/>
溝洫志禹堙洪水　堙之者鯀耳<lb/>
同為迎河入於勃海　臣瓚注武帝元光二年河移徙<lb/>
東郡更注勃海禹時不注也按更注勃海者當在周定<lb/>
王五年河徙之時若始於元光二年則下不得云復禹<lb/>
<pb n="KR3j0076_WYG_016-24b"/>
舊迹矣<lb/>
乃鑿井深者四十餘丈往往為井井下相通行水　多<lb/>
鑿井則可以灌溉此法行之尤便易而有漸非若大役<lb/>
難興也金史泰和八年七月詔諸路規畫水田部民謂<lb/>
水田之利甚大沿河通作渠如平陽掘井種田俱可灌<lb/>
溉比年邳沂近河布種豆麥無水則鑿井灌之計六百<lb/>
餘頃比之陸田所收數倍以此較之他境無不可行者<lb/>
遂令諸路按察司因勸農可按問開河或掘井如何為<lb/>
<pb n="KR3j0076_WYG_016-25a"/>
便規畫具申以俟興作惜當時未及盡行平陽邳沂則<lb/>
仿井渠而有效者也然井非極深亦不能蓄水<lb/>
許商以為古説九河之名<hi>至</hi>不離此域　古説九河在<lb/>
沇之境不在冀東據沇有九河既道之文也然禹貢又<lb/>
言至於大陸又北播為九河大陸即今鉅鹿又迤而北<lb/>
其非沇境可知許商謂其三見在成平東光鬲界中者<lb/>
是也惟其北載之髙地又分泄之使不盈溢則沇居下<lb/>
流可以無被泛溢故原本九河既道為沇地降邱宅土<lb/>
<pb n="KR3j0076_WYG_016-25b"/>
之由乃互見之文施功實在冀州東北包舉於恒衛既<lb/>
從大陸既作二句之内耳　按杜佑通典以魏徳滄三<lb/>
州屬古兖州舊疆則九河之地實在沇境大陸又北於<lb/>
唐為徳滄二州於今為河間府之地也<lb/>
按經義治水有决河深川而無隄防雍塞之文　二語<lb/>
不愧明禹貢<lb/>
盖隄防之作<hi>至</hi>趙魏亦為隄去河二十五里　商周行<lb/>
水皆法禹之智不立隄防<lb/>
<pb n="KR3j0076_WYG_016-26a"/>
長水校尉平陵關並<hi>至</hi>迺無水災　禹䟽九河所以防<lb/>
猥盛放溢之患盖以河復受東北諸水非一道所能容<lb/>
播之為九則清濁可以分流即空下流近水之地勿為<lb/>
官亭民室之意若入海則止由一道然後能括除成空<lb/>
而無貯淤之患故經云同為逆河入於海此四人之説<lb/>
當合而用之乃盡治河之要而關並韓牧王横三條考<lb/>
其實則止為一説今若能仿此意而行則河可免百年<lb/>
潰决之患至於入海之道但當隨其所向専注一口聞<lb/>
<pb n="KR3j0076_WYG_016-26b"/>
議者乃不廣其容水之區徒欲多穿入海之空其毋乃<lb/>
兩失之乎　張戎言水性就下行疾則自刮除成空而<lb/>
稍深此即近代刷沙之説所本也<lb/>
藝文志於是建臧書之䇿　文選注載劉歆七略曰孝<lb/>
武皇帝勑丞相公孫宏廣開獻書之路百年之間書積<lb/>
如山又曰尚書有青絲編目錄即此所謂臧書之䇿也<lb/>
易及秦燔書而易為筮卜之事傳者不絶　隋書經籍<lb/>
志云惟失説卦三篇後河内女子得之<lb/>
<pb n="KR3j0076_WYG_016-27a"/>
詩而齊轅固燕韓生皆為之傳　前叙六家齊詩止有<lb/>
后氏孫氏不及轅固按儒林傳固傳夏侯始昌始昌傳<lb/>
后蒼則后氏故傳皆本諸轅固也<lb/>
禮周官經六篇　師古曰即今之周官禮也亡其冬官<lb/>
以考工記充之按周禮天官凌人注引漢禮器制度賈<lb/>
公彦䟽云叔孫通前漢時作漢禮器制度多得古之周<lb/>
制惜乎不載七略故此志無稱焉<lb/>
故曰禮經三百威儀三千　注中韋顔説皆出於鄭康<lb/>
<pb n="KR3j0076_WYG_016-27b"/>
成禮運篇經禮三百曲禮三千注宋儒朱子取注中瓚<lb/>
説以下文求之固皆謂儀禮也<lb/>
春秋世本十五篇　古今人表權輿於世本<lb/>
小學謂象形象事象意象聲轉注假借造字之本也<lb/>
字書當以此六者部分<lb/>
吏民上書字或不正輙舉劾　今訛字必飭行盖其遺<lb/>
意<lb/>
蒼頡七章者秦丞相李斯所作也　梁庾元威云漢晉<lb/>
<pb n="KR3j0076_WYG_016-28a"/>
正史及古今字書並云蒼頡九篇是李斯所作今竊尋<lb/>
思必不如是其第九章論豨信京劉等郭景純云豨信<lb/>
是陳豨韓信京劉是大漢西土是長安此非䜟言豈有<lb/>
秦時朝宰談漢家人物先逹何以安之今按此志止言<lb/>
七章則自八以下或後人所附益元威景純皆未覈論<lb/>
至此爾<lb/>
墨家是以右鬼　如淳注右鬼謬甚<lb/>
農家孔子曰所重民食　師古注誤以武為湯<lb/>
<pb n="KR3j0076_WYG_016-28b"/>
小説家伊尹説二十七篇　依托之書皆入小説弗為<lb/>
弗滅斯舉衷矣<lb/>
詩賦家上所自造賦二篇　上所自造賦不以冠趙幽<lb/>
王之上而介於夀王兒寛之中此漢人所以近古也<lb/>
隂陽家神農兵法一篇　神農兵法一篇其今之握機<lb/>
乎<lb/>
形法家山海經十三篇　山海經在形法家今作十八<lb/>
篇不知始於何時<lb/>
<pb n="KR3j0076_WYG_016-29a"/>
經方神農黄帝食禁七卷　食禁周禮䟽中作食藥<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0076_WYG_016-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　義門讀書記卷十六<lb/>
</p>
<p>
</p>
  </div>
</body>
</text>
</TEI>
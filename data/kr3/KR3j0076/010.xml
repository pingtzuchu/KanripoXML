<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>義門讀書記卷十</head> <lb/>
    <p>
<pb n="KR3j0076_WYG_010-1a"/>
欽定四庫全書<lb/>
　義門讀書記卷十<lb/>
　　　　　　　　　　翰林院侍讀學士何焯撰<lb/>
　　左氏春秋<lb/>
成元年為齊難故作邱甲　五伯衰而諸侯無所統壹<lb/>
強凌弱衆暴寡患始及民矣書作邱甲傷天下之無伯<lb/>
也<lb/>
銳司徒免乎　婦人内夫家何以反不問辟司徒<hi>二年</hi>
<pb n="KR3j0076_WYG_010-1b"/>
不可則聽客之所為　曰聽客之所為是役也非惟國<lb/>
佐善辭齊之廟謨亦素定矣富弼以死爭獻納二字于<lb/>
遼宰相反不難徇敵國之欲則如之何哉　國佐本以<lb/>
賂求成而晉人反為其正議所屈侮人者還自侮也<lb/>
其自為謀也則過矣<hi>至</hi>何勞錮焉　共王是時十二嵗<lb/>
耳而其語何明且盡也使復有若子文孫叔敖者輔之<lb/>
豈其有鄢陵之失哉　共王之言如此而子重子反殺<lb/>
巫臣之族而分其室致巫臣怨二子而謀害楚國不能<lb/>
<pb n="KR3j0076_WYG_010-2a"/>
禁之何哉盖明者必貴濟之以斷使漢昭帝能辨上書<lb/>
者之詐而不能去盖主上官桀則亦無救于國家之禍<lb/>
也已<lb/>
三年以君之靈<hi>至</hi>所以報也　其為言也文而有禮忠<lb/>
而能力一句一字皆有義理次第<lb/>
次及于事　文公之伯也先軫自下軍佐為中軍帥惟<lb/>
尚徳也靈公以後從政者不尚徳而以次及焉宜乎其<lb/>
不競矣<lb/>
<pb n="KR3j0076_WYG_010-2b"/>
此行也君為婦人之笑辱也寡君未之敢任　卻克人<lb/>
臣也猶必報其一笑之辱今當兩君相見而反其惡聲<lb/>
以辱與國之君其能堪乎且又蔑己之君也至于錡而<lb/>
亡焉幸矣<lb/>
六年說欲襲衛　衛有一卿一大夫同在行間而說乃<lb/>
欲襲之不惟棄信亦多見其不智矣<lb/>
晉人謀去故綘　晉因梁山崩而懼故遷都以厭之<lb/>
七年吳伐郯郯成　通吳本欲以敝楚而中國先被其<lb/>
<pb n="KR3j0076_WYG_010-3a"/>
害矣伐郯者黄池之漸也<lb/>
爾以讒慝貪惏事君　讒慝貪惏有一于此皆足以亡<lb/>
人之國况兼之乎是故楚任子重子反而失伯任子常<lb/>
無極而亡郢<lb/>
十四年宣伯如齊逆女稱族尊君命也僑如以夫人婦<lb/>
姜氏至自齊舍族尊夫人也　凡大夫有事于境外皆<lb/>
稱族所以尊君命固不在此僑如以夫人婦姜氏至自<lb/>
齊非舍族也䝉上逆女之文也所以尊夫人亦不在此<lb/>
<pb n="KR3j0076_WYG_010-3b"/>
十五年㑹于戚討曹成公也執而歸諸京師　負芻殺<lb/>
太子而自立弑君之賊也晉侯率諸侯以討之何患罪<lb/>
人之不得乃同盟于戚使得列于㑹而誘執之晉侯于<lb/>
是乎失政刑矣書晉侯咎其昧討賊之義而惟逞一己<lb/>
之威福也<lb/>
十六年其行速過險而不整　其行速魏武帝之追漢<lb/>
昭烈也過險而不整夏王之救東都也<lb/>
六月晉楚遇于鄢陵　楚欲及東師之未至而戰其行<lb/>
<pb n="KR3j0076_WYG_010-4a"/>
速故晉師方臨鄭而相遇<lb/>
楚晨壓晉軍而陳<hi>至</hi>陳于軍中而疏行首　邲之役楚<lb/>
乗晉之不備而晉潰晨壓其軍而陳亦掩其不備使之<lb/>
欲進不可爭退必亂也邲之戰中軍下軍皆潰欒書下<lb/>
軍帥也楚人狃而易之其謀若曰如此書又不知所為<lb/>
也已成陳以當之楚先為奪氣矣<lb/>
文子執戈逐之　觀後欒書怨卻至則文子之逐宣子<lb/>
其識逺矣不在其位而露才揚已無補于國而咎怨及<lb/>
<pb n="KR3j0076_WYG_010-4b"/>
身可矣乎<lb/>
楚子登巢車以望晉軍　壓壘故可望且彼此聞囂聲<lb/>
陳而不整軍而不陳皆在目也<lb/>
子以君免我請止乃死楚師薄于險　鄭敗而其君先<lb/>
遁楚人顧之遂莫有鬭心而退故薄于險而反為晉所<lb/>
乗也季梁有言偏敗衆乃擕矣<lb/>
王曰天敗楚也夫余不可以待乃宵遁　楚師猶未其<lb/>
敗而王遽遁者二卿相惡子重因子反之醉與王俱遁<lb/>
<pb n="KR3j0076_WYG_010-5a"/>
以幸其敗也王及令尹既遁而師有不胥潰者乎<lb/>
十八年孤始願不及此<hi>至</hi>神之所福也　悼公初入其<lb/>
氣象極似漢文帝朱子謂數語便有操有縱<lb/>
齊為慶氏之難<hi>至</hi>使嗣國氏禮也　齊之有慶克猶魯<lb/>
之有僑如也僑如搆季孟于晉有卻犫為之主而魯卒<lb/>
出而盟之齊則國佐被殺髙無咎鮑牽則且逐慶克雖<lb/>
死慶封反因以得政其右滛人也若是豈非魯猶重禮<lb/>
教而齊風俗大壊不之恥耶<lb/>
<pb n="KR3j0076_WYG_010-5b"/>
襄三年孟獻子相公稽首　仲孫不能守周公之典以<lb/>
尊其君而稽首于大國又不能以禮拒大國之求而請<lb/>
屬鄫以供命其不逮鄭子産逺矣其平日之言行時合<lb/>
于道而謂之社稷臣則未也<lb/>
與之禮食　禮食盖儀禮所謂公食大夫禮也<lb/>
四年魏綘曰諸侯新服<hi>至</hi>無乃不可乎　晉方有事于<lb/>
中原而無終逺在東北若用師焉楚爭陳鄭鞭長不及<lb/>
也故姑事羈縻盖莊子一時之權計而後王㢲懦者乃<lb/>
<pb n="KR3j0076_WYG_010-6a"/>
用為口實何哉况戎先納賂以請和亦與屈中國以事<lb/>
外夷者異矣<lb/>
五年王使王叔陳生愬戎于晉<hi>至</hi>言王叔之貳于戎也<lb/>
晉新和諸戎將與楚爭陳鄭又無以謝王之愬故以貳<lb/>
于戎誣使人使王慙而自止且堅諸戎之心也<lb/>
六年司武而梏於朝難以勝矣<hi>至</hi>亦逐子蕩　勝字當<lb/>
讀平聲以為不勝任而逐之也亦逐子蕩子罕之言謂<lb/>
亦宜逐也<lb/>
<pb n="KR3j0076_WYG_010-6b"/>
九年吾聞之宋災於是乎知有天道　晉侯所聞盖相<lb/>
傳之恒言<lb/>
姜曰亡是於周易　當以亡是絶句言無是理也<lb/>
我實不徳<hi>至</hi>何恃于鄭　武子之言宏逺不迫猶有王<lb/>
臣氣象<lb/>
輸積聚以貸　晉饑故各輸其積以貸<lb/>
十年晉荀偃士匄請伐偪陽而封宋向戍焉　㑹吳者<lb/>
欲分楚之力以爭鄭也乃無故而興得已之役以徇中<lb/>
<pb n="KR3j0076_WYG_010-7a"/>
行偃范匄之請晉君親在行間曾不以勤而無所為懼<lb/>
何哉盖悼公之為君也量有餘而略不足以濟之乗厲<lb/>
公之後于世臣大族欲以徳禮柔而服焉而不知過于<lb/>
寛假則上下之分不肅久將專命而無所忌威權日以<lb/>
下移矣<lb/>
初子駟為田洫　子産為政田有封洫亦因子駟之故<lb/>
而修之<lb/>
欒黶曰逃楚晉之恥也<hi>至</hi>我將獨進　欒黶違帥先進<lb/>
<pb n="KR3j0076_WYG_010-7b"/>
而晉君不問棫林之役棄命先歸以辱社稷彼固以為<lb/>
恒矣黶之汰悼公成之也<lb/>
十一年鄭人賂晉侯以師悝<hi>至</hi>女樂二八　晉楚爭鄭<lb/>
三駕乃定諸侯道敝悼公乃不深惟招擕懐逺之道茍<lb/>
焉私享其重賂是勤諸侯以黷貨也至是而悼公之志<lb/>
荒矣<lb/>
子教寡人和諸戎狄以正諸華　惟欲正諸華故和戎<lb/>
以壹其力而豈竭諸華之有以媚戎狄哉<lb/>
<pb n="KR3j0076_WYG_010-8a"/>
十二年莒人伐我東鄙圍台季武子救台遂入鄆　莒<lb/>
圍台武子乗其虛以入鄆即圍魏救趙之智也<lb/>
十四年晉侯舍新軍禮也<hi>至</hi>故舍之　晉侯之舍新軍<lb/>
以二子之弱也非知其僣而革之也盖其入國之初修<lb/>
舉廢墜政令雖若可觀而權之下移者不能復收之以<lb/>
歸于上故限于世及之例寧廢新軍而不敢選于大夫<lb/>
之中舉其賢者以使為卿至此則六卿之勢一定而不<lb/>
可變矣觀其嘉魏莊子之功賞以金石之樂而緜上之<lb/>
<pb n="KR3j0076_WYG_010-8b"/>
蒐僅從新軍以次佐下軍而已亦不能如文公之用原<lb/>
軫也夫撥亂反治茍無非常之才其力固難以及逺也<lb/>
晉侯問衛故於中行獻子<hi>至</hi>謀定衛也　孫林父甚善<lb/>
晉大夫而荀偃親嘗弑君者也其不欲伐衛固宜吾異<lb/>
乎悼公欲繼文襄之烈身為盟主同姓之國有出其君<lb/>
者不以為己恥乃偷一時之安納邪臣之說墮冠履之<lb/>
義身殁而公室遂卑有以開其漸矣<lb/>
范宣子假羽毛於齊而弗歸齊人始貳　楚之不能與<lb/>
<pb n="KR3j0076_WYG_010-9a"/>
晉爭成於子卒之侵欲也而士匄復蹈之及為政而又<lb/>
重諸侯之幣晉雖欲不失伯得乎<lb/>
十六年以寡君之未禘祀　時晉亦僣用禘祀之禮<lb/>
十九年范宣子言于晉侯以其善於伐秦也　錄子蟜<lb/>
伐秦之善所以彰欒黶先歸之惡也于是士匄將逐盈<lb/>
矣<lb/>
士子孔亦相親也　士石經宋本皆作二<lb/>
二十三年晉將嫁女于吳　晉侯内有四姬而已亦嫁<lb/>
<pb n="KR3j0076_WYG_010-9b"/>
女于吳其違禽獸不逺矣<lb/>
初臧宣叔娶于鑄<hi>至</hi>乃立臧為　臧紇以少凌長為臧<lb/>
氏後及欲成季孫之邪心廢長立少遂失守宗祧豈非<lb/>
君以此始亦必以終乎<lb/>
二十五年趙文子為政令薄諸侯之幣而重其禮　范<lb/>
滅趙興基于此矣<lb/>
自今以往兵其少弭矣　弭兵則威削于外晉所以有<lb/>
黄池之羞民附于内趙所以能興晉陽之甲<lb/>
<pb n="KR3j0076_WYG_010-10a"/>
晉人問陳之罪　鄭伯之請伐陳在范宣子為政之日<lb/>
今新易趙武故復詰問陳以何罪見伐<lb/>
故不書其族言違命也　不書其族䝉上㑹諸大夫之<lb/>
文也<hi>二十七年</hi>
伯有賦鶉之賁賁<hi>至</hi>非使人之所得聞也　伯有憤于<lb/>
晉執衛侯鄭伯為請而不獲命必待納衛姬而後釋之<lb/>
故賦鶉賁以刺趙武言誰執晉政而不辨姓也趙武恥<lb/>
之故若不知其刺晉而謂伯有自誣其上<lb/>
<pb n="KR3j0076_WYG_010-10b"/>
崔之薄慶之厚也　及期而厚者亦亡矣殆天討弑君<lb/>
之賊而使自相殘也<lb/>
遂滅崔氏　崔氏滅于九月慶氏即滅于明年之十一<lb/>
月<lb/>
二十九年公在楚釋不朝正于廟也　書公在楚傷天<lb/>
下之無伯也<lb/>
三十年無欲實難<hi>至</hi>邑將焉往　趙子直不知此義<lb/>
子産是以惡其為人也使次己位　使次己位滿其欲<lb/>
<pb n="KR3j0076_WYG_010-11a"/>
也<lb/>
泰侈者因而斃之　法不嚴則制度徒為文具而不得<lb/>
行也<lb/>
子産請其田里三年而復之　三年而復之但欲其勿<lb/>
撓己政不為己甚所以安巨室也<lb/>
三十一年滕成公來會𦵏　魯既留楚㑹𦵏復尤而效<lb/>
之時無伯主則小大轉相役而已<lb/>
繕完葺墻　繕完李涪刋誤云當作繕宇<lb/>
<pb n="KR3j0076_WYG_010-11b"/>
不立是二王之命也<hi>至</hi>雖有國不立　觀狐庸之言則<lb/>
夷昧將背前約而以位私其子如宋趙普豈容再誤之<lb/>
情矣僚之立非衆所戴也宜其啟光之爭以揖讓始之<lb/>
而以簒弑終之歟<lb/>
昭四年鄭子産作邱賦　並從晉楚國用不足子産賢<lb/>
者豈得已乎<lb/>
六年士匄相士鞅逆諸河　士匄董遇王肅本皆作王<lb/>
正疏云不當取士鞅之父同姓名而為之介<lb/>
<pb n="KR3j0076_WYG_010-12a"/>
七年夢周公祖而行　周公祖以道之雖鬼神亦無如<lb/>
蠻夷之横矣然則有能攘之以安中國者豈非文武周<lb/>
公所式慿乎是故夫子未嘗不偉桓文之績也<lb/>
十三年乃並徴㑹告于吳　楚圍既死乃敢徴㑹于諸<lb/>
侯盖政在私門志不在于修伯業也告于吳謀因楚國<lb/>
未定而弱之<lb/>
子産爭承　貢之無藝不得已而取諸邱賦爭承庶乎<lb/>
得以寛民力焉而竟不及改也故制國用者必先正君<lb/>
<pb n="KR3j0076_WYG_010-12b"/>
而善俗<lb/>
魯事晉何以不如夷之小國<hi>至</hi>吾豈無大國　自昭以<lb/>
前其辭命猶皆有三代禮義之風至此則惟以利害相<lb/>
哃喝流而為戰國縱横之術矣<lb/>
十五年忘經而多言舉典將焉用之　多言舉典而樂<lb/>
憂習儀已亟而不慼末盛本撥適長亂亡而已<lb/>
十六年昔我先君桓公<hi>至</hi>敢私布之　昔我桓公一段<lb/>
借商人之質誓以諷晉卿不當匄奪于小國<lb/>
<pb n="KR3j0076_WYG_010-13a"/>
十七年天子失官學在四夷　石經作天子失官官學<lb/>
在四夷<lb/>
十九年若大城城父而寘太子焉<hi>至</hi>故太子建居于城<lb/>
父　二五之出三公子也動以啟土無極之出太子動<lb/>
以得天下小人之言如一轍<lb/>
二十一年而不能送亡君　孫毓以送亡絶句<lb/>
二十三年胡沈之君幼而狂<hi>至</hi>楚必大奔　即鄭子元<lb/>
所以敗王師<lb/>
<pb n="KR3j0076_WYG_010-13b"/>
吳太子諸樊入<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>　諸樊二字當誤<lb/>
二十五年吾聞文武之世　文武宋大字本作文成<lb/>
二十六年王子朝使告于諸侯曰<hi>至</hi>亦唯伯仲叔季圖<lb/>
之　周之典籍皆歸子朝故其辭有承平之風其爾雅<lb/>
勝于呂相之絶秦也<lb/>
攜王奸命<hi>至</hi>則是兄弟之能率先王之命也　歴舉攜<lb/>
王頽帶以指斥敬王<lb/>
二十八年吾懲舅氏矣　懲舅氏言其種之不宜子也<lb/>
<pb n="KR3j0076_WYG_010-14a"/>
古者妾媵皆其姪娣注以為嫌母氏性不曠盖因不使<lb/>
叔虎之母之文<lb/>
定元年春王　未踰年而改元不正之大者是以經文<lb/>
定無正月<lb/>
五年子西問髙厚焉　石經髙厚下有大小二字<lb/>
六年君將以文之舒鼎成之昭兆定之鞶鑑　衛為狄<lb/>
滅大路少帛掃地無遺故言宗器自文公始<lb/>
鄭于是乎伐馮滑胥靡負黍狐人闕外　子太叔始卒<lb/>
<pb n="KR3j0076_WYG_010-14b"/>
而鄭遽為不道至此<lb/>
九年陽虎欲勤齊師也<hi>至</hi>已于是奮其詐謀　田常以<lb/>
此智代齊<lb/>
十年公㑹齊侯于祝其實夾谷　此篇叙事于孔子皆<lb/>
稱名君在㑹故也<lb/>
使公若為郈宰<hi>至</hi>齊人乃致郈　費屢叛至是郈亦叛<lb/>
矣墮費墮郈皆因勢利導之也二子所謂遊其術中而<lb/>
不悟者羅氏既盡殺其牙兵而悔亦猶是也<hi>朱子語類論此事亦</hi>
<pb n="KR3j0076_WYG_010-15a"/>
<hi>爾亦引羅紹威事為詞</hi>
十三年使師伐晉將濟河<hi>至</hi>乃伐河内　孟逹以此亡<lb/>
盖司馬懿之師在外與此固懸殊也<lb/>
哀七年以吳為無能為也　以吳為無能為句為伐邾<lb/>
起本<lb/>
十二年盟所以周信也<hi>至</hi>亦可寒也　吳本蠻夷太宰<lb/>
又小人也不可喻以禮教故子貢景伯皆詭其辭以止<lb/>
之若對季札伍員當改命矣<lb/>
<pb n="KR3j0076_WYG_010-15b"/>
十五年成叛于齊　至是而成亦叛所謂五世希不失<lb/>
於是乎有朝聘而終以尸將事之禮<hi>至</hi>無乃不可乎<lb/>
吳人不欲以尸入惡其凶也故以不許奉尸將命則是<lb/>
吳人先以凶禮自處折之<lb/>
二十二年越滅吳　闔廬之殪力已竭于入楚也夫差<lb/>
之亡力已斃于勝齊也越適乗之耳天下未有能以獨<lb/>
力拔一國者也<lb/>
　義門讀書記卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>義門讀書記卷五十五</head> <lb/>
    <p>
<pb n="KR3j0076_WYG_055-1a"/>
欽定四庫全書<lb/>
　義門讀書記卷五十五<lb/>
　　　　　　　　　　翰林院侍讀學士何焯撰<lb/>
　　杜工部集<lb/>
哭嚴僕射歸櫬老親如宿昔　慰之也<lb/>
部曲異平生　弔之也　公在嚴幕府多規切之詞釋<lb/>
悶諸篇亦似恨知已不盡及公薨而代之者乃至不復<lb/>
可與共事故有遺後追慟及諸將八哀等詩也<lb/>
<pb n="KR3j0076_WYG_055-1b"/>
宴戎州楊使君東樓　起句竒絶<lb/>
重碧拈春酒一連　方云妙絶今古山谷八句詩皆出<lb/>
於此按黄山谷在戎州有廖致平送緑荔枝詩誰能同<lb/>
此絶勝味惟有老杜東樓詩正謂此也<lb/>
渝州候嚴六侍御不到先下峽船經一柱觀　先下峽<lb/>
留眼共登臨　仍收轉待字<lb/>
撥悶纔傾一盞即醺人　已呼起霑脣<lb/>
乗舟取醉非難事一連　但使酒能解憂即三峽驚濤<lb/>
<pb n="KR3j0076_WYG_055-2a"/>
犯險往來可以不計視此非難則悶之難撥可知也無<lb/>
窮鬱結偏似興㑹飛騰公詩作用所以微也<lb/>
已辦青錢防僱直　防猶備也言或以備撥悶之一法<lb/>
耳<lb/>
聞高常侍亡<hi>忠州作</hi>　此詩有痛有刺生不能致君死<lb/>
亦但修文地下耳詩名獨步别無功業可紀故曰虛歴<lb/>
也<lb/>
致君丹檻折　言已因救房相而貶於外遂不復與高<lb/>
<pb n="KR3j0076_WYG_055-2b"/>
相見也金華瞬失祗益吾悲惟獨步詩名長在天地間<lb/>
高之不死或在於此痛惜而兼以慰之也<lb/>
宴忠州使君姪宅　通篇言汝雖貧富不相恤吾自以<lb/>
同姓故自須聊一過汝倘汝謂區區一飽便可牽率老<lb/>
夫則殊不然也　落句須合題龍興寺所居院壁一篇<lb/>
觀之<lb/>
禹廟雲氣生虛壁一連　疏鑿三巴萬古如在腹聯寫<lb/>
得神靈颯至<lb/>
<pb n="KR3j0076_WYG_055-3a"/>
題忠州龍興寺所居院壁　七句皆寺居之由忠州使<lb/>
君乃公從子而莫能為南道主人題詩以深責之<lb/>
淹泊仍愁虎　兼刺其無善政<lb/>
深居頼獨園　指龍興寺<lb/>
旅夜書懐細草微風岸　已領獨字<lb/>
星垂平野濶　頂獨字岸字<lb/>
月湧大江流　顧檣字　二句只是汗漫黏天寫來雄<lb/>
渾生動乃爾　劉孝綽月半夜泊鵲尾詩月光隨浪動<lb/>
<pb n="KR3j0076_WYG_055-3b"/>
山影逐波流<lb/>
官應老病休　許身稷契曾犯龍鱗豈等浮華未應漂<lb/>
蕩然非君之恩禮獨遺元從之外自縁老病合就屛退<lb/>
耳<lb/>
天地一沙鷗　應獨字　此又似揚子所云譬若江湖<lb/>
之雀勃解之鳥乗雁集不為之多䨇鳬飛不為之少也<lb/>
别常徴君　忠州詩<lb/>
此别淚相忘　淚相忘猶言至哀無淚欲其細作行者<lb/>
<pb n="KR3j0076_WYG_055-4a"/>
知終不得相見但望悉其起居動靜也<lb/>
十二月一日三首第三首即看燕子入山扉二句　發<lb/>
端反對親知見靣<lb/>
贈崔十三評事公輔　此乃夔州詩頗不拘常格其實<lb/>
近體也或編古詩中非是<lb/>
黠吏因封已一連　謂掊剋在位賢者屛棄<lb/>
氷壺動瑶碧　起渇字<lb/>
還思霧一披以下　所謂宗族交逰光寵也<lb/>
<pb n="KR3j0076_WYG_055-4b"/>
長江二首第一首衆水會涪萬　江之源<lb/>
歸心異波浪二句　言歸路為所梗徒若江水之飛翻<lb/>
用反筆最妙　江間波浪兼天湧當即用此二句箋之<lb/>
第二首浩浩終不息　江之委　合源委觀之恰醒出<lb/>
長字品彚只選此篇便屬不解詩也　結句接上二字<lb/>
不可曉<lb/>
承聞故房相公靈櫬自閬州啓殯歸塟東都有作二首<lb/>
第一首一德興王後　歎歸葬不出肅宗哀榮之典至<lb/>
<pb n="KR3j0076_WYG_055-5a"/>
代宗始下也後謂興王之後人　落句謂前在閬州别<lb/>
房墓也<lb/>
第二首風塵終不解一連　房相一生志在興復今旅<lb/>
櫬所經但見江漢之朝宗未解風塵之澒洞其有没而<lb/>
猶視者乎<lb/>
盡哀知有處二句　言已不能返東都也<lb/>
將曉二首第二首落月去清波　去字百錬曉色既啟<lb/>
波中月影漸微若作失字便味短<lb/>
<pb n="KR3j0076_WYG_055-5b"/>
歸朝日簪笏　以早朝暗收曉字<lb/>
懐錦水居止二首第一首猶聞蜀父老一連　驚懼子<lb/>
弟憂患父老蜀民亦不堪命而煽亂所恃上皇西幸時<lb/>
稍稍遺澤足係屬其心或不至遂畔其子耳<lb/>
逺逗錦江波　逗字改投字　爾止嘗與予論詩中逗<lb/>
字今人有作動字用者非此本逗留之逗逗止也但此<lb/>
處逗字未知何義按韻㑹引集韻逗或作投合也<lb/>
第二首錦城曛日黄　言烟火之多也<lb/>
<pb n="KR3j0076_WYG_055-6a"/>
子規　后山云此等語盖不從筆墨畦徑中來其所鎔<lb/>
裁殆有造化也<lb/>
眇眇春風見　含傍人<lb/>
蕭蕭夜色凄　含愁聽<lb/>
南楚正月蜂相見一連　頂異字切早早　篔谷云相<lb/>
見共聞起下離羣<lb/>
杖藜妨躍馬　覆裝字<lb/>
寄岑嘉州<hi>州據蜀江外</hi>　夔州詩<lb/>
<pb n="KR3j0076_WYG_055-6b"/>
不見故人十餘年二句　岑之為補闕公所舉也公流<lb/>
落西南不一言之於朝出守又不遣人迎致此篇盖㣲<lb/>
諷之<lb/>
泊船秋夜經春草二句　見其留之久也<lb/>
眼前所寄選何物二句　言若我窮者但能致書以伸<lb/>
十年意見之誠而已岑則豈宜徒爾乎<lb/>
移居䕫州郭　中二連方是清新生動一别一就若送<lb/>
若迎<lb/>
<pb n="KR3j0076_WYG_055-7a"/>
農事聞人説　伏土平<lb/>
山光見鳥情　伏石斷　飛鳥亦投山豁處也<lb/>
且就土㣲平　就字對上别字若送若答<lb/>
船下夔州郭宿雨濕不得上岸别王十二判官　無對<lb/>
屬㾗<lb/>
石瀬月娟娟　先作上岸之勢<lb/>
勝地石堂烟　望王所居　烟字含濕意<lb/>
柔櫓輕鷗外　補出下字<lb/>
<pb n="KR3j0076_WYG_055-7b"/>
崔評事弟許相迎不到應慮老夫見泥雨怯出必愆佳<lb/>
期走筆戲簡午時起坐自天明　言坐而復起起而復<lb/>
坐自天明待至午時也<lb/>
浮雲不負青春色一連　見愆期在崔<lb/>
身過花間霑濕好　何但不怯而已<lb/>
宿江邉閣　用仲言句<lb/>
夜宿西閣曉呈元二十一曹長城暗更籌急一連　役<lb/>
夫苦寒則促其更籌冀其將旦而得息而雲氣濃厚轉<lb/>
<pb n="KR3j0076_WYG_055-8a"/>
益隂晦起句妙得神理<lb/>
稍通綃幕霽一連　頂微字<lb/>
西閣口號　三四清新<lb/>
西閣雨望逕添沙靣出一連　言始得水落可通往來<lb/>
不憶又值滂沱也<lb/>
不離西閣二首第一首地偏應有瘴　頂非時<lb/>
臘近已含春　頂冷色　月令臘在孟冬即俗所謂小<lb/>
春<lb/>
<pb n="KR3j0076_WYG_055-8b"/>
失學從愚子一連　一開一合自難自解生出落句<lb/>
第二首　既無計離此因而稍以西閣之勝遣心人今<lb/>
已成故亭勝事經目方自此始也<lb/>
江雲飄素練一連　妙在一氣<lb/>
滄海先迎日　西字<lb/>
銀河倒列星　閣字<lb/>
西閣三度期大昌嚴明府同宿不到　言問子肯來乃<lb/>
期同宿不到則負在嚴也起五字曲折之至<lb/>
<pb n="KR3j0076_WYG_055-9a"/>
今疑索故要　言今夕宜可取必故約也<lb/>
匣琴虛夜夜　切三度<lb/>
金吼霜鐘徹　朝朝<lb/>
花催蠟炬銷　夜夜　二句寫負約入神<lb/>
早鳬江檻底　早鳬切明府江檻切西閣<lb/>
䨇影漫飄颻　仍望其到<lb/>
閣夜　西閣夜也窮隂稍開又見兵象急景相催復起<lb/>
惡聲　此詩言孑遺有幾復聞戰伐大兵仍嵗農桑盡<lb/>
<pb n="KR3j0076_WYG_055-9b"/>
廢冬無儲粟僅有存者不受徴發之夷獠以漁樵取給<lb/>
世運若此夜何時旦然天心厭亂則雖正順如卧龍雄<lb/>
武如躍馬亦空歸黄土但未知國家連續天命者人事<lb/>
如何徒使我憑閣注望依依不能自已竟寂寥無足聳<lb/>
人觀聽猶然兵象充塞宇宙也<lb/>
西閣夜　楊云首二句將夜第三初夜第四已夜第五<lb/>
夜深逺聞行夜時危既已驚心靜聽號寒民窮又恐煽<lb/>
變盗賊猶存赤子無告故不免百憂交集遂為展轉申<lb/>
<pb n="KR3j0076_WYG_055-10a"/>
旦矣<lb/>
恍惚寒山暮二句　蒼然暮色自逺而至非髙閣則不<lb/>
見也<lb/>
山虛風落石　興起所聞守禦之苦<lb/>
擊柝可憐子二句　擊柝禦暴處處戒嚴也　村曰何<lb/>
處遥聞有此村也無衣之悲則又從寒字埋根<lb/>
時危關百慮二句　言從前驅民而為盗後復假盗以<lb/>
剝民葢有難以斥言者故不得已仍致憤於盗也<lb/>
<pb n="KR3j0076_WYG_055-10b"/>
瀼西寒望朝光切太虛　自西望<lb/>
瞿塘春欲至　醒寒字<lb/>
入宅三首第一首花亞欲移竹一連　拈初入生動<lb/>
第二首水生魚復浦一連　水生雲暖頂春歸　復注<lb/>
音腹與臍暗對<lb/>
半頂梳頭白　半頂妙言頭已秃也<lb/>
相看多使者二句　應亂後未還<lb/>
第三首吾人淹老病一連　老病淹留乃不得已非卜<lb/>
<pb n="KR3j0076_WYG_055-11a"/>
居貿名附才人之故蹟也<lb/>
赤甲　呉體<lb/>
笑接郎中評事飲二句　言致主無路聊用杜康解憂<lb/>
故非率真自放忘其可以增疾也落句反言之<lb/>
卜居　言豈惟此生欲歸將待化鶴正恐子孫長流落<lb/>
三峽似桃源中人矣故吟望尤切也<lb/>
莫春題瀼西新賃草堂五首第一首哀傷不在兹　哀<lb/>
傷為戰伐不定不在無家乆客<lb/>
<pb n="KR3j0076_WYG_055-11b"/>
第二首　畏人旅食竄身窮僻起連言非求安擇地也<lb/>
全生麋鹿羣　雖友麋鹿尚見干戈<lb/>
畏人江北草　草比小人<lb/>
旅食瀼西雲　石為雲根言石田不可耕也<lb/>
萬里巴渝曲二句　巴渝曲言峽中三年之内無日不<lb/>
聞徴發也<lb/>
第三首　起連是暮景<lb/>
乾坤一草亭　草堂在此篇㸃出　已蒼云言乾坤之<lb/>
<pb n="KR3j0076_WYG_055-12a"/>
大止有一草堂非以天地為圍幕按草堂尚屬新賃所<lb/>
謂世亂一身多也<lb/>
細雨荷鋤立　暮春<lb/>
江猿吟翠屛　與哀歌相答　落句山谷多效之冉冉<lb/>
老至身世飄零幾將為農没世故因暮春興感也<lb/>
第四首　起連言我自無能非我君少恩而致我躬耕<lb/>
力食也<lb/>
王臣未一家　共屬王臣尚為敵國故尤可憤歎耳<lb/>
<pb n="KR3j0076_WYG_055-12b"/>
所悲者亂靡有定未為一家若我生有涯非所深悲也<lb/>
應哀傷不在兹句<lb/>
第五首欲陳濟世䇿二句　濟世䇿湏北歸而陳於天<lb/>
子之前今淹留使府且以尚書郎老矣即下所謂風逆<lb/>
羽毛傷也但嘗陪鴛鷺猶搆豺虎不覺躑躅感憤耳<lb/>
落日悲江漢　自歎朝宗無期也<lb/>
園　清新<lb/>
豎子至樝梨且綴碧　襯熟字<lb/>
<pb n="KR3j0076_WYG_055-13a"/>
山風猶滿把　神來　此等句後人更不能到<lb/>
野露及新嘗　嘗字即呼起欲寄<lb/>
提攜日月長　日月二字妙與風露映帶長字又妙與<lb/>
猶字及字呼應<lb/>
示獠奴阿段　起句山木蒼蒼伏虎豹羣落日曛起入<lb/>
夜第二句竹竿裊裊伏餘瀝細泉分伏爭字<lb/>
傳聲一注濕青雲　顧源字<lb/>
怪爾常穿虎豹羣　顧㝷字<lb/>
<pb n="KR3j0076_WYG_055-13b"/>
秋野五首第五首大江秋昜盛　傑句<lb/>
徑隱千重石一連　說留滯寫得乃爾新麗<lb/>
溪上　幽秀<lb/>
古苔生迮地　地濶故迮處生苔<lb/>
秋竹隱疎花　人稀故隱處藏花<lb/>
西江使船至二句　自道所以不願深居必在溪上之<lb/>
故<lb/>
樹間　六句間寫得妙<lb/>
<pb n="KR3j0076_WYG_055-14a"/>
交柯低几杖　間字妙<lb/>
滿嵗如松碧　柯字<lb/>
同時待菊黄　實字<lb/>
幾廻霑葉露二句　收婆娑又即從上待字打轉<lb/>
課小豎鉏斫舍北果林枝蔓荒穢淨訖移床三首第一<lb/>
首背堂資僻逺　舍北<lb/>
洩雲髙不去　惟洩雲不去則下皆淨訖也<lb/>
第二首　前四句妙是鉏斫後語<lb/>
<pb n="KR3j0076_WYG_055-14b"/>
全身學馬蹄　莊子馬蹄篇也<lb/>
吟詩坐廻首　移床<lb/>
第三首日斜魚更食一連　是眼前無俗物魚鳥皆來<lb/>
親人也日斜客散互文見意<lb/>
寒水光難定　為風多也與第六一穿非死對也<lb/>
寒雨朝行視園樹清霜殺氣得憂虞　收足寒雨<lb/>
衰顔更覓藜床坐行視<lb/>
季秋江村逺遊雖寂寞二句　坡翁九死南荒吾不恨<lb/>
<pb n="KR3j0076_WYG_055-15a"/>
兹遊竒絶冠平生分明學此却覺㾗迹少味逺遊只已<lb/>
事投荒不恨是以君命為戲也<lb/>
小園問俗營寒事　應本是楚人家<lb/>
自瀼西荆扉且移居東屯茅屋四首第三首柴荆即有<lb/>
焉　亦押語助以四首成章得用長詩中句法<lb/>
解䌫不知年　應見一川<lb/>
東屯月夜　題是月夜然非玩月乃徹夜不寢見其升<lb/>
復見其落耳不寢由於愁然觸於風㸃愁字在中間以<lb/>
<pb n="KR3j0076_WYG_055-15b"/>
風字襯托兜裏細巧無匹<lb/>
抱疾漂萍老二句　從東屯起伏愁字之根<lb/>
青女霜楓重　領天寒<lb/>
黄牛峽水喧　入風字<lb/>
泥留虎鬬迹　中藏風字風從虎迹則因月皎而見也<lb/>
喬木澄虛影　月中帶風<lb/>
數驚聞雀噪二句　上句風中見月數驚暫睡起下不<lb/>
成寢<lb/>
<pb n="KR3j0076_WYG_055-16a"/>
日轉東方白　收月字<lb/>
風來北斗昬　出風字<lb/>
無夢寄歸魂　收足漂萍　魂亦難寄則此身漂萍愁<lb/>
苦不言可知舉夜以見日也<lb/>
從驛次草堂復至東屯二首第一首非㝷戴安道　以<lb/>
船襯馬<lb/>
峽險風烟僻二句　既避峽險又看橘柚是所以借馬<lb/>
之故<lb/>
<pb n="KR3j0076_WYG_055-16b"/>
築塲看歛積　收轉歸田<lb/>
第二首山家蒸粟暖一連　義興風景頗相似<lb/>
刈稻了咏懐　草堂本此篇編於自瀼西荆扉移居東<lb/>
屯茅屋四首之後後四句即以終前移居之意非與前<lb/>
四句了不相關也<lb/>
寒風疎落木　刈稻之時<lb/>
旭日散鷄豚　刈了之景<lb/>
野哭初聞戰　起無家句<lb/>
<pb n="KR3j0076_WYG_055-17a"/>
樵歌稍出村　抱落木<lb/>
作客信乾坤　信乾坤與空雲水對　此詩上四句刈<lb/>
稻了下四句咏懐<lb/>
上白帝城江流思夏后　比祖宗開創之功<lb/>
風至憶襄王　比明皇淫荒之釁<lb/>
老去聞悲角一連　真有不見太平之痛<lb/>
公孫初恃險二句　却又轉言公孫躍馬意雖長而甚<lb/>
蹷促吾又何為而不見賊平哉<lb/>
<pb n="KR3j0076_WYG_055-17b"/>
上白帝城二首第一首天欲今朝雨　頂變字<lb/>
山歸萬古春　頂新字<lb/>
八陣圖遺恨失吞吳　遺恨謂不能制先主之東伐<lb/>
謁先主廟　䕫州詩以此種為極山谷不能至也　可<lb/>
配謝元暉武昌故城詩<lb/>
乗時各有人　各有人三字直呼後半孰字<lb/>
力侔分社稷　起復漢一連<lb/>
志屈偃經綸　起雜耕一連<lb/>
<pb n="KR3j0076_WYG_055-18a"/>
雜耕心未已　伏雄圖屯<lb/>
錦江元過楚　頂伯氣歇<lb/>
虛簷交鳥道　頂空山<lb/>
枯木半龍鱗　頂舊俗<lb/>
竹送清溪月二句　含換字新字<lb/>
孰與關張並一連　反覆咏歎非先主天授雖有諸葛<lb/>
亦孰能任之不二以共濟大業使乗時立功乎<lb/>
應天才不小一連　言外見我既風塵揺落不知當世<lb/>
<pb n="KR3j0076_WYG_055-18b"/>
亦有才如武侯之人堪憂國之寄者乎<lb/>
遲暮堪帷幄一連　堪字乃公自謙語與且字對　堪<lb/>
猶言恐不堪也其謙也正其任也曰且者且以待時㑹<lb/>
也<lb/>
向來憂國淚二句　又言此區區效忠之心終不能忘<lb/>
惜乎寂寞至今耳　寂寞二字結束揺落風塵飄零遲<lb/>
暮<lb/>
白鹽山　破題已暗起白字<lb/>
<pb n="KR3j0076_WYG_055-19a"/>
刻畫竟誰傳　略㸃鹽字却不纎巧<lb/>
灔澦堆巨積水中央　積注作石當如吳本作積為是<lb/>
亦沙堆也<lb/>
江寒出水長　公詩善押長字<lb/>
灔澦江天漠漠鳥雙去一連　除是鳥飛得過况又風<lb/>
雨蛟龍雜然助其險阻耶<lb/>
白帝高江急峽雷霆鬬　頂雨翻<lb/>
翠木蒼藤日月昏　頂雲出<lb/>
<pb n="KR3j0076_WYG_055-19b"/>
白帝城最高樓　城當雲頂日漾江中慘淡變幻弱水<lb/>
無力猶隨江流朝宗歎息我老獨不能出峽也<lb/>
扶桑西枝封斷石　切最高　二泉云以西言東　封<lb/>
斷石亦壅塞之意<lb/>
弱水東影隨長流　二泉云以東言西<lb/>
泣血迸空廻白頭　迸空藏最高<lb/>
白帝樓樓光去日逺　覆裝句<lb/>
峽隘　每思飛去而苦道梗不得已而謬歸咎於峽路<lb/>
<pb n="KR3j0076_WYG_055-20a"/>
之險隘也<lb/>
聞説江陵府　即注望字<lb/>
水有逺湖樹　含望字<lb/>
諸葛廟　看其㸃綴斷續之妙<lb/>
久逰巴子國二句　流落無成彌有感於劉葛之一心<lb/>
一德發端渾涵有味<lb/>
賢聖亦同時　晏嬰聖相此聖字所本也<lb/>
欻憶吟梁父二句　打轉久逰俊健之甚<lb/>
<pb n="KR3j0076_WYG_055-20b"/>
峽口二首　峽口即西陵荆門虎牙二山之間楚之西<lb/>
塞也<lb/>
瞿唐兩崖　乗此險者何如落句凄愴不言自深<lb/>
䕫州歌十絶句第八首　何意流落直到此地<lb/>
第十首　言除是崑崙蓬萊耳天下更無匹也<lb/>
偶題前軰飛騰入二句　詩體態<lb/>
法自儒家有二句　儒家疑作傳家謂乃祖審言也騄<lb/>
驥斵輪等語皆承此聨來分書傳與儒相似漢書相如<lb/>
<pb n="KR3j0076_WYG_055-21a"/>
傳列仙之儒有作傳者二字葢昜誤也　詩工夫<lb/>
永懐江左逸二句　詩源流　江左謂徐庾隂何鄴下<lb/>
謂建安也多病猶言僕病未能非疵病之謂　病注一<lb/>
作謝亦可通按韻㑹拜賜曰謝言已之詩體源自鄴中<lb/>
若拜其賜也存備一説<lb/>
騄驥皆良馬六句　言古之良馬多帶好兒何已之先<lb/>
人斵輪有自而不克負荷致媿前賢因思展轉浮名非<lb/>
不傳其著作特有才無命不禁覊愁耳<lb/>
<pb n="KR3j0076_WYG_055-21b"/>
抱疾屢遷移　詩境地<lb/>
聖朝兼盗賊二句　兼懐也謂不能討而欲以恩綏之<lb/>
　先生云兼字仍虛言聖朝兼有盗賊之憂異俗更就<lb/>
喧卑之陋也<lb/>
鬱鬰星辰劍　有深埋<lb/>
蒼蒼雲雨池　無騰化<lb/>
兩都開幕府　謂成都江陵　三公皆武勲兼領故曰<lb/>
開幕府<lb/>
<pb n="KR3j0076_WYG_055-22a"/>
音書恨喜鵲　報喜多虛反以為恨<lb/>
號怒怪熊羆　爪牙莫用深以為怪不除盗賊惟恣暴<lb/>
怒故以為怪也<lb/>
稼穡分詩興　無佳句<lb/>
柴荆學土宜　有離憂<lb/>
不敢要佳句　要猶取必也<lb/>
秋興八首　賈開宗曰少陵之詩以文選為宗故秋興<lb/>
八首其題原於盧子諒其筆取之劉太尉文詞幾於亂<lb/>
<pb n="KR3j0076_WYG_055-22b"/>
絲而頭緒井然一絲不紊又本於左太冲之詠史八首<lb/>
熟精文選理者當自知之按左之詠史昭明所採者適<lb/>
八首耳此自以八首為章法賈言本此者非古今詩體<lb/>
不同謂其筆取之劉太尉亦附㑹之謬者也<lb/>
第一首　題曰秋興此章乃後七章之興中四句虛實<lb/>
蹉對<lb/>
玉露凋傷楓樹林　秋字起<lb/>
江間波浪兼天湧二句　虛含第二首望字<lb/>
<pb n="KR3j0076_WYG_055-23a"/>
叢菊兩開他日淚二句　虛含望之乆也　他日淚不<lb/>
始於今秋也二年逢菊眼穿落日矣　故園引起望京<lb/>
華　孤舟浮浪都無止泊乃心則維繫於故園也<lb/>
第二首䕫府孤城落日斜　承上白帝城來落日斜又<lb/>
縁上暮字<lb/>
每依北斗望京華　後此皆望京華之事三字所謂詩<lb/>
眼也　南斗當作北斗京華不見惟瞻依北斗而已<lb/>
聽猿實下三聲淚二連　以䕫府京華蹉對奉使句用<lb/>
<pb n="KR3j0076_WYG_055-23b"/>
小庾星漢非乗槎可上八月槎言京華難返猶天上不<lb/>
可至也五六二句言豈以病留兵實阻之悲笳起而粉<lb/>
堞隱上承日斜下起月映忽晦忽明曲折變化<lb/>
請看石上藤蘿月二句　上句言悵望不已不覺夜深<lb/>
所謂依北斗也　蘆荻花收到秋字月映則又依斗望<lb/>
京之候也　仲言日夕望江詩洛汭何悠悠起望登西<lb/>
樓的的㠶向浦團團月映洲結處㸃化其語以應望字<lb/>
第三首千家山郭靜朝暉二句　一日依注作百處<lb/>
<pb n="KR3j0076_WYG_055-24a"/>
暮望不已朝暉復望江樓百處望之至也<lb/>
信宿漁人還泛泛二句　似漁人之萍梗異燕子之知<lb/>
歸也<lb/>
匡衡抗疏功名薄二句　少而早識尾大之徴欲痛哭<lb/>
而無路晚而追原外戚之咎抱忠藎而莫奏也時肅宗<lb/>
復偏聽張氏故公欲以劉向洪範五行傳論為諌書<lb/>
同學少年多不賤二句　言際此䘮亂之時一斥不復<lb/>
流落劍外同學少年猶不容我名挂朝籍拯此多難乎<lb/>
<pb n="KR3j0076_WYG_055-24b"/>
　五陵起下長安<lb/>
第四首　奕碁但指置君不定非咎謀國者之無定算<lb/>
此詩乃追述禄山䧟長安之事下二章則追述天寳以<lb/>
後馴至䘮亂之由第宅皆新衣冠異昔皆謂䧟賊之時<lb/>
無容穿鑿直北西征未詳意者謂䘮亂以後河北䧟於<lb/>
賊臣隴右淪於安史而恢復無期也若舊注以為䕫府<lb/>
之直北上句直指隴右關輔為言則不可通矣<lb/>
聞道長安似奕碁二句　接五陵來<lb/>
<pb n="KR3j0076_WYG_055-25a"/>
文武衣冠異昔時　衣冠指門第<lb/>
征西車馬羽書遲　安史繼亂蜀中多故朝廷不暇致<lb/>
討求一安身之地而不可得故云悲失望也<lb/>
魚龍寂寞秋江冷二句　魚龍公自比猶七歌言龍正<lb/>
蟄也秋江冷顧䕫府有所思亂極而思治也<lb/>
第五首　方云因提故國平居想到長安全盛之日<lb/>
此言天寳政衰外惑於神仙内蠱於女謁雖知其將有<lb/>
土崩瓦解之禍然方在下位又未久而去不能有所匡<lb/>
<pb n="KR3j0076_WYG_055-25b"/>
救也<lb/>
蓬萊宫闕對南山　此故國平居之盛<lb/>
一卧滄江驚嵗晚　顧䕫府<lb/>
第六首　此言盗發幽陵倉皇西幸平時歌舞佚樂自<lb/>
謂無虞而不知金城湯池古號帝王州者曾無籓籬之<lb/>
固也<lb/>
瞿唐峽口曲江頭二句　倒起變化言我凝望之乆雖<lb/>
萬里而遥不啻與京華風烟相接亦從一卧滄江來<lb/>
<pb n="KR3j0076_WYG_055-26a"/>
瞿唐峽口即上所謂䕫府孤城葢公自言所處之地也<lb/>
明皇幸蜀乃至成都與瞿唐無與<hi>後見董易農説亦與余同</hi>
花蕚夾城通御氣　天寳以後明皇移仗於南内聽政<lb/>
故曰通御氣也<lb/>
廻首可憐歌舞地二句　言惜哉自古帝王之都所謂<lb/>
周以龍興秦以虎視者乃為歌舞佚樂之故忽焉䘮之<lb/>
即承上珠簾二句來所以示戒也<lb/>
第七首　此因上秦中自古而因及其景物之盛後半<lb/>
<pb n="KR3j0076_WYG_055-26b"/>
又自傷僻逺不得復見向日秦中景物也凡老杜之詩<lb/>
雖有為而發者為多然亦不必每首穿穴太過<lb/>
昆明池水漢時功　接上歌舞地<lb/>
織女機絲虛夜月二句　澤州云遥想昆明之秋色也<lb/>
下二句鋪張菰蓮寂寞可悲<lb/>
關塞極天惟鳥道　顧䕫府<lb/>
江湖滿地一漁翁　言已漂泊江湖遂成一漁翁即所<lb/>
謂倚薄似漁樵也或云即信宿泛泛之漁人何其固也<lb/>
<pb n="KR3j0076_WYG_055-27a"/>
第八首　七八二首相連説皆昔遊之地也<lb/>
紅豆啄餘鸚鵡粒六句　言豈但功名不得施即文彩<lb/>
亦未遑表見於世獻賦蓬萊遂為終身榮遇求其分紅<lb/>
豆之餘粒借碧梧之殘枝亦白頭不可俟所以追昔而<lb/>
至於低垂也　天步未夷棄置蠻徼所用反皆少年裘<lb/>
馬之徒識昔年之事盖歎晚嵗之流落也曰望京華曰<lb/>
吟望八篇之首尾也　安溪云稻餘鸚粒而梧無鳳栖<lb/>
佳人拾翠仙侣移棹皆因當年景物起興隠寓寵禄之<lb/>
<pb n="KR3j0076_WYG_055-27b"/>
多而賢士逺去妖幸之盛而高人遁跡也末聨入已事<lb/>
宛與此意湊泊按師説更渾融亦表裏俱徹也<lb/>
詠懐古跡五首　竒才如庾宋國色如明妃英雄如劉<lb/>
葛皆不得志於當時五篇假以自喻也<lb/>
第一首　哀江南賦云誅茅宋玉之宅開徑臨江之府<lb/>
公誤以為子山亦嘗居此故詠古跡及之恐漂泊覊旅<lb/>
同子山之身世也宅字於次篇總見與後二首相對為<lb/>
章法<lb/>
<pb n="KR3j0076_WYG_055-28a"/>
羯胡事主終無頼　祿山作逆更有思明懐恩内畔勾<lb/>
致吐蕃總言之故曰終無頼也<lb/>
第二首　賢放色荒千古同慾楚宫冺滅故宅長存然<lb/>
則何必以遲暮不用為悲也<lb/>
第三首羣山萬壑赴荆門二句　生之難<lb/>
一去紫臺連朔漠一連　棄之易<lb/>
盡圖省識春風靣一連　請行雖得識靣長信僅可魂<lb/>
歸何等凄𦂳<lb/>
<pb n="KR3j0076_WYG_055-28b"/>
千載琵琶作胡語　石季倫王昭君詞序云云特因烏<lb/>
孫公主以意推之非實有琵琶也公盖承襲用之<lb/>
第四首蜀主窺吳幸三峽二句　先主失計莫過窺吳<lb/>
䘮敗塗地崩殂隨之漢室不可復興遂以蜀主終矣所<lb/>
頼託孤諸葛心神不二猶得支數十年之祚耳　此篇<lb/>
叙中有斷言婉而辯非公不能<lb/>
第五首宗臣遺像肅清高　帶跡字<lb/>
三分割據紆籌䇿一連　言其業則限於三分其人則<lb/>
<pb n="KR3j0076_WYG_055-29a"/>
為法萬古不可以成敗論也　一羽毛陳李二師引漸<lb/>
卦其羽可用為儀得之<lb/>
伯仲之間見伊吕一連　直判定千年大公案不特無<lb/>
一字無來處<lb/>
諸將五首　首篇言吐蕃次篇則言回鶻知中國空虛<lb/>
其憂亦不在吐蕃下也<lb/>
第一首　陵墓殘毁臣子之至痛故託言漢事第二句<lb/>
又逗出千秋二字見赤眉之禍又見於今日也入關謂<lb/>
<pb n="KR3j0076_WYG_055-29b"/>
自蕭入關也<lb/>
昨日玉魚䝉葬地一連　經禄山之亂園陵甫得修塞<lb/>
可堪吐蕃復發乎此昨日早時相仍而言之義也　䝉<lb/>
葬地是既葬者䝉掩之也<lb/>
見愁汗馬西戎逼　汗馬指石馬流汗事言方復憂此<lb/>
也<lb/>
曾閃朱旗北斗殷　朱旗絳天此之謂殷也顧注引東<lb/>
觀漢記朱旗騎馬殷天蔽日更考之<lb/>
<pb n="KR3j0076_WYG_055-30a"/>
多少材官守涇渭　言雖有材官騎士曾不能制也多<lb/>
少猶言無幾涇渭指涇源<lb/>
將軍且莫破愁顔　責其善後之備<lb/>
第二首　俯仰感慨無限曲折劇言借助回紇之非<lb/>
當時祿山已死安慶緒本庸奴負弑父之罪茍以計間<lb/>
其下未有肯為之用者也朔方諸軍以順討逆滅賊固<lb/>
在旦夕何必借助回紇乎香積之勝李嗣業等血戰之<lb/>
力也新店之戰即乗香積之餘威也囘紇但利中國子<lb/>
<pb n="KR3j0076_WYG_055-30b"/>
女玉帛何嘗肯與賊血戰乎新書謂太宗能用突厥者<lb/>
謂但用其虛聲且使之不擾汾晉可無内顧之憂是為<lb/>
得䇿肅宗之於回紇用之協力以翦同羅叛胡使阿史<lb/>
那從禮不能擾朔方軍之後足矣乃聽其傾國而至竭<lb/>
中國膏血以奉之異於曩日之用突厥矣新書正謂假<lb/>
囘紇之助以復兩京為非注家自失其㫖也汾陽勲塞<lb/>
天地然其得失各不相掩注家謂但當惜之訟之不應<lb/>
復譏議短長陋哉斯言汾陽有知不將胡盧九原乎怙<lb/>
<pb n="KR3j0076_WYG_055-31a"/>
恩肆掠雖庸人亦逆知之當時葢急欲資以就目前之<lb/>
功耳他日囘紇為史朝義所誘起兵内侵至三城見州<lb/>
縣皆為邱墟遂有輕唐之志頼僕固懐恩為之彌縫始<lb/>
復助順義朝既平登里可汗歸國所過鈔掠中國之兵<lb/>
為之重困及僕固懐恩叛復誘回紇至涇陽雖聼子儀<lb/>
之言擊吐蕃以自贖而唐之被侮亦極矣假使不幸有<lb/>
叛人逃死於其國者敎之乗亂盗我邉鄙則朔方軍豈<lb/>
復為唐有哉原其厲階莫非肅宗不善用之令得窺見<lb/>
<pb n="KR3j0076_WYG_055-31b"/>
中國虛實遂肆然如行無人之地無所忌憚借助之舉<lb/>
唐之不亡於囘紇者幸也少陵留花門之詩注家豈未<lb/>
之讀乎<lb/>
第三首洛陽宫殿化為烽　九廟為燼但舉其半言之<lb/>
休道秦關百二重　此言秦關難恃隱顯見意<lb/>
滄海未全歸禹貢　滄海指淄青<lb/>
薊門何處盡堯封　薊門則通指三鎮也<lb/>
天下軍儲不自供三句　諸侯不貢而畿内賦歛益急<lb/>
<pb n="KR3j0076_WYG_055-32a"/>
根本方撥何暇收復薊門屯田積榖農戰兼修則府兵<lb/>
可復居重馭輕安史餘孽削平可待矣<lb/>
第四首　注家謂以楊思朂吕太一為用李輔國魚朝<lb/>
恩之前鑒真善據也<lb/>
殊錫曾為大司馬一連　大司馬句謂李郭皆元勛不<lb/>
相統也並為大司馬詳漢書中侍中貂句但指朝恩<lb/>
炎風朔雪天王地二句　用忠臣則炎風朔雪盡入版<lb/>
圖任小人則兩京廟社皆不可保　何謂忠臣不求明<lb/>
<pb n="KR3j0076_WYG_055-32b"/>
珠翡翠以蠱君焚身者而已末句言當憂根夲也　五<lb/>
嶺不臣事同癬疥内任忠臣先取巨憝則聞風清盪矣<lb/>
第五首　明皇出走頼蜀以為後圖豈可付之非人敗<lb/>
亂相仍乎錦江春色逐人者自公之離成都亂者數四<lb/>
無復往時春色也前後持節皆倚主恩燕享中使杯廵<lb/>
有數何嘗如後人剝軍實以交近習致非才當重任乎<lb/>
　此詩固譏代武者之非其人然遂字比較附會以實<lb/>
之則非矣<lb/>
<pb n="KR3j0076_WYG_055-33a"/>
秋日䕫府咏懐奉寄鄭監李賔客一百韻　何必定以<lb/>
百韻為限元白為遺山所譏亦有由也<lb/>
絶塞烏蠻北　䕫府起<lb/>
登臨多物色　轉<lb/>
岩排石樹圓　圓字工<lb/>
拂雲霾楚氣　承樹來<lb/>
朝海蹴吳天　承江來<lb/>
喚起搔頭急二句　轉　胸懐抑塞終非詩篇所能陶<lb/>
<pb n="KR3j0076_WYG_055-33b"/>
冶故云喚起搔頭急扶行幾屐穿此一聨正轉入咏懐<lb/>
秋風灑靜便　出秋日<lb/>
弔影䕫州僻　轉<lb/>
奴僕何知禮　當指懐恩父子<lb/>
熊羆載吕望二句　盖謂代宗起郭子儀於閒廢幸而<lb/>
復長安也<lb/>
側聽中興主　轉　收上<lb/>
長吟不世賢　起下<lb/>
<pb n="KR3j0076_WYG_055-34a"/>
置驛常如此二句　插入自已定交之事<lb/>
羽翼商山起　賔客<lb/>
蓬萊漢閣連　監<lb/>
每欲孤飛去　轉<lb/>
徒為百年牽　詠懐<lb/>
生涯已寥落　起下<lb/>
國歩乃迍邅　顧上<lb/>
露菊班酆鎬一連　公本杜陵人有宅在洛陽<lb/>
<pb n="KR3j0076_WYG_055-34b"/>
雕蟲䝉記憶　轉<lb/>
求飽或三鱣　言除是從空墜也<lb/>
借問頻朝謁　轉<lb/>
困學違從衆　插入自已<lb/>
行路難何有　轉　以下言我亦將由夷陵而行或與<lb/>
鄭李道故雖為百慮所牽不獲就二君於南湖東郡之<lb/>
間然䨇峯七祖其真詮妙教已决招㝷之興自䕫之蘄<lb/>
途中終當與二君少欵也風期破浪至結極言其依皈<lb/>
<pb n="KR3j0076_WYG_055-35a"/>
迦葉之勇猛以終詠懐之事所謂喚起搔頭急扶行幾<lb/>
屐穿者庶幾頼佛法以掃除之如金箆之刮眼耳葢士<lb/>
無學問以養其性情則憂傷之極徒有歸放曠而已屈<lb/>
子之逺遊其著焉者也<lb/>
身許雙峯寺二句　雙峯寺注既謂應指蘄之雙峯則<lb/>
子美非南宋明矣北宗立神秀之弟子普寂為七祖而<lb/>
南宗至德宗時荷澤始有七祖之號子美今云七祖禪<lb/>
則欲從度門明矣豈得以曾救房琯而謂必偕出於頓<lb/>
<pb n="KR3j0076_WYG_055-35b"/>
門也哉　以佛氏言之頓門固優於度門然譬如舜自<lb/>
言瞽瞍之子而人必曰堯也烏乎可哉　注又謂七祖<lb/>
之禪門系之以求則知李華諸人所叙大照七葉者固<lb/>
未可剋定為宗子矣按謂從七祖以求禪非欲為禪門<lb/>
求可為七祖之人也明人注大抵多以臆説穿鑿附㑹<lb/>
至浮屠之書尤以人所不讀得恣為欺罔豈知詩人立<lb/>
言本自明白易曉後人自非有目無覩要得據以折之<lb/>
贈李八秘書别三十韻喜異賞朱虛　李是宗室而官<lb/>
<pb n="KR3j0076_WYG_055-36a"/>
不進故云<lb/>
麒麟滯玉除　玉除注作石渠是謂秘書也<lb/>
飄泊哀相見二句　轉接處温厚藴藉<lb/>
對敭抗士卒　以下贈之以言<lb/>
勢藉兵須用一連　上未喻下屬累句<lb/>
去斾依顔色　以下識别<lb/>
鈔詩聽小胥　盧德水刻杜詩胥鈔葢本諸此<lb/>
寄劉峽州伯華使君四十韻逺山朝白帝　此是西<lb/>
<pb n="KR3j0076_WYG_055-36b"/>
深水謁彛陵　此是東<lb/>
哀猿更起坐　為客<lb/>
伏枕思瓊樹一連　句法最生動<lb/>
青松寒不落　得朋<lb/>
雕刻初誰料　料猶賦料揚雄敵之料<lb/>
黄覇璽書增　重押增字前謂聲價此指品秩<lb/>
但求椿壽永六句　三層相頂　但猶言何但也莫猶<lb/>
言莫非也<lb/>
<pb n="KR3j0076_WYG_055-37a"/>
江湖多白鳥　即白鷗没浩蕩之意<lb/>
天地有青蠅　即虞翻之以青蠅為弔客也<lb/>
䕫府書懐四十韻扈聖崆峒日　倒裝句<lb/>
病隔君臣議二句　上句起下下句束上<lb/>
先帝嚴靈寢　盖雖含猶視之意注非<lb/>
宗臣切受遺　注指李輔國按此最穿鑿可笑飛龍廐<lb/>
小兒而謂之宗臣詩人不若是其傎也盍以上下文義<lb/>
求之<lb/>
<pb n="KR3j0076_WYG_055-37b"/>
總戎存大體一連　僕固懐恩為河北副元帥故曰總<lb/>
戎史朝義既平降将薛嵩田承嗣李懐仙等迎懐恩拜<lb/>
於馬首乞行間自效懐恩恐賊平寵衰奏留嵩等及李<lb/>
寳臣分帥河北自為黨援朝廷茍幸無事因而授之諸<lb/>
将各擁勁兵自署将吏不供貢賦二句盖紀其事也東<lb/>
萊以總戎為代宗大謬公以大歴元年始居䕫而復謂<lb/>
代宗為總戎乎<lb/>
長吁翻北冦二句　主辱也　北冦西夷其指懐恩誘<lb/>
<pb n="KR3j0076_WYG_055-38a"/>
囘紇吐蕃入冦之事乎<lb/>
不必陪元圃一連　君臣議也　殆譏代宗倉猝出幸<lb/>
陜州乎<lb/>
凶兵鑄農器一連　即下所謂以貞觀為元龜者而惜<lb/>
乎廟算之不然也先是租庸使元載以江淮雖經兵荒<lb/>
其民比諸道猶有貲産乃按籍舉八年租調之違負及<lb/>
逋逃者計其大數而徴之擇豪吏為縣令而督之不問<lb/>
負之有無貲之高下察民有粟帛者發徒圍之中分其<lb/>
<pb n="KR3j0076_WYG_055-38b"/>
所有甚或十取八九謂之白著民相聚山谷為羣盗州<lb/>
縣不能制台州賊帥袁晁攻䧟浙東諸州改元寳勝聚<lb/>
衆近二十萬故下云恐乖均賦歛又云綠林寜小患也<lb/>
形容真潦倒　年衰也<lb/>
雲夢欲難追　注指來瑱之事為是<lb/>
議堂猶集鳳一連　傷答效之無日而致望於在朝之<lb/>
君子也<lb/>
凡百慎交綏　雖叛逆如懐恩亦始於觀望持兩端遂<lb/>
<pb n="KR3j0076_WYG_055-39a"/>
貽國家無窮之禍耳故末以交綏戒之<lb/>
解悶十二首第三首每見秋𤓰憶故邱　故邱公自謂<lb/>
也注牽率<lb/>
何人為覓鄭𤓰州　似當依注作袁為長<lb/>
復愁十二首第三首　如此説轉自悲凉偏留餘味復<lb/>
字亦醒<lb/>
第六首　此言中國習於逆亂人心不靖乃更可憂<lb/>
第九首　藩鎮勢重禁兵復單寡本先撥矣此詩固自<lb/>
<pb n="KR3j0076_WYG_055-39b"/>
濶於事情也<lb/>
第十二首　數詩之中多感慨時事所謂意有餘也落<lb/>
句自謂嘗從大夫之後視國家傾危不敢以身在事外<lb/>
而置不問也<lb/>
承聞河北諸道節度入朝歡喜口號絶句十二首第一<lb/>
首　退之宣喻王廷凑之語盖本此詩<lb/>
第十首　此言降將當收之環衛縻以富貴不當復使<lb/>
據土地領兵馬也<lb/>
<pb n="KR3j0076_WYG_055-40a"/>
第十一首　嚴云光弼不朝此詩反以諸將入朝之功<lb/>
歸之容有溢美不知正以刺之按光弼因來瑱之死懼<lb/>
讒不敢入朝事在鎮徐州時嚴説未諦<lb/>
喜聞盗賊蕃冦總退口號五首第一首　此紀吐蕃之<lb/>
新退<lb/>
第二首　此言開元盛時本為恭順壊於誤國之將横<lb/>
挑邉釁也<lb/>
第三首　此言吐蕃乗亂䧟我河湟之地今為中國所<lb/>
<pb n="KR3j0076_WYG_055-40b"/>
破庶幾其逺徙也<lb/>
第四首　此言開元盛時安西諸蕃各貢方物今天下<lb/>
太平宜復畢來也　注於上二句附㑹可笑注杜詩乃<lb/>
作西域記證疏耶注下二句謂輕禮重貨亦支離按千<lb/>
堆寳而僅少答之以萬匹羅盖以誌國家威靈及逺非<lb/>
刺勃律堅昆之輕禮重貨也<lb/>
第五首　此所謂遂開明堂坐以治之<lb/>
洞房　方云洞房八首公在巫江舟中見新月聞清漏<lb/>
<pb n="KR3j0076_WYG_055-41a"/>
因懐長安而作也此第一首故有今夜往時之句其餘<lb/>
則直述往事矣<lb/>
洞房環珮冷　環珮指奉陵之人<lb/>
秦地應新月一連　言月露凛秋風號陵樹影曲龍蛇<lb/>
也<lb/>
宿昔花嬌迎雜樹一連　花興王母少兒龍興留之倚<lb/>
之者<lb/>
落月留王母　衆妾不敢當夕月落尚留言專寵也<lb/>
<pb n="KR3j0076_WYG_055-41b"/>
少有外人知　本是人無不知語妙<lb/>
能畫　弄臣滿側倡優歌舞政之所由衰然若倚任有<lb/>
姚崇之徒則主昬於上政清於下如齊桓至於負婦人<lb/>
而朝管仲得君行政猶不害伯其如倚仗者又為林甫<lb/>
國忠何由不風塵澒洞乎<lb/>
時時用抵戲二句　角抵本西域胡舞是故風塵之徴<lb/>
也<lb/>
鬥鷄　首二句接上角抵來豈知遂以此為事乎<lb/>
<pb n="KR3j0076_WYG_055-42a"/>
樓前御曲長　指霓裳羽衣<lb/>
女樂久無香　三事獨歸重女樂言之<lb/>
寂寞驪山道　次連暗接至此㸃明<lb/>
鸚鵡　此詩注引明皇雜錄微似附㑹不若他本以洞<lb/>
房至提封八首同編此作另編之為得也<lb/>
紅觜漫多知　頂聰明<lb/>
未有開籠日　頂别離<lb/>
歴歴　歴歴分明又言無端者為尊者諱也　起二句<lb/>
<pb n="KR3j0076_WYG_055-42b"/>
結束前四首末句數字與歴歴對照<lb/>
洛陽天子初愁思　犯潼關而始知愁諷刺深矣<lb/>
龍髯幸再攀　言意外之事也<lb/>
驪山　驪山南苑嵗晚政荒萬騎羽林手平内難功過<lb/>
不掩可戒可思起結包括一卷元宗本紀也羽林舊注<lb/>
殊憒憒<lb/>
地下無朝燭　奉陵之薄<lb/>
人間有賜金　待臣之厚<lb/>
<pb n="KR3j0076_WYG_055-43a"/>
提封　萬國尚同心戴之者以祖宗舊德兼懐開元初<lb/>
政也不急行儉德以新恩係結之則人困而斂益急方<lb/>
且不戢自焚將轉而屬之他人矣豈止安史草竊能使<lb/>
所在失守乎<lb/>
覆舟第二首　落句借乗槎事反收<lb/>
垂白多難身何補一連　言我今身何所補但冀匡此<lb/>
多難無家而病固所不辭也<lb/>
未許七哀詩　七哀詩成目終不瞑少睡非關江喧登<lb/>
<pb n="KR3j0076_WYG_055-43b"/>
樓日憂王路白首不移徒以此也<lb/>
草閣　此䕫州詩<lb/>
久露淸初濕　久晴之露故下久而初沾濕淸當從注<lb/>
作晴<lb/>
汎舟慚小婦二句　䕫俗女當門户泛舟其常族父省<lb/>
齋謂是公之小婦葢泥於慚字耳<lb/>
江月　起句光於水三字便切江月第二句舊引沈約<lb/>
高樓切思婦即與結處呼應<lb/>
<pb n="KR3j0076_WYG_055-44a"/>
江漢乾坤一腐儒　謂世人以腐儒見待若乾坤之内<lb/>
有不加多無不加少此一老真無復當世之用也直呼<lb/>
起後四句<lb/>
落日心猶壯四句　言所以思歸者非懐安也廟堂勿<lb/>
因其老以安用腐儒棄猶可以端委而折衝也<lb/>
孟氏　第四句暗用茅容事<lb/>
有歎　言所歎非為羈窮壯心零落不得致主重見武<lb/>
德開元之治使蒼生各有家耳<lb/>
<pb n="KR3j0076_WYG_055-44b"/>
月圓　江潮夜月光彩相鮮第二句神妙襯出圓字又<lb/>
與故園反對<lb/>
照席綺逾依　逾依恐不如上句不定二字<lb/>
中宵中宵歩綺疏　用魯靈光殿賦懸棟結阿天牕綺<lb/>
疏張孟陽注天牕高牕也承上百㝷來<lb/>
落月動沙虛　虛字不穏　并逹曙矣<lb/>
親朋滿天地二句　書猶不得况可因依耶雖謀去此<lb/>
而未能也　茫茫天地不知所從雖欲深潛熟擇其可<lb/>
<pb n="KR3j0076_WYG_055-45a"/>
得乎所以中宵輾轉也<lb/>
秋清　此等詩太嫌其頽然自放<lb/>
傷秋　發端籠罩無歸<lb/>
南極古城疎落木以下　一路逼到愁字<lb/>
歲月蛇常見二句　言非人所居况又值亂離乎<lb/>
近身皆鳥道　言山之衆也　二句先透愁字<lb/>
睥睨登哀柝　古城<lb/>
矛弧照夕曛　荒戍　二句轉出亂離<lb/>
<pb n="KR3j0076_WYG_055-45b"/>
揺落　起二句言身方卧病不如江水能朝宗也<lb/>
鵞費羲之墨　食也　一句虛　換鵞用得變<lb/>
貂餘季子裘　衣也　一句實　二句總是説金盡<lb/>
長懐報明主二句　承上言衣食不給非所憂但恐衰<lb/>
年卧病終負主恩是以長懐深念耳<lb/>
耳聾　無復歎世獨有憂生則吾衰乆矣後半乃非痴<lb/>
狀頑聾<lb/>
黄落驚山樹　映上眼字<lb/>
<pb n="KR3j0076_WYG_055-46a"/>
獨坐第一首雙崖洗更靑　但對雙崖則是獨坐也<lb/>
煖老須燕玉一連　老至而待種玉飢虛乃憶得萍皆<lb/>
言其不可必也<lb/>
逺遊江濶浮高棟一連　是逺<lb/>
塵沙連越嶲一連　伏歴國<lb/>
雁矯銜蘆内四句　是遊<lb/>
夜　第四顧驚字雙杵鳴謂聞砧聲也非月中搗藥之<lb/>
杵七句收足旅魂<lb/>
<pb n="KR3j0076_WYG_055-46b"/>
暮春　二泉云久雨長風使人鬰懣不舒如草閣野池<lb/>
之景聊可遣悶而風雨又阻之其壅塞何如耶<lb/>
瀟湘洞庭虛映空　言安得一覩瀟湘洞庭豁此壅塞<lb/>
耶<lb/>
沙上草閣桞新暗一連　是暮春<lb/>
暮春鴛鷺立洲渚　反對卧病壅塞<lb/>
晴二首碧知湖外草一連　頂錦繡<lb/>
野花乾更落二句　收晴字細麗超脱<lb/>
<pb n="KR3j0076_WYG_055-47a"/>
第二首下食遭泥去一連　遭泥去而下食恨久隂而<lb/>
高飛波瀾曲折劉辰翁謂其拙盖不解其文義也二句<lb/>
皆倒裝句法<lb/>
日氣射江深　竒句深字妙是雨後<lb/>
廻首周南客二句　收晴字濶逺又與起語相關<lb/>
月三首第一首　不粘不脫筆力殊健<lb/>
天河此夜新　天河露晴猶以為喜况皎月乎<lb/>
若無靑嶂月一連　反接妙靑嶂𦂳抱巫山<lb/>
<pb n="KR3j0076_WYG_055-47b"/>
魍魎移深樹一連　刻畫雨後魍魎水怪是初晴語只<lb/>
動半輪已移深樹二句倒裝<lb/>
故園當北斗二句　申明愁字<lb/>
第二首倂照巫山出　照注作㸃亦有味羣峰歴歴故<lb/>
曰倂㸃此句月之升下句月之沉新字承首篇首句來<lb/>
二十四廻明　總言兩年<lb/>
不違銀漢落二句　上句頂退字下句頂進字　言月<lb/>
照西秦身獨留滯巴蠻不能進退皆依朝廷也<lb/>
<pb n="KR3j0076_WYG_055-48a"/>
第三首春來六上弦　獨言此嵗<lb/>
爽合風襟靜　貼久雨對前二篇<lb/>
高當淚臉懸三句　無家之淚妙用暗收<lb/>
晚晴　結句將晚字又一染色<lb/>
更題　更題夜雨也與上篇語意相承<lb/>
歸　落句言只以詩篇自娛悦也與吟詩解歎嗟意同<lb/>
返照　起二句用倒裝更錯綜可喜<lb/>
歸雲擁𣗳失山村　解上黄昬二字<lb/>
<pb n="KR3j0076_WYG_055-48b"/>
熱三首第一首　起二句諺云雷聲大雨㸃小<lb/>
第三首十年可解甲　言可曾解甲也<lb/>
日暮　北征賦日晻晻其將暮兮覩牛羊之下來悟怨<lb/>
曠之傷情兮哀詩人之歎時此不題曰日夕而曰日暮<lb/>
也　起二句破日暮即籠起非故園詩於役鄭箋云言<lb/>
畜産出入尚有期節至於行役者乃反否也<lb/>
石泉流暗壁一連　作倒裝句流水對看更有意<lb/>
八月十五夜月二首　詠月四篇中皆有䕫州在<lb/>
<pb n="KR3j0076_WYG_055-49a"/>
第一首　上半夜<lb/>
歸心折大刀　破十五夜<lb/>
水路疑霜雪　明鏡<lb/>
此時瞻白兔　滿目<lb/>
第二首　下半夜<lb/>
刁斗皆催曉二句　將曉猶清方是八月望夜月<lb/>
張弓倚殘魄二句　收歸心兩首如一自謂思歸之情<lb/>
無異從軍之士<lb/>
<pb n="KR3j0076_WYG_055-49b"/>
十六夜玩月　下語皆切玩字　十六夜與十五夜月<lb/>
無大異故自破題後只平平說去<lb/>
舊挹金波爽　切十六夜<lb/>
皆傳玉露秋　切玩月倂起夜半<lb/>
關山隨地濶　當空正圓高下深阻一片皆明故曰隨<lb/>
地濶<lb/>
谷口樵歸唱二句　甲夜<lb/>
巴童渾不寢二句　丙夜　玩月不寢却借巴童㸃出<lb/>
<pb n="KR3j0076_WYG_055-50a"/>
又照顧䕫州<lb/>
十七夜對月　將月之光彩在後半細寫不惟避前三<lb/>
篇亦是十七夜夜乆漸上神理也後四句著意寫半夜<lb/>
是十七夜<lb/>
秋月仍圓夜　十七夜月<lb/>
江村獨老身　反破對字<lb/>
卷簾還照客　對字出<lb/>
光射潛虬動　句中有眼　潛虬顧江村<lb/>
<pb n="KR3j0076_WYG_055-50b"/>
清切露華新　有眼<lb/>
晚晴吳郎見過北舍　題中字字出<lb/>
柴扉隔徑開　北舍<lb/>
欲棲羣鳥亂二句　晚過　貧家客過不能設食顧視<lb/>
日影無以為情此連寫生入妙<lb/>
明日重陽酒二句　應媿字　俚俗語轉多雅韻　淸<lb/>
坐相看暗藏一媿字中以明日繳出作用之妙獨為藴<lb/>
藉<lb/>
<pb n="KR3j0076_WYG_055-51a"/>
雲　上六句都是憑高下視之雲氣非身在千巖萬壑<lb/>
中㸃綴不出<lb/>
龍似瞿唐㑹　雲之所起<lb/>
收穫辭霜渚　承終年句<lb/>
分明在夕岑　承每夜句　五六轉將無雲時反襯上<lb/>
連終字每字更覺精神<lb/>
月　發端二字山字樓字兩句中照應得妙<lb/>
斟酌姮娥寡二句　以奔月自比竄身在逺<lb/>
<pb n="KR3j0076_WYG_055-51b"/>
雨四首　每首皆切㣲雨<lb/>
第三首　落句深渾風雨思友朋也<lb/>
夜獨坐親雄劍一連　親字起壯字歎字起違字哀歌<lb/>
承獨坐短衣承雄劍如此氣脉王李何曾夢見<lb/>
烟塵繞閶闔　從風字生來<lb/>
晨雨　譚友夏云俗傳晨雨易晴詩中皆易晴妙景不<lb/>
曾説出而氣象浮動其内<lb/>
小雨晨光内　光字含後四句句句是晨句句是小<lb/>
<pb n="KR3j0076_WYG_055-52a"/>
亭午未全分　收晨字<lb/>
反照　三四一承半無來一承半有來<lb/>
荻岸如秋水　荻花映日一片水明此句明處似無<lb/>
松門似畫圖　松門浮光相錯金翠此句暗處似有<lb/>
向夕深山催短景　向字妙<lb/>
雷龍蛇不成蟄　承十月<lb/>
却碾空山過二句　承巫峽動<lb/>
何須妬雲雨二句　言中宵驚覺不成夢也　山谷專<lb/>
<pb n="KR3j0076_WYG_055-52b"/>
學此種所以偏枯<lb/>
雨直覺巫山暮　收㝠㝠<lb/>
兼催宋玉愁　收次連<lb/>
朝二首第二首　前四句都是雨後結句收出以昨夜<lb/>
反醒朝字<lb/>
雲晴欲半迴　本庾子山山晴雲倒囘<lb/>
昨夜有奔雷　藏過暴雨只説奔雷變化<lb/>
夜二首第一首　後四句不眠妄想姑以撥遣旅懐蠻<lb/>
<pb n="KR3j0076_WYG_055-53a"/>
歌觸耳忽又百端交集凡有三層轉折<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0076_WYG_055-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　義門讀書記卷五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>義門讀書記卷四十八</head> <lb/>
    <p>
<pb n="KR3j0076_WYG_048-1a"/>
欽定四庫全書<lb/>
　義門讀書記卷四十八<lb/>
　　　　　　　　　　翰林院侍讀學士何焯撰<lb/>
　　文選<hi>騷</hi>
屈平離騷經　賈生曰屈原被讒放逐作離騷賦若用<lb/>
此語去經之名則無呉楚僭王之疑矣<lb/>
恐年歲之不吾與　此恐字謂身之修<lb/>
朝搴阰之木蘭兮二句　朝夕即若將不及之意<lb/>
<pb n="KR3j0076_WYG_048-1b"/>
恐羙人之遲暮　此恐字謂君之正<lb/>
既遵道而得路　緣上先路来<lb/>
夫唯㨗徑以窘歩三句　道之者非故至于㨗徑窘歩<lb/>
也<lb/>
恐皇輿之敗績　此恐字謂國之安<lb/>
忽奔走以先後兮　緣上馳騁来<lb/>
傷靈修之數化　化與訛同數訛屢訛其路也<lb/>
余既滋蘭之九畹四句　此即上文注中衆芳喻羣賢<lb/>
<pb n="KR3j0076_WYG_048-2a"/>
也故有九畹百畝之多注頗兩意紛錯<lb/>
各興心而嫉妬　恐其復用也<lb/>
忽馳騖以追逐兮　緣上不難離别来<lb/>
長太息以掩涕兮四句　以涕替首尾相叶　即申上<lb/>
一節言之<lb/>
終不察夫人心　萬民好善惡惡之心<lb/>
鷙鳥之不羣兮<hi>至</hi>及行迷之未逺　言吾自行吾之義<lb/>
豈可以讒謗之来遽自引去故復屈心抑志忍尤攘詬<lb/>
<pb n="KR3j0076_WYG_048-2b"/>
悔向之不難離别者相道之不察也<lb/>
忍尤而攘詬　攘取也<lb/>
固前聖之所厚　厚重也遲㢠廻鄭重不遽引决也<lb/>
進不入以離尤兮二句　欲處身於進退之間已不虧<lb/>
其節國亦猶有人也<lb/>
女嬃之嬋媛兮四句　身雖在野而節愈髙望愈歸則<lb/>
忌者必不能釋女嬃所以復以鮌死羽野戒之也<lb/>
就重華而陳詞　所謂依前聖以折其中節也<lb/>
<pb n="KR3j0076_WYG_048-3a"/>
周論道而莫差　可証論道經邦是古書之詞<lb/>
跪敷祍以陳辭兮四句　可以告於神明豈不可感格<lb/>
其主故復幡然上征欲少留靈𤨏也<lb/>
鸞皇為余先戒兮<hi>至</hi>好蔽羙而嫉妬　多方以遇主而<lb/>
小人多方以敗之史記所謂冀幸君之一悟俗之一改<lb/>
而無如懐王之終不悟也正此叚之意<lb/>
朝吾將濟於白水兮<hi>至</hi>余焉能忍與此終古　此辭難<lb/>
通處無如求女三節然寄情屬望之懇到全在此叚歴<lb/>
<pb n="KR3j0076_WYG_048-3b"/>
来注家莫有得其説者王逸注稍近而指未明惟吾師<lb/>
安溪先生云楚辭所謂求女者非求君也欲其君之得<lb/>
賢臣焉爾始也哀髙邱之無女則髙位者無人矣繼而<lb/>
相下女之可貽猶望其有處于下位而備進用者也乃<lb/>
求女如宓妃者而不可得相與驕傲滛遊而已上下相<lb/>
習大小成風亂國之朝其勢固然於是思遺佚之士曰<lb/>
庶幾其登進乎乃為媒者鴆已毒矣鳩猶巧焉隠逸之<lb/>
賢安能以自通鳳凰既受他人之詒而不為吾國媒則<lb/>
<pb n="KR3j0076_WYG_048-4a"/>
有娀之佚女必為髙辛之有而非髙陽之有矣雖然望<lb/>
未絶也使少康而有賢配倘所謂祀夏配天不失舊物<lb/>
者乎奈何媒理之妬蔽無異於前則事既可知而原之<lb/>
望於是絶矣葢是時懐昬而不悟襄滛而失道原固灼<lb/>
見之而惓惓之誠不能自已焉他日天問之作反復於<lb/>
鮌禹啟少康之事夫亦此志也按此宓妃貴女以喻貴<lb/>
臣佚女以喻遺佚之賢少康以喻嗣君二姚以喻嗣君<lb/>
左右之臣也孟子曰親之過大而不怨是愈疏也若至<lb/>
<pb n="KR3j0076_WYG_048-4b"/>
决上下之無人將違棄而逺去是豈忍以明言者原之<lb/>
滑稽其不忍明言之心乎彼以求女為失喻幽昬為無<lb/>
禮者葢未窺尋及此耳吾師此論實有以䆒難言之隠<lb/>
發前賢所未發當與作者共千古矣<lb/>
雖信羙而無禮兮　無禮猶言不恭也<lb/>
余猶惡其佻巧　拙如鳩者猶惡其巧言佞人之多也<lb/>
欲自適而不可　鴆鳩既蔽賢已又無力進賢故云<lb/>
理弱而媒拙兮<hi>至</hi>好蔽羙而稱惡　庸碌不能進賢至<lb/>
<pb n="KR3j0076_WYG_048-5a"/>
嫉蔽則又其甚也<lb/>
閨中既以䆳逺兮　閨中女所處也<lb/>
余焉能忍與此終古　終古言没世不可待也<lb/>
求矩矱之所同　則無不量鑿而正枘之患也<lb/>
蘭芷變而不芳兮四句　此所謂衆芳之蕪穢也本為<lb/>
同類而信道不篤隨俗遷貿不忍斥言故託為巫咸告<lb/>
我若是也<lb/>
余以蘭為可恃兮　注蘭懐王少弟司馬子蘭也按此<lb/>
<pb n="KR3j0076_WYG_048-5b"/>
即承上来何必求其人以實之<lb/>
芳菲菲而難虧兮二句　緣上昭貭未虧芳菲彌章来<lb/>
何離心之可同兮二句　言不同他焉者可離吾將者<lb/>
仿徨瞻顧之詞猶前猶豫狐疑也<lb/>
朝發軔於天津兮二句　發軔天津扶桑析木之津也<lb/>
夕至西極以比日西方暮也<lb/>
陟升皇之赫戲兮四句　陟升猶言升遐此終言至死<lb/>
不能或忘楚國反應前焉能忍與此終古之辭也<lb/>
<pb n="KR3j0076_WYG_048-6a"/>
屈平九歌　越人鬼而楚人禨其俗固然漢書郊祀志<lb/>
載谷永之言云楚懐王隆祭祀事鬼神欲以邀福助却<lb/>
秦軍而兵挫地削身辱國危則屈子葢因事以納忠故<lb/>
寓諷諭之詞異乎尋常史巫所陳也<lb/>
東皇太一蕙肴蒸兮蘭藉　蒸當作烝進也<lb/>
疏緩節兮安歌二句　安歌升歌也浩唱間歌也<lb/>
五音紛兮繁㑹　合樂也<lb/>
雲中君與日月兮齊光　太史公雖與日月齊光之語<lb/>
<pb n="KR3j0076_WYG_048-6b"/>
本屈子之詞<lb/>
湘君望涔陽兮極浦　涔陽者漢之陽也史記沱涔既<lb/>
道<lb/>
斵氷兮積雪　氷雪塞道比小人當路不可復行也<lb/>
將以遺兮下女　不敢言以遺湘君故托之下女猶言<lb/>
君之下執事也<lb/>
湘夫人帝子降兮北渚四句　渚與下為叶<lb/>
少司命與汝遊兮九河二句　猶言江漢以濯之也<lb/>
<pb n="KR3j0076_WYG_048-7a"/>
竦長劔兮擁㓜艾二句　㓜艾嗣君也革其舊而新是<lb/>
圖庶可易亡為存耳<lb/>
卜居　卜居漁父九辯招隠王注皆有韻可讀<lb/>
用君之心三句　雖悟主不可期而臣道無可變不疑<lb/>
何卜哉<lb/>
漁父子非三閭大夫歟　稱故官者明與世推移之道<lb/>
非己所獨昧顧宗臣非若漁父避世之士可比耳<lb/>
宋玉九辯皇天平分四時首去白日之昭昭兮二句<lb/>
<pb n="KR3j0076_WYG_048-7b"/>
驚心動魄實是開闢以来羙句<lb/>
何時俗之工巧首故駒跳而逺去　駒跳楚詞俱作跼<lb/>
跳據朱子云作駒跳者非<lb/>
招魂　麈史云楚詞招魂大招其末盛稱洞房翠帷之<lb/>
飾羙顔秀領之列瓊漿胾羮之烹新歌鄭舞之娯日夜<lb/>
沉湎與象牙六博之樂夫所以訾楚者深矣其卒云魂<lb/>
兮歸来正始昆只言徃者既不可正尚或以解其後耳<lb/>
又曰賞罰當只尚賢士只國家為只尚三王只皆思其<lb/>
<pb n="KR3j0076_WYG_048-8a"/>
来而反其政者也後五語皆大招之文讀此篇者亦當<lb/>
以此意求之<lb/>
一夫九首<hi>至</hi>其身若牛些　然則如後世夜义之説古<lb/>
已有之<lb/>
魂兮歸来入修門些　頂上樂字<lb/>
天地四方多賊姦些　帶上一句<lb/>
魂兮歸来何逺為些　帶此一句勢乃不直<lb/>
歸来歸来反故室　又一頓<lb/>
<pb n="KR3j0076_WYG_048-8b"/>
渉江采菱發揚荷些　注喻屈原背去朝堂隠伏草澤<lb/>
按此非喻也前言容飾此言歌舞戲劇前是平居此是<lb/>
宴㑹<lb/>
菎蔽象棊　揳梓瑟些　歌舞之中忽間以戲劇縂不<lb/>
令文勢直也<lb/>
劉安招隠士　注閔傷屈原身雖沈没名德顯聞與隠<lb/>
處山澤無異按招隠之作與原何與<lb/>
　義門讀書記卷四十八<lb/>
</p>
<p>
</p>
  </div>
</body>
</text>
</TEI>
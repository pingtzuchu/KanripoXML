<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>義門讀書記卷二十九</head> <lb/>
    <p>
<pb n="KR3j0076_WYG_029-1a"/>
欽定四庫全書<lb/>
　義門讀書記卷二十九<lb/>
　　　　　　　　　　翰林院侍讀學士何焯撰<lb/>
　　五代史<lb/>
歐公作五代史亦多取小說蓋蹈宋氏新唐書之弊雖<lb/>
五代事多闕軼然說家所記未必實錄焉可悉取<lb/>
馮定逺云歐公文人又生于太平不知武事每敘戰之<lb/>
際則使人思鉅鹿垓下每壯夾寨之戰不使左邱太史<lb/>
<pb n="KR3j0076_WYG_029-1b"/>
公執筆也然三矢告廟之際亦極筆也按歐公敘髙平<lb/>
之戰獨勝想周人猶有紀載可据沙陀不知金鐀石室<lb/>
為何事也史闕其文雖左邱司馬亦如之何哉若憑臆<lb/>
編撰則違孔子其所不知之訓正後代史家大失也<lb/>
五代史第一　薛居正書名曰五代史歐陽氏書名五<lb/>
代史記卷首去記字近刻之譌也<lb/>
梁太祖紀上　注中數語是作本紀法<lb/>
紀下開平元年渤海契丹使者來　逺夷使來係中國<lb/>
<pb n="KR3j0076_WYG_029-2a"/>
利害當書前此未通而始至者當書若泛使則見于附<lb/>
錄可矣春秋以一經該二百四十年之事若後之為史<lb/>
者其事可以分見何必紛繁書于本紀中也<lb/>
改樞宻院為崇政院太府卿敬翔為使　樞宻使唐本<lb/>
宦者為之温懲其禍故改為崇政院而首以敬翔為使<lb/>
由此相沿至宋遂與宰相埒號為兩府<lb/>
三年告謝於南郊　注不曰有事於南郊亦從其本語<lb/>
蓋比南郊禮差簡按是時親郊必有賞賚不能嵗嵗行<lb/>
<pb n="KR3j0076_WYG_029-2b"/>
之故但告謝而已<lb/>
乾化二年六月疾革郢王友珪反　全忠弑昭宗於洛<lb/>
陽亦身如西京而有子禍<lb/>
戊寅皇帝崩　注以不得其死故不書葬按為賊所葬<lb/>
故不書非為不得其死<lb/>
末帝紀龍德三年五月庚申宣義軍節度使王彥章為<lb/>
北面行營招討使取德勝南城　下脫取德勝南城秋<lb/>
八月段凝為北面行營招討使十八字按書取德勝南<lb/>
<pb n="KR3j0076_WYG_029-3a"/>
城見彦章方立功而反見罷梁主賞罰倒置所以速亡<lb/>
唐本紀上賜姓名李國昌　字德興見墓碑<lb/>
國昌子克用<hi>至</hi>克用乃殺大同軍防禦使段文楚　克<lb/>
用是國昌小男唐三朝見聞錄謂之李九郎薛居正五<lb/>
代史克用殺段文楚事在僖宗乾符三年者得之<lb/>
唐本紀下伶人奏百年歌　唐懿宗與郭淑妃思同昌<lb/>
公主不已樂工李可及作嘆百年曲其聲悽惋蓋當時<lb/>
所尚非陸機所賦也<lb/>
<pb n="KR3j0076_WYG_029-3b"/>
同光二年二月己巳朔有事于南郊　梁與唐郊天皆<lb/>
以春<lb/>
左熊威軍將趙暉妻一產三男子　注後世以此為善<lb/>
祥故於亂世書以見不然按亂世未嘗無此可以見天<lb/>
心之仁愛而嗜殺之君悖德而失職也然注乃歐公本<lb/>
意<lb/>
三年夏四月及皇后幸郭崇韜朱漢賔第　幸大臣第<lb/>
而書及皇后其失自見<lb/>
<pb n="KR3j0076_WYG_029-4a"/>
夏四月丁亥朔皇帝崩　莊宗弑于門高而首惡則嗣<lb/>
源也為賊所葬故不書<lb/>
明宗紀長興元年契丹東丹王突欲來奔　注夷狄不<lb/>
可以禮義責故不曰叛于契丹按突欲恐兄弟不相容<lb/>
而出奔非外叛故不以叛書注誤<lb/>
廢帝紀平山人也<hi>至</hi>明宗飬以為子　通鑑考異張昭<lb/>
於國初修唐廢帝實錄云廢帝諱從珂明宗皇帝之元<lb/>
子也母曰貞憲皇后魏氏鎭州平山人中和末明宗徇<lb/>
<pb n="KR3j0076_WYG_029-4b"/>
地山東留戍平山得魏后帝以光啓元年正月二十三<lb/>
日生於外舍屬趙人負盟用兵不息音問阻絶帝甫十<lb/>
嵗方得歸宗薛史末帝諱從珂本姓王氏鎭州人也母<lb/>
魏氏以光啓元年生帝于平山景福中明宗為武皇騎<lb/>
將略地至平山遇魏氏虜之帝時年十餘嵗明宗飬為<lb/>
己子劉恕取廢帝錄按張昭仕明宗為史官異代修廢<lb/>
帝錄無所諱避而不言飬子事似可信然李克用光啓<lb/>
以前未嘗徇地山東又從珂若果是明宗子必不捨之<lb/>
<pb n="KR3j0076_WYG_029-5a"/>
而立從榮從珂亦當不服今從薛史附識以廣異聞<lb/>
清㤗三年十一月丁酉契丹立晉　衛人立晉則其名<lb/>
也此殊不成文<lb/>
晉髙祖紀天福三年冬十月戊寅契丹使中書令韓熲<lb/>
來奉冊曰英武明義帝　梁唐皆郊見後受尊號石晉<lb/>
則以契丹為天矣<lb/>
五年春正月丁卯朔德音除公私債　容齋隨筆天福<lb/>
六年八月赦云私下債負取利及一倍者並放則此所<lb/>
<pb n="KR3j0076_WYG_029-5b"/>
除者想與之同世方尚武四民失業稱貸之際必有不<lb/>
能堪命者故不得已而屢下蠲除之令也<lb/>
出帝紀八年十二月契丹于越使令骨支來　石晉為<lb/>
契丹所冊立故其于越皆得遣使<lb/>
開運三年河決魚池<hi>至</hi>河決原武　晉之事勢至此即<lb/>
非德光不去亦必亡矣<lb/>
張彥澤犯京師殺開封尹桑惟翰契丹滅晉　書殺桑<lb/>
惟翰於契丹滅晉之上所以深著起事不正為後世戒<lb/>
<pb n="KR3j0076_WYG_029-6a"/>
　前於唐廢帝紀書立晉此書契丹滅晉以此始亦以<lb/>
此終二語相為呼應<lb/>
漢髙祖紀四年磁州賊首梁暉取相州來歸　注變降<lb/>
曰來歸是時天下無主與乎叛于彼而來于此者異矣<lb/>
按來歸者内外之辭<lb/>
隱帝紀乾祐二年　注帝名承祐年名乾祐莫大之失<lb/>
本紀無譏按承天之祜禮運語也隱帝名當是祜字五<lb/>
代雖不知禮何至并此昧之祐字傳冩誤耳<lb/>
<pb n="KR3j0076_WYG_029-6b"/>
周世宗紀六年夏四月辛丑取益津闗以為覇州癸卯<lb/>
取瓦橋闗以為雄州　注世宗下三闗瓦橋益津以建<lb/>
州乃見淤口闗上置寨故舊史實錄皆闕不書遂不見<lb/>
其取時日今信安軍是也按宋信安軍亦今覇州地晁<lb/>
說之嵩山集云周以數千之師伐契丹不血而取益津<lb/>
闗繼取瓦橋又繼取髙陽闗與無黨此注不同考之遼<lb/>
史穆宗紀亦曰周㧞益津瓦橋淤口三闗故小學紺珠<lb/>
採此注<lb/>
<pb n="KR3j0076_WYG_029-7a"/>
論可謂亂世也歟<hi>至</hi>誠非史氏之所及也　公之意蓋<lb/>
謂亂極當治賴世宗之挺生也然周以子弱宋因其資<lb/>
故隱躍以致意而不敢盡言焉公之論有出于薛氏舊<lb/>
史之表者故于末復略為辨正其失評也<lb/>
梁家人廣王全昱傳而陳俗好滛祠左道　陳俗巫風<lb/>
至五代未革<lb/>
唐家人太祖子傳如不幸物故者　預言物故則示意<lb/>
殺之矣<lb/>
<pb n="KR3j0076_WYG_029-7b"/>
莊宗劉皇后傳是時大雪<hi>至</hi>乃投水而死　曾鞏政要<lb/>
策云初太宗嘗問唐莊宗享國不久何也飛龍使李重<lb/>
進對曰莊宗好畋而將士驕縱姑息每出近郊衛士必<lb/>
控馬首曰兒郎輩寒必望勅賜莊宗即隨所欲給之如<lb/>
此非一末年之禍蓋令不行而賞賚無節也太宗撫手<lb/>
嘆曰二十年夾河爭取天下而不能以軍法約束此輩<lb/>
縱其無厭之求誠為兒戲我今飬士卒誠不恡爵賞但<lb/>
犯法者惟有劍耳當合此所載並為世監不恤而怨姑<lb/>
<pb n="KR3j0076_WYG_029-8a"/>
息而驕皆足以召亂也　魏博效節軍雖數賜予而驕<lb/>
縱無厭常懐怨望刼趙在禮入魏事詳房知温傳中當<lb/>
參觀<lb/>
晉家人傳論　此論有為言之稍于史體為煩<lb/>
周家人傳太祖聖穆皇后柴氏邢州堯山人也　談叢<lb/>
云家人傳后邢州龍岡人世宗紀為堯山人則此作堯<lb/>
山者其後人所改耶<lb/>
梁臣楊師厚王景仁賀瓌王檀王䖍裕謝彥章傳　此<lb/>
<pb n="KR3j0076_WYG_029-8b"/>
卷始以師厚見梁所由失河北將折而入於晉終以彥<lb/>
章則莫能復為之禦敵而因以速亡也<lb/>
唐臣郭崇韜安重誨傳　二人皆任樞宻使其生平得<lb/>
失已具論㫁于傳中而官失其職則當代之所沿也故<lb/>
獨為說以究切之重誨傳撮敘頗似論體<lb/>
周德威傳德威佯走<hi>至</hi>奮撾擊之　事與擒陳野义同<lb/>
而敘致尤生動<lb/>
符存審傳使梁軍知吾利於速戰<hi>至</hi>可以取勝　存審<lb/>
<pb n="KR3j0076_WYG_029-9a"/>
此謀可謂識變<lb/>
孔謙傳遂罷租庸使額分鹽鐡度支戸部為三司　三<lb/>
司始此<lb/>
李仁矩毛璋傳　二傳何必立<lb/>
康思立傳　亦可不立<lb/>
康思誠傳論　此因太祖由殿前㸃檢代周懼其以此<lb/>
始終故㣲言之<lb/>
何瓚傳　此傳可不立<lb/>
<pb n="KR3j0076_WYG_029-9b"/>
晉臣景延廣傳延廣所進器服鞍馬茶牀椅榻　椅字<lb/>
始見於此<lb/>
漢臣蘇逢吉傳　觀蘇史楊王所由速及而漢祚之促<lb/>
亦可以推而見矣<lb/>
楊邠傳知史傳有用乃課吏傳冩　其用王文伯之言<lb/>
邪<lb/>
死事張源德傳源德既堅守<hi>至</hi>得赦而後釋之　通鑑<lb/>
考異莊宗實錄賊將張源德固守貝州既聞河北皆平<lb/>
<pb n="KR3j0076_WYG_029-10a"/>
而有翻然之志詢謀于衆群賊皆河南人懼其歸罪不<lb/>
從因殺源德歐陽史云云按源德若以不降而死其衆<lb/>
當即降于晉豈得猶拒守與晉要約而後出哉<lb/>
孫晟傳收晟下獄及其從者二百餘人皆殺之　殺行<lb/>
人已非况其從者二百餘人乎宜乎世宗之不永也<lb/>
唐六臣傳論　范吕相攻廟堂始有朋黨之論公蓋借<lb/>
此以發其呼憤故意味終不親切如論宦者亦當載之<lb/>
於唐書若五代史只言世主與唐時宦者之禍耳目相<lb/>
<pb n="KR3j0076_WYG_029-10b"/>
接而復信用之為可愚也　張文潛與大蘇書云六人<lb/>
者為唐大臣挈國而輸之賊北面而事之為史者曰汝<lb/>
無臣梁之理從而正其罪何所不可但其書謂之五代<lb/>
史記而中有一卷忽謂之唐唐非五代也標卷為唐於<lb/>
史之名似不順耳雖不云爾尚可以貶辱也班固書有<lb/>
後漢事范曄書亦有前漢事耒以謂若因及之雖上越<lb/>
數代猶為無害但立名標卷事似難行按此論頗當唯<lb/>
宋史書周三臣則得闡幽之道又當通其例之變也<lb/>
<pb n="KR3j0076_WYG_029-11a"/>
宦者傳論夫女色之惑<hi>至</hi>捽而去之可也　如武氏既<lb/>
得志髙宗欲與宰相謀廢之而不可得矣其能捽而去<lb/>
之哉凡議論彼此抑揚處極須斟酌也<lb/>
雜傳趙匡凝是時唐衰藩鎭不復奉朝廷獨匡凝兄弟<lb/>
貢賦不絶　匡凝之貢賦不絶亦張子布勸迎曹操之<lb/>
為見耳<lb/>
氏叔琮太祖遣叔琮與李彦威等弑昭宗已而殺之<lb/>
殺之者以其老也<lb/>
<pb n="KR3j0076_WYG_029-11b"/>
賀德倫傳乃分相澶衛三州<hi>至</hi>以德倫為節度使　失<lb/>
河北為梁亡之始由末帝措置非宜而失<lb/>
閻寳傳莊宗欲引兵退保臨濮<hi>至</hi>此不可失之時也<lb/>
胡柳復振閻寳贊成<lb/>
康延孝傳延孝具言末帝懦弱<hi>至</hi>不旬日天下定矣<lb/>
梁之虛實形勢悉于延孝<lb/>
丁㑹傳㑹畏梁太祖雄猜<hi>至</hi>㑹乃降晉　劉知俊與㑹<lb/>
皆梁之名將咸以懼疑降敵<lb/>
<pb n="KR3j0076_WYG_029-12a"/>
張全義傳二人有隙<hi>至</hi>晉軍解去　與罕之隙末詳罕<lb/>
之傳梁救悉丁㑹傳但㑹傳作葛從周此作牛存節考<lb/>
從周存節傳從周實主帥而存節以知間道為先鋒㑹<lb/>
建渡河之謀而存節亦有以椹濟軍之益二事各具本<lb/>
傳而從周傳但云敗晉沇河而已<lb/>
王晏球傳契丹又遣惕隱以七千騎益都　惕隱乃官<lb/>
名本紀及附錄皆作惕隱無赫也<lb/>
相里金傳字奉金　金墓碑云字國寳<lb/>
<pb n="KR3j0076_WYG_029-12b"/>
贈太師　墓碑云贈太子太師按金上將軍未得贈太<lb/>
師也<lb/>
張廷蘊傳明宗以廷蘊破潞之隙終恨之故終不秉旄<lb/>
節　明宗直如此展拓不開<lb/>
王進傳論視在上者如進等<hi>至</hi>可勝道哉　其在下者<lb/>
亦中人為多爾若賢人君子輩出則世將亨矣即其不<lb/>
遇亦將為說以垂後撥亂返治由其開先也<lb/>
范延光傳制動當以靜　天下名言也<lb/>
<pb n="KR3j0076_WYG_029-13a"/>
大臣言彥珣殺母當誅髙祖以謂赦令已行不可失信<lb/>
　耶律德光殺楊承勛而敬塘赦李彥珣不如其君父<lb/>
逺矣<lb/>
張彥澤傳偏將藥元福獨留<hi>至</hi>契丹遯去　元福之策<lb/>
固善亦惟諸將皆百戰之餘所以能然<lb/>
傳戎王宣語　戎王宣言舊史文也<lb/>
彥澤遣控鶴指揮使李筠以兵監守　此又一李筠非<lb/>
周三臣之李筠也<lb/>
<pb n="KR3j0076_WYG_029-13b"/>
與其逃於溝竇而不免不若往見之　何如死國難耶<lb/>
王景崇趙思綰傳　二人不必立傳但附守貞傳後可<lb/>
矣<lb/>
馮道傳　馮定逺云歐公作馮道傳平敘而人品自具<lb/>
無溢羙亦無溢惡古人不過也此文勝於唐六臣傳按<lb/>
六臣傳許裴樞或過此六人之無恥何所逃也陳壽序<lb/>
漢魏之際緣在晉故稍遜其詞耳君臣之義賴史筆扶<lb/>
持放過不得<lb/>
<pb n="KR3j0076_WYG_029-14a"/>
道為人能自刻苦<hi>至</hi>道殊不以為德　道為人自屬長<lb/>
者惜其天資可庶幾於一行傳乃以愛官職而墮大節<lb/>
遂為百世所嗤也<lb/>
道方自號長樂老<hi>至</hi>蓋其自述如此　初疑急就篇云<lb/>
長樂無極老復丁道之自號蓋本于此非也長樂乃馮<lb/>
氏之望封長樂者不一人歐公亦㣲誤蓋以其有老而<lb/>
自樂何樂如之之語遂以為自號爾<lb/>
鄭珏傳　此傳可已<lb/>
<pb n="KR3j0076_WYG_029-14b"/>
司空頲　亦可無立<lb/>
劉昫傳門下侍郎監修國史　監修國史即唐書也莊<lb/>
宗繼昭宗故謂之國史<lb/>
馬縞傳博士王㔻議<hi>至</hi>而立廟應州　因王㔻一人之<lb/>
不學而失禮之中又失禮焉其愈于近代者則立廟應<lb/>
州耳<lb/>
李懌傳　如懌但當附見他傳<lb/>
和凝傳是時進士多浮薄<hi>至</hi>稱為得人　今人用徹棘<lb/>
<pb n="KR3j0076_WYG_029-15a"/>
事多誤而又誤圍作闈也<lb/>
何澤傳而内實邪佞<hi>至</hi>聞者哂之　此事不可遽加以<lb/>
邪佞蓋并私于趙鳯請立秦王為太子言之也<lb/>
王松傳　不必立傳<lb/>
司天職方考序　但存司天職方者蓋謂五十三年之<lb/>
間蕃將與盗賊乘時之亂非所據而闇干之綱紀文章<lb/>
掃滅無餘所不毁者惟天地而已<lb/>
司天考上而使一藝之士<hi>至</hi>而未始不本於此　元人<lb/>
<pb n="KR3j0076_WYG_029-15b"/>
不用歴元蓋㣲自歐公發之不然曹士蒍馬重績之法<lb/>
未有肯信而仍之也<lb/>
司天考下本紀所述人君行事詳矣<hi>至</hi>以備司天之所<lb/>
考　災祥者人君之庶徵所以自反其極之建不建者<lb/>
也當如兩漢書之本紀歐公必欲離而二之又非也<lb/>
呉世家楊渥水中出火可以燃　水中有隂火伏焉又<lb/>
因濬江相激而發耳<lb/>
南唐世家李昪尊號非古也不許　李昪不受尊號在<lb/>
<pb n="KR3j0076_WYG_029-16a"/>
宋神宗事前<lb/>
景盟于昪柩前約兄弟世世繼立　此盟有先宋太祖<lb/>
兄弟而為之者矣<lb/>
前蜀世家王建莊見素之孫　唐書宰相世系表莊待<lb/>
價之後出逍遥公房見素自出南皮公房非同系書俱<lb/>
出歐公手而互異若此<lb/>
論　以一隅之地而云祥瑞畢至或者諛佞之臣偽為<lb/>
以蠱主心否則設詐以炫耀他國愚主所自為爾今并<lb/>
<pb n="KR3j0076_WYG_029-16b"/>
以麟為非祥豈不過甚而與河圖洛書怪妄之尤繫詞<lb/>
非孔子作連類歟<lb/>
呉越世家錢鏐封鏐呉越王兼淮南節度使　兼淮南<lb/>
者擕錢楊之交也<lb/>
南平世家髙從誨敏以印本五經遺從誨　經之成在<lb/>
周顯德中此時則五經已具也<lb/>
繼冲繼冲大將李景威曰<hi>至</hi>封府庫以待　景威光憲<lb/>
無妨兩是區區三州固宜效順以全宗祀非若劉禪有<lb/>
<pb n="KR3j0076_WYG_029-17a"/>
漢家四百餘年統緒之責也<lb/>
東漢世家劉旻旻乃遣宰相鄭珙致書兀欲稱姪皇帝<lb/>
以叔父事之而已　宋之南渡所保者李煜錢鏐故地<lb/>
其事金則劉旻之故事也<lb/>
戰於髙平<hi>至</hi>軍威大振　是役與唐莊宗夾寨之戰畧<lb/>
相似馮道謂世宗未可比太宗顧獨不得比莊宗乎<lb/>
四夷附錄契丹阿保機遣使者解里隨頃<hi>至</hi>克用聞之<lb/>
大恨　阿保機欲邀朱温封冊而尚難之然則宣和海<lb/>
<pb n="KR3j0076_WYG_029-17b"/>
上之盟烏得不納侮於金源也<lb/>
冊曰咨爾子晉王<hi>至</hi>爾視予猶父　冊文止載三語以<lb/>
著其實足矣<lb/>
而阿鉢本無姓氏<hi>至</hi>於是始姓蕭　遼史蕭翰本名小<lb/>
漢蓋對音字也<lb/>
論嶠歸錄以為䧟虜記　范質亦有石晉陷蕃記見晁<lb/>
公武讀書志云少主初遷于黃龍府後居於建州凡十<lb/>
八年而卒按契丹丙午入汴順數至甲子嵗為十八年<lb/>
<pb n="KR3j0076_WYG_029-18a"/>
實國朝太祖乾德二年也<lb/>
髙麗昭進别敘孝經一卷<hi>至</hi>皆不經之說　凡書不經<lb/>
前賢論定者往往不足觀採求異書不如求亡書也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0076_WYG_029-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　義門讀書記卷二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>義門讀書記卷十八</head> <lb/>
    <p>
<pb n="KR3j0076_WYG_018-1a"/>
欽定四庫全書<lb/>
　義門讀書記卷十八<lb/>
　　　　　　　　　翰林院侍讀學士何焯撰<lb/>
　　前漢書<lb/>
司馬相如傳分上下卷　小顔以注文繁多分為上下<lb/>
二卷非班書本然也宋儒作一人行状有上下二卷為<lb/>
失據矣惟食貨志小顔無注然亦似非班書舊次云<lb/>
以訾為郎　訾郎猶今擇有身家之人非入粟拜爵之<lb/>
<pb n="KR3j0076_WYG_018-1b"/>
比漢初得官皆由訾筭有市籍者亦不得宦也郎官宿<lb/>
衛親近欲其有所顧藉重於犯法<lb/>
廼令文君當盧　當字作對字釋之為長顔說非也<lb/>
長卿故倦遊　倦游注意言所遊之多今人以怠且病<lb/>
解之誤矣<lb/>
下屬江河　文潁曰南方無河也冀州凡水大小皆謂<lb/>
之河詩賦通方言耳按今吳諺水無大小皆謂之河非<lb/>
獨冀州方言然矣<lb/>
<pb n="KR3j0076_WYG_018-2a"/>
於是楚王廼登陽雲之䑓　陽雲按孟注當從文選作<lb/>
雲陽此本對以雲夢之事也<lb/>
游孟諸　縱言之耳非必屬齊也文注誤<lb/>
東注太湖　太湖恐當闕疑未必如郭璞所謂震澤也<lb/>
箴疵鵁盧群浮乎其上　張揖注盧白雉也按盧是黒<lb/>
色安得反為白非獨雉不浮也<lb/>
孫叔奉轡衛公参乗扈從横行出乎四校之中　按奉<lb/>
轡参乗皆指乗輿而言則文潁注所言四校為得之矣<lb/>
<pb n="KR3j0076_WYG_018-2b"/>
便嬛繛約　師古曰繛音綽按綽即繛之省何云借音<lb/>
夫以諸侯之細而樂萬乗之所侈　萬乗之所侈謂天<lb/>
子猶自謂此太奢侈者也文選無所字非也<lb/>
逡廵避席席選作廗為是此賦多古字也<lb/>
陛下患使者有司之若彼<hi>至</hi>讓三老孝弟以不教誨之<lb/>
過　既得伸其使指又不重以驚恐則國體無損民怨<lb/>
亦徐弭矣<lb/>
卭筰冉䮾者近蜀<hi>至</hi>今誠復通為置縣愈於南夷　前<lb/>
<pb n="KR3j0076_WYG_018-3a"/>
檄為天子文過宣諭之體不得不然也何復為此以長<lb/>
君惡耶<lb/>
漢興七十有八載全篇　此篇仍賦頌之體較之前檄<lb/>
為辭勝事<lb/>
今割齊民以附夷狄　附附益之也割齊民謂賂以巴<lb/>
蜀吏幣物<lb/>
則是蜀不變服而巴不化俗也　巴蜀本禹貢梁州之<lb/>
域豈徼外耶<lb/>
<pb n="KR3j0076_WYG_018-3b"/>
昔者洪水沸出<hi>至</hi>聲稱浃乎于茲　禹之治水為民除<lb/>
患也武之通道為民生患也可引以為解乎以禹為堙<lb/>
水者始自相如而孟堅仍之<lb/>
故馳騖乎兼容并包而勤思乎参天貳地　親親仁民<lb/>
仁民愛物斯能兼容并包矣盡人之性盡物之性斯能<lb/>
参天貳地矣非不務徳而勤逺略也<lb/>
将博恩廣施<hi>至</hi>得燿乎光明　近似有理然此尭舜猶<lb/>
病諸矣<lb/>
<pb n="KR3j0076_WYG_018-4a"/>
且夫王者固未有不始於憂勤而終於佚樂者也　揚<lb/>
子謂勸百諷一果然即其所謂終於佚樂者方且導以<lb/>
封禪之侈心萬乗豫遊民間困於供賦又有餙太平之<lb/>
容増逃亡自賊殺之實者此浮華文士不可使在人主<lb/>
左右也<lb/>
其後人有上書言相如使時受金　其勸人主通道蠻<lb/>
夷不過以眩曜臨卭冨人復分其財所過縣道廹脅長<lb/>
吏多受金耳父母之邦勞弊數萬生民之命於相如何<lb/>
<pb n="KR3j0076_WYG_018-4b"/>
有哉漢廷文士嚴助首開用兵之端卒以罪棄市相如<lb/>
以多病避事得免於禍幸矣<lb/>
且夫清道而後行<hi>至</hi>臣竊為陛下不取　諫書正須若<lb/>
此平易可曉推之逺則其語支而聴者厭矣<lb/>
招翠黄乗龍於沼　翠黄當如孟說作乗黄言黄帝孔<lb/>
甲之乗黄乗龍皆歸池沼也<lb/>
相如既卒<hi>至</hi>采其尤著公卿者云　傳遂終言其事固<lb/>
不悟封禪之非而直以為惟此盛典皆發自相如也<lb/>
<pb n="KR3j0076_WYG_018-5a"/>
史通云馬卿為自叙傳具在其集中子長因錄斯篇即<lb/>
為列傳班氏仍舊更無改作固於揚馬傳末皆云遷雄<lb/>
之自叙如此至於相如篇下獨無此言其例不純按傳<lb/>
中終言相如卒後之事則非止錄自叙也<lb/>
贊司馬遷稱春秋推見至隠　推見至隠言由人事之<lb/>
見著者推而至於天道之隠㣲也李注失之然近人讀<lb/>
見為本字則去之彌逺矣<lb/>
揚雄以為靡麗之賦<hi>至</hi>不已戲乎　此揚子篤論盖其<lb/>
<pb n="KR3j0076_WYG_018-5b"/>
意雖主諷而鋪陳侈蕩不知所裁則中人驟恱其辭反<lb/>
溺其指希不隣於勸矣上林之作不若諫獵之為益也<lb/>
然虛詞濫說之中亦寓諷焉揚子甘泉上比於帝室紫<lb/>
宮以為此非人力黨鬼神其可是已<lb/>
公孫宏傳年四十餘乃學春秋雜說　雜說雜家之說<lb/>
兼儒墨合名法者也藝文志亦有公羊雜記八十三篇<lb/>
以宏所對智者術之原也一條味之其學盖出於雜家<lb/>
則此雜說非春秋經師之雜說也<lb/>
<pb n="KR3j0076_WYG_018-6a"/>
此天文地理人事之紀　若云天文地理之變惟人事<lb/>
足以救之則統紀之所在明矣<lb/>
習文法吏事縁飾以儒術上說之　宏號以儒進然所<lb/>
以當上意者習文法吏事乃少為獄吏之力也<lb/>
常與主爵都尉汲黯請間<hi>至</hi>以順上指　他人先發而<lb/>
推其後則先以他人試上之喜怒背約則上盡踈他人<lb/>
而獨親巳此巧佞之尤者也<lb/>
宏為人談笑多聞　多聞由於學雜說<lb/>
<pb n="KR3j0076_WYG_018-6b"/>
夫九卿與臣善者無過黯然今日庭詰宏誠中宏之病<lb/>
　此語亦自處於長者而隂目黯以險薄也賴黯素以<lb/>
直著故雖賢宏亦不因此憎黯爾韓大夫所以教武安<lb/>
侯皆此術<lb/>
於是起客館開東閤以延賢人與参謀議　宏起儒生<lb/>
地逺而族寡延賔之事足以潤色太平不為人主所忌<lb/>
故行之無患衛霍后戚又立大功則不得不以竇灌為<lb/>
懲亦各因其勢也　閤東向所以為敬今人多昧其本<lb/>
<pb n="KR3j0076_WYG_018-7a"/>
意若衙門之迎賔館則猶仍此制也或反以官職尊重<lb/>
不見於館由當庭入中門為榮昧之甚者矣<lb/>
自以為無功而封侯<hi>至</hi>避賢者路　安輕宏至有發蒙<lb/>
振落之語當日治其獄無有不聞於上者惶恐避位盖<lb/>
亦非得已也<lb/>
漢興以来<hi>至</hi>食邑三百户　此詔乃莽借宏以自襃大<lb/>
耳史家不探其隠而錄之<lb/>
卜式傳此非人情<hi>至</hi>願陛下勿許　宏言是也式屢以<lb/>
<pb n="KR3j0076_WYG_018-7b"/>
此術嘗漢武漢武再布告天下而莫有應者於是告緡<lb/>
之禍作矣凡事足以動人主釣名譽官位便於已而難<lb/>
以概人人使禍機由此發者居大臣之位皆當遏其萌<lb/>
茁毋使一人得志而困苦天下<lb/>
式曰非獨羊也<hi>至</hi>欲試使治民　式至是因牧以露竒<lb/>
欲假助邉以求官之始志顯矣<lb/>
齊相雅行躬耕<hi>至</hi>不為利惑　式反覆任術愚其主以<lb/>
財釣取髙位其差賢者内行之素而已<lb/>
<pb n="KR3j0076_WYG_018-8a"/>
式既在位<hi>至</hi>上由是不說式　天下豈有始以入財結<lb/>
人主知一朝能白罷此利孔者乎式果有才智思顯方<lb/>
其始舍田牧而以為吏進如黄覇所由可也<lb/>
式又不習文章　文章謂文物典章稽古以立文垂訓<lb/>
者也<lb/>
兒寛傳寛既治民勸農桑至吏民大信愛之　寛當入<lb/>
循吏傳封禪事於郊祀志詳之可也<lb/>
定水令以廣溉田　召信臣為民作均水約束本之兒<lb/>
<pb n="KR3j0076_WYG_018-8b"/>
大夫也<lb/>
張湯傳湯决大獄欲傅古義　律令一定欲借古義以<lb/>
上下其手使人畏且感之耳非佳事也<lb/>
所治即豪<hi>至</hi>上裁察　獄一不平即為酷吏豪者必失<lb/>
入羸弱必失出後世㢘直之人用心偶偏有不自知其<lb/>
蹈湯之謬者矣<lb/>
湯争曰伍被本造反謀<hi>至</hi>多此類　此守法非巧排<lb/>
籠天下鹽鐡排富商大賈出告緡令　按鹽鐵出於宏<lb/>
<pb n="KR3j0076_WYG_018-9a"/>
羊告緡出於楊可然非倚湯不能取信於天子以酷虐<lb/>
助而成之故惡皆歸之湯<lb/>
臣固愚忠<hi>至</hi>臣固知湯之為詐忠　不論其以酷逢君<lb/>
之貪使天下騷動乃言前此治反者過當誠愚儒寡要<lb/>
之談也彼徒見鼂錯常以此死不知言此適増武帝倚<lb/>
信湯耳<lb/>
趙王求湯隂事<hi>至</hi>疑與為大姦　趙王彭祖至䧟御史<lb/>
大夫於死豈惟國中相二千石無能滿三嵗輙以罪去<lb/>
<pb n="KR3j0076_WYG_018-9b"/>
而已<lb/>
被惡言而死　惡言謂分田信所居物<lb/>
張安世傳上竒其材擢為尚書令　即擢為令武帝真<lb/>
能程其器能用之如不及<lb/>
明主在上賢不肖較然<hi>至</hi>逺權勢如此　宣帝尤多忌<lb/>
不欲權在臣下觀趙充國傳始亦嘗不快上故務為畏<lb/>
謹抑退求自免也<lb/>
欲封其冡為恩徳侯　以封侯告墓故曰封其冡<lb/>
<pb n="KR3j0076_WYG_018-10a"/>
上曰吾自為掖庭令<hi>至</hi>不敢復言　張賀初欲以女孫<lb/>
妻宣帝安世禁止之帝初即位稱安世為是以慰其心<lb/>
也及深辭賀封帝乃有自為掖庭令非為将軍之言則<lb/>
安世亦必有慙懼於前事者故不敢復言耳<lb/>
然身衣弋綈<hi>至</hi>富於大将軍光　儉以養其福勤以遏<lb/>
其滛如是善矣纎㣲必殖則近於鄙而不可為也學子<lb/>
孺者當知所裁富過於光亦足致禍曹洪可鑒也<lb/>
雖不能視事折衝萬里　此舊臣有名徳者所以可貴<lb/>
<pb n="KR3j0076_WYG_018-10b"/>
宣帝之識偉矣<lb/>
諡曰敬侯　張氏兄弟不愧易名<lb/>
賛馮商稱張湯之先<hi>至</hi>故闕焉　班史之闕疑如此<lb/>
杜周傳後為執金吾<hi>至</hi>遷為御史大夫　桑宏羊謀反<lb/>
在昭帝元鳯元年此云逐捕桑宏羊疑有誤史漢並同<lb/>
注家亦無及之者恐因延年首發上官桀父子大姦并<lb/>
誤以周為逐捕宏羊也<lb/>
而兩子夹河為郡守家訾累巨萬矣治皆酷暴　禇先<lb/>
<pb n="KR3j0076_WYG_018-11a"/>
生書田仁事云仁㓨舉三河時河南河内太守皆杜周<lb/>
子弟河東太守石丞相子孫仁已㓨三河皆下吏誅死<lb/>
當史遷作酷吏傳時未覩其終班氏遂仍之爾天之報<lb/>
虐無或爽也<lb/>
杜延年傳廷尉王平與少府徐仁雜治反事<hi>至</hi>皆論棄<lb/>
市　廷尉少府議是光以此殺守法之吏以快餘憤雖<lb/>
無妻顯殺后之罪有以知其不能福流累葉矣<lb/>
見國家承武帝奢侈師旅之後<hi>至</hi>皆自延年發之　延<lb/>
<pb n="KR3j0076_WYG_018-11b"/>
年有撥亂反治之功非張安世所及<lb/>
而丞相魏相奏延年素貴用事<hi>至</hi>削户二千　此魏相<lb/>
引繩排根之過延年所以不相隨坐者賴仲子佗早與<lb/>
宣帝愛善首定策耳<lb/>
延年以故九卿外為邉吏治郡不進　治郡不進者以<lb/>
霍氏舊人自託於無能也<lb/>
五鳯中徵入為御史大夫　凡居外十餘年始徴又以<lb/>
丙吉遺言薦于定國杜延年陳萬年故也<lb/>
<pb n="KR3j0076_WYG_018-12a"/>
諡曰敬侯　延年安世同諡可知猜嫌之㑹惟敬可免<lb/>
緩輙上書入錢榖以助用前後數百萬　延年不絶賂<lb/>
遺未革昏風緩此舉足以為保家之主矣與張氏之有<lb/>
臨一也<lb/>
杜欽傳惟陛下正后妾<hi>至</hi>咎異何足消滅　其言要亦<lb/>
深中成帝之病杜欽雖在大将軍幕府然初無邪謀未<lb/>
可過於吹索也<lb/>
救解馮野王王尊胡常之罪過　欽為野王奏記王鳯<lb/>
<pb n="KR3j0076_WYG_018-12b"/>
不見聴語在馮奉世傳野王以京兆尹王章薦以代鳯<lb/>
鳯風御史中丞劾之欽之救解亦為王氏補過也<lb/>
欽令鳯上䟽謝罪<hi>至</hi>鳯復起視事　如鳯由此遂退亦<lb/>
王氏之福也欽前既進戒於鳯豈未知其人復勸其固<lb/>
位哉至京兆尹寃死欽雖欲彌縫無可奈何矣<lb/>
欽愚以為宜因章事舉直言極諫<hi>至</hi>疑惑著明　粉飾<lb/>
虛美遂為王氏歴世欺誣之術章既死誰復敢言元舅<lb/>
乎僅得一踈逺之梅福而亦卒不許其假軺傳詣行在<lb/>
<pb n="KR3j0076_WYG_018-13a"/>
所也竟何補哉<lb/>
丞相史捜得紅陽侯書奏業聴請不敬坐免就國　書<lb/>
從長所捜得則未致之業也安得便以聴請奏免<lb/>
遣使者毛莫如考驗　毛莫如當作屯莫如後李尋傳<lb/>
同<lb/>
業復上書言王氏世權日乆<hi>至</hi>㡬為姦臣笑　此因哀<lb/>
帝素惡王氏之専故為此奏與請為恭王立廟同耳觀<lb/>
其所薦者朱博可以得其情矣<lb/>
<pb n="KR3j0076_WYG_018-13b"/>
贊自謂唐杜苖裔豈其然乎　自謂唐杜苖裔史家之<lb/>
㣲辭也盖謂推其故而不得<lb/>
張騫傳誠得而以義屬之<hi>至</hi>天子欣欣以騫言為然<lb/>
慕虛名被實禍由来為此數言致敗亡者多矣<lb/>
後二年騫為衛尉<hi>至</hi>漢擊走單于於幕北　序此見漢<lb/>
武通西域本不為共撃匈奴騫以失職要功逢迎成之<lb/>
復置大夏而通烏孫其勞費遂與西京相終始焉<lb/>
誠以此時厚賂烏孫<hi>至</hi>則是斷匈奴右臂也　騫所謂<lb/>
<pb n="KR3j0076_WYG_018-14a"/>
斷匃奴右臂者指招烏孫居祁連敦煌間故地而言<lb/>
多持節副使道可便遣之旁國　於道中騫得便宜遣<lb/>
其副也<lb/>
後嵗餘其所遣副使通大夏之屬者<hi>至</hi>外國由是信之<lb/>
　西域之開自騫導之故於其傳終言漢武以兒戲敝<lb/>
中國以深著其罪也<lb/>
予節<hi>至</hi>以廣其道　如此則生事外夷無所不至矣<lb/>
李廣利傳徃来二嵗至敦煌士不過什一二　讀之使<lb/>
<pb n="KR3j0076_WYG_018-14b"/>
人悲歎張騫之罪不下江充也<lb/>
桀令四騎士縛守詣大将軍　将字衍文如注强為之<lb/>
說耳下同<lb/>
軍還入玉門者萬餘人馬千餘匹　六萬人生還者萬<lb/>
餘人馬三萬匹還者千餘匹牛十萬驢槖駝萬數皆無<lb/>
一存者其所得則善馬數十匹而已豈不痛哉<lb/>
後行非乏食<hi>至</hi>以此物故者衆　亦非獨将吏不愛士<lb/>
卒以侵牟物故絶域徃返死者必衆西域傳所載杜欽<lb/>
<pb n="KR3j0076_WYG_018-15a"/>
語得之矣<lb/>
廼下詔曰匈奴為害乆矣<hi>至</hi>畢陳於闕　前張騫傳中<lb/>
云並南山至鹽澤空無匈奴匈奴時有候者到而希矣<lb/>
所以為此詔起本深明其事不實而兵為得已也　使<lb/>
是嵗積雪則六萬人之歸者能什一乎<lb/>
贊禹本紀言河出昆侖<hi>至</hi>惡睹所謂昆侖者乎　昆侖<lb/>
析支亦禹貢所載山川不容以為無有但不如禹本紀<lb/>
所言耳日月所相避隠近佛氏須彌山之說<lb/>
<pb n="KR3j0076_WYG_018-15b"/>
司馬遷傳其在周程伯休甫其後也當宣王時官失其<lb/>
守而為司馬氏　詩常武王謂尹氏命程伯休甫毛傳<lb/>
尹氏掌命卿士程伯休父始命為大司馬正當宣王之<lb/>
時已失典司天地之守故僅以時王所命之官别為司<lb/>
馬氏也<lb/>
天厯始改　謂自此初用夏正也<lb/>
春秋文成數萬　史記裴駰注云太史公此辭是述董<lb/>
生之言董仲舒自治公羊經傳凡有四萬四千餘字故<lb/>
<pb n="KR3j0076_WYG_018-16a"/>
云云其說得之<lb/>
故易曰差以豪釐謬以千里　禮記經解篇易曰君子<lb/>
慎始差若豪釐謬以千里則非獨易緯有之孔氏正義<lb/>
以為繋辭之文固無明據小顔於此直云易家别說亦<lb/>
未盡也<lb/>
十年而遭李陵之禍　十年史記作七年徐廣注曰天<lb/>
漢三年作七為是<lb/>
漢興蕭何次律令<hi>至</hi>太史公仍父子相繼䉵其職　又<lb/>
<pb n="KR3j0076_WYG_018-16b"/>
叙當代文獻足徴以見述而不作之意仍推本先世以<lb/>
終前文之緒<lb/>
而十篇缺有錄無書　注中所云兵書即謂律書也太<lb/>
史公自序甚明謂亡失與本無者皆踈<lb/>
廹季冬　廹季冬謂恐行法也時安為北軍使者坐受<lb/>
戾太子節當要斬<lb/>
奈何令刀鋸之餘薦天下豪俊哉　袁繼咸云負絶代<lb/>
良史才寜賤辱自處以杜奄宦擅政用人之漸其為天<lb/>
<pb n="KR3j0076_WYG_018-17a"/>
下萬世慮尤深逺矣<lb/>
僕以為戴盆何以望天　如淳注言已方有所造不暇<lb/>
修人事也師古曰言營職務耳未論造書也按造書即<lb/>
其職務下文亦自云草創未就適㑹此禍則如說是也<lb/>
贊　此贊即叔皮之論<lb/>
據左氏國語采世本戰國策述楚漢春秋接其後事訖<lb/>
於大漢　可見作史雖欲網羅放失實亦無取乎雜駮<lb/>
武五子傳戾太子據徳懼為師傅并誅<hi>至</hi>太子将不念<lb/>
<pb n="KR3j0076_WYG_018-17b"/>
秦扶蘇事耶　因懼并誅遂教太子以反鄙夫始為身<lb/>
謀不顧禍及宗社徃徃如此<lb/>
壺關三老茂　師古引荀恱漢紀云令狐茂按後漢郡<lb/>
國志注中引上黨記作令狐茂疑又在荀紀之後<lb/>
廣陵厲王胥使所幸八子郭昭君　太子止有妃良娣<lb/>
孺子三等皇孫止有家人子今藩國乃有八子之號未<lb/>
詳<lb/>
昌邑哀王髆揚州刺史柯奏賀<hi>至</hi>今見為侯　柯廖皆<lb/>
<pb n="KR3j0076_WYG_018-18a"/>
刻薄小人不知國體沾沾以虐無告取媚於上元帝復<lb/>
封賀後善哉賀不堪玉天下身既廢黜髆則何罪并斬<lb/>
其一國之祀也　海昏之嗣歴莽世至中興不絶異哉<lb/>
贊秦始皇即位三十九年<hi>至</hi>信矣　舉秦以見漢之得<lb/>
禍未極猶有倖焉痛其詞以著戒也<lb/>
嚴助傳郡舉賢良　吳人舉賢良自助始<lb/>
且秦舉咸陽而棄之何但越也　利口遂開黷武之端<lb/>
其不以令終也宜<lb/>
<pb n="KR3j0076_WYG_018-18b"/>
淮南王安上書諫一篇　安之上書特以博名髙而不<lb/>
出於誠故其詞過於煩侈<lb/>
越人欲為變至廼入伐材治船　盧循入宼亦先於豫<lb/>
章作伐材治船之計凡此書所載皆字字實錄今古可<lb/>
以施行者也<lb/>
因其弱弟餘善以成其謀<hi>至</hi>故使臣助来諭王意　助<lb/>
適㑹天幸淮南之言乃常道也後有妄思立功安南諸<lb/>
國者不可不取諫書深味之<lb/>
<pb n="KR3j0076_WYG_018-19a"/>
助由是與淮南王相結而還　助以此舉尤為武帝親<lb/>
任豈知與淮南相結他日禍胎已在此乎<lb/>
稱春秋天王出居於鄭不能事母故絶之　引經不倫<lb/>
廷尉張湯争以為助出入禁門<hi>至</hi>後不可治　湯誅助<lb/>
宏誅解皆合法意<lb/>
朱買臣傳召見說春秋言楚詞　春秋楚詞漢初吳㑹<lb/>
之學<lb/>
主父偃傳廼西入關見衛将軍衛将軍數言上　衛将<lb/>
<pb n="KR3j0076_WYG_018-19b"/>
軍不推薦士乃獨言主父偃於上何也<lb/>
今諸侯或連城數十<hi>至</hi>以地侯之　此策用之一時可<lb/>
以稍殺尾大之勢乆則諸侯分割太弱不収封建之效<lb/>
矣宜隨時補救過此惟有功徳於民者始得推恩子弟<lb/>
地不足者稍益以世絶而地入王朝之故封乃善耳<lb/>
彼人人喜得所願　人人喜得所願管子所謂令出當<lb/>
如流水也晁賈謀國巧拙之判如此<lb/>
茂陵初立<hi>至</hi>此所謂不誅而害除　上因賈生之智此<lb/>
<pb n="KR3j0076_WYG_018-20a"/>
則祖劉敬之策已行而人不至驚擾生亂故可用也非<lb/>
其時則不可<lb/>
尊立衛皇后及發燕王定國隂事偃有功焉　偃固有<lb/>
以報衛氏矣<lb/>
偃盛言朔方地肥饒<hi>至</hi>本偃計也　前諫伐匈奴此何<lb/>
以議置朔方前書云地固澤鹵不生五榖轉輸率三十<lb/>
鍾致一石此何以復云地肥饒内省轉輸戍漕豈非進<lb/>
由衛氏衛将軍始取其地故偃變前說以建此計乎雖<lb/>
<pb n="KR3j0076_WYG_018-20b"/>
然秦漢既都關中不取河南置朔方則逼近宼戎偃之<lb/>
計不以私故詘<lb/>
偃服受諸侯之金實不刼齊王令自殺上欲勿誅　欲<lb/>
勿誅者上以偃策本以銷弱諸侯明不受金也偃不承<lb/>
齊事而服趙王使人所告對獄甚巧<lb/>
齊王自殺無後至廼遂族偃　偃有廹刼齊王之非一<lb/>
死固當且因趙王所告而得禍亦使諸侯不自疑為己<lb/>
見削弱宏議未為失也族誅則漢法之過<lb/>
<pb n="KR3j0076_WYG_018-21a"/>
嚴安傳臣願為民制度<hi>至</hi>和之至也　承文景之積若<lb/>
使不喜功生事實行斯政則既冨加教三代之俗可致<lb/>
也安書意雖未密而頗見大體<lb/>
今天下鍜甲摩劍<hi>至</hi>非宗室之利也　安意盖指連年<lb/>
征伐五大在邉恐一朝有末大於本之患又懼觸貴臣<lb/>
之怒故借郡守言之然東漢末祀之州牧唐中葉之蕃<lb/>
鎮亦如燭照數計矣不敢斥言天子故曰宗室<lb/>
終軍傳臣聞詩頌君徳一篇　無補於用而極精鍊麟<lb/>
<pb n="KR3j0076_WYG_018-21b"/>
之是非不可知只就本事推論功徳徵應䛕而不入於<lb/>
偽<lb/>
王襃傳詞賦大者與古詩同義<hi>至</hi>賢於倡優博奕逺矣<lb/>
　此論自非六代之君所及知此者又何病乎辭賦也<lb/>
然何如崇尚經學則治理明風俗亦淳厚<lb/>
後方士言益州有金馬碧雞之寳至上閔惜之　襃以<lb/>
徃祀金馬碧雞病死於道自與得賢臣頌篇終託諷之<lb/>
意反所以為詞人也<lb/>
<pb n="KR3j0076_WYG_018-22a"/>
賈捐之傳於是還馬與道里費　文帝還馬而仍與道<lb/>
里費其通人情若此乃所以為至誠也<lb/>
當此之時逸游之樂絶<hi>至</hi>廟稱太宗　元帝既好聲色<lb/>
貨利而當日所以必欲撃定其地者亦為珠犀瑇瑁可<lb/>
貪後宫近倖皆得以撓外庭之議故舉文帝之事預拄<lb/>
之<lb/>
丞相于定國以為前日興兵擊之連年<hi>至</hi>捐之議是<lb/>
定國主捐之之議復活數萬人隂徳過於治獄矣<lb/>
<pb n="KR3j0076_WYG_018-22b"/>
捐之即與興共為荐顯奏　君房荐顯比之君明不密<lb/>
又下一等<lb/>
興減死罪一等髠鉗為城旦成帝時至部㓨史　成帝<lb/>
時諫大夫楊興嘗與博士駟勝對黄霧四塞終日咎由<lb/>
太后諸弟以無功封不知即君蘭否<lb/>
東方朔傳三冬文史足用　文史足用謂史書足得九<lb/>
千字以上可用以應試也<lb/>
後廼私置更衣　周禮天官内司服有女御二人縫人<lb/>
<pb n="KR3j0076_WYG_018-23a"/>
有女御八人注家云有女御者以衣服進或當於王廣<lb/>
其禮使無色過漢置更衣盖本於此然豈謂在外囿游<lb/>
皆是哉衛子夫以更衣得幸亦主家循宫禁之事而失<lb/>
之者也<lb/>
願陳㤗階六符　注中應劭所引黄帝泰階六符經與<lb/>
今之占三台者異<lb/>
令中府曰董君所發<hi>至</hi>乃白之　竇太后崩遺詔盡以<lb/>
東宫金錢財物賜長公主嫖豈知乃以佐其滛縱如此<lb/>
<pb n="KR3j0076_WYG_018-23b"/>
耶<lb/>
東司馬門更名東交門　蘇林注曰以偃從此門入交<lb/>
㑹於内故以名焉按東司馬門後已更名故自䟽之不<lb/>
如蘇說也<lb/>
是後公主貴人多踰禮制自董偃始　如盖主近幸子<lb/>
客丁外人皆武帝啟之也　陽石公主與太僕公孫敬<lb/>
聲私通事在武帝存時<lb/>
著於竹帛　著讀陟略反昌黎詩吾老著讀書本此<lb/>
<pb n="KR3j0076_WYG_018-24a"/>
故曰水至清則無魚至則敏且廣矣　此望武帝知之<lb/>
不盡而言明有所遺者君道固然或有遺行獲在所恕<lb/>
不亟勸我以大官者亦所以待其自得非棄之也<lb/>
今則不然<hi>至</hi>為天下笑　張湯譖顔異被誅隂擠狄山<lb/>
死地汲黯亦以直廢朔之言皆藥武帝之病也<lb/>
贊而後世好事者<hi>至</hi>故詳錄焉　此傳詳著其事者不<lb/>
欲異端之徒得假託於朔非㓨取叢脞以博異聞也六<lb/>
代史家知此者尠矣<lb/>
<pb n="KR3j0076_WYG_018-24b"/>
劉屈氂傳㑹侍郎莽通使長安　莽通即馬通<lb/>
及北軍使者任安<hi>至</hi>皆要斬　任安田仁皆出衛将軍<lb/>
府故坐太子事死<lb/>
車千秋傳此髙廟神靈使公教我　千秋髙寑郎又自<lb/>
言白頭翁教之言故曰此髙廟神靈使公<lb/>
唯將軍留意即天下幸甚終不肯有所言　千秋徒以<lb/>
智免而偷者遂謂果當如是則焉用彼相乎<lb/>
楊敞傳敞夫人遽從東箱謂敞　敞夫人是後妻非司<lb/>
<pb n="KR3j0076_WYG_018-25a"/>
馬遷女觀下子㓜傳中後母無子之文可證<lb/>
真人所謂䑕不容穴銜窶數者也　真人猶云誠若人<lb/>
言也李竒注非<lb/>
總領從官　中郎将光祿勲所領皆宿衛士故曰總領<lb/>
從官<lb/>
陳萬年傳所居以殺伐立威<hi>至</hi>其㢘不如　咸當入酷<lb/>
吏傳或附嚴延年傳末<lb/>
咸數賂遺湯<hi>至</hi>死不恨　復行賄咸晚節掃地矣<lb/>
<pb n="KR3j0076_WYG_018-25b"/>
胡建傳守軍正丞　以軍正之丞故係正言之猶上卷<lb/>
言廬江太守丞非兼守正丞二官也故下云丞於用法<lb/>
疑<lb/>
朱雲傳年四十廼變節<hi>至</hi>當世以是髙之　成帝以後<lb/>
士皆依附儒術容身固位志節日㣲卒成王氏之簒故<lb/>
史家於朱雲深有取焉特為立傳盖激於張孔之徒爾<lb/>
今嘉從守丞而圖大臣之位至嘉竟坐之　貢禹雖賢<lb/>
然為石顯所荐朱雲好大節又從蕭望之受經此固顯<lb/>
<pb n="KR3j0076_WYG_018-26a"/>
等所畏惡也衡之對嘉之坐其或有使之者歟<lb/>
坐故縦亡命　故縱亡命是猶通輕俠之餘習也<lb/>
臣願賜上方斬馬劍<hi>至</hi>安昌侯張禹　當建武之後追<lb/>
思元始之代群公頌莽功徳天下風靡思一見朱雲者<lb/>
何可復得此天下傳述雲名如雷如霆且過其實而梅<lb/>
福於孤逺訟王章之寃譏切王鳯不顧有公卿側目而<lb/>
視之元舅其言皆開通天下忠臣誼士之憤懣世亦遂<lb/>
目之以為仙也一上書而至今骨不腐矣仙以長生乆<lb/>
<pb n="KR3j0076_WYG_018-26b"/>
視乎哉　勤苦治經不一行其要然則止以供其為侫<lb/>
而已侫臣之名自匡衡以逮劉歆之徒一言以蔽矣<lb/>
梅福傳聖庶奪適　聖庶奪嫡語乃不根福此心拳拳<lb/>
恒在本朝然論則迂矣<lb/>
云敞傳初章為當世名儒<hi>至</hi>京師稱焉　鉤黨始自王<lb/>
莽非起於桓靈時也千餘人乃獨得一敞可厚責之弟<lb/>
子哉<lb/>
贊觀楊王孫之志賢於秦始皇逺矣　漢諸陵無不為<lb/>
<pb n="KR3j0076_WYG_018-27a"/>
赤眉所發故班氏特追稱楊王孫之志立傳以諷曉當<lb/>
代其言始皇所謂借秦為喻不敢謗議上及山陵也<lb/>
霍光傳出入禁闥二十餘年<hi>至</hi>甚見親信　博陸武鄊<lb/>
皆以謹慎受遺寄命<lb/>
止畫室中不入　或云畫室即武帝畫周公負成王朝<lb/>
諸侯以賜光光奉之於室中也<lb/>
遣行大鴻臚事少府樂成<hi>至</hi>迎昌邑王賀　史樂成光<lb/>
所親信故首遣之丙吉亦故大將軍長史也<lb/>
<pb n="KR3j0076_WYG_018-27b"/>
始至謁見立為皇太子　先立為皇太子則無明世宗<lb/>
不父孝宗之變矣此舊儀不可不素講也<lb/>
就次發璽不封　今各官用印隨必緘封盖亦古制<lb/>
大將軍光送至昌邑邸　自送至邸防其自裁或他人<lb/>
承望意指逼之使死致負謗於天下此亦皆光之謹慎<lb/>
也不審其素行於置後之始此則不學為之<lb/>
光悉誅殺二百餘人<hi>至</hi>反受其亂　誅其尤無誼者而<lb/>
流放其餘可也悉誅二百餘人不已濫乎然觀其臨死<lb/>
<pb n="KR3j0076_WYG_018-28a"/>
之言則昌邑群臣亦謀為變光㣲覺之不獨以其行滛<lb/>
亂而憂懣改圗史家使人得諸言外爾<lb/>
自昭帝時光子禹及兄子雲皆中郎將<hi>至</hi>根據於朝廷<lb/>
　光懲燕王上官之難故使其子孫黨親典兵居中以<lb/>
自衛不思時勢遞變權重勢逼滿盈致禍又基於此矣<lb/>
盖不渉學之患也<lb/>
初光愛幸監奴馮子都<hi>至</hi>與子都亂　霍氏之禍皆起<lb/>
於顯而其萌芽則以婢為後妻也故治國者先正家<lb/>
<pb n="KR3j0076_WYG_018-28b"/>
使蒼頭奴上朝謁　上謁猶今鴻臚所收職名<lb/>
上令吏民得奏封事不關尚書群臣進見獨徃来　上<lb/>
下之情通則權復歸王室矣<lb/>
光大驚欲自發舉不忍猶與　光何惜一婢不令宗祀<lb/>
血食乎惜也不聞於古有大義滅親者窮侍醫之獄討<lb/>
顯以謝上徒跣自拘勿復與政歸老博陸此人臣分所<lb/>
當然也<lb/>
更以禹為大司馬冠小冠亡印綬<hi>至</hi>悉易以所親信許<lb/>
<pb n="KR3j0076_WYG_018-29a"/>
史子弟代之　先收其兵權<lb/>
人人自使書對事　對或作封誤也後因尚書屏不奏<lb/>
乃上封事耳<lb/>
盡奏封事輙使中書令出取之不關尚書　使中書令<lb/>
出取不關尚書一時以防權臣壅蔽然自此浸任宦䜿<lb/>
矣成帝以後政出外家有太后為之内主故宦䜿不得<lb/>
撓不然霍顯之後必有五侯十常侍之禍人君權宜之<lb/>
制偶然一用事過隨復舊章乃不至左右近習得以干<lb/>
<pb n="KR3j0076_WYG_018-29b"/>
政耳<lb/>
長安男子張章告之　禇先生建元以来侯者年表後<lb/>
續記云張章故潁川人為長安亭長失官之北闕上書<lb/>
寄宿霍氏第舍卧馬櫪間夜聞養馬奴相與語言霍氏<lb/>
子孫欲謀反状因上書告反<lb/>
見其竈直突　突當作□式林反與突字窔字異義玉<lb/>
篇所分甚明<lb/>
金日磾傳日磾母教誨兩子甚有法度　一胡婦耳能<lb/>
<pb n="KR3j0076_WYG_018-30a"/>
教子從國破家亡沒身厮養後復獲七葉珥貂之福日<lb/>
磾固材興家豈不自内始哉<lb/>
日磾以帝少不受封　以帝少不受封安得来王忽自<lb/>
相貴之謗大將軍識不逮也<lb/>
霍氏有事萌芽上書去妻　霍氏事關弑逆當以義斷<lb/>
恩<lb/>
欽因縁謂當<hi>至</hi>欽自殺　王莽方殺其子於姨母及姨<lb/>
母之子何有欽自背典禮宜其及也邯雖以逢迎時宰<lb/>
<pb n="KR3j0076_WYG_018-30b"/>
然其言也直亦欲為父立廟不入夷侯常廟比例將必<lb/>
至此不為深文　獨罪欽而不及當此獄尤頗欽即罪<lb/>
當削户南不得稱太夫人可也<lb/>
贊昔霍叔封於晉晉即河東光豈其苖裔乎　昭宣之<lb/>
際有推霍光為霍叔後者其語殊怪謬足累光之誠節<lb/>
詳見史記三代世表後禇少孫所記班氏特略舉於贊<lb/>
中以傳疑亦兼以為㣲戒云　元康四年二月河東霍<lb/>
徵史等謀反誅盖必光之族人亦任章之流也<lb/>
<pb n="KR3j0076_WYG_018-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0076_WYG_018-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　義門讀書記卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>義門讀書記卷二十八</head> <lb/>
    <p>
<pb n="KR3j0076_WYG_028-1a"/>
欽定四庫全書<lb/>
　義門讀書記卷二十八<lb/>
　　　　　　　　　　翰林院侍讀學士何焯撰<lb/>
　　三國志<hi>呉志</hi>
孫破虜討逆傳堅薨還葬曲阿　按此云還葬曲阿而<lb/>
呉主傳太元元年秋八月大書呉髙陵松柏斯㧞參之<lb/>
謝詢請置守冡之表則文臺定葬于呉也<lb/>
彭城張昭廣陵張紘秦松陳端等為謀主　伯符以勇<lb/>
<pb n="KR3j0076_WYG_028-1b"/>
銳摧破繇朗然能繫屬士民修其政理遂創霸圖亦子<lb/>
布三四公之助<lb/>
時袁術僭號策以書責而絶之　策前此猶為術部曲<lb/>
自絶術乃正名漢藩得以自立矣後曹公亦以策絶術<lb/>
授討逆之號<lb/>
㑹為故呉郡太守許貢客所殺　注引江表傳云云策<lb/>
本袁氏部曲覩其喪敗乃始暌貳于漢則江外之大賊<lb/>
也貢既忠臣其客亦無愧髙漸離矣<lb/>
<pb n="KR3j0076_WYG_028-2a"/>
呉主傳建安十六年權徙治秣陵<hi>至</hi>作濡須塢　城石<lb/>
頭以偹陸作濡須塢以偹水然後建業勢壯<lb/>
二十二年春權令都尉徐詳詣曹公請降　請降者規<lb/>
以全力取荆也<lb/>
二十五年十一月策命權曰<hi>至</hi>永終爾顯烈　特載魏<lb/>
朝策命于傳蓋醜之也<lb/>
注孫盛曰余觀呉蜀咸稱奉漢至於漢代莫能固秉臣<lb/>
節　盛何所見言蜀于漢代臣節不固與操異即爲貳<lb/>
<pb n="KR3j0076_WYG_028-2b"/>
漢乎大司馬漢中王之號非是無以繫屬人心異乎因<lb/>
危自擅也<lb/>
黄武元年權使太中大夫鄭泉聘劉偹于白帝始復通<lb/>
也　注採江表傳云云按此非惟以通好亦謂漢帝改<lb/>
歩可以各王其地自爲計也<lb/>
然與魏文帝相往來　待西隣之固也<lb/>
五年陸遜陳便宜<hi>至</hi>此實甘心所望於君也　魏方大<lb/>
喪未能議逺故勸及時息民以固基本而權詞已有猜<lb/>
<pb n="KR3j0076_WYG_028-3a"/>
焉所以末年自用益甚<lb/>
黃龍元年造爲盟曰天降喪亂<hi>至</hi>其明鍳之　讀其載<lb/>
書不惟先㰱者漢而主是盟者惟丞相矣盛徳之所及<lb/>
逺哉<lb/>
嘉禾元年春正月　注江表傳云云按仲謀既自擅尊<lb/>
號以天子臨其臣民不修郊祀是子不事父野哉<lb/>
詔曰朕以不徳<hi>至</hi>乘海授淵　爲之下赦此氣湧如山<lb/>
所由迫也權自稱尊號無一可觀矣史家鋪陳其事亦<lb/>
<pb n="KR3j0076_WYG_028-3b"/>
醜之也　此舉本欲蓋其身受魏封之恥然下詔可以<lb/>
少需人衆但遣數百亦自足也其後朱然征柤中預表<lb/>
必勝權抑其表不出其鑑於是哉<lb/>
六年顧譚議以爲奔喪立科<hi>至</hi>其後必絶　身在疆場<lb/>
與强敵對親老不預陳請棄軍敗國不俟交代宜嚴立<lb/>
科禁若内地守令自無事限制也加罪傳者尤爲謬濫<lb/>
譚綜之議呉朝可謂無治<lb/>
赤烏元年春鑄當千大錢　錢當五百已不可通行又<lb/>
<pb n="KR3j0076_WYG_028-4a"/>
鑄當千徒爲妄作有以知呉之無制也<lb/>
初權信任校事吕壹<hi>至</hi>匡所不逮　魏呉皆有校事而<lb/>
適生奸無政而好察何如劉氏之平明也權既迷謬于<lb/>
前引咎方新責數隨至不思反求所以致此之由洞然<lb/>
無猜更始納誨惟思歸過于下又何怪乎國之日亂民<lb/>
之日瘠哉<lb/>
四年遣衛將軍全琮畧淮南<hi>至</hi>大將軍諸葛瑾取柤中<lb/>
注採漢晉春秋云云按札乃禮字之譌見顧邵傳中字<lb/>
<pb n="KR3j0076_WYG_028-4b"/>
徳嗣欲用其民必其政教足以使之蜀之跨渭虎爭蓋<lb/>
以十年教訓民忘其勞今呉之政教粗足檢制其衆不<lb/>
至離叛但舉見兵淺嘗伺利則所及耳滌境大舉事異<lb/>
季漢難可得動倘致内憂是爲未戰自困仲謀雅知虛<lb/>
實亦審已而動其弗能用避所短也茍非伯符公瑾之<lb/>
時又無武侯易地而處雖雄畧逺規固無所施哉　元<lb/>
遜逺覧荆邯說公孫述進取之圖近見家叔父與賊爭<lb/>
競之計銳意北伐亦殷徳嗣斯志也然審巳量敵未能<lb/>
<pb n="KR3j0076_WYG_028-5a"/>
萬全頓兵新城威挫于外釁生于内家族旋夷呉亦終<lb/>
以不振矣惟務自强母狃于逸以徐俟其巇則得之矣<lb/>
評豈所謂貽厥孫謀以燕翼子哉　總上嫌忌殺戮言<lb/>
之承祚蓋謂皓之昏虐此其貽謀也<lb/>
三嗣主傳孫亮大赦改元是歳於魏嘉平四年也閏月<lb/>
以恪爲帝太傅　改元下脫建興二字以後永安元年<lb/>
例之則閏月上脫建興元年或尚有他文未可知也<lb/>
太平元年春　注採呉歴曰正月爲鐘立廟稱太祖廟<lb/>
<pb n="KR3j0076_WYG_028-5b"/>
按孫堅父名鐘見宋書志然北宋諸本皆作權字<lb/>
孫休永安五年休銳意於典籍欲畢覧百家之言　齊<lb/>
梁以下人主都類此蓋未知所學之要也<lb/>
時年三十諡曰景皇帝　注採葛洪抱朴子曰云云按<lb/>
不知注家何所取而濫載于此<lb/>
孫晧元興元年貶太后爲景皇后　貶太后而興布不<lb/>
爭其死宜矣皓蓋又甚于明世宗也<lb/>
建衡三年是歳汜璜破交阯禽殺晉所置守將　注引<lb/>
<pb n="KR3j0076_WYG_028-6a"/>
漢晉春秋華陽國志云云按華陽國志欲見蜀士之多<lb/>
耳當從習氏<lb/>
天紀四年渾復斬丞相張悌丹陽太守沈瑩等　注採<lb/>
襄陽記宜畜衆力待來一戰若勝之日江西自清上方<lb/>
雖壊可還取之按宋王權還師保江而金亮卒敗退瑩<lb/>
計不爲非但孫皓已在必亡故張悌勉强一戰耳<lb/>
注且我作兒童時<hi>至</hi>復何遁耶　孔明一顧使人自厲<lb/>
如此<lb/>
<pb n="KR3j0076_WYG_028-6b"/>
評　注採陸機著辨亡論上篇丁奉鍾離斐以武毅稱<lb/>
按文選無鐘字注云魏將諸葛誕據壽春降魏人圍之<lb/>
使奉與黎斐解圍奉爲先登黎斐力戰有功拜左將軍<lb/>
黎與離音相近是一人但字不同余謂李善所見之本<lb/>
必可徵信但此斐字恐牧字之訛鍾離牧爲武陵太守<lb/>
以少衆討五谿事在蜀并于魏之後作牧爲得也<lb/>
妃嬪傳呉主權謝夫人後權納姑孫徐氏欲令謝下之<lb/>
　三國之君皆不知正家納再婚之女而反使聘嫡下<lb/>
<pb n="KR3j0076_WYG_028-7a"/>
之此權晚年所以繼嗣不定也<lb/>
歩夫人少曰魯育字小虎前配朱據後配劉纂　注呉<lb/>
歴曰纂先尚權中女早卒故又以小虎爲繼室按繼室<lb/>
之名于時已謬故委巷之書君子所愼<lb/>
孫和何姬故民訛言皓久死立者何氏子云　甲申南<lb/>
渡福邸不君民間亦訛言非朱氏子立者福邸李伴讀<lb/>
云<lb/>
宗室傳孫奐壹入魏黃初三年死　按魏書甘露二年<lb/>
<pb n="KR3j0076_WYG_028-7b"/>
以孫壹爲侍中車騎將軍假節交州牧呉侯又三少帝<lb/>
紀甘露四年十一月癸卯車騎將軍孫壹爲婢所殺黃<lb/>
初疑首尾之誤<lb/>
孫賁子隣嗣隣年九嵗代領豫章　九嵗無領郡理疑<lb/>
脫十字<lb/>
孫翊子松爲射聲校尉　注採呉錄云云按孔明爲之<lb/>
感涕斯言信矣惜其亡早乃使峻綝敗國<lb/>
顧雍傳雍往㫁獄<hi>至</hi>何至于此　國體當爾壹之死于<lb/>
<pb n="KR3j0076_WYG_028-8a"/>
此益無所展矣權多猜不使壹得盡其情則疑大臣銜<lb/>
前事而周内之矣　注徐衆評云云按引季武子事不<lb/>
倫不爲子產地異也吕壹狐䑕亦非子晳强家怙亂當<lb/>
急除之以防他變也<lb/>
邵烏程呉粲　即吾粲也按庾信作呉明徹墓誌用吾<lb/>
彦事對呉起豈吾呉同耶　古書吾邱壽王多作虞邱<lb/>
而虞仲亦爲呉仲則吾呉通也<lb/>
諸葛瑾傳琅邪陽都人也　注採風俗通云云按孝文<lb/>
<pb n="KR3j0076_WYG_028-8b"/>
時侯者十人無姓葛者高祖封樂毅後于一鄉嬰何功<lb/>
德而其孫乃食一縣此風俗通傳聞之謬也<lb/>
瑾與備牋曰奄聞旗皷<hi>至</hi>易於反掌　及昭烈之時以<lb/>
大義討賊則人心尤易於聳動子瑜之言至言也股肱<lb/>
或虧何痛如之顧可以先元首乎後儒謂孫權亦漢賊<lb/>
也則誠如裴氏所論　於此時也責以犄角討賊同好<lb/>
棄惡告諸天地騰書逺近爲文祭羽曉示士衆旋師北<lb/>
向身出秦川若克闗中漢業可復權即稱藩矣<lb/>
<pb n="KR3j0076_WYG_028-9a"/>
謂非保家之子每以憂戚　注呉書曰瑾有所愛妾生<lb/>
子不舉按生子不舉此非人情果崇不邇之德無姬侍<lb/>
可也<lb/>
赤烏四年年六十八卒　天不祚漢武侯不同乃兄之<lb/>
壽<lb/>
注融部曲吏士親附之疆外無事　按此十二字疑當<lb/>
屬下秋冬乃陳氏正文也<lb/>
歩騭傳闡抗陷城斬闡等歩氏泯滅　騭有君子之名<lb/>
<pb n="KR3j0076_WYG_028-9b"/>
而二宫相構不能守正闡之作逆或其餘殃耶<lb/>
闞澤傳又著乾象歴注以正時日　宋書歴注云呉中<lb/>
書令闞澤受劉洪乾象法於東萊徐岳字公河故孫氏<lb/>
用乾象歴至於呉亡<lb/>
薛綜傳沛郡竹邑人也　注採呉錄云云按此因求信<lb/>
陵後事從而僞造果有之則馬遷亦載之傳後矣<lb/>
昔帝舜南廵卒於蒼梧<hi>至</hi>以廣聖思　此文當與韓退<lb/>
之送鄭權尚書序參觀<lb/>
<pb n="KR3j0076_WYG_028-10a"/>
由此以降四百餘年　按自錫光任延至此尚未及三<lb/>
百年四字恐二字之訛<lb/>
爲太子少傅領選職如故　注引呉書曰後權賜綜紫<lb/>
綬囊綜陳讓紫色非所宜服左傳渾良夫紫衣狐裘杜<lb/>
預注紫衣君服<lb/>
周瑜傳以中䕶軍與長史張昭共掌衆事　注採江表<lb/>
傳云云胡三省曰此數語所謂相時而動也然瑜之言<lb/>
不悖於大義魯肅呂蒙輩皆不及也<lb/>
<pb n="KR3j0076_WYG_028-10b"/>
瑜曰不然操雖托名漢相其實漢賊也<hi>至</hi>此天以君授<lb/>
孤也　注引江表傳云云按此則多取諸葛語增飾之<lb/>
故陳氏略焉<lb/>
魯肅傳曹公聞權以土地業備方作書落筆於地　着<lb/>
此句以見肅計非左<lb/>
諸葛亮亦爲發哀　既交分不茍而結好孫氏専力治<lb/>
操惟子敬克諧故也<lb/>
呂蒙傳蒙盛稱肅有膽用且慕化逺來於義宜益不宜<lb/>
<pb n="KR3j0076_WYG_028-11a"/>
奪也　此舉徵其爲萬人督矣<lb/>
蒙移書二郡望風歸服　孫氏自武烈爲長沙太守討<lb/>
平區星任用良吏又越境㝷討零桂諸賊以全異國三<lb/>
郡懐之故移書即下雖以昭烈之得人心不如其素服<lb/>
從於孫氏也子明小數豈得貪天功哉<lb/>
蒙乃宻陳計策曰<hi>至</hi>欲復陳力其可得耶　規取荆州<lb/>
是蒙本謀然此傳之語多不可信前據襄陽或取荆州<lb/>
之後復向襄樊若白帝在蜀潘璋何緣便可往住乎又<lb/>
<pb n="KR3j0076_WYG_028-11b"/>
此時蒙始逾四十亦未應便計一旦僵仆也<lb/>
今操逺在河北新破諸袁撫集幽冀　尚熙之死在建<lb/>
安十二年魯肅没於十年之後而此方云新破諸袁撫<lb/>
集幽冀不乖錯乎即蒙陳此計在代肅之先曹公亦不<lb/>
得逺在河北矣甚矣作史之難也<lb/>
士仁麋芳皆降　注引呉書云云按觀仲翔之辱芳則<lb/>
呉書爲不審矣<lb/>
㑹蒙疾發權時在公安<hi>至</hi>爲之降損　權眞有勾踐之<lb/>
<pb n="KR3j0076_WYG_028-12a"/>
風雖晚謬多猜於時欲不爲盡死得乎<lb/>
年四十二遂卒於内殿　周公瑾年止三十六魯子敬<lb/>
四十六呂子明四十二使子敬十年不死呉盟尚固襄<lb/>
樊舉而漢室復興矣<lb/>
後雖勸吾借𤣥德地是其一短　按魯呂各以其時當<lb/>
操氣未衰屢出巢湖當共劉氏結好以分其勢及操老<lb/>
而無舉呉之志鼎足勢成不襲定上游亦非所以立國<lb/>
也<lb/>
<pb n="KR3j0076_WYG_028-12b"/>
然其作軍屯營不失<hi>至</hi>其法亦羙也　子敬作軍幾於<lb/>
孔明之法二人故足相友<lb/>
評呂蒙勇而有謀㫁<hi>至</hi>最其妙者　譎普細務而與禽<lb/>
闗並論者其襲取南郡亦譎兵也<lb/>
黃蓋傳零陵泉陵人也　注採呉書云云按風俗通義<lb/>
潁川黃子亷每飲馬輒投錢于水然則公覆之祖自潁<lb/>
川徙零陵也<lb/>
時郡兵才五百人<hi>至</hi>盡歸邑落　我整彼亂以練習擊<lb/>
<pb n="KR3j0076_WYG_028-13a"/>
烏合乃可如此用竒<lb/>
陳武傳奮命戰死權哀之自臨其葬　注中殉妾之事<lb/>
固非孫盛之論亦奢濶無當<lb/>
初表所受賜復人得二百家　所謂復人者不知是有<lb/>
罪之人乎若後以正戸羸民補其處則直以平民賞將<lb/>
家爲僮僕較之後世所謂驅戸其虐又有甚焉<lb/>
甘寧傳寧建計先徑取夷陵　既取夷陵則江路通利<lb/>
進可以戰退可以守<lb/>
<pb n="KR3j0076_WYG_028-13b"/>
寧益貴重増兵二千人　甘寧可爲特將督萬兵臨敵<lb/>
塲呉人未盡其用<lb/>
凌統傳二子烈封年各數嵗<hi>至</hi>還其故兵　注孫盛云<lb/>
云按仲謀之事惟殉妾失禮其他亦王者所不廢但非<lb/>
其本也一部周禮至纎至悉矣孫盛之論意則逺而未<lb/>
宻也<lb/>
丁奉傳太平二年魏大圍之　二年下宋本有魏大將<lb/>
軍諸葛誕據壽春來降十二字不可缺大元本作人<lb/>
<pb n="KR3j0076_WYG_028-14a"/>
朱然傳然臨行上疏曰馬茂小子<hi>至</hi>責臣後效　然若<lb/>
無此表幾無以測其所至<lb/>
虞翻傳　陳琳檄呉文虞文繡砥礪清節躭學好古仲<lb/>
翔能負析薪文繡之名注家未及詳　翻别傳自敘云<lb/>
臣亡考曰南太守歆<lb/>
自今酒後言殺皆不得殺　則前此之殺者有矣孫皓<lb/>
昏虐權之貽也<lb/>
翻性疏直數有酒失　自有酒失何以正君此權所以<lb/>
<pb n="KR3j0076_WYG_028-14b"/>
遂不能容也<lb/>
又爲老子論語國語訓注皆傳於世　注臣松之云云<lb/>
按丣即大篆酉字與<graphic n="KR2279" url="https://raw.githubusercontent.com/kanripo/KR-Gaiji/master/images/KR2279.png" mimeType="image/png"/>不同<graphic n="KR2279" url="https://raw.githubusercontent.com/kanripo/KR-Gaiji/master/images/KR2279.png" mimeType="image/png"/>古文作□裴謂字同音<lb/>
異誤矣詳說文第十五卷<lb/>
在南十餘年年七十卒　注採江表傳云云按遭風没<lb/>
失乃泊成山而爲田豫所破　悔赦虞翻泣謝陸抗此<lb/>
權所以稍過于亡國之主耶<lb/>
歸葬舊墓　注採㑹稽典錄徵士餘姚嚴遵按嚴遵是<lb/>
<pb n="KR3j0076_WYG_028-15a"/>
君平育於先賢之名亦有誤乎范史云一名遵者亦惑<lb/>
于此語也<lb/>
注呉寧斯敦　續漢志注于諸暨下引越絶書云興平<lb/>
二年分立呉寧縣<lb/>
張溫傳溫至蜀詣闕拜章曰昔高宗以諒闇<hi>至</hi>謹奉所<lb/>
齎函書一封　以當日人心思漢有不自知其出諸口<lb/>
者然于敵國之體則失辭矣以殷宗傅說稱漢君臣則<lb/>
勤任旅力者不自同東藩乎<lb/>
<pb n="KR3j0076_WYG_028-15b"/>
其居位貪鄙志節汙卑者<hi>至</hi>浸潤之譖行矣　置營府<lb/>
以處之是合其黨而使聚以謀我也<lb/>
又殷禮者本占候召<hi>至</hi>無所不爲　此呉王假以示意<lb/>
其刻骨之恨故在表辭以暨豔事坐溫者溫方爲衆望<lb/>
所歸欲移衆之怨豔者使之怨溫又呉王之謬術也暨<lb/>
徐之獄類魏崔毛誅廢事惟蜀無之<lb/>
駱統傳尤以占募在民間長惡敗俗生離叛之心急宜<lb/>
絶置　時兵民初分故統言若此今則漸以相安又難<lb/>
<pb n="KR3j0076_WYG_028-16a"/>
變矣<lb/>
朱據傳中書令孫宏譖潤據因權寢疾宏爲詔書追賜<lb/>
死　魏有孫資呉有孫宏皆敗國政蜀用董允何可比<lb/>
也<lb/>
陸遜傳陸遜意思深長<hi>至</hi>然後可克　魯肅初亡議以<lb/>
嚴畯爲代意或同此<lb/>
遜曰此必有譎且觀之　注呉書云云按赤壁乘其疲<lb/>
利速戰西陵避其銳宜緩攻<lb/>
<pb n="KR3j0076_WYG_028-16b"/>
臣初嫌之水陸並進<hi>至</hi>必無他變　水陸並進則及鋒<lb/>
而用舍船就歩則師老運艱漸見釁隙敵得以逸待勞<lb/>
伺變擊怠也<lb/>
又備既住白帝<hi>至</hi>謹决計輒還　大勝之後將驕卒惰<lb/>
泝流仰攻轉饋又難一有失利前功盡棄昭烈老于兵<lb/>
得蜀已固非若曹仁之在南郡可懼而走也連兵于西<lb/>
主客異勢决還者中人所能知也盛璋謙如豕突耳<lb/>
及公孫淵背盟權欲往征遜上疏<hi>至</hi>權用納焉　伯言<lb/>
<pb n="KR3j0076_WYG_028-17a"/>
固有逺猷此則中智所悉其文可以不載<lb/>
峻等奄至<hi>至</hi>斬首獲生凡千餘人　注臣松之云云按<lb/>
渭濵之規模自逺此舉聊以解權之忿恥但詆其無逺<lb/>
略可也觀朱桓傳與胡綜相激事足明遜非得已矣<lb/>
又魏江夏太守逯式兼領兵馬<hi>至</hi>遂以罷免　此自爲<lb/>
將者所不廢但作史者乃可不載大抵呉志煩長未削<lb/>
者多裴注論之尤乖錯<lb/>
時中書典校呂壹竊弄權柄<hi>至</hi>語在權傳　此等事他<lb/>
<pb n="KR3j0076_WYG_028-17b"/>
傳已見似不必復載本傳<lb/>
抗二月壬戌晏爲王濬别軍所殺癸亥景亦遇害　注<lb/>
採機雲别傳初抗之克歩闡云云按歩氏夷滅出于國<lb/>
典本傳云自將吏以下所請赦者數萬口如别傳所言<lb/>
又當以此責福報乎但三世爲將由來所忌且機雲本<lb/>
當與呉存亡國亡之後不思野哭自屏而彈冠敵國自<lb/>
結强藩終致斯咎爲可嗟惜耳<lb/>
呉主五子傳孫登而謝景范愼刀𤣥羊衜等皆爲賔客<lb/>
<pb n="KR3j0076_WYG_028-18a"/>
　注採江表傳云云按景愼未嘗敗也　古無刁字宜<lb/>
從宋本作刀<lb/>
登將拜太子<hi>至</hi>權黙然　有防微之慮者當在此時<lb/>
蔣脩虞飜志節分明　此虞飜字疑誤于時仲翔没于<lb/>
交州已十餘年且未嘗厠迹宫僚也<lb/>
孫和後遂幽閉和<hi>至</hi>族誅正象據晃牽入殿杖一百<lb/>
老悖昏惑呉亡不待皓而决<lb/>
孫霸和同母弟也　同母二字衍傳後云霸二子與祖<lb/>
<pb n="KR3j0076_WYG_028-18b"/>
母謝姬俱徙烏傷則和出自王霸出自謝矣<lb/>
周魴傳乞遣親人齎牋七條以誘休　譎休七條凡鄙<lb/>
寡要何事塵穢簡牘人才如魴即傳可以不立此與胡<lb/>
綜傳所載偽為呉質三表豈故鋪陳其事以見呉人智<lb/>
略本疎好行小慧君臣皆草竊一時耶<lb/>
潘濬傳拜濬輔軍中郎將　注採江表傳云云按濬漢<lb/>
之叛臣此略之者已見楊戲輔臣贊下也江表傳為不<lb/>
實<lb/>
<pb n="KR3j0076_WYG_028-19a"/>
權假濬節督諸軍討之　注採呉書疏到急就往使受<lb/>
杖一百促責所餉按濬本二劉舊人故尤懼降人反覆<lb/>
為巳累也<lb/>
黃門侍郎謝厷語次問壹<hi>至</hi>遂解散雍事　此厷之巧<lb/>
于解元歎之結也<lb/>
陸凱傳予連從荆揚來者<hi>至</hi>故鈔列于凱傳左云　此<lb/>
閭閻之人恨晧之虐思凱之慤私造此書以為口實事<lb/>
辭俱無足徵陳氏錄之葢其識卑也<lb/>
<pb n="KR3j0076_WYG_028-19b"/>
是儀傳郡相孔融嘲儀言氏字民無上可改為是　注<lb/>
採徐衆評云云按古之氏族本出上賜漢吏皆成君臣<lb/>
未宜深責<lb/>
顧以聞知當有本末據實答問辭不傾移　若辭有傾<lb/>
移亦并得禍巧者不皆可幸也<lb/>
胡綜傳權以蕃盛論刑獄用為廷尉監　蕃葢投權之<lb/>
多猜也<lb/>
初以内外多事特立科<hi>至</hi>由是奔喪乃㫁　此事已見<lb/>
<pb n="KR3j0076_WYG_028-20a"/>
權傳複出乃刋削不盡<lb/>
呉範傳後呂岱從蜀還遇之白帝　先主入蜀自葭萌<lb/>
還攻璋無緣復在白帝與岱相遇承祚蜀人宜知道里<lb/>
違錯故載之以見呉人偽妄耳<lb/>
劉惇傳時有星變以問惇<hi>至</hi>卒如惇言　時孫翊名位<lb/>
甚㣲安能星躔示變此又呉人之誇也<lb/>
趙逹傳權聞逹有書求之不得乃錄問其女及發棺無<lb/>
所得　可以為術家之戒矣<lb/>
<pb n="KR3j0076_WYG_028-20b"/>
評然君子算役心神宜于大者逺者　算宜從宋本作<lb/>
等<lb/>
注採孫盛云云　盛言是也若嫌魏得不以正亦當崎<lb/>
嶇入蜀<lb/>
注然則鵞死亦有鬼也　此必覡者先得之左右待推<lb/>
問急而始言之則休信為實見其狀耳鵞微物氣當旋<lb/>
散安得埋着土中復有相耶<lb/>
注故為陛下取以作生鱠　張温使蜀時權方為呉王<lb/>
<pb n="KR3j0076_WYG_028-21a"/>
何以得稱陛下且正當魏軍頻出廣陵洞口權亦不在<lb/>
武昌也<lb/>
諸葛恪傳　讀諸葛恪傳雖孟堅當無以過呉書中惟<lb/>
陸伯言事似稍煩冗他傳亦篇篇可觀想周韋華薛之<lb/>
徒其書本勝經其整比乃遂逼前良耳<lb/>
恪盛陳其必㨗權拜恪撫越將軍領丹陽太守　張温<lb/>
未竟之績元遜收之<lb/>
乃移書四部屬城長吏<hi>至</hi>漸出降首　先使之無所略<lb/>
<pb n="KR3j0076_WYG_028-21b"/>
而後困之則不得不出矣　四部當作四郡即上所謂<lb/>
與四郡鄰接也御覽正作郡<lb/>
復逺遣斥候觀相徑要欲圖壽春權以為不可　以為<lb/>
不可者葢以此地南北襟喉雖得其地非十萬之衆不<lb/>
足屯守若魏傾國來爭恐致利鈍其後恪出新城欲卒<lb/>
此規又輕用大衆圖不以漸遂致師老民愁家族傾覆<lb/>
權疾困召恪宏及太常滕𦙍將軍吕據侍中孫峻屬以<lb/>
後事　注採呉書曰權寢疾云云按峻始保恪而後乃<lb/>
<pb n="KR3j0076_WYG_028-22a"/>
相圖權勢之難共如此<lb/>
注諸法令有不便者條列以聞權輒聽之　及權在時<lb/>
改紀此有逺見不當以成敗論<lb/>
㑹衆于東興更作大隄左右結山俠築兩城<hi>至</hi>振旅而<lb/>
歸　築兩城所以致人也攻新城則致於人矣然此舉<lb/>
雖勝已失之驟<lb/>
注採漢晉春秋今敵政在私門外内猜隔<hi>至</hi>破之必矣<lb/>
　誠有是形但亦當審已<lb/>
<pb n="KR3j0076_WYG_028-22b"/>
恪乃著論諭衆意　此論祖述武侯出散闗表<lb/>
每覽荆邯說公孫述以進取之圖近見家叔父表陳與<lb/>
賊爭競之計未嘗不喟然歎息也　元遜但知忠武頻<lb/>
煩出師而不規其務農殖穀閉闗息民三年而後南征<lb/>
還師之後又蓄力一年乃屯漢中其明年始攻祁山耳<lb/>
惡有狃於一勝主少國疑羣情未一遽圖輕舉者乎是<lb/>
役也雖克新城歸將不免而况違衆玩冦弗戢自焚釁<lb/>
非馬謖不請貶三等謝創夷之衆塞同異之口乃更思<lb/>
<pb n="KR3j0076_WYG_028-23a"/>
興作愈治威嚴虹繞鼉鳴身分族赤畫虎類狗元遜之<lb/>
謂矣　荆邯語見後漢書公孫述傳中<lb/>
於是違衆出軍<hi>至</hi>驅略民人　若不過驅略民人曜武<lb/>
邊界但選督將伺利而動足矣何必發二十萬衆耶今<lb/>
既大舉又惑于諸將之言頓兵堅城之下是徒爾好大<lb/>
乃素無成算者也<lb/>
滕𦙍傳𦙍白日接賔客夜省文書或通曉不寐　注採<lb/>
呉書曰𦙍寵任彌髙接士愈下表奏書疏皆自經意不<lb/>
<pb n="KR3j0076_WYG_028-23b"/>
以委下按經意處即疏處也上相出征其門如市即異<lb/>
同之嫌專擅之咎將自此構矣𦙍與恪特未久故無敗<lb/>
耳<lb/>
孫琳傳使光祿勲孟宗告廟廢亮　孟宗恨于此無大<lb/>
節可紀與王祥皆一行而已<lb/>
又壊浮屠祠斬道人　釋子稱僧到赤烏年此是其證<lb/>
笮融丹楊人意其所煽也<lb/>
休既即位稱草莽臣詣闕上書　劉宗周南渡時上書<lb/>
<pb n="KR3j0076_WYG_028-24a"/>
號草莽臣自是不觀史書之失<lb/>
王蕃傳　永元傳劉洪乾象歴依乾象法而制渾儀立<lb/>
論考度具載宋書天文志中此注失採<lb/>
賀邵傳　注呉書曰邵賀齊之孫景之子按景賀齊之<lb/>
弟邵乃從子非孫也呉書誤<lb/>
韋曜傳時蔡頴亦在東宮性好博奕太子和以為無益<lb/>
命曜論之　此事已載和傳似可省也<lb/>
評必不得已元宜在先<hi>至</hi>庶幾忠臣矣　瑩言既不及<lb/>
<pb n="KR3j0076_WYG_028-24b"/>
覈冲又謂樓宜在先故評家為之折𠂻然邵亦以直廢<lb/>
　<lb/>
　<lb/>
　<lb/>
　<lb/>
　<lb/>
　<lb/>
　義門讀書記卷二十八<lb/>
</p>
<p>
</p>
  </div>
</body>
</text>
</TEI>
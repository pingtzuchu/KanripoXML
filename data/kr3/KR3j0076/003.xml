<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>義門讀書記卷三</head> <lb/>
    <p>
<pb n="KR3j0076_WYG_003-1a"/>
欽定四庫全書<lb/>
　義門讀書記卷三<lb/>
　　　　　　　　　　翰林院侍讀學士何焯撰<lb/>
　　論語上<lb/>
學而篇學而時習之章首節　注後覺者必效先覺之<lb/>
所為按效先覺自立志始　乃可以明善而復其初也<lb/>
按明善是知復初是行　善者所性固有之善也復其<lb/>
初者復其性也性有五而仁統四者故下章言仁仁之<lb/>
<pb n="KR3j0076_WYG_003-1b"/>
施以親親為大故為仁必求端於孝弟合内外皆誠然<lb/>
後復其性故三章戒巧令義理自絲貫繩連<lb/>
時復繹思<hi>至</hi>則說也　此一段是知<lb/>
學者將以行之<hi>至</hi>立時習也　此二段是行<lb/>
第二節　注以善及人而信從者衆按人性皆善故信<lb/>
從　私箋云到得說田地已是君子了按非樂不足以<lb/>
語君子盖君子者成徳之名成不獨成合内外之道也<lb/>
第三節　此與中庸遯世不見知而不悔同意非謂世<lb/>
<pb n="KR3j0076_WYG_003-2a"/>
無見用者也此對上說樂二字故云不愠中庸對上半<lb/>
塗而廢故云不悔耳<lb/>
其為人也孝弟章第二節　注或問孝弟為仁之本此<lb/>
是由孝弟可以至於仁否按此漢儒延篤仁孝前後之<lb/>
說<lb/>
巧言令色章　此與下章連類記極有深意正是提撕<lb/>
教人加之省察切已反求從言貎細微處實下手做工<lb/>
夫起不是汗漫觀人之法<lb/>
<pb n="KR3j0076_WYG_003-2b"/>
吾日三省吾身章　忠信所以進徳也故曰得為學之<lb/>
本傳習是業　人生日用要務如事親從兄處事接物<lb/>
何往非切於身乃獨約舉三者不亦疎乎須認取省字<lb/>
盖省察工夫必加意於易忽之處乃為至精至宻人生<lb/>
為己謀無不盡為己之私慝謀亦無不盡至於泛泛悠<lb/>
悠之人則容有不忠者矣人於父兄之前不敢不以實<lb/>
君上之前不敢不以實至于相狎相等之友則容有不<lb/>
信者矣人於苦心勞力所得未有不益求精熟者至於<lb/>
<pb n="KR3j0076_WYG_003-3a"/>
見成傳授出口入耳得之甚易視之無難則容有不習<lb/>
者矣於此日加省察乃不惟日用要務皆反身而誠且<lb/>
至精至宻他人易忽之處工夫無所遺矣如此看三不<lb/>
字正極包括周偹非疎漏也乃安溪先生看此章書之<lb/>
大意三者皆要從身字認取而用先生之說細細洗發<lb/>
為人謀而不忠乎　人字對下朋友言之<lb/>
道千乘之國章　何以聚人曰財故為政莫先於戒専<lb/>
利若侈用無節則財匱不得不出於聚斂矣故敬信之<lb/>
<pb n="KR3j0076_WYG_003-3b"/>
後即繼之以節用也然民之疾苦非上所能盡知茍其<lb/>
慮之不周雖有良法美意庸有不被其澤者必随時随<lb/>
事常存愛人之心而後能以身體之民生可得而遂也<lb/>
　世得云以時只是重農故歸於務本而五者皆是論<lb/>
其所存正徳間文尚如此分曉　東漢韋彪云農人急<lb/>
於務而苛吏奪其時欲急其所務當先除其所患是末<lb/>
句善据　注五者反復相因各有次第按各有次第乃<lb/>
讀經之要法也<lb/>
<pb n="KR3j0076_WYG_003-4a"/>
賢賢易色章　法言孝至篇曰事父母自知不足者其<lb/>
舜乎竭力句當如此二句<lb/>
君子不重則不威章　首節收其放心次節養其徳性<lb/>
三節兼致知之務末節舉力行之要　此章次於子夏<lb/>
論學之後盖能以盡倫為本則雖得之生質者多而不<lb/>
得謂之未學若不能居敬存誠遷善改過切已用力雖<lb/>
既嘗學之亦浮游而無實之功已　朱子答章蜚卿云<lb/>
為學約而易操者莫如敬敬則凡病皆可去如不重則<lb/>
<pb n="KR3j0076_WYG_003-4b"/>
不威章敬是總腦不渾在散句裏必敬而後能不輕如<lb/>
主忠信亦先因敬不敬則誕謾而已何以主之合之鄭<lb/>
文相所錄四者皆是身修之要就其中主敬又是最要<lb/>
若不主忠信便正衣冠尊瞻視只是色莊一條此章之<lb/>
義乃偹纂大全者専取後一條故近日作文四柱之外<lb/>
僅知主忠信句當重而於首節變化氣質工夫殊少理<lb/>
會又豈程子所謂未至於誠則敬然後誠之次第耶南<lb/>
軒曰學以重為先嚴於外也忠信者存乎中者也存中<lb/>
<pb n="KR3j0076_WYG_003-5a"/>
以制外嚴於外所以保其中也而資友以輔之改過以<lb/>
成之君子之學不越于是矣參觀此說則四節之輕重<lb/>
自明<lb/>
首節　此君子或指始學之士言　不是决其後日不<lb/>
固也當下便如此故朱子云學則不固與不重不威只<lb/>
一套事　學字内兼包致知　志向雖髙知識雖敏亦<lb/>
不堅固<lb/>
第三節　朱子云朋友才不如我時便無敬畏之意而<lb/>
<pb n="KR3j0076_WYG_003-5b"/>
生狎侮之心如此則無益按不待到他損我上細極<lb/>
注友所以輔仁按將與講習也<lb/>
第四節　注自治不勇按不是不改但不能如風雷之<lb/>
速<lb/>
總注　游氏云云按以威重為質小學也學以成之直<lb/>
貫下以忠信為主存心也以勝己輔之致知也吝於改<lb/>
過無以入徳力行也　游說將末句另提起說<lb/>
禮之用章首節和為貴　言人之用禮貴於和人多認<lb/>
<pb n="KR3j0076_WYG_003-6a"/>
注中推原處為正面<lb/>
第二節　班固曰事舉其中禮取其和不以禮節則失<lb/>
中而歸於不和矣何可行之有<lb/>
總注　則失其中正而各倚於一偏按中和相因未有<lb/>
不中而可以為和者也<lb/>
信近於義章恭近於禮　過與不及皆非禮也<lb/>
食無求飽章　金云敏於事三字截斷前後總攝入此<lb/>
三字而字直貫下句亦佳徐思曠文如此<lb/>
<pb n="KR3j0076_WYG_003-6b"/>
貧而無諂章第二節　朱子答張敬夫云引詩正謂孔<lb/>
子以無諂無驕為未足必至於樂與好禮而後已有似<lb/>
乎治骨角者既切之而復磋之治玉石者既琢之而復<lb/>
磨之盖不離是質而治之益精之意也<lb/>
末節　注其所己言其所未言按兩言字與上句縈抱<lb/>
最𦂳往來二字又無禪病<lb/>
不患人之不已知章　兩截各開說<lb/>
為政篇為政以徳章　此節即中庸篤恭而天下平之<lb/>
<pb n="KR3j0076_WYG_003-7a"/>
義徳字要在誠敬上說　注無為而天下歸之按無為<lb/>
二字貼居其所說　北極非北斗<lb/>
吾十有五而志於學章　總注故因其近似以自名云<lb/>
云又以圓程子之說<lb/>
子游問孝章　敬只在養内如曾子必請所與必曰有<lb/>
兩必字即是敬即是至處　至於犬馬只從能養極言<lb/>
若從事親說下便背理傷道且奪下矣<lb/>
子夏問孝章　曰弟子曰先生則以㓜事長之常道也<lb/>
<pb n="KR3j0076_WYG_003-7b"/>
罔極之恩可以是為報乎<lb/>
吾與囘言終日章　助我起予此足發者也不違則不<lb/>
足矣退省其私亦足以發此亦字之根也發發明吾道<lb/>
也　注坦然由之而無疑按無疑二字與不違二字相<lb/>
應<lb/>
温故而知新章　知新當從大本大原中出不是逐節<lb/>
去學來底<lb/>
由誨女知之乎章　能勿以所不知自欺自必求至於<lb/>
<pb n="KR3j0076_WYG_003-8a"/>
知而不能已焉<lb/>
知之為知之　私箋云本來真知按此隆慶戊辰後杜<lb/>
撰邪說<lb/>
季康子問使民敬忠以勸章孝慈則忠　此孝字兼慎<lb/>
終追逺而言<lb/>
或謂孔子曰章第二節　注何必居位乃為為政乎按<lb/>
乃始也不要說煞<lb/>
子張問十世可知也章首節　子張所欲知者不是今<lb/>
<pb n="KR3j0076_WYG_003-8b"/>
日風明日雨盖以世變無窮則治道容有難以預定者<lb/>
將欲立百王之大法竟何所守故問之注中事字極分<lb/>
曉<lb/>
第二節　不言唐虞夏繼世者其道同也若湯武革命<lb/>
去舊汚而即新政宜若有難知者矣然大經大法固不<lb/>
外乎夏殷先世所行之舊不過與時變通小小損益而<lb/>
已觀往事知來者世變雖無窮而規模之大者即與天<lb/>
地相終始可也又何所不可知哉　注非若後世讖緯<lb/>
<pb n="KR3j0076_WYG_003-9a"/>
術數之學也按不必說到此<lb/>
非其鬼而祭之章　私箋云諂與無勇乃即其事而斷<lb/>
之之詞非推原也<lb/>
八佾篇孔子謂季氏章　私箋云廟制室外為堂堂外<lb/>
為庭按廟庭本馬季長注<lb/>
三家者以雍徹章　小序云雍禘太祖也以問禘章注<lb/>
語反看則穆穆之義方見亦非天子無此容異乎尋常<lb/>
之僾聞愾見矣　升歌在上貴人聲也故曰於堂歌則<lb/>
<pb n="KR3j0076_WYG_003-9b"/>
明明可辨故以奚取問之<lb/>
林放問禮之本章第三節　注儉戚則不及而質按質<lb/>
朴了便可反本孔子從先進亦此意　程子近於本之<lb/>
說最精<lb/>
夷狄之有君章　尹說不得程子之意惟大夫僭亂皆<lb/>
有無君之心此春秋所以作也<lb/>
巧笑倩兮章第二節　此句正解素以為絢注中猶人<lb/>
有美質然後可加文飾乃申上節以素絢句繼倩盻之<lb/>
<pb n="KR3j0076_WYG_003-10a"/>
意也時文讀注不明并上節注中如有素地而加采色<lb/>
句遂云子夏言詩而夫子忽通之繪事直以繆解便其<lb/>
油腔耳<lb/>
第三節禮後乎　須抱定上文繪事後素講出禮後來<lb/>
方切因論詩而知學下文可與言詩之脉亦貫注泛講<lb/>
道理便失語氣　中庸以禮儀三百威儀三千為道問<lb/>
學之事忠信為質則尊徳性以立其大本也<lb/>
夏禮吾能言之章　聖人自曰能言則豈無徴者然亦<lb/>
<pb n="KR3j0076_WYG_003-10b"/>
須得把宋之文獻為證佐天下乃肯信從今二國之文<lb/>
獻不足則能徴者不得不有所拘限矣然則如何而足<lb/>
耶其中材守之勿失其能者修明而講求之則聖言因<lb/>
而可徴矣<lb/>
禘自既灌而往者章　兩漢刋誤補遺曰韋元成傳劉<lb/>
歆曰大禘則終王師古曰每一王終新王即位乃來助<lb/>
祭仁傑按禮不王不禘王非謂天子盖所謂終王者鄭<lb/>
康成孔頴逹以禘為郊祭謂非天子則不郊殊不思下<lb/>
<pb n="KR3j0076_WYG_003-11a"/>
文王者禘其祖之所自出諸侯及其太祖則是禘非郊<lb/>
祭而為天子諸侯之所通矣韋元成等議亦引祭義乃<lb/>
謂始受命而王祭天以其祖配此鄭孔之失所從起也<lb/>
國語荒服終王韋昭曰終謂終世也朝新王及即位而<lb/>
來見與顔注小異夷攷二說略為近之據國語祭公諫<lb/>
王謂今自大畢伯仕之終也犬戎氏以其職來王則是<lb/>
彼以即位來見耳非為新王而來顔說止及一事而韋<lb/>
說及兩事也<lb/>
<pb n="KR3j0076_WYG_003-11b"/>
或問禘之說章　注先王報本二句一層非仁敬三句<lb/>
二層而不王不禘二句三層　真西山云凡人於世之<lb/>
近者則意其精神未散或嘗逮事而記其聲容必起哀<lb/>
敬之心而不敢忽若世之逺者相去已乆精神之存與<lb/>
否不可得知人素不識其聲容則有易忽之意故禘禮<lb/>
非極其仁孝極其誠敬者不能知其理不能行其事惟<lb/>
仁孝之深者能知此身之所自來惟誠敬之至者能知<lb/>
我之精神即祖考之精神也　叅觀張子西銘則治天<lb/>
<pb n="KR3j0076_WYG_003-12a"/>
下不難之義自見<lb/>
祭如在章　注祭神祭外神也按外神二字乃對先祖<lb/>
言之夫子之分所得祭者亦不過室中五祀而已<lb/>
王孫賈問曰章第二節　一思量到媚便是逆理便是<lb/>
得罪於天<lb/>
周監於二代章　吾從不過詠嘆周文之盛與中庸殊<lb/>
别入手即提從字者非也周文之盛全由監二代來二<lb/>
代擡得髙則郁郁句益有精神矣第二句亦不可截斷<lb/>
<pb n="KR3j0076_WYG_003-12b"/>
講第三句從日用躬行上體貼方是實事亦不可槩指<lb/>
國家典章<lb/>
子入太廟章　儀文度數聖人豈是不知其名其每事<lb/>
問者亦随事討論一番使大家可以感格神明耳聖人<lb/>
謙退只似不知而問不露講求之迹故或人疑之耳<lb/>
是禮也　是字要實貼每事問敬謹之至乃注中推其<lb/>
意惟每事問所以為敬謹之至若說成敬謹處即禮便<lb/>
與或人之疑不相對<lb/>
<pb n="KR3j0076_WYG_003-13a"/>
射不主皮章　貫革之射息謂軍皆入東西學耳非先<lb/>
王直廢武射也　古道二字空描不得復尚貫革題中<lb/>
所無添出不得<lb/>
子貢欲去告朔之餼羊章　春秋正義云天子頒朔於<lb/>
諸侯諸侯受而藏之於祖廟每月之朔以特羊告廟受<lb/>
而施行之遂聴治此月之政謂之視朔因以其日又以<lb/>
朝享之禮祭皇考以下謂之朝廟又云告朔謂告於祖<lb/>
廟視朔謂聴治月政視朔由公疾而廢其告朔或有司<lb/>
<pb n="KR3j0076_WYG_003-13b"/>
告之不必廢也論語云子貢欲去告朔之餼羊必是廢<lb/>
其禮而羊在盖從是以後更有不告朔者故欲去其羊<lb/>
耳　視朔亦謂之聴朔玉藻說天子之禮云聴朔於南<lb/>
門之外諸侯皮弁聴朔於太廟　注請而行之按行之<lb/>
二字包視朔在内　魯自文公始不視朔按六年書閏<lb/>
月不告朔猶朝於廟十六年書夏五月公四不視朔<lb/>
第二節　上節注云猶供此羊則禮未廢也但弗躬弗<lb/>
親名存實亡耳此節注中然禮雖廢廢字乃吾不與祭<lb/>
<pb n="KR3j0076_WYG_003-14a"/>
如不祭之意不可作人見為羊吾見為禮等囈語　六<lb/>
年書閏月不告朔猶朝於廟則但怠於臨朝不聴治此<lb/>
月之政及其末失則有司僅供其羊而君并不自請於<lb/>
廟但謂之餼羊明不親殺也失禮之中又失禮焉故子<lb/>
貢欲去之注中禮廢句有兩層意<lb/>
總注　楊氏云云按禀命於君親此句是頭因而視朔<lb/>
是尾<lb/>
定公問君使臣章　大小皆禮常變皆忠　人臣不合<lb/>
<pb n="KR3j0076_WYG_003-14b"/>
而去亦是冀君之悟<lb/>
哀公問社於宰我章首節　注各樹其土之所宜木以<lb/>
為主也按如今世俗神樹模様非是將木來截作主也<lb/>
以木名社如櫟社枌榆社之類　社主用石見新唐書<lb/>
儒學傳中卷張齊賢所議中<lb/>
管仲之噐小哉章第二第三節　管仲本賢大夫只是<lb/>
學問粗不曾謹小慎㣲便不知不覺流入於侈僣後生<lb/>
叙兩節中事都是他極意要如此這便是三家了此亂<lb/>
<pb n="KR3j0076_WYG_003-15a"/>
臣賊子何止噐小哉　或人但駭仲之何以為小故疑<lb/>
而問若何者是噐則始終不知亦不能問也<lb/>
第三節　或人當周末文勝故疑不儉為知禮　小而<lb/>
又不儉故疑是拘於禮節<lb/>
子語魯太師樂曰章　此是正樂之本能備此則無殘<lb/>
缺失次矣以成内須透出此㫖<lb/>
總注　謝氏云云按樂之始作只有人聲與鐘磬琴瑟<lb/>
耳言五音六律上蔡不知考於經也從之只是笙入時<lb/>
<pb n="KR3j0076_WYG_003-15b"/>
亦但可云八音克諧人聲與八音如一清濁髙下四字<lb/>
到皦如内方可用繹如則清濁髙下之相生如珠貫也<lb/>
時文輒入旋相為宫等語亦謬此只論音聲也<lb/>
儀封人請見曰章　古者相見必由紹介逆旅之中無<lb/>
可因緣故稱平日未嘗見絶於賢者見氣類之同致辭<lb/>
以代紹介故從者因而通之夫子亦不拒其請與不見<lb/>
孺悲異也<lb/>
子謂韶章　揖讓征誅何妨說出題中有兩謂字本合<lb/>
<pb n="KR3j0076_WYG_003-16a"/>
斷做不必順衍口氣也私箋謂宜空說者非也<lb/>
居上不寛章　無處觀他了不要看作餘不足觀<lb/>
里仁篇　自一章至七章皆論仁惟第三章是治人之<lb/>
事其他皆由淺及深自治之功志仁無惡誘之使進於<lb/>
仁也觀過知仁雖觀人之法亦引之使不終棄於不仁<lb/>
也<lb/>
富與貴章　此章工夫一層髙一層首節不過為仁初<lb/>
入手事終食不違則無時非仁矣造次顛沛則又無處<lb/>
<pb n="KR3j0076_WYG_003-16b"/>
而非仁也<lb/>
第二節　惡乎二字須從君子心上作自警自問語不<lb/>
敢以取舍明為可恃方鞭辟得下節起盖時時自問自<lb/>
警便是存養省察事也<lb/>
末節　世得云造次二句亦如孟子殀壽不貳之意<lb/>
青湖云造次難在始顛沛難在終　終食猶是無事之<lb/>
時造次則異於閒暇顛沛則又異於造次矣<lb/>
總注　則其取舍之分益明按此盖云其於仁如此而<lb/>
<pb n="KR3j0076_WYG_003-17a"/>
又何不處不去之難與有耳通章皆言為仁不重富貴<lb/>
貧賤不可粘煞首節講<lb/>
吾未見好仁者章首節　注此皆成徳之事按便是顔<lb/>
子得一善拳拳服膺曾子任重而道逺與啟手足處故<lb/>
為成徳之事<hi>本語類</hi>
第二節　注志之所至氣必至焉按力是氣能用是志<lb/>
講章多不分明<lb/>
第三節　注盖不敢終以為易云云按程子有言聖人<lb/>
<pb n="KR3j0076_WYG_003-17b"/>
未嘗言易以驕人之志未嘗言難以阻人之進知得此<lb/>
意則下二節反覆屬望處自說得有味<lb/>
人之過也章　茍志於仁則無惡矣功夫未宻過不能<lb/>
無然觀過可以知仁終無流於不仁者也　各於其黨<lb/>
謂為學未至於純則或偏於剛或偏於柔時而為氣質<lb/>
所使　末句但云觀其存心之厚薄則于仁之離合可<lb/>
知矣便不於題面外添出不仁二字<lb/>
朝聞道章　程子曰聞道知所以為人也夕死可矣是<lb/>
<pb n="KR3j0076_WYG_003-18a"/>
不虛生也　知之真便信之篤行之力守之固如此則<lb/>
生不虛生亦死不徒死<lb/>
士志於道章　學莫先於立志志於道是矣然志又要<lb/>
篤篤志則必力行而不肯外慕　這志字只是略知嚮<lb/>
慕之意與述而篇不同道字寛朱子以為有志為學便<lb/>
是<lb/>
放於利而行章　不能大公無我則放利所不免也此<lb/>
是己所不欲勿施於人在邦無怨在家無怨四句對面<lb/>
<pb n="KR3j0076_WYG_003-18b"/>
不可粗看　利與害對不與義對處處擇利而蹈則害<lb/>
必歸人怨者四起已亦歸於蹈害矣　南軒云損以逺<lb/>
害益以興利非謂去天下之害興天下之利也害於己<lb/>
者逺之如懲忿窒慾是也利於己者興之如遷善改過<lb/>
是也逺如逺佞人之逺興如興於詩之興先生云損身<lb/>
之過則物害亦逺益己之善則世利可興更看得圓足<lb/>
持此以觀亦可以得逺怨之道矣　不必為害人之事<lb/>
但處處要占便宜則人自有受其害者髙蘓生文體貼<lb/>
<pb n="KR3j0076_WYG_003-19a"/>
注中欲字必字最好　注欲利於己二句只是不恕<lb/>
能以禮讓為國乎何有章　均無貧和無寡安無傾<lb/>
不患無位章　知須在位之先何以反說在下二句盖<lb/>
此是反已自修之事愈鞭辟向裏故第二層收𦂳一歩<lb/>
說<lb/>
參乎章　曽子一日三省其為學主於誠身誠者聖人<lb/>
之本也故下學之功既至而上逹者已不外此一聞夫<lb/>
子呼而告之即反求以得衆理所自來矣然當夫子之<lb/>
<pb n="KR3j0076_WYG_003-19b"/>
卒其年才二十有九後此尚有完養吾一以幾於熟而<lb/>
化者觀其戰戰兢兢之言正中庸戒慎恐懼孟子存心<lb/>
養性實功盖死而後已焉今人徒見此章已得其傳而<lb/>
不知其求進於聖人天道之極者方未止也　注盖已<lb/>
随事精察而力行之按曾子只知逐事皆要實心做出<lb/>
夫子便與直㨗總說萬事皆從此出<lb/>
第二節　注竭盡而無餘之詞也按竭盡無餘當照真<lb/>
積力乆說謂即這箇忠恕做到到家處便是　如心為<lb/>
<pb n="KR3j0076_WYG_003-20a"/>
恕按推己者人道如心者天道<lb/>
總注　忠者天道道當作理以程子遺書改正安溪先<lb/>
生云天道不如天理之確　聖人教人各因其材云云<lb/>
按曾子年甚少夫子亦示之知本使不求之汗漫耳一<lb/>
唯之後正有事在非傳道已畢也其應之速而無疑則<lb/>
以平日篤學事事反身切已下工夫故渙然便得其本<lb/>
耳後人看做通身汗下一悟百了則異端之髙者猶不<lb/>
肯云爾也<lb/>
<pb n="KR3j0076_WYG_003-20b"/>
父母在章　第三句但言游而不言逺恐傷父母之心<lb/>
也只離膝下便是逺何必他邦異域　注去親逺數句<lb/>
都在人子心上講出不字　亦恐親之念我不忘倒補<lb/>
在上極有意親之念子固情理所必然為子者必當先<lb/>
意承志若待其若此而後輟行則不可以為子矣<lb/>
父母之年章　只這壽上又懼其來日之無多<hi>本朱子</hi>
古者言之不出章　言之不出安得有躬之不逮恥字<lb/>
原是虛景比唯恐有聞更活只可於也字推原指㸃寓<lb/>
<pb n="KR3j0076_WYG_003-21a"/>
湛刻於活潑之中一著實講相去萬里<lb/>
以約失之者鮮矣章　儉約意亦當帶說欲敗度之與<lb/>
縱敗禮其失維均故注中非止二字亦自斟酌<lb/>
君子欲訥於言而敏於行章　此章言行各開說非相<lb/>
顧之謂尹氏所謂君子之志乃欲字根本也　不可說<lb/>
似恥其言而過其行　胡氏說甚精<lb/>
徳不孤必有隣章　泛論事之理徳字只作好事看<lb/>
事君數章　朱子謂子游之言以儆學者於幾微之際<lb/>
<pb n="KR3j0076_WYG_003-21b"/>
須說得細　程子曰責善之道要使誠有餘而言不足<lb/>
則於人有益而在我者無自辱矣　注是以求榮而反<lb/>
辱二句按求榮求親謂使君與友過而能改則臣主俱<lb/>
榮且可取善輔仁之意但不學無術便反致疏辱不可<lb/>
說得汗下如凌茗柯朋友數二句文也<lb/>
公冶長篇子謂公冶長章首節　可妻也三字畫斷下<lb/>
特明其非罪以見不害為可妻若以下二句為可妻之<lb/>
實則雖觀過可以知仁然非必待其有過而後可知也<lb/>
<pb n="KR3j0076_WYG_003-22a"/>
第二節　南容是世卿之家故云不廢<lb/>
子謂子賤章　朱子云此君子亦是大槩說恐子賤未<lb/>
能強似子貢按此二章書不必牽連如子行三軍則誰<lb/>
與是子路欲自質其學問不必牽連夫子獨許顔淵來<lb/>
也<lb/>
賜也何如章　亭林云記曰夏后氏之四璉殷之六瑚<lb/>
是夏曰璉殷曰瑚也此仍古注之誤　盛黍稷之噐則<lb/>
雖未至於成徳而亦有馨香之徳足以感神明也須兼<lb/>
<pb n="KR3j0076_WYG_003-22b"/>
發此意不可但說三代法物玉之所以美者亦以其徳<lb/>
也　注然則子貢雖未至於不噐按此句與上以君子<lb/>
許子賤照應<lb/>
或曰雍也章第二節　被人看破所以取憎不但正人<lb/>
憎之即同為佞者亦憎之所謂口戕口也故曰屢　全<lb/>
體不息之謂仁心徳畧有一毫欠缺便未全即全矣而<lb/>
此心略有一息間斷便非不息故曰不知其仁<lb/>
子使漆雕開仕章　朱子曰信者自保得過之意按自<lb/>
<pb n="KR3j0076_WYG_003-23a"/>
保得過四字最妙如行一不義殺一不辜而得天下皆<lb/>
不為也如被虎傷者談虎而色變豈非自保得過之謂<lb/>
夫子所謂求為可知也可字亦在自保下學而上逹知<lb/>
我者其天乎亦是自保得過到此方可謂能信　信字<lb/>
不獨在知上說盖明徳工夫已該格致誠正也　朱子<lb/>
曰曾㸃開濶漆雕開深穏又曰曾子父子却相反按參<lb/>
也以魯得之㸃也能見大意而不能實實下手做工夫<lb/>
故一貫之傳不傳其父而傳其子顔淵深潜純粹心解<lb/>
<pb n="KR3j0076_WYG_003-23b"/>
力行兼到可惜早夭而未逹一間漆雕開能見大意故<lb/>
不安於小成不以小成自安故為篤志然未能見得透<lb/>
徹故一貫之傳到底未得亞於顔子者其子路乎天資<lb/>
髙朗毫無渣滓若逹却為國以禮道理便是堯舜氣象<lb/>
乃粗處未能克去卒以行行死故夫子於其死亦曰天<lb/>
棄予聖門髙第弟子在此五人而優劣判焉故吾道獨<lb/>
歸曾氏<lb/>
注此聖人所不能知二句　惟他人所不及知故開曰<lb/>
<pb n="KR3j0076_WYG_003-24a"/>
吾　其材可以仕聖人元非誤使<lb/>
道不行章　無所取材只在一喜字上便覺意思過當<lb/>
了<lb/>
女與回也孰愈章第二節賜也何敢望回　望字便見<lb/>
得大相懸絶已含下知十知二<lb/>
吾未見剛者章　邵子曰中剛則足以立事業處患難<lb/>
剛在内者也若掩襲於外未有不臨事忽然喪之也以<lb/>
孟子集義所生節求之自見　觀物篇補注曰内剛則<lb/>
<pb n="KR3j0076_WYG_003-24b"/>
無慾此語甚好　夫子忽然發嘆正是激人立志注中<lb/>
有志無志二句極當翫味　程子云禹不矜不伐至柔<lb/>
也然乃見剛此言與悻悻自好正相反<lb/>
我不欲人之加諸我也章　程子又曰我不欲人之加<lb/>
諸我也我亦欲無加諸人中庸曰施諸己而不願亦勿<lb/>
施於人正解此兩句然此兩句甚難行故孔子曰賜也<lb/>
非爾所及也安溪先生謂此說比注優盖君子之道四<lb/>
丘未能一焉恕即甚難盡不必又言仁者之事不待勉<lb/>
<pb n="KR3j0076_WYG_003-25a"/>
強　總注無者自然而然按曰欲無何嘗不是禁止之<lb/>
辭<lb/>
子路有聞章　徒聞而不行則為口耳之學而無以實<lb/>
有諸已矣子路勇於必行所以為升堂之選歟<lb/>
子謂子産章　或問云四者亦有相因之序按此說可<lb/>
資科舉之學<lb/>
令尹子文章　子張稱子文在三字必字上稱文子在<lb/>
又字上人能勉於暫而不能勉於乆故疑其仁也　未<lb/>
<pb n="KR3j0076_WYG_003-25b"/>
知焉得仁與不知其仁也異直言他何處得箇仁來也<lb/>
第二節　十乘是世守食邑所出不可看得輕小所之<lb/>
之邦皆有髙任重禄足以係縻不難富於其舊而文子<lb/>
志在潔身去亂不俟終日泊然無所動於中方與下仁<lb/>
字清字有闗渉<lb/>
總注　文子之仕齊云云按只當責其不數歲而復反<lb/>
正君討賊非其任也<lb/>
季文子三思而後行章　注引使晉之事只以證三思<lb/>
<pb n="KR3j0076_WYG_003-26a"/>
非舉此以議其失<lb/>
寗武子章　武子之愚只是但知有君不知有身并不<lb/>
知有成敗利鈍始終奉君以周旋竭力致死無有二心其<lb/>
後晉怒卒解成公卒歸其初實未計及向使不幸為士<lb/>
榮鍼莊之續成公不免於酖君臣同盡亦其所心安理<lb/>
得畧無梗避者故曰其愚不可及若但以濟君於難立<lb/>
論則曹之侯獳得而及之矣<lb/>
子在陳曰章　惟狂故簡或云其一種髙曠絶俗之致<lb/>
<pb n="KR3j0076_WYG_003-26b"/>
便是成章處非也勇成箇勇藝成箇藝不是髙曠絶俗<lb/>
伯夷叔齊章　朱子曰要見得他胸中都是義理按有<lb/>
私意便不能不念舊惡惟都是義理則可惡在彼吾無<lb/>
與焉惡既舊則吾惡之之念亦與之俱化矣　清者之<lb/>
量乃是聖人表幽闡微處與孟子栁下恵不以三公章<lb/>
說和者之介正同<lb/>
顔淵季路侍章　此章伊川數條至矣盡矣而李守約<lb/>
所錄朱子語云二子之異於夫子者更有一意無憾對<lb/>
<pb n="KR3j0076_WYG_003-27a"/>
憾言之也無伐無施對伐施而言也二子日前想亦未<lb/>
免此病今方不然夫子則更無懲創不假修為者也合<lb/>
之其家處謙所錄一條以看程子所謂未免於有意如<lb/>
天地之化工者覺意味親切<lb/>
第二節　尤重在敝之二字上横渠云仲由樂善故車<lb/>
馬衣裘喜與賢者共敝從願字至敝之為句　白虎通<lb/>
徳三綱六紀篇以共敝之為句此張子所本也又張文<lb/>
昌贈殷山人詩有同袍還共敝蘇子瞻戲周正儒墜馬<lb/>
<pb n="KR3j0076_WYG_003-27b"/>
詩有故人共敝亦常情句不獨張子如此讀也　馬戴<lb/>
邊館逢賀秀才詩鹿裘共敝同為客　北齊書唐邕傳<lb/>
云顯祖嘗解所服青䑕皮裘賜邕云朕意在車馬衣裘<lb/>
與卿共敝　今人往往粗看子路先儒講為國以禮云<lb/>
若逹却便是堯舜氣象可見子路胸次開朗毫無渣滓<lb/>
故曰亞於顔子者子路也<lb/>
第四節　全體此心随感而應方能因物付物不可只<lb/>
有下半截上面大徳敦化下面小徳川流也總注中如<lb/>
<pb n="KR3j0076_WYG_003-28a"/>
天地三字畧一讀　夫子之道忠恕而已矣此節是其<lb/>
義疏<lb/>
總注　然未免出於有意也按小大在此分　二子用<lb/>
力者也夫子自然者也<lb/>
十室之邑章　忠信二字口氣中要說得活相只如天<lb/>
資篤實不汨於習染流於浮偽可以為向道入徳之基<lb/>
注中如聖人三字不可太執着<lb/>
雍也篇雍也可使南面章第二節　簡字只就不煩說<lb/>
<pb n="KR3j0076_WYG_003-28b"/>
第三節　上行簡是簡要下行簡是簡畧居簡是簡静<lb/>
末節　因上有不亦可乎之辨故注曰未喻<lb/>
總注　程子云云按東陽許氏曰有主以理言無物以<lb/>
欲言<lb/>
哀公問弟子孰為好學章　怒未便是己不遷處見他<lb/>
克己過則是己不貳處由他克己<lb/>
總注　所謂不善只是微有差失<hi>至</hi>便更不萌作按不<lb/>
貳過韓子說自好程子所謂微有差失者與韓意同看<lb/>
<pb n="KR3j0076_WYG_003-29a"/>
來朱子力闢不貳之言行之說與易不逺復意思稍濶<lb/>
逺今須兼兩家之意謂非但言行之過不貳即一意始<lb/>
萌亦不貳之於言行如此則顔子初時下手後來成就<lb/>
地位皆能包括矣<lb/>
子華使於齊章首節　私箋云與釡與庾便是義所當<lb/>
與義所當益若謂不當與不當益而夫子姑示其意則<lb/>
為徇人矣按義者宜也情之所可通則亦不失其義也<lb/>
五秉則過情過情非義也使受之者不安<lb/>
<pb n="KR3j0076_WYG_003-29b"/>
第三節　以九百為多故辭非不受祿也<lb/>
第四節　注有餘自可推之以周貧乏按有餘對九百<lb/>
以周貧乏應周急<lb/>
總注　聖人寛容不欲直拒人按二句得聖人氣象<lb/>
思辭其多按辭多故有鄰里鄉黨一語當體㑹　可見<lb/>
聖人之用財矣按結以用財之語可見通章眼目止論<lb/>
當與不當與<lb/>
伯牛有疾章　漢書楚王囂傳成帝詔書中引此作蔑<lb/>
<pb n="KR3j0076_WYG_003-30a"/>
之命矣夫是亡字當讀為無也釋文闕　亡之言無可<lb/>
以致此疾之道<lb/>
賢哉回也章　史記載孔子答子貢貧富之問云不如<lb/>
貧而樂道富而好禮樂道之說自是稳當　注學者但<lb/>
當從事於博文約禮之誨云云按所樂者豈有外於是<lb/>
哉<lb/>
子游為武城宰章　總注愚謂云云按茍字邪字貼由<lb/>
徑賤字媚字貼非公事至朱子無一閒字如此<lb/>
<pb n="KR3j0076_WYG_003-30b"/>
孟之反不伐章　䇿馬句注中鞭字當活看抽矢於弸<lb/>
則猶殿後之偹䇿馬者急欲自掩耳<lb/>
誰能出不由戸章　或問何莫之云猶云何莫學夫詩<lb/>
耳<lb/>
質勝文則野章　鶴灘看質字只是質樸之意方妥<lb/>
須發得七分是質三分是文之意分明盖無本不立無<lb/>
文不行此之謂彬彬也觀注復存楊氏之說於圏外可<lb/>
以得朱子之意矣<lb/>
<pb n="KR3j0076_WYG_003-31a"/>
樊遲問知章敬鬼神而逺之　卜筮稽疑亦質鬼神事<lb/>
程朱語錄非一條不可専指祀典就祀典論若臚列國<lb/>
家大事不切學者日用於樊遲何與耶<lb/>
先難而後獲二句　先難者克己也程子亦統言其無<lb/>
私之意若以克己實疏所難則此因樊遲之失而告之<lb/>
遽躐等而希顔子之乾道哉例以先事後得只當就處<lb/>
心積慮上發明仁者循天理之自然無計功謀利之私<lb/>
意　就凡事泛說　注民亦人也按此恐人誤以此為<lb/>
<pb n="KR3j0076_WYG_003-31b"/>
有位之事耳<lb/>
知者樂水章　此章須㸔六箇者字<lb/>
齊一變章　此章只指國俗說向謂變齊只是君君臣<lb/>
臣父父子子者尚濶於情事也<lb/>
仁者雖告之曰章　注而憂為仁之陷害按陷元板作<lb/>
蹈字極善<lb/>
君子博學於文章　此章不過入門之規模顔子則由<lb/>
於規模而直至於成徳者也雖不是兩箇然淺深大小<lb/>
<pb n="KR3j0076_WYG_003-32a"/>
則懸絶即如博學於文有身通六藝之文多學而識之<lb/>
文聞一知十之文　約漢人讀曰要<lb/>
如有博施於民章　分三段看<lb/>
述而篇徳之不修章　第一句是涵養第二句是致知<lb/>
第三第四句是力行但分遷善改過所以聖人說有四<lb/>
項新安一條畧得大意<lb/>
志於道章首節　注而心必之焉按之字内包用力不<lb/>
是空空志<lb/>
<pb n="KR3j0076_WYG_003-32b"/>
第三節　注則存養之熟按游藝亦是熟之事末句當<lb/>
幫貼在依仁中說内既常存外亦無所放也<lb/>
末節　藝從小時已學到此只是涵養<lb/>
子謂顔淵曰章二節　注自負其勇按此句說得太粗<lb/>
子路此時亦復茫然自失乃以所能質証更求進歩耳<lb/>
第三節　安溪先生云臨事而懼對暴虎馮河好謀而<lb/>
成對死而無悔盖暴虎馮河是無懼也死而無悔不計<lb/>
其成也邵子云死天下事易成天下事難若只以斷字<lb/>
<pb n="KR3j0076_WYG_003-33a"/>
下注脚恐未是子路對症<lb/>
富而可求也章　總注楊氏在天之說盖以命言不如<lb/>
古注鄭曰富貴不可求而得之當修徳以得之若於道<lb/>
可求者雖執鞭之賤職我亦為之獨以義言為當疏引<lb/>
秋官條狼氏掌執鞭以趨辟乃下士之職士字亦有下<lb/>
落伊川和靖以義言為勝不知何以却取楊氏也　義<lb/>
命二者本相為表裏孔子亦曰有命賤職雖士字較有<lb/>
下落然亦是國家所設之官與從吾好語氣亦不合<lb/>
<pb n="KR3j0076_WYG_003-33b"/>
此聖人舉下之言從所好句尚未須論到極精微處<lb/>
子在齊聞韶章　不圖一嘆全從學之三月内生來<lb/>
私箋云向吾已知其盡善盡美也而不意其一至於斯<lb/>
也按盡善盡美便是至字下面更着不得不意一轉矣<lb/>
　安溪先生云只將注語畧一那動云不意古今為樂<lb/>
者至於如韶之美方合題面亦不似夫子平日全然不<lb/>
知舜者并無罅漏也<lb/>
冉有曰夫子為衞君乎章第二節　怨乎句只問他當<lb/>
<pb n="KR3j0076_WYG_003-34a"/>
下可有感憤矯激為非中正否不是後來追悔或問中<lb/>
甚明　陳文子注中怨悔是後來不甘貧賤一時勉強<lb/>
終有悔心此則謂其賢知之過非天理人情所安猶有<lb/>
可怨悔者則不可以古律今也　注夷齊扣馬而諫按<lb/>
扣馬牽馬也　則視棄其國猶敝蹝爾按不可誤看此<lb/>
二句此段并不為衛君一直說下故也<lb/>
飯疏食飲水章　樂字當貼知命不憂之意說聖人盡<lb/>
性至命者也義命是對待字方與下截相闗<lb/>
<pb n="KR3j0076_WYG_003-34b"/>
加我數年章　不可以易而學意不重易道固無窮無<lb/>
過亦不易言也到不踰矩方是無過　看繫辭中獨許<lb/>
顔子之不逺復以為庶幾便知學易須膠粘無過說來<lb/>
上二句不可落空　此章惟雲峯胡氏說最好與無大<lb/>
過方貼合注語理則是而按之題語却汗漫　胡氏曰<lb/>
易占辭於吉凶悔吝之外屢以无咎言之大要只欲人<lb/>
無過故曰无咎者善補過者也悔則過能改而至於吉<lb/>
吝則過不改而至於凶使人人皆知學易則可以無大<lb/>
<pb n="KR3j0076_WYG_003-35a"/>
過此夫子教人之深意也<lb/>
子所雅言章　謂之曰雅言則自言教人及辨析經意<lb/>
皆是　不可只指教人說<lb/>
葉公問孔子於子路章第二節　注未得則發憤而㤀<lb/>
食按未得之上補出立志來二字方有着落<lb/>
子以四教章　世得云小學先行而後文弟子章是也<lb/>
大學先文而後行此章是也接續看聖門施教次第方<lb/>
全<lb/>
<pb n="KR3j0076_WYG_003-35b"/>
盖有不知而作之者章　程子云不知而作妄作也聖<lb/>
人固無所不知也在衆人雖未能知之若能多聞擇善<lb/>
而從多見而記識之亦可以次於知之者也觀此及注<lb/>
意則下三句乃為未知其道而欲求知者言之特愈於<lb/>
不知而作故曰次此節分兩層看實知其理四字即指<lb/>
上二句夫子身上事說　生知之人有不待於聞見小<lb/>
知者衆人而欲效之則為妄作矣須補此意末句次字<lb/>
方有下落<lb/>
<pb n="KR3j0076_WYG_003-36a"/>
仁逺乎哉章　乎哉是喚醒非反詰<lb/>
陳司敗問昭公知禮乎章末節　注孔子不可自謂諱<lb/>
君之惡二句按若作一節題須即粘在巫馬期以告上<lb/>
翻落使首句都有情文勢亦𦂳死着皆活矣言期豈不<lb/>
知是諱惡然竊計又難自言豈不知娶同姓非禮孔子<lb/>
亦不肯曲辨然又碍諱惡故告之以觀孔子更如何處<lb/>
此乃比時文得一先著<lb/>
子與人歌而善章　必使反上蒙引補自停其歌四字<lb/>
<pb n="KR3j0076_WYG_003-36b"/>
細甚　注聖人氣象從容四句皆包兩層說世豳謂上<lb/>
二句是聖人盛徳之至下二句是動容周旋中禮世得<lb/>
則欲以誠意懇至句為主而以從容包謙遜意審宻包<lb/>
不掩人善意<lb/>
奢則不遜章　失中意不必做不遜則無中之可論矣<lb/>
　此節只要痛講奢之害大不可贅加儉之害小一層<lb/>
君子坦蕩蕩章　循理則為其所當為非有為而為無<lb/>
往而不得其自然何所不寛平舒泰乎故范楊之言居<lb/>
<pb n="KR3j0076_WYG_003-37a"/>
俟上蔡之言不憂不懼朱子以為不出程子規模之内<lb/>
而往往偏於一事也南軒之言求之在己而無必於外<lb/>
大略與范楊同纂修大全者復取而附益之坐無識耳<lb/>
泰伯篇泰伯章　父子兄弟之間一露形迹便使太王<lb/>
有廢長立少之嫌季歴有奪嫡干統之咎雖能讓而不<lb/>
可謂之至徳矣泰伯之不可及只在民無得而稱上定<lb/>
之若與文王之至徳作一箇局勢看則尚濶於事情也<lb/>
　後人拘泥天下二字偏主讓商往往至說不去　漢<lb/>
<pb n="KR3j0076_WYG_003-37b"/>
書地理志云殷道既衰周太王亶父興岐梁之地長子<lb/>
太伯次曰仲雍少曰公季公季有聖子昌太王欲傳國<lb/>
焉太伯仲雍辭行採藥遂奔荆蠻公季嗣位至昌為西<lb/>
伯受命而王故孔子美而稱曰云云安溪先生云用此<lb/>
段事實意脈以解論語便自明白不須紛紛謂讓商天<lb/>
下　或問中只指讓國於父子兄弟之間冺然無迹說<lb/>
天下乃後日推本而言　南軒解天下二字巧而不稳<lb/>
辨疑中取之<lb/>
<pb n="KR3j0076_WYG_003-38a"/>
曾子有疾孟敬子問之章第三節　許魯齋云君子所<lb/>
貴乎道者三洪範九疇貎言視聼思便次五行聖人於<lb/>
天道於此可見以此知大節目與天地同流顔淵問為<lb/>
仁之目夫子告以視聴言動而已凡人行事大乖忤大<lb/>
和合利害成敗無非在於氣槩容色之間於此少有忽<lb/>
焉則禍有不可勝言者朱子謂修身之要為政之本<lb/>
逺暴慢主敬是大本近信則有其質逺鄙倍則有其文<lb/>
　循物無違謂信顔色取接物故曰近信<lb/>
<pb n="KR3j0076_WYG_003-38b"/>
以能問於不能章　不校是容而消之　說吾友嘗從<lb/>
事便是欲追踪顔子不徒泛叙徃事　非徒希顔正欲<lb/>
如顔子之希聖耳<lb/>
可以託六尺之孤章　初看才志卓然已是君子及後<lb/>
來益復堅定完固大小處無一㸃滲漏則其為君子更<lb/>
無可疑矣方是下章一毅字層次洗發則設為問答口<lb/>
氣亦到<lb/>
興於詩章首節　立志致知之助<lb/>
<pb n="KR3j0076_WYG_003-39a"/>
第二節　居敬力行之助<lb/>
第三節　盡性至命之助　胡雲峯曰興於詩是知之<lb/>
事成於樂則知之精故曰義精立於禮是行之事成於<lb/>
樂則行之熟故曰仁熟<lb/>
民可使由之章　當時之人疑先王之以私意愚其民<lb/>
但使之率由其政教而不告以深者故特言此以曉之<lb/>
盖有為而發也　安溪先生謂此章當以朱子或問中<lb/>
所發明智者過之賢者過之等意叅看乃可以明不可<lb/>
<pb n="KR3j0076_WYG_003-39b"/>
使知之意乃深於使之知者也若泛講深微難知便不<lb/>
是<lb/>
如有周公之才之美章　驕吝亦緣不能盡其才若聖<lb/>
人為不厭誨不倦政與此二病相反之極　驕吝則無<lb/>
補於世而才為天地間之棄餘有累於已而才為身心<lb/>
之贅餘餘字要洗發<lb/>
篤信好學章第二節　危邦二句去就天下二句出處<lb/>
　注此惟篤信好學守死善道者能之按中庸所謂遯<lb/>
<pb n="KR3j0076_WYG_003-40a"/>
世不見知而不悔也惟其慎於始故能保其終<lb/>
第三節　上言天下則是無邦也曰隠則是避世也比<lb/>
之不入不居尚有所擇者更過之矣然亦有身雖將隠<lb/>
而託迹是邦勢亦未能即去如栁下恵三黜之後而居<lb/>
魯孔子當靈公出公之時未反魯而居衛是也則惟有<lb/>
不居其位則進退自如足以歸潔其身矣大抵兩有道<lb/>
句皆是陪說聖賢言語周偹　此章發端即說到守死<lb/>
自是為身際季世者立之準繩權衡而子路死於衛不<lb/>
<pb n="KR3j0076_WYG_003-40b"/>
為聖人所予者於好學善道盖猶未也不然食孔悝之<lb/>
禄死孔悝之難亦何過之有　私箋云此只發明上節<lb/>
見隠意按若只明上節不變文曰邦矣<lb/>
狂而不直章　而字是就一人身上流蕩到不好處去<lb/>
了方與古疾今亡有别<lb/>
學如不及章　無兩層亦無兩候只是汲汲用功之中<lb/>
常常如此提醒注中一警字最有味<lb/>
巍巍乎舜禹之有天下也而不與焉章　此節要照卒<lb/>
<pb n="KR3j0076_WYG_003-41a"/>
章楊氏之說兩路俱到<lb/>
大哉堯之為君也章　只有性可與天準則天者盡性<lb/>
之極也　獨稱堯之為大盖兼聖徳與歴數言之邵伯<lb/>
温述康節之意所為極治之盛莫過堯先乎此者有所<lb/>
未至後乎此者有所不及也惟天為大體味注中故字<lb/>
亦如字自當以天徳言之主形體者大全誤載饒氏語<lb/>
折以朱子手定之書則或問謂范氏尹氏為得之精義載<lb/>
范太史云孔子賛易乾元曰大哉稱堯亦曰大哉天運<lb/>
<pb n="KR3j0076_WYG_003-41b"/>
於上無為而物成堯亦如之矣尹和靖云天道之大無<lb/>
為而成唯堯則之以治天下故民無得而名焉尹氏說<lb/>
今採入集註試參之中庸無為而成上二節同體同用<lb/>
之說必兼神化言之方合朱子本意注不言堯徳之精<lb/>
微而言徳之廣逺自并大業皆是徳所統貫下節特又<lb/>
從不可名之中指其一半可見者示人不得判然分屬<lb/>
微顯遂疑下節非仍廣逺無能名之事也　一篇堯典<lb/>
皆其君徳之大也自以親九族而下譬之四時行百物<lb/>
<pb n="KR3j0076_WYG_003-42a"/>
生此則為可見者耳徳字貼為君上說則兼體用非僅<lb/>
得於已之謂也豈可將徳業看成兩截乎下節人因注<lb/>
中并存尹氏所可名者其功業文章巍然煥然而已之<lb/>
語遂誤以兩有字對上無字謂此則可名者則失朱子<lb/>
言堯之徳不可以名其可見者此耳句本意矣巍乎煥<lb/>
乎經文同是賛嘆不盡之詞明道先生云文章成功有<lb/>
成象可見只是極致事業然所以成此事功即是聖也<lb/>
從此體味則成功文章仍為無能名何疑<lb/>
<pb n="KR3j0076_WYG_003-42b"/>
總注　所可名者按此名字仍當作見字<lb/>
舜有臣五人而天下治章第三節　唐虞之際二句若<lb/>
云本為周而援及唐虞則上文何以並舉立案解注者<lb/>
必以經文為本也觀大全中所採陳定宇語云此言人<lb/>
才難得自古而然堯舜以聖聖繼作而後禹臯之徒聖<lb/>
賢之才出焉文武亦以聖聖繼作而後周召之徒聖賢<lb/>
之才出焉此天地間貞元㑹合之運亘古而僅兩見者<lb/>
也絶無欹檣側柁之說必須如此平放然後徐徐找出<lb/>
<pb n="KR3j0076_WYG_003-43a"/>
惟字乃字口氣為下文二句収足難字轉捩地始八面<lb/>
俱到自蒙引於此節之首冠以孔子之言盖主周言嘉<lb/>
靖初存疑繼出又謂夫子說才難時必是舉武王予有<lb/>
亂臣十人之言下文始承之曰於斯為盛不然則斯字<lb/>
似虚下雖有九人而已之語終未明白舜有五人而天<lb/>
下治或是門人因聖人此言而着一句則尤以文害辭<lb/>
妄生穿鑿試取經文一再讀之果如次崖軰之云否也<lb/>
　只就上文所記相較亦何必以周倒入而注中先從<lb/>
<pb n="KR3j0076_WYG_003-43b"/>
周室人才之多起義者為才難直貫下文二句也後人<lb/>
乃謂唐虞為賔周為主二句轉為周之盛而發則不善<lb/>
讀注而非夫子上下古今之意矣　注才者徳之用也<lb/>
按難字從徳之用看出與知能技藝之才不同　注降<lb/>
自夏商皆不能及按夏雖禪授而所存者僅前代之餘<lb/>
才商非繼治而篤生者惟伊朱之二佐不能及不可一<lb/>
様說<lb/>
末節　私箋云三分有二只是以人心計之大概三分<lb/>
<pb n="KR3j0076_WYG_003-44a"/>
人心已有二歸文王矣按紂都在豫州之地如奄國之<lb/>
屬皆在東方則云青兗豫近之只說人心則以字無着<lb/>
落<lb/>
禹吾無間然矣章卑宫室而盡力乎溝洫　此溝洫二<lb/>
字即班固溝洫志所本乃治天下之小水非指行井田<lb/>
也朱子或問中以濬畎澮距川釋之為得本意天下之<lb/>
小水無所不治則尺土寸壤無不可宅與上卑宫室對<lb/>
照尤宻　注備旱潦者也按旱無可為者備澇而已朱<lb/>
<pb n="KR3j0076_WYG_003-44b"/>
子生長東南未知北地不可槩用翻水車也　或豐或<lb/>
儉世得欲以無小無大易之較為櫽括　各適其宜各<lb/>
字是各自無間不用看煞而字合說<lb/>
總注　所謂有天下而不與也按不與在心上說是無<lb/>
間之根<lb/>
子罕篇逹巷黨人章　無所成名言其大而不可以一<lb/>
事名也注中惜字當渾之私箋難名之說是末節注中<lb/>
譽字與此惜字自相矛盾<lb/>
<pb n="KR3j0076_WYG_003-45a"/>
麻冕章首節　純變了禮　儉是由煩難而趨簡約<lb/>
太宰問於子貢曰章第二節　固天縱之四字須一頓<lb/>
聖是夫子所不居然殆是矣方得答問口氣　安溪先<lb/>
生謂講聖字斷以中正仁義方與多能界際分明按此<lb/>
四字在性分上說今人用聰明睿知等語便是中庸小<lb/>
徳川流之事攙過多能界分矣<lb/>
吾有知乎哉章　吾有知乎哉五字即在下截有問必<lb/>
答處生出<hi>說本朱子</hi>　程子曰無知也者盡以告人他<lb/>
<pb n="KR3j0076_WYG_003-45b"/>
無知也與吾無隐乎爾同　鄙夫固空空然義理本其<lb/>
所自具叩而發之則可盡以相告矣<lb/>
鳯鳥不至章　不欲斥言明王不作故僅以文明之瑞<lb/>
為言<lb/>
總注　則夫子之文章知其已矣按文章安得已<lb/>
顔淵喟然嘆曰章首節　或問此四言正是顔子得見<lb/>
聖人之道真實髙妙而苦未端的處　世得云無窮盡<lb/>
在知一邉說無方體在行一邉說<lb/>
<pb n="KR3j0076_WYG_003-46a"/>
第二節　語類循循善誘非特以博文約禮分先後次<lb/>
第博文亦自有次第約禮中亦自有次第有箇淺深次<lb/>
第故髙者有可攀之理堅者有可入之理在前在後者<lb/>
可從而審其歸之理<lb/>
第三節　顔曾資禀不齊成功一也卓爾當以一貫參<lb/>
觀　注所謂卓爾亦在日用行事之間按顔子亦向下<lb/>
學處精察力行到後方卓然見得夫子動容周旋莫非<lb/>
天理流行只是這大本中出耳　從之便是逹天徳事<lb/>
<pb n="KR3j0076_WYG_003-46b"/>
　注非所謂窈㝠昏黙者按莊子在宥篇至道之精窈<lb/>
窈㝠㝠至道之極昏昏黙黙<lb/>
總注　而歸功於聖人也按或問曰歸功一句未安盖<lb/>
此非有所歸功但叙其所學之本末而嘆其未能遽至<lb/>
於聖人耳<lb/>
吾自衛反魯章　漢禮樂志云王官失業雅頌相錯孔<lb/>
子論而定之故曰吾自衛云云固當即指得所為正樂<lb/>
事也　只主區分雅頌方使題中各字有着落不可以<lb/>
<pb n="KR3j0076_WYG_003-47a"/>
南與風混攪侈其煩富　得所兼篇章及用之燕饗祭<lb/>
祀言之<lb/>
子在川上曰章　注無一息之停不已也道體之本然<lb/>
全體也莫如川流一事也時時省察慎獨也無毫髮之<lb/>
間斷純亦不已也<lb/>
吾未見好徳如好色者也章　此章不必依史記講<lb/>
語之而不惰者章　不惰只在力行上見顔子比子路<lb/>
尤行得盡<lb/>
<pb n="KR3j0076_WYG_003-47b"/>
苗而不秀者章　為自恃苗無不秀秀無不實者警<lb/>
後生可畏章　上二句勉之下二句警之<lb/>
法語之言章　繹須說到悔悟上<lb/>
三軍可奪帥也章　以帥將兵其勇在他人以志帥氣<lb/>
其持守在自已奪不但外來境遇凡一身中嗜欲皆是<lb/>
　匹夫非常人對上三軍看猶云一人也志泛說<lb/>
衣敝緼袍章第二節　胡康侯解詩云不忮則能懲忿<lb/>
不求則能窒欲朱公遷云仁則不忮義則不求此又是<lb/>
<pb n="KR3j0076_WYG_003-48a"/>
子路進歩境界<lb/>
第三節　子路心中但能無累未曾有主求進於道者<lb/>
存心養性則廓然而大公物來而順應又何有於不恥<lb/>
哉<lb/>
歲寒章　須將范氏說翻轉看君子之在治世或與常<lb/>
人無異唯至歲寒而其節益貞耳不重在旁觀者說<lb/>
歲寒言其歲異於常歲非四令之冬<lb/>
知者不惑章　程子謂仁者不憂三句是徳之序此是<lb/>
<pb n="KR3j0076_WYG_003-48b"/>
學之序　燭理明自然樂循理　不蔽於欲則自反而<lb/>
縮<lb/>
可與共學章　為學必始於致知致知必在於精義權<lb/>
字義理在共學時便已見得大意只是必待涵養踐履<lb/>
到義精仁熟地位然後時措皆宜惟變所適耳若說可<lb/>
與立時尚不識輕重恐聖賢無此學問也楊氏所謂信<lb/>
道篤是誠身事權則誠能動物推之而通感之而化矣<lb/>
己亥夏以可與立二句題課徒漫紀於此惜乎師友凋<lb/>
<pb n="KR3j0076_WYG_003-49a"/>
謝無從質正也　注權謂能權輕重使合義也按正蒙<lb/>
樂噐篇權過中而合義者也<lb/>
鄉黨篇孔子於鄉黨章首節　此節兼言貎之不同恂<lb/>
恂者信實之貎朱子謂亦有上蔡所解温恭之意乃通<lb/>
指與鄉黨之人周旋容貎似不能言是於貎中兼及其<lb/>
言下唯謹爾是於言中兼及其貎<lb/>
入公門章首節　公門是最外庫門<lb/>
第二節　禮玉藻天子聴朔於南門之外閏月則闔左<lb/>
<pb n="KR3j0076_WYG_003-49b"/>
扉立於其中一本作闔門左扉　入自左扉出自右扉<lb/>
皆由闑右而不敢當中也　注禮士大夫出入君門按<lb/>
士大夫當作大夫士此曲禮之文也<lb/>
第三節　位在庫門之内外朝也　内朝是治朝非路<lb/>
寝之燕朝　此外朝國有非常之事然後御此致萬民<lb/>
而詢謀之焉<lb/>
第四節　堂在雉門之内堂髙七尺階有七等　堂是<lb/>
治朝鄭氏玉藻注所謂路寝門外之正朝　注兩手摳<lb/>
<pb n="KR3j0076_WYG_003-50a"/>
衣按衣謂裳　近至尊按此則已至堂上也　氣容肅<lb/>
也按言氣包色在内<lb/>
第五節　路寝是燕朝在路門之内　臣常朝而出君<lb/>
乃退適路寝聴政　復位中庭之位　注舒氣解顔按<lb/>
舒氣二字帶上屏氣來<lb/>
執圭章首節　李云聘問所執非命圭朱子常覺其誤<lb/>
而欲改之偶未遑耳　瑑圭璋八寸<hi>聘</hi>璧琮八寸<hi>享</hi>以<lb/>
覜聘見考工記玉人之事條注瑑文飾也衆來曰覜特<lb/>
<pb n="KR3j0076_WYG_003-50b"/>
來曰聘聘禮曰凡四噐者惟其所寳以聘可也　鞠躬<lb/>
入門時上揖下授升堂時足蹜蹜如有循將授時　按<lb/>
入門不敢趨進升堂不得攝齊汪說極與聘禮合執圭<lb/>
唯在此入廟門升堂時也聘禮後亦有皇且行入門主<lb/>
敬升堂主慎二語注云復記執玉異說盖上文已云上<lb/>
介執圭如重授賔賔入門皇升堂讓將授志趨志趨謂<lb/>
審行歩與此異也　曲禮執天子之噐上衡謂髙於心<lb/>
彌敬也國君則平衡大夫則綏之士則提之綏讀曰妥<lb/>
<pb n="KR3j0076_WYG_003-51a"/>
妥之謂下于心　注手與心齊按升堂讓注云讓舉手<lb/>
平衡也　戰色戰而色懼也按鄭注戰色敬也視今義<lb/>
長<lb/>
第二節　注發氣滿容按亭林曰儀禮文作發氣焉盈<lb/>
容漢人避恵帝諱盈曰滿此當改而不改也<lb/>
君子不以紺緅飾章首節　注飾領縁也按舉領以包<lb/>
袖袪<lb/>
第二節　䙝服當黑色<lb/>
<pb n="KR3j0076_WYG_003-51b"/>
第四節　李云俗分朝聘祭服非是此包禮服常服言<lb/>
耳盖此節眼目在裘字不在衣字故注云衣以裼裘又<lb/>
云注言裼以包襲耳　裼與襲即是一衣袒而不盡覆<lb/>
其裘則謂之裼盡覆而不使裘見於外則謂之襲禮注<lb/>
以覆盖裼衣之美為充美此恐有微誤盖襲者藏也非<lb/>
重也　表裘不入公門惡其䙝也是䙝裘不裼　蜡祭<lb/>
亦用皮弁素服息民則黄衣耳<lb/>
第五節　䙝裘䙝字對上朝聘祭而言<lb/>
<pb n="KR3j0076_WYG_003-52a"/>
第六節　長李讀本音<lb/>
第七節　居謂䙝裘<lb/>
第八節　舉佩以包帶<lb/>
第九節　婦人尚専一徳無所兼連衣裳不異其色男<lb/>
子則深衣亦必具衣裳之象也　注裳用當作用裳至<lb/>
此為讀見朱子文集中答歐陽希遜書<lb/>
齊必有明衣布章齊必變食　私箋云潔其口按不但<lb/>
潔其口而兼欲充其氣如玉藻所謂朔食加於日食一<lb/>
<pb n="KR3j0076_WYG_003-52b"/>
等是也<lb/>
食不厭精章首節　注牛羊與魚之腥按牛羊與魚當<lb/>
作牛與羊魚此少儀之文也　腥是生肉　聶而切之<lb/>
為膾按禮記注聶之為言䐑也先藿葉切之復報切之<lb/>
則成膾疏云謂先䐑為大臠而後細切之　膾麤則食<lb/>
之不化矣此固必欲如是者也　不厭是言其工夫節<lb/>
度不可茍簡不在聖人心上說注中下一句乃補此非<lb/>
為口腹而欲如是當善㑹<lb/>
<pb n="KR3j0076_WYG_003-53a"/>
第三節　割不正樷說兼取邢疏折解牲體脊脅臂臑<lb/>
之屬禮有正數若解割不得其正則不食之意極是<lb/>
第八節　祭於公以下文勢若自為一節者安溪先生<lb/>
文與上扇對　祭之明日尚有繹恐分其誠敬之心第<lb/>
一日無暇致膳與賜胙第二日又不可以諸父昆弟與<lb/>
煇庖翟閽同日故必待第三日乃遍也若出三日則留<lb/>
神恵而肉亦敗矣不宿肉亦兼為已將三日不可更稽<lb/>
也比君所賜可少緩當以是會之楊氏謂家祭可以宿<lb/>
<pb n="KR3j0076_WYG_003-53b"/>
食矣似欠體貼　韋昭國語注天子諸侯曰繹以祭之<lb/>
明日卿大夫曰賔尸與祭同日更考之<lb/>
鄉人飲酒章第二節　郊特牲篇鄉人裼孔子朝服立<lb/>
於阼存室神也注中後一說正非無稽<lb/>
問人於他邦章　如親見便是誠不可泛言其禮　人<lb/>
字不可放過聖人雖誠敬無所不在然亦未有非其人<lb/>
而槩施也盖擇而後交乆矣<lb/>
君賜食章首節　注故不以薦句則餘當以頒賜矣句<lb/>
<pb n="KR3j0076_WYG_003-54a"/>
私箋旁批並云不重按也須照管到此節注精宻極矣<lb/>
原本孔解邢疏而正席則采范太史義下二段則采楊<lb/>
文靖公義逐字有發明<lb/>
第二節　周禮注云品者每物皆嘗之導尊者也　玉<lb/>
藻云若賜之食而君客之則命之祭然後祭先飯辯嘗<lb/>
羞飲而俟若有嘗羞者則俟君之食然後食飯飲而俟<lb/>
上一段祭是客禮命之祭君不祭可知而仍先嘗君食<lb/>
乃不敢當客禮也下一段則侍君而偶賜之食與禮食<lb/>
<pb n="KR3j0076_WYG_003-54b"/>
異不為君所客者則君使膳宰自嘗羞而不先飯夫子<lb/>
本僅侍食而猶先飯者盖以臣之侍君尤當逺嫌不必<lb/>
待以客禮而始不敢當也<lb/>
第三節　古人之堂東向北墻南牖病者本寢北墻下<lb/>
君來則遷於南牖下使君自東入堂南面視己則人臣<lb/>
雖病亦不失北面之意矣詳見四書叢說伯牛有疾章<lb/>
朋友死無所歸章首節　注中當補云朋友以義合本<lb/>
不當殯之於家若其死無所歸而委之道路則義有不<lb/>
<pb n="KR3j0076_WYG_003-55a"/>
足不得不殯意乃完偹<lb/>
第二節　私箋云祭肉則拜正以形容車馬之不拜按<lb/>
義理如此不是空空形容<lb/>
寢不尸章第三節　注負版持邦國圖籍者按圖地圖<lb/>
籍名籍<lb/>
第五節　左傳風不越而殺雷不發而震疏云風不以<lb/>
理舒散而暴疾害物雷不徐緩動發而震撃為害<lb/>
色斯舉矣章末節　注梁橋也按今口外猶呼髙嶺為<lb/>
<pb n="KR3j0076_WYG_003-55b"/>
梁此古語之流傳者叔明之說疑非　共向也　色斯<lb/>
舉矣翔而後集集解中本不與下雌雉相屬朱子亦據<lb/>
胡氏謂雉之飛也决起其止也下投無翔集之狀故雖<lb/>
與下通為一節注中仍謂色斯舉矣二句上下必有闕<lb/>
文其謂色舉翔集即雉移山梁雌雉一句冠於首則辭<lb/>
意尤明者始於陳定宇近所用也三嗅而作定宇猶主<lb/>
不食之說既遇拱執亦不得語於見幾矣若取注中晁<lb/>
氏一條則可仍歸於逺舉之意<lb/>
<pb n="KR3j0076_WYG_003-56a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0076_WYG_003-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　義門讀書記卷三<lb/>
</p>
<p>
</p>
  </div>
</body>
</text>
</TEI>
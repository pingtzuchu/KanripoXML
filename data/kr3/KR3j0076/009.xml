<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>義門讀書記卷九</head> <lb/>
    <p>
<pb n="KR3j0076_WYG_009-1a"/>
欽定四庫全書<lb/>
　義門讀書記卷九<lb/>
　　　　　　　　　　翰林院侍讀學士何焯撰<lb/>
　　左氏春秋<lb/>
隱公　春秋之作曷為不托始於惠公而始於隱公曰<lb/>
春秋誅亂臣賊子之書也隱公被弑之君也<lb/>
三年將立州吁乃定之矣　桓公亦非適子故云<lb/>
四年石碏使告于陳　拒守之策必具<lb/>
<pb n="KR3j0076_WYG_009-1b"/>
六年往嵗鄭伯請成于陳陳侯不許　周鄭交惡而陳<lb/>
桓公方有寵於王故不許鄭成<lb/>
鄭伯如周始朝桓王也　鄭既結怨於陳又懼王之將<lb/>
討之也故朝周<lb/>
陳及鄭平　陳既不失王寵又得鄭援<hi>七年</hi>
鄭公子忽在王所<hi>至</hi>乃成昏　鄭既朝周陳遂復與鄭<lb/>
為好且結昏以固其交與忽為昏忽在王所使王知昔<lb/>
之惡今之好皆為王也<lb/>
<pb n="KR3j0076_WYG_009-2a"/>
八年鄭伯以齊人朝王禮也　猶守卿士之舊職<lb/>
十年鄭師入郊　注以郊為逺郊吾疑之郊周邑也昭<lb/>
二十三年晉人圍郊意鄭既伐宋復命于王且將請討<lb/>
蔡衛陳故身自入見駐師于郊也<lb/>
十一年潁考叔取鄭伯之旗蝥弧以先登子都自下射<lb/>
之顛　子都殺潁考叔而鄭莊不能討何也豈惜其材<lb/>
耶後之詛也其特以安靜軍心耶<lb/>
乃與鄭人　鄭師先登故<lb/>
<pb n="KR3j0076_WYG_009-2b"/>
與鄭人蘇忿生之田溫原絺樊隰郕櫕茅向盟州陘隤<lb/>
懐　其田去鄭逺甚鄭即力足以服之亦不能越國以<lb/>
鄙逺也<lb/>
為其少故也吾將授之矣　幾事不密則害成授則授<lb/>
之何為漏言<lb/>
羽父懼反譖公于桓公而請弑之　隱之攝政已踰十<lb/>
年桓公不為少矣貪權懐寵不早歸政于是啟羽父之<lb/>
邪謀又不能明告于國執而戮之進退無據身死人手<lb/>
<pb n="KR3j0076_WYG_009-3a"/>
非不幸也<lb/>
桓三年惡芮伯之多寵人也　似隋之獨孤后<lb/>
五年王奪鄭伯政　至是并奪其在卿士之職<lb/>
鄭子元請為左拒以當蔡人衛人為右拒以當陳人<lb/>
所謂攻瑕則堅者亦瑕也季梁亦曰偏敗衆乃擕矣鄢<lb/>
陵之役晉之勝楚者亦然<lb/>
祝聃射王中肩　射王中肩而不書王師敗績于某不<lb/>
忍言也<lb/>
<pb n="KR3j0076_WYG_009-3b"/>
北戎伐齊齊侯使乞師于鄭以鄭嘗大敗戎師故<hi>六年</hi>
鄭忽以其有功也怒　棄禮而驕宜其不終也<lb/>
八年所以怒我而怠宼也　田單以是破燕<lb/>
十一年君次于郊郢以禦四邑我以銳師宵加于鄖<lb/>
唐太　中分麾下竟擒夏王<lb/>
十二年楚人坐其北門而覆諸山下　南門楚軍所在<lb/>
絞人既敗必走北門故移軍斷其路<lb/>
孤之罪也皆免之　莫敖既死羣帥自可宥<hi>十三年</hi>
<pb n="KR3j0076_WYG_009-4a"/>
十五年許叔入于許　因鄭亂<lb/>
將納厲公也　同盟故<lb/>
莊六年請殺楚子　殺亦何益<lb/>
八年姑務修徳以待時乎　喪心<lb/>
十三年齊人滅遂而戍之　遂虞後也陳胡公遂之小<lb/>
宗齊人滅遂故簒齊者即為陳氏<lb/>
十四年諸侯伐宋齊請師于周　討背盟而挾天子以<lb/>
臨之<lb/>
<pb n="KR3j0076_WYG_009-4b"/>
厲公入遂殺傅瑕　懲祭仲也晉惠公亦殺里丕<lb/>
十八年虢公晉侯鄭伯使原莊公逆王后于陳<hi>至</hi>實惠<lb/>
后　亦鄭武公娶于申曰武姜之例<lb/>
公追戎于濟西不言其來諱之也　魯自隱公二年即<lb/>
與戎為潛之㑹及齊桓始伯之明年經即書追戎濟西<lb/>
此五伯攘夷之明效戎以好來莊恃中國之大援絶不<lb/>
與通復追而蹙之故傳曰不言其來諱之也<lb/>
十九年蘇子奉子頽以奔衛衛師燕師伐周　衛惠公<lb/>
<pb n="KR3j0076_WYG_009-5a"/>
之復入也王人子突救衛以佐黔牟衛方怨王故子頽<lb/>
以衛師伐周<lb/>
二十年冬齊人伐戎　戎居北方議齊之後不先翦之<lb/>
未可以及逺也故自是年書齊人伐戎至三十年冬書<lb/>
齊人伐山戎明年六月書齊人來獻戎㨗經營十年始<lb/>
成斬孤竹刜令支之績書齊人偉其伐也　夏書齊大<lb/>
災而冬興伐戎之師于是知管仲之治國能寛民力矣<lb/>
王子頽享五大夫樂及徧舞　有生之樂無死之心何<lb/>
<pb n="KR3j0076_WYG_009-5b"/>
得不敗<lb/>
二十五年晉侯圍聚盡殺羣公子　獻公之子九人唯<lb/>
存重耳豈非天道<lb/>
賂外嬖梁五與東闗嬖五　賂外嬖與東闗嬖素非居<lb/>
内公既不疑為姬所得使且與三公子之徒非日相接<lb/>
謀不得洩也<hi>二十八年</hi>
三十二年成季奔陳　觀其如陳𦵏原仲則陳之于季<lb/>
友可知<lb/>
<pb n="KR3j0076_WYG_009-6a"/>
閔二年齊侯使公子無虧帥車三百乗甲士三千人以<lb/>
戍曹　使無虧戍曹與衛同禍福也<lb/>
僖四年齊侯以諸侯之師侵蔡蔡潰遂伐楚　齊以伐<lb/>
楚召諸侯楚必預為備預為備必戰戰則勝負未可知<lb/>
也今因伐蔡而猝移師臨楚楚無備必震震而後可服<lb/>
也此齊之得也齊以伐楚召諸侯楚素強陵暴中夏諸<lb/>
侯懐兩端必有至有不至前此一再謀伐楚而不果可<lb/>
騐惟率之伐蔡則諸侯無所顧忌而畢至因而劫其衆<lb/>
<pb n="KR3j0076_WYG_009-6b"/>
以伐楚諸侯在其術巾有不唯命者乎雖然非素約也<lb/>
心與力之不一其何以戰屈完來即與之盟而退唯用<lb/>
其虚聲焉耳又齊之得也<lb/>
先君之好是繼　見衆之與已者固<lb/>
五年王使周公召鄭伯曰吾撫女以從楚輔之以晉可<lb/>
以少安　楚方僭王猾夏而惠王反欲撫鄭以從楚牽<lb/>
于私故也有父子然後有君臣父子之倫不正則夷夏<lb/>
上下之防裂焉輔之以晉者晉侯前年方殺其世子從<lb/>
<pb n="KR3j0076_WYG_009-7a"/>
君于昏者也<lb/>
六年楚子圍許以救鄭　楚人圍許惠王啟之也齊桓<lb/>
有志于尊周攘夷而王自沮敗之于是乎周之不可復<lb/>
振也定矣<lb/>
七年鄭伯使太子華聽命于㑹<hi>至</hi>齊侯辭焉　齊因子<lb/>
華足以破鄭然鄭與齊非接壤破之而不能有也徒足<lb/>
為楚宋之資且勤諸侯以自封于名為不順辭子華敬<lb/>
仲之善相時勢也又獲令名焉<lb/>
<pb n="KR3j0076_WYG_009-7b"/>
若總其罪人以臨之鄭有辭矣　齊始為首止之㑹本<lb/>
以正父子之倫今總其罪人以臨之則前後名義自相<lb/>
違反故曰鄭有辭鄭之叛以王故也總其罪人以臨之<lb/>
豈惟鄭有辭亦豈能定王太子哉<lb/>
八年鄭伯乞盟請服也　亦以襄王新立故<lb/>
九年王使宰孔賜齊侯胙　賜齊侯胙者報其首止之<lb/>
功也齊桓承之以恭所以為霸者之極盛<lb/>
宰孔先歸遇晉侯曰可無㑹也　首止之盟鄭伯逃歸<lb/>
<pb n="KR3j0076_WYG_009-8a"/>
惠王實使周公命之且曰輔之以晉皆不與桓同心者<lb/>
也故晉侯來㑹周公沮之<lb/>
十五年征繕以輔孺子　隂飴甥征繕以輔孺子有種<lb/>
蠡之才王城對秦伯之詞才智縱横卒脫其君可謂能<lb/>
矣惜乎所見不逺惠公之入不能輔以正誼至于内外<lb/>
交怨身為敵禽使其先如外傳所載狐偃之教重耳者<lb/>
焉至是哉故處事當先經後權用人當先仁後智也<lb/>
小人慼謂之不免君子恕以為必歸　呂甥之言近于<lb/>
<pb n="KR3j0076_WYG_009-8b"/>
縱横獨四語深溫惻惻動人<lb/>
十八年鄭伯始朝于楚　齊桓冬死而鄭伯春朝楚矣<lb/>
悲夫<lb/>
邢人狄人伐衛　邢人不念狄之非族類巳之嘗見迫<lb/>
盟主新亡背徳即讎與伐同姓其取滅也宜<lb/>
二十二年楚人伐宋以救鄭　此楚子也稱人者何不<lb/>
與夷狄之勝中國也<lb/>
二十四年得罪于母弟之寵子帶　宋本無弟字<lb/>
<pb n="KR3j0076_WYG_009-9a"/>
二十五年衛侯燬滅邢同姓也故名　滅同姓者不惟<lb/>
衛侯于譏貶之中獨名焉者甚之也齊桓公存三亡國<lb/>
創伯之功于是為大衛邢均為桓公所建盟主死而遂<lb/>
倍之使齊狄共謀其難衛侯于是曾狄人之不若矣<lb/>
二十八年少長有禮　蒍賈曰子玉剛而無禮晉侯觀<lb/>
師曰少長有禮其可用也勝敗決矣<lb/>
二十八年原軫將中軍胥臣佐下軍上徳也　晉侯舉<lb/>
賢任人若此何可當也<lb/>
<pb n="KR3j0076_WYG_009-9b"/>
子犯曰子玉無禮哉<hi>至</hi>既戰而後圖之　子犯長于治<lb/>
國先軫長於用兵于此可見<lb/>
胥臣䝉馬以虎皮<hi>至</hi>子玉收其卒而止故不敗　先犯<lb/>
陳蔡盖偏敗則衆擕又知特為楚人所脅莫有鬭心也<lb/>
然楚人慓疾難與爭鋒故上軍急麾下軍使退勿乗勝<lb/>
即攻其堅欒枝偽遁下軍望見其斾整衆而退也恐楚<lb/>
人知之曵柴揚塵則真若不能支楚者而後楚之二師<lb/>
盡銳馳之原卻以中軍横擊楚之中軍左師斷而為二<lb/>
<pb n="KR3j0076_WYG_009-10a"/>
子玉見二師不能相救乃收其卒以自完而左師遂為<lb/>
晉之上下二軍悉力夾攻子西僅以身免矣楚師背<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>
而舍先據形勝故必俟其動而後擊之所謂致人而不<lb/>
致于人也<lb/>
是糞土也而可以濟師　楚人信鬼故曰可以濟師<lb/>
大夫若入其若申息之老何　楚起蠻夷其與中國戰<lb/>
亦用中國攻中國而楚人不以當敵如是役則以陳蔡<lb/>
為右申息為左陳蔡其所役也申息其所滅也陳蔡先<lb/>
<pb n="KR3j0076_WYG_009-10b"/>
潰申息為晉兩軍夾攻中軍横擊復潰子玉即收其卒<lb/>
而止中軍皆王族未嘗肯使罹于鋒鏑也及成王之罪<lb/>
狀子玉止曰若申息之老何盖申息久為楚地猶所惜<lb/>
也陳蔡之人<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>焉則不問矣<lb/>
晉侯作三行以禦狄　不許請隧而私作三行其後遂<lb/>
沿之為新軍晉文公所謂自踰短垣者私家勢盛卒至<lb/>
分晉孔子謂均無貧和無寡安無傾諒哉<lb/>
文六年宣子于是乎始為國政<hi>至</hi>使行諸晉國以為常<lb/>
<pb n="KR3j0076_WYG_009-11a"/>
法　趙宣子之治晉可謂能矣然當襄公既殁遂不免<lb/>
于舉棋不定之患復結秦晉數世搆兵之禍趙氏亦幾<lb/>
滅其族吾於是而歎田文之論相雖聖人不能以易也<lb/>
十四年有星孛入于北斗周内史叔服曰不出七年宋<lb/>
齊晉之君皆將死亂　是時政在諸侯三國適皆伯主<lb/>
之後天變之大者非三國當之孰應其占哉<lb/>
十八年公命與之邑曰今日必授季文子使司宼出諸<lb/>
竟曰今日必達　借莒僕以脅宣公文子之私也辭則<lb/>
<pb n="KR3j0076_WYG_009-11b"/>
嚴矣君方授之邑臣乃出諸竟于是始政在大夫<lb/>
宣元年公子遂如齊逆女　書公子遂者惡其殺嫡立<lb/>
庶以其國外市也曰先君之母弟也而所為若是哉<lb/>
夏季文子如齊納賂以請㑹　納賂不使遂而使行父<lb/>
行父為政遂與之共其功也且姜氏歸我矣其無變矣<lb/>
晉人討不用命者放胥甲父于衛　放胥甲而不問趙<lb/>
穿桃園之械兆矣侵崇無功宣子若為不聞也者所以<lb/>
深結穿之心也<lb/>
<pb n="KR3j0076_WYG_009-12a"/>
又㑹諸侯于扈將為魯討齊皆取賂而還　天方授楚<lb/>
晉君又不君也而林父惟賂之求失伯宜矣是故邲之<lb/>
敗猶罪之小者也取賂而崇二國弑君之賊使三綱淪<lb/>
而九法斁有王者作林父其服上刑哉<lb/>
二年亡不越竟反不討賊　亡不越境盖有待也不惟<lb/>
不討賊而反俾賊逆新君盾之與于弑也其何所逃哉<lb/>
乃宦卿之適而為之田以為公族<hi>至</hi>晉于是有公族餘<lb/>
子公行　無公族之實而徒滋他族以逼君六卿分晉<lb/>
<pb n="KR3j0076_WYG_009-12b"/>
始兆矣抑趙盾之謀多樹黨以自衛也<hi>此說子癸亥所記後見朱子語</hi>
<hi>類已云然</hi>
正卿出走側室在内猶能為變况公族成縣餘子公行<lb/>
皆强家乎<lb/>
趙盾請以括為公族　盾以中軍帥兼領公行則左右<lb/>
之士皆歸掌握伏甲嗾獒無自發矣人知其不敢以貴<lb/>
加宗子而不知實據親近之地以逼君也<lb/>
四年襄公將去穆氏　欲去穆氏懲子公也<lb/>
<pb n="KR3j0076_WYG_009-13a"/>
八年襄仲卒而繹　襄仲卒而猶繹逐東門之漸也<lb/>
盟吳越而還　吳越盟而莊王得以入陳鄭圍宋敗晉<lb/>
諸戎和而悼公得以三駕爭鄭未有邉鄙多故可以圖<lb/>
伯者也反而行之則夫差方敗齊長晉而勾踐已入吳<lb/>
矣<lb/>
九年春王使來徴聘夏孟獻子聘于周王以為有禮厚<lb/>
賄之　徴聘而厚賄其使明年之秋王人復報聘盖<hi>自</hi>
晉襄既亡雖秉禮如魯亦不復翌戴天子矣此孔子所<lb/>
<pb n="KR3j0076_WYG_009-13b"/>
以進桓文歟<lb/>
十年公如齊奔喪　徳恵公之定其位故奔喪<lb/>
諸侯之師戍鄭　宋本無此六字<lb/>
十一年晉卻成子求成于衆狄<hi>至</hi>遂服于晉　衆狄服<lb/>
晉而潞與甲氏留吁之勢孤矣中行范氏之武功成子<lb/>
之餘澤也<lb/>
故書曰楚子入陳納公孫寧儀行父于陳　莊王入陳<lb/>
而縣之固不可以令于諸侯乃聞申叔時之言遂并納<lb/>
<pb n="KR3j0076_WYG_009-14a"/>
孔儀則亦未盡乎討罪之道也夫宣滛于朝專戮直臣<lb/>
使國亡主滅者宜與徴舒比而誅之而乃使得返其國<lb/>
以從政何以懲惡而謝陳之宗社哉<lb/>
十二年韓獻子謂桓子曰彘子以偏師陷<hi>至</hi>師遂濟<lb/>
厥為司馬師律其所司也先縠專命厥不能請于林父<lb/>
以戮之乃明知必敗而唯欲分其罪于羣帥趣之使濟<lb/>
其誤林父以敗國殄民者豈不尤重于縠哉後世當國<lb/>
之臣由厥之邪謀求其惡有所分而禍獨被于宗社者<lb/>
<pb n="KR3j0076_WYG_009-14b"/>
多矣嗚呼悲夫<lb/>
十四年楚子使申舟聘于齊曰無假道于宋亦使公子<lb/>
馮聘于晉不假道于鄭　求諸侯而待以無禮其誰堪<lb/>
之鄭之不殺馮力不贍也且邲之役欺晉而失大援故<lb/>
也孫叔其既亡乎楚莊之志盈矣<lb/>
十五年使解揚如宋使無降楚曰晉師悉起將至矣<lb/>
晉既畏楚而棄宋又使解揚詐以誤之無威而失信諸<lb/>
侯其誰不解體<lb/>
<pb n="KR3j0076_WYG_009-15a"/>
十七年郤子至請伐齊　楚莊未死而遽謀報齊先睚<lb/>
眦之忿後社稷之憂卻氏之無後于晉也宜哉<lb/>
十八年公薨季文子言于朝曰使我殺適立庶以失大<lb/>
援者仲也夫　投䑕忌器故宣公薨而季文子乃敢逐<lb/>
東門氏<lb/>
　<lb/>
　<lb/>
　<lb/>
<pb n="KR3j0076_WYG_009-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　義門讀書記卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>義門讀書記卷十五</head> <lb/>
    <p>
<pb n="KR3j0076_WYG_015-1a"/>
欽定四庫全書<lb/>
　義門讀書記卷十五<lb/>
　　　　　　　　　翰林院侍讀學士何焯撰<lb/>
　　前漢書<lb/>
髙帝紀寛仁愛人意豁如也　寛仁愛人起自布衣代<lb/>
秦之本故首著之<lb/>
令諸大夫曰　下卷詔書有云秦民爵公大夫以上令<lb/>
丞與亢禮諸大夫當謂此也<lb/>
<pb n="KR3j0076_WYG_015-1b"/>
生孝惠帝魯元公主<hi>至</hi>遂不知老父處　及此二事王<lb/>
氏所謂記繁而志寡者也　服䖍以元為長韋昭以元<lb/>
為諡師古謂韋説失之按西京人質無文長公主為元<lb/>
理况一代更無稱元者歸乎田成子豈非諡耶韋説無<lb/>
妨勝服<lb/>
秦二世元年秋七月陳渉起蘄至陳自立為楚王遣武<lb/>
臣張耳陳餘略趙地八月武臣自立為趙王　始皇末<lb/>
年亡聚山澤者所在而是故陳渉一呼雲㑹饗應亂固<lb/>
<pb n="KR3j0076_WYG_015-2a"/>
不始于二世也特繼世者復加以昬虐益速其亡耳<lb/>
是月項梁與兄子羽起吴<hi>至</hi>秦將章邯破之　總叙于<lb/>
此見秦已有必亡之勢<lb/>
秦二年秦泗川監平將兵圍豐　師古曰泗川郡川字<lb/>
或為水其寔一也按地里志作泗水郡川字傳寫之誤<lb/>
作水者是也<lb/>
秦三年沛公從碭北攻昌邑遇彭越越助攻昌邑　史<lb/>
記云沛公引兵西遇彭越昌邑因與俱攻秦軍戰不利<lb/>
<pb n="KR3j0076_WYG_015-2b"/>
還至栗云云下乃云與魏將之軍并攻昌邑沛公盖與<lb/>
越再攻昌邑也<lb/>
襄侯王陵降　師古以晉灼王陵即安國侯王陵之説<lb/>
為非按下云因王陵兵從南陽迎太公吕后於沛亦出<lb/>
武關之道則此王陵即安國侯王陵也襄侯則初起時<lb/>
所假封爵耳功臣表云以自聚黨定南陽漢王還撃項<lb/>
籍以兵屬從非别一人可知<lb/>
章邯舉軍降項羽羽以為雍王　羽擅以邯為雍王已<lb/>
<pb n="KR3j0076_WYG_015-3a"/>
不守懐王之約矣<lb/>
秦相趙髙恐乃殺二世使人来欲約分王關中沛公不<lb/>
許　不許賊臣真能扶義而西者矣<lb/>
張良曰此獨其將欲叛<hi>至</hi>大破之藍田南　此即韓信<lb/>
所以破齊也<lb/>
元年與父老約法三章耳　此約法與上苛法對因紀<lb/>
末有初順民心作三章之約改約字為讀始厚齋王氏<lb/>
然文紀中宋昌有約法令之語刑法志言約法三章者<lb/>
<pb n="KR3j0076_WYG_015-3b"/>
非一當仍舊也<lb/>
傷人及盜抵罪　觀注中服䖍李竒解抵罪之義則盜<lb/>
亦當以臧之多少科罪今法惟竊盜計臧强盜則已行<lb/>
而但得財者不分首從皆斬或恐過也<lb/>
可急使守函谷關　注文穎曰是時關在宏農縣衡嶺<lb/>
今移東在河南榖城縣按地理志宏農郡有宏農有新<lb/>
安武帝元鼎三年徙函谷關于新安當為宏農之新安<lb/>
也河南郡有榖成師古曰即今新安然則非漢宏農之<lb/>
<pb n="KR3j0076_WYG_015-4a"/>
新安明矣潘岳西征賦注岳以元康二年五月十八日<lb/>
乙未自洛陽之長安二十五日壬寅次于新安之千秋<lb/>
亭榖成去洛陽甚近疑非漢武徙關之地文穎注及後<lb/>
書郡國志更當詳考以求真是<lb/>
二年㧞隴西<hi>至</hi>繕治河上塞　㧞隴繕塞關中安固而<lb/>
後東兵<lb/>
故秦苑囿園池令民得田之既反暴政且益足闗中食<lb/>
施恩德<hi>至</hi>復勿繇戍　稍休息其民使有樂生之心<lb/>
<pb n="KR3j0076_WYG_015-4b"/>
又略知禮教而後用之此當日蕭何治關中規模也<lb/>
兵出無名<hi>至</hi>天下之賊也　天下苦秦并起亡之秦亡<lb/>
而復搆兵以争中原劉項曲直未有分也明其為賊而<lb/>
後民望在劉不在項天下洶洶皆知非以自利動非無<lb/>
名之師比矣<lb/>
漢王以故得劫五諸侯兵　師古以五諸侯為常山王<lb/>
張耳河南王申陽韓王鄭昌魏王豹殷王卬按韓王是<lb/>
韓信不當云鄭昌<lb/>
<pb n="KR3j0076_WYG_015-5a"/>
漢王拜越為魏相國令定梁地　越已有衆三萬故得<lb/>
獨當一面<lb/>
兵復大振與楚戰滎陽南京索間破之　史記書此戰<lb/>
在六月立太子下此為得之<lb/>
三年冬十月甲戌晦日有食之十一月癸卯晦日有食<lb/>
之　兩月再蝕與魯襄公二十一年同歴家云或此月<lb/>
食在交前而次月復食在交後亦時有之後孝文三年<lb/>
同按史記孝文本紀但書十月丁酉晦食<lb/>
<pb n="KR3j0076_WYG_015-5b"/>
項羽數侵奪漢甬道漢軍乏食　時關中大饑僅仰敖<lb/>
倉粟既為羽侵奪甬道滎陽即以乏絶不守其後劉賈<lb/>
入楚地佐彭越燒楚積聚而曹咎等守成臯亦為漢所<lb/>
破矣<lb/>
項王必引兵南走<hi>至</hi>破之必矣　項王既引而南不能<lb/>
驟為河北聲援取趙亦可以萬全矣　轅生之計即伍<lb/>
子胥所以覆楚也<lb/>
晨馳入張耳韓信壁而奪之軍乃使張耳北收兵趙地<lb/>
<pb n="KR3j0076_WYG_015-6a"/>
　已舉燕趙則前所請益三萬人可收之以自將若盡<lb/>
奪其軍則張耳所北收趙地之兵豈足以東撃齊哉<lb/>
使盧綰劉賈將卒二萬人<hi>至</hi>佐彭越燒楚積聚　既奪<lb/>
信軍乃可分二萬人與劉賈助彭越絶楚糧道矣<lb/>
四年漢王羽相與臨廣武之間而語　之間按萟文類<lb/>
聚當作澗然以上文孟注兩城相對之説觀之則如字<lb/>
也<lb/>
梟故塞王欣頭櫟陽市　章邯罪過於欣獨梟欣頭者<lb/>
<pb n="KR3j0076_WYG_015-6b"/>
以其既降漢而復叛去故也<lb/>
五年漢王為發䘮哭臨而去　誅羽以正君臣之義仍<lb/>
為發䘮哭臨者嘗受命懐王約為兄弟故也<lb/>
漢王還至定陶馳入齊王信壁奪其軍　羽死所畏惡<lb/>
者信故乘其不意而奪之軍此正所以息天下之兵端<lb/>
間不容髪者也後陳豨之獄使信被參夷之禍則于報<lb/>
功之義儉耳<lb/>
義帝亡後<hi>至</hi>都下邳　仍以義帝為言終撃楚之殺義<lb/>
<pb n="KR3j0076_WYG_015-7a"/>
帝者之事亦使信不自以徙王驚疑其家在楚又本所<lb/>
欲得也<lb/>
民以飢餓自賣為人奴婢者　以飢餓自賣為人奴婢<lb/>
則不獨以罪沒身始為官奴婢矣今賣身劵契必云口<lb/>
食不周其来逺矣<lb/>
燕王臧荼反　臧荼項氏所置又負殺故主之罪故懼<lb/>
誅最先反<lb/>
六年西有濁河之限　晉灼注孟津號黄河故曰濁河<lb/>
<pb n="KR3j0076_WYG_015-7b"/>
也按孟津不在齊界字有誤或是鬲津地理志平原郡<lb/>
有鬲縣平當以為鬲津<lb/>
韓王信等奏請以故東陽郡鄣郡吴郡五十三縣立劉<lb/>
賈為荆王　文穎注吴郡本㑹稽也當以㑹稽治吴故<lb/>
亦得稱吴郡當班氏作書時亦未分也此正與下郯郡<lb/>
義同<lb/>
今上尊太公曰太上皇　秦始皇追尊莊襄王為太上<lb/>
皇漢仍其舊師古不預治國故不言帝之説非也皇帝<lb/>
<pb n="KR3j0076_WYG_015-8a"/>
本兼採三皇五帝義三皇古之盛天子也顔説出蔡伯<lb/>
喈盖据定陶恭皇孝徳皇諸號以後事臆斷<lb/>
七年民産子復勿事二歳　大亂之後户口減半優之<lb/>
使生聚日滋也<lb/>
九年罪三族　按刑法志孝文詔明指父母妻子及同<lb/>
産為三族則注中張晏説為是如淳説不惟禍及舉宗<lb/>
復妄増母妻二異姓一言之誤其為不仁甚矣以今法<lb/>
準之亦如張説<lb/>
<pb n="KR3j0076_WYG_015-8b"/>
賢趙臣田叔孟舒等十人<hi>至</hi>盡拜為郡守諸侯相　用<lb/>
之則國家收其效彼亦無所妄覬矣<lb/>
十年令諸侯王皆立太上皇廟于國都　失禮之始至<lb/>
韋元成貢禹始覺其非<lb/>
十一年御史大夫昌下相國　臣瓚注周昌已為趙相<lb/>
御史大夫是趙堯耳按當時周昌疑以御史大夫行趙<lb/>
相事趙堯特以御史守御史大夫故詔書仍言昌也<lb/>
十二年陳平灌嬰將十萬守滎陽<hi>至</hi>亡可蹻足待也<lb/>
<pb n="KR3j0076_WYG_015-9a"/>
五代郭威之事近之<lb/>
上尊號曰髙皇帝　後世人主生上尊號不祥莫大焉<lb/>
贊置祠祀官則有秦晉梁荆之巫　漢之報本逺矣<lb/>
漢承堯運<hi>至</hi>得天統矣　順民心得天統此髙紀眼目<lb/>
也<lb/>
惠帝紀外郎滿六歳二級　蘇林以外郎為散郎按外<lb/>
郎宜對在中者而言非員外之散郎也後世散郎稱外<lb/>
郎者乃借用舊名<lb/>
<pb n="KR3j0076_WYG_015-9b"/>
令郡諸侯王立髙廟　諸侯不得祖天子而左氏云鄭<lb/>
祖厲王似因諸侯王得立髙廟附益之也<lb/>
元年春正月城長安　髙帝六年令天下縣邑城至惠<lb/>
帝元年乃城長安先使百姓有所保聚而後規拓京師<lb/>
後世所不及也<lb/>
二年郃陽侯仲薨　子封王而父仍侯爵<lb/>
三年春發長安六百里内男女十四萬六千人城長安<lb/>
　以漸城之則民不勞費可給檢察可精漢初休息天<lb/>
<pb n="KR3j0076_WYG_015-10a"/>
下事必有次第若此即國祚悠久之氣象也<lb/>
六月發諸侯王列侯徒隸二萬人城長安　諸侯王逺<lb/>
近地異故豫以六月發之使各及期而至其築城仍在<lb/>
春正月也<lb/>
六年女子年十五以上至三十不嫁五算　産子復二<lb/>
歳不嫁謫五算與武帝之口賦重困民産子輙殺者可<lb/>
以觀世運矣<lb/>
起長安西市修敖倉　五年九月城成明年六月乃始<lb/>
<pb n="KR3j0076_WYG_015-10b"/>
起市其修敖倉是當時亦有兩都並建之意<lb/>
髙后紀取後宫羙人子名之以為太子　名之名為皇<lb/>
后所産子也是少帝非劉氏乃大臣既誅諸吕從而為<lb/>
之辭耳以其能匡漢祚立太宗功既大故後世不之求<lb/>
備<lb/>
文帝紀願請楚王計宜者　隂安侯頃王后皆婦人琅<lb/>
邪王疎屬帝言請楚王計宜斯識體矣<lb/>
賜民爵一級女子百户牛酒　後書注云姚察云女子<lb/>
<pb n="KR3j0076_WYG_015-11a"/>
謂賜爵者之妻史記封禪書百户牛一頭酒十石臣賢<lb/>
按此女子百户若是户頭之妻不得更稱為户此謂女<lb/>
户頭即今之女户也恩當普洽所以男户賜爵女户賜<lb/>
牛酒按此説近之又按昭紀始元元年秋七月賜民百<lb/>
户牛酒元紀初元元年夏四月賜吏民五十户牛酒而<lb/>
别無女子百户五十户之文或者吏民但賜牛酒而不<lb/>
賜爵則其妻不别沾賜非女户也惟章帝元和二年夏<lb/>
四月詔書獨繋以經曰無侮鰥寡惠此㷀獨加賜河南<lb/>
<pb n="KR3j0076_WYG_015-11b"/>
女子百户牛酒或當如章懐之説詔書曰河南則止于<lb/>
河南尹所屬縣不普洽天下與前書中事不同<lb/>
元年因賜天下民當為父後者爵一級　按當為父後<lb/>
正謂嫡長耳顔注非其曰非己生尤乖於理<lb/>
皇太后曰立太子母竇氏為皇后　先建太子後立皇<lb/>
后者時代王王后先卒竇姬乃以子貴也立皇后稱皇<lb/>
太后命得著代之意　立太子母上史記有諸侯皆同<lb/>
姓五字盖周之天子逆后於媯姜之國今諸侯皆同姓<lb/>
<pb n="KR3j0076_WYG_015-12a"/>
則不可拘以舊制必貴姓也然自此景立王武立衛安<lb/>
于立賤矣此等皆漢事與三代始判分處况此時固亦<lb/>
有長沙王在乎<lb/>
唯中尉宋昌勸朕<hi>至</hi>官皆至九卿　髙文二帝氣象雖<lb/>
不同其開誠無飾則一也<lb/>
二年為吏及詔所止者遣太子　周公留相伯禽之魯<lb/>
此其遺意<lb/>
人主不徳<hi>至</hi>災孰大焉　自秦以来不畏于天至文帝<lb/>
<pb n="KR3j0076_WYG_015-12b"/>
始聞此言<lb/>
九年春大旱十年冬行幸甘泉將軍薄昭死　無興革<lb/>
大事其簡如此後漢諸紀書事太煩碎矣<lb/>
十三年今厪身從事<hi>至</hi>其除田之租税　盡除租税不<lb/>
可為經常盖欲極所以勸農之道耳非帝之節儉亦莫<lb/>
之能行也<lb/>
後元年孝惠皇后張氏薨　不以后禮䘮葬故不曰崩<lb/>
書曰皇后則但退處未嘗廢也此文帝之失張晏云廢<lb/>
<pb n="KR3j0076_WYG_015-13a"/>
處北宫者仍外戚傳之文後卷景紀中三年顔注云廢<lb/>
后死不書<lb/>
六年以中大夫令免為車騎將軍屯飛狐<hi>至</hi>次棘門<lb/>
曰屯曰次屯有分地次備調發也　後書郡國志上曲<lb/>
陽故屬常山恒山在西北注引晉地道記云自縣北行<lb/>
四百二十五里恒多山坂名飛狐口按此則飛狐口即<lb/>
代郡之常山關與上曲陽相接者也句注則雁門關也<lb/>
七年以下服大紅十五日小紅十四日纖七日釋服<lb/>
<pb n="KR3j0076_WYG_015-13b"/>
史記索隱曰以下謂柩已下於壙語尤分明足明三十<lb/>
六日斷自已葬之後矣　禮服不講乃有易月之謬説<lb/>
顔師古及劉貢父駮正者是然大紅小紅當如應氏之<lb/>
説閻丈百詩云漢文此制行之三百七十年魏武帝始<lb/>
令葬畢便除無所為三十六日之服者後又不知何代<lb/>
以三十六日為除服期而不論葬與否唐元肅二宗之<lb/>
䘮又降三十六日為二十七日則所謂以日易月者於<lb/>
是焉始<hi>按元肅二宗之䘮為二十七日見常衮議中</hi>
<pb n="KR3j0076_WYG_015-14a"/>
贊斷獄數百幾致刑措　貢禹言文帝貴廉潔賤貪汙<lb/>
吏坐臧者皆禁錮賞善罰惡不阿親戚罪白者伏其誅<lb/>
是帝之為政不専于寛也特刑不濫耳張武舊勛受賂<lb/>
不飭未至大惡故加賜以媿之豈槩施諸下姑息成風<lb/>
致貪吏放手哉<lb/>
景帝紀丁未太子即皇帝位　文帝以乙巳𦵏既𦵏乃<lb/>
即位也史記云太子即位于髙廟此皆典禮所徵不宜<lb/>
削略<lb/>
<pb n="KR3j0076_WYG_015-14b"/>
四年十月戊戌晦日有蝕之　貢父曰此年記事十月<lb/>
在年終誤按此十月或九月之誤史記是年有後九月<lb/>
然近下中四年亦記十月于年終<lb/>
七年夏四月乙巳立皇后王氏丁巳立膠東王徹為皇<lb/>
太子　先立皇后而後立太子與文帝故事異<lb/>
中二年令諸侯王薨<hi>至</hi>大行奏諡誄䇿　䇿者初封及<lb/>
除官之䇿命注謂哀䇿者非<lb/>
四年死罪欲腐者許之　以腐贖死是則異于使無罪<lb/>
<pb n="KR3j0076_WYG_015-15a"/>
幼童輕絶其世傷天地生物之和者矣<lb/>
後二年今訾算十以上乃得宦　董仲舒所謂選郎吏<lb/>
以訾冨指此訾算也張釋之司馬相如皆以訾算為郎<lb/>
耳<lb/>
武帝紀建元元年丞相綰奏所舉賢良<hi>至</hi>請皆罷　自<lb/>
此乃一于儒術士始尚經學而揚于廷者有仲舒之對<lb/>
矣不可謂非衞綰之功也<lb/>
二年御史大夫趙綰坐請毋奏事太皇太后及郎中令<lb/>
<pb n="KR3j0076_WYG_015-15b"/>
王臧皆下獄自殺　直筆<lb/>
五年夏四月平原君薨　可不書于本紀<lb/>
元光元年於是董仲舒公孫宏等出焉　按仲舒傳謂<lb/>
州郡舉茂材孝廉自仲舒發之而是年十一月已有郡<lb/>
國各舉孝廉之令則仲舒對䇿當在元光之前此總舉<lb/>
其得人之著者言之<lb/>
四年魏其侯竇嬰有罪棄市　坐矯先帝詔非獨如師<lb/>
古所云黨灌夫也<lb/>
<pb n="KR3j0076_WYG_015-16a"/>
元朔二年於是藩國始分而子弟畢侯矣　元朔二年<lb/>
藩國始分然而不能絶淮南衡山之謀也<lb/>
五年其令禮官勸學<hi>至</hi>學者益廣　其議本發于宏故<lb/>
先著詔書以章人君興起絶學之羙而仍不沒其實焉<lb/>
元狩元年丁卯立皇太子　因治淮南獄聞武安之謀<lb/>
故立太子<lb/>
四年青至幕北圍單于<hi>至</hi>兩軍士戰死者數萬人　書<lb/>
功而必并言所䘮戰士之多以見雖幸而勝得失僅足<lb/>
<pb n="KR3j0076_WYG_015-16b"/>
相償所以為良史明年復書馬少亦以終前事也<lb/>
五年徙天下姦猾吏民於邉　秦始皇三十四年適治<lb/>
獄吏不直者築長城及南越地此徙天下姦猾吏民於<lb/>
邉其用同也<lb/>
元鼎三年徙函谷關於新安　應劭注時樓船將軍楊<lb/>
僕數有大功恥為關外民上書乞徙東關以家財給其<lb/>
用度按五年南越反楊僕始拜樓船將軍事在徙關之<lb/>
後以武帝之雄豈展拓都畿費出臣下之家財乎應注<lb/>
<pb n="KR3j0076_WYG_015-17a"/>
出於流傳非實事也<lb/>
元封五年初置刺史部十三州　是時刺史不常厥居<lb/>
至東漢始有治所顔注㣲誤劉昭續書郡國志注補謂<lb/>
傳車周流匪有定鎮者得之<lb/>
其令州郡察吏民有茂材異等　史記儒林傳有秀才<lb/>
異等輙以名聞可證茂之為秀矣應劭所云避光武諱<lb/>
是也秀才所由命名則出于管子小匡篇其秀才之能<lb/>
為士者則足頼也之文<lb/>
<pb n="KR3j0076_WYG_015-17b"/>
太初元年正歴以正月為歳首　師古曰謂以建寅之<lb/>
月為正也未正歴之前謂建亥之月為正今此言以正<lb/>
月為歳首者史追正其月名按既曰正歴以正月為歳<lb/>
首明前此不改月固以建寅之月為正月矣若前此果<lb/>
謂建亥之月為正則當云以建寅之月為正也更從識<lb/>
者質之<hi>贊有改正朔之文故師古云然</hi>
發天下讁民西征大宛　讁者獨非民乎而使二十萬<lb/>
衆暴骨異域其不䘮而僅報虐于子孫幸耳<lb/>
<pb n="KR3j0076_WYG_015-18a"/>
蝗從東方飛至敦煌　從東方飛至敦煌則幾遍天下<lb/>
矣書其所見辭㣲而顯<lb/>
二年籍吏民馬補車騎馬　此籍馬為伐宛也<lb/>
征和四年上耕于鉅定　服䖍曰地名也近東海按服<lb/>
説亦据溝洫志東海引鉅定之文盖不悟東海乃北海<lb/>
之訛耳<lb/>
贊孝武初立卓然罷黜百家<hi>至</hi>何有加焉　但羙其文<lb/>
徳而不及武功末始以不改恭儉一語見意可謂㣲而<lb/>
<pb n="KR3j0076_WYG_015-18b"/>
章矣自蔚宗以下未能然也<lb/>
昭帝紀始元二年以宗室毋在位者<hi>至</hi>辟疆守長樂衞<lb/>
尉　此霍光之善亦足以閒執燕與廣陵之口<lb/>
遣使者振貸貧民毋種食者<hi>至</hi>毋令民出今年田租<lb/>
稍修文景之政天下所以復安<lb/>
五年夏陽男子張延年<hi>至</hi>要斬　即成方遂兩書之以<lb/>
傳疑也<lb/>
元鳳二年三輔太常郡得以叔粟當賦　此事得禹貢<lb/>
<pb n="KR3j0076_WYG_015-19a"/>
甸服之本意可視年之豐嗇時時施行也<lb/>
四年毋收四年五年口賦　貢禹上書言古民無賦算<lb/>
口錢起武帝征伐四夷重賦于民民産子三歳則出口<lb/>
錢故民重困至于生子輙殺宜令兒七歳去齒乃出口<lb/>
錢年二十乃算如淳所引漢儀注乃元帝以後之制也<lb/>
三年以前逋更賦未入者皆勿收　如淳曰更有三品<lb/>
有卒更有踐更有過更按其實則二也踐更即是代人<lb/>
卒更但以月計私得雇直過更則是總代人繇戍以歳<lb/>
<pb n="KR3j0076_WYG_015-19b"/>
計人輸戍邉三日之直于官官為給與久住之人也盖<lb/>
卒更即古者田賦出兵之制戍邉三日則仿力役之制<lb/>
為之雇更即雇役之法所昉<lb/>
贊承孝武奢侈餘敝<hi>至</hi>戶口減半　武帝之失因事著<lb/>
見所謂不溢羙不隱惡也<lb/>
宣帝紀皇太后歸長樂宫　宣帝秋七月即位十一月<lb/>
太后乃歸長樂宫者懲昌邑前事也<lb/>
本始元年詔内郡舉文學髙第各一人　師古曰中國<lb/>
<pb n="KR3j0076_WYG_015-20a"/>
為内郡縁邉有夷狄障塞者為外郡成帝時内郡舉方<lb/>
正北邉二十二郡舉勇猛士按此為兩得之今取士以<lb/>
文章而為縁邉設觧額誤矣<lb/>
二年以水衡錢為平陵徙民起第宅　於為人後之恩<lb/>
有加隆也<lb/>
地節二年迺復使樂平侯山領尚書事<hi>至</hi>以傳奏其言<lb/>
　漢家氣象至宣帝復一變漸已任法不任人矣<lb/>
侍中尚書功勞當遷<hi>至</hi>品式備具　久于其任則諳習<lb/>
<pb n="KR3j0076_WYG_015-20b"/>
故事故品式備具也由此尚書權重人主得倚以裁決<lb/>
庶務東漢政歸臺閤不任三公原于宣帝也<lb/>
四年詔曰父子之親<hi>至</hi>延尉以聞　此詔最得法意非<lb/>
前人不知及此也盖古者議事以制子首匿父母等固<lb/>
在所原宥耳　父母匿子情雖同而平居失于不教故<lb/>
坐之然猶必上請將權衡其輕重以行法或直原宥之<lb/>
也<lb/>
其令郡國歳上繋囚<hi>至</hi>課殿最以聞　令法監斃罪囚<lb/>
<pb n="KR3j0076_WYG_015-21a"/>
管獄官有罰盖始于宣帝也<lb/>
元康元年其博舉吏民厥身修正<hi>至</hi>各二人　宣帝雖<lb/>
不甚用儒然於通經者未嘗不加勸誘亦武帝家法也<lb/>
二年聞古天子之名<hi>至</hi>其更諱詢　宣帝因人有以觸<lb/>
諱犯罪者故更其名然則生而諱名前此已然疑起秦<lb/>
世也<lb/>
三年封賀所子弟子侍中中郎將彭祖為陽都侯　平<lb/>
帝元始元年始著令諸侯王公列侯關内侯亡子而有<lb/>
<pb n="KR3j0076_WYG_015-21b"/>
孫若子同産子者皆得以為嗣今彭祖特以賀舊恩得<lb/>
封盖從来殊數也<lb/>
四年諸年八十以上非誣告殺傷人他皆勿坐　誣告<lb/>
人與殺傷人同在不以老耄縱舍之科當時誣告之重<lb/>
如此<lb/>
神爵元年朕之不明震於珍物　服䖍曰震驚也蘇林<lb/>
曰震動也按以震為驚乃與下懼不能任之意協服說<lb/>
是<lb/>
<pb n="KR3j0076_WYG_015-22a"/>
三年起樂游苑　樂游苑猶景帝之徳陽宫皆自作廟<lb/>
也微眇時尤樂杜鄠之門故以杜東原為初陵而以樂<lb/>
游名苑<lb/>
甘露二年其以客禮待之位在諸侯王上　王者所客<lb/>
議中已發其端待以殊禮則恩自天子出耳<lb/>
元帝紀漢家自有制度<hi>至</hi>何足委任　徳教不可不純<lb/>
俗儒不足委任宣元各有所偏或治或亂又非盡由所<lb/>
操之術其天資乃判智愚也<lb/>
<pb n="KR3j0076_WYG_015-22b"/>
元紀初元三年丞相御史舉天下明隂陽災異者<hi>至</hi>或<lb/>
進擢召見　隂陽月令發于魏相至此言隂陽者遂盛<lb/>
永光元年詔丞相御史舉質樸敦厚遜讓有行者光禄<lb/>
嵗以此科第郎從官　光禄亦以此科第郎從官則周<lb/>
官宰夫正嵗于宫中羣吏書其能者與其良者以告小<lb/>
宰大宰之餘意也<lb/>
稼秋罷　如說為近稼秋罷不成文義<lb/>
四年詔曰安土重遷<hi>至</hi>令明知之法窮則變此詔得之<lb/>
<pb n="KR3j0076_WYG_015-23a"/>
五年潁川水出<hi>至</hi>士卒遣歸　此便民善政<lb/>
建昭五年方春農桑興<hi>至</hi>公卿其明察申敕之　此今<lb/>
法農忙停訟所始<lb/>
贊吹洞簫　如注簫之無底者按王褒頌曰原夫簫幹<lb/>
之所生于江南之邱墟洞條暢而罕節標敷紛以扶踈<lb/>
是洞簫以一幹無節故得此名博雅謂簫大者無底小<lb/>
者有底如注非也<lb/>
自度曲被歌聲　從注中瓚說則度讀本音然班之文<lb/>
<pb n="KR3j0076_WYG_015-23b"/>
義先度而後被之于歌則應說為諦也<lb/>
貢薛韋匡迭為宰相　顔師古以韋為韋賢按韋賢為<lb/>
相在昭宣之際則此應謂其子元成也<lb/>
成帝紀宣帝愛之字曰太孫　漢諸帝髙祖宣帝光武<lb/>
興于民間以字著獻帝遜位字亦著焉唯成帝之字則<lb/>
以古無太孫之號宣帝以世嫡故特呼之亦傳為字後<lb/>
世遂目世嫡皇孫曰太孫也<lb/>
建始四年中謁者丞陳臨殺司隸校尉轅豐于殿中<lb/>
<pb n="KR3j0076_WYG_015-24a"/>
司隸校尉天子倚以清輦轂而中人得以殺之豈非禄<lb/>
去公室之兆乎<lb/>
河平三年光禄大夫劉向校中秘書　劉向校中秘書<lb/>
孟堅大書于帝紀尊經籍也<lb/>
陽朔元年京兆尹王章有罪下獄死　王章不言為王<lb/>
鳳所害于體例不能一也<lb/>
鴻嘉四年被災害什四以上<hi>至</hi>思稱朕意　如此則雖<lb/>
遇㓙災尚可不至流為宼賊亦治標之善䇿<lb/>
<pb n="KR3j0076_WYG_015-24b"/>
永始二年吏民以義收食貧民<hi>至</hi>萬錢以上一年　如<lb/>
此乃成國體安桓預下詔書計金受官則市賈矣且安<lb/>
桓爵得至關内侯此亦不至甚濫也<lb/>
冬十一月行幸雍祠五畤　建始二年罷雍五畤至此<lb/>
始復而于後年總書之<lb/>
四年出杜陵諸未嘗御者歸家　宣帝之葬至是三十<lb/>
六年矣以無繼嗣故出之也<lb/>
綏和元年詔曰朕承太祖鴻業<hi>至</hi>其立欣為皇太子<lb/>
<pb n="KR3j0076_WYG_015-25a"/>
以此詔文觀之哀帝背大宗顧私親其罪于是為大因<lb/>
此傷元后之心奸臣煽惑借以竊權國之將亡未有不<lb/>
基于倫紀不立者其微則又自成帝昧夫婦判合之重<lb/>
賤者得以色升自貽絶嗣并及宗社也永始元年五月<lb/>
封王莽為新都侯六月立皇后趙氏適相符㑹終成禍<lb/>
胎豈偶然哉<lb/>
封中山王舅諫大夫馮參為宜鄉侯　馮參有賢名而<lb/>
此時不固讓宜鄉之封他日傅太后修怨幾至覆宗亦<lb/>
<pb n="KR3j0076_WYG_015-25b"/>
自昧其幾也<lb/>
以大司馬票騎大將軍根為大司馬　票騎將軍疑不<lb/>
當有大字<lb/>
贊可謂穆穆天子之容者矣　謂有其容爽其徳也<lb/>
哀帝紀田宅亡限<hi>至</hi>皆無得過三十頃　哀帝行限田<lb/>
之制本善王莽之行王田盖務以祈勝而致不便于民<lb/>
也<lb/>
博士弟子父母死予寧三年　漢制之失莫大于仕者<lb/>
<pb n="KR3j0076_WYG_015-26a"/>
不為父母行服三年達禮于是焉廢其予寧者不過自<lb/>
卒至葬後三十六日而已哀帝既許博士弟子予寧三<lb/>
年何不推之既仕者乎至安帝元初三年鄧太后臨朝<lb/>
初聼大臣二千石刺史行三年䘮至建光三年安帝親<lb/>
政宦䜿不便復議斷之桓帝永興二年初聼刺史二千<lb/>
石行三年䘮延熹二年復斷之若公卿則終漢之祚不<lb/>
議行三年䘮服也<lb/>
建平元年太皇太后詔外家王氏田非冢塋皆以賦貧<lb/>
<pb n="KR3j0076_WYG_015-26b"/>
民　自此而王氏家施漸及民矣<lb/>
二年定陶恭皇之號不宜復稱定陶　去定陶而直稱<lb/>
恭皇以太上皇為比也<lb/>
待詔夏賀良等<hi>至</hi>宜改元易號　張衡謂䜟起哀平則<lb/>
夏賀良其漢人内學之祖歟<lb/>
平帝紀諸有臧及内惡未發<hi>至</hi>不以小疵妨大材　此<lb/>
莽羅致屏棄不齒之人被以望外過恩使為已用耳莽<lb/>
謂諸有臧及内惡未發者不以小疵妨大材曹操亦謂<lb/>
<pb n="KR3j0076_WYG_015-27a"/>
若必亷士而後用則齊桓其何以伯世簒賊所求徃徃<lb/>
必于其類以為此屬皆計不反顧不得不奮効鳴吠以<lb/>
圖富貴一時乃可惟我所使也<lb/>
元始二年諭說江湖賊<hi>至</hi>送家在所收事　收事猶今<lb/>
編入里甲當差<lb/>
三年立官稷及學官　自周衰學廢至王莽復天下皆<lb/>
立學官稷似瓚說得之<lb/>
五年漢元至今十有餘萬人<hi>至</hi>致教訓焉　時諸侯王<lb/>
<pb n="KR3j0076_WYG_015-27b"/>
皆同編户民無足憚者然以十餘萬之衆慮諸劉相結<lb/>
起事故隂置其所厚黨於王氏斵䘮公室者隂檢束之<lb/>
非教訓其人也<lb/>
其出媵妾皆歸家得嫁如孝文時故事　出媵妾歸家<lb/>
得嫁者莽欲階此奪孝平皇后之志頼其女賢耳凡奸<lb/>
人為一善事亦必為其私故可誅也<lb/>
　<lb/>
　義門讀書記卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3a0071_WYG_000-1a"/>
欽定四庫全書　　　　　子部一<lb/>
　提要<lb/>
　　家山圗書一卷　　　　儒家類<lb/>
　　　　<hi>臣</hi>等謹案家山圗書一卷不著撰人名氏永<lb/>
　　　　樂大典題為朱子所作今考書中引用諸説<lb/>
　　　　有文公家禮且有朱子之稱則非朱子手定<lb/>
　　　　明矣錢曽讀書敏求記曰家山圗書晦菴私<lb/>
　　　　淑弟子之文<hi>案弟子二字刋本誤倒其文今改正</hi>盖逸書也李<lb/>
<pb n="KR3a0071_WYG_000-1b"/>
　　　　晦顯翁得之於劉世常平父劉得之於魯齋<lb/>
　　　　許文正公其書以易中庸古大學古小學參<lb/>
　　　　列於圗而于修身之指歸綱領條分極詳此<lb/>
　　　　本惜不多覯宜刋布之以廣其𫝊云云曽家<lb/>
　　　　所藏舊本乆已不𫝊世無刋版書遂散佚惟<lb/>
　　　　永樂大典尚備載其原文然首列古小學本<lb/>
　　　　㫖圗中多曲禮内則少儀之事與曽所謂以<lb/>
　　　　易中庸古大學參列于圗者體例稍異意是<lb/>
<pb n="KR3a0071_WYG_000-2a"/>
　　　　書諸儒相𫝊互有増損行世者非一本歟然<lb/>
　　　　要其指歸則一也其書先圗後説根據禮經<lb/>
　　　　依類標題詞義顯著自入學以至成人序次<lb/>
　　　　冠昏喪祭賓禮樂射御書數諸儀節至詳且<lb/>
　　　　備而負劍辟咡以及鄉飲五御諸圗尤足補<lb/>
　　　　聶崇義所未及盖朱子小學一書詳於義理<lb/>
　　　　而此則詳於名物度數之間二書相輔而行<lb/>
　　　　本末互資内外兼貫均于䝉養之學深有所<lb/>
<pb n="KR3a0071_WYG_000-2b"/>
　　　　禆有不容以偏廢者焉乾隆四十六年九月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
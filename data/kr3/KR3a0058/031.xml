<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷三十一</head> <lb/>
    <p>
<pb n="KR3a0058_WYG_031-1a"/>
欽定四庫全書<lb/>
　大學衍義卷三十一<lb/>
　　　　　　　　　　　　宋　真徳秀　撰<lb/>
　誠意正心之要二<lb/>
　　戒逸欲<lb/>
　　　逸欲之戒<lb/>
書益曰吁<hi>歎辭</hi>戒哉儆戒無虞<hi>虞度也</hi>罔失法度罔遊于逸<lb/>
罔淫于樂任賢勿貳去邪勿疑疑謀勿成百志惟熈<hi>熈廣</hi>
<pb n="KR3a0058_WYG_031-1b"/>
<hi>也明也</hi>罔違道以干百姓之譽<hi>違背也干求也</hi>罔咈百姓以從己<lb/>
之欲<hi>咈違也</hi>無怠無荒四夷來王<lb/>
　　臣按此益戒舜之辭也既吁而後戒又申之以儆<lb/>
　　戒深言治安無虞之世可畏而不可恃也夫治安<lb/>
　　之世易失者法度易縱者逸樂故首言之若任賢<lb/>
　　之不可不專去邪之不可不果謀事未合於理之<lb/>
　　不可成與夫違道以求名咈衆以徇欲皆枚數而<lb/>
　　告戒之而終之曰無怠無荒四夷來王蓋治亂之<lb/>
<pb n="KR3a0058_WYG_031-2a"/>
　　源在人主之一心能守法度不縱逸樂則其心正<lb/>
　　矣然後於人之賢否知所用舍謀之是非知所決<lb/>
　　擇心志洞然無一蔽惑則於逆理逞欲之事自不<lb/>
　　肯為又以常憂勤常兢畏而不以怠荒間之然後<lb/>
　　中國尊而四夷服其效有不可揜者益之進戒始<lb/>
　　於君心而終於君心此自古聖賢傳授之要法也<lb/>
　　晉武帝混一天下唐明皇身致太平皆以逸樂怠<lb/>
　　荒召戎狄之釁其流禍至於數百年然後知聖賢<lb/>
<pb n="KR3a0058_WYG_031-2b"/>
　　之言為萬世之蓍䇿其可忽諸<lb/>
臯陶曰無教逸欲有邦<lb/>
　　臣按此臯陶戒舜之辭逸謂燕安怠惰之私欲謂<lb/>
　　奢靡荒淫之好人主一身天下之表倡也故當以<lb/>
　　勤儉而率諸侯不可以逸欲教有邦夫所謂教者<lb/>
　　非昭然示人以意嚮也逸欲之念少萌于中則天<lb/>
　　下從風而靡矣此臯陶所以惓惓也<lb/>
禹曰無若丹朱傲<hi>丹朱堯子不肖</hi>惟慢遊是好傲虐是作罔晝<lb/>
<pb n="KR3a0058_WYG_031-3a"/>
夜額額<hi>傲虐貎</hi>罔水行舟朋淫于家用殄厥世<hi>殄絶也</hi>予創<lb/>
若時<hi>創懲也</hi>娶于塗山<hi>國/名</hi>辛壬癸甲<hi>辛日娶妻甲日復出治水</hi>啓<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
而泣<hi>啓禹子</hi>予弗子唯荒度土功<hi>荒大也</hi>
　　臣按此大禹戒舜之辭丹朱之不肖其惡多端禹<lb/>
　　獨以傲之一辭斷之傲者驕怠之謂此衆慝之源<lb/>
　　也故所好者慢游所作者傲虐不分晝夜而肆其<lb/>
　　額額之狀無水而强行舟羣淫而亂家政所以殄<lb/>
　　絶其世也禹以敬戒之心懲其若此是以有室而<lb/>
<pb n="KR3a0058_WYG_031-3b"/>
　　弗遑居有子而不暇愛獨於平土之功不敢後焉<lb/>
　　朱惟驕怠是以騁欲禹惟敬戒是以忘私其言之<lb/>
　　於舜亦以戒舜也夫舜以大聖之資安有可戒之<lb/>
　　事而益以怠荒戒臯以逸欲戒禹又以傲虐戒豈<lb/>
　　憂其有是而豫防之邪抑知其無是而姑為是言<lb/>
　　邪人心惟危自昔所畏雖聖主不敢忘操存之功<lb/>
　　大臣事聖主不敢廢規儆之益後之君臣宜視以<lb/>
　　為法<lb/>
<pb n="KR3a0058_WYG_031-4a"/>
太康失邦<hi>夏后氏也</hi>昆弟五人須于洛之汭作五子之歌其<lb/>
二曰訓有之内作色荒外作禽荒甘酒嗜音峻宇雕牆<lb/>
有一于此未或不亡<lb/>
　　臣按大禹之訓凡六言二十有四字爾而古今亂<lb/>
　　亡之釁靡不由之凛乎其不可犯也古詩之體實<lb/>
　　原乎此意者大禹為之使子孫誦而傳之乎為人<lb/>
　　主者以此大訓揭之坐隅銘之楹席若古聖人儼<lb/>
　　臨乎前則保國之金湯全生之藥石也<lb/>
<pb n="KR3a0058_WYG_031-4b"/>
仲虺之誥<hi>仲虺作此以告成湯</hi>惟王不邇聲色不殖貨利<hi>王謂成湯邇近也殖</hi>
<hi>生也</hi>徳懋懋官<hi>懋勉也</hi>功懋懋賞用人惟已改過不吝<lb/>
　　臣按淫聲美色者迷心之鴆毒故湯弗邇之珍貨厚<lb/>
　　利者害義之稂莠故湯弗殖之人欲消亡天理昭<lb/>
　　著是以勉於徳者必勉之以官勉於功者必勉之<lb/>
　　以賞用人之善由已之善己有不善則改而從善公<lb/>
　　平正大卓犖明白其原皆自不邇不殖始然則人<lb/>
　　主之心其可使有一毫物欲之累哉<lb/>
<pb n="KR3a0058_WYG_031-5a"/>
伊尹作伊訓<hi>訓太甲也</hi>曰嗚呼先王肇修人紀<hi>肇始也</hi>從諌弗<lb/>
咈<hi>咈違</hi>先民時若<hi>先民猶言古人/時是也若順也</hi>居上克明為下克忠<hi>為去</hi>
<hi>聲</hi>與人不求備檢身若不及<hi>檢為約飭也</hi>以至于有萬邦茲<lb/>
惟艱哉敷求哲人<hi>敷廣也哲人賢哲之人</hi>俾輔于爾後嗣制官刑<lb/>
儆于有位<hi>儆戒也</hi>曰敢有恒舞于宫酣歌于室時謂巫風<lb/>
敢有殉于貨色恒于遊畋時謂淫風敢有侮聖言逆忠<lb/>
直逺耆徳比頑童時謂亂風惟茲三風十愆卿士有一<lb/>
于身家必䘮邦君有一于身國必亡臣下不匡其刑墨<hi>匡正</hi>
<pb n="KR3a0058_WYG_031-5b"/>
<hi>也墨者貪以敗官之刑</hi>具訓于蒙士<hi>蒙童蒙</hi>嗚呼嗣王祗厥身念哉<lb/>
聖謨洋洋嘉言孔彰惟上帝不常作善降之百祥作不<lb/>
善降之百殃爾惟徳罔小萬邦惟慶爾惟不徳罔大墜<lb/>
厥宗<lb/>
　　臣按伊尹先言成湯所以治已者而後述其所以治<lb/>
　　人者此身教之義也蓋自夏桀之亂綱常掃地湯<lb/>
　　始修而正之惟忠諌是從惟先民是順居上則能<lb/>
　　明其徳為民則能盡其心恕以及人故不求其備<lb/>
<pb n="KR3a0058_WYG_031-6a"/>
　　嚴以律身故如恐弗及積行累善如此以至于有<lb/>
　　天下其惟難哉成湯念得之之難懼保之之不易<lb/>
　　也於是廣求賢哲以輔後人又制官刑以儆有位<lb/>
　　蓋將維持王業於無窮也巫歌舞以樂神者也故<lb/>
　　恒舞于宫酣歌于室是為巫覡之風殉猶殉葬之殉<lb/>
　　䧟身于貨色之中不知省悟又恒于畋獵不知止<lb/>
　　息是為淫泆之風侮嫚聖人之言違咈忠直之士<lb/>
　　踈逺耆艾之徳親比頑嚚之童是為悖亂之風三<lb/>
<pb n="KR3a0058_WYG_031-6b"/>
　　風其綱而十愆其目也卿士有其一家必䘮諸侯<lb/>
　　有其一國必亡臣下不能諌正者繩以敗官之罪<lb/>
　　其刑墨童蒙之士則以此訓之夫自卿士以至諸<lb/>
　　侯或蹈其一猶必取䘮亡之禍況天子乎故伊尹<lb/>
　　以此訓太甲欲其敬厥身而念之不忘也愆雖有<lb/>
　　十茍能敬則十者俱泯一不敬則十者俱生故敬<lb/>
　　之一辭乃治三風砭十愆之藥石也篇將終又深歎<lb/>
　　聖言彰明與天命之難保以警動太甲之心冀其<lb/>
<pb n="KR3a0058_WYG_031-7a"/>
　　必聽真所謂社稷之臣與<lb/>
武王克商遂通道于九夷八蠻西旅底貢厥獒<hi>西戎逺國底致</hi>
<hi>也犬高四尺曰獒</hi>太保乃作旅獒<hi>太保三公之官召公奭也</hi>曰嗚呼明王慎<lb/>
徳四夷咸賔無有逺邇畢獻方物惟服食器用王乃昭<lb/>
徳之致于異姓之邦無替厥服分寳玉于伯叔之國時<lb/>
庸展親<hi>庸用也展布也</hi>人不易物<hi>易讀如輕易之易</hi>惟徳其物徳盛不<lb/>
狎侮狎侮君子罔以盡人心狎侮小人罔以盡其力不<lb/>
役耳目百度惟貞玩人䘮徳<hi>玩者戲狎之謂</hi>玩物䘮志志以道<lb/>
<pb n="KR3a0058_WYG_031-7b"/>
寜言以道接不作無益害有益功乃成不貴異物賤用<lb/>
物民乃足犬馬非其土性不畜珍禽竒獸不育于國不<lb/>
寳逺物則逺人格所寶惟賢則邇人安嗚呼夙夜罔或<lb/>
不勤不矜細行<hi>矜謹也</hi>終累大徳為山九仞<hi>八尺曰仞</hi>功虧一<lb/>
簣<hi>簣取土器</hi>允迪茲生民保厥居惟乃世王<lb/>
　　臣按西旅獻獒而未受也召公已作書戒王古者<lb/>
　　人臣之格君心皆於過失未形之際不待已形而<lb/>
　　後言也夫明王敬謹其徳豈欲四夷之我賔哉而<lb/>
<pb n="KR3a0058_WYG_031-8a"/>
　　賔貢乃有不求自至者然其所獻不過服食器用而<lb/>
　　已無它玩好也王乃以其物錫異姓之諸侯以示徳<lb/>
　　之所致俾無廢其所職若寳玉則分于同姓之國以<lb/>
　　布親親之恩於是人不以物視物而以徳視物受其<lb/>
　　賜者無敢慢易而各思勉其徳焉夫有徳者必敬敬<lb/>
　　則不狎侮若狎侮君子則君子去之無以盡其心狎<lb/>
　　侮小人則小人怨之無以盡其力召公先言慎徳至<lb/>
　　此又以狎侮為戒蓋不敬乃敗徳之源故也物之誘<lb/>
<pb n="KR3a0058_WYG_031-8b"/>
　　人因視聽而入目恱色耳恱聲茍非心有所主未有<lb/>
　　不反為耳目所役者故必使耳目聽命於心而後可<lb/>
　　也心得其職則百度正猶官得其人而庶事修也玩<lb/>
　　人䘮徳即上文所謂狎侮也玩物䘮志即上文所謂<lb/>
　　役耳目也玩人則以人為戯輕薄嫚易未有不䘮其<lb/>
　　徳者玩物則以物為戯荒縱淫泆未有不䘮其志者<lb/>
　　然則何以寧其志曰道而已道者人心之正理以道<lb/>
　　養心則物欲不作而恬愉安平是之謂寧衆多之言交<lb/>
<pb n="KR3a0058_WYG_031-9a"/>
　　至吾前何以應之曰道為權是非當否折之以理<lb/>
　　雖有詖淫邪遁其能遷乎舜以危微精一告禹繼<lb/>
　　之曰無稽之言勿聽此内外交養之方也召公之<lb/>
　　意其在於是世之人主於有益之事多不肯為而<lb/>
　　惟無益者是為故心志分而功不成於有用之物<lb/>
　　多不知貴而惟無用者是貴故征求多而民不足<lb/>
　　惟知本務實者不然工商之巧不如農桑之朴錦<lb/>
　　繡之奢不如布帛之温推類而言莫不然也小駟<lb/>
<pb n="KR3a0058_WYG_031-9b"/>
　　乗而晉師以敗非土性也<hi>晉恵公與秦人戰乗小駟鄭出也故敗見獲於</hi>
　　<hi>秦事見左傳</hi>白狼入而荒服不至好珎奇也<hi>周穆王伐犬戎得白</hi>
　　<hi>狼白鹿以歸荒服遂不至事見國語</hi>千里馬之却漢文所以有道<hi>事見</hi>
　　<hi>後卷</hi>闘鴨之求魏氏所以不長<hi>魏文帝喪服未除遣使於孫權求闘鴨事見三國志</hi>齊<lb/>
　　不寳徑寸珠而寳檀子敵以畏楚不寳白珩而寳觀射父國<lb/>
　　以强凡此皆後世事而召公之言無一不驗者此<lb/>
　　其所以為聖賢與篇將終又歎息而言蚤夜無或<lb/>
　　不勤前言慎徳欲其不嫚此言勤欲其不怠慎者<lb/>
<pb n="KR3a0058_WYG_031-10a"/>
　　嫚之反也勤者怠之反也人主能慎而不嫚能勤<lb/>
　　而不怠其事畢矣行者徳之積微者鉅之積一行<lb/>
　　不慎全徳之累微者少忽鉅者不成又以為山譬<lb/>
　　之九仞之功虧於一簣不可也萬年之業隳於一<lb/>
　　旦其可乎茍能信蹈乎茲則生民安其居民生安則<lb/>
　　王業永矣夫以武王之聖而召公戒之勤勤<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
　　至於如此後世人主其可以已徳為既足而厭規<lb/>
　　切之論乎<lb/>
<pb n="KR3a0058_WYG_031-10b"/>
周公作無逸<hi>作此以戒成王</hi>曰嗚呼君子所其無逸<hi>所猶居也</hi>先知<lb/>
稼穡之艱難<hi>種曰稼成曰穡</hi>乃逸則知小人之依<hi>依謂小人所恃以為生也</hi>
相小人厥父母勤勞稼穡<hi>相視也</hi>厥子乃不知稼穡之艱<lb/>
難乃逸乃諺<hi>諺鄙語也</hi>既誕<hi>誕妄言也</hi>否則侮厥父母曰昔之人<lb/>
無聞知<hi>昔之人指父母也</hi>周公曰嗚呼我聞曰昔在殷王中宗<lb/>
<hi>即商太戊也</hi>嚴恭寅畏<hi>四者皆敬也</hi>天命自度治民祗懼不敢荒<lb/>
寜肆中宗之享國七十有五年其在高宗時舊勞于外<lb/>
爰暨小人<hi>暨及也高宗為太子時父小乙令居民間習民事</hi>作其即位<hi>作起也</hi>乃<lb/>
<pb n="KR3a0058_WYG_031-11a"/>
或亮隂三年不言<hi>亮信也隂黙也</hi>其惟不言言乃雍<hi>雍和也</hi>不敢<lb/>
荒寜嘉靖殷邦至于小大無時或怨肆高宗之享國五<lb/>
十有九年其在祖甲不義惟王舊為小人作其即位爰<lb/>
知小人之依能保惠于庶民<hi>保安也惠愛也</hi>不敢侮鰥寡肆祖甲<lb/>
之享國三十有三年自時厥後立王生則逸<hi>謂商之後王也</hi>生<lb/>
則逸不知稼穡之艱難不聞小人之勞惟耽樂之從自<lb/>
時厥後亦罔或克夀或十年或七八年或五六年或四<lb/>
三年周公曰嗚呼厥亦惟我周大王王季克自抑畏<hi>抑謙</hi>
<pb n="KR3a0058_WYG_031-11b"/>
<hi>也</hi>文王卑服即康功田功徽柔懿恭<hi>徽美也懿亦美也</hi>懷保小<lb/>
民惠鮮鰥寡自朝至于日中昃不遑暇食用咸和萬民<lb/>
文王不敢盤于遊田<hi>盤樂也</hi>以庶邦惟正之供<hi>供貢也</hi>文王<lb/>
受命惟中身厥享國五十年周公曰嗚呼繼自今嗣王<lb/>
則其無淫于觀于逸于遊于田<hi>淫過也</hi>以萬民惟正之供無<lb/>
皇曰今日耽樂乃非民攸訓非天攸若時人丕則有愆<lb/>
無若殷王受之迷亂酗于酒徳哉<lb/>
　　臣按吕祖謙曰天行健君子以自强不息無逸者<lb/>
<pb n="KR3a0058_WYG_031-12a"/>
　　天徳也亦君徳也君子所其無逸者凡人乍勤乍<lb/>
　　惰蓋亦有無逸之時然能暫而不能居非所其無<lb/>
　　逸者也惟君子以無逸為所如魚之於水獸之於<lb/>
　　林有不可離者焉或慕而為之或勉而行之皆非<lb/>
　　所其無逸其視乾健不息之體猶二物也先知稼<lb/>
　　穡之艱難乃逸則知小人之依此非始於憂勤終<lb/>
　　於逸樂之論也蓋言備嘗稼穡之艱難乃處於安<lb/>
　　逸則深知小人之所依依者小民所恃以為生者<lb/>
<pb n="KR3a0058_WYG_031-12b"/>
　　也未嘗知稼穡之艱難而遂處安逸興一宫室起<lb/>
　　一力役視之若易然而民有不得其死者矣成王<lb/>
　　生於深宫而遽處人上周公深為之懼故以此言<lb/>
　　警之若以始勤終逸釋之是乾健之體有時而息<lb/>
　　矣後世漸不克終之患未必非此論啓之也相厥<lb/>
　　小人以下蓋引閭里近事明之也乃逸者縱逸自<lb/>
　　恣也乃諺者縱逸則所習者下委巷謡諺常誦於<lb/>
　　口也既誕者長惡不悛遂至於誕妄也若非誕妄<lb/>
<pb n="KR3a0058_WYG_031-13a"/>
　　則必訕侮其父母曰昔之人無聞知自以為黠而<lb/>
　　反以老成為愚也劉裕奮農畝而取江左一再傳<lb/>
　　之後子孫見其服用反笑曰田舍翁得此亦過此<lb/>
　　所謂昔之人無聞知者也以成王之中材向使管<lb/>
　　蔡得志日夜扇惑戕賊之安知其不以后稷公劉<lb/>
　　為田舍翁乎臣謂厥子乃不知稼穡之艱難而遽<lb/>
　　處安逸所以誕妄侮厥父母餘則祖謙盡之祖謙<lb/>
　　又曰此舉無逸之君以告成王歎息而謂之我聞<lb/>
<pb n="KR3a0058_WYG_031-13b"/>
　　蓋其語有所自來欲成王敬聽之也嚴則謹重恭<lb/>
　　則降下寅則肅莊畏則兢業合而言之則敬而已<lb/>
　　矣天命自度言中宗常以天命自律也維天之命<lb/>
　　存於心流行於天下著見於祲象内體道心之㣲<lb/>
　　外觀天下之公仰因祲象之示參驗省察不違其<lb/>
　　則所謂以天命自律也因桑榖之變而修省此則<lb/>
　　天命自度之一端耳治民祗懼不敢荒寜天人一<lb/>
　　理既畏天命必不敢輕下民中宗之敬則然矣所<lb/>
<pb n="KR3a0058_WYG_031-14a"/>
　　以享國七十有五年何也惟敬故夀也主靜則悠<lb/>
　　逺博厚自强則堅實精明操存則血氣循軌而不<lb/>
　　亂收斂則精神内守而不浮至於檢約克治去戕<lb/>
　　賊之累又不在言凡此皆敬之方而夀之理也自<lb/>
　　此而下至于文王皆眉夀無有害者莫非此理也<lb/>
　　孔子言仁者夀仁其體敬其功與無逸互相發也<lb/>
　　無時或怨則非特不怨蓋無怨之根矣高宗之所<lb/>
　　以夀固無異於中宗然言享國五十九年於小大<lb/>
<pb n="KR3a0058_WYG_031-14b"/>
　　無時或怨之後蓋民氣大和導迎善氣是亦夀考<lb/>
　　之理又發此意以深勸成王下章論文王之咸和<lb/>
　　萬民亦此意也<lb/>
　　　臣按舊說以祖甲為太甲考諸史記祖甲者高<lb/>
　　　宗之子祖庚之弟也鄭𤣥曰高宗欲廢祖庚立<lb/>
　　　祖甲祖甲以為不義逃於民間與不義惟王之<lb/>
　　　說叶而以邵雍書參之祖甲享國三十有三年<lb/>
　　　世次又正在高宗之後故知非太甲也<lb/>
<pb n="KR3a0058_WYG_031-15a"/>
　蘇軾曰人莫不好逸欲而所甚好者生也以其所甚好<lb/>
　而禁其所好庶幾必信此無逸之所為作也然猶有不<lb/>
　信者以逸欲為未必害生也漢武帝唐明皇豈無欲者<lb/>
　哉而壽乃如彼夫多欲不享國者皆是也漢武明皇千<lb/>
　一而已飲酖食野葛者必死而曹操獨不死亦可效乎<lb/>
　吕祖謙又曰商周猶異世也文王親成王之祖也故復<lb/>
　舉文王之無逸以告成王言愈近而意愈切矣厥亦云<lb/>
　云者將論文王無逸先言淵源之所自也凡有血氣每<lb/>
<pb n="KR3a0058_WYG_031-15b"/>
　患於上陵學問之道無他下之而已矣損抑祗<lb/>
　畏所以下之也太王王季所以克自抑畏則其<lb/>
　用力於無逸者深矣是乃文王無逸之淵源文<lb/>
　王則由父祖之抑畏而至於作聖者也文王卑<lb/>
　服即康功田功者言其自奉之薄而專意於安養斯<lb/>
　民耳卑服蓋舉一端宫室飲食自奉之薄皆可推也<lb/>
　物莫能兩大厚於奉己必薄於恤民文王於衣服自<lb/>
　奉之屬所性不存漠然未嘗留意也則其力果安用<lb/>
<pb n="KR3a0058_WYG_031-16a"/>
　哉即於康功以安民即於田功以養民而已力不分<lb/>
　於奉已故功全歸於恤民也徽柔柔之徽美者也懿<lb/>
　恭恭之淵懿者也凡人柔巽謹愿不謂之柔恭不可<lb/>
　也其視徽柔懿恭意味光輝則大不同矣於民言小<lb/>
　者蓋匹夫匹婦未被其澤則其保猶未周也於鰥寡<lb/>
　而言惠鮮者鰥寡窮民垂首䘮氣文王惠綏之莫不<lb/>
　鮮鮮然有生意也當是時紂方在上毒痛四海文王<lb/>
　處方伯之位而欲咸和其民戛乎有杯水勝火之難<lb/>
<pb n="KR3a0058_WYG_031-16b"/>
　推望道未之見之心勤而且勞自應至是也然亦豈<lb/>
　若後世量書傳餐代有司之任者哉立政言罔攸兼<lb/>
　于庶言庶獄庶慎則所謂不遑暇食者其勤勞必有<lb/>
　在矣讀無逸則見文王之勞讀立政則見文王之逸<lb/>
　豈相為矛盾者哉於至勞之中有至逸於至逸之中<lb/>
　有至勞也遊田國有常制至於盤于遊田則以是為<lb/>
　耽樂固文王之所不為也不曰不為而曰不敢者翼<lb/>
　翼之小心也以遊畋之簡則可知其用之約既無横費<lb/>
<pb n="KR3a0058_WYG_031-17a"/>
　自無過取所以庶邦之貢於文王者於正數之外無<lb/>
　一毫之加也文王為西伯所綂之庶邦蓋有常供其<lb/>
　在春秋諸侯貢於伯主者班班可見此章論文王之<lb/>
　家法故凡無逸之條目如崇儉素重農畝恤窮困勤<lb/>
　政事戒佚游損横斂大略皆備其稱文王之夀即前<lb/>
　章之意以此坊民後世猶有妄為文王憂勤損夀之<lb/>
　說以啓人主之好逸者<lb/>
　又曰無逸雖戒成王實欲後世子孫共守此訓故以<lb/>
<pb n="KR3a0058_WYG_031-17b"/>
　繼自今嗣王言之觀覽以舒其目安逸以休其身遊<lb/>
　豫以省風俗田獵以習武備此人君所不能無也特<lb/>
　不可過而已過則人欲肆而浸入于亂亡矣故周公<lb/>
　之戒嗣王不使之無觀逸遊田而使無淫於觀逸遊<lb/>
　田淫謂過也茍必欲絶之使無則迫蹙拘制鬱而不<lb/>
　伸非所以養徳也前稱文王此戒嗣王皆先言簡遊<lb/>
　田而繼以惟正之供蓋欲禁横斂必先絶横斂之源<lb/>
　也淫于四者侈費無度其勢不得不横斂四者既省<lb/>
<pb n="KR3a0058_WYG_031-18a"/>
　用有常經自應以萬民惟正之供也九貢九賦什一<lb/>
　之制皆名正義順天下之中制過是則害於理財正<lb/>
　辭之義也人之始耽樂者每自恕曰吾惟今日耽樂<lb/>
　一日放逸所害幾何抑不知是心一流則自一日而<lb/>
　至于二日自二日至于終身不反也故周公先塞其<lb/>
　源戒之以無敢皇暇曰今日耽樂下無以示民而非<lb/>
　民攸訓上無以順天而非天攸若可謂有莫大之愆<lb/>
　而非小失也一日耽樂周公禁之如此其嚴蓋人主<lb/>
<pb n="KR3a0058_WYG_031-18b"/>
　不可使知耽樂之味苟開其一日之樂以為無傷逮<lb/>
　其既嘗此味則寖深寖溺矣<lb/>
　　臣按無逸一書前舉三宗後舉文王俾成王知所<lb/>
　　以法又舉商王受俾成王知所以戒受之惡無所<lb/>
　　不有而酗于酒其最也人無智愚皆知憂勤者必<lb/>
　　享國而逸欲者必戕生惟其沉湎于酒心志惽亂<lb/>
　　則雖死亡在前亦不知畏故欲無逸則不可酗酒<lb/>
　　酗酒則不能無逸此周公所以專於陳戒與<lb/>
<pb n="KR3a0058_WYG_031-19a"/>
孟子曰國家閒暇及是時明其政刑雖大國必畏之矣<lb/>
詩云<hi>豳風鴟鴞之篇</hi>迨天之未隂雨徹彼桑土<hi>徹取也桑土桑根之皮也</hi>綢<lb/>
繆牖户<hi>綢繆纒綿補葺也</hi>今此下民或敢侮予孔子曰為此詩<lb/>
者其知道乎能治其國家誰敢侮之今國家閒暇及是<lb/>
時般樂怠傲是自求禍也禍福無不自己求之者<lb/>
　　臣按孟子引䲭鴞之詩以為彼羽毛微類而能於<lb/>
　　未雨之時豫為之備如此今國家閒暇不能修明<lb/>
　　政刑顧乃翫細娱而忘大患可乎昔人有言燕雀<lb/>
<pb n="KR3a0058_WYG_031-19b"/>
　　處堂母子相安自以為樂也突決棟焚而母子恬<lb/>
　　然不知禍之將及是燕雀之智不如䲭鴞逺矣為<lb/>
　　國者必能憂勤兢畏以圖安而不為盤樂怠傲以<lb/>
　　自禍庶幾免於燕雀之譏乎<lb/>
梁王觴諸侯於范臺<hi>臺名</hi>酒酣請魯君舉觴魯君興避席<lb/>
擇言曰昔者帝女令儀狄作酒而美進之禹禹飲而甘<lb/>
之遂䟽儀狄絶甘酒曰後世必有以酒亡其國者齊桓<lb/>
公夜半不嗛<hi>嗛飽也</hi>易牙乃煎熬燔炙和調五味而進之<lb/>
<pb n="KR3a0058_WYG_031-20a"/>
桓公食之而飽至旦不覺曰後世必有以味亡其國者<lb/>
晉文公得南之威<hi>美婦人也</hi>三日不聽朝遂推南之威而逺<lb/>
之曰後世必有以色亡其國者楚王<hi>莊王</hi>登强臺<hi>臺名</hi>左<lb/>
江而右湖其樂忘死遂盟强臺而弗登曰後世必有以<lb/>
高臺陂池亡其國者今主君之尊儀狄之酒也主君之<lb/>
味易牙之調也左白台<hi>音怡</hi>而右閭須<hi>白台閭須皆美婦人</hi>南威之<lb/>
美也前夾林而後蘭臺<hi>夾林蘭臺皆臺榭名</hi>强臺之樂也兼此四<lb/>
者可無戒與梁王稱善相屬<lb/>
<pb n="KR3a0058_WYG_031-20b"/>
　　臣按四者之欲人之所同惟聖賢則能以道勝欲<lb/>
　　故大禹絶㫖酒而不御晉文推南威而逺之楚莊<lb/>
　　盟强臺而不登晉楚之君雖未可與大禹同年而<lb/>
　　語其勇於自克亦可尚也齊桓雖知厚味之亡國<lb/>
　　而寵任易牙至於終身卒以召亂是自言之而自<lb/>
　　蹈之也物欲之伐人至為可畏惟人主一以大禹<lb/>
　　為師推惡酒之心以御羣物而深戒齊桓之不勇<lb/>
　　其庶幾乎<lb/>
<pb n="KR3a0058_WYG_031-21a"/>
唐太宗時張藴古上大寳箴曰樂不可極樂極生哀欲<lb/>
不可縱縱欲成災壯九重於内所居不過容膝彼昬不<lb/>
知瑤其臺而瓊其室羅八珎於前所食不過適口惟狂<lb/>
罔念丘其糟而池其酒勿内荒於色勿外荒於禽勿貴<lb/>
難得貨勿聽亡國音内荒伐人性外荒蕩人心難得之<lb/>
貨侈亡國之音淫<lb/>
　　臣按大寳之箴亦丹扆之良規也故剟<hi>音掇</hi>取其畧<lb/>
　　以備覧觀焉<lb/>
<pb n="KR3a0058_WYG_031-21b"/>
　　　　以上總論逸欲之戒<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大學衍義卷三十一<lb/>
</p>
<p>
</p>
  </div>
</body>
</text>
</TEI>
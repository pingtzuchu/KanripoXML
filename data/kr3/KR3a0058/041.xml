<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷四十一</head> <lb/>
    <p>
<pb n="KR3a0058_WYG_041-1a"/>
欽定四庫全書<lb/>
　大學衍義卷四十一<lb/>
　　　　　　　　　　　　宋　眞德秀　撰<lb/>
　齊家之要三<lb/>
　　定國本<lb/>
　　　建立之計宜蚤<lb/>
春秋莊六年九月丁卯子同生<lb/>
　胡安國曰經書子同生所以正國家之本防後世配<lb/>
<pb n="KR3a0058_WYG_041-1b"/>
　嫡奪正之事垂訓之義大矣此世子也其不曰世子<lb/>
　何也天下無生而貴者誓於天子然後為世子<lb/>
　　臣按賈誼之書有曰誓明則民定而出於一道故<lb/>
　　人争為宰相而不姦為世子非宰相尊而世子卑<lb/>
　　也不可以智求不可以力争也臣謂古者之生世<lb/>
　　子則已表而揚之使國人皆知之所以繫衆望也<lb/>
　　是則國本之定不在於建儲之日而已定於始生<lb/>
　　之初此春秋於子同之生必謹而書之也<lb/>
<pb n="KR3a0058_WYG_041-2a"/>
僖十七年齊侯之夫人三王姬徐嬴蔡姬皆無子齊侯<lb/>
好内多内寵内嬖如夫人者六人長衛姬生武孟<hi>武孟公子</hi>
<hi>無虧</hi>少衛姬生惠公<hi>公子/元</hi>鄭姬生孝公<hi>公子昭</hi>葛嬴生昭公<lb/>
<hi>公子潘</hi>宻姬生懿公<hi>公子/商人</hi>宋華子生公子雍<hi>華氏之女子姓</hi>公與<lb/>
管仲屬孝公於宋襄公以為太子雍巫有寵於衛共姬<lb/>
因寺人貂以薦羞於公<hi>雍巫雍人名巫即易牙</hi>亦有寵公許之立<lb/>
武孟<hi>易牙既有寵於公為長衛姬請立武孟</hi>管仲卒五公子皆求立冬十<lb/>
月乙亥齊桓公卒易牙入與寺人貂因内寵以殺羣吏<lb/>
<pb n="KR3a0058_WYG_041-2b"/>
<hi>内寵内官有權寵</hi>而立公子無虧孝公奔宋十八年春宋襄公<lb/>
以諸侯伐齊三月齊人殺無虧<hi>以說宋</hi>齊人將立孝公不<lb/>
勝四公子之徒遂與宋人戰<hi>無虧已死故曰四公子</hi>夏五月宋敗<lb/>
齊師于甗立孝公而還<lb/>
　　臣按管仲相桓公霸諸侯匡天下而身殁未幾五<lb/>
　　公子争立國内大亂垂二十年以不蚤定之故也<lb/>
　　其所以不早定者溺愛於少子故也葢桓公君臣<lb/>
　　知以富國彊兵為急而不知修身齊家之本故其<lb/>
<pb n="KR3a0058_WYG_041-3a"/>
　　禍卒兆於此可不戒諸<lb/>
史記齊景公適子死寵妾芮姬生子荼荼少其母賤無<lb/>
行諸大夫恐其為嗣乃言願擇諸子長賢者為太子景<lb/>
公老惡言嗣事又愛荼母欲立之憚發之口乃謂諸大<lb/>
夫曰為樂耳國何患無君乎秋景公病命國惠子高昭<lb/>
子立少子荼為太子逐羣公子景公卒太子荼立是為<lb/>
晏孺子羣公子畏誅皆出亡晏孺子元年田乞<hi>齊大夫</hi>攻<lb/>
高昭子殺之乃使人之魯召公子陽生陽生至齊匿田<lb/>
<pb n="KR3a0058_WYG_041-3b"/>
乞家十月田乞請諸大夫曰常之毋有魚菽之祭幸來<lb/>
㑹飲田乞盛陽生槖中置坐中發槖出之曰此齊君也<lb/>
鮑叔怒曰子忘景公之命乎諸大夫相視欲悔陽生前<lb/>
頓首曰可則立之否則已鮑叔恐禍起乃復曰皆景公<lb/>
子也何為不可乃與盟立陽生是為悼公悼公入宫使<lb/>
人遷晏孺子於駘殺之而逐孺子母芮子芮子故賤而<lb/>
孺子少故無權國人輕之<lb/>
　　臣按景公之失亦由嗣子不蚤定之故其所以不<lb/>
<pb n="KR3a0058_WYG_041-4a"/>
　　蚤定者以私欲立荼之故也雖髙國二臣曲從其<lb/>
　　亂命而適以啟田乞之姦心殺荼而立陽生齊國<lb/>
　　之政遂歸田氏不再傳而田氏代齊矣吁可戒哉<lb/>
魏武侯卒子罃與公中緩争為太子韓懿侯與趙成侯<lb/>
并兵以伐魏<hi>乗其國内亂而争伐之</hi>戰於濁澤魏氏大敗趙謂韓<lb/>
曰除魏君立公中緩割地而退我且利韓曰不可殺魏<lb/>
君人必曰暴割地而退人必曰貪不如兩分之魏分為<lb/>
兩不强於宋衛則我終無魏之患矣趙不聽韓不悅以<lb/>
<pb n="KR3a0058_WYG_041-4b"/>
其歩卒夜去惠王之所以身不死國不分者二家謀不<lb/>
和也若從一家之謀則魏必分故曰君終無適子其國<lb/>
可破也<lb/>
　　臣按適嗣之不蚤立敵國之資也故書之以為戒<lb/>
　　云<lb/>
漢文帝元年正月有司言曰蚤建太子所以尊宗廟也<lb/>
請立太子上曰朕既不德上帝神明未歆享天下人民<lb/>
未有嗛志<hi>嗛音愜</hi>今縱不能博求天下賢聖有德之人而<lb/>
<pb n="KR3a0058_WYG_041-5a"/>
禪天下焉而曰豫建太子是重吾不德也謂天下何其<lb/>
安之有司曰豫建太子所以重宗廟社稷不忘天下也<lb/>
上曰楚王季父也春秋髙閱天下之義理多矣明於國<lb/>
家之大體吳王於朕兄也惠仁以好德淮南王弟也秉<lb/>
德以陪朕豈為不豫哉諸侯王宗室昆弟有功臣多賢<lb/>
及有德義者若舉有德以陪朕之不能終是社稷之靈<lb/>
天下之福也今不選舉焉而曰必子人其以朕為忘賢<lb/>
有德者而專於子非所以憂天下也朕甚不取有司皆<lb/>
<pb n="KR3a0058_WYG_041-5b"/>
固請曰古者殷周有國治安皆千餘載古之有天下者<lb/>
莫不長焉用此道也立嗣必子所從來逺矣髙帝親率<lb/>
士大夫始平天下建諸侯為帝者太祖諸侯王及列侯<lb/>
始受國者皆亦為其國祖子孫繼嗣世世弗絶天下之<lb/>
大義也故髙帝設之以撫海内今釋宜建而更選於諸<lb/>
侯及宗室非高帝之志也更議不宜子啟最長純厚慈<lb/>
仁請建以為太子上乃許之<hi>太子立是為景帝</hi>
　　臣按文帝以謙力辭而有司以誼固請然後文帝<lb/>
<pb n="KR3a0058_WYG_041-6a"/>
　　屈而從之君臣之間可謂兩得矣<lb/>
　　　　以上論建立之計宜蚤或曰國本之宜蚤建<lb/>
　　　　固也然在位久而繼嗣未生如之何曰本朝<lb/>
　　　　則有故事矣仁宗皇帝春秋四十有四聖嗣<lb/>
　　　　未立張述以太常博士請遴擇宗親才而賢<lb/>
　　　　者異其禮秩試以職務俾内外知聖心有所<lb/>
　　　　屬<hi>皇祐五年</hi>其後范鎮以諌官言之<hi>嘉祐元年</hi>趙抃以<lb/>
　　　　御史言之<hi>同上</hi>司馬光以并州通判亦言之<hi>同上</hi>
<pb n="KR3a0058_WYG_041-6b"/>
　　　　自是文彦博歐陽修王堯臣吳奎諸臣莫不<lb/>
　　　　言者迄頼韓琦而後定焉太山磐石之基於<lb/>
　　　　是乎壯吁此我祖宗公天下之心三代以來<lb/>
　　　　之所未有者也因傅著於此云臣伏見髙宗<lb/>
　　　　皇帝建炎三年元懿太子薨布衣李時雨乞<lb/>
　　　　於皇族中擇宗室之賢者一人使視皇子以<lb/>
　　　　係四海之望是時髙宗年甫二十有三耳不<lb/>
　　　　以太蚤為忤也迨紹興元年張浚言之婁寅<lb/>
<pb n="KR3a0058_WYG_041-7a"/>
　　　　亮又言之上讀寅亮之言於是大悟越五年<lb/>
　　　　孝宗皇帝有建國之封是高宗以二十五而<lb/>
　　　　定議二十九而錫命也其為宗社之計尤蚤<lb/>
　　　　於仁祖也於乎懿哉<lb/>
　　定國本<lb/>
　　　諭教之法宜豫<lb/>
文王世子<hi>禮記篇名</hi>凡三王教世子必以禮樂樂所以修内<lb/>
也禮所以修外也禮樂交錯於中發形於外是故其成<lb/>
<pb n="KR3a0058_WYG_041-7b"/>
也懌<hi>懌說</hi>恭敬而温文立太傅少傅以養之欲其知父子<lb/>
君臣之道也太傅審父子君臣之道以示之少傅奉世<lb/>
子以觀太傅之徳行而審喻之太傅在前少傅在後<hi>謂其</hi>
<hi>入學時</hi>入則有保出則有師<hi>謂燕居出入時</hi>是以教喻而徳成也<lb/>
<hi>以有四人維持之</hi>師也者教之以事而喻諸徳者也保也者愼<lb/>
其身以輔翼之而歸諸道者也<hi>愼其身者謂安䕶之</hi>記曰虞夏商<lb/>
周有師保有疑丞設四輔及三公不必備唯其人語使<lb/>
能也君子曰徳徳成而教尊教尊而官正官正而國治<lb/>
<pb n="KR3a0058_WYG_041-8a"/>
君之謂也仲尼曰昔者周公攝政踐阼而治抗世子法<lb/>
於伯禽<hi>伯禽周公長子所謂魯公者也</hi>所以善成王也是故知為人子<lb/>
然後可以為人父知為人臣然後可以為人君知事人<lb/>
然後能使人成王幼不能涖阼<hi>阼階人君之位言成王幼未能涖君位也</hi>以<lb/>
為世子則無為也<hi>言既為王矣又不可用世子之禮</hi>是故抗世子法於<lb/>
伯禽使之與成王居<hi>亦學此學於成王側</hi>欲令成王之知父子君<lb/>
臣長幼之義也君之於世子也親則父也尊則君也有<lb/>
父之親有君之尊然後兼天下而有之是故養世子不<lb/>
<pb n="KR3a0058_WYG_041-8b"/>
可不愼也行一物而三善皆得者唯世子而已其齒於<lb/>
學之謂也<hi>物猶事也</hi>故世子齒於學國人觀之曰將君我而<lb/>
與我齒讓何也曰有父在則禮然然而衆知父子之道<lb/>
矣其二曰將君我而與我齒讓何也曰有君在則禮然<lb/>
然而衆著於君臣之義也其三曰將君我而與我齒讓<lb/>
何也曰長長也然而衆知長幼之節矣故父在斯為子<lb/>
君在斯謂之臣居子與臣之節<hi>所以尊君親親也</hi>故學之為父<lb/>
子焉學之為君臣焉學之為長幼焉父子君臣長幼之<lb/>
<pb n="KR3a0058_WYG_041-9a"/>
道得而國治語曰樂正司業父師司成一有元良萬國<lb/>
以貞世子之謂也<hi>司主也一一人元大良善也貞正也</hi>
　　臣按三王之教世子必以禮樂者禮所以起人之<lb/>
　　敬心敬心生則慢心窒矣樂所以感人之和心和<lb/>
　　心生則戾心消矣其薰陶徳性變化氣質莫妙於<lb/>
　　此者然樂雖修内由内以逹外禮雖修外由外以<lb/>
　　入中二者醺醲涵暢相與無間故其成也但見其<lb/>
　　悅懌而已恭敬温文而已恭者敬之發於外者也<lb/>
<pb n="KR3a0058_WYG_041-9b"/>
　　敬者恭之主於中者也温則不暴文則不野此皆<lb/>
　　教之以禮樂之功也然禮樂者教之之具而師傅<lb/>
　　者教之之人故立太傅少傅以養之養者從容啟<lb/>
　　廸以養其本然之善使之自然開悟也然其道無<lb/>
　　他不過父子君臣之大倫而已太傅以審示言謂<lb/>
　　修於身以示之也少傅以審喻言謂開說其義以<lb/>
　　曉之也太傅少傅所以教者雖同然太傅以身教<lb/>
　　少傅以言教二者葢互相發也以一世子之身而<lb/>
<pb n="KR3a0058_WYG_041-10a"/>
　　太傅在前少傅在後入有保出有師四人者維持<lb/>
　　而左右之教安得不逹徳安得不成哉師者教世<lb/>
　　子以事而喻諸徳謂教之以事親之事則知孝之<lb/>
　　徳教之以事長之事則知弟之徳天下無事外之<lb/>
　　徳也保則安䕶世子之身輔之翼之使歸諸道耳<lb/>
　　目口體不以欲而動即所謂道天下無身外之道<lb/>
　　也古者所謂師保其職葢如此周公抗世子法於<lb/>
　　伯禽者葢成王雖幼已為君矣不可復以教世子者<lb/>
<pb n="KR3a0058_WYG_041-10b"/>
　　教之惟以教世子者教伯禽使成王觀之是乃所<lb/>
　　以善成王也傳言成王有過則撻伯禽成王不可<lb/>
　　撻也撻伯禽則成王知警矣然周公之所以教者<lb/>
　　亦不過為人子為人臣與事人之道而已能此三<lb/>
　　者則他可類推矣古者天子公侯卿大夫士之子<lb/>
　　皆入於學而世子與之齒遜焉夫天子之世子將<lb/>
　　為君者也而乃與公侯卿大夫士之子以齒為後<lb/>
　　先何哉君在故也父在故也長長故也身為世子<lb/>
<pb n="KR3a0058_WYG_041-11a"/>
　　而以尊君親親敬長之道為天下倡人其有不翕<lb/>
　　然視效者哉秦漢以來禮樂既廢而又無師保之<lb/>
　　教齒胄之禮世子生而狃於貴驕之習此篇雖存<lb/>
　　無復有考之者矣此治之所以不古若與<lb/>
保傅篇<hi>漢賈誼作</hi>夏為天子十有餘世而殷受之殷為天子<lb/>
二十餘世而周受之周為天子三十餘世而秦受之秦<lb/>
為天子二世而亡人性不甚相逺也何三代之君有道<lb/>
之長而秦無道之暴其故可知也古之王者太子迺生<lb/>
<pb n="KR3a0058_WYG_041-11b"/>
固舉以禮使士負之有司齊肅端冕見之南郊見於天<lb/>
也<hi>謂三月朝也</hi>過闕則下<hi>敬君典法之處</hi>過廟則趨孝子之道也故<lb/>
自為赤子而教固已行矣周成王幼在襁褓之中召公<lb/>
為太保周公為太傅太公為太師保保其身體<hi>保謂安守之</hi>
傅傅之徳義<hi>傅輔也</hi>師導之教訓此三公之職也於是為<lb/>
置三少皆上大夫也<hi>卿也謂三孤也</hi>曰少保少傅少師是與太<lb/>
子宴者也故迺孩提有識<hi>迺猶也</hi>三公三少固明孝仁禮<lb/>
義以導習之逐去邪人不使見惡行於是皆選天下之<lb/>
<pb n="KR3a0058_WYG_041-12a"/>
端士孝悌博聞有道術者以衛翼之使與太子居處出<lb/>
入故太子迺生<hi>迺始也</hi>而見正事聞正言行正道左右前<lb/>
後皆正人也夫習與正人居之不能毋正猶生長於齊<lb/>
不能不齊言也習與不正人居之不能毋不正猶生長<lb/>
於楚不能不楚言也故擇其所嗜必先受業迺得嘗之<lb/>
擇其所樂必先有習迺得為之<hi>恐其懈惰故以所味好而誘之</hi>孔子曰<lb/>
少成若天性習貫如自然<hi>貫與慣同</hi>及太子少長知妃色<hi>妃色</hi>
<hi>妃匹之色</hi>則入於學承師問道退習而考於太傅太傅罰其<lb/>
<pb n="KR3a0058_WYG_041-12b"/>
不則而匡其不及則徳智長而理道得矣及太子既冠<lb/>
成人免於保傅之嚴則有記過之史徹膳之宰進善之<lb/>
旌誹謗之木敢諌之鼓瞽史誦詩<hi>瞽無目者也</hi>工誦箴諫<hi>工樂</hi>
<hi>人也瞽官長誦謂隨其過誦詩以諷</hi>大夫進謀士傳民語習與智長故切<lb/>
而不媿<hi>謂習聞規誨與智俱長故諌之雖切亦能受之而不媿恨也</hi>化與心成故中<lb/>
道若性<hi>言教化與心俱成故所為皆合于道如性自然也</hi>三代之禮天子春朝<lb/>
朝日秋暮夕月所以明有敬也春秋入學坐國老執醬<lb/>
而親饋之所以明有孝也行以鸞和<hi>鸞和車上鈴</hi>歩中采齊<lb/>
<pb n="KR3a0058_WYG_041-13a"/>
<hi>樂詩名也字或作薺又作茨</hi>趣中肆夏<hi>亦樂詩名趣讀曰趨</hi>所以明有度也其<lb/>
於禽獸見其生不忍見其死聞其聲不忍食其肉故逺<lb/>
庖厨<hi>玉藻曰血氣之類弗身踐</hi>所以長恩且明有仁也夫三代之所<lb/>
以長久者以其輔翼太子有此具也及秦而不然其俗<lb/>
固非貴辭讓也所上者告訐也固非貴禮義也所上者<lb/>
刑罰也使趙髙傅胡亥而教之獄<hi>趙髙宦者秦中車府令胡亥始皇少子二</hi>
<hi>世也</hi>所習者非斬劓人則夷人之三族也故胡亥今日即<lb/>
位而明日射人忠諌者謂之誹謗深計者謂之妖言其<lb/>
<pb n="KR3a0058_WYG_041-13b"/>
視殺人若艾草菅<hi>艾讀曰刈菅茅也音姦</hi>豈惟胡亥之性惡哉彼<lb/>
其所以道之者非其理故也鄙諺曰不習為吏視已成<lb/>
事<hi>觀前成事也</hi>又曰前車覆後車誡夫三代之所以長久者<lb/>
其己事可知也然而不能從者是不法聖知也秦世所<lb/>
以亟絶者其轍跡可見也<hi>亟急也車跡曰轍</hi>然而不避是後車<lb/>
又將覆也夫存亡之變治亂之機其要在是矣天下之<lb/>
命懸於太子太子之善在於早諭教與選左右<hi>諭曉告也與猶</hi>
<hi>及也</hi>夫心未濫而先諭教則化易成也開於道術知義理<lb/>
<pb n="KR3a0058_WYG_041-14a"/>
之指則教之力也若其服習積貫則左右而已胡粤之<lb/>
人生而同聲嗜欲不異及其長而成俗累數譯而不能<lb/>
相通行者有雖死而不能相為者則教習然也<hi>言習俗之殊終</hi>
<hi>身不變雖至於死而不能相放效</hi>故曰選左右早諭教最急夫教得而<lb/>
左右正則太子正矣太子正而天下定矣<lb/>
　　臣按保傅之篇雖漢賈誼所作大抵古之遺言也<lb/>
　　欲知教諭之方者文王世子其首而此篇次之無<lb/>
　　餘藴矣<lb/>
<pb n="KR3a0058_WYG_041-14b"/>
周文王使太公望傅太子發嗜鮑魚而太公弗與曰禮<lb/>
鮑魚不登於爼豈有非禮而可以養太子哉<lb/>
　　臣按古人之教太子其嚴如此可以為萬世法矣<lb/>
漢晁錯學申商刑名孝文時詔太常遣錯受尚書伏生<lb/>
所因上書言人主所以尊顯功名揚於萬世之後者以<lb/>
知術數也故人主知所以臨制臣下而治其衆則羣臣<lb/>
畏服矣知所以聽言受事則不欺蔽矣知所以安利萬<lb/>
民則海内必從矣知所以忠孝事上則臣子之行備矣<lb/>
<pb n="KR3a0058_WYG_041-15a"/>
此四者臣竊為皇太子急之人臣之議或曰皇太子亡<lb/>
以知事為也臣之愚誠以為不然竊觀上世之君不能<lb/>
奉其宗廟而刼殺于其臣者皆不知術數者也皇太子<lb/>
所讀書多矣而未深知術數者不聞書說也夫多誦而<lb/>
不知其說所謂勞苦而不為功臣竊觀皇太子材智高<lb/>
竒馭射伎藝過人絶逺然於術數未有所守者以陛下<lb/>
為心也竊願陛下幸擇聖人之術可用今世者以賜皇<lb/>
太子因時使太子陳明於前唯陛下裁察上善之於是<lb/>
<pb n="KR3a0058_WYG_041-15b"/>
拜錯為太子家令<lb/>
　　臣按錯與賈誼皆所謂明申韓者也誼之論教太<lb/>
　　子一出於孝仁禮義而錯專以術數為言其醇駁<lb/>
　　之異如此詎可同日語哉文帝擇東宫之傅卒舎<lb/>
　　誼而用錯焉豈非帝之學出於黄老故於錯之言<lb/>
　　有以深契其心歟且是時錯方受書伏生所伊傅<lb/>
　　周召之言固嘗聞之矣而此疏所陳無一語與之<lb/>
　　合者豈所受者唯訓詁章句而於義理初未嘗玩<lb/>
<pb n="KR3a0058_WYG_041-16a"/>
　　而繹之故耶其後錯事景帝建為削地之議遂召<lb/>
　　七國之變其原葢兆於此然則世之任輔導之責<lb/>
　　者不開之以理義而誘之以數術未有不誤事而<lb/>
　　基禍者也<lb/>
武帝為太子據立博望苑使通賓客從其所好故賓客<lb/>
多以異端進者<hi>據被䜛事已見前䜛臣篇</hi>
　司馬光曰古之明王教養太子為之擇方正端良之<lb/>
　士以為保傅師友使朝夕與之遊處左右前後無非<lb/>
<pb n="KR3a0058_WYG_041-16b"/>
　正人然猶有淫放邪僻而䧟於禍敗者焉今乃使太<lb/>
　子自通賓客從其所好夫正直難親諂諛易合此固<lb/>
　中人之情宜太子之不終也<lb/>
晉元帝立子紹為太子帝好刑名家以韓非子賜太子<lb/>
庾亮諌曰申韓刻薄傷化不足留聖心太子納之<hi>太子是為</hi>
<hi>明帝</hi>
　　臣按申韓之學非唯刻薄而已且導人君以驕淫<lb/>
　　放恣李斯嘗以誤二世矣豈可以教儲貳者耶庾<lb/>
<pb n="KR3a0058_WYG_041-17a"/>
　　亮雖清談之徒然斯言則有益於世故取焉<lb/>
陳宣帝太子叔寶欲以左戸部尚書江總為詹事令管<lb/>
記陸瑜言於吏部尚書孔奐奐謂瑜曰江有潘陸之華<lb/>
<hi>謂潘岳陸機皆前世文士也</hi>而無園綺之實<hi>謂四皓中園公綺里季也</hi>輔弼儲宫<lb/>
竊有所難太子自言於帝帝將許之奐奏曰江總文章<lb/>
之士今皇太子文華不少豈藉於總如臣愚見願選敦<lb/>
重之才以居輔導之職帝卒以總為詹事頃之總與太<lb/>
子為長夜之飲太子亟微行遊總家上怒免總官<lb/>
<pb n="KR3a0058_WYG_041-17b"/>
　　臣按孔奐之言可謂忠矣叔寶資雖闇劣然使得<lb/>
　　端良忠信之士輔而翼之亦未必無補乃如叔寶<lb/>
　　之請竟用江總其後即位以總等為狎客酣醟<hi>音咏</hi>
　　流連竟以亡國葢文士多浮華而少實以之居輔<lb/>
　　導之職其有損無益也宜哉<lb/>
憲宗元和初右拾遺元稹以貞元中王伾王叔文以伎<lb/>
術得幸東宫永貞之際幾亂天下上書勸上早擇脩正<lb/>
之士使輔導諸子以為太宗自藩王與文學清修之士<lb/>
<pb n="KR3a0058_WYG_041-18a"/>
十八人居後代太子諸王雖有僚屬日益踈賤至於師<lb/>
傅之官非眊瞶廢疾不任事者則休戎罷帥不知書者<lb/>
有之其友諭贊議之徒尤為冗散之甚搢紳皆恥由之<lb/>
就使得僻儒老生越月踰時僅獲一見又何暇傅之徳<lb/>
義納之法度哉夫以匹士愛其子猶知求明哲之師而<lb/>
教之况萬乗之嗣繫四海之命乎上頗嘉納其言<lb/>
　　臣按元稹欲為太子諸王簡僚屬其論當矣憲宗<lb/>
　　雖頗嘉納然其後立遂王為儲貳未聞妙選一時<lb/>
<pb n="KR3a0058_WYG_041-18b"/>
　　之賢俊以充輔導之職也嗣立未幾游畋聲色無<lb/>
　　所不有卒隳元和已成之業吁可惜哉<lb/>
　　　　以上論諭教之法宜豫<lb/>
　<lb/>
　<lb/>
　<lb/>
　<lb/>
　大學衍義卷四十一<lb/>
</p>
<p>
</p>
  </div>
</body>
</text>
</TEI>
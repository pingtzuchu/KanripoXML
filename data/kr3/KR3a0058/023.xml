<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷二十三</head> <lb/>
    <p>
<pb n="KR3a0058_WYG_023-1a"/>
欽定四庫全書<lb/>
　大學衍義卷二十三<lb/>
　　　　　　　　　　　　宋　真德秀　撰<lb/>
　格物致知之要二<lb/>
　　辨人材<lb/>
　　　憸邪罔上之情<hi>讒臣</hi>
晉武帝時尚書張華以文學才識名重一時論者皆謂<lb/>
華宜為三公中書監荀朂侍中馮紞以伐吳之謀深疾<lb/>
<pb n="KR3a0058_WYG_023-1b"/>
之會帝問華誰可託後事者華對以明德至親莫如齊<lb/>
王由是忤旨朂因而譖之以華都督幽州諸軍事華<lb/>
至鎮撫循軍民譽望益振帝復欲徵之馮紞侍帝従容<lb/>
語及鍾㑹紞曰㑹之反頗由太祖帝變色曰卿是何言<lb/>
耶紞免冠謝曰臣聞善馭者必知六轡緩急之宜故孔<lb/>
子以仲由兼人而退之冉求退弱而進之漢髙祖尊寵<lb/>
五王而夷滅光武抑損諸將而克終非上有仁暴之<lb/>
殊下有愚智之異也盖抑揚予奪使之然耳鍾㑹才<lb/>
<pb n="KR3a0058_WYG_023-2a"/>
智有限而太祖誇奬無極居以重勢委以大兵使㑹自<lb/>
謂算無遺策功在不賞遂構凶逆耳向令太祖錄其小<lb/>
能節以大禮抑之以威權納之以軌則則亂心無由生<lb/>
矣帝曰然紞稽首曰陛下既然臣之言宜思堅冰之漸<lb/>
勿使如會之徒復致傾覆帝曰當今豈復有如㑹者耶<lb/>
紞因屏左右而言曰陛下謀畫之臣著大功於天下據<lb/>
方鎮總戎馬者皆在陛下聖慮矣帝黙然由是止不徵<lb/>
華<lb/>
<pb n="KR3a0058_WYG_023-2b"/>
　　臣按伐吳之役華實主之而馮紞荀朂則附賈充<lb/>
　　以沮其議者也平吳之後紞等不知自媿乃反加<lb/>
　　讒疾焉觀其言於武帝者援據古今従容近理人<lb/>
　　主聽之安得不為之動其實則誣善之巧辭蔽賢<lb/>
　　之邪說也詩人之所謂貝錦者殆此類耶人主於<lb/>
　　此尤不可以不察<lb/>
齊王攸德望日隆荀朂馮紞揚珧皆惡之紞言於帝曰<lb/>
陛下詔諸侯之國宜従親者始親者莫如齊王今獨留<lb/>
<pb n="KR3a0058_WYG_023-3a"/>
京師可乎朂曰百僚内外皆歸心齊王陛下萬歲後太<lb/>
子不得立矣陛下試詔齊王之國必舉朝以為不可則<lb/>
臣言驗矣帝以為然詔以為大司馬都督青州諸軍事<lb/>
征東大將軍王渾上書以為攸至親盛德宜贊皇朝與<lb/>
聞政事太子太保缺宜留攸居之於是扶風王駿光祿<lb/>
大夫李憙中䕶軍羊琇侍中王濟甄德皆切諫帝並不<lb/>
従帝命太常議寵錫齊王之物博士庾旉等七人表稱<lb/>
王不宜出外事過博士祭酒曹志志乃奏當如博士議<lb/>
<pb n="KR3a0058_WYG_023-3b"/>
帝覽之大怒免志官旉等皆付廷尉科罪攸辭數日歐<lb/>
血薨初帝愛攸甚篤為荀馮等所構欲為身後之慮故<lb/>
出之及薨帝哀慟不已馮紞侍側曰齊王名過其實天<lb/>
下歸之今自薨殞社稷之福也陛下何哀之過帝収淚<lb/>
而止<lb/>
　　臣按武帝之於齊王攸盖嘗受太后遺命俾友愛<lb/>
　　之以介弟之親太母之命而搖於荀朂馮紞之一<lb/>
　　言何也盖其為說曰百僚内外皆歸心齊王陛下<lb/>
<pb n="KR3a0058_WYG_023-4a"/>
　　萬歲後太子不得立矣斯言一入武帝友愛之心<lb/>
　　於是轉為猜忍臣下雖百喙其能解乎又其說曰<lb/>
　　陛下試詔齊王之國必舉朝以為不可則臣言驗<lb/>
　　矣而詔命既出舉朝果爭是乃益帝之疑而實二<lb/>
　　人之說也讒邪之徒巧為鉗鍵以固主意豫設機<lb/>
　　穽以待人言大抵如此原晉之亡由惠帝以昏庸<lb/>
　　主器賈后以凶險作配故也而二人實主之親賢<lb/>
　　莫如齊王攸忠勲莫如張華而二人實傾之故史<lb/>
<pb n="KR3a0058_WYG_023-4b"/>
　　臣譏其援朱均以貳極煽褒閻而偶震朂之力也<lb/>
　　斃攸安賈<hi>謂賈充也</hi>文朂讐張心滔楚費<hi>無極也</hi>過踰晉<lb/>
　　五<hi>二五也</hi>紞之罪焉可謂畧盡二人之情實矣故併<lb/>
　　著云<lb/>
晉惠帝愍懷太子遹<hi>愍懷諡也</hi>非賈后所生<hi>母曰謝妃</hi>后母郭氏<lb/>
常勸后慈愛太子后不従更與賈午等謀害之又侍中<lb/>
賈謐驕貴<hi>午謐皆后戚也</hi>太子性剛不能假借之謐譖於后曰<lb/>
太子多蓄私財以結小人者為賈氏也不如早圖之更<lb/>
<pb n="KR3a0058_WYG_023-5a"/>
立慈順者可以自安后納其言乃宣揚太子之短布於<lb/>
遠近太子長子病太子為禱祀求福后聞之乃詐稱帝<lb/>
不豫召太子入宮既至后不見置于别室遣婢陳舞以<lb/>
帝命賜太子酒三升使盡飲之太子辭不能舞逼之强<lb/>
飲至盡遂大醉后使黄門侍郎潘岳作書草令小婢陳<lb/>
福以紙筆及草稱詔使書之<hi>其詞皆凶逆今不錄</hi>太子醉迷不覺<lb/>
遂依而寫之其字半不成后補成之以呈帝帝幸式乾<lb/>
殿召公卿入以太子書示之曰遹書如此今賜死徧示<lb/>
<pb n="KR3a0058_WYG_023-5b"/>
諸王公莫有言者張華曰此國之大禍自古以來常因<lb/>
廢黜正嫡以致喪亂願陛下詳之裴頠以為宜先簡較<lb/>
傳書者又請比較太子手書不然恐有詐妄賈后乃出<lb/>
太子啟事十餘紙衆人既視亦無敢言非者議至日西<lb/>
不決后見華等意堅懼事變乃表免太子為庶人詔許<lb/>
之尋殺之<lb/>
　　臣按賈謐之譖太子於后也后信之以其未有可<lb/>
　　廢之罪故為不臣之語强使醉而書之然其迹甚<lb/>
<pb n="KR3a0058_WYG_023-6a"/>
　　明其情易察孰有臣子將為逆於君親而敢露其<lb/>
　　手書乎藉使誠有此書不知何所従得太子自發<lb/>
　　之耶抑他人發之也惠帝昏庸既莫之辨大臣惟<lb/>
　　裴頠所請粗得其要而亦未能深辨其妄也遂使<lb/>
　　儲君被誣莫能自白卒寃以死豈不哀哉夫事之<lb/>
　　可驗莫如手書而亦有不可盡據者此類是也本<lb/>
　　朝慶厯中石介作聖德詩譽富弼而譏夏竦竦怨<lb/>
　　之切骨則使婢習為介書既成則偽作介與富弼<lb/>
<pb n="KR3a0058_WYG_023-6b"/>
　　書勸其廢立播之朝野二臣者非遇仁祖之聖其<lb/>
　　得免乎英宗踐位有惡三司使蔡襄而譖之者曰<lb/>
　　仁宗選上為皇嗣襄嘗沮之也上頗怒襄大臣歐<lb/>
　　陽修為言陛下嘗見襄書耶抑傳聞之也臣在先<lb/>
　　朝有偽為臣疏請沙汰宦官者欲以激怒左右陛<lb/>
　　下果嘗見書猶當辨其真偽况傳聞乎英宗於是<lb/>
　　釋然其後元符小人亦偽為諫書以陷鄒浩世降<lb/>
　　俗末情偽日滋何所不有公私貿易所憑者契劵<lb/>
<pb n="KR3a0058_WYG_023-7a"/>
　　而巧詐者能為之况讒人之工於讒者乎故因愍<lb/>
　　懷之事併著之以見臣子遇讒雖有可驗如手書<lb/>
　　者猶難遽信要必審而覈之不然將有不獲自明<lb/>
　　如愍懷者<lb/>
北齊尚書右僕射祖珽勢傾朝野咸陽王斛律光惡之<lb/>
見必遙罵珽聞而怨之女侍中陸令萱子穆提婆常求<lb/>
牧田於帝光又爭之不與由是祖穆皆怨之光性節儉<lb/>
不好聲色罕接賓客杜絶饋餉不貪權勢每朝廷㑹議<lb/>
<pb n="KR3a0058_WYG_023-7b"/>
常獨後言言輒合理行兵營舍未定終不入幕身不脫<lb/>
介胄常為士卒先結髪従軍未嘗敗北深為鄰敵所憚<lb/>
周勲州刺史韋孝寛密為謠言曰百升飛上天明月照<lb/>
長安<hi>光字明月</hi>又曰髙山不推自崩<hi>髙齊姓也</hi>槲木不扶自舉令<lb/>
諜人傳之於鄴鄴中小兒歌之於路珽因續之曰盲老<lb/>
公背受大斧饒舌老母不得語使其妻兄鄭道盖奏之<lb/>
帝以問珽珽與陸令萱皆曰實聞有之珽因解之曰百<lb/>
升者斛也盲老公謂臣也與國同憂饒舌老母似謂女<lb/>
<pb n="KR3a0058_WYG_023-8a"/>
侍中陸氏也且斛律累世大將明月聲震闗西威行突<lb/>
厥謠言甚可畏也遂召光入殺之血流於地剗之跡終<lb/>
不滅周主聞光死為之大赦後六年周滅齊<lb/>
　　臣按周之與齊實為敵國周有韋孝寛齊有斛律<lb/>
　　光皆名將也然是時周主方明<hi>武帝也</hi>賢能効職齊<lb/>
　　君昬暴<hi>髙緯</hi>政出多門陸令萱以保母用事於内祖<lb/>
　　珽以憸邪弄權於外而穆提婆者令萱之子也表<lb/>
　　裏交煽肆為姦利斛律光以忠勞自奮實深嫉之<lb/>
<pb n="KR3a0058_WYG_023-8b"/>
　　於是珽與提婆皆切齒之矣韋孝寛之謠所以傾<lb/>
　　光也傾光所以傾齊也敵國相傾末世常態而珽<lb/>
　　等又従而傾之是自傾其國也光死而周為之大<lb/>
　　赦盖曰莫予毒也已讒邪之臣殺忠良以資敵國<lb/>
　　而庸君昏主一不之察可勝嘆哉光之死讒六年<lb/>
　　而周滅齊非周能滅之髙緯君臣實自滅也臣前<lb/>
　　嘗論讒臣之譖敵國之間用智畧同不可不察此<lb/>
　　一事而二者俱故錄之以為千載之戒<lb/>
<pb n="KR3a0058_WYG_023-9a"/>
唐太宗即位以魏徵為諌議大夫徵自以不世遇展盡<lb/>
底蘊無所隠凡二百餘奏無不剴切當帝心者由是拜<lb/>
尚書右丞兼諫議左右有毁徵阿黨親戚者帝使温彦<lb/>
博按訊非是彦博曰徵為人臣不能著形迹遠嫌疑而<lb/>
被飛謗是宜責也帝謂彦博行讓徵<hi>謂令彦博往責徵也</hi>徵見帝<lb/>
謝曰君臣同心是謂一體豈宜置至公事形迹若上下<lb/>
共由兹路邦之興喪未可知也<lb/>
　　臣按魏徵盡忠無隠非姦邪小人之所便也故設<lb/>
<pb n="KR3a0058_WYG_023-9b"/>
　　為飛謗以間染之使太宗蓄之胷中不為辨白則<lb/>
　　疑猜一萌姦言益乘之而入矣然使之按驗者或<lb/>
　　非其人如權萬紀輩得任其事必將組織以成其<lb/>
　　罪惟帝之明不以按驗屬之小人而屬之彦博彦<lb/>
　　博固非王魏之倫然亦當時之良臣也故能直徵<lb/>
　　之枉使帝不以浮言罪賢者其益大矣然徵之枉<lb/>
　　雖直而左右之為讒者不聞顯正其罪是亦未為<lb/>
　　盡善也即此一事而言太宗之得有二其失有一<lb/>
<pb n="KR3a0058_WYG_023-10a"/>
　　人主可不鑒之哉<lb/>
魏徵寢疾上與太子同至其第指衡山公主欲以妻其<lb/>
子叔玉徵薨上自製碑文并為書石徵嘗薦杜正倫及<lb/>
侯君集有宰相材及正倫以罪黜君集謀反誅上始疑<lb/>
徵阿黨又有言徵自錄前後諌辭以示起居郎禇遂良<lb/>
者上愈不恱乃罷叔玉尚主而踣所撰碑<lb/>
　　臣按太宗之於魏徵可謂極君臣之契矣及其薨<lb/>
　　也所薦之人適抵罪誅帝遂以阿黨疑之疑情一<lb/>
<pb n="KR3a0058_WYG_023-10b"/>
　　生讒者遽乘之而入謂其錄諫藁以示史官有賣<lb/>
　　已直彰君過之意雖帝之明不能不為之惑於是<lb/>
　　停婚仆碑而眷寵衰矣原讒言之所以得入者由<lb/>
　　帝心先疑故也使帝聞讒者之言召遂良而質之<lb/>
　　使誠有耶遂良固不敢隠若其無耶遂良亦豈肯<lb/>
　　厚誣言者之虛實於是乎不可揜矣帝乃蓄疑於<lb/>
　　中泯黙不問視昔者命温彦博按驗之時何其甚<lb/>
　　異也使無他日征遼之悔其尚得為明主乎帝末<lb/>
<pb n="KR3a0058_WYG_023-11a"/>
　　年征遼不能成功甚悔之嘆曰魏徵若在不使我<lb/>
　　有此行也命馳驛祀徵以少牢復立所製碑勞賜<lb/>
　　其妻子<lb/>
唐𤣥宗開元中宰臣宋璟疾負罪而妄訴不已者付御<lb/>
史臺推治之㑹天旱有魃優人作魃戲於上前問魃何<lb/>
為出對曰奉相公處分又問何故魃曰負寃者二百餘<lb/>
人相公悉以繫獄故魃不得不出上心以為然未幾罷<lb/>
璟相<lb/>
<pb n="KR3a0058_WYG_023-11b"/>
　　臣按讒人之害君子亦多端矣璟開元賢相也持<lb/>
　　綱紀抑僥倖盖近習小人之所不便故因天旱而<lb/>
　　使優伶輩作魃戲以傾之恢諧笑謔似出無心而<lb/>
　　𤣥宗信之遽罷璟相然則其使之者誰與曰是不<lb/>
　　可知也以其時考之楊思勉以内侍貴幸而璟不<lb/>
　　與交言姜皎以舊勲寵昵而璟斥其太盛王仁皎<lb/>
　　后父也築墳過制而璟爭之王仁琛藩邸故吏也<lb/>
　　除官過制而璟又爭之是數人者皆不便於璟者<lb/>
<pb n="KR3a0058_WYG_023-12a"/>
　　也優伶之戲必此輩實為之帝雖始初清明已溺<lb/>
　　意教坊之樂<hi>開元二年置教坊以教俗樂</hi>倡優雜伎得在左右<lb/>
　　至是遂能以術傾賢相夫近習小人工於覘上之<lb/>
　　意其薦人也未嘗直薦游揚之而已矣其毁人也<lb/>
　　未嘗直毁陰中之而已矣魏𢎞簡將引元稹而誦<lb/>
　　其詩於宮中<hi>唐穆宗時𢎞簡内臣之得幸者稹以此取相位</hi>是不薦之薦<lb/>
　　也若優人之魃戲是又不毁之毁也機穽之深計<lb/>
　　數之巧孰此為甚然此不獨近倖為然我朝宣和<lb/>
<pb n="KR3a0058_WYG_023-12b"/>
　　中王黼蔡攸以大臣入侍禁中每因謔浪中人無<lb/>
　　不售者姦讒之技千古一律人主其可以無心聽<lb/>
　　之哉<lb/>
德宗使人諭陸贄<hi>贄時為相</hi>苗粲父晉卿往年攝政有不臣<lb/>
之言<hi>晉卿肅代時宰相肅宗末攝冢宰粲其子也</hi>諸子皆與古帝王同名今<lb/>
不欲明行斥逐兄弟宜各降外官贄奏曰凡是譖愬之<lb/>
輩多非信實之言利於中傷懼於公辯或云歲月已久<lb/>
不可究尋或云事體有妨須為隠忍或云惡跡未露宜<lb/>
<pb n="KR3a0058_WYG_023-13a"/>
假他事為名或云但棄其人何必明言責辱詞皆近理<lb/>
意實矯誣傷善售姦莫斯為甚<lb/>
　　臣按贄可謂得讒人之情矣盖其為言大抵非實<lb/>
　　若人主顯行辨白則是非曲直有不可揜者故但<lb/>
　　陰肆中傷使人主自加譴怒則為讒者無罪而被<lb/>
　　讒者不得免自古忠良喑嗚受禍者此其由也晉<lb/>
　　卿在肅代朝他無可紀然亦循謹恭順見稱于時<lb/>
　　雖因山陵暫攝冢宰軍國威權初非巳出安敢輕<lb/>
<pb n="KR3a0058_WYG_023-13b"/>
　　出不臣之言諸子命名與帝王同殆亦偶然非必<lb/>
　　有意趙堯李舜未聞為逆於當時王莽曹操不假<lb/>
　　襲名於前代而讒者以此誣之可謂寃矣使無陸<lb/>
　　贄之辯庸得免乎然粲等雖幸獲全而德宗之疑<lb/>
　　終不盡釋此其所以為闇主也我朝仁皇時宋郊<lb/>
　　以名儒進用有讒之者曰姓符國號名應郊天郊<lb/>
　　不自安易名曰庠然仁皇未嘗疑之而不命之相<lb/>
　　也此其所以為聖君與後之欲堲讒說者其必以<lb/>
<pb n="KR3a0058_WYG_023-14a"/>
　　仁皇為法<lb/>
唐敬宗初<hi>敬宗穆宗子也</hi>裴度自興元入朝李逢吉之黨百計<lb/>
毁之先是民間謠云緋衣小兒坦其腹<hi>非衣裴字也俗以腹為肚</hi>天<lb/>
上有口被驅逐<hi>俗以口天為吳字</hi>又長安城中有横亘六岡如<lb/>
乾象度宅偶居第五岡諫官張權輿上言度名應度讖<lb/>
宅占岡原不召而來其旨可見上雖年少悉察其誣謗<lb/>
待度益厚未幾以度為司空平章事<lb/>
　　臣按緋衣之謠必時人美其平吳元濟之功以俚<lb/>
<pb n="KR3a0058_WYG_023-14b"/>
　　語歌之亦猶薛仁貴之定天山而有三箭之謠也<lb/>
　　逢吉等乃用以為謗盖度自憲宗時已與逢吉相<lb/>
　　為水火憲宗始初清明銳意討叛則相度而黜逢<lb/>
　　吉及蔡功既成志漸驕怠則相逢吉而黜度正邪<lb/>
　　之不並立也久矣既厯三朝度之勲德愈茂而羣<lb/>
　　邪媢疾甚於仇讐故因其入朝中以飛謗而張權<lb/>
　　輿者又従而詆之逢吉權輿姦險相濟所謂八闗<lb/>
　　十六子也而因謠言以傾大臣即祖珽之中斛律<lb/>
<pb n="KR3a0058_WYG_023-15a"/>
　　光者也髙緯不察殺光而齊以亡敬宗察之相度<lb/>
　　而唐以未亂吁來者其尚鑒兹<lb/>
　　　　以上論憸邪罔上之情二<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0058_WYG_023-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大學衍義卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷十</head> <lb/>
    <p>
<pb n="KR3a0058_WYG_010-1a"/>
欽定四庫全書<lb/>
　大學衍義卷十<lb/>
　　　　　　　　　　　　宋　真徳秀　撰<lb/>
　格物致知之要一<lb/>
　　明道術<lb/>
　　　天理人倫之正<hi>臣事君之忠</hi>
子曰君子之事君也進思盡忠退思補過將順其美<hi>將猶</hi>
<hi>承也</hi>匡救其惡<hi>匡正也</hi>故上下能相親<lb/>
<pb n="KR3a0058_WYG_010-1b"/>
　　<hi>臣</hi>按進謂入見其君則思盡己之忠退謂出適私<lb/>
　　室則思補君之過無一時一念之不在君也有善<lb/>
　　焉承順之使之益進於善有惡焉正救之使之潛<lb/>
　　銷其惡此愛君之至者也臣以忠愛而親其君君<lb/>
　　亦諒其忠愛而親之非古昔盛時臣主俱賢無此<lb/>
　　氣象也後世人臣有盡其忠愛而君反以為仇者<lb/>
　　吁可歎哉<lb/>
子路問事君子曰勿欺也而犯之<hi>犯者犯顔之謂非陵犯之犯也</hi>
<pb n="KR3a0058_WYG_010-2a"/>
　　臣按僞言不直謂之欺直言無隱謂之犯欺與犯<lb/>
　　正相反故夫子之告子路使勿欺而犯之以全其<lb/>
　　事君之直戒其欺君之僞也禮記謂事君有犯而<lb/>
　　無隱與此略同<lb/>
子曰所謂大臣者以道事君不可則止<lb/>
　　臣按道者正理也大臣以正理事君君之所行有<lb/>
　　不合正理者必規之拂之不苟從也道有不合則<lb/>
　　去之不苟留也或謂不合則去毋乃非愛君之意<lb/>
<pb n="KR3a0058_WYG_010-2b"/>
　　乎曰此所以爲愛君也君臣之交葢以道合非利<lb/>
　　之也道不合而弗去則有茍焉徇利之志是使君<lb/>
　　輕視其臣謂可以利籠絡之也君而輕視其臣何<lb/>
　　所不至惟大臣者能以道爲去就則足以起其君<lb/>
　　敬畏之心敬畏之心存而後能適道臣故謂不合<lb/>
　　而去乃所以爲愛君也<lb/>
孟子將朝王<hi>齊宣王也</hi>王使人來曰寡人如就見者也有寒<lb/>
疾不可以風朝將視朝不識可使寡人得見乎對曰不<lb/>
<pb n="KR3a0058_WYG_010-3a"/>
幸而有疾不能造朝明日出弔於東郭氏<hi>東郭氏魯大夫其家有䘮</hi>
<hi>故孟子弔之</hi>公孫丑<hi>孟子弟子</hi>曰昔者辭以病今日弔或者不可<lb/>
乎曰昔者疾今日愈如之何不弔王使人問疾醫來孟<lb/>
仲子<hi>孟子之從兄弟學於孟子者也</hi>對曰昔者有王命有采薪之憂<hi>古者</hi>
<hi>有疾自稱曰不能采薪謙辭也</hi>不能造朝今病小愈趨造于朝我不識<lb/>
能至否乎使數人要於路曰請必無歸而造于朝不得<lb/>
已而之景丑氏宿焉<hi>景丑氏齊大夫</hi>景子<hi>即景丑氏</hi>曰内則父子外<lb/>
則君臣人之大倫也父子主恩君臣主敬丑見王之敬<lb/>
<pb n="KR3a0058_WYG_010-3b"/>
子也未見所以敬王也曰<hi>孟子言</hi>惡<hi>歎辭</hi>是何言也齊人無<lb/>
以仁義與王言者豈以仁義爲不美也其心曰是何足<lb/>
與言仁義也云爾則不敬莫大乎是我非尭舜之道不<lb/>
敢以陳於王前故齊人莫如我敬王也<lb/>
　　臣按孟子是時在賔師之位故其君有就見之禮<lb/>
　　宣王託疾而要其朝敬賢之心不篤故孟子亦託<lb/>
　　疾而不往也景子但知聞命奔走爲敬其君不知<lb/>
　　以尭舜之道告其君者乃敬之大者也僕𨽻之臣<lb/>
<pb n="KR3a0058_WYG_010-4a"/>
　　唯唯承命外若敬其君然心實薄之曰是何足與<lb/>
　　言仁義此不敬之大者也齊人之敬君以貌孟子<lb/>
　　之敬君以心故曰齊人莫如我敬王也<lb/>
孟子曰責難於君謂之忠陳善閉邪謂之敬吾君不能<lb/>
謂之賊<lb/>
　范祖禹曰人臣以難事責於君使其君爲尭舜之君<lb/>
　者尊君之大也開陳善道以禁閉君之邪心唯恐其<lb/>
　君或陷于有過之地者敬君之至也謂其君不能行<lb/>
<pb n="KR3a0058_WYG_010-4b"/>
　善道而不以告者賊害其君者也<lb/>
孟子曰人不足與適也<hi>適音讁義亦同</hi>政不足間也<hi>間猶非也</hi>惟大<lb/>
人爲能格君心之非<hi>格正也</hi>君仁莫不仁君義莫不義君<lb/>
正莫不正一正君而國定矣<lb/>
　　臣按程頥曰天下之治亂繫乎人君之仁不仁耳<lb/>
　　心之非即害于政不待乎發之于外昔者孟子三<lb/>
　　見齊王而不言事曰我先攻其邪心心既正而後<lb/>
　　天下之事可得而理也夫政亊之失用人之非知<lb/>
<pb n="KR3a0058_WYG_010-5a"/>
　　者能更之直者能諌之然非心存焉則事事而更<lb/>
　　之後復有其事將不勝其更矣人人而去之後復<lb/>
　　用其人將不勝其去矣是以輔相之職必在乎格<lb/>
　　君心之非然後無所不正而欲格君心之非者非<lb/>
　　有大人之德則亦莫之能也而故侍講張栻亦曰<lb/>
　　格之爲言感通至到也書曰格于上帝葢君心之<lb/>
　　非不可以氣力勝必也感通至到而使之自消靡<lb/>
　　焉所謂格也臣謂頥栻之言深得孟子本指故略<lb/>
<pb n="KR3a0058_WYG_010-5b"/>
　　著于此云<lb/>
孟子曰君子之事君也務引其君以當道志于仁而已<lb/>
　　臣按孟子此言葢謂事君者不在用兵廣地而在<lb/>
　　于善其君之身心當道謂其動合于理也志仁謂<lb/>
　　心在于仁也君之所行皆合乎理而其心常在於<lb/>
　　仁則雖土地之狹不害於興湯文所以由七十里<lb/>
　　百里而王天下也君之所行不合乎理而其心不<lb/>
　　在於仁則雖土地之廣不能保其有楚之所以六<lb/>
<pb n="KR3a0058_WYG_010-6a"/>
　　千里而爲讎人役也然道之與仁非有二也以事<lb/>
　　之理而言則曰道以心之德而言則曰仁孟子告<lb/>
　　齊梁諸君一曰仁二曰仁正欲其志於此也心存<lb/>
　　於仁則其行無不合道矣事君者其可不知此<lb/>
春秋傳齊景公至自田晏子侍<hi>晏子名嬰字平仲齊之賢大夫</hi>子猶馳<lb/>
而造焉<hi>子猶梁丘據也齊嬖臣字子猶</hi>公曰唯據與我和夫晏子對曰<lb/>
據亦同也焉得爲和公曰和與同異乎對曰異和如羮<lb/>
焉水火醯醢鹽梅以亨魚肉<hi>亨與烹同言用六物煑魚肉以爲食也</hi>燀之<lb/>
<pb n="KR3a0058_WYG_010-6b"/>
以薪<hi>燀音戰猶然也</hi>宰夫和之<hi>和去聲調也</hi>濟其不及以洩其過君<lb/>
子食之以平其心君臣亦然君所謂可而有否焉臣獻<lb/>
其否以成其可君所謂否而有可焉臣獻其可以去其<lb/>
否是以政平而不干民無争心故詩曰亦有和羮既戒<lb/>
既平鬷假無言<hi>鬷總也假大也</hi>時靡有争<hi>此商頌烈祖之篇本言祭事晏子引之以</hi>
<hi>爲如和羮之既戒備既均平則總大政不待于言而時人自無争者</hi>今據不然君所謂可<lb/>
據亦曰可君所謂否據亦曰否若以水濟水誰能食之<lb/>
<hi>言只用水而不以醯醢鹽梅和之則不可食也</hi>若琴瑟之専一誰能聽之<hi>琴瑟皆樂</hi>
<pb n="KR3a0058_WYG_010-7a"/>
<hi>也必有五音十二律然後聲和而可聽若専用一音一律則不可聽矣</hi>同之不可也如是<lb/>
　　臣按古昔盛時明良㑹聚不惟都俞而有吁咈焉<lb/>
　　曰都曰俞者相可之謂也曰吁曰咈者相否之謂<lb/>
　　也惟其可否相濟所以爲唐虞之治衛矦言事自<lb/>
　　以爲是而羣臣和之若出一口所以致亂亡也後<lb/>
　　之人主有所欲爲率惡人之已異曰此沮吾之事<lb/>
　　也不知以否濟可乃所以成吾事而何沮之云惟<lb/>
　　斟酌劑量於可否之間如和羮然期于適口而已<lb/>
<pb n="KR3a0058_WYG_010-7b"/>
　　則其異也乃所以爲同而其忤也適以爲順吁人<lb/>
　　主於晏子之言可不深味也哉<lb/>
漢汲黯爲主爵都尉列于九卿其諫犯主之顔色上方<lb/>
招文學儒者<hi>上漢武帝也</hi>上曰吾欲云云<hi>言欲施仁義也</hi>黯對曰陛<lb/>
下内多欲而外施仁義奈何欲效唐虞之治乎上怒變<lb/>
色而罷朝公卿皆爲黯懼上退謂人曰甚矣汲黯之戇<lb/>
也<hi>戇謂愚直也</hi>羣臣或數黯<hi>數責也謂責其太直</hi>黯曰天子置公卿輔<lb/>
弼之臣寕令從諛承意陷主于不誼乎且已在其位縱<lb/>
<pb n="KR3a0058_WYG_010-8a"/>
愛身奈辱朝廷何黯病嚴助爲請告<hi>嚴助亦時近官</hi>上曰汲黯<lb/>
何如人也曰使黯任職居官亡以瘉人<hi>瘉與愈同勝也</hi>然至其<lb/>
輔少主守成雖自謂賁育弗能奪也<hi>孟賁夏育古勇士也</hi>上曰然<lb/>
古有社稷之臣如汲黯近之矣<lb/>
　　臣按人臣之義以忠直爲本故上取孔孟之言下<lb/>
　　迄汲黯之事欲人君知盡言極論者乃所以爲尊<lb/>
　　君爲親上不惟容之而又當用之也從諛承意者<lb/>
　　乃所以爲欺君爲嫚上不惟察之而又當逺之也<lb/>
<pb n="KR3a0058_WYG_010-8b"/>
　　汲黯之直武帝以爲近于古社稷臣而卒不能用<lb/>
　　公孫𢎞輩乃寵任始終焉葢帝之心以佞邪爲適<lb/>
　　已而不知其益己之疾也以忠直爲拂已而不知<lb/>
　　其成己之德也臣故著此以爲來者之戒<lb/>
　　　　以上論天理人倫之正七<lb/>
　　明道術<lb/>
　　　天理人倫之正<lb/>
伐木<hi>亦小雅篇名周文武時詩燕朋友故舊則作之</hi>燕朋友故舊也自天子至<lb/>
<pb n="KR3a0058_WYG_010-9a"/>
于庶人未有不須友以成者<hi>須待也</hi>親親以睦<hi>此一語指上篇常棣</hi>
<hi>而言</hi>友賢不棄不遺故舊則民德歸厚矣其一章曰伐木<lb/>
丁丁<hi>伐木相應之聲</hi>鳥鳴嚶嚶<hi>鳥鳴相/和之聲</hi>出自幽谷遷于喬木<hi>喬髙</hi>
<hi>也</hi>嚶其鳴矣求其友聲相彼鳥矣<hi>相視也</hi>猶求友聲矧伊<lb/>
人矣不求友生神之聽之終和且平<lb/>
　　臣按鹿鳴之詩曰燕羣臣嘉賔是以臣爲賔也伐<lb/>
　　木之詩曰燕朋友故舊是以臣爲友也以臣爲賔<lb/>
　　敬已至矣以臣爲友敬益至焉故序者謂雖天子<lb/>
<pb n="KR3a0058_WYG_010-9b"/>
　　必須友以成得其指矣伐木非獨力而成故曰丁<lb/>
　　丁以其聲之相應也鳥非獨鳴而和故曰嚶嚶以<lb/>
　　其聲之相求也伐木微事且猶相應人其可無友<lb/>
　　乎鳴鳥微類且猶相求人其可無友乎友之相須<lb/>
　　其重如此故質之神明欲其有和平而無乖戾也<lb/>
　　玩其詩止見爲人之求友而不見爲君之求臣葢<lb/>
　　先王樂道忘勢但知有朋友相須之義而不見有<lb/>
　　君臣相陵之分故也詩凡三章皆言燕樂之義二<lb/>
<pb n="KR3a0058_WYG_010-10a"/>
　　章曰既有肥羜以速諸父又曰既有肥牡以速諸<lb/>
　　舅諸父者朋友之同姓而尊者也諸舅者朋友之<lb/>
　　異姓而尊者也三章曰籩豆有踐兄弟無逺兄弟<lb/>
　　者朋友之同儕者也夫以天子之貴而尊其友曰<lb/>
　　父曰舅親其友曰弟曰兄此其爲尊德樂道之至<lb/>
　　也夫此其所以爲有周之盛也夫<lb/>
萬章問曰<hi>萬章孟子弟子</hi>敢問友孟子曰不挾長<hi>挾謂持也長謂年也</hi>不<lb/>
挾貴<hi>貴謂名位之尊</hi>不挾兄弟而友友也者友其德也不可以<lb/>
<pb n="KR3a0058_WYG_010-10b"/>
有挾也孟獻子百乗之家也<hi>孟獻子魯賢大夫仲孫蔑也百乗之家謂大夫食邑</hi>
<hi>可出車百乗</hi>有友五人焉樂正裘牧仲<hi>二賢人名</hi>其三人則予忘<lb/>
之矣獻子之與此五人者友也無獻子之家者也此五<lb/>
人者亦有獻子之家則不與之友矣非惟百乘之家爲<lb/>
然也雖小國之君亦有之費惠公曰<hi>費小國也惠諡</hi>吾於子思<lb/>
則師之矣<hi>子思孔伋之字</hi>吾於顔般則友之矣王順長息則事<lb/>
我者也<hi>顔般王順長息皆賢人名</hi>非惟小國之君爲然也雖大國之<lb/>
君亦有之晉平公之於亥唐也<hi>平公晉君亥唐賢臣</hi>入云則入坐<lb/>
<pb n="KR3a0058_WYG_010-11a"/>
云則坐食云則食<hi>此言平公造之唐言入公乃入餘同</hi>雖疏食菜羮未嘗<lb/>
不飽葢不敢不飽也<hi>唐設食而公飽之也</hi>然終于此而已矣<hi>終于此謂</hi>
<hi>其止如是</hi>弗與共天位也弗與治天職也弗與食天祿也士<lb/>
之尊賢者也非王公之尊賢也舜尚見帝<hi>尚上也</hi>帝館甥<lb/>
于貳室亦饗舜迭爲賔主<hi>館舎也禮妻父曰外舅謂我舅者吾謂之甥尭以女妻舜</hi>
<hi>故謂之甥貳室副宮也尭舎舜于副宮而就饗其食</hi>是天子而友匹夫也用下敬<lb/>
上謂之貴貴用上敬下謂之尊賢貴貴尊賢其義一也<lb/>
　　臣按孟子謂自天子至大夫皆有友賢之義然知<lb/>
<pb n="KR3a0058_WYG_010-11b"/>
　　友賢而未知用賢則猶未也葢位者天位所以處<lb/>
　　賢者也職者天職所以命賢者也祿者天祿所以<lb/>
　　養賢者也三者皆天所以待賢人使治天民者也<lb/>
　　而晉平公之于亥唐特虚尊之而已未嘗處之以<lb/>
　　位命之以職食之以祿也此豈王公尊賢之道哉<lb/>
　　必如尭之于舜然後爲盡友賢之道矣夫貴貴尊<lb/>
　　賢其理本一然戰國之世人但知貴貴而不復知<lb/>
　　尊賢故孟子歴叙友賢之事而終欲以尭爲法焉<lb/>
<pb n="KR3a0058_WYG_010-12a"/>
　　以堯之聖猶頼友以自輔而尊之如此則伐木求<lb/>
　　友之義信雖天子不可忘也<lb/>
萬章問曰庶人召之役則往役君欲見之召之則不往<lb/>
見之何也曰往役義也往見不義也<hi>往役者庶人之職不往見者士之禮</hi>
且君之欲見之也何爲也哉曰爲其多聞也爲其賢也<lb/>
曰爲其多聞也則天子不召師而况諸侯乎爲其賢也<lb/>
則吾未聞欲見賢而召之也繆公亟見于子思曰<hi>繆公魯君亟數</hi>
<hi>也</hi>古千乗之國以友士何如子思不悦曰古之人有言<lb/>
<pb n="KR3a0058_WYG_010-12b"/>
曰事之云乎豈曰友之云乎子思之不悦也豈不曰以<lb/>
位則子君也我臣也何敢與君友也以德則子事我者<lb/>
也奚可以與我友千乗之君求與之友而不可得也而<lb/>
况可召與<lb/>
　　臣按孟子此章又明賢者以道自重諸侯不得而<lb/>
　　友之義<lb/>
天下有達尊三爵一齒一德一朝廷莫如爵鄉黨莫如<lb/>
齒輔世長民莫如德惡得有其一以慢其二哉故將大<lb/>
<pb n="KR3a0058_WYG_010-13a"/>
有爲之君必有所不召之臣欲有謀焉則就之其尊德<lb/>
樂道不如是不足與有爲也故湯之于伊尹學焉而後<lb/>
臣之故不勞而王桓公之于管仲<hi>桓公齊君管仲齊相</hi>學焉而後<lb/>
臣之故不勞而霸<hi>先就學師之也後以爲臣任之也</hi>今天下地醜德齊<lb/>
<hi>醜類也</hi>莫能相尚無他好臣其所教<hi>所教謂聽從于己者</hi>而不好臣<lb/>
其所受教<hi>所受教己之所從受教者</hi>湯之于伊尹桓公之于管仲則<lb/>
不敢召管仲且猶不可召而况不爲管仲者乎<hi>管仲伯者之佐</hi>
<hi>猶不可召孟子學王道者也其可召乎</hi>
<pb n="KR3a0058_WYG_010-13b"/>
學記<hi>禮記篇名</hi>君之所不臣於其臣者二當其爲尸則弗臣<lb/>
也<hi>尸祭主也説己見前</hi>當其爲師則弗臣也大學之禮雖詔於天<lb/>
子無北面所以尊師也<hi>詔告也北面臣禮爲師弗臣故無北面</hi>
　　臣按此二條又明王者有師臣之義不特友之而<lb/>
　　已湯之于伊尹文武之于太公望成王之于周公<lb/>
　　皆師之者也故仲虺之誥曰能自得師者王而傳<lb/>
　　亦有師臣友臣僕臣之别焉後世之君其能友臣<lb/>
　　者已不多得惟漢高帝之于子房光武之于嚴子<lb/>
<pb n="KR3a0058_WYG_010-14a"/>
　　陵昭烈之于孔明庶㡬近之若漢明章雖以師禮<lb/>
　　待其臣然所傳者特章句之業非三王四代之所<lb/>
　　謂師也至於僕𨽻之臣諾諾唯唯則無世不有君<lb/>
　　日以驕臣日以諂此所以多亂而鮮治也與<lb/>
　　　　以上論天理人倫之正八<lb/>
　<lb/>
　<lb/>
　<lb/>
<pb n="KR3a0058_WYG_010-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大學衍義卷十<lb/>
</p>
<p>
</p>
  </div>
</body>
</text>
</TEI>
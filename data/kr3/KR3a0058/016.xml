<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷十六</head> <lb/>
    <p>
<pb n="KR3a0058_WYG_016-1a"/>
欽定四庫全書<lb/>
　大學衍義卷十六<lb/>
　　　　　　　　　　　　宋　真徳秀　撰<lb/>
　格物致知之要二<lb/>
　　辨人材<lb/>
　　　帝王知人之事<lb/>
漢髙帝疾甚吕后問曰陛下百歳後蕭相國旣死誰令<lb/>
代之上曰曹參可問其次曰王陵可然少戇<hi>少者多少之少戇謂</hi>
<pb n="KR3a0058_WYG_016-1b"/>
<hi>愚而直也言陵之為人稍愚直也</hi>陳平可以助之陳平知有餘然難獨<lb/>
任周勃重厚少文然安劉氏者必勃也可令為太尉吕<lb/>
后復問其次上曰此後亦非乃所知也<lb/>
惠帝二年蕭何薨曹參代何為相國舉事無所變更一<lb/>
遵何之約束為相三年百姓歌之曰蕭何為法較若畫<lb/>
一曹參代之守而勿失載其清淨民以寧壹<lb/>
　　臣按此以參代何之驗<lb/>
五年曹參薨明年以王陵為右丞相陳平為左丞相周<lb/>
<pb n="KR3a0058_WYG_016-2a"/>
勃為太尉<hi>此盡用髙帝垂没之言也</hi>七年惠帝崩太后臨朝稱制髙<lb/>
后元年議立諸吕為王問右丞相陵陵曰髙帝刑白馬<lb/>
盟曰非劉氏而王天下共擊之今王吕氏非約也太后<lb/>
不說問平勃平勃對曰可太后喜罷朝陵譲平勃曰始<lb/>
與髙帝啑血盟諸君不在邪今王吕氏何面目見髙帝<lb/>
於地下乎平勃曰面折廷爭臣不如君全社稷安劉氏<lb/>
君亦不如臣<hi>漢初承戰國餘習臣下相謂亦曰君臣</hi>陵無以應之太后以<lb/>
陵為太傅實奪之相權陵遂病免歸<lb/>
<pb n="KR3a0058_WYG_016-2b"/>
　　臣按陵之爭王諸吕戇也平不爭而許之智也<lb/>
七年諸吕擅權用事陳平患諸吕力不能制嘗燕居深<lb/>
念陸賈見平曰天下安注意相天下危注意將將相和<lb/>
調則士豫附士豫附則天下雖有變權不分君何不交<lb/>
驩太尉平用其計兩人深相結吕氏謀益衰<lb/>
　　臣按平非勃不能獨濟大事此難獨任也<lb/>
八年太后崩諸吕欲為亂當是時趙王吕禄梁王吕産<lb/>
將兵居南北軍太尉勃不得入中軍主兵酈商子寄與<lb/>
<pb n="KR3a0058_WYG_016-3a"/>
吕禄善絳侯乃與丞相平謀使人刼酈商令其子寄紿<lb/>
説吕禄歸將印以兵屬太尉太尉遂將北軍然尚有南<lb/>
軍丞相平乃召朱虛侯章佐太尉遂誅諸吕立文帝<lb/>
　　臣按此安劉必勃之驗也髙帝論蕭曹平勃諸人<lb/>
　　考其始終無一或差者蓋帝之性旣明達而又更<lb/>
　　事履變之久其於羣臣之材行皆嘗斟酌而劑量<lb/>
　　之故所以為後人計者㡬無遺策後之論者以知<lb/>
　　人善任使稱之信矣若繼世之君有若帝之明達<lb/>
<pb n="KR3a0058_WYG_016-3b"/>
　　又不若帝更嘗之多茍能躬覽萬機以究亊情之<lb/>
　　利害日接羣臣以察人材之長短若漢宣帝聴政<lb/>
　　之日令丞相以下各奉職而進明陳其職以考功<lb/>
　　能是亦知人之方也若夫深居髙拱於事未嘗有<lb/>
　　裁决之勤淵黙寡言於人未嘗有叩擊之素舍功<lb/>
　　能之實信毁譽之偏而欲用舍之間各當其任難<lb/>
　　矣故人主上必如堯次必如髙帝又其次必如孝<lb/>
　　宣庶㡬可語知人之事不然非所聞也<lb/>
<pb n="KR3a0058_WYG_016-4a"/>
孝文帝後元六年匈奴入上郡雲中所殺略甚衆以周<lb/>
亞夫為將軍次細栁劉禮為將軍次霸上徐厲為將軍<lb/>
次棘門以備胡上自勞軍至霸上及棘門軍直馳入將<lb/>
以下騎送迎已而之細栁軍軍士吏被甲銳兵刃彀弓<lb/>
弩持滿<hi>彀張也</hi>先驅至不得入曰天子且至軍門都尉曰<lb/>
軍中聞將軍令不聞天子之詔居無何上至又不得入<lb/>
上乃使使持節詔將軍吾欲入營勞軍亞夫乃傳言開<lb/>
壁門天子按轡徐行至營亞夫持兵揖曰介胄之士不<lb/>
<pb n="KR3a0058_WYG_016-4b"/>
拜請以軍禮見天子為動改容式車使人稱謝皇帝敬<lb/>
勞軍成禮而去上曰嗟乎此真將軍矣曩者霸上棘門<lb/>
若兒戲耳其將固可襲而虜也至於亞夫可得而犯邪<lb/>
稱善者久之月餘匈奴逺塞漢兵罷乃拜亞夫為中尉<lb/>
孝景帝二年吳楚等七國皆反初文帝戒太子曰即有<lb/>
緩急周亞夫真可任將兵及七國反上乃拜亞夫為太<lb/>
尉將三十六將軍往擊吳楚凡三月皆破滅<lb/>
三年以亞夫為丞相其後上廢栗太子亞夫爭之不能<lb/>
<pb n="KR3a0058_WYG_016-5a"/>
得上由此疏之<lb/>
竇太后言皇后兄信可侯上與丞相議亞夫曰髙皇帝<lb/>
約非劉氏不王非有功不侯今信雖皇后兄無功侯之<lb/>
非約也帝默然止其後匈奴王徐盧等六人降帝欲侯<lb/>
之以勸後亞夫曰彼背其主降陛下陛下侯之何以責<lb/>
人臣不能守節者乎帝曰丞相議不可用乃悉封徐盧<lb/>
等為列侯亞夫因謝病免<lb/>
後元年帝居禁中召亞夫賜食獨置大胾無切肉又不<lb/>
<pb n="KR3a0058_WYG_016-5b"/>
置箸亞夫心不平顧謂尚食取箸上視而笑曰此非不<lb/>
足君所乎亞夫免冠謝因趨出上目送之曰此鞅鞅非<lb/>
少主臣俄以事下吏獄吏以反誣之亞夫不食死<lb/>
　　臣按人之度量相去豈不逺哉方亞夫之軍細栁<lb/>
　　也持軍之嚴雖人主無所屈文帝乃以是知之曰<lb/>
　　緩急真可將也其後作相因事數諌積忤上心景<lb/>
　　帝以是疑之曰鞅鞅非少主臣也細栁之事倘在<lb/>
　　孝景時則亞夫必以傲上誅尚何兵之可將使其<lb/>
<pb n="KR3a0058_WYG_016-6a"/>
　　得相文帝盡忠論諌則必以社稷臣目之二帝之<lb/>
　　度量相去不同如此其所以然者文帝不以拂巳<lb/>
　　為忤景帝專以適巳為悦故也故人君欲真知臣<lb/>
　　下之賢否其必自去私意始<lb/>
漢武帝末以霍光為大司馬大將軍金日磾為車騎將<lb/>
軍上官桀為左將軍受遺詔輔少主是為昭帝又以桑<lb/>
𢎞羊為御史大夫其後桀父子與光爭權燕王旦自以<lb/>
帝兄不得立常懐怨望及𢎞羊建造酒𣙜鹽鐵為國興<lb/>
<pb n="KR3a0058_WYG_016-6b"/>
利伐其功欲其子弟得官亦怨恨光於是桀等皆與旦<lb/>
通謀且詐令人為燕王上書言光出都肄郎羽林<hi>肄試也郎</hi>
<hi>羽林者宿衛之士都肄猶言大閱也</hi>道上稱䟆<hi>道路也天子出稱警入稱䟆此言光僭</hi>又擅<lb/>
調益幕府校尉<hi>調益謂增置也校尉幕府之屬也</hi>光專權自恣疑有非<lb/>
常臣旦願入宿衛察姦變候司光出沐日奏之<hi>司與伺通用出</hi>
<hi>沐謂休沐也</hi>桀欲從中下其事𢎞羊當與諸大臣共執退光<lb/>
書奏帝不肯下明旦光聞之不入上問大將軍安在桀<lb/>
對曰以燕王告其罪故不敢入有詔召大將軍光入免<lb/>
<pb n="KR3a0058_WYG_016-7a"/>
冠頓首謝上曰將軍冠朕知是書詐也將軍無罪光曰<lb/>
陛下何以知之上曰將軍之廣明都郎近耳<hi>廣明地名都郎即前</hi>
<hi>都試郎羽林也</hi>調校尉以來未能十日燕王何以得知<hi>言燕去京師逺</hi>
<hi>十日内亊燕王何由便知</hi>且將軍為非不須校尉<hi>言將軍大權在手若欲為非不須增</hi>
<hi>置校尉方可舉亊也</hi>時帝年十四尚書左右皆驚而上書者果亡<lb/>
<hi>亡謂逃亡也</hi>捕之甚急桀等懼白上小事不足遂<hi>謂不須窮竟也</hi>上<lb/>
不聴後桀黨有譛光者上輒怒曰大將軍忠臣先帝所<lb/>
屬以輔朕身敢有毁者坐之自是桀等不敢復言<lb/>
<pb n="KR3a0058_WYG_016-7b"/>
　唐李徳裕論曰人君之徳莫大於至明至明以照姦<lb/>
　則百邪不能蔽矣漢昭帝是也周成王有慚徳矣成<lb/>
　王聞管蔡流言使周公狼䟦而東所謂執狐疑之心<lb/>
　來讒賊之口使昭帝得伊吕之佐則成康不足侔矣<lb/>
　　臣按武帝託孤於霍光善矣而又參之以上官桀<lb/>
　　桑𢎞羊是知人之明有愧於髙帝也桀等皆姦邪<lb/>
　　嗜利之徒外交藩王而内結貴主非昭帝天性夙<lb/>
　　成能知光為忠臣而保持之使桀等得志其禍可<lb/>
<pb n="KR3a0058_WYG_016-8a"/>
　　勝言哉是昭帝知人之明反過於孝武也然孝武<lb/>
　　不立燕廣陵<hi>燕王旦廣陵王胥</hi>而立昭帝是明於知子不<lb/>
　　屬田千秋輩而屬霍光是明於知臣而乃失之桀<lb/>
　　等者桀以諂進𢎞羊以利合故也傳曰播糠眯目<lb/>
　　天地為之易位故人君必先正其心不為諂惑不<lb/>
　　為利動然後可以辨羣臣之邪正矣<lb/>
唐明皇之在蜀也<hi>天寶十四載安禄山反明皇幸蜀</hi>給事中裴士淹以<lb/>
辯學得幸時肅宗在鳳翔毎命宰相輒啓聞及房琯為<lb/>
<pb n="KR3a0058_WYG_016-8b"/>
將帝曰非破賊才也若姚崇在賊不足滅至宋璟曰彼<lb/>
賣直以取名爾因厯評十餘人皆當至李林甫曰是子<lb/>
妬賢疾能無與比者士淹曰陛下誠知之何任之久帝<lb/>
默不應<lb/>
　　臣按明皇之為人也異哉以為闇邪則其評房琯<lb/>
　　評姚崇評李林甫何其言之當也以為明邪則其<lb/>
　　評宋璟抑何言之戾也璟之忠誠端亮為開元輔<lb/>
　　相第一帝乃以賣直取名目之蓋璟以直道事君<lb/>
<pb n="KR3a0058_WYG_016-9a"/>
　　屢拂上意故一斥不復用至是猶有餘怒焉若林<lb/>
　　甫之妬賢疾能帝非不知者而乃用之終其身由<lb/>
　　璟不茍合林甫茍合故也然則人主一有好同惡<lb/>
　　異之心則私意行而賢否亂雖有英明之資卒蹈<lb/>
　　闇謬之失如明皇者豈可不戒也哉<lb/>
唐徳宗時濠泗觀察使杜兼惡幕僚李藩誣奏藩摇動<lb/>
軍情上大怒召詣長安望見藩儀度安雅乃曰此豈為<lb/>
惡者邪擢祕書郎<hi>藩後亊憲宗為元和賢相</hi>
<pb n="KR3a0058_WYG_016-9b"/>
　　臣按徳宗知人之明最為所短故於盧杞則不覺<lb/>
　　其姦邪於姜公輔則疑其賣直李晟之勲陸贄之<lb/>
　　忠則疎斥之擯廢之裴延齡之欺罔韋渠牟之躁<lb/>
　　劣則親信之寄任之以佞為忠以直為狂未有甚<lb/>
　　焉者也顧能於舉目之頃而識李藩蓋當是時未<lb/>
　　有私見之汨故也若盧杞姜公輔諸人則有愛惡<lb/>
　　之私焉故識鑒之昬明若是其異也傳曰公生明<lb/>
　　偏生闇使徳宗持心之平無所適莫常如李藩之<lb/>
<pb n="KR3a0058_WYG_016-10a"/>
　　時則於諸臣之邪正必不至易位矣後之人主可<lb/>
　　不戒諸<lb/>
憲宗元和中裴度平蔡還知政事程异皇甫鎛以言財<lb/>
利幸嘗論臣事君當勵善底公朕惡夫植黨者度曰君<lb/>
子小人以類而聚未有無徒者君子之徒同徳小人之<lb/>
徒同惡外似中實逺在陛下觀所行則辨帝曰言者大<lb/>
抵若是朕豈易辨之度退喜曰上以為難辨則易上以<lb/>
為易辨則難君子小人行判矣已而卒為异鎛所構出<lb/>
<pb n="KR3a0058_WYG_016-10b"/>
為河中節度使<lb/>
　　臣按憲宗剛明果斷能用忠謀不惑羣議以建中<lb/>
　　興之烈是豈不知人者蔡功旣成侈心遂熾於是<lb/>
　　正邪始易位矣由异鎛輩善於治財有以供其侈<lb/>
　　用故也傳曰利令智昬信哉不然則以裴度之堂<lb/>
　　堂忠節視异鎛輩之𤨏𤨏姦䛕雖不辨白黑者亦<lb/>
　　能知其為正邪之分也天資如憲宗猶以利欲掩<lb/>
　　其明是故人君不可無正心之學<lb/>
<pb n="KR3a0058_WYG_016-11a"/>
武宗即位以李徳裕為門下侍郎平章亊徳裕入謝言<lb/>
於上曰致理之要在於辨羣臣邪正二者勢不相容正<lb/>
人指邪人為邪邪人亦指正人為邪人主辨之甚難臣<lb/>
以為正人如松栢特立不倚邪人如藤蘿非附他物不<lb/>
能自起故正人一心事君而邪人競為朋黨先帝深知<lb/>
朋黨之患而所用皆朋黨之人良由執心不定故姦邪<lb/>
得乗間而入也<lb/>
　　臣按徳裕在文宗朝與李宗閔迭為宰相而徳裕<lb/>
<pb n="KR3a0058_WYG_016-11b"/>
　　卒為宗閔所傾以文宗不能辨邪正也及相武宗<lb/>
　　深陳二者之辨而武宗能聴之故徳裕得效其忠<lb/>
　　謀㑹昌之功㡬於元和由武宗能辨其邪正故也<lb/>
　　徳裕松栢藤蘿之辨此善喻也蓋正人以直道自<lb/>
　　將雖於人主猶無所容悦况肯他有依憑以進乎<lb/>
　　邪人以枉道求合故權臣用事則附權臣近習得<lb/>
　　志則附近習妃嬪有寵則附妃嬪卑猥鄙賤無所<lb/>
　　不至徳裕此言足以判正邪之情狀矣近世名臣<lb/>
<pb n="KR3a0058_WYG_016-12a"/>
　　張浚又推而廣之以為不私其身慨然以天下百<lb/>
　　姓為心此君子也謀求之計甚宻而天下百姓之<lb/>
　　利害我不顧焉此小人也志在於為道不求名而<lb/>
　　名自歸之此君子也志在於為利掠虛美邀浮譽<lb/>
　　此小人也其言之剛正不撓無所阿徇此君子也<lb/>
　　辭氣柔佞切切然伺候人主之意於眉目顔色之<lb/>
　　間此小人也樂道人之善惡稱人之惡此君子也<lb/>
　　人之有善必攻其所未至而掩之人之有過則欣<lb/>
<pb n="KR3a0058_WYG_016-12b"/>
　　喜自得如獲至寶旁引曲借必欲開陳於人主之<lb/>
　　前此小人也臣嘗以此而求之君子小人之分庶<lb/>
　　㡬其可以槩見矣臣謂人主欲知羣臣之邪正惟<lb/>
　　以徳裕浚之言參而考之則亦何難辨之有然徳<lb/>
　　裕所謂邪人競為朋黨獨不思君子其無同類矣<lb/>
　　乎或以朋黨議我矣必如裴度曰君子之徒同徳<lb/>
　　小人之徒同惡則為得之此徳裕之所以不及度<lb/>
　　也<lb/>
<pb n="KR3a0058_WYG_016-13a"/>
　　　　以上論帝王知人之事<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0058_WYG_016-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大學衍義卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷三十三</head> <lb/>
    <p>
<pb n="KR3a0058_WYG_033-1a"/>
欽定四庫全書<lb/>
　大學衍義卷三十三<lb/>
　　　　　　　　　　　　宋　真徳秀　撰<lb/>
　誠意正心之要二<lb/>
　　戒逸欲<lb/>
　　　荒淫之戒<lb/>
牧誓<hi>武王誓師牧野之辭</hi>王曰古人有言曰牝雞無晨<hi>牝雌也晨鳴晨也</hi>
牝雞之晨惟家之索<hi>索窮也</hi>今商王受惟婦言是用<hi>婦妲己也</hi>
<pb n="KR3a0058_WYG_033-1b"/>
昏棄厥肆祀弗答<hi>肆陳也答報也</hi>昏棄厥遺王父母弟不迪<hi>迪道</hi>
<hi>也</hi>乃惟四方之多罪逋逃是崇是長是信是使是以為<lb/>
大夫卿士俾暴虐于百姓以姦宄于商邑<lb/>
　　臣按列女傳受好酒淫樂不離妲己所舉者貴之<lb/>
　　所憎者誅之惟其言是用受之心既昏于色矣於<lb/>
　　是神祇當祀者不之祀昆弟當恤者不之恤而惟四<lb/>
　　方罪戾逋亡之人崇長信使俾之肆毒于民受病<lb/>
　　之本皆由昏之一字故武王兩言之<lb/>
<pb n="KR3a0058_WYG_033-2a"/>
詩谷風<hi>邶風篇名</hi>刺夫婦失道也衛人化其上淫於新昏而<lb/>
棄其舊室夫婦離絶國俗傷敗焉<hi>宣姜有寵而夷姜縊是以其民化之而谷風之詩作</hi>
静女<hi>同上</hi>刺時也衛君無道夫人無徳<lb/>
新䑓<hi>同上</hi>刺衛宣公也納伋之妻作新䑓于河上而要之國<lb/>
人惡之而作是詩<lb/>
二子乗舟思伋夀也衛宣公之二子爭相為死國人傷<lb/>
而思之<lb/>
　　臣按毛氏曰宣公為伋取齊女而美公奪之生夀<lb/>
<pb n="KR3a0058_WYG_033-2b"/>
　　與朔朔與其母愬伋於公令伋之齊使賊先待於<lb/>
　　隘而殺之夀知之以告伋使去之伋曰君命也不<lb/>
　　可以逃夀竊其節而先往賊殺之伋至曰君命殺<lb/>
　　我夀有何罪賊又殺之<lb/>
牆有茨<hi>鄘風篇名</hi>衛人刺其上也公子頑通乎君母國人疾<lb/>
之而不可道也<hi>宣公卒恵公幼其庻子頑通於惠公之母惠公之母即宣姜也</hi>
君子偕老<hi>同上</hi>刺衛夫人也夫人淫亂失事君子之道<hi>夫人</hi>
<hi>即宣姜也</hi>
<pb n="KR3a0058_WYG_033-3a"/>
桑中<hi>同上</hi>刺奔也衛之公室淫亂男女相奔至于世族在<lb/>
位相竊妻妾期於幽逺政散民流而不可止<lb/>
鶉之奔奔<hi>同上</hi>刺衛宣姜也衛人以為宣姜鶉鵲之不若也<lb/>
定之方中<hi>同上</hi>美衛文公也衛為狄所滅東徙渡河野<lb/>
處漕邑齊桓公攘戎狄而封之<lb/>
蝃蝀<hi>同上</hi>止奔也衛文公能以道化其民淫奔之耻國人<lb/>
不齒也<lb/>
氓<hi>衛風</hi>刺時也宣公之時禮義消亡淫風大行男女無别<lb/>
<pb n="KR3a0058_WYG_033-3b"/>
遂相奔誘華落色衰復相棄背<lb/>
　　臣按邶鄘衛詩分為三國其實皆衛也衛宣公奪<lb/>
　　其子伋之妻而為夫人於是新臺之刺靜女之刺<lb/>
　　相繼而作因讒殺子而二子乘舟之詩作夫婦<lb/>
　　失道國人化之而谷風桑中氓之詩作宣公卒而<lb/>
　　公子頑上烝于宣姜而牆茨偕老鶉奔之詩又作<lb/>
　　再世而至懿公卒為狄人所滅而文公立焉定之<lb/>
　　方中與蝃蝀之詩所由作也始未凡十餘詩而事<lb/>
<pb n="KR3a0058_WYG_033-4a"/>
　　之次第蓋如此新臺之一章曰燕婉之求籧篨不<lb/>
　　鮮二章曰燕婉之求得此戚施籧篨仰而不俯戚施俯<lb/>
　　而不仰皆惡疾之不能為人者也燕婉指伋而言<lb/>
　　謂其為人安且順也齊女之來本惟燕婉是求而<lb/>
　　乃得此惡疾之宣公宣公本無疾也以其行之惡<lb/>
　　故名之耳自是伋夀死而國俗敗子頑象之上烝<lb/>
　　君母衛君父子之行皆同於夷狄衛國之俗亦淪<lb/>
　　於夷狄安得夷狄之禍不乘之以作乎夫夷狄非<lb/>
<pb n="KR3a0058_WYG_033-4b"/>
　　能滅中國也以中國自為夷狄而後夷狄得以肆焉<lb/>
　　氣類之相感也求之古昔蓋莫不然原宣公之初<lb/>
　　亦溺於情欲而不能制爾安知其禍若是之烈哉<lb/>
　　然文公一興以道化民而淫奔之俗隨變信乎一<lb/>
　　國之事繫一人之本也牆茨一章曰中冓之言不<lb/>
　　可道也所可道也言之醜也二章曰不可詳也三<lb/>
　　章曰不可讀也蓋淫荒穢䙝汙人牙頰言之且不<lb/>
　　可况可詳之讀之乎夫言猶不可聖人乃著之於<lb/>
<pb n="KR3a0058_WYG_033-5a"/>
　　經何也善乎先儒楊時曰自古淫亂之君自謂宻<lb/>
　　於閨門之中世無得而知者故自肆而不反聖人<lb/>
　　所以著之於經使後世為惡者知雖閨中之言亦<lb/>
　　無隠而不彰也其為訓戒深矣故事國風之詩經<lb/>
　　筵不講先儒胡安國非之臣今列此於篇者欲明<lb/>
　　人君一以淫泆導其民則變華而狄一以道化迪<lb/>
　　其民則變狄而華其機猶反掌爾若陳株林澤陂<lb/>
　　等詩皆為淫昏而作其禍敗往往略同不能悉舉<lb/>
<pb n="KR3a0058_WYG_033-5b"/>
　　也<lb/>
晉獻公卜伐驪戎史蘇占之曰勝而不吉公不聽遂伐<lb/>
驪戎克之獲驪姬以歸有寵立以為夫人公飲大夫酒<lb/>
令司正實爵與史蘇曰飲而無肴<hi>肴俎實也</hi>夫驪戎之役汝<lb/>
曰勝而不吉故賞汝以爵罰汝以無肴勝國得妃吉孰<lb/>
大焉史蘇卒爵再拜稽首曰兆有之<hi>卦兆</hi>臣不敢蔽<hi>蔽掩也</hi>
蔽兆之紀<hi>紀法也</hi>失臣之官有二臯焉何以事君大罰將<lb/>
及不唯無肴抑君亦樂其吉而備其凶凶之無有備之<lb/>
<pb n="KR3a0058_WYG_033-6a"/>
何害若其有之備之為瘳<hi>瘳愈也</hi>臣之不信國之福也<hi>不信</hi>
<hi>卜不中也</hi>飲酒出史蘇告大夫曰夫有男戎必有女戎若晉<lb/>
以男戎勝戎戎亦必以女戎勝晉里克曰何如史蘇曰<lb/>
昔夏桀伐有施有施人以妹喜女焉<hi>以女進人曰女</hi>妹喜有寵<lb/>
於是與伊尹比而亡夏<hi>比猶合也</hi>殷辛伐有蘇有蘇以妲己<lb/>
女焉妲己有寵於是乎與膠鬲比而亡殷周幽王伐有<lb/>
褒有褒人以褒姒女焉褒姒有寵生伯服於是乎逐太<lb/>
子宜臼而立伯服太子出奔申申人召西戎以伐周周<lb/>
<pb n="KR3a0058_WYG_033-6b"/>
於是乎亡今晉寡徳而安俘女又增其寵雖當三季之<lb/>
王不亦可乎公以驪姬為夫人生奚齊其娣生卓子史<lb/>
蘇曰亂本生矣亂必自女戎三代皆然驪姬果作難<hi>事見</hi>
<hi>前</hi>
　　臣按史蘇曰有男戎必有女戎斯言也古今之至<lb/>
　　言也然謂妹喜與伊尹比妲己與膠鬲比何邪伊<lb/>
　　尹相湯伐桀者也妹喜敗桀之徳速桀之亡是亦<lb/>
　　伐之也伊尹伐於外妹喜伐於内故以比言之無<lb/>
<pb n="KR3a0058_WYG_033-7a"/>
　　妺喜之伐則無伊尹之伐矣妲己之比膠鬲亦然<lb/>
　　嗚呼人知有邉境之冦而不知有宫闈之冦堅甲<lb/>
　　利兵獸奔豕突者邉境之冦也冶容妖色狐媚蠱<lb/>
　　惑者宫闈之冦也邉境之冦擾吾於外膚革之疾<lb/>
　　也宫闈之冦賊吾於内腹心之災也理膚革之疾<lb/>
　　易而去腹心之災難臣故曰史蘇之言古今之至<lb/>
　　言也<lb/>
晉侯疾求醫於秦秦伯使醫和視之曰疾不可為也是<lb/>
<pb n="KR3a0058_WYG_033-7b"/>
謂近女室疾如蠱<hi>蠱惑也</hi>非鬼非食惑以䘮志良臣將死<lb/>
天命不佑公曰女不可近乎曰節之隂淫寒疾陽淫熱<lb/>
疾女陽物而晦時淫則生内熱惑蠱之疾今君不節不<lb/>
時能無及此乎出告趙孟趙孟曰誰當良臣對曰主是<lb/>
謂矣主相晉國無亂諸侯無闕可謂良矣和聞之國之大臣<lb/>
榮其寵禄有菑禍興而無改焉必受其咎今君至於淫以生<lb/>
疾將不能圗恤社稷禍孰大焉主不能禦<hi>禦止也</hi>吾是以云<lb/>
鄭子産如晉問疾<hi>子産鄭大夫名僑</hi>叔向問之<hi>叔向晉大夫</hi>子産曰僑聞<lb/>
<pb n="KR3a0058_WYG_033-8a"/>
之君子有四時朝以聽政晝以訪問夕以修令夜以安<lb/>
身於是節宣其氣勿使有所壅閉湫底以露其體<hi>露猶瘠也</hi>
茲心不爽<hi>爽明也</hi>而昏亂百度<hi>百度百為之法度</hi>今無乃壹之則<lb/>
生疾矣僑又聞之内官不及同姓<hi>内官謂嬪御也</hi>男女辨姓禮<lb/>
之大司也<hi>司主也</hi>今君内實有四姬焉<hi>姬晉姓也</hi>其無乃是也<lb/>
乎若由是二者弗可為也四姬有省猶可<hi>省減也</hi>無則必<lb/>
生疾也叔向曰善哉肸未之聞也<hi>肸叔向名</hi>
　　臣按醫和子産之論略相表裏夫陰根於陽故女<lb/>
<pb n="KR3a0058_WYG_033-8b"/>
　　為陽物人道以夕故曰晦時淫則生内熱惑蠱之<lb/>
　　疾以其陽物故生内熱以其晦時故生惑蠱此以<lb/>
　　隂陽之類言也要之心者一身之本衆疾之源淫<lb/>
　　於色則心為之荒惑其不生疾乎故子産曰茲心<lb/>
　　不爽而昏亂百度其論益精切矣然則醫和之責<lb/>
　　大臣何邪大臣之於君所以傅之徳義而保其身體<lb/>
　　者也求之於古惟周公為能以此自任故無逸之<lb/>
　　作丁寜告戒無淫于逸使成王永其天命後世知<lb/>
<pb n="KR3a0058_WYG_033-9a"/>
　　恤者鮮故以管仲而不能規六嬖之寵以趙武而<lb/>
　　不能救四姬之惑夫二人者非姦非慝徒以昧於<lb/>
　　大臣之職不能止君之淫猶不免責况以姦慝之<lb/>
　　心導君於淫者其罪可逃誅哉子産之所謂四時<lb/>
　　何也朝以聽政晝以訪問所以勞之也夕無所聽<lb/>
　　修令而已夜無所訪安身而已所以逸之也動靜<lb/>
　　有時勞逸有節疾焉從生觀安身之云則夜氣澄<lb/>
　　寂之時尤當自養為朝聽晝訪之地其可惑溺無<lb/>
<pb n="KR3a0058_WYG_033-9b"/>
　　節乎又况可以一之者乎一云者自蚤至夜惟欲<lb/>
　　是從也内官不及同姓若是則異姓固無損與曰<lb/>
　　此子産特因晉之有是故以規之爾妲己褒姒豈<lb/>
　　同姓邪昔人論色禍者矣子産醫和所論尤人主<lb/>
　　所當戒大臣所當任也故併著之<lb/>
漢成帝趙皇后既立後寵少衰而弟絶幸為昭儀居昭<lb/>
陽宫其中庭彤朱而殿上髤漆切皆銅沓冒黄金塗<hi>切門限也</hi>
<hi>千結反沓冒其限也</hi>白玉階<hi>陛/也</hi>壁帶<hi>壁上/横木</hi>往往為黄金釭<hi>音工</hi>函藍<lb/>
<pb n="KR3a0058_WYG_033-10a"/>
田璧明珠翠羽自後宫未嘗有焉姊弟要寵十餘年卒<lb/>
皆無子掖庭中御幸生子者輒死又飲藥傷墮者無數<lb/>
成帝素彊無疾暴崩民間歸罪昭儀皇太后詔雜治昭<lb/>
儀昭儀自殺先是有童謠曰燕燕尾涎涎張公子時相<lb/>
見木門倉琅桹燕飛來啄皇孫皇孫死燕啄矢成帝每<lb/>
微行出常與張放俱而稱富平侯家故曰張公子倉琅<lb/>
桹宫門銅鍰也<lb/>
　　臣按昭儀之始入也姿質穠粹見者嗟賞獨宣帝<lb/>
<pb n="KR3a0058_WYG_033-10b"/>
　　時披香博士淖方成<hi>北老宫嬪也為披香殿博士</hi>立帝後唾之<lb/>
　　曰此禍水也滅火必矣<hi>漢火徳也</hi>其事見司馬光通鑑<lb/>
　　云褒姒之亂史伯謂其生有龍漦之異檿弧箕服<lb/>
　　之祥<hi>國語</hi>語雖近怪然豔妻嬖女其非天地正氣所<lb/>
　　生也必矣禍水之說近是故併附焉<lb/>
唐𤣥宗貴妃楊氏始為夀王妃<hi>夀王瑁𤣥宗子也</hi>武惠妃薨後<lb/>
庭無當帝意者或言妃姿質天挺宜充掖庭遂召納禁<lb/>
中<hi>臣按此即新臺之比也𤣥宗於是無復人理矣</hi>異之即為自出妃意者丐籍<lb/>
<pb n="KR3a0058_WYG_033-11a"/>
女官號太真更為夀王聘韋昭訓女而太真得幸善歌<lb/>
舞邃曉音律智筭警頴迎意輒悟帝大恱遂專房宴宫<lb/>
中號娘子儀體與皇后等進册貴妃三姊皆美劭帝呼<lb/>
為姨封韓虢秦三國為夫人出入宫掖恩寵聲焰震天<lb/>
下臺省州縣奉請托奔走期㑹過詔勅四方獻餉結納<lb/>
門若市然他日妃以譴還第比中昃帝尚不御食笞怒<lb/>
左右高力士知帝㫖是夕請召妃還由是愈見寵妃每<lb/>
從游幸乘馬則力士授轡䇿凡充錦繡官及冶瑑金玉<lb/>
<pb n="KR3a0058_WYG_033-11b"/>
者大抵千人奉須索奇服秘玩變化若神四方爭為怪<lb/>
珍入貢動駭耳目妃嗜荔枝必欲生致之乃置騎傳送<lb/>
走數千里味未變已至京師每十月帝幸華清宫五宅<lb/>
車騎皆從家别為隊一色俄五家隊合爛若萬花川谷<lb/>
成錦繡國忠導以劒南旗節遺鈿隨舄瑟瑟璣琲狼藉于<lb/>
道香聞數十里初安禄山有邉功帝寵之詔與諸姨約<lb/>
為兄弟而禄山母事妃來朝必宴饑結歡<hi>妃嘗養禄山為兒令宫人</hi>
<hi>以綵輿舁之帝聞賜妃洗兒錢禄山在禁中或通夕不出頗有醜聲聞于外帝不禁也</hi>及禄山反<lb/>
<pb n="KR3a0058_WYG_033-12a"/>
以誅國忠為名且指言妃及諸姨罪帝欲以皇太子撫<lb/>
軍禪位諸楊大懼哭于庭國忠入白妃妃銜塊請死帝<lb/>
意沮乃止及西辛至馬嵬陳𤣥禮等以天下計誅國忠已<lb/>
死軍不解帝遣力士問故曰禍本尚在帝不得已與妃<lb/>
訣引而去縊路祠下裏尸以紫茵瘞道側<lb/>
　史臣歐陽脩曰嗚呼女子之禍於人也甚矣唐自高<lb/>
　祖至于中宗再罹女禍<hi>謂武韋二后也</hi>唐祚既絶而復續中<lb/>
　宗不免其身韋氏遂以族𤣥宗親平其亂可以為鍳<lb/>
<pb n="KR3a0058_WYG_033-12b"/>
　矣而又敗於女子方勵精政事開元之際幾至太平<lb/>
　何其盛也及侈心一動窮天下之欲不足為其樂而<lb/>
　溺其所甚愛忘其所可戒至於竄身失國而不悔考<lb/>
　其始終之異至於如此可不謹哉可不謹哉<lb/>
　胡寅曰天子之尊威制四海而不能庇一婦人何也<lb/>
　怨之所集禍之所起也明皇昏於楊妃凡十年以王<lb/>
　鉷為色役使併責三十年租庸歲供額外錢帛百億<lb/>
　以供宫中宴賜則毒遍天下矣楊國忠以踈族進薦<lb/>
<pb n="KR3a0058_WYG_033-13a"/>
　鮮于仲通帥劒南䘮師二十萬人大開邊患則毒又<lb/>
　深於西南矣五楊請托府縣峻於制勅則毒又遍於<lb/>
　畿甸矣貴妃私於禄山以至反叛則毒又甚於兩河<lb/>
　矣一人三失怨豈在明猶當圖其所不見者況怨塞<lb/>
　宇宙獨以貴妃一家之故夫何為猶憚其斃也自非<lb/>
　陳𤣥禮等勸以速殺則禍必及身矣<lb/>
　　臣按後世淫泆之主溺於衽席之愛以召亂者衆<lb/>
　　矣而漢飛燕唐太真最其著者焉傳曰夫有尤物<lb/>
<pb n="KR3a0058_WYG_033-13b"/>
　　足以移人茍非徳義則必有禍成帝明皇當承平<lb/>
　　富庶之餘而忘持盈守成之戒志念所營惟在聲<lb/>
　　色而尤物出妖姿蕩目狡謀鉥心二君流連荒縱<lb/>
　　自謂窮天下之樂而不知禍胎亂萌已伏於閨闥<lb/>
　　中故燕啄皇孫國嗣絶載舁禄兒反謀决曾未幾<lb/>
　　時而鼎祚移戚家兵塵暗宫闕矣色之為禍慘於<lb/>
　　鏌鎁而烈於燎原之火大抵如此可不戒哉可不<lb/>
　　懼哉<lb/>
<pb n="KR3a0058_WYG_033-14a"/>
唐莊宗既好俳優又知音能度曲其小字亞子又别為<lb/>
優名以自目曰李天下常身與俳優雜戲于庭伶人由<lb/>
此用事以至於亡莊宗嘗與羣優戲四顧而呼曰李天<lb/>
下李天下伶人敬新磨遽前批其頰莊宗失色羣伶亦<lb/>
大驚駭新磨對曰李天下者一人而已尚誰呼邪於是<lb/>
左右皆笑莊大喜賜與新磨甚厚時諸伶獨新磨尤善<lb/>
俳而不聞其他過惡其敗國亂政者有景進史彦瓊郭<lb/>
門高為最是時諸伶出入宫掖侮弄縉紳羣臣憤嫉莫<lb/>
<pb n="KR3a0058_WYG_033-14b"/>
敢出氣或反相附託以希恩倖四方藩鎮貨賂公行而<lb/>
景進最居中用事莊宗遣進等出訪民間事無大小皆<lb/>
以聞每遇奏事殿中左右皆屏退軍機國政皆與參决<lb/>
莊宗初入洛居唐故宫室而嬪御未備閹官希㫖多言<lb/>
宫中夜見鬼物相驚恐莊宗問所以<graphic n="KR1241" url="https://raw.githubusercontent.com/kanripo/KR-Gaiji/master/images/KR1241.png" mimeType="image/png"/>之者因曰故唐<lb/>
時後宫萬人今空宫多怪當實以人乃息莊宗欣然其<lb/>
後幸鄴乃遣進等採鄴美女千人以充後宫而進等縁<lb/>
以為姦軍士妻女因而逃逸者數千人郭門高名從謙<lb/>
<pb n="KR3a0058_WYG_033-15a"/>
門高其優名也雖以優進而嘗有軍功故以為從馬直<lb/>
指揮使從馬直蓋親軍也莊宗後因事戲之謂其教王<lb/>
温反從謙不自安謀亂莊宗以射踣左右皆奔走五坊<lb/>
人善友聚樂器而焚之傳曰君以此始必以此終莊宗<lb/>
好伶而弑於門高焚以樂器可不戒哉<lb/>
　　臣按歐陽修言莊宗百戰滅梁方其盛也舉天下<lb/>
　　豪傑莫能與之爭及其衰也數十伶人困之而身<lb/>
　　死國亡為天下笑臣謂倡優子女其同類者也故<lb/>
<pb n="KR3a0058_WYG_033-15b"/>
　　以附于女寵之後為世戒焉<lb/>
　　　　以上論荒淫之戒<lb/>
　<lb/>
　<lb/>
　<lb/>
　<lb/>
　<lb/>
　大學衍義卷三十三<lb/>
</p>
<p>
</p>
  </div>
</body>
</text>
</TEI>
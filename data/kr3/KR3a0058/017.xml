<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷十七</head> <lb/>
    <p>
<pb n="KR3a0058_WYG_017-1a"/>
欽定四庫全書<lb/>
　大學衍義卷十七<lb/>
　　　　　　　　　　　　宋　真徳秀　撰<lb/>
　格物致知之要二<lb/>
　　辨人材<lb/>
　　　姦雄竊國之術<lb/>
春秋傳晉魏絳曰<hi>晉國名魏絳晉大夫</hi>昔有夏之方衰也后羿自<lb/>
鉏遷于窮石<hi>后羿夏諸侯鉏及窮石皆地名</hi>因夏民以代夏政<hi>禹孫太康淫放</hi>
<pb n="KR3a0058_WYG_017-1b"/>
<hi>失國夏人立其弟仲康仲康亦㣲弱仲康卒子相立羿遂代相號曰有窮</hi>恃其射也<hi>羿善射</hi>不<lb/>
脩民事而淫于原獸<hi>淫放原野</hi>棄武羅伯困熊髠尨圉<hi>四子皆羿</hi>
<hi>之賢臣</hi>而用寒浞寒浞伯明氏之讒子弟也伯明后寒棄<lb/>
之夷羿收之<hi>夷氏</hi>信而使之以為已相浞行媚于内<hi>内宫人</hi>
而施賂于外愚弄其民而虞羿于田<hi>樂之以遊田</hi>樹之詐慝<lb/>
以取其國家外内咸服<hi>信浞詐</hi>羿猶不悛<hi>悛改也</hi>將歸自田<lb/>
家衆殺而烹之<hi>家衆寒浞之私黨也烹煮也殺羿而煮食之也</hi>浞因羿室<hi>就其妃妾</hi>
　　臣按自古姦臣欲盜其君之國非挾宫闈之助合<lb/>
<pb n="KR3a0058_WYG_017-2a"/>
　　左右之交則不能獨為故寒浞之相羿也行媚于<lb/>
　　内而施賂于外内外盤結無一發其姦者然後得<lb/>
　　以愚弄上下而恣其所欲為使羿無從禽之荒則<lb/>
　　兹心未惽猶有時而覺也故又虞羿于田使之馳<lb/>
　　騁弋獵以汨亂其精神顚倒其志慮於是詐慝之<lb/>
　　謀得立而取羿之國戕羿之身若反手然當有夏<lb/>
　　之時風俗淳質已有巧於篡盜如寒浞者况後世<lb/>
　　哉是以虞周君臣更相勑戒曰無逸㳺無躭樂以<lb/>
<pb n="KR3a0058_WYG_017-2b"/>
　　此為防後世猶有湛<hi>音耽</hi>于酒色而舉國授人如漢<lb/>
　　成帝者<lb/>
史記<hi>漢司馬遷所作</hi>齊世家<hi>齊世家紀齊國之事也</hi>田乞事齊景公為大<lb/>
夫其收賦稅於民以小斗受之其粟與民以大斗行隂<lb/>
徳於民而景公弗禁由此田氏得齊衆心宗族益彊晏<lb/>
子數諌公弗聴景公有寵姬生子荼景公病命其相國<lb/>
恵子髙昭子立荼為太子景公卒兩相立荼是為晏孺<lb/>
子田乞不說遂立景公他子陽生而殺晏孺子專齊政<lb/>
<pb n="KR3a0058_WYG_017-3a"/>
乞卒<hi>諡釐子</hi>子常立復脩釐子之政以大斗出貸以小斗<lb/>
收執其君簡公而弑之立簡公弟是為平公田常言於<lb/>
平公曰徳施人之所欲君其行之刑罰人之所惡臣請<lb/>
行之行之五年齊國之政皆歸田常常於是盡誅鮑晏<lb/>
監止<hi>鮑晏監三氏皆齊大家</hi>及公族之彊者而割齊自安平以東<lb/>
至琅琊<hi>安平琅琊皆邑名</hi>自為封邑封邑大於平公之所食常<lb/>
卒<hi>諡成子</hi>子盤立使其兄弟宗人盡為齊都邑大夫盤之<lb/>
孫田和乃遷其君康公於海上食一城以奉其先祀和<lb/>
<pb n="KR3a0058_WYG_017-3b"/>
立為齊侯<lb/>
　　臣按左氏傳載晏子對景公略曰陳氏雖無大徳<lb/>
　　而有施於民<hi>田氏本出於陳故又曰陳氏</hi>豆區釡鍾之數其取<lb/>
　　之公也薄其施之民也厚在公厚斂焉陳氏厚施<lb/>
　　焉民歸之矣後世若少惰陳氏而不亡則國非其<lb/>
　　國也公曰善哉是可若何對曰唯禮可以巳之在<lb/>
　　禮家施不及國大夫不收公利公曰善哉我不能<lb/>
　　矣史記所謂晏子諌而公不聴者此也方田氏之<lb/>
<pb n="KR3a0058_WYG_017-4a"/>
　　初不過以小惠市於國人而已使景公用晏子之<lb/>
　　言脩明君臣上下之禮使惠施出於上而下不得<lb/>
　　私利權歸於上而下不得擅則大分明而人心一<lb/>
　　雖百田氏其能竊國乎景公乃善之而不能用在<lb/>
　　公則厚斂焉田氏則厚施焉是驅其人而歸之也<lb/>
　　景公既沒於是田乞因主少國疑之際得以擅廢<lb/>
　　立之權而國之大柄在其掌握矣及田乞死而常<lb/>
　　代立旣專惠施以作福又專刑罰以作威於是弑<lb/>
<pb n="KR3a0058_WYG_017-4b"/>
　　君而人莫敢討世臣公族以次翦滅而人莫敢問<lb/>
　　越再世卒有齊國亦云晚矣易曰臣弑其君子弑<lb/>
　　其父非一朝一夕之故其所由來者漸矣由辨之<lb/>
　　不早辨也田氏之禍在景公世猶可為也及其旣<lb/>
　　久則不可為矣蓋其漸之不圗而早之不辨至於<lb/>
　　簒勢之已成孰得而遏之哉漢人有言權臣易世<lb/>
　　則危蓋言顓國之久則其權不可收其勢不可制<lb/>
　　必至於危也故田乞之後有田常遂以代齊季宿<lb/>
<pb n="KR3a0058_WYG_017-5a"/>
　　之後有意如亦以擅魯<hi>季武子名宿其子季平子名意如逐昭公</hi>至於<lb/>
　　鳳莽操丕之於漢<hi>王鳳專政厯五侯至從子莽簒位曹操專政至子丕簒位是為</hi>
　　<hi>魏文帝</hi>懿師昭炎之於魏<hi>司馬懿始專政其子師繼之師弟昭遂封晉王昭子</hi>
　　<hi>炎簒位是為武帝</hi>皆以其漸取之推原本末由其不早辨<lb/>
　　故爾然則人主其可一日失其操柄也哉<lb/>
秦昭王子安國君為太子安國君有子二十餘人其愛<lb/>
姬華陽夫人無子夏姬之子子楚為秦質子於趙趙不<lb/>
甚禮子楚子楚居處困不得志陽翟大賈吕不韋賈邯<lb/>
<pb n="KR3a0058_WYG_017-5b"/>
鄲見之曰此奇貨可居乃往見請以千金西㳺事安國<lb/>
君及華陽夫人立子為適嗣子楚曰必如君策請得分<lb/>
秦國與君共之不韋乃以五百金與子楚為進用結賔<lb/>
客復以五百金買奇物玩好自奉而西㳺秦求見華陽<lb/>
夫人姊而以其物獻華陽夫人因言子楚賢智結賓客<lb/>
徧天下常曰楚也以夫人為天日夜泣思太子及夫人<lb/>
夫人大喜不韋因使其姊說夫人請立子楚以為嗣安<lb/>
國君許之乃與夫人刻玉符約以為適嗣而請吕不韋<lb/>
<pb n="KR3a0058_WYG_017-6a"/>
傅之不韋取邯鄲諸姬絶好善舞者與居知有身子楚<lb/>
從不韋飲見而說之因起為夀請之不韋怒念已破家<lb/>
為子楚乃遂獻其姬姬自匿其身至大期時生子政子<lb/>
楚遂立姬為夫人昭王薨安國君立為王華陽夫人為<lb/>
王后子楚為太子秦王立三日薨諡孝文王子楚立是<lb/>
為莊襄王以不韋為丞相封文信侯莊襄王立三年薨<lb/>
太子政為王尊不韋為相國稱仲父秦王年少太后時<lb/>
時私竊通不韋後始皇帝壯不韋事發誅<lb/>
<pb n="KR3a0058_WYG_017-6b"/>
　　臣按吕不韋非直大賈蓋大盗也方其見子楚曰<lb/>
　　奇貨可居固料己之能使子楚得國又能移子楚<lb/>
　　之國為己之國矣其捐千金也非輕利也謂其利<lb/>
　　有百乎此也其獻姬也非能割己之欲也謂其所<lb/>
　　欲有萬乎此也史稱子楚之請姬也不韋怒旣不<lb/>
　　獲已與之夫不韋不出他姬而飲子楚而以娠者<lb/>
　　飲子楚固知其見而恱恱而請請而與之則異時<lb/>
　　得國者吾之子也其獻也所欲而非强也其怒也<lb/>
<pb n="KR3a0058_WYG_017-7a"/>
　　偽而非情也包藏深而布置逺非獨子楚不能察<lb/>
　　雖後之作史者猶莫之察也且孝文之立三日而<lb/>
　　薨莊襄之立三年而薨豈其偶然邪抑必有其故<lb/>
　　矣夫以不韋之智巧能使子楚外入超在内二十<lb/>
　　餘公子而得國安知其不能速二君之死而趣立<lb/>
　　其子乎子政立則嬴氏之國轉而吕氏有矣蓋自<lb/>
　　子楚之嗣至此不二十年而吕氏得國故先儒以<lb/>
　　謂始皇旣立伯翳之祀已絶史氏紀録宜曰後秦<lb/>
<pb n="KR3a0058_WYG_017-7b"/>
　　可也秦自孝公以至昭王國勢日益雄張嘗合五<lb/>
　　國之師百萬之衆攻之而不能克而不韋以一女<lb/>
　　子從容談笑奪其國於袵席之間故曰不韋非獨<lb/>
　　大賈蓋大盜也其後楚相黃歇亦先納李園之妹<lb/>
　　娠而獻之君生子為太子遂以黃代芉其竊國之<lb/>
　　術與不韋同然二人卒以是自族果何益㢤臣今<lb/>
　　列此於簒臣之篇者欲人君知姦臣用智之可畏<lb/>
　　謹毋以色而傾其國也噫<lb/>
<pb n="KR3a0058_WYG_017-8a"/>
漢王莽孝元皇后之弟子也莽羣兄弟皆乗時侈靡以<lb/>
輿馬聲色佚㳺相髙莽獨折節為㳟儉成帝封莽為新<lb/>
都侯遷騎都尉光禄大夫侍中宿衛謹勑爵位益尊節<lb/>
操益謙散輿馬衣裘振施賔客收贍名士交結將相卿<lb/>
大夫甚衆故在位更推薦之㳺者為之談說虛譽隆洽<lb/>
傾其諸父矣敢為激發之行處之不慙恧<hi>恧愧也</hi>後大司<lb/>
馬曲陽侯根薦莽自代上遂擢為大司馬莽旣㧞出同<lb/>
列繼四父而輔政<hi>鳳商立根四人皆為大司馬而莽之諸父也</hi>欲令名譽過<lb/>
<pb n="KR3a0058_WYG_017-8b"/>
前人遂聘諸賢良以為掾史賞賜邑錢盡以享士哀帝<lb/>
即位以爭傅太后稱尊號事遣就國<lb/>
　　臣按此莽飾偽釣名之始也然當是時豈必遽有<lb/>
　　簒志哉履霜之不戒則其漸必至於堅冰是以聖<lb/>
　　人畏諸<lb/>
哀帝崩無子太皇太后召莽拜為大司馬迎中山王為<lb/>
後是為平帝時年九歳太后臨朝稱制委政於莽莽以<lb/>
大司徒孔光名儒相三主太后所敬於是盛尊事光引<lb/>
<pb n="KR3a0058_WYG_017-9a"/>
光女壻甄邯為侍中諸哀帝外戚及大臣居位素所不<lb/>
說者莽皆傅致其罪<hi>傅讀曰附附益而引致之令入於罪</hi>為請奏令邯持<lb/>
與光光素畏謹不敢不上之莽白太后輒可其奏於是<lb/>
附順者㧞擢忤恨者誅滅王舜王邑為腹心甄豐甄邯<lb/>
主擊斷平晏領機事劉歆典文章孫建為爪牙莽色厲<lb/>
而言方<hi>外示勁厲之色而假為方直之言</hi>欲有所為微見風采黨與承<lb/>
其指意而顯奏之莽稽首涕泣固推遜焉上以惑太后<lb/>
下以示衆庶<lb/>
<pb n="KR3a0058_WYG_017-9b"/>
　　臣按此莽得權用事之始也故其情狀浸與昔異<lb/>
　　其推尊孔光以其有重名而易制也名重則可以<lb/>
　　欺天下易制則不妨巳之權而可以行己之志前<lb/>
　　則霍光之於蔡義後則伾文之於杜佑其術略同<lb/>
　　自色厲言方以下史氏所以狀莽之情態也孔子<lb/>
　　以色厲内荏為穿窬之盜蓋外為剛勁之色而中<lb/>
　　實陰柔所以欺世盜名也莽之竊國蓋用此術欲<lb/>
　　有所為㣲示風指及其得請則涕泣固辭姦偽至<lb/>
<pb n="KR3a0058_WYG_017-10a"/>
　　此雖明君未能遽察况易欺之母后與易惑之衆<lb/>
　　庶乎其潛移漢鼎宜矣<lb/>
始風益州令塞外蠻夷獻白雉莽白太后以白雉薦宗<lb/>
廟羣臣因奏莽功徳致周成白雉之瑞宜賜號安漢公<lb/>
莽上書讓不聴又固辭羣臣復上言宜以時加賞太后<lb/>
下詔益封莽二萬八千户為太傅賜安漢公於是莽為<lb/>
惶恐不得已而起受䇿又譲還益封爵邑<lb/>
　　臣按此莽居攝之漸也安漢之稱用周公故事也<lb/>
<pb n="KR3a0058_WYG_017-10b"/>
　　旣如周公之稱公亦可如周公之居攝矣<lb/>
莽欲專斷知太后厭政乃風公卿奏言太后不宜親省<lb/>
小事令太后下詔自今封爵乃以聞他事安漢公四輔<lb/>
平決權與人主侔矣<lb/>
　　臣按此莽奪國之漸也凢姦臣之欲奪國必先顓<lb/>
　　國顓則惟吾之所欲為雖奪人之國莫與爭者矣<lb/>
莽念中國已平唯四夷未有異乃遣使者齎金幣重賂<lb/>
匈奴單于使上書聞中國譏二名故名囊知牙斯今更<lb/>
<pb n="KR3a0058_WYG_017-11a"/>
名知慕從聖制所以誑耀媚事太后下至旁側長御其<lb/>
故萬端<hi>旁側長御謂太后宫中諸妾御也</hi>
　　臣按莽於元后為近親自足以得其意矣而猶必<lb/>
　　事旁側長御者此寒浞行媚於内之故智也姦賊<lb/>
　　之心所以彌縫上下者其宻如此<lb/>
莽旣尊重欲以女配帝為皇后以固其權奏言長秋宫<lb/>
未建請考論五經定娶禮正十二女之義以廣繼嗣博<lb/>
采二王後及周公孔子世列侯在長安者適子女<hi>適讀曰嫡</hi>
<pb n="KR3a0058_WYG_017-11b"/>
<hi>謂妻所生也</hi>事下有司上衆女名王氏女多在選中者莽恐<lb/>
其與己女爭即上言身無徳子材下不宜與衆女並采<lb/>
太后以為至誠乃下詔王氏女朕之外家其勿采庶民<lb/>
諸生郎吏以上守闕上書及公卿大夫咸言安漢公盛<lb/>
勲堂堂如此今當立后奈何廢公女願得公女為天下<lb/>
母莽遣長史以下分部曉止而上書者愈甚太后不得<lb/>
已聴采莽女莽復自白宜博選衆女公卿爭不宜采諸<lb/>
女以貳正統莽女遂立為后後又采伊尹周公稱號加<lb/>
<pb n="KR3a0058_WYG_017-12a"/>
莽為宰衡位上公<lb/>
　　臣按莽旣顓國柄又求為后父則其尊莫與匹矣<lb/>
　　然委蛇曲折備極姦偽之態若不得已而後受焉<lb/>
　　自是身為宰衡女配宸極朝廷宫省之權一出于<lb/>
　　已於奪國也何有其後曹操將簒漢亦殺伏后而立<lb/>
　　其女隋楊堅以后父而取後周之天下大抵類此<lb/>
是歳莽奏起明堂辟雍靈臺為學者築舍萬區徴天下<lb/>
通一藝以上皆詣公車網羅天下異能之士至者前後<lb/>
<pb n="KR3a0058_WYG_017-12b"/>
千數<lb/>
　　臣按莽將篡漢故為此以要譽於天下之士非真<lb/>
　　有意育材致賢為國家計也<lb/>
羣臣奏言宰衡位宜在諸侯王上詔曰可其議九錫之<lb/>
法遂加九命之錫<hi>九錫者車馬衣服樂懸朱户納陛虎賁鈇鉞弓矢秬鬯</hi>
　　臣按九錫者天子之禮也齊桓晉文有功於周室<lb/>
　　所錫者二三而已今莽備之是乃居攝即真之漸<lb/>
　　也其後人臣將簒者必先加此蓋皆用莽故事云<lb/>
<pb n="KR3a0058_WYG_017-13a"/>
莽先所白遣風俗使者八人還詐為郡國造歌謡頌功<lb/>
徳凡三萬言泉陵侯劉慶言周成王幼小稱孺子周公<lb/>
居攝今帝富於春秋宜令安漢公行天子事平帝崩<hi>莽酖</hi>
<hi>之也</hi>莽選宣帝𤣥孫中最幼子嬰年二歳託以卜相最吉<lb/>
是月前輝光謝囂奏武功長孟通浚井得白石有丹書<lb/>
文曰告安漢公莽為皇帝符命之起自此始莽使羣公<lb/>
以白太后曰莽非有他但欲稱攝以重其權塡服天下<lb/>
耳太后許之乃令居攝踐阼如周公故事明年改元居<lb/>
<pb n="KR3a0058_WYG_017-13b"/>
攝立嬰為皇太子號曰孺子後又稱符命即真天子位<lb/>
定有天下之號曰新云班固贊曰王莽始起外戚折節<lb/>
力行以要名譽及其居位輔政成哀之間勤勞國家動<lb/>
見稱述豈所謂色取仁而行違者邪莽旣不仁而有佞<lb/>
邪之材又乘四父厯世之權遭漢中㣲國統三絶而太<lb/>
后夀考為之宗主故得肆其姦慝以成簒竊之禍及其<lb/>
竊位南面處非所據顚覆之埶險於桀紂而莽晏然自<lb/>
以為黃虞復出也廼始恣睢奮其威詐滔天虐民窮凶<lb/>
<pb n="KR3a0058_WYG_017-14a"/>
極惡毒流諸夏亂延蠻貊自書傳所載亂臣賊子無道<lb/>
之人考其禍敗未有如莽之甚者也<lb/>
　　臣按班固所評可謂盡莽之情狀矣然嘗論之莽<lb/>
　　之姦偽固足以欺天罔人然使成帝不假外戚以<lb/>
　　政而元后不私外家以權則莽雖挾材任數方陳<lb/>
　　力奔走之不暇何惡之能為故莽之至此者成帝<lb/>
　　元后之罪也雖然豈獨莽哉前而田常後而操懿<lb/>
　　姦則姦矣使人主能愼履霜之戒而不失馭臣之<lb/>
<pb n="KR3a0058_WYG_017-14b"/>
　　柄則皆當時之能臣也嗚呼有天下者其可不防<lb/>
　　其漸<lb/>
　　　　以上論姦雄竊國之術臣按古今簒臣多矣<lb/>
　　　　而獨載此四人者以其姦謀詭計最巧且宻<lb/>
　　　　故也若曹操之簒漢則因討賊而顓兵柄司<lb/>
　　　　馬懿之簒魏則因受遺而盜國柄其後劉裕<lb/>
　　　　之簒晉也似操楊堅之簒周也似懿是數人<lb/>
　　　　者皆以虎豹之暴刼取神器其情狀為易知<lb/>
<pb n="KR3a0058_WYG_017-15a"/>
　　　　而此四人者其狡如兎其媚如狐其隂中人<lb/>
　　　　如鬼蜮其居膏肓之間如二豎子能使人主<lb/>
　　　　隂授以國而不知其情狀為難察臣故略其<lb/>
　　　　易知者而著其難察者欲有天下者開卷瞭<lb/>
　　　　然如見九鼎而識魑魅罔兩之形圗之於未<lb/>
　　　　然杜之於未兆庶乎竊國之姦不得而逞矣<lb/>
　　　　嗚呼艱哉<lb/>
　<lb/>
<pb n="KR3a0058_WYG_017-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大學衍義卷十七<lb/>
</p>
<p>
</p>
  </div>
</body>
</text>
</TEI>
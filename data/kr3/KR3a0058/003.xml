<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷三</head> <lb/>
    <p>
<pb n="KR3a0058_WYG_003-1a"/>
欽定四庫全書<lb/>
　大學衍義卷三<lb/>
　　　　　　　　　　　　宋　真德秀　撰<lb/>
　　帝王為學之本<lb/>
　　　商髙宗周成王之學<lb/>
書説命<hi>商書篇名説傅説也築于傅巖之野髙宗夢得之立之為相作説命三篇</hi>王曰來汝<lb/>
説台小子舊學于甘盤<hi>台予也小子高宗謙稱也甘盤商賢臣</hi>既乃遯于<lb/>
荒野入宅于河自河徂亳暨厥終罔顯<hi>遯隠也徂往也河亳皆地名暨</hi>
<pb n="KR3a0058_WYG_003-1b"/>
<hi>及也罔無也顯明也</hi>爾惟訓于朕志<hi>訓敎也</hi>若作酒醴爾惟麴糵若<lb/>
作和羮爾惟鹽梅爾交修予罔予棄予惟克邁乃訓<hi>邁行</hi>
<hi>也乃汝也</hi>説曰王人求多聞時惟建事<hi>建立也</hi>學于古訓乃有<lb/>
獲<hi>獲得也</hi>事不師古<hi>師法/也</hi>以克永世<hi>克能也/永長也</hi>匪説攸聞<hi>匪非</hi>
<hi>也</hi>惟學遜志務時敏<hi>遜謙抑也務専也敏速也</hi>厥脩乃來允懐于茲<lb/>
<hi>允信也懐念也兹此也</hi>道積于厥躬<hi>積聚也厥其/也躬身也</hi>惟斆學半<hi>斆敎也</hi>
念終始典于學<hi>典常也</hi>厥德修罔覺<hi>罔無也覺猶知也</hi>監于先王<lb/>
成憲<hi>監視也先王謂成湯憲法也</hi>其永無愆<hi>永長也愆過也</hi>惟説式克欽承<lb/>
<pb n="KR3a0058_WYG_003-2a"/>
<hi>式用也克能也欽敬也承奉也</hi>旁招俊乂<hi>旁廣也俊賢也乂謂有治人之才也</hi>列于庶位<lb/>
<hi>庶衆也位職也</hi>
　　臣按髙宗之為太子也學于甘盤學未大成而甘<lb/>
　　盤遯歸荒野自河而亳不知所終髙宗自失甘盤<lb/>
　　茫然無所于學既得傅説遂命之以續甘盤之業<lb/>
　　爾惟訓于朕志者望説以格心之事也酒非麴糵<lb/>
　　不成羮非鹽梅不和人君非賢者脩輔無以進其<lb/>
　　德汝交修我而無棄我我能行汝之敎高宗之望<lb/>
<pb n="KR3a0058_WYG_003-2b"/>
　　於説者如彼其切説其可忘言乎王人所以求多<lb/>
　　聞者是惟立事而已學必施於事然後為有用之<lb/>
　　學不然則所聞雖多果何為哉古訓者古先聖王<lb/>
　　之訓若書之典謨是也學必求之古訓然後有得<lb/>
　　若讀非聖之書其何益乎獲者得之于已也學必<lb/>
　　自得然後為功不然則道自道我自我猶未嘗學<lb/>
　　也人君行事當以古人為師若自任己意不師古<lb/>
　　昔而能長治乆安者無是理也于是又言為學之<lb/>
<pb n="KR3a0058_WYG_003-3a"/>
　　要惟在遜志時敏遜志者卑遜其心雖有如未嘗<lb/>
　　有也時敏者進修及時日新而又新也凡人之害<lb/>
　　干學者驕與怠而已驕則志盈善不可入怠則志<lb/>
　　惰功不可進遜則不驕敏則不怠所修之道自將<lb/>
　　源源而來如井之泉愈汲愈有矣夫人孰不知此<lb/>
　　然體之不誠則雖得易失惟信之深念之篤然後<lb/>
　　道積于厥功積猶積善之積今日造一理明日又<lb/>
　　造一理今日進一善明日又進一善持乆不替則<lb/>
<pb n="KR3a0058_WYG_003-3b"/>
　　道積于身身即道道即身渾然無間矣於是又言<lb/>
　　斆之與學各居其半我之所敎僅能半之髙宗於<lb/>
　　此尤當自力必也一念終始常在於學無少間斷<lb/>
　　然後德之所修有不知其然而然者曰終始不曰<lb/>
　　始終者學無止法也上言道之積下言德之修者<lb/>
　　以理言之是謂道以所得言之是謂德非有二也<lb/>
　　説論為學之方至矣猶慮髙宗未知所法則又勉<lb/>
　　之以成湯為法成湯既盛矣德猶恐其有慙過必<lb/>
<pb n="KR3a0058_WYG_003-4a"/>
　　改而不吝儻能視其成法安得有愆君德既修然<lb/>
　　後大臣可舉其職招賢能以列庶位説其敢不敬<lb/>
　　承乎學之一字前此未經見也高宗與説始言之<lb/>
　　遂開萬古聖學之源其功亦大矣哉<lb/>
敬之<hi>羣臣進戒成王之詩</hi>維予小子不聰敬止日就月將<hi>就成也將大也</hi>
學有緝熙于光明<hi>緝續也熙廣也</hi>佛時仔肩<hi>佛音弼輔也時是也仔任也肩負也</hi>
示我顯德行<lb/>
　　臣按成王即政之初羣臣進戒首以敬之敬之為<lb/>
<pb n="KR3a0058_WYG_003-4b"/>
　　言成王則謂予小子不聰而未能敬方期日有所<lb/>
　　就月有所將其道何由惟學而已葢學則有緝熙<lb/>
　　光明之功凡人之性本自光明大學所謂明德是<lb/>
　　也惟其學力弗繼是以本然之光明日以闇晦今<lb/>
　　當從事於學猶婦功之績接續而不已以廣吾本<lb/>
　　性之光明然輔弼吾使能當此負任則羣臣之責<lb/>
　　也願示我以顯明之德行使曉然知用力之方此<lb/>
　　成王慮學之難進故望于羣臣者如此德者行之<lb/>
<pb n="KR3a0058_WYG_003-5a"/>
　　本行者德之發成王之學惟欲充其性之光明進<lb/>
　　其身之德行豈後世務外者比哉<lb/>
　　　　以上叙商髙宗周成王之學臣按二君初非<lb/>
　　　　聖人之資惟其知學之本故能克己蹈道卒<lb/>
　　　　為商周令主後世未有及之者學之有功於<lb/>
　　　　人如此哉<lb/>
　　帝王為學之本<lb/>
　　　漢髙文武宣之學<lb/>
<pb n="KR3a0058_WYG_003-5b"/>
漢髙帝初定天下太中大夫陸賈時時前稱説詩書帝<lb/>
曰乃公居馬上得之<hi>乃公帝自稱也</hi>安事詩書賈曰馬上得之<lb/>
寧可以馬上治之乎文武竝用長乆之術也鄉使秦已<lb/>
并天下修仁義法先聖陛下安得而有之帝有慙色謂<lb/>
賈曰試為我著秦所以失天下吾所以得之者及古成<lb/>
敗之國賈乃祖述存亡之證凡著十二篇每奏一篇帝<lb/>
未嘗不稱善稱其書曰新語<lb/>
　先儒胡宏曰賈之對宜曰陛下之得天下非専馬上<lb/>
<pb n="KR3a0058_WYG_003-6a"/>
　之力也葢陛下本以寛大長者受懐王入闗之命為<lb/>
　天下除殘賊所過亡擄掠赦秦降王子嬰財物無所<lb/>
　取婦女無所幸約法三章父老唯恐陛下不為秦王<lb/>
　庶幾三代得天下之仁項王負約王陛下於蜀漢陛<lb/>
　下忍而就國用蕭何為相養其民以致賢人収用巴<lb/>
　蜀還定三秦項羽賊殺義帝陛下舉軍縞素告諸侯<lb/>
　而伐之庶幾三代取天下之義不齷齪自用多大略<lb/>
　得英雄心師張良任陳平將韓信庶幾堯舜禹湯文<lb/>
<pb n="KR3a0058_WYG_003-6b"/>
　武知人之明鎮撫百姓下令軍士不幸死者更為衣<lb/>
　衾棺歛轉送其家庶幾堯舜禹湯文武哀鰥寡恤孤<lb/>
　獨之政此數者陛下所以得天下也今天下已定願<lb/>
　陛下退叔孫通聘魯二生使與張良四皓及如臣者<lb/>
　共論所以承三代之宜定一代大典以幸天下以詔<lb/>
　萬世使陸賈有是對而漢祖用其言則必六宫有制<lb/>
　適庶有辨敎養子弟有法后夫人嬪婦各得其所矣<lb/>
　又安有戚夫人為人彘趙王如意淮陽王友梁王恢<lb/>
<pb n="KR3a0058_WYG_003-7a"/>
　之皆不得其死哉又安有審食其凟亂宫闈之醜而<lb/>
　吕氏至于族滅後世世有外戚之禍哉則必制國有<lb/>
　法荆王賈楚王交代王喜齊王肥不封數十縣而伏<lb/>
　羲神農黄帝堯舜禹湯文武及臯陶伊傅周吕之裔<lb/>
　得血食矣則必體貌大臣蕭相國不繫獄黥布陳豨<lb/>
　盧綰韓王信不背叛矣則必不襲秦故尊君抑臣而<lb/>
　朝廷之上制禮以道謙尊而光乾剛不亢臣道上行<lb/>
　致天也於交泰而大臣可以托天下委六尺之孤矣<lb/>
<pb n="KR3a0058_WYG_003-7b"/>
　則必封建諸侯藩垣屏翰根深蒂固難于傾拔可以<lb/>
　正中國四夷之分不至畏匈奴與之和親而手足倒<lb/>
　置矣則必復井田之制不至後世三十税一近於貊<lb/>
　道富者田連阡陌僭擬公侯而貧民寃苦失職矣則<lb/>
　必侍御僕從罔匪正人有疾病不枕宦者卧臨棄天<lb/>
　下公卿大夫受顧命婦寺不得與而大正其終矣<lb/>
　　臣按胡宏之論深中當時之失葢賈雖有修仁義<lb/>
　　法先聖之言而其所陳不過秦漢間事安能舉其<lb/>
<pb n="KR3a0058_WYG_003-8a"/>
　　君於帝王之隆哉此宏之所以深惜也<lb/>
漢文帝時賈誼為長沙王傅歲餘文帝思誼徵之<hi>徵召也</hi>
至入見上方受釐坐宣室<hi>釐福也宣室殿名</hi>上因感鬼神事而<lb/>
問鬼神之本誼具道所以然之故至夜半文帝前席<hi>古者</hi>
<hi>君臣皆席地而坐故坐乆相親則前席</hi>既罷曰吾乆不見賈生自以為過<lb/>
之今不及也<lb/>
　　臣按文帝之問賈誼及於鬼神之本鬼神者何隂<lb/>
　　陽造化之謂也帝之問及此其有意窮理之學乎<lb/>
<pb n="KR3a0058_WYG_003-8b"/>
　　誼具道所以然之故帝為之前席其必深有感於<lb/>
　　心矣惜史氏之不載也然鬼神之事至難言也在<lb/>
　　孔門惟季路問事鬼宰我問鬼神其他門人髙弟<lb/>
　　大抵問仁問孝問政而已葢幽明二致而其理一<lb/>
　　原知仁義則知隂陽能盡性則能至命誼之對亦<lb/>
　　嘗及此否邪厥後新垣平以詭詐進帝為之惑是<lb/>
　　未嘗知鬼神之情狀也帝有窮理之心而誼無造<lb/>
　　理之學故君德成就終有媿于古吁可惜哉<lb/>
<pb n="KR3a0058_WYG_003-9a"/>
武帝即位舉賢良文學之士制曰朕欲聞大道之要至<lb/>
論之極董仲舒對曰彊勉學問則聞見博而知益明彊<lb/>
勉行道則德日起而大有功<lb/>
　　臣按彊勉學問者致知之事也彊勉行道者力行<lb/>
　　之事也中庸曰博學之審問之慎思之明辨之篤<lb/>
　　行之學問思辨皆求以知之篤行則所以行之也<lb/>
　　又曰人一能之已百之人十能之已千之者彊勉<lb/>
　　之謂也仲舒之學葢有見於此而帝不能用也惜<lb/>
<pb n="KR3a0058_WYG_003-9b"/>
　　哉<lb/>
又曰曽子曰尊其所聞則髙明矣行其所知則光大矣<lb/>
髙明光大不在乎他在乎加之意而已願陛下設誠于<lb/>
内而致行之則三王何異哉<lb/>
　　臣按武帝之於道徒聞而不尊徒知而不行此其<lb/>
　　受病之本故仲舒箴之高明以智識言光大以事<lb/>
　　業言古之聖王有所聞則必尊不徒聞而已也有<lb/>
　　所知則必行不徒知而已也故充其智識則髙明<lb/>
<pb n="KR3a0058_WYG_003-10a"/>
　　見諸事業則光大由其有求道之誠故也使帝能<lb/>
　　用其言設誠于内而致行之不徒為聞道之名要<lb/>
　　必有履道之實則其所至詎可涯也哉<lb/>
又曰堯發乎諸侯舜興乎深山非一日而顯也葢有漸<lb/>
以致之言出於己不可塞也行發于身不可掩也言行<lb/>
君子之所以動天地故盡小者大謹微者著詩云惟此<lb/>
文王小心翼翼故堯兢兢日行其道而舜業業日致其<lb/>
孝善積而名顯德章而身尊積善在身猶長日加益而<lb/>
<pb n="KR3a0058_WYG_003-10b"/>
人不知也積惡在身猶火銷膏而人不見也<lb/>
　　臣按西漢儒者惟一仲舒其學純乎孔孟其致君<lb/>
　　亦必以堯舜葢自七篇之後未有及此者使帝置<lb/>
　　仲舒於左右承弼之地必能以二帝三王之道日<lb/>
　　陳於前繩愆糾繆格其非心安得有極意奢淫之<lb/>
　　失窮兵黷武之禍又安得惑邪臣之譛興巫蠱之<lb/>
　　獄而致父子隔絶闕庭流血之變哉故剟三策之<lb/>
　　言尤切者著于此以見武帝雖有志于學而實不<lb/>
<pb n="KR3a0058_WYG_003-11a"/>
　　知所以學為可惜也<lb/>
倪寛見武帝語經學上曰吾始以尚書為樸學弗好及<lb/>
聞寛語可觀乃從寛問一篇<lb/>
　　臣按典謨訓誥誓命之文凡百篇皆人主之軌範<lb/>
　　也武帝初以為樸學弗好既失之矣及聞寛説可<lb/>
　　觀又止從問一篇則是其弗好如故也然聖經之<lb/>
　　藴無窮隨其所入皆必有獲百篇之書無所不備<lb/>
　　使帝于其一篇果嘗深玩而服膺焉修己治人亦<lb/>
<pb n="KR3a0058_WYG_003-11b"/>
　　有餘用而帝之行事未見有一與書合者是亦徒<lb/>
　　問而已果何益哉<lb/>
武帝詔求能為韓嬰詩者徵蔡義上召見説詩甚悦之<lb/>
擢為光禄大夫給事中進授昭帝<lb/>
　　臣按武帝悦蔡義説詩既引以自近又使授其子<lb/>
　　意亦美矣然不知義之講説其果能有得詩人之<lb/>
　　指邪夫詩三百以闗雎為首重風化之源也而武<lb/>
　　帝之衛后以謳者進李夫人以倡進大本如此他<lb/>
<pb n="KR3a0058_WYG_003-12a"/>
　　可知矣故窮奢極欲則非鴛鴦之義重賦横歛則<lb/>
　　昧碩䑕之戒以天旱為乾封安有雲漢之恐懼用<lb/>
　　䜛言殺太子不監青蠅之罔極孔子曰誦詩三百<lb/>
　　不達于政雖多亦奚以為武帝近之矣<lb/>
宣武髙才好學年十八師受詩論語孝經<lb/>
元康元年詔曰朕不明六藝<hi>謂詩書禮樂易春秋也</hi>鬱於大道<hi>鬱不</hi>
<hi>明也大道謂先王之道</hi>是以隂陽風雨未時其博舉吏民厥身修<lb/>
正通文學明於先王之術宣究其意者各二人<hi>宣通也究窮也</hi>
<pb n="KR3a0058_WYG_003-12b"/>
孝元帝為太子柔仁好儒見上所用多文法吏以刑名<lb/>
繩下<hi>刑謂刑法名謂名家者流考核名實者也繩束也</hi>嘗侍燕從容言陛下持<lb/>
刑太深宜用儒生帝作色曰漢家自有制度本以霸王<lb/>
道雜之奈何純任德敎用周政乎且俗儒不達時宜好<lb/>
是古非今使人眩於名實不知所守何足委任乃歎曰<lb/>
亂我家者太子也<lb/>
　　臣按宣帝之詔以隂陽風雨之未時由其不明六<lb/>
　　藝闇於大道葢人君不明經不知道則無以正心<lb/>
<pb n="KR3a0058_WYG_003-13a"/>
　　而修身一念之不純一動之失中皆足以奸隂陽<lb/>
　　之和故洪範以雨暘燠寒風之時為肅乂哲謀聖<lb/>
　　之應五者之不時為狂僣豫急蒙之應人主之一<lb/>
　　心與天地相為流通而善惡吉凶之符甚于影響<lb/>
　　葢如此後世人主鮮或知者而帝獨知之可謂卓<lb/>
　　然有見矣然其所舉吏民之厥身修正通文學明<lb/>
　　先王之術者乃寂無聞焉夫正身明道之士誠世<lb/>
　　之所鮮有使帝果以誠求之豈無一二近似者出<lb/>
<pb n="KR3a0058_WYG_003-13b"/>
　　為帝用夷考當時惟一王吉粗欲建萬世之長策<lb/>
　　而舉明主於三代之隆帝已視為迂闊矣使子思<lb/>
　　孟子生乎其時皇皇于仁義而不汲汲于功利其<lb/>
　　與帝枘鑿將有甚焉者然則正身明道之士窺見<lb/>
　　此指其肯輕為帝出哉夫以德行仁者王以力假<lb/>
　　仁者霸其為道若白黒之異色清濁之異流不可<lb/>
　　雜也雜則黒與濁者終勝矣帝乃以霸王道雜為<lb/>
　　漢家之制度可乎且帝嘗受論語矣語曰道之以<lb/>
<pb n="KR3a0058_WYG_003-14a"/>
　　政齊之以刑民免而無耻道之以德齊之以禮有<lb/>
　　恥且格又曰子為政焉用殺則夫子之意是欲人<lb/>
　　君純任德敎也又嘗立書春秋于學官矣孔子定<lb/>
　　書紀文武成康之政為後世法而春秋尊王道黜<lb/>
　　霸術是夫子之意正欲人君純用周政也帝乃曰<lb/>
　　德敎不可任周政不可用則是論語不必受書春<lb/>
　　秋不必立也俗儒是古非今固不足用獨不當求<lb/>
　　真儒而用之乎以俗儒不達時宜而并儒之通世<lb/>
<pb n="KR3a0058_WYG_003-14b"/>
　　務者棄之是因噎而廢食也以髙材好學之君而<lb/>
　　擇術如此是以勵精為政雖能致一時之治而刑<lb/>
　　餘周召法律詩書卒不免基後來之禍惜哉<lb/>
　　　　以上叙漢髙文武宣之學<lb/>
　<lb/>
　<lb/>
　<lb/>
　大學衍義卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷三十五</head> <lb/>
    <p>
<pb n="KR3a0058_WYG_035-1a"/>
欽定四庫全書<lb/>
　大學衍義卷三十五<lb/>
　　　　　　　　　　　　宋　真德秀　撰<lb/>
　　脩身之要<lb/>
　　　謹言行<lb/>
易大傳子曰君子居其室出其言善則千里之外應之<lb/>
况其邇者乎居其室出其言不善則千里之外違之况<lb/>
其邇者乎言出乎身加乎民行發乎邇見乎遠言行君<lb/>
<pb n="KR3a0058_WYG_035-1b"/>
子之樞機<hi>樞門樞機弩牙</hi>樞機之發榮辱之主也言行君子之<lb/>
所以動天地也可不慎乎<lb/>
　　臣按孔子因中孚鳴鶴之爻而發明感應之理謂<lb/>
　　人君雖處宮庭而其言不可以不謹又推而廣之<lb/>
　　言行皆不可以不謹蓋鶴鳴子和由氣之相感上<lb/>
　　倡下應亦理之自然故言之善否出于一室之間<lb/>
　　而人之從違見于千里之外一言之出則為號令<lb/>
　　而百姓被之一行之著則為儀表而四方見之身<lb/>
<pb n="KR3a0058_WYG_035-2a"/>
　　之有言行猶户有樞弩有機啓閉張弛由此而出<lb/>
　　言行之發榮辱隨之其取喻也明矣猶懼人之易<lb/>
　　忽也則又曰言行君子之所以動天下也葢天地<lb/>
　　之大不可測識然一言一行之善感格之效捷於<lb/>
　　影響其可不謹乎或謂居室出言人誰聞之千里<lb/>
　　之外何由應之吁驪姬夜半之泣書之國語飛燕<lb/>
　　憤恚之辭筆之班書明皇妃子比翼連理之誓見<lb/>
　　之詩歌皆深宫無人私語宻約無不暴白于天下<lb/>
<pb n="KR3a0058_WYG_035-2b"/>
　　後世者此所以為㣲之顯誠之不可揜與為人主<lb/>
　　者其深戒之<lb/>
抑<hi>衛武公所作之詩名</hi>之五章曰慎爾出話敬爾威儀無不柔嘉<lb/>
白圭之玷<hi>玷缺也</hi>尚可磨也斯言之玷不可為也六章曰<lb/>
無易由言<hi>易輕也</hi>無曰茍矣莫捫朕舌<hi>捫持也</hi>言不可逝矣<lb/>
<hi>逝往也</hi>
　　臣按此衛武公自警之詩曰爾者皆自斥之辭話<lb/>
　　言之謹威儀之敬皆人主脩身之至要柔者欲其<lb/>
<pb n="KR3a0058_WYG_035-3a"/>
　　順而非巧言以為柔也嘉者欲其善而非令色以<lb/>
　　為嘉也白圭至寶茍有玷缺尚可磨而平之斯言<lb/>
　　之出一有玷缺則不可復為矣言之不可不謹也<lb/>
　　如是故又曰無易由言欲其不輕易也無曰茍矣<lb/>
　　欲其不茍且也言出于口誰能持吾之舌者既形<lb/>
　　之言則不可追之于往此武公所以嚴于自飭也<lb/>
　　南容三復白圭孔子稱之又嘗告其門人曰駟不<lb/>
　　及舌嗚呼可不戒與<lb/>
<pb n="KR3a0058_WYG_035-3b"/>
子曰君子欲訥於言而敏於行<lb/>
　　臣按言欲其謹於出故曰訥行欲其勇於為故曰<lb/>
　　敏<lb/>
子貢問君子子曰先行其言而後從之<lb/>
　　臣按行先於言則其言有實未行先言則其言難<lb/>
　　踐故聖人戒之<lb/>
子曰君子耻其言而過其行<lb/>
　　臣按言欲其不浮於行行欲其有餘於言此雖戒<lb/>
<pb n="KR3a0058_WYG_035-4a"/>
　　學者之辭然自人君言之則漢之文帝退然淵黙<lb/>
　　而寛仁恭儉之徳為三代以後賢主之最行勝其<lb/>
　　言也武帝雄辯駿發見于制詔者燦然可觀然以<lb/>
　　多欲之故卒不能施仁義是言浮于行也後之人<lb/>
　　主宜知所法戒云<lb/>
子張問行子曰言忠信行篤敬雖蠻貊之邦行矣言不<lb/>
忠信行不篤敬雖州里行乎哉立則見其參於前也在<lb/>
輿則見其倚于衡也夫然後行子張書諸紳<lb/>
<pb n="KR3a0058_WYG_035-4b"/>
　　臣按子張問行者欲行其道於天下也孔子則曰<lb/>
　　言茍忠信行茍篤敬雖蠻貊可以行如言不忠信<lb/>
　　行不篤敬雖州里亦不可行忠信合而言之即誠<lb/>
　　也篤敬者誠於敬也蓋地無逺近同此一理人無<lb/>
　　夷夏同此一心未有誠敬而人不心服者也未有<lb/>
　　不誠不敬而能使人心服者也故言之與行必誠<lb/>
　　必敬無一念之舎無一息之違立則見其參列於<lb/>
　　前在車則見其依倚於衡涵養操存之熟心與理<lb/>
<pb n="KR3a0058_WYG_035-5a"/>
　　一故其形見如此若是將何往而不行子張欲行<lb/>
　　之天下而孔子敎以反之一身是雖為學者言然<lb/>
　　人君之道亦不外乎此古昔帝王能使四夷咸賓<lb/>
　　者其誠敬有以感之也後世人君道不行於妻子<lb/>
　　者以其不誠不敬故也聖人之言上下俱通大抵<lb/>
　　若此豈獨學者所宜書紳佩服之哉<lb/>
玉藻<hi>禮記篇名</hi>天子動則左史書之言則右史書之<lb/>
　　臣按古者建官皆所以約飭人君之身使之心正<lb/>
<pb n="KR3a0058_WYG_035-5b"/>
　　意誠而無言動之失也故一動則左史書之一言<lb/>
　　則右史書之事為春秋言為尚書其來尚矣今郎<lb/>
　　舎人之設乃其遺制又許直前論奏以正救于未<lb/>
　　形之先制雖不盡古而意則猶古也必擇其人以<lb/>
　　舉厥職使於人主言動無不得書則庶乎其有儆<lb/>
　　矣<lb/>
緇衣子曰君子道人以言而禁人以行<hi>禁猶謹也</hi>故言必慮<lb/>
其所終而行必稽其所敝則民謹於言而慎于行<lb/>
<pb n="KR3a0058_WYG_035-6a"/>
　　臣按道人以言者謂以言辭命令開導而誘掖之<lb/>
　　也然言可以導人之善而不能禁人之不善其必<lb/>
　　以行乎葢天下之理有諸已而後可責諸人無諸<lb/>
　　已而後可以非諸人已無不善之行雖不禁人人<lb/>
　　自從之已有不善之行雖欲禁人人必違之故空<lb/>
　　言不可以禁人惟實行乃足以禁人也夫言出于<lb/>
　　口至易也然不慮其所終則一言之過貽患將不<lb/>
　　勝救行出于身亦至易也然不稽其所敝則一行<lb/>
<pb n="KR3a0058_WYG_035-6b"/>
　　之差流禍或至於無窮不善者固不足言善矣而<lb/>
　　慮之不深稽之不逺未有不反而為不善者也老<lb/>
　　莊非善言乎其終為浮虚之害夷惠非善行乎其<lb/>
　　弊有隘不恭之失况尊居人上言行所闗安危自<lb/>
　　出故必謹之審之而不敢茍則民亦從其化而不<lb/>
　　茍於言行矣慮終稽弊之言尤人主所宜知故錄<lb/>
　　焉<lb/>
漢董仲舒告武帝曰言出於已不可塞也行發于身不<lb/>
<pb n="KR3a0058_WYG_035-7a"/>
可掩也言行治之大者君子之所以動天地也故盡小<lb/>
者大慎㣲者著<hi>全文見帝王之學</hi>
　　臣按為善之道未有不自細㣲始其不善亦未有<lb/>
　　不自細㣲積故舜禹君臣一則曰幾二則曰幾後<lb/>
　　世人主或昧乎此是以滔天之禍或濫觴於片言<lb/>
　　累世之患或推輪於跬<hi>音犬蘂反半步也</hi>步可不戒哉<lb/>
　　　　以上論謹言行<lb/>
　　　正威儀<lb/>
<pb n="KR3a0058_WYG_035-7b"/>
成王命召公畢公相康王曰思夫人自亂于威儀爾無<lb/>
以釗冒貢于非㡬<hi>釗康王名冒妄也貢進也非是非之非幾㣲也</hi>
　　臣按吕祖謙曰斯言也葢成王平日至親至切之<lb/>
　　學至是始發其秘也周公精㣲之傳成王得之將<lb/>
　　終乃以示羣臣孔子精㣲之傳曾子得之將終乃<lb/>
　　以示孟敬子皆近在于威儀容貎顔色辭色之間<lb/>
　　然則周孔豈惟同道其用功之次第品目亦莫不<lb/>
　　同也人受天地之中以生是以有動作威儀之則<lb/>
<pb n="KR3a0058_WYG_035-8a"/>
　　蓋莫非天命也躁輕縱緩自踰其則特人自亂之<lb/>
　　耳天秩何嘗亂哉曰思夫人自亂于威儀遡其語<lb/>
　　意之深長可見其觀之逺也威儀失則豈惟形于<lb/>
　　事見于行然後當戒一俯一仰毫釐之間即非天<lb/>
　　命己有進于非之幾矣曰爾無以釗冒貢于非幾<lb/>
　　味其告語之嚴宻可見其精㣲之察也用力于聖<lb/>
　　學者其可不從事斯語乎臣謂威儀者内心之表<lb/>
　　也内心正則威儀之形于外者亦正此善之幾也<lb/>
<pb n="KR3a0058_WYG_035-8b"/>
　　内心不正則威儀之形於外者亦不正此惡之幾<lb/>
　　也非之幾猶言惡之幾也祖謙以為告語之嚴宻<lb/>
　　豈不然哉<lb/>
抑之首章曰抑抑威儀惟徳之隅<hi>抑宻也隅角也</hi>二章曰敬慎<lb/>
威儀維民之則<hi>則法也</hi>五章曰敬爾威儀無不柔嘉<hi>柔安也嘉</hi>
<hi>善也</hi>八章曰淑慎爾止<hi>止容/止也</hi>不愆于儀<hi>愆過/也</hi>不僣不賊<hi>僣差</hi>
<hi>也賊者凶暴之謂</hi>鮮不為則九章曰温温㳟人維徳之基<lb/>
　　臣按此衛武公自警之詩也十有二章之中言及<lb/>
<pb n="KR3a0058_WYG_035-9a"/>
　　威儀者凢五六抑抑云者宻而又宻也觀威儀之<lb/>
　　嚴宻則可知其徳之嚴宻猶見隅角之方正可知<lb/>
　　其宫庭之方正也有諸中必形于外其可揜也哉<lb/>
　　民視儀而動聽倡而應者也上能敬慎其威儀則<lb/>
　　可以為民之法矣上能淑慎其容止不愆于儀形<lb/>
　　無僣差無暴亂則民鮮不以為法矣温者和易之<lb/>
　　意築室者以基為固脩身者以敬為先故此温温<lb/>
　　恭謹之人有立徳之基也首章曰徳之隅此章曰<lb/>
<pb n="KR3a0058_WYG_035-9b"/>
　　徳之基熟味其辭武公作聖之功於是焉在其可<lb/>
　　忽哉<lb/>
衛侯在楚北宫文子<hi>衛大夫</hi>見令尹圍之威儀<hi>楚圍公子</hi>言於<lb/>
衛侯曰令尹其將不免詩云敬慎威儀維民之則令尹<lb/>
無威儀民無則焉民所不則以在民上不可以終公曰<lb/>
善哉何謂威儀對曰有威而可畏謂之威有儀而可象<lb/>
謂之儀君有君之威儀其臣畏而愛之則而象之故能<lb/>
有其國家令聞長世臣有臣之威儀其下畏而愛之則<lb/>
<pb n="KR3a0058_WYG_035-10a"/>
而象之故能守其官職保族宜家順是以下皆如是是<lb/>
以上下能相固也衛詩曰威儀棣棣<hi>富而閑習貎</hi>言君臣上<lb/>
下父子兄弟内外大小皆有威儀也周詩曰朋友攸攝<lb/>
攝以威儀言朋友之道必相敎訓以威儀也故君子在<lb/>
位可畏施舎可愛進退可度周旋可則容止可觀作事<lb/>
可法徳行可象聲氣可樂動作有文言語有章以臨其<lb/>
下謂之有威儀也<lb/>
　　臣按自古之論威儀未有若北宫文子之備者有<lb/>
<pb n="KR3a0058_WYG_035-10b"/>
　　威而可畏之謂威威非徒事嚴猛而已正衣冠尊<lb/>
　　瞻視儼然人望而畏之夫是之謂威儀非徒事容<lb/>
　　飾而已動容周旋莫不中禮夫是之謂儀然君有<lb/>
　　君之威儀臣有臣之威儀梁襄王君也望之而不<lb/>
　　似君非君之威儀也令尹圍臣也見之而似君非<lb/>
　　臣之威儀也當是時令尹圍專楚國之政有簒奪<lb/>
　　之心焉故形諸威儀必有僣偪于上者故北宫文<lb/>
　　子知其不終也未幾以簒得國果不能終當春秋<lb/>
<pb n="KR3a0058_WYG_035-11a"/>
　　之世聖學之傳未泯名卿大夫率以威儀觀人晉<lb/>
　　侯受玉惰<hi>惠公</hi>内史過曰不敬則禮不行禮不行則<lb/>
　　上下昏何以長世而晉侯果失國成子受脤<hi>音蜃祭肉</hi>
　　<hi>也</hi>於社不敬<hi>肅公</hi>劉康公曰成子惰棄其命矣而成<lb/>
　　子果卒于行葢威儀者徳之表也徳有敬嫚形諸<lb/>
　　外者亦然故君子因其外以覘<hi>音癡亷反</hi>其中見其容<lb/>
　　止而知其福禍也自在位可畏以下凡十言所謂<lb/>
　　動容周旋中禮者非盛徳積于中安能有此為人<lb/>
<pb n="KR3a0058_WYG_035-11b"/>
　　君者其亦勉諸<lb/>
劉康公曰民受天地之中以生是以有動作禮義威儀<lb/>
之則以定命也能者養之以福不能者敗以取禍<lb/>
　　臣按人之動作威儀非可以强為也天地有自然<lb/>
　　之中而人得之以生故動作有動作之則禮義有<lb/>
　　禮義之則威儀有威儀之則皆天命一定而不可<lb/>
　　違者也能循其則者順天地之命者也故曰養之<lb/>
　　以福不能循其則者逆天地之命者也故曰敗以<lb/>
<pb n="KR3a0058_WYG_035-12a"/>
　　取禍然所謂能與不能者豈有他哉亦曰敬與不<lb/>
　　敬而已矣<lb/>
曾子曰君子所貴乎道者三動容貌斯逺暴慢矣<hi>暴慢謂容</hi>
<hi>貌之麤暴慢易也</hi>正顔色斯近信矣<hi>信實也</hi>出辭氣斯逺鄙倍矣<lb/>
<hi>鄙倍謂辭氣之鄙俗悖戾也</hi>籩豆之事則有司存<lb/>
　　臣按此曾子垂没之言也道無精粗之間然君子<lb/>
　　必以躬行為本故所貴者三動容貌斯逺暴慢者<lb/>
　　持敬之有素也正顔色斯近信者存誠之有素也<lb/>
<pb n="KR3a0058_WYG_035-12b"/>
　　出辭氣斯逺鄙倍者涵養之有素也此曾子平生<lb/>
　　積學之效故於此以告孟敬子焉三者脩身之要<lb/>
　　為政之本君子之所當貴若籩豆禮文之事則有<lb/>
　　司存此敎人省躬務本之意也<lb/>
玉藻足容重<hi>舉欲遲</hi>手容恭<hi>髙且/正</hi>目容端<hi>不睇/視</hi>口容止<hi>不妄</hi>
<hi>動</hi>聲容静<hi>不噦/咳</hi>頭容直<hi>不傾/顧</hi>氣容肅<hi>似不/息</hi>立容徳<hi>似有所得</hi>
　朱熹曰自足容重以下皆敬之目也<lb/>
漢成帝即位丞相匡衡上書曰聖主之自為動靜周旋<lb/>
<pb n="KR3a0058_WYG_035-13a"/>
奉天承親臨朝享臣物有節文以章人倫蓋欽翼祗栗<lb/>
事夭之容也温恭敬遜承親之禮也正躬嚴恪臨衆之<lb/>
儀也嘉惠和説饗下之顔也舉錯動作物遵其儀故形<lb/>
為仁義動為法則諸侯正月朝覲天子天子惟道徳昭<lb/>
穆穆以示之<hi>昭明也穆穆者天子之容</hi>又觀以禮樂饗醴迺歸故萬<lb/>
國莫不獲賜祉福䝉化而成俗今正月初幸路寢臨朝<lb/>
賀置酒以饗萬方傳曰君子慎始願陛下留神動静之<lb/>
節使羣下得望盛徳休光以立基楨天下幸甚上敬納<lb/>
<pb n="KR3a0058_WYG_035-13b"/>
其言<lb/>
　　臣按匡衡之所以告成帝者善矣帝亦臨朝淵默<lb/>
　　尊嚴若神史氏稱其有穆穆天子之容然湛于酒<lb/>
　　色不知主敬以立其本則所謂威儀者亦徒矯飾<lb/>
　　於外而已非所謂動容周旋中禮盛徳之至也然<lb/>
　　衡之言實天下之名言也故錄焉<lb/>
　<lb/>
　大學衍義卷三十五<lb/>
</p>
<p>
</p>
  </div>
</body>
</text>
</TEI>
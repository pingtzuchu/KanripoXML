<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷四十三</head> <lb/>
    <p>
<pb n="KR3a0058_WYG_043-1a"/>
欽定四庫全書<lb/>
　大學衍義卷四十三<lb/>
　　　　　　　　　　　　宋　真徳秀　撰<lb/>
　齊家之要<lb/>
　　教戚屬<lb/>
　　　外家謙謹之福<lb/>
漢文帝竇后兄長君弟廣國字少君聞后立上書自陳<lb/>
后言帝召見問之具言其故於是竇后持之而泣厚賜<lb/>
<pb n="KR3a0058_WYG_043-1b"/>
之家於長安絳侯<hi>周勃</hi>灌将軍<hi>嬰</hi>等曰吾屬不死命乃且<lb/>
縣<hi>恐其後擅權則将相大臣當被害</hi>此兩人所出㣲不可不為擇師傅<lb/>
又復放吕氏大事也<hi>放與倣同</hi>於是乃選長者之有節行者<lb/>
與居長君少君由此為退讓君子不敢以富貴驕人後<lb/>
景帝立皇后為皇太后乃封廣國為章武侯長君先死<lb/>
封其子彭祖為南皮侯<lb/>
　　臣按竇長君少君故貧賤也一旦以椒房故驟居<lb/>
　　富貴常人之情鮮有不驕且侈者而當時大臣如<lb/>
<pb n="KR3a0058_WYG_043-2a"/>
　　絳灌者乃能為擇師傅使長者之有節行者與居<lb/>
　　於是二人卒為退遜君子豈非教之力哉史稱景<lb/>
　　帝立乃封廣國等為侯則在文帝時蓋未嘗封也<lb/>
　　文帝之不私后戚如此豈不足為後世法哉<lb/>
史丹以父任為中庶子侍從十餘年元帝即位為駙馬<lb/>
都尉侍中出常驂乗甚有寵上以丹舊臣皇考外屬親<lb/>
信之詔丹䕶太子家是時傅昭儀子定陶共王有材藝子<lb/>
母俱愛幸而太子頗有失母王皇后無寵建昭之後元<lb/>
<pb n="KR3a0058_WYG_043-2b"/>
帝被疾不親政事留好音樂或置鼙殿下天子自臨軒<lb/>
楹上隤銅丸以擿鼓聲中嚴鼔之節後宫及左右知音<lb/>
者莫能為而定陶王亦能之上數稱其材丹進曰凡所<lb/>
謂材者敏而好學温故知新皇太子是也若乃噐人於<lb/>
絲竹鼓鼙之間則是陳恵李㣲髙於匡衡可相國也<hi>陳恵</hi>
<hi>李㣲當時知音者匡衡元帝相也</hi>於是上黙然而笑其後中山哀王薨<lb/>
太子前弔哀王者帝之少弟與太子遊學相長大上望<lb/>
見太子感念哀王悲不能自止太子既至前不哀上大<lb/>
<pb n="KR3a0058_WYG_043-3a"/>
恨曰安有人不慈仁而可奉宗廟為民父母者乎上以<lb/>
責誚丹丹免冠謝上曰臣誠見陛下哀痛中山王至以<lb/>
感損向者太子當進見臣竊戒屬毋涕泣感傷陛下罪<lb/>
迺在臣當死上以為然意迺觧丹之輔相皆此類也竟<lb/>
寜元年上寢疾傅昭儀及定陶王常在左右而皇后太<lb/>
子希得進見上疾稍侵意忽忽不平數問尚書以景帝<lb/>
時立膠東王故事<hi>景帝廢太子榮為臨江王立膠東王為太子</hi>丹以親宻臣<lb/>
得侍視疾候上間獨寢時丹直入卧内頓首伏青蒲上<lb/>
<pb n="KR3a0058_WYG_043-3b"/>
<hi>以青規地曰青蒲非皇后不得至此</hi>涕泣言曰皇太子以適長立積十餘<lb/>
年名號繫於百姓天下莫不歸心臣子見定陶王雅素<lb/>
愛幸今者道路流言以為太子有揺動之議審若此公<lb/>
卿以下必以死爭不奉詔臣願先賜死以示羣臣天子<lb/>
素仁不忍見丹涕泣言又切至上意大感喟然太息曰<lb/>
吾日困劣而太子兩王幼少意中戀戀亦何不念乎然<lb/>
無有此議且皇后謹慎先帝又愛太子吾豈可違指駙<lb/>
馬都尉安所受此語丹即却頓首曰愚臣妄聞罪當死<lb/>
<pb n="KR3a0058_WYG_043-4a"/>
上因納謂丹曰吾病寖加恐不能自還善輔導太子毋<lb/>
違我意丹嘘唏而起太子由是遂為嗣矣丹為人足知<lb/>
<hi>音智</hi>愷悌愛人貌若儻蕩不備<hi>儻蕩謂疎放也</hi>然心甚謹宻故尤<lb/>
得信於上<lb/>
𫝊喜哀帝祖母定陶傅太后從父弟少好學問有志行<lb/>
哀帝即位以喜為衛尉遷右将軍傅太后始與政事喜<lb/>
數諫之由是傅太后不欲令喜輔政賜黄金百斤上将<lb/>
軍印綬以光祿大夫養病大司空何武尚書令唐林皆<lb/>
<pb n="KR3a0058_WYG_043-4b"/>
上書言喜行義修潔忠誠愛國内輔之臣也今以寢病<lb/>
一旦遣歸衆庶失望皆曰傅氏賢子以議論不合於定<lb/>
陶太后故退百僚莫不為國恨之忠臣社稷之衛魯以<lb/>
季友治亂楚以子玉輕重魏以無忌折衝百萬之衆不<lb/>
如一賢喜立於朝陛下之光輝傅氏之廢興也上亦自<lb/>
重之明年拜喜為大司馬封髙武侯丁傅驕奢皆嫉喜<lb/>
之恭儉又傅太后欲求稱尊號<hi>哀帝以定陶王子入繼為成帝後而傅太后者定陶</hi>
<hi>王之母也故事稱定陶太后不得稱帝太后今傅太后欲稱之非禮也</hi>喜與丞相孔光大<lb/>
<pb n="KR3a0058_WYG_043-5a"/>
司空師丹共執正議<hi>言不當尊帝太后也</hi>傅太后大怒先免師丹<lb/>
以感動喜喜終不順後數月遂䇿免喜傅太后又自詔<lb/>
丞相御史遣喜還國後欲免喜侯上不聼平帝即位王<lb/>
莽用事免傅氏官爵歸故郡下詔曰髙武侯喜姿性端<lb/>
慤議論忠直雖與故定陶太后有屬終不順指從邪介<lb/>
然守節以故斥逐就國𫝊不云乎嵗寒然後知松栢之<lb/>
後彫也其還喜長安位特進奉朝請後遣就國以夀<lb/>
終<lb/>
<pb n="KR3a0058_WYG_043-5b"/>
　班固賛曰史丹父子相繼髙以重厚位至三公丹之<lb/>
　輔道副主掩惡揚善傅㑹善意雖宿儒逹士無以加<lb/>
　焉及其厯房闥入卧内推至誠犯顔色動寤萬乗轉<lb/>
　移大謀卒成太子安母后之位無言不讐終獲忠貞<lb/>
　之報傅喜守節不傾亦蒙後凋之賞<lb/>
　　臣按二人皆賢戚也而傅喜之所立尤難蓋喜與<lb/>
　　傅太后為近屬常人之情孰不私其親者而太后<lb/>
　　欲與政事則爭之欲稱尊號則又爭之寜獲怒太<lb/>
<pb n="KR3a0058_WYG_043-6a"/>
　　后被斥逐之譴不肯違公議取阿附之譏其後王<lb/>
　　氏得權追治前事丁傅之家皆罹患害惟喜獨全<lb/>
　　且受褒賞豈非守正之福哉<lb/>
樊宏世祖之舅<hi>世祖光武也</hi>世祖即位拜光祿大夫位特進<lb/>
次三公封夀張侯宏為人謙柔畏慎不求茍進常戒其<lb/>
子曰富貴盈溢未有能終者吾非不喜榮勢者天道惡<lb/>
盈而好謙前世貴戚皆明戒也保身全已豈不樂哉每<lb/>
當朝㑹輒迎期先到俯伏待事帝聞之常勅騶騎臨朝<lb/>
<pb n="KR3a0058_WYG_043-6b"/>
乃告宏所上便宜及言得失輒手自書寫毁削草本公<lb/>
朝訪逮不敢衆對宗族染其化未嘗犯法以病困車駕<lb/>
臨視問所欲言宏頓首自陳無功享食大國誠恐子孫<lb/>
不能保全厚恩令臣魂神慙負黄泉願還夀張食小鄉<lb/>
亭帝悲傷其言竟不許二十七年卒遺令薄𦵏一無所<lb/>
用以為棺柩一藏不宜復見如有腐敗傷孝子之心使<lb/>
與夫人同墳異藏帝善其令以示百官因曰今不順夀<lb/>
張侯意無以彰其徳且吾萬嵗之後欲以為式賜錢千<lb/>
<pb n="KR3a0058_WYG_043-7a"/>
萬布萬匹諡為恭侯帝悼宏不已復封少子茂為平望<lb/>
侯<lb/>
子儵謹約有父風事後母至孝及母卒哀思過禮毁病<lb/>
不自支世祖常遣中黄門朝暮送饘粥建武中禁網尚<lb/>
闊諸王既長各招引賔客以儵外戚爭遣致之而儵清<lb/>
静自保無所交結及沛王輔事發貴戚子弟多見收捕<lb/>
儵以不豫得免其後弟鮪為子賞求楚王英女敬鄉公<lb/>
主儵聞而止之曰建武時吾家並受榮寵一宗五侯時<lb/>
<pb n="KR3a0058_WYG_043-7b"/>
特進一言<hi>特進宏也</hi>女可以配王男可以尚主但以貴寵過<lb/>
盛即有禍患故不為也且爾一子奈何棄之於楚乎鮪<lb/>
不從其後楚事發覺楚王英以謀反誅顯宗追念儵謹<lb/>
恪又聞其止鮪婚事故其諸子得不坐焉<lb/>
隂興光武光烈皇后母弟也建武二年守期門僕射典<lb/>
将武騎從征伐平定郡國興每從出入常操持小蓋障<lb/>
翳風雨躬履塗泥率先期門光武所幸之處輒出入清<lb/>
宫甚見親宻雖好施接賓然門無侠客與同郡張宗上<lb/>
<pb n="KR3a0058_WYG_043-8a"/>
谷鮮于裒不相好知其有用猶稱所長而達之友人張<lb/>
紀杜禽與興厚善以為華而少實但私之以財終不為<lb/>
言是以世稱其忠平第宅茍完裁蔽風雨九年遷侍中<lb/>
賜爵闗内侯帝後召興欲封之置印綬於前興固讓曰<lb/>
臣未有先登陷陣之功而一家數人並蒙爵土令天下<lb/>
觖<hi>音决</hi>望誠為盈溢帝嘉興之讓不奪其志貴人問其故<lb/>
<hi>貴人時未為后</hi>興曰貴人不讀書記邪亢龍有悔夫外戚家苦<lb/>
不知謙退嫁女欲配侯王取女盼睨公主愚心實不安<lb/>
<pb n="KR3a0058_WYG_043-8b"/>
也富貴有極人心知足夸奢益為觀聴所譏貴人感其<lb/>
言深自降挹卒不為宗親求位十九年拜衛尉輔導皇<lb/>
太子明年夏帝疾甚以興領侍中受顧命於雲䑓廣室<lb/>
㑹疾瘳召見興欲以代呉漢為大司馬興叩頭流涕固<lb/>
讓曰臣不敢惜身誠虧損聖徳不可苟冒至誠發中感<lb/>
動左右帝遂聴之二十三年卒興素與從兄嵩不相能<lb/>
然敬其威重興疾病帝親臨問以政事及羣臣能否興<lb/>
頓首曰臣愚不足以知人然伏見議郎席廣謁者隂嵩<lb/>
<pb n="KR3a0058_WYG_043-9a"/>
並經行明深踰於公卿後帝思其言遂擢廣為光祿勲<lb/>
嵩為中郎将監羽林十餘年以謹勅見幸顯宗即位詔<lb/>
曰故侍中衛尉闗内侯興典領禁兵從平天下當以軍<lb/>
功顯受封爵又諸舅比例應蒙恩澤興皆固讓安乎里<lb/>
巷輔導朕躬有周昌之直在家仁孝有曽閔之行不幸<lb/>
早卒朕甚傷之賢者子孫宜加優異其以汝南之鮦陽<lb/>
封興子慶為鮦陽侯慶弟博為强隠侯博弟員丹並為<lb/>
郎慶推田宅財物悉與丹員帝以慶義讓擢為黄門侍郎<lb/>
<pb n="KR3a0058_WYG_043-9b"/>
隂識光烈皇后之前母兄也建武元年封隂鄉侯二年<lb/>
以征伐軍功増封叩頭讓曰天下初定將帥有功者衆<lb/>
臣託屬掖庭仍加爵邑不可以示天下帝甚美之及顯<lb/>
宗立為皇太子以識守執金吾輔導東宫帝每廵郡國<lb/>
識常留鎮守京師入雖極言正議及與賔客語未嘗及<lb/>
國事帝敬重之常指識以敇戒貴戚激厲左右焉<lb/>
　　臣按樊隂二氏皆漢中興外戚而能以忠謹自持<lb/>
　　全其寵祿宏之言曰富貴盈溢未有能終興之言<lb/>
<pb n="KR3a0058_WYG_043-10a"/>
　　曰富貴有極人當知足皆可為後世戚里之法臣<lb/>
　　故表而出之<lb/>
唐呉溆章敬皇后弟也<hi>章敬肅宗后</hi>徳宗時為金吾大將軍<lb/>
朱泚反據長安盧杞白志貞言於上曰臣觀朱泚心迹<lb/>
必不至大逆願擇大臣入京師宣慰以察之上問從臣<lb/>
皆畏憚莫敢行溆獨請行上說溆退而告人曰食其祿<lb/>
而違其難何以為臣吾幸託肺腑非不知徃必死但舉<lb/>
朝無蹈難之臣使聖情慊慊耳遂奉詔詣泚泚謀反已<lb/>
<pb n="KR3a0058_WYG_043-10b"/>
決陽受詔館溆客省尋殺之<lb/>
　　臣按呉溆可謂知君臣之義矣自昔外戚未聞以<lb/>
　　死狥其國者而溆能之賢矣哉<lb/>
穆宗疾大漸命太子監國宦者請郭太后臨朝稱制<hi>后憲</hi>
<hi>宗正妃</hi>太后曰昔武氏稱制㡬覆社稷吾家世守忠義<hi>太后</hi>
<hi>汾陽王子儀之孫也</hi>非武氏之比也太子雖少但得賢宰相輔之<lb/>
卿等勿預朝政何患國家不安自古豈有女子為天下<lb/>
主而能致唐虞之理乎取制書手裂之太后兄太常卿<lb/>
<pb n="KR3a0058_WYG_043-11a"/>
釗聞有是議宻上牋曰若果徇其請臣請先率諸子納<lb/>
官爵歸田里太后泣曰祖考之慶鍾於吾兄<lb/>
　　臣按以房闈而干大政以戚里而豫朝權非國家<lb/>
　　令典也故懿安太后不肯徇内臣之欲以臨朝而<lb/>
　　郭釗亦有納官爵歸田里之請其賢於人逺矣哉<lb/>
　　　　以上論外家謙謹之福<lb/>
　　教戚屬<lb/>
　　　外家驕恣之禍<lb/>
<pb n="KR3a0058_WYG_043-11b"/>
漢宣帝甘露三年太子所幸司馬良娣死太子悲恚不<lb/>
樂帝乃令皇后擇後宫家人子可以娯侍太子者得元<lb/>
城王政君送太子宫政君故繡衣御史賀之孫女也是<lb/>
嵗生成帝於甲館畫堂為世適皇孫帝愛之自名曰驁<lb/>
字大孫元帝初元元年立太子驁為皇太子竟寜元年<lb/>
五月帝崩六月己未太子即皇帝位以元舅侍中衛尉<lb/>
陽平侯王鳳為大司馬大將軍領尚書事<hi>領尚書事今之宰相職也</hi>
　　臣按此王氏用事之始也<lb/>
<pb n="KR3a0058_WYG_043-12a"/>
成帝建始元年春正月封舅諸吏光祿大夫闗内侯王<lb/>
崇為安成侯賜舅譚商立根逢時爵闗内侯夏四月黄<lb/>
霧四塞詔博問公卿大夫無有所諱諫大夫楊興博士<lb/>
駟勝等對皆以為隂盛侵陽之氣也髙祖之約非功臣<lb/>
不侯今太后諸弟皆以無功為侯外戚未甞有也故天<lb/>
為見異於是大将軍鳳懼上書乞骸骨辭職上優詔不<lb/>
許<lb/>
　　臣按是時王氏之權雖寖盛而權未専也故諸舅<lb/>
<pb n="KR3a0058_WYG_043-12b"/>
　　無功而侯楊興猶能言之<lb/>
三年上専欲委任王鳳八月䇿免車騎将軍許嘉以特<lb/>
進侯就朝位四年夏上悉召前所舉直言之士詣白虎<lb/>
殿對䇿是時上委政王鳳議者多歸咎焉谷永知鳳方<lb/>
見柄用隂欲自託乃曰方今四夷賓服皆為臣妾北無<lb/>
薫粥冒頓之患南無趙佗吕嘉之難三垂晏然靡有兵<lb/>
革之警諸侯大者乃食數縣漢吏制其權柄不得有為<lb/>
無呉楚燕梁之勢百官盤互親疏相錯骨肉大臣有申<lb/>
<pb n="KR3a0058_WYG_043-13a"/>
伯之忠洞洞屬屬小心畏忌無重合安陽博陸之亂三<lb/>
者無毛髪之辜竊恐陛下舍昭昭之白過忽天地之明<lb/>
戒聴晻昧之瞽說歸咎乎無辜倚異乎政事重失天心<lb/>
不可之大者也上擢永為光祿大夫<lb/>
　　臣按是時王氏之權浸専故已有隂自附託如谷<lb/>
　　永者<lb/>
河平二年六月上悉封諸舅王譚為平阿侯商為成都<lb/>
侯立為紅陽侯根為曲陽侯逢時為髙平侯五人同日<lb/>
<pb n="KR3a0058_WYG_043-13b"/>
封世謂之五侯<lb/>
三年劉向以王氏權位太盛而上方嚮詩書古文向乃<lb/>
因尚書洪範集合上古以來厯春秋六國至秦漢符瑞<lb/>
災異之記推迹行事運傳禍福著其占騐比類相從各<lb/>
有條目凡十一篇號曰洪範五行傳論奏之天子心知<lb/>
向忠精故為鳳兄弟起此論也然終不能奪王氏權<lb/>
　　臣按王氏權位至此益専雖劉向言之天子亦知<lb/>
　　之而終不能剪其權者不可奪也易曰履霜堅氷<lb/>
<pb n="KR3a0058_WYG_043-14a"/>
　　隂始凝也馴致其道至堅氷也隂之始凝猶可為<lb/>
　　也至於堅氷則不可為矣建始之初王氏六人無<lb/>
　　功而封天為見異於是時也王氏之權未専猶可<lb/>
　　奪也至是則雖欲奪之有不能矣然則人君豈可<lb/>
　　輕以權假人哉<lb/>
陽朔元年冬京兆尹泰山王章下獄死時大將軍鳳用<lb/>
事上謙讓無所顓左右甞薦光祿大夫劉向少子歆通<lb/>
達有異材上召見歆誦讀詩賦甚說之欲以為中常侍<lb/>
<pb n="KR3a0058_WYG_043-14b"/>
召取衣冠臨當拜左右皆曰未曉大将軍上曰此小事<lb/>
何須闗大将軍左右叩頭爭之上於是語鳳鳳以為不<lb/>
可乃止<lb/>
　　臣按一中常侍之拜天子不得専於是祿去王室<lb/>
　　矣<lb/>
王氏子弟皆卿大夫侍中諸曹分據勢官滿朝廷杜欽<lb/>
見鳳専政太重戒之曰願將軍由周公之謙懼損穰矦<lb/>
之威<hi>魏冉</hi>放武安之欲<hi>田蚡</hi>毋使范睢之徒得間其說鳳不<lb/>
<pb n="KR3a0058_WYG_043-15a"/>
聼<lb/>
　　臣按范睢之說秦昭王曰臣之入闗也人知有穰<lb/>
　　侯而不知有王漢至是人知有王氏不知有天子<lb/>
　　矣故杜欽以此戒之<lb/>
時上無繼嗣體常不平定陶共王來朝太后與上承先<lb/>
帝意遇共王甚厚賞賜十倍於它王留之京師不遣歸<lb/>
國上謂共王我未有子人命不諱一朝有他且不復相<lb/>
見爾長留侍我矣其後天子疾益有瘳共王因留國邸<lb/>
<pb n="KR3a0058_WYG_043-15b"/>
旦夕侍上上甚親重之大将軍鳳心不便共王在京師<lb/>
㑹日食鳳因言日食隂盛之象定陶王雖親於禮當奉<lb/>
藩在國今留侍京師詭正非常故天見戒宜遣王之國<lb/>
上不得已於鳳而許之共王辭去上與相對涕泣而决<lb/>
王章素剛直敢言雖為鳳所舉非鳳専權不親附鳳乃<lb/>
封事言日食之咎皆鳳専權蔽主之過上召見章延問<lb/>
以事章對曰天道聰明佑善而災惡以瑞異為符效今<lb/>
陛下以未有繼嗣引近定陶王所以承宗廟重社稷上<lb/>
<pb n="KR3a0058_WYG_043-16a"/>
順天心下安百姓此正義善事當有祥瑞何故致災異<lb/>
災異之發為大臣顓政者也今聞大將軍猥歸日食之<lb/>
咎於定陶王建遣之國苟使天子孤立於上専擅朝事<lb/>
以便其私非忠臣也且日食隂侵陽臣顓君之咎今政<lb/>
事大小皆自鳳出天子曽不壹舉手鳳不内省責反歸<lb/>
咎善人推逺定陶王且鳳誣罔不忠非一事也前丞相<lb/>
樂昌侯商本以先帝外屬内行篤有威重厯位将相國<lb/>
家柱石臣也其人守正不肯屈節隨鳳委曲卒用閨門<lb/>
<pb n="KR3a0058_WYG_043-16b"/>
之事為鳳所罷身以憂死衆庶愍之又鳳知其小婦弟<lb/>
張美人已甞適人於禮不宜配御至尊託以為宜子内<lb/>
之後宫苟以私其妻弟聞張美人未甞任身就館也且<lb/>
羌胡尚殺首子以盪腸正世况於天子而近已出之女<lb/>
也此三者皆大事陛下所自見足以知其餘及它所不<lb/>
見者鳳不可令乆典事宜退使就第選忠賢以代之自<lb/>
鳳之白罷商後遣定陶王也上不能平及聞章言天子<lb/>
感悟納之謂章曰㣲京兆尹直言吾不聞社稷計且唯<lb/>
<pb n="KR3a0058_WYG_043-17a"/>
賢知賢君誠為朕求可以自輔者於是章奏封事薦信<lb/>
都王舅瑯琊太守馮野王忠信質直智謀有餘上自為<lb/>
太子時數聞野王名方倚欲以代鳳章每見召上輒辟<lb/>
左右時太后從弟子侍中音獨側聴具知章言以語鳳<lb/>
鳳聞之甚憂懼杜欽令鳳稱病出就第上疏乞骸骨其<lb/>
辭㫖甚哀太后聞之為垂涕不御食上少而親倚鳳弗<lb/>
忍廢乃優詔報鳳彊起之於是鳳起視事上使尚書劾<lb/>
奏章知野王前以王舅出補吏而私薦之欲令在朝阿<lb/>
<pb n="KR3a0058_WYG_043-17b"/>
附諸侯又知張美人體御至尊而妄稱引羌胡殺子盪<lb/>
腸非所宜言下章吏廷尉致其大逆罪以為比上夷狄<lb/>
欲絶繼嗣之端背畔天子私為定陶王章竟死獄中妻<lb/>
子徙合浦自是公卿見鳳側目而視<lb/>
　　臣按成帝本導章使言既不忍退鳳乃使尚書劾<lb/>
　　章是誘而陷之於罪也又何其不忍於㺯權之臣<lb/>
　　而忍於為國忠言之士也忠言之士為誰計而略<lb/>
　　無愛惜之心邪<lb/>
<pb n="KR3a0058_WYG_043-18a"/>
二年夏四月以侍中太僕王音為御史大夫於是王氏<lb/>
愈盛郡國守相刺史皆出其門下五侯羣弟爭為奢侈<lb/>
賂遺珍寳四面而至皆通敏人事好士養賢傾財施予<lb/>
以相髙尚賓客滿門競為之聲譽劉向謂陳湯曰今災<lb/>
異如此而外家日盛其漸必危劉氏吾幸得以同姓末<lb/>
屬累世䝉漢厚恩身為宗室遺老厯事三主上以我先<lb/>
帝舊臣每進見常加優禮吾而不言孰當言者遂上封<lb/>
事極諫曰夫大臣操權柄持國政未有不為害者也今<lb/>
<pb n="KR3a0058_WYG_043-18b"/>
王氏一姓乗朱輪華轂者二十三人青紫貂蟬充盈幄<lb/>
内魚鱗左右大將軍秉事用權五侯驕奢僭盛並作威<lb/>
福撃斷自恣行汙而寄治身私而託公依東宫之尊假<lb/>
甥舅之親以為威重尚書九卿州牧郡守皆出其門筦<lb/>
執樞機朋黨比周稱譽者登進忤恨者誅傷遊談者助<lb/>
之說執政者為之言排擯宗室孤弱公族其有智能者<lb/>
尤非毁而不進逺絶宗室之任不令得給事朝省恐其<lb/>
與己分權數稱燕王蓋主以疑上心避諱吕霍而弗肯<lb/>
<pb n="KR3a0058_WYG_043-19a"/>
稱内有管蔡之萌外假周公之論兄弟據重宗族盤互<lb/>
厯上古至秦漢外戚僣貴未有如王氏者也物盛必有<lb/>
非常之變先見為其人徵象孝昭帝時冠石立於泰山<lb/>
仆桞起於上林而孝宣帝即位今王氏先祖墳墓在濟<lb/>
南者其梓柱生枝葉扶疏上出屋根□地中雖立石起桞<lb/>
無以過此之明也事勢不兩大王氏與劉氏亦且不並立<lb/>
如下有泰山之安則上有累卵之危陛下為人子孫守<lb/>
持宗廟而令國祚移於外親降為皂𨽻縱不為身奈宗<lb/>
<pb n="KR3a0058_WYG_043-19b"/>
廟何婦人内夫家而外父母家此亦非皇太后之福也<lb/>
孝宣皇帝不假舅平昌侯權所以全安之也夫明者起<lb/>
福於無形銷患於未萌宜發明詔吐徳音援近宗室親<lb/>
而納信黜逺外戚毋授以政皆罷令就第以則效先帝<lb/>
之所行安厚外戚全其宗族誠東宫之意外家之福也<lb/>
王氏永存保其爵祿劉氏長安不失社稷所以褒睦外<lb/>
内之姓子子孫孫無疆之計也如不行此䇿田氏復見<lb/>
於今六卿必起於漢為後嗣憂昭昭甚明唯陛下深留<lb/>
<pb n="KR3a0058_WYG_043-20a"/>
聖思書奏天子召見向歎息悲傷其意謂曰君且休矣<lb/>
吾将思之然不能用其言<lb/>
　　臣按劉向斥言王氏専權之咎可謂切至矣至今<lb/>
　　讀者猶為流涕况當日乎而成帝獨歎息悲傷而<lb/>
　　不用其言是樂以祖宗天下與人而不之惜也異<lb/>
　　哉<lb/>
三年秋王鳳疾天子數自臨問親執其手涕泣曰将軍<lb/>
病如有不可言平阿侯譚次將軍矣鳳頓首泣曰譚等<lb/>
<pb n="KR3a0058_WYG_043-20b"/>
雖與臣至親行皆奢僭無以率導百姓不如御史大夫<lb/>
音謹勅臣敢以死保之及鳳且死上疏謝上復固薦音<lb/>
自代言譚等五人必不可用天子然之初譚倨不肯事<lb/>
鳳而音敬鳳卑恭如子故鳳薦之八月鳳薨九月以王<lb/>
音為大司馬車騎将軍而王譚位特進領城門兵<lb/>
　　臣按劉向之有言成帝未能退鳳猶有可諉者既<lb/>
　　幸而自斃矣收還威柄考論輔相罷大司馬大将<lb/>
　　軍領尚書之職而歸之廟朝此一機也乃復用其<lb/>
<pb n="KR3a0058_WYG_043-21a"/>
　　所薦者付以政事是國家大柄無時而可收而使<lb/>
　　漢業終移於王氏而後已也吁<lb/>
鴻嘉元年封王音為安陽侯三年王氏五侯爭以奢侈<lb/>
相尚成都侯商甞病欲避暑從上借明光宫後又穿長<lb/>
安城引内灃水注第中大陂以行船上幸商第見穿城<lb/>
引水意恨内銜之未言帝㣲行出過曲陽侯根第又見<lb/>
園中土山漸臺象白虎殿於是上以讓車騎将軍音根<lb/>
兄弟欲自黥劓以謝太后上聞之大怒使尚書責問司<lb/>
<pb n="KR3a0058_WYG_043-21b"/>
𨽻校尉京兆尹知成都侯商等奢僣不軌藏匿姦猾皆<lb/>
阿縱不舉奏正法二人頓首省户下又賜車騎将軍音<lb/>
䇿書曰外家何甘樂禍敗而欲自黥劓相戮辱於太后<lb/>
前傷慈母之心以危亂國家外家宗族强上一身寖弱<lb/>
日乆今将一施之君其召諸侯令待府舍是日詔尚書<lb/>
奏文帝誅将軍薄昭故事車騎将軍音藉槀請罪商根<lb/>
立皆負斧質謝良乆乃已上特欲恐之實無誅意也<lb/>
　　臣按成帝既知外家奢侈之過度縱未即誅亦當<lb/>
<pb n="KR3a0058_WYG_043-22a"/>
　　奪其職任各遣就國乃所以警飭而安全之也曽<lb/>
　　是不行而威怒徒發祗足以取其侮玩而已果何<lb/>
　　益哉<lb/>
永始元年初太后兄八人獨弟曼早死不侯太后憐之<lb/>
曼寡婦渠供養東宫子莽幼孤不及等比其羣兄弟皆<lb/>
将軍五侯子乗時侈靡以輿馬聲色佚遊相髙莽因折<lb/>
節為恭儉勤身博學被服如儒生事母及寡嫂養孤兄<lb/>
子行甚勅備又外交英俊内事諸父曲有禮意大将軍<lb/>
<pb n="KR3a0058_WYG_043-22b"/>
鳳病莽侍疾親甞藥亂首垢面不觧衣帶連月鳳且死<lb/>
以託太后及帝拜為黄門郎遷射聲校尉乆之叔父成<lb/>
都侯商上書願分戸邑以封莽長樂少府戴崇侍中金<lb/>
渉中郎陳湯等皆當世名士咸為莽言上由是賢莽太<lb/>
后又數以為言五月封莽為新都侯遷騎都尉光祿大<lb/>
夫侍中宿衛謹敕爵位益尊操節愈謙振施賓客家無<lb/>
所餘收贍名士交結将相卿大夫甚衆故在位更相推<lb/>
薦虚譽隆洽傾其諸父矣<lb/>
<pb n="KR3a0058_WYG_043-23a"/>
　　臣按此新莽飾詐盗名之始也<lb/>
二年春正月安陽侯王音薨三月以成都侯王商為大<lb/>
司馬衛将軍<lb/>
　　臣按鳳死而音繼之音死而商繼之是漢家将相<lb/>
　　之任為王氏世襲之私矣<lb/>
二年十二月故南昌尉九江梅福上書曰方今君命犯<lb/>
而主威奪外戚之權日以益隆陛下不見其形願察其<lb/>
景建始以來日食地震以率言之三倍春秋水災亡與<lb/>
<pb n="KR3a0058_WYG_043-23b"/>
比數隂盛陽㣲金鐵為飛此何景也漢興以來社稷三<lb/>
危吕霍上官皆母后之家也親親之道全之為右當與<lb/>
之賢師良傅教以忠孝之道今乃尊寵其位授以魁柄<lb/>
使之驕逆至於夷滅此失親親之大者也自霍光之賢不<lb/>
能為子孫慮故權臣易世則危書曰毋若火始燄燄勢<lb/>
陵於君權隆於主然後防之亦無及已上不納<lb/>
　　臣按王章坐言王氏以死之後前惟以劉向宗室<lb/>
　　遺老盡言後惟梅福以一尉盡言而成帝皆不能<lb/>
<pb n="KR3a0058_WYG_043-24a"/>
　　用也非所謂樂其所以亡者邪吁可歎哉<lb/>
元延元年十二月王商為大將軍薨薦弟光祿勲曲陽<lb/>
侯根以根為大司馬車騎將軍<lb/>
安昌侯張禹雖家居以特進天子師國家每有大事必<lb/>
與定議時吏民多上書言災異之應譏切王氏専政所<lb/>
致上意頗然之未有以明見乃車駕至禹第辟左右親<lb/>
問禹以天變因用吏民所言王氏事以示禹禹自見年<lb/>
老子孫弱又與曲陽侯不平恐為所怨則謂上曰春秋<lb/>
<pb n="KR3a0058_WYG_043-24b"/>
日食地震或為諸侯相殺夷狄侵中國災異之意深逺難<lb/>
見故聖人罕言利命不語怪神性與天道自子貢之屬<lb/>
不得聞何况淺見鄙儒之所言陛下宜修政事以善應<lb/>
之與下同其福善此經義意也新學小生亂道誤人宜<lb/>
無信用以經術斷之上雅信愛禹由此不疑王氏後曲<lb/>
陽侯根及諸王子弟聞知禹言皆喜說遂親就禹故槐<lb/>
里令朱雲上書求見公卿在前雲曰今朝廷大臣上不<lb/>
能匡主下無以益民皆尸位素餐孔子所謂鄙夫不可<lb/>
<pb n="KR3a0058_WYG_043-25a"/>
與事君苟患失之無所不至者也臣願賜尚方斬馬劔<lb/>
斷佞臣一人頭以厲其餘上問誰也對曰安昌侯張禹<lb/>
上大怒曰小臣居下訕上廷辱師傅罪死不赦御史将<lb/>
雲下殿攀殿檻折雲呼曰臣得下從龍逢比干遊於地<lb/>
下足矣未知聖朝何如耳御史遂将雲出於是右将軍<lb/>
辛慶忌免冠解印綬叩頭殿下曰此臣素著狂直於世<lb/>
使其言是不可誅其言非固當容之臣敢以死爭慶忌<lb/>
叩頭流血上意解然後得已及後當治檻上曰勿易因<lb/>
<pb n="KR3a0058_WYG_043-25b"/>
輯之以旌直臣<lb/>
　　臣按張禹為帝師傅而附下罔上如此其可謂不<lb/>
　　忠也矣宜朱雲之廷斥也<lb/>
三年春正月蜀郡岷山崩壅江三日江水竭劉向大惡<lb/>
之曰昔周岐山崩三川竭而幽王亡岐山者周所興也<lb/>
漢家本起於蜀漢今所起之地山崩川竭星孛又入攝<lb/>
提大角從參至辰殆必亡矣<lb/>
綏和元年十月王根病免根薦莽自代以莽為大司馬<lb/>
<pb n="KR3a0058_WYG_043-26a"/>
時年三十八莽既㧞出前列繼四父而輔政欲令名譽<lb/>
過前人遂克己不倦聘諸賢良以為掾吏賞賜邑錢悉<lb/>
以享士愈為儉約母病公卿列侯遣夫人問疾莽妻迎<lb/>
之衣不曵地布蔽膝見之者以為僮使問知其夫人皆<lb/>
驚其飾名如此<lb/>
二年三月成帝崩四月哀帝即位七月莽罷就第哀帝<lb/>
建平二年莽就國<lb/>
元夀二年六月哀帝崩太皇太后即日駕之未央宫收<lb/>
<pb n="KR3a0058_WYG_043-26b"/>
取璽綬詔公卿舉可大司馬者莽故大司馬辭位避丁<lb/>
傅衆庶稱以為賢又太皇太后近親自大司徒孔光以<lb/>
下舉朝皆舉莽獨前将軍何武左将軍公孫祿二人相<lb/>
與謀以為徃時恵昭之世外戚吕霍上官持權㡬危社<lb/>
稷今孝成孝哀比世無嗣方當選立近親幼主不宜令<lb/>
外戚大臣持權親疏相錯為國計便於是武舉公孫祿<lb/>
可大司馬而祿亦舉武太皇太后自用莽為大司馬領<lb/>
尚書事迎中山王即位年九嵗<lb/>
<pb n="KR3a0058_WYG_043-27a"/>
　　臣按何武公孫祿之言忠言也使太后聴而用之<lb/>
　　選外臣以當大司馬之任而迎宗室之賢且長者<lb/>
　　以繼哀帝之後則一舉而劉氏安矣后乃私其所<lb/>
　　親付莽以政迎立幼君莽於是顓秉國柄百官總<lb/>
　　已以聴之越一年封安漢公二年以女配帝四年<lb/>
　　加號宰衡五年䇿命以九錫明年而居攝又為假<lb/>
　　皇帝又明年而即真矣及是劉向梅福之言亡一<lb/>
　　弗騐者漢四百年之統緒於是中絶原其始由成<lb/>
<pb n="KR3a0058_WYG_043-27b"/>
　　帝假諸舅以權而元后私外家以政長其羽翼成<lb/>
　　簒盗之謀然居位㡬何天怨人畔義兵四起僇死<lb/>
　　漸䑓肢體殊分宗族翦滅後之人主觀此當以漢<lb/>
　　成為戒而居戚里者亦以莽為戒則臣主俱全之<lb/>
　　道也莽事己見簒臣篇復略著于此云<lb/>
漢章帝建初二年帝納竇勲女為貴人有寵三年立貴<lb/>
人竇氏為皇后<lb/>
八年皇后兄憲為侍中虎賁中郎将弟篤為黄門侍郎<lb/>
<pb n="KR3a0058_WYG_043-28a"/>
並侍宫省賞賜累積喜交通賓客司空第五倫上疏曰<lb/>
伏見虎賁中郎將竇憲以椒房之親典領禁兵出入省闥<lb/>
年盛志美卑讓樂善此誠其好士結交之方然諸出入<lb/>
貴戚者類多瑕釁禁錮之人尤少守約安貧之節士大<lb/>
夫無志之徒更相販賣雲集其門蓋驕佚所從生也三<lb/>
輔議論者至云以貴戚廢錮當復以貴戚浣濯之猶觧<lb/>
酲當以酒也詖險趨勢之徒誠不可親近臣願陛下嚴<lb/>
敕憲等閉門自守無妄交通士大夫防其未萌慮於無<lb/>
<pb n="KR3a0058_WYG_043-28b"/>
形令憲永保福祿君臣交歡無纎介之隙此臣之所至<lb/>
願也<lb/>
　　臣按是時竇氏之埶未大盛也而第五倫已為章<lb/>
　　帝言之忠臣之心防㣲杜漸每每如此人君不可<lb/>
　　以不察也<lb/>
憲恃宫掖聲勢自王主及隂馬諸家莫不畏憚憲以賤<lb/>
直請奪沁水公主田園主畏逼不敢計後帝出過園指<lb/>
以問憲憲隂喝不敢對後發覺帝大怒召憲切責曰深<lb/>
<pb n="KR3a0058_WYG_043-29a"/>
思前過奪主田園時何用愈趙髙指鹿為馬乆念使人<lb/>
驚怖昔永平中常用隂博鄧疊三人更相糾察故諸豪<lb/>
戚莫敢犯法者今貴主尚見枉奪何况小民哉國家棄<lb/>
憲如孤雛腐䑕耳憲大懼皇后為毁服深謝良乆乃得<lb/>
觧使以田還主雖不繩其罪然亦不授以重任<lb/>
　司馬光曰人臣之罪莫大於欺罔是以明君疾之孝<lb/>
　章謂竇憲何異指鹿為馬善矣然卒不能罪憲則姦<lb/>
　臣安所懲哉夫人主之於臣下患在不知其姦苟或<lb/>
<pb n="KR3a0058_WYG_043-29b"/>
　知之而復赦之則不若不知之為愈也何以言之彼<lb/>
　或為姦而上不之知猶有所畏既知之而不能討彼<lb/>
　知其不足畏也則放縱而無所顧矣是故知善而不<lb/>
　能用知惡而不能去人主之深戒也<lb/>
　　臣按成帝知五侯之罪而不能討而王氏益肆孝<lb/>
　　章知憲之罪而不能討而竇氏益横故容姦長惡<lb/>
　　者人主之大戒也<lb/>
元和三年三月太尉鄭𢎞數陳侍中竇憲權埶太盛言<lb/>
<pb n="KR3a0058_WYG_043-30a"/>
甚苦切憲疾之㑹𢎞奏憲黨尚書張林雒陽令陽光在<lb/>
官貪殘書奏吏與光故舊因以告之光報憲奏𢎞大臣<lb/>
漏泄宻事帝詰讓𢎞夏四月收𢎞印綬𢎞自詣廷尉詔<lb/>
勅出之因乞骸骨歸未許病篤上書陳謝曰竇憲姦惡<lb/>
貫天逹地海内疑惑賢愚疾惡謂憲何術以迷主上近<lb/>
日王氏之禍昞然可見陛下處天子之尊保萬世之祚<lb/>
而信讒佞之臣不計存亡之機臣雖命在晷刻死不忘<lb/>
忠願陛下誅四凶之罪以厭人鬼憤結之望帝省章遣<lb/>
<pb n="KR3a0058_WYG_043-30b"/>
醫視𢎞病比至已薨<lb/>
　　臣按鄭𢎞垂殁而陳竇氏之患有昔人尸諫之風<lb/>
　　矣章帝乃不之察悲夫<lb/>
章和二年春正月帝崩太子即位年十嵗尊皇后曰皇<lb/>
太后臨朝竇憲以侍中内幹機宻出宣誥命弟篤為虎<lb/>
賁中郎将篤弟景瓌並為中常侍兄弟皆在親要之地<lb/>
憲客崔駰以書戒憲曰傳曰生而富者驕生而貴者傲<lb/>
生富貴而不驕傲者未之有也今寵祿初隆百僚觀行<lb/>
<pb n="KR3a0058_WYG_043-31a"/>
豈可不庶㡬夙夜以永終譽乎昔馮野王以外戚居位<lb/>
稱為賢臣近隂衛尉克己復禮終受多福外戚所以獲<lb/>
譏於時埀愆於後蓋在滿而不挹位有餘而仁不足也<lb/>
漢興以来迄於哀平外家二十保族全身四人而已書<lb/>
曰鑒於有殷可不慎哉<lb/>
　　臣按崔駰所謂四人者景帝王皇后也<hi>王后生武帝</hi>宣<lb/>
　　帝許皇后王皇后也哀帝母丁姬也然甞攷之田<lb/>
　　蚡之驕横蓋僅而獲免<hi>蚡者王后之異母兄</hi>而丁氏之禍亦<lb/>
<pb n="KR3a0058_WYG_043-31b"/>
　見於身後<hi>王莽時掘丁姬塚</hi>其獲全而無患者平恩<hi>許后父廣</hi>
　　<hi>漢也</hi>卭成<hi>王后父封卭成侯</hi>二家而已然則居戚里蒙上恩<lb/>
　　者其可不兢兢以自保乎<lb/>
秋七月南單于上言請出兵共討北匈奴太后議欲從<lb/>
之㑹齊殤王子都鄉侯暢來弔國憂太后數召見之竇<lb/>
憲懼暢分宫省之權遣客刺殺暢於屯衛之中而歸罪<lb/>
於暢弟利侯剛乃使侍御史與青州刺史雜考剛等尚<lb/>
書韓稜以為賊在京師不宜捨近問逺恐為姦臣所笑<lb/>
<pb n="KR3a0058_WYG_043-32a"/>
太后怒以切責稜稜固執其議何敞說宋由請獨奏案<lb/>
之由乃許焉二府聞敞行皆遣主者隨之於是推舉具<lb/>
得事實太后怒閉憲於内宫憲懼誅因求撃匈奴以自<lb/>
贖<lb/>
和帝永元元年春竇憲将征匈奴三公九卿詣朝堂上<lb/>
書諫以為匈奴不犯邉塞而無故勞師逺渉損費國用<lb/>
徼功萬里非社稷之計書連上輒寢宋由懼不敢復署<lb/>
議諸卿稍自引止唯任安袁槐固爭前後十上曰羣僚<lb/>
<pb n="KR3a0058_WYG_043-32b"/>
百姓皆言不可陛下獨奈何以一人之計棄萬人之命<lb/>
不恤其言乎太后不聼<lb/>
　臣按竇太后以私一弟之故横興師旅以挑逺夷<lb/>
　　公卿言之一切不聴徒欲憲之有功以贖罪而不<lb/>
　　知適以重其罪也<lb/>
夏六月竇憲出朔方雞鹿塞分遣副校尉閻盤等破北<lb/>
單于於嵇落山<lb/>
秋九月以竇憲為大將軍竇氏兄弟驕縱而執金吾景<lb/>
<pb n="KR3a0058_WYG_043-33a"/>
尤甚奴客緹騎强奪人財貨簒取罪人妻略婦女商賈<lb/>
閉塞如避冦讎又擅發縁邉諸郡突騎有才力者有司<lb/>
莫敢舉奏袁安劾景擅發邉兵驚惑吏民二千石不待<lb/>
符信而輒承景檄當伏顯誅又奏司𨽻校尉河南尹阿<lb/>
附貴戚不舉劾請免官案罪並寢不報尚書何敝上封<lb/>
事曰昔鄭武姜之幸叔叚衛莊公之寵州吁愛而不教<lb/>
終至凶戾由是觀之愛子若此猶饑而食之以毒適所<lb/>
以害之也伏見大将軍憲始遭大憂公卿比奏欲令典<lb/>
<pb n="KR3a0058_WYG_043-33b"/>
幹國事憲深執謙退固辭盛位懇懇勤勤言之深至天<lb/>
下聞之莫不恱喜今踰年無㡬大禮未終卒然中改兄<lb/>
弟専朝憲秉三軍之重篤景總宫衛之權而虐用百姓<lb/>
奢侈僭逼誅戮無罪肆心自快今者議論訩訩咸謂叔<lb/>
叚州吁復生於漢臣觀公卿懐持兩端不肯極言者以<lb/>
為憲等若有匪懈之志則已受吉甫褒申伯之功如憲<lb/>
等䧟於罪辜則自取陳平周勃順吕后之權終不以憲<lb/>
等吉凶為憂也臣敞區區誠欲計䇿兩安絶其綿綿塞<lb/>
<pb n="KR3a0058_WYG_043-34a"/>
其涓涓上不欲令皇太后損文母之號陛下有誓泉之<lb/>
譏下使憲等得長保其福祐也駙馬都尉瓌比請退身<lb/>
願抑家權可與參謀聴順其意誠宗廟至計竇氏之福<lb/>
時濟南王康尊貴驕甚憲乃白出敞為濟南太傅康有<lb/>
違失敞輒諫争雖不能從然素敬重敞無所嫌牾焉<lb/>
　　臣按何敞之言非獨忠於漢室是亦忠於竇氏也<lb/>
　　而乃祖公孫𢎞去汲黯之故智黜之以相諸侯王<lb/>
　　之貴驕者是欲䧟而殺之也不仁之人可與言哉<lb/>
<pb n="KR3a0058_WYG_043-34b"/>
三年春二月竇憲左校尉耿䕫等破北單于於金㣲山<lb/>
竇憲既立大功威名益盛以耿夔任尚等為爪牙鄧疊<lb/>
郭璜為心腹班固傅毅之徒典文章刺史守令皆出其<lb/>
門競賦歛吏民共為賂遺司徒袁安司空任隗舉奏諸<lb/>
二千石并所連及貶秩免官者四十餘人竇氏大恨但<lb/>
安隗素行髙亦未有以害之尚書僕射邉恢刺舉無所<lb/>
囬避憲等疾之恢上疏曰陛下富於春秋纂承大業諸<lb/>
舅不宜幹正王室以示天下之私方今之宜上以義自<lb/>
<pb n="KR3a0058_WYG_043-35a"/>
割下以謙自引四舅可長保爵土之榮皇太后永無慙<lb/>
負宗廟之憂誠䇿之上者也書奏不省恢稱疾乞骸骨<lb/>
歸長陵憲風厲州郡迫脅恢飲藥死於是朝臣震慴望<lb/>
風承㫖無敢違者袁安以天子孤弱外戚擅權每朝㑹<lb/>
進見及與公卿言國事未嘗不喑嗚流涕自天子及大臣<lb/>
皆恃賴之<lb/>
　　臣按竇氏之埶至此益横使無袁安任隗以直道<lb/>
　　為朝廷重少折其姦萌則憲之包藏未可知也然<lb/>
<pb n="KR3a0058_WYG_043-35b"/>
　　安隗能折之而不能去之則以三公之權素輕故<lb/>
　　耳光武貽謀之失可勝歎哉<lb/>
四年初廬江周榮辟袁安府安舉奏竇景及爭立北單<lb/>
于事皆榮所具草竇氏客太尉掾徐齮惡之脅榮曰子<lb/>
為袁公腹心之謀排奏竇氏竇氏悍士刺客滿城中謹<lb/>
備之矣榮曰榮江淮孤生得備宰士總為竇氏所害誠<lb/>
所甘心因敕妻子若卒遇飛禍毋得殯殮冀以區區腐<lb/>
身覺悟朝廷<lb/>
<pb n="KR3a0058_WYG_043-36a"/>
　　臣按竇氏手握大權又布悍士刺客於都城以脅<lb/>
　　異己者其志果何為也臣故曰其包藏未可知也<lb/>
夏四月竇憲還至京師<lb/>
　　臣按憲既破匈奴奏凱言旋則其埶燄愈熾不可<lb/>
　　復制矣<lb/>
竇氏父子兄弟並為卿校充滿朝廷穰侯鄧疊疊弟歩<lb/>
兵校尉磊及母元憲女婿射聲校尉郭舉舉父長樂少<lb/>
府璜共相交結元舉並出入禁中舉得幸太后遂共圗<lb/>
<pb n="KR3a0058_WYG_043-36b"/>
為殺害帝隂知其謀是時憲兄弟専權帝與内宫臣僚<lb/>
莫由親接所與居者閹宦而已帝以朝臣上下莫不附<lb/>
憲獨中常侍鈎盾令鄭衆謹敏有心機不事豪黨遂與<lb/>
定議誅憲以憲在外慮其為亂忍而未發㑹憲與鄧疊<lb/>
皆還京師時清河王慶恩遇尤渥常入省宿止帝将發<lb/>
其謀欲得外戚𫝊懼左右不敢使令慶私從千乗王求<lb/>
夜獨内之又令慶傳語鄭衆求索故事庚申帝幸北宫<lb/>
詔執金吾五校尉勒兵屯衛南北宫閉城門收捕郭璜<lb/>
<pb n="KR3a0058_WYG_043-37a"/>
郭舉鄧疊鄧磊皆下獄死遣謁者僕射收憲大将軍印綬<lb/>
更封為冠軍侯與篤景瓌皆就國帝以太后故不欲名<lb/>
誅憲為選嚴能相督察之憲篤景到國皆迫令自殺河<lb/>
南尹張酺數以正法繩治竇景及竇氏敗酺上疏曰方<lb/>
憲等寵貴羣臣阿附唯恐不及皆言憲受顧命之託懐<lb/>
伊吕之忠至乃復比鄧夫人於文母今嚴威既行皆言<lb/>
當死不復顧其前後考折厥衷臣伏見夏陽侯瓌每存<lb/>
忠善前與臣言常有盡節之心檢敕賓客未敢犯法臣<lb/>
<pb n="KR3a0058_WYG_043-37b"/>
聞王政骨肉之刑有三宥之議過厚不過薄今議者欲<lb/>
為瓌選嚴能相恐其迫切必不完免宜裁加貸宥以崇<lb/>
厚徳帝感其言由是瓌獨得全竇氏宗族賓客以憲為<lb/>
官者皆免歸故郡<lb/>
　　臣按養竇氏之惡不制於其微者章帝也不治其<lb/>
　　擅殺人之罪而使立功以自贖功成而益驕以横<lb/>
　　者竇后也及其逆節既萌不獲已而誅之勒兵屯<lb/>
　　衛如防大敵僅而克之豈不危哉况不謀之公卿<lb/>
<pb n="KR3a0058_WYG_043-38a"/>
　　近臣而謀之閹寺憲雖就僇而閹寺之權遂由此<lb/>
　　起其禍有甚於外戚者故臣以為此章帝與竇后<lb/>
　　之罪也<lb/>
順帝陽嘉元年立梁氏為皇后后父梁商加位特進頃<lb/>
之拜執金吾梁商子冀為襄邑侯尚書令左雄諫曰梁<lb/>
冀之封事非機急宜過災戹之運然後平議可否於是<lb/>
冀父商讓還冀封書十餘上從之<lb/>
夏六月帝引公卿所舉敦樸之士問以當世之敝為政<lb/>
<pb n="KR3a0058_WYG_043-38b"/>
所宜李固對曰夫后妃之家所以少完全者豈天性當<lb/>
然但以爵位尊顯顓總權柄天道惡盈不知自損故至<lb/>
顛仆先帝寵遇閻氏位號太疾故其受禍曽不旋時孟<lb/>
子曰其進銳者其退速也今梁氏戚為椒房禮所不臣<lb/>
尊以髙爵尚可然也而子弟羣從榮顯兼加永平建初<lb/>
故事殆不如此宜令歩兵校尉冀及諸侍中還居黄門<lb/>
之官使權去外戚政歸國家豈不休乎<lb/>
　　臣按梁氏貴盛未及期年不過榮顯兼加而已左<lb/>
<pb n="KR3a0058_WYG_043-39a"/>
　　雄既諫止其封李固又乞抑止其寵忠臣之心慮<lb/>
　　於未形大抵如此使順帝能早從其言則國家異<lb/>
　　時無弑逆之禍梁氏亦免赤族之誅豈不休哉<lb/>
永和元年以執金吾梁冀為河南尹冀性嗜酒逸遊自<lb/>
恣居官多縱暴非法<lb/>
六年梁商薨以河南尹冀為大将軍冀弟不疑為河南<lb/>
尹<lb/>
　司馬光曰成帝不能選任賢俊委政舅家可謂闇矣<lb/>
<pb n="KR3a0058_WYG_043-39b"/>
　猶知王立之不材棄而不用順帝援大柄授之后族<lb/>
　梁冀頑嚚凶暴著於平昔而使之繼父之位終於悖<lb/>
　逆蕩覆漢室校於成帝闇益甚焉<lb/>
漢安元年遣侍中杜喬周舉守光祿大夫周栩馮羡欒<lb/>
巴張綱郭遵劉班等分行州郡表賢良顯忠勤其貪汚<lb/>
有罪者刺史二千石驛馬上之墨綬以下便輒收舉喬<lb/>
等受命之部張綱獨埋其車輪於雒陽都亭曰豺狼當<lb/>
道安問狐狸遂劾奏大将軍冀河南尹不疑以外戚蒙<lb/>
<pb n="KR3a0058_WYG_043-40a"/>
恩居阿衡之位而専肆貪叨縱恣無極多樹諂䛕以害<lb/>
忠良誠天威所不赦大辟所宜加也謹條其無君之心<lb/>
十五事斯皆臣子所切齒者也書奏御京師震悚時皇<lb/>
后寵方盛諸梁姻族滿朝帝雖知綱言直不能用也八<lb/>
使所劾奏多梁冀及宦者親黨互為請救事皆寢遏冀<lb/>
恨張綱思有以中傷之時廣陵賊張嬰冦亂揚徐間積<lb/>
十餘年二千石不能制冀乃以綱為廣陵太守以書喻<lb/>
嬰面縛歸降<lb/>
<pb n="KR3a0058_WYG_043-40b"/>
　　臣按是時后寵方盛而姻族滿朝其埶駸駸有不<lb/>
　　可制者故帝雖知綱言直而不能用也傳曰禁微<lb/>
　　者易抑末者難臣以是惜李固之言不行於陽嘉<lb/>
　　之際也後之人主宜深戒之<lb/>
建康元年秋八月帝崩太子即皇帝位年二嵗尊皇后<lb/>
曰皇太后太后臨朝九月京師及鴈門太原地震詔舉<lb/>
賢良方正之士䇿問之皇甫規對曰伏惟孝順皇帝初<lb/>
勤王政逺近翕然望見太平而災異不息冦賊縱横殆<lb/>
<pb n="KR3a0058_WYG_043-41a"/>
以姦臣權重之所致也其常侍尤無状者宜急黜遣披<lb/>
掃凶黨收入財賄以塞痛怨以荅天誡大将軍冀河南<lb/>
尹不疑亦宜増修謙節輔以儒術省去遊娯不急之務<lb/>
割减廬第無益之飾夫君者舟也民者水也羣臣乗舟<lb/>
者也将軍兄弟操檝者也若能平志畢力以度元元所<lb/>
謂福也如其怠弛将淪波濤可不慎乎夫徳不稱祿猶<lb/>
鑿墉之址以益其髙豈量力審功安固之道哉凡諸宿<lb/>
猾酒徒戯客皆宜貶斥以懲不軌令冀等深思得賢之<lb/>
<pb n="KR3a0058_WYG_043-41b"/>
福失人之累梁冀忿之以規為下第拜郎中託疾免歸<lb/>
州郡承冀㫖㡬䧟死者再三遂沈廢於家積十餘年<lb/>
　　臣按皇甫規舟檝之喻可謂忠矣使冀能以保全<lb/>
　　國家為心諮諏善道惟新令圗以濟國家於險則<lb/>
　　同舟之人其有不安者乎同舟之人安矣操檝之<lb/>
　　人其有不與者乎顧方忿其忠言欲寘之死所謂<lb/>
　　安危利菑而樂其所以亡也不仁之人可與言哉<lb/>
冲帝永嘉元年春正月帝崩徵清河王蒜及渤海孝王<lb/>
<pb n="KR3a0058_WYG_043-42a"/>
鴻之子纉皆至京師清河王為人嚴重動止有法度公<lb/>
卿皆歸心李固謂大将軍冀曰今當立帝宜擇長年髙<lb/>
明有徳任親政事者願將軍詳審大計察周霍之立文宣<lb/>
戒鄧閻之利幼弱冀不從與太后定䇿禁中冀持節以<lb/>
青蓋車迎纉入南宫封為建平侯其日即皇帝位年八<lb/>
嵗<lb/>
質帝本初元年帝少而聰慧甞因朝㑹目梁冀曰此䟦<lb/>
扈将軍也冀聞深惡之䦌六月冀使左右置毒於煮餅<lb/>
<pb n="KR3a0058_WYG_043-42b"/>
以進之帝苦煩甚使促召太尉李固固入前問帝得患<lb/>
所由帝尚能言曰食煮餅今腹中悶得水尚可活時冀<lb/>
亦在側曰恐吐不可飲水語未絶而崩固伏尸號哭推<lb/>
舉侍醫冀恐其事泄大惡之将議立嗣固與司徒胡廣司<lb/>
空趙戒先與冀書逺尋先世廢立舊儀近見國家踐阼<lb/>
前事未嘗不詢訪公卿廣求羣議令上應天心下合衆<lb/>
望冀得書乃召三公中二千石列侯大議所立固廣戒<lb/>
及大鴻臚杜喬皆以為清河王蒜明徳著聞又屬最尊<lb/>
<pb n="KR3a0058_WYG_043-43a"/>
親宜立為嗣朝臣莫不歸心而中常侍曹騰甞謁蒜蒜<lb/>
不為禮宦官由此疾之初平原王翼既貶歸河間其父<lb/>
請分蠡吾縣以侯之順帝許之翼卒子志嗣梁太后欲<lb/>
以女弟妻志徵到夏門亭㑹帝崩梁冀欲立志衆論既<lb/>
異憤憤不得意而未有以相奪曹騰等聞之夜徃說冀<lb/>
曰将軍累世有椒房之親秉攝萬機賓客縱横多有過<lb/>
差清河王嚴明若果立則将軍受禍不乆矣不如立蠡<lb/>
吾侯富貴可長保也冀然其言明日重㑹公卿冀意氣<lb/>
<pb n="KR3a0058_WYG_043-43b"/>
凶凶言辭激切自胡廣趙戒而下莫不懾憚皆曰惟大<lb/>
将軍令獨李固杜喬堅守本議冀厲聲曰罷㑹固猶望<lb/>
衆心可立復以書勸冀冀激怒說太后先䇿免固以司<lb/>
徒胡廣為太尉司空趙戒為司徒與大将軍冀參錄尚<lb/>
書事迎蠡吾侯志入南宫其日即皇帝位年十五太后<lb/>
猶臨朝政<lb/>
　　臣按梁冀利冲帝之幼弱而立之既又惡其聰慧<lb/>
　　而弑之及其立主則舍清河而取蠡吾人君廢置<lb/>
<pb n="KR3a0058_WYG_043-44a"/>
　　一出其手矣雖有一李固其如之何哉<lb/>
秋七月大将軍掾朱穆奏記勸戒梁冀願専心公朝割<lb/>
除私欲廣求賢能斥逺佞惡為皇帝置師傅得小心忠<lb/>
篤敦禮之士将軍與之俱入參勸講授師賢法古此猶<lb/>
倚南山坐平原也誰能傾之又薦种暠欒巴等冀不能<lb/>
用<lb/>
　　臣按朱穆之言美矣然謹選師傅開導人主者忠<lb/>
　　臣愛君者之所為也冀之心方利人主之愚且闇<lb/>
<pb n="KR3a0058_WYG_043-44b"/>
　　然後已得以自専其肯進忠賢以輔君徳哉宜其<lb/>
　　不能用也<lb/>
桓帝建和元年光祿勲杜喬為太尉自李固之廢内外<lb/>
䘮氣羣臣側足而立唯喬正色無所囬撓由是朝臣皆<lb/>
倚望焉秋七月詔以定䇿功益封梁冀萬三千户封冀<lb/>
弟不疑為潁陽侯喬諫曰古之明君皆以用賢賞罰為<lb/>
務陛下自藩臣即位天人屬心不急忠賢之禮而先左<lb/>
右之封梁氏一門宦者微孽並帶無功之紱裂勞臣之<lb/>
<pb n="KR3a0058_WYG_043-45a"/>
土其為乖濫胡可勝言夫有功不賞為善失其望姦囬<lb/>
不詰為惡肆其凶書奏不省<lb/>
　　臣按桓帝之立梁冀之力也而杜喬以為不當賞<lb/>
　　何哉蓋人君之得天位天之命也命出於天而人<lb/>
　　臣竊之以為己功人君舉其功歸之臣下是皆不<lb/>
　　知有天命者也杜喬之言不亦正乎<lb/>
八月立皇后梁氏梁冀欲以厚禮迎之杜喬據執舊典<lb/>
不聴由是日忤於冀九月京師地震喬以災異䇿免<lb/>
<pb n="KR3a0058_WYG_043-45b"/>
宦者唐衡左悺等共譛杜喬於帝曰陛下前當即位喬<lb/>
與李固抗議以為不堪奉漢宗社帝亦怨之㑹清河劉<lb/>
文與南郡妖賊劉鮪謀立清河王蒜事覺伏誅冀因誣<lb/>
李固杜喬云與文鮪交通收固喬皆死獄中<lb/>
　　臣按是時公卿大臣能與冀為同異者李固杜喬<lb/>
　　而已二人既以非罪而死則餘皆媮合茍容莫敢<lb/>
　　有正言其罪者矣宜梁氏之益横也<lb/>
和平元年春正月太后詔歸政於帝始罷稱制二月太<lb/>
<pb n="KR3a0058_WYG_043-46a"/>
后梁氏崩増封大将軍冀萬户并前合三萬户封冀妻<lb/>
孫夀為襄城君夀善為妖態以蠱惑冀冀甚寵憚之冀<lb/>
與夀對街為宅殫極土木互相誇競金玉珍怪充積藏<lb/>
室又廣開園圃採土築山十里九阪深林絶澗有若自<lb/>
然竒禽馴獸飛走其間冀夀共乗輦車遊觀第内多縱<lb/>
倡伎酣謳竟路或連日繼夜以騁娯恣客到門不得通<lb/>
皆請謝門者門者累千金又多拓林苑周徧近縣起兔<lb/>
苑於河南城西經亘數十里移檄所在調發生兔刻其<lb/>
<pb n="KR3a0058_WYG_043-46b"/>
毛以為識人有犯者罪至死刑冀用夀言多斥奪諸梁<lb/>
在位者外以示謙讓而實崇孫氏孫氏宗親冒名為侍<lb/>
中卿校郡守長吏十餘人皆貪饕凶淫各遣私客籍屬<lb/>
縣富人被以他罪閉獄掠考使出錢自贖貲物少者至<lb/>
於死徙冀又遣客周流四方逺至塞外廣求異物而使<lb/>
人復乗埶横暴妻略婦女毆擊吏卒所在怨毒侍御史<lb/>
朱穆自以冀故吏奏記諫曰夫将相大臣均體元首共<lb/>
輿而馳同舟而濟輿傾舟覆患實共之豈可以去明即<lb/>
<pb n="KR3a0058_WYG_043-47a"/>
昧履危自安主孤時困而莫之䘏乎冀不納冀雖専朝<lb/>
縱横而猶交結左右宦官任其子弟賔客以為州郡要<lb/>
職欲以自固恩寵穆又奏記極諫冀終不悟報書云如<lb/>
此僕亦無一可邪然素重穆亦不甚罪也<lb/>
　　臣按梁氏之罪至是已滔天矣朱穆猶惓惓欲止<lb/>
　　其末流忠賢之心固如此也然不㡬於不可與言<lb/>
　　而與之言者乎吁冀有如是之故吏苟能聴其忠<lb/>
　　言幡然改過縱未得為善人或庶㡬免於喪元覆<lb/>
<pb n="KR3a0058_WYG_043-47b"/>
　　族之禍而迷不自悟其可謂下愚不移也夫<lb/>
元嘉元年帝欲褒崇梁冀使中朝二千石以上㑹議其<lb/>
禮特進胡廣等咸稱冀之勲徳宜比周公錫之山川土<lb/>
田附庸黄瓊獨曰冀可比鄧禹合食四縣朝廷從之於<lb/>
是有司奏冀入朝不趨劔履上殿謁讃不名禮儀比蕭<lb/>
何悉以定陶陽城餘户増封為四縣比鄧禹賞賜金錢<lb/>
奴婢綵帛車馬衣服甲第比霍光以殊元勲每朝㑹與<lb/>
三公絶席十日一入平尚書事宣布天下為萬世法冀<lb/>
<pb n="KR3a0058_WYG_043-48a"/>
猶以所奏禮薄意不恱<lb/>
　　臣按自昔權臣用事必有佞䛕之士張大其功徳<lb/>
　　以惑人主欺天下然後權臣之燄愈熾而不可遏<lb/>
　　故在王莽時則有如孔光者以周公比莽莽縁此<lb/>
　　以居攝而簒埶成梁冀之凶愎是亦一莽也則有<lb/>
　　如胡廣者以周公比冀是将復導以居攝簒奪之<lb/>
　　事也賴黄瓊獨持正議少殺其禮然合鄼侯髙宻<lb/>
　　博陸三功臣之寵以加之亦可謂過矣冀曽不自<lb/>
<pb n="KR3a0058_WYG_043-48b"/>
　　揆而猶以為薄是必欲如周公而後己也吁可謂<lb/>
　　至愚也哉<lb/>
延熹元年夏五月甲戍晦日有食之太史令陳授因小<lb/>
黄門徐璜陳日食之變咎在大将軍冀冀聞之諷雒陽<lb/>
收考授死於獄帝由是怨冀<lb/>
　　臣按冀甞弑君矣而帝不怒也又甞殺大臣矣而<lb/>
　　帝亦不怒也迨陳授之死而後怒者授因黄門而<lb/>
　　陳日食之變是必與中常侍素善者也授之死中<lb/>
<pb n="KR3a0058_WYG_043-49a"/>
　　常侍必有為之言者故帝於是始怒與然則帝非<lb/>
　　為陳授而怒直為黄門而怒耳臣甞謂桓靈之為<lb/>
　　君非天下之君黄門之君也此亦其一端云<lb/>
冬十二月以京兆尹陳龜為度遼将軍大将軍冀與陳<lb/>
龜素有隙譛其沮毁國威挑取功譽不為北兵所畏坐<lb/>
徵還遂乞骸骨歸田里復徵為尚書冀暴虐日甚龜上<lb/>
疏言其罪状請誅之帝不省龜自知必為冀所害不食<lb/>
七日而死二年六月梁皇后恃姊兄䕃埶恣極奢靡兼<lb/>
<pb n="KR3a0058_WYG_043-49b"/>
倍前世専寵妬忌六宫莫得進見及太后崩恩寵浸衰<lb/>
后既無子每宫人孕育鮮得全者帝雖廹畏梁冀不敢<lb/>
譴怒然進御轉稀后益憂恚秋七月崩梁冀一門前後<lb/>
七侯三皇后六貴人二大将軍夫人女食邑稱君者七<lb/>
人尚公主者三人其餘卿将尹校五十七人冀専擅威<lb/>
柄凶恣日積宫衛近侍並樹所親禁省起居纎㣲必知<lb/>
其四方調發嵗時貢獻皆先輸上第於冀乗輿乃其次<lb/>
焉吏民齎貨求官請罪者道路相望百官遷召皆先到<lb/>
<pb n="KR3a0058_WYG_043-50a"/>
冀門牋檄謝恩然後敢詣尚書下邳呉樹為宛令之官<lb/>
辭冀冀賔客布縣界以請託樹樹曰小人姦蠧比屋可<lb/>
誅明将軍處上將之位宜崇賢善以補朝闕自侍坐以<lb/>
來未聞稱一長者而多託非人誠非敢聞冀黙然不恱<lb/>
樹到縣遂誅殺冀客為人害者數十人樹後為荆州刺<lb/>
史辭冀冀鴆之出死車上<lb/>
郎中汝南袁著年十九詣闕上書曰夫四時之運功成<lb/>
則退髙爵厚寵鮮不致災今大将軍位極功成可為至<lb/>
<pb n="KR3a0058_WYG_043-50b"/>
戒宜遵縣車之禮髙枕頤神傳曰木實繁者披枝害心<lb/>
若不抑損盛權将無以全其身矣冀聞而宻遣掩捕著<lb/>
乃變姓易名託病偽死結蒲為人市棺殯送冀知其詐<lb/>
求得笞殺之<lb/>
涿郡崔琦以文章為冀所善琦作外戚箴白鵠賦以風<lb/>
冀怒琦曰昔管仲相齊樂聞譏諫之言蕭何佐漢乃設<lb/>
書過之吏今將軍累世台輔任齊伊周而徳政未聞黎<lb/>
元塗炭不能結納貞良以救禍敗反欲鉗塞士口杜蔽<lb/>
<pb n="KR3a0058_WYG_043-51a"/>
主聴將使𤣥黄改色馬鹿易形耳冀無以對因遣琦歸<lb/>
琦懼而亡匿冀捕得殺之<lb/>
　　臣按人臣之罪莫大於弑君冀既甞犯之矣則其<lb/>
　　擅殺士大夫特細故末節耳而臣於邊恢之死陳<lb/>
　　龜之死呉樹之死袁著崔琦之死不之略者於以<lb/>
　　見光武明章崇奨節誼成一代之風俗雖權彊之<lb/>
　　臣殺生在手士大夫未甞少有畏懾之心昌言勁<lb/>
　　論直指其惡死者相屬於前而來者復奮於後漢<lb/>
<pb n="KR3a0058_WYG_043-51b"/>
　　祚雖㣲而姦臣猶有所顧忌而不敢動者其此之<lb/>
　　故與<lb/>
冀秉政㡬二十年威行天下天子拱手不得有所親與帝<lb/>
既不平之及陳授死帝愈怒因如厠獨呼小黄門史唐<lb/>
衡問左右與外舍不相得者誰乎衡對中常侍單超<lb/>
小黄門史左悺與梁不疑有隙中常侍徐璜黄門令具<lb/>
瑗常私忿疾外舍放縱口不敢道於是帝呼超悺入室<lb/>
謂曰梁將軍兄弟専朝廹脅内外公卿以下從其風㫖<lb/>
<pb n="KR3a0058_WYG_043-52a"/>
今欲誅之於常侍意如何超等對曰誠國姦賊當誅日<lb/>
乆臣等弱劣未知聖意何如耳帝曰審然者常侍宻圗<lb/>
之對曰圗之不難但恐陛下狐疑帝曰姦臣脅國當伏<lb/>
其罪何疑乎於是更召璜瑗等五人共定其議帝齧超<lb/>
臂出血為盟超等曰陛下今計已決勿復更言恐為人所<lb/>
疑冀心疑超等八月丁丑使中黄門張惲入省宿以防<lb/>
其變具瑗勅吏收惲以輒從外入欲圗不軌帝御前殿<lb/>
召諸尚書入發其事使尚書令尹勲持節勒丞郎以下<lb/>
<pb n="KR3a0058_WYG_043-52b"/>
皆操兵入省閤斂諸符節送省中使具瑗将左右廐騶<lb/>
虎賁羽林都候劍㦸士合千餘人與司𨽻校尉張彪共<lb/>
圍冀第使光祿勲袁旴持節收冀大将軍印綬徙冀及<lb/>
妻夀即日皆自殺悉收梁氏孫氏中外宗親送詔獄無<lb/>
長少皆棄市太尉胡廣司徒韓縯司空孫朗皆坐阿附<lb/>
梁冀免為庶人百姓莫不稱慶收冀財貨縣官斥賣合<lb/>
三十餘萬萬以充王府用減天下稅租之半散其苑囿<lb/>
以業窮民封單超徐璜具瑗左悺唐衡皆為縣侯世謂<lb/>
<pb n="KR3a0058_WYG_043-53a"/>
之五侯<lb/>
　　臣按桓帝昏庸之主也然能不以梁冀之援立為<lb/>
　　私恩而勇於除天下之大賊惜其不謀之公卿近<lb/>
　　臣而謀之閹寺冀雖誅而五侯復横卒以趣漢於<lb/>
　　亡吁可嘆哉<lb/>
晉武帝泰始十年皇后楊氏殂鎮軍大将軍胡奮女為<lb/>
貴嬪有寵於帝后疾篤恐帝立貴嬪為后枕帝膝泣曰<lb/>
叔父駿女芷有徳色願陛下以備六宫帝許之咸寜二<lb/>
<pb n="KR3a0058_WYG_043-53b"/>
年冬十月立皇后楊氏帝初聘后后叔父珧<hi>音姚</hi>上表曰<lb/>
自古一門二后未有能全其宗者乞藏此表於宗廟異<lb/>
日如臣之言得以免禍帝許之十二月以后父駿為車<lb/>
騎将軍封臨晉侯尚書補䂮<hi>音略</hi>郭奕皆表駿小器不可<lb/>
任社稷之重帝不從太康二年帝既平呉頗事遊宴怠<lb/>
於政事后父楊駿及弟珧濟始用事交通請謁埶傾内<lb/>
外時人謂之三楊<lb/>
　　臣按楊珧知一門二后之未有能全其宗矣盍亦<lb/>
<pb n="KR3a0058_WYG_043-54a"/>
　　戒懼脩省以求自免可也而乃預權用事交通請<lb/>
　　謁致有三楊之目他日之禍是自取之也尚何尤<lb/>
　　焉<lb/>
十年帝極意聲色遂至成疾楊駿忌汝南王亮排出之<lb/>
永熙元年<hi>恵帝年號</hi>春三月武帝疾篤未有顧命侍中車騎<lb/>
将軍楊駿獨侍疾禁中大臣皆不得在左右駿因輒以<lb/>
私意改易要近樹其心腹夏四月武帝崩太子即皇帝<lb/>
位<hi>是為恵帝</hi>尊皇后楊氏曰皇太后立妃賈氏為皇后<hi>賈充女</hi>
<pb n="KR3a0058_WYG_043-54b"/>
　　臣按楊駿獨受顧命而以私意改易要近植其所<lb/>
　　私楊氏之禍始乎此矣<lb/>
楊駿入居太極殿梓宫将殯六宫出辭而駿不下殿以<lb/>
虎賁百人自衛<lb/>
　　臣按太極天子之路寢非人臣所得居虎賁天子<lb/>
　　之爪牙非人臣所得以自衛駿至是不容誅矣<lb/>
汝南王亮畏駿不敢臨䘮哭於大司馬門外出營城外<lb/>
表求過𦵏而行駿弟濟勸駿留亮不從濟謂尚書左丞<lb/>
<pb n="KR3a0058_WYG_043-55a"/>
傅咸曰家兄若徵大司馬<hi>謂亮也</hi>退身避之門户可全咸<lb/>
曰宗室外戚相恃而安但召大司馬還共崇至公以輔<lb/>
政無為避也濟又使侍中石崇見駿言之駿不從<lb/>
　　臣按宗室外戚共輔朝政雖非先王之令典然以<lb/>
　　外戚獨専其任又曷若與宗室共之為公邪駿欲<lb/>
　　大政一出於已故觝排汝南王亮不使居内其心<lb/>
　　本欲擅寵也而不知禍亂之階乃由此起吁可戒<lb/>
　　哉<lb/>
<pb n="KR3a0058_WYG_043-55b"/>
五月詔以太尉駿為太傅大都督假黄鉞錄朝政百官<lb/>
總已以聴傅咸謂駿曰諒闇不行乆矣今主上謙冲委<lb/>
政於公而天下不以為善懼明公未易當也周公大聖<lb/>
猶致流言况聖上春秋非成王之年乎山陵既畢明公<lb/>
當悉思進退之宜駿不從<lb/>
　　臣按傅咸之言可謂忠於駿者也而駿不從是自<lb/>
　　甘禍敗也<lb/>
楊駿以賈后險狠多權畧忌之故以其甥叚廣為散騎<lb/>
<pb n="KR3a0058_WYG_043-56a"/>
常侍管機宻張劭為中䕶軍典禁兵凡有詔命帝省訖<lb/>
入呈太后然後行之<lb/>
　　臣按惟至公能服天下之心駿躬秉大政又以将<lb/>
　　相之任付之二甥其能服賈后之心乎是其布置<lb/>
　　之周宻適足以召禍而已<lb/>
駿辟王彰為司馬彰逃避不受其友怪而問之彰曰自<lb/>
古一姓二后未有不敗况楊太傅昵近小人疏逺君子<lb/>
専權自恣敗無日矣吾踰海出塞以避之猶恐及禍柰<lb/>
<pb n="KR3a0058_WYG_043-56b"/>
何應其辟乎且武帝不惟社稷大計嗣子亦不克負荷<lb/>
受遺者復非其人天下之亂可立待也<lb/>
　　臣按晉室之亂王彰數言足以蔽之矣蓋恵帝之<lb/>
　　昏庸既不足以嗣大業而楊駿之愚愎又不足以<lb/>
　　任大政以愚臣而輔昏主雖欲不亂得乎此武帝<lb/>
　　詒謀之罪也<lb/>
秋八月立廣陵王遹為皇太子拜太子母謝氏為淑媛<lb/>
賈后甞置謝氏於别室不聴與太子相見<lb/>
<pb n="KR3a0058_WYG_043-57a"/>
元康元年初賈后之為太子妃也甞以妬手殺數人又<lb/>
以㦸擲孕妾子隨刄堕武帝大怒将廢之荀朂馮紞楊<lb/>
珧共營救之楊后曰賈公閭<hi>充字</hi>有大勲於社稷<hi>謂充弑魏髙貴</hi>
<hi>鄉公而成晉之篡也</hi>妃其親女正復妬忌豈可遽忘其先徳邪妃<lb/>
由是得不廢后數戒厲妃妃不知后之助已反恨之及<lb/>
帝即位賈后不肯以婦道事太后又欲干預政事而為<lb/>
太傅楊駿所抑遂謀誅駿廢太后殺駿於馬廐收駿弟<lb/>
珧濟皆夷三族送太后於永寜宫廢為庶人董養遊太<lb/>
<pb n="KR3a0058_WYG_043-57b"/>
學升堂歎曰朝廷建斯堂将以何為乎天人之理既滅<lb/>
大亂将至矣<lb/>
　　臣按外戚之禍未有若楊氏之烈者原於駿受遺<lb/>
　　之非人顓恣而自用也駿之受禍猶所自貽至於<lb/>
　　母后亦罹廢辱毋乃已甚乎天人之理於焉掃滅<lb/>
　　此識者所以知其大亂之將作也<lb/>
賈后族兄車騎司馬模從舅右衛将軍彰女弟之子賈<lb/>
謐並預朝政賔客盈門謐雖驕奢而好客喜延士大夫<lb/>
<pb n="KR3a0058_WYG_043-58a"/>
石崇陸機機弟雲潘岳等皆附於謐號二十四友崇與<lb/>
岳尤諂事謐每候謐出皆降車望塵而拜<lb/>
　　臣按楊氏前日之榮寵今移之賈郭氏則楊氏前<lb/>
　　日之賓客亦移之賈郭氏之門矣是其可懼而非<lb/>
　　可喜者豈謐之驕豪所能知哉<lb/>
太宰汝南王亮太傅衛瓘皆錄尚書事輔政賈后患二<lb/>
公執政已不得専政使帝作手詔賜楚王瑋使誅之二<lb/>
公死又以専殺罪瑋誅之於是賈后専朝委任親黨以<lb/>
<pb n="KR3a0058_WYG_043-58b"/>
賈模為散騎常侍加侍中以張華為侍中中書監裴頠<lb/>
為侍中並管機要<lb/>
九月賈后淫虐日甚賈模恐禍及已甚憂之裴頠旦夕<lb/>
說從母廣城君令戒諭賈后<hi>廣城君郭槐賈后之母也</hi>以親厚太子<lb/>
賈模亦數為后言禍福后不能用反以模為毁已而疎<lb/>
之模不得志憂憤而卒<lb/>
　　臣按賈氏之門唯模為可語模以憂憤而死則后<lb/>
　　家無復有賢者矣<lb/>
<pb n="KR3a0058_WYG_043-59a"/>
帝為人戇騃常在華林園聞蝦蟆謂左右曰此鳴者為<lb/>
官乎為私乎時天下荒饉百姓餓死帝聞之曰何不食<lb/>
肉糜由是權在羣下政出多門勢位之家更相薦託有<lb/>
如互市賈郭恣横貨賂公行南陽魯褒作錢神論以譏<lb/>
之曰錢之為體有乾坤之象親之如兄字曰孔方無徳<lb/>
而尊無勢而熱排金門入紫闥危可使安死可使活貴<lb/>
可使賤生可使殺是故忿爭非錢不勝幽滯非錢不㧞<lb/>
怨讎非錢不解令聞非錢不發洛中朱衣當塗之士愛<lb/>
<pb n="KR3a0058_WYG_043-59b"/>
我家兄皆無己巳執我之手抱我終始凡今之人惟錢<lb/>
而已<lb/>
　　臣按是時君徳庸闇外戚擅權貨賂公行刑政<lb/>
　　日紊如此雖欲不亂得乎魯褒之論雖同俚諺然<lb/>
　　可為來者戒故錄焉<lb/>
初廣城君郭槐以賈后無子常勸后使慈愛太子賈謐<lb/>
驕縱數無禮於太子廣城君常切責之及廣城病臨終<lb/>
執后手令盡忠於太子言甚切至又曰趙粲賈午必亂<lb/>
<pb n="KR3a0058_WYG_043-60a"/>
汝家我死後勿復聴入深記吾言后不從更與粲午謀<lb/>
害太子太子幼有令名及長不好學惟與左右嬉戯賈<lb/>
后復使黄門輩誘之為奢靡威虐由是名譽浸减驕慢<lb/>
益彰太子性剛知賈謐恃中宫驕貴不能假借之謐時<lb/>
為侍中至東宫或捨之於後庭遊戯詹事裴權諫曰謐<lb/>
后所親昵一旦交搆則事危矣不從謐譛太子於后曰<lb/>
太子多畜私財以結小人者為賈氏也若宫車晏駕彼<lb/>
居大位依楊氏故事誅臣等廢后於金墉城如反手耳<lb/>
<pb n="KR3a0058_WYG_043-60b"/>
不如早圗之更立慈順者可以自安后納其言乃宣揚<lb/>
太子之短布於逺近又詐為有娠内藁物産具取妹夫<lb/>
韓夀子養之欲以代太子於是朝野咸知賈后有害太<lb/>
子之意中䕶軍趙俊請太子廢后太子不聴十二月太<lb/>
子長子虨病篤太子為之禱祝求福賈后聞之乃詐稱<lb/>
帝不豫詔太子入朝既至后不見置于别室遣婢以帝<lb/>
命賜酒三升使飲盡之遂大醉后使黄門郎潘岳作書<lb/>
草因太子醉稱詔使書之其字半不成后補成之以呈<lb/>
<pb n="KR3a0058_WYG_043-61a"/>
帝<hi>詳見前䜛臣篇</hi>帝幸式乾殿召公卿入示之廢為庶人幽於<lb/>
金墉城殺其母謝淑妃<lb/>
　　臣按賈謐以后戚而讒廢太子是動摇國家之本<lb/>
　　也其能免乎<lb/>
永康元年太子既廢衆情憤怒右衛督司馬雅常從督<lb/>
許超皆甞給事東宫與殿中郎士猗等謀廢賈后復太<lb/>
子以張華裴頠安常保位難以行權右軍将軍趙王倫<lb/>
執兵柄性貪冒可假以濟事乃說孫秀曰中宫凶妬無<lb/>
<pb n="KR3a0058_WYG_043-61b"/>
道與賈謐等共誣廢太子今國無嫡嗣社稷将危大臣<lb/>
将起大事而公名奉事中宫與賈郭親善太子之廢皆<lb/>
云預知一朝事起禍必相及何不先謀之乎秀許諾言<lb/>
於倫倫納焉事起孫秀言於倫曰太子聰明剛猛若還<lb/>
東宫必不受制於人不若遷延緩期賈后必害太子然<lb/>
後廢賈后為太子復讎豈徒免禍更可得志倫然之秀<lb/>
因使人行反間言殿中人欲廢皇后迎太子賈后聞之<lb/>
甚懼倫秀因遣謐等早除太子以絶民望后使太醫令<lb/>
<pb n="KR3a0058_WYG_043-62a"/>
程據和毒藥矯詔使黄門孫慮至許昌毒太子太子不<lb/>
肯服慮以藥杵椎殺之有司請以庶人禮𦵏賈后表請<lb/>
以廣陵王禮𦵏之<lb/>
夏四月趙王倫矯詔将兵入斬賈謐於西鐘下收賈后<lb/>
廢為庶人幽之於建始殿詔尚書捕賈氏親黨斬之未<lb/>
㡬相國倫矯詔遣尚書劉𢎞齎金屑酒賜賈后死於金<lb/>
墉城諡故太子曰愍懐<lb/>
　　臣按晉氏以不仁得天下立國之基未固也而外<lb/>
<pb n="KR3a0058_WYG_043-62b"/>
　　戚相繼用事皆凶殘不道趣國於亡蓋愍懐廢而<lb/>
　　賈后死賈后死而趙王簒由是諸王舉兵迭相攻<lb/>
　　討劉淵石勒乗時而起遂據中原由晉氏骨肉相<lb/>
　　殘先為戎狄之行故戎狄得以滅之也然則兆斯<lb/>
　　亂者非楊賈而誰哉<lb/>
唐外戚傳序凡外戚成敗視主徳何如主賢則共其榮<lb/>
主否則先受其禍故太宗檢貴倖裁賞賜貞觀時戚里<lb/>
無敗家髙中二宗柄移豔私産亂朝廷武韋諸族耄嬰<lb/>
<pb n="KR3a0058_WYG_043-63a"/>
頸血一日同汚鐡刄𤣥宗初年法行近親表裏修敕天<lb/>
寳奪明委政妃宗階召反虜遂喪天下楊氏之誅噍類<lb/>
不遺蓋數十年之寵不償一日之慘甲第厚貲無救同<lb/>
坎之悲寧不哀哉代徳而降閹尹參嬖後宫雖多無赫<lb/>
赫顯門亦無刀鋸大戮故用福甚者得禍酷取名少者<lb/>
蒙責輕理所固然云<lb/>
唐武后既稱帝改唐為周立承嗣為魏王三思為梁王餘<lb/>
為郡王者數人承嗣三思以親王又為宰相又求為太子<lb/>
<pb n="KR3a0058_WYG_043-63b"/>
賴狄仁傑言而止諸武各任事恣横後張柬之尊奉太子<lb/>
誅后所幸張易之昌宗迎太子復位改周為唐改神龍元<lb/>
年洛州長史薛季昶謂張柬之敬暉曰二凶雖除産祿猶<lb/>
在<hi>謂武三思等也</hi>去草不去根終當復生二人曰大事已定彼猶<lb/>
机上肉耳夫何能為季昶歎曰吾不知死所矣朝邑尉劉<lb/>
幽求亦謂桓彦範曰武三思尚存公輩終無𦵏地若不早圗<lb/>
噬臍無及不從有上官婉兒者在武后時為婕妤用事於中<lb/>
三思通焉故黨於武氏又薦三思於韋后引入禁中上遂與<lb/>
<pb n="KR3a0058_WYG_043-64a"/>
三思圗議政事張柬之等皆受制於三思矣上使韋后<lb/>
與三思雙陸<hi>博戯也</hi>而自居旁為之㸃籌三思遂與后通<lb/>
由是武氏之埶復振張柬之等數勸上誅諸武不聴柬<lb/>
之曰革命之際宗室諸李誅夷略盡今賴天地之靈陛<lb/>
下返正而武氏濫官僣爵安堵如故豈逺近所望耶願<lb/>
頗抑損其祿位以慰天下又不聴柬之等或撫床歎憤<lb/>
或彈指出血曰主上昔為英主時稱勇烈吾所以不誅<lb/>
諸武者欲使上自誅之以張天子之威耳今反如此事<lb/>
<pb n="KR3a0058_WYG_043-64b"/>
埶已去知復柰何上數幸三思第監察御史崔皎宻疏<lb/>
諫曰國命初復則天在西宫人心猶有附㑹周之舊臣<lb/>
列居朝廷陛下柰何輕有外遊不監豫且之禍上洩之<lb/>
三思之黨切齒以武三思為司空同中書門下三品<hi>宰相</hi>
<hi>也</hi>敬暉等帥百官上表以為天授革命之際<hi>天授武后年號</hi>宗<lb/>
室誅竄殆盡豈得與諸武並封今天命惟新而諸武封<lb/>
建如舊並居京師開闢以來未有斯理願陛下為社稷<lb/>
計降其王爵以安内外不許<lb/>
<pb n="KR3a0058_WYG_043-65a"/>
三思與韋后日夜譛暉等恃功専權将不利於社稷上<lb/>
信之三思等因為上畫䇿不若封暉等為王罷其政事<lb/>
外不失尊寵功臣内實奪之權上以為然以敬暉為平<lb/>
陽王桓彦範為扶陽王張柬之為漢陽王袁恕己為南<lb/>
陽王崔𤣥暉為博陵王並罷知政事三思令百官復修<lb/>
則天之政不附武后者斥之為五王所逐者復之大權<lb/>
盡歸三思矣<lb/>
張柬之請歸襄州養疾<lb/>
<pb n="KR3a0058_WYG_043-65b"/>
是年十一月則天崩遺制去帝號稱則天大聖皇后<lb/>
二年春正月武三思以敬暉桓彦範袁恕已尚在京師<lb/>
忌之出為滑洛豫三州刺史<lb/>
武三思與韋后日夜譛敬暉等不已皆坐貶處士韋月<lb/>
将上書告武三思潜通宫掖必為逆亂上大怒命斬之<lb/>
黄門侍郎宋璟奏請推按上益怒不及整巾屣履出側<lb/>
門謂璟曰朕謂已斬乃未耶璟曰人言中宫私於三思<lb/>
陛下不問而誅之臣恐天下必有竊議固請按之上不<lb/>
<pb n="KR3a0058_WYG_043-66a"/>
許璟曰必欲斬月将請先斬臣不然臣終不敢奉詔上<lb/>
怒少觧乃命與杖流嶺南過秋分斬之<lb/>
武三思惡宋璟出之檢校貝州刺史<lb/>
武三思使鄭愔告敬暉等謀逆貶暉崖州彦範瀧州柬<lb/>
之新州恕已竇州𤣥暉白州並司馬員外置<lb/>
武三思隂令人疏皇后穢行於天津橋請加廢黜上大<lb/>
怒命御史大夫李承嘉窮覈其事承嘉奏敬暉等使人<lb/>
為之雖云廢后實謀大逆請族誅之上以暉等嘗賜鐵<lb/>
<pb n="KR3a0058_WYG_043-66b"/>
劵許以不死乃長流暉等於瓊瀼諸州<lb/>
三思又諷太子上表請夷暉等三族上不許中書舍人<lb/>
崔湜說三思曰暉等異日北歸終為後患不如遣使矯<lb/>
制殺之三思問誰可使者湜薦大理正周利用乃命攝<lb/>
右臺侍御史以徃柬之𤣥暉已死遇彦範於貴州殺之<lb/>
極其慘毒暉恕己亦然<lb/>
武三思既殺五王權傾人主常言我不知世間何者謂<lb/>
之善人何者謂之惡人但於我善者則為善人於我惡<lb/>
<pb n="KR3a0058_WYG_043-67a"/>
者則為惡人耳<lb/>
景龍元年皇后以太子重俊非其所生惡之武三思尤<lb/>
忌太子上官婕妤以三思故每下制勅推尊武氏安樂<lb/>
公主與駙馬武崇訓常陵侮太子或呼為奴崇訓又教<lb/>
公主言於上請廢太子立己為皇太女太子積不能平<lb/>
七月太子與左羽林大将軍李多祚等矯制發羽林千<lb/>
騎兵殺武三思崇訓于其第并親黨十餘人重俊又欲<lb/>
誅婕妤不克為衛兵所殺二年上以安樂公主適左衛<lb/>
<pb n="KR3a0058_WYG_043-67b"/>
中郎将武延秀初武崇訓之尚公主也延秀數得侍宴<lb/>
延秀美姿儀善歌舞公主恱之及崇訓死遂以延秀尚<lb/>
焉<lb/>
三年定州人郎岌上言韋后将為逆亂后白上杖殺之<lb/>
許州司兵參軍燕欽融復言皇后淫亂干預國政宗族<lb/>
强盛安樂公主武延秀宗楚客圗危宗社上召欽融面<lb/>
詰之欽融頓首抗言神色不撓上黙然宗楚客矯制令<lb/>
飛騎撲殺之上雖不窮問意頗怏怏不恱由是韋后及<lb/>
<pb n="KR3a0058_WYG_043-68a"/>
其黨始憂懼<lb/>
安樂公主欲皇后臨朝自為皇太女乃合謀於餅餤進<lb/>
毒六月壬午中宗崩韋后秘不發喪自總庶政徵諸府<lb/>
兵五萬使韋捷韋璿韋錡韋播等分領之皇后臨朝攝<lb/>
政武延秀等及諸韋共勸韋后請遵武氏故事南北衛<lb/>
軍臺閣要官皆以韋氏子弟領之廣聚徒衆内外連結<lb/>
深忌相王<hi>睿宗也</hi>謀去之相王子臨淄王隆基<hi>𤣥宗也</hi>先罷<lb/>
潞州别駕在京師隂聚才勇之士謀匡復社稷韋播等<lb/>
<pb n="KR3a0058_WYG_043-68b"/>
數搒捶萬騎<hi>楚軍兵</hi>欲以立威萬騎皆怨果毅葛福順陳<lb/>
𤣥禮見隆基訴之隆基諷以誅諸韋皆踴躍請以死自<lb/>
効於是勒兵入斬韋璿等以狥又斬韋后安樂公主武<lb/>
延秀上官婕妤等捕索諸韋在宫中及守諸門并諸韋<lb/>
親黨及素為韋后所親信者皆誅之尸韋后於市武氏<lb/>
宗屬誅死流竄殆盡睿宗即位以臨淄王隆基為太子<lb/>
追削武三思崇訓爵諡斵棺暴尸平其墳墓追復故太<lb/>
子重俊位號雪敬暉桓彦範崔𤣥暉張柬之袁恕己等<lb/>
<pb n="KR3a0058_WYG_043-69a"/>
罪復其官爵追廢韋后為庶人安樂公主為悖逆庶人<lb/>
　　臣按武曌<hi>后名</hi>反易天常僣穢宸極方其時諸武疏<lb/>
　　王爵綰相印布列中外肆騁凶悖而承嗣三思其<lb/>
　　最焉至求為太子規取神噐頼忠賢反復開寤中<lb/>
　　宗得復儲位未㡬五王奮忠入誅二孺迎帝返正<lb/>
　　當斯時也列武曌移唐社稷滅宗枝之罪告於九<lb/>
　　廟廢處别宫而丹其族宜也諸賢失機顧以中宗<lb/>
　　為英主留三思輩弗誅使之藉手未㡬因嬪御以<lb/>
<pb n="KR3a0058_WYG_043-69b"/>
　　進自媚於賊后因復用事屠揃忠勲濁亂宫掖以<lb/>
　　成韋庶人弑逆之禍蓋自武曌革命以來三辰翳<lb/>
　　掩者凡二十餘年頼明皇奮自諸王討除内難於<lb/>
　　是武韋二氏殄僇殆盡人神之憤乃始蘇快垂之<lb/>
　　千古永為后黨之戒焉臣是以剟著於篇云<lb/>
　　　　以上論外家驕恣之禍臣按西漢之戚屬其<lb/>
　　　　以權寵致敗者十有六家而臣所著者唯吕<lb/>
　　　　氏王氏<hi>吕氏事見臨朝篇</hi>後漢至唐戚里之不克終<lb/>
<pb n="KR3a0058_WYG_043-70a"/>
　　　　者甚衆而臣於東都獨著梁竇氏於晉獨著<lb/>
　　　　楊賈氏於唐則著武韋氏蓋其尤章章焉者<lb/>
　　　　也人主能鑒觀於此必思所以全外族外族<lb/>
　　　　而能戒懼於此必思所以自全者固不待盡<lb/>
　　　　述往事而後足以垂永鑑也<lb/>
　<lb/>
　<lb/>
　<lb/>
<pb n="KR3a0058_WYG_043-70b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大學衍義卷四十三<lb/>
</p>
<p>
</p>
  </div>
</body>
</text>
</TEI>
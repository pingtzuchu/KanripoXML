<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷四十</head> <lb/>
    <p>
<pb n="KR3a0058_WYG_040-1a"/>
欽定四庫全書<lb/>
　大學衍義卷四十<lb/>
　　　　　　　　　　　　宋　真德秀　撰<lb/>
　齊家之要二<lb/>
　　嚴内治<lb/>
　　　内臣預政之禍<lb/>
唐宦者傳序太宗詔内侍省不立三品官以内侍為之<lb/>
長階第四不任以事唯門閣守禦廷内掃除稟食而已<lb/>
<pb n="KR3a0058_WYG_040-1b"/>
武后時稍增其人至中宗黄衣乃二千員七品以上員<lb/>
外置千員然衣朱紫者尚少𤣥宗承平財用富足志大<lb/>
事奢不愛惜賞賜爵位開元天寳中宫嬪大率至四萬<lb/>
宦官黄衣以上三千員衣朱紫千餘人其稱㫖者輒拜<lb/>
三品將軍列㦸于門其在殿頭供奉委任華重持節傳<lb/>
命光焰殷殷動四方所至郡縣奔走獻遺至萬計監軍<lb/>
持權節度反出其下於是甲舍名園上腴之田為中人<lb/>
所占者半京畿矣肅代庸弱倚為扞衛故輔國以尚父<lb/>
<pb n="KR3a0058_WYG_040-2a"/>
顯元振以援立奮朝恩以軍容重然猶未得常主兵也<lb/>
德宗懲艾泚賊故以左右神䇿天威等軍委宦者主之<lb/>
置䕶軍中尉中䕶軍分提禁兵是以威柄下遷政在宦<lb/>
人舉手伸縮便有輕重至慓士竒材則養以為子巨鎮<lb/>
彊藩則爭出我門小人之情猥險無顧藉又日夕侍天<lb/>
子狎則無威習則不疑故昏君蔽於所昵英主禍生所<lb/>
忽𤣥宗以遷崩憲敬以弑殞文以憂憤至昭而天下亡<lb/>
矣禍始開元極於天祐凶愎參㑹黨類殲滅王室從而<lb/>
<pb n="KR3a0058_WYG_040-2b"/>
潰䘮譬猶灼火攻蠧蠧盡木焚渠不哀哉跡其殘氣不<lb/>
剛柔情易遷褻則無上怖則生怨借之權則專為禍則<lb/>
迫而近緩相攻急相一此小人常勢也<lb/>
　范祖禹曰自古國家之敗未有不由子孫更變祖宗<lb/>
　之舊也剏業之君其得之也難故其防患也深其慮<lb/>
　之也逺故其立法也宻後世雖有聰明才智之君髙<lb/>
　出羣臣之表然未若祖宗更事之多也夫中人之不<lb/>
　可假以威權蓋近而易以為姦也明皇不戒履霜之<lb/>
<pb n="KR3a0058_WYG_040-3a"/>
　漸而輕變太宗之制崇寵宦者增多其員自是以後<lb/>
　浸干國政其源一啓末流不可復塞唐室之禍基於<lb/>
　開元書曰監于先王成憲其永無愆為人後嗣可不<lb/>
　念之哉<lb/>
髙力士者𤣥宗在藩力士傾心附結先天中以誅蕭岑<lb/>
等功為右監門衛將軍知内侍省事於是四方奏請皆<lb/>
先省後進小事即專决雖洗沐未嘗出眠息殿帷中徼<lb/>
倖者願一見如天人然帝曰力士當上我寢乃安當是<lb/>
<pb n="KR3a0058_WYG_040-3b"/>
時宇文融李林甫蓋嘉運韋堅楊慎矜王鉷楊國忠安<lb/>
禄山安思順髙仙芝等雖以才寵進然皆厚結力士故<lb/>
能踵至將相自餘承風附㑹不可計皆得所欲肅宗在<lb/>
東宫兄事力士他王公主呼為翁戚里諸家尊曰㸙<hi>音遮</hi>
<hi>父也</hi>帝或不名而呼將軍帝幸蜀力士從帝進齊國公從<lb/>
上皇徙西内居十日為李輔國所誣除籍長流巫州初<lb/>
太子瑛廢武惠妃方嬖李林甫等皆屬夀王帝以肅宗<lb/>
長意未决居忽忽不食力士曰大家不食亦膳羞不具<lb/>
<pb n="KR3a0058_WYG_040-4a"/>
耶帝曰爾我家老揣我何為而然力士曰嗣君未定耶<lb/>
推長而立孰敢争帝曰爾言是也儲位遂定天寳中邊<lb/>
將争立功帝嘗曰朕春秋髙朝廷細務付宰相蕃夷不<lb/>
龔付諸將寜不暇耶對曰臣間至閣門見奏事者言雲<lb/>
南數喪師又北兵悍且彊陛下何以制之臣恐禍成不<lb/>
可禁其指蓋謂祿山帝曰卿勿言朕將圗之十三年秋<lb/>
大雨帝顧左右無人即曰天方災卿宜言之力士曰自<lb/>
陛下以權假宰相法令不行陰陽失度天下事庸可復<lb/>
<pb n="KR3a0058_WYG_040-4b"/>
安臣之鉗口其時也帝不答明年祿山反力士善揣時<lb/>
事勢候相上下雖親昵至當覆敗不肯為救力故生平<lb/>
無顯顯大過議者頗恨宇文融以來權利相賊階天下<lb/>
之禍雖有補益弗相除云<lb/>
　范祖禹曰明皇不監石顯之事而寵任力士至使省<lb/>
　決章奏以萬機之重委之閽寺失君道矣其後李林<lb/>
　甫楊國忠皆因力士以進迹其禍亂所從來者漸矣<lb/>
　傳曰存亡在所任人君可不詳其細哉<lb/>
<pb n="KR3a0058_WYG_040-5a"/>
　　臣按唐世中人預國政自明皇任髙力士始中人<lb/>
　　預軍政自明皇用楊思勉討安南蠻始<hi>思勉本不錄</hi>遂<lb/>
　　為後世無窮之患惜哉<lb/>
李輔國以閹奴為閑廐小兒肅宗為太子得侍東宫陳<lb/>
𤣥禮等誅楊國忠輔國豫謀又勸太子分中軍趨朔方<lb/>
收河隴兵圗興復太子至靈武愈親近勸遂即位係天<lb/>
下心擢家令判元帥府八軍司馬肅宗稍稍任以股膂<lb/>
事凡四方章奏軍符禁寶一委之輔國能隨事齪齪謹<lb/>
<pb n="KR3a0058_WYG_040-5b"/>
密取人主親信而内深賊未敢肆不啖葷時為浮屠詭<lb/>
行人以為柔良不忌也帝還京師拜殿中監宰相羣臣<lb/>
欲不時見天子皆因輔國以請乃得可常止銀臺門決<lb/>
事置察事聽兒數十人吏雖有秋毫過無不得得輒推<lb/>
訊州縣獄訟三司制劾有所捕逮流降皆私判臆處因<lb/>
稱制勅然未始聞上也詔書下輔國署已乃施行羣臣<lb/>
無敢議出則介士三百人為衛貴幸至不敢斥官呼五<lb/>
郎李揆當國以子姓事之號五父李峴輔政叩頭言且<lb/>
<pb n="KR3a0058_WYG_040-6a"/>
亂國於是詔勅不由中書出者峴必審覆輔國不恱時<lb/>
太上皇居興慶宫妄言於帝因刼遷上皇於西内<hi>事已見前</hi>
<hi>父子篇</hi>輔國以功遷兵部尚書既得志又求宰相諷裴冕<lb/>
等使薦已帝密摘蕭華使諭止冕張皇后疾其顓權帝<lb/>
寢疾太子監國后召太子將誅輔國及程元振太子不<lb/>
從后更召越王兖王圗之元振告輔國即伏兵捕二王<lb/>
囚之而殺后於他殿代宗立輔國以定䇿功愈䟦扈至<lb/>
謂帝曰大家第坐宫中外事聽奴處决帝矍然欲翦除<lb/>
<pb n="KR3a0058_WYG_040-6b"/>
而憚其握兵因尊為尚父事無大小率關白羣臣出入<lb/>
皆先詣輔國輔國頗自安又冊司空兼中書令未㡬以<lb/>
彭體盈代為閑廐羣牧苑内營田五坊等使藥子昂代<lb/>
判元帥行軍司馬賜大第於外又詔進封博陸郡王自輔<lb/>
國徙太上皇天下疾之帝在東宫積不平既嗣位不欲<lb/>
顯戮遣使者夜刺殺之抵其首溷中殊右臂告泰陵然<lb/>
猶祕其事刻木代首以葬<lb/>
　范祖禹曰李輔國本飛龍馬家皁𨽻之流肅宗尊寵<lb/>
<pb n="KR3a0058_WYG_040-7a"/>
　而任之委之以政授之以兵明皇以憂崩已以駭沒<lb/>
　張后二王以戮死上不保其父中不保其身下不保<lb/>
　其妻子此近小人之禍也可不戒哉<lb/>
　　臣按輔國有彌天之罪肅宗不能誅固可恥矣代<lb/>
　　宗誅之而不顯其僇亦不能無憾焉夫以一閹尹<lb/>
　　之流而寵之以宰相尊之以尚父自有中人以來<lb/>
　　未之有也其為可醜不亦甚哉夫明皇始壞太宗<lb/>
　　之法以重中人而已之幽鬱殂謝乃出於中人之<lb/>
<pb n="KR3a0058_WYG_040-7b"/>
　　手為明皇者固可戒矣輔國顓恣兩朝卒不免於<lb/>
　　肢體殊分投首厠溷之慘其亦何利耶臣故書之<lb/>
　　以為人君邇姦者之戒又以為小人稔惡者之戒<lb/>
　　云<lb/>
程元振少以宦人直内侍省張皇后謀立越王元振見<lb/>
太子發其姦與李輔國助討難立太子是為代宗拜右<lb/>
監門衛將軍知内侍省事判元帥行軍司馬再遷驃騎<lb/>
大將軍盡總禁兵不踰嵗權震天下在輔國右凶決又<lb/>
<pb n="KR3a0058_WYG_040-8a"/>
過之軍中呼十郎裴冕與元振忤貶施州來瑱守襄漢<lb/>
有功元振嘗諉屬不應誣殺瑱素惡李光弼數媒蝎以<lb/>
疑之瑱等上將冕光弼元勲既誅斥方帥繇是攜解廣<lb/>
德初吐蕃党項内侵詔集天下兵無一士奔命者遂寇<lb/>
便橋帝蒼黄出居陜京師陷於是太常博士翰林待詔<lb/>
栁伉上疏曰犬戎以數萬衆犯關度隴歴秦渭掠邠涇<lb/>
不血刃而入京師謀臣不奮一言武士不力一戰提卒<lb/>
叫呼刼宮闈焚陵寢此將帥叛陛下也自朝義之滅陛<lb/>
<pb n="KR3a0058_WYG_040-8b"/>
下以為智力所能故疏元功委近習日引月長以成大<lb/>
禍羣臣在廷無一犯顔回慮者此公卿叛陛下也陛下<lb/>
始出都百姓填然奪府庫相殺戮此三輔叛陛下也自<lb/>
十月朔召諸道兵盡四十日無隻輪入關者此四方叛<lb/>
陛下也陛下視今日病何由至此乎天下之心乃恨陛<lb/>
下逺賢良任宦䜿離間將相而幾於亡必欲存宗廟社<lb/>
稷獨斬元振首馳告天下悉出内使𨽻諸州陛下持神<lb/>
䇿兵付大臣然後削尊號下詔引咎率德勵行屏嬪妃<lb/>
<pb n="KR3a0058_WYG_040-9a"/>
任將相如此而兵不至人不感請赤臣族以謝疏聞帝<lb/>
顧公議不與乃下詔盡削元振官爵放歸田里帝還元<lb/>
振衣婦衣私入京師圗不軌御史劾按長流榛州行至<lb/>
江陵死<lb/>
　　臣按代宗非英主也然能殺李輔國以攄二帝之<lb/>
　　憤逐程元振以紓四方與諸將之怨其眂肅宗之<lb/>
　　姑息蓋少瘉焉方二人之怙寵也自謂無能孰何<lb/>
　　之者及兵權既奪官職既削孤雛腐䑕坐待誅斥<lb/>
<pb n="KR3a0058_WYG_040-9b"/>
　　亦何能為以此觀之姦夫憸人茍非人主借以聲<lb/>
　　光未有能自䟦扈者也既長其燄然後從而撲滅<lb/>
　　之所傷多矣曷若制之於初俾臣主兩全之為得<lb/>
　　哉<lb/>
魚朝恩者給事黄門至德初知内侍省事乾元二年命<lb/>
郭子儀等九節度討安慶緒肅宗以子儀光弼皆元勳<lb/>
難相統屬故不置元帥但以朝恩為觀軍容宣慰處置<lb/>
使觀軍容之名自此始明年九節度之師六十萬潰於<lb/>
<pb n="KR3a0058_WYG_040-10a"/>
相州<lb/>
　范祖禹曰夙沙衛殿齊師<hi>夙沙衛齊之閹人事見左氏傳</hi>殖綽郭最<lb/>
　<hi>二人齊大夫</hi>曰子殿齊師齊之辱也夫以諸侯之師使閹<lb/>
　人殿之猶以為辱况天子之師而使宦者為之主帥<lb/>
　乎是辱天下之衆也且慶緒窮寇郭李不世出之將<lb/>
　使朝恩節制之猶不免於敗則庸人可知矣肅宗初<lb/>
　復兩宫舉六十萬之衆棄之其不亡亦幸哉<lb/>
代宗避吐蕃東幸衛兵離散朝恩悉軍迎華陰乗輿六<lb/>
<pb n="KR3a0058_WYG_040-10b"/>
師乃振帝德之更號天下觀軍容處置使專領神䇿軍<lb/>
賞賜不涯朝恩資小人恃功岸忽無所憚是時郭子儀<lb/>
有定天下功居人臣第一朝恩心媢之乗相州敗醜為<lb/>
詆譖肅宗不納其語然猶罷子儀兵留京師代宗立與<lb/>
程元振一口加毁帝未及寤子儀憂甚俄而吐蕃陷京<lb/>
師卒用其力王室再安朝恩内慚乃勸帝徙洛陽欲逺<lb/>
吐蕃為近臣所折乃止朝恩好引輕浮後生處門下講<lb/>
五經大義作文章謂才兼文武徼伺誤寵永泰中詔判<lb/>
<pb n="KR3a0058_WYG_040-11a"/>
國子監㑹釋菜執易升坐言鼎有覆餗象以侵宰相王<lb/>
縉怒元載怡然朝恩曰怒者常情笑者不可測也載銜<lb/>
之未發朝恩有賜墅觀沼澄爽表為佛祠為章敬太后<lb/>
薦福即后諡以名祠許之於是用度侈浩乃壞曲江華<lb/>
清諸宫館及將相故第收其材佐興作費無慮萬億既<lb/>
數毁郭子儀不見聽乃遣盜發其先冢子儀詭辭自解<lb/>
以安衆疑神策都虞候劉希暹魁健能騎射最為朝恩<lb/>
昵信希暹諷朝恩置獄北軍陰縱惡少年横捕富人付<lb/>
<pb n="KR3a0058_WYG_040-11b"/>
吏考訊因中以法錄貲産入之軍皆誣服寃死故市人<lb/>
號入地牢朝廷裁决朝恩或不預者輒怒曰天下有不<lb/>
由我乎帝聞不喜養息令徽尚幼為内給使服綠與同<lb/>
列爭忿歸白朝恩明日見帝曰臣之子位下願得金紫<lb/>
在班列上帝未答有司已奉紫服於前令徽稱謝帝笑<lb/>
曰小兒章服大稱滋不恱元載乃用散騎常侍崔昭判<lb/>
京兆厚以財結其黨皇甫溫周皓溫方屯陜而皓射生<lb/>
將自是朝恩隱謀奥語悉為帝知希暹覺帝指宻白太<lb/>
<pb n="KR3a0058_WYG_040-12a"/>
后朝恩稍懼然見帝接遇未衰故自安而潛計不軌帝<lb/>
遂倚載決除之後因寒食宴禁中縊殺之還尸其家<lb/>
　　臣按朝恩之䟦扈亦代宗奬成之也既而圗之布<lb/>
　　置張設如待敵國僅能勝之此可以為戒不可以<lb/>
　　為法也<lb/>
竇文場霍仙鳴者始竝𨽻東宮事德宗未有名自魚朝<lb/>
恩死宦人不復典兵帝以禁衛盡委白志貞志貞多納<lb/>
富人金補軍止收其庸而身不在軍及涇師亂帝召近<lb/>
<pb n="KR3a0058_WYG_040-12b"/>
衛無一人至者唯文場等率宦官及親王左右從至奉<lb/>
天帝逐志貞并左右軍付文場主之帝自山南還兩軍<lb/>
復完而帝忌宿將難制故詔文場仙鳴分總之廢天威<lb/>
軍入左右神䇿是時竇霍權振朝廷諸方節度大將多<lb/>
出其軍臺省要官走門下丐援引者足相躡藩鎮贈遺<lb/>
累百鉅萬略士妻女無所憚久之置䕶軍中尉中䕶軍<lb/>
各二員詔文場為左神䇿䕶軍中尉仙鳴為右中尉䕶<lb/>
軍自文場等始<lb/>
<pb n="KR3a0058_WYG_040-13a"/>
　　臣按宦官常主兵柄自德宗始然開其端又自明<lb/>
　　皇肅代始四君者皆太宗之罪人與<lb/>
憲宗時吐突承璀為神䇿左軍中尉王承宗反以承璀<lb/>
為行營招討處置等使以討之翰林學士白居易上奏<lb/>
以為國家征伐當責成將帥近嵗始以中使為監軍自<lb/>
古及今未有徵天下之兵專令中使統領者也今神䇿<lb/>
軍既不置行營節度使即承璀乃制將也又充諸軍招<lb/>
討處置使即承璀乃都統也臣恐四方聞之必輕朝廷<lb/>
<pb n="KR3a0058_WYG_040-13b"/>
四夷聞之必笑中國陛下忍令後代相傳云以中官為<lb/>
制將都統自陛下始乎上不聽後果無功還給事中段<lb/>
平仲等乞斬之上罷承璀中尉降為軍器使中外相賀<lb/>
　　臣按以宦官掌征伐此明皇肅代之大失也憲宗<lb/>
　　中興亦踵其覆轍後世子孫謂憲宗之英武猶以<lb/>
　　中人為制帥我其可違其後楊復恭田令孜皆主<lb/>
　　軍律趣唐於亡由祖宗貽謀之失也<lb/>
憲宗末年左軍中尉吐突承璀謀立澧王惲為太子上<lb/>
<pb n="KR3a0058_WYG_040-14a"/>
不許及上寢疾承璀謀尚未息上服金丹多躁怒左右<lb/>
宦官往往獲罪有死者人人自危正月暴崩於中和殿<lb/>
時人皆言内常侍陳宏志弑逆其黨類諱之不敢討賊<lb/>
但云藥發外人莫能明也中尉梁守謙與諸宦官共立<lb/>
太子殺承璀<hi>太子立是為穆宗</hi>
　　臣按唐世宦官弑君立君自此始憲宗英主也不<lb/>
　　知春秋書閹弑吳子餘祭之義而昵近刑人以殞<lb/>
　　其身其失一又不知顧命吕伋等逆子釗之事而<lb/>
<pb n="KR3a0058_WYG_040-14b"/>
　　使嗣子之立出宦者之手其失二以是觀之人主<lb/>
　　其可以不學哉<lb/>
敬宗即位遊戲無度狎暱羣小喜擊毬好手搏禁軍及<lb/>
諸道爭獻力士晝夜不離側性復褊急力士或恃恩不<lb/>
遜輒配流籍沒宦官小過動遭捶撻皆怨且懼十二月<lb/>
上夜獵還宮與宦官劉克明及擊毬軍將蘇佐明等飲<lb/>
酒上酒酣入室更衣殿上燭忽滅蘇佐明等弑上於室<lb/>
内劉克明矯稱上㫖以絳王悟權勾當軍國事克明等<lb/>
<pb n="KR3a0058_WYG_040-15a"/>
欲易置内侍之執權者於是樞宻使王守澄中尉魏從<lb/>
簡定議以衛兵迎江王涵入宫發左右神䇿飛龍兵追<lb/>
討賊黨盡斬之江王立是為文宗<lb/>
　　臣按唐世宦官弑君立君於是再見矣<lb/>
自元和之末宦官益横建置天子在其掌握威權出人<lb/>
主之右人莫敢言文宗太和二年上親䇿制舉人賢良<lb/>
方正劉蕡對䇿極言其禍其畧曰陛下宜先憂者宫闈<lb/>
將變社稷將危天下將傾海内將亂又曰陛下將杜簒<lb/>
<pb n="KR3a0058_WYG_040-15b"/>
弑之漸則居正位而近正人逺刀鋸之賤親骨鯁之直<lb/>
輔相得以專其任庶職得以守其官奈何以褻近五六<lb/>
人總天下大政禍稔蕭墻姦生帷幄臣恐曹節侯覽復<lb/>
生於今日又曰忠賢無腹心之寄閹寺恃廢立之權陷<lb/>
先君不得正其終致陛下不得正其始又曰陛下何不<lb/>
塞陰邪之路屏䙝狎之臣制侵陵迫脇之心復門戸掃<lb/>
除之役戒其所宜戒憂其所宜憂既不能治於前當治<lb/>
於後既不能正其始當正其終又曰陛下誠能揭國權<lb/>
<pb n="KR3a0058_WYG_040-16a"/>
以歸相持兵柄以歸將則心無不達行無不孚矣又曰<lb/>
法宜畫一官宜正名今分外官中官之員立南司北司<lb/>
之局或犯禁於南則亡命於北或正刑於外則破律於<lb/>
中法出多門人無所措又曰今夏官不知兵籍止於奉<lb/>
朝請六軍不主兵事止於養勳階軍容合中官之政戎<lb/>
律附内臣之職首一戴武弁疾文吏如仇讎足一蹈軍<lb/>
門視農夫如草芥張武夫之威上以制君父假天子之<lb/>
命下以御英豪有蔵姦觀釁之心無伏節死難之義又<lb/>
<pb n="KR3a0058_WYG_040-16b"/>
曰臣非不知言發而禍應計行而身戮蓋痛社稷之危<lb/>
哀生人之困豈忍姑息時忌竊陛下一命之寵哉賢良<lb/>
方正裴休等二十三人中第皆除官考官左散騎常侍<lb/>
馮宿等見蕡䇿皆歎服而畏宦官不敢取詔下物論囂<lb/>
然稱屈諌官御史欲論奏執政抑之<lb/>
　胡寅曰蕡對䇿時執政大臣裴度韋處厚也二公累<lb/>
　朝舊德因蕡有言置之髙第請開延英召㑹公卿給<lb/>
　舍諌官御史并貴常侍五六人陳太宗故事及近代<lb/>
<pb n="KR3a0058_WYG_040-17a"/>
　之失咨訪厥中公議既合此五六人者必有自善之<lb/>
　謀納兵之請因而處之以禮則不出中昃大計定矣<lb/>
　乃避逺小嫌失於事㑹其所係豈小哉蕡所陳但欲<lb/>
　復之扵門户掃除非有草薙禽獮之意事必可行惜<lb/>
　乎裴韋讀之不詳思之不精也<lb/>
四年上患宦官强盛憲宗敬宗弑逆之黨猶有在左右<lb/>
者中尉王守澄尤專横招權納賄上不能制嘗密與翰<lb/>
林學士宋申錫言之申錫請漸除其偪上以申錫沈厚<lb/>
<pb n="KR3a0058_WYG_040-17b"/>
忠謹可倚以事擢尚書右丞同平章事五年上與申錫<lb/>
謀誅宦官申錫引吏部侍郎王璠為京兆尹以密㫖諭<lb/>
之璠泄其謀鄭注王守澄知之陰為之備上弟漳王湊<lb/>
賢有人望注令神䇿都虞候豆盧著誣告申錫謀立漳<lb/>
王守澄奏之上大怒遣中使召宰相至延英示以守澄<lb/>
所奏相顧愕眙上命守澄捕豆盧著所告晏敬則王師<lb/>
文等於禁中鞠之師文亡命三月申錫罷為右庶子自<lb/>
宰相大臣無敢顯言其寃者獨京兆尹崔琯大理卿王<lb/>
<pb n="KR3a0058_WYG_040-18a"/>
正雅連上疏請出内獄付外廷覈實由是獄稍緩晏敬<lb/>
則等誣服上悉召師保以下及臺省府寺大臣面詢之<lb/>
左常侍崔元亮等復請對於延英乞以獄事付外覆按<lb/>
上屢遣之出不退乃復召宰相入牛僧孺亦言申錫殆<lb/>
不至此鄭注恐覆按詐覺乃勸請止行貶黜宋申錫開<lb/>
州司馬湊巢縣公<lb/>
　　臣按文宗可謂不明矣方與宰相謀以去宦官宦<lb/>
　　官未去乃用其䜛以貶宰相蓋挾憾而誣之其情<lb/>
<pb n="KR3a0058_WYG_040-18b"/>
　　有不難察者文宗乃一不之察人君不明可與忠<lb/>
　　謀也哉<lb/>
初宋申錫得罪宦官益横上外雖包容内不能堪翰林<lb/>
侍講學士李訓太僕卿鄭注既得幸揣知上意訓因進<lb/>
講數以微言動上上見其才辯意訓可與謀大事且以<lb/>
訓注皆因王守澄以進冀宦官之不疑遂宻以誠告之<lb/>
訓注遂以誅宦官為己任二人相挾朝夕計議所言於<lb/>
上無不從聲勢烜赫注多在禁中或時休沐賓客填門<lb/>
<pb n="KR3a0058_WYG_040-19a"/>
賂遺山積外人但知訓注倚宦官擅作威福不知其與<lb/>
上有密謀也上之立也右領軍將軍仇士良有功王守<lb/>
澄抑之由是有隙訓注為上謀進擢士良以分守澄之<lb/>
權五月以士良為左神䇿中尉訓注為上畫太平之䇿<lb/>
以為當先除宦官上以為信然寵任日隆八月以鄭注<lb/>
為工部尚書充翰林侍講學士憲宗之崩也人皆言宦<lb/>
官陳宏志所為時宏志為山南東道監軍李訓為上謀<lb/>
召之至清泥驛封杖殺之鄭注求為鳳翔節度使李訓<lb/>
<pb n="KR3a0058_WYG_040-19b"/>
雖因注得進及勢位俱盛心頗忌注謀欲中外協勢以<lb/>
誅宦官故出注於鳳翔其實俟既誅宦官并圗注也王<lb/>
守澄為左右神䇿觀軍容使兼十二衛統軍訓注為上<lb/>
謀以虛名尊守澄實奪之權也己巳以舒元輿李訓竝<lb/>
同平章事仍命訓三二日一入翰林講易訓起流人期<lb/>
年致位宰相天子傾意任之天下事皆決於訓自中尉<lb/>
樞密近衛諸將見訓皆震慴迎拜叩首冬十月訓注密<lb/>
言於上請除王守澄遣中使李好古就第賜酖殺之於<lb/>
<pb n="KR3a0058_WYG_040-20a"/>
是元和之逆黨畧盡矣十二月以大理卿郭行餘為邠<lb/>
寧節度使以户部尚書判度支王璠為河東節度使以<lb/>
京兆尹羅立言權知府事以太府卿韓約為左金吾衛<lb/>
大將軍始鄭注與李訓謀至鎮選壯士數百皆持白棓<lb/>
懷其斧以為親兵是月王守澄葬於滻水注奏請入䕶<lb/>
葬事因以親兵自隨仍奏令内臣中尉以下盡集滻水<lb/>
送葬注因闔門令親兵斧之使無遺類約既定訓與其<lb/>
黨謀如此事成則注專有其功不若使行餘璠以赴鎮<lb/>
<pb n="KR3a0058_WYG_040-20b"/>
為名多募壯士為部曲并用金吾臺府吏卒先期誅宦<lb/>
者行餘璠立言約及中丞李孝本皆訓素所厚也故列<lb/>
置要地獨與是數人者與舒元輿謀之餘人不知也壬<lb/>
戌上御紫宸殿百官班定韓約奏左金吾聽事後石榴<lb/>
夜有甘露宰相帥百官稱賀訓元輿勸上親往觀之以<lb/>
承天貺上許之百官退班於含元殿日加辰上乗軟輿<lb/>
出紫宸門升含元殿先命宰相及兩省官詣左仗視之<lb/>
良久而還訓奏臣與衆人驗之殆非真甘露上顧左右<lb/>
<pb n="KR3a0058_WYG_040-21a"/>
中尉仇士良魚志宏帥諸官者往視之宦者既去訓遽<lb/>
召郭行餘王璠曰來受勅㫖璠股栗不敢前獨行餘拜<lb/>
殿下時二人部曲數百皆執兵立丹鳳門外訓已先使<lb/>
人召之令入受勅獨東兵入邠寧兵竟不至仇士良等<lb/>
至左仗視甘露韓約變色流汗士良怪之曰將軍何為<lb/>
如是俄風吹幕起見執兵者甚衆又聞兵仗聲士良等<lb/>
驚駭走出門者欲閉之士良叱之關不得上士良等犇<lb/>
詣上告變訓見之遽呼金吾衛士曰來上殿衛乗輿者<lb/>
<pb n="KR3a0058_WYG_040-21b"/>
人賞錢百緡宦者曰事急矣請陛下還宫即舉軟輿迎<lb/>
上扶升輿決後殿罘罳疾趨北出訓攀輿呼曰臣奏事<lb/>
未竟陛下不可入宫金吾兵已登殿羅立言帥京兆邏<lb/>
卒二百餘李孝本帥御史臺從人二百餘皆登殿縱擊<lb/>
宦官流血呼寃死傷者十餘人乗輿入宣政門訓攀輿<lb/>
呼益急上叱之宦官郗志榮奮拳毆其胸偃於地乘輿<lb/>
既入門隨闔宦官皆呼萬嵗百官駭愕散出訓知事不<lb/>
濟脫從吏綠衫衣之走馬而出士良等知上預其謀怨<lb/>
<pb n="KR3a0058_WYG_040-22a"/>
憤出不遜語上慚懼不復言士良等命左右神䇿副使<lb/>
劉泰倫魏仲卿各帥禁兵五百人露刃出閣門逢人輒<lb/>
殺李訓奔鳯翔未至為人所禽斬其首以來王涯王璠<lb/>
羅立言郭行餘賈餗舒元輿李孝本皆斬獨栁下親屬<lb/>
無問親踈皆死孩穉無遺時數日之間殺生除拜皆决<lb/>
於兩中尉上不豫知士良使人齎宻勅授鳳翔監軍斬<lb/>
注滅其家士良等各進階遷官有差自是天下事皆决<lb/>
於北司宰相行文書而已<lb/>
<pb n="KR3a0058_WYG_040-22b"/>
開成元年上自甘露之變意忽忽不樂兩軍毬鞠之㑹<lb/>
計減六七雖宴享音伎雜遝盈庭未嘗解顔閒居或徘<lb/>
徊眺望或獨語歎息<lb/>
四年十一月上疾少間坐思政殿召當直學士周墀賜<lb/>
之酒因問曰朕可方前代何主對曰陛下堯舜之主也<lb/>
上曰朕豈敢比堯舜所以問卿者何如周赧漢獻耳墀<lb/>
驚曰彼亡國之主豈可比聖德上曰赧獻受制於强諸<lb/>
侯今朕受制於家奴以此言之朕殆不如因泣下霑襟<lb/>
<pb n="KR3a0058_WYG_040-23a"/>
墀伏地流涕自是不復視朝<lb/>
始士良宏志憤文宗與李訓謀屢欲廢帝崔慎由為翰<lb/>
林學士宿直夜堂上謂慎由曰上不豫已久自即位政<lb/>
令多荒闕皇太后有制更立嗣君學士當作詔慎由驚<lb/>
曰上髙明之德在天下安可輕議雖死不承命士良等<lb/>
黙然久之啟後户引至小殿帝在焉士良等歴階數帝<lb/>
過失帝俛首既而士良指帝曰不為學士不得更坐此<lb/>
乃送慎由出戒曰毋泄禍及爾宗慎由誌其事蔵箱枕<lb/>
<pb n="KR3a0058_WYG_040-23b"/>
間時人莫知將沒以授其子𦙍故𦙍惡中官終討除之<lb/>
蓋禍原於士良宏志云<lb/>
　　臣按唐世宦官之禍至太和中已成沈痼之疾而<lb/>
　　訓注又以毒藥發之祗足以速禍亡而已事至於<lb/>
　　此明皇德宗安得不任其咎<lb/>
僖宗之為晉王也小馬坊使田令孜有寵及即位使知<lb/>
樞密遂擢為中尉上時年十四專事遊戲政事一委令<lb/>
孜呼為阿父令孜頗讀書多巧數招權納賄除官及賜<lb/>
<pb n="KR3a0058_WYG_040-24a"/>
緋紫皆不關白於上上與内園小兒狎昵賞賜樂工伎<lb/>
兒所費動以萬計府蔵空竭令孜說上籍兩市商旅寶<lb/>
貨悉輸内庫有陳訴者付京兆杖殺之宰相以下鉗口<lb/>
莫能言<lb/>
是年寃句人黄巢反聚衆為盜攻州縣横行山東民之<lb/>
困於重斂者争歸之<lb/>
廣明元年春二月左拾遺侯昌業以盜賊滿關東而上<lb/>
不親政事專務遊戲賞賜無度田令孜專權無上天文<lb/>
<pb n="KR3a0058_WYG_040-24b"/>
變異社稷將危上疏極諌上大怒召昌業至内侍省賜<lb/>
死<lb/>
黄巢入長安上幸興元<lb/>
中和元年春正月車駕至成都上日夕專與宦官同處<lb/>
議天下事待外臣殊疎薄左拾遺孟昭圗上疏曰夫天<lb/>
下者髙祖太宗之天下非北司之天下天子者四海九<lb/>
州之天子非北司之天子北司未必盡可信南司未必<lb/>
盡無用豈天子與宰相了無關涉朝臣皆若路人如此<lb/>
<pb n="KR3a0058_WYG_040-25a"/>
恐收復之期尚勞宸慮尸祿之士得以宴安令孜屏不<lb/>
奏矯詔貶昭圖嘉州司户遣人沉於蟇頤津聞者氣塞<lb/>
而不敢言<lb/>
　　臣按是時巨盜方據國都而僖宗疎逺大臣唯宦<lb/>
　　者與處諌官言之職也而侯昌業既死於前孟昭<lb/>
　　圖復死於後雖欲不亡其可得乎<lb/>
昭宗在藩邸素疾宦官及即位楊復㳟恃援立功所為<lb/>
多不法上意不平政事多謀於宰相孔緯等勸上舉大<lb/>
<pb n="KR3a0058_WYG_040-25b"/>
中故事抑宦者權復恭總宿衛兵專制朝政諸假子皆<lb/>
為節度使刺史又養宦官子六百人皆為監軍天下權<lb/>
勢皆歸其門其養子李順節既寵貴與復恭争權盡以<lb/>
復恭陰事告上上乃出復恭為鳳翔監軍復恭慍懟不<lb/>
肯行稱疾求致仕以復恭為上將軍致仕或告復恭與<lb/>
假子守信謀反上御安喜門陳兵自衛命李順節等將<lb/>
兵攻其第不能克復恭挈其族走興元與楊守亮等同<lb/>
舉兵拒朝廷後為華州韓史兵所獲獻闕下斬於獨栁<lb/>
<pb n="KR3a0058_WYG_040-26a"/>
李茂貞獻復恭遺守亮書訴致仕之由云吾於荆榛中<lb/>
立夀王<hi>即昭宗也</hi>纔得尊位廢定䇿國老有如此負心門生<lb/>
天子<lb/>
　　臣按復恭以援立之功恣為不法至其畔也舉數<lb/>
　　鎮之兵以攻之僅而能克以家奴之賤敢於拒捍<lb/>
　　如敵國然自視為定䇿國老而目天子曰負心門<lb/>
　　生自古中人之恣横未有其匹者然卒不能免獨<lb/>
　　栁之誅豈不足為後人之戒哉<lb/>
<pb n="KR3a0058_WYG_040-26b"/>
昭宗光化二年以吏部尚書崔𦙍同平章事充清海節<lb/>
度使司空門下侍郎同平章事王搏明達有度量時稱<lb/>
良相上素疾宦官樞宻使宋道弼景務修專横崔𦙍日<lb/>
與上謀去宦官宦官知之由是南北司益相憎疾各結<lb/>
藩鎮為援以相傾奪搏恐其致亂從容言於上曰人君<lb/>
當務明大體無所偏私宦官擅權之弊誰不知之顧其<lb/>
勢未可猝除宜候多難漸平以道消息願陛下言勿輕<lb/>
泄致速姦變𦙍聞之譖搏於上曰王搏姦邪已為道弼<lb/>
<pb n="KR3a0058_WYG_040-27a"/>
輩外應上疑之及𦙍罷相意搏排已愈恨之及出鎮廣<lb/>
州遺朱全忠書具道搏語令全忠表論之全忠上言𦙍<lb/>
不可離輔弼之地搏與敕使相表裏同危社稷表連上<lb/>
不已上雖察其情迫於全忠不得已復召𦙍為司空門<lb/>
下侍郎同平章事搏罷為工部侍郎以道弼監荆南軍<lb/>
務修監青州軍又貶搏溪州刺史又貶崖州司户道弼<lb/>
長流驩州務修長流愛州皆賜自盡於是𦙍專制朝政<lb/>
勢震中外宦官皆側目不勝其憤初崔𦙍與上密謀盡<lb/>
<pb n="KR3a0058_WYG_040-27b"/>
誅宦官及道弼務修死宦官益懼上自華州還忽忽不<lb/>
樂多縱酒喜怒不常左右尤自危於是左軍中尉劉季<lb/>
述右軍中尉王仲先樞密使王彦範薛齊偓等陰相與<lb/>
謀曰主上輕佻多變詐難奉事專聽任南司吾輩終罹<lb/>
其禍不若奉太子立之尊主上為太上皇引岐華兵為<lb/>
援控制諸藩誰能害我哉上獵苑中因置酒夜醉歸手<lb/>
殺黄門侍女數人明旦日加辰巳宫門不開季述帥禁<lb/>
軍千人破門而入訪問具得其狀出謂𦙍曰主上所為<lb/>
<pb n="KR3a0058_WYG_040-28a"/>
如是豈可理天下廢昏立明自古有之𦙍畏死不敢違<lb/>
季述召百官陳兵殿庭作𦙍等姓名狀請太子監國以<lb/>
示之使署名𦙍及百官不得已皆署之宦官扶上與后<lb/>
同輦嬪御侍從纔十餘人適少陽院季述以釦杖畫地<lb/>
數上曰某時某事汝不從我言其罪一也如此數十不<lb/>
止乃手鑰其門鎔鐡錮之使人將兵圍守上動靜輒白<lb/>
季述穴牆以通飲食上求錢帛俱不得求紙筆亦不與<lb/>
時大寒嬪御公主無衣衾號哭聞於外季述等矯詔令<lb/>
<pb n="KR3a0058_WYG_040-28b"/>
太子嗣位季述等欲誅崔𦙍而憚全忠但解其度支鹽<lb/>
鐵轉運而已𦙍宻致書全忠使興兵圗反正有鹽州雄<lb/>
毅軍使孫德昭為左神䇿指揮使自劉季述等廢上常<lb/>
憤惋不平崔𦙍聞之遣判官石戩與之遊德昭每酒酣<lb/>
必泣戩知其誠乃宻以𦙍意說之德昭謝曰茍相公有<lb/>
命不敢愛死戩以白𦙍𦙍割衣帶手書以授之德昭復<lb/>
結右軍清逺都將董彦弼周承誨謀以除夜伏兵安福<lb/>
門外以俟之天復元年春正月朔王仲先入朝至安福<lb/>
<pb n="KR3a0058_WYG_040-29a"/>
門孫徳昭擒斬之詣少陽院叩門呼曰逆賊已誅請陛<lb/>
下出勞將士上與后毁扉而出崔𦙍迎上御長樂門樓<lb/>
帥百官稱賀周承誨擒劉季述王彦範繼至方詰責已<lb/>
為亂梃所斃薛齊偓赴井死出而斬之滅四人之族并<lb/>
誅其黨二十餘人以孫德昭同平章事充靜海節度使<lb/>
賜姓名李繼昭崔𦙍進位司徒上寵待𦙍益厚以周承<lb/>
誨為嶺南西道節度使賜姓名李繼誨董彦弼為寧逺<lb/>
節度使賜姓李竝同平章事與李繼昭俱留宿衛十日<lb/>
<pb n="KR3a0058_WYG_040-29b"/>
乃出還家賞賜傾府庫時人謂之三使相丙午勅近年<lb/>
宰臣延英奏事樞密使侍側爭論紛然既出又稱上㫖<lb/>
未允復有改易撓權亂政自今竝依大中舊制候宰臣<lb/>
奏事畢方得升殿承受公事崔𦙍以宦官典兵終為肘<lb/>
腋之患欲以外兵制之諷茂貞留兵三千於京師充宿<lb/>
衛以茂貞假子繼筠將之左諌議大夫韓偓以為不可<lb/>
𦙍不從時上悉以軍國事委崔𦙍每奏事上與之從容<lb/>
或至然燭宦官畏之側目事無大小皆咨𦙍而後行𦙍<lb/>
<pb n="KR3a0058_WYG_040-30a"/>
志欲盡除之翰林學士韓偓屢諫曰事禁太甚此輩亦<lb/>
不可全無恐其黨迫切更生他變𦙍不從𦙍請上盡誅<lb/>
宦官但以宫人掌内諸司事宦官屬耳頗聞之樞宻使<lb/>
韓全誨等涕泣求哀於上上乃令𦙍有事封疏以聞勿<lb/>
口奏宦官求美女知書者數人内之宫中陰令詗察其<lb/>
事盡得𦙍宻謀上不之覺也全誨等大懼每宴聚流涕<lb/>
相訣别日夜謀所以去𦙍之術時朱全忠李茂貞各有<lb/>
挾天子令諸侯之意全忠欲上幸東都茂貞欲上幸鳳<lb/>
<pb n="KR3a0058_WYG_040-30b"/>
翔𦙍知謀泄事急遺朱全忠書稱被宻詔令全忠以兵<lb/>
迎車駕全忠得書遽歸大梁發兵韓全誨等懼誅謀以<lb/>
兵制上乃與李繼昭李繼誨李彦弼李繼筠深相結繼<lb/>
筠獨不肯從冬十月全忠大舉兵發大梁韓全誨聞全<lb/>
忠將至令李繼誨等勒兵刼上幸鳳翔全誨等令上入<lb/>
閣召百官追寢正月丙午勅書如咸通以來近例是日<lb/>
開延英全誨等即侍側同議政事朱全忠至河中表請<lb/>
車駕幸東都韓全誨等陳兵殿前言於上曰全忠以大<lb/>
<pb n="KR3a0058_WYG_040-31a"/>
兵逼京師欲刼天子幸洛陽求傳禪臣等請奉陛下幸<lb/>
鳳翔收兵拒之上不許李彦弼已於御院縱火是日冬<lb/>
至上獨坐思政殿庭無羣臣旁無侍者不得已與皇后<lb/>
妃嬪諸王百餘人皆上馬慟哭聲不絶出門回顧禁中<lb/>
火已赫然朱全忠至鳳翔軍於城東上屢詔全忠還鎮<lb/>
全忠乃拜表奉辭崔𦙍裴樞罷二年四月崔𦙍自華州<lb/>
詣河中泣訴於朱全忠恐李茂貞刼天子幸蜀宜以時<lb/>
奉迎勢不可緩扵是全忠再舉兵至鳳翔李茂貞堅壁<lb/>
<pb n="KR3a0058_WYG_040-31b"/>
不出全忠以譎計誘致之於是茂貞悉衆攻全忠營全<lb/>
忠縱兵擊之又遣數百騎據其城門鳳翔軍進退失據<lb/>
自蹈藉殺傷殆盡茂貞自是喪氣始議與全忠連和謀<lb/>
誅宦官以自贖遺全忠書曰禍亂之興皆由全誨僕迎<lb/>
駕至此以備他盜公既志匡社稷請公迎扈還宫僕以<lb/>
弊甲彫兵從公陳力全忠復書曰僕舉兵至此正以乘<lb/>
輿播遷公能協力固所願也丁酉上召李茂貞等食議<lb/>
與朱全忠和上曰十六宅諸王以下凍餒死者日有數<lb/>
<pb n="KR3a0058_WYG_040-32a"/>
人在内諸王及公主妃嬪一日食粥一日食湯餅今亦<lb/>
竭矣卿等意如何皆不對上曰速當和解耳三年春正<lb/>
月李茂貞獨見上中尉韓全誨等皆不得對茂貞請誅<lb/>
全誨等與朱全忠和解奉車駕還京上喜即遣内養帥<lb/>
鳳翔卒四十人收全誨等斬之遣使囊全誨等二十餘<lb/>
人首以示全忠曰曏來脅留車駕懼罪離間不欲協和<lb/>
皆此曹也今朕與李茂貞决意誅之卿可曉諭諸軍以<lb/>
豁衆憤時鳳翔所誅宦官七十二人朱全忠又密令京<lb/>
<pb n="KR3a0058_WYG_040-32b"/>
兆搜捕致仕不從行者誅九十人及還長安全忠崔𦙍<lb/>
同對𦙍奏國初承平之時宦官不典兵預政天寶以來<lb/>
宦官浸盛貞元之末以羽林衛為左右神䇿軍以便衛<lb/>
從始令宦官主之以二千人為定制自是參掌機密奪<lb/>
百司權上下彌縫共為不法大則扇搖藩鎮傾危國家<lb/>
小則賣官鬻獄蠧害朝政王室衰亂職此之由不翦其<lb/>
根禍終不已請悉罷内諸司使其事務盡歸之省寺諸<lb/>
道監軍俱召還闕下上從之是日全忠以兵驅宦官第<lb/>
<pb n="KR3a0058_WYG_040-33a"/>
五可範以下數百人於内侍省盡殺之寃號之聲徹於<lb/>
内外其出使外方者詔所在收捕誅之止留黄衣㓜弱<lb/>
者三十人以備灑掃自是宣傳詔命皆令宫人出入其<lb/>
兩軍内外八鎮兵悉屬六軍以𦙍兼判六軍十二衛事<lb/>
　司馬光曰宦者用權為國家患其來久矣蓋以出入<lb/>
　宫禁人主自㓜及長與之親狎非如三公六卿進見<lb/>
　有時可嚴憚也其間復有性識儇利語言辯給善伺<lb/>
　候顔色承迎志趣受命則無違迕之患使令則有稱<lb/>
<pb n="KR3a0058_WYG_040-33b"/>
　愜之效自非上智之主燭知物情慮患深逺侍奉之<lb/>
　外不任以事則近者日親逺者日疎甘言悲辭之請<lb/>
　有時而從浸潤膚受之愬有時而聽於是黜陟刑賞<lb/>
　之政潛移於近習而不自知如飲醇酒嗜其味而忘<lb/>
　其醉也黜陟刑賞之柄移而國家不危亂者未之有<lb/>
　也東漢之衰宦官最名驕横然皆假人主之權依憑<lb/>
　城社濁亂天下未有能刼脅天子如制嬰兒廢置在<lb/>
　手東西出其意使天子畏之若乗虎狼而挾虵虺如<lb/>
<pb n="KR3a0058_WYG_040-34a"/>
　唐世者也所以然者非他漢不握兵唐握兵故也夫<lb/>
　寺人之官自三王之世載於詩禮所以謹閨闥之禁<lb/>
　通内外之言安可無也顧人主不當與之謀議政事<lb/>
　進退士大夫使有威福足以動人耳果或有罪小則<lb/>
　刑之大則誅之無所寛赦如此雖使之專權孰敢哉<lb/>
　豈可不察臧否不擇是非欲草薙而禽獮之能無亂<lb/>
　乎是以袁紹行之於前而董卓弱漢崔昌遐襲之於<lb/>
　後而朱氏簒唐雖快一時之忿而國隨以亡是猶惡<lb/>
<pb n="KR3a0058_WYG_040-34b"/>
　衣之垢而焚之患木之蠧而伐之其為害豈不益多<lb/>
　哉孔子曰人而不仁疾之已甚亂也斯之謂矣<lb/>
　歐陽修曰自古宦者亂人之國其源深於女禍女色<lb/>
　而已宦者之害非一端也蓋其用事也近而習其為<lb/>
　心也專以忍能以小善中人之意小信固人之心使<lb/>
　人主心信而親之待其已信然後懼以禍福而把持<lb/>
　之雖有忠臣碩士列於朝廷而人主以為去已疎逺<lb/>
　不若起居飲食前後左右之親為可恃也故前後左<lb/>
<pb n="KR3a0058_WYG_040-35a"/>
　右者日益親則忠臣碩士日益疎而人主之勢日益<lb/>
　孤勢孤則懼禍之心日益切而把持者日益牢安危<lb/>
　出其喜怒禍患伏於帷闥則嚮之所謂可恃者乃所<lb/>
　以為患也患已深而覺之欲與疎逺之臣圖左右之<lb/>
　親近緩之則養禍而益深急之則挾人主以為質雖<lb/>
　有聖智不能與謀謀之而不可為為之而不可成至<lb/>
　其甚則俱傷而兩敗故其大者亡國其次亡身而使<lb/>
　姦豪得借以為資而起至抉其種類盡殺以快天下<lb/>
<pb n="KR3a0058_WYG_040-35b"/>
　之心而後已此前史所載宦者之禍常如此者非一<lb/>
　世也夫為人主者非欲養禍於内而疎忠臣碩士於<lb/>
　外蓋其漸積而勢使之然也夫女色之惑不幸而不<lb/>
　悟則禍斯及矣使其一悟猝而去之可也宦者之為<lb/>
　禍雖欲悔悟而勢有不得而去也唐昭宗之事是矣<lb/>
　故曰深於女禍者謂此也可不戒哉<lb/>
　　臣按漢唐之宦侍其忠謹自持者未嘗不獲福其<lb/>
　　驕恣預政者未嘗不罹禍人主而知此則能全其<lb/>
<pb n="KR3a0058_WYG_040-36a"/>
　　國國全則家亦全矣内臣而知此則能全其身身<lb/>
　　全則國亦全矣故具著之云<lb/>
　　　　以上論内臣預政之禍<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0058_WYG_040-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大學衍義卷四十<lb/>
</p>
<p>
</p>
  </div>
</body>
</text>
</TEI>
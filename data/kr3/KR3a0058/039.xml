<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷三十九</head> <lb/>
    <p>
<pb n="KR3a0058_WYG_039-1a"/>
欽定四庫全書<lb/>
　大學衍義卷三十九<lb/>
　　　　　　　　　　　　宋　真德秀　撰<lb/>
　齊家之要二<lb/>
　　嚴内治<lb/>
　　　内臣忠謹之福<lb/>
春秋左氏傳僖公二十四年晉文公既入<hi>文公重耳也</hi>吕郤<lb/>
畏偪<hi>吕甥郤苪惠公之臣畏為文公所偪害</hi>將焚公宫而弑晉侯寺人披<lb/>
<pb n="KR3a0058_WYG_039-1b"/>
請見<hi>寺人内官披其名也</hi>公使讓之且辭焉<hi>辭不見</hi>曰蒲城之役君<lb/>
命一宿女<hi>音汝</hi>即至<hi>君謂晉獻公也重耳在蒲城獻公以驪姬之讒伐之重耳遂奔翟</hi>其<lb/>
後余從狄君以田渭濱女為惠公來求殺余命女三宿<lb/>
女中宿至雖有君命何其速也夫袪猶在<hi>袪衣也披斬重耳之袪</hi>
女其行乎對曰臣謂君之入也其知之矣若猶未也又將<lb/>
及難君命無二古之制也除君之惡唯力是視蒲人狄<lb/>
人余何有焉<hi>言文公在蒲則蒲人在狄則狄人於我何有也</hi>今君即位其無蒲<lb/>
狄乎齊桓公置射鈎而使管仲相<hi>乾時之役管仲射桓公中帶鉤</hi>君若<lb/>
<pb n="KR3a0058_WYG_039-2a"/>
易之何辱命焉<hi>言君若反齊桓之所為己將自去不須辱命</hi>行者甚衆豈惟<lb/>
刑臣<hi>言一失人心則去者多也披閹人故自謂刑臣</hi>公見之以難告<hi>告吕郤欲焚公宫</hi>
三月晉侯潛㑹秦伯于王城<hi>潛出以避吕郤之難</hi>己丑晦公宫火<lb/>
瑕甥<hi>即吕甥也</hi>郤芮不獲公乃如河上秦伯誘而殺之<lb/>
　　臣按披可謂知君臣之義矣方獻惠時重耳為公<lb/>
　　子在外公使伐焉若披有二心於重耳豈得為忠<lb/>
　　丁公為項羽將而私漢王終以被戮漢景帝為太<lb/>
　　子而召衛綰綰不往以此見褒披惟知此義是以<lb/>
<pb n="KR3a0058_WYG_039-2b"/>
　　事獻惠時知有獻惠而不知有文公及文公既入<lb/>
　　即吾君也有難而不以告又豈得為忠乎文公見<lb/>
　　之遂免於難觀其言曰君命無二古之制也除君<lb/>
　　之惡唯力是視非賢而能之乎此不惟内臣所當<lb/>
　　法凡為人臣皆所當法也<lb/>
漢元帝時史游為黄門令勤心納忠有所補益<lb/>
　　臣按漢藝文志游有所著急就篇行於世方是時<lb/>
　　石顯以中人筦執樞機肆為姦慝而游乃勤心納<lb/>
<pb n="KR3a0058_WYG_039-3a"/>
　　忠有所禆益可謂賢矣顯雖叨權竊寵卒不免竄<lb/>
　　流以死千載之下讀其傳者猶唾詈之而游於侍<lb/>
　　從之暇優游翰墨著為小學之書有補世用身保<lb/>
　　寵禄名垂方來豈不美哉豈不美哉<lb/>
順帝時中常侍良賀清儉退厚位至大長秋陽嘉中詔<lb/>
九卿舉武猛賀獨無所薦帝問其故對曰臣生自草茅<lb/>
長於宫掖既無知人之明又未嘗交接士類昔衛鞅因<lb/>
景監以見有識知其不終今得臣舉者匪榮伊辱固辭<lb/>
<pb n="KR3a0058_WYG_039-3b"/>
之<lb/>
　　臣按晉文公得原<hi>邑名</hi>難其守問於寺人勃鞮以畀<lb/>
　　趙衰夫衰賢者也舉而得賢則勃鞮亦賢也後之<lb/>
　　議者猶以為譏蓋中臣之職承侍左右從容納忠<lb/>
　　可也而薦引人才則非其職矣良賀能以景監薦<lb/>
　　商鞅為非自謂得臣舉者匪榮伊辱賢矣哉後之<lb/>
　　中臣蓋有援引小人使預機政相與表裏以成其<lb/>
　　姦者皆賀之罪人也<lb/>
<pb n="KR3a0058_WYG_039-4a"/>
吕强少以宦官為小黃門再遷中常侍為人清忠奉公<lb/>
靈帝時例封宦者以强為都鄉侯强辭讓懇惻固不敢<lb/>
當帝乃聽之因上疏陳事曰諸侯上象四七下裂茅土<lb/>
髙祖重約非功臣不侯所以重天爵明勸戒也中常侍<lb/>
曹節王甫張讓等並為列侯宦官祜薄品卑人賤䜛謟<lb/>
媚主佞邪徼寵疾妬忠良而陛下不悟妄授茅土開國<lb/>
承家小人是用陰陽乖剌罔不由兹又後宮綵女數千<lb/>
衣食之費日數百金民有饑色而莫之䘏宮女無用填<lb/>
<pb n="KR3a0058_WYG_039-4b"/>
積後庭豈無憂怨又今外戚四姓貴倖之家及中官公<lb/>
族無功德者造起館舍凡有萬數樓閣連接丹青素堊<lb/>
雕刻之費不可單言䘮葬踰制奢麗過禮競相放效穀<lb/>
梁傳曰財盡則怨力盡則懟師曠曰梁柱衣繡民無褐<lb/>
衣池有棄酒士有渴死廐馬秣粟民有饑色此之謂也<lb/>
又前召議郎蔡邕對問於金商門邕不敢懷道迷國切<lb/>
言極對陛下不宻其言至令宣露羣邪膏脣拭舌競欲<lb/>
咀嚼造作飛條陛下曲受誹謗致邕刑罪室家徙放老<lb/>
<pb n="KR3a0058_WYG_039-5a"/>
幼流離豈不負忠臣哉今羣臣以邕為戒上畏不測之<lb/>
難下懼劍客之害臣知朝廷不復聞忠言矣太尉段熲<lb/>
武勇冠世習於邊事而為司𨽻校尉楊球所誣一身既<lb/>
斃妻子逺播天下惆悵功臣失望宜徵邕更授任反熲<lb/>
家屬則忠正路開衆怨以弭矣帝知其忠而不能用時<lb/>
帝多稸私蔵收天下之珍每郡國貢獻先輸中署强上<lb/>
疏諌不省黄巾賊起帝問所宜施行强欲先誅左右貪<lb/>
濁者大赦黨人料簡刺史二千石能否帝納之乃先赦<lb/>
<pb n="KR3a0058_WYG_039-5b"/>
黨人諸常侍人人求退又各自徵還家親子弟在州郡<lb/>
者中常侍趙忠等遂共搆强云與黨人共議朝廷數讀<lb/>
霍光傳帝不恱使中黄門持兵召强强怒曰吾死亂起<lb/>
矣丈夫欲盡忠國家豈能對獄吏乎遂自殺<lb/>
　　臣按吕强雖處内侍之官而有直臣之節使當時<lb/>
　　處以大長秋之任必能振起綱維肅清宫省使同<lb/>
　　類者相觀而化皆為忠良而所事之主適皆昏庸<lb/>
　　凡所開陳一不之用乃以䜛誣交締䧟之刑網觀<lb/>
<pb n="KR3a0058_WYG_039-6a"/>
　　其慷慨就死畧無惴懼之意可謂烈丈夫矣或謂<lb/>
　　强之所職非諫爭也而乃譊譊不已毋乃侵官乎<lb/>
　　是不然古者官師相規工執藝事以諌工猶可諌<lb/>
　　况内侍乎巷伯刺䜛之詩亦寺人所作也特不當<lb/>
　　招權撓政然後為侵官爾强雖坐直言以死而千<lb/>
　　載之下仰其芬烈視彼同時諸貂璫輩賣弄福威<lb/>
　　取快一時終不免於大僇者鳯凰鴟鴞相去逺矣<lb/>
唐劉貞亮本俱氏名文珍冒所養父改焉性忠强識義<lb/>
<pb n="KR3a0058_WYG_039-6b"/>
理順宗立淹痼弗能朝唯李忠言牛美人侍美人以帝<lb/>
㫖付忠言忠言授之王叔文叔文與栁宗元等裁定然<lb/>
後下中書忠言素懦謹每見叔文與論事無敢異同唯<lb/>
貞亮乃與之争又惡朋黨熾結因與中人劉琦薛文珍<lb/>
等同勸帝立廣陵王為太子監國<hi>王即憲宗也</hi>帝納其奏貞<lb/>
亮召學士衛次公鄭絪等至金鑾殿草定制詔太子已<lb/>
立盡逐叔文黨委政大臣議者美其忠憲宗之立貞亮<lb/>
為有功然終身無所寵假<lb/>
<pb n="KR3a0058_WYG_039-7a"/>
　　臣按劉貞亮之忠不減吕强至其排去姦邪之黨<lb/>
　　請立英明之嗣有功於唐之社稷又非强所及矣<lb/>
　　自昔人臣凡與援立者莫不以定䇿元勲自詭怙<lb/>
　　權徼寵雖以霍光之賢有不免焉貞亮内臣也既<lb/>
　　居近宻又著勲勞而乃退然自處委政廟堂無秋<lb/>
　　毫侵紊豈不賢哉帝之立貞亮有功而終身無所<lb/>
　　寵假憲宗豈少恩者耶霍氏之誅正以寵過而驕<lb/>
　　之故憲宗於貞亮無所假者乃所以全之歟君臣<lb/>
<pb n="KR3a0058_WYG_039-7b"/>
　　之道於是乎兩得之矣<lb/>
馬存亮元和時知内侍省事進左神䇿中尉軍所籍凡<lb/>
十餘萬存亮料東尤精伍無罷士<hi>罷當作疲</hi>都無冗員敬宗<lb/>
初染署工張韶與卜者蘇𤣥明善𤣥明曰吾嘗為子卜<lb/>
當與殿食我與焉吾聞上晝夜獵出入無度可圖也韶<lb/>
每輸染材入宮衛士弗呵也乃陰結諸工百餘人匿兵<lb/>
車中若輸材者入右銀臺門約昏夜為變有詰其載者<lb/>
韶謂謀覺殺其人出兵大呼成列時帝擊毬清思殿驚<lb/>
<pb n="KR3a0058_WYG_039-8a"/>
將幸右神䇿或曰賊入宮不知衆寡道逺可虞不如入<lb/>
左軍近且速從之初帝嘗寵右軍中尉梁守謙每游幸<lb/>
兩軍角勝帝多欲右勝而左軍以為望至是存亮出迎<lb/>
捧帝足泣負而入以五百騎往迎二太后比至而賊已<lb/>
斬關入清思殿仗士拒之不勝存亮遣左神䇿大將軍<lb/>
康藝全右神䇿大將軍康志睦等率騎兵討賊射韶及<lb/>
𤣥明皆死遲明盡捕亂黨左右軍清宫車駕還羣臣詣<lb/>
延明門見天子存亮於一時功最髙乃推委權勢求淮<lb/>
<pb n="KR3a0058_WYG_039-8b"/>
南監軍<lb/>
太和中中尉王守澄誣宰相宋申錫謀立漳王湊上甚<lb/>
怒守澄欲即遣二百騎屠申錫家存亮固爭曰如此則<lb/>
京城自亂矣宜召他相議其事守澄乃止後致仕存亮<lb/>
逮事德宗更六朝資端畏善訓士唐世中人以忠謹稱<lb/>
者唯存亮西門季𤣥嚴遵美三人而已<lb/>
　唐史臣曰楚鄖公辛不敢讐君而忘父寃<hi>事見左傳</hi>昭愍<lb/>
　之世<hi>昭明愍宗諡</hi>兩軍寵遇有厚薄而卒用存亮夷難功<lb/>
<pb n="KR3a0058_WYG_039-9a"/>
　莫及者自古忠臣出於疏棄不用蓋多矣存亮豈通<lb/>
　記書道理之人邪何其識君臣大義明甚不尸大勞<lb/>
　畏權處外又愈賢矣<lb/>
　　臣按存亮以一身扞人主之難可謂忠矣又以一<lb/>
　　言全宋申錫闔門之命不幾於仁乎嗚呼賢哉<lb/>
嚴遵美歴左軍容使嘗歎曰北司供奉官以胯衫給事<lb/>
今執笏過矣樞宻使無聽事唯三楹舍蔵書而已今堂<lb/>
狀帖黄決事此楊復㳟奪宰相權之過也蓋疾時中官<lb/>
<pb n="KR3a0058_WYG_039-9b"/>
肆横云後從昭帝遷鳳翔求致仕後徵為兩軍中尉遵<lb/>
美曰一軍尚不可為况兩軍乎固辭不起隱青城山年<lb/>
八十餘卒<lb/>
　　臣按嚴遵美之為人知分義明去就葢賢者也方<lb/>
　　其時為樞密使為中尉者鮮不以怙權寵致覆敗<lb/>
　　獨遵美抗㝠鴻之志投簪紱隱山林以夀考終非<lb/>
　　賢而能之乎臣是以表而出之<lb/>
　　　　以上論内臣忠謹之福臣按歐陽修作五代<lb/>
<pb n="KR3a0058_WYG_039-10a"/>
　　　　史記叙後唐張承業本末謂其事甚偉反復<lb/>
　　　　稱道之迹其本末如修言不謬顧其時與事<lb/>
　　　　有不可為後法者故畧之<lb/>
　　嚴内治<lb/>
　　　内臣預政之禍<lb/>
春秋左氏傳僖二年齊寺人貂始漏師于多魚<hi>地名</hi>
　杜預曰寺人内奄官豎貂也齊桓多嬖寵内則如夫<lb/>
　人者六人外則幸豎貂易牙等終以此亂國傳言貂<lb/>
<pb n="KR3a0058_WYG_039-10b"/>
　於此始擅貴寵漏泄桓公軍事為齊亂張本<hi>齊亂事見係國</hi>
　<hi>本篇</hi>
　　臣按内臣之預軍政自此始方其時管仲相桓公<lb/>
　　霸諸侯功烈赫然而禍亂之本已潛伏於閨闥中<lb/>
　　曾莫之察故聖人作易以勿用取女為戒其有㫖<lb/>
　　哉<lb/>
秦趙髙者生而隱宫始皇聞其强力通於獄法拜中車<lb/>
府令使教胡亥決獄胡亥幸之髙有罪始皇使蒙毅治<lb/>
<pb n="KR3a0058_WYG_039-11a"/>
之毅當髙法當死始皇以髙敏於事赦之復其官二世<lb/>
即位趙髙說以嚴法刻刑令有罪者相坐誅滅大臣及<lb/>
宗室更為法律務益刻深<hi>餘事已見姦臣篇漢石顯之屬放此</hi>
漢宦官傳序<hi>范蔚宗撰</hi>曰易曰天垂象聖人則之宦者四星<lb/>
在皇位之側故周禮置官亦備其數閽者守中門之禁<lb/>
寺人掌王宫之戒其來尚矣漢襲秦制置中常侍官然<lb/>
亦用士人以參其選皆銀璫左貂給事殿省及髙后稱<lb/>
制乃以張卿為大謁者出入卧内受宣詔命文帝時有<lb/>
<pb n="KR3a0058_WYG_039-11b"/>
趙談北宫伯子頗見親倖至武帝數宴後庭或潛游離<lb/>
館故請奏機事多以宦人主之中興之初宦官悉用閹<lb/>
人不復雜調他士永平中始置員數中常侍四人小黃門<lb/>
十人和帝即阼幼弱而竇憲兄弟專總權威内外臣僚<lb/>
莫由親接所與居者唯閹宦而已故鄭衆得專謀禁中<lb/>
終除大憝遂享分土之封超登宫卿之位於是中官始<lb/>
盛焉委用漸大而其員稍增中常侍至有十人小黄門<lb/>
二十人改以金璫右貂兼領卿署之職不得不委用刑<lb/>
<pb n="KR3a0058_WYG_039-12a"/>
人寄之國命手握王爵口含天憲非復掖庭永巷之職<lb/>
閨牖房闥之任也其後孫程定立順之功曹騰參建桓<lb/>
之䇿續以五侯合謀梁冀受鉞迹其公正恩固主心故<lb/>
中外服從上下屏氣舉動回山海呼吸變霜露阿㫖曲<lb/>
求則光寵三族直情忤㫖則參夷五宗漢之綱紀大亂<lb/>
矣若夫髙冠長劍紆朱懷金者布滿宮闈苴茅分虎南<lb/>
面臣人者蓋以十數皆剝割萌黎競恣奢欲同敝相濟<lb/>
故其徒有繁敗國蠧政不可殫書所以海内嗟毒志士<lb/>
<pb n="KR3a0058_WYG_039-12b"/>
窮棲寇劇緣間摇亂區夏因復大考鈎黨轉相誣染凡<lb/>
稱善士莫不離被災毒竇武何進位崇戚近乗九服之<lb/>
囂怨協羣英之勢力而以疑留不斷至於殄敗斯亦運<lb/>
之極乎雖袁紹龔行芟夷無餘然以暴易亂亦何云及<lb/>
自曹騰說梁冀竟立昬弱魏武因之遂遷龜鼎<hi>魏武曹操者曹</hi>
<hi>嵩之養子嵩又騰之養子也</hi>所謂君以此始必以此終信乎其然矣<lb/>
和帝永元中竇憲兄弟專權帝以朝臣上下莫不附憲<lb/>
獨中常侍鄭衆不事豪黨遂與定議誅憲鄭衆遷大長<lb/>
<pb n="KR3a0058_WYG_039-13a"/>
秋帝䇿勲班貴每辭多受少帝由是賢之嘗與議論政<lb/>
事宦官用權自此始矣<lb/>
　　臣按此東漢内臣預政之始也鄭衆之為人雖賢<lb/>
　　於其徒然開端作俑終為漢世大患豈非孝和之<lb/>
　　罪哉<lb/>
安帝永初元年太尉徐防以災異寇賊䇿免司空尹勤<lb/>
以雨水漂流䇿免<lb/>
　仲長統昌言曰光武慍數世之失權忿强臣之竊命<lb/>
<pb n="KR3a0058_WYG_039-13b"/>
　矯枉過正雖置三公事歸臺閣三公之職備員而已<lb/>
　政有不治猶加譴責而權移外戚之家寵被近習之<lb/>
　孺親其黨類用其私人内充京師外布列郡顛倒賢<lb/>
　愚貿易遷舉疲駑守境貪殘牧民怨氣並作陰陽失<lb/>
　和此戚宦之臣所致然也反䇿讓三公至於死免可<lb/>
　謂噭號泣血者矣昔文帝之鄧通可謂寵愛而猶展<lb/>
　申屠嘉之志見任如此何患於左右小臣哉近世戚<lb/>
　宦請託不行立能陷人於不測之禍惡可得而彈正<lb/>
<pb n="KR3a0058_WYG_039-14a"/>
　哉<lb/>
二年太尉楊震數論中常侍樊豐等罪為所譖罷為庶<lb/>
人飲酖卒<lb/>
　　臣按是時宦官能譖殺大臣其權又盛扵永元矣<lb/>
安帝崩閻太后臨朝欲久專國政迎北鄉侯懿為嗣濟<lb/>
陰王<hi>安帝子已立為儲嗣後為閻顯等譖廢</hi>以廢黜不得上殿親臨悲號<lb/>
不食未幾北鄉侯病篤中常侍孫程謂濟陰王謁長者<lb/>
長興渠曰王以嫡統本無失徳先帝用䜛遂至廢黜若<lb/>
<pb n="KR3a0058_WYG_039-14b"/>
北鄉侯不起相與共斷江京閻顯事無不成者渠然之<lb/>
北鄉侯薨顯白太后秘不發喪而更徵諸王子閉宫門<lb/>
屯兵自守程等聚謀迎濟陰王即位收閻顯等誅之封<lb/>
孫程等皆為列侯程食邑萬户是為十九侯<hi>濟陰王立是為順帝</hi>
　　臣按宦官至是以立君之功封侯者十九人則其<lb/>
　　權又盛於永初矣<lb/>
順帝陽嘉二年夏六月丁丑洛陽宣德亭地拆長八十<lb/>
五丈帝引公卿所舉樸敦之士使之對䇿及特問以當<lb/>
<pb n="KR3a0058_WYG_039-15a"/>
世之敝為政所宜李固對曰詔書所以禁侍中尚書中<lb/>
臣子弟不得為吏察孝廉者以秉威權容請託故也而<lb/>
中常侍在日月之側聲勢振天下子弟祿任曾無限極<lb/>
雖外託謙黙不干州郡而謟偽之徒望風進舉今可為<lb/>
設常禁同之中臣又宜罷退宦官去其權重裁置常侍<lb/>
二人方直有德者省事左右小黃門五人才智閑雅者<lb/>
給事殿中如此則論事厭塞昇平可致也上覧衆對以<lb/>
李固為第一諸常侍叩頭謝罪朝廷肅然以固為議郎<lb/>
<pb n="KR3a0058_WYG_039-15b"/>
宦官疾之作為飛章以陷其罪事從中下久乃得釋出<lb/>
為洛令固棄官歸漢中四年春二月初聽中官得以養<lb/>
子襲爵初帝之復位宦官之力也由是有寵參與政事<lb/>
御史張綱上書曰竊尋文明二帝德化尤盛中官常侍<lb/>
不過兩人近倖賞賜裁滿數金惜費重民故家給人足<lb/>
而頃者以來無功小人皆有官爵非愛民重器承天順<lb/>
道者也書奏不省<lb/>
　　臣按宦官權寵至此愈盛李固言之而獲辠張綱<lb/>
<pb n="KR3a0058_WYG_039-16a"/>
　　言之而不省其漸將有不可制者矣<lb/>
桓帝延熹元年帝召小黄門史唐衡中常侍單超小黄<lb/>
門史左悺中常侍徐璜黄門令具瑗等五人共定議誅<lb/>
梁冀<hi>誅冀事見後外戚傳</hi>詔賞誅冀之功封單超徐璜具瑗左悺<lb/>
唐衡皆為侯超食二萬户璜等各萬餘户世謂之五侯<lb/>
仍以悺衡為中常侍自是權勢專歸宦官矣五侯尤貪<lb/>
縱傾動内外時災異數見白馬令李雲露布上言移副<lb/>
三府曰梁冀雖持權專擅虐流天下今以罪行誅猶召<lb/>
<pb n="KR3a0058_WYG_039-16b"/>
家臣搤殺之耳而猥封謀臣萬户以上髙祖聞之得無<lb/>
見非西北列將得無解體孔子曰帝者諦也<hi>諦審也</hi>今官<lb/>
位錯亂小人諂進財貨公行政化日損尺一拜用<hi>尺一詔版</hi>
<hi>也</hi>不經御省是帝欲不諦乎帝得奏震怒下有司逮雲<lb/>
詔尚書都䕶劍㦸送黄門北寺獄使中常侍管霸與御<lb/>
史廷尉雜考之時𢎞農五官掾杜衆傷雲以忠諌獲罪<lb/>
上書願與雲同日死帝愈怒遂并下廷尉皆死獄中於<lb/>
是嬖寵益横<lb/>
<pb n="KR3a0058_WYG_039-17a"/>
　　臣按桓帝因宦侍而殺直臣又併殺其論救者於<lb/>
　　是亾國之兆見矣<lb/>
三年尚書朱穆疾宦官恣横上疏曰按漢故事中常侍<lb/>
參選士人建武以後乃悉用宦者自延平以來浸益貴<lb/>
盛假貂璫之飾處常伯之任天朝政事一更其手權傾<lb/>
海内寵貴無極子弟親戚並荷榮任放濫莫能禁禦窮<lb/>
破天下空竭小民愚臣以為可悉罷省遵復往初更選<lb/>
海内清淳之士明達國體者以補其處即兆庶黎萌蒙<lb/>
<pb n="KR3a0058_WYG_039-17b"/>
被聖化矣帝不納後穆因進見復口陳曰臣聞漢家舊<lb/>
典置侍中中常侍各一人省尚書事黄門侍郎一人傳<lb/>
發書奏皆用姓族自和熹太后以女主稱制不接公卿<lb/>
乃以閹人為常侍小黄門通命兩宫自此以來權傾人<lb/>
主窮困天下宜皆罷遣博選耆儒宿德與參政事帝怒<lb/>
不應穆伏不肯起左右傳出良久乃趨而去自此中官<lb/>
數因事稱詔詆毁之穆素剛不得意居無㡬憤懣發疽<lb/>
卒<lb/>
<pb n="KR3a0058_WYG_039-18a"/>
　　臣按桓帝寵宦孺而抑忠良李雲杜衆以此死於<lb/>
　　前朱穆又以是死於後亾國之政日促矣<lb/>
初帝為蠡吾侯受學於甘陵周福及即位擢福為尚書<lb/>
時同郡河南尹房植有名當朝鄉人為之謡曰天下規<lb/>
矩房伯武<hi>植字</hi>因師獲印周仲進<hi>福字</hi>二家賓客互相譏揣<lb/>
遂各樹朋徒漸成尤隙由是甘陵有南北部黨人之議<lb/>
自此始矣汝南太守宗資以范滂為功曹南陽太守成<lb/>
瑨以岑晊為功曹皆委心聽任使之裒善糾違肅清朝<lb/>
<pb n="KR3a0058_WYG_039-18b"/>
府滂尤剛勁疾惡如讐滂甥李頌素無行中常侍唐衡<lb/>
以屬資資用為吏滂寢而不召郡中中人莫不怨之宛<lb/>
有富賈張汎者與後宫有親又善雕鏤玩好之物頗以<lb/>
賂遺中官以此得顯位用勢縱横晊勸瑨收捕汎等既<lb/>
而遇赦瑨竟誅之小黄門趙津貪横放恣為一縣巨患<lb/>
太原太守劉瓆使郡吏王允討捕亦於赦後殺之於是<lb/>
中常侍侯覽使張汎妻上書訟寃宦官因縁譖訴瑨瓆<lb/>
帝大怒徵瑨瓆皆下獄有司承㫖奏瑨等罪當棄市太<lb/>
<pb n="KR3a0058_WYG_039-19a"/>
傅陳蕃等共請瑨瓆等罪帝不恱有司劾奏之蕃乃獨<lb/>
上疏曰寇賊在外四支之疾内政不理心腹之患前梁<lb/>
氏五侯毒徧海内天啓聖意收而戮之天下之議冀當<lb/>
小平明鑑未逺覆車如昨而近習之權復相扇結小黄<lb/>
門趙津大猾張汎等肆行貪虐姦媚左右前太原太守<lb/>
劉瓆南陽太守成瑨糾而戮之雖言赦後不當誅殺原<lb/>
其誠心在乎去惡而小人道長熒惑聖聽遂使天威為<lb/>
之發怒必加刑讁已為過甚况乃重罰令伏歐刀乎昔<lb/>
<pb n="KR3a0058_WYG_039-19b"/>
丞相申屠嘉召責鄧通雒陽令董宣折辱公主而文帝<lb/>
從而請之光武加以重賞未聞二臣有專命之誅而今<lb/>
左右羣豎惡傷黨類妄相交援致此刑譴聞臣是言當<lb/>
復嗁訴陛下深宜割塞近習與政之源引納尚書朝省<lb/>
之士簡練清髙斥黜佞邪如是天和於上地洽於下休<lb/>
禎符瑞豈逺乎哉帝不納宦官由此疾蕃彌甚瑨瓆竟<lb/>
死獄中瑨瓆素剛直有經術知名當時故天下惜之<lb/>
河内張成善風角推占當赦教子殺人司𨽻李膺督促<lb/>
<pb n="KR3a0058_WYG_039-20a"/>
收捕既而逄宥獲免膺愈懷忿疾竟案殺之成素以方<lb/>
伎交通宦官帝亦頗信其占宦官教成弟子牢修上書<lb/>
告膺等養太學遊士交結諸郡生徒更相驅馳共為部<lb/>
黨誹訕朝廷疑亂風俗於是天子震怒班下郡國逮捕<lb/>
黨人布告天下使同忿疾案經三府太尉陳蕃卻之曰<lb/>
今所案者皆海内人譽憂國忠公之臣此等猶將十世<lb/>
宥也豈非罪名不章而致收掠者乎不肯平署帝愈怒<lb/>
遂下膺等於黄門北寺獄其辭所連及太僕杜宻御史<lb/>
<pb n="KR3a0058_WYG_039-20b"/>
中丞陳翔及陳實范滂之徒二百餘人或逃遁不獲皆<lb/>
懸金購募使者四出相望陳蕃復上書極諌帝諱其言<lb/>
切託以蕃辟召非人䇿免之永康元年陳蕃既免朝臣<lb/>
震栗莫敢復為黨人言者賈彪曰吾不西行大禍不解<lb/>
乃入雒陽說城門校尉竇武上疏曰陛下即位以來未<lb/>
聞善政常侍黄門競行譎詐妄爵非人伏尋西京佞臣<lb/>
執政終䘮天下今不慮前事之失復尋覆車之軌臣恐<lb/>
二世之難必將復及趙髙之變不朝則夕近者姦臣牢<lb/>
<pb n="KR3a0058_WYG_039-21a"/>
修造設黨議遂收前司𨽻校尉李膺等逮考及數百人<lb/>
曠年拘録事無效驗臣唯膺等建忠抗節志經王室此<lb/>
誠陛下稷卨伊吕之佐而虛為姦臣賊子之所誣枉天<lb/>
下寒心海内失望唯陛下留神澄省時見理出以厭人<lb/>
鬼喁喁之心如此咎徵可消天應可待書奏因以病上<lb/>
還城門校尉槐里侯印綬霍諝亦為表請帝意稍解使<lb/>
中常侍王甫就獄訊黨人范滂等皆三木囊頭暴於階<lb/>
下甫以次辨詰曰卿等更相拔舉迭為脣齒其意如何<lb/>
<pb n="KR3a0058_WYG_039-21b"/>
滂曰仲尼之言見善如不及見惡如探湯滂欲使善善<lb/>
同其清惡惡同其汙謂王政之所願聞不悟更以為黨<lb/>
古之修善自求多福今之修善身陷大戮身死之日願<lb/>
埋滂於首陽山側上不負皇天下不愧夷齊甫愍然為<lb/>
之改容乃得並解桎梏李膺等又多引宦官子弟宦官<lb/>
懼請帝以天時宜赦六月庚申赦天下改元黨人二百<lb/>
餘人皆歸田里書名三府禁錮終身<lb/>
　　臣按黨議之興本由成瑨殺張汎劉瓆殺趙津爾<lb/>
<pb n="KR3a0058_WYG_039-22a"/>
　　姦豪驕恣為民蟊賊二千石舉職奉法按而誅之<lb/>
　　亦何罪之有桓帝以嬖近之譖暴興大獄舉天下<lb/>
　　善士一網而空之使非宦官自為身謀力請宜赦<lb/>
　　則二百餘人者皆為東市之鬼矣然則帝非宥黨<lb/>
　　人乃宥宦官也然猶書名三府禁錮終身自古大<lb/>
　　無道之世所未有也<lb/>
靈帝建寜元年以城門校尉竇武為大將軍前太尉陳<lb/>
蕃為太傅與武及司徒胡廣參錄尚書事己亥解瀆亭<lb/>
<pb n="KR3a0058_WYG_039-22b"/>
侯宏至即皇帝位初竇太后之立也陳蕃有力焉及臨<lb/>
朝政無大小皆委於蕃蕃與竇武同心戮力以奬王室<lb/>
徵天下名賢李膺杜宻尹勲劉瑜等皆列於朝廷與共<lb/>
參政事於是天下之士莫不延頸想望太平而帝乳母<lb/>
趙嬈及諸女尚書旦夕在太后側中常侍曹節王甫等<lb/>
共相朋結謟事太后太后信之故出詔命有所封拜蕃<lb/>
武疾之嘗共㑹朝堂蕃私謂武曰曹節王甫等自先帝<lb/>
時操弄國權濁亂海内今不誅之後必難圖武深然之<lb/>
<pb n="KR3a0058_WYG_039-23a"/>
蕃大喜武於是引同志尚書令尹勲等共定計䇿㑹日<lb/>
有食之蕃謂武可因此斥罷宦官以塞天變武乃白太<lb/>
后曰故事黄門常侍但當給事省内門户近署財物耳<lb/>
今乃使與政事任重權子弟布列專為貪暴天下匈匈<lb/>
正以此故宜悉誅廢以清朝廷太后曰漢元以來故事<lb/>
世有宦官但當誅其有罪者豈可盡廢時中常侍管霸<lb/>
頗有才略專制省内武先白收霸及中常侍蘇康等皆<lb/>
坐死武復白誅曹節等太后猶豫未忍宦官反誣蕃武<lb/>
<pb n="KR3a0058_WYG_039-23b"/>
奏白太后廢帝為大逆乃夜召所親歃血共盟謀誅武<lb/>
等蕃武皆死遷太后於南宫於是羣小得志士大夫皆<lb/>
䘮氣<lb/>
　　臣按宦官之惡至是極矣然蕃武欲盡戮之毋乃<lb/>
　　已甚乎太后以為但當去其有罪者斯言是也使<lb/>
　　蕃等因管霸既死之餘亟如太后指擇其罪之尤<lb/>
　　者戮一二人自餘或逐之外服或許之自新重整<lb/>
　　權綱勿使内臣預朝政則宫省穆然無事矣不此<lb/>
<pb n="KR3a0058_WYG_039-24a"/>
　　之為而欲肆其屠翦使逆孺得反其鋒而用之豈<lb/>
　　天不祚漢乎何蕃武之賢而為謀弗臧也嗚呼悲<lb/>
　　夫<lb/>
初李膺等雖廢錮天下士大夫皆髙尚其道而穢汙朝<lb/>
廷希之唯恐不及更共相標榜為之稱號以竇武陳蕃<lb/>
劉淑為三君君者言一世之所宗也李膺杜宻等為八<lb/>
俊俊者言人之英也又有八顧八及八厨之目及陳竇<lb/>
用事復舉拔膺等陳竇誅膺等復廢宦官疾惡膺等每<lb/>
<pb n="KR3a0058_WYG_039-24b"/>
下詔書輒申黨人之禁侯覽怨張儉尤甚覽鄉人朱並<lb/>
素佞為儉所棄承覽意指上書告儉與同鄉二十四人<lb/>
共為部黨圖危社稷而儉為之魁詔刋章捕儉等大長<lb/>
秋曹節因此諷有司奏諸鉤黨者故司空虞放及李膺<lb/>
杜宻朱㝢荀翌翟超劉儒范滂等請下州郡考治是時<lb/>
上年十四問節等曰何以為鉤黨對曰鉤黨者即黨人<lb/>
也上曰黨人何用為惡而欲誅之耶對曰欲為不軌上<lb/>
曰不軌欲如何對曰圖危社稷上乃可其奏或謂李膺<lb/>
<pb n="KR3a0058_WYG_039-25a"/>
曰可去矣對曰事不辭難罪不逃刑臣之節也吾年已<lb/>
六十死生有命去將安之乃詣詔獄考死門生故吏並<lb/>
被禁錮范滂詣獄其母與之訣曰汝今得與李杜齊名<lb/>
死亦何恨滂跪受教再拜而辭顧其子曰吾欲使汝為<lb/>
惡惡不可為使汝為善則我不為惡行路聞之莫不流<lb/>
涕凡黨人死者百餘人妻子皆徙邊天下豪傑及諸學<lb/>
有行義者宦官一切指為黨人有怨隙者因相陷害睚<lb/>
眦之忿濫入黨中州郡承㫖或有未嘗交關亦罹禍毒<lb/>
<pb n="KR3a0058_WYG_039-25b"/>
其死徙廢禁者又六七百人郭㤗聞黨人之死私為慟<lb/>
曰詩云人之云亾邦國殄瘁漢室滅矣但未知瞻烏爰<lb/>
止于誰之屋耳<lb/>
　　臣按易之否小人道長君子道消聖人以為上下<lb/>
　　不交而天地無邦無邦亾國之謂也今黨人之死<lb/>
　　者皆忠良志義之士而靈帝所與共國者不過十<lb/>
　　數姦倖之人雖欲不亾不可得已郭㤗之慟不亦<lb/>
　　宜乎<lb/>
<pb n="KR3a0058_WYG_039-26a"/>
六年鉅鹿張角反以中常侍封諝徐奉等為内應中平<lb/>
元年帝召羣臣㑹議北地太守皇甫嵩以為宜解黨禁<lb/>
上問計於中常侍吕强對曰黨錮久積人情怨憤若不<lb/>
赦宥輕與張角合謀為變滋大悔之無救帝懼而從之<lb/>
遂赦天下黨人還諸徙者是時中常侍趙忠張讓等皆<lb/>
列侯貴寵帝言張常侍是我公趙常侍是我母由是宦<lb/>
官無所憚畏並起宅第擬則宮室上嘗欲登永安侯臺<lb/>
宦官恐望見其居處乃使中大夫尚伹諌曰天子不當<lb/>
<pb n="KR3a0058_WYG_039-26b"/>
登髙登髙則百姓虛散上自是不敢復升臺榭及封諝<lb/>
徐奉事發上詰責諸常侍曰汝曹常言黨人欲為不軌<lb/>
皆令禁錮或有伏誅者今黨人更為國用汝曹反與張<lb/>
角通為可斬未皆叩頭曰此王甫侯覽所為也於是諸<lb/>
常侍人人求退各自徵還宗親子弟在州郡者趙忠夏<lb/>
惲等遂共譖吕强自殺郎中張鈞上書曰竊唯張角所<lb/>
以能興兵作亂萬民所以樂附之者其源皆由十常侍<lb/>
多放父兄子弟婚親賔客典據州郡辜榷財利侵掠百<lb/>
<pb n="KR3a0058_WYG_039-27a"/>
姓百姓之寃無所告訴故聚為盗賊宜斬十常侍縣頭<lb/>
南郊以謝百姓遣使者布告天下可不須師旅而大寇<lb/>
自消帝以鈞章示諸常侍皆免冠徒跣頓首乞自致雒<lb/>
陽詔獄並出家財以助軍費有詔皆冠履視事如故帝<lb/>
怒鈞曰此真狂子也十常侍固當有一人善者不御史<lb/>
承㫖遂誣奏鈞學黄巾道收掠死獄中<lb/>
　　臣按靈帝平時以閽寺為父母以忠賢為仇讐故<lb/>
　　雖知中常侍之與賊通而不能誅知黨人之為國<lb/>
<pb n="KR3a0058_WYG_039-27b"/>
　　用而不能湔祓任之也惽亂之君無足譏者特以<lb/>
　　為將來之監云<lb/>
靈帝崩皇子協立何太后臨朝改元光熹大將軍何進<lb/>
秉朝政袁紹勸進悉誅宦官太后未從進用紹計多召<lb/>
四方猛將及諸豪傑使並引兵向京城以脇太后時并<lb/>
州牧董卓亦在召中侍御史鄭泰諌曰董卓强忍志欲<lb/>
無厭若借之朝命授以大事將恣凶欲必危朝廷尚書<lb/>
盧植亦言不宜召卓進皆不從卓聞召即時就道進謀<lb/>
<pb n="KR3a0058_WYG_039-28a"/>
積日頗泄中官懼而思變張讓率其黨數十人持兵伏<lb/>
省戸下詐以太后詔召進入於是斬進紹引兵闕下捕<lb/>
趙忠等斬之遂閉北宫門勒兵捕諸宦者無少長殺之<lb/>
凡二千餘人或有無鬚而誤死者張讓等困迫將帝步<lb/>
出穀門夜至小平津公卿無得從者唯尚書郎盧植河<lb/>
南中部掾閔貢夜至河上貢厲聲質責讓等且曰今不<lb/>
速死吾將殺汝因手劍斬數人讓等惶怖投河死<lb/>
　　臣按東漢宦官之禍起於鄭衆等之有功夫人臣<lb/>
<pb n="KR3a0058_WYG_039-28b"/>
　　而有功夫豈不善而禍之起顧由此何哉蓋婦寺<lb/>
　　之職均在中闈婉嫕淑謹婦之善者也柔順忠篤<lb/>
　　寺之善者也婦不貴於有能則寺亦豈貴扵有功<lb/>
　　哉有功則寵寵則驕驕則横雖欲無禍得乎故安<lb/>
　　順桓靈之世寺人之寵日盛寵盛則為害愈深為<lb/>
　　害深則被禍愈酷至於陳蕃竇武圖之而不勝漢<lb/>
　　以益亂袁紹圖之而勝漢遂以亾曹節王甫趙忠<lb/>
　　張讓之徒最其魁桀無一能全其首領者然則寵<lb/>
<pb n="KR3a0058_WYG_039-29a"/>
　　而驕驕而横是乃殞身䘮元之招也曷若史游良<lb/>
　　賀之徒優游終始無所疵吝之為得邪吁來者其<lb/>
　　尚鑑諸<lb/>
　　　　以上論内臣預政之禍<lb/>
　<lb/>
　<lb/>
　<lb/>
　<lb/>
<pb n="KR3a0058_WYG_039-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大學衍義卷三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷四十二</head> <lb/>
    <p>
<pb n="KR3a0058_WYG_042-1a"/>
欽定四庫全書<lb/>
　大學衍義卷四十二<lb/>
　　　　　　　　　　　　宋　真徳秀　撰<lb/>
　齊家之要<lb/>
　　定國本<lb/>
　　　嫡庶之分宜辨<lb/>
春秋左氏傳桓十八年周公欲弑莊王而立王子克<hi>莊王</hi>
<hi>桓王太子王子克莊王弟子</hi>辛伯告王遂與王殺周公黒肩王子克<lb/>
<pb n="KR3a0058_WYG_042-1b"/>
奔燕<hi>辛伯周大夫</hi>初子儀有寵於桓王桓王屬諸周公辛伯<lb/>
諌曰並后<hi>妾如后</hi>匹嫡<hi>庶如/嫡</hi>兩政<hi>臣擅/命</hi>耦國<hi>都如國</hi>亂之本<lb/>
也周公弗從故及<hi>及於難也</hi>
　　臣按莊王嫡也子儀庶也桓王屬子儀於周公是<lb/>
　　有私之之心也周公欲弑莊王而立子儀是成桓<lb/>
　　王之私也君臣共成其私而不顧天下之正理其<lb/>
　　得免乎宜周公之及難也<lb/>
齊侯<hi>襄公</hi>使連稱管至父戍葵丘<hi>二人齊大夫葵丘齊地</hi>瓜時而徃<lb/>
<pb n="KR3a0058_WYG_042-2a"/>
<hi>以食𤓰為候</hi>及瓜而代<hi>戍之明年又/食瓜則代還</hi>期戍公問不至<hi>代還之問不至</hi>
請代弗許故謀作亂僖公之母弟曰夷仲年<hi>夷仲字年其名</hi>生<lb/>
公孫無知有寵於僖公衣服禮秩如適<hi>適太子</hi>襄公絀之<lb/>
<hi>謂降其禮秩</hi>二人因之以作亂<hi>二人連稱管至父二人本謀亂因無知之怨遂作亂</hi>連<lb/>
稱有從妹在公宫無寵使間公<hi>伺公之間隙</hi>曰㨗吾以女為<lb/>
夫人<hi>㨗克也言無知事成則以女為夫人也女音汝</hi>冬十二月弑君立無知<lb/>
　　臣按兄弟之子猶子也愛之之一則可而衣服禮<lb/>
　　秩皆與適同則不可僖公之寵無知宜若厚於兄<lb/>
<pb n="KR3a0058_WYG_042-2b"/>
　　弟之子者而不知古人崇異世嫡之禮非以自私<lb/>
　　所以明尊卑之分杜僭忒之源也其召後日之禍<lb/>
　　宜哉<lb/>
漢成帝時傅昭儀及子定陶王愛幸寵於皇后太子<hi>言昭</hi>
<hi>儀之寵過於皇后定陶王之寵過於太子</hi>丞相匡衡上疏曰聖王必慎妃后<lb/>
之際别適長之位<hi>適讀曰嫡</hi>禮之於内也卑不踰尊新不先<lb/>
故所以統人情而理隂氣也<hi>禮屬隂理得則隂氣順故曰理隂氣</hi>其尊適<lb/>
而卑庶也適子冠乎阼禮之用醴<hi>醴甘酒也貴於衆酒</hi>衆子不得<lb/>
<pb n="KR3a0058_WYG_042-3a"/>
與列所以貴正體而明嫌疑也非虚加其禮文而已乃<lb/>
中心與之殊異故禮探其情而見之外也如當親者疏<lb/>
當尊者卑則佞巧之姦因時而動以亂國家故聖人謹<lb/>
防其端禁於未然不以私恩害公義<lb/>
　　臣按匡衡援古人之冠禮以明適子之重衆子不<lb/>
　　得而並焉㫖哉斯言人君不可以不知也<lb/>
三國呉大帝赤烏五年立子和為太子霸為魯王霸和<lb/>
母弟也呉主權愛之與和無異其傅是儀諌曰魯王兼<lb/>
<pb n="KR3a0058_WYG_042-3b"/>
資文武宜出鎮四方為國藩輔且使二宫有所降殺以<lb/>
正上下之序不聴八年春呉太子和與魯王同宫禮秩<lb/>
如一羣臣多以為言呉主權乃命分宫列僚二子由是<lb/>
有隙霸曲意交結名士於是仇黨疑貳舉國中分太子<lb/>
寵日衰霸黨從而毁之權惑焉陸遜諫曰正統藩臣當<lb/>
使寵秩有差則彼此得所上下獲安矣書三四上辭情<lb/>
危切權不恱太常顧譚上疏曰有國家者必明嫡庶之<lb/>
端異尊卑之禮使髙下有差等級踰邈則骨肉之恩全<lb/>
<pb n="KR3a0058_WYG_042-4a"/>
覬覦之望絶矣臣之所陳非有所偏誠欲以安太子而<lb/>
便魯王也由是霸惡譚全悰亦惡之相與譛之呉王徙<lb/>
譚於交州權以魯王霸楊竺之譛數遣使責問遜遜憤<lb/>
恚而卒初潘夫人有寵於呉主權生少子亮權愛之全<lb/>
公主既與太子和有隙欲豫自結數稱亮美權以魯王<lb/>
霸結朋黨以害其兄心亦惡之謂侍中孫峻曰子弟不<lb/>
睦将有袁氏之敗為天下笑若使一人立者安得不亂<lb/>
乎遂有廢和立亮之意然猶沉吟厯年至是乃幽太子<lb/>
<pb n="KR3a0058_WYG_042-4b"/>
和将軍朱據諫曰太子國之本根加以雅性仁孝天下<lb/>
歸心昔晉獻用驪姬而申生不存漢武信江充而戾太<lb/>
子寃死臣竊懼太子不堪其憂雖立思子之宫無及也<lb/>
不聴據與尚書僕射屈晃率諸将吏泥頭自縛連日詣<lb/>
闕請和而無難督陳正及五營督陳象各上書切諫呉<lb/>
主大怒族誅正象牽據晃入殿據晃猶叩頭流血詞氣<lb/>
不撓權杖之一百遂廢和為庶人徙故鄣賜霸死立子<lb/>
亮為太子<lb/>
<pb n="KR3a0058_WYG_042-5a"/>
　　臣按呉主不監匹嫡之戒既立太子又寵魯王禮<lb/>
　　秩如一陸遜顧譚力諫不聴卒以基禍至於兩廢<lb/>
　　焉此人主所宜戒也<lb/>
唐武徳九年太宗立皇子中山王承乾為太子貞觀七<lb/>
年太子好嬉戱頗虧禮法左庶子于志寜右庶子孔頴<lb/>
達數直諫上聞而嘉之各賜金一斤絹五百匹十四年<lb/>
太子乆不出見官屬右庶子張𤣥素諫曰朝廷選俊賢<lb/>
以輔至徳今動經時月不見宫臣将何以禆益萬一不<lb/>
<pb n="KR3a0058_WYG_042-5b"/>
聴<lb/>
十五年太子治宫室妨農功又好鄭衛之樂詹事于志<lb/>
寜諫不聴又寵昵宦官常在左右又引突厥逹哥友入<lb/>
宫志寜上書切諫太子遣刺客殺之二人不忍殺而止<lb/>
十六年魏王泰上拓地志泰好學司馬蘇朂說泰以古<lb/>
之賢王皆招士著書故泰奏請修之於是大開館舍廣<lb/>
延時俊人物輻凑門庭如市泰月給踰於太子諌議大<lb/>
夫褚遂良上疏以為聖人制禮尊嫡卑庶世子用物不<lb/>
<pb n="KR3a0058_WYG_042-6a"/>
㑹與王者共之庶子雖愛不得踰嫡所以塞嫌疑之漸<lb/>
除禍亂之源也昔漢竇太后寵梁孝王卒以憂死宣帝<lb/>
寵淮陽王亦㡬至於敗今魏王新出閤宜示以禮則訓<lb/>
以謙儉乃為良噐此所謂聖人之教不肅而成者也上<lb/>
又令泰徙居武徳殿魏徵上疏以為陛下愛魏王常欲<lb/>
使之安全宜每抑其驕奢不處嫌疑之地上遽遣泰歸<lb/>
第<lb/>
秋八月上曰當今國家何事最急褚遂良曰今四方無<lb/>
<pb n="KR3a0058_WYG_042-6b"/>
虞唯太子諸王宜有定分最急上曰此言是也時太子<lb/>
承乾失徳魏王泰有寵羣臣日有疑議上聞而惡之謂<lb/>
侍臣曰今羣臣忠直無踰魏徵我遣侍太子使絶天下<lb/>
之疑九月徵為太子太師徵表辭上手詔諭以周幽晉<lb/>
獻廢嫡立庶危亡國家漢髙祖㡬廢太子賴四皓然後<lb/>
定我今賴公即其義也徵乃受詔<lb/>
十七年春正月上謂羣臣曰聞外間士民以太子有足<lb/>
疾魏王頴悟多從遊幸遽生異議徼幸之徒已有附㑹<lb/>
<pb n="KR3a0058_WYG_042-7a"/>
者太子雖病足不廢歩履且禮嫡子死立嫡孫太子男<lb/>
已五嵗朕終不以孽代宗啟窺窬之源也<lb/>
初太子承乾喜聲色畋獵所為夸靡魏王泰多藝能有<lb/>
寵於上見太子有足疾潛有奪嫡之志折節下士求聲<lb/>
譽上命黄門侍郎韋挺攝㤗府事後命工部尚書杜楚<lb/>
客代之二人俱為泰要結朝士楚客或懐金以賂權貴<lb/>
因說以魏王聰明宜為上嗣文武之士各有附託潛為<lb/>
朋黨太子畏其逼遣人詐為泰府典籖上封事其中皆<lb/>
<pb n="KR3a0058_WYG_042-7b"/>
言泰罪惡敕捕之不獲太子隂養刺客謀殺魏王泰吏<lb/>
部尚書侯君集之壻賀蘭楚石為東宫千牛太子知君<lb/>
集怨望數令楚石引君集入東宫問其自安之術君集<lb/>
以太子暗劣欲乘釁圗之因勸之反漢王元昌亦勸太<lb/>
子反駙馬都尉杜荷為太子所親暱預其反謀太子聞<lb/>
齊王祐反於齊州謂紇干承基曰我宫西牆去大内正<lb/>
二十歩耳與卿為大事豈比齊王乎夏四月承基上變<lb/>
告太子謀反敕長孫無忌與大理中書門下參鞫之反<lb/>
<pb n="KR3a0058_WYG_042-8a"/>
形已具上謂侍臣将何以處承乾羣臣莫敢對通事舍<lb/>
人來濟進曰陛下不失為慈父太子得終天年則善矣<lb/>
上從之詔廢承乾為庶人幽於右領軍府漢王元昌賜<lb/>
自盡侯君集等皆伏誅承乾既獲罪魏王泰自入侍奉<lb/>
上靣許立為皇太子長孫無忌請立晉王上謂侍臣曰<lb/>
昨青雀<hi>泰小字</hi>投我懐云臣今日始得為陛下子臣有一<lb/>
子臣死之日當為陛下殺之傳位晉王人誰不愛其子<lb/>
朕見如此甚憐之褚遂良曰陛下言大失願審思勿誤<lb/>
<pb n="KR3a0058_WYG_042-8b"/>
也安有陛下萬嵗後魏王據天下肯殺其愛子傳位晉<lb/>
王者乎陛下日者既立承乾為太子復寵魏王禮秩過<lb/>
於承乾以成今日之禍前事不逺足以為鑒陛下今立<lb/>
魏王願先措置晉王始得安全耳上流涕曰我不能爾<lb/>
因起入宫魏王泰恐上立晉王治謂之曰汝與元昌善<lb/>
元昌今敗得無憂乎治由是憂形於色上怪屢問其故<lb/>
治乃以状告上憮然始悔立泰之言矣上面責承乾承<lb/>
乾曰臣為太子復何求但為泰所圗時與朝臣謀自安<lb/>
<pb n="KR3a0058_WYG_042-9a"/>
之術不逞之徒遂教臣為不軌耳今若立為太子所謂<lb/>
落其度内承乾既廢上御兩儀殿羣臣俱出獨留長孫<lb/>
無忌房𤣥齡李世勣褚遂良謂曰我三子一弟所為如<lb/>
是我心誠無聊賴因自投於床無忌等争前扶抱上又<lb/>
抽佩刀欲自刺遂良奪刀授晉王治無忌請上所欲上<lb/>
曰我欲立晉王無忌曰謹奉詔有異議者臣請斬之上<lb/>
御建極殿召文武六品以上謂曰承乾悖逆泰亦凶險<lb/>
皆不可立朕欲選諸子為嗣誰可立者卿輩明言之衆<lb/>
<pb n="KR3a0058_WYG_042-9b"/>
皆讙呼曰晉王仁孝當為嗣上說遂立晉王治為太子<lb/>
上謂侍臣曰我若立泰則是太子之位可經營而得自<lb/>
今太子失道藩王窺伺者皆兩棄之傳之子孫永為後<lb/>
法<lb/>
　　臣按太宗不世出之主也而於太子魏王之事其<lb/>
　　失與孫權氏本末一同皆㡬至於危國方褚遂良<lb/>
　　進太子諸王宜有定分之說帝固是之矣使其因<lb/>
　　此大正嫡庶之分車服禮秩咸立等差約敕魏王<lb/>
<pb n="KR3a0058_WYG_042-10a"/>
　　峻其交通賓客之禁則太子之志安而不軌之謀塞矣<lb/>
　　不是之思而乃於魏王之寵終不之損由是承乾日以<lb/>
　　疑忌而泰日以窺覦雖欲禍亂之不生不可得已原其<lb/>
　　本皆太宗溺於私愛不能自克之故也然承乾雖廢泰<lb/>
　　亦不立且因是著為後世之法太子失道藩王窺伺者<lb/>
　　兩棄之於失之中而有得焉雖然與其有得於終孰若<lb/>
　　無失於初故人君正家之道不可以不謹也<lb/>
　　　　以上論嫡庶之分宜辨<lb/>
<pb n="KR3a0058_WYG_042-10b"/>
　定國本<lb/>
　　　廢奪之失宜監<lb/>
史記幽王嬖愛褒姒生子伯服褒姒幽王欲廢太子太<lb/>
子母申侯女而為后後幽王得褒姒愛之欲廢申后并<lb/>
去太子宜臼以褒姒為后以伯服為太子太史伯陽曰<lb/>
禍成矣幽王以虢石父為卿用事國人皆怨又廢申后<lb/>
去太子也申侯怒與繒西夷犬戎攻幽王幽王舉烽火徵<lb/>
兵兵莫至遂殺幽王驪山下虜褒姒於是諸侯乃即申<lb/>
<pb n="KR3a0058_WYG_042-11a"/>
侯而共立故幽王之子宜臼是為平王<lb/>
　　臣按幽王廢正后易太子其禍至於如此故錄以<lb/>
　　為本篇之首云<lb/>
春秋僖五年公及齊侯宋公陳侯衛侯鄭伯許男曹伯<lb/>
㑹王世子於首止<hi>恵王太子鄭也不名而殊㑹尊之也首止衞地</hi>
　傳㑹於首止謀寜周也杜預曰恵王以恵后故将廢<lb/>
　太子鄭而立王子帶故齊桓帥諸侯㑹王世子以定<lb/>
　其位胡安國曰王将以愛易世子桓公有憂控大國<lb/>
<pb n="KR3a0058_WYG_042-11b"/>
　扶小國㑹於首止以定其位太子踐阼是為襄王一<lb/>
　舉而父子君臣之道皆得焉故夫子稱之曰管仲相<lb/>
　桓公一匡天下民到於今受其賜微管仲吾其被髮<lb/>
　左衽矣中國之為中國以有父子君臣之大倫也一<lb/>
　失則無人道矣故首止之盟美之大者也<lb/>
晉獻公烝於齊姜<hi>齊姜武公妾</hi>生秦穆夫人及太子申生又<lb/>
娶二女於戎大戎狐姬生重耳<hi>大戎唐叔子孫别在戎狄者</hi>小戎子<lb/>
生夷吾<hi>小戎允姓之戎子姓也</hi>伐驪戎驪戎男女以驪姬<hi>驪戎其君姬姓</hi>
<pb n="KR3a0058_WYG_042-12a"/>
<hi>其爵男也</hi>歸生奚齊其娣生卓子驪姬嬖欲立其子賂外嬖<lb/>
梁五與東闗嬖五<hi>姓梁名五在閨闥之外者東闗嬖五别在闗塞者亦名五皆大夫為獻公</hi>
<hi>所嬖幸視聴外事</hi>使言於公曰曲沃君之宗也<hi>曲沃桓叔所封先君宗廟所在</hi>
蒲與二屈君之疆也不可以無主宗邑無主則民不威<lb/>
疆場無主則啟戎心戎之生心民慢其政國之患也若<lb/>
使太子主曲沃而重耳夷吾主蒲與屈則可以威民而<lb/>
懼戎且旌君伐<hi>旌章也伐功也</hi>晉侯說之夏使太子居曲沃重<lb/>
耳居蒲城夷吾居屈羣公子皆鄙<hi>鄙邉邑</hi>唯二姬之子在<lb/>
<pb n="KR3a0058_WYG_042-12b"/>
絳二五卒與驪姬譖羣公子而立奚齊晉人謂之二五<lb/>
耦<hi>二耜相耦廣一尺共起相伐言二人俱共墾傷晉室若此</hi>
閔元年晉侯作二軍<hi>晉本一軍</hi>公将上軍太子申生将下軍<lb/>
趙夙御戎畢萬為右<hi>為公御右也夙趙衰兄畢萬魏犫祖父</hi>以滅耿滅霍<lb/>
滅魏還為太子城曲沃賜趙夙耿賜畢萬魏以為大夫<lb/>
士蒍曰太子不得立矣分之都城而位以卿先為之極<lb/>
又焉得立<hi>位以卿得将下軍</hi>不如逃之無使罪至為呉太伯不<lb/>
亦可乎<hi>太伯周太王之適子知其父欲立季厯故讓位而適呉</hi>猶有令名與其及<lb/>
<pb n="KR3a0058_WYG_042-13a"/>
也<hi>言雖去猶有令名勝於留而及禍</hi>且諺曰心茍無瑕何恤乎無家天<lb/>
若祚太子其無晉乎<lb/>
閔二年十二月晉侯使太子申生伐東山臯落氏<hi>赤狄别種</hi>
<hi>也臯落其氏族</hi>里克諫曰太子奉冢祀社稷之粢盛<hi>里克晉大夫冢大也</hi>
以朝夕視君膳者也<hi>膳厨膳</hi>故曰冢子君行則守有守則<lb/>
從從曰撫軍守曰監國古之制也夫帥師専行謀<hi>帥師者必</hi>
<hi>専謀軍事</hi>誓軍旅<hi>宣號令也</hi>君與國政之所圖也非太子之事也<lb/>
<hi>國政正卿</hi>師在制命而已<hi>命将軍所制</hi>禀命則不威専命則不孝<lb/>
<pb n="KR3a0058_WYG_042-13b"/>
故君之嗣適不可以帥師君失其官帥師不威将焉用<lb/>
之<hi>太子帥師是失其官也専命則不孝是為帥必不威也</hi>且臣聞臯落氏将戰君<lb/>
其舍之公曰寡人有子未知其誰立焉不對而退見太<lb/>
子太子曰吾其廢乎對曰告之以臨民<hi>謂居曲沃</hi>教之以軍<lb/>
旅<hi>謂将下軍</hi>不共是懼何故廢乎且子懼不孝無懼弗得立<lb/>
脩已而不責人則免於難太子帥師公衣之偏衣<hi>偏衣左右</hi>
<hi>異色其半依公服</hi>佩之金玦<hi>以金為玦</hi>太子将戰狐突諌曰不可昔<lb/>
辛伯諗周桓公曰内寵並后外寵二政嬖子配適大都<lb/>
<pb n="KR3a0058_WYG_042-14a"/>
耦國亂之本也周公弗從故及於難今亂本成矣立可<lb/>
必乎孝而安民子其圗之與其危身以速罪也<lb/>
僖四年公将立奚齊<hi>立為太子也</hi>既與中大夫成謀<hi>中大夫里克也</hi>
姬謂太子曰君夢齊姜必速祭之<hi>齊姜太子母</hi>太子祭於曲<lb/>
沃歸胙於公<hi>胙祭之酒肉</hi>公田姬寘諸宫六日公至毒而獻<lb/>
之<hi>毒酒經宿輒敗而經六日明公之惑</hi>公祭之地地墳與犬犬斃與小臣<lb/>
小臣亦斃姬泣曰賊由太子太子奔新城<hi>曲沃</hi>公殺其傅<lb/>
杜原欵或謂太子子辭<hi>勸之自辯</hi>君必辨焉<hi>以六日之状自理</hi>太子<lb/>
<pb n="KR3a0058_WYG_042-14b"/>
曰君非姬氏居不安食不飽我辭<hi>辯也</hi>姬必有罪君老矣<lb/>
吾又不樂<hi>吾自理則姬死姬死則君必不樂不樂為由吾也</hi>曰子其行乎<hi>勸之出奔</hi>
太子曰君實不察其罪被此名也以出人誰納我十二<lb/>
月縊於新城<lb/>
經五年春晉侯殺其世子申生<hi>書晉侯惡用䜛書春從告</hi>
　　臣按晉獻公用驪姬之䜛殺太子申生蓋将私其<lb/>
　　子也又公薨奚齊立里克弑之卓子立又弑之姬<lb/>
　　之子卒不能享有晉國而徒以滋晉之亂蓋易五<lb/>
<pb n="KR3a0058_WYG_042-15a"/>
　　君二十餘年而後定然則國本其可以輕摇哉<lb/>
漢髙祖十年戚姬有寵於上生趙王如意上以太子仁<lb/>
弱謂如意類已雖封為趙王常留之長安上之闗東戚<lb/>
姬常從日夜啼泣欲立其子吕后年長常留守益疏上<lb/>
欲廢太子而立趙王大臣爭之皆莫能得御史大夫周<lb/>
昌廷爭之强上問其說昌為人吃又盛怒曰臣口不能<lb/>
言然臣期期知其不可陛下欲廢太子臣期期不奉詔<lb/>
上欣然而笑吕后側耳於東廂聴旣罷見昌為跪謝曰<lb/>
<pb n="KR3a0058_WYG_042-15b"/>
微君太子㡬廢十二年十一月上從破黥布歸疾益甚<lb/>
愈欲易太子張良諫不聴因疾不視事叔孫通諌曰昔<lb/>
者晉獻公以驪姬之故廢太子立奚齊晉國亂者數十<lb/>
年為天下笑秦以不蚤定扶蘓令趙髙得以詐立胡亥<lb/>
自使滅祀此陛下所親見今太子仁孝天下皆聞之吕<lb/>
后與陛下攻苦食淡其可背哉陛下必欲廢適而立少<lb/>
臣願先伏誅以頸血汚地帝曰公罷矣吾直戯耳叔孫<lb/>
通曰太子天下本本一摇天下振動奈何以天下為戯<lb/>
<pb n="KR3a0058_WYG_042-16a"/>
乎<lb/>
上欲廢太子立趙王如意大臣多爭未能得吕后恐不<lb/>
知所為或謂吕后曰留侯善畫計上信用之吕后乃使<lb/>
建成侯吕澤刼良曰君常為上謀臣今上日欲易太子<lb/>
君安得髙枕而卧良曰此難以口舌爭也顧上有所不<lb/>
能致者四人四人年老矣皆以上嫚侮士故逃匿山中<lb/>
義不為漢臣然上髙此四人今公誠能毋愛金玉璧帛<lb/>
令太子為書卑辭安車因使辯士固請宜來來以為客<lb/>
<pb n="KR3a0058_WYG_042-16b"/>
時從入朝令上見之則一助也於是吕后令吕澤使人<lb/>
奉太子書卑辭厚禮迎此四人四人至客建成侯所上<lb/>
從破布歸愈欲易太子良諫不聴叔孫太傅以死爭上<lb/>
陽許之猶欲易之及宴置酒太子侍四人者從太子年<lb/>
皆八十有餘須眉皓白衣冠甚偉上怪問曰何為者四<lb/>
人前對各言其姓名上乃驚曰吾求公避逃我今何自<lb/>
從吾兒遊乎四人曰陛下輕士善罵臣等義不辱故恐<lb/>
而亡匿今聞太子仁孝恭敬愛士天下莫不延頸願為<lb/>
<pb n="KR3a0058_WYG_042-17a"/>
太子死者故臣等來上曰煩公幸卒調䕶太子四人為<lb/>
夀已畢趨去上目送之召戚夫人指視曰我欲易之彼<lb/>
四人為之輔羽翼已成難動矣竟不易太子者良本招<lb/>
此四人之力也<lb/>
是年帝崩太子即皇帝位尊皇后曰皇太后太后令永<lb/>
巷囚戚夫人髠鉗衣赭衣令舂召趙王至長安<lb/>
恵帝元年冬十二月帝晨出射趙王少不能蚤起太后<lb/>
使人持酖飲之黎明帝還趙王已死太后遂斷戚夫人<lb/>
<pb n="KR3a0058_WYG_042-17b"/>
手足去眼煇耳飲瘖藥使居厠中命曰人彘<lb/>
　程頤曰坎六四納約自牖自牖言自通明之處人臣<lb/>
　以忠信善道結於君心必自其明處乃能入也人心<lb/>
　有所蔽有所通所蔽者暗處也所通者明處也當就<lb/>
　其明處告之求信則易也自古能諫君者未有不因<lb/>
　其所明者也漢髙愛戚姬将易太子是其所蔽也羣<lb/>
　臣爭之者衆矣嫡庶之義長幼之序非不明也如其<lb/>
　蔽而不察何四老者髙祖素知其賢而重之此其不<lb/>
<pb n="KR3a0058_WYG_042-18a"/>
　蔽之明心也故因其所明而及其事則悟之如反手<lb/>
　且四老人之力孰與張良羣公卿其言之切孰若周<lb/>
　昌叔孫通然而不從彼而從此者由攻其蔽與就其<lb/>
　明之異耳<lb/>
　胡寅曰張良招致四皓羽翼儲宫方之齊桓公㑹合<lb/>
　八國定王世子事簡而力不勞其績尤偉而世之君<lb/>
　子乃致疑焉謂審有此是良為子結黨以拒父是蓋<lb/>
　未知聖人深許首止之盟而稱管仲相齊一匡天下<lb/>
<pb n="KR3a0058_WYG_042-18b"/>
　之美也<lb/>
隋文帝受周禪以太子勇為皇太子開皇二十年初上<lb/>
使太子勇參决軍國政事時有損益上皆納之勇性寛<lb/>
厚率意任情無矯飾之行上性節儉勇嘗文飾蜀鎧上<lb/>
見而不恱戒之曰自古帝王未有好奢侈而能長乆者<lb/>
汝為儲后當以儉約為先乃能奉承宗廟吾昔日衣服<lb/>
各留一物時復觀之以自警戒後遇冬至百官皆詣勇<lb/>
勇張樂受賀上知之問朝臣曰近聞至日内外百官相<lb/>
<pb n="KR3a0058_WYG_042-19a"/>
率朝東宫此何禮也太宰少卿辛亶對曰於東宫乃賀<lb/>
也不得言朝上曰賀者正可三數十人隨情各去何乃<lb/>
有司徵召一時普集太子法服設樂以待之可乎因下<lb/>
詔停㫁自是恩寵始衰漸生猜阻勇多内寵昭訓雲氏<lb/>
尤幸其妃元氏無寵遇心疾二日而薨獨孤后意有他<lb/>
故甚責望勇自是雲昭訓専内政生子儼等數人后彌<lb/>
不平頗遣人伺察求勇過惡晉王廣知之彌自矯飾唯<lb/>
與蕭妃居處後庭有子皆不育后由是數稱廣賢大臣<lb/>
<pb n="KR3a0058_WYG_042-19b"/>
用事者廣皆傾心與交上及后每遣左右至廣所無貴<lb/>
賤廣必與蕭妃迎門接引為設美饌申以厚禮婢僕徃<lb/>
來者無不稱其仁孝上與后嘗幸其第廣悉屏匿美姬<lb/>
於别室唯留老醜者衣以縵綵給事左右屏帳改用縑<lb/>
素故絶樂噐之絃不令拂去塵埃上見之以為不好聲<lb/>
色還宫以語侍臣意甚喜侍臣皆稱慶由是愛之特異<lb/>
諸子廣為揚州總管入朝将還鎮入宫辭后伏地流涕<lb/>
后亦泣下廣曰臣性識愚下常守平生昆弟之意不知<lb/>
<pb n="KR3a0058_WYG_042-20a"/>
何罪失愛東宫欲加屠䧟每恐䜛譖生於投杼鴆毒遇<lb/>
於杯勺后忿然自是决意欲廢勇立廣矣廣與安州總<lb/>
管宇文述素善問計於述曰皇太子失愛已乆四海之<lb/>
望實歸大王然廢立者國家大事處人父子骨肉之間<lb/>
誠未易謀也然能移主上意者唯楊素耳素所與謀者<lb/>
唯其弟約述雅知約請朝京師與約相見共圗之廣大<lb/>
恱多齎金寳資述入闗約時為大理少卿素凡有所為<lb/>
皆先籌於約而行之述請約盛陳噐玩與之酣暢因而<lb/>
<pb n="KR3a0058_WYG_042-20b"/>
共博每陽不勝所齎金寳盡輸之約所得既多稍以謝<lb/>
述述因曰此晉王之賜令述與公為歡樂耳約大驚曰<lb/>
何為爾述因通廣意說之曰公之兄弟功名蓋世當塗<lb/>
用事有年矣朝臣為足下家所屈辱者可勝數哉又儲<lb/>
后以所欲不行每切齒於執政公雖自結於人主而欲<lb/>
危公者亦多矣主上一旦棄羣臣公亦何以取庇今皇<lb/>
太子失愛於皇后主上素有廢黜之心此公所知者也<lb/>
今若請立晉王在賢兄之口耳誠能因此時建大功王<lb/>
<pb n="KR3a0058_WYG_042-21a"/>
必永銘骨髓斯則去累卵之危成太山之安也約然之<lb/>
因以白素素聞之大喜曰吾之智思殊不及此約知其<lb/>
計行復謂素曰今皇后之言上無不用宜因機㑹早自<lb/>
結託則長保榮祿𫝊祚子孫兄若遲疑一旦有變令太<lb/>
子用事恐禍至無日矣素從之後數日素入侍宴微稱<lb/>
晉王孝悌恭儉有類至尊用此揣后意后泣曰公言是<lb/>
也吾兒大孝愛每聞至尊及我遣内使到必迎於境首<lb/>
言及違離未嘗不泣又其新婦亦大可憐我使婢去常<lb/>
<pb n="KR3a0058_WYG_042-21b"/>
與之同寢共食豈若睍他伐<hi>勇小字</hi>與阿雲<hi>謂雲昭訓</hi>對坐終<lb/>
日酣宴昵近小人疑阻骨肉我所以益憐阿𡡉<hi>廣小字</hi>者<lb/>
常恐其譖殺之素既知后意因盛言太子不才后遂使<lb/>
素賛上廢立勇頗知其謀憂懼計無所出上知勇不自<lb/>
安在仁夀宫使楊素觀勇所為素至東宫偃息未入勇<lb/>
束帶待之素故乆不進以激怒勇勇銜之形於言色素<lb/>
還言勇怨望恐有他變深願防察上聞素譛毁甚疑之<lb/>
后又遣人伺覘東宫纎介事皆奏聞因加誣飾以成其<lb/>
<pb n="KR3a0058_WYG_042-22a"/>
罪上遂疎忌勇廼於𤣥武門逹至徳門置候人以伺動<lb/>
靜皆隨事奏聞又東宫宿衛之人侍官以上名籍悉令<lb/>
屬諸衛府有勇健者咸屛去之太史令袁充言於上曰<lb/>
臣觀天文皇太子當廢上曰𤣥象乆見羣臣不敢言耳<lb/>
晉王廣又令督王府軍事段達私賂東宫幸臣姬威令<lb/>
伺太子動靜密告楊素於是内外諠謗過失日聞段達<lb/>
因脅姬威曰東宫過失主上皆知之矣已奉宻詔定當<lb/>
廢立君能告之則大富貴威許諾即上書告之秋九月<lb/>
<pb n="KR3a0058_WYG_042-22b"/>
壬子上至自仁夀宫翌日御大興殿謂侍臣曰我新還<lb/>
京師應開懐歡樂不知何意翻邑然愁苦吏部尚書牛<lb/>
𢎞對曰臣等不稱職故至尊憂勞上既數聞譛毁疑朝<lb/>
臣悉知之故於衆中發問冀聞太子之過𢎞對既失㫖<lb/>
上因作色謂東宫官屬曰仁夀宫去此不逺而令我每<lb/>
還京師嚴備仗衛如入敵國豈非爾輩欲害我國家耶<lb/>
於是執太子左庶子唐令則等數人付所司訊鞫命楊<lb/>
素陳東宫事状以告近臣素乃顯言之云云上曰此兒<lb/>
<pb n="KR3a0058_WYG_042-23a"/>
不堪承嗣乆矣皇后嘗勸我廢之我以布衣時所生地<lb/>
復居長望其漸改隠忍至今我雖徳慚堯舜終不以萬<lb/>
姓付不肖子今欲廢之以安天下左衛大将軍元旻諫<lb/>
曰廢立大事詔㫖若行後悔無及䜛言罔極唯陛下察<lb/>
之上不應命姬威悉陳太子罪惡威對云云上泫然曰<lb/>
誰非父母生乃至於此朕近覧齊書見髙歡縱其兒子<lb/>
不勝忿憤安可效尤邪於是禁勇及諸子部分收其黨<lb/>
與楊素舞文巧詆鍜鍊以成其獄先是勇見老枯槐問<lb/>
<pb n="KR3a0058_WYG_042-23b"/>
此堪何用或對曰古槐尤宜取火時衛士皆備火燧勇<lb/>
命工造數千枚欲以分賜左右至是獲於庫又藥藏局<lb/>
貯艾數斛素得之大以為怪以問姬威威曰太子此意<lb/>
别有所在至尊在仁夀宫太子常飼馬千匹云徑徃守<lb/>
城門自然餓死素以威言詰勇勇不服曰竊聞公家馬<lb/>
數萬匹勇忝備太子馬千匹乃是反乎素又發東宫服<lb/>
翫以加琱飾者悉陳之於庭以示文武羣官為太子之<lb/>
罪上及皇后迭遣使責問勇勇不服冬十月乙丑上使<lb/>
<pb n="KR3a0058_WYG_042-24a"/>
人召勇勇見使者驚曰得無殺我耶上戎服陳兵御武<lb/>
徳殿集百官立於東面諸親立於西面引勇及諸子列<lb/>
於殿庭命内史侍郎薛道衡宣詔廢勇為庶人勇再拜<lb/>
言曰臣當伏尸都市為将來鑒戒幸䝉哀憐得全性命<lb/>
言畢泣下流襟既而舞蹈而去左右莫不閔黙初雲昭<lb/>
訓父定興出入東宫無節數進其竒服異器以求恱媚<lb/>
左庶子裴政屡諫勇不聴唐令則為勇所狎昵每令以<lb/>
絃歌教内人右庶子劉行本責之曰庶子當輔太子以<lb/>
<pb n="KR3a0058_WYG_042-24b"/>
正道何有取媚於房惟之間哉令則慙而不能改勇嘗<lb/>
得良馬欲令行本乗而觀之行本正色曰至尊置臣於<lb/>
庶子欲令輔導殿下不令為殿下作㺯臣也勇慚而止<lb/>
及勇敗二人已卒上歎曰向使裴政劉行本在勇不至<lb/>
此勇嘗宴宫臣唐令則自彈琵琶歌娬媚娘洗馬李綱<lb/>
起白勇曰令則身為宫卿職當調䕶乃於廣坐自比倡<lb/>
優進淫聲穢視聴事若上聞令則罪在不測豈不為殿<lb/>
下之累邪臣請速治其罪勇曰我欲為樂耳君勿多事<lb/>
<pb n="KR3a0058_WYG_042-25a"/>
綱遂趨出及勇廢上召東宫官屬切責之皆惶懼無敢<lb/>
對者綱獨曰廢立大事今文武大臣皆知其不可而莫<lb/>
敢發言臣何敢畏死不一為陛下别白言之乎太子性<lb/>
本中人可與為善可與為惡向使陛下擇正人輔之足<lb/>
以嗣守鴻業今乃以唐令則為左庶子鄒文騰為家令<lb/>
二人唯知以絃歌鷹犬娯恱太子安得不至於是邪此<lb/>
乃陛下之過非太子之罪也因伏地流涕嗚咽上慘然<lb/>
良乆曰李綱責我非為無理然徒知其一未知其二我<lb/>
<pb n="KR3a0058_WYG_042-25b"/>
擇汝為宫臣而勇不親任雖更得正人何益哉對曰臣<lb/>
之所以不被親任者良由姦臣在側故也陛下但斬令<lb/>
則文騰更選賢才以輔太子安知臣之終見疎棄也自<lb/>
古國家廢立冢嫡鮮不傾危願陛下深留聖思無貽後<lb/>
悔上不恱十一月戊子立晉王廣為皇太子天下地震<lb/>
帝囚故太子勇於東宫付太子廣掌之勇自以廢非其<lb/>
罪頻請見上申寃而廣遏之不得聞勇於是升樹大呌<lb/>
聲聞帝所冀得引見楊素因言勇情志昏亂為癲鬼所<lb/>
<pb n="KR3a0058_WYG_042-26a"/>
著不可復收帝以為然卒不得見<hi>廣立是為煬帝遂以亡隋</hi>
　　臣按隋文以術數取天下其操制羣下亦以術數<lb/>
　　宜非臣子所能欺也而太子勇任情率直則疑之<lb/>
　　晉王廣矯情飾詐則信之夫勇之天資中人耳使<lb/>
　　帝能博選名儒責以輔導切磋琢磨未必不為令<lb/>
　　徳而廣則大賊也方其平時自媚於帝后欲為奪<lb/>
　　嫡之計乆矣一聞后意有所不平於是緣飾者彌<lb/>
　　工而傾擠者彌巧觀廣之所以取謀於宇文述而<lb/>
<pb n="KR3a0058_WYG_042-26b"/>
　　述之輸貨於楊約以自通於楊素者其安排布置<lb/>
　　一如戰國縱横之徒帝徒知勇之當廢而不知其<lb/>
　　所謂罪戾者成於諸人織組之手也徒知廣之可<lb/>
　　立而不知所謂善美者出於諸人開闔之口也而<lb/>
　　其實安在哉帝至是如聾如瞶不復能自辨是非<lb/>
　　而一廢一立祗以為楊素等鬻賣之地耳不知平<lb/>
　　時所謂術數者果焉在耶廣既升儲又以勇付於<lb/>
　　其手迨其垂沒乃始知廣之不足付而出召勇之<lb/>
<pb n="KR3a0058_WYG_042-27a"/>
　　言則徒以殺其身而已矣<hi>事見通鑑文帝末年</hi>吁後之人主<lb/>
　　其於䜛言罔極之際可不察哉<lb/>
唐𤣥宗開元末武恵妃譛太子瑛於上曰太子隂結黨<lb/>
與将害妾母子<hi>恵妃子夀王瑁也</hi>亦指斥至尊上大怒以語宰<lb/>
相欲皆廢之張九齡諫曰太子天下本不可輕揺昔晉<lb/>
獻公信驪姬之䜛殺申生三世大亂漢武帝信江充之<lb/>
誣罪戾太子京城流血晉恵帝用賈后之譛廢愍懐太<lb/>
子中原塗炭隋文帝納獨孤后之言黜太子勇立煬帝<lb/>
<pb n="KR3a0058_WYG_042-27b"/>
遂失天下由此觀之不可不慎陛下必欲為此臣不敢<lb/>
奉詔恵妃宻使宫奴牛貴兒謂九齡曰有廢必有興<hi>言太</hi>
<hi>子瑛廢則夀王瑁必為太子</hi>公為之援宰相可長處九齡叱之以其<lb/>
語白上上為之動色故終九齡罷相太子得無動九齡<lb/>
既貶又有譛太子瑛鄂王瑶光王琚異謀者上召宰相<lb/>
問之李林甫曰此陛下家事非臣等所宜豫上意乃决<lb/>
遂使宦官宣制於宫中廢瑛瑶琚為庶人尋賜死太子<lb/>
瑛既死李林甫數勸立夀王瑁上以忠王璵長且仁孝<lb/>
<pb n="KR3a0058_WYG_042-28a"/>
恭謹又好學意欲立之猶豫嵗餘不决自念春秋髙三<lb/>
子同日誅死繼嗣未定常忽忽不樂寝膳為之减髙力<lb/>
士乗問問其故上曰汝我家老奴豈不能揣我意力士<lb/>
曰豈非以郎君未定耶但推長而立誰敢爭上曰汝言<lb/>
是也由是遂定立璵為太子<hi>餘己見前姦臣篇</hi>
　范祖禹曰明皇三子之廢繋於李林甫之一言其得<lb/>
　未廢繋於張九齡之未罷相賢則父子得以相保相<lb/>
　佞則天性滅於仇讐置相可不慎哉<lb/>
<pb n="KR3a0058_WYG_042-28b"/>
大厯十四年<hi>代宗年號</hi>徳宗即位立宣王誦為皇太子<lb/>
貞元三年初郜國大長公主適駙馬都尉蕭升公主不<lb/>
謹詹事李昇等出入主第主女為太子妃或告主淫亂<lb/>
且為厭禱上大怒幽主於禁中切責太子太子不知所<lb/>
對請與蕭妃離昏上召李泌告之且曰舒王近已長立<lb/>
孝友温仁泌曰陛下惟有一子奈何一旦疑之欲廢之<lb/>
而立姪得無失計乎上曰卿不愛家族乎對曰臣惟愛<lb/>
家族故不敢不盡言若畏陛下盛怒而為曲從陛下明<lb/>
<pb n="KR3a0058_WYG_042-29a"/>
日悔之必尤臣云吾獨任汝為相不力諌使至此必復<lb/>
殺而子臣老矣餘年不足惜若寃殺臣子使臣以姪為<lb/>
嗣臣未知得歆其祀乎因嗚咽流涕上泣曰事已如此<lb/>
使朕如何而可對曰此大事願陛下審圗之自古父子<lb/>
相疑未有不亡國覆家者上曰貞觀開元皆易太子何<lb/>
故不亡對曰昔承乾屢嘗監國託附者衆東宫甲士甚<lb/>
多與宰相侯君集謀反事覺太宗使其舅長孫無忌與<lb/>
朝臣數十人鞫之事状顯白然後集百官而議之當時<lb/>
<pb n="KR3a0058_WYG_042-29b"/>
言者猶云願陛下不失為慈父使太子得終天年太宗<lb/>
從之并廢魏王泰願陛下從容三日究其端緒而思之<lb/>
陛下必釋然知太子之無他矣若果有其迹當召大臣<lb/>
知義理者二十人與臣鞫其左右必有實狀願陛下如<lb/>
貞觀之法行之廢舒王而立皇孫則百代之後有天下<lb/>
者猶陛下子孫也至於開元之時武恵妃譛太子瑛兄<lb/>
弟殺之海内寃憤此乃百代所當戒又可法乎且陛下<lb/>
昔嘗令太子見臣於蓬萊池觀其容表非有蠭目豺聲<lb/>
<pb n="KR3a0058_WYG_042-30a"/>
商臣之相也正恐失於柔仁耳又太子自貞元以來嘗<lb/>
居少陽殿正寢殿之側未嘗接外人預外事安得有異<lb/>
謀乎彼譛人者巧詐百端雖有手書如晉愍懐衷甲如<lb/>
太子瑛猶未可信况但以妻母有罪為累乎幸賴陛下<lb/>
語臣臣敢以宗族保太子必不知謀向使楊素許敬宗<lb/>
李林甫之徒承此㫖已就舒王圗定䇿之功矣上曰此<lb/>
朕家事何豫於卿而力爭如此對曰天子以四海為家<lb/>
臣今獨任宰相之重四海之内一物失所責歸於臣况<lb/>
<pb n="KR3a0058_WYG_042-30b"/>
坐視太子寃横而不言臣罪大矣上曰為卿遷延至明<lb/>
日思之泌抽笏叩頭而泣曰如此臣知陛下父子慈孝<lb/>
如初矣然陛下還宫當自審思勿露此意於左右露之<lb/>
則彼皆欲樹功於舒王太子危矣上曰具曉卿意太子<lb/>
遣人謝泌曰吾必不可救欲先自仰藥何如泌曰必無<lb/>
此慮願太子起敬起孝茍泌身不存則事不可知耳間<lb/>
一日上開延英殿獨召泌流涕闌干撫其背曰非卿切<lb/>
言朕今日悔無及矣皆如卿言太子仁孝實無他也自<lb/>
<pb n="KR3a0058_WYG_042-31a"/>
今軍國及朕家事皆當謀於卿矣泌拜賀因曰陛下聖<lb/>
明察太子無罪臣報國畢矣願乞骸骨上曰朕父子賴<lb/>
卿得全方屬子孫使卿代代富貴以報徳何為出此言<lb/>
乎詔李昇等及公主五子皆流嶺南及逺州<hi>太子後立是為順宗</hi>
　　臣按自古輕廢儲貳未有不由宰相之非人者故<lb/>
　　里克成謀申生縊楊素懐姦子勇囚林甫趨利瑶<lb/>
　　琚戮而子瑛之得未廢者以九齡舒王之不得奪<lb/>
　　嫡者以李泌然則為國者其可無忠賢之相哉觀<lb/>
<pb n="KR3a0058_WYG_042-31b"/>
　　泌告徳宗之言忠誠懇篤宜其卒能感悟也後之<lb/>
　　為相者不幸而遇此要當以泌為法<lb/>
　　　　以上論廢奪之失宜監<lb/>
　<lb/>
　<lb/>
　<lb/>
　<lb/>
　大學衍義卷四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷三十</head> <lb/>
    <p>
<pb n="KR3a0058_WYG_030-1a"/>
欽定四庫全書<lb/>
　大學衍義卷三十<lb/>
　　　　　　　　　　　　宋　真徳秀　撰<lb/>
　誠意正心之要二<lb/>
　　崇敬畏<lb/>
　　　規警箴誡之助<lb/>
大學曰湯之盤銘<hi>盤沐浴之盤也銘者名其器以自警之辭</hi>曰茍日新<hi>茍誠也</hi>
日日新又日新<lb/>
<pb n="KR3a0058_WYG_030-1b"/>
　朱熹說已見大學或問<lb/>
踐阼篇<hi>大戴禮篇名</hi>武王踐阼三日受丹書於太公惕若恐<lb/>
懼而為戒書於席之四端為銘焉<hi>云云全文見第二卷</hi>
席四端銘曰安樂必戒無行可悔一反一側亦不可以<lb/>
忘殷監不逺視爾所代<hi>爾武王自謂也代謂周代商</hi>
　　臣按安樂則易怠怠則必有悔故孟子曰生於憂<lb/>
　　患而死於安樂當寢而安逸欲易作一反一側敬<lb/>
　　不可忘淫戲自絶視彼殷商銘席四端為心之防<lb/>
<pb n="KR3a0058_WYG_030-2a"/>
鑑銘曰見爾前慮爾後<lb/>
　　臣按鑑雖甚明見面而不見背猶吾一心有所明<lb/>
　　亦有所蔽患常伏於照察所不及過常生於意慮<lb/>
　　所不周故雖聖人懔乎隠憂<lb/>
盤銘曰與其溺於人也寧溺於淵溺於淵猶可游也溺於<lb/>
人不可捄也<lb/>
　　臣按盥沐之盤朝夕自潔因而為銘與湯一轍溺<lb/>
　　人溺淵因水生戒蓋溺於淵者猶可浮游而出憸<lb/>
<pb n="KR3a0058_WYG_030-2b"/>
　　夫壬人所以䧟溺其君者千智百態使吾沉迷於<lb/>
　　㫖酒厚味顛倒於艶色淫聲方恬安而莫覺倐禍<lb/>
　　敗之遄興斯其為患詎止於溺淵而已乎<lb/>
楹銘曰毋曰胡殘<hi>殘害也</hi>其禍將然毋曰胡害其禍將大<lb/>
毋曰胡傷其禍將長<lb/>
　　臣按斯銘凡三反復蓋人情每忽於窈微而禍亂<lb/>
　　常生於隠伏銘之於楹朝夕見之以敬以戒保於<lb/>
　　未危<lb/>
<pb n="KR3a0058_WYG_030-3a"/>
杖銘曰於乎危<hi>於音烏一本作惡音同</hi>於忿疐<hi>於如字忿疐怒也</hi>於乎失<lb/>
道於嗜欲於乎相忘於富貴<lb/>
　　臣按大易所謂懲忿窒欲逞忿者有危身之愛縱<lb/>
　　欲者有失道之辱杖之為物于以自扶操之則安<lb/>
　　全有頼舍之則顛踣可虞富貴奢淫易忘兢畏於<lb/>
　　杖為銘是或此義<lb/>
牖銘曰隨天之時以地之財敬祀皇天敬以先時<lb/>
　　臣按天實生時地實生財而君用之敢昧自來祀<lb/>
<pb n="KR3a0058_WYG_030-3b"/>
　　以報本亦必先時匪物是貴敬以將之齊明盛服<lb/>
　　對越上帝於牖為銘朝夕是戒<lb/>
劒銘曰帶之以為服動必行徳行徳則興倍徳則崩<hi>倍與</hi>
<hi>背同崩傾壞也</hi>
　　臣按劒之為服以示威武然徳寔威本威乃徳輔<lb/>
　　惟徳是行無思不服一於用威祗取顛覆額額獨<lb/>
　　夫所寳者劒終以自燔千古之鑑<lb/>
矛銘曰造矛造矛少間弗忍<hi>少間謂須臾也</hi>終身之羞余一人所聞<lb/>
<pb n="KR3a0058_WYG_030-4a"/>
以戒後世子孫<lb/>
　　臣按兵者凶器聖人所重茍非拯民其忍輕用一<lb/>
　　矛之造謹之戒之況於兵端一啓伏尸百萬流血<lb/>
　　千里殘生靈之命奸天地之和者皆斯須不忍實<lb/>
　　為之寧王以此戒其子孫萬世人主可違斯言<hi>銘凡</hi>
　　<hi>十有四今摘其詞義易知者如右</hi>
禮運<hi>禮記篇名</hi>三公在朝三老在學<hi>即三公之致仕者</hi>王前巫而後<lb/>
史卜筮瞽侑<hi>卜筮掌卜筮之官瞽無目者誦詩以侑也</hi>皆在左右王中心無<lb/>
<pb n="KR3a0058_WYG_030-4b"/>
為也以守至正<lb/>
　　臣按古之所以衆建忠賢森列左右者皆以正人<lb/>
　　君之心也在朝則有三公焉所謂道之教訓傅之<lb/>
　　徳義保其身體者也在廟則有三老焉所謂憲徳乞<lb/>
　　言者也巫掌祀以鬼神之事告王史掌書以三皇<lb/>
　　五帝之事告王掌卜筮者以吉凶諌王瞽矇之叟<lb/>
　　以歌詩諫王一人之身而左右前後挾而維之以<lb/>
　　引以翼有孝有徳雖欲斯須自放得乎故王中心<lb/>
<pb n="KR3a0058_WYG_030-5a"/>
　　它無所為惟守至正而已後世人主所親者䙝御<lb/>
　　近習所說者淫聲美色狐媚蠱惑者千態萬貌雖<lb/>
　　欲無邪其思得乎此君徳之所以不如古也<lb/>
古之君子必佩玉右徵角左宫羽<hi>宫商角徵羽五音也佩在右者其音中徵</hi>
<hi>角在左者其音中宫羽</hi>趨以采齊<hi>路門外之樂節也門外謂之趨齊音茨采齊即今楚茨之詩</hi>
行以肆夏<hi>登降之樂節也肆夏即今時邁之詩</hi>周旋中規<hi>周旋反行也宜圓</hi>折旋<lb/>
中矩<hi>折旋曲行也宜方</hi>進則揖之退則揚之然後玉鏘鳴也<hi>揖之</hi>
<hi>謂小俛佩見於前揚之謂小仰佩見於後鏘玉聲</hi>君子在車則聞鑾和之聲<hi>鑾和</hi>
<pb n="KR3a0058_WYG_030-5b"/>
<hi>皆鈴聲</hi>行則鳴佩玊是以非辟之心無自入也<lb/>
　　臣按古之君子於所以養其心者無不至也佩玉<lb/>
　　中宫徵之音步趨有詩樂之節行必中規矩在車<lb/>
　　則聞鑾和進退俯仰之間出入動靜之際莫不節<lb/>
　　之以禮和之以樂故於是時防邪僻而導中正其<lb/>
　　為功也易後世一切無之而所以熒惑斵䘮者則<lb/>
　　不可勝數故於是時防邪僻而導中正其為力也<lb/>
　　難夫惟知其難而益勉持敬之功庶乎非僻無自<lb/>
<pb n="KR3a0058_WYG_030-6a"/>
　　而入不然非臣之所敢知也<lb/>
國語衛武公年數九十有五矣猶箴儆於國曰自卿至<lb/>
于師長士<hi>卿者執政之官師長官師之長士謂上中下士</hi>茍在朝者無謂我耄<lb/>
而舍我必恭恪於朝朝夕以交戒我聞一二之言必誦<lb/>
志而納之以訓道我<hi>謂聞人之言必誦念記憶而納之也志猶記也</hi>在輿有旅<lb/>
賁之規<hi>輿車也旅賁虎賁也</hi>位宁有官師之典<hi>宁者人君之位</hi>倚几有誦<lb/>
訓之諫<hi>倚几閒居之時誦訓主誦書之官</hi>居寢有<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之箴<hi>居寢燕息/之時<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御</hi>
<hi>謂近習也</hi>臨事有瞽史之道<hi>瞽史知/天道者</hi>宴居有師工之誦<hi>師工樂官</hi>
<pb n="KR3a0058_WYG_030-6b"/>
史不失書<hi>史掌書史者</hi>矇不失誦<hi>矇謂瞽矇</hi>以訓御之於是乎作<lb/>
懿戒以自儆巳<hi>懿戒即今抑詩也</hi>及其没也謂之叡聖武公<lb/>
　　臣按衛武公之所以約敕其身者可謂至矣自卿<lb/>
　　以下無一人不使任箴規之職自在輿以下無一<lb/>
　　處不欲聞箴規之言猶且作抑詩使人誦之不離<lb/>
　　其側如是而意不誠心不正者未之有也惟能如<lb/>
　　此故生有令名殁有美諡後之人主尚其法諸<lb/>
孔子觀於魯廟有欹器焉孔子曰吾聞古之欹器者虚<lb/>
<pb n="KR3a0058_WYG_030-7a"/>
則欹中則正滿則覆顧謂弟子挹水而注之中而正滿<lb/>
而覆虛而欹孔子喟然數曰吁惡有滿而不覆者哉子<lb/>
路曰敢問持滿有道乎孔子曰聰明聖知守之以愚功<lb/>
被天下守之以讓勇力振世守之以怯富有四海守之<lb/>
以謙此所謂挹而損之之道也<lb/>
　　臣按欹器古之遺法自三皇五帝有之所謂宥坐<lb/>
　　之器也天下之理至于中而止故列聖相傳以中<lb/>
　　為大法而制器亦象焉虛而欹不及也滿而覆過<lb/>
<pb n="KR3a0058_WYG_030-7b"/>
　　也過與不及均為非中惟中則正矣斯器日陳于<lb/>
　　前是亦几杖有銘之意也孔子因之以陳持滿之<lb/>
　　戒使人知挹損之道富哉言乎<lb/>
孔子觀周入后稷之廟右階之前有金人焉三緘其口<lb/>
而銘其背曰古之慎言人也戒之哉無多言無多事多<lb/>
言多敗多事多害安樂必誡無行所悔勿謂何傷其禍<lb/>
將長勿謂何害其禍將大勿謂不聞神將伺人焰焰弗<lb/>
滅炎炎若何涓涓不壅終為江河綿綿不絶或成網羅<lb/>
<pb n="KR3a0058_WYG_030-8a"/>
毫末不扎將尋斧柯誠能慎之福之根也曰是何傷禍<lb/>
之門也強梁者不得其死好勝者必遇其敵盜憎主人<lb/>
民怨其上君子知天下之不可上也故下之知衆人之<lb/>
不可先也故後之江海雖左長於百川以其卑也天道<lb/>
無親常與善人戒之哉戒之哉孔子既讀斯文也顧謂<lb/>
弟子曰小子志之此言實而中情而信詩云戰戰兢兢<lb/>
如臨深淵如履薄冰行身如此豈口過患哉<hi>言無口過之可憂也</hi>
　　臣按斯文大畧與武王諸銘相出入必古之遺言<lb/>
<pb n="KR3a0058_WYG_030-8b"/>
　　也孔子因是而發臨深履薄之言人主誠能誦之<lb/>
　　於口志之於心而書之宥坐以自警亦進徳之一<lb/>
　　助云<lb/>
唐穆宗問開元治道最盛何致而然宰相崔植對曰𤣥<lb/>
宗即位得姚崇宋璟此二人蚤夜孜孜納君於道璟嘗<lb/>
手寫尚書無逸為圗以獻勸帝出入觀省以自戒其<lb/>
後朽暗乃代以山水圗稍怠于勤左右不復箴規姦<lb/>
臣日用事以至于敗今願陛下以為元龜則天下幸<lb/>
<pb n="KR3a0058_WYG_030-9a"/>
甚<lb/>
　　臣按無逸一書萬世之蓍龜也宋璟手寫為圗以<lb/>
　　獻可謂有志於正君矣今經筵所在每設此圗庶<lb/>
　　幾開元故事然必玩而繹之如姬公之在前宋璟<lb/>
　　之在後惕然自省不敢暇逸然後此圖能為進徳<lb/>
　　之助不然則視山水之繪其與幾何惟聖明其深<lb/>
　　念之<lb/>
　　　　以上論規警箴誡之助臣聞程頥有言古之<lb/>
<pb n="KR3a0058_WYG_030-9b"/>
　　　　人耳之於樂目之於禮左右起居盤盂几杖<lb/>
　　　　有銘有戒動息皆有所養今皆廢此獨有理<lb/>
　　　　義之養心耳但存此涵養意乆將自熟敬以<lb/>
　　　　直内是涵養意頥之意蓋欲學者敬以自持<lb/>
　　　　而内自直雖無禮樂銘戒之助可也然以學<lb/>
　　　　者言之則今之所無固未易復以人君言之則<lb/>
　　　　亦何所欲而不可耶誠能内主乎敬而凡古<lb/>
　　　　人所以自警之具如湯武之銘筆之翰墨設<lb/>
<pb n="KR3a0058_WYG_030-10a"/>
　　　　之屏幛可也使人諷誦入耳著心可也燕閒<lb/>
　　　　永日毋深居中禁而時御便朝使儒臣環侍<lb/>
　　　　迭陳規益如衛武公之自警可也魯廟之器<lb/>
　　　　倣而為之設于宥坐以致滿盈之誡可也不<lb/>
　　　　寜惟是宫庭宴樂以古者獻酬之禮而易今<lb/>
　　　　之舉觴命釂以古者房中之樂<hi>如周南召南是也</hi>而<lb/>
　　　　代今之樂府歌辭惟所欲為孰曰不可内外<lb/>
　　　　交養動靜弗違而意不誠心不正者未之聞<lb/>
<pb n="KR3a0058_WYG_030-10b"/>
　　　　也臣敢昧死以為聖明之獻<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大學衍義卷三十<lb/>
</p>
<p>
</p>
  </div>
</body>
</text>
</TEI>
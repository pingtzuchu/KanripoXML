<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷二十五</head> <lb/>
    <p>
<pb n="KR3a0058_WYG_025-1a"/>
欽定四庫全書<lb/>
　大學衍義卷二十五<lb/>
　　　　　　　　　　　　宋　真德秀　撰<lb/>
　格物致知之要三<lb/>
　　審治體<lb/>
　　　德刑先後之分<lb/>
舜典象以典刑<hi>象如周禮治象刑象之象典常也刑即墨劓剕宮大辟五刑也</hi>流宥五<lb/>
刑<hi>宥寛也</hi>鞭作官刑<hi>以鞭為治/官事之刑</hi>扑作教刑<hi>扑夏楚也不勤道業則扑之</hi>
<pb n="KR3a0058_WYG_025-1b"/>
金作贖刑<hi>金黄金誤而入刑出金以贖罪</hi>眚災肆赦怙終賊刑<hi>眚過也災害也</hi>
<hi>肆緩過而有害當緩赦之怙姦自終當刑殺之</hi>欽哉欽哉惟刑之恤哉<hi>欽敬也恤憂也</hi>
流共工于幽州<hi>北裔</hi>放驩兠于崇山<hi>南/裔</hi>竄三苗于三危<hi>西裔</hi>
殛鯀于羽山<hi>東裔</hi>四罪而天下咸服<lb/>
　　臣按此帝舜攝位時事也象以典刑謂揭常刑之<lb/>
　　法以示人如天之埀象使易避而難犯也五刑刑<lb/>
　　之重者也罪雖重而情可矜則宥之以流<hi>放竄殛皆流也</hi>
　　鞭扑刑之輕者也過本輕而情又可原則許之以<lb/>
<pb n="KR3a0058_WYG_025-2a"/>
　　贖贖去赦無幾矣不即赦而猶贖者過雖輕猶欲<lb/>
　　其知悔也遽赦之則悔無従生矣過誤致災愿民<lb/>
　　之不幸者也故赦之此所謂聖人之仁負恃罔悛<lb/>
　　姦民之無良者也故刑之此所謂聖人之義春生<lb/>
　　秋殺一出無心而欽哉欽哉未嘗不惟刑之恤也<lb/>
　　曰欽曰恤之二言百聖相傳此其心法而用刑特<lb/>
　　一事爾四凶之罪不加以五者之正刑而止従流<lb/>
　　宥既仁之至迸諸四夷不與同中國又義之盡所<lb/>
<pb n="KR3a0058_WYG_025-2b"/>
　　罪者四人而天下無不服者非舜刑之天下實刑<lb/>
　　之也流放竄殛舊說以為誅殺非也儻果誅之則<lb/>
　　於市於朝而不於四裔矣大率曰流曰放若今之<lb/>
　　安置居住曰竄曰殛若今之覊管編隸故我太祖<lb/>
　　皇帝因讀書至此有曰四凶之罪止従流竄而嘆<lb/>
　　後世刑網之密嗚呼此真所謂異世同心者與<lb/>
帝曰棄<hi>臣名</hi>黎民阻饑<hi>阻厄/也</hi>汝后稷<hi>農官/名</hi>播時百穀<hi>播布也</hi>
帝曰契<hi>臣名</hi>百姓不親五品不遜<hi>五品父子君臣夫婦長幼朋友五者之倫也遜</hi>
<pb n="KR3a0058_WYG_025-3a"/>
<hi>順也</hi>汝作司徒<hi>掌教/官名</hi>敬敷五教在寛<hi>敬者敬其事也五教父子有親君臣有義</hi>
<hi>夫婦有别長幼有序朋友有信寛謂従容不迫也</hi>帝曰臯陶蠻夷猾夏<hi>猾亂也夏華夏</hi>
冦賊姦宄<hi>刼人曰㓂殺人曰賊在外曰姦在内曰宄</hi>汝作士<hi>士理官</hi>五刑有服<lb/>
<hi>服謂服其罪</hi>五服三就<hi>孔安國謂大罪于原野大夫于朝士于市此其概耳若宮辟則下蠶室餘</hi>
<hi>刑亦有就屏處者不皆市朝也</hi>五流有宅<hi>宅居/也</hi>五宅三居<hi>大罪四裔次九州之外次</hi>
<hi>千里之外</hi>惟明克允<hi>克能也允信也用刑之道必致其明察然後能使人信服</hi>
　　臣按舜之命官也先播穀次敷教而後及于刑盖<lb/>
　　有以養其民之身又有以善其民之心不獲已乃<lb/>
<pb n="KR3a0058_WYG_025-3b"/>
　　置刑焉而刑之所施又必察其情當其罪是亦前<lb/>
　　章惟刑之恤之意也欽恤者聖人用刑之心明允<lb/>
　　者聖人用刑之法<lb/>
帝曰臯陶惟兹臣庶罔或干予正<hi>干犯也</hi>汝作士明于五<lb/>
刑以弼五教<hi>弼輔也</hi>期于予治刑期于無刑民協于中<hi>協合</hi>
<hi>也</hi>時乃功懋哉臯陶曰帝德罔愆<hi>罔無也愆過也</hi>臨下以簡御<lb/>
衆以寛罰弗及嗣賞延于世宥過無大刑故無小罪疑<lb/>
惟輕功疑惟重與其殺不辜寧失不經好生之德洽于<lb/>
<pb n="KR3a0058_WYG_025-4a"/>
民心兹用不犯于有司帝曰俾予従欲以治四方風動<lb/>
惟乃之休<lb/>
　　臣按帝舜以民協于中為臯陶之功臯陶以民之<lb/>
　　不犯為帝舜之德君臣之間豈虛相稱美哉舜之<lb/>
　　制刑也特以輔教化之所不及而其用刑也本期<lb/>
　　至于無刑臯陶為士師之官能體舜此心明其刑<lb/>
　　以示人使為臣庶者無復干上之政而民亦遷善<lb/>
　　遠罪以協于中刑之設至是真無所用矣此舜所<lb/>
<pb n="KR3a0058_WYG_025-4b"/>
　　以美之也臯陶則謂此皆帝之德而非臣之功盖<lb/>
　　其臨下則簡而不煩御衆則寛而不迫父罪不及<lb/>
　　其子惡惡之短也賞其身又延于世善善之長也<lb/>
　　過誤所犯雖大必宥不忌故犯雖小必刑即前所<lb/>
　　謂眚災肆赦怙終賊刑也罪之疑則従輕功之疑<lb/>
　　則従重忠厚之至也有罪而殺國之常典然有可<lb/>
　　以殺可以無殺者與其殺之而濫及無辜寧姑宥<lb/>
　　之而有虧常典聖人之心惟恐殺一不辜以傷吾<lb/>
<pb n="KR3a0058_WYG_025-5a"/>
　　天地之仁此所謂好生之德也惟帝好生之德洽<lb/>
　　于民心故其民亦自愛其生無復犯有司之法者<lb/>
　　詳味洽之一辭則其漸涵浸漬入人之深豈一朝<lb/>
　　一夕之力哉舜之德雖覆載無以加而臯陶但以<lb/>
　　罔愆言之盖必如是僅可謂之無過爾然則德未<lb/>
　　至于舜者其可自滿乎臯陶既誦帝之德帝復稱<lb/>
　　臯陶之美盖其褒贊之中未嘗無勉勵之意此所<lb/>
　　以為舜之君臣也<lb/>
<pb n="KR3a0058_WYG_025-5b"/>
子曰道之以政<hi>道即導也</hi>齊之以刑<hi>齊一也</hi>民免而無恥道之<lb/>
以德齊之以禮有恥且格<hi>格至也</hi>
　　臣按政刑所以禁民之身故雖免于罪而無所媿<lb/>
　　恥德禮所以善民之心故有媿恥而且至于善<lb/>
季康子問政于孔子曰如殺無道以就有道何如孔子<lb/>
對曰子為政焉用殺子欲善而民善矣<hi>欲猶好也</hi>君子之德<lb/>
風小人之德草草上之風必偃<lb/>
　　臣按民性本善為政者以善迪之未有不趨于善<lb/>
<pb n="KR3a0058_WYG_025-6a"/>
　　者何以殺為君子小人以位而言君子之德如風<lb/>
　　之動物小人之德如草之従風未有風行而草不<lb/>
　　偃者未有上好善而民不善者<lb/>
漢文帝時賈誼上疏曰凡人之智能見已然不能見將<lb/>
然夫禮者禁于將然之前而法者禁于已然之後是故<lb/>
法之所用易見而禮之所為者難知也若夫慶賞以勸<lb/>
善刑罰以懲惡先王執此之政堅如金石行此之令信<lb/>
如四時據此之公無私如天地耳豈顧不用哉然而曰<lb/>
<pb n="KR3a0058_WYG_025-6b"/>
禮云禮云者貴絶惡于未萌而起教于微𦕈使民日遷<lb/>
善遠罪而不自知也孔子曰聽訟吾猶人也必也使無<lb/>
訟乎為人主者莫如先審取舍取舍之極定于内而安<lb/>
危之萌應于外矣安者非一日而安也危者非一日而<lb/>
危也皆以積漸然不可不察也人主之所積在其取舍<lb/>
以禮義治之者積禮義以刑罰治之者積刑罰刑罰積<lb/>
而民怨背禮義積而民和親故世主欲民之善同而所<lb/>
以使民善者或異或道之以德教或敺之以法令道之<lb/>
<pb n="KR3a0058_WYG_025-7a"/>
以德教者德教洽而民氣樂敺之以法令者法令極而<lb/>
民風哀哀樂之感禍福之應也秦王之欲尊宗廟而安<lb/>
子孫與湯武同然湯武廣大其德行六七百歲而弗失<lb/>
秦王治天下十餘歲則大敗此亡他故矣湯武之定取<lb/>
舍審而秦王之定取舍不審矣夫天下大器也今人之<lb/>
置器置諸安處則安置諸危處則危天下之情與器亡<lb/>
以異在天子之所置之湯武置天下于仁義禮樂而德<lb/>
澤洽禽獸草木廣裕德被蠻貊四夷累子孫數十世此<lb/>
<pb n="KR3a0058_WYG_025-7b"/>
天下所共聞也秦王置天下於法令刑罰德澤亡一有<lb/>
而怨毒盈于世下憎惡之如仇讐禍幾及身子孫誅絶<lb/>
此天下之所共見也是非甚明效大驗耶人之言曰聽<lb/>
言之道必以其事觀之則言者莫敢妄言今或言禮誼<lb/>
之不如法令教化之不如刑罰人主胡不引殷周秦事<lb/>
以觀之也<lb/>
　　臣按商之刑制不見於經獨觀伊尹之稱湯曰代<lb/>
　　虐以寛民其允懷則漢史所謂用刑罰以督姦慘<lb/>
<pb n="KR3a0058_WYG_025-8a"/>
　　肌膚以懲惡者必非商家之政也學者惟當信經<lb/>
　　而已若周之刑制則具見于周官大司徒以八刑<lb/>
　　糾民在三物教民之後而其所糾者不孝不睦不<lb/>
　　婣不弟不任不恤造言亂民而已是其刑祗以為<lb/>
　　教也大司㓂掌邦之三典曰刑新國用輕典曰刑<lb/>
　　平國用中典惟亂國乃用重典焉平者其常而重<lb/>
　　者乃其不獲已也小司冦以八辟麗邦法親有議<lb/>
　　故有議賢能功勤若貴若賓莫不有議未嘗例施<lb/>
<pb n="KR3a0058_WYG_025-8b"/>
　　之法也司刺掌三宥三赦之法不識者宥過失者<lb/>
　　宥遺忘者亦宥幼弱者赦老耄者赦蠢愚者亦赦<lb/>
　　未嘗概加之罪也其仁愛忠厚之至上配有虞成<lb/>
　　康之世刑措不用幾四十載此所謂置天下于仁<lb/>
　　義者也秦自孝公用商鞅行新法步過六尺者有<lb/>
　　罰棄灰于道者有刑臨渭論囚水為之赤始皇既<lb/>
　　并滅六國自以水德之治剛毅戾深事皆決于法<lb/>
　　刻削無仁恩禮義于是急法入者不赦又用李斯<lb/>
<pb n="KR3a0058_WYG_025-9a"/>
　　之言敢偶語詩書棄市以古非今者族專任獄吏<lb/>
　　得親幸用事凡誦法孔子者皆重法繩之至二世<lb/>
　　用趙髙謀并誅大臣及諸宗室以罪過連逮近官<lb/>
　　宿衞無得免者而六公子戮死于社又用李斯謀<lb/>
　　行督責之術凡殺人多者為良吏此所謂置天下<lb/>
　　于刑法者也而周之享國八百餘年秦之亡也纔<lb/>
　　及二世誼之所謂明效大驗者豈虛言哉漢文本<lb/>
　　是寛仁之君而又施行賈誼之策專務以德化民<lb/>
<pb n="KR3a0058_WYG_025-9b"/>
　　㫁獄四百幾致刑錯其後王氏移國而天下謳吟<lb/>
　　思漢光武因之克復舊物厯年之久亞于商周後<lb/>
　　世未有能及者誼之言又益信矣後世人主可不<lb/>
　　鑒與<lb/>
武帝建元初董仲舒對策曰臣謹按春秋之文求王道<lb/>
之端得之于正正次王王次春春者天之所為也正者<lb/>
王之所為也其意曰上承天之所為而下以正其所為<lb/>
正王道之端云爾然則王者欲有所為宜求其端於天<lb/>
<pb n="KR3a0058_WYG_025-10a"/>
天道之大者在陰陽陽為德陰為刑刑主殺而德主生<lb/>
是故陽常居大夏而以生育長養為事陰常居大冬而<lb/>
積于空虛不用之處以此見天之任德不任刑也天使<lb/>
陽出布施于上而主歲功使陰入伏于下而時出佐陽<lb/>
陽不得陰之助亦不能獨成歲終陽以成歲為名此天<lb/>
意也王者承天意以従事故任德教而不任刑刑者不<lb/>
可任以治世猶陰之不可任以成歲也為政而任刑不<lb/>
順于天故先王莫之肯為也今廢先王德教之官而獨<lb/>
<pb n="KR3a0058_WYG_025-10b"/>
任執法之吏治民毋乃任刑之意與孔子曰不教而殺<lb/>
謂之虐虐政用于下而欲德教之被四海故難成也<lb/>
　　臣按仲舒以春秋之學推明王者任德不任刑之<lb/>
　　意可謂善矣然陽以生萬物陰以成萬物其功一<lb/>
　　也陰雖伏於大冬乃所以為造化之本盖非貞無<lb/>
　　以為元不闔無以為闢伏藏于冬而後能發育于<lb/>
　　春然則以陰居冬為積于空虚不用之地殆未然<lb/>
　　也然方武帝即位之初英武明㫁仲舒逆慮其有<lb/>
<pb n="KR3a0058_WYG_025-11a"/>
　　任刑之失故舉天道明王道以啟其好生惡殺之<lb/>
　　心則仲舒之言真武帝之箴砭也其後張湯趙禹<lb/>
　　之徒進而見知故縦之法行卒以任刑流毒海内<lb/>
　　仲舒其知言哉<lb/>
宣帝時路温舒上書曰臣聞秦有十失其一尚存治獄<lb/>
之吏是也秦之時羞文學好武勇賤仁義之士貴治獄<lb/>
之吏正言者謂之誹謗遏過者謂之妖言故盛服先生<lb/>
不用於世忠良切言皆鬱於胸譽諛之聲日滿於耳虛<lb/>
<pb n="KR3a0058_WYG_025-11b"/>
美薰心實禍蔽塞此乃秦之所以亡天下也方今天下<lb/>
賴陛下恩厚亡金革之危饑寒之患然太平未洽者獄<lb/>
亂之也夫獄者天下之大命也死者不可復生<graphic n="KR1247" url="https://raw.githubusercontent.com/kanripo/KR-Gaiji/master/images/KR1247.png" mimeType="image/png"/>者不<lb/>
可復屬書曰與其殺不辜寧失不經今治獄吏則不然<lb/>
上下相敺以刻為明深者獲公名平者多後患故治獄<lb/>
之吏皆欲人死非憎人也自安之道在人之死是以死<lb/>
人之血流離于市被刑之徒比肩而立大辟之計歲以<lb/>
萬數太平之未洽凡以此也夫人情安則樂生痛則思<lb/>
<pb n="KR3a0058_WYG_025-12a"/>
死捶楚之下何求而不得故囚人不勝痛則飾辭以視<lb/>
之吏治者利其然則指道以明之上奏畏卻則鍛鍊而<lb/>
周内之盖奏當之成雖咎繇聽之猶以為死有餘辜何<lb/>
則成錬者衆文致之罪明也故俗語曰畫地為獄議不入<lb/>
刻木為吏期不對此皆疾吏之風悲痛之辭也故天下之<lb/>
患莫深于獄敗法亂正離親塞道莫甚乎治獄之吏此<lb/>
所謂一尚存者也上深愍焉廼下詔曰間者吏用法巧<lb/>
文寖深是朕之不德也夫決獄不當使有罪興邪不辜<lb/>
<pb n="KR3a0058_WYG_025-12b"/>
䝉戮父子悲恨朕甚傷之今遣廷史與郡鞫獄任輕祿<lb/>
薄其為置廷平秩六百石員四人其務平之以稱朕意<lb/>
于是選于定國為廷尉求明察寛恕黄霸等為廷平季<lb/>
秋後請讞時上常幸宣室齋居而決事<hi>宣室殿名在前殿之側齊則居</hi>
<hi>之</hi>獄刑號為平矣<lb/>
　　臣按温舒之論雖專為獄吏發其實則譏當時之<lb/>
　　君故始言秦之時貴治獄之吏非自貴由上貴之<lb/>
　　也次言上下相敺以刻為明則下之為此者上實<lb/>
<pb n="KR3a0058_WYG_025-13a"/>
　　驅之也又次言自安之道在于人死則可見當時<lb/>
　　之吏能殺人者上之所欲故安否則違上之所欲<lb/>
　　故危盖孝宣雖賢明之君而實好刑名之學故其<lb/>
　　意指所形至于如此上之所好其可不謹耶捶楚<lb/>
　　之下何求不得至刻木為吏期于不對此十餘言<lb/>
　　者其于胥吏惨刻之情獄犴寃枉之狀可謂盡之<lb/>
　　矣畫地為獄猶不可入况真獄乎刻木為吏猶不<lb/>
　　可對况真吏乎温舒之言至深悲痛于是宣帝為<lb/>
<pb n="KR3a0058_WYG_025-13b"/>
　　之感悟置官以平之躬親以決之亦可謂善聽忠<lb/>
　　言者然其為治終以霸王之道雜故刑餘周召法<lb/>
　　律詩書卒不免于世所譏而史臣書之曰獄刑號<lb/>
　　為平矣號之一辭名然而實否之謂也人主所好<lb/>
　　可不謹諸<lb/>
隋文帝以盜賊繁多命盜一錢以上皆棄市或三人共<lb/>
盜一𤓰事發即死于是行旅皆晏起早宿天下懍懍有<lb/>
數人刼執事而謂之曰吾豈求財者耶但為枉人來耳<lb/>
<pb n="KR3a0058_WYG_025-14a"/>
而為我奏至尊自古以來體國立法未有盜一錢而死<lb/>
也而不為我以聞吾再來而屬無類矣帝聞之為停此法<lb/>
　　臣按隋文制刑以戢盗非不嚴也而盜卒不能戢<lb/>
　　法終不可行至唐太宗輕徭薄賦開斯民衣食之<lb/>
　　門數年之間外户不閉道不拾遺其失其得可以<lb/>
　　鑒矣<lb/>
帝嘗乘怒以六月杖殺人大理少卿趙綽固爭曰季夏<lb/>
之月天地成長庶類不可以此時誅殺帝曰六月雖云<lb/>
<pb n="KR3a0058_WYG_025-14b"/>
生長此時必有雷霆我則天而行有何不可遂殺之<lb/>
　　臣按隋文謂六月必有雷霆不知雷霆雖威初非<lb/>
　　為殺物設也易稱鼓萬物者莫疾乎雷其與日之<lb/>
　　烜雨之潤風之散同于生物而已世人惡戾之氣<lb/>
　　適與之㑹而震死者有之非雷霆求以擊之也隋<lb/>
　　文徒欲以辨口折人而文其暴怒之私不知昧于<lb/>
　　天道亦已甚矣及唐貞觀改定律令自春及秋禁<lb/>
　　行死刑然後得古者刑以秋冬之意惟其有仁暴<lb/>
<pb n="KR3a0058_WYG_025-15a"/>
　　之異所以為治亂之分與<lb/>
唐太宗嘗覽明堂針灸圖見人之五藏皆近背針灸失<lb/>
所則其害致死嘆曰夫箠者五刑之輕死者人之所重<lb/>
安得犯至輕之刑而或致死遂詔罪人毋得鞭背<lb/>
　　臣按隋煬之用刑或先截其舌太宗之用刑至不<lb/>
　　忍笞其背此煬之惡所以浮于桀紂而太宗除亂<lb/>
　　之功所以庶幾于湯武與<lb/>
河内人李好德坐妖言下獄大理丞張蘊古以為好德<lb/>
<pb n="KR3a0058_WYG_025-15b"/>
病狂瞀法不當坐治書侍御史權萬紀劾蘊古奏不以<lb/>
實太宗怒遽斬蘊古既而大悔因詔死刑雖令即決皆<lb/>
二覆奏久之謂羣臣曰死者不可更生決囚雖二覆奏<lb/>
而頃刻之間何暇思慮自今宜二日五覆奏決日尚食<lb/>
勿進酒肉教坊太常輟教習諸州死罪三覆奏其日亦<lb/>
蔬食務合禮撤樂減膳之意太宗以英武定天下然其<lb/>
天姿仁恕初即位有勸以威刑肅天下者魏徵以為不<lb/>
可因為上言王政本于仁恩所以愛民厚俗之意太宗<lb/>
<pb n="KR3a0058_WYG_025-16a"/>
欣然納之遂以寛仁治天下而于刑法尤慎四年天下<lb/>
㫁死罪二十九人六年親錄囚徒閔死罪者三百九十<lb/>
人縦之還家期以明年秋即刑及期囚皆詣朝堂無後<lb/>
者太宗嘉其誠信悉原之<lb/>
　　臣按唐繼隋者也隋文任法之峻如彼而太宗用<lb/>
　　刑之寛如此隋文再傳而失天下唐之享國幾三<lb/>
　　百年天于仁暴之報亦甚明矣賈誼以周秦並言<lb/>
　　臣今亦以隋唐併論庶足為方來之鑑乎<lb/>
<pb n="KR3a0058_WYG_025-16b"/>
憲宗英果明㫁自即位數誅方鎮欲治僭叛一法度然<lb/>
于用刑喜寛仁是時李吉甫李絳為相吉甫言治天下<lb/>
必任賞罰陛下頻降赦令蠲逋負賑飢民恩德至矣然<lb/>
典刑未舉中外有懈怠心絳曰今天下雖未大治亦未<lb/>
甚亂乃古平國用輕典之時自古欲治之君必先德化<lb/>
暴亂之世專任刑法吉甫之言過矣憲宗以為然司空<lb/>
于頔亦諷帝用刑以收威柄帝謂宰相曰頔懷姦謀欲<lb/>
朕失人心也<lb/>
<pb n="KR3a0058_WYG_025-17a"/>
　　臣按憲宗能従李絳之言亦猶太宗能納魏徵之<lb/>
　　說也是以元和之治庶幾貞觀姦邪小人用意刻<lb/>
　　薄每毎以嚴刑峻法導人主斯髙之于二世是也<lb/>
　　憲宗察于頔之姦其欲使以失人心其可謂明也<lb/>
　　矣<lb/>
　　　　以上論徳刑先後之分<lb/>
　<lb/>
　<lb/>
<pb n="KR3a0058_WYG_025-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大學衍義卷二十五<lb/>
</p>
<p>
</p>
  </div>
</body>
</text>
</TEI>
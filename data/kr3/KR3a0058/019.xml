<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷十九</head> <lb/>
    <p>
<pb n="KR3a0058_WYG_019-1a"/>
欽定四庫全書<lb/>
　大學衍義卷十九<lb/>
　　　　　　　　　　　　宋　真徳秀　撰<lb/>
　格物致知之要二<lb/>
　　辨人材<lb/>
　　　憸邪罔上之情<hi>姦臣</hi>
初髙齊之末有魚龍山車等戲謂之㪚樂隋髙祖受禪<lb/>
命牛𢎞定樂非正聲者悉放遣之煬帝以啓民可汗將<lb/>
<pb n="KR3a0058_WYG_019-1b"/>
來朝<hi>啓民可汗突厥之君也</hi>欲以富樂誇之太常少卿裴藴希指<lb/>
奏括天下周齊梁陳樂家子弟皆為樂户六品以下至<lb/>
庶人有善樂者皆直太常於是四方㪚樂大集東京閲<lb/>
之於芳華苑積翠池其後悉配太常置博士弟子以相<lb/>
傳授樂工至三萬餘人西域諸胡多至張掖交市帝使<lb/>
吏部侍郎裴矩掌之矩知帝好逺略諸商胡至者矩誘<lb/>
訪諸國山川風俗上及庶人儀形服飾撰西域圗記三<lb/>
卷入朝奏之且言諸國並因商人宻送誠欵願為臣妾<lb/>
<pb n="KR3a0058_WYG_019-2a"/>
若服而撫之渾厥可滅<hi>謂吐谷渾突厥二大國也</hi>戎夏可壹帝大恱<lb/>
日引矩至御坐親問西域事矩盛言胡中多諸珍寶吐<lb/>
谷渾易可并吞帝於是慨然慕秦皇漢武之功甘心將<lb/>
通西域四夷經畧咸以委之以矩為黃門侍郎復使至<lb/>
張掖引致諸胡啗之以利勸令入朝自是西域諸胡往<lb/>
來相繼所過郡縣疲於送迎糜費以萬萬計卒令中國<lb/>
疲弊以至於亡皆矩之倡𨗳也<lb/>
御史大夫裴縕與裴矩虞世基參掌樞宻善候伺人主<lb/>
<pb n="KR3a0058_WYG_019-2b"/>
微意所欲罪者則曲法煅成其罪所欲宥者則附從輕<lb/>
典是後大小之獄皆以付藴藴甚機辯言若縣河或重<lb/>
或輕皆由其口時人不能致詰<lb/>
初内史侍郎薛道衡以才學有盛名久當樞要煬帝即<lb/>
位道衡上髙祖文皇帝頌上覽之不恱曰道衡致美先<lb/>
朝此魚藻之義也<hi>魚藻大雅篇名刺幽王思武王</hi>將置之罪㑹議新令<lb/>
不决道衡謂朝士曰向使髙熲不死令决當乆行<hi>熲者文帝</hi>
<hi>賢相煬帝殺之</hi>有人奏之帝怒付執法者推之裴藴奏道衡負<lb/>
<pb n="KR3a0058_WYG_019-3a"/>
材恃舊有無君之心論其罪名似如隠昧原其情意深<lb/>
為悖逆帝曰公論其逆玅體本心遂令自盡天下寃之<lb/>
帝稱裴矩之能謂羣臣曰裴矩大識朕意凡所陳奏皆<lb/>
朕之成算未發之頃矩輒以聞自非奉國盡心孰能如<lb/>
是是時矩與左翊衛大將軍宇文述内史侍郎虞世基<lb/>
御史大夫裴藴光禄大夫郭衍皆以諂䛕有寵述善於<lb/>
供奉容止便辟侍衛者皆取則焉郭衍嘗勸帝五日一<lb/>
視朝曰無效髙祖空自勞苦帝益以為忠曰唯有郭衍<lb/>
<pb n="KR3a0058_WYG_019-3b"/>
心與朕同<lb/>
帝問侍臣盗賊宇文述曰漸少帝曰比從來少㡬何對<lb/>
曰不能什一納言蘇威曰臣非職司不知多少但患漸<lb/>
近帝曰何謂也威曰他日賊據長白山今在汜水且往<lb/>
日租賦丁役今皆何在豈非其人皆化為盗乎比見奏<lb/>
賊多不以實遂使失於支計不時剪除又昔在鴈門許<lb/>
罷征遼今復徴發賊何由息帝不恱而罷後又問伐髙<lb/>
麗事威欲帝知天下多盗對曰今兹之役願不發兵但<lb/>
<pb n="KR3a0058_WYG_019-4a"/>
赦羣盗自可得數十萬遣之東征彼喜於免罪争務立<lb/>
功髙麗可滅帝不懌威出御史大夫裴緼曰此大不遜<lb/>
天下何處有多許賊帝曰老革多姦<hi>老革猶言老兵</hi>以賊脅我<lb/>
欲批其口且復隠忍藴知帝意遣人誣奏威罪令案驗<lb/>
獄成除名為民<lb/>
虞世基以帝惡聞賊盗諸將及郡縣有告敗求救者世<lb/>
基皆抑損表狀不以實聞但云䑕竊狗盗郡縣捕逐行<lb/>
當殄盡願陛下勿以介懐帝良以為然或杖其使者以<lb/>
<pb n="KR3a0058_WYG_019-4b"/>
為妄言由是盗賊徧海内陷沒州縣帝皆弗之知也楊<lb/>
義臣破降河北賊數十萬列狀以聞帝歎曰我初不聞<lb/>
賊頓如此義臣降賊何多也世基對曰小竊雖多未足<lb/>
為慮義臣克之擁兵不少久在閫外此最非宜帝曰卿<lb/>
言是也遽追義臣放㪚其兵賊由是復盛<lb/>
煬帝旣幸江都以其子越王侗為東都留守<hi>東都洛陽也</hi>李<lb/>
宻帥衆逼東都<hi>李宻叛臣也</hi>隋兵拒之敗走宻移檄數帝十<lb/>
罪越王侗遣太常丞元善達間行賊中詣江都奏稱李<lb/>
<pb n="KR3a0058_WYG_019-5a"/>
宻有衆百萬圍逼東都若陛下速還烏合必㪚不然東<lb/>
都決沒因歔欷嗚咽帝為之改容虞世基進曰越王年<lb/>
少此輩誑之若如所言善達何縁來至帝乃勃然怒曰<lb/>
善達小人敢廷辱我因使經賊中向東陽催運善達遂<lb/>
為羣盗所殺是後人人杜口莫敢以賊聞世基容貌沈<lb/>
審言多合意特為帝所親愛朝臣無與為比親黨慿之<lb/>
鬻官賣獄賄賂公行其門如市由是朝野共疾怨之内<lb/>
史舍人封徳彝託附世基宻為指畫宣行詔命諂順帝<lb/>
<pb n="KR3a0058_WYG_019-5b"/>
意羣臣表奏忤㫖者皆屏而不奏鞠獄用法多峻文深<lb/>
詆論功行賞則抑削就薄故世基之寵日隆而隋政日<lb/>
壊皆徳彜所為也<hi>後宇文化及等反弑煬帝虞世基裴緼亦被殺</hi>
　　臣按隋煬不道罪浮於紂而藴矩世基諸臣則其<lb/>
　　飛亷惡來也然今考之藴等所以眩惑其君者初<lb/>
　　亡他技一惟逢迎上意而已知帝之耽嗜音樂也<lb/>
　　則請括天下㪚樂百戲集于京師樂工至三萬餘<lb/>
　　人於是帝之心蕩于鄭衛哇滛之聲而流連酣宴<lb/>
<pb n="KR3a0058_WYG_019-6a"/>
　　無有窮極矣知帝之好大喜功也則謂西域諸國<lb/>
　　富於珍寶請招而誘之使入朝覲而渾厥可平於<lb/>
　　是帝之心慨然欲為秦皇漢武之事而中國疲弊<lb/>
　　日趨於亡矣知帝怒薛道衡進頌有諷刺之意則<lb/>
　　組織其罪曰原其情意實為悖逆帝果悦之曰公<lb/>
　　論其逆玅體本心以其能去已所惡也知帝之怠<lb/>
　　於政事也則勸五日一視朝曰無效髙祖空自勞<lb/>
　　苦帝果悦之曰惟有郭衍心與我同以其能順已<lb/>
<pb n="KR3a0058_WYG_019-6b"/>
　　所欲也其後盗賊四起知帝之意尤所惡聞則四<lb/>
　　方表奏抑而不達曰天下何處有多許賊曰䑕竊<lb/>
　　狗偷行且盡殄於是帝惑其言發怒於蘇威致疑<lb/>
　　於楊義臣切齒於元善達而賊益猖熾不可復制<lb/>
　　不一二年隋遂以亡原諸人之所以為此者欲以<lb/>
　　保有寵禄爾而不知國事旣敗身無處所何寵禄<lb/>
　　之可保耶即數人而論之虞世基者又姦之首佞<lb/>
　　之魁也故魏徴嘗曰梁武偏信朱异以致臺城之<lb/>
<pb n="KR3a0058_WYG_019-7a"/>
　　辱隋煬偏信虞世基以致江都之禍夫二君之所<lb/>
　　以信之者由其能適己之欲也孰知其所以適己<lb/>
　　者祗以禍已歟昔伊尹之告太甲曰有言逆于汝<lb/>
　　心必求諸道有言遜于汝志必求諸非道葢忠言<lb/>
　　至論往往逆人主之心然揆之理而得則雖忤意<lb/>
　　而當從姦言邪說往往順人主之志然揆之理而<lb/>
　　悖則雖合意而當察人主知此則揣摩之姦不得<lb/>
　　售而窺伺之計無所施矣<lb/>
<pb n="KR3a0058_WYG_019-7b"/>
唐髙宗將立武昭儀為后<hi>昭儀婦官名也武氏事見后徳篇</hi>大臣切諌<lb/>
禮部尚書許敬宗陰揣帝私即妄言曰田舍子䞉穫十<lb/>
斛麥尚欲更故婦天子富有四海立一后謂之不可何<lb/>
哉帝意遂定王后廢<hi>王后髙宗元妃</hi>敬宗請削后家官爵廢太<lb/>
子忠而立代王<hi>代王武氏所生故敬宗請立為太子</hi>帝得所欲故詔敬宗<lb/>
待詔武徳殿西闥俄拜侍中進中書令<hi>侍中中書皆宰相官</hi>敬宗<lb/>
於立后有助力知后鉗戾能固位以久已權乃陰連后<lb/>
謀逐韓瑗來濟禇遂良殺梁王<hi>即大子忠也廢為梁王又殺之</hi>長孫無<lb/>
<pb n="KR3a0058_WYG_019-8a"/>
忌上官儀<hi>瑗濟遂良無忌皆當時賢相諌髙宗立武后者也儀亦近臣得罪于武后</hi>朝廷重<lb/>
足事之威寵熾灼當時莫與比<lb/>
　　臣按敬宗陰揣帝私使其君廢正后易太子殺顧<lb/>
　　命大臣一舉而夫婦父子君臣之綱皆絶髙宗恱<lb/>
　　之命以為相其後武氏得志改唐為周太宗子孫<lb/>
　　屠翦㡬盡禍亂之酷古所未聞由髙宗以色為恱<lb/>
　　而敬宗逢迎之也田舍之語鄙陋甚矣而髙宗乃<lb/>
　　以是定議者由其合意故也意有所偏則姦邪得<lb/>
<pb n="KR3a0058_WYG_019-8b"/>
　　乗之而入可不戒哉<lb/>
髙宗之為太子李義府為太子舍人嘗獻承華箴末云<lb/>
佞䛕有類邪巧多方其萌不絶其害必彰義府又諂事<lb/>
太子而文致若讜直者太子表之優詔賜帛<lb/>
　　臣按姦邪巧人其品非一有言行俱邪者有以正<lb/>
　　言飾邪行者言行俱邪者其惡易見以正言飾邪<lb/>
　　行者其惡難知義府以諂事太子而獻箴之言乃<lb/>
　　近於正此姦邪之尤者若徒以言取之豈不誤哉<lb/>
<pb n="KR3a0058_WYG_019-9a"/>
　　故聴言觀行者聖人垂世之大法也<lb/>
髙宗立義府遷中書舍人為長孫無忌所惡奏斥壁州<lb/>
司馬詔未下義府問計於舍人王徳儉徳儉者許敬宗<lb/>
甥多智善揣事因曰武昭儀方有寵上欲立為后畏宰<lb/>
相議未有以發之君能建白是轉禍為福也義府即叩<lb/>
閣上表請廢后立昭儀帝恱召見與語賜珠一斛留復<lb/>
侍武后已立義府與敬宗等相推轂濟其姦詐棄骨肉<lb/>
大臣故后得肆意攘取威柄天子歛衽矣義府貌柔恭<lb/>
<pb n="KR3a0058_WYG_019-9b"/>
與人言嬉怡㣲笑而陰賊褊忌著于心<hi>著直略反謂其姦惡根著于心</hi>
<hi>也</hi>凡忤意者皆中傷之時號義府笑中刀又以柔而害<lb/>
物號曰人猫未㡬拜中書侍郎同中書門下三品<hi>唐宰相名</hi>
<hi>也</hi>後又主選事無品鑒才谿壑之欲惟賄是利母妻諸<lb/>
子賣官市獄門如沸湯<lb/>
　　臣按義府以姦言易一身之富貴而賣唐家之社<lb/>
　　稷吁可畏矣史氏形容其情態至今猶可想見夫<lb/>
　　柔媚之人天資陰險未有不害物者也故孔子欲<lb/>
<pb n="KR3a0058_WYG_019-10a"/>
　　見剛者而逺佞人葢剛則果於為善而佞則忍于<lb/>
　　為惡惟人主以孔門之法為取人之方庶乎免於<lb/>
　　佞柔之惑矣<lb/>
𤣥宗時李林甫為吏部侍郎時武惠妃寵傾後宫子夀<lb/>
王愛尤盛<hi>夀王瑁惠妃所生</hi>林甫因中人白妃願䕶夀王為萬<lb/>
歳計妃徳之㑹韓休薦林甫有宰相才妃陰為助即拜<lb/>
黃門侍郎同中書門下三品<lb/>
　　臣按女子小人其類同者也故外廷姦臣多倚宫<lb/>
<pb n="KR3a0058_WYG_019-10b"/>
　　掖以自固而宫掖亦或結交於外廷以自助此林<lb/>
　　甫所以願自效於惠妃而惠妃之所以薦林甫也<lb/>
皇太子瑛鄂王琚光王瑶<hi>三人皆𤣥宗子</hi>被譖帝欲廢之張九<lb/>
齡切諌<hi>九齡時賢相</hi>帝不悦林甫惘然私語中人曰天子家<lb/>
事外人何與耶<lb/>
　　臣按天子以四海為家凡中外孰非家事者而大<lb/>
　　臣天子之家老凡中外事亦無不當與者焉自李<lb/>
　　勣以此言贊髙宗廢王后以自結於武氏林甫效<lb/>
<pb n="KR3a0058_WYG_019-11a"/>
　　之又以此言贊明皇廢二子而自結於惠妃<hi>事見後齊</hi>
　　<hi>家篇</hi>姦臣用心欲逢其君之惡而杜絶諌者之言故<lb/>
　　進斯語自是事闗宫掖人臣有議及之者人主必<lb/>
　　咈然曰此吾家事爾外朝臣何與焉於是外官宫<lb/>
　　妾始得以擅其斷制之權而外廷無敢争者其開<lb/>
　　端自勣與林甫始葢萬世之罪人歟<lb/>
開元中𤣥宗在東都欲還長安裴耀卿等建言<hi>耀卿亦時宰相</hi>
農人場圃未畢須冬可還林甫陽蹇獨在後帝問故對<lb/>
<pb n="KR3a0058_WYG_019-11b"/>
曰臣非疾也願奏事二都本帝王東西宫車駕往幸何<lb/>
所待時假令妨農獨赦所過租賦可也帝大恱即駕而<lb/>
西<lb/>
　　臣按天子之行千乗萬騎其所經厯豈無所妨裴<lb/>
　　耀卿等請俟農隙是也而林甫覘知帝意亟欲還<lb/>
　　都對同列而言又懼為其所折於是陽蹇在後而<lb/>
　　獨進迎合之說其所以為是者欲諂𤣥宗而排耀<lb/>
　　卿爾𤣥宗果為之大恱耀卿亦以是罷去姦人情<lb/>
<pb n="KR3a0058_WYG_019-12a"/>
　　態著在史册至今猶在人耳目吁可鄙哉<lb/>
始張九齡由文學進<hi>九齡當時賢相</hi>守正持重而林甫為人特<lb/>
以便佞故得大任毎嫉九齡陰害之帝欲進朔方節度<lb/>
使牛仙客實封九齡謂林甫封賞待名臣大功邊將一<lb/>
上最豈可遽議<hi>最謂功伐也</hi>要與公固爭林甫然許及進見<lb/>
九齡極論而林甫抑黙退又漏其言仙客明日見帝泣<lb/>
且辭帝滋欲賞仙客九齡持不可林甫為人言天子用<lb/>
人何不可者帝聞善林甫不專也由是益疏薄九齡俄<lb/>
<pb n="KR3a0058_WYG_019-12b"/>
與耀卿俱罷政事<lb/>
　　臣按汲黯嘗與公孫𢎞約共争事至上前而𢎞背<lb/>
　　之黯斥其懐詐面䛕林甫之背九齡亦猶𢎞之背<lb/>
　　黯也故黯九齡坐是廢斥而𢎞與林甫皆得志而<lb/>
　　柄任焉其曰天子用人何不可者亦猶前所謂天<lb/>
　　子家事外人何與凡皆𨗳人主以自專而勿䘏人<lb/>
　　言也夫用人得失治亂所闗不得而失大臣所當<lb/>
　　正救而謂惟其所用即無不可則前古帝王何不<lb/>
<pb n="KR3a0058_WYG_019-13a"/>
　　毎事自用而乃置諫爭輔弼之臣以自繩約耶自<lb/>
　　昔小人順承其主則曰天子所為何所不可激怒<lb/>
　　其主則曰貴為天子不得自由凡若是者皆伐國<lb/>
　　之戈矛而迷主之酖毒也故林甫之言入而九齡<lb/>
　　罷而治亂分其效葢可覩矣<lb/>
張九齡罷林甫進兼中書令帝卒用其言殺三子<hi>即皇太子</hi>
<hi>瑛等也</hi>天下寃之大理卿徐嶠妄言大理獄殺氣盛烏雀<lb/>
不敢棲今刑部斷死刑歳纔五十八而烏鵲巢獄户㡬<lb/>
<pb n="KR3a0058_WYG_019-13b"/>
至刑措羣臣賀帝而帝推功大臣封林甫晉國公<lb/>
　　臣按孟子曰君子可欺以其方難罔以非其道明<lb/>
　　皇一日殺三子此何景也而羣臣乃以㡬致刑措<lb/>
　　賀在昔成康之世曷嘗有此耶是直以帝為盲聾<lb/>
　　罔之以非其道也明皇誠反而思之吾有子不能<lb/>
　　自保使臣下得譖而殺之彼烏鵲乃安其巢是以<lb/>
　　天子之子欲為烏鵲不可得也則必赫然震怒罪<lb/>
　　羣臣之欺罔者矣然林甫之輩敢於為此者度帝<lb/>
<pb n="KR3a0058_WYG_019-14a"/>
　　之聰明已衰方愛恱䛕佞必不能察其欺罔故也<lb/>
　　明皇果喜而賞之林甫於是時必自喜其謀之中<lb/>
　　而竊笑帝之易欺姦䛕䝉蔽愈無所忌矣臣前論<lb/>
　　石顯之料元帝無一不中林甫之於明皇亦然故<lb/>
　　為人君者必有以保養其聰明使佞邪小人不敢<lb/>
　　有所侮而動不然未有不為其所玩者<lb/>
帝將立太子林甫探帝意數稱道夀王而帝意自屬忠<lb/>
王<hi>忠王名璵即肅宗也</hi>夀王不得立太子旣定林甫恨謀不行且<lb/>
<pb n="KR3a0058_WYG_019-14b"/>
畏禍乃陽善韋堅堅太子妃兄也使任要職將覆其家<lb/>
以搖東宫又因栁勣上杜良娣父有隣變事欲以及太<lb/>
子皆不果未㡬使濟陽别駕魏林誣河西節度使王忠<lb/>
嗣欲擁兵佐太子林甫曰太子宜知謀帝曰吾兒在内<lb/>
安得與外人相聞此妄耳林甫數危太子太子自以謹<lb/>
孝聞内外無惎<hi>惎間也</hi>故飛語不得入<lb/>
時楊國忠為監察御史林甫興韋堅等獄欲危太子以<lb/>
國忠怙寵搏鷙可用倚之使按劾國忠乃惨文峭詆逮<lb/>
<pb n="KR3a0058_WYG_019-15a"/>
繫連年誣蔑致誅者百餘族度可以危太子者先林甫<lb/>
意陷之皆中所欲<lb/>
　　臣按林甫之所以相者賴惠妃之助也故前殺三<lb/>
　　子後傾忠王凡皆為夀王地也幸明皇之志堅定<lb/>
　　不移然猶三興大獄必欲動揺而後已葢肅宗之<lb/>
　　立出於上意已不得攘以為功夀王立則已與惠<lb/>
　　妃中外相倚富貴可以長保林甫之賊心如此幸<lb/>
　　肅宗無過可指而東宫之位不揺異時中興帝室<lb/>
<pb n="KR3a0058_WYG_019-15b"/>
　　卒有頼焉殆天意相唐使林甫之計獨弗售于此<lb/>
　　也不爾殆哉<lb/>
林甫善刺上意<hi>刺猶探也</hi>時帝春秋髙聴斷稍怠厭繩檢重<lb/>
接對大臣及得林甫任之不疑林甫善養君欲自是深<lb/>
居燕適沈蠱衽席主徳衰矣林甫毎奏請必先餉遺左<lb/>
右審伺㣲㫖以固恩信至饔夫御婢皆所欵厚故天子<lb/>
動静必具得之<lb/>
　　臣按林甫善刺上意即石顯之能探人主㣲指也<lb/>
<pb n="KR3a0058_WYG_019-16a"/>
　　善養君欲即趙髙之勸二世肆意滛樂也餉遺左<lb/>
　　右即寒浞之行媚于内王莽之事㫄側長御也昔<lb/>
　　者姦臣各工其一而林甫獨兼焉是合石顯趙髙<lb/>
　　寒浞王莽為一人也唐室由是㡬瀕于亡推原其<lb/>
　　始由明皇之心先蕩故林甫得以入之也人主誠<lb/>
　　能虛懐無我虛静少欲嚴内外之防杜私謁之禁<lb/>
　　雖有姦臣豈能售其志哉禮曰王中心無為以守<lb/>
　　至正夫惟一正可以御衆邪此人主守約之方也<lb/>
<pb n="KR3a0058_WYG_019-16b"/>
時詔天下士有一藝者皆得詣闕就選林甫恐士對詔<lb/>
或斥已即建言士皆草茅未知禁忌徒以狂言亂聖聴<lb/>
請悉委尚書省長官試問御史中丞監總而無一中程<lb/>
者林甫因賀上以為野無遺才<lb/>
　　臣按明君在上必廣至正之路以招賢能闢四達<lb/>
　　之塗以徠忠讜則上無壅蔽之患而下無遺逸之<lb/>
　　嗟此國家之利而非姦邪之便也葢賢材進則已<lb/>
　　無所容言路開則罪無所隠故林甫於此曲為之<lb/>
<pb n="KR3a0058_WYG_019-17a"/>
　　沮梗焉旣以尚書長官試問之又以中丞監總之<lb/>
　　雖有忠賢何由獲進宜其無一中程者而林甫方<lb/>
　　以野無遺才賀其敢於欺罔豈不甚哉<lb/>
咸寧太守趙奉璋得林甫二十餘條將言之林甫諷御<lb/>
史捕繫奉璋劾妖言抵死<lb/>
　　臣按姦臣之顓國必先布置私人使居權要之地<lb/>
　　任擊搏之權而去其異已者然後得以肆行而無<lb/>
　　忌當林甫時所用以為御史者必皆其黨與也故<lb/>
<pb n="KR3a0058_WYG_019-17b"/>
　　趙奉璋欲言其罪則林甫亟諷御史捕而殺之姦<lb/>
　　臣之權至於能僇言者則無所不可者矣故明君<lb/>
　　在上旣擇天下英賢委以股肱之任而又選公清<lb/>
　　直亮之士使為耳目之官二者交舉其職而無阿<lb/>
　　黨朋比之私則綱紀張治道立矣<lb/>
林甫為相凡才望出巳右及為上所厚勢位將逼巳者<lb/>
必百計去之尤忌文學之士或陽與之善啗以甘言而<lb/>
陰陷之世謂林甫口有蜜腹有劔上嘗陳樂於勤政樓<lb/>
<pb n="KR3a0058_WYG_019-18a"/>
下垂簾觀之兵部侍郎盧絢謂上已起按轡過樓下絢<lb/>
風標清粹上深歎其藴藉林甫嘗厚以金帛賂上左右<lb/>
上舉動必知之乃召絢子弟語曰尊君素望清崇今交<lb/>
廣藉才聖上欲以尊君為之可乎若憚逺行則左遷不<lb/>
然以賔詹分務東洛亦優賢之選也絢懼遂乞賔詹上<lb/>
又嘗問嚴挺之安在是人亦可用挺之時為絳州刺史<lb/>
林甫退召挺之弟損之諭以上待尊兄意甚厚盍為見<lb/>
上之策奏稱風疾求還京師就醫挺之從之林甫以其<lb/>
<pb n="KR3a0058_WYG_019-18b"/>
奏白上云挺之老疾宜且授之㪚秩使便醫藥上歎咤<lb/>
久之以為詹事<lb/>
　　臣按書稱四凶之罪曰象恭滔天而已曰巧言令<lb/>
　　色孔壬而已堯能知之而舜能去之所以為聖也<lb/>
　　林甫於數者之惡葢悉兼之而明皇不能察者欲<lb/>
　　汨之也詩曰盗言孔甘惟言之甘故人䝉其害而<lb/>
　　不知此所以為盗也林甫之口有蜜腹有劒所以<lb/>
　　為國之大賊乎傳曰苦言藥也甘言疾也使明皇<lb/>
<pb n="KR3a0058_WYG_019-19a"/>
　　能知苦言之為藥甘言之為疾九齡不去林甫不<lb/>
　　相則雖有禄山能為難乎故内有衣冠之盗然後<lb/>
　　外有干戈之盗然則衣冠之盗將何以察之曰眡<lb/>
　　其言之甘苦而已矣葢未有正人而甘其言亦未<lb/>
　　有邪人而能苦其言者也林甫旣以此誤其君又<lb/>
　　以此誤其同列盧絢之賔詹嚴挺之之養疾皆以<lb/>
　　甘言誤之而實加擯廢焉亦猶以甘言誤明皇陷<lb/>
　　之於播遷之辱也吁可畏哉<lb/>
<pb n="KR3a0058_WYG_019-19b"/>
林甫居相位固寵市權蔽欺天子耳目諌官皆持禄養<lb/>
資無敢正言者補闕杜璡再上書言政事斥為下邽令<lb/>
因以語動其餘曰明主在上羣臣將順不暇亦何所論<lb/>
君等不見立仗馬乎終日無聲而飫三品芻豆一鳴則<lb/>
黜之矣後雖欲不鳴得乎由是諌争路絶<lb/>
　　臣按姦臣顓國必先壅塞言路使人主惸然孤立<lb/>
　　於上而盲然無覩於外然後得以恣其所欲為大<lb/>
　　而篡國小而顓政無不可者故正先死而趙髙肆<lb/>
<pb n="KR3a0058_WYG_019-20a"/>
　　王章僇而王鳳熾杜璡斥而林甫橫為人主者可<lb/>
　　不監哉<lb/>
貞觀以來任蕃將者如阿史那社尒契苾何力皆以忠<lb/>
力奮然猶不為上將皆大臣總制之故上有餘權以制<lb/>
於下先天開元中<hi>睿宗𤣥宗年號</hi>若薛訥郭元振張說等自節<lb/>
度使入相天子林甫疾儒臣以方畧積邊勞且大任欲<lb/>
杜其本以久其權即說帝曰以陛下雄材國家富彊而<lb/>
夷狄未滅者由文吏為將憚矢石不身先不如用蕃將<lb/>
<pb n="KR3a0058_WYG_019-20b"/>
彼生而雄養馬上長行陳天然性也若陛下感而用之<lb/>
必先死夷狄不足圗也帝然之因以安思順代林甫領<lb/>
節度而擢安禄山髙仙芝哥舒翰等專為大將林甫利<lb/>
其虜也無入相之資故禄山得專三道勁兵處十四年<lb/>
不徙天子安林甫策不疑也卒稱兵蕩覆天下王室遂<lb/>
㣲<lb/>
　　臣按一言喪邦者昔聞之矣一言而遺禍數百載<lb/>
　　者有之乎曰有之如林甫之請任蕃將是也葢自<lb/>
<pb n="KR3a0058_WYG_019-21a"/>
　　禄山反唐㡬亡肅宗雖崎嶇中興而兩河之地半<lb/>
　　為降虜所有更相傳襲終唐之世不能取蕃鎭跋<lb/>
　　扈動輒舉兵内嚮唐卒以是失天下五代之亂生<lb/>
　　人肝腦盡矣至于本朝然後收方鎮之權天下合<lb/>
　　于一自天寶末迄建隆初凡二百有七年推原禍<lb/>
　　本由林甫以蕃將代儒將故也彼其用心不過欲<lb/>
　　杜節度使入相之階以久已權而中國板蕩生民<lb/>
　　塗炭遂自兹始自昔姦臣之禍天下未有若是其<lb/>
<pb n="KR3a0058_WYG_019-21b"/>
　　酷者也<lb/>
上晚年自恃承平以為天下無復可憂遂深居禁中專<lb/>
以聲色自娛悉委政事於林甫林甫媚事左右迎合上<lb/>
意以固其寵杜塞言路掩蔽聰明以成其姦妬賢嫉能<lb/>
排抑勝己以保其位屢起大獄誅逐貴臣以張其勢自<lb/>
皇太子以下畏之側足凡在相位十九年養成天下之<lb/>
亂而上不之悟<lb/>
　　臣按此唐舊史論林甫之語也林甫心迹盡於此<lb/>
<pb n="KR3a0058_WYG_019-22a"/>
　　矣<lb/>
楊國忠者太眞妃之從祖兄也其妹虢國夫人居中用<lb/>
事帝所好惡國忠必探知其㣲帝以為能<lb/>
　　臣按女子小人表裏交煽者危國亡家之本前葢<lb/>
　　屢言之矣若國忠者身旣用事於外其妺又用事<lb/>
　　于中宜其能深探動息阿意迎合而帝以為能也<lb/>
國忠為宰相便佞專徇帝嗜欲不顧天下成敗知帝雅<lb/>
意事邉故身調兵食取習文簿惡吏任之軍凡須索快<lb/>
<pb n="KR3a0058_WYG_019-22b"/>
成其手<lb/>
　　臣按明皇前任林甫後任國忠二人之操術略同<lb/>
　　大抵徇帝之欲而已知帝有意於邉事也則身調<lb/>
　　兵食任惡吏以掌文簿茍取集事他不遑䘏也雖<lb/>
　　然使明皇無縱欲之念雖姦臣其能窺所欲而徇<lb/>
　　之乎故曰人君之心正則朝廷百官無敢不正者<lb/>
南詔質子閤羅鳳亡去帝欲討之國忠薦鮮于仲通為<lb/>
蜀郡長史率兵六萬討之戰瀘川舉軍沒獨仲通挺身<lb/>
<pb n="KR3a0058_WYG_019-23a"/>
免國忠匿其敗更叙戰功使白衣領職<lb/>
劒南節度李宓將兵七萬擊南詔閤羅鳯誘之深入宓<lb/>
被擒全軍皆沒國忠隠其敗更以㨗聞並發中國兵討<lb/>
之前後死者㡬二十萬人無敢言<lb/>
　　臣按記曰四方有敗必先知之此之謂民之父母<lb/>
　　明皇末年委政國忠雲南喪師至二十萬而國忠<lb/>
　　反以㨗聞明皇至是塊然尸位猶土木偶人矣姦<lb/>
　　臣敢於䝉蔽如此為人主者其可不以天下為視<lb/>
<pb n="KR3a0058_WYG_019-23b"/>
　　聴哉<lb/>
上憂雨傷禾國忠取禾之善者獻之曰雨雖多不傷稼<lb/>
也上以為然扶風太守房琯言所部水災國忠使御史<lb/>
推之是歳天下無敢言災者<lb/>
　　臣按忠臣之心惟恐人君不畏災異魏相之以逆<lb/>
　　賊風雨告宣帝是也姦臣之心惟恐人主知畏災<lb/>
　　異國忠謂霖雨不害稼以欺明皇是也葢人主知<lb/>
　　畏天災必求巳過必更弊政必去小人此忠臣之<lb/>
<pb n="KR3a0058_WYG_019-24a"/>
　　所樂而姦臣之所不便也故其操術不同如此近<lb/>
　　世王安石遂有天災不足畏之語吁莫大於天莫<lb/>
　　神於天而猶不足畏則尊居人上復何所憚耶嫚<lb/>
　　天欺君其罪不在國忠下可勝誅哉<lb/>
安禄山專制三道陰蓄異志殆將十年以上待之厚欲<lb/>
待上晏駕然後作亂㑹楊國忠與禄山不相恱屢言禄<lb/>
山且反上不聴國忠數以事激之欲其速反以取信於<lb/>
上禄山由是决意遂反發所部兵十五萬衆以討國忠<lb/>
<pb n="KR3a0058_WYG_019-24b"/>
為名上召宰相謀之國忠揚揚有徳色曰今反者獨禄<lb/>
山耳將士皆不欲也不過旬日必傳首詣行在上以為<lb/>
然大臣相顧失色<lb/>
　　臣按禄山之所以反者由林甫養成之而國忠激<lb/>
　　發之也國忠身為大臣而激賊使發者果何為哉<lb/>
　　欲人主信其言之驗而自保寵禄故也葢姦臣之<lb/>
　　心茍可以為己之利者雖危國家覆宗社而不顧<lb/>
　　吁可畏哉方是時禄山長驅向闕聲震河洛而國<lb/>
<pb n="KR3a0058_WYG_019-25a"/>
　　忠猶進諂言以惑上聴其志亦以取恱爾而馬嵬<lb/>
　　之變身首殊分家族殄滅寵禄果可保耶祗足為<lb/>
　　姦臣之戒而已<lb/>
　　　　以上論憸邪罔上之情<lb/>
　<lb/>
　<lb/>
　<lb/>
　<lb/>
<pb n="KR3a0058_WYG_019-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大學衍義卷十九<lb/>
</p>
<p>
</p>
  </div>
</body>
</text>
</TEI>
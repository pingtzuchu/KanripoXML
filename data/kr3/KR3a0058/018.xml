<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷十八</head> <lb/>
    <p>
<pb n="KR3a0058_WYG_018-1a"/>
欽定四庫全書<lb/>
　大學衍義卷十八<lb/>
　　　　　　　　　　　　宋　真徳秀　撰<lb/>
　格物致知之要二<lb/>
　　辨人材<lb/>
　　　憸邪罔上之情<hi>姦臣</hi>
秦二世立以趙髙為郎中令<hi>髙宦者</hi>常侍中用事二世燕<lb/>
居召髙謂曰人之居世間猶騁六驥過决隙也吾欲恣<lb/>
<pb n="KR3a0058_WYG_018-1b"/>
耳目之所好窮心志之所樂以終吾年夀可乎髙曰此<lb/>
賢主之所能行而昏亂主之所禁也夫沙邱之謀諸公<lb/>
子及大臣皆疑焉而諸公子盡帝兄大臣又先帝之所<lb/>
置也今陛下初立此皆怏怏不服恐為變陛下安得為<lb/>
此樂乎二世曰為之奈何髙曰嚴法而刻刑令有罪者<lb/>
相坐誅至收族滅大臣而逺骨肉貧者富之賤者貴之<lb/>
盡除去先帝之舊臣更置陛下所親信者如此則害除<lb/>
而姦謀塞陛下安枕肆意寵樂矣二世然之乃更為法<lb/>
<pb n="KR3a0058_WYG_018-2a"/>
律羣臣諸公子有罪輒下髙令鞠治之殺大臣䝉毅等<lb/>
公子十二人僇死咸陽市財物入縣官法令誅罰日益<lb/>
刻深羣臣人人自危欲畔者衆於是楚戍卒陳勝吳廣<lb/>
等作亂起於山東傑俊相立為侯王叛秦<lb/>
　　臣按姦臣之將盜有其國也必先以荒昏淫樂蠱<lb/>
　　其君之心術然後已之志得行趙髙之於二世欲<lb/>
　　有以蠱之久矣一聞恣耳目窮心志之問即深贊<lb/>
　　之曰此明主之所能行而昏主之所禁也夫兢兢<lb/>
<pb n="KR3a0058_WYG_018-2b"/>
　　業業無逰無逸者堯舜之行也荒湛于色淫酗于<lb/>
　　酒者桀紂之行也髙言悖道反易昏明本不難照<lb/>
　　葢髙之心欲二世盡除先朝舊人而專政於已故<lb/>
　　因其問而極言勸誘之夫深刑峻法翦滅大臣宗<lb/>
　　室髙之所自便也安枕肆意於淫樂此二世之所<lb/>
　　喜聞也中其主之所喜以伸巳之所便故髙言一<lb/>
　　進如石投水卒之刑戮繁而怨畔起二世之身且<lb/>
　　岌岌然猶燕巢幕安枕之樂果何在哉二世旣以<lb/>
<pb n="KR3a0058_WYG_018-3a"/>
　　此敗亡世之人遂以髙言為鉤吻烏喙必殺人之<lb/>
　　物然佞邪之臣以此蠱其君昏亂之主以此覆其<lb/>
　　國者相踵也是明知其為鉤吻烏喙必殺人之物<lb/>
　　而甘心嗜之不厭也嗚呼悲夫<lb/>
李斯數欲請諌二世不許而責問斯曰彼賢人之有天<lb/>
下專用天下適己而已矣吾欲肆志廣欲長享天下而<lb/>
無害為之奈何李斯子由為三川守羣盜畧地過去莫<lb/>
能禁使者覆案三川相屬誚讓斯居三公位如何令盜<lb/>
<pb n="KR3a0058_WYG_018-3b"/>
如此李斯恐懼重爵禄不知所裁乃阿二世意欲求容<lb/>
以書對曰夫賢主者必能行督責之術者也督責之則<lb/>
臣不敢不竭能以徇其主矣申子曰有天下而不恣睢<lb/>
<hi>恣縱也睢仰目貌</hi>命之曰以天下為桎梏者無他焉不能督責<lb/>
顧以其身勞于天下之民若堯禹然故謂之桎梏也夫<lb/>
不能修申韓之術行督責之道專以天下自適而徒務<lb/>
苦形勞神以身徇百姓則是黔首之役非畜天下者也<lb/>
商君之法刑棄灰于道者夫棄灰薄罪也而被刑重罰<lb/>
<pb n="KR3a0058_WYG_018-4a"/>
也唯明主為能深督輕罪夫罪輕且督深况有重罪乎<lb/>
故民不敢犯也且夫儉節仁義之人立於朝則荒肆之<lb/>
樂輟矣諌說論理之人間於側<hi>間去聲厠也</hi>則流漫之志詘<lb/>
矣烈士死節之行顯于世則淫康之虞廢矣<hi>虞與娛同</hi>故明<lb/>
主能外此三者而獨操主術以制聴從之臣故身尊而<lb/>
勢重也書奏二世悦於是行督責益嚴稅民深者為良<lb/>
吏刑者相半於道而死人日積于市殺人衆者為忠臣<lb/>
二世曰若此可謂能督責矣<lb/>
<pb n="KR3a0058_WYG_018-4b"/>
　　臣按二世之問李斯即前之所以問趙髙者也而<lb/>
　　斯所進說更甚於髙排堯禹而進申商於是督責<lb/>
　　之法行而人無容足之地矣舉天下之人無所容<lb/>
　　足而為人君者欲偃然自肆於上有是理哉臣謂<lb/>
　　斯髙之言皆斲喪秦室之斧斤後世人主不可以<lb/>
　　不察<lb/>
趙髙所殺及報私怨衆多恐大臣奏事毁之乃說二世<lb/>
曰天子所以貴者但以聞聲羣臣莫得見其面故號曰<lb/>
<pb n="KR3a0058_WYG_018-5a"/>
朕且陛下富於春秋未必盡通諸事今坐朝廷譴舉有<lb/>
不當者則見短於大臣非所以示神明於天下也且陛<lb/>
下深拱禁中與臣及侍中習法者待事事來有以揆之<lb/>
如此則大臣不敢奏疑事天下稱聖主矣二世用其計<lb/>
乃不坐朝廷見大臣居禁中事皆決於髙<lb/>
　　臣按自昔忠臣欲其君之賢且明者必勸之以躬<lb/>
　　攬萬幾日臨羣臣如太陽之燭萬物輝光所發無<lb/>
　　所不被然後已得以輸其忠誠而措天下於安自<lb/>
<pb n="KR3a0058_WYG_018-5b"/>
　　昔姦臣欲其君之愚且闇者必勸之以深居宫省<lb/>
　　託耳目於左右之便嬖而下情之隠伏政令之得<lb/>
　　失一無所覩然後已得以肆其姦慝而擠天下於<lb/>
　　亡忠臣姦臣之分亦觀於是而已矣<lb/>
髙聞丞相斯以為言乃見斯曰闗東羣盜多今上急益<lb/>
發繇治阿房宫聚狗馬無用之物臣欲諌為位賤此眞<lb/>
君侯之事君何不諌斯曰吾欲言之久矣上不坐朝居<lb/>
深宫欲見無間<hi>間音閒謂無事時也</hi>髙曰君誠能諌請為君候上<lb/>
<pb n="KR3a0058_WYG_018-6a"/>
間語君於是趙髙待二世方燕樂婦女居前使人告斯<lb/>
上方間可奏事丞相至宫門上謁如是者三二世怒曰<lb/>
吾常多間日丞相不來吾乃燕私丞相輒來請事丞相<lb/>
豈少我哉<hi>少我謂以我年少而相輕也</hi>趙髙因曰沙邱之謀丞相與<lb/>
焉今陛下立為帝而丞相貴不益此其意欲望裂地而<lb/>
王矣且丞相男李由為三川守楚盜陳勝等皆丞相㫄<lb/>
縣子過三川城守不肯擊髙聞其文書相往來且丞相<lb/>
居外權重於陛下二世以為然乃使人案驗三川守與<lb/>
<pb n="KR3a0058_WYG_018-6b"/>
盜通狀李斯聞之是時二世在甘泉方作觳抵優俳之<lb/>
觀<hi>觳音角</hi>斯不得見因上書言髙有邪泆之志危反之行<lb/>
陛下不圗臣恐其為變二世信髙恐斯殺之乃私告髙<lb/>
髙曰丞相所患者獨髙髙死丞相即欲為田常所為於<lb/>
是二世以斯屬郎中令髙案治斯與子由謀反狀搒掠<lb/>
千餘不勝痛自誣服斯從獄中上書髙使吏棄去不奏<lb/>
曰囚安得上書髙使其客十餘輩詐為御史謁者侍中<lb/>
更往覆訊斯斯以實對輒復搒之後二世使人驗斯斯<lb/>
<pb n="KR3a0058_WYG_018-7a"/>
不敢更言辭服奏當上二世喜曰㣲趙君㡬為丞相所<lb/>
賣二年具斯五刑腰斬咸陽市斯已死二世拜髙為中<lb/>
丞相事無大小輒決於髙<lb/>
　　臣按此趙髙誘斯而陷之也斯之姦詐豈下於髙<lb/>
　　者且墮髙術中而不悟况二世之庸闇何怪其玩<lb/>
　　弄于股掌間如嬰兒乎髙之所忌者斯也斯死則<lb/>
　　髙之為田常也不難矣髙乃反而言之吁可畏㢤<lb/>
　　斯死而髙代之且創為中丞相之名内而宫禁外<lb/>
<pb n="KR3a0058_WYG_018-7b"/>
　　而軍國無不在其掌握中者二世之未為齊簡公<lb/>
　　直須時耳<lb/>
趙髙欲為亂恐羣臣不聴乃先設驗持鹿獻於二世曰<lb/>
馬也二世笑曰丞相誤耶謂鹿為馬問左右或黙或言<lb/>
馬以阿順髙或言鹿髙因隂中諸言鹿者後羣臣皆畏<lb/>
髙<lb/>
　　臣按此髙將為簒奪之事故以此嘗試羣臣而卜<lb/>
　　其從已與否也鹿馬易辨之物而羣下不敢言則<lb/>
<pb n="KR3a0058_WYG_018-8a"/>
　　其為亂也孰禦事勢至此縱二世覺之亦無能為<lb/>
　　矣聖人有言不曰如之何如之何者吾末如之何<lb/>
　　也已矣故有國者必防其漸<lb/>
髙前數言闗東盜無能為及項羽虜秦將王離等鉅鹿<lb/>
下而章邯等數却<hi>邯亦秦將</hi>燕趙齊楚韓魏皆立為王自闗<lb/>
以東大抵盡畔秦吏應諸侯諸侯咸率其衆西鄉沛公<lb/>
已屠武闗<hi>漢髙帝時以沛公起兵</hi>髙恐二世怒誅及其身乃謝病<lb/>
不朝見使其壻咸陽令閻樂等引兵入望夷宫髙入告<lb/>
<pb n="KR3a0058_WYG_018-8b"/>
曰山東羣盜兵大至因刼二世令自殺引璽而佩之左<lb/>
右百官莫從乃召子嬰立之子嬰即位以計殺髙夷三<lb/>
族嬰立三月沛公兵從武闗入嬰降項羽至殺之秦亡<lb/>
　　臣按趙髙之工為䛕說二世必以為愛巳也孰知<lb/>
　　其睥睨璽韍欲取而代已哉斯髙之事具著遷史<lb/>
　　臣今剟取其略欲人主知姦邪情狀之若此而二<lb/>
　　世信之其禍敗若彼庶為永鑑乎髙本閹人臣今<lb/>
　　不列于内臣之篇而叙於姦臣之首者以其姦凶<lb/>
<pb n="KR3a0058_WYG_018-9a"/>
　　桀黠不可以閹臣視之故也恭顯之屬放此<lb/>
漢中書令𢎞恭僕射石顯<hi>二人皆宦者中書令僕射在漢皆宦官之職</hi>自宣<lb/>
帝時久典樞機<hi>樞謂户之轉者機謂弩之牙皆物之要處故以喻政事之機要焉</hi>明習<lb/>
文法元帝初即位多疾以顯久典事中人無外黨精專<lb/>
可信任遂委以政事無小大因顯白決貴幸傾朝百僚<lb/>
皆敬事顯顯為人巧慧習事能探得人主㣲指内深賊<lb/>
持詭辯以中傷人<hi>詭辯姦詭不正之辯</hi>忤恨睚眦<hi>忤恨違忤而怨恨睚眦怒目相</hi>
<hi>視貌怨之小者也</hi>輒被以危灋<hi>被加也</hi>
<pb n="KR3a0058_WYG_018-9b"/>
　　臣按自昔小人將竊權寵必先窺伺主意而迎合<lb/>
　　之蓋人主好惡不同喜怒難必非潜觀宻測得其<lb/>
　　指意則無以為容悦取媚之地故薛公事齊王王<lb/>
　　有愛姬七未知所立薛公獻七珥美其一明日視<lb/>
　　美珥所在請立以為夫人王從之申不害相韓昭<lb/>
　　侯昭侯謀之以事申子未知侯之所欲也則使同<lb/>
　　列二人先陳其計㣲視昭侯所恱而言之昭侯大<lb/>
　　悦姦臣事君多合少忤者以其能覘上意所在故<lb/>
<pb n="KR3a0058_WYG_018-10a"/>
　　也石顯之見用於漢元蓋用此術<lb/>
時外屬侍中史髙太子太傅蕭望之少傅周堪皆受宣<lb/>
帝遺詔輔政望之堪以師傅舊恩數宴見言治亂陳王<lb/>
事望之白選宗室明經有行㪚騎諌大夫劉更生為給<lb/>
事中<hi>漢制給事中為加官朝臣如此則入朝内朝故曰給事中非今兩省官比也</hi>與侍中金<lb/>
敞並拾遺左右<hi>拾遺謂人君言行或有遺失則收拾而正救之也故後世以為諌官之名</hi>四<lb/>
人同心謀議勸導上以古誼多所欲匡正上甚鄉納之<lb/>
史髙充位而已<hi>言但備位無所建明</hi>由此與望之有隙石顯又與<lb/>
<pb n="KR3a0058_WYG_018-10b"/>
髙相表裏常獨持故事不從望之等<lb/>
　　臣按小人欲擠君子必固結有力者以為黨援然<lb/>
　　後君子不得以自容史髙外屬尊重而與望之有<lb/>
　　隙故石顯與髙相表裏以排之望之之見絀也宜<lb/>
　　矣<lb/>
望之疾恭顯擅權建白宜罷中書宦官繇是大與恭顯<lb/>
忤恭顯奏望之堪更生朋黨相稱舉欲以專擅權勢為<lb/>
臣不忠誣上不道請謁者召致廷尉時上初即位不省<lb/>
<pb n="KR3a0058_WYG_018-11a"/>
召致廷尉為下獄可其奏後上召堪更生曰繫獄上大<lb/>
驚曰非但廷尉問耶以責恭顯皆叩頭謝上曰令出視<lb/>
事恭顯因使史髙言上新即位未以徳化聞於天下而<lb/>
先驗師傅<hi>驗謂考驗</hi>旣下九卿大夫獄宜因決免於是赦望<lb/>
之罪及堪更生皆免為庶人<lb/>
　　臣按先朝名臣歐陽脩有言自古小人䜛害忠良<lb/>
　　其識不逺欲廣陷良善則不過指為朋黨欲摇動<lb/>
　　大臣則必須誣以專權其故何也夫去一善人而<lb/>
<pb n="KR3a0058_WYG_018-11b"/>
　　衆善人尚在則未為小人之利欲盡去之則善人<lb/>
　　少過難為一二求瑕惟指以為朋黨則可一時盡<lb/>
　　逐至如大臣已被知遇而䝉信任者則不可以他<lb/>
　　事動摇惟有專權是人主之所惡故須此說方可<lb/>
　　傾之臣觀恭顯奏望之等一則曰朋黨二則曰擅<lb/>
　　權以其實考之望之等同心謀國古誼正君安有<lb/>
　　朋黨擅權之事而恭顯史髙交相朋比專執政機<lb/>
　　是乃所謂朋黨擅權者恭顯等有其實而誣望之<lb/>
<pb n="KR3a0058_WYG_018-12a"/>
　　等以此名姦邪小人貿亂黒白大抵如此史稱顯<lb/>
　　内深賊持詭辯以中傷人謂此類也而元帝懵然<lb/>
　　曾不之察其請召致廷尉則許之旣知其無罪而<lb/>
　　出之矣及請免為庶人又許之由君徳不明故小<lb/>
　　人得以售其計吁可歎哉<lb/>
四月詔賜蕭望之爵闗内侯給事中朝朔望復徴堪更<lb/>
生欲以為諌大夫恭顯白皆以為中郎上器重望之不<lb/>
已欲倚以為相恭顯及許史子弟皆側目於望之等<hi>許氏</hi>
<pb n="KR3a0058_WYG_018-12b"/>
<hi>史氏皆外戚也</hi>更生乃使其外親上變事言地動殆為恭等宜<lb/>
退恭顯以章蔽善之罰進望之等以通賢者之路書奏<lb/>
恭顯疑更生所為白請考姦詐辭果服遂逮更生繫獄<lb/>
免為庶人㑹望之子伋亦上書訟望之前事事下有司<lb/>
復奏望之教子上書失大臣體不敬請逮捕恭顯等知<lb/>
望之素髙節不詘辱建白望之前幸得不坐復賜爵邑<lb/>
不悔過服罪教子上書歸非於上自以託師傅終必不<lb/>
坐非頗屈望之於牢獄塞其怏怏心則聖朝無以施恩<lb/>
<pb n="KR3a0058_WYG_018-13a"/>
厚上曰蕭太傅素剛安肯就吏顯等曰人命至重望之<lb/>
所坐語言薄罪必無所憂上乃可其奏顯封詔以付謁<lb/>
者令召望之急發執金吾車騎圍其第<hi>執金吾掌兵官也</hi>使者<lb/>
至召望之望之飲鴆自殺天子聞之驚拊手曰曩固疑<lb/>
其不就牢獄果然殺吾賢傅太官方上晝食<hi>太官主御膳</hi>上<lb/>
卻食涕泣召顯等責問以議不詳皆免冠謝良久然後<lb/>
已<lb/>
　　臣按姦邪之臣類多權術足智數惟其立心之不<lb/>
<pb n="KR3a0058_WYG_018-13b"/>
　　正故不以為善而以為惡不以為忠而以為欺以<lb/>
　　恭顯觀之彼知蕭望之之髙節不撓非能忍辱者<lb/>
　　也故致之於獄是欲激之使自殺也而望之果自<lb/>
　　殺彼知元帝之易於欺罔也故始以召致廷尉為<lb/>
　　辭而實則繫獄後以少屈牢獄為辭而實則迫其<lb/>
　　自殺使顯所事纔中主亦未必敢爾惟其料元帝<lb/>
　　之闇懦必不能我治也是以為之而帝果不能治<lb/>
　　揣度之工計慮之巧無一不然者使用此心於為<lb/>
<pb n="KR3a0058_WYG_018-14a"/>
　　忠為善其益可勝旣耶故曰小人挾材以為惡惡<lb/>
　　亦無不至司馬光之言信矣夫擅殺師傅罪之大<lb/>
　　者也免冠權謝禮之㣲者也以㣲禮而塞大罪帝<lb/>
　　亦不能復有所問徒卻食涕泣而已顯於是時雖<lb/>
　　外為震懼謝罪之形而中實笑且侮也必矣故為<lb/>
　　人君者無乾健離明之徳而區區於婦人之仁其<lb/>
　　不為姦臣之所玩者㡬希<lb/>
東都京房上疏屢言災異有驗天子說之數召見房時<lb/>
<pb n="KR3a0058_WYG_018-14b"/>
石顯專權<hi>是時𢎞恭已死顯代為中書令</hi>房嘗宴見問上曰幽厲之君<lb/>
何以危所任者何人也上曰君不明而所任者巧佞房<lb/>
曰知其巧佞而用之耶將以為賢也上曰賢之房曰然<lb/>
則今何以知其不賢也上曰以其時亂而君危知之房<lb/>
曰若是任賢必治任不肖必亂必然之道也幽厲何不<lb/>
覺悟而更求賢曷為卒任不肖以至於是上曰臨亂之<lb/>
君各賢其臣令皆覺悟天下安得危亡之君房曰齊桓<lb/>
公秦二世亦嘗聞此君而非笑之然則任豎刁趙髙政<lb/>
<pb n="KR3a0058_WYG_018-15a"/>
日益亂盜賊滿山何不以幽厲卜之而覺悟乎上曰唯<lb/>
有道者能以往知來耳房因免冠頓首曰春秋紀二百<lb/>
四十二年災異以示萬世之君今陛下即位以來日月<lb/>
失明星辰逆行山崩泉湧地震石隕夏霜冬雷春凋秋<lb/>
榮隕霜不殺水旱螟蟲民人饑疫盜賊不禁刑人滿市<lb/>
春秋所紀災異盡備陛下視今為治邪亂邪上曰亦極<lb/>
亂耳房曰今所任用者誰歟上曰然幸其愈於彼<hi>愈猶勝也</hi>
又以為不在此人也房曰前世之君亦皆然矣臣恐後<lb/>
<pb n="KR3a0058_WYG_018-15b"/>
之視今猶今之視前也上良久曰今為亂者誰哉房曰<lb/>
明主宜自知之上曰不知也如知何故用之房曰上最<lb/>
所信任與圗事帷幄之中進退天下之士者是矣房指<lb/>
謂石顯上亦知之曰已諭房罷出後上亦不能退顯也<lb/>
顯及五鹿充宗<hi>五鹿姓名充宗顯之黨也</hi>皆疾房欲逺之建言宜以<lb/>
房為郡守帝於是以房為魏郡去月餘坐事徴下獄棄<lb/>
市<lb/>
　　臣按京房之言於元帝者可謂深切著明矣上曰<lb/>
<pb n="KR3a0058_WYG_018-16a"/>
　　已諭則是知顯之為姦也而卒不能去者蓋權倖<lb/>
　　之臣始則媚君以徼寵終則刼君以固位方其始<lb/>
　　也人主之知未深阿意容恱無所不至茍幸入明<lb/>
　　夷之左腹則鍵閉之謀日工依慿之黨日盛中外<lb/>
　　大權旣出其手則猶伏社之䑕不可熏也穴墉之<lb/>
　　狐不可灌也如是在肓<hi>音荒</hi>之疾藥之不能達傅<hi>音附</hi>
　　咽之癭近而不可割也惟明智之君攻之有漸去<lb/>
　　之有方庶㡬其可不然則容養亦亡決裂亦亡夫<lb/>
<pb n="KR3a0058_WYG_018-16b"/>
　　元帝知顯之姦而卒不之去者非不欲去不能去<lb/>
　　也其所以不能去何也發車騎以圍大臣之第則<lb/>
　　其權可以擅興矣殺蕭望之殺張猛殺賈捐之則<lb/>
　　其權可擅戮矣以外屬則史髙為之黨以中謁者<lb/>
　　則牢梁為之黨以外廷小人則五鹿充宗等為之<lb/>
　　黨權勢隆而黨援衆是其所以不能去也故聖人<lb/>
　　賛易於姤之彖辭曰勿用取女葢於隂之方萌則<lb/>
　　抑之制之而不使至於不能去也嗚呼㣲哉<lb/>
<pb n="KR3a0058_WYG_018-17a"/>
石顯威權日盛公卿以下畏顯重足一跡顯與中書僕<lb/>
射牢梁少府五鹿充宗結為黨友諸附倚者皆得寵位<lb/>
顯自知擅權事柄在掌握恐天子一旦納用左右以間<lb/>
已乃時歸誠取一信以為驗顯嘗使至諸官有所徴<hi>言奉</hi>
<hi>使往諸官司徴召而取發也</hi>顯先自白恐後漏盡宫門閉請使詔吏<lb/>
開門上許之顯故投夜還稱詔開門入後果有上書告<lb/>
顯顓命矯詔開宫門天子聞笑以其書示顯顯因泣曰<lb/>
陛下過私小臣屬任以事羣下無不嫉妬欲陷害臣者<lb/>
<pb n="KR3a0058_WYG_018-17b"/>
事類如此唯獨明主知之愚臣㣲賤誠不能以一軀稱<lb/>
快萬衆臣願歸樞機職受後宫掃除之役死無所恨唯<lb/>
陛下哀憐財幸以此全活小臣天子以為然而憐之數<lb/>
勞勉顯加厚賞賜賞賜及賂遺貲一萬萬<lb/>
　　臣按顯之姦慝夫人而知之獨元帝未之知爾恐<lb/>
　　一朝敗露而無所自容也於是設為此謀以固上<lb/>
　　意而塞人言其亦巧也已矣昔有仕于州郡而爭<lb/>
　　覓舉者甲有過乙輒白之居一日甲墨其臂若嘗<lb/>
<pb n="KR3a0058_WYG_018-18a"/>
　　文身者乙喜遽以白長吏長吏呼而驗之無有也<lb/>
　　於是甲訴曰凡乙之見誣類若此自是乙之言不<lb/>
　　復入而甲被薦矣此閭巷相擠之小數而顯用之<lb/>
　　以誑其君元帝莫之察也吁可歎哉<lb/>
初顯聞衆人匈匈言已殺前將軍蕭望之恐天下學士<lb/>
訕已以諌大夫貢禹明經著節乃使人致意深自結納<lb/>
因薦禹天子厯位九卿禮事之甚備議者於是或稱顯<lb/>
以為不妬譖望之矣顯之設變詐以自解免取信人主<lb/>
<pb n="KR3a0058_WYG_018-18b"/>
皆此類也<lb/>
　　臣按顯之此舉又以文已過而揜衆言後王鳳旣<lb/>
　　殺王章杜欽亦教之以舉直言極諌並見郎從官<lb/>
　　展盡其意使天下知不以言罪下姦邪之臣巧於<lb/>
　　緣飾大抵如此賊莽宗之遂以竊國然則顯之用<lb/>
　　志豈淺淺哉<lb/>
吳主孫休即位<hi>休權之子</hi>左將軍張布與丞相濮陽興皆貴<lb/>
寵用事以佞巧更相表裏吳主喜讀書欲與祭酒韋昭<lb/>
<pb n="KR3a0058_WYG_018-19a"/>
博士盛冲講論布以昭冲切直恐其入侍隂言已過固<lb/>
諌止之吳主曰孤之渉學羣書略徧但欲與昭等講習<lb/>
舊聞亦何所損君特恐昭等道臣下姦慝故不欲令入<lb/>
如此之事孤巳自備知不須昭等然後乃解也布皇恐<lb/>
陳謝且言恐妨政事吳主曰政務學業其流各異不相<lb/>
妨也然吳主恐布疑懼卒如布意廢講業不復使昭等<lb/>
入<lb/>
　　臣按賈誼有曰帝入太學承師問道則徳智長而<lb/>
<pb n="KR3a0058_WYG_018-19b"/>
　　治道得董仲舒亦曰彊勉學問則聞見博而智益<lb/>
　　明夫使人主徳日長而智日明此天下國家之福<lb/>
　　而臣子之大願也故忠臣之心惟欲其君之務學<lb/>
　　傅說之告髙宗是也姦臣之心惟恐其君之好學<lb/>
　　張布之沮吳主是也或見仇士良教其徒毋使人<lb/>
　　主親近儒生則以為此術自士良始<hi>士良事見後</hi>而不<lb/>
　　知三國之世已有如張布者矣憸邪用心不謀而<lb/>
　　合大抵如此若後之姦臣又有反其機而用之者<lb/>
<pb n="KR3a0058_WYG_018-20a"/>
　　經幃雖設而所引多巧佞之徒儒臣雖接而所陳<lb/>
　　多蔽䝉之說與布異術而心則同人主皆不可以<lb/>
　　不察也<lb/>
晉侍中尚書令車騎將軍賈充自文帝時寵任用事<hi>文帝</hi>
<hi>魏宰相司馬昭也封晉王後追諡為帝賈充為昭弑魏帝髦以成晉簒</hi>武帝為太子充頗<lb/>
有力<hi>武帝司馬昭之子簒魏為天子</hi>故益有寵於帝充為人巧諂與太<lb/>
尉荀顗侍中荀朂中書監馮紞相為黨友朝野惡之㤗<lb/>
始中帝問侍中裴楷以方今得失對曰陛下受命四海<lb/>
<pb n="KR3a0058_WYG_018-20b"/>
承風所以未比徳於堯舜者但以賈充之徒尚在朝爾<lb/>
宜引天下賢人共𢎞政道不宜示人以私侍中任愷庾<lb/>
純皆與充不協充欲解其近職乃薦愷忠貞宜在東宫<lb/>
帝以愷為太子少傅而侍中如故會樹機能亂秦雍帝<lb/>
以為憂愷曰宜得威望重臣有智略者以鎮撫帝曰誰<lb/>
可者愷因薦充純亦稱之遂以充都督秦涼二州軍事<lb/>
充將之任公卿餞於夕陽亭充私問計於荀朂朂曰是<lb/>
行辭之實難獨有結婚太子可不辭而留矣朂請言之<lb/>
<pb n="KR3a0058_WYG_018-21a"/>
因謂馮紞曰賈公逺去吾輩失勢矣太子婚尚未定何<lb/>
不勸帝納賈公之女乎紞亦然之初帝將納衛瓘女<hi>瓘晉</hi>
<hi>三公</hi>為太子妃充妻郭槐賂楊后左右使后說帝求納其<lb/>
女荀顗等皆稱充女絶美且有才徳帝遂從之留充復<lb/>
居舊任<lb/>
　　臣按賈充自司馬昭相魏時<hi>昭魏三公充昭之黨</hi>輔成簒弑<lb/>
　　之事在晉室則為元功其實天下之大賊也用事<lb/>
　　日久姦邪小人如荀朂輩朋而翼之惟恐充一出<lb/>
<pb n="KR3a0058_WYG_018-21b"/>
　　外而失其所恃也故秦涼之行且赴鎮矣而荀朂<lb/>
　　為畫結婚之謀且力稱充女之才徳於是充遂留<lb/>
　　而婚以成帝嘗謂其五不可矣<hi>見後后徳篇</hi>然内則楊<lb/>
　　后受郭槐之賂以主之外則荀朂諸人更相從㬰<lb/>
　　以助之雖帝初心之明至此亦眩惑不能自決矣<lb/>
　　蓋姦臣用事未有不内結宫闈外交羣小而後能<lb/>
　　遂其所欲者妃立而晉室之亂萌先儒邵雍以為<lb/>
　　禍在夕陽亭之一語而不在石勒長嘯上東門之<lb/>
<pb n="KR3a0058_WYG_018-22a"/>
　　時豈不然哉<lb/>
賈充與任愷皆為帝所寵任充欲專名勢而忌愷力薦<lb/>
愷為吏部尚書愷侍覲轉希充因與荀朂等承間共譛<lb/>
之愷因是得罪廢於家<lb/>
　　臣按小人之害君子其情狀非一當庸闇之主則<lb/>
　　顯擠之恭顯之於蕭望之是也當材明之主則隂<lb/>
　　排之賈充之於任愷是也晉武雖未得為賢君然<lb/>
　　非庸闇者比又愷亦為帝寵任而充欲傾之則亦<lb/>
<pb n="KR3a0058_WYG_018-22b"/>
　　難矣故前稱其忠正宜在東宫是欲奪其侍中之<lb/>
　　職使不得在左右也計旣不行又薦之為吏部尚<lb/>
　　書天官之任重矣然職在銓衡非若侍中之近宻<lb/>
　　也其計旣行遂以事擠之而斥廢焉其亦可謂巧<lb/>
　　也已昔趙堯欲奪周昌御史大夫之位則勸髙帝<lb/>
　　為趙王如意擇貴彊相而因薦昌公孫洪嫉董仲<lb/>
　　舒欲黜之于外則言於武帝使為膠西相葢髙帝<lb/>
　　孝武皆明君也而周昌仲舒之賢亦見知於二帝<lb/>
<pb n="KR3a0058_WYG_018-23a"/>
　　使二人誣之以罪而顯擠之未必見從惟其陽借<lb/>
　　薦譽之名而隂施排擯之術故雖二帝之明有弗<lb/>
　　察焉此賈充之計所以得行於晉武也<lb/>
梁武帝時中領軍朱异文華敏給曲營世譽得幸於上<lb/>
异善伺候人主意為阿䛕用事三十年廣納貨賂欺罔<lb/>
視聴逺近莫不忿疾園宅玩好飲膳聲色窮一時之盛<lb/>
毎休暇車馬塡門<lb/>
　　臣按此梁史臣形容朱异之語也文華敏給則人<lb/>
<pb n="KR3a0058_WYG_018-23b"/>
　　主恱之矣曲營世譽則衆論恱之矣又能伺候上<lb/>
　　意而為阿䛕此恩寵之所以益固也惟明主之觀<lb/>
　　人也不以文華而以徳行不以虛譽而以功實不<lb/>
　　以承迎己意為善而以規弼已過為忠如此則雖<lb/>
　　百朱异不能惑矣夫入則睢盱於前卑伏如䑕出<lb/>
　　則横恣於外貪噬如虎此姦臣之常態也故朱异<lb/>
　　旣以阿䛕得幸於上則以威福取賂於下矣人主<lb/>
　　不察但見柔而可喜又豈知其情態之眞也哉<lb/>
<pb n="KR3a0058_WYG_018-24a"/>
太子侍讀徐摛見上應對明敏寵遇日隆朱异不恱乘<lb/>
間白上摛年老愛泉石意在一郡自養上謂摛真欲之<lb/>
遂出為新安太守<lb/>
　　臣按婦欲顓其夫故入宫者必見妬臣欲顓其君<lb/>
　　故入朝者必見嫉使婦之用心如樛木如螽斯則<lb/>
　　不肻專其夫矣臣之用心如秦誓之一个臣其心<lb/>
　　休休焉如有容則不肻專其君矣方是時异以姦<lb/>
　　䛕得幸於帝惟恐才能之出巳右者得進而分其<lb/>
<pb n="KR3a0058_WYG_018-24b"/>
　　寵故雖區區一徐摛且不見容而必以計去之然<lb/>
　　其言曰摛年老愛泉石欲求一郡自養使帝以异<lb/>
　　言而質之摛則其姦罔立見矣然异敢於為此者<lb/>
　　葢揣帝之意惟已是信必不加質問故也後之姦<lb/>
　　臣顓國擅政不欲人主它有親任者大率以術去<lb/>
　　之如异者蓋其一也<lb/>
東魏侯景與髙澄有隙<hi>澄髙歡之子世專魏政</hi>内不自安據河南<lb/>
叛請舉十三州内附上召羣臣廷議皆謂非宜是歳正<lb/>
<pb n="KR3a0058_WYG_018-25a"/>
月乙卯上夢中原牧守皆以地來降旦見朱异告之异<lb/>
曰此宇内混一之兆也及景使至稱景定計以正月乙<lb/>
卯上愈神之然意猶未決嘗獨言我國家如金甌無一<lb/>
傷缺今忽受景地詎是事宜脫致紛紜悔之何及朱异<lb/>
揣知上意對曰聖明御極南北歸仰正以事無機㑹難<lb/>
達其心今侯景分魏土之半以來自非天誘其衷人贊<lb/>
其謀何以至此若拒而不納恐絶後來之望上乃定議<lb/>
納景東魏髙澄數遣書求復通好許正陽侯淵明還<hi>淵明</hi>
<pb n="KR3a0058_WYG_018-25b"/>
<hi>宗室子以戰敗陷魏</hi>淵明亦遣人奉啓上得啓流涕與朝官議之<lb/>
朱异又言静冦息民和實為便司農卿傅岐曰髙澄何<lb/>
事須和必是設間故命正陽遣使欲令侯景自疑景意<lb/>
不安必圗禍亂若許通好正墮其計中异固執宜和上<lb/>
亦厭用兵乃從异言景以金三百兩餉异异受金不為<lb/>
通啓景於是始為反計鄱陽王範宻以啓聞上以邊事<lb/>
專委朱异動静皆闗之异以為必無此理自是範啓异<lb/>
不復為通景反於夀陽以誅异及少府朱驎太子右衛<lb/>
<pb n="KR3a0058_WYG_018-26a"/>
率陸驗制局監周石珍為名异等皆以姦佞蔽主弄權<lb/>
為時人所疾故景託以興兵及景濟江圍臺城朝野共<lb/>
尤朱异异慚憤發疾卒上痛惜之特贈尚書右僕射<lb/>
<hi>時太清三年正月也三月城陷五月武帝殂簡文立為景所簒</hi>
　　臣按朱异以善伺上意為阿䛕取寵倖至謀國大<lb/>
　　事不論是非可否亦惟上意是覘侯景之降納之<lb/>
　　非策也异察帝意在於得中原之土故勸而成之<lb/>
　　正月乙卯之夢帝嘗以語异异旣為諂語以媚帝<lb/>
<pb n="KR3a0058_WYG_018-26b"/>
　　矣及景使之來果云來降之謀決于乙卯葢异教<lb/>
　　之使言以符合上意也帝不察而神之豈天奪其<lb/>
　　鑒使懵焉若是邪夫景之叛魏由其與髙澄有隙<lb/>
　　也旣納景之降則不當通澄之使雖三尺童子猶<lb/>
　　能知之而异復揣帝意在於得正陽之還故又勸<lb/>
　　而成之通澄之和是趣景之反也异本儒生豈蠢<lb/>
　　然無識者其為此也特欲保富貴耳用事三十年<lb/>
　　廣納貨賂田園第館姬妾玩好甲於一時惴惴焉<lb/>
<pb n="KR3a0058_WYG_018-27a"/>
　　唯恐其失故一切惟主意是奉而不暇為國忠謀<lb/>
　　梁武甘其佞樂其詐侯景之禍朝野皆歸罪异而<lb/>
　　帝獨不知之方且哀憐於旣死之餘而寵贈以非<lb/>
　　常之典臨亂之君各賢其臣殆謂此邪夫人君欲<lb/>
　　觀其臣之邪正大畧有二道焉謀議徇國不徇君<lb/>
　　此正人也反是則邪矣處身徇義不徇利此正人<lb/>
　　也反是則邪矣异為大臣而導䛕黷貨兼有二罪<lb/>
　　梁武一弗之察其致禍亂也宜哉<lb/>
<pb n="KR3a0058_WYG_018-27b"/>
　　　　以上論憸邪罔上之情<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大學衍義卷十八<lb/>
</p>
<p>
</p>
  </div>
</body>
</text>
</TEI>
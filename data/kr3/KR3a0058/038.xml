<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷三十八</head> <lb/>
    <p>
<pb n="KR3a0058_WYG_038-1a"/>
欽定四庫全書<lb/>
　大學衍義卷三十八<lb/>
　　　　　　　　　　　　宋　真徳秀　撰<lb/>
　　齊家之要二<lb/>
　　　嚴内治<lb/>
　　　　宫闈内外之分<lb/>
記古者天子后立六宫三夫人九嬪二十七世婦八十<lb/>
一御妻以聽天下之内治以明章婦順故内和而家理<lb/>
<pb n="KR3a0058_WYG_038-1b"/>
天子立六官三公九卿二十七大夫八十一元士以聽<lb/>
天下之外治以明章天下之男敎故外和而國治故曰<lb/>
天子聴男敎后聽女順此之謂盛徳是故男敎不修陽<lb/>
事不得適見於天<hi>適與謫同見音現</hi>日為之食婦順不修陰事<lb/>
不得適見於天月為之食是故日食則天子素服而修<lb/>
六官之職月食則后素服而修六宫之職故天子之與<lb/>
后猶日之與月陰之與陽相須而後成者也天子修男<lb/>
敎父道也后修女順母道也故曰天子之與后猶父之<lb/>
<pb n="KR3a0058_WYG_038-2a"/>
與毋也<lb/>
　　臣按家人之卦曰女正位乎内男正位乎外男女<lb/>
　　正天地之大義也易言其理而禮述其法葢相表<lb/>
　　裏云<lb/>
曲禮曰外言不入於梱内言不出於梱<lb/>
　　臣按此嚴中外杜請謁之法也自士大夫之家猶<lb/>
　　然况帝室乎<lb/>
　　　　以上論宫闈内外之分<lb/>
<pb n="KR3a0058_WYG_038-2b"/>
　　　嚴内治<lb/>
　　　　宫闈預政之戒<lb/>
春秋傳齊桓公葵丘之盟曰毋使婦人預國事<lb/>
　　臣按春秋之世婦人擅寵於内者多矣而未聞預<lb/>
　　政於外者也葵丘之盟可為萬世之戒者三曰毋<lb/>
　　易樹子<hi>適子也</hi>毋以妾為妻而此其一也及戰國時<lb/>
　　秦芉太后齊君王后始預國事見於史<lb/>
漢髙祖吕皇后為人剛毅佐髙帝定天下惠帝立為皇<lb/>
<pb n="KR3a0058_WYG_038-3a"/>
太后惠帝崩立孝惠後宫子為帝太后臨朝稱制髙后<lb/>
元年冬太后議欲立諸吕為王問右丞相陵陵曰髙帝<lb/>
刑白馬盟曰非劉氏而王天下共擊之今王吕氏非約<lb/>
也太后不悦問左丞相平太尉勃對曰髙帝定天下王<lb/>
子弟今太后稱制王諸吕無所不可太后喜罷朝王陵<lb/>
讓陳平絳侯曰始與髙帝啑血盟諸君不在邪今太后<lb/>
女主欲王吕氏諸君阿意背約何面目見髙帝地下乎<lb/>
陳平絳侯曰於今面折廷争臣不如君全社稷定劉氏<lb/>
<pb n="KR3a0058_WYG_038-3b"/>
之後君亦不如臣太后以王陵為帝太傅實奪之相權<lb/>
陵遂病免歸乃以陳平為右丞相辟陽侯審食其為左<lb/>
丞相不治事令監宫中如郎中令食其故得幸於太后<lb/>
公卿皆因決事太后又追尊其父臨泗侯吕公為宣王<lb/>
兄澤為悼武王欲以王諸吕為漸太后欲王吕氏乃先<lb/>
立所名孝惠子彊為淮陽王不疑為恒山王使大謁者<lb/>
張釋風大臣乃請立悼武王長子酈侯台為吕王割齊<lb/>
之濟南郡為吕國<lb/>
<pb n="KR3a0058_WYG_038-4a"/>
二年封齊悼惠王子章為朱虚侯令入宿衛又以吕祿<lb/>
女妻章<lb/>
四年太后封女弟<graphic n="KR0912" url="https://raw.githubusercontent.com/kanripo/KR-Gaiji/master/images/KR0912.png" mimeType="image/png"/>為臨光侯<lb/>
少帝寖長自知非皇后子出言曰后安能殺吾母而名<lb/>
我我壯即為變太后聞之幽永巷中廢殺之立恒山王<lb/>
為帝更名宏不稱元年以太后制天下事故也<lb/>
六年立肅王弟産為吕王<lb/>
七年太后召趙幽王友友以諸吕女為后弗愛愛他姬<lb/>
<pb n="KR3a0058_WYG_038-4b"/>
諸吕女怒去讒之於太后太后以故召趙王趙王至置<lb/>
邸不得見令衛圍守之弗與食餓死徙梁王恢為趙王<lb/>
吕王産為梁王梁王不之國為帝太傅<lb/>
趙王恢之徙趙心懷不樂太后以呂産女為王后王后<lb/>
從官皆諸吕擅權㣲伺趙王趙王不得自恣王有所愛<lb/>
姬王后使人酖殺之王不勝悲憤自殺太后以為王用<lb/>
婦人棄宗廟禮廢其嗣<lb/>
是時諸吕擅權用事朱虛侯章年二十有氣力忿劉氏<lb/>
<pb n="KR3a0058_WYG_038-5a"/>
不得職常入侍太后燕飲太后令章為酒吏章自請曰<lb/>
臣將種也請得以軍法行酒太后曰可酒酣章請為耕<lb/>
田歌太后許之章曰深耕穊種立苗欲疏非其種者鋤<lb/>
而去之太后黙然頃之諸吕有一人醉亾酒章追拔劍<lb/>
斬之而還太后左右皆大驚業已許其軍法無以罪也<lb/>
因罷自是之後諸吕憚朱虚侯雖大臣皆依朱虚侯劉<lb/>
氏為益彊<lb/>
陳平患諸吕力不能制恐禍及已嘗燕居深念陸賈往<lb/>
<pb n="KR3a0058_WYG_038-5b"/>
直入坐而陳丞相不見陸生曰何念之深也陳平曰生<lb/>
揣我何念陸生曰足下極富貴無欲矣然有憂念不過<lb/>
患諸吕少主耳陳平曰然為之奈何陸生曰天下安注<lb/>
意相天下危注意將將相和調則士豫附天下雖有變<lb/>
權不分為社稷計在兩君掌握耳君何不交驩太尉深<lb/>
相結因為陳平畫吕氏數事陳平用其計乃以五百金<lb/>
為絳侯夀厚具樂飲太尉報亦如之兩人深相結吕氏<lb/>
謀益衰<lb/>
<pb n="KR3a0058_WYG_038-6a"/>
太后立兄子吕祿為趙王<lb/>
八年立吕肅王子東平侯通為燕王太后病甚乃令趙<lb/>
王祿為上將軍居北軍吕王産居南軍太后誡産祿曰<lb/>
吕氏之王大臣弗平我即崩帝年少大臣恐為變必據<lb/>
兵衛宫慎母送䘮為人所制太后崩遺詔大赦天下以<lb/>
吕王産為相國以吕祿女為帝后諸吕欲為亂畏大臣<lb/>
絳灌等未敢發朱虛侯以吕祿女為婦故知其謀乃陰<lb/>
令人告其兄齊王欲令發兵西朱虚侯東平侯為内應<lb/>
<pb n="KR3a0058_WYG_038-6b"/>
以誅諸吕立齊王為帝相國吕産等聞之乃遣潁陰侯<lb/>
灌嬰將兵擊之灌嬰至滎陽謀曰諸吕擁兵闗中欲危<lb/>
劉氏而自立今我破齊還報此益吕氏之資也乃留屯<lb/>
滎陽使使諭齊王及諸侯與連和以待吕氏變共誅之<lb/>
齊王聞之乃還兵西界待約吕祿吕産欲作亂内憚絳<lb/>
侯朱虚侯等外畏齊楚兵又恐灌嬰叛之欲待灌嬰兵<lb/>
與齊合而發猶豫未決當是時濟川王太淮陽王武常<lb/>
山王朝及魯王張偃皆年少未之國居長安趙王禄梁<lb/>
<pb n="KR3a0058_WYG_038-7a"/>
王産各將兵居南北軍皆吕氏之人也列侯羣臣莫自<lb/>
堅其命太尉絳侯勃不得主兵曲周侯酈商老病其子<lb/>
寄與吕祿善絳侯乃與丞相陳平謀使人刦酈商令其<lb/>
子寄往紿説吕祿曰髙帝與吕后共定天下劉氏所立<lb/>
九王吕氏所立三王皆大臣之議事已布告諸侯諸侯<lb/>
皆以為宜今太后崩帝少而足下佩趙王印不急之國<lb/>
守藩乃為上將將兵留此為大臣諸侯所疑足下何不<lb/>
歸將印以兵屬太尉請梁王歸相國印與大臣盟而之<lb/>
<pb n="KR3a0058_WYG_038-7b"/>
國齊兵必罷大臣得安足下髙枕而王千里此萬世之<lb/>
利也吕祿信然其計太尉欲入北軍不得襄平侯紀通<lb/>
尚符節乃令持節矯内太尉北軍太尉復令酈寄與典<lb/>
客劉掲先説吕祿曰帝使太尉守北軍欲足下之國急<lb/>
解將印辭去不然禍且起吕祿以為不欺已遂解印屬<lb/>
典客而以兵授太尉太尉至軍吕祿已去太尉入軍門<lb/>
行令軍中曰為吕氏右袒為劉氏左袒軍中皆左袒太<lb/>
尉遂將北軍然尚有南軍丞相平乃召朱虚侯章佐太<lb/>
<pb n="KR3a0058_WYG_038-8a"/>
尉太尉令朱虚侯監軍門令平陽侯告衛尉毋入相國<lb/>
産殿門吕産不知吕祿已去北軍乃入未央宫欲為亂<lb/>
至殿門弗得入徘徊往來平陽矦恐弗勝馳語太尉太<lb/>
尉尚恐不勝諸吕未敢公言誅之乃謂朱虛侯急入宫<lb/>
衛帝朱虚侯請卒太尉予卒千餘人入未央宫門見帝<lb/>
廷中遂擊産殺之郎中府吏厠中朱虚侯已殺産帝命<lb/>
謁者持節勞朱虚侯朱虚侯欲奪其節謁者不肯朱虛<lb/>
侯則從與載因節信馳走斬長樂衛尉吕更始還馳入<lb/>
<pb n="KR3a0058_WYG_038-8b"/>
北軍報太尉太尉起拜賀朱虛侯曰所患獨吕産今已<lb/>
誅天下定矣遂遣人分部悉捕諸吕男女無少長皆斬<lb/>
之捕斬吕祿而笞殺吕嬃遣朱虚侯章以誅諸吕事告<lb/>
齊王令罷兵<lb/>
　　臣按吕后之初受遺也髙帝謂曹參可代蕭相國<lb/>
　　陳平可助王陵安劉氏者必勃可令為太尉后皆<lb/>
　　用之如髙帝言是時未有邪心也一旦臨朝稱制<lb/>
　　軍國大權既從已出於是尊諸吕抑劉氏之意生<lb/>
<pb n="KR3a0058_WYG_038-9a"/>
　　矣垂沒慮禍令禄産分據兵權而私外家攘神器<lb/>
　　之謀決矣非内有平勃之忠外有齊楚之彊則吕<lb/>
　　氏將不可制非祿産庸駑易紿肯去兩軍則雖内<lb/>
　　外有人亦未易制然則漢祚之不亾者天也使后<lb/>
　　能以安劉全吕為心當惠帝之沒迎立代邸<hi>即文帝也</hi>
　　以嗣髙帝之業付託得人坐享天下之養功在宗<lb/>
　　祏慶流外家雖百世可也釋此不為而貪八年稱<lb/>
　　制之權艷三國分王之寵騎虎不下逆志以萌致<lb/>
<pb n="KR3a0058_WYG_038-9b"/>
　　使宗族殱夷嬰孺莫保昔之自私者乃還以自禍<lb/>
　　也豈不哀哉<lb/>
孝元王皇后成帝立尊為皇太后哀帝立尊為太皇太<lb/>
后哀帝崩無子太皇太后以新都侯莽為大司馬<hi>莽太后之</hi>
<hi>姪也</hi>與共徵中山王奉哀帝後是為平帝帝年九嵗被疾<lb/>
太后臨朝委政於莽莽專威福平帝崩無子莽徵宣帝<lb/>
𤣥孫選取少者廣成侯子嬰年二嵗立為孺子令莽踐<lb/>
阼居攝如周公故事太后不以為可力不能禁於是莽<lb/>
<pb n="KR3a0058_WYG_038-10a"/>
遂為攝皇帝改元稱制焉<hi>莽簒事見外戚篇</hi>
　班彪曰三代以來春秋所記王公國君與其失世稀<lb/>
　不以女寵漢興后妃之家吕霍上官幾危國者數矣<lb/>
　及王莽之興由孝元后厯漢四世為天下母饗國六<lb/>
　十餘載羣弟世權更持國柄五將十侯卒成新都位<lb/>
　號已移于天下而元后惓惓猶握一璽不欲以授莽<lb/>
　婦人之仁悲夫<lb/>
後漢皇后紀<hi>范氏撰</hi>曰自古雖主幼時艱必委成冢宰簡<lb/>
<pb n="KR3a0058_WYG_038-10b"/>
求忠賢未有專任婦人斷割重器唯秦芉太后始攝政<lb/>
事故穰侯權重於昭王家富於秦國<hi>芉太后昭王母也穰侯者太后弟魏</hi>
<hi>冉也</hi>漢仍其謬知患莫改權歸女主外立者四帝<hi>四帝安質桓靈</hi>
臨朝者六后<hi>竇鄧閻梁竇何是也</hi>莫不定䇿帷帟委事父兄貪孩<lb/>
童以久其政抑明賢以專其威<lb/>
孝和帝即位年十六<hi>和帝章帝子也</hi>尊皇后竇氏為皇太后太<lb/>
后臨朝兄憲弟篤等皆在親要之地至永元四年竇氏<lb/>
益盛遂圖弑害和帝誅之<hi>事在外戚篇中</hi>
<pb n="KR3a0058_WYG_038-11a"/>
和帝崩殤帝生始百日鄧后迎立之尊后為皇太后臨<lb/>
朝殤帝崩太后定䇿立安帝猶臨朝政<lb/>
　范氏論曰鄧后稱制終身號令自出術謝前政之良<lb/>
　身闕明辟之義至使嗣主側目歛袵於虚器直生懷<lb/>
　懣騰書於象魏<lb/>
　　臣按東漢母后之臨朝者惟和熹為最賢然貪權<lb/>
　　不釋杜根上書請還政為后所誅故史氏譏之<lb/>
安帝閻皇后自帝時寵盛兄弟頗與朝權譖廢皇太子<lb/>
<pb n="KR3a0058_WYG_038-11b"/>
保為濟陰王帝崩尊為皇太后臨朝后欲久專國政貪<lb/>
立幼年與弟顯等定䇿禁中迎北鄉侯懿立之立二百<lb/>
餘日而疾篤及薨后徵濟北河間王子未至而中黄門<lb/>
孫程等立濟陰王是為順帝遷太后於離宫顯等皆伏<lb/>
誅<lb/>
沖帝立尊梁后為皇太后臨朝沖帝尋崩復立質帝猶<lb/>
秉朝政太后夙夜勤勞推心仗賢委任太尉李固等拔<lb/>
用忠良務崇節儉其貪叨罪慝多見誅廢海内肅然而<lb/>
<pb n="KR3a0058_WYG_038-12a"/>
兄大將軍冀鴆殺質帝遂立桓帝以此天下失望<lb/>
桓帝無嗣竇后為皇太后臨朝定䇿立解瀆亭侯宏是<lb/>
為靈帝太后父大將軍武謀誅宦官中常侍曹節等殺<lb/>
武遷太后於南宫雲臺靈帝崩皇子辨即位尊何后為<lb/>
皇太后臨朝后兄大將軍進欲誅宦官反為所害後董<lb/>
卓專政遷太后於永安宫為所弑<lb/>
　　臣按此所謂臨朝者六后也六后之中若鄧與梁<lb/>
　　本以賢稱而桓帝竇后亦志存社稷然鄧以終身<lb/>
<pb n="KR3a0058_WYG_038-12b"/>
　　稱制為天下後世所非梁竇亦不免於禍敗由其<lb/>
　　以中壼而預國政外家而擅朝權非先王之令典<lb/>
　　故也可不監哉<lb/>
魏文帝詔曰婦人與政亂之本也自今以來羣臣無得<lb/>
奏事太后后族之家不得輔政<lb/>
　　臣按曹魏行事鮮可法者獨此詔足以矯漢世之<lb/>
　　失故錄焉<lb/>
唐武后城㝢深痛柔忍不耻以就大事髙宗謂能奉己<lb/>
<pb n="KR3a0058_WYG_038-13a"/>
故拔公議立之已得志即盜威福施施無憚避帝久稍<lb/>
不平后召方士入禁中為蠱祝宦人王伏勝發之帝怒<lb/>
召西臺侍郎上官儀使草詔廢之左右馳告后后遽從<lb/>
帝自訴帝羞縮待之如初然猶意其恚且曰是皆上官<lb/>
儀敎我后諷許敬宗構儀殺之初元舅<hi>長孫無忌</hi>大臣<hi>褚遂良也</hi>
怫㫖不閲嵗屠覆道路目語及儀見誅則政歸房帷天<lb/>
子拱手矣羣臣朝四方奏章皆曰二聖每視朝殿中垂<lb/>
簾偶坐生殺賞罰惟所命當其忍斷雖甚愛不少隠也<lb/>
<pb n="KR3a0058_WYG_038-13b"/>
帝晩益病風不支天下事一付后帝將下詔遜位于后<lb/>
宰相郝處俊固諫乃止帝崩中宗即位尊為皇太后稱<lb/>
遺詔軍國大務聽參決未幾廢帝為廬陵王自臨朝立<lb/>
睿宗為帝實囚之而諸武擅命武承嗣偽設洛水石號<lb/>
為寶圖太后乃郊上帝謝貺自號聖母神皇宗室韓王<lb/>
元嘉等謀舉兵迎還中宗不克元嘉等自殺餘悉坐誅<lb/>
諸王牽連死滅殆盡雖嬰褓亦投嶺南太后身拜洛受<lb/>
圗令薛懷義與羣浮圗作大雲經言神皇受命事又有<lb/>
<pb n="KR3a0058_WYG_038-14a"/>
詭言周書武成篇辭有垂拱天下治為受命之符后喜<lb/>
班示天下稍圖革命然畏人心不附乃陰忍鷙害肆斬<lb/>
殺怖天下内縱酷吏周興來俊臣等數十人為爪吻有<lb/>
不慊若素疑憚者必危法中之宗姓侯王及他骨鯁臣<lb/>
將相駢頸就鈇血丹狴户家不能自保太后保奩具坐<lb/>
重幃而國命移矣御史傅游藝率闗内父老請革命改<lb/>
帝氏為武太后知威柄在已因大赦天下改國號周自<lb/>
號聖神皇帝以皇帝為皇嗣立武氏七廟其後宰相張<lb/>
<pb n="KR3a0058_WYG_038-14b"/>
柬之等建䇿請中宗以兵入誅二張<hi>易之昌宗后所寵也</hi>請傳位<lb/>
中宗于是復即位徙太后上陽宫<lb/>
　唐史臣曰禮本夫婦詩始后妃治亂因之興亾係焉<lb/>
　盛徳之君帷薄嚴奥衷謁不忓于朝外言不納諸梱<lb/>
　闗雎之風行彤史之化修故淑範懿行更為内助若<lb/>
　夫豔嬖之興常在中主笫裯既接則情與愛遷顔辭<lb/>
　媚熟則事為私奪乘易昏之明牽不斷之柔險言似<lb/>
　忠故受而不詰醜行已效反狃而為好左右附之憸<lb/>
<pb n="KR3a0058_WYG_038-15a"/>
　壬惎之狡謀鉗其悟先哀誓揵於寵初天下之事已<lb/>
　去而恬不自覺此武韋所以遂簒而䘮王室也<hi>韋氏中宗</hi>
　<hi>后弑帝</hi>
　　臣按昔之論武氏者多矣以臣觀之后之為人絶<lb/>
　　類王莽莽初飾偽以釣名既得志而後肆其威虐<lb/>
　　后亦飾詐以徼寵既得志而後威虐行焉莽之簒<lb/>
　　也造符命收人情始而攝次而假久之遂為真矣<lb/>
　　后放而依之無一不然至其才術權數則十倍於<lb/>
<pb n="KR3a0058_WYG_038-15b"/>
　　莽故雖以無道行之而材能為之用怨叛不敢發<lb/>
　　此又莽之所不及也吁天生尤物以斵䘮有唐之<lb/>
　　家國㑹髙宗懦庸牝晨之鳴得以潜移神器化唐<lb/>
　　為周然考其僣位財二十年而宗族屠翦殆無噍<lb/>
　　類向之黄其屋者乃所以為赤族之地又曷若為<lb/>
　　任為姒不失聖后之名而本支百世永享無疆之<lb/>
　　福哉韋氏𤨏𤨏愚庸妄意踵武曾不旋踵身僇族<lb/>
　　夷不足錄云<lb/>
<pb n="KR3a0058_WYG_038-16a"/>
　　　　以上論宫闈預政之戒<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0058_WYG_038-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大學衍義卷三十八<lb/>
</p>
<p>
</p>
  </div>
</body>
</text>
</TEI>
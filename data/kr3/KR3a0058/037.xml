<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷三十七</head> <lb/>
    <p>
<pb n="KR3a0058_WYG_037-1a"/>
欽定四庫全書<lb/>
　大學衍義卷三十七<lb/>
　　　　　　　　　　　　宋　真徳秀　撰<lb/>
　　齊家之要一<lb/>
　　　重妃匹<lb/>
　　　　賴規警之益<lb/>
周宣姜后賢而有德事非禮不言行非禮不動宣王嘗<lb/>
早卧晏起后夫人不出於房姜后既出乃脱簮珥待罪<lb/>
<pb n="KR3a0058_WYG_037-1b"/>
於永巷使其傅母通言於王曰妾不才妾之淫心見矣<lb/>
至使君王失禮而晏朝以見君王之樂色而忘徳也夫<lb/>
茍樂色必好奢好奢必窮樂窮樂者亂之所興也原亂<lb/>
之興從婢子起敢請罪唯君王命王曰寡人不徳寔自<lb/>
過過從寡人起非夫人罪也遂復姜后而勤于政事早<lb/>
朝晏退繼文武之迹興周室之業卒成中興之名為周<lb/>
世宗<lb/>
　　臣按宣王所以能復文武之業者由姜后之賢庶<lb/>
<pb n="KR3a0058_WYG_037-2a"/>
　　幾乎任姒也古者后夫人入御於君雞初鳴太師<lb/>
　　奏雞鳴于陛下<hi>太師樂官</hi>夫人鳴佩玉於房中告去也<lb/>
　　應門擊柝告辟也<hi>辟音闢啓也</hi>然則古之夙興莫不以<lb/>
　　雞鳴為節宣王當興衰撥亂之際顧乃早卧而晏<lb/>
　　起此姜后所以規之也宣王自是勤于政事周以<lb/>
　　復興内助之力胡可少哉<lb/>
齊雞鳴思賢妃也哀公荒淫怠慢故陳賢妃貞女夙夜<lb/>
警戒相成之道焉雞既鳴矣朝既盈矣<hi>言會朝者已滿也</hi>匪雞<lb/>
<pb n="KR3a0058_WYG_037-2b"/>
則鳴蒼蠅之聲東方明矣朝既昌矣<hi>昌盛也</hi>匪東方則明<lb/>
月出之光蟲飛薨薨<hi>薨薨衆也</hi>甘與子同夢㑹且歸矣無庶<lb/>
予子憎<lb/>
　　臣接此詩葢思古之賢妃正女所以警戒其君如<lb/>
　　此也曰雞既鳴矣㑹朝者盈矣静而聴之葢蠅聲<lb/>
　　而非雞鳴也東方明矣㑹朝者亦盛矣審而視之<lb/>
　　葢月出之光而非東方之明也賢妃正女心存乎<lb/>
　　敬其在君所唯恐夙夜之不時以致其君視朝之<lb/>
<pb n="KR3a0058_WYG_037-3a"/>
　　或晚故因其疑似而作焉蟲飛薨薨此將明之時<lb/>
　　也豈不欲與子卧而同夢乎顧羣臣之㑹于朝者<lb/>
　　亦欲歸而治其家事庶幾及時而退無憎予與子<lb/>
　　也知人之情而不狥己之欲非賢且正其能若是<lb/>
　　乎范祖禹有言聖人順天地陰陽之理觀萬物之<lb/>
　　情明而動晦而休故以雞鳴為夙興之節是以蟲<lb/>
　　飛薨薨則不獨以怠於政事亦非尚寐之時也君<lb/>
　　子之修身不以有事而蚤無事而晏其興居皆順<lb/>
<pb n="KR3a0058_WYG_037-3b"/>
　　天地之理所以為常也斯言得之矣<lb/>
楚樊姬者莊王之夫人莊王初即位好狩獵畢弋樊姬<lb/>
諫不止乃不食禽獸之肉三年而王改<lb/>
齊衛姬者桓公夫人公好淫樂衛姬為不聽鄭衛之聲<lb/>
漢成帝遊於後庭嘗欲與班婕妤同輦載婕妤辭曰觀<lb/>
古圖畫賢聖之君皆有名臣在側三代末主廼有女嬖<lb/>
今欲同輦得無近似之乎上善其言而止太后聞之喜<lb/>
曰古有樊姬今有班婕妤<lb/>
<pb n="KR3a0058_WYG_037-4a"/>
太宗賢妃徐惠貞觀末數調兵討定四夷稍稍治宫室<lb/>
百姓勞怨惠上疏極諫且言東戍遼海西討崑丘士馬<lb/>
罷耗漕饟漂沒捐有盡之農趨無窮之壑圖未獲之衆<lb/>
䘮已成之軍故地廣者非常安之術人勞者為易亂之<lb/>
符又言翠㣲玉華等宫雖因山藉水無築構之苦而工<lb/>
力和僦不謂無煩有道之君以逸逸人無道之君以樂<lb/>
樂身又言伎巧為䘮國斧斤珠玉為蕩心酖毒侈麗纎<lb/>
美不可以不遏志驕於業泰體逸於時安其剴<hi>剴音該平聲</hi>
<pb n="KR3a0058_WYG_037-4b"/>
切精詣大畧如此帝善其言優賜之<lb/>
　　臣按樊姬而下或諸侯之配或嬪御之列而能知<lb/>
　　古者賢妃貞女警戒其君之道其可尚者故附著<lb/>
　　焉宫掖之中誠得如是之人日陳規益庶其有補<lb/>
　　乎不然鮮不以狡媚蕩其君心者<lb/>
　　　　以上論賴規警之益<lb/>
　　　重妃匹<lb/>
　　　　明嫡媵之辨<lb/>
<pb n="KR3a0058_WYG_037-5a"/>
春秋傳辛有<hi>周大夫</hi>諗周公<hi>名黒/肩</hi>曰並后<hi>妾如/后</hi>匹嫡<hi>庶如嫡</hi>
兩政<hi>臣擅命</hi>耦國<hi>都如國</hi>亂之本也<lb/>
　　臣按天無二日土無二王尊無二上故妾不可以<lb/>
　　並后庶不可以加嫡臣不可以儗君此天地之常<lb/>
　　經古今之大義也辛有以四者倂言而並后為之<lb/>
　　首故敘于此<lb/>
綠衣<hi>衛風篇名</hi>衛莊姜傷已也妾上僣夫人失位而作是詩<lb/>
其一章曰綠兮衣兮綠衣黄裏心之憂矣曷維其已二<lb/>
<pb n="KR3a0058_WYG_037-5b"/>
章曰綠兮衣兮緑衣黄裳心之憂矣曷維其亡<lb/>
　　臣按莊姜者莊公之正配也莊公惑於嬖妾而夫<lb/>
　　人失位故莊姜作此詩焉不以刺公而以傷己忠<lb/>
　　厚之意也綠間色黄正色間色之綠不當為衣猶<lb/>
　　妾不宜專寵也正色之黄乃為裏猶夫人見疎而<lb/>
　　㣲也至於綠反為衣而在上黄反為裳而處下則<lb/>
　　其尊卑失序又益甚矣莊姜之憂葢為宗國而非<lb/>
　　為己也葢嫡妾之亂其弊將有不勝言者曰曷維<lb/>
<pb n="KR3a0058_WYG_037-6a"/>
　　其已曷維其亡葢雖欲㤀憂而不可得也其後嬖<lb/>
　　妾之子州吁果以簒立而衛為之大亂莊姜之憂<lb/>
　　於是乎驗有國者其可不鑑于茲<lb/>
漢文帝所幸慎夫人在禁中常與皇后同席坐及幸上<lb/>
林布席袁盎引卻慎夫人夫人怒上亦怒盎因前説曰<lb/>
臣聞尊卑有序則上下和今已立后夫人乃妾也妾主<lb/>
豈可與同坐哉且陛下獨不見人彘乎<hi>人彘戚姬事見後國本篇</hi>上<lb/>
説語夫人賜盎金五十斤<lb/>
<pb n="KR3a0058_WYG_037-6b"/>
　　臣按漢制士大夫猶得出入禁中故髙祖擁戚姬<lb/>
　　周昌見之因陳桀紂之諫夫人與后同席袁盎見<lb/>
　　之而引卻其坐以外臣而敢卻夫人之席毋乃非<lb/>
　　禮乎然其言曰尊卑有序則上下和此當理之言<lb/>
　　也故文帝始怒而遄喜不惟赦之又有以賞賚之<lb/>
　　盎之直固可尚文帝亦賢矣哉<lb/>
　　　　以上論明嫡媵之辨<lb/>
　　　重妃匹<lb/>
<pb n="KR3a0058_WYG_037-7a"/>
　　　　懲廢奪之失<lb/>
詩白華周人刺幽后也幽王取申女以為后<hi>申姜姓之國</hi>又<lb/>
得褒姒而黜申后<hi>褒姒褒人所入之女姒其字也</hi>故下國化之以妾為<lb/>
妻以孽代宗<hi>孽支庶也宗嫡子也</hi>而王不能治周人為之作是詩<lb/>
也白蕐菅<hi>音姦</hi>兮白茅束兮之子之逺<hi>之子謂王也</hi>俾我獨兮<lb/>
英英白雲<hi>英英輕明之貎</hi>露彼菅茅天步艱難之子不猶滮<hi>音皮</hi>
<hi>休反</hi>池北流浸彼稻田嘯歌傷懷念彼碩人<hi>碩人謂王</hi>樵彼桑<lb/>
薪卬烘于煁<hi>卬我也煁烓竈也</hi>維彼碩人實勞我心鼔鐘于宫<lb/>
<pb n="KR3a0058_WYG_037-7b"/>
聲聞于外念子懆懆<hi>憂貎</hi>視我邁邁<hi>不顧/貎</hi>有鶖在梁<hi>鶖秃鶖梁</hi>
<hi>魚梁</hi>有鶴在林維彼碩人實勞我心鴛鴦在梁戢其左翼<lb/>
之子無良二三其徳有扁斯石<hi>扁卑貎</hi>履之卑兮之子之<lb/>
逺俾我疷兮<hi>疷病也</hi>
　　臣按此詩舊説以為周人作朱熹謂申后作也味<lb/>
　　其辭指熹説得之白華之為物視茅為美故白華<lb/>
　　則漚以為菅白茅則用之包束物之美惡用各有<lb/>
　　所猶尊卑上下各有其分也今王亂貴賤之序而<lb/>
<pb n="KR3a0058_WYG_037-8a"/>
　　棄逺我使我窮獨失所此首章之義也英英輕明<lb/>
　　之白雲降而為露菅之與茅俱被其潤滮池之水<lb/>
　　其流雖㣲而禾稻之田䝉其灌溉今時運艱難反<lb/>
　　不如白雲之能潤王之尊大反不如滮流之能溉<lb/>
　　所以嘯歌傷懷也此二章三章之義也桑薪所以<lb/>
　　供亨爨而用之以烘燎物失其所以喻嫡后之見<lb/>
　　棄此四章之義也夫鼓鐘於宫中而其聲徹聞於<lb/>
　　外如幽王心寵褒姒而形之聲容也何以知之我<lb/>
<pb n="KR3a0058_WYG_037-8b"/>
　　念王則懆懆不能釋王視我則邁邁不相親此五<lb/>
　　章之義也鶖之與鶴皆以魚為食然鶴之與鶖清<lb/>
　　濁則有間矣今鶖在梁而鶴在林鶖則飽而鶴則<lb/>
　　饑矣王之棄后而親嬖亦猶養鶖而棄鶴此六章<lb/>
　　之義也鴛鴦能好其匹雄雌相從不失其性幽王<lb/>
　　無良不一其徳殆鴛鴦之不如此七章之義也乗<lb/>
　　石履之以登車用之卑者也嬖妾下人其用猶此<lb/>
　　今乃進彼而逺我焉使我病也此八章之義也申<lb/>
<pb n="KR3a0058_WYG_037-9a"/>
　　后雖見棄而其辭氣和平如此信乎其為先王之<lb/>
　　澤與<lb/>
瞻卬<hi>音仰</hi>凡伯刺幽王大壞也其三章曰哲夫成城哲婦<lb/>
傾城<hi>哲智也城猶國也</hi>懿厥哲婦<hi>哲婦謂/褒姒也</hi>為梟為鴟<hi>鴟鴞惡聲鳥也</hi>婦<lb/>
有長舌<hi>能多言</hi>維厲之階<hi>階梯也</hi>亂匪降自天生自婦人匪<lb/>
敎匪誨時維婦寺<hi>婦婦人寺寺人</hi>
　　臣按易曰無攸遂在中饋言婦人之職他無所成<lb/>
　　惟居中主飲食而已詩曰無非無儀惟酒食是議<lb/>
<pb n="KR3a0058_WYG_037-9b"/>
　　言婦不可以有非亦不可以有能惟賓祭酒食是<lb/>
　　議亦猶易之意也然則又焉用智乎夫男子正位<lb/>
　　于外為國家之主故有智則能立國婦人正位乎<lb/>
　　内為饋祀之主有智則適以覆國故此懿美之婦<lb/>
　　而反為梟鴟葢以其多言而能為禍亂之梯也是<lb/>
　　則亂豈自天降哉特由此婦人而已葢其言雖多<lb/>
　　而非有敎誨之益者惟婦人與寺人耳上文但言<lb/>
　　婦人之禍此乃兼以寺人為言葢二者常相倚以<lb/>
<pb n="KR3a0058_WYG_037-10a"/>
　　為姦不可不倂戒也<lb/>
正月之章曰燎之方揚寧或滅之赫赫宗周褒姒烕之<lb/>
<hi>烕音血</hi>
　歐陽修曰幽王雖亾而太子宜臼立是為平王而詩<lb/>
　人乃言滅之者以為文武之業於是蕩盡東周雖在<lb/>
　不能復興矣其曰滅之者甚嫉之之辭也<lb/>
　　臣按國語方褒姒之有寵於王也大夫史伯曰虢<lb/>
　　石父讒諂巧從之人也而立以為卿士與剸同也<lb/>
<pb n="KR3a0058_WYG_037-10b"/>
　　棄聘后而立内妾好窮固也侏儒戚施實御在側<lb/>
　　近頑童也周法不昭而婦言是行用讒慝也是物<lb/>
　　也不可以久且宣王之時有童謡曰檿弧箕服實<lb/>
　　亾周國宣王聞之有夫婦鬻是器者王使執而戮<lb/>
　　之<hi>戮辱也</hi>府之小妾生女而非王子也<hi>謂無夫自孕</hi>懼而<lb/>
　　棄之此人也收以奔褒褒人有獄而以為入王嬖<lb/>
　　之使至於為后天之生此久矣其為毒也大矣將<lb/>
　　俟淫徳而加之焉毒之酋腊者<hi>酋利也腊疾也</hi>其殺也滋<lb/>
<pb n="KR3a0058_WYG_037-11a"/>
　　速申繒西戎方彊王室方騷將以縱欲不亦難乎<lb/>
　　王欲殺太子以成伯服必求之申申人弗畀必伐<lb/>
　　之若伐申而繒與西戎㑹以伐周周不守矣考之<lb/>
　　史記其後果如史伯言王被殺而褒姒虜周東遷<lb/>
　　于洛不復振嗚呼悲夫<lb/>
漢孝宣許后父廣漢以罪輸掖庭後為暴室嗇夫<hi>暴室暴練</hi>
<hi>之地嗇夫其小吏也</hi>宣帝養掖庭號曾孫與廣漢同寺居廣漢以<lb/>
女與曾孫生元帝數月曾孫立為帝時霍將軍光有小<lb/>
<pb n="KR3a0058_WYG_037-11b"/>
女與皇太后有親公卿議立后皆心儀<hi>音螘</hi>霍將軍女上<lb/>
乃詔求㣲時故劍大臣知指白立許婕妤為皇后霍光<lb/>
夫人顯欲貴其小女道無從明年許皇后當娠病顯屬<lb/>
女醫淳于衍曰將軍素愛小女成君欲竒貴之願以累<lb/>
少夫<hi>少夫衍之字</hi>衍曰何謂邪顯曰婦人免乳大故十死一<lb/>
生今皇后當免身可投毒藥去也成君即得為皇后矣<lb/>
衍曰藥雜治當先嘗安可顯曰在少夫為之耳將軍領<lb/>
天下誰敢言者衍良久曰願盡力即𢷬附子齎入長定<lb/>
<pb n="KR3a0058_WYG_037-12a"/>
宫皇后免身後衍取附子并合太醫大丸以飲皇后有<lb/>
頃遂加煩懣崩後人有上書告諸醫侍疾無狀者皆收<lb/>
繫詔獄顯恐事急即以狀具語光因曰既失計為之無<lb/>
令吏急衍光驚愕黙然不應奏上署衍勿論顯遂勸光<lb/>
納成君果立為皇后初許后從㣲賤登至尊從官車服<lb/>
甚節儉五日一朝皇太后於長樂宫親奉案上食以婦<lb/>
道共養及霍后立亦修許后故事而皇太后親霍后之<lb/>
姊子故常竦體敬禮之皇后轝駕侍從甚盛賞賜官屬<lb/>
<pb n="KR3a0058_WYG_037-12b"/>
以千萬計與許后時縣絶矣上亦寵之顓房立三嵗光<lb/>
薨後一嵗立許后男為太子顯怒恚不食曰此乃民間<lb/>
時子安得立即后有子反為王邪復敎皇后令毒太子<lb/>
皇后召太子食保阿輒先嘗后挾毒不得行後殺許后<lb/>
事泄顯遂與諸婿謀反覺后廢處昭臺宫後徙雲林館<lb/>
乃自殺<lb/>
　　臣按顯之敢為此者知光之可恃也光不學無術<lb/>
　　徒以重厚受知武帝膺末命之託其始猶有敬忌<lb/>
<pb n="KR3a0058_WYG_037-13a"/>
　　之心及孝宣既立功益盛權益尊平時志操於是<lb/>
　　盡變陰妻邪謀害天下之母光知而既不問匿侍<lb/>
　　醫之罪又成其納女之謀漢有良史宜書曰霍光<lb/>
　　弑皇后許氏立女為皇后則當其罪矣然光之為<lb/>
　　此本以昌熾其家而不知赤族之禍乃自是始其<lb/>
　　可不戒也夫<lb/>
唐髙宗皇后武氏士彠女太宗聞其美召為才人賜號<lb/>
武媚及帝晏駕為比丘尼髙宗為太子時入侍悦之王<lb/>
<pb n="KR3a0058_WYG_037-13b"/>
皇后久無子蕭淑妃方幸后陰不恱他日帝過佛廬才<lb/>
人見且泣帝感動后引納後宫以撓妃寵才人有權數<lb/>
詭變不窮始下辭降體事后后喜數譽於帝故進為昭<lb/>
儀一旦顧幸在蕭右寖與后不協后性簡重不曲事上<lb/>
下故昭儀伺后所薄必欵結之得賜予盡以分遺由是<lb/>
后及妃所為必得得輒以聞然未有以中也昭儀生女<lb/>
后就顧弄去昭儀潛斃兒衾下伺帝至陽為歡言發衾<lb/>
視兒死矣又驚問左右皆曰后適來昭儀即悲涕帝不<lb/>
<pb n="KR3a0058_WYG_037-14a"/>
能察怒曰后殺吾女往與妃相讒媢今又爾邪后無以<lb/>
自解而帝愈信愛始有廢后意久之欲進號宸妃侍中<lb/>
韓瑗中書令來濟言不可昭儀乃誣后與母厭勝帝挾<lb/>
前憾實其言將遂廢之長孫無忌褚遂良韓瑗及濟瀕<lb/>
死固爭帝猶豫而中書舎人李義府衛尉卿許敬宗素<lb/>
嶮側狙勢即表請昭儀為后帝意決下詔廢后進昭儀<lb/>
為皇后於是逐無忌遂良踵死徙寵焰赫然王后并蕭<lb/>
良娣廢囚宫中帝念后間行至囚所見門禁錮嚴進飲<lb/>
<pb n="KR3a0058_WYG_037-14b"/>
食竇中惻然傷之呼曰皇后良娣無恙否二人同辭曰<lb/>
妾等以罪棄為婢安得尊稱邪流涕嗚咽又曰陛下幸<lb/>
念疇昔使妾死更生復見日月乞署此為囘心院帝曰<lb/>
朕有處置武后知之詔杖二人百剔其手足反接投釀<lb/>
罋中曰令二人骨醉數日死殊其尸武后頻見二人被<lb/>
髮<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>血為厲惡之以巫祝解謝即徙蓬萊宫厲復見故<lb/>
多駐東都云<lb/>
　　臣按武氏之傾王后也可謂極天下之憸巧既奪<lb/>
<pb n="KR3a0058_WYG_037-15a"/>
　　其位置之死地又極天下之慘虐自有載籍未之<lb/>
　　聞也始太宗命無忌遂良受顧命曰朕佳兒佳婦<lb/>
　　悉以付卿髙宗懦庸惟色是徇方其見才人於太<lb/>
　　宗之側已有欲炙之心此念一萌天地鬼神其知<lb/>
　　之矣至是縱賊嬪而害嫡后不復以末命為意由<lb/>
　　是政移房闥拱手受制而鼎祚以移原其本皆自<lb/>
　　疇昔一念始禍淫之監豈不昭灼也哉<lb/>
　　　　以上論懲廢奪之失<lb/>
<pb n="KR3a0058_WYG_037-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大學衍義卷三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷十二</head> <lb/>
    <p>
<pb n="KR3a0058_WYG_012-1a"/>
欽定四庫全書<lb/>
　大學衍義卷十二<lb/>
　　　　　　　　　　　　宋　真徳秀　撰<lb/>
　格物致知之要一<lb/>
　　明道術<lb/>
　　　吾道源流之正<lb/>
誠者天之道也誠之者人之道也誠者不勉而中不思<lb/>
而得從容中道聖人也誠之者擇善而固執之者也博<lb/>
<pb n="KR3a0058_WYG_012-1b"/>
學之審問之慎思之明辨之篤行之有弗學學之弗能<lb/>
弗措也有弗問問之弗知弗措也有弗思思之弗得弗<lb/>
措也有弗辨辨之弗明弗措也有弗行行之弗篤弗措<lb/>
也人一能之已百之人十能之已千之果能此道矣雖<lb/>
愚必明雖柔必強<lb/>
　朱熹曰誠者真實無妄之謂天理之本然也誠之者<lb/>
　未能真實無妄而欲其真實無妄人事之當然也聖<lb/>
　人之徳渾然天理真實無妄不待思勉而從容中道<lb/>
<pb n="KR3a0058_WYG_012-2a"/>
　則亦天之道也未至於聖則不能無人欲之私而其<lb/>
　爲德不能皆實故未能不思而得則必擇善而後可<lb/>
　以明善未能不勉而中則必固執而後可以誠身此<lb/>
　則所謂人之道也不思而得生知也不勉而中安行<lb/>
　也擇善學知以下之事固執利行以下之事也博學<lb/>
　審問慎思明辨篤行此誠之之目也學問思辨所以<lb/>
　擇善而爲知篤行所以固執而爲仁有弗學學之弗<lb/>
　能弗措以下則勇之事也君子之學不爲則巳爲之<lb/>
<pb n="KR3a0058_WYG_012-2b"/>
　則必要其成故常百倍其功至於愚而明則擇善之<lb/>
　效柔而强則固執之效也<lb/>
　呂大臨曰君子所以學者爲能變化氣質而已德勝<lb/>
　氣質則愚者可進于明柔者可進于强不能勝之則<lb/>
　雖有志于學亦愚不能明柔不能立而已矣葢均善<lb/>
　而無惡者性也人所同也昏明强弱之禀不齊者才<lb/>
　也人所異也誠之者所以反其同而變其異也夫以<lb/>
　不美之質求變而美非百倍其功不足以致之今以<lb/>
<pb n="KR3a0058_WYG_012-3a"/>
　鹵莽滅裂之學或作或輟欲變其不美之質及不能<lb/>
　變則曰天質不美非學所能變是果于自棄其爲不<lb/>
　仁甚矣<lb/>
　或問誠之爲義其詳可得聞乎曰難言也姑以其名<lb/>
　義言之則真實無妄之云也若事理之得此名則亦<lb/>
　隨其所指之大小而皆有得乎真實無妄之意耳葢<lb/>
　以自然之理言之天地之間唯天理爲至實而無妄<lb/>
　故天理得誠之名若所謂天之道鬼神之德是也以<lb/>
<pb n="KR3a0058_WYG_012-3b"/>
　德言之則有生之類惟聖人之心爲至實而無妄故<lb/>
　聖人得誠之名若所謂不勉而中不思而得是也至<lb/>
　於隨事而言則一念之實亦誠也一事之實亦誠也<lb/>
　一行之實亦誠也是則大小雖曰不同然其義之所<lb/>
　歸則未始不在于實也曰然則天理聖人之所以若<lb/>
　是其實者何也曰一則純二則雜純則誠雜則妄此<lb/>
　常物之大情也夫天之所以爲天也冲漠無朕而萬<lb/>
　理兼該無所不具然其爲體則一而已矣未始有物<lb/>
<pb n="KR3a0058_WYG_012-4a"/>
　以雜之也是以無聲無臭無思無爲而一元之氣春<lb/>
　秋冬夏晝夜昬明未嘗有一息之謬天下之物洪纎<lb/>
　巨細飛潜動植亦莫不各得其性命之正以生而未<lb/>
　嘗有一毫之差此天理之所以爲實而不妄者也若<lb/>
　夫人物之生性命之正固亦莫非天理之實但以氣<lb/>
　質之偏口鼻耳目四肢之好得以蔽之而私欲生焉<lb/>
　是以當其惻隱之發而忮害雜之則所以爲仁者有<lb/>
　不實矣當其羞惡之發而貪昧雜之則所以爲義者<lb/>
<pb n="KR3a0058_WYG_012-4b"/>
　有不實矣此中人之心所以雖欲勉于爲善而内外<lb/>
　隱顯常不免于二致其甚至于詐僞欺㒺而卒墮于<lb/>
　小人之歸則以二者雜之故也惟聖人氣質清純渾<lb/>
　然天理初無人欲之私以病之是以仁則表裏皆仁<lb/>
　而無一毫之不仁義則表裏皆義而無一毫之不義<lb/>
　其爲德也固舉天下之善而無一事之或遺而其爲<lb/>
　善也又極天下之實而無一毫之不滿此其所以不<lb/>
　勉不思從容中道而動容周旋莫不中禮也曰然則<lb/>
<pb n="KR3a0058_WYG_012-5a"/>
　常人未免于私欲而無以實其德者奈何曰聖人固<lb/>
　已言之矣亦曰擇善而固執之耳夫於天下之事皆<lb/>
　有以知其如是爲善而不能不爲知其如是爲惡而<lb/>
　不能不去則其爲善去惡之心固已篤矣于是而又<lb/>
　加以固執之功雖其不睹不聞之間亦必戒慎恐懼<lb/>
　而不敢懈則凢所謂私欲者出而無所施于外入而<lb/>
　無所藏于中自將消磨泯滅不得以爲吾之病而吾<lb/>
　之德又何患於不實哉是則所謂誠之者也<lb/>
<pb n="KR3a0058_WYG_012-5b"/>
　又曰自然而實者天也必期於實者人而天也<lb/>
自誠明謂之性<hi>自由也</hi>自明誠謂之教誠則明矣明則誠<lb/>
矣<lb/>
　朱熹曰德無不實而明無不照者聖人之德所性而<lb/>
　有者也天道也先明乎善而後能實其善者賢人之<lb/>
　學由教而入者也人道也誠則無不明矣明則可以<lb/>
　至於誠矣<lb/>
唯天下至誠爲能盡其性能盡其性則能盡人之性能<lb/>
<pb n="KR3a0058_WYG_012-6a"/>
盡人之性則能盡物之性能盡物之性則可以贊天地<lb/>
之化育可以贊天地之化育則可以與天地參矣其次致<lb/>
曲曲能有誠誠則形形則著著則明明則動動則變變<lb/>
則化唯天下至誠爲能化<lb/>
　朱熹曰天下至誠謂聖人之德之實天下莫能加也<lb/>
　盡其性者德無不實故無人欲之私而天命之在我<lb/>
　者察之由之巨細精粗無毫髪之不盡也人物之性<lb/>
　亦我之性但以所賦形氣不同而有異耳能盡之者<lb/>
<pb n="KR3a0058_WYG_012-6b"/>
　謂知之無不明處之無不當也贊猶助也與天地參<lb/>
　謂與天地竝立而爲三也其次通大賢以下凢誠有<lb/>
　未至者而言也致推致也曲一偏也形者積中而發<lb/>
　外著則又加顯矣明則又有光輝發越之盛動者誠<lb/>
　能動物變者物從而變化則有不知其所以然者葢<lb/>
　人之性無不同而氣則有異故惟聖人能舉其性之<lb/>
　全體而盡之其次則必自善端發見之偏而悉推致<lb/>
　之以各至其極也曲無不致則德無不實而形著動<lb/>
<pb n="KR3a0058_WYG_012-7a"/>
　變之功自不能已積而至於化則其至誠之妙亦不<lb/>
　異於聖人也<lb/>
　又曰盡巳之性如在父子則親在君臣則義在兄弟<lb/>
　則愛之類已無一之不盡盡人之性如黎民於變時<lb/>
　雍盡物之性如鳥獸魚鼈咸若如此則可以贊天地之<lb/>
　化育皆是實事非私心之倣像也<lb/>
　又曰人在天地中間雖止是一理然天人所爲各自<lb/>
　有分人所能爲者天有所不能爲如天能生物而耕<lb/>
<pb n="KR3a0058_WYG_012-7b"/>
　種必用人水能潤物而灌溉必用人火能熯物而薪<lb/>
　爨必用人財成輔相必用人爲非贊助而何<lb/>
　呂大臨曰堯命羲和欽若昊天若民之析因夷隩鳥<lb/>
　獸之孳尾希革毛毨氄毛無不與知則所贊可知贊<lb/>
　者行其所無事順以飬之而已天地之化猶有所不<lb/>
　及必人贊之而後備則天地非人不立故人與天地<lb/>
　竝立而爲三<lb/>
　　臣按贊化育參天地乃至誠之極功而其本則盡<lb/>
<pb n="KR3a0058_WYG_012-8a"/>
　　巳之性而已此聖人所以可學而至也其次致曲<lb/>
　　即學之事臣謂曲猶曲禮之曲葢聖人生知安行<lb/>
　　不待致曲自能盡性自大賢以下則必於纎微委<lb/>
　　曲而用其功即前章博學審問慎思明辨篤行之<lb/>
　　意顔子之四勿曾子之三省皆致曲之事<lb/>
誠者物之終始不誠無物是故君子誠之爲貴<lb/>
　朱熹曰誠之爲言實而已矣然此篇之中有以理之<lb/>
　實而言者如曰誠之不可揜之類是也有以心之實<lb/>
<pb n="KR3a0058_WYG_012-8b"/>
　而言者如曰反諸身不誠之類是也讀者各隨文意<lb/>
　所指而尋之則其義各得矣所謂誠者物之終始不<lb/>
　誠無物者以理言之則天地之理至實而無一息之<lb/>
　妄故自古至今無一物之不實而一物之中自始至<lb/>
　終皆實理之所爲也以心言之則聖人之心亦至實<lb/>
　而無一息之妄故從生至死無一事之不實而一事<lb/>
　之中自始至終皆實心之所爲也此所謂誠者物之<lb/>
　終始者然也苟未至於聖人而其本心之實猶未免<lb/>
<pb n="KR3a0058_WYG_012-9a"/>
　於間斷則其實有是心之初以至未有間斷之前所<lb/>
　爲無不實者及其間斷之後以至于未相接續之前<lb/>
　凢所云爲皆無實之可言雖有其事亦不異于無有<lb/>
　矣如曰三月不違則三月之間所爲皆實而三月之<lb/>
　後未免於無實葢不違之終始即事之終始也日月<lb/>
　至焉則至此之時所爲皆實而去此之後未免于無<lb/>
　實葢至焉之終始即其物之終始也是則所謂不誠<lb/>
　無物者然也以是言之則在天者本無不實之理故<lb/>
<pb n="KR3a0058_WYG_012-9b"/>
　兄物之生於理者必有是理方有是物未有無其理<lb/>
　而徒有不實之物者也在人者或有不實之心故凢<lb/>
　物之出于心者必有是心之實乃有是物之實未有<lb/>
　無其心之實而能有其物之實者也程子所謂徹頭<lb/>
　徹尾者葢如此也<lb/>
　　臣按此章之義上下皆所當知自人君言之必有<lb/>
　　修德之實心然後有修德之實事有愛民之實心<lb/>
　　然後有愛民之實事未有無是心之實而能有其<lb/>
<pb n="KR3a0058_WYG_012-10a"/>
　　事之實者也以是推之餘莫不然是故君子實之<lb/>
　　爲貴<lb/>
天下之逹道五所以行之者三曰君臣也父子也夫婦<lb/>
也昆弟也朋友之交也五者天下之逹道也知仁勇三<lb/>
者天下之逹德也所以行之者一也<lb/>
　　臣按君臣父子以至朋友之交此五者天下共由<lb/>
　　之路故曰逹道知仁勇三者人所同得也故曰逹<lb/>
　　德道雖人之所共由然非知足以及之則君之當<lb/>
<pb n="KR3a0058_WYG_012-10b"/>
　　仁臣之當敬子之當孝父之當慈未必不昧其所<lb/>
　　以然知雖及之而仁不能守仁雖能守而勇不能<lb/>
　　斷則於當行之理或奪於私欲或蔽於利害以至<lb/>
　　蔑天常而敗人紀者多矣故曰所以行之者一三<lb/>
　　德雖人所同得然或勉强焉或矯飾焉則知出于<lb/>
　　數術仁流於姑息勇過於彊暴而德非其德矣故<lb/>
　　行之必本于誠一者誠也三者皆真實而無妄是<lb/>
　　之謂誠德至於誠則以之爲君必盡君道以之爲<lb/>
<pb n="KR3a0058_WYG_012-11a"/>
　　臣必盡臣道處夫婦昆弟朋友之間無不盡其道<lb/>
　　者漢髙帝溺嬖寵而兆人彘之禍以私欲蔽其知<lb/>
　　也晉武帝違親命而虧介弟之恩以䜛賊害其仁<lb/>
　　也唐太宗於廢承乾立子治之際幾不能决以愛<lb/>
　　牽其勇也然則人君之於三德其可使有一之闕<lb/>
　　哉其可有一之不出於誠哉<hi>以上皆言誠</hi>
子曰好學近乎知力行近乎仁知耻近乎勇知斯三者<lb/>
則知所以脩身知所以脩身則知所以治人知所以治<lb/>
<pb n="KR3a0058_WYG_012-11b"/>
人則知所以治天下國家矣<lb/>
　　臣按前章既言三逹德此又教人以入德之路也<lb/>
　　夫智必上智仁必至仁勇必大勇然後爲至然豈<lb/>
　　易遽及哉茍能好學不倦則亦近乎智矣力行不<lb/>
　　已則亦近乎仁矣以不若人爲耻則亦近乎勇矣<lb/>
　　葢好學所以明理也力行所以進道也知耻所以<lb/>
　　立志也能於是三者用其功則所謂三逹德者庻<lb/>
　　乎可漸致矣知斯三者則修身治人之道不外乎<lb/>
<pb n="KR3a0058_WYG_012-12a"/>
　　此自家而國自國而天下特推之而已爾<hi>此章言智仁勇</hi>
孟子見梁惠王王曰叟不逺千里而來亦將有以利吾<lb/>
國乎孟子對曰王何必曰利亦有仁義而已矣<lb/>
　　臣按孟子七篇以仁義爲首此造端託始之深意<lb/>
　　也程頥有曰孔子言仁未嘗兼義獨於易曰立人<lb/>
　　之道曰仁與義而孟子言仁必以義配可謂有功<lb/>
　　于聖門矣梁惠王一章臣已著之義利篇故不悉<lb/>
　　錄<lb/>
<pb n="KR3a0058_WYG_012-12b"/>
孟子曰仁人之安宅也義人之正路也曠安宅而弗居<lb/>
舎正路而不由哀哉<lb/>
　　臣按仁者心之德心存於仁則安反是則危義者<lb/>
　　心之制身由於義則正反是則邪二者皆吾所自<lb/>
　　有而甘心於自棄焉是虚至安之宅而託曠蕩之<lb/>
　　野背至正之路而趨荆棘之塗此聖賢之所深哀<lb/>
　　也<lb/>
孟子曰人之所以異于禽獸者㡬希庻民去之君子存<lb/>
<pb n="KR3a0058_WYG_012-13a"/>
之舜明於庶物察於人倫由仁義行非行仁義也<lb/>
　　臣按人之與物相去亦逺矣而孟子以爲㡬希者<lb/>
　　葢人物均有一心然人能存而物不能存所不同<lb/>
　　者惟此而已人類之中有凡民者亦有是心而不<lb/>
　　能存是即禽獸也惟君子能存之所以異於物耳<lb/>
　　若大舜之聖則明乎物之所以爲物察乎人之所<lb/>
　　以爲人不待於存而自存葢存之者猶待於用力<lb/>
　　舜則身即理理即身渾然無間而不待於用力所<lb/>
<pb n="KR3a0058_WYG_012-13b"/>
　　謂生知安行從容中道者是也由仁義行則身與<lb/>
　　理一行仁義則身與理二然未至於舜則所以行<lb/>
　　仁義者正所當勉也行而久久而熟熟而安則與<lb/>
　　由而行者亦豈異哉此湯武反之之事有志於學<lb/>
　　聖人者不可以不勉<lb/>
王子墊問曰士何事孟子曰尚志曰何謂尚志曰仁義<lb/>
而已矣殺一無罪非仁也非其有而取之非義也居惡<lb/>
在仁是也路惡在義是也居仁由義大人之事備矣<lb/>
<pb n="KR3a0058_WYG_012-14a"/>
　　臣按王子墊者必當時國君之子天子諸侯之子<lb/>
　　其未命者皆曰士觀其所問與孟子所告則其人<lb/>
　　必有志者也殺一無罪則非仁非其有取之則非<lb/>
　　義方是時天下之戰國七争地以戰殺人盈野爭<lb/>
　　城以戰殺人盈城其戮及無罪者衆矣此不仁之<lb/>
　　甚也侵人土疆奪人寳貨非其有而取之者衆矣<lb/>
　　此不義之甚也然當時之君習於爲此未必知其<lb/>
　　爲不仁不義也故孟子斥而言之使以不仁爲戒<lb/>
<pb n="KR3a0058_WYG_012-14b"/>
　　而所居常在乎仁以不義爲戒而所由常在於義<lb/>
　　如此則大人之事備孟子此言所以救横流之禍<lb/>
　　全生民之命者其功豈少哉爲人君者當味斯言<lb/>
　　以自警也<lb/>
孟子曰人皆有所不忍逹之於其所忍仁也人皆有所<lb/>
不爲逹之於其所爲義也人能充無欲害人之心而仁<lb/>
不可勝用也人能充無穿窬之心而義不可勝用也<lb/>
人能充無受爾汝之實無所往而不爲義也<lb/>
<pb n="KR3a0058_WYG_012-15a"/>
　　臣按孟子此章教人以善推其所爲也夫有所不<lb/>
　　忍有所不爲者此心之正也能有是心而推之雖<lb/>
　　所忍者亦不忍即仁也雖所爲者亦不爲即義也<lb/>
　　如無欲害人此所謂不忍也私欲一動則不忍者<lb/>
　　有時而忍矣無欲穿窬此所謂不爲也私欲一動<lb/>
　　則不爲者有時而爲矣惟能即是心而充之害人<lb/>
　　之事固所不欲其未至于害人者亦皆不欲仁其<lb/>
　　可勝用乎穿窬之事固所不爲其未至於穿窬者<lb/>
<pb n="KR3a0058_WYG_012-15b"/>
　　亦皆不爲義其可勝用乎爾汝人所輕賤之稱知<lb/>
　　耻者之所不肯受此所謂羞惡之心也能自此充<lb/>
　　之則無所往而非義也大抵人之本心無不善者<lb/>
　　由其以利欲汨之而失其本心故侵尋蹉跌遂流<lb/>
　　於不善如百歩之走則知耻之而五十歩則不以<lb/>
　　爲耻曷若併五十歩而無之乎月攘一雞則知耻<lb/>
　　之歲攘其一則不以爲耻曷若併歲攘而不爲乎<lb/>
　　知此而後知孟子充之之説<hi>以上兼言仁義</hi>
<pb n="KR3a0058_WYG_012-16a"/>
孟子曰仁之實事親是也義之實從兄是也智之實知<lb/>
斯二者弗去是也禮之實節文斯二者是也樂之實樂<lb/>
斯二者樂則生矣生則惡可已也惡可已則不知足之<lb/>
蹈之手之舞之<lb/>
　　臣按此孟子指言仁義知禮樂之實使人知所以<lb/>
　　用力之地也仁義之道大矣而其切實處止在於<lb/>
　　事親從兄葢二者人之良知良能天性之真於焉<lb/>
　　發見欲爲仁義者惟致力乎此而已否則悠悠然<lb/>
<pb n="KR3a0058_WYG_012-16b"/>
　　汎汎然非可據之實地矣真知斯二者守之而不<lb/>
　　去則智之實節文斯二者適隆殺之宜則禮之實<lb/>
　　於斯二者行之而樂有從容安適之意無勉强矯<lb/>
　　拂之爲則樂之實葢天下之善未有出於事親從<lb/>
　　兄之外者茍至於樂則方寸之間油然自有生意<lb/>
　　敷暢條逹自不可已足之所蹈手之所舞亦將有<lb/>
　　不知其然而然者矣然非深玩而實體之其能識<lb/>
　　此味乎<hi>此章兼言仁義智禮樂</hi>
<pb n="KR3a0058_WYG_012-17a"/>
孟子曰夫仁天之尊爵也人之安宅也莫之禦而不仁<lb/>
<hi>禦止也</hi>是不智也<lb/>
　朱熹曰仁者天地生物之心得之最先而兼統四者<lb/>
　所謂元者善之長也故曰尊爵在人則爲本心全體<lb/>
　之德有天理自然之安無人欲䧟溺之危人當常在<lb/>
　其中而不可須臾離也故曰安宅<lb/>
　　臣按仁者我所自有茍欲爲之誰能止者乃甘心<lb/>
　　於不仁豈非不智乎故仁智二者常相須焉不仁<lb/>
<pb n="KR3a0058_WYG_012-17b"/>
　　斯不智矣不智斯不仁矣<lb/>
孟子曰君子之於物也愛之而弗仁於民也仁之而弗<lb/>
親親親而仁民仁民而愛物<hi>物謂禽獸草木愛物謂取之有時用之有節</hi>
　　臣按天下之理一而分則殊凡生於天壤之間者<lb/>
　　莫非天地之子而吾之同氣者也是之謂理一然<lb/>
　　親者吾之同體民者吾之同類而物則異類矣是<lb/>
　　之謂分殊以其理一故仁愛之施無不徧以其分<lb/>
　　殊故仁愛之施則有差若以親親之道施於民則<lb/>
<pb n="KR3a0058_WYG_012-18a"/>
　　親踈無以異矣是乃薄其親以仁民之道施于物<lb/>
　　則貴賤無以異矣是乃薄其民故于親則親之於<lb/>
　　民則仁之而於物則愛之合而言之則皆仁分而<lb/>
　　言之則有序此二帝三王之道所以異于楊墨也<lb/>
　　<hi>此章言仁之施</hi>
孟子曰仁則榮不仁則辱今惡辱而居不仁是猶惡濕<lb/>
而居下也<lb/>
　張栻曰仁者非有意於榮仁者固榮也在身則心和<lb/>
<pb n="KR3a0058_WYG_012-18b"/>
　而氣平德性尊而暴慢逺在家則父子親兄弟睦夫<lb/>
　婦義長幼序推之于國而國治施之于天下而天下<lb/>
　平無往而不榮也若夫不仁之人咈理而狥欲一身<lb/>
　且不自保况其他乎夫人之情孰不惟辱之惡而自<lb/>
　處於不仁則以私欲蔽之而昧夫榮辱之幾故也<lb/>
孟子曰三代之得天下也以仁其失天下也以不仁國<lb/>
之所以廢興存亡者亦然天子不仁不保四海諸侯不<lb/>
仁不保社稷卿大夫不仁不保宗廟士庶人不仁不保<lb/>
<pb n="KR3a0058_WYG_012-19a"/>
四體今惡死亡而樂不仁是猶惡醉而强酒<lb/>
　　臣按孟子此章明白峻厲自天子以至庶人皆當<lb/>
　　佩服以自警也然所謂不仁者非他縱人欲以滅<lb/>
　　天理而已人欲縱而天理滅其禍至於如此可不<lb/>
　　畏哉<lb/>
孟子曰詩云商之孫子其麗不億<hi>麗數也億十萬也</hi>上帝既命<lb/>
侯于周服<hi>言爲周之諸侯也</hi>侯服于周天命靡常殷士膚敏祼<lb/>
將于京<hi>膚美也敏速也裸將祭事也</hi>孔子曰仁不可爲衆也夫國君<lb/>
<pb n="KR3a0058_WYG_012-19b"/>
好仁天下無敵今也欲無敵于天下而不以仁是猶執<lb/>
熱而不以濯也詩云誰能執熱逝不以濯<lb/>
　　臣按此大雅文王之詩也以商之孫子而爲周之<lb/>
　　諸侯以殷之美士而奔走周廟之祭天命何常之<lb/>
　　有哉成湯惟其仁也故天命歸于商紂惟其不仁<lb/>
　　故天命轉而歸周商之孫子其數以十萬計可謂<lb/>
　　衆矣而不能存商者以周之仁雖衆無所用也孟<lb/>
　　子舉此以明國君好仁則天下無能敵者歎當時<lb/>
<pb n="KR3a0058_WYG_012-20a"/>
　　之不然也前後三章而三取喻曰惡濕而居下也<lb/>
　　惡醉而强酒也執熱而不以濯也其警世主也深<lb/>
　　矣<lb/>
孟子曰不仁者可與言哉安其危而利其菑樂其所以<lb/>
亡者不仁而可與言則何亡國敗家之有<lb/>
　　臣按自昔危亂之世未嘗無忠言祖伊嘗諫紂矣<lb/>
　　召穆公嘗諫厲王矣李斯嘗諫二世矣而三君不<lb/>
　　之聽者葢其心既不仁故顛倒迷繆以危爲安以<lb/>
<pb n="KR3a0058_WYG_012-20b"/>
　　菑為利以取亡之道為可樂也夫人君孰不欲安存<lb/>
　　而惡危亡而其反易至此者私欲蔽障而失其本<lb/>
　　心故爾武帝垂老而能聽田千秋故漢不至于亂<lb/>
　　德宗播遷而能聽陸贄故唐不至于亡信乎不仁<lb/>
　　而可與言猶可以存其國也雖然亦僅免于亡而<lb/>
　　已若仁人在上雖居治安之世而樂聞危亂之言<lb/>
　　是以長治久安而無後患吁此豈武帝德宗所及<lb/>
　　哉<lb/>
<pb n="KR3a0058_WYG_012-21a"/>
孟子曰桀紂之失天下也失其民也失其民者失其心<lb/>
也得天下有道得其民斯得天下矣得其民有道得其<lb/>
心斯得民矣得其心有道所欲與之聚之所惡勿施爾<lb/>
也民之歸仁也猶水之就下獸之走壙也<hi>壙曠野也</hi>故爲淵<lb/>
敺魚者獺也<hi>獺食魚之獸</hi>爲叢敺爵者鸇也<hi>鸇鷹類擊鳥雀</hi>爲湯武<lb/>
敺民者桀與紂也今天下之君有好仁者則諸侯皆爲之<lb/>
敺矣雖欲無王不可得已<lb/>
　　臣按此章之要在於所欲與聚所惡勿施之二言<lb/>
<pb n="KR3a0058_WYG_012-21b"/>
　　大學曰民之所好好之民之所惡惡之此之謂民<lb/>
　　之父母父母于子心誠求之所欲者無不與所惡<lb/>
　　者無不去君之于民何獨不然當戰國時禽獸其<lb/>
　　民往往施之以所惡故孟子激切而言之夫仁者<lb/>
　　豈有心於天下之歸已哉水就下獸走壙理之自<lb/>
　　然非有爲而爲之也故張栻有言循天理而無利<lb/>
　　天下之心而天下歸之者三王之所以王也假是<lb/>
　　道亦以得天下者漢唐是也故秦爲漢敺者也隋<lb/>
<pb n="KR3a0058_WYG_012-22a"/>
　　爲唐敺者也爲人上者其可不鍳于兹<lb/>
孟子曰不仁哉梁惠王也仁者以其所愛及其所不愛<lb/>
不仁者以其所不愛及其所愛公孫丑曰何謂也梁惠<lb/>
王以土地之故糜爛其民而戰之大敗將復之恐不能<lb/>
勝故驅其所愛子弟以殉之是之謂以其所不愛及其<lb/>
所愛也<hi>謂使太子申與齊戰爲齊所擄也</hi>
　　臣按人之情孰不愛其所親而梁惠王乃倒置若<lb/>
　　是者以貪得之心勝故天理熄滅人欲横流而至<lb/>
<pb n="KR3a0058_WYG_012-22b"/>
　　於斯極也朱熹謂仁人之恩自内及外不仁之禍<lb/>
　　自踈及親斯言盡之矣嗚呼梁惠王以土地之故<lb/>
　　驅子弟以殉之故孟子譏其不仁後世之君有以<lb/>
　　信䜛殺子如漢武帝唐明皇者其事雖異其心則<lb/>
　　同葢梁惠王貪得故驅之以戰而不䘏二君患失<lb/>
　　故因䜛殺之而不復辨皆由私欲之蔽而䘮其本<lb/>
　　心故也孟子之言仁於君道爲尤切故備著于篇<lb/>
　　云<hi>以上専言仁</hi>
<pb n="KR3a0058_WYG_012-23a"/>
　　　　以上論吾道源流之正二<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0058_WYG_012-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大學衍義卷十二<lb/>
</p>
<p>
</p>
  </div>
</body>
</text>
</TEI>
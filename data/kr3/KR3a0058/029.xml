<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷二十九</head> <lb/>
    <p>
<pb n="KR3a0058_WYG_029-1a"/>
欽定四庫全書<lb/>
　大學衍義卷二十九<lb/>
　　　　　　　　　　　　宋　真徳秀　撰<lb/>
　誠意正心之要一<lb/>
　　崇敬畏<lb/>
　　　遇災之敬<lb/>
帝曰來禹降水儆予<hi>降亦作洚洪水也</hi>
　　臣按孟子曰水逆行謂之洚水其災雖起堯時至<lb/>
<pb n="KR3a0058_WYG_029-1b"/>
　　舜攝位害猶未息故舜自謂此天之所以儆我也<lb/>
　　聖帝明王之畏天省已類如此其後成湯憂旱亦<lb/>
　　以六事自責曰政不節與使人疾與何以不雨至<lb/>
　　此極也宫室崇與女謁盛與何以不雨至此極也<lb/>
　　苞苴行與讒夫昌與何以不雨至此極也夫以成<lb/>
　　湯之聖安得有此而反躬自責若是其至湯之心<lb/>
　　即舜之心也至漢武帝時公孫𢎞對策乃曰堯遭<lb/>
　　洪水使禹治之未聞禹之有水也若湯之旱則桀<lb/>
<pb n="KR3a0058_WYG_029-2a"/>
　　之餘烈也夫舜以水自儆而𢎞歸之於堯湯以旱<lb/>
　　自責而𢎞歸之於桀姦䛕之情所以惑誤其君使<lb/>
　　傲忽天戒者凡皆若此不可以不察<lb/>
伊陟相太戊<hi>太戊商中宗也伊陟尹之子</hi>亳有祥<hi>亳國都也祥異也</hi>桑榖共<lb/>
生于朝伊陟贊于巫咸作咸乂四篇<lb/>
　　臣按咸乂四篇今亡而史記叙之曰帝太戊立伊<lb/>
　　陟為相桑穀生于朝一暮大拱太戊懼問伊陟伊<lb/>
　　陟曰臣聞妖不勝徳帝之政其有闕與帝其修徳<lb/>
<pb n="KR3a0058_WYG_029-2b"/>
　　太戊從之而祥桑枮死夫太戊遇災而聽忠言修<lb/>
　　闕政亟以銷復故周公稱之曰昔在殷王中宗嚴<lb/>
　　恭寅畏天命自度謂其能盡敬畏之誠而以天命<lb/>
　　律己也可謂知中宗之心矣<lb/>
高宗祭成湯有飛雉升鼎耳而雊<hi>雊鳴也</hi>祖巳<hi>賢臣</hi>曰惟先<lb/>
格王正厥事乃訓于王曰惟天降下民典厥義<hi>典常也義理也</hi>
降年有永有不永<hi>永長也</hi>非天夭民民中絶命民有不若<lb/>
徳不聽罪天既孚命正厥徳<hi>孚信也</hi>乃曰其如台<hi>台我也</hi>嗚<lb/>
<pb n="KR3a0058_WYG_029-3a"/>
呼王司敬民<hi>司主也</hi>罔非天𦙍<hi>罔無也/𦙍嗣也</hi>典祀無豐于昵<hi>豐厚</hi>
<hi>也昵親也</hi>
　先儒蘇軾曰高宗肜祭之日野雉鳴于鼎耳此為神<lb/>
　告以宗廟祭祀之失審矣故祖巳謂當先格王心之<lb/>
　非蓋武丁不專修人事數祭以媚神而祭又豐於親<lb/>
　廟敬父薄祖此失之大者故祖巳先格而正之夫天<lb/>
　之監人有常理而降年有永有不永者非天夭人人<lb/>
　或中道自絶於天也人有不順徳不服罪者天未即<lb/>
<pb n="KR3a0058_WYG_029-3b"/>
　誅絶而以孽祥為符信以正其徳人乃曰是孽祥其<lb/>
　如我何則天必誅絶之矣今王專主於敬民而已數<lb/>
　祭無益夫先王莫非天嗣者常祀而豐于昵其可乎<lb/>
　或者謂天災不可以象類求夫書曰越有鳴雉足矣<lb/>
　而又記其鳴於耳非以耳為祥乎人君於天下無所<lb/>
　畏惟天可以儆之今曰天災不可以象類求我自視<lb/>
　無過則已矣為國之害莫大於此<lb/>
　　臣按軾所謂以象類求者謂洪範五行之説也鳴<lb/>
<pb n="KR3a0058_WYG_029-4a"/>
　　不於它而於鼎耳蓋鼎者祭祀之器耳主聽聽不<lb/>
　　聰則災孽生焉漢儒之論災異大抵若此成帝時<lb/>
　　博士行大射禮有飛雉集于庭登堂而雊又集太<lb/>
　　常宗正丞相御史車騎府又集未央宫承明殿御<lb/>
　　史大夫王音進言天地之氣以類相應譴告人主<lb/>
　　甚微而著雉者聽察先聞雷聲故經載高宗雊雉<lb/>
　　之異以明轉禍為福之驗今以博士行禮之日大<lb/>
　　衆聚㑹飛集于庭歴階登堂歴三公之府典宗廟骨<lb/>
<pb n="KR3a0058_WYG_029-4b"/>
　　肉之官然後入宫其宿留告曉人具備雖人道相<lb/>
　　戒何以過是後帝使詔音曰聞捕得雉毛羽頗摧<lb/>
　　折類拘執者得無人為之音復對曰陛下安得此<lb/>
　　亡國之語不知誰主為佞諂之計誣亂聖聽如此<lb/>
　　陛下即位十五年繼嗣不立日日駕車而出失行流<lb/>
　　聞海内傳之甚於京師皇天數見災異欲人變更<lb/>
　　尚不能感動陛下臣子何望宜謀于賢哲克己復<lb/>
　　禮以求天意則繼嗣尚可立災異尚可銷也漢去<lb/>
<pb n="KR3a0058_WYG_029-5a"/>
　　三代未逺一雉之異而君臣相儆如此故附著焉<lb/>
雲漢仍叔美宣王也<hi>仍叔周大夫</hi>遇災而懼側身修行欲銷<lb/>
去之百姓見憂故作是詩也其一章曰倬彼雲漢昭回<lb/>
于天<hi>倬明大也雲漢天河昭光也回轉也</hi>王曰於乎何辜今之人天降喪<lb/>
亂饑饉薦臻<hi>薦重也臻至也</hi>靡神不舉靡愛斯牲圭璧既卒<hi>卒盡</hi>
<hi>也</hi>寜莫我聽其二章曰旱既太甚藴隆蟲蟲<hi>藴積也隆盛也蟲蟲</hi>
<hi>旱氣也</hi>不殄禋祀<hi>殄絶/也</hi>自郊徂宫<hi>郊祀天也徂往也宫廟也</hi>上下奠瘞<lb/>
<hi>上祭天下祭地奠其禮瘞其物</hi>靡神不宗<hi>宗謂尊/事之</hi>后稷不克<hi>克能也</hi>上帝<lb/>
<pb n="KR3a0058_WYG_029-5b"/>
不臨<hi>鑒臨也</hi>耗斁下土<hi>斁敗也</hi>寜丁我躬三章曰旱既太甚<lb/>
則不可推<hi>不可推知</hi>兢兢業業<hi>兢兢恐也業業危也</hi>如霆如雷周餘黎<lb/>
民靡有孑遺<hi>孑獨立貎</hi>四章曰旱既太甚則不可沮赫赫炎<lb/>
炎云我無所大命近止<hi>大命民死生之命</hi>靡瞻靡顧<hi>言無顧視之者</hi>羣<lb/>
公先正則不我助<hi>謂百辟卿士之從雩祀者</hi>父母先祖胡寜忍予五<lb/>
章曰旱既太甚滌滌山川<hi>山枯川竭如洗滌也</hi>旱魃為虐<hi>魃旱神</hi>如<lb/>
惔如焚<hi>惔燎之也</hi>我心憚暑<hi>憚畏也</hi>憂心如熏羣公先正則不<lb/>
我聞昊天上帝寜俾我遯<lb/>
<pb n="KR3a0058_WYG_029-6a"/>
　　臣按此詩蓋宣王憂旱責躬之詞其首曰雲漢爛<lb/>
　　然雨未有兆今之民何罪而數罹饑饉之厄乎神<lb/>
　　之能為雨者無不禱矣牲牷不敢愛圭璧不敢惜<lb/>
　　而神不我聽何也二章則言旱已太甚暑威爞然<lb/>
　　自郊至廟所以祭享者無不至矣莫親於后稷而<lb/>
　　不能梂莫尊於上帝而不見臨與其耗敗下土民<lb/>
　　受其害寜使我躬當之三章又言致旱之由不可<lb/>
　　推知兢畏危懼殆如雷霆之在上周自厲王板蕩<lb/>
<pb n="KR3a0058_WYG_029-6b"/>
　　之餘民之僅存者無㡬今又重之以旱將無復有<lb/>
　　孑遺者矣四章則言旱甚而不可止我將無所自<lb/>
　　容民之大命死亡無日莫有顧視之者羣公先正<lb/>
　　之與祀者曾不我助而父母以及先祖亦何忍使<lb/>
　　予至此乎五章言旱之已甚雖山川亦為槁竭使<lb/>
　　我心如焚灼羣公先正不我聽聞天既見譴寜使<lb/>
　　我遯而去位以謝罪於天不可使民被其毒五章<lb/>
　　而下大略申復前意詳味其辭敬天憂民之心側<lb/>
<pb n="KR3a0058_WYG_029-7a"/>
　　身修行之實至今猶可想見此其所以為中興之<lb/>
　　治與<lb/>
正月<hi>正音政</hi>大夫刺幽王也其首章曰正月繁霜<hi>正月夏之四月</hi>
<hi>繁多也</hi>我心憂傷民之訛言<hi>訛偽/也</hi>亦孔之將<hi>將大也</hi>念我獨<lb/>
兮憂心京京<hi>京京大也</hi>哀我小心癙憂以痒<hi>癙憂幽憂也痒痛也</hi>
　　臣按正月純陽用事為正陽之月天地長養之時<lb/>
　　而多霜焉其異大矣而民言爭為訛偽其異又大<lb/>
　　於繁霜也曰訛言者何以是為非以非為是以忠<lb/>
<pb n="KR3a0058_WYG_029-7b"/>
　　為佞以佞為忠此所謂訛言也訛言興則君子小<lb/>
　　人易位而邪正混淆所以致繁霜之災也在位之<lb/>
　　君子為之憂為之病而王莫知焉其致禍敗也宜<lb/>
　　哉<lb/>
十月之交大夫刺幽王也其一章曰十月之交<hi>十月夏正建亥</hi>
<hi>之月</hi>朔日辛夘日有食之亦孔之醜<hi>醜惡也</hi>彼月而微此日<lb/>
而微今此下民亦孔之哀二章曰日月告凶不用其行<lb/>
四國無政不用其良彼月而食則維其常此日而食于<lb/>
<pb n="KR3a0058_WYG_029-8a"/>
何不臧<hi>臧善也</hi>三章曰<graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>
                    <graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>震電<hi>
                        <graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>
                        <graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>電光/貌震雷也</hi>不寜不令<hi>寜安</hi>
<hi>也令善也</hi>百川沸騰山冢崒崩<hi>冢頂也崒崔嵬之狀</hi>高岸為谷深谷為<lb/>
陵哀今之人胡憯莫懲<hi>憯慘也</hi>皇父卿士<hi>皇父字也</hi>畨為司徒<lb/>
<hi>畨氏也</hi>家伯為宰<hi>伯字/也</hi>仲允膳夫<hi>仲字/也</hi>棸子内史<hi>棸氏也</hi>蹶<lb/>
維趣馬<hi>蹶氏也</hi>楀維師氏<hi>楀氏也卿士/以下皆官名</hi>豔妻煽方處<hi>豔妻謂褒</hi>
<hi>姒也煽熾也處居也</hi>六章曰黽勉從事不敢告勞無罪無辜讒口<lb/>
囂囂下民之孽匪降自天噂沓背憎職競由人<lb/>
　　臣按四月繁霜幽王不知戒也於是十月之朔日<lb/>
<pb n="KR3a0058_WYG_029-8b"/>
　　有食之考諸先儒之論以為日月之食雖有常度<lb/>
　　然王者修徳行政用賢去姦能使陽盛足以勝隂<lb/>
　　隂衰不能侵陽則日月之行雖或當食而不食焉<lb/>
　　若國無政不用善臣子背君父妾婦乗其夫小人<lb/>
　　陵君子夷狄侵中國則隂盛陽微當食必食雖曰<lb/>
　　行有常度而實為非常之變矣正陽之月日有食<lb/>
　　之古之深忌也十月純隂而食詩人亦刺之者蓋<lb/>
　　純陽而食陽弱之甚純隂而食隂壯之甚故均於<lb/>
<pb n="KR3a0058_WYG_029-9a"/>
　　為異焉亦孔之醜言其甚可醜也月有虧微理之<lb/>
　　正也日亦虧微豈不甚可哀乎原日月之告凶不<lb/>
　　用其行者以四國無政不用其良故也月食陽勝<lb/>
　　隂也日食隂勝陽也陽尊隂卑隂亢陽而不勝乃<lb/>
　　其常也隂勝陽而揜之可以為常乎曰于何不臧<lb/>
　　言何由而有此不善之證也雷發聲于春收聲于<lb/>
　　秋今既十月矣而雷電交作山傾川涌陵谷改易<lb/>
　　高深易位此為何景而幽王曾莫之懲刺王而曰<lb/>
<pb n="KR3a0058_WYG_029-9b"/>
　　今之人者不欲斥言也前云不用其良謂善人失<lb/>
　　職也善人失職由小人之用事也小人用事于外<lb/>
　　者由婦人主之于中也故至此歴叙其人焉卿士<lb/>
　　司徒而下皆王朝貴近之官而皇父之屬分據其<lb/>
　　位所以然者有褒姒為之地也女子小人内外交<lb/>
　　締此災異所以併至也善人君子遭值此時黽勉<lb/>
　　從事未嘗敢以勞苦自言而無罪無辜横罹讒毁<lb/>
　　以此知山摧川沸之變非天為之實噂沓背憎之<lb/>
<pb n="KR3a0058_WYG_029-10a"/>
　　人為之也蓋上天仁愛非有意於降災乃人自取<lb/>
　　之耳可不戒哉<lb/>
齊有彗星<hi>彗星除舊布新之象</hi>齊侯使禳之<hi>景公/也</hi>晏子<hi>晏嬰也</hi>曰無<lb/>
益也祗取誣焉天道不諂不貳其命若之何禳之且天<lb/>
之有彗也以除穢也<hi>彗之狀如帚故曰除穢</hi>君無穢徳又何禳焉<lb/>
若徳之穢禳之何損公說乃止<lb/>
　　臣按晏子於是知天道矣古之應天者惟有敬徳<lb/>
　　而已禱禳非所恃也後世神怪之説興以為災異<lb/>
<pb n="KR3a0058_WYG_029-10b"/>
　　可以禳而去於是人主不復有畏天之心此為害<lb/>
　　之大者也<lb/>
宋景公時熒惑守心<hi>熒惑火星也心東方宿也</hi>心宋之分野也憂之<lb/>
司星子韋曰可移於相公曰相吾之股肱曰可移於民<lb/>
公曰君者待民曰可移於嵗公曰嵗飢民困吾誰為君<lb/>
子韋曰天高聽卑君有君人之言三熒惑宜有動於是<lb/>
候之果徙三度<lb/>
　　臣按易曰言行君子所以動天地也景公三言之<lb/>
<pb n="KR3a0058_WYG_029-11a"/>
　　善而法星為徙三度天人相應其捷如此可不畏哉<lb/>
漢董仲舒告武帝曰天人相與之際甚可畏也國家將<lb/>
有失道之敗天迺先出災害以譴告之不知自省又出<lb/>
怪異以警懼之尚不知變而傷敗迺至以此見天心之<lb/>
仁愛人君而欲止其亂也自非大無道之世天盡欲扶<lb/>
持而全安之事在彊勉而已<lb/>
仲舒又言人之所為其美惡之極乃與天地流通而往<lb/>
來相應<lb/>
<pb n="KR3a0058_WYG_029-11b"/>
元帝時日食地震匡衡上疏曰天人之際精祲有以相<lb/>
盪善惡有以相推事作於下者象動於上隂陽之理各<lb/>
應其感隂變則靜者動<hi>謂地震也</hi>陽蔽則明者晻<hi>謂日食也</hi>水旱<lb/>
之災隨類而至<lb/>
哀帝元夀元年日有蝕之孔光對曰臣聞師曰天右與<lb/>
王者故災異數見以譴告之欲其改更若不畏懼有以<lb/>
塞除而輕忽簡誣則凶罰加焉其至可必詩曰敬之敬<lb/>
之天維顯思命不易哉又曰畏天之威于時保之皆謂<lb/>
<pb n="KR3a0058_WYG_029-12a"/>
不懼者凶懼之則吉也書曰天棐諶辭言有誠道天輔<lb/>
之也明承順天道在於崇徳博施加精致誠孳孳而已<lb/>
俗之祈禳小數終無益於應天較然甚明無可疑惑<lb/>
是年息夫躬建言災異數見恐必有非常之變可遣大<lb/>
將軍行邊兵敕武備斬一郡守以立威應變上然之以<lb/>
問丞相王嘉嘉對曰動民以行不以言應天以實不以<lb/>
文下民細微猶不可詐況於上天神明而可欺哉天之<lb/>
見異所以敕戒人君欲令覺悟反正推誠行善民心説<lb/>
<pb n="KR3a0058_WYG_029-12b"/>
而天意解矣謀動干戈設為權變非應天之道也<lb/>
　　臣按漢儒之言天者衆矣惟仲舒最為精粹其曰<lb/>
　　人之所為美惡之極與天地流通往來相應者尤<lb/>
　　古今之格言也匡衡以下其言亦足以警世主故<lb/>
　　剟其略著于篇云<lb/>
　　　　以上論遇災之敬<lb/>
　　崇敬畏<lb/>
　　　臨民之敬<lb/>
<pb n="KR3a0058_WYG_029-13a"/>
五子之歌<hi>夏書篇名詳見後</hi>其一曰皇祖有訓<hi>皇祖大禹也</hi>民可近<lb/>
不可下民惟邦本本固邦寜予視天下愚夫愚婦一能<lb/>
勝予一人三失怨豈在明不見是圖予臨兆民懔乎若<lb/>
朽索之馭六馬為人上者柰何不敬<lb/>
　　臣按君之與民以分言之則若霄壤之不侔以情<lb/>
　　言之則若心體之相資故可親而近之不可卑而<lb/>
　　逺之也國之有民猶木之有根根搖則木拔民離<lb/>
　　則國危匹夫匹婦若無所知然離而聽之則愚合<lb/>
<pb n="KR3a0058_WYG_029-13b"/>
　　而聽之則聖故大禹自謂天下之愚夫愚婦有能<lb/>
　　勝我者蓋衆多之智慮雖聖人有不能加焉敢以<lb/>
　　已之聖為可恃而民之愚為可忽乎三失謂失之<lb/>
　　衆也一失猶不可況至於三凡民情之怨忿其端<lb/>
　　甚微其極至於不可禦圖於未形則易捄於已著<lb/>
　　則難六馬者駕車之馬而六轡所以馭之車頼馬<lb/>
　　馬頼轡猶君之頼民也朽索馭馬必危非道臨民<lb/>
　　必離故大禹之心常懔乎其不自保也然則為人<lb/>
<pb n="KR3a0058_WYG_029-14a"/>
　　上者柰何不敬後世之君以一人而肆於民上者<lb/>
　　視大禹之訓宜知戒矣<lb/>
召誥<hi>召公作以告成王</hi>嗚呼有王雖小元子哉其丕能諴于小<lb/>
民今休<hi>丕大也諴和也休美也</hi>王不敢後用顧畏于民嵒<hi>嵒險也</hi>
　　臣按成王幼冲在位召公元老恐其未知民之可<lb/>
　　畏也則歎息而言王之年雖小而任則重若能大<lb/>
　　和于小民則善矣蓋小民雖甚微而至為可畏王<lb/>
　　其毋或敢後用顧畏于民之嵒險可也夫民若何<lb/>
<pb n="KR3a0058_WYG_029-14b"/>
　　其險邪曰朽索馭馬前聖言之水能覆舟後賢喻<lb/>
　　之天下之險孰逾乎此召公此篇言畏天必及民<lb/>
　　是畏民當如畏天也周公作康誥亦曰迪畏天顯<lb/>
　　小民多士曰罔顧于天顯民祗周召之啟告其君<lb/>
　　者如出一口人主其可不深念哉<lb/>
孟子曰民為貴社稷次之君為輕<lb/>
　　臣按君者神人之主君為貴社稷次之而民又次<lb/>
　　之乃其常也而孟子顧反言之何哉戰國之時視<lb/>
<pb n="KR3a0058_WYG_029-15a"/>
　　民如草芥不知廢興存亡皆此焉出故其言若此<lb/>
　　使知民之貴甚於社稷其敢以君之貴而嫚其民<lb/>
　　乎<lb/>
　　　　以上論臨民之敬<lb/>
　　崇敬畏<lb/>
　　　治事之敬<lb/>
堯典乃命羲和<hi>羲氏和氏掌天地四時之官</hi>欽若昊天<hi>欽敬也若順也元氣廣大</hi>
<hi>謂之昊天</hi>厯象日月星辰敬授人時<hi>人時謂四時農功之時</hi>
<pb n="KR3a0058_WYG_029-15b"/>
　　臣按奉天時以與農功事之至重故命羲和敬以<lb/>
　　授民敬之見於經者始此其分命曰寅賓出日曰<lb/>
　　寅餞納日葢於日之出入必敬候之也至於咨鯀<lb/>
　　以治水曰往欽哉釐降二女亦曰欽哉此堯之敬<lb/>
　　見於事者也其於䘏刑於敷教於典禮於咨牧不<lb/>
　　曰欽則曰寅不曰寅則曰敬此舜之敬見於事者<lb/>
　　也天下萬事莫不本之一心敬則立嫚則隳雖至<lb/>
　　細微亦不可忽故堯舜之敬不獨修身為然至於<lb/>
<pb n="KR3a0058_WYG_029-16a"/>
　　應事亦莫不然後世人主既鮮知以敬治身而臨<lb/>
　　事尤多輕忽此禍敗所由基也臣故摭二典所記<lb/>
　　以為後王之法云<lb/>
　　　　以上論治事之敬<lb/>
　　崇敬畏<lb/>
　　　操存省察之功<lb/>
詩思齊之三章<hi>文王詩</hi>雝雝在宫<hi>雝與雍/同和也</hi>肅肅在廟<hi>肅敬也</hi>
不顯亦臨無射亦保<hi>射厭也保守也</hi>
<pb n="KR3a0058_WYG_029-16b"/>
　　臣按此詩言文王之在宫中則雝雝然而和在宗<lb/>
　　廟則肅肅然而敬從容中道如此然持守之功未<lb/>
　　嘗斯須廢也故其所處雖非顯明之地常若天地<lb/>
　　神明之在其上也父母師保之在其前也雖未嘗<lb/>
　　有厭倦之心而嚴於自保常恐燕安怠惰之私萌<lb/>
　　於中邪僻嫚易之氣設於體也斯其所以為純亦<lb/>
　　不已與<lb/>
抑之五章曰視爾友君子輯柔爾顔<hi>輯和也</hi>不遐有愆<hi>遐逺</hi>
<pb n="KR3a0058_WYG_029-17a"/>
<hi>也</hi>相在爾室<hi>相視/也</hi>尚不愧于屋漏<hi>屋漏者室之西北隅也</hi>無曰不<lb/>
顯莫予云覯<hi>覯見也云語辭</hi>神之格思<hi>格至也/思語辭</hi>不可度思<hi>度測也</hi>
矧可射思<hi>射音亦厭也</hi>
　　臣按此衛武公自警之詩也人之常情祗敬於羣<lb/>
　　居者易兢畏於獨處者難況人君之尊臨朝廷之<lb/>
　　上接對士大夫儼如朋友則和柔顔色防逺過失<lb/>
　　雖庸君猶或知勉至於宫庭屋漏之中蜵蜎蠖濩<lb/>
　　之地無法家拂士之在側有近習䙝御之旁環而<lb/>
<pb n="KR3a0058_WYG_029-17b"/>
　　能凛然自持不媿屋漏者雖明主猶或難之故武<lb/>
　　公自謂毋曰此非顯明之地而莫予見也當知鬼<lb/>
　　神之妙無物不體其至於是有不可得而度者況<lb/>
　　可有厭斁之意乎子思作中庸推明其説曰微之<lb/>
　　顯誠之不可揜也嗚呼武公其聖賢之徒與<lb/>
中庸道也者不可須㬰離也可離非道也是故君子戒<lb/>
慎乎其所不睹恐懼乎其所不聞莫見乎隠莫顯乎微<lb/>
故君子慎其獨也<lb/>
<pb n="KR3a0058_WYG_029-18a"/>
　　臣按朱熹之説道者日用事物當然之理皆性之<lb/>
　　徳而具於心無物不有無時不然是以不可須㬰<lb/>
　　離也若其可離則為外物而非道矣是以君子之<lb/>
　　心常存敬畏雖不見聞亦不敢忽所以存天理之<lb/>
　　本然而不使離於須㬰之頃也隠暗處也微細事<lb/>
　　也獨者人所不知而已所獨知之地也幽暗之中<lb/>
　　細微之事跡雖未形而㡬則已動人雖不知而已<lb/>
　　獨知之則是天下之事無有著見明顯而過於此<lb/>
<pb n="KR3a0058_WYG_029-18b"/>
　　者是以君子既常戒懼而於此尤不敢忽焉所以<lb/>
　　遏人欲於將萌而不使滋長於隠微之中以至離<lb/>
　　道之逺也臣觀自昔諸儒之釋此章者皆以戒謹<lb/>
　　恐懼與慎獨云者通為一事至熹乃析而二之蓋<lb/>
　　以為不睹不聞者我之所不睹不聞也獨者人之<lb/>
　　所不睹不聞也其義不容不二又以見平常之時<lb/>
　　要切之處無所不用其謹則天理存而人欲泯<lb/>
　　是乃所謂致中和之功也聖明之主熟玩而深<lb/>
<pb n="KR3a0058_WYG_029-19a"/>
　　體之則天地位萬物育其源實自此出可不勉<lb/>
　　哉<lb/>
詩曰<hi>小雅正月之篇</hi>潛雖伏矣亦孔之昭<hi>孔甚也昭明也</hi>故君子内省<lb/>
不疚<hi>疚病也</hi>無惡於志<hi>猶言無愧於心</hi>君子之所不可及者其惟人<lb/>
之所不見乎詩曰<hi>抑篇</hi>相在爾室尚不愧于屋漏故君子<lb/>
不動而敬不言而信<lb/>
　　臣按此亦前章慎獨之意故引詩以明雖潛深隠<lb/>
　　伏之地而其昭著章灼有不可揜者故君子内省<lb/>
<pb n="KR3a0058_WYG_029-19b"/>
　　不疚而無愧於心蓋人心至靈毫髪之微少有自<lb/>
　　欺必有不能慊<hi>音愜</hi>於中者此所謂疚也此所謂惡<lb/>
　　也惟夫處幽如顯視獨如衆反之於已無所疚惡<lb/>
　　焉此君子之所以大過人而人之所不能及也又<lb/>
　　引詩謂處室之時當無媿於屋漏故君子靜而常<lb/>
　　敬嘿而常信不待動作語言而後見也存養之功<lb/>
　　至此非盛徳其孰能之乎<lb/>
樂記君子曰禮樂不可斯須去身致樂以治心則易直<lb/>
<pb n="KR3a0058_WYG_029-20a"/>
子諒之心油然生矣<hi>易平易直正直子愛諒信也油然新生好貌</hi>易直子諒<lb/>
之心生則樂樂則安安則乆乆則天天則神天則不言<lb/>
而信神則不怒而威致樂以治心者也致禮以治躬則<lb/>
莊敬莊敬則嚴威心中斯須不和不樂而鄙詐之心入<lb/>
之矣外貌斯須不莊不敬而易嫚之心入之矣<lb/>
　　臣按古之君子以禮樂為治身心之本故斯須不<lb/>
　　可去之致者極其至之謂也樂之音和平中正故<lb/>
　　致此以治心則易直子諒油然而生自不能已生<lb/>
<pb n="KR3a0058_WYG_029-20b"/>
　　則樂善端之萌自然悦豫也樂則安樂之然後安<lb/>
　　也安則乆安之然後能乆也乆則天渾然天成無<lb/>
　　所作為也天則神變化無方不可度思也天雖不<lb/>
　　言人自信之以其不忒也神雖不怒人自畏之以<lb/>
　　其不測也生樂乆安猶孟子所謂善信美大也至<lb/>
　　於天且神則大而化之矣禮以恭儉退遜為本而<lb/>
　　有節文度數之詳故致此以治身則自然莊敬莊<lb/>
　　敬則自然嚴威夫禮樂一也然以禮治身至於嚴<lb/>
<pb n="KR3a0058_WYG_029-21a"/>
　　威而止不若樂之治心能至于天且神何也蓋天<lb/>
　　者自然之謂治身而至于嚴威則亦自然矣其效<lb/>
　　未嘗不同也但樂之於人能變化其氣質消融其<lb/>
　　查滓故禮以順之於外而樂以和之於中此表裏<lb/>
　　交養之功而養於中者實為之主故聖門之教立<lb/>
　　之以禮而成則以樂記禮者推明其效亦若是其<lb/>
　　至也於是又言身心無主則邪慝易乗中心斯須<lb/>
　　而不和樂則鄙詐入之外貌斯須而不莊敬則嫚<lb/>
<pb n="KR3a0058_WYG_029-21b"/>
　　易入之善惡之相為消長如水火然此盛則彼衰<lb/>
　　也鄙詐易嫚皆非本有而謂之心者和樂不存則<lb/>
　　鄙詐入而為之主莊敬不立則易嫚入而為之主<lb/>
　　夫既為主於内非心而何猶汙泥非水也撓而濁<lb/>
　　之是亦水矣此禮樂之所以不可斯須去身也<lb/>
君子姦聲亂色不留聰明淫樂慝禮<hi>淫樂如鄭衛淫哇之樂慝禮如委巷</hi>
<hi>猥俗之禮</hi>不接心術惰嫚邪僻之氣不設於身體使耳目鼻<lb/>
口心知<hi>音智</hi>百體皆由順正以行其義<lb/>
<pb n="KR3a0058_WYG_029-22a"/>
　　臣按君子之所以自養者無它内外交致其功而<lb/>
　　已故姦聲亂色不留聰明者所以養其外也淫樂<lb/>
　　慝禮不接心術者所以養其内也外無聲色之誘<lb/>
　　則内亦正矣内無淫慝之惑則外亦正矣惰嫚之<lb/>
　　氣自内出者也邪僻之氣自外入者也二者不得<lb/>
　　設於身體如是則外而耳目鼻口四肢百體内而<lb/>
　　心知皆由順正以行其義自養之功畢矣斯誼也<lb/>
　　夫人之所當知而於人主為尤切惟聖明留意焉<lb/>
<pb n="KR3a0058_WYG_029-22b"/>
　　則顔子四勿之功可以庻幾也<lb/>
孟子曰牛山之木嘗美矣以其郊於大國也斧斤伐之<lb/>
可以為美乎是其日夜之所息<hi>息生長也</hi>雨露之所潤非無<lb/>
萌蘖之生焉牛羊又從而牧之是以若彼濯濯也<hi>濯濯蕩然</hi>
<hi>之貌</hi>人見其濯濯也以為未嘗有材焉此豈山之性也哉<lb/>
雖存乎人者豈無仁義之心哉其所以放其良心者亦<lb/>
猶斧斤之於木也旦旦而伐之可以為美乎其日夜<lb/>
之所息平旦之氣其好惡與人相近也者㡬希則其旦<lb/>
<pb n="KR3a0058_WYG_029-23a"/>
晝之所為有梏亡之矣<hi>梏械也</hi>梏之反覆<hi>反覆猶展轉也</hi>則其夜<lb/>
氣不足以存夜氣不足以存則其違禽獸不逺矣人見<lb/>
其禽獸也而以為未嘗有才焉者是豈人之情也哉故茍<lb/>
得其養無物不長茍失其養無物不消孔子曰操則存<lb/>
舍則亡出入無時莫知其鄉惟心之謂與<lb/>
　朱熹曰牛山齊之東南山其木固嘗美矣以伐之者<lb/>
　衆故失其美然氣化流行未嘗間斷日夜之間必有<lb/>
　所生長非無萌蘖也而牛羊又從而牧之是以至於<lb/>
<pb n="KR3a0058_WYG_029-23b"/>
　濯濯也良心者本然之善心即所謂仁義之心也平<lb/>
　旦之氣謂未與物接之時清明之氣也好惡與人相<lb/>
　近言得人心之所同然也人之良心雖已放失然其<lb/>
　日夜之間亦必有所生長故平旦未與物接其氣清<lb/>
　明之際良心必猶有發見者但其發見至微而旦晝<lb/>
　所為之不善乂已隨而梏亡之如山木既伐猶有萌<lb/>
　蘖而牛羊又牧之也晝之所為既有以害其夜之所<lb/>
　息夜之所息又不能勝其晝之所為是以展轉相害<lb/>
<pb n="KR3a0058_WYG_029-24a"/>
　至於夜氣之生日以寖薄而不足以存其仁義之<lb/>
　良心則平旦之氣亦不能清而好惡遂與人逺矣又<lb/>
　曰孔子言心操之則在此舍之則失去其出入無定<lb/>
　時亦無定處如此孟子引之以明心之神明不測得<lb/>
　失之易而保守之難不可頃刻失其養學者當無時<lb/>
　而不用力使神清氣定常如平旦之時則此心常存<lb/>
　無適而非仁義矣程子曰心豈有出入亦以操舍而<lb/>
　言耳操之之道敬以直内而已又曰人理義之心未<lb/>
<pb n="KR3a0058_WYG_029-24b"/>
　嘗無唯持守之即在爾若於旦晝之間不至梏亡則<lb/>
　夜氣愈清夜氣清則平旦未與物接之時湛然虚明<lb/>
　氣象自可見矣孟子發此夜氣之説於學者極有力<lb/>
　宜熟玩而深省之也<lb/>
　　臣按孟子之言以旦晝為主而朱熹推衍其義謂<lb/>
　　當無時而不用力則旦也晝也夜也皆兢業自持<lb/>
　　之時其功益精宻矣臣不佞又嘗推衍朱熹之説<lb/>
　　為夜氣之箴有曰盍觀夫冬之為氣乎木歸其根<lb/>
<pb n="KR3a0058_WYG_029-25a"/>
　　蟄坯其封凝然寂然不見兆朕而造化發育之妙<lb/>
　　實胚胎乎其中蓋闔者闢之基<hi>自冬至以後為闢自夏至以後為闔</hi>
　　貞者元之本<hi>元於時為春貞於時為冬</hi>而艮所以為物之始終<lb/>
　　<hi>艮東北之卦</hi>夫一晝一夜者三百六旬之積故冬為四<lb/>
　　時之夜而夜乃一日之冬天壤之間羣物俱闃窈<lb/>
　　乎如未判之鴻濛維人之身嚮晦宴息亦當以造<lb/>
　　物而為宗必齋其心必肅其躬不敢弛然自放於<lb/>
　　牀第之上使慢易非僻得以賊吾之衷雖終日乾<lb/>
<pb n="KR3a0058_WYG_029-25b"/>
　　乾靡容一息之間斷而昬㝠易忽之際尤當致戒<lb/>
　　謹之功蓋安其身所以為朝聽晝訪之地而夜氣<lb/>
　　深厚則仁義之心亦浩乎其不窮本既立矣而又<lb/>
　　致察於事物周旋之頃敬義夾持動靜交養則人<lb/>
　　欲無隙之可入天理皦乎其昭融臣謂物欲之害<lb/>
　　夜為最甚故其説以夜為本若異於孟子朱熹者<lb/>
　　然亦未嘗不互相發也愚者一得惟聖明幸覽擇<lb/>
　　焉<lb/>
<pb n="KR3a0058_WYG_029-26a"/>
孟子曰仁人心也義人路也舍其路而弗由放其心而<lb/>
不知求哀哉人有雞犬放則知求之有放心而不知求<lb/>
學問之道無他求其放心而已矣<lb/>
　　臣按仁者心之徳也而孟子直以為人心者蓋有<lb/>
　　此心即有此仁心而不仁則非人矣孔門之言仁<lb/>
　　多矣皆指其用功處而言此則徑舉全體使人知<lb/>
　　心即仁仁即心而不可以二視之也義者人所當<lb/>
　　行之路跬步而不由乎此則陷於邪僻之徑矣世<lb/>
<pb n="KR3a0058_WYG_029-26b"/>
　　之人乃有舍其路而弗由放其心而不知求者正<lb/>
　　猶病風喪心之人猖狂妄行而不知反也豈不可<lb/>
　　哀也哉雞犬至輕也放則知求之人心至重也放<lb/>
　　而不知求借至輕而喻至重所以使人知警也然<lb/>
　　則人心之放何也欲汨之則放利誘之則放心既<lb/>
　　放則其行必差故孟子始以人心人路並言而終<lb/>
　　獨諄諄於放心之知求能求放心則中有主而行<lb/>
　　不失矣故曰學問之道無它求其放心而已矣自<lb/>
<pb n="KR3a0058_WYG_029-27a"/>
　　天子以至庻人其道皆然而人君以一心而受衆<lb/>
　　攻尤易以放然則其可以不知求乎求之匪它以<lb/>
　　敬自持而一念不敢肆而已心本非外縱之則放<lb/>
　　求之則存猶反覆手也心存則仁存仁存則動無<lb/>
　　非理即所謂由義路也聖學之要孰先乎此<lb/>
孟子曰無或乎王之不智也<hi>或與惑同</hi>雖有天下易生之物<lb/>
也一日暴之十日寒之未有能生者也吾見亦罕矣吾<lb/>
退而寒之者至矣吾如有萌焉何哉<hi>萌謂萌蘖</hi>今夫奕之為<lb/>
<pb n="KR3a0058_WYG_029-27b"/>
數小數也<hi>奕圍棊也</hi>不專心致志則不得也奕秋通國之善<lb/>
奕者也<hi>秋奕者名</hi>使奕秋誨二人奕其一人專心致志惟奕<lb/>
秋之為聽一人雖聽之一心以為有鴻鵠將至思援弓<lb/>
繳而射之<hi>繳以繩繫箭而射也</hi>雖與之俱學弗若之矣為是其智<lb/>
弗若與曰非然也<lb/>
　　臣按孟子之告齊王也可謂至矣蓋人主之心養<lb/>
　　之以理義則明蔽之以物欲則昬猶草木然煗之<lb/>
　　以陽則生寒之以隂則悴正人賢士進見之時常<lb/>
<pb n="KR3a0058_WYG_029-28a"/>
　　少理義溉灌之益其能幾何退而以邪説進者至<lb/>
　　矣猶煗之日寡而寒之日多雖有萌芽旋復摧折<lb/>
　　其如之何哉又以奕比之奕雖小技非專心致志<lb/>
　　則不能精故其一以專一而得之其一雜以它念<lb/>
　　而失之非誨者有勤惰學者有工拙由一與不一<lb/>
　　而已故程頥為講官嘗言於上曰人主一日之間<lb/>
　　接賢士大夫之時多親宦官宫妾之時少則可以<lb/>
　　涵養氣質薫陶徳性嗚呼人主欲以理義養其心<lb/>
<pb n="KR3a0058_WYG_029-28b"/>
　　必如頥之言而後可<lb/>
孟子曰養心莫善於寡欲其為人也寡欲雖有不存焉者<lb/>
寡矣其為人也多欲雖有存焉者寡矣<lb/>
　吕大臨曰欲者感物而動也治心之道莫善於少欲<lb/>
　則耳目之官不蔽於物而心常寧矣心常寧則定而<lb/>
　不亂明而不暗道之所由生徳之所自成也不存者<lb/>
　梏亡之謂也寡欲之人則無梏亡之患矣其為人也<lb/>
　多欲則好動而無節妄作而失常善端所由䘮而天<lb/>
<pb n="KR3a0058_WYG_029-29a"/>
　理虧焉故雖有存焉者寡矣<lb/>
　朱熹曰欲如耳目口鼻四肢之欲雖人所不能無然<lb/>
　多而不節未有不失其本心者程子曰所欲不必沉<lb/>
　溺只有所向便是欲<lb/>
　　臣按養心謂涵育其心也存謂不失其本心也多<lb/>
　　欲則戕伐其心矣烏乎養以欲戕伐則喪失其心<lb/>
　　矣烏乎存昔漢武帝謂羣臣曰吾欲云云汲黯曰<lb/>
　　陛下内多欲而外施仁義奈何欲效唐虞之治乎<lb/>
<pb n="KR3a0058_WYG_029-29b"/>
　　夫堯舜無欲者也武帝好聲色好征伐好刑名好<lb/>
　　財利好神仙多欲者也多欲則邪念紛紜本心流<lb/>
　　蕩而欲效堯舜而施仁義得乎周敦頥曰聖可學<lb/>
　　乎曰可有要乎曰一為要一者無欲也無欲則靜<lb/>
　　虚動直靜虚則明明則通動直則公公則溥明通<lb/>
　　公溥庶矣乎然則有志於學聖人者必由寡欲充<lb/>
　　之以至於無欲而後可若夫多欲而不知所以克<lb/>
　　之方將與漢武同科而欲逺輩堯舜非臣之所敢<lb/>
<pb n="KR3a0058_WYG_029-30a"/>
　　知也惟聖主致思焉<lb/>
　　　　以上論操存省察之功<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0058_WYG_029-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大學衍義卷二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷二十八</head> <lb/>
    <p>
<pb n="KR3a0058_WYG_028-1a"/>
欽定四庫全書<lb/>
　大學衍義卷二十八<lb/>
　　　　　　　　　　　　宋　真德秀　撰<lb/>
　誠意正心之要一<lb/>
　　崇敬畏<lb/>
　　　修巳之敬<lb/>
堯典曰欽明文思<hi>欽敬也</hi>又曰允恭克讓<hi>允信也恭敬也克能也讓遜也</hi>
舜典曰温恭允塞<hi>温恭者和粹而恭敬也塞實也</hi>
<pb n="KR3a0058_WYG_028-1b"/>
禹貢曰祗台德先<hi>祗敬也台我也言敬德為天下先</hi>不距朕行<hi>距違也</hi>
詩商頌曰湯降不遲<hi>謂應期而生不後也</hi>聖敬日躋<hi>躋進也升也</hi>
大雅曰穆穆文王<hi>穆穆深遠之意</hi>於緝熙敬止<hi>於美也緝續也熙廣也止助辭</hi>
　　臣按堯舜禹湯文武皆天縦之聖而詩書之敘其<lb/>
　　德必以敬為首稱盖敬者一心之主宰萬善之本<lb/>
　　原學者之所以學聖人之所以聖未有外乎此者<lb/>
　　聖人之敬純亦不已即天也君子之敬自强不息<lb/>
　　由人而天也聖人之敬安而行之然成湯之日躋<lb/>
<pb n="KR3a0058_WYG_028-2a"/>
　　文王之緝熙雖非用力亦若未嘗不用其力者盖<lb/>
　　日躋者進進不已之意緝熙者續續無窮之功此<lb/>
　　湯文之所以聖益聖也人主而欲師帝王其可不<lb/>
　　用力於此乎<lb/>
曲禮<hi>禮記首篇名</hi>毋不敬<hi>毋者禁/止之辭</hi>儼若思<hi>儼端莊貌人之坐思貌必儼然</hi>安<lb/>
定辭<hi>辭言也</hi>安民哉<lb/>
　呂大臨曰毋不敬者正其心也儼若思者正其貌也<lb/>
　安定辭者正其言也三者正則無所往而不正天下<lb/>
<pb n="KR3a0058_WYG_028-2b"/>
　雖大取之修身而無不足故曰安民哉<lb/>
　　臣按曲禮一篇為禮記之首而毋不敬一言為曲<lb/>
　　禮之首盖敬者禮之綱領也曰毋不敬者謂身心<lb/>
　　内外不可使有一毫之不敬也其容貌必端嚴而<lb/>
　　若思其言辭必安定而不遽以此臨民民其有不<lb/>
　　安者乎此章凡四言而修身治國之道畧備其必<lb/>
　　聖賢之遺言與<lb/>
表記<hi>禮記篇名</hi>君子莊敬日彊安肆日偷<lb/>
<pb n="KR3a0058_WYG_028-3a"/>
　　臣按程頤之說以為常人之情纔簡束則日就規<lb/>
　　矩纔放肆則日就曠蕩學者猶爾况於人君處宮<lb/>
　　閫之邃極富貴之奉儻非以莊敬自持凜然肅然<lb/>
　　如對神明如臨師保其不流於放蕩者幾希彊與<lb/>
　　偷主心志而言莊敬則志立而日彊安肆則志惰<lb/>
　　而日偷彊則毅然以進德修業自任視天下之善<lb/>
　　無不可為者雖天行之健亦思企及一或偷焉則<lb/>
　　視蔭茍安惟知燕嬉娯樂而已趙武晉卿爾一有<lb/>
<pb n="KR3a0058_WYG_028-3b"/>
　　偷心事功遂以不競况人君乎臣因推衍其說以<lb/>
　　為溺心安肆者之戒<lb/>
子路問君子子曰修己以敬曰如斯而已乎曰修己以<lb/>
安人曰如斯而已乎曰修己以安百姓修己以安百姓<lb/>
堯舜其猶病諸<lb/>
　　臣按孔子答子路之問其言雖甚約其理則極至<lb/>
　　而無餘盖自堯舜以來世相傳授惟此一敬臣既<lb/>
　　列之於前矣至若禹之征苗曰昏迷不恭侮慢自<lb/>
<pb n="KR3a0058_WYG_028-4a"/>
　　賢啟之伐有扈曰威侮五行怠棄三正武王之數<lb/>
　　紂曰狎侮五常荒怠弗敬謂已有天命謂敬不足<lb/>
　　行夫堯舜禹湯文武天下之大聖也苗扈商辛天<lb/>
　　下之大惡也而其所以為大聖大惡之分者敬與<lb/>
　　弗敬而已君子之為君子其能外是乎子路未知<lb/>
　　而復問故孔子再以安人安百姓者言之盖修己<lb/>
　　非求於安百姓而百姓自安理之必然無可疑者<lb/>
　　然此修身極至之驗也故雖堯舜猶病其難曾謂<lb/>
<pb n="KR3a0058_WYG_028-4b"/>
　　子路而易之乎異時子思作中庸亦曰君子篤恭<lb/>
　　而天下平程頤推明之曰上下一於恭敬則天地<lb/>
　　自位萬物自育氣無不和而四靈畢至聰明睿知<lb/>
　　皆由此出惟聖明之主深體而力行之則天下幸<lb/>
　　甚以上論修己之敬臣按自漢以來世之諸儒未<lb/>
　　有深知敬之為義者惟程頤有曰主一之謂敬無<lb/>
　　適之謂一又曰整齊嚴肅則心自一而朱熹又為<lb/>
　　之箴曰正其衣冠尊其瞻視潛心以居對越上帝<lb/>
<pb n="KR3a0058_WYG_028-5a"/>
　　足容必重手容必恭擇地而蹈折旋蟻封出門如<lb/>
　　賓承事如祭戰戰兢兢罔敢或易守口如瓶防意<lb/>
　　如城洞洞屬屬罔敢或輕不東以西不南以北當<lb/>
　　事而存靡他其適<hi>此四言釋無適之意</hi>不貳以二不參以三<lb/>
　　惟心惟一萬變是監<hi>此釋主一之義</hi>従事於斯是曰持敬<lb/>
　　動靜弗違表裏交正<hi>此二言乃箴之綱領</hi>須臾有間私欲萬<lb/>
　　端不火而熱不冰而寒毫釐有差天壤易處三綱<lb/>
　　既淪九法亦斁<hi>九法謂洪範九疇也斁敗也</hi>烏乎小子念哉敬<lb/>
<pb n="KR3a0058_WYG_028-5b"/>
　　哉墨卿司戒敢告靈臺敬之為義至是無復餘蘊<lb/>
　　有志於聖學者宜熟復之<lb/>
　　崇敬畏<lb/>
　　　事天之敬<lb/>
舜典在璿璣玉衡以齊七政<hi>在察也璿珠也七政日月五星也</hi>
　　臣按璣衡正天文之器今渾天儀是也舜方厯試<lb/>
　　之時納于大麓<hi>納入也大麓大山林麓也</hi>而烈風雷雨弗迷矣<lb/>
　　<hi>不迷錯也</hi>使之主祭而百神享之矣逮兹即位猶懼已<lb/>
<pb n="KR3a0058_WYG_028-6a"/>
　　之未當天心焉察璿璣以揆日月五星之運其循<lb/>
　　軌耶是天之與我也其失度耶是天之警我也正<lb/>
　　如人子之事親候伺顔色惟恐一毫少咈於親心<lb/>
　　此大舜事天之敬也<lb/>
臯陶謨天敘有典勑我五典五惇哉<hi>敘次也勑正也惇厚也</hi>天秩<lb/>
有禮自我五禮有庸哉<hi>秩品秩也庸常也</hi>同寅協恭和衷哉<hi>寅敬</hi>
<hi>也協合也衷心也</hi>天命有德五服五章哉天討有罪五刑五用<lb/>
哉政事懋哉懋哉<hi>懋勉也</hi>天聰明自我民聰明天明畏自<lb/>
<pb n="KR3a0058_WYG_028-6b"/>
我民明威達于上下<hi>上謂天下謂民</hi>敬哉有土<lb/>
　　臣按帝王居天之位其所職無非天之事者君臣<lb/>
　　父子夫婦長幼朋友之典其别有五天之所敘也<lb/>
　　待我而厚君臣父子夫婦長幼朋友之禮其别亦<lb/>
　　有五天之所秩也自我而不失其常其可不敬乎<lb/>
　　寅與恭皆敬也君臣一心恪奉天職是謂之和衷<lb/>
　　有德者天之所命也五服之章則在我有罪者天<lb/>
　　之所討也五刑之用則在我其可不敬乎大而命<lb/>
<pb n="KR3a0058_WYG_028-7a"/>
　　討之政小而命討之事勉之又勉是亦敬也天之<lb/>
　　聰明在民天之明威在民民心所在即天心也天<lb/>
　　人一理通達無間有民社者其可不敬乎此臯陶<lb/>
　　之告舜者如此隆古君臣之間講論政治無一事<lb/>
　　不本於天無一事不主於敬真後王所當法與<lb/>
伊尹作太甲曰先王顧諟天之明命<hi>先王謂湯也顧謂常目在之諟是也</hi>
以承上下神祇社稷宗廟罔不祇肅<hi>祇敬也肅亦敬也</hi>天監厥<lb/>
德用集大命撫綏萬方<lb/>
<pb n="KR3a0058_WYG_028-7b"/>
　　臣按此太甲不惠于阿衡之時也<hi>惠順也阿衡伊尹之號</hi>故<lb/>
　　尹作書以湯之所以敬天者告之夫天之明命至<lb/>
　　可畏也常人視之邈乎幽顯之隔聖人視之瞭然<lb/>
　　心目之間故常瞻顧而不敢斯須間㫁惟恐己之<lb/>
　　所為少咈天意則明命去之推此一心於天神地<lb/>
　　示社稷宗廟無不祗肅天視成湯之德如此故大<lb/>
　　命集焉俾任撫安萬民之責湯惟敬天天亦睠湯<lb/>
　　曰顧曰監可見天人之交至近而非遠也嗚呼為<lb/>
<pb n="KR3a0058_WYG_028-8a"/>
　　人主者奈何弗敬<lb/>
伊尹申誥于王曰嗚呼惟天無親克敬惟親民罔常懷<lb/>
懷于有仁鬼神無常享享于克誠天位艱哉德惟治否<lb/>
德亂與治同道罔不興與亂同事罔不亡終始慎厥與<lb/>
惟明明后先王惟時懋敬厥德克配上帝<hi>配合也</hi>今王嗣<lb/>
有令緒尚監兹哉<hi>監視也</hi>
　　臣按此太甲悔過思庸之後也伊尹猶恐其持守<lb/>
　　之未篤則儆之以三言使知天道之無私親惟敬<lb/>
<pb n="KR3a0058_WYG_028-8b"/>
　　則親民心之無常懷惟仁則懷鬼神之無常享惟<lb/>
　　誠則享而終之以敬德之一言盖敬則仁不敬則<lb/>
　　私欲賊之而不仁矣敬則誠不敬則私欲雜之而<lb/>
　　不誠矣曰誠曰仁何所用力惟敬而已夫有德則<lb/>
　　必治與治同道則必興成湯之敬德至與天合太<lb/>
　　甲其可不與之同道耶能與湯合則亦與天合矣<lb/>
　　斯言也豈獨為太甲謀萬世人主皆當取法<lb/>
伊尹作咸有一德曰嗚呼天難諶<hi>諶信也</hi>命靡常常厥德<lb/>
<pb n="KR3a0058_WYG_028-9a"/>
保厥位厥德靡常九有以亡又曰惟吉凶不僭在人<hi>僭差</hi>
<hi>也</hi>惟天降災祥在德<lb/>
　　臣按此伊尹將告歸之時也太甲處仁遷義伊尹<lb/>
　　之責塞矣猶慮其德之未一故以斯言儆之曰天<lb/>
　　難諶者謂今日而善則福之明日而淫則禍之難<lb/>
　　必信也曰命靡常者有德則歸于我無德則去而<lb/>
　　之人無定在也吉與祥為類德之吉則祥應之凶<lb/>
　　與災為類德之凶則災従之天雖難信然常厥德<lb/>
<pb n="KR3a0058_WYG_028-9b"/>
　　者必保厥位乃所以為可信也命雖靡常然有吉<lb/>
　　德者必降祥乃所以為有常也<lb/>
召誥<hi>成王命召公相宅因作誥</hi>嗚呼皇天上帝改厥元子兹大國殷<lb/>
之命<hi>紂殷王長子元長也</hi>惟王受命無疆惟休<hi>休美也</hi>亦無疆惟恤<lb/>
<hi>恤憂也</hi>嗚呼曷其奈何弗敬又曰天亦哀于四方民其眷<lb/>
命用懋王其疾敬德<hi>疾速也</hi>又曰王敬作所不可不敬德<lb/>
<hi>所居處也</hi>我不可不監于有夏<hi>監視也</hi>亦不可不監于有殷我<lb/>
不敢知曰有夏服天命惟有厯年我不敢知曰不其延<lb/>
<pb n="KR3a0058_WYG_028-10a"/>
惟不敬厥德乃早墜厥命我不敢知曰有殷受天命惟<lb/>
有厯年我不敢知曰不其延惟不敬厥德乃早墜厥命<lb/>
又曰嗚呼若生子罔不在厥初生自貽哲命<hi>哲智也</hi>今天<lb/>
其命哲命吉凶命厯年知今我初服宅新邑肆惟王其<lb/>
疾敬德王其德之用祈天永命<hi>祈求也永長也</hi>又曰上下勤恤<lb/>
其曰我受天命丕若有夏厯年式勿替有殷厯年<hi>替廢也</hi>
欲王以小民受天永命<lb/>
　　臣按召公一誥丁寧反覆老臣事少主惓惓之心<lb/>
<pb n="KR3a0058_WYG_028-10b"/>
　　也始則謂皇天上帝改厥元子大邦殷之命盖紂<lb/>
　　元子也殷大邦也其命若未易改而天遽改之豈<lb/>
　　不可畏也哉次言今王受命雖有無窮之美亦有<lb/>
　　無窮之憂盖以天命之靡常而去留之難必此其<lb/>
　　為可憂也既又舉夏商言之謂其既服受天命矣<lb/>
　　其厯年之永不永我皆不敢知所可知者惟不敬<lb/>
　　厥德迺早墜厥命此則灼然不誣者也既又以生<lb/>
　　子喻之凡人之生子其明智其夀考皆定於初講<lb/>
<pb n="KR3a0058_WYG_028-11a"/>
　　學則明愛身則夀今王受命之始亦猶子之初生<lb/>
　　况肇卜新大邑而居之是又一初也天之命以哲<lb/>
　　命以吉凶命以厯年皆自今日始其可不謹乎既<lb/>
　　又曰王惟德之用祈天永命夫天命至公不可以<lb/>
　　求而得也今曰祈天永命何哉盖一於用德乃不<lb/>
　　祈之祈也然天命至重必君臣同德然後可保故<lb/>
　　曰上下勤恤恤即所謂無疆之恤也上下一心勤<lb/>
　　而憂之則夏商之厯年庶乎其可冀矣末則欲王<lb/>
<pb n="KR3a0058_WYG_028-11b"/>
　　以小民受天永命命在天於小民乎何與盖天無<lb/>
　　心以民為心者也一篇之中言敬者凡七八曰嗚<lb/>
　　呼曷其奈何不敬曰王敬作所曰不可不敬德曰<lb/>
　　王其疾敬德言之諄望之切臣故曰此老臣惓惓<lb/>
　　之心也異時成王享百年之夀而周家卜世過於<lb/>
　　夏商然後知召公之言真有補於周室<lb/>
文王<hi>大雅篇名</hi>文王受命作周也其一章曰文王在上於昭<lb/>
於天周雖舊邦其命維新有周不顯<hi>不顯顯也</hi>帝命不時<hi>不時</hi>
<pb n="KR3a0058_WYG_028-12a"/>
<hi>時也</hi>文王陟降<hi>陟升也降下也</hi>在帝左右又曰穆穆文王於緝熙<lb/>
敬止假哉天命<hi>假大也</hi>有商孫子商之孫子其麗不億<hi>麗數</hi>
<hi>也十萬為億</hi>上帝既命侯于周服侯服于周天命靡常又曰<lb/>
無念爾祖<hi>無念念也</hi>聿修厥德<hi>聿述/也</hi>永言配命<hi>配合也</hi>自求多<lb/>
福又曰殷之未喪師<hi>師衆也</hi>克配上帝宜鑒于殷駿命不<lb/>
易<hi>駿大也</hi>又曰命之不易無遏爾躬<hi>遏止也</hi>宣昭義問有虞<lb/>
殷自天<hi>虞度也</hi>上天之載<hi>載事/也</hi>無聲無臭儀刑文王<hi>儀法也刑</hi>
<hi>亦法也</hi>萬邦作孚<hi>孚信也</hi>
<pb n="KR3a0058_WYG_028-12b"/>
　　臣按此詩周公所作舉文王之事以戒成王也首<lb/>
　　章言文王在上其德之昭明上徹于天與之為一<lb/>
　　周之有邦自后稷公劉以來綿厯千載可謂舊矣<lb/>
　　惟文王與天同德故天錫以維新之命焉有周不<lb/>
　　顯盖言其甚顯也帝命不時盖言其甚時也詩人<lb/>
　　之辭類如此德既顯矣命既時矣然文王一陟一<lb/>
　　降常若在上帝之左右而未嘗少間此所謂文德<lb/>
　　之純也四章言穆穆哉文王緝熙其敬純亦不已<lb/>
<pb n="KR3a0058_WYG_028-13a"/>
　　故大命集焉夫以商之孫子其數不止於億然天<lb/>
　　命既歸于周商之孫子亦皆侯服于周周固嘗臣<lb/>
　　商矣今乃反臣於周可見天命之靡常也故五章<lb/>
　　之首申言之又呼王之藎臣而告之曰得無念爾<lb/>
　　祖文王之德乎藎臣者忠誠篤至之臣周公言之<lb/>
　　欲其申戒于王也六章又言欲念文王惟在述修<lb/>
　　其德而已能修德則可以長配天命而福祿自來<lb/>
　　矣孟子曰禍福無不自己求之者商自求禍周自<lb/>
<pb n="KR3a0058_WYG_028-13b"/>
　　求福天何容心其間哉方有商未失衆之時盖嘗<lb/>
　　克配上帝矣今其子孫乃至於是宜以為鑒而自<lb/>
　　省焉則知天命之難保矣末章又謂命之難保毋<lb/>
　　使僅及爾躬而止周至成王再世爾周公已憂其<lb/>
　　命之不延而欲成王布昭善問而度商之所以失<lb/>
　　天命者盖博詢衆言然後知商之所以亡知商之<lb/>
　　所以亡則知周之所以興矣讀毋遏爾躬之一語<lb/>
　　至今猶使人凜然震懼况周公親言之而成王親<lb/>
<pb n="KR3a0058_WYG_028-14a"/>
　　聽之乎亦猶堯之告舜曰天祿永終也以後世言<lb/>
　　之必且謂此不祥之語而古者君臣更相告戒不<lb/>
　　諱危亡如此斯其所以不危亡也篇將終乃㫁之<lb/>
　　曰凡欲配命者當法天然天無聲臭可求惟法文<lb/>
　　王則合乎天而萬邦所以信服也文王之詩七章<lb/>
　　盖周公親筆後之王者欲保天命所宜列之屏幛<lb/>
　　書之簡牘晝讀而夜思之則將若上帝之實臨其<lb/>
　　上雖欲斯須之自放有不可得惟聖明其深念之<lb/>
<pb n="KR3a0058_WYG_028-14b"/>
大明文王有明德故天復<hi>去聲</hi>命武王也明明在下赫赫<lb/>
在上天難忱斯<hi>忱信也</hi>不易惟王天位殷適<hi>紂殷之正適</hi>使不<lb/>
挾四方<hi>挾謂挾而有之</hi>其三章曰維此文王小心翼翼<hi>翼翼恭順貌</hi>
昭事上帝聿懷多福<hi>懷來也</hi>厥德不回<hi>回違也</hi>以受方國其<lb/>
七章曰上帝臨女無貳爾心<lb/>
　　臣按明明在下指君德而言赫赫在上指天命而<lb/>
　　言君有明明之德則天有赫赫之命矣觀赫赫在<lb/>
　　上之言則其威明可畏曾不違咫尺之間此天之<lb/>
<pb n="KR3a0058_WYG_028-15a"/>
　　所以為難忱而為君之所以不易也以商紂言之<lb/>
　　所居之尊則天位所傳之正則殷適一旦失道雖<lb/>
　　欲挾四方而有之有所不能此與召誥皇天改厥<lb/>
　　元子之命同意皆所以深警成王也既言商紂之<lb/>
　　失又言文王之得謂其小心恭順以昭事上帝遂<lb/>
　　能懷來百福由其德不違於天故天使膺受四方<lb/>
　　之國此又所以深勉成王也上帝臨女無貳爾心<lb/>
　　此言武王以諸侯伐紂衆寡不侔所恃者上帝之<lb/>
<pb n="KR3a0058_WYG_028-15b"/>
　　臨而已汝者武王自謂也商紂無道天命討之其<lb/>
　　可以强弱貳其心乎此二言也雖為伐商而發然<lb/>
　　玩其辭則若上帝實臨其上人主而能時時誦味<lb/>
　　則非心邪念自當潛弭於㝠㝠之中矣豈小補哉<lb/>
敬之<hi>周頌篇名</hi>羣臣進戒嗣王也<hi>嗣王成王</hi>敬之敬之天維顯思<lb/>
<hi>顯明也思語辭</hi>命不易哉無曰高高在上陟降厥士<hi>士與事同</hi>日鑒<lb/>
在兹<lb/>
　　臣按成王即政之初羣臣進戒首以敬天為言盖<lb/>
<pb n="KR3a0058_WYG_028-16a"/>
　　帝王所當尊者莫如天所當従事者莫如敬故重<lb/>
　　言以求其聽夫天道甚明不可欺也天命惟難不<lb/>
　　易保也昧者徒曰髙髙在上不與人接而不知人<lb/>
　　君一升一降於事為之間天之鑒視未嘗一日不<lb/>
　　在此也豈可忽哉當時羣臣之學以格心為主故<lb/>
　　其言純粹如此人主宜深味之<lb/>
我將祀文王於明堂也伊嘏文王既右享之我其夙夜<lb/>
畏天之威于時保之<lb/>
<pb n="KR3a0058_WYG_028-16b"/>
　　臣按此即孝經所謂宗祀文王於明堂以配上帝<lb/>
　　者也此頌作於成康之時古人謂受福曰嘏夫既<lb/>
　　受福於文王而享吾之祭矣然豈敢自滿哉必也<lb/>
　　夙興夜寐亹亹怵惕畏天之威於是以保其天命<lb/>
　　爾後世人主一行郊祀明堂之禮類哆然有矜大<lb/>
　　之心如漢武諸詔是也其視我將之頌可愧多矣<lb/>
板<hi>變大雅篇名</hi>凡伯刺厲王也<hi>厲王周無道之君凡伯其臣也</hi>其卒章曰敬<lb/>
天之怒無敢戲豫敬天之渝無敢馳驅<hi>渝變也</hi>昊天曰明<lb/>
<pb n="KR3a0058_WYG_028-17a"/>
及爾出王<hi>爾指王而言出王出入往來也</hi>昊天曰旦<hi>旦亦/明也</hi>及爾游衍<hi>衍猶</hi>
<hi>逸也</hi>
　　臣按迅雷烈風之屬天之怒也日食星變之類天<lb/>
　　之渝也人君為天所子其事天如事親然親之容<lb/>
　　色少有不懌人子當痛自咎責敢有輕忽傲慢之<lb/>
　　意耶天之變異有少失常人君當深自戒懼敢為<lb/>
　　戲渝馳驅之失耶易之洊雷震曰君子以恐懼修<lb/>
　　省孔子於迅雷風烈必變而記禮者亦曰若有疾<lb/>
<pb n="KR3a0058_WYG_028-17b"/>
　　雷迅風甚雨必變雖夜必興衣服冠而坐古之人<lb/>
　　主於日食星變之類必減膳徹樂或責已求言凡<lb/>
　　皆所以示敬也然天道昭明凡人君出入往來之<lb/>
　　頃優游暇逸之時天之監臨無乎不在又不待變<lb/>
　　異失常然後當知警也吁此文王在帝左右之事<lb/>
　　而凡伯迺以刺厲王古之忠臣不敢謂君不能類<lb/>
　　如此惜厲王之終不悟也<lb/>
　　　　以上論事天之敬<lb/>
<pb n="KR3a0058_WYG_028-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0058_WYG_028-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大學衍義卷二十八<lb/>
</p>
<p>
</p>
  </div>
</body>
</text>
</TEI>
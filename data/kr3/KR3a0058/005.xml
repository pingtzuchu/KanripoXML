<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷五</head> <lb/>
    <p>
<pb n="KR3a0058_WYG_005-1a"/>
欽定四庫全書<lb/>
　大學衍義卷五<lb/>
　　　　　　　　　　　　宋　眞徳秀　撰<lb/>
　格物致知之要一<lb/>
　　明道術<lb/>
　　　天理人心之善<lb/>
湯誥<hi>商書篇名成湯作此以告萬方</hi>曰惟皇上帝降𠂻於下民<hi>皇大也上帝卽</hi>
<hi>天也降下也</hi>若有恒性<hi>若順也/恒常也</hi>克綏厥猷惟后<hi>克能也綏安也厥其也猷</hi>
<pb n="KR3a0058_WYG_005-1b"/>
<hi>道也后君也</hi>
　　臣按成湯此言可謂知君師之職矣葢天能與人<lb/>
　　以至善之性而不能使之全其性能使人全其性<lb/>
　　者君師之任也漢儒以𠂻爲善臣謂𠂻卽中也天<lb/>
　　之生民莫不各賦之以仁義禮智之徳渾然於中<lb/>
　　無所偏倚是所謂𠂻也自天所降而言則謂之𠂻<lb/>
　　自人所受而言則謂之性非有二也然天之降於<lb/>
　　人者初無智愚之間而人之受於天者清濁純駁<lb/>
<pb n="KR3a0058_WYG_005-2a"/>
　　隨其所禀有不同焉必頼君師之作順其有常之<lb/>
　　性而開迪之舜之徽五典周之教六徳六行皆其<lb/>
　　事也性本至善因而教焉是之謂順若其本惡而<lb/>
　　强教以善則是逆之而非順之也觀若之一言則<lb/>
　　人性之善可知矣猷者道也道卽性也以體而言<lb/>
　　則曰性以用而言則曰道其實一也順其性使安<lb/>
　　其道非君不能何謂安父安於慈子安於孝知其<lb/>
　　自然而不可易與其當然而不容己然後爲安成<lb/>
<pb n="KR3a0058_WYG_005-2b"/>
　　湯有天下之初卽以此自任臣故曰可謂知君師<lb/>
　　之職也厥後秉彛受中之言相繼而發至於孔孟<lb/>
　　性善之理益明而開萬世性學之源則自成湯始<lb/>
　　嗚呼聖哉<lb/>
詩烝民<hi>尹吉甫作此美周宣王</hi>曰天生烝民<hi>烝衆/也</hi>有物有則<hi>則法也</hi>
民之秉彞<hi>秉執也彞常也</hi>好是懿徳<hi>懿美也</hi>
　　臣按易曰形而上者謂之道形而下者謂之器道<lb/>
　　者理也器者物也精粗之辨固不同矣然理未嘗<lb/>
<pb n="KR3a0058_WYG_005-3a"/>
　　離乎物之中知此則知有物有則之說矣葢盈乎<lb/>
　　天地之間者莫非物而人亦物也事亦物也有此<lb/>
　　物則具此理是所謂則也以人言之如目之視耳<lb/>
　　之聽物也視之明聽之聰乃則也君臣父子夫婦<lb/>
　　長幼物也而君之仁臣之敬子之孝父之慈夫婦<lb/>
　　之别長幼之序乃則也則者凖則之謂一定而不<lb/>
　　可易也古人謂規矩凖繩衡爲五則者以其方圓<lb/>
　　平直輕重皆天然一定之法故也夫物之所以有<lb/>
<pb n="KR3a0058_WYG_005-3b"/>
　　是則者天實爲之人但循其則耳如視本明視而<lb/>
　　不明是失其則也聽本聰聽而不聰是失其則也<lb/>
　　君當仁君而不仁是失其則也臣當敬臣而不敬<lb/>
　　是失其則也然此一事之則爾若為人而不能全<lb/>
　　乎為人之理是失其所以爲人之則而非人矣彞<lb/>
　　而言秉何也渾然一理具於吾心不可移奪若秉<lb/>
　　執然惟其有此故於美徳無不知好者仁義忠孝<lb/>
　　所謂美徳也人無賢愚莫不好之不仁不義不忠<lb/>
<pb n="KR3a0058_WYG_005-4a"/>
　　不孝所謂惡徳也人無賢愚莫不惡之觀乎此則<lb/>
　　知性之善矣當更合後章孟子之言觀之<lb/>
劉康公曰民受天地之中以生所謂命也<lb/>
　　臣按劉子之所謂中卽成湯之所謂𠂻葢天地自<lb/>
　　然之理而人得之以生者是所謂天命之性也<lb/>
易曰一隂一陽之謂道繼之者善也成之者性也<lb/>
　　臣按程頥曰隂陽氣也所以隂陽者道也朱熹亦<lb/>
　　曰隂陽迭運者氣也而其理則所謂道葢隂陽二<lb/>
<pb n="KR3a0058_WYG_005-4b"/>
　　氣流行於天地之間來往循環終古不息是孰使<lb/>
　　之然哉理也理之與氣未嘗相離繼繼而出莫非<lb/>
　　至善成之在人則曰性焉理無不善性豈有不善<lb/>
　　哉性善之理雖至孟子而益明然其源實出乎此<lb/>
乾文言<hi>孔子所作</hi>曰元者善之長也<hi>元大也始也</hi>亨者嘉之㑹也<lb/>
<hi>亨通也嘉美也</hi>利者義之和也<hi>利宜/也</hi>貞者事之幹也<hi>貞正固也</hi>君子<lb/>
體仁足以長人嘉會足以合禮利物足以和義貞固足<lb/>
以幹事君子行此四徳者故曰乾元亨利貞<lb/>
<pb n="KR3a0058_WYG_005-5a"/>
　朱熹曰元者生物之始天地之徳莫先乎此故於時<lb/>
　爲春於人則爲仁而衆善之長也亨者生物之通物<lb/>
　至於此莫不嘉美故於時爲夏於人則爲禮而衆美<lb/>
　之㑹也利者生物之遂物各得宜不相妨害故於時<lb/>
　爲秋於人則爲義而得其分之和貞者生物之成實<lb/>
　理具備隨在各足故於時爲冬在人則爲智而爲衆<lb/>
　事之幹幹木之身枝葉所依而立也凢此天徳之自<lb/>
　然也又曰以仁爲體則無一物不在所愛之中故足<lb/>
<pb n="KR3a0058_WYG_005-5b"/>
　以長人嘉其所㑹則無不合禮使物各得其所利則<lb/>
　義無不和貞固者知貞之所在而固守之所謂知而<lb/>
　勿去者也故足以爲事之幹凢此人事之當然也又<lb/>
　曰乾四徳元最重貞次之非元無以生非貞無以終<lb/>
　非終無以爲始不始則不能成終如此循環無窮所<lb/>
　謂大明終始也又曰非君子之至健無以行此故曰<lb/>
　乾元亨利貞<lb/>
　　臣按四徳之說朱熹盡之世之昧於理者皆言天<lb/>
<pb n="KR3a0058_WYG_005-6a"/>
　　與人二今以此條觀之則人之與天未嘗不一也<lb/>
　　葢在天則爲元亨利貞而在人則爲仁義禮智元<lb/>
　　亨利貞理也生長收藏氣也有是理則有是氣仁<lb/>
　　義禮智性也惻隱羞惡辭讓是非情也有是性則<lb/>
　　有是情天人之道脗合如此又曷嘗有二邪然天<lb/>
　　無心而人有欲天惟其無心也故元而亨亨而利<lb/>
　　利而貞貞而又元通復循環未嘗間斷<hi>元亨是發出故曰通</hi>
　　<hi>利貞是收歛故曰復</hi>於穆之命終古常新人惟其有欲也故<lb/>
<pb n="KR3a0058_WYG_005-6b"/>
　　惻隱之發而殘忍奪之辭遜之發而貪冒雜之羞<lb/>
　　惡之發而茍且間之是非之發而昬妄賊之於是<lb/>
　　乎與天不相似矣學者當知天有此徳吾亦有此<lb/>
　　徳屛除私欲保養正性則吾之一身通體皆仁隨<lb/>
　　觸而應無非惻怛卽天之春生意盎然而物物欣<lb/>
　　悅也吾之動容周旋莫不中禮三千三百燦然明<lb/>
　　備卽天之夏生意暢達而物物嘉美也吾之所以<lb/>
　　利物者皆合於義卽天之秋生意凝實而萬寶得<lb/>
<pb n="KR3a0058_WYG_005-7a"/>
　　遂其性也吾之所以貞固有守者足以根本萬事<lb/>
　　卽天之冬生意潜藏而造化所由以出也<hi>貞固所以爲智</hi>
　　<hi>者惟知之明故守之固智所以配冬者義發於外而智藏於中也</hi>人之與天其果<lb/>
　　二乎哉而况人君有天之徳又居天之位則善端<lb/>
　　萌動者元也善端發達者亨也推而澤物俾各獲<lb/>
　　所者利也心旣溥物還復寂然者貞也雖一日之<lb/>
　　頃一念之微四者無乎不在然徳雖固有非剛健<lb/>
　　則不能行夫惟自强不息與天同運人欲不得以<lb/>
<pb n="KR3a0058_WYG_005-7b"/>
　　間之然後終始萬物與天同功矣義理之源莫大<lb/>
　　於此惟聖明玩心焉<lb/>
中庸曰天命之謂性率性之謂道修道之謂教<lb/>
　朱熹曰命猶令也性卽理也天以隂陽五行化生萬<lb/>
　物氣以成形而理亦賦焉猶命令也於是人物之生<lb/>
　因各得其所賦之理以爲健順五常之徳所謂性也<lb/>
　率循也道猶路也人物各循其性之自然則其日用<lb/>
　事物之間莫不各有當行之路是則所謂道也修品<lb/>
<pb n="KR3a0058_WYG_005-8a"/>
　節之也性道雖同而氣禀或異故不能無過不及之<lb/>
　差聖人因人物之當行者而品節之以爲法於天下<lb/>
　則謂之教若禮樂刑政之屬是也葢人之所以為人道之<lb/>
　所以爲道聖人之所以爲教原其所自無一不本於<lb/>
　天而備於我學者知之則其於學知所用力而自不<lb/>
　能已矣<lb/>
　　臣按人之五常本於天之五行五行運於天而人<lb/>
　　得之以爲性木仁火禮金義水智土信各有攸本<lb/>
<pb n="KR3a0058_WYG_005-8b"/>
　　故自昔言性者曰五常而已熹乃益之以健順何<lb/>
　　邪葢陽之性健木火屬焉在人則爲仁禮隂之性<lb/>
　　順金水屬焉在人則爲義智而土則二氣之冲和<lb/>
　　信亦兼乎健順故周敦頥曰五行一隂陽也隂陽<lb/>
　　不在五行之外健順亦豈在五常之外乎<lb/>
　或問中庸首章之義朱熹曰天之所以賦予萬物而<lb/>
　不自已者命也吾之得乎是命以生而莫非全體者<lb/>
　性也故以命言之則曰元亨利貞而四時五行庻類<lb/>
<pb n="KR3a0058_WYG_005-9a"/>
　萬化莫不由是而出以性言之則曰仁義禮智而四<lb/>
　端五典萬物萬事之理莫不綂於其間葢在天在人<lb/>
　雖有性命之分而其理則未嘗不一在人在物雖有<lb/>
　氣禀之異而其理則未嘗不同又曰天命之性仁義<lb/>
　禮智而已循其仁之性則自父子之親以至於仁民<lb/>
　愛物皆道也循其義之性則自君臣之分以至於敬<lb/>
　長尊親亦道也循其禮之性則㳟敬辭遜之節文皆<lb/>
　道也循其智之性則是非邪正之分别亦道也葢所<lb/>
<pb n="KR3a0058_WYG_005-9b"/>
　謂性者無一理之不具故所謂道者不待外求而無<lb/>
　所不備所謂性者無一物之不得故所謂道者不假<lb/>
　人爲而無所不周又曰天命之性率性之道皆理之<lb/>
　自然而人物之所同得者也人雖得其形氣之正然<lb/>
　其清濁厚薄之禀亦有不能不異者是以賢智者或<lb/>
　失之過愚不肖者或失之不及而得於此者亦或不<lb/>
　能無失於彼惟聖人之心清明純粹天理渾然無所<lb/>
　虧缺故能因其道之所在而爲之品節防範以立教<lb/>
<pb n="KR3a0058_WYG_005-10a"/>
　於天下使夫過不及者有以取中焉葢有以辨其親<lb/>
　疎之殺而使之各盡其情則仁之爲教立矣有以别<lb/>
　其貴賤之等而使之各盡其分則義之爲教行矣爲<lb/>
　之制度文爲使之有以守而不失則禮之爲教得矣<lb/>
　爲之開導禁止使之有以别而不差則智之爲教明<lb/>
　矣然亦未始外乎人之得乎天者强爲之也<lb/>
　　臣按子思言天命之性卽湯之所謂降𠂻其言率<lb/>
　　性之道修道之教卽湯之所謂克綏厥猷惟后前<lb/>
<pb n="KR3a0058_WYG_005-10b"/>
　　聖後賢更相發明如出一口而朱熹之論性曰仁<lb/>
　　義禮智其論道與教亦必曰仁義禮智其視佛老<lb/>
　　之學以空寂爲性以虛無爲道管商之徒以刑名<lb/>
　　功利爲教者孰眞孰妄孰是孰非可不辨而明矣<lb/>
滕文公爲世子<hi>滕國名文公者定公之世子也</hi>將之楚過宋而見孟子<lb/>
孟子道性善<hi>道言也</hi>言必稱堯舜世子自楚反<hi>反還也</hi>復見<lb/>
孟子孟子曰世子疑吾言乎夫道一而已矣成覸謂齊<lb/>
景公曰<hi>成覸齊人景公齊君</hi>彼丈夫也我丈夫也吾何畏彼哉顔<lb/>
<pb n="KR3a0058_WYG_005-11a"/>
淵曰舜何人也予何人也有爲者亦若是<hi>顏淵孔子弟子名回</hi>公<lb/>
明儀<hi>曾子弟子</hi>曰文王我師也周公豈欺我哉今滕絕長補<lb/>
短將五十里也猶可以爲善國書曰若藥不瞑眩厥疾<lb/>
不瘳<hi>書說命之辭瞑眩猶昏憒也以毒藥攻疾故昏憒而後愈瘳愈也</hi>
　程頥曰性卽理也天下之理原其所自未有不善喜<lb/>
　怒哀樂未發何嘗不善發而中節卽無往而不善發<lb/>
　不中節然後爲不善故凢言善惡皆先善而後惡言<lb/>
　吉凶皆先吉而後凶言是非皆先是而後非<lb/>
<pb n="KR3a0058_WYG_005-11b"/>
　朱熹曰性者人所禀於天以生之理也渾然至善未<lb/>
　嘗有惡人與堯舜初無少異但衆人汨於私欲而失<lb/>
　之堯舜則無私欲之蔽而能充其性爾故孟子與世<lb/>
　子言毎道性善而必稱堯舜以實之欲其知仁義不<lb/>
　假外求聖人可學而至而不懈於用力也又曰時人<lb/>
　不知性之本善而以聖賢爲不可企及故世子於孟<lb/>
　子之言不能無疑而復來求見葢恐别有卑近易行<lb/>
　之說也孟子知之故告之曰夫道一而已矣以明古<lb/>
<pb n="KR3a0058_WYG_005-12a"/>
　今聖愚本同一性前言已盡無復他說也又曰孟子<lb/>
　旣告世子以道無二致而復引成覸等三言以明之<lb/>
　欲世子篤信力行不當復求異說也又曰滕國雖小<lb/>
　猶足爲治但恐安於卑近不能自克則不足以去惡<lb/>
　而爲善爾孟子言性始見於此而詳具於告子之篇<lb/>
　然黙識而旁通之則七篇之中無非此意其所以廣<lb/>
　前聖之未發而有功於聖人之門程子之言信矣<lb/>
　　臣按性善之說程朱盡之其曰性卽理也乃自昔<lb/>
<pb n="KR3a0058_WYG_005-12b"/>
　　聖賢之所未言萬世言性之標凖也熹謂七篇之<lb/>
　　中無非此意者如言仁義言四端葢其大者也至<lb/>
　　於因齊王之愛牛而勸之以行王政亦因其性善<lb/>
　　而引之當道也以此推之他可識矣<lb/>
孟子曰人皆有不忍人之心先王有不忍人之心斯有<lb/>
不忍人之政矣以不忍人之心行不忍人之政治天下可<lb/>
運之掌上所以謂人皆有不忍人之心者今人乍見孺<lb/>
子將入於井皆有怵惕惻隱之心<hi>怵惕驚動貌惻傷之切也隱痛之深也</hi>
<pb n="KR3a0058_WYG_005-13a"/>
非所以納交於孺子之父母也<hi>内結也</hi>非所以要譽於鄉<lb/>
黨朋友也<hi>要求也</hi>非惡其聲而然也<hi>聲名也</hi>由是觀之無惻<lb/>
隱之心非人也無羞惡之心非人也<hi>羞恥己之不善也惡憎人之不善也</hi>
無辭讓之心非人也<hi>辭解使去己也讓推以與人也</hi>無是非之心非人<lb/>
也<hi>是知其善而以爲是非知其惡而以爲非</hi>惻隱之心仁之端也羞惡之心<lb/>
義之端也辭讓之心禮之端也是非之心智之端也人<lb/>
之有是四端也猶其有四體也有是四端而自謂不能<lb/>
者自賊者也謂其君不能者賊其君者也凡有四端於<lb/>
<pb n="KR3a0058_WYG_005-13b"/>
我者知皆擴而充之矣若火之始然泉之始達茍能克<lb/>
之足以保四海茍不充之不足以事父母<lb/>
　朱熹曰天之生物各付一性性非有物只是渾然一<lb/>
　理之在我者耳故性之所以爲體亦惟仁義禮智信<lb/>
　五者天下之理無出於此五者之中所謂信者眞實<lb/>
　無妄之理也仁義禮智皆眞實無妄故信不必言仁<lb/>
　義禮智四者於中各有分别不可不辨葢仁是溫和<lb/>
　慈愛之理義是斷制裁割之理禮則㳟敬撙節之理<lb/>
<pb n="KR3a0058_WYG_005-14a"/>
　智則分别是非之理凢此四者具於人心乃性之本<lb/>
　理方其未發漠然無形象之可見及其發而爲用則<lb/>
　仁者爲惻隱義者爲羞惡禮者爲㳟敬智者爲是非<lb/>
　所謂情也四端云者猶有物在中而不可見必因其<lb/>
　端緒發見於外然後可得而尋性之理雖無形而端<lb/>
　緒之發則可驗故由其惻隱所以必知其有仁由其<lb/>
　羞惡所以必知其有義由其㳟敬所以必知其有禮<lb/>
　由其是非所以必知其有智使其本無是理於内則<lb/>
<pb n="KR3a0058_WYG_005-14b"/>
　何以有是端於外所以有是端於外必知其有是理<lb/>
　於内而不可誣也仁義禮智旣見得界限分明又須<lb/>
　知四者之中仁義是對立門庭葢仁仁也而禮則仁<lb/>
　之著義義也而智則義之藏猶春夏秋冬雖爲四時<lb/>
　其實不過一隂一陽而已春夏皆陽之屬秋冬皆隂<lb/>
　之屬也故曰立天之道曰隂與陽立地之道曰柔與<lb/>
　剛立人之道曰仁與義仁義雖對立而成兩然仁則<lb/>
　生生之意實貫通周流乎四者之中故仁者仁之本<lb/>
<pb n="KR3a0058_WYG_005-15a"/>
　體禮者仁之節文義者仁之斷制智者仁之分别正<lb/>
　如春之生氣貫徹四時春則春之生夏則春之長秋<lb/>
　則春之收冬則春之藏故程子曰四徳之元猶五常<lb/>
　之仁偏言則一事專言則包四者正謂此也自四而<lb/>
　兩自兩而一則統之有宗㑹之有元天地之理固然<lb/>
　也<lb/>
　　臣按朱熹四端之說葢先儒所未發至論不忍人<lb/>
　　之心則曰天地以生物爲心而所生之物因各得<lb/>
<pb n="KR3a0058_WYG_005-15b"/>
　　天地生物之心以為心所以謂人皆有不忍人之<lb/>
　　心也至㢤言矣葢天地造化無他作為惟以生物<lb/>
　　為事觀夫春夏秋冬往古来今生意流行何嘗一<lb/>
　　息間斷天地之心於此可見萬物之生既從天地<lb/>
　　生意中出故物物皆具此理何况人為最靈宜乎<lb/>
　　皆有不忍人之心也然人有是心而私欲間斷故<lb/>
　　不能達之於用惟聖人全體本心私欲不雜故有<lb/>
　　此仁心便有此仁政自然流出更無壅遏天下雖<lb/>
<pb n="KR3a0058_WYG_005-16a"/>
　　大運以此仁而有餘矣孟子恐人未能自信也故<lb/>
　　指發見之真切者以覺悟之夫孺子未有所知而<lb/>
　　將入於井乍見之者無間賢愚皆有惻怛傷痛之<lb/>
　　心方其此心驟發之時非欲以此納交非欲以此<lb/>
　　干譽又非以避不仁之名也倉猝之間無安排無<lb/>
　　矯飾而天機自動此所謂真心也賦形爲人孰無<lb/>
　　此心茍無此心則無人矣然則所謂無者豈其固<lb/>
　　然哉私欲蔽塞而失其本真耳孟子始言惻隱之<lb/>
<pb n="KR3a0058_WYG_005-16b"/>
　　心至此乃兼羞惡辭讓是非而言者葢仁爲衆善<lb/>
　　之長有惻隱則三者從之矣惻隱不存則三者亦<lb/>
　　何有哉夫四肢人所必有四端亦然而昧者不察<lb/>
　　自謂不能是賊其身又謂吾君不能是賊其君賊<lb/>
　　猶賊仁賊義之賊言爲禍害之深也然仁義禮智<lb/>
　　其分量甚大而端緒甚微茍不推廣其端則何以<lb/>
　　充滿其量必也因其發見之微隨加展拓使人欲<lb/>
　　無所障礙而天理得以流行猶始然之火引之而<lb/>
<pb n="KR3a0058_WYG_005-17a"/>
　　煌煌始逹之泉疏之而浩浩仁義禮智庻幾充滿<lb/>
　　其本然之量而不可勝用矣茍惟不然天理方萌<lb/>
　　人欲旋窒是乍然者遽息而方逹者隨堙欲愈蔽<lb/>
　　而端愈微雖有不忍人之心必無不忍人之政矣<lb/>
　　夫四端在人一也充之則足以保四海不充則不<lb/>
　　足以事父母是以帝王之治光宅天下丕冒海隅<lb/>
　　而後之人主或以天下之大而不能以悅其親之<lb/>
　　心或以邇聲色信讒邪而至於黜其配殺其子同<lb/>
<pb n="KR3a0058_WYG_005-17b"/>
　　此四端也充與不充而已耳此章之要在於識本<lb/>
　　心之正加推廣之功至於保四海則自然之效驗<lb/>
　　也四端之論雖首唱於孟子而條貫統紀則至朱<lb/>
　　熹而大明聖明優游玩索而力行之則天下幸甚<lb/>
告子曰<hi>告子名不害孟子弟子也</hi>性猶杞柳也義猶桮棬也以人性<lb/>
爲仁義猶以杞柳爲桮棬<hi>杞柳二木名桮棬飲器也</hi>孟子曰子能順<lb/>
杞柳之性而以爲桮棬乎將戕賊杞柳而後以爲桮棬<lb/>
也<hi>戕伐也賊害也</hi>如將戕賊杞柳而以爲桮棬則亦將戕賊人<lb/>
<pb n="KR3a0058_WYG_005-18a"/>
以爲仁義與率天下之人而禍仁義者必子之言夫<hi>率猶</hi>
<hi>驅也</hi>
　　臣按告子之說葢謂人性本無仁義必用力而强<lb/>
　　爲若杞柳本非桮棬必矯揉而後就也吁何其昧<lb/>
　　于理之甚耶夫仁義卽性也告子乃曰以人性爲<lb/>
　　仁義如此則性自性仁義自仁義也其可乎夫以<lb/>
　　杞柳爲桮棬必斬伐之屈折之乃克有成若人之<lb/>
　　爲仁義乃其性之固有孩提之童皆知愛親卽所<lb/>
<pb n="KR3a0058_WYG_005-18b"/>
　　謂仁及其長也皆知敬兄卽所謂義何勉强矯拂<lb/>
　　之有使告子之言行世之人必曰仁義乃戕賊人<lb/>
　　之物將畏憚而不肯爲是率天下而害仁義其禍<lb/>
　　將不可勝計此孟子所以不容不辨也<lb/>
告子曰性猶湍水也決諸東方則東流決諸西方則西<lb/>
流人性之無分於善不善也猶水之無分於東西也孟<lb/>
子曰水信無分於東西無分於上下乎人性之善也猶<lb/>
水之就下也人無有不善水無有不下今夫水搏而躍<lb/>
<pb n="KR3a0058_WYG_005-19a"/>
之可使過顙<hi>顙額也</hi>激而行之可使在山是豈水之性哉<lb/>
其勢則然也人之可使爲不善其性亦猶是也<lb/>
　　臣按告子杞柳之喻旣爲孟子所闢則又小變其<lb/>
　　說而取喻於湍水葢前說專指人性爲惡至是又<lb/>
　　謂可以爲善可以爲惡而借水以明之不知水之<lb/>
　　性未嘗不就下雖搏之過顙激之在山可暫違其<lb/>
　　本性而終不能使不復其本性也人之爲不善者<lb/>
　　固有之矣然其所以然者往往爲物欲所誘利害<lb/>
<pb n="KR3a0058_WYG_005-19b"/>
　　所移而非其本然之性也故雖甚愚無知之人詈<lb/>
　　之以惡逆斥之以盗賊鮮不變色者至於見赤子<lb/>
　　之入井則莫不怵惕而救之朱熹以爲性本善故<lb/>
　　順之而無不善本無惡故反之而後爲惡非本無<lb/>
　　定體而可以無所不爲也斯言盡之矣<lb/>
公都子<hi>孟子弟子</hi>曰告子曰性無善無不善也或曰性可以<lb/>
爲善可以爲不善是故文武興則民好善<hi>文武謂周之文王武王</hi>
幽厲興則民好暴<hi>幽厲謂周之幽王厲王</hi>或曰有性善有性不善<lb/>
<pb n="KR3a0058_WYG_005-20a"/>
是故以堯爲君而有象<hi>象舜之弟堯之臣也</hi>以瞽瞍爲父而有舜<lb/>
<hi>瞽瞍舜之父也</hi>以紂爲兄之子且以爲君而有微子啓王子比<lb/>
干<hi>微子比干皆紂叔父又爲之臣</hi>今曰性善然則彼皆非與孟子曰乃<lb/>
若其情則可以爲善矣乃所謂善也若夫爲不善非才<lb/>
之罪也惻隱之心人皆有之羞惡之心人皆有之㳟敬<lb/>
之心人皆有之是非之心人皆有之惻隱之心仁也羞<lb/>
惡之心義也㳟敬之心禮也是非之心智也仁義禮智<lb/>
非由外鑠我也我固有之也弗思爾矣故曰求則得之<lb/>
<pb n="KR3a0058_WYG_005-20b"/>
舎則失之或相倍蓰而無算者<hi>倍一倍也蓰五倍也算數也</hi>不能盡<lb/>
其才者也詩曰天生烝民有物有則民之秉夷<hi>夷與彞通用</hi>
好是懿徳孔子曰爲此詩者其知道乎故有物必有則<lb/>
民之秉彞也故好是懿德<lb/>
　朱熹曰情者性之動也人之情本但可以爲善而不<lb/>
　可以爲惡則性之本善可知矣又曰才猶材質人之<lb/>
　能也人有是性則有是才性旣善則才亦善人之爲<lb/>
　不善乃物欲䧟溺而然非其才之罪也又以為有物<lb/>
<pb n="KR3a0058_WYG_005-21a"/>
　必有法如有耳目則有聰明之德有父子則有慈孝<lb/>
　之心是民所秉執之常性也故人之情無不好此懿<lb/>
　徳者以此觀之則人性之善可見而公都子所問之<lb/>
　三說皆不辨而明矣<lb/>
　　臣按公都子學於告子者也故以性善爲非而設<lb/>
　　二者之說以闢孟子孟子不與之辨獨以性之發<lb/>
　　見者言之葢所謂性者仁義禮智而已然未發之<lb/>
　　前無兆朕之可見惟感物而動爲惻隱爲羞惡爲<lb/>
<pb n="KR3a0058_WYG_005-21b"/>
　　㳟敬爲是非然後性之本可識葢四者情也而其<lb/>
　　本則性也由其性之善故發而爲情亦善因情之<lb/>
　　善而性之善可知矣夫善者性也而能爲善者才<lb/>
　　也性以體言才以用言才本可以爲善而不可以<lb/>
　　爲惡今乃至於爲不善者是豈才之罪哉䧟溺使<lb/>
　　然也夫四者之心所以人人皆有者由其具仁義<lb/>
　　禮智之性故也鑠者以火銷金之名火之銷金由<lb/>
　　外以至内也性則我所固有非自外來獨患夫人<lb/>
<pb n="KR3a0058_WYG_005-22a"/>
　　之弗思弗求爾夫物有求而弗得者在外故也性<lb/>
　　則求其在我者何不得之有本然之才初無限量<lb/>
　　極天下之善無不可爲者今乃善惡相去之遠由<lb/>
　　不能盡其才也曰思曰求而又曰盡此孟子教人<lb/>
　　用功之至要烝民之詩其説己見前章合而觀之<lb/>
　　可也<lb/>
曹交問曰<hi>曹交曹君之弟</hi>人皆可以爲堯舜有諸孟子曰然交<lb/>
聞文王十尺湯九尺今交九尺四寸以長食粟而已如<lb/>
<pb n="KR3a0058_WYG_005-22b"/>
何則可曰奚有於是亦為之而已矣有人於此力不<lb/>
能勝一匹雛<hi>勝堪也匹鴨也鴨之雛也</hi>則爲無力人矣今曰舉百鈞<lb/>
則爲有力人矣<hi>一百二十斤爲鈞百鈞一萬二千斤</hi>然則舉烏獲之任是<lb/>
亦爲烏獲而已矣<hi>烏獲古有力人</hi>夫人豈以不勝爲患哉弗爲<lb/>
耳徐行後長者謂之弟疾行先長者謂之不弟夫徐行<lb/>
者豈人所不能哉所不爲也堯舜之道孝弟而已矣子<lb/>
服堯之服誦堯之言行堯之行是堯而已矣子服桀之<lb/>
服誦桀之言行桀之行是桀而已矣曰交得見於鄒君<lb/>
<pb n="KR3a0058_WYG_005-23a"/>
可以假館願留而受業於門<hi>鄒國名孟子鄒人也曹交是時亦在鄒</hi>曰夫<lb/>
道若大路然豈難知哉人病不求爾子歸而求之有餘<lb/>
師<lb/>
　　臣按人皆可以爲堯舜或古語或孟子所嘗言曹<lb/>
　　交疑而問之孟子曰然者所以明其必然也交乃<lb/>
　　以形體之長而材能之短自歉夫聖人之所以聖<lb/>
　　者豈形體之謂哉人皆有是性故皆可以爲堯舜<lb/>
　　獨患其不爲耳且以負重譬之能勝烏獲之任是<lb/>
<pb n="KR3a0058_WYG_005-23b"/>
　　亦烏獲也茍能爲堯舜之事豈非堯舜乎力之强<lb/>
　　弱有限故有不勝之患若性之善則未嘗有限豈<lb/>
　　以不勝爲患乎又以行之徐疾明之夫長㓜之序<lb/>
　　天實爲之徐行後長者循乎禮之當然故謂之弟<lb/>
　　疾行先長者則悖乎理而非弟矣夫徐行至易也<lb/>
　　豈人所不能以其不爲故䧟於不弟之罪以是而<lb/>
　　思則凢理之當爲者無不可爲其善不善之分獨<lb/>
　　在於爲不爲耳世之言堯舜者往往失之過髙故<lb/>
<pb n="KR3a0058_WYG_005-24a"/>
　　孟子直以一言斷之曰孝弟而已矣謂其止於是<lb/>
　　也夫幼而愛親長而敬兄人性所同爲堯舜者能<lb/>
　　盡此性而已孟子又恐曹交終疑其難也則又告<lb/>
　　之以服堯服誦堯言行堯行是堯而已矣言其爲<lb/>
　　之無不至也交以受業爲請又告以道者人所共<lb/>
　　由猶九軌之塗坦然易見所患者人不求之耳歸<lb/>
　　而求之於事親敬長之間本性之眞隨處發露師<lb/>
　　在是矣其示人深切如此而世之人猶以性爲不<lb/>
<pb n="KR3a0058_WYG_005-24b"/>
　　善而安於暴棄者豈不重可歎哉<lb/>
孟子曰人之所不學而能者其良能也所不慮而知者<lb/>
其良知也孩提之童無不知愛其親也及其長也無不<lb/>
知敬其兄也親親仁也敬長義也無他達之天下也<lb/>
　　臣按良謂本然之善也善出於性故有本然之能<lb/>
　　不待學而能本然之知不待慮而知觀人之幼而<lb/>
　　愛親長而敬兄則可知矣親親之心逹之天下卽<lb/>
　　所謂仁敬長之心逹之天下卽所謂義然則仁義<lb/>
<pb n="KR3a0058_WYG_005-25a"/>
　　豈出於孝弟之外哉斯理也孟子葢屢言之其爲<lb/>
　　天下後世慮者切矣<lb/>
　　　　以上論天性人心之善<lb/>
　　或謂以此爲人君致知之首何也曰人君之於道<lb/>
　　所當知者非一而性善尤其最焉葢不知己性之<lb/>
　　善則無以知己之可爲堯舜不知人性之善則無<lb/>
　　以知人之可爲堯舜故孟子於滕世子之見曹交<lb/>
　　之問皆以是告焉庻幾其道得行使君爲堯舜之<lb/>
<pb n="KR3a0058_WYG_005-25b"/>
　　君民爲堯舜之民也不幸邪說放紛正理衰熄當<lb/>
　　時之君無能尊信其言者未幾而荀卿氏出則爲<lb/>
　　性惡之說於是李斯本之以相秦<hi>斯荀卿弟子</hi>剗滅先<lb/>
　　王之禮教一以嚴法峻刑毒天下由其以人性爲<lb/>
　　惡故也片言之誤流禍至此豈不哀哉或謂性固<lb/>
　　然也然求之天下其能爲善者無幾何也曰此氣<lb/>
　　質之異而非性之罪也先儒張載嘗言之矣曰形<lb/>
　　而後有氣質之性善反之則天地之性存焉葢天<lb/>
<pb n="KR3a0058_WYG_005-26a"/>
　　之所以與人者莫非純粹至善之理此所謂天地<lb/>
　　之性也人之受之則所值之氣不同或清而純或<lb/>
　　濁而雜故其性亦隨而異此所謂氣質之性也天<lb/>
　　地之性則無不善氣質之性則有善有不善焉然<lb/>
　　茍有以反之則雖不善者可復而善然則反之之<lb/>
　　道奈何曰由治己而言則有學由治人而言則有<lb/>
　　教閑邪存誠克己復禮此治己之學也學之功至<lb/>
　　則己之善可復矣道徳齊禮明倫正俗此治人之<lb/>
<pb n="KR3a0058_WYG_005-26b"/>
　　教也教之功至則人之善可復矣若夫以己之性<lb/>
　　爲不善而不以聖人之道治其身是自暴者也以<lb/>
　　人之性爲不善而不以聖人之道治其民是暴天<lb/>
　　下者也故繫其説如此惟聖明詳玩之<lb/>
　<lb/>
　<lb/>
　<lb/>
　大學衍義卷五<lb/>
</p>
<p>
</p>
  </div>
</body>
</text>
</TEI>
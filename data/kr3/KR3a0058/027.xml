<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷二十七</head> <lb/>
    <p>
<pb n="KR3a0058_WYG_027-1a"/>
欽定四庫全書<lb/>
　大學衍義卷二十七<lb/>
　　　　　　　　　　　　宋　真德秀　撰<lb/>
　格物致知之要四<lb/>
　　察民情<lb/>
　　　生靈嚮背之由<lb/>
泰誓<hi>周武王伐紂作此以誓衆士</hi>古人有言曰撫我則后<hi>后君也</hi>虐我<lb/>
則讎獨夫受洪惟作威乃汝世讎<lb/>
<pb n="KR3a0058_WYG_027-1b"/>
　　臣按武王舉古人之言以明民之常情如此也若<lb/>
　　君民之分豈以虐我而遂讎之哉然君民之分不<lb/>
　　可恃而民之常情不可不察<lb/>
康誥<hi>武王封康叔於衛作此書告戒之</hi>曰天畏棐忱<hi>棐輔也忱誠也</hi>民情大可<lb/>
見小人難保往盡乃心無康好逸豫乃其乂民我聞曰<lb/>
怨不在大亦不在小惠不惠懋不懋<hi>懋勉也</hi>
　　臣按此成王勉康叔之辭康叔就封有君人之責<lb/>
　　故告之曰天命不常雖甚可畏然誠則輔之民情<lb/>
<pb n="KR3a0058_WYG_027-2a"/>
　　好惡大畧可見而小民至為難保然則小民曷為<lb/>
　　難保耶曰萬事之得或以一事之失而召怨萬人<lb/>
　　之恱或以一夫之怨而生亂此其所以難保也然<lb/>
　　康叔往治其國豈有他哉盡汝之心無自安而好<lb/>
　　逸豫乃其所以乂民也昔之人或以小失而致怨<lb/>
　　者故不在大亦或以大過而致怨者故不在小怨<lb/>
　　之來也非一端其弭怨也無他術惟順所不必順<lb/>
　　勉所不必勉於人情所忽者一不敢忽焉庶幾其<lb/>
<pb n="KR3a0058_WYG_027-2b"/>
　　無怨乎始以天與民並言而終獨歸之民者民心<lb/>
　　即天心也能保小民則能保天命矣<lb/>
春秋傳穀梁氏曰財盡則怨力盡則懟<lb/>
　　臣按此亦言民之常情故聖賢之君輕賦斂而不<lb/>
　　盡其財省徭役而不盡其力<lb/>
齊宣王見孟子於雪宮王曰賢者亦有此樂乎孟子對<lb/>
曰有人不得則非其上矣不得而非其上者非也為民<lb/>
上而不與民同樂者亦非也樂民之樂者民亦樂其樂<lb/>
<pb n="KR3a0058_WYG_027-3a"/>
憂民之憂者民亦憂其憂樂以天下憂以天下然而不<lb/>
王者未之有也<lb/>
　　臣按為民上者知有宮室之樂為民者亦欲有居<lb/>
　　處之安因己之樂而圖民之憂是之謂與民同樂<lb/>
　　因民之憂而不敢恣己之樂是之謂與民同憂君<lb/>
　　之憂樂與民同而民不與君同其憂樂者鮮矣故<lb/>
　　為人君者不以己之樂為樂而以天下之樂為樂<lb/>
　　不以己之憂為憂而以天下之憂為憂如此而天<lb/>
<pb n="KR3a0058_WYG_027-3b"/>
　　下不歸者未之有也<lb/>
齊宣王問曰人皆謂我毁明堂毁諸已乎孟子對曰夫<lb/>
明堂者王者之堂也王欲行王政則勿毁之矣王曰王<lb/>
政可得聞與對曰昔者文王之治岐也耕者九一仕者<lb/>
世祿關市譏而不征澤梁無禁罪人不拏老而無妻曰<lb/>
鰥老而無夫曰寡老而無子曰獨幼而無父曰孤此四<lb/>
者天下之窮民而無告者文王發政施仁必先斯四者<lb/>
詩云哿矣富人哀此㷀獨王曰善哉言乎曰王如善之<lb/>
<pb n="KR3a0058_WYG_027-4a"/>
則何為不行王曰寡人有疾寡人好貨對曰昔者公劉<lb/>
好貨詩云乃積乃倉乃裹餱糧于橐于囊思戢用光弓<lb/>
矢斯張干戈戚揚爰方啟行故居者有積倉行者有裹<lb/>
糧也然後可以爰方啟行王如好貨與百姓同之於王<lb/>
何有王曰寡人有疾寡人好色對曰昔者太王好色愛<lb/>
厥妃詩云古公亶父來朝走馬率西水滸至于岐下爰<lb/>
及姜女<hi>太王妃</hi>聿來胥宇<hi>胥皆也宇居也</hi>當是時也内無怨女外<lb/>
無曠夫王如好色與百姓同之於王何有<lb/>
<pb n="KR3a0058_WYG_027-4b"/>
　　臣按此亦前章之意文王發政施仁必先於鰥寡<lb/>
　　孤獨孟子以為此四者天下之窮民而無告者故<lb/>
　　文王先焉以臣考之不虐無告不廢困窮自堯舜<lb/>
　　已然矣文王治岐之心即堯舜治天下之心也宣<lb/>
　　王知善孟子之言而自謂不能行者以有好貨好<lb/>
　　色之累而孟子則以公劉太王之事為言以為人<lb/>
　　君豈能不事儲峙之富惟能推此心使民亦有餱<lb/>
　　糧之積可也人君豈能無妃匹之奉惟能推此心<lb/>
<pb n="KR3a0058_WYG_027-5a"/>
　　使民亦有配偶之安可也夫公劉非好貨也不過<lb/>
　　居則有積倉行則有裹糧爾而當時之民居者行<lb/>
　　者亦皆有以自養而無饑餒之虞可見其與民同<lb/>
　　欲也太王非好色也不過同姜女以來胥宇爾而<lb/>
　　當時宮中無怨女民間無曠夫可見其與民同欲<lb/>
　　也公劉太王與民同欲如此王業安得而不興後<lb/>
　　世人主私四海之富鉅橋洛口儲粟山積而民無<lb/>
　　宿昔之糧侈六宮之奉燕姬趙女充盈館籞而民<lb/>
<pb n="KR3a0058_WYG_027-5b"/>
　　多鰥孤之嘆其專欲病民如此禍變安得而不作<lb/>
　　惟仁聖之君享玉食而憂民之不飽於藜藿對嬪<lb/>
　　御而念民之不足於室家推此之心行此之政其<lb/>
　　庶矣乎<lb/>
漢文帝時晁錯以賢良對策曰三王臣主俱賢故合謀<lb/>
相輔計安天下莫不本於人情人情莫不欲夀三王生<lb/>
而不傷也人情莫不欲富三王厚而不困也人情莫不<lb/>
欲安三王扶而不危也人情莫不欲逸三王節其力而<lb/>
<pb n="KR3a0058_WYG_027-6a"/>
不盡也其為法令也合於人情而後行之其動衆使民<lb/>
也本於人事然後為之取人以已内恕及人情之所惡<lb/>
不以彊人情之所欲不以禁人是以天下樂其政歸其<lb/>
德望之若父母従之若流水<lb/>
　　臣按漢初去古未遠先秦舊聞猶有存者斯言者<lb/>
　　非錯之言先民之遺言也夫人情之所欲順之則<lb/>
　　安擾之則危故虞廷君臣相戒必曰罔咈百姓以<lb/>
　　従己之欲錯之論大抵本此而其敷陳尤詳且盡<lb/>
<pb n="KR3a0058_WYG_027-6b"/>
　　焉然總其要歸不過數端曰不窮兵不黷武所以<lb/>
　　全其生也不急征不横斂所以厚其財也不為苛<lb/>
　　擾之政所以安其居也不興長久之役所以養其<lb/>
　　力也本之以仁行之以恕三王之所謂本人情者<lb/>
　　如是而已考觀漢文之治雖未盡合古而寛仁安<lb/>
　　靜盖庶幾焉豈錯之對有以發之耶武帝一切反<lb/>
　　之幾至危亂臣故於錯有取云<lb/>
唐德宗在奉天<hi>朱泚反上幸奉天</hi>陸贄上疏謂當今急務在於<lb/>
<pb n="KR3a0058_WYG_027-7a"/>
審察羣情羣情之所甚欲者陛下先行之羣情之所深<lb/>
惡者陛下先去之欲惡與天下同而天下不歸者未之<lb/>
有也又曰當違欲以行已所難布誠以除人所病竊聞<lb/>
輿議頗究羣情四方則患於中外意乖百辟又患於君<lb/>
臣道隔郡國之志不達於朝廷朝廷之誠不升於軒陛<lb/>
上澤闕於下布下情壅於上聞實事不必知知事不必<lb/>
實上下否隔真偽雜糅聚怨囂囂騰謗藉藉欲無疑阻<lb/>
其可得乎臣謂宜因文武羣臣入參之日陛下特加延<lb/>
<pb n="KR3a0058_WYG_027-7b"/>
接親與敘言備論禍亂之由明示咎悔之意各使極言<lb/>
得失仍令一一面陳軍務之餘到即引對匹夫片言採<lb/>
錄不遺乃是總天下之智以助聰明順天下之心以施<lb/>
教令則君臣同志何有不従遠邇歸心孰與為亂疏奏<lb/>
上無施行贄又言曰立國之要在乎得衆得衆之要在<lb/>
乎見情故仲尼謂人情聖王之田言理道所由生也時<lb/>
之否泰事之損益萬化所繫必因人情上下交而泰不<lb/>
交而否自損者人益自益者人損情之得失豈容易哉<lb/>
<pb n="KR3a0058_WYG_027-8a"/>
故喻君為舟喻人為水水能載舟亦能覆舟舟即君道<lb/>
水即人情舟順水之道乃浮違則没君得人之情乃固<lb/>
失則危是以聖人之居人上也必以其心従天下之心<lb/>
而不敢以天下人従其欲德宗不能従<lb/>
　　臣按德宗專已欲而咈天下之情是以致建中之<lb/>
　　亂陸贄懇懇言之猶弗見聽唐治自是日衰不明<lb/>
　　之君可與言哉<lb/>
　　　　以上論生靈嚮背之由<lb/>
<pb n="KR3a0058_WYG_027-8b"/>
　　察民情<lb/>
　　　田里戚休之實<lb/>
詩采薇遣戍役也文王之時西有昆夷之患北有獫狁<lb/>
之難以天子之命命將帥<hi>天子紂也</hi>遣戍役以守衞中國故<lb/>
歌采薇以遣之其首章曰采薇采薇薇亦作止<hi>作生也</hi>曰<lb/>
歸曰歸歲亦莫止<hi>莫音暮</hi>靡室靡家<hi>靡無也</hi>玁狁之故不遑<lb/>
啟居玁狁之故其次章曰采薇采薇薇亦柔止<hi>薇始生而柔</hi>
曰歸曰歸心亦憂止憂心烈烈載饑載渴我戍未定靡<lb/>
<pb n="KR3a0058_WYG_027-9a"/>
使歸聘三章曰采薇采薇薇亦剛止曰歸曰歸歲亦陽<lb/>
止<hi>十月</hi>王事靡盬不遑啟處憂心孔疚我行不來其末章<lb/>
曰昔我往矣楊栁依依今我來思雨雪霏霏行道遲遲<lb/>
載渴載饑我心傷悲莫知我哀<lb/>
　　臣按此商之末造紂為無道夷狄交侵文王時為<lb/>
　　西伯以天子之命遣戍役以衞中國非可已而弗<lb/>
　　已也而遣行之詩丁寧惻怛曰采薇采薇以薇為<lb/>
　　遣戍之期也薇之生戍者始行薇之柔戍者在行<lb/>
<pb n="KR3a0058_WYG_027-9b"/>
　　薇之剛戍者將歸厯時久而歸期緩也曰靡室靡<lb/>
　　家念戍者之離其配偶也曰不遑啟居念戍者之<lb/>
　　不得安其起居也曰憂心烈烈載饑載渴念戍者<lb/>
　　以歸期尚遠為憂而又重之以饑渴也曰我戍未<lb/>
　　定靡使歸聘念戍者之行役未定無與歸問其家<lb/>
　　之安否也曰王事靡盬不遑啟處念戍者之勤勞<lb/>
　　王事不得安其居處也曰憂心孔疚我行不來念<lb/>
　　戍者之決於死敵憂心雖甚病而此行無歸期也<lb/>
<pb n="KR3a0058_WYG_027-10a"/>
　　末章又言昔我之往楊栁依依春之中也今我之<lb/>
　　來雨雪霏霏冬之末也征行之久饑渴之害心傷<lb/>
　　悲而人莫我知凡此皆戍者之情鬱結于中不能<lb/>
　　以自愬者文王乃先其未發歌詠以勞苦之如其<lb/>
　　身之疾疚焉故范祖禹謂於采薇見先王以人道<lb/>
　　使人至於後世則牛羊而已矣豈不然哉出車勞<lb/>
　　還枤杜勤歸大抵放此不悉錄云<lb/>
東山周公東征也<hi>征三監也</hi>周公東征三年而歸勞歸士大<lb/>
<pb n="KR3a0058_WYG_027-10b"/>
夫美之故作是詩也一章言其完也二章言其思也三<lb/>
章言其室家之望女<hi>音汝</hi>也四章樂男女之得及時也君<lb/>
子之於人序其情而閔其勞所以說也說以使民民忘<lb/>
其死其惟東山乎我徂東山<hi>徂往也</hi>慆慆不歸<hi>慆慆言久也</hi>我<lb/>
來自東零雨其濛<hi>濛雨貌</hi>我東曰歸我心西悲制彼裳衣<lb/>
勿士行枚<hi>士事也行陳也枚如箸戰時所銜</hi>蜎蜎者蠋<hi>桑/蟲</hi>烝在桑野<hi>烝發</hi>
<hi>語聲</hi>敦彼獨宿<hi>敦獨處也</hi>亦在車下我徂東山慆慆不歸我來<lb/>
自東零雨其濛果臝之實<hi>果臝枯棲也</hi>亦施于宇<hi>施延也</hi>伊威<lb/>
<pb n="KR3a0058_WYG_027-11a"/>
在室<hi>伊威小蟲</hi>蠨蛸在户<hi>蠨蛸小/蜘蛛也</hi>町畽鹿場<hi>町畽畦隴也為麋鹿之場</hi>熠<lb/>
燿宵行<hi>熠燿螢火也</hi>不可畏也伊可懷也我徂東山慆慆不<lb/>
歸我來自東零雨其濛鸛鳴于垤<hi>鸛水鳥將雨則鳴垤蟻冢也</hi>婦嘆<lb/>
于室洒埽穹窒<hi>穹窒䑕穴也</hi>我征聿至有敦𤓰苦<hi>敦徒端切冏成之狀</hi>
<hi>𤓰苦苦𤓰也</hi>烝在栗薪<hi>謂𤓰延于栗木之上</hi>自我不見于今三年我徂<lb/>
東山慆慆不歸我來自東零雨其濛倉庚于飛熠燿其<lb/>
羽<hi>熠燿鮮明也</hi>之子于歸<hi>歸嫁/也</hi>皇駁其馬<hi>馬之黄曰皇騮白曰駁</hi>親結<lb/>
其縭<hi>縭恱也</hi>九十其儀<hi>言多/儀</hi>其新孔嘉<hi>新新婚</hi>其舊如之何<lb/>
<pb n="KR3a0058_WYG_027-11b"/>
　　臣按此詩凡四章章首必曰我徂東山慆慆不歸<lb/>
　　我來自東零雨其濛者序其久戍思歸之情閔其<lb/>
　　歸塗陰雨之苦也我之在東未嘗不曰歸而未可<lb/>
　　以歸故其心念西而悲今既歸矣裳衣之敝制而<lb/>
　　新之願今以往勿復従事於行陳之間可也彼蜎<lb/>
　　蜎者蠋則在桑野而敦然獨宿者亦在車下此因<lb/>
　　道塗所見而興士之獨處也次章言果臝之施于<lb/>
　　宇伊威在室蠨蛸在户町畽鹿場熠燿宵行盖未<lb/>
<pb n="KR3a0058_WYG_027-12a"/>
　　歸之時遐想其室空無人荒涼岑寂而蔓生之實<lb/>
　　延焉小蟲綴焉野鹿游焉固非可畏之物不能不<lb/>
　　動其懷歸之情也三章言天之欲雨也鸛則鳴于<lb/>
　　垤婦則歎于室盖以夫之在行遇雨念之而嘆愛<lb/>
　　之至也洒埽熏鼠以我之征人行且遂至潔除以<lb/>
　　待望之切也顧見苦𤓰繫于薪上因感其夫匏繫<lb/>
　　於外我之不見今三年矣觸物興懷無一念之不<lb/>
　　在也四章言倉庚于飛鮮明其羽此嫁娶之時也<lb/>
<pb n="KR3a0058_WYG_027-12b"/>
　　之子于歸其馬皇駁有文彩也母為結褵送其行<lb/>
　　也九十其儀儀之多也新婚之喜固可嘉矣舊有<lb/>
　　家室者相見而喜又何如耶盖男女居室人之至<lb/>
　　情故一章言其獨宿三章敘其久别而四章又以<lb/>
　　婚之新舊終焉序詩者曰君子之於人敘其情而<lb/>
　　閔其勞所以說也可謂得詩之本指矣詩之言我<lb/>
　　皆周公述歸士之辭士之藴於其心而不能言者<lb/>
　　周公盡發之於言遐想其時上下交孚歡欣感激<lb/>
<pb n="KR3a0058_WYG_027-13a"/>
　　有不能自已者後世征戍頻繁民病于役則有為<lb/>
　　詩以刺者曰父曰嗟予子行役夙夜無已母曰嗟<lb/>
　　予季行役夙夜無寐曰王事靡盬不能藝稷黍父<lb/>
　　母何怙曰哀哀父母生我劬勞此以父子不相保<lb/>
　　而怨也曰角枕粲兮錦衾爛兮予美亡此誰與獨<lb/>
　　旦曰終朝采藍不盈一䄡五日為期六日不詹此<lb/>
　　以夫婦不相保而怨也曰漸漸之石維其髙矣山<lb/>
　　川悠遠維其勞矣曰匪兕匪虎率彼曠野哀我征<lb/>
<pb n="KR3a0058_WYG_027-13b"/>
　　夫朝夕不暇此將率戍役以勞苦而怨也與采薇<lb/>
　　東山之辭大抵畧同然采薇東山上序戍者之情<lb/>
　　也陟岵諸詩戍者或其家人自序其情也得失之<lb/>
　　相去顧不遠哉今之世兵農雖分而並邊之民往<lb/>
　　往或従征役或任轉輸饑渴疲勞之殃戚嗟愁苦<lb/>
　　之態往往有甚於古者自將帥守牧未聞有過而<lb/>
　　問之者况得上徹於九重之邃乎臣今列之是編<lb/>
　　者欲仁聖之君軫文王周公之念處宮庭之奥如<lb/>
<pb n="KR3a0058_WYG_027-14a"/>
　　親臨邊鄙之間恤民之憂如己之憂則民亦將以<lb/>
　　上之憂為憂矣說以使民民忘其死其庶幾乎<lb/>
七月陳王業也周公遭變故陳后稷先公風化之所由<lb/>
致王業之艱難也七月流火<hi>流下也火大火心星六月之昏入於地之南方至七</hi>
<hi>月之昏則下而西流</hi>九月授衣<hi>當流火之時為/授衣之備也</hi>一之日觱發<hi>一之日十</hi>
<hi>一月也觱發者風寒</hi>二之日栗烈<hi>二之日十二月/也栗烈者氣寒</hi>無衣無褐<hi>褐毛布也</hi>
何以卒歲<hi>
                        <graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>終也</hi>三之日于耜<hi>三之日正月也于往也耜田器</hi>四之日舉<lb/>
趾<hi>四之日二月也趾足也謂舉足而耕</hi>同我婦子饁彼南畝<hi>饁饋也</hi>田畯至<lb/>
<pb n="KR3a0058_WYG_027-14b"/>
喜<hi>田畯田大夫</hi>七月流火九月授衣春日載陽<hi>載始也陽温也</hi>有鳴<lb/>
倉庚<hi>黄鸝也</hi>女執懿筐<hi>懿筐深/筐也</hi>遵彼微行<hi>遵循也微行牆下小徑</hi>爰<lb/>
求柔桑<hi>爰於也柔桑群桑</hi>春日遲遲<hi>遲緩/也</hi>采蘩祁祁<hi>蘩□蒿也所以生蠶</hi>
<hi>祁祁衆多也</hi>女心傷悲殆及公子同歸<hi>女常悲春欲如貴公子之早妹也</hi>七<lb/>
月流火八月萑葦<hi>預蓄以為曲薄</hi>蠶月條桑<hi>條桑枝落之以取葉也</hi>取彼<lb/>
斧斨以伐遠揚<hi>斧斨所以伐遠枝之揚起者於此亦預備之</hi>猗彼女桑<hi>小而長條</hi>
<hi>曰女桑</hi>七月鳴鵙<hi>伯勞/也</hi>八月載績<hi>緝麻/之名</hi>載𤣥載黄<hi>以為祭服𤣥衣</hi>
<hi>黄裳</hi>我朱孔陽<hi>朱色/光明</hi>為公子裳<hi>以供/公上</hi>四月秀葽<hi>草也</hi>五月鳴<lb/>
<pb n="KR3a0058_WYG_027-15a"/>
蜩<hi>蟬也</hi>八月其穫<hi>禾之早/穫者</hi>十月隕蘀<hi>謂木葉損落</hi>一之日于貉<lb/>
<hi>謂取狐狸皮也</hi>取彼狐狸為公子裘<hi>同/上</hi>二之日其同<hi>同㑹聚也</hi>載纉<lb/>
武功<hi>纉繼也功事也</hi>言私其豵獻豜于公<hi>田獵所取也小豕曰豵大豕曰豜大獸公</hi>
<hi>之小獸私焉</hi>五月斯螽動股<hi>斯螽/蝗属</hi>六月莎雞振羽<hi>莎雞如蝗</hi>七月<lb/>
在野八月在宇<hi>屋霤也</hi>九月在户十月蟋蟀入我牀下<hi>自七</hi>
<hi>月以下皆言蟋蟀自野漸入以避寒</hi>穹室熏鼠<hi>穹隙也室塞/也熏去其䑕</hi>塞向墐户<hi>向北</hi>
<hi>出牖墐塗也所以備寒</hi>嗟我婦子曰為改歲入此室處<hi>改歲大寒將此以處</hi>
六月食鬱及薁<hi>鬱棣属薁櫻薁</hi>七月亨葵及菽<hi>亨煑也葵今之葵菽豆也</hi>八<lb/>
<pb n="KR3a0058_WYG_027-15b"/>
月剝棗<hi>剝普卜反擊也</hi>十月穫稻<hi>稻謂晚収者</hi>為此春酒以介眉夀<lb/>
<hi>自食鬱以下皆言養老也</hi>七月食𤓰八月斷壺<hi>瓠/也</hi>九月叔苴<hi>叔拾也苴麻子</hi>
采荼薪樗<hi>荼苦菜樗惡木</hi>食我農夫<hi>以上皆農/者之食</hi>九月築場圃<hi>築圃</hi>
<hi>為場在今猶然</hi>十月納禾稼黍稷重穋<hi>後熟曰重先熟曰穋</hi>禾麻菽麥嗟<lb/>
我農夫我稼既同<hi>既同言已聚也</hi>上入執宮功<hi>宮功公室之役</hi>晝爾于<lb/>
茅宵爾索綯<hi>晝取茅夜作索</hi>亟其乘屋<hi>亟急也/乘升也</hi>其始播百穀<hi>以布</hi>
<hi>穀在近早修室廬</hi>二之日<hi>十二/月</hi>鑿冰沖沖<hi>沖沖鑿/冰之意</hi>三之日<hi>正月</hi>納<lb/>
于凌陰<hi>冰室也</hi>四之日其蚤獻羔祭韭<hi>仲春獻羔開冰獻于寢廟也韭新出</hi>
<pb n="KR3a0058_WYG_027-16a"/>
<hi>故薦之</hi>九月肅霜十月滌場<hi>滌掃/也</hi>朋酒斯饗<hi>兩樽曰朋</hi>曰殺羔<lb/>
羊躋彼公堂<hi>公堂人君之堂</hi>稱彼兕觥<hi>兕角之觥</hi>萬夀無疆<lb/>
　　臣按周家以農事開國成王幼沖嗣位周公懼其<lb/>
　　未知稼穡之艱難也故作此詩使瞽矇歌之宮中<lb/>
　　<hi>此朱熹說</hi>庶幾成王知小民之依不敢荒寧盖與無逸<lb/>
　　之作同一意也夫農者衣食之本一日無農則天<lb/>
　　地之所以養人者幾乎熄矣惟其闗生人之大命<lb/>
　　是以服天下之至勞今以此詩考之日月星辰之<lb/>
<pb n="KR3a0058_WYG_027-16b"/>
　　運行昆蟲草木之變化凡感乎耳目者皆有以觸<lb/>
　　其興作之思是其心無一念不在乎農也自于耜<lb/>
　　而舉趾自播穀而滌場所治非一器所業非一端<lb/>
　　私事方畢而公宮之役毋敢稽歲功方成而嗣歲<lb/>
　　之圗不敢後是一歲之間無一日不專乎農也維<lb/>
　　夫與婦維婦與子各共乃事各任乃役是一家之<lb/>
　　内無一人不力乎農也織薄於秋求桑於春躬蠶<lb/>
　　績之勞以為衣服之計者無所不至猶恐其未足<lb/>
<pb n="KR3a0058_WYG_027-17a"/>
　　也于貉為裘又有以相之食鬱及薁烹葵及菽備<lb/>
　　果蔬之美以充耆老之養者無所不至猶恐其未<lb/>
　　足也穫稻為酒又有以介之當是時農之所耕者<lb/>
　　自有之田也而上之人又従而崇奬勸勵之故斯<lb/>
　　人亦以為生之樂而勤敏和恱之氣浹於上下不<lb/>
　　見其有勞苦愁嘆之狀朋酒羔羊升堂稱夀君民<lb/>
　　相與獻酬忘其為尊卑貴賤之殊後世之農則異<lb/>
　　乎此矣已無田可耕而所耕者他人之田為有司<lb/>
<pb n="KR3a0058_WYG_027-17b"/>
　　者得無殃害之足矣豈復有崇奬勸勵之意故數<lb/>
　　米而炊併日而食者乃其常也田事既起丁夫之<lb/>
　　糧餉與牛之芻槀無所従給豫指収斂之入以為<lb/>
　　稱貸之資糲飯藜羮猶不克飽敢望有鹽酪之味<lb/>
　　乎曉霜未釋忍饑扶犁凍皴不可忍則燎草火以<lb/>
　　自温此始耕之苦也燠氣將炎晨興以出傴僂如<lb/>
　　啄至夕乃休泥塗被體熱爍濕蒸百畝告青而形<lb/>
　　容變化不可復識矣此立苗之苦也暑日流金田<lb/>
<pb n="KR3a0058_WYG_027-18a"/>
　　水若沸耘耔是力稂莠是除爬沙而指為之戾傴<lb/>
　　僂而腰為之折此耘苗之苦也迨埀穎而堅栗懼<lb/>
　　人畜之傷殘縛草田中以為守舍數尺容膝僅足<lb/>
　　蔽雨寒夜無眠風霜砭骨此守禾之苦也刈穫而<lb/>
　　歸婦子咸喜舂揄簸蹂競敏其事若可樂矣而一<lb/>
　　飽之懽曾無旬月穀入主家之廩利歸質貸之人<lb/>
　　則室又埀罄矣自此之外惟采薪于茅販鬻易粟<lb/>
　　以茍活而已若夫桑麻種藝蠶績織絍勞苦稱是<lb/>
<pb n="KR3a0058_WYG_027-18b"/>
　　而敝衣故絮曾不得以卒歲豈不重可哀憐也哉<lb/>
　　夫農夫紅女之艱勤富室知之者寡矣况士大夫<lb/>
　　乎士大夫知之者寡矣况貴戚近屬乎貴戚近屬<lb/>
　　知之者寡矣况六宮嬪御乎近世張栻入侍經筵<lb/>
　　因講葛覃之詩言於孝祖以為周公之告成王見<lb/>
　　於詩有若七月見於書有若無逸欲其知稼穡之<lb/>
　　難與小人之依帝王所傳心法之要端在於此夫<lb/>
　　治常生於敬畏而亂常起於驕肆使為國者毎念<lb/>
<pb n="KR3a0058_WYG_027-19a"/>
　　乎農畝之勞則心不存焉者寡矣何者其必嚴恭<lb/>
　　朝夕而不敢怠也其必懷保小民而不敢康也其<lb/>
　　必思天下之饑寒若己饑寒之也是心常存則驕<lb/>
　　肆何自而生豈非治之所由興也與栻之論最為<lb/>
　　懇至臣愚不佞願詔儒臣以今農夫紅女耕蠶勞<lb/>
　　勩之狀作為歌詩退朝之暇使人日誦于前且繪<lb/>
　　畫成圖揭之宮掖布之戚里庶幾聖心惕然不忘<lb/>
　　小民之依而六宮嬪御外家近屬亦知衣食所自<lb/>
<pb n="KR3a0058_WYG_027-19b"/>
　　來勉為勤儉之趨而不狃汰侈之習戒諭守宰勤<lb/>
　　行勸相毋妄興徭役以奪其時毋横加賦斂以困<lb/>
　　其力老農之不能自養者籍之有司大夏隆冬賦<lb/>
　　常平義廩之粟稍振贍之歲凶賑䘏先良農而後<lb/>
　　游手以示聖朝重本之意則民將爭趨南畝衣食<lb/>
　　足而孝悌興矣惟仁聖埀意焉<lb/>
君牙<hi>周書篇名穆王命君牙為大司徒作此以誥</hi>夏暑雨小民惟曰怨咨冬<lb/>
祁寒小民亦惟曰怨咨厥惟艱哉思其艱以圖其易民<lb/>
<pb n="KR3a0058_WYG_027-20a"/>
乃寧<lb/>
　　臣按夏而雨冬而寒時令之常也而小民惟曰怨<lb/>
　　咨者非怨天之雨且寒也小民生生之計無時弗<lb/>
　　艱而於斯時為尤艱此其所以怨咨也厥惟艱哉<lb/>
　　非深知民間真切利疚者不能言也為有司者當<lb/>
　　思其艱而為圖其易者民乃安矣穆王為周六葉<lb/>
　　天子生深宮之中而能恫念細民疾苦此孔子所<lb/>
　　以取於書也然方是時井地之法未壞有廬可居<lb/>
<pb n="KR3a0058_WYG_027-20b"/>
　　有田可食民之艱已若是而况今乎窮簷敗屋窮<lb/>
　　山曠野暑雨淋淫茅茨不足以自覆風雪凝沍褚<lb/>
　　絮不足以自温平居終歲勤動曾不得穀其腹隆<lb/>
　　寒皸瘃罔所營求則坐須窮餓而已歲雖大穰猶<lb/>
　　不免此一遭艱險則老弱轉乎溝壑彊者起為攻<lb/>
　　剽勢所必然民生之艱莫甚今日惟聖明其深軫之<lb/>
漢文帝十二年三月詔曰道民之路在於務本朕親率<lb/>
天下農十年于今而野不加辟<hi>辟讀曰闢</hi>歲一不登民有饑<lb/>
<pb n="KR3a0058_WYG_027-21a"/>
色是従事焉尚寡而吏不加務也吾詔書數下歲勸民<lb/>
種殖而功未興是吏奉吾詔不勤而勸民不明也且吾<lb/>
農民甚苦而吏莫之省將何以勸焉其賜民今年租稅<lb/>
之半<lb/>
　　臣按三代而後知農民之苦未有漢文若者詔令<lb/>
　　之下勤勤懇懇然使無實惠以將之則詔令為空<lb/>
　　文矣惟其方春而豫賜今年之租寛細民之力此<lb/>
　　其所以為誠於憫農也<lb/>
<pb n="KR3a0058_WYG_027-21b"/>
唐德宗貞元二年上畋於新店入民趙光奇家問百姓<lb/>
樂乎對曰不樂上曰今歲頗稔何為不樂對曰詔令不<lb/>
信前云兩歲之外悉無他徭而誅求者殆過於稅又云<lb/>
和糴而實强取之曾不識一錢始曰所糴栗麥納於道<lb/>
次今則遣致京西行營動數百里車摧牛斃破産不能<lb/>
支愁苦如此何樂之有毎有詔令優恤徒空文耳恐聖<lb/>
主深宮九重皆未知之也上命復其家<lb/>
　司馬光曰甚矣唐德宗之難寤也自古所患者人君<lb/>
<pb n="KR3a0058_WYG_027-22a"/>
　之澤壅而不下達小人之情鬱而不上通故勤恤於<lb/>
　上而民不懷愁怨於下而君不知至於離畔危亡凡<lb/>
　以此也德宗幸以游獵得至民家值光奇敢言而知<lb/>
　民疾苦固當按有司廢格詔書横増賦斂盜匿公財<lb/>
　之罪然後洗心易慮一新其政屏浮飾廢虛文謹號<lb/>
　令篤誠信矜困窮伸寃滯則太平之業可致矣釋此<lb/>
　不為乃復光奇之家夫以四海之廣兆民之衆安得<lb/>
　人人自言於天子而户户復其徭賦乎<lb/>
<pb n="KR3a0058_WYG_027-22b"/>
　　臣按趙光奇之言雖唐世之弊政求之今日殆有<lb/>
　　甚焉常賦之誅求粟則展轉增入有輸一石而其<lb/>
　　費至三石者帛則阻却換易有輸一縑而其費逾<lb/>
　　三縑者和糴之强取有僅償其半直者有不給一<lb/>
　　錢者其他横斂苛征色目如蝟又不與焉是以民<lb/>
　　雖遭值豐穰曾無伸眉之樂况艱險乎貪官黠胥<lb/>
　　交為蒙蔽監司牧守不獲盡聞况朝廷乎民日以<lb/>
　　瘠吏日以肥而國家元氣日以朘剝長此不已將<lb/>
<pb n="KR3a0058_WYG_027-23a"/>
　　有瓦解土傾之憂惟仁聖深念焉<lb/>
後唐明宗問宰相馮道今歲雖豐百姓贍足否道曰農<lb/>
家歲凶則死於流殍歲豐則傷於穀賤豐凶皆病者惟<lb/>
農家為然臣記進士聶夷中詩云二月賣新絲五月糶<lb/>
新穀醫得眼下瘡剜却心頭肉語雖鄙俚曲盡田家之<lb/>
情狀農於四民之中最為勤苦人主不可以不知也上<lb/>
恱命左右錄其詩常諷誦焉<lb/>
　　臣按聶夷中之詩即臣前所謂預指収斂之入以<lb/>
<pb n="KR3a0058_WYG_027-23b"/>
　　為稱貸之資是也新絲之出以五月而貸以二月<lb/>
　　新穀之登以八月而貸以五月此猶當時之俗也<lb/>
　　若今則往往貸於半歲之前矣千錢之物僅得數<lb/>
　　百或不及其半焉富家鉅室乘時射利田夫蠶婦<lb/>
　　低首仰給否則亡以為耕桑之本迨繭浴於湯禾<lb/>
　　登於場而責逋者狎至解絲量穀亟以授之回顧<lb/>
　　其家索無所有矣償或未足則又轉息為本因本<lb/>
　　生息昔之千錢俄而兼倍昔之數百俄而千錢於<lb/>
<pb n="KR3a0058_WYG_027-24a"/>
　　是一歲所貸至累載不能償己之所貸子孫不能<lb/>
　　償牒訟一投追吏奄至伐桑撤屋賣妻鬻子有不<lb/>
　　容惜者矣且人情所望者一稔而歲稔則督逋尤<lb/>
　　峻竭其廬之入不容錙銖龠合留故昔人謂豐年<lb/>
　　不如凶年其言似於過激然實農家之真利病也<lb/>
　　嗚呼民生之艱一至於此上之人奈何眂為當然<lb/>
　　而弗之恤哉唐明宗五季之君而儉約愛民所謂<lb/>
　　彼善於此者因馮道之對誦夷中之詩惻然若有<lb/>
<pb n="KR3a0058_WYG_027-24b"/>
　　所感然未聞當時有所施行則亦徒言而已爾故<lb/>
　　孟子曰雖有仁心仁聞而民不被其澤者不行先<lb/>
　　王之道也仁聖之君可不念哉<lb/>
周世宗留意農事常刻木為農夫蠶婦寘於殿庭<lb/>
　　臣按世宗於五季為賢君故能念耕蠶之苦刻木<lb/>
　　為人朝夕睹之以毋忘細民之艱其視沈溺於富貴<lb/>
　　之欲一念未嘗及田里者相去遠矣臣是以有取焉<lb/>
　　　　以上論田里戚休之實<lb/>
<pb n="KR3a0058_WYG_027-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0058_WYG_027-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大學衍義卷二十七<lb/>
</p>
<p>
</p>
  </div>
</body>
</text>
</TEI>
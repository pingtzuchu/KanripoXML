<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷三十二</head> <lb/>
    <p>
<pb n="KR3a0058_WYG_032-1a"/>
欽定四庫全書<lb/>
　大學衍義卷三十二<lb/>
　　　　　　　　　　　　宋　真徳秀　撰<lb/>
　誠意正心之要<lb/>
　　戒逸欲<lb/>
　　　沉湎之戒<lb/>
微子<hi>商書篇名</hi>父師<hi>箕子</hi>若曰天毒降災荒殷邦方興沉酗于<lb/>
酒<hi>沉謂溺于酒酗謂醉而怒</hi>
<pb n="KR3a0058_WYG_032-1b"/>
　　臣按酗酒者受也而箕子乃歸之於天蓋忠臣不<lb/>
　　忍斥其君故為無所歸咎之辭也<lb/>
泰誓<hi>武王伐紂誓師之辭</hi>今商王受弗敬上天降災下民沉湎冒<lb/>
色<hi>冒亂也</hi>敢行暴虐罪人以族官人以世惟宫室臺榭陂<lb/>
池侈服以殘害于爾萬姓又曰淫酗肆虐臣下化之<lb/>
　　臣按受之惡衆矣而武王誓衆乃以沉湎為首者<lb/>
　　人惟一心明則萬善所從出惛則衆慝所自生未<lb/>
　　有沉溺于酒而志不惛者志一惛則無所不有矣<lb/>
<pb n="KR3a0058_WYG_032-2a"/>
　　故曰冒色曰暴虐曰宫室臺榭陂池侈服無不具<lb/>
　　焉宜武王以為問罪之首也夫成湯惟其不邇聲<lb/>
　　色也故徳懋懋官功懋懋賞受惟其沉湎冒色也<lb/>
　　故罪人以族官人以世心有惛明之異故政有得失<lb/>
　　之殊後之人主其可不鑑<lb/>
酒誥王若曰明大命于妹邦<hi>妹邦紂故都也</hi>乃穆考文王<hi>穆敬也</hi>
肇國在西土<hi>肇始也</hi>厥誥毖庶邦庶士越少正御事<hi>誥告也毖</hi>
<hi>謹也</hi>朝夕曰祀茲酒惟天降命肇我民惟元祀<hi>元大也</hi>天降<lb/>
<pb n="KR3a0058_WYG_032-2b"/>
威我民用大亂䘮徳亦罔非酒惟行<hi>行咅幸</hi>越小大邦用<lb/>
䘮亦罔非酒惟辜<hi>辜罪也</hi>文王告教小子有正有事<hi>有正有官</hi>
<hi>守者有事有職業者</hi>無彛酒越庶國飲惟祀徳將無醉惟曰我民<lb/>
迪小子<hi>迪訓導也</hi>惟土物愛厥心臧<hi>臧善也</hi>聰聽祖考之彛訓<lb/>
越小大徳小子惟一王曰封我西土棐徂邦君御事小<lb/>
子<hi>棐輔也徂徃也</hi>尚克用文王教不腆于酒<hi>腆厚也</hi>故我至于今<lb/>
克受殷之命王曰封我聞惟曰在昔殷先哲王<hi>哲王謂成湯</hi>
迪畏天顯小民<hi>迪蹈也</hi>經徳秉哲<hi>經常也秉執也</hi>自成湯咸至于<lb/>
<pb n="KR3a0058_WYG_032-3a"/>
帝乙<hi>帝乙商之後王</hi>成王畏相<hi>成就/也</hi>惟御事厥棐有恭<hi>御事治事也</hi>
不敢自暇自逸矧曰其敢崇飲<hi>矧況也</hi>越在外服侯甸男<lb/>
衛邦伯越在内服百僚庶尹惟亞惟服宗工越百姓里<lb/>
居罔敢湎于酒不惟不敢亦不暇惟助成王徳顯越尹<lb/>
人祗辟<hi>尹人者師尹也祇敬也辟君也</hi>我聞亦惟曰在今後嗣王酣身<lb/>
<hi>後王謂商紂</hi>厥命罔顯于民祗保越怨不易<hi>易改也</hi>誕惟厥縱<lb/>
淫泆于非彛<hi>誕大也泆蕩也</hi>用燕䘮威儀<hi>燕謂飲宴䘮亡也</hi>民罔不䀌<lb/>
傷心<hi>䀌痛也</hi>惟荒腆于酒不惟自息乃逸厥心疾很不克<lb/>
<pb n="KR3a0058_WYG_032-3b"/>
畏死辜在商邑越殷國滅無罹<hi>罹憂也</hi>弗惟徳馨香祀登<lb/>
聞于天誕惟民怨庶羣自酒腥聞在上故天降䘮于殷<lb/>
罔愛于殷惟逸天非虐惟民自速辜<lb/>
　　臣按商受淫酗臣民化之方文王之在西土已告<lb/>
　　教在位者謹戒于酒矣及成王封康叔於衛衛受<lb/>
　　之故都也漸染惟舊故作酒誥以訓敕之妹邦即<lb/>
　　衛也成王之誥專為衛而作故云然也朝夕祀茲<lb/>
　　酒言文王之告教諸侯而下至於治事之臣朝夕<lb/>
<pb n="KR3a0058_WYG_032-4a"/>
　　丁寜惟祀則飲斯酒也天之始生黍稷俾民為酒<lb/>
　　惟用之大祀而已非資其沉酗也及我民以之䘮<lb/>
　　徳諸侯以之䘮邦無不自斯酒始酒一也飲之有<lb/>
　　度而受福則為天之降命飲之無度而受禍則為<lb/>
　　天之降威觀小大邦用䘮之言則當時以酒亡國<lb/>
　　者衆矣惟行以酒為行也惟辜以酒為罪也文王<lb/>
　　既教羣下勿常于酒又教之徳將無醉凡飲酒能<lb/>
　　以徳自持則無酣醟<hi>音泳</hi>之過所謂不為酒困也民<lb/>
<pb n="KR3a0058_WYG_032-4b"/>
　　蒙文王之化亦各訓迪子弟惟土地所生之物是<lb/>
　　愛故其心臧蓋一溺於酒則必旁求珎異以自奉<lb/>
　　其欲廣則其心蠧矣是時為子弟者亦各聰聽祖<lb/>
　　考之常訓訓之常則入于耳者熟聽之聰則志於<lb/>
　　心也恪故於小大之徳視之惟一不以謹酒為小<lb/>
　　焉謹酒非小徳則腆酒非小過亦明矣夫有司之<lb/>
　　不腆酒於天命何預而王乃以克受商命為職此<lb/>
　　之由何邪但觀幽厲陳隋之朝上下沉酣以致墜<lb/>
<pb n="KR3a0058_WYG_032-5a"/>
　　失天命則謹酒而受天命復何疑哉既又叙成湯<lb/>
　　之謹酒與後王之酣身為康叔戒蓋湯上畏天下<lb/>
　　畏民常其徳而不變秉其智而不惑自是至于帝<lb/>
　　乙皆以成君徳敬輔相為心而治事之臣亦各盡<lb/>
　　輔翼之敬雖自暇自逸且猶不敢況曰崇飲乎崇<lb/>
　　飲謂相尚以飲也是時内外大小之臣無敢湎于<lb/>
　　酒者不惟禀上之教不敢違亦以職守所在不暇<lb/>
　　為不敢猶見勉强不暇則安之矣職守謂何上以<lb/>
<pb n="KR3a0058_WYG_032-5b"/>
　　助成君徳之顯明下以助大臣之祗辟也一時羣<lb/>
　　臣以此自勵雖欲不興得乎及受沉酣其身命令<lb/>
　　不著于民惟作怨之事是守惟淫泆非彛是縱安<lb/>
　　燕以䘮其威儀考之史記受為酒池肉林使男女<lb/>
　　倮而相逐其威儀之䘮如此民所以痛傷其心悼<lb/>
　　國之將亡也而紂方且荒腆于酒逸欲不息其心<lb/>
　　疾很雖殺身而不畏也罪在商邑雖滅國而不憂<lb/>
　　也觀今之小人一醉之餘急疾强很水火可入兵<lb/>
<pb n="KR3a0058_WYG_032-6a"/>
　　刃可蹈則受之情狀可知矣馨徳者穢徳之對也<lb/>
　　紂夷居弗事上帝既無馨香以祀而作怨于民羣<lb/>
　　酗于酒惟有腥穢上聞于天天之喪商無復眷愛<lb/>
　　之意者以受自放于逸故也天豈虐商者哉以商<lb/>
　　人自速其辜耳此書言沉湎之禍至深至切豈惟<lb/>
　　康叔敬守弗渝萬世人君皆當視為龜鑑<lb/>
蕩<hi>召穆公作以刺周厲王穆公名虎</hi>其五章曰文王曰咨咨女殷商天<lb/>
不湎爾以酒不義從式<hi>式用也</hi>既愆爾止<hi>止容止也</hi>靡明靡晦<lb/>
<pb n="KR3a0058_WYG_032-6b"/>
式號式呼俾晝作夜<lb/>
　　臣按召公知厲王之將亡故為此詩託於文王所<lb/>
　　以咨嗟商紂者以諷王言天不使爾沉湎于酒而<lb/>
　　惟不義是從是用也既愆爾止而下皆譏其飲酒<lb/>
　　無度之狀天付人君以位豈欲爾如此哉不使爾<lb/>
　　為而為之是逆天也儻厲王聞而知警其庶幾乎<lb/>
小宛大夫刺幽王也其二章曰人之齊聖<hi>齊肅也</hi>飲酒温<lb/>
克<hi>克勝也</hi>彼昬不知臺醉日富各敬爾儀天命不又<hi>又再也</hi>
<pb n="KR3a0058_WYG_032-7a"/>
　　臣按此詩言齊聖之人雖飲酒猶温恭自持以勝<lb/>
　　所謂徳將無醉也彼昬然而不知者則一於醉而<lb/>
　　日甚矣於是言各敬謹爾之威儀天命已去將不<lb/>
　　復來不可以不恐懼也時幽王以酒䘮徳大夫恐<lb/>
　　淪胥以敗與其同列自相規戒如此云<lb/>
賓之初筵衛武公刺時也幽王荒廢媟近小人<hi>媟狎也</hi>飲<lb/>
酒無度天下化之君臣上下沉湎淫液武公既入而作<lb/>
是詩其三章曰賔之初筵温温其恭其未醉止威儀反<lb/>
<pb n="KR3a0058_WYG_032-7b"/>
反<hi>反反言重謹也一云反反顧禮也</hi>曰既醉止威儀幡幡<hi>幡幡輕数也</hi>舍其<lb/>
坐遷屢舞僊僊<hi>僊僊軒舉之狀</hi>其未醉止威儀抑抑<hi>抑抑謹宻也</hi>曰<lb/>
既醉止威儀怭怭<hi>怭怭媟嫚也</hi>是曰既醉不知其秩<hi>秩序也</hi>四<lb/>
章曰賔既醉止載號載呶<hi>號呼也呶讙也</hi>亂我籩豆屢舞僛僛<hi>僛僛</hi>
<hi>傾側之貌</hi>是曰既醉不知其郵<hi>郵過/也</hi>側弁之俄<hi>側傾也弁冠也俄傾貎</hi>
屢舞傞傞<hi>傞傞不止也臣謂傞傞者蹉跌之狀</hi>既醉而出並受其福醉而不<lb/>
出是謂伐徳飲酒孔嘉<hi>孔甚也嘉美也</hi>維其令儀<hi>令善也</hi>五章曰凡<lb/>
此飲酒或醉或否既立之監或佐之史彼醉不臧不醉<lb/>
<pb n="KR3a0058_WYG_032-8a"/>
反耻式勿從謂母俾大<hi>音泰</hi>怠匪言勿言匪由勿語由醉<lb/>
之言俾出童羖<hi>童無角羖羊也</hi>三爵不識矧敢多又<lb/>
　　臣按此詩凡五章前二者言古者禮飲之事至三<lb/>
　　章以後乃言幽王酣飲之失方其未醉也威儀猶<lb/>
　　能敬謹猶能周宻及其既醉則幡幡然而輕矣怭<lb/>
　　怭然而嫚矣舍其坐遷矣載號載呶矣籩豆亂而<lb/>
　　冠弁俄矣至於屢舞不止始則僊僊然而軒舉次<lb/>
　　則僛僛然而傾側甚則傞傞然而蹉跌矣君臣燕<lb/>
<pb n="KR3a0058_WYG_032-8b"/>
　　饗之間所以觀禮而乃媟瀆如此則諉之曰是既<lb/>
　　醉而失其常也既醉而不知其過也然既醉矣何為<lb/>
　　而不出乎醉而出未至於失禮之甚則君臣猶俱<lb/>
　　受其福也醉而不出是戕伐其徳為禍可勝計邪<lb/>
　　夫飲酒所以嘉美者以其有令儀也今乃若是儀<lb/>
　　安在乎末章傳者多異辭而先儒劉彛之說曰幽<lb/>
　　王飲酒必與羣衆小人男女罔間而立監命史俾<lb/>
　　臨視巡省在㑹之人罔得弗醉也衆醉而淫亂邪<lb/>
<pb n="KR3a0058_WYG_032-9a"/>
　　惡百醜興焉而王用以為娛不醉者反恥而罰之<lb/>
　　俾必醉衆皆醉矣淫亂邪惡無所不至幽王方以<lb/>
　　為樂故立史監戒其勿言幸其昬迷大怠用以為<lb/>
　　歡焉匪言勿言者厥有醉劇而才於淫穢巧于悖<lb/>
　　亂匪可以言者則褒而美之用以為樂謹勿言其<lb/>
　　非恐愧厥心而弗復肯焉故云匪言勿言也其醉<lb/>
　　而善於悖亂違拂人倫之事謂之匪由由道也匪<lb/>
　　由之人常常延納勿語于外留之以為吾王一笑<lb/>
<pb n="KR3a0058_WYG_032-9b"/>
　　之歡也有敢道及醉人之非者罰以童羖羖無童<lb/>
　　者俾之必出所以困其不能謹言也是以有不得<lb/>
　　已而預其燕飲者心知其非而口不敢言又恥於<lb/>
　　其身亦為淫亂故三爵之後昬昬然醉矣不識不<lb/>
　　知矣矧敢多飲而又寤哉幽王繼宣王中興之後<lb/>
　　使為不道不若是之甚犬戎豈能殺之哉嗚呼禽<lb/>
　　獸之所弗為而幽王為之其滅亡乃自取之也吕<lb/>
　　祖謙謂彛於此章雖多牽强忿激然論酗酒之害<lb/>
<pb n="KR3a0058_WYG_032-10a"/>
　　深切詳明故録之臣今亦有取焉庶以為方來之<lb/>
　　監云<lb/>
抑<hi>大雅篇名</hi>衛武公自警也三章曰其在于今興迷亂于政<lb/>
顛覆厥徳荒耽于酒女雖湛樂從<hi>汝者武公自謂</hi>弗念厥紹<hi>紹繼</hi>
<hi>也</hi>罔敷求先王克共<hi>音/恭</hi>明刑<hi>刑法也</hi>
　　臣按此武公自言今日之所為也興猶書所謂方<lb/>
　　興言為之未已也汝雖惟耽樂是從曾不念紹續<lb/>
　　之重廣求先王之道而敬奉其明法乎蓋先王之<lb/>
<pb n="KR3a0058_WYG_032-10b"/>
　　明法未有不以耽樂為戒者能敬奉之則不為荒<lb/>
　　縱之行矣<lb/>
漢成帝嘗與張放等宴飲禁中皆引滿舉白談笑大噱<lb/>
時乗輿幄坐屏風畫紂醉踞妲己作長夜之樂侍中班<lb/>
伯乆疾新起上顧指畫而問曰紂為無道至於是乎對<lb/>
曰書云乃用婦人之言何有踞肆於朝所謂衆惡歸之不<lb/>
如是之甚者也上曰茍不若此此圖何戒對曰沉湎于<lb/>
酒微子所以告去也式號式呼大雅所以流連也詩書<lb/>
<pb n="KR3a0058_WYG_032-11a"/>
淫亂之戒其原皆在于酒上乃喟然歎曰吾乆不見<lb/>
班生今日復聞讜言放等不懌稍自引起更衣因罷<lb/>
去<lb/>
　　臣按班伯曰詩書淫亂之戒其原皆在于酒直哉<lb/>
　　言乎成帝能嗟嘆之而不能因其言以自改卒以<lb/>
　　沈湎妨政權移外家至于覆國其亦可監也夫<lb/>
晉元帝初頗以酒廢事王導以為言帝命酌引觴覆之<lb/>
於此遂罷<lb/>
<pb n="KR3a0058_WYG_032-11b"/>
　　臣按元帝之為君非能剛果必為者也其覆杯之<lb/>
　　舉則于聽言改過而畧不凝滯此所以粗能自立<lb/>
　　于江左歟<lb/>
陳後主君臣酣飲自夕逹旦以此為常其後隋師東下<lb/>
不為深備奏技縱酒賦詩不輟陳國遂亡<lb/>
隋煬帝至江都荒淫益甚宫中為百餘房各盛供帳實<lb/>
以美人日令一房為主帝與蕭后及幸姬歴就宴飲酒<lb/>
巵不離口從姬千餘人亦常醉未幾為宇文化及所弑<lb/>
<pb n="KR3a0058_WYG_032-12a"/>
　　臣按以酒䘮邦其禍至陳隋而極故以二君終焉<lb/>
　　　　以上論沉湎之戒<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0058_WYG_032-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大學衍義卷三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷二十一</head> <lb/>
    <p>
<pb n="KR3a0058_WYG_021-1a"/>
欽定四庫全書<lb/>
　大學衍義卷二十一<lb/>
　　　　　　　　　　　　宋　真徳秀　撰<lb/>
　格物致知之要二<lb/>
　　辨人材<lb/>
　　　憸邪罔上之情<hi>讒臣</hi>
詩十月之交大夫刺幽王也其八章曰黽勉從事不敢<lb/>
告勞無罪無辜<hi>辜亦罪也</hi>讒口囂囂<hi>囂囂衆多貌</hi>下民之孽匪降<lb/>
<pb n="KR3a0058_WYG_021-1b"/>
自天<hi>孽災害也</hi>噂<hi>音撙/上聲</hi>沓背憎職競由人<hi>噂聚也沓重複也皆多言之貌職主</hi>
<hi>也競爭也</hi>
　　臣按是時十月之朔日有食之陰盛陽㣲謫見于<lb/>
　　天又有震電之異川湧山頺之變詩人推原其故<lb/>
　　以讒人之衆多也士大夫竭力以從王事不敢告<lb/>
　　勞而無罪無辜橫遭讒口是非顛倒邪正混淆此<lb/>
　　天之所以見異也然則災害之降人自為之豈天<lb/>
　　也哉讒邪小人靣則多言以相恱背則憎疾以相<lb/>
<pb n="KR3a0058_WYG_021-2a"/>
　　毁職此紛競者豈非人乎其人為誰曰前章所謂<lb/>
　　皇父也家伯也仲允也番也棸<hi>音鄒</hi>也蹶也楀<hi>音舉</hi>也<lb/>
　　此七子者皆王朝之卿大夫士而競為讒口而又<lb/>
　　有豔妻處中以為之主女子小人表裏交煽此讒<lb/>
　　口之所以得行君子之所以受屈也噂沓背憎四<lb/>
　　字耳而於讒人之情態摹寫略盡人主其可以不<lb/>
　　三復哉<lb/>
小弁<hi>音盤</hi>大夫刺幽王也太子之傅作焉<hi>太子幽王之太子宜臼也</hi>其<lb/>
<pb n="KR3a0058_WYG_021-2b"/>
七章曰君子信讒如或酬之<hi>酬醻酢之義也</hi>君子不恵不舒究<lb/>
之<hi>舒緩也究察也</hi>
　　臣按傳稱幽王取申女生太子宜臼又說褒姒生<lb/>
　　子伯服立以為后而放宜臼將殺之故太子之傅<lb/>
　　為此詩以刺王也父子天性之恩太子天下之本<lb/>
　　幽王一聴褒姒之讒如受獻酬之爵得則飲之曾<lb/>
　　不少拒夫讒者之言驟而聴之則不能無惑徐而<lb/>
　　察之則可得其情幽王惟無愛子之心故一聞讒<lb/>
<pb n="KR3a0058_WYG_021-3a"/>
　　言不復舒緩以究其實而遽加放逐焉此太子所<lb/>
　　以不能自明也雖然褒姒亦豈能自為讒哉國語<lb/>
　　謂褒姒有寵於是乎與虢石父比而逐宜臼虢石<lb/>
　　父者讒諂面從之人也幽王立之以為卿士聘后<lb/>
　　棄而内妾立庶孽寵而嫡長危皆石父實為之也<lb/>
　　卒使申矦銜忿以召戎幽王死褒姒擄宜臼雖立<lb/>
　　而周東遷矣讒人之害至于如此可不監哉<lb/>
巧言刺幽王也大夫傷於讒故作是詩也其二章曰亂<lb/>
<pb n="KR3a0058_WYG_021-3b"/>
之初生僭始旣涵<hi>僣側䕃切涵容也</hi>亂之又生君子信讒君子<lb/>
如怒亂庶遄沮<hi>遄速也沮止也</hi>君子如祉亂庶遄已<hi>祉猶喜也已亦止也</hi>
　　臣按小人為讒於其君必以漸入之其始也進而<lb/>
　　嘗之君容之而不拒于是復進旣而君信之然後<lb/>
　　亂成矣僣始之僣與譛同譛者讒之初讒者譛之<lb/>
　　極方譛之始涵容之而不辨則亂生及讒之進又<lb/>
　　信之而不辨則亂成必也聞讒而怒聞善而喜好<lb/>
　　惡明白斷决不疑則亂為之止矣故人君杜絶讒<lb/>
<pb n="KR3a0058_WYG_021-4a"/>
　　邪之道一曰辨二曰斷又按此詩凢六章皆斥讒<lb/>
　　人之害而三章有曰盗言孔甘<hi>孔甚也</hi>亂是用餤<hi>餤進</hi>
　　<hi>也</hi>五章有曰巧言如簧顔之厚矣葢讒夫小人乗<lb/>
　　間伺隙以中君子如穿窬之盗然惟其言之甘故<lb/>
　　聴者嗜之而不厭此亂之所由以進也憸巧之言<lb/>
　　恱可人意如笙簧然使其知媿則不為矣惟其顔<lb/>
　　之厚是以為之而不耻也人君之于聴言知其為<lb/>
　　盗則謹防之知其為巧則深逺之夫然後讒夫不<lb/>
<pb n="KR3a0058_WYG_021-4b"/>
　　得而昌君子得以自立此詩人垂戒之指也<lb/>
何人斯蘇公刺暴公也<hi>暴蘇皆畿内國名</hi>暴公為卿士而譛蘇<lb/>
公焉其卒章曰為鬼為蜮<hi>蜮短狐也所謂含沙射影者</hi>則不可得有<lb/>
靦面目<hi>靦面見人之貌</hi>視人罔極<lb/>
　　臣按此深嫉讒者之辭也鬼蜮害人而不可見讒<lb/>
　　者藏形匿迹使人受禍而不知猶鬼蜮然我雖不<lb/>
　　汝見汝有面目與人相視無有窮極獨能安之而<lb/>
　　不媿乎夫小人之為讒豈復有媿于面目而詩人<lb/>
<pb n="KR3a0058_WYG_021-5a"/>
　　猶以此望之厚之至也<lb/>
巷伯刺幽王也寺人傷於讒故作是詩也<hi>寺人内臣巷伯寺人之長</hi>
<hi>也</hi>萋兮斐兮成是貝錦<hi>萋斐文章相錯也貝錦錦文也</hi>彼譛人者亦已<lb/>
太甚哆兮侈兮成是南箕<hi>哆侈皆張大貌南箕箕宿</hi>彼譛人者誰適<lb/>
與謀緝緝翩翩謀欲譛人<hi>緝緝口舌聲翩翩往來貌</hi>慎爾言也謂爾<lb/>
不信㨗㨗幡幡謀欲譛言<hi>㨗㨗猶緝緝也幡幡猶翩翩也</hi>豈不爾受旣<lb/>
其女遷驕人好好<hi>好好喜也</hi>勞人艸艸<hi>艸艸憂也</hi>蒼天蒼天視彼<lb/>
驕人矜此勞人<hi>矜憫也</hi>彼譛人者誰適與謀<hi>此二句疑衍文</hi>取彼<lb/>
<pb n="KR3a0058_WYG_021-5b"/>
譛人投畀豺虎<hi>投棄也畀與也豺惡獸虎猛獸</hi>豺虎不食投畀有北<hi>北方</hi>
<hi>也</hi>有北不受投畀有昊<hi>昊昊/天也</hi>楊園之道猗于畆丘<hi>楊園園名</hi>
<hi>猗加也畆丘丘名</hi>寺人孟子作為此詩<hi>寺人字孟子</hi>凢百君子敬而<lb/>
聴之<lb/>
　　臣按幽王之時讒說盛行自太子之親大臣之重<lb/>
　　下至於閽寺之㣲無不被讒者故小弁以下諸詩<lb/>
　　皆為此作夫為讒者巷伯也而寺人乃以刺王葢<lb/>
　　君徳不明而後讒者獲售受此責者非王而誰首<lb/>
<pb n="KR3a0058_WYG_021-6a"/>
　　章以貝錦為比葢讒者織組人罪如錦工之為錦<lb/>
　　也錦成而文采可玩猶讒成而文理可聴也彼譛<lb/>
　　人者無乃太甚乎二章以南箕為比箕星在南其<lb/>
　　形如箕踵狹舌廣葢䜛者之張其口如南箕之廣<lb/>
　　其舌彼誰與謀而為是乎三章四章則皆形容䜛<lb/>
　　者情態緝緝㨗㨗者口舌急疾之聲翩翩幡幡者<lb/>
　　往來經營之狀詩人雖疾之而猶戒之曰汝不謹<lb/>
　　其言人亦將不汝信矣汝譛人而人受之人亦將<lb/>
<pb n="KR3a0058_WYG_021-6b"/>
　　譛汝而還自反矣五章則以驕人譛行而自喜勞<lb/>
　　人遇譛而深憂呼天而愬曰其察彼驕人乎其憫<lb/>
　　此勞人乎情之哀辭之切至今誦之猶使人涕泗<lb/>
　　也六章欲取譛人者而棄之豺虎焉豺虎不食則<lb/>
　　欲置之北方陰寒之地焉北方不受則又欲委之<lb/>
　　于天而制其罪焉葢䜛人為害至深故詩人疾之<lb/>
　　亦甚舜之治四凶也必投諸四裔以禦魑魅而大<lb/>
　　學於不仁之人欲迸諸四夷不與同中國詩人之<lb/>
<pb n="KR3a0058_WYG_021-7a"/>
　　情亦若是也末章又言楊園下地而其道可至于<lb/>
　　髙丘以喻寺人卑者而譛言先及焉且將馴至于<lb/>
　　髙位也小弁以下諸詩皆為䜛而作而疾惡之甚<lb/>
　　莫如此篇故悉載其全以為來者之鑒<lb/>
青蠅大夫刺幽王也營營青蠅止于樊<hi>營營往來貌樊藩也</hi>豈弟<lb/>
君子無信䜛言<hi>豈弟樂易也</hi>營營青蠅止于棘<hi>棘木之有刺者也多近藩</hi>
<hi>植之</hi>䜛人罔極交亂四國<hi>極巳/也</hi>營營青蠅止于榛<hi>榛所以為藩也</hi>
䜛人罔極構我二人<hi>構猶合也合構交亂也</hi>
<pb n="KR3a0058_WYG_021-7b"/>
　　臣按青蠅之為物出於汙穢之中而貪嗜食飲常<lb/>
　　譁然杯案間以敗人之酒醪羮胾世之小人行汙<lb/>
　　而逐利以傷人害物實似之營營者旣侔其狀又<lb/>
　　象其聲也蠅之飛或徃或來若有所營而聲又營<lb/>
　　營不已以喻䜛邪之人朝夕經營欲陷害人而言<lb/>
　　出于口亦營營然不息也詩人妙體物情故形容<lb/>
　　如此止于樊止于棘止于榛者欲其棲泊于外毋<lb/>
　　入人堂室以汙物亦猶䜛邪之人宜屏之於外毋<lb/>
<pb n="KR3a0058_WYG_021-8a"/>
　　在朝廷以傷善良也自昔不惟狂暴之君信䜛害<lb/>
　　政雖慈祥樂易之君一惟䜛言是信亦能變移心<lb/>
　　志如成王疑周公是也成王豈非樂易之資哉始<lb/>
　　為管蔡流言所入㡬至猜阻賴天動威而後悔故<lb/>
　　曰豈弟君子無信䜛言也䜛人之情志在傷善無<lb/>
　　有窮也故家有䜛則家亂國有䜛則國亂管蔡流<lb/>
　　言而四國不靖乃其驗也故曰䜛人罔極交亂四<lb/>
　　國末章又指實事而言二人者當時被䜛之人也<lb/>
<pb n="KR3a0058_WYG_021-8b"/>
　　䜛人之為䜛皆架虚造端如匠者湊合材木以成<lb/>
　　室二人本無罪而䜛者巧成其罪故曰䜛人罔極<lb/>
　　構我二人痛其為害之無已也巷伯青蠅二詩摹<lb/>
　　寫䜛人之情狀㡬無餘藴為人君者其三復之<lb/>
晉獻公生太子申生又娶二女於戎生重耳夷吾晉伐<lb/>
驪戎以驪姬歸生奚齊其娣生卓子驪姬嬖欲立其子<lb/>
賂外嬖梁五與東闗嬖五<hi>梁姓也五名也在門闥之外者東闗嬖五别在闗塞者亦</hi>
<hi>名五皆大夫為獻公所嬖幸</hi>使言於公曰曲沃君之宗也<hi>曲沃晉先君宗廟所</hi>
<pb n="KR3a0058_WYG_021-9a"/>
<hi>在</hi>蒲與二屈<hi>蒲屈皆邑名</hi>君之疆也不可以無主宗邑無主<lb/>
則民不威疆埸無主則啓戎心若使太子主曲沃而重<lb/>
耳夷吾主蒲與屈則可以威民而懼戎且旌君伐<hi>旌章也伐</hi>
<hi>功也</hi>使俱曰<hi>俱謂同/聲而言</hi>狄之廣莫於晉為都<hi>蒲屈本狄地名遣二公子往都</hi>
<hi>之</hi>晉之啓土不亦宜乎<hi>啓開也</hi>晉矦說之使太子居曲沃<lb/>
重耳居蒲夷吾居屈唯二姬子在絳<hi>絳晉國都</hi>二五卒與驪<lb/>
姬譛羣公子而立奚齊晉人謂之二五耦<hi>言二人共墾傷晉室如耦</hi>
<hi>耕之墾土見左傳</hi>
<pb n="KR3a0058_WYG_021-9b"/>
公之優曰施通於驪姬<hi>優俳也施其名㫄滛曰通</hi>驪姬問曰吾欲為<lb/>
難安始而可<hi>難謂欲殺三公子始先也</hi>優施曰必于申生其為人小<lb/>
心精潔精潔易辱甚精必愚是故先施䜛于申生<lb/>
優施教驪姬夜半而泣謂公曰吾聞申生甚仁而彊今<lb/>
謂君惑於我必亂國無乃以國故而行彊于君<hi>謂申生恐敗國</hi>
<hi>之故而以彊加於君謂弑君也</hi>盍殺我無以一妾亂百姓公曰夫豈惠<lb/>
於民而不惠於父乎驪姬曰為仁與為國不同為仁者<lb/>
愛親之謂仁為國者利國之謂仁故長民者無親衆以<lb/>
<pb n="KR3a0058_WYG_021-10a"/>
為親茍衆利而百姓和豈能憚君公懼曰若何而可驪<lb/>
姬曰君盍老而授之政彼得政而行其欲乃釋君公曰<lb/>
不可我以武與威是以臨諸矦未沒而亡政不可謂武<lb/>
有子而不勝不可謂威爾勿憂吾將圗之驪姬曰臯落<lb/>
翟之苛我邊鄙君盍使之伐翟以觀其果于衆也若不<lb/>
勝翟雖濟其罪可也若勝翟則善用衆矣求必益廣乃<lb/>
可厚圗也公說故使申生伐東山<hi>東山臯落氏也</hi>申生敗翟而<lb/>
反䜛言益起驪姬曰吾聞申生之謀愈深日吾固告君<lb/>
<pb n="KR3a0058_WYG_021-10b"/>
曰得衆衆弗利焉能勝翟今矜翟之善其志益廣君若不<lb/>
圗難將至矣公曰吾不忘也抑未有以致罪焉驪姬告<lb/>
優施曰君旣許我殺太子而立奚齊矣吾難里克奈何<lb/>
優施曰吾來里克一日而已子為我具特羊之饗姬許<lb/>
諾乃具使優施飲里克酒中飲優施起舞乃歌曰暇豫<lb/>
之吾吾<hi>吾讀如魚魚魚者㳺泳自得之意</hi>不如鳥烏人皆集于菀<hi>音鬰木茂</hi>
<hi>貌</hi>巳獨集于枯<hi>此譏里克不能擇所依不如鳥烏能擇茂木而棲之吾吾自得也</hi>里克<lb/>
笑曰何謂菀何謂枯優施曰其母為夫人其子為君可<lb/>
<pb n="KR3a0058_WYG_021-11a"/>
不謂菀乎<hi>此謂驪姬母子</hi>其母旣死其子又有謗可不謂枯乎<lb/>
<hi>此指申生母子</hi>里克曰而言戲乎抑有所聞之乎曰然君旣許<lb/>
驪姬殺太子而立奚齊謀旣成矣里克曰秉君以殺太<lb/>
子吾不忍<hi>秉者執持之意言扶助君以殺太子也</hi>通復故交吾不敢<hi>交與太子</hi>
<hi>交也</hi>中立其免乎優施曰免<hi>中立不阿君亦不助太子見國語</hi>
將立奚齊旣與中大夫成謀<hi>中大夫即里克也克旣許以中立即是成其殺太子</hi>
<hi>之謀也</hi>姬謂太子曰君夢齊姜必速祭之太子祭于曲沃<lb/>
歸胙于公<hi>胙祭之酒肉</hi>公田<hi>田畋獵也</hi>寘諸宫六日公至毒而獻<lb/>
<pb n="KR3a0058_WYG_021-11b"/>
之<hi>毒酒經宿輒敗而經六日明公之惑</hi>公祭之地地墳<hi>墳地裂也</hi>與犬犬斃與<lb/>
小臣小臣亦斃姬泣曰賊由太子太子奔新城或謂太<lb/>
子子辭君必辨焉<hi>以六日之狀自理</hi>太子曰君非姬氏居不安<lb/>
食不飽我辭姬必有罪君老矣吾又不樂<hi>吾自理則姬死姬死則君</hi>
<hi>必不樂是由吾使然也</hi>曰子其行矣<hi>行謂出奔</hi>太子曰君實不察其罪<lb/>
被此名也以出人誰納我十二月縊于新城姬遂譛二<lb/>
公子曰皆知之重耳奔蒲夷吾奔屈<lb/>
　　臣按驪姬之䜛申生也其機變亦甚巧矣夫父子<lb/>
<pb n="KR3a0058_WYG_021-12a"/>
　　之情日相親近則間言不得而入惟以術離之然<lb/>
　　後譛愬可施焉故驪姬首賂二五使說獻公出三<lb/>
　　子于外此離之之術也獻公者喜功貪得之人闢<lb/>
　　地啓土正其所欲故二五因以啗之且為之辭發<lb/>
　　諸歌詠以動盪其心志公安得不恱而從之三子<lb/>
　　旣出則圗之易矣旣又與優施謀作難之先後優<lb/>
　　施知申生之可陷也則請先之其言曰精潔易辱<lb/>
　　又曰甚精必愚葢精潔之人惜名顧行惟恐㸃汙<lb/>
<pb n="KR3a0058_WYG_021-12b"/>
　　故曰易辱以節自勵不以智自全故曰必愚申生<lb/>
　　惟其精潔也故一辱以弑君之名則必以死自明<lb/>
　　而後已臣前論石顯之陷蕭望之其情亦然夫必<lb/>
　　頑鈍無耻沉鷙有謀之人則雖辱之而不動淮陰<lb/>
　　少年嘗辱韓信矣信寧甘俛出跨下之耻不死也<lb/>
　　諸葛亮嘗辱司馬懿矣懿寧得畏蜀如虎之誚不<lb/>
　　戰也若申生則輕死重名不能如信懿之忍可以<lb/>
　　術激之而使死故優施欲先陷焉然恐獻公未忍<lb/>
<pb n="KR3a0058_WYG_021-13a"/>
　　果於殺也則又夜半而泣以危言動之謂申生有<lb/>
　　將為逆之意自請先死公懼而謀之則又勸授之<lb/>
　　政而避禍焉夫獻公剛猛人也能滅霍魏虢虞諸<lb/>
　　國以一其封雖齊桓久主夏盟未嘗一為之屈而<lb/>
　　肯為其子屈乎懐怒必殺之心自此啓矣然猶患<lb/>
　　無隙以加之罪也則使將兵而伐翟焉勝則加以<lb/>
　　得衆之名敗則繩以覆師之罪申生至是無逃死<lb/>
　　之路矣然又慮大臣或守正力爭則公之意未必<lb/>
<pb n="KR3a0058_WYG_021-13b"/>
　　不回也則又使優施往飲里克而諷其附麗之計<lb/>
　　鳥烏之歌亦猶二五晉都之歌也詩歌于人最為<lb/>
　　易動故三姦之言無不售焉里克大臣也許以中<lb/>
　　立則殺嫡立庶之謀成矣獻公旣惑驪之䜛故歸<lb/>
　　胙之詐最為易辨而不復辨申生之仁恐傷君意<lb/>
　　又不忍自辨惟有一死而已申生死而二子奔無<lb/>
　　不如優施之所料者卒之獻公卒奚齊立里克弑<lb/>
　　之卓子立又弑之夷吾立不終迨重耳立而後定<lb/>
<pb n="KR3a0058_WYG_021-14a"/>
　　晉國之亂垂二十年由驪姬之䜛而三姦助之也<lb/>
　　褒姒有一虢石父猶能合謀以逐宜臼况驪姬有<lb/>
　　三姦之助乎故女子小人表裏交締者危國亡家<lb/>
　　之本也<lb/>
　　　　以上論憸邪罔上之情<lb/>
　<lb/>
　<lb/>
　<lb/>
<pb n="KR3a0058_WYG_021-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大學衍義卷二十一<lb/>
</p>
<p>
</p>
  </div>
</body>
</text>
</TEI>
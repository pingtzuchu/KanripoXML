<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷三十六</head> <lb/>
    <p>
<pb n="KR3a0058_WYG_036-1a"/>
欽定四庫全書<lb/>
　大學衍義卷三十六<lb/>
　　　　　　　　　　　　宋　真德秀　撰<lb/>
　　齊家之要一<lb/>
　　　重妃匹<lb/>
　　　　謹選立之道<lb/>
闗雎<hi>詩三百篇之首</hi>后妃之徳也闗闗雎鳩<hi>闗闗和聲雎鳩王鳩摯而有别之禽</hi>
在河之洲<hi>洲水中可居處</hi>窈窕淑女<hi>窈窕幽閒之/意淑善也</hi>君子好逑<hi>好亦</hi>
<pb n="KR3a0058_WYG_036-1b"/>
<hi>善也逑匹也</hi>參差荇菜<hi>參差長短不齊/之貎荇接余也</hi>左右流之<hi>左右言無方也流順</hi>
<hi>水之流而取之也</hi>窈窕淑女寤寐求之求之不得寤寐思服<hi>服猶</hi>
<hi>懐也</hi>悠哉悠哉<hi>悠長/也</hi>輾轉反側<hi>皆卧不安之意</hi>參差荇菜左右采<lb/>
之<hi>采取而擇之也</hi>窈窕淑女琴瑟友之參差荇菜左右芼之<hi>芼熟</hi>
<hi>而薦之也</hi>窈窕淑女鐘鼓樂之<lb/>
　漢匡衡曰妃匹之際生民之始萬福之原婚姻之禮<lb/>
　正然後品物遂而天命全孔子論詩以闗雎為始言<lb/>
　太上者民之父母<hi>太上謂人君也</hi>后夫人之行不侔乎天地<lb/>
<pb n="KR3a0058_WYG_036-2a"/>
　則無以奉神靈之綂而理萬物之宜故詩曰窈窕淑<lb/>
　女君子好逑言能致其貞淑不貳其操情欲之感無<lb/>
　介於容儀宴私之意不形於動静夫然後可以配至<lb/>
　尊而為宗廟主此綱紀之首王敎之端也自上世以<lb/>
　來三代興廢未有不由此者也班固曰易基乾坤詩<lb/>
　首闗雎夫婦之際人道之大端也<lb/>
　詩大序曰周南召南正始之道王化之基是以闗雎<lb/>
　樂得淑女以配君子<lb/>
<pb n="KR3a0058_WYG_036-2b"/>
　朱熹曰周之文王生有聖徳又得聖女姒氏以為之<lb/>
　配宮中之人於其始至見其有幽閒貞静之徳故作<lb/>
　是詩言彼闗闗然之雎鳩則相與和鳴於河洲之上<lb/>
　矣此窈窕之淑女則豈非君子之善匹乎言其相與<lb/>
　和樂而恭敬亦若雎鳩之情摯而有别也二章本其<lb/>
　未得而言彼參差荇菜則當左右無方以流之矣此<lb/>
　窈窕之淑女則當寤寐不㤀以求之矣葢此人此徳<lb/>
　世不常有求之不得則無以配君子而成其内治之<lb/>
<pb n="KR3a0058_WYG_036-3a"/>
　美故其憂思之深不能自已至於如此也末章據今<lb/>
　始得而言彼參差之荇菜既得之則當采擇而亨芼<lb/>
　之矣此窈窕之淑女既得之則當親愛而娛樂之矣<lb/>
　葢此人此徳世不常有幸而得之則有以配君子而<lb/>
　成内治故其喜樂尊奉之意又如此云<lb/>
　呂祖謙曰后妃之徳坤徳也闗闗睢鳩在河之洲擬<lb/>
　諸形容者也窈窕淑女君子好逑咏歎其真王者之<lb/>
　良匹也唯天下之至静為能配天下之至健也萬化<lb/>
<pb n="KR3a0058_WYG_036-3b"/>
　之原一本諸此未得之也如之何而勿憂既得之矣<lb/>
　如之何而勿樂也悠哉悠哉輾轉反側憂之不過其<lb/>
　則也琴瑟友之鐘鼔樂之樂之不過其則也所謂樂<lb/>
　而不淫哀而不傷者也友亦樂也鐘鼔有時而奏琴<lb/>
　瑟無時而不在側若朋友然故曰友<lb/>
　　臣按闗雎之義諸儒盡之唯聖明參玩焉則所謂<lb/>
　　正始之道王化之基者灼然無疑矣<lb/>
大明之二章曰摯仲氏任<hi>摯國名仲中女也任摯國姓</hi>自彼殷商來<lb/>
<pb n="KR3a0058_WYG_036-4a"/>
嫁于周曰嬪于京<hi>摯殷之諸侯故言自殷來嫁于周京周之都邑也</hi>乃及王季<lb/>
維徳之行大任有身<hi>身孕也</hi>生此文王四章曰天監在下<lb/>
有命既集文王初載天作之合在洽之陽在渭之涘<hi>洽水</hi>
<hi>之陽渭水之涘莘國所在大姒革女也</hi>五章曰大邦有子俔天之妹<hi>俔譬也</hi>
文定厥祥<hi>文禮也祥吉也</hi>親迎于渭造舟為梁不顯其光<hi>不顯顯也</hi>
六章曰有命自天命此文王于周于京纘女維莘<hi>纘繼也繼</hi>
<hi>大任之事也</hi>長子維行<hi>長子長女也行嫁也</hi>篤生武王保右命爾燮伐<lb/>
大商<hi>燮和也順也</hi>
<pb n="KR3a0058_WYG_036-4b"/>
　　臣按此詩言周家世有賢聖之君徳合乎天天予<lb/>
　　以賢聖之配生聖子而成伐功也始則大任由摯<lb/>
　　國而來配王季相與修徳於是乎生文王繼則大<lb/>
　　姒由莘國而來配文王相與修德於是乎生武王<lb/>
　　其曰天監在下有命既集文王初載天作之合者<lb/>
　　天監于下命既集于周矣故於文王之初年而黙<lb/>
　　定其配也俔天之妹者大姒之徳可以繼天也文<lb/>
　　定厥祥親迎于渭造舟為梁不顯其光者卜而得<lb/>
<pb n="KR3a0058_WYG_036-5a"/>
　　吉則行聘禮以定之既聘矣則又親迎以成之舟<lb/>
　　梁之制於是乎始其禮盛故其光顯也有命自天<lb/>
　　生此文王于周于京纘女維莘長子維行者有文<lb/>
　　王以興周室有莘女以繼大任天實命之非人能<lb/>
　　為也篤生武王保右命爾燮伐大商者厚周家而<lb/>
　　生武王順天命而伐大商天實右之亦非人能為<lb/>
　　也原周之成伐功者以其有聖子原周之生聖子<lb/>
　　者以其有聖后而聖后之生又以王季文王修徳<lb/>
<pb n="KR3a0058_WYG_036-5b"/>
　　格天之故則周家之興豈偶然哉<lb/>
思齊<hi>大雅篇名</hi>文王所以聖也其一章曰思齊大任<hi>思語辭齊莊敬</hi>
<hi>也</hi>文王之母思媚周姜<hi>大姜大王之妃媚順也</hi>京室之婦大姒嗣<lb/>
徽音<hi>徽美也</hi>則百斯男<lb/>
　朱熹曰此詩歌文王之徳而推本之曰此莊敬之大<lb/>
　任乃文王之母實能媚于周姜而稱其為周室之婦<lb/>
　至于大姒又能繼大任美徳之音而子孫衆多上有<lb/>
　聖母所以成之者速内有賢妃所以助之者深<lb/>
<pb n="KR3a0058_WYG_036-6a"/>
漢顯宗明徳馬皇后伏波將軍援之女年十三入太子宫<lb/>
奉承陰后<hi>隂后光武后也</hi>傍接同列禮則修補上下安之顯宗即<lb/>
位以為貴人時后前母姊子賈氏亦以選入生肅宗帝以<lb/>
后無子令養之謂曰人未必當自生子但患愛養不至耳<lb/>
后於是盡心撫育勞瘁過於所生肅宗孝性淳篤恩性天<lb/>
至母子慈愛始終無纎芥之間后常以皇嗣未廣每懐憂<lb/>
歎薦達左右若恐不及後宫有進見者每加慰納若數所<lb/>
寵引輒増隆遇永平三年春有司奏立長秋宫<hi>長秋后宫名也</hi>帝<lb/>
<pb n="KR3a0058_WYG_036-6b"/>
未有所言皇太后曰馬貴人徳冠後宫即其人也遂立為<lb/>
皇后既正宫闈愈自謙肅能誦易好讀春秋楚辭尤善周<lb/>
官董仲舒書常衣大練裙不加緣帝嘗幸苑囿離宫后輒<lb/>
以風邪霧露為戒辭意欵備多見詳擇時楚獄連年不斷<lb/>
囚相證引坐繫者甚衆后慮其多濫乘間言及惻然帝<lb/>
感悟之夜起彷徨為思所納卒多有所降宥時諸將奏<lb/>
事及公卿較議難平者帝數以試后后輒分解趣理各<lb/>
得其情每於侍執之際輒言及政事多所毘補而未嘗<lb/>
<pb n="KR3a0058_WYG_036-7a"/>
以家私干欲寵敬日隆始終無衰及肅宗即位尊后曰<lb/>
皇太后自撰顯宗起居注削去兄防參醫藥事<hi>馬防后之兄也</hi>
<hi>嘗侍顯宗疾</hi>帝請曰黄門舅旦夕供養且一年既無褒異又<lb/>
不錄勤勞無乃過乎太后曰吾不欲令後世聞先帝數<lb/>
親後宫之家故不著也建初元年欲封爵諸舅太后不<lb/>
聽明年夏大旱言事者以為不封外戚之故有司因此<lb/>
上奏宜依舊典太后詔曰凡言事者欲媚朕以要福耳<lb/>
昔王氏五侯同日俱封其時黄霧四塞不聞澍雨之應<lb/>
<pb n="KR3a0058_WYG_036-7b"/>
又田蚡竇嬰<hi>二人皆武帝時外戚</hi>寵貴横恣傾覆之禍為世所傳<lb/>
故先帝防慎舅氏不令在樞機之位諸子之封裁令半<lb/>
楚淮陽諸國常謂我子不當與先帝子等今有司奈何<lb/>
欲以馬氏比陰氏乎吾為天下母而身服大練食不求<lb/>
甘左右但著帛布無香薫之飾者欲身率下也以為外<lb/>
親見之當傷心自勅但笑言太后素好儉前過濯龍門<lb/>
上見外家問起居者車如流水馬如游龍倉頭衣綠褠<lb/>
領袖正白顧視御者不及逺矣故不加譴怒但絶嵗用<lb/>
<pb n="KR3a0058_WYG_036-8a"/>
而已冀以黙愧其心而猶懈怠無憂國㤀家之慮知臣<lb/>
莫若君况親屬乎吾豈可上負先帝之㫖下虧先人之<lb/>
徳重襲西京敗亾之禍哉固不許帝省詔悲歎復重請<lb/>
曰漢興舅氏之封侯猶皇子之為王也太后誠存謙虚<lb/>
奈何令臣獨不加恩三舅乎太后報曰吾反覆思之思<lb/>
令兩善豈徒欲獲謙讓之名而使帝受不外施之嫌哉<lb/>
昔竇太后<hi>景帝后武帝母也</hi>欲封王皇后<hi>武帝后</hi>之兄丞相條侯<lb/>
<hi>周亞夫也</hi>言受髙祖約無軍功非劉氏不侯今馬氏無功於<lb/>
<pb n="KR3a0058_WYG_036-8b"/>
國豈得與陰郭中興之后等耶<hi>陰郭二氏皆光武后</hi>常觀富貴之<lb/>
家祿位重叠猶再實之木其根必傷吾計之熟矣勿有<lb/>
疑也初太夫人塟起墳㣲髙太后以為言兄廖等即時<lb/>
减削其外親有謙素義行者輒假借温言賞位如有纎<lb/>
芥則先見嚴恪之色然後加譴其美車服不軌法度者<lb/>
便絶屬籍遣歸田里於是内外從化被服如一諸家惶<lb/>
恐倍於永平時<hi>永平顯宗年號</hi>乃置織室蠶於濯龍中<hi>濯龍宫名</hi>數<lb/>
往觀視以為娛樂常與帝旦夕言道政事及教授諸小<lb/>
<pb n="KR3a0058_WYG_036-9a"/>
王論語經書述敘平生雍和終日<lb/>
　　臣按明徳馬氏之所以賢於人者有五肅宗非其<lb/>
　　所生而盡心撫育㤀己私也憂皇嗣未廣而薦達<lb/>
　　左右如恐弗及不妬忌也帝每出遊幸輒以風邪<lb/>
　　霧露為戒楚獄之寃乘閒開陳以致感悟多所原<lb/>
　　宥能輔佐也躬衣大練崇節儉也裁抑馬氏封爵<lb/>
　　不私外家也有此五者故為兩都賢后之最後世<lb/>
　　未有及焉者推本言之又以知問學喜讀書之故<lb/>
<pb n="KR3a0058_WYG_036-9b"/>
　　然則后之於學其可不講哉<lb/>
唐太宗文徳長孫后隋右驍衛將軍晟女喜圖傳視古<lb/>
今善惡以自鑑矜尚禮法晟以女太宗時隠太子釁閲<lb/>
已構后内盡孝事髙祖謹承諸妃消釋嫌隙俄為皇后<lb/>
性約素服御取給則止益觀書雖容櫛不少廢與帝言<lb/>
或及天下事辭曰牝雞司晨家之窮也可乎帝固要之<lb/>
訖不對後廷有被罪者帝怒詔繩治俟意解徐為開理<lb/>
終不令有寃下嬪生豫章公主而死后視如所生媵侍<lb/>
<pb n="KR3a0058_WYG_036-10a"/>
疾病輟所御飲藥資之下懷其仁兄無忌於帝本布衣<lb/>
交以佐命為元功出入卧内帝將引以輔政后固謂不<lb/>
可乘閒曰妾託體紫宫尊貴已極不願私親更據權于<lb/>
朝漢之官霍<hi>官謂上官氏昭帝后也霍事見後</hi>可以為戒帝不聽后密<lb/>
諭令牢讓帝不獲已乃聽后喜見顔間太子承乾乳媪<lb/>
請增東宫什器后曰太子患無徳與名器何請為從幸<lb/>
九成宫方屬疾㑹柴紹等急變聞帝甲而起后輿疾以<lb/>
從宮司諫止后曰上震驚吾可自安疾稍亟太子欲請<lb/>
<pb n="KR3a0058_WYG_036-10b"/>
大赦汎度道人祓塞災㑹后曰死生有命非人力所支<lb/>
若修福可延吾不為惡使為善無效我尚何求且赦令<lb/>
國大事佛老異方敎耳皆上所不為豈宜以吾亂天下<lb/>
法時房𤣥齡小譴就第后曰𤣥齡陛下布衣舊非大故<lb/>
不可棄妾家以恩澤進無徳而祿易以取禍無屬樞柄<lb/>
以外戚奉朝請足矣妾生無益於時死不可以厚塟又<lb/>
請帝納忠容諫勿受讒省遊畋作役死無恨后嘗采古<lb/>
婦人事著女則十篇又為論斥漢之馬后不能簡抑外<lb/>
<pb n="KR3a0058_WYG_036-11a"/>
家使與政事乃戒其車馬之侈此謂開本源恤末事常<lb/>
誡守者吾以自簡故書無條理勿令至尊見之及崩宫<lb/>
司以聞帝為之慟示近臣曰后此書可用垂後我豈不<lb/>
通天命而割情乎顧内失吾良佐哀不可已耳<lb/>
初長樂公主將出降上以皇后所生特愛之勅有司資<lb/>
送倍於永嘉公主<hi>高祖女也</hi>魏徵諫曰昔漢明帝欲封皇子<lb/>
曰我子豈得與先帝子比皆令半楚淮陽今資送公主<lb/>
倍於長主得無異明帝之意乎上然其言入告皇后后<lb/>
<pb n="KR3a0058_WYG_036-11b"/>
嘆息曰妾亟聞陛下稱重魏徵不知其故今觀其引禮<lb/>
義以抑人主之情乃知真社稷之臣也妾與陛下結髮<lb/>
為夫婦曲承恩禮每言必先候顔色不敢輕犯威嚴况<lb/>
以人臣之疎逺乃抗言如是陛下不可不從也因請遣<lb/>
中使齎錢絹以賜徵且曰聞公正直乃今見之故以相<lb/>
賞公且常秉此心勿轉移也上嘗罷朝怒曰㑹須殺此<lb/>
田舎翁后問為誰上曰魏徵每廷辱我后退具朝衣立<lb/>
于庭上驚問其故后曰妾聞主明臣直今魏徵直由陛<lb/>
<pb n="KR3a0058_WYG_036-12a"/>
下之明故也妾敢不賀上乃恱<lb/>
　　臣按文徳長孫后之賢其行事皆可為後世法方<lb/>
　　太宗之怒魏徵也非后從容開捄則徵不得免矣<lb/>
　　其為君徳之累可勝計耶一言而全直臣於將死<lb/>
　　之際立太宗於無過之地雖古之賢后何以逾此<lb/>
　　吁可仰哉吁可仰哉<hi>以上皆徳選者</hi>
漢武帝衛后字子夫生微也為平陽主謳者<hi>平陽公主帝之姊</hi>
武帝過平陽主主見所侍美人帝不説既飲謳者進帝<lb/>
<pb n="KR3a0058_WYG_036-12b"/>
獨説子夫帝起更衣子夫侍尚衣得幸主因送入宮後<lb/>
有身尊寵召其兄衛長君弟青侍中元朔元年生男據<lb/>
遂立為皇后後色衰遭巫蠱事自殺<lb/>
成帝趙后本長安宫人壯屬陽阿主家學歌舞號曰飛<lb/>
燕成帝㣲行出過陽阿主作樂上見飛燕悦之召入宮<lb/>
大幸有女弟復召入俱為倢伃貴傾後宮許后之廢也<lb/>
上欲立趙倢伃皇太后嫌其所出㣲甚難之太后姊子<lb/>
淳于長為侍中數往來傳語得太后指上封倢伃父為<lb/>
<pb n="KR3a0058_WYG_036-13a"/>
成陽侯諫大夫劉輔上書以為武王周公承順天地以<lb/>
饗魚烏之瑞然猶君臣祗懼動色相戒况于季世不䝉<lb/>
繼嗣之福屢受威怒之異雖夙夜自責改過易行畏天<lb/>
命念祖業妙選有徳之世考卜窈窕之女以承宗廟順<lb/>
神祇心塞天下望子孫之祥猶恐晩暮今乃觸情縱欲<lb/>
傾於卑賤之女欲以母天下不畏于天不愧于人惑莫<lb/>
大焉里語曰腐木不可以為柱卑人不可以為主書奏<lb/>
上使侍御史攸縛輔繫掖庭祕獄後月餘立倢仔為皇<lb/>
<pb n="KR3a0058_WYG_036-13b"/>
后寵少衰而弟昭儀絶幸後以殘滅繼嗣危宗廟貶為<lb/>
孝成皇后又廢為庶人自殺<lb/>
　　臣按二后一以謳者進一以歌者進始進不正其<lb/>
　　能終乎古今以色選者非一姑錄二事為方來之<lb/>
　　鑑他不悉紀云又按漢之選后色進之外有以親<lb/>
　　進者孝惠張后宣平侯敖女敖尚帝姊魯元公主<lb/>
　　呂太后欲為重親以公主女配帝為后欲使生子<lb/>
　　萬方終無子遂使陽為有身取後宫美人子名之<lb/>
<pb n="KR3a0058_WYG_036-14a"/>
　　殺其母立所名子為太子後呂氏滅后廢處北宮<lb/>
　　武帝陳后長公主嫖女初武帝為太子長主有力<lb/>
　　取長主女為妃及帝即位擅寵驕貴十餘年無子<lb/>
　　後以媚道覺廢處長門宮成帝許后平恩侯嘉女<lb/>
　　元帝悼傷母恭哀后居位日淺而遭霍氏之辜<hi>事見</hi>
　　<hi>後</hi>故選嘉女以配太子成帝即位立為后常寵於<lb/>
　　上後宮希得進見久之寵益衰後以媚道祝謔<hi>音詛</hi>
　　廢處昭臺宫三后憑舊姻以進本欲隆戚里之恩<lb/>
<pb n="KR3a0058_WYG_036-14b"/>
　　而驕恣怙寵秪速禍敗由其以親而不以徳故也<lb/>
　　後漢則桓帝梁后亦然梁氏自順烈后<hi>順帝后</hi>至此<lb/>
　　凡二后矣后順烈女弟也時太后秉政而梁冀專<lb/>
　　朝后獨得寵幸藉姊兄勢恣極奢靡及太后崩恩<lb/>
　　愛稍衰后既無子潛懷怨忌每宮人孕育鮮得全<lb/>
　　者冀誅追廢為貴人及晉之楊氏兩為帝后其禍<lb/>
　　尤烈見後外屬事中親進之外又有以妃嬪進者<lb/>
　　文帝元年有司請立皇后薄太后曰諸侯皆同姓<lb/>
<pb n="KR3a0058_WYG_036-15a"/>
　　立太子母為皇后即竇氏也竇生景帝古者天子<lb/>
　　諸侯皆娶大國其國以娣姪從正妃死次妃攝行<lb/>
　　内事而無有嗣升后夫人之位者故齊桓公葵丘<lb/>
　　之盟毋以妾為妻魯公子荆之母嬖哀公將以為<lb/>
　　夫人使宗人釁夏獻其禮對曰無之公怒曰女為<lb/>
　　司宗立夫人國之大禮也何故無之對曰周公及<lb/>
　　武王娶於薛孝惠娶於商<hi>商宋也</hi>自桓以下娶于齊<lb/>
　　此禮也則有若以妾為夫人則固無其禮也春秋<lb/>
<pb n="KR3a0058_WYG_036-15b"/>
　　之世犯葵丘之盟者多矣獨宗人釁夏能守其禮<lb/>
　　自漢文以後人主惟意所向不復議矣若魏文帝<lb/>
　　將立郭貴嬪為后而中郎棧潛爭之唐明皇將立<lb/>
　　武惠妃為后而御史潘好禮争之千數百年之間<lb/>
　　能守此禮者又獨二臣為然餘則惟主意所欲且<lb/>
　　習以為常無復議之者矣嗚呼禮之失久矣誠欲<lb/>
　　重帝王之匹正風化之本其可茍乎<lb/>
　　　　以上論謹選立之道臣按元祐中給事中兼<lb/>
<pb n="KR3a0058_WYG_036-16a"/>
　　　　侍講范祖禹言於宣仁聖烈皇后曰臣伏奉<lb/>
　　　　詔㫖皇帝納后六禮令翰林學士御史中丞<lb/>
　　　　兩省給舎與禮部太常寺同共詳議臣竊伏<lb/>
　　　　思此乃國家大事萬世之本福祚所繫風化<lb/>
　　　　所先自古聖王重之今陛下宜先知者有四<lb/>
　　　　不可不謹也臣謹稽之上古參之後世為陛<lb/>
　　　　下悉數而詳陳之一曰族姓二曰女徳三曰<lb/>
　　　　隆禮四曰博議所謂族姓者臣聞古之帝王<lb/>
<pb n="KR3a0058_WYG_036-16b"/>
　　　　所以為昏姻者必大國諸侯先聖王之後勲<lb/>
　　　　賢之裔不然則甥舅之國也不以微賤上敵<lb/>
　　　　至尊故其福祚盛大子孫蕃昌昔黄帝娶於<lb/>
　　　　西陵之女是為嫘祖為帝正妃其子孫皆有<lb/>
　　　　天下五帝三王皆黄帝之後也舜娶帝堯之<lb/>
　　　　二女釐降于為汭遂有天下大禹娶塗山是<lb/>
　　　　生夏啓天下歸之子孫享國四百七十餘年<lb/>
　　　　成湯娶于有莘氏子孫有天下六百餘年周<lb/>
<pb n="KR3a0058_WYG_036-17a"/>
　　　　之先祖后稷生於姜嫄世有賢妃太王娶太<lb/>
　　　　姜是生王季王季娶太任是生文王文王娶<lb/>
　　　　太姒其禮尤盛大雅歌之曰文定厥祥親迎<lb/>
　　　　于渭造舟為梁不顯其光自古昏禮未有如<lb/>
　　　　文王之盛也太姜炎帝之後也太任太昊之<lb/>
　　　　後也太姒大禹之後也太姒生十子武王周<lb/>
　　　　公皆聖人也其餘皆為顯諸侯周之子孫徧<lb/>
　　　　于天下太姒之徳也詩人美文王之聖本由<lb/>
<pb n="KR3a0058_WYG_036-17b"/>
　　　　太任其詩曰思齊太任文王之母思媚周姜<lb/>
　　　　京室之婦太姒嗣徽音則百斯男又曰刑于<lb/>
　　　　寡妻至于兄弟以御于家邦言文王之化自<lb/>
　　　　家及國以至天下也周南闗雎后妃之徳人<lb/>
　　　　倫之始風化天下皆美太任太姒也武王亦<lb/>
　　　　娶于姜是生成王周有天下三十餘世八百<lb/>
　　　　餘年其基本葢由此也故族姓不可不貴所<lb/>
　　　　謂女徳者臣聞三代之興皆有賢妃其亾也<lb/>
<pb n="KR3a0058_WYG_036-18a"/>
　　　　皆有嬖女夏之興也以塗山其亾也以末喜<lb/>
　　　　商之興也以有娀其亾也以妲己周之興也<lb/>
　　　　以姜嫄其亾也以褒姒此皆聖賢所紀詩書<lb/>
　　　　所載垂之後世以為永鑑者秦漢以後婚姻<lb/>
　　　　多不正無足取法惟後漢顯宗明徳馬后唐<lb/>
　　　　太宗文徳長孫后皆有后徳出於勲賢之家<lb/>
　　　　其餘敗亂足以為戒而已恭惟本朝太祖皇<lb/>
　　　　帝以來家道正而人倫明厯世皆有聖后内<lb/>
<pb n="KR3a0058_WYG_036-18b"/>
　　　　徳之助自三代以來未有如本朝家法也皇<lb/>
　　　　帝聖徳明茂睿質純粹天監在下必生聖女<lb/>
　　　　以佑皇家惟陛下逺觀上古近鑑後世上思<lb/>
　　　　天地宗廟之奉下為萬世子孫之計選卜窈<lb/>
　　　　窕以母儀萬國表正六宫非有徳孰可以當<lb/>
　　　　之然閨門之徳不可著見必視其世族觀其<lb/>
　　　　祖考察其家風參以庶事亦可知也昔漢之<lb/>
　　　　初大臣議欲立髙帝子齊王皆曰王母家駟<lb/>
<pb n="KR3a0058_WYG_036-19a"/>
　　　　鈞惡戾虎而冠者也代王母家薄氏君子長<lb/>
　　　　者乃立代王是為文帝文帝為漢之賢主亦<lb/>
　　　　由其母家仁善也故女徳不可不先所謂隆<lb/>
　　　　禮者臣聞天子之與后猶天之與地日之與<lb/>
　　　　月陽之與陰相須而後成者也孔子對魯哀<lb/>
　　　　公曰古之為政愛人為大所以治愛人禮為<lb/>
　　　　大所以治禮敬為大敬之至矣大昏為大大昏<lb/>
　　　　至矣大昏既至冕而親迎親之也哀公曰冕<lb/>
<pb n="KR3a0058_WYG_036-19b"/>
　　　　而親迎不已重乎孔子愀然作色而對曰合<lb/>
　　　　二姓之好以繼先聖之後以為天地宗廟社<lb/>
　　　　稷之主君何謂已重乎葢深非之也臣今與<lb/>
　　　　衆官討論講議皆約先王之禮參酌其宜不<lb/>
　　　　為過隆願陛下勿以為疑進言者必曰天子<lb/>
　　　　至尊無敵於天下不當行夫婦之禮臣謹按<lb/>
　　　　禮冠昏惟有士禮而無天子諸侯之禮故三<lb/>
　　　　代以來惟以士禮推而上之為天子諸侯之<lb/>
<pb n="KR3a0058_WYG_036-20a"/>
　　　　禮葢以成人之與夫婦自天子至於士則一<lb/>
　　　　也臣竊聞親王宗室之間娶妻殊無齊體之<lb/>
　　　　禮敬而親之之義天下豈有獨尊而無配偶<lb/>
　　　　者哉至於鄙慝之禮或雜戎狄之俗或習委<lb/>
　　　　巷之風下自士俗上流宫禁有涉于此者願<lb/>
　　　　陛下一切屏絶之以正基本以先天下故禮<lb/>
　　　　不可不隆所謂博議者臣聞古者天子聘后<lb/>
　　　　上公逆之諸侯主之故春秋書祭公來遂逆<lb/>
<pb n="KR3a0058_WYG_036-20b"/>
　　　　王后于紀夫國有大事大臣不容不預聞也<lb/>
　　　　昔慈聖光獻之立也吕夷簡定其議故其詔<lb/>
　　　　曰覽上宰之敷言其册曰宗公鼎臣誦言于<lb/>
　　　　朝先是茶商陳氏女亦預選擇王曾宋綬皆<lb/>
　　　　以為言繼有言者遂罷陳氏仁宗所以為聖<lb/>
　　　　者能從衆也進言者必曰此陛下家事非外<lb/>
　　　　人所預自古誤人主者多由此言也天子以<lb/>
　　　　四海為家中外之事孰非陛下家事大臣無<lb/>
<pb n="KR3a0058_WYG_036-21a"/>
　　　　不可預之理且陛下用一執政進一近臣必<lb/>
　　　　欲協天下之望况立皇后以母天下乎臣恐<lb/>
　　　　陛下一日降詔云立某氏為皇后則大臣雖<lb/>
　　　　有所見亦難乎論議矣今陛下之所選擇莫<lb/>
　　　　若出其姓氏宣問大臣若聖志既定而衆議<lb/>
　　　　僉同則卜筮協從鬼神其依天人之意無不<lb/>
　　　　同矣故議不可不博臣幸備勸講其職在以<lb/>
　　　　帝王之事禆益聖徳故敢獻其所聞臣之愚<lb/>
<pb n="KR3a0058_WYG_036-21b"/>
　　　　誠惟中宮正位之後四海之内室家相慶則<lb/>
　　　　宗社之福也臣謂自昔論擇后者未有若范<lb/>
　　　　祖禹之詳備故著于篇以為法云<lb/>
　<lb/>
　<lb/>
　<lb/>
　<lb/>
　大學衍義卷三十六<lb/>
</p>
<p>
</p>
  </div>
</body>
</text>
</TEI>
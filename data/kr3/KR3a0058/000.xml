<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大學衍義</head>
    <p>
<pb n="KR3a0058_WYG_000-1a"/>
欽定四庫全書　　　　　子部一<lb/>
　大學衍義　　　　　　　儒家類<lb/>
　　提要<lb/>
　　　　<hi>臣</hi>等謹案大學衍義四十三巻宋真徳秀掇<lb/>
　　　　徳秀有四書集編已著録是書因大學之義<lb/>
　　　　而推衍之首曰帝王為治之序帝王為學之<lb/>
　　　　本次以四大綱曰格物曰致知曰正心曰誠意曰<lb/>
　　　　修身曰齊家各繫以目格物致知之目四曰<lb/>
<pb n="KR3a0058_WYG_000-1b"/>
　　　　明道術辨人材審治體察民情正心誠意之<lb/>
　　　　目二曰崇敬畏戒逸欲修身之目二曰謹言<lb/>
　　　　行正威儀齊家之目四曰重妃匹嚴内治定<lb/>
　　　　國本教戚屬中惟修身一門無子目其餘分<lb/>
　　　　子目四十有四皆徵引經訓參証史事旁採<lb/>
　　　　先儒之論以明法戒而各以己意發明之大<lb/>
　　　　旨在於正君心肅宫闈抑權倖盖理宗雖浮<lb/>
　　　　慕道學之名而内實多欲權臣外戚交煽為<lb/>
<pb n="KR3a0058_WYG_000-2a"/>
　　　　姦卒之元氣凋弊閲五十餘年而宋以亡徳<lb/>
　　　　秀此書成于紹定二年而進于端平元年皆<lb/>
　　　　陰切時事以立言先去其有妨于治平者以<lb/>
　　　　為治平之基故大學八條目僅舉其六然自<lb/>
　　　　古帝王正本澄源之道實亦不外于此若夫<lb/>
　　　　宰馭百職綜理萬端常變經權因機而應利<lb/>
　　　　弊情偽隨事而求其理雖相貫通而為之有<lb/>
　　　　節次行之有實際非空談心性即可坐而致<lb/>
<pb n="KR3a0058_WYG_000-2b"/>
　　　　者故邱濬又續補其闕也乾隆四十六年五<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3a0058_WYG_000-3a"/>
大學衍義序<lb/>
臣始讀大學一書見其自格物致知誠意正心修身齊<lb/>
家至於治國平天下其本末有序其先後有倫葢嘗撫<lb/>
卷三歎曰為人君者不可以不知大學為人臣者不可<lb/>
以不知大學為人君而不知大學無以清出治之源為<lb/>
人臣而不知大學無以盡正君之法既又攷觀帝王之<lb/>
治未有不本諸身而達之天下者然後知此書所陳實<lb/>
百聖傳心之要典而非孔氏之私言也三代而下此學<lb/>
<pb n="KR3a0058_WYG_000-3b"/>
失傳其書雖存槩以傳記目之而已求治者既莫之或<lb/>
考言治者亦不以望其君獨唐韓愈李翺嘗舉其説見<lb/>
於原道復性之篇而立朝論議曽弗之及蓋自秦漢以<lb/>
後尊信此書者惟愈及翺而亦不知為聖學之淵源治<lb/>
道之根柢也况其他乎臣嘗妄謂大學一書君天下者<lb/>
之律令格例也本之則必治違之則必亂近世大儒朱<lb/>
熹嘗成章句或問以析其義寧皇之初入侍經帷又嘗<lb/>
以此書進講願治之君儻取其書玩而繹之則凡帝王<lb/>
<pb n="KR3a0058_WYG_000-4a"/>
為治之序為學之本洞然於胷次矣臣不佞竊思所以<lb/>
羽翼是書者故剟取經文二百有五字載於是編而先<lb/>
之以堯典臯謨伊訓與思齊之詩家人之卦者見前聖<lb/>
之規模不異乎此也繼之以子思孟子荀况董仲舒楊<lb/>
雄周敦頤之説者見後賢之議論不能外乎此也<hi>以上論帝</hi>
<hi>王為治之序</hi>堯舜禹湯文武之學純乎此者也商髙宗周成<lb/>
王之學庶幾乎此者也漢唐賢君之所謂學已不能無<lb/>
悖乎此矣而漢孝元以下數君之學或以技萟或以文<lb/>
<pb n="KR3a0058_WYG_000-4b"/>
辭則甚謬乎此者也<hi>以上論帝王為學之本</hi>上下數千載間治亂<lb/>
存亡皆繇是出臣故斷然以為君天下之律令格例也<lb/>
雖然人君之學必知其要然後有以為用力之地蓋明<lb/>
道術辨人材審治體察民情者人君格物致知之要也<lb/>
<hi>明道術之目有四曰天性人心之善曰天理人倫之正曰吾道異端之分曰王道霸術之異辨人材之目亦有</hi>
<hi>四曰聖賢觀人之法曰帝王知人之事曰姦雄竊國之術曰憸邪罔上之情審治體之目有二曰徳刑先後之</hi>
<hi>分曰義利重輕之别察民情之月亦有二曰先靈向背之由曰田里戚休之實</hi>崇敬畏戒逸欲<lb/>
者誠意正心之要也<hi>崇敬畏之目有六曰修己之敬曰事天之敬曰臨民之敬曰治事之</hi>
<pb n="KR3a0058_WYG_000-5a"/>
<hi>敬曰操存省察之功曰規儆箴戒之助戒逸欲之目有五曰沉湎之戒曰荒淫之戒曰盤游之戒曰奢侈之戒</hi>
<hi>而先之以總論者所以兼戒四者之失也</hi>謹言行正威儀者修身之要也<hi>二事</hi>
<hi>無其目</hi>重妃匹嚴内治定國本教戚屬者齊家之要也<hi>重妃</hi>
<hi>匹之目有四曰謹選立之道曰頼規儆之益曰明嫡媵之辨曰懲廢奪之失嚴内治之目有四曰宫闈内外之</hi>
<hi>分曰宫闈預政之戒曰内臣忠謹之福曰内臣預政之禍定國本之目有四曰建立之計宜蚤曰諭教之法冝</hi>
<hi>豫曰嫡庶之分宜辨曰廢奪之失冝監教戚屬之目有二曰外家謙謹之福曰外家驕溢之禍</hi>四者之<lb/>
道得則治國平天下在其中矣每條之中首以聖賢之<lb/>
明訓參以前古之事蹟得失之鑑炳然可觀昔者入侍<lb/>
<pb n="KR3a0058_WYG_000-5b"/>
邇英蓋嘗有志乎是比季以來屏居無事廼得繙閲經<lb/>
傳彚而緝之畎畝微忠朝思暮繹所得惟此祕之巾笥<lb/>
以俟時而獻焉其書之指皆本大學前列二者之綱後<lb/>
分四者之目所以推衍大學之義也故題之曰大學衍<lb/>
義云臣徳秀謹序<lb/>
<pb n="KR3a0058_WYG_000-6a"/>
大學衍義劄子<lb/>
中奉大夫新除權户部尚書真徳秀劄子奏臣聞聖人<lb/>
之道有體有用本之一身者體也達之天下者用也堯<lb/>
舜三王之為治六經語孟之為教不出乎此而大學一<lb/>
書繇體而用本末先後尤明且備故先儒謂於今可見<lb/>
古人為學次第者獨賴此篇之存而論孟次之蓋其所<lb/>
謂格物致知誠意正心修身者體也其所謂齊家治國<lb/>
平天下者用也人主之學必以此為據依然後體用之<lb/>
<pb n="KR3a0058_WYG_000-6b"/>
全可以默識矣恭惟陛下有髙宗之遜志時敏有成王<lb/>
之緝熙光明即位以來無一日不親近儒生無一日不<lb/>
講劘道義自昔好學之君未有加焉者也臣昨值龍飛<lb/>
之初獲陪講讀之末嘗欲因大學之條目附之以經史<lb/>
纂集為書以備清燕之覽匆匆去國志弗之遂而臣區<lb/>
區愛君憂國之念雖在畎畝未嘗少忘居閒無事則取<lb/>
前所為而未遂者朝夕編摩名之曰大學衍義首之以<lb/>
帝王為治之序者見堯舜禹湯文武之為治莫不自心<lb/>
<pb n="KR3a0058_WYG_000-7a"/>
身始也次之以帝王為學之本者見堯舜禹湯文武之<lb/>
為學亦莫不自心身始也此所謂綱也首之以明道術<lb/>
辨人材審治體察民情者格物致知之要也次之以崇<lb/>
敬畏戒逸欲者誠意正心之要也又次之以謹言行正<lb/>
威儀者修身之要也又次之以重妃匹嚴内治定國本<lb/>
教戚屬者齊家之要也此所謂目也而目之中又有細<lb/>
目焉每條之中首之以聖賢之典訓次之以古今之事<lb/>
迹諸儒之釋經論史有所發明者錄之臣愚一得之見<lb/>
<pb n="KR3a0058_WYG_000-7b"/>
亦竊附焉雖其銓次無法論議無取然人君所當知之<lb/>
理所當為之事粗見於此陛下親政之始而臣書適成<lb/>
為卷四十有三為帙二十有二輒因召對冐昧以聞伏<lb/>
望聖慈察臣一念愛君之篤矜臣十年用功之勤特降<lb/>
睿㫖許臣投進而陛下於機政之暇講讀之餘賜以覽<lb/>
觀其於體用之學不無秋毫之補取進止九月十四日<lb/>
三省同奉聖㫖疾速投進<lb/>
　右劄送新除權户部真尚書端平元年九月十五日<lb/>
</p>
<p>
</p>
  </div>
</body>
</text>
</TEI>
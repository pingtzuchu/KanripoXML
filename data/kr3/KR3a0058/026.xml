<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大學衍義卷二十六</head> <lb/>
    <p>
<pb n="KR3a0058_WYG_026-1a"/>
欽定四庫全書<lb/>
　大學衍義卷二十六<lb/>
　　　　　　　　　　　　宋　真德秀　撰<lb/>
　格物致知之要三<lb/>
　　審治體<lb/>
　　　義利重輕之别<lb/>
孟子見梁惠王王曰叟不遠千里而來亦將有以利吾<lb/>
國乎孟子對曰王何必曰利亦有仁義而已矣王曰何<lb/>
<pb n="KR3a0058_WYG_026-1b"/>
以利吾國大夫曰何以利吾家士庶人曰何以利吾身<lb/>
上下交征利而國危矣萬乘之國弑其君者必千乘之<lb/>
家千乘之國弑其君者必百乘之家萬取千焉千取百<lb/>
焉不為不多矣茍為後義而先利不奪不饜未有仁而<lb/>
遺其親者也未有義而後其君者也王亦曰仁義而已<lb/>
矣何必曰利<lb/>
　　臣按孟子初見惠王惠王首以利國為問盖自春<lb/>
　　秋至于戰國先王之道不明人心陷溺惟知有利<lb/>
<pb n="KR3a0058_WYG_026-2a"/>
　　而已孟子將以攻其邪心故直告之曰王何必曰<lb/>
　　利亦有仁義而已矣仁者本心之全德義者當然<lb/>
　　之正理為國者當躬行仁義於上而不可以利為<lb/>
　　心若王欲自利其國則大夫亦欲利其家士庶人<lb/>
　　亦欲利其身上下爭相求利國安得不危盖以仁<lb/>
　　義為本是導民於理也以利為尚是導民於欲也<lb/>
　　理明則尊卑上下之分定不然則凡有血氣者皆<lb/>
　　思自足其欲非盡攘上之所有不已也於是簒弑<lb/>
<pb n="KR3a0058_WYG_026-2b"/>
　　之事興其害有不勝計者吁可畏哉夫仁不遺親<lb/>
　　義不後君非强之使然也仁主於愛愛莫大於愛<lb/>
　　親義者宜也宜莫先於尊君舉世之人皆由仁義<lb/>
　　則無不愛其親尊其君三代盛時所以長治久安<lb/>
　　而無後患也為國者舍是其將焉求故重言之曰<lb/>
　　王何必曰利亦有仁義而已矣大學末章論天下<lb/>
　　之平曰國以義為利而不以利為利推言求利之<lb/>
　　弊至於菑害並至雖有善者亦末如之何前聖後<lb/>
<pb n="KR3a0058_WYG_026-3a"/>
　　賢所以回利欲之瀾而杜爭奪之隙者如出一口<lb/>
　　為國者其審圖之<lb/>
宋牼將之楚孟子遇於石丘曰先生將何之曰吾聞秦<lb/>
楚搆兵我將見楚王說而罷之楚王不恱我將見秦王說<lb/>
而罷之二王我將有所遇焉曰軻也請無問其詳願聞<lb/>
其指說之將何如曰我將言其不利也曰先生之志則<lb/>
大矣先生之號則不可先生以利說秦楚之王秦楚之<lb/>
王恱於利以罷三軍之師是三軍之士樂罷而恱於利<lb/>
<pb n="KR3a0058_WYG_026-3b"/>
也為人臣者懷利以事其君為人子者懷利以事其父<lb/>
為人弟者懷利以事其兄是君臣父子兄弟終去仁義<lb/>
懷利以相接然而不亡者未之有也先生以仁義說秦<lb/>
楚之王秦楚之王恱於仁義而罷三軍之師是三軍之<lb/>
士樂罷而恱於仁義也為人臣者懷仁義以事其君為<lb/>
人子者懷仁義以事其父為人弟者懷仁義以事其兄<lb/>
是君臣父子兄弟去利懷仁義以相接也然而不王者<lb/>
未之有也何必曰利<lb/>
<pb n="KR3a0058_WYG_026-4a"/>
　　臣按戰國交兵之禍烈矣宋牼一言而罷之豈非<lb/>
　　生民之福而仁人之所甚願者哉顧利端一開君<lb/>
　　臣父子兄弟將惟利是趨春秋弑君三十六大抵<lb/>
　　皆見利而動其禍又有甚於交兵者是以聖賢不<lb/>
　　得不嚴其防也<lb/>
荀子義與利者人之所兩有也雖堯舜不能去民之欲<lb/>
利然而能使其欲利不克其好義也<hi>克勝也</hi>雖桀紂亦不<lb/>
能去民之好義然而能使其好義不勝其欲利也故義<lb/>
<pb n="KR3a0058_WYG_026-4b"/>
勝利者為治世利克義者為亂世上重義則義克利上<lb/>
重利則利克義故天子不言多少諸侯不言利害大夫<lb/>
不言得喪士不通財貨有國之君不息牛羊錯質之臣<lb/>
不息雞豚冢卿不修幣<hi>冢長也</hi>大夫不為場園従士以上<lb/>
皆羞利而不與民爭業樂分施而恥積藏<lb/>
　　臣按荀卿之論美矣然謂義之與利人所兩有則<lb/>
　　是未知人之本性也性之所有惟義而已自其物<lb/>
　　我角立然後利心生焉又謂堯舜不能去民之欲<lb/>
<pb n="KR3a0058_WYG_026-5a"/>
　　利桀紂不能去民之欲義夫桀紂不能去民之義<lb/>
　　心者以其秉彝之善雖暴君不能奪也若曰堯舜<lb/>
　　不能去民之利心則所謂黎民於變者果何事耶<lb/>
　　聖人之化所以與天地同流者正以使民遷善遠<lb/>
　　罪而不知也若民有利心而不能去則非所謂遷<lb/>
　　善而不知矣夫利者人心之蟊賊不可有也聖賢<lb/>
　　之教學者必使盡去此心而後可與為善其化民<lb/>
　　必使盡革此心而後可與為治曾謂堯舜之民而<lb/>
<pb n="KR3a0058_WYG_026-5b"/>
　　猶有利心耶卿以人性為惡故其論若此臣不得<lb/>
　　以不辨<lb/>
漢昭帝始元中詔有司問郡國所舉賢良文學民所疾<lb/>
苦文學對曰竊聞治人之道防淫佚之原廣道德之端<lb/>
抑末利而開仁義毋示以利然後教化可興而風俗可<lb/>
移也今郡國有鹽鐵酒𣙜均輸與民爭利散敦厚之樸<lb/>
成貪鄙之化是以百姓就本者寡趨末者衆願悉罷之<lb/>
御史大夫桑𢎞羊難以為此國家大業所以制四夷安<lb/>
<pb n="KR3a0058_WYG_026-6a"/>
邊足用之本罷之不便文學曰有國家者不患寡而患<lb/>
不均不患貧而患不安故天子不言多少諸侯不言利<lb/>
害大夫不言得喪蓄仁義以豐之廣德行以懷之是以<lb/>
近者親附而遠者恱服仁政無敵於天下惡用費哉又<lb/>
曰國有沃野之饒而民不足於食者工商盛而本業荒<lb/>
也有山海之貨而民不足於財者不務民用而淫巧衆<lb/>
也髙帝禁商不得仕宦所以遏貪鄙之俗也排困市井<lb/>
防閑利門而民猶為非况上之得利乎傳曰諸侯好利<lb/>
<pb n="KR3a0058_WYG_026-6b"/>
則大夫鄙大夫鄙則庶人盜是開利孔為民罪梯也又<lb/>
曰民人藏于家諸侯藏于國天子藏于海内又曰文帝<lb/>
之時無鹽鐵之利而民富今有之而百姓困且利非従<lb/>
天來不由地出一取之民李梅多實者來年為之衰新<lb/>
榖熟者舊榖為之虧自天地不能以兩贏而况於人事<lb/>
乎故利於此必耗於彼商君峭法長利秦人不聊生相<lb/>
與哭孝公秦日以危又曰古者制地足以養民民足以<lb/>
承其上千乘之國百里之地公侯伯子男各充其求贍<lb/>
<pb n="KR3a0058_WYG_026-7a"/>
其欲秦兼萬國之地有四海之富而意不贍非宇小而<lb/>
用菲欲多而下不堪其求也語曰庖有腐肉國有饑民<lb/>
廏有肥馬路有餒人今狗馬之養蟲獸之食無用之官<lb/>
不急之作無功而衣食縣官者衆是以上不足而下困<lb/>
乏也今不減其本而與百姓爭薦草與商賈爭市利非<lb/>
所以明主德而相國家也丞相<hi>車千秋</hi>曰先王之道軼久<lb/>
而難復賢良文學之言深遠而難行非當世所及遂罷<lb/>
議<lb/>
<pb n="KR3a0058_WYG_026-7b"/>
　　臣按漢武之世内興奢侈外事四夷於是聚斂之<lb/>
　　臣用鹽鐵均輸酒𣙜之法行言利者析秋豪而民<lb/>
　　不堪命矣昭帝初立霍光為政詔賢良文學之士<lb/>
　　問民所疾苦而對者首以抑末利興仁義為言而<lb/>
　　沮於𢎞羊扼於千秋正論竟未獲伸僅能罷酒𣙜<lb/>
　　一事而已然賢良文學之徒分别義利其言有可為<lb/>
　　後世法者故剟其畧著于篇云<lb/>
唐太宗時治書侍御史權萬紀上書宣饒二州銀大發<lb/>
<pb n="KR3a0058_WYG_026-8a"/>
采之歲可得數百萬緡上曰朕貴為天子所乏者非財<lb/>
也但恨無嘉言可以利民耳與其多得數百萬緡何如<lb/>
得一賢才卿未嘗進一賢退一不肖而專言稅銀之利<lb/>
昔堯舜抵璧於山投珠於谷漢之桓靈乃聚錢為私藏<lb/>
卿欲以桓靈待我耶是日黜萬紀使還家<lb/>
　　臣按太宗可謂賤貨而貴德矣其曰得數百萬緡<lb/>
　　不如得一賢才此古今之名言也有天下者宜深<lb/>
　　體之<lb/>
<pb n="KR3a0058_WYG_026-8b"/>
德宗在奉天於行宮廡下貯諸道貢獻之物榜曰瓊林<lb/>
大盈庫陸贄上疏諫<hi>贄為翰林學士</hi>曰作法於涼其弊猶貪作<lb/>
法於貪弊將安救示人以義其患猶私示人以私患必<lb/>
難弭故聖人之立教也賤貨而尊讓遠利而尚㢘天子<lb/>
不問有無諸侯不言多少懼賄之生人心而開禍端傷<lb/>
風教而亂邦家也是以務鳩斂而厚帑櫝之積者匹夫<lb/>
之富也務散惠而収兆庶之心者天子之富也何必降<lb/>
至尊而代有司之守辱萬乘以效匹夫之藏今之瓊林<lb/>
<pb n="KR3a0058_WYG_026-9a"/>
大盈古無其制傳諸耆舊創自開元貴臣貪權飾巧求<lb/>
媚乃言郡邑貢賦盍各區分賦稅委之有司以給經用<lb/>
貢獻歸之天子以奉私求𤣥宗恱之新是二庫蕩心侈<lb/>
欲萌柢於兹迨乎失邦終以餌冦記曰貨悖而入者必<lb/>
悖而出豈其明效與今天衢尚梗師旅方殷而諸道貢<lb/>
珍遽私别庫竊揣軍情或生觖望夫國家作事以公共<lb/>
為心者人必樂而従之以私奉為心者人必咈而叛之<lb/>
為人上者當洒濯其心奉三無私以壹有衆人或不率<lb/>
<pb n="KR3a0058_WYG_026-9b"/>
於是用刑然則宣其利而禁其私天子所恃以理天下<lb/>
之具也捨此不務而壅利行私欲人無貪不可得也今<lb/>
兹二庫珍幣所歸不領度支是行私也不給經費非宣<lb/>
利也物情離怨不亦宜乎陛下誠能近想重圍之殷憂<lb/>
追戒平居之專欲器用取給不在過豐衣食所安必以<lb/>
分下凡在二庫貨賂盡令出賜有功坦然布懷與衆同<lb/>
欲是後納貢必歸有司如此則亂必靖賊必平是乃散<lb/>
小儲而成大儲損小寶而固大寶也<lb/>
<pb n="KR3a0058_WYG_026-10a"/>
　　臣按德宗專利自私非王者至公之體故陸贄爭<lb/>
　　焉今剟其畧以為世戒<lb/>
　　　　以上論義利重輕之别<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0058_WYG_026-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大學衍義卷二十六<lb/>
</p>
<p>
</p>
  </div>
</body>
</text>
</TEI>
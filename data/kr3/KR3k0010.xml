<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>蒙求集註卷上</head>
    <p>
<pb n="KR3k0010_WYG_001-1a"/>
欽定四庫全書<lb/>
　蒙求集註卷上　　　　　唐　李　瀚　撰<lb/>
　　　　　　　　　　　　宋　徐子光　註<lb/>
王戎簡要裴楷清通<lb/>
　晋書王戎字濬冲琅琊臨沂人㓜而頴悟神彩秀徹<lb/>
　視日不眩裴楷見而目之曰戎眼爛爛如巖下電阮<lb/>
　籍素與戎父渾為友戎年十五隨渾在郎舎少籍二<lb/>
　十歳籍與之交籍適渾俄頃輒去過視戎良久然後<lb/>
<pb n="KR3k0010_WYG_001-1b"/>
　出謂渾曰濬冲清賞非卿倫也共卿言不如共阿戎<lb/>
　談歴官至司徒　晉裴楷字叔則河東聞喜人明悟<lb/>
　有識量少與戎齊名鍾㑹薦於文帝辟相國掾及吏<lb/>
　部郎缺帝問㑹㑹曰裴楷清通王戎簡要皆其選也<lb/>
　於是用楷楷風神高邁容儀俊爽博渉羣書特精理<lb/>
　義時謂之玉人又稱見叔則如近玉山映照人也轉<lb/>
　中書郎出入官省見者肅然改容武帝登阼探䇿以<lb/>
　卜世數多少既而得一不悦羣臣失色楷曰臣聞天<lb/>
<pb n="KR3k0010_WYG_001-2a"/>
　得一以清地得一以寧王侯得一以為天下貞帝大<lb/>
　悦累遷中書令侍中<lb/>
孔明卧龍吕望非熊<lb/>
　蜀志諸葛亮琅邪陽都人躬耕隴畆好為梁父吟毎<lb/>
　自比管仲樂毅時人莫之許惟崔州平徐庶與亮友<lb/>
　善謂為信然時先主屯新野徐庶見之謂曰諸葛孔<lb/>
　明卧龍也將軍豈願見之乎此人可就見不可屈致<lb/>
　宜枉駕顧之先主遂詣亮凡三往反乃見因屛人與<lb/>
<pb n="KR3k0010_WYG_001-2b"/>
　語大悦於是情好日宻闗公張公等不悦先主曰孤<lb/>
　之有孔明猶魚之有水也願勿復言及稱尊位以亮<lb/>
　為丞相漢晋春秋曰亮家南陽鄧縣襄陽城西號曰<lb/>
　隆中　六韜曰文王将田史編布卜曰田于渭陽將<lb/>
　有得焉非龍非彲非虎非羆兆得公侯天遺汝師以<lb/>
　之佐襄施及三王文王乃齋三日田于渭陽卒見太<lb/>
　公坐茅以漁文王勞而問之乃載與歸立為師舊本<lb/>
　作非熊非羆疑流俗承誤後世莫知是正耳按後漢<lb/>
<pb n="KR3k0010_WYG_001-3a"/>
　崔駰逹㫖辭曰或以漁父見兆于元龜注云西伯出<lb/>
　獵卜之曰所獲非龍非驪非熊非羆所獲覇王之輔<lb/>
　所謂非熊葢本于此<lb/>
楊震闗西丁寛易東<lb/>
　後漢楊震字伯起𢎞農華陰人少好學明經博覧無<lb/>
　不窮究諸儒為之語曰闗西孔子楊伯起常客居於<lb/>
　湖不答州郡禮命數十年衆謂之晚暮而志愈篤後<lb/>
　有冠雀銜三鱣魚飛集講堂前都講取魚進曰蛇鱣<lb/>
<pb n="KR3k0010_WYG_001-3b"/>
　者卿大夫服之象也數三者法三台也先生自此升<lb/>
　矣年五十乃始仕州郡安帝時為太尉　前漢丁寛<lb/>
　字子襄梁人初梁項生從田何受易時寛為項生從<lb/>
　者讀易精敏材過項生遂事何學成東歸何謂門人<lb/>
　曰易以東矣寛復從周王孫受古義號周氏傳景帝<lb/>
　時為梁孝王将軍作易説二萬言訓詁舉大義而已<lb/>
謝安高潔王導公忠<lb/>
　晉書謝安字安石陳國陽夏人年四歳桓彛見而嘆<lb/>
<pb n="KR3k0010_WYG_001-4a"/>
　曰此兒風神秀徹後當不减王東海王導亦深噐之<lb/>
　由是少有重名初辟除並以疾辭有司奏安被召歴<lb/>
　年不至禁錮終身遂栖遲東土常往臨安山中放情<lb/>
　丘壑然每逰賞必以妓女從時弟萬為西中郎將搃<lb/>
　藩任之重安雖處衡門名出其右有公輔望年四十<lb/>
　餘始有仕志征西大將軍桓温請為司馬朝士咸送<lb/>
　中丞髙崧戲之曰卿屢違朝㫖高卧東山諸人每相<lb/>
　與言安石不肯出將如蒼生何蒼生今亦將如卿何<lb/>
<pb n="KR3k0010_WYG_001-4b"/>
　安有愧色後拜吏部尚書時孝武立政不自已桓温<lb/>
　威振内外安盡忠匡翼終能輯穆進中書監録尚書<lb/>
　事苻堅率衆次淮肥加安征討大都督既破堅以摠<lb/>
　統功進太保薨贈太傅諡文靖　晉王導字茂宏光<lb/>
　禄大夫覧之孫少有風鍳識量清逺陳留高士張公<lb/>
　見而竒之謂其從兄敦曰此兒容貌志氣將相之器<lb/>
　也元帝為琅邪王與導素相親善導知天下已亂遂<lb/>
　傾心推奉潜有興復之志帝亦雅相器重㑹帝出鎮<lb/>
<pb n="KR3k0010_WYG_001-5a"/>
　下邳請導為安東司馬軍謀宻䇿知無不為帝常謂<lb/>
　曰卿吾之蕭何也累遷中書監録尚書事及帝登尊<lb/>
　號百官陪列命導升御床共坐導固辭曰若太陽下<lb/>
　同萬物蒼生何由仰照帝乃止進位司空<lb/>
匡衡鑿壁孫敬閉戸<lb/>
　前漢匡衡字稚圭東海承人父世農夫至衡好學家<lb/>
　貧庸作以供資用尤精力過絶人諸儒為之語曰無<lb/>
　説詩匡鼎來匡説詩觧人頤射䇿甲科元帝時為丞<lb/>
<pb n="KR3k0010_WYG_001-5b"/>
　相西京雜記曰衡勤學無燭鄰舎有燭而不逮衡乃<lb/>
　穿壁引其光而讀之邑大姓文不識名家富多書衡<lb/>
　乃與其客作而不求償願得書遍讀之主人感歎資<lb/>
　給以書遂成大儒　楚國先賢傳孫敬字文寳常閉<lb/>
　户讀書睡則繩繫頭懸之梁上嘗入市市人見之皆<lb/>
　曰閉户先生來也辟命不至<lb/>
郅都蒼鷹寗成乳虎<lb/>
　前漢郅都河東大陽人景帝時為中郎將敢直諌面<lb/>
<pb n="KR3k0010_WYG_001-6a"/>
　折大臣于朝為中尉是時民樸畏罪自重而都獨先<lb/>
　嚴酷致行法不避貴戚列侯宗室見皆側目而視號<lb/>
　曰蒼鷹拜鴈門太守匈奴素聞都節舉兵引去竟都<lb/>
　死不近雁門匈奴至為偶人象都令騎馳射之莫能<lb/>
　中其見憚如此匈奴患之乃中都以漢法卒斬之<lb/>
　前漢寗成南陽穰人以郎遷謁者事景帝好氣為小<lb/>
　吏必陵其長吏為人上操下急如束濕為中尉其治<lb/>
　效郅都其㢘弗如武帝即位徙為内史外戚多毁其<lb/>
<pb n="KR3k0010_WYG_001-6b"/>
　短抵罪後上欲以為郡守公孫𢎞曰臣為小吏時成<lb/>
　為濟南都尉其治如狼牧羊不可使治民上乃拜為<lb/>
　闗都尉歳餘闗都吏𨽻郡國出入闗者號曰寧見乳<lb/>
　虎無值寗成之怒其暴如此<lb/>
周嵩狠抗梁冀䟦扈<lb/>
　晉書周嵩字仲智兄顗字伯仁汝南安成人中興時<lb/>
　顗等並立貴位嘗冬至置酒其母舉觴賜三子曰吾<lb/>
　本渡江託足無所不謂爾等並貴列吾目前吾復何<lb/>
<pb n="KR3k0010_WYG_001-7a"/>
　憂嵩起曰恐不如尊㫖伯仁志大而才短名重而識<lb/>
　闇好乘人之弊非自全之道嵩性抗直亦不容于世<lb/>
　惟阿奴碌碌當在阿母目下耳阿奴嵩弟謨小字也<lb/>
　後顗嵩並為王敦所害謨歴侍中䕶軍世説抗直作<lb/>
　狼抗晉書周顗傳處仲剛愎強忍狼抗無上處仲王<lb/>
　敦字也　後漢梁冀字伯卓襃親愍侯竦之元孫為<lb/>
　人鳶肩豺目洞精瞠眄口吟舌言拜大將軍侈暴滋<lb/>
　甚冲帝崩冀立質帝少聪惠知冀驕横嘗朝羣臣目<lb/>
<pb n="KR3k0010_WYG_001-7b"/>
　冀曰此䟦扈將軍也冀聞深怨之遂鴆殺復立桓帝<lb/>
　而枉害太尉李固杜喬海内嗟懼其四方調發歳時<lb/>
　貢獻皆先輸上第于冀乗輿乃其次焉一門前後七<lb/>
　封侯三皇后六貴人二大將軍在位二十餘年窮極<lb/>
　滿盛威行内外百僚側目莫敢違命天子恭已不得<lb/>
　有所親預帝既不平之後發怒誅冀中外宗親無長<lb/>
　少皆棄市他連及公卿列校刺史二千石死者數千<lb/>
　人故吏賔客免黜者三百餘人朝廷為空收冀財貨<lb/>
<pb n="KR3k0010_WYG_001-8a"/>
　三十餘萬萬以充王府减天下税租之半<lb/>
郗超髯參王珣短簿<lb/>
　晉書郗超字景興太尉鍳之孫少卓犖不覊有曠世<lb/>
　之度善談論義理精微大司馬桓温辟為参軍温英<lb/>
　氣髙邁罕有所推與超言常謂不能測遂傾意禮待<lb/>
　超亦深自結納時王珣為温主簿亦為温所重府中<lb/>
　語曰髯参軍短主簿能令公喜能令公怒超髯珣短<lb/>
　故也　晉王珣字元琳丞相導之孫弱冠與謝𤣥為<lb/>
<pb n="KR3k0010_WYG_001-8b"/>
　温掾温嘗謂之曰謝掾年四十必擁旄仗節王掾當<lb/>
　作黒頭公皆未易才也孝武時為僕射領吏部帝雅<lb/>
　好典籍以才學文章見昵夢人以大筆如椽與之既<lb/>
　覺語人曰此當有大手筆事俄而帝崩哀冊謚議皆<lb/>
　珣所草　𤣥字㓜度少頴悟為叔父安所噐重安嘗<lb/>
　戒約子弟因曰子弟亦何豫人事而正欲使其佳諸人<lb/>
　莫有言者𤣥答曰譬如芝蘭玉樹欲使其生于庭階耳<lb/>
　安悦時苻堅入冦朝廷求文武良將可以鎮禦北方<lb/>
<pb n="KR3k0010_WYG_001-9a"/>
　安乃以𤣥應舉累進冠軍將軍為前鋒都督與從弟<lb/>
　輔國將軍琰决戰淝水南堅衆潰棄甲宵遯聞風聲<lb/>
　鶴唳皆以為王師已至進號前将軍<lb/>
伏波標柱博望尋河<lb/>
　後漢馬援字文淵扶風茂陵人少有大志嘗謂賔客<lb/>
　曰丈夫為志窮當益堅老當益壮建武中歴虎賁中<lb/>
　郎将數被進見為人美鬚髪眉目如畫閑于進對又<lb/>
　善兵䇿帝常言伏波論兵與我意合有謀未嘗不用<lb/>
<pb n="KR3k0010_WYG_001-9b"/>
　後交趾女子徴側等反蠻夷皆應之拜援為伏波將<lb/>
　軍擊破之封新息侯援乃擊牛釃酒勞饗軍士將樓<lb/>
　船戰士進擊餘黨嶠南悉平後請擊武陵五溪蠻夷<lb/>
　時年六十二帝愍其老援曰臣尚能被甲上馬帝令<lb/>
　試之援據鞍顧盻以示可用帝笑曰矍鑠哉是翁也<lb/>
　遂遣征之進營壺頭㑹暑甚中病卒廣州記曰援到<lb/>
　交趾立銅柱為漢之極界　前漢張騫漢中人建元<lb/>
　中為郎武帝方欲事滅胡廼募能使者騫應募使月<lb/>
<pb n="KR3k0010_WYG_001-10a"/>
　氏徑匈奴留十餘歳持漢節不失因與其属亡鄉月<lb/>
　氏後亡歸拜大中大夫騫身所至者大宛大月氏大<lb/>
　夏康居而傳聞其旁大國五六具為天子言其地形<lb/>
　所有元朔中以校尉從大將軍擊匈奴知水草處軍<lb/>
　得以不乏封博望侯賛曰禹本紀言河出崑崙崑崙<lb/>
　高二千五百里餘日月所相避隱為光明也自張騫<lb/>
　使大夏之後窮河源惡睹所謂崑崙者乎舊注云得<lb/>
　支機石歸未詳所出<lb/>
<pb n="KR3k0010_WYG_001-10b"/>
李陵初詩田横感歌<lb/>
　前漢李陵字少卿前將軍廣之孫少為侍中建章監<lb/>
　善騎射愛人謙遜下士甚得名譽武帝以為有廣之<lb/>
　風拜騎都尉天漢二年將步卒五千人征匈奴戰敗<lb/>
　遂降焉初陵與蘇武俱為侍中武使匈奴明年陵降<lb/>
　後昭帝立與匈奴和親武得還漢陵以詩贈别曰携<lb/>
　手上河梁游子暮何之徘徊岐路側悢悢不得辭晨<lb/>
　風鳴北林熠燿東南飛浮雲日千里安知我心悲武<lb/>
<pb n="KR3k0010_WYG_001-11a"/>
　别陵詩曰䨇鳬俱北飛一鳬獨南翔子當留斯館我<lb/>
　當歸故郷一别如秦胡㑹見何渠央愴悢切中懐不<lb/>
　覺淚沾裳願子長努力言笑莫相忘五言詩盖始此<lb/>
　　前漢田橫狄人故齊王田氏之族秦末自立為齊<lb/>
　王漢將灌嬰敗横軍遂平齊地横懼誅與其徒居海<lb/>
　島中高帝召之乃與其客二人乗傳詣洛陽謝使者<lb/>
　曰横始與漢王俱南面稱孤今王為天子而横為亡<lb/>
　虜其愧已甚遂自剄令客奉其頭奏之高帝為之流<lb/>
<pb n="KR3k0010_WYG_001-11b"/>
　涕以王禮葬之拜其二客為都尉既葬二客穿其冡<lb/>
　旁皆自剄其餘五百人在海中聞横死亦皆自殺李<lb/>
　周翰曰横自殺從者不敢哭而不勝哀故為悲歌以<lb/>
　寄情後廣之為薤露蒿里歌以送終至李延年分為<lb/>
　二等薤露送王公貴人蒿里送士大夫庶人挽柩者<lb/>
　歌之因呼為挽歌<lb/>
武仲不休士衡患多<lb/>
　後漢傅毅字武仲扶風茂陵人少博學肅宗博召文<lb/>
<pb n="KR3k0010_WYG_001-12a"/>
　學之士以毅為蘭臺令史拜郎中與班固賈逵共典<lb/>
　校書毅追美明帝功德最盛而廟頌未立乃依清廟<lb/>
　作顯宗頌十篇奏之由是文雅顯于朝廷魏文帝典<lb/>
　論曰文人相輕自古而然傅毅之于班固伯仲之間<lb/>
　耳而固小之與弟超書曰武仲以能文為蘭臺令史<lb/>
　下筆不能自休　晉陸機字士衡吳郡人大司馬抗<lb/>
　之子身長七尺其聲如雷少有異才文章冠世與弟<lb/>
　雲俱入洛造太常張華華素重其名如舊相識曰伐<lb/>
<pb n="KR3k0010_WYG_001-12b"/>
　吳之後利獲二俊遂薦之諸公又詣侍中王濟濟指<lb/>
　羊酪謂曰吳中何以敵此答云千里蓴羹末下鹽豉<lb/>
　時人稱為名對機天才秀逸辭藻宏麗華嘗謂之曰<lb/>
　人之為文嘗恨才少而子更患其多弟雲嘗與書曰<lb/>
　君苗見兄文輒欲燒其筆硯累遷中書郎為平原内<lb/>
　史後成都王頴起兵討長沙王乂假機後將軍河北<lb/>
　大都督機以羇旅入官頓居羣士之右皆有怨心譛<lb/>
　之于頴頴怒使人收機機歎曰華亭鶴唳豈可復聞<lb/>
<pb n="KR3k0010_WYG_001-13a"/>
　乎遂遇害初機有駿犬名黄耳既羇寓京師乆無家<lb/>
　問笑語犬曰我家絶無書汝能齎書取消息否犬揺<lb/>
　尾作聲機乃為書以竹筒盛之繫其頸犬尋路南走<lb/>
　遂至家得報還洛後以為常<lb/>
桓譚非䜟王商止訛<lb/>
　後漢桓譚字君山沛國人好音律世祖即位拜議郎<lb/>
　給事中後詔㑹議靈臺所處時帝方信䜟多以决定<lb/>
　嫌疑謂譚曰吾欲䜟决之何如譚曰臣不讀䜟帝問<lb/>
<pb n="KR3k0010_WYG_001-13b"/>
　其故譚復極言䜟之非經帝大怒曰譚非聖無法將<lb/>
　下斬之叩頭流血乃得解出為六安郡丞卒　前漢<lb/>
　王商字子威涿郡蠡吾人成帝時為左將軍京師民<lb/>
　無故相驚言大水至百姓奔走相蹂躪老弱號呼長<lb/>
　安中大亂天子召公卿議大將軍王鳳以為太后與<lb/>
　上及後宫可御船令吏民上長安城以避水商曰自<lb/>
　古無道之國水猶不冒城郭今政治和平世無兵革<lb/>
　上下相安何因有大水暴至此必訛言上乃止果訛<lb/>
<pb n="KR3k0010_WYG_001-14a"/>
　言上美壮商之固守數稱其議而鳳大慚後為丞相<lb/>
　為人多質有威重長八尺餘身體鴻大容貌過人單<lb/>
　于來朝商坐未央廷中單于前拜謁商仰視大畏之<lb/>
　遷延却退上聞歎曰真漢相矣鳯怨商陰求其短卒<lb/>
　為所中免相薨<lb/>
嵇吕命駕程孔傾盖<lb/>
　晉書嵇康字叔夜譙國銍人性巧而好鍜宅中有一<lb/>
　栁樹甚茂乃激水圜之每夏月居其下以鍜東平吕<lb/>
<pb n="KR3k0010_WYG_001-14b"/>
　安服其髙致毎一相思輙千里命駕康友而善之<lb/>
　家語曰孔子之郯遭程子于塗傾盖而語終日甚相<lb/>
　親顧謂子路曰取束帛以贈先生<lb/>
劇孟一敵周處三害<lb/>
　前漢劇孟洛陽人以俠顯吳楚反時條侯周亞夫為<lb/>
　太尉東將至河南得劇孟喜曰吳楚舉大事而不求<lb/>
　劇孟吾知其無能為己天下騷動大將軍得之若一<lb/>
　敵國　晉周處字子隱義興陽羡人膂力絶人不修<lb/>
<pb n="KR3k0010_WYG_001-15a"/>
　細行州曲患之處自知為人所惡慨然有改勵之志<lb/>
　謂父老曰今時和歳豐何苦而不樂父老歎曰三害<lb/>
　未除何樂之有處曰何謂也答曰南山白額猛虎長<lb/>
　橋下蛟幷子為三矣處曰吾能除之乃入山射殺猛<lb/>
　虎投水搏殺蛟遂立志好學有文思志存義烈言必<lb/>
　忠信克己朞年州府交辟仕吳為御史中丞凡所糾<lb/>
　劾不避寵戚及氐人齊萬年反朝臣惡處強直皆曰<lb/>
　處名將子忠烈果毅乃使𨽻夏侯駿西征伏波将軍<lb/>
<pb n="KR3k0010_WYG_001-15b"/>
　孫秀謂之曰卿有老母可以此辭處曰忠孝之道安<lb/>
　得兩全既辭親事君父母安得而子乎已而戰敗左<lb/>
　右勸退處按劍曰此吾効節授命之日何退之為且<lb/>
　古者良將受命凶門以出盖有進無退也諸君負信<lb/>
　勢必不振我為大臣以身殉國不亦可乎遂力戰而<lb/>
　沒追贈平西將軍<lb/>
胡廣補闕袁安倚頼<lb/>
　後漢胡廣字伯始南郡華容人舉孝亷試章奏安帝<lb/>
<pb n="KR3k0010_WYG_001-16a"/>
　以廣為天下第一累為三公年已八十而心力克壯<lb/>
　性温柔謹素常遜言恭色逹練事體明解朝章雖無<lb/>
　謇直之風屢有補闕之益故京師諺曰萬事不理問<lb/>
　伯始天下中庸有胡公及共李固趙戒杜喬議立清<lb/>
　河王蒜而蠡吾侯志取梁冀妹冀欲立之廣戒憚冀<lb/>
　皆曰惟大將軍令獨固與喬堅守本議竟立蠡吾侯<lb/>
　是為桓帝以此譏毁于時自在公台三十餘年歴事<lb/>
　安順冲質桓靈六帝几一履司空再作司徒三登太<lb/>
<pb n="KR3k0010_WYG_001-16b"/>
　尉又為太傅其所辟命皆天下名士與故吏陳蕃李<lb/>
　咸並為三司蕃等每朝㑹輙稱疾避廣時人榮之<lb/>
　後漢袁安字邵公汝南汝陽人嚴重有威見敬于州<lb/>
　里肅宗末為司空遷司徒和帝時薨初安以天子㓜<lb/>
　弱外戚擅權每朝㑹進見及與公卿言國家事未嘗<lb/>
　不噫嗚流涕自天子及大臣皆倚頼之及薨朝廷痛<lb/>
　惜焉初安父沒訪求葬地道逄三書生問安何之安<lb/>
　告之生乃指一處云葬此地當世為上公須㬰不見<lb/>
<pb n="KR3k0010_WYG_001-17a"/>
　安異之于是葬其地故累世隆盛<lb/>
黄覇政殊梁習治最<lb/>
　前漢黄覇字次公淮陽陽夏人武帝末以待詔入錢<lb/>
　賞官補侍郎謁者後復入穀補左馮翊二百石卒吏馮<lb/>
　翊以覇入財為官不署右職使領郡錢榖計簿書正<lb/>
　以亷稱宣帝時擢揚州刺史以賢良高第為潁川太<lb/>
　守力行教化而後誅罰外寛内明得吏民心户口歳<lb/>
　増治為天下第一徴守京兆尹坐貶秩歸潁川前後<lb/>
<pb n="KR3k0010_WYG_001-17b"/>
　八年郡中愈治是時鳳皇神雀數集郡國潁川尤多<lb/>
　天子以覇治行終長者下詔稱揚賜爵闗内侯黄金<lb/>
　百斤秩中二千石後為丞相覇材長於治民及為相<lb/>
　總紀綱號令風采不及丙魏于定國功名損于治郡<lb/>
　　魏志梁習字子虞陳郡柘人以别部司馬領幷州<lb/>
　刺史承高幹荒亂之餘胡狄在界張雄䟦扈吏民亡<lb/>
　叛入其部落兵家擁衆作為冦害更相扇動徃徃棊<lb/>
　峙習到官誘喻招納皆禮召其豪右稍相薦舉使詣<lb/>
<pb n="KR3k0010_WYG_001-18a"/>
　幕府邉境肅清百姓布野勤勸農桑令行禁止貢逹<lb/>
　名士咸顯于世太祖嘉之賜爵闗内侯更拜為真長<lb/>
　老稱詠以為自所聞識刺史未有及習者文帝時復<lb/>
　為刺史政治常為天下最<lb/>
墨子悲絲楊朱泣岐<lb/>
　淮南子曰楊子見岐路而哭之為其可以南可以北<lb/>
　墨子見練絲而泣之為其可以黄可以黒髙誘曰憫<lb/>
　其本同而末異<lb/>
<pb n="KR3k0010_WYG_001-18b"/>
朱博烏集蕭芝雉隨<lb/>
　前漢朱博字子元杜陵人哀帝時御史府吏百餘區<lb/>
　井水皆竭又其府中列柏樹常有野烏數千棲宿其<lb/>
　上晨去暮來號朝夕烏烏去不來者數月長老異之<lb/>
　後二歳餘博為大司空奏言髙皇帝置御史大夫位<lb/>
　次丞相今中二千石未更御史大夫而為丞相權輕<lb/>
　非所以重國政也臣以為大司空官可罷復置御史<lb/>
　大夫遵奉舊制臣願盡力以為百僚率從之乃更拜<lb/>
<pb n="KR3k0010_WYG_001-19a"/>
　博御史大夫後為丞相坐事自殺　前漢蕭廣濟孝<lb/>
　子傳蕭芝至孝除尚書郎有雉數千頭飲啄宿止當<lb/>
　上直送至岐路及下直入門飛鳴車前<lb/>
杜后生齒靈王出頿<lb/>
　晉書成恭杜皇后諱陵陽鎮南將軍預曽孫后少有<lb/>
　姿色然長猶無齒有來求婚者輙中止及帝納采之<lb/>
　日一夜齒盡生在位六年無子先是三吳女子相與<lb/>
　簪白花望之如素柰傳言天公織女死為之著服至<lb/>
<pb n="KR3k0010_WYG_001-19b"/>
　是而后崩　左氏傳王子朝曰定王六年秦人降妖<lb/>
　曰周其有頿王亦克能修其職諸侯服享二世供職<lb/>
　王室其有間王位諸侯不圖而受其亂灾至于靈王<lb/>
　生而有頿王甚神聖無惡于諸侯靈王景王克終其<lb/>
　世<lb/>
賈誼忌鵩荘周畏犧<lb/>
　前漢賈誼雒陽人年十八能誦詩書属文稱於郡中<lb/>
　河南守吳公聞其秀材召置門下及為廷尉廼言誼<lb/>
<pb n="KR3k0010_WYG_001-20a"/>
　年少頗通諸家書文帝召為博士每詔令議下諸老<lb/>
　先生未能言誼盡為之對人人各如其意所出諸生<lb/>
　以為能帝悦之超遷歳中至大中大夫誼以為漢興<lb/>
　當改正朔易服色制度定官名興禮樂廼草具其儀<lb/>
　帝謙讓未遑也然諸法令所更定皆誼發之天子以<lb/>
　誼任公卿之位絳灌之属害之于是上亦踈之不用其<lb/>
　議以為長沙王太傅三年有鵩飛入舎止於坐隅鵩<lb/>
　似鴞不祥鳥也誼既謫居長沙卑濕自傷悼以為壽<lb/>
<pb n="KR3k0010_WYG_001-20b"/>
　不得長廼為賦以自廣歳餘帝思誼徴之入見上方<lb/>
　受釐坐宣室因感鬼神事而問鬼神之本誼具道所<lb/>
　以然之故至夜半帝前席既罷曰吾乆不見賈生自<lb/>
　以為過之今不及也廼拜誼梁王太傅死時年三十三孔<lb/>
　臧鴞賦云昔賈生有識之士忌兹鵩鳥　荘子曰或聘<lb/>
　子荘子荘子應其使曰子見夫犧牛乎衣以文繡食<lb/>
　以芻菽及其牽而入于太廟雖欲為孤犢其可得乎<lb/>
　史記曰荘周蒙人嘗為蒙漆園吏與梁惠王同時其<lb/>
<pb n="KR3k0010_WYG_001-21a"/>
　學本于老子著書率寓言洸洋自恣以適已故王公<lb/>
　大人不能噐之楚威王聞周賢使使厚幣迎之許以<lb/>
　為相周引此辭應之郭象注云樂生者畏犧而辭聘<lb/>
燕昭築臺鄭荘置驛<lb/>
　史記燕昭王即位卑身厚幣以招賢者謂郭隗曰齊<lb/>
　因孤之國亂而襲破燕孤極知燕小力少不足以報<lb/>
　然誠得賢士以共國以雪先王之耻孤之願也先生<lb/>
　視可者得身事之隗曰王必致士先從隗始况賢于<lb/>
<pb n="KR3k0010_WYG_001-21b"/>
　隗者豈逺千里哉于是昭王為隗改築宫而師事之<lb/>
　樂毅自魏徃鄒衍自齊徃劇辛自趙徃士争趨燕後<lb/>
　與秦楚三晋合謀伐齊敗之齊城之不下者唯聊莒<lb/>
　即墨餘皆属燕孔文舉與曺公書曰昭王築臺以尊<lb/>
　郭隗鮑昭樂府曰豈伊白璧賜將起黄金臺注云燕<lb/>
　昭王置千金于臺上以延天下之士　前漢鄭當時<lb/>
　字荘陳人孝文時以任俠自喜脱張羽于阨聲聞梁<lb/>
　楚間孝景時為太子舎人毎日五洗沐常置驛馬長<lb/>
<pb n="KR3k0010_WYG_001-22a"/>
　安諸郊請謝賔客夜以繼日常恐不徧其知友皆大<lb/>
　父行天下有名之士武帝時遷大司農當時為大吏<lb/>
　戒門下客至亡貴賤亡留門者執賔主之禮以其貴<lb/>
　下人其推轂士及官属丞史常引以為賢于己聞人<lb/>
　之善言進之上惟恐後山東諸公以此翕然稱鄭荘<lb/>
　後䧟罪起為汝南太守卒家亡餘財先是下邽翟公<lb/>
　為廷尉賔客亦填門及廢門外可設爵羅後復為廷<lb/>
　尉客欲徃翟公大署其門曰一死一生廼知交情一<lb/>
<pb n="KR3k0010_WYG_001-22b"/>
　貧一富乃知交態一貴一賤交情乃見<lb/>
瓘靖二妙岳湛連璧<lb/>
　晉書衛瓘字伯玉河東安邑人武帝時拜尚書令加<lb/>
　侍中性嚴整以法御下視尚書若参佐郎若掾属瓘<lb/>
　學問深博明習文藝與尚書郎索靖俱善草書時號<lb/>
　一臺二妙漢末張芝亦善草書論者謂瓘得伯英筋<lb/>
　靖得伯英肉瓘筆勝靖然有楷法逺不能及靖靖字<lb/>
　㓜安敦煌人少有逸羣之量與鄉人汜衷張甝索紒<lb/>
<pb n="KR3k0010_WYG_001-23a"/>
　索永俱詣太學馳名海内號稱敦煌五龍靖該博經<lb/>
　史舉賢良對䇿高第累遷遊擊将軍伯英芝字也　晉<lb/>
　潘岳字安仁滎陽中牟人少以才頴見稱鄉邑為竒<lb/>
　童謂終賈之儔也夏侯湛字孝若譙國譙人㓜有盛<lb/>
　才文章宏富善構新詞美容觀與潘岳友善每行止<lb/>
　同輿接茵京都謂之連璧岳美姿儀辭藻絶麗少時<lb/>
　常挾彈出洛陽道婦人遇之者皆連手縈遶投之以<lb/>
　菓滿車而歸舉秀才名冠世為衆所疾棲遲十年出<lb/>
<pb n="KR3k0010_WYG_001-23b"/>
　為河陽令負其才欝欝不得志後至黄門侍郎湛舉<lb/>
　賢良對䇿中第終散騎常侍<lb/>
郤詵一枝戴憑重席<lb/>
　晉書郤詵字廣基濟陽單父人博學多才瓌偉倜儻<lb/>
　不拘細行州郡禮命並不應泰始中舉賢良對䇿上<lb/>
　第拜議郎遷雍州刺史武帝于東堂㑹送問詵曰卿<lb/>
　自以為何如詵對曰臣舉賢良對䇿為天下第一猶<lb/>
　桂林一枝崑山片玉帝笑詵在任威嚴明斷甚得聲<lb/>
<pb n="KR3k0010_WYG_001-24a"/>
　譽　後漢戴憑字次仲汝南平輿人光武時舉明經<lb/>
　試博士後拜侍中正旦朝賀百僚畢㑹帝令羣臣能<lb/>
　説經者更相難詰義有不通輙奪其席以益通者憑<lb/>
　遂坐五十餘席故京師為之語曰解經不窮戴侍中<lb/>
鄒陽長裾王符縫掖<lb/>
　前漢鄒陽齊人為人有智畧慷慨不茍合漢興諸侯<lb/>
　王皆自治民聘賢吳王濞招致四方㳺士陽仕吳以<lb/>
　文辯著名久之吳王以太子事怨望稱疾不朝陰有<lb/>
<pb n="KR3k0010_WYG_001-24b"/>
　邪謀陽奏書諌畧曰今臣盡智畢議易精極慮則無<lb/>
　國不可干飾固陋之心則何王之門不可曵長裾乎<lb/>
　然臣所以歴數王之朝背淮千里而自致者非惡臣<lb/>
　國而樂吳民也竊高下風之行尤説大王之義願大<lb/>
　王母忽王不納陽乃去從梁孝王卒為上客　後漢王<lb/>
　符字節信安定臨涇人少好學有志操耿介不同于<lb/>
　俗以此遂不得升進乃隱居著書三十餘篇以譏當<lb/>
　時得失號潛夫論後度遼将軍皇甫規解官歸鄉人<lb/>
<pb n="KR3k0010_WYG_001-25a"/>
　有以貨得雁門太守者亦去職還家書刺謁規規卧<lb/>
　不迎既入而問卿前在郡食雁美乎有頃又白王符<lb/>
　在門規素聞符名乃驚遽而起衣不及帶屣履出迎<lb/>
　援符手而還與同坐極歡時人為之語曰徒見二千<lb/>
　石不如一縫掖言書生道義之説為貴也後竟不仕<lb/>
鳴鶴日下士龍雲間<lb/>
　晉書陸雲字士龍六歳能属文性清正有才理少與<lb/>
　兄機齊名雖文章不及機而持論過之號二陸幼時<lb/>
<pb n="KR3k0010_WYG_001-25b"/>
　吳尚書閔鴻見而竒之曰此兒若非龍駒當是鳯雛<lb/>
　後舉賢良吳平入洛雲與荀隱未相識嘗㑹張華坐<lb/>
　華曰今日相遇可勿為常談雲因抗聲曰雲間陸士<lb/>
　龍隱曰日下荀鳴鶴鳴鶴隱字也雲又曰既開青雲<lb/>
　覩白雉何不張爾弓挾爾矢隱曰本是雲龍騤騤乃<lb/>
　是山鹿野麋獸㣲弩強是以發遲華撫手大笑刺史<lb/>
　周浚召為從事謂人曰士龍當今之顔子也官至中<lb/>
　書侍郎與機同被害初雲嘗行逗宿故人家夜暗路<lb/>
<pb n="KR3k0010_WYG_001-26a"/>
　迷莫知所從忽望草中有火趨之至一家寄宿見一<lb/>
　年少美風姿共談老子辭致深逺向曉辭去行十許<lb/>
　里至故人家云此數十里中無人居雲意始悟却尋<lb/>
　昨宿處乃王弼冡雲本無𤣥學自此談老殊進<lb/>
晉宣狼顧漢祖龍顔<lb/>
　晉宣皇帝諱懿字仲逹河内温縣孝敬里人姓司馬<lb/>
　氏少聰朗多大畧博學洽聞漢末大亂常慨然有憂<lb/>
　天下之心魏武為丞相辟為文學掾累遷相國武帝<lb/>
<pb n="KR3k0010_WYG_001-26b"/>
　受禪上尊號曰宣皇帝帝内急而外寛猜忌而權變<lb/>
　魏武察帝有雄豪志聞有狼顧相欲騐之乃召使前<lb/>
　行令反顧面正向後而身不動又嘗夢三馬同食一<lb/>
　槽甚惡焉因謂太子丕曰司馬懿非人臣也必預汝<lb/>
　家事太子素與帝善每相全佑故免後竟遷魏鼎<lb/>
　漢髙祖沛豐邑中陽里人姓劉氏母媪嘗息大澤之<lb/>
　陂夢與神遇是時雷電晦冥父太公往視則見交龍<lb/>
　于上已而有娠遂產高祖隆凖而龍顏美鬚髯左股<lb/>
<pb n="KR3k0010_WYG_001-27a"/>
　有七十二黒子寛仁愛人意豁如也常有大度不事<lb/>
　家人生產作業<lb/>
鮑靚記井羊祜識環<lb/>
　晉書鮑靚字太𤣥東海人年五嵗語父母云本是曲<lb/>
　陽李家兒九歳墮井死其父母訪問皆符騐靚學兼<lb/>
　内外明天文河洛書後遷南海太守嘗見仙人陰君<lb/>
　授道訣百餘歳卒　晉羊祜字叔子泰山南城人世<lb/>
　吏二千石至祜九世並以清德聞年五歳時令乳母<lb/>
<pb n="KR3k0010_WYG_001-27b"/>
　取所弄金環乳母曰汝先無此物祜即詣鄰人東垣<lb/>
　桑樹中探得之主人驚曰此吾亡兒所失物云何持<lb/>
　去乳母具言之李氏悲惋時人異之謂李氏子即祜<lb/>
　之前身也祜博學能属文魏高貴郷公時公車徴拜<lb/>
　中書侍郎武帝有滅吳之志以祜都督荆州諸軍事<lb/>
　出鎮南夏累進征南大将軍南城侯卒贈太𫝊初有<lb/>
　善相墓者言祜祖墓所有帝王氣若鑿之則無後祜<lb/>
　遂鑿之相者見曰猶出折臂三公祜竟墮馬折臂仕<lb/>
<pb n="KR3k0010_WYG_001-28a"/>
　至公而無子祜樂山水每風景必造峴山置酒言詠<lb/>
　終日不倦襄陽百姓于祜平生㳺憇之所建碑立廟<lb/>
　歳時享祀望其碑者莫不流涕杜預因名為堕淚碑<lb/>
　荆州人為祜諱名云<lb/>
仲容青雲叔夜玉山<lb/>
　晉書阮咸字仲容陳留尉氏人任逹不拘與叔父籍<lb/>
　為竹林之遊當世譏其所為咸與籍居道南諸阮居<lb/>
　道北北阮富而南阮貧七月七日北阮盛曬衣服錦<lb/>
<pb n="KR3k0010_WYG_001-28b"/>
　繡燦目咸以竿挂大布犢鼻于庭曰未能免俗歴散<lb/>
　騎侍郎妙解音律善彈琵琶雖處世不交人事唯共<lb/>
　親知絃歌酣宴而已荀朂毎與咸論音律自以為逺<lb/>
　不及疾之出補始平太守顔延年作五君詠其一曰<lb/>
　仲容青雲器實禀生民秀逹音何用深識微在金奏<lb/>
　郭奕己心醉山公非虛覯屢薦不入官一麾乃出守<lb/>
　晉嵇康字叔夜有竒才逺邁不羣美詞氣有風儀而<lb/>
　土木形骸不自藻飾人以為龍章鳯姿天質自然恬<lb/>
<pb n="KR3k0010_WYG_001-29a"/>
　静寡欲含垢匿瑕寛簡有大量博覧該通長好老荘<lb/>
　與魏宗室婚拜中散大夫所與交者唯阮籍山濤預<lb/>
　其流者向秀劉伶阮咸王戎為竹林之游世所謂竹<lb/>
　林七賢也戎與叔夜居山陽二十年未嘗見其喜愠<lb/>
　之色世説曰叔夜之為人嵓嵓若孤松之獨立其醉<lb/>
　也傀俄若玉山之将頹<lb/>
毛義奉檄子路負米<lb/>
　後漢毛義字少節廬江人家貧以孝行稱南陽張奉<lb/>
<pb n="KR3k0010_WYG_001-29b"/>
　慕其名往候之坐定而府檄適至以義守令義奉檄<lb/>
　而入喜動顔色奉者志尚士也心賤之自恨其來固<lb/>
　辭而去及義母死去官行服數辟公府為縣令進退<lb/>
　必以禮後舉賢良公車徴不至張奉嘆曰賢者固不<lb/>
　可測往日之喜乃為親屈所謂家貧親老不擇官而<lb/>
　仕者也章帝下詔褒寵家賜榖千斛常以八月長吏<lb/>
　問起居加賜羊酒壽終于家　家語仲由字子路見<lb/>
　孔子曰負重渉遠不擇地而休家貧親老不擇禄而<lb/>
<pb n="KR3k0010_WYG_001-30a"/>
　仕昔由事二親之時常食藜藿之食為親負米百里<lb/>
　之外親沒之後南遊於楚從車百乗積粟萬鍾累茵<lb/>
　而坐列鼎而食願欲食藜藿為親負米不可得也子<lb/>
　曰由也事親可謂生事盡力死事盡忠者也<lb/>
江革巨孝王覧友弟<lb/>
　後漢江革字次翁齊國臨淄人少失父獨與母居遭<lb/>
　亂負母逃難備歴阻險常採拾以為飬數遇賊或刼<lb/>
　欲将去革輙涕泣言有老母辭氣愿欵有足感動人<lb/>
<pb n="KR3k0010_WYG_001-30b"/>
　者賊不忍犯之革轉客下邳窮貧祼跣行傭以供母<lb/>
　建武末與母歸鄉里稱江巨孝及母終舉賢良方正<lb/>
　遷司空長史肅宗崇禮之拜諌議大夫賜告歸因謝<lb/>
　病常以八月長吏存問致羊酒以終厥身巨孝之稱<lb/>
　行於天下舊本巨作忠非　晉王覧字𤣥通母朱遇<lb/>
　兄祥無道覧年數歳見祥被楚撻輙涕泣抱持毎諌<lb/>
　其母母少止暴虐朱屢以非理使祥覧輙與俱又虐<lb/>
　使祥妻覧妻亦趨而共之朱患之乃止祥喪父後漸<lb/>
<pb n="KR3k0010_WYG_001-31a"/>
　有時譽朱深疾之宻使酖祥覧知之徑起取酒祥疑<lb/>
　其有毒争而不與朱遽奪反之自後朱賜祥饌輙先<lb/>
　嘗覧孝友恭恪名亞于祥仕至光禄大夫門施行馬<lb/>
蕭何定律叔孫制禮<lb/>
　前漢髙祖初入闗約法三章曰殺人者死傷人及盗<lb/>
　抵罪蠲削煩苛秦民大悦其後四夷未附兵革未息<lb/>
　三章之法不足以禦奸于是相國蕭何<graphic n="KR2805" url="https://raw.githubusercontent.com/kanripo/KR-Gaiji/master/images/KR2805.png" mimeType="image/png"/>摭秦法取<lb/>
　其宜于時者作律九章髙祖布衣時何數以吏事䕶<lb/>
<pb n="KR3k0010_WYG_001-31b"/>
　高祖髙祖為沛公何嘗為丞督事沛公至咸陽諸将<lb/>
　皆争走金帛財物之府分之何獨先入收秦丞相御<lb/>
　史律令圖書藏之沛公具知天下阨塞戸口多少強<lb/>
　弱處民所疾苦者以何得秦圖書也高祖即位論功<lb/>
　行封以何功最盛先封酇侯　前漢叔孫通薛人秦<lb/>
　時以文學待詔博士降漢拜博士號稷嗣君漢王為<lb/>
　皇帝悉去秦苛法為簡易羣臣飲争功醉或妄呼㧞<lb/>
　劍擊柱上益厭之通説上願徴魯諸生與臣弟子共<lb/>
<pb n="KR3k0010_WYG_001-32a"/>
　起朝儀頗采古禮與秦儀雜就之上使徴魯諸生與<lb/>
　其弟子為緜蕞野外習之月餘通曰上可試觀七年<lb/>
　長樂宫成諸侯羣臣朝十月行禮畢置酒以尊卑次<lb/>
　起上壽觴九行謁者言罷酒御史執法舉不如儀者<lb/>
　輙引去竟朝無敢諠譁失禮者帝曰吾乃今日知為<lb/>
　皇帝之貴也拜通為奉常賜金五百斤<lb/>
葛豐刺舉息躬歴詆<lb/>
　前漢諸葛豐字少季琅邪人以明經為郡文學特立<lb/>
<pb n="KR3k0010_WYG_001-32b"/>
　剛直元帝擢為司𨽻校尉刺舉無所避京師為之語<lb/>
　曰門何濶逄諸葛上嘉其節加秩光禄大夫　前漢<lb/>
　息夫躬字子㣲河内河陽人少為博士弟子受春秋<lb/>
　通覧記書哀帝擢光祿大夫給事中上疏歴詆公卿<lb/>
　大臣曰方今丞相王嘉健而蓄縮不可用御史大夫<lb/>
　賈延堕弱不任職左將軍公孫禄司𨽻鮑宣皆外有<lb/>
　直項之名内實騃不曉政事諸曺以下樸遫不足數<lb/>
　卒有強弩圍城長㦸指闕陛下誰與偹之<lb/>
<pb n="KR3k0010_WYG_001-33a"/>
管寧割席和嶠專車<lb/>
　世説管寧字幼安與華歆共園鋤菜見地有金寧揮<lb/>
　鋤與瓦石不異歆捉而擲之又嘗同席讀書有乗軒<lb/>
　冕過門者寧讀書如故歆廢書而㸔寧割席分坐曰<lb/>
　子非吾友也寧歆邴原俱遊學三人相善故時人號<lb/>
　為一龍謂寧為龍頭原為龍腹歆為龍尾　晉和嶠<lb/>
　字長輿汝南西平人少有風格厚自崇重有盛名于<lb/>
　世朝野許其能整風俗理人倫庾敳見而歎曰嶠森<lb/>
<pb n="KR3k0010_WYG_001-33b"/>
　森如千丈松雖磥砢多節目施之大厦有棟梁之用<lb/>
　累遷中書令武帝深器遇之舊監令共車入朝時荀<lb/>
　朂為監嶠鄙其為人以意氣加之毎同乗高抗專車<lb/>
　而坐乃使監令異車自嶠始也<lb/>
時苖留犢羊續懸魚<lb/>
　魏畧時苖字德胄鉅鹿人少清白為人疾惡建安中<lb/>
　為壽春令令行風靡其始之官乗薄軬車黄㹀牛布<lb/>
　被囊歳餘牛生一犢謂主簿曰令來時本無此犢犢<lb/>
<pb n="KR3k0010_WYG_001-34a"/>
　是淮南所生時人皆以為激然由此名聞天下後遷<lb/>
　中郎將　後漢羊續字興祖太山平陽人為南陽太<lb/>
　守班宣政令候民病利百姓歎服常敝衣薄食車馬<lb/>
　羸敗府丞嘗獻其生魚續受而懸之于庭後又進之<lb/>
　續乃出前所懸者以杜其意靈帝欲以為太尉時拜三<lb/>
　公者皆輸東園禮錢千萬令中使督之名為左騶其<lb/>
　所之往輙迎致禮敬厚加贈賂續乃坐使于單席舉<lb/>
　緼袍示之曰臣所資唯斯而已以此不登公位<lb/>
<pb n="KR3k0010_WYG_001-34b"/>
樊噲排闥辛毗引裾<lb/>
　前漢樊噲沛人以屠狗為事從高祖定天下以功封<lb/>
　舞陽侯帝嘗病惡見人卧禁中詔户者無得入羣臣<lb/>
　羣臣絳灌等莫敢入十餘日噲乃排闥直入大臣隨<lb/>
　之上獨枕一宦者卧噲等流涕曰始陛下與臣等起<lb/>
　豐沛定天下何其壮也今天下已定又何<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>也且陛<lb/>
　下疾甚不見臣等計事顧獨枕一宦者且獨不見趙<lb/>
　高之事乎帝笑而起初帝已定闗中項王至怒欲攻<lb/>
<pb n="KR3k0010_WYG_001-35a"/>
　之帝從百餘騎見羽鴻門亞父范増令項荘㧞劍舞<lb/>
　欲擊帝項伯常屛蔽之噲聞事急持盾直入怒甚羽<lb/>
　壮之賜以巵酒彘肩噲飲酒㧞劍切肉食之曰臣死<lb/>
　且不辭豈特巵酒乎帝如厠麾噲出獨騎馬噲等歩<lb/>
　從山下走歸覇上軍是日微噲幾殆　魏志辛毗字<lb/>
　佐治潁川陽翟人文帝踐阼遷侍中帝欲徙冀州土<lb/>
　豪十萬戸實河南時連蝗民饑羣司以為不可而帝<lb/>
　意甚盛毗與朝臣俱求見帝知其欲諌作色以見之<lb/>
<pb n="KR3k0010_WYG_001-35b"/>
　皆莫敢言毗曰陛下不以臣不肖置之左右厠之謀<lb/>
　議之官安得不與臣議臣所言非私乃社稷之慮也<lb/>
　帝不答起入内毗隨而引其裾帝遂奮衣不還良乆乃<lb/>
　出曰卿持我何太急耶毗曰今徙既失民心又無以<lb/>
　食帝遂徙其半嘗從帝射雉帝曰射雉樂哉毗曰于<lb/>
　陛下甚樂羣下甚苦帝黙然後遂為之稀出終衛尉<lb/>
孫楚漱石郝隆曬書<lb/>
　晉書孫楚字子荆太原中都人才藻卓絶爽邁不羣<lb/>
<pb n="KR3k0010_WYG_001-36a"/>
　多所陵傲缺鄉曲之譽年四十餘始参鎮東軍事終<lb/>
　馮翊太守初楚少時欲隱居謂王濟曰當枕石漱流<lb/>
　誤云漱石枕流濟曰流非可枕石非可漱楚曰所以<lb/>
　枕流欲洗其耳所以漱石欲厲其齒　世説郝隆七<lb/>
　月七日出日中仰卧問其故曰我曬腹中書也<lb/>
枚臯詣闕充國自贊<lb/>
　前漢枚臯字少孺至長安上書北闕自陳枚乗之子<lb/>
　始乗死詔問乗子無能為文者乗在梁時取臯母為<lb/>
<pb n="KR3k0010_WYG_001-36b"/>
　小妻及東歸臯母不肯隨留與母居上得大喜召入<lb/>
　見待詔奏賦殿中詔使賦平樂館善之拜為郎使匈<lb/>
　奴臯不通經術詼笑類俳倡為賦頌好嫚戲以故得<lb/>
　媟黷貴幸比東方朔郭舎人等　前漢趙充國字翁<lb/>
　孫隴西上邽人善騎射補羽林為人沉勇有大畧少<lb/>
　好将帥之節而學兵法通知四夷事宣帝時為後将<lb/>
　軍封營平侯神爵初諸羌背叛犯塞時充國年七十<lb/>
　餘上老之使御史大夫丙吉問誰可将者充國對曰<lb/>
<pb n="KR3k0010_WYG_001-37a"/>
　亡踰于老臣者臣願馳至金城圖上方畧充國常以<lb/>
　逺斥堠為務行必為戰偹止必堅營壁尤能持重愛<lb/>
　士卒先計而後戰遂至西部都尉府日饗軍士士皆<lb/>
　欲為用虜數挑戰充國堅守捕得生口言羌豪相責<lb/>
　曰語汝亡反今天子遣趙将軍來年八十九矣善為<lb/>
　兵今請欲一鬬而死可得耶充國引兵至先零虜棄<lb/>
　輜重赴水溺死者數百降斬五百餘後䍐开不煩兵<lb/>
　而下遂上屯田便宜十二事上聽其計後罷屯兵振<lb/>
<pb n="KR3k0010_WYG_001-37b"/>
　旅而還乞骸骨賜安車駟馬黄金罷就第每有四夷<lb/>
　大議常與参兵謀問籌䇿薨謚壮侯初充國以功德<lb/>
　與霍光等列畫未央宫成帝時西𦍑有警上思将帥<lb/>
　之臣追美充國廼召黄門郎揚雄即圖畫而頌之<lb/>
王衍風鍳許劭月旦<lb/>
　晉書王衍字夷甫神情朗秀風姿詳雅嘗造山濤既<lb/>
　去濤目送之曰何物老嫗生寧馨児然誤天下蒼生<lb/>
　者未必非此人武帝聞其名問其從兄戎曰夷甫當<lb/>
<pb n="KR3k0010_WYG_001-38a"/>
　世誰比戎曰未見其比當從古人中求耳補元城令<lb/>
　終日清談縣事亦理衍有盛才美貌明悟若神嘗自<lb/>
　比子貢聲名籍甚喜𤣥言惟談老荘為事每捉玉柄<lb/>
　麈尾與手同色義理有所不安隨即改更世號口中雌<lb/>
　黄朝野翕然謂之一世龍門累居顯職後進景慕歴尚<lb/>
　書令及石勒冦京師以衍都督征討諸軍事遷太尉<lb/>
　衆共推為元帥舉軍為勒所破衍欲求自免勸勒稱<lb/>
　尊號勒怒曰君名盖四海身居重任少壮登朝至於<lb/>
<pb n="KR3k0010_WYG_001-38b"/>
　白首何得言不豫世事耶使人夜排墻塡殺之王戎<lb/>
　謂王衍神姿髙徹如瑶林瓊樹自然是風塵表物王<lb/>
　敦曰夷甫處衆中如珠玉在瓦石間顧愷之畫贊亦<lb/>
　稱衍巖巖清峙壁立千仭其為人所尚如此　後漢<lb/>
　許劭字子將汝南平輿人少峻名節好人倫多所賞<lb/>
　識時郭泰亦知人故天下言㧞士者稱許郭曹操微<lb/>
　時常卑辭厚禮求為己目邵鄙其人曰君清平之奸<lb/>
　賊亂世之英雄操大悦而去初劭與從兄靖俱有高<lb/>
<pb n="KR3k0010_WYG_001-39a"/>
　名好共覈論鄉黨人物毎月輙更其品題故汝南俗<lb/>
　有月旦評焉舉方正敦樸不就兄虔亦知名汝南稱<lb/>
　平輿淵有二龍焉<lb/>
賀循儒宗孫綽才冠<lb/>
　晉書賀循字彦先㑹稽山陰人操尚高厲童齓不羣<lb/>
　言行進止必以禮讓建武初為中書令加散騎常侍<lb/>
　固辭改拜太常朝廷疑滯皆諮之循輙依經禮而對<lb/>
　為世儒宗　晉書孫綽字興公馮翊太守楚之孫博<lb/>
<pb n="KR3k0010_WYG_001-39b"/>
　學善属文居㑹稽遊放山水十餘年絶重張衡左思<lb/>
　賦毎云三都二京五經之鼓吹也嘗作天台山賦辭<lb/>
　致甚工初成以示友人范榮期云卿試擲地當作金<lb/>
　石聲榮期曰恐此金石非中宫商然毎至佳句輙云<lb/>
　應是我軰語除著作郎後轉廷尉卿綽少以文才稱<lb/>
　于時文士綽為其冠温王郗庾諸公薨必須綽為碑<lb/>
　文然後刋石焉<lb/>
太叔辯洽摯仲辭翰<lb/>
<pb n="KR3k0010_WYG_001-40a"/>
　晉書摯虞字仲洽京兆長安人才學通博著述不倦<lb/>
　舉賢良䇿為下第拜中郎武帝詔㑹東堂䇿問對畢<lb/>
　擢太子舎人歴太常卿虞性愛士人有表薦者常為<lb/>
　甚辭東平太守廣樞機清辯虞不能對虞筆廣不能<lb/>
　答更相嗤笑紛然于世云<lb/>
山濤識量毛玠公方<lb/>
　晉書山濤字巨源河内懐人少有器量介然不羣年<lb/>
　四十始為郡上計擢舉孝亷武帝時遷吏部尚書前<lb/>
<pb n="KR3k0010_WYG_001-40b"/>
　後選舉周徧内外並得其才官至右僕射贈司徒初<lb/>
　濤布衣家貧謂其妻韓氏曰忍饑寒我後當作三公<lb/>
　但不知卿堪作夫人不耳及居榮貴貞慎儉約裴楷<lb/>
　有知人鍳嘗謂濤若登山臨下幽然深逺王戎亦曰<lb/>
　濤如璞玉渾金人皆欽其寳莫知名其器梁任昉為<lb/>
　范雲讓尚書吏部表云在魏則毛玠公方居晉則山<lb/>
　濤識量以臣况之一何寥落　魏志毛玠字孝先陳<lb/>
　留平丘人魏太祖為相玠嘗為東曹掾與崔琰並典<lb/>
<pb n="KR3k0010_WYG_001-41a"/>
　選舉其舉用皆清正士雖有盛名而行不由本者終<lb/>
　莫得進務以儉率人由是士以亷節自勵雖貴寵之<lb/>
　臣輿服不敢過度太祖歎曰用人如此使天下自治<lb/>
　吾復何為哉文帝為五官将親自詣玠属所親眷答<lb/>
　曰老臣以能守職幸得免戾今所説人非遷次是以<lb/>
　不敢奉命請謁不行時人憚之初太祖平栁城班所<lb/>
　獲器物特以素屛風素馮几賜玠曰君有古人之風<lb/>
　故賜君古人之服玠居顯位嘗布衣蔬食賞賜以賑<lb/>
<pb n="KR3k0010_WYG_001-41b"/>
　施貧族魏國初建為僕射復典選舉時太子未定而<lb/>
　臨淄侯植有寵玠宻諌曰近者以袁紹嫡庶不分覆<lb/>
　宗㓕國廢立大事非所宜聞後太祖目指曰此古所<lb/>
　謂國之司直我之周昌也<lb/>
爰盎郤坐衞瓘撫牀<lb/>
　前漢爰盎字絲安陵人孝文時為中郎將上幸上林<lb/>
　皇后慎夫人從其在禁中常同坐及坐郎署盎引卻夫<lb/>
　人坐夫人怒不肯坐上亦怒起盎因前説曰臣聞尊<lb/>
<pb n="KR3k0010_WYG_001-42a"/>
　卑有序則上下和今陛下既已立后夫人乃妾妾主<lb/>
　豈可同坐哉且陛下幸之則厚賜之陛下所以為慎<lb/>
　夫人適所以禍之也獨不見人彘乎上乃説入語慎<lb/>
　夫人夫人賜盎金五十斤然亦以數諌不得久居中<lb/>
　　晉書衞瓘字伯玉河東安邑人武帝時遷司空為<lb/>
　政清簡甚得朝野聲譽惠帝為太子朝臣咸謂純質不<lb/>
　能親政事瓘每欲陳啟廢之而未敢發後㑹晏凌雲<lb/>
　臺瓘托醉因跪帝床前曰臣欲有所啟欲言而止者<lb/>
<pb n="KR3k0010_WYG_001-42b"/>
　三因手撫床曰此座可惜帝悟因謬曰公真大醉耶<lb/>
　瓘不復有言賈后由是怨之後告老進位太保就第<lb/>
　惠帝立以瓘録尚書事賈后素怨瓘且忌其方直不<lb/>
　得騁已滛虐啟帝作詔免瓘官遂被害<lb/>
于公高門曹参趣装<lb/>
　前漢于定國字曼倩東海郯人其父于公為縣獄吏<lb/>
　郡决曹决獄平罹文法者于公所决皆不恨郡中為<lb/>
　之生立祠始其閭門壊父老方共治之于公謂曰少<lb/>
<pb n="KR3k0010_WYG_001-43a"/>
　高大門閭令容駟馬髙盖車我治獄多陰德未嘗有<lb/>
　所寃子孫必有興者至定國宣帝時為丞相封西平<lb/>
　侯子永為御史大夫封侯傳世云　前漢曹参沛人<lb/>
　從高祖有功剖符封平陽侯高祖以長子肥為齊王<lb/>
　以参為相國九年齊國安集大稱名相蕭何薨参聞<lb/>
　之告舎人趣治行吾且入相居無何果召参代何為<lb/>
　相舉事無所變更一遵何之約束参薨百姓歌之曰<lb/>
　蕭何為法較若畫一曹参代之守而勿失載其清净<lb/>
<pb n="KR3k0010_WYG_001-43b"/>
　民以寧壹<lb/>
庶女振風鄒衍降霜<lb/>
　淮南子曰庶女告天雷電下擊景公臺隕支體傷折<lb/>
　海水大出許慎曰庶賤之女齊之寡婦無子不嫁事<lb/>
　姑謹敬姑無男有女女利母財令母嫁婦婦終不肯<lb/>
　女殺母以誣婦寃結告天　燕鄒衍事燕惠王左右<lb/>
　譖之被繋于獄仰天而哭盛夏天為之降霜江淹書<lb/>
　曰昔者賤臣叩心飛霜擊于燕地庶女告天振風襲<lb/>
<pb n="KR3k0010_WYG_001-44a"/>
　于齊堂<lb/>
范丹生塵晏嬰脱粟<lb/>
　後漢范丹字史雲陳留外黄人受業通經好違時絶<lb/>
　俗為激詭之行常慕梁伯鸞閔仲叔之為人桓帝時<lb/>
　為萊蕪長遭母憂不到官後辟太尉府以狷急常佩<lb/>
　韋于朝議者欲以為侍御史因逃遁梁沛間賣卜于<lb/>
　市遭黨人錮禁遂推鹿車載妻子捃拾自資或寓息<lb/>
　客廬或依宿樹蔭如此十餘年乃結草室而居有時<lb/>
<pb n="KR3k0010_WYG_001-44b"/>
　絶粒窮居自若閭里歌之曰甑中生塵范史雲釡中<lb/>
　生魚范萊蕪韓子春秋曰晏嬰字平仲為齊相常食<lb/>
　脱粟米不重味<lb/>
詰汾興魏鼈令王蜀<lb/>
　北史魏聖武皇帝諱詰汾嘗田于山澤見輜軿自天<lb/>
　而下既至見美婦人自稱天女受命相偶旦日請還<lb/>
　期年周時復㑹于此言終而别及期帝至先田處果<lb/>
　見天女所生男授帝曰此君之子也當世為帝王語<lb/>
<pb n="KR3k0010_WYG_001-45a"/>
　訖而去即始祖神元皇帝也故時人諺曰詰汾皇帝<lb/>
　無婦家力微皇帝無舅家力微神元諱　蜀王本紀<lb/>
　曰荆王鼈令死其屍流亡隨江水上至成都復生見<lb/>
　蜀王杜宇立以為相杜宇號望帝自以德不如鼈令<lb/>
　以其國禪之號開明帝下至五代有開明尚始去帝<lb/>
　號復稱王<lb/>
不疑誣金卞和泣玉<lb/>
　前漢直不疑南陽人事文帝其同舎郎有告歸誤持<lb/>
<pb n="KR3k0010_WYG_001-45b"/>
　其同舎郎金去已而同舎郎覺妄意不疑不疑謝有<lb/>
　之買金償後告歸者至而歸金亡金郎即大慚以此<lb/>
　稱為長者稍遷中大夫朝廷見人或毁曰不疑状貌<lb/>
　甚美然善盗嫂何也不疑聞曰我乃無兄然終不自<lb/>
　明景帝末為御史大夫　韓非子曰楚人和氏得玉<lb/>
　璞楚山中奉獻武王王使玉人相之曰石也王以和<lb/>
　為詐而刖其左足及成王即位和又獻之王使玉人<lb/>
　相之又曰石也王又以和為詐而刖其右足文王即<lb/>
<pb n="KR3k0010_WYG_001-46a"/>
　位和乃抱其璞而哭于楚荆山之下三日三夜泣盡<lb/>
　而繼之以血王聞之使人問其故曰天下之刖者多<lb/>
　矣子奚哭之悲和曰吾非悲刖也悲夫寳玉而題之以<lb/>
　石貞士而名之以詐此吾所以悲也王乃使玉人理<lb/>
　其璞而得寳焉遂命之曰和氏之璧<lb/>
檀卿沭猴謝尚鴝鵒<lb/>
　前漢平㤙侯許伯入第丞相御史将軍中二千石皆<lb/>
　賀盖寛饒為司𨽻校尉不行許伯請之乃往酒酣樂<lb/>
<pb n="KR3k0010_WYG_001-46b"/>
　作長信少府檀長卿起舞為沐猴與狗鬬坐皆大笑<lb/>
　寛饒不説因起趣出劾奏長信少府以列卿而沐猴<lb/>
　舞失禮不敬宣帝欲罪少府許伯為謝廼解寛饒字<lb/>
　次公魏郡人明經以孝亷為郎舉方正對䇿髙第為<lb/>
　人剛直髙節志在奉公然刻深喜䧟害人又好言事<lb/>
　刺譏奸犯上意時上方用刑法信任宦官寛饒奏曰<lb/>
　方今聖道寖廢儒術不行以刑餘為周召以法律為<lb/>
　詩書韓氏易傳言五帝官天下三王家天下家以傳<lb/>
<pb n="KR3k0010_WYG_001-47a"/>
　子官以傳賢若四時之運功成者去上以其謗怨遂<lb/>
　下吏自剄　晉謝尚字仁祖八歳神悟夙成其父鯤<lb/>
　嘗携之送客或曰此児一座之顔回也尚曰坐無尼<lb/>
　父焉别顔回席賔歎異及長善音樂博綜衆藝王導<lb/>
　比之王戎長呼為小安豐辟為掾始到府通謁導以<lb/>
　其有勝㑹謂曰聞君能作鴝鵒舞一坐傾想尚便著<lb/>
　衣幘而舞導令坐者撫掌擊節尚俯仰其中旁若無<lb/>
　人其率情如此終衛将軍散騎常侍<lb/>
<pb n="KR3k0010_WYG_001-47b"/>
太初日月季野陽秋<lb/>
　魏志夏侯𤣥字太初沛國譙人少知名弱冠為黄門<lb/>
　侍郎嘗進見與皇后弟毛曽並坐𤣥恥之不悦形于<lb/>
　色明帝恨之左遷羽林監世説曰曽與𤣥共坐時人<lb/>
　謂蒹葭倚玉樹又云朗朗如明月之入懐　晉禇裒<lb/>
　字季野河南陽翟人康獻皇后父也少有簡貴之風<lb/>
　與杜乂俱有盛名冠于中興桓彛目之曰季野有皮<lb/>
　裏陽秋言其外無臧否而内有所褒貶也謝安亦雅<lb/>
<pb n="KR3k0010_WYG_001-48a"/>
　重之嘗云裒雖不言而四時之氣亦偹矣仕至征北<lb/>
　大将軍<lb/>
荀陳德星李郭仙舟<lb/>
　異苑陳寔字仲弓荀淑字季和仲弓與諸子姪造季<lb/>
　和父子討論于時德星聚太史奏曰五百里内有賢<lb/>
　人聚　後漢郭泰字林宗太原介休人家世貧賤博<lb/>
　通墳籍善談論美音制遊洛陽始見河南尹李膺膺<lb/>
　大竒之遂相友善名震京師後歸鄉里諸儒送至河<lb/>
<pb n="KR3k0010_WYG_001-48b"/>
　上車數千兩林宗唯與膺同舟而濟賔客望之以為<lb/>
　神仙焉<lb/>
王忳繡被張氏銅鈎<lb/>
　後漢王忳字少林廣漢新都人嘗詣京師于空舎中<lb/>
　見一書生疾困愍而視之生曰我命在須臾腰下<lb/>
　有金十斤願相贈死後乞藏骸骨已而命絶忳鬻一<lb/>
　斤營葬餘悉置棺下人無知者忳後署大度亭長初<lb/>
　到有馬馳入亭中而止其日大風飄一綉被復堕忳<lb/>
<pb n="KR3k0010_WYG_001-49a"/>
　前即言之於縣縣以歸忳後乗馬到洛陽主人見之<lb/>
　問所由得馬忳具説其状幷及繡被主人曰卿何陰<lb/>
　德而致此忳因説葬書生事主人驚曰是我子也大<lb/>
　㤙久不報天以此彰卿德耳由是顯名仕郡為功曹<lb/>
　　三輔决録扶風張氏之先為郡功曹晨起當朝有<lb/>
　鳩從承塵上飛下几前功曹曰鳩何來為禍飛上承<lb/>
　塵為福飛入我懐開懐待之鳩乃飛入懐中探得銅<lb/>
　鈎帶之官至數郡太守九卿有蜀客至長安私賂張<lb/>
<pb n="KR3k0010_WYG_001-49b"/>
　氏婢婢賣鈎與蜀客客家喪禍懼而還張氏張氏得<lb/>
　鉤復為二千石後失鉤張氏遂喪<lb/>
丁公遽戮雍齒先侯<lb/>
　前漢丁公薛人季布母弟為項羽將遂窘高祖彭城<lb/>
　西短兵接髙祖高祖急頋謂丁公曰兩賢豈相戹哉<lb/>
　丁公引兵還及項羽㓕丁公謁見髙祖以丁公狗軍<lb/>
　中曰丁公為項羽臣不忠使項王失天下者也遂斬<lb/>
　之使後為人臣無傚丁公也　前漢高祖居雒陽南<lb/>
<pb n="KR3k0010_WYG_001-50a"/>
　宫從複道望見諸将徃徃偶語上問張良良曰陛下起<lb/>
　布衣與此屬取天下今已為天子而所封皆蕭曹故<lb/>
　人所親愛所誅者皆平生仇怨此属畏陛下不能盡<lb/>
　封又恐見疑過失及誅故相聚謀反耳上平生所憎<lb/>
　羣臣所共知誰最甚者上曰雍齒與我有故怨數窘<lb/>
　辱我我欲殺之為功多不忍良曰今急先封齒以示<lb/>
　羣臣則人人自堅矣於是上置酒封齒為什邡侯而<lb/>
　急趣丞相御史定功行封羣臣罷酒皆喜曰雍齒且<lb/>
<pb n="KR3k0010_WYG_001-50b"/>
　侯我属無患矣<lb/>
陳雷膠漆范張雞黍<lb/>
　後漢陳重字景公豫章宜春人少與鄱陽雷義為友<lb/>
　義字仲公太守舉重孝亷重以讓義太守不聽義明<lb/>
　年舉孝亷俱在郎署後俱拜尚書郎義代同時人受<lb/>
　罪以此黜退重見義出亦以病免義後舉茂才讓于<lb/>
　重不應命郷里為之語曰膠漆自謂堅不如陳與雷<lb/>
　三府同時俱辟並至侍御史　後漢范式字巨卿山<lb/>
<pb n="KR3k0010_WYG_001-51a"/>
　陽金郷人少遊太學與汝南張邵為友邵字元伯二<lb/>
　人並告歸郷里式謂元伯曰後二年當還将過拜尊<lb/>
　親見孺子焉乃共尅期日後期方至元伯具以白母<lb/>
　請設饌以候之母曰二年之别千里結言爾何相信<lb/>
　之審對曰巨卿信士必不乖違母曰若然當為爾醖<lb/>
　酒至其日巨卿果到升堂拜母盡歡而别<lb/>
周侯山嶷會稽霞舉<lb/>
　世説曰世目周侯嶷如斷山注晉陽秋曰顗正情嶷<lb/>
<pb n="KR3k0010_WYG_001-51b"/>
　然雖一時儕俗皆無敢媟近周侯謂周顗也　世説<lb/>
　曰海西時諸公顗堂堂猶暗唯㑹稽王來軒軒如朝<lb/>
　霞舉㑹稽王謂道子也<lb/>
季布一諾阮瞻三語<lb/>
　前漢季布楚人任俠有名項籍使将兵數窘髙祖籍<lb/>
　滅高祖購求布千金敢有舎匿罪三族布匿濮陽周<lb/>
　氏周氏廼髠鉗布衣褐置廣桞車中并與其家僮數<lb/>
　十之魯朱家所賣之朱家心知其季布也乃見汝陰<lb/>
<pb n="KR3k0010_WYG_001-52a"/>
　侯滕公説曰季布何罪臣各為其主用職耳項氏臣<lb/>
　可盡誅耶今上始得天下而以私怨求一人何示不<lb/>
　廣也滕公言于上上乃赦布召見拜郎中後為河東<lb/>
　守布初不説辯士曹丘生生至揖布曰楚人諺曰得<lb/>
　黄金百不如得季布一諾足下何以得此聲於梁楚之<lb/>
　間哉僕與足下俱楚人使僕游揚足下名顧不美乎<lb/>
　何拒僕深也布大説引為上客史記得黄金百斤不<lb/>
　如得季布一諾　晉阮瞻字千里始平太守咸之子<lb/>
<pb n="KR3k0010_WYG_001-52b"/>
　性清虛寡欲自得于懐詩書不甚研求而黙識其要<lb/>
　遇理而辨辭色不足而㫖有餘見司徒王戎戎問曰<lb/>
　聖人貴名教老荘明自然其㫖同異瞻曰将無同戎<lb/>
　咨嗟良久即命辟之時謂之三語掾永嘉中為太子<lb/>
　舎人瞻素執無鬼論自謂此理可以辨幽明忽有客<lb/>
　通名謁瞻瞻與之言良久及鬼神之事反覆甚苦客<lb/>
　遂屈乃作色曰鬼神古今聖賢所共傳君何得獨言<lb/>
　無即僕便是鬼于是變為異形須臾消滅瞻大惡嵗<lb/>
<pb n="KR3k0010_WYG_001-53a"/>
　餘病卒<lb/>
郭文游山袁宏泊渚<lb/>
　晉書郭文字文舉河内軹人少愛山水尚嘉遯毎游<lb/>
　山林彌旬不返父母終不娶辭家游名山洛陽陷乃<lb/>
　歩擔入吳興餘杭大辟山中窮谷無人之地倚木于<lb/>
　樹苫覆其上而居焉亦無壁障時猛獸為暴而文獨<lb/>
　宿十餘年卒無患常著鹿裘葛巾不飲酒食肉王導<lb/>
　召置園中七年未嘗出入後逃歸臨安結廬山中<lb/>
<pb n="KR3k0010_WYG_001-53b"/>
　晉袁宏字彦伯陳郡陽夏人有逸才文章絶美謝尚<lb/>
　時鎮牛渚秋夜乗月與左右微服泛江㑹宏在舫中<lb/>
　諷詠聲清辭文藻㧞遣問焉即迎升舟與談論申旦<lb/>
　不寐自此名譽日茂謝安常賞其機對辯速後安為<lb/>
　揚州刺史宏出為東陽郡乃祖道于冶亭時賢皆集<lb/>
　安欲以卒迫試之臨别執其手顧左右取一扇授之<lb/>
　曰聊以贈行宏曰輙當奉揚仁風慰彼黎庶時人歎<lb/>
　其率而要焉<lb/>
<pb n="KR3k0010_WYG_001-54a"/>
黄琬對日秦宓論天<lb/>
　後漢黄琬字子琰江夏安陸人少辯慧祖父瓊初為<lb/>
　魏郡太守建和元年正月日食京師不見瓊以状聞<lb/>
　太后詔問所食多少瓊對未知所况琬年七歳在旁<lb/>
　曰何不言日食之餘如月之初瓊大驚以其言應詔<lb/>
　深竒愛之後瓊為司徒琬以公孫拜童子郎不就知<lb/>
　名京師獻帝初遷太尉坐免及徙西都起為司𨽻校<lb/>
　尉與司徒王允同謀誅董卓為卓将李傕所害　蜀<lb/>
<pb n="KR3k0010_WYG_001-54b"/>
　志秦宓字子勑廣漢緜竹人少有才學拜長水校尉<lb/>
　吳遣使張温來聘百官往餞衆集而宓未往丞相亮<lb/>
　遣使促之温曰彼何人也亮曰益州學士也及至温<lb/>
　問曰君學乎宓曰五尺童子皆學何必小人温復問<lb/>
　曰天有頭乎宓曰有在西方詩曰乃眷西顧以此推<lb/>
　之温曰天有耳乎宓曰天處髙而聽卑詩云鶴鳴于九<lb/>
　臯聲聞于天無耳何以聽之温曰天有足乎宓曰詩<lb/>
　云天歩艱難無足何以歩之温曰天有姓乎宓曰姓<lb/>
<pb n="KR3k0010_WYG_001-55a"/>
　劉天子姓劉以此知之温曰日生於東乎宓曰雖生<lb/>
　於東而沒於西答問如響應聲温大敬服宓之文辨<lb/>
　皆此類<lb/>
孟軻飬素揚雄草𤣥<lb/>
　史記孟軻鄒人受業子思之門學道既通游事齊宣<lb/>
　王梁惠王皆不能用以為迂逺而濶于事情是時天<lb/>
　下方務合從連衡以攻伐為賢而孟軻乃述唐虞三<lb/>
　代之德是以所如者不合退而與萬章之徒序詩書<lb/>
<pb n="KR3k0010_WYG_001-55b"/>
　述仲尼之意作書七篇嘗曰我善飬吾浩然之氣<lb/>
　前漢揚雄字子雲蜀郡成都人有田一壥有宅一區<lb/>
　世世以農桑為業雄少而好學不為章句訓詁通而<lb/>
　已博覧無所不見為人簡易佚蕩口吃不能劇談黙而<lb/>
　好深湛之思清净亡為少嗜欲不汲汲于富貴不戚<lb/>
　戚于貧賤不修亷隅以徼名當世家産不過十金乏<lb/>
　無儋石之儲晏如也自有大度非聖哲之書不好非<lb/>
　其意雖富貴不事哀帝時丁傅董賢用事諸附離之<lb/>
<pb n="KR3k0010_WYG_001-56a"/>
　者或起家二千石時雄方草太𤣥有以自守泊如也<lb/>
　或嘲雄以𤣥尚白雄解之號曰解嘲客有難𤣥太深<lb/>
　衆人之不好雄解之號曰解難<lb/>
向秀聞笛伯牙絶絃<lb/>
　晉書向秀字子期河内懐人清悟有逺識少為山濤<lb/>
　所知雅好老荘之學荘周内外篇歴世雖有觀者莫<lb/>
　適論其㫖統秀乃為之觧發明竒趣振起𤣥風讀之<lb/>
　者超然心悟郭象又述而廣之儒墨之迹見鄙道家<lb/>
<pb n="KR3k0010_WYG_001-56b"/>
　之言遂盛焉嵇康善鍜秀為之佐相對欣然旁若無<lb/>
　人康誅秀入洛作思舊賦云嵇博綜技藝于絲竹特<lb/>
　妙臨當就命顧視日影索琴而彈之逝將西邁經其<lb/>
　舊廬于時日薄虞泉寒氷凄然鄰人有吹笛者發聲<lb/>
　寥亮追想曩者游晏之好感音而歎故作賦云後為<lb/>
　散騎常侍在朝不任職容迹而已　列子曰伯牙善<lb/>
　鼓琴鍾子期善聽伯牙鼓琴志在髙山子期曰善哉<lb/>
　峩峩兮若泰山志在流水子期曰善哉洋洋兮若江河<lb/>
<pb n="KR3k0010_WYG_001-57a"/>
　伯牙所念子期必得之吕氏春秋曰鍾子期死伯牙<lb/>
　破琴絶絃終身不復鼓琴以為世無足為鼓者<lb/>
郭槐自屈南郡猶憐<lb/>
　晉書賈充字公閭平陽襄陵人前妻李豐女豐誅李<lb/>
　氏坐流徙後娶郭槐號廣成君武帝踐阼李以赦還<lb/>
　特詔充置左右夫人郭槐性妬忌怒攘袂數充曰刋<lb/>
　定律令為佐命之功我有其分李那得與我並充乃<lb/>
　為李築室於永平里而不往來惠帝為太子納郭槐<lb/>
<pb n="KR3k0010_WYG_001-57b"/>
　女為妃初槐欲省李氏充曰彼有才氣卿往不如不<lb/>
　往及女為妃乃盛威儀而去既入戸李氏出迎槐不<lb/>
　覺脚屈因遂再拜自是充每出槐使人尋之恐其過<lb/>
　李氏李氏淑美有才行作女訓行於世　世説曰桓<lb/>
　温尚明帝女南康公主温平蜀以李勢妹為妾甚有<lb/>
　寵嘗著别齋後主聞與數十婢㧞刀襲之值李梳頭<lb/>
　髪垂地姿貌端麗乃徐下地結髪歛手向主曰國破<lb/>
　家亡無心至此今日若能見殺猶生之年神色閑正<lb/>
<pb n="KR3k0010_WYG_001-58a"/>
　辭氣悽惋主于是擲刀前抱之曰我見汝亦憐何况<lb/>
　老奴遂善遇之<lb/>
魯恭馴雉宋均去獸<lb/>
　後漢魯恭字仲康扶風平陵人肅宗時拜中牟令專<lb/>
　以德化為理不任刑法郡國螟傷稼犬牙縁界不入<lb/>
　中牟河南尹袁安聞之疑其不實使仁恕掾肥親往<lb/>
　亷之恭隨行阡陌俱坐桑下有雉過止其傍傍有童<lb/>
　兒親曰兒何不捕之兒言雉方将雛親瞿然起與恭<lb/>
<pb n="KR3k0010_WYG_001-58b"/>
　訣曰所以來者亦察君政迹耳今蟲不犯境化及鳥<lb/>
　獸豎子有仁心三異也還府以状白安是嵗嘉禾生<lb/>
　恭便坐廷中安上書言状帝異之任事三年州舉尤<lb/>
　異去官吏人思之後為司徒性謙退奏議依經皆有補<lb/>
　益然終不自顯故不以剛直為稱　後漢宋均字叔<lb/>
　庠南陽安衆人光武時遷九江太守郡多虎暴數為<lb/>
　民患常募設檻穽猶多傷害均到下詔属縣曰夫虎<lb/>
　豹在山黿鼉在水各有所託且江淮之有猛獸猶北<lb/>
<pb n="KR3k0010_WYG_001-59a"/>
　土之有雞豚也今為害咎在殘吏而勤張捕非憂恤<lb/>
　之本可一去檻穽其後傳言虎相與東游渡江<lb/>
廣客蛇影殷師牛鬭<lb/>
　晉書樂廣字彦輔南陽淯陽人遷河南尹甞有親客<lb/>
　久濶不復來廣問其故答曰前在坐蒙賜酒方飲忽<lb/>
　見盃中有蛇意甚惡之既飲而疾于時河南聽事壁<lb/>
　上有角漆畫作蛇廣意盃中蛇即角影也復置酒于<lb/>
　前處謂客曰盃中復有所見否答曰所見如初廣乃<lb/>
<pb n="KR3k0010_WYG_001-59b"/>
　告其所以客豁然意解沉疴頓愈廣所在為政無當<lb/>
　時功譽毎去職遺愛為人所思凢論人必先稱其所<lb/>
　長則所短不言而自見後代王戎為尚書令始戎薦廣<lb/>
　而終踐其位時人美之　晉殷仲堪陳郡人父師晉<lb/>
　陵太守初師病積年仲堪衣不解帶躬學醫術窮其<lb/>
　精妙執藥揮淚遂眇一目居喪哀毁以孝聞孝武帝<lb/>
　召為中庶子甚相親愛其父嘗患耳聰聞床下蟻動<lb/>
　謂之牛鬭帝素聞之而不知其人至是問仲堪曰患<lb/>
<pb n="KR3k0010_WYG_001-60a"/>
　此者為誰仲堪流涕而起曰臣進退惟谷帝有愧焉<lb/>
　仲堪能清言每云三日不讀道德論便覺舌本間強<lb/>
　其談理與韓康伯齊名後假節鎮江陵為桓𤣥追兵<lb/>
　逼殺<lb/>
元禮模楷季彦領䄂<lb/>
　後漢李膺字元禮潁川襄城人性簡亢無所交接舉<lb/>
　孝亷高第遷河南尹及黨議起流言轉入太學諸生<lb/>
　三萬餘人郭林宗賈偉節為其冠並與膺陳蕃王暢<lb/>
<pb n="KR3k0010_WYG_001-60b"/>
　更相褒重學中語曰天下模楷李元禮不畏彊禦陳<lb/>
　仲舉天下俊秀王叔茂時張成善風角推占當赦教<lb/>
　子殺人膺案殺之其弟子上書告膺等共為部黨誹<lb/>
　訕朝廷桓帝震怒逮捕黨人收執膺等後赦歸田里<lb/>
　禁錮終身而黨名猶書王府由是海内共相標榜指<lb/>
　名士為之稱號上曰三君次曰八俊八顧八及八厨<lb/>
　猶古之八元八凱也膺拜司𨽻校尉諸黄門常侍鞠<lb/>
　躬屏氣休沐不敢復出宫省是時朝廷綱紀頺弛膺<lb/>
<pb n="KR3k0010_WYG_001-61a"/>
　獨持風裁以聲名自高士有被其容接者名為登龍<lb/>
　門靈帝時曹節諷有司奏捕前黨皆死獄中　晉裴<lb/>
　秀字季彦河東聞喜人少好學有風操八嵗能属文<lb/>
　叔父徽有盛名賔客甚衆秀時年十歳有詣徽者出<lb/>
　則過秀秀母賤嫡母宣氏不之禮嘗使進饌于客見<lb/>
　者皆為之起母曰微賤如此當應為小兒故也宣氏<lb/>
　知遂止時人為之語曰後進領䄂有裴秀武帝時為<lb/>
　司空秀儒學洽聞留心政事以職在地官作禹貢地<lb/>
<pb n="KR3k0010_WYG_001-61b"/>
　域圖進之藏於秘府制圖之體有六一曰公率所以<lb/>
　辨廣輪之度二曰凖望所以正彼此之體三曰道里<lb/>
　所以定所由之數四曰髙下五曰方邪六曰迂直此<lb/>
　三者各因地而制宜所以校夷險之異<lb/>
魯襃錢神崔烈銅臭<lb/>
　晉書魯襃字元道南陽人好學多聞以貧素自立元<lb/>
　康之後綱紀大壊襃傷時貪鄙乃隱姓名而著錢神<lb/>
　論以刺之其畧曰親之如兄字曰孔方失之則貧弱<lb/>
<pb n="KR3k0010_WYG_001-62a"/>
　得之則富昌無翼而飛無足而走觧嚴毅之顏開難<lb/>
　發之口錢多者處先少者居後錢之所祐吉无不利<lb/>
　何必讀書然後富貴昔吕公欣悦于空版漢高克之<lb/>
　于贏二文君觧布裳而被錦繡相如乗高盖而解犢<lb/>
　鼻官尊名顯皆錢所致無德而尊無勢而熱排金門而<lb/>
　入紫闥危可使安死可使活貴可使賤生可使殺諺曰<lb/>
　錢無耳可使鬼凢今之人唯錢而已疾時者傳其文<lb/>
　後莫知所終　後漢崔烈涿郡安平人有重名于北<lb/>
<pb n="KR3k0010_WYG_001-62b"/>
　州歴郡守九卿靈帝時開鴻都門榜賣官爵公卿以<lb/>
　下皆有差富者先入錢貧者到官而後倍輸或因常<lb/>
　侍阿保别自通逹是時段熲等雖有功勲名譽然皆<lb/>
　先輸貨財而後登公位烈因傅母入錢五百萬為司<lb/>
　徒嘗問其子鈞曰吾居三公于議者如何鈞曰大人<lb/>
　少有英稱歴位卿守人謂當為三公今登其位天下<lb/>
　失望烈曰何為然也鈞曰論者嫌其銅臭後拜太尉<lb/>
　董卓既誅拜城門校尉<lb/>
<pb n="KR3k0010_WYG_001-63a"/>
梁竦廟食趙温雄飛<lb/>
　後漢梁竦字叔敬安定烏氏人閉門自養以經籍為<lb/>
　娛著書數篇名曰七序班固見而稱曰孔子著春秋<lb/>
　而亂臣賊子懼梁竦作七序而竊位素餐者慚竦自<lb/>
　負其才欝欝不得意嘗登高遠望歎息言曰大丈夫<lb/>
　居世生當封侯死當廟食如其不然閑居可以養志<lb/>
　詩書足以自娛州郡之職徒勞人耳後辟命不就肅<lb/>
　宗納其二女皆為貴人小貴人生和帝竇皇后養以<lb/>
<pb n="KR3k0010_WYG_001-63b"/>
　為子諸竇恐梁氏得志為己害遂譖殺二貴人而䧟<lb/>
　竦以惡逆死獄中和帝立追封襃親愍侯　後漢趙<lb/>
　温字子柔蜀郡成都人初為京兆郡丞歎曰大丈夫<lb/>
　當雄飛安能雌伏遂棄官去歳飢散家粮賑窮餓所<lb/>
　活萬餘人獻帝西遷遂為三公<lb/>
枚乗蒲輪鄭均白衣<lb/>
　前漢枚乗字叔淮陰人為吳王濞郎中王謀為逆乘<lb/>
　奏書諌王不用卒見禽㓕乗由是知名景帝召拜𢎞<lb/>
<pb n="KR3k0010_WYG_001-64a"/>
　農都尉乗久為大國上賔與英俊並遊不樂郡吏以<lb/>
　病去官復游梁及孝王薨歸淮陰武帝即位乗年老<lb/>
　乃以安車蒲輪徴乗道死　後漢鄭均字仲虞東平<lb/>
　任城人少好黄老書建初中舉直言不詣公車特徴<lb/>
　再遷尚書數納忠言肅宗重之後告歸帝東廵乃幸<lb/>
　均舎勅賜尚書禄以終其身時號為白衣尚書<lb/>
陵母伏劍軻親斷機<lb/>
　前漢王陵沛人高祖起陵亦聚黨數千人及髙祖擊<lb/>
<pb n="KR3k0010_WYG_001-64b"/>
　項羽乃以兵属漢羽取陵母置軍中陵使至則東向<lb/>
　坐陵母以招陵陵母私送使者泣曰為妾語陵善事<lb/>
　漢王漢王長者毋以老妾故持二心妾以死送使者<lb/>
　遂伏劍而死　古列女傳鄒孟軻母其舎近墓孟子<lb/>
　少好遊為墓間之事孟母曰此非吾所以居處子也<lb/>
　乃去舎市傍其嬉戲為賈人衒賣之事又曰此非吾<lb/>
　所以居處子也復徙舎學宫之傍其嬉戲乃設爼豆<lb/>
　揖讓進退孟母曰真可以居吾子矣遂居及孟子既<lb/>
<pb n="KR3k0010_WYG_001-65a"/>
　學而歸孟母問學所至孟子自若也孟母以刀斷其<lb/>
　織曰子之廢學若我斷斯織也孟子懼旦夕勤學不<lb/>
　息師事子思遂成名儒君子謂孟母知為人母之道<lb/>
齊后破環謝女解圍<lb/>
　戰國䇿曰齊閔王遇弑其子法章變姓名為莒太史<lb/>
　家傭夫太史殷女竒其状貌以為非常人憐而嘗竊<lb/>
　衣食之與私焉法章立是為襄王以太史氏女為王<lb/>
　后襄王卒子建立后事秦謹與諸侯信以故建立四<lb/>
<pb n="KR3k0010_WYG_001-65b"/>
　十餘年不受兵始皇嘗使使者遺后玉連環曰齊多<lb/>
　知解此環不后以示羣臣羣臣不知解后引椎椎破<lb/>
　之謝秦使曰謹以解矣　晉王凝之妻謝氏字道韞<lb/>
　聰識有才辨叔父安嘗問詩何句最佳道韞稱吉甫<lb/>
　作誦穆如清風仲山甫永懐以慰其心安謂有雅人<lb/>
　深致又嘗内集俄而雪驟下安曰何所似也安兄子<lb/>
　朗曰散鹽空中差可擬道韞曰未若栁絮因風起安<lb/>
　大悦凝之弟獻之嘗與賓客談議詞理將屈道韞遣<lb/>
<pb n="KR3k0010_WYG_001-66a"/>
　婢白獻之曰欲為小郎解圍乃施青綾歩幛自蔽申<lb/>
　獻之前議客不能屈<lb/>
鑿齒尺牘荀朂音律<lb/>
　晉書習鑿齒字彦威襄陽人少有志氣博學洽聞以<lb/>
　文筆著稱荆州刺史桓温辟為從事累遷别駕温出<lb/>
　征伐鑿齒或從或守所在任職毎處機要蒞事有績<lb/>
　善尺牘論議温甚器遇之出為滎陽太守時温覬覦<lb/>
　非望鑿齒在郡著漢晉春秋以裁正之起漢光武終<lb/>
<pb n="KR3k0010_WYG_001-66b"/>
　晉愍帝後徴典國史㑹卒初鑿齒嘗與孫綽共行綽<lb/>
　性通率好譏調時綽在前顧鑿齒曰沙之汰之瓦石<lb/>
　在後鑿齒曰簸之揚之糠粃在前　晉荀朂字公曽<lb/>
　潁川潁隂人漢司空爽曽孫岐嶷夙成十餘歳能屬<lb/>
　文長博學逹于政事武帝受禪拜中書監加侍中領<lb/>
　著作與賈充共定律令既掌樂事又修律吕並行於<lb/>
　世初朂於道逄趙賈人牛鐸識其音聲及掌樂音韻<lb/>
　未調乃曰得趙之牛鐸則諧矣遂下郡國悉送牛鐸<lb/>
<pb n="KR3k0010_WYG_001-67a"/>
　果得諧者又嘗在帝坐進飯謂在坐人曰此勞薪所<lb/>
　炊帝遣問膳夫實用故車脚舉世服其明識後守尚<lb/>
　書令朂久在中書專管機事及失之甚悵恨或有賀<lb/>
　之者朂曰奪我鳯凰池諸君賀我耶初太子婚未定<lb/>
　朂與左衞将軍馮紞伺帝間並稱賈充女才色絶世<lb/>
　遂成婚甚為正直者所疾而獲佞媚之譏帝素知太<lb/>
　子闇弱恐後亂國遣朂及和嶠往觀之朂還盛稱太<lb/>
　子之德而嶠云太子如初於是天下貴嶠而賤朂<lb/>
<pb n="KR3k0010_WYG_001-67b"/>
胡威推縑陸績懐橘<lb/>
　魏書胡威字伯武淮南壽春人父質以忠清稱仕魏<lb/>
　為荆州刺史威自京都定省家貧無車馬童僕自驅<lb/>
　驢單行既至見父而歸父賜絹一疋威曰大人清高<lb/>
　何得此絹答曰是吾俸禄之餘威受之辭歸卒取與<lb/>
　質帳下都督後為徐州刺史勤於政術風化大行入<lb/>
　朝武帝謂曰卿孰與父清對曰臣父清恐人知臣清<lb/>
　恐人不知是臣不及逺也　吳志陸績字公紀吳人<lb/>
<pb n="KR3k0010_WYG_001-68a"/>
　年六歳于九江見袁術術出橘績懐三枚出拜辭堕<lb/>
　地術謂曰陸郎作賓客而懷橘乎績跪曰欲歸遺母<lb/>
　術大竒之績博學多識星厯算數無不該覧孫權辟<lb/>
　為掾以直道見憚出為欝林太守加偏將軍績意在<lb/>
　儒雅非其志也雖有軍事著述不廢作渾天圖注易<lb/>
　釋𤣥皆傳于世<lb/>
羅含吞鳥江淹夢筆<lb/>
　晉書羅含字君章桂陽耒陽人㓜孤為叔母朱氏所<lb/>
<pb n="KR3k0010_WYG_001-68b"/>
　養少有志尚嘗晝卧夢一鳥文彩異常飛入口中因<lb/>
　驚起説之朱氏曰鳥有文彩汝後必有文章自此藻<lb/>
　思日新江夏守謝尚稱曰君章可謂湘中之琳琅桓<lb/>
　温以為江左之秀累遷長沙相致仕加中散大夫門<lb/>
　施行馬初含在官舎有一白雀栖集堂宇及還家階<lb/>
　庭忽蘭菊叢生以為德行之感　南史江淹字文通<lb/>
　濟陽考城人少孤貧嘗慕司馬長卿梁伯鸞之為人<lb/>
　不事章句之學留情文章仕齊為侍中秘書監入梁<lb/>
<pb n="KR3k0010_WYG_001-69a"/>
　至金紫光禄大夫淹以文章顯晚節才思微退云為<lb/>
　宣城太守時罷歸夢一人自稱張景陽謂曰前以一<lb/>
　匹錦相寄今可見還淹探懐中得數尺與之此人大<lb/>
　恚曰那得割截都盡顧見丘遲謂曰餘此數尺既無<lb/>
　所用以遺君自爾淹文章躓矣又嘗夢一丈夫自稱<lb/>
　郭璞謂曰吾筆在卿處多年可以見還淹乃探懐中<lb/>
　得五色筆以授之爾後為詩絶無美句時人謂之才<lb/>
　盡<lb/>
<pb n="KR3k0010_WYG_001-69b"/>
李廞清貞劉驎高率<lb/>
　世説李廞茂曽第五子清貞有逺操少羸病不肯婚<lb/>
　宦王丞相欲招禮之辟為府掾廞得牋命笑曰茂宏<lb/>
　乃復以爵假人　晉書劉驎之字子驥南陽人少尚<lb/>
　質素虛退寡欲不修儀操人莫之知好遊山澤志存遯<lb/>
　逸車騎将軍桓冲聞其名請為長史驎之固辭居于<lb/>
　陽岐來往莫不投之驎之躬自供給士君子頗以為<lb/>
　勞累更憚過焉凡人致贈一無所受世説載驎之高<lb/>
<pb n="KR3k0010_WYG_001-70a"/>
　率善史傳<lb/>
蔣詡三逕許由一瓢<lb/>
　前漢蔣詡字元卿杜陵人為兖州刺史以廉直為名<lb/>
　王莽居攝以病免歸鄉里三輔决録曰詡舎中竹下<lb/>
　開三逕唯故人求仲羊仲從之遊　逸士傳許由隱<lb/>
　箕山無盃噐以手捧水飲之人遺一瓢得以操飲飲<lb/>
　訖挂于木上風吹瀝瀝有聲由以為煩遂去之<lb/>
楊僕移闗杜預建橋<lb/>
<pb n="KR3k0010_WYG_001-70b"/>
　前漢楊僕宜陽人武帝時為樓船將軍初函谷闗在𢎞<lb/>
　農僕既有功恥為闗外民上書乞徙東闗以家財給<lb/>
　其用度于是徙于新安去𢎞農三百里以故闗為宏<lb/>
　農縣　晉杜預字元凱京兆杜陵人博學多通明于<lb/>
　興廢之道常言德不可以企及立功立言可庶幾也<lb/>
　尚文帝妹高陸公主拜尚書郎武帝時拜度支尚書預<lb/>
　以孟津渡險有覆沒之患請建河橋于富平津議者<lb/>
　以為殷周所都歴聖賢而不作者必不可立也預曰<lb/>
<pb n="KR3k0010_WYG_001-71a"/>
　造舟為梁則河橋之謂也及橋成帝從百僚臨㑹舉<lb/>
　觴属預曰非君此橋不成對曰非陛下之明臣亦不<lb/>
　得施其微巧<lb/>
壽王議鼎杜林駮堯<lb/>
　前漢吾丘壽王字子贛趙人為光禄大夫汾陰得寳<lb/>
　鼎薦見宗廟藏于甘泉宫羣臣皆賀得周鼎壽王獨<lb/>
　以為非武帝問之對曰臣聞周德始于后稷長于公<lb/>
　劉大于太王成于文武顯于周公德澤上昭天下漏<lb/>
<pb n="KR3k0010_WYG_001-71b"/>
　泉無所不通上天報應鼎為周出故名曰周鼎今漢<lb/>
　自高祖繼周至于陛下恢廓祖業功德愈盛天瑞並<lb/>
　至禎祥畢見天祚有德而寳鼎自出乃漢鼎非周鼎<lb/>
　也上曰善賜黄金十斤　後漢杜林字伯山扶風茂<lb/>
　陵人拜侍御史大夫議郊祀制多以為周郊后稷漢<lb/>
　當祀堯詔下公卿議議者僉同光武亦然之杜林獨<lb/>
　以為周室之興祚由后稷漢業特起功不縁堯祖宗<lb/>
　故事所宜因循定林議終大司空<lb/>
<pb n="KR3k0010_WYG_001-72a"/>
西施捧心孫壽折腰<lb/>
　荘子曰西施病心而矉其眉其里之醜人見而美之<lb/>
　歸亦捧心而矉其眉彼知美矉而不知矉之所以美<lb/>
　西施越女所謂西子也有絶世之美越王勾踐獻之<lb/>
　吳王夫差夫差嬖之卒至傾國　後漢梁冀為大将軍<lb/>
　其妻孫壽封襄城君加賜赤紱比長公主壽色美善<lb/>
　為妖態作愁眉嗁粧堕馬髻折腰歩齲齒笑以為媚<lb/>
　惑性鉗忌能制御冀冀甚寵憚之及冀敗自殺<lb/>
<pb n="KR3k0010_WYG_001-72b"/>
靈輙倒戈魏顆結草<lb/>
　左傳曰晉靈公不君趙宣子驟諌公患之飲宣子酒<lb/>
　伏甲將攻之公嗾夫<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>焉其車右提彌明搏殺之宣子曰<lb/>
　棄人用犬雖猛何為鬭且出明死之初宣子田舎于<lb/>
　翳桑見靈輙病不食三日宣子食之舎其半曰宦三年<lb/>
　矣未知母之存否今近焉請以遺之使盡之而為之<lb/>
　簞食與肉寘諸槖以與之既而與為公介倒㦸以禦<lb/>
　公徒而免之問何故對曰翳桑之餓人也問其名居<lb/>
<pb n="KR3k0010_WYG_001-73a"/>
　不告而退遂自亡也　左傳曰晉魏顆武子之子初<lb/>
　武子有嬖妾無子武子疾命顆曰必嫁是疾病則曰<lb/>
　必以為殉及卒顆嫁之曰疾病則亂吾從其治也及<lb/>
　敗秦師于輔氏獲杜回秦之力人也顆見老人結草<lb/>
　以亢杜囬囬躓而顛故獲之夜夢之曰予而所嫁婦<lb/>
　人之父也爾用先人之治命余是以報<lb/>
逸少傾冩平子絶倒<lb/>
　晉書王羲之字逸少司徒導從子年十三謁周顗顗<lb/>
<pb n="KR3k0010_WYG_001-73b"/>
　異之時重牛心炙坐客未噉顗先割㗖羲之于是始知<lb/>
　名及長辯贍以骨鯁稱尤善𨽻書為古今之冠太尉<lb/>
　郗鍳使門生求女壻于導導令徧觀子弟門生歸謂<lb/>
　鍳曰王氏諸少並佳然聞信至咸自矜持惟一人在<lb/>
　東床坦腹食獨若不聞鍳曰正此佳壻耶訪之乃羲之<lb/>
　也遂妻之仕至右軍將軍㑹稽内史世説曰郗夫人<lb/>
　謂二弟司空中郎曰王家見二謝傾筐倒冩見汝來<lb/>
　平平耳無煩復往二弟謂愔與曇也二謝安石與萬<lb/>
<pb n="KR3k0010_WYG_001-74a"/>
　石也　晉衞玠好言𤣥理其後多病體羸母常禁其<lb/>
　語遇有勝日親友時請一言無不咨嗟以為入微王<lb/>
　澄字平子有高名少所推服每聞玠言輙歎息絶倒時<lb/>
　人為之語曰衞玠談道平子絶倒澄及王𤣥王濟並<lb/>
　有盛名皆出玠下世云王家三子不如衞家一兒兄<lb/>
　衍有人倫之鍳尤重澄由是顯名有經澄所題目者<lb/>
　衍不復有言輙云已經平子矣為荆州刺史為王敦<lb/>
　所害<lb/>
<pb n="KR3k0010_WYG_001-74b"/>
澹臺毁璧子罕辭寳<lb/>
　博物志澹臺子羽渡河齎千金之璧于河河伯欲之<lb/>
　至陽侯波起兩蛟挾船子羽左持璧右操劍擊蛟皆<lb/>
　死既渡三投璧于河河伯躍而歸之子羽毁而去<lb/>
　左傳曰宋人得玉獻諸司城子罕子罕弗受獻玉者<lb/>
　曰以示玉人玉人以為寳故獻之子罕曰我以不貪<lb/>
　為寳爾以玉為寳若以與我皆喪寳也不若人有其<lb/>
　寳<lb/>
<pb n="KR3k0010_WYG_001-75a"/>
東平為善司馬稱好<lb/>
　後漢東平憲王蒼顯宗同母弟少好經書雅有智思<lb/>
　顯宗愛重之拜驃騎将軍位三公上既還國後朝京<lb/>
　師上問王處家何等最樂王言為善最樂肅宗立恩<lb/>
　禮踰於前世既薨帝東廵守幸其宫追感念蒼謂其<lb/>
　子曰思其人至其鄉其處在其人亡因泣下幸其陵祠<lb/>
　以太牢　後漢司馬徽字德操潁川人口不談人之<lb/>
　短與人語莫問好惡皆言好有鄉人問徽安否答曰<lb/>
<pb n="KR3k0010_WYG_001-75b"/>
　好有人自陳子死答曰大好妻責之曰人以君有德故<lb/>
　相告何忽聞人子死便言好徽曰卿言亦大好<lb/>
公超霧市魯般雲梯<lb/>
　後漢張楷字公超成都人家河南通春秋尚書門徒<lb/>
　常百人自父黨夙儒偕造門車馬塡街徒從無所止<lb/>
　黄門貴戚家皆起舎巷次以候過客往來之利楷疾<lb/>
　其如此輙徙避之後隱𢎞農山中學者隨之所居成<lb/>
　市華陰山南遂有公超市五府連辟舉賢良方正不<lb/>
<pb n="KR3k0010_WYG_001-76a"/>
　就性好道術能作五里霧後安車聘之以疾辭　淮<lb/>
　南子曰楚欲攻宋墨子聞之見楚王曰臣見大王之<lb/>
　必傷義而不得宋王曰公輸天下之巧士作為雲梯<lb/>
　之械設以攻宋曷為弗取墨子曰令公輸設攻臣請<lb/>
　守之于是公輸般設攻宋之械墨子設守宋之偹九<lb/>
　攻而墨子九却之弗能入乃偃兵不攻公輸魯般也<lb/>
田單火牛江逌爇雞<lb/>
　史記田單齊諸田疏屬也為臨淄市掾不見知及燕<lb/>
<pb n="KR3k0010_WYG_001-76b"/>
　使樂毅伐破齊盡降齊城而單得脱東保即墨燕人<lb/>
　攻之單乃收城中得千餘牛為絳繒衣畫五彩龍文<lb/>
　束兵刃于其角灌脂束葦于其尾燒其端鑿城數十<lb/>
　穴夜縱牛壮士五千人隨其後牛尾熱怒而奔燕軍<lb/>
　燕軍夜大驚視之皆龍文所觸盡死傷五千人因銜<lb/>
　枚擊之城中鼓譟從之老弱皆擊銅器為聲聲動天<lb/>
　地燕軍大敗遂復齊七十餘城迎襄王于莒王封單<lb/>
　號安平君　晉江逌字道載陳留圉人中軍將軍殷<lb/>
<pb n="KR3k0010_WYG_001-77a"/>
　浩請為諮議叅軍遷長史時羌及丁零叛浩軍震懼<lb/>
　姚襄去浩十里結營以逼浩浩令逌擊之逌進兵至<lb/>
　襄營謂将校曰今兵非不精而衆少于𦍑且其塹栅<lb/>
　甚固難與較力吾當以計破之乃取數百雞以長䋲<lb/>
　連之縈火于足羣雞駭散飛集襄營營火發因其亂<lb/>
　而擊之襄遂大敗逌後遷太常<lb/>
蔡裔殞盗張遼止啼<lb/>
　晉書蔡裔為兖州刺史有勇氣聲若雷震甞有三盗<lb/>
<pb n="KR3k0010_WYG_001-77b"/>
　入室裔拊床一呼而盜俱殞故殷浩為中軍將軍北<lb/>
　征委以軍鋒焉　魏志張遼字文逺雁門馬邑人武<lb/>
　力過人數有戰功累遷前將軍舊注云江東小兒啼怖<lb/>
　之曰遼來遼來無不止者<lb/>
陳平多轍李廣成蹊<lb/>
　前漢陳平陽武戸牗人少家貧好讀書治黄老術為<lb/>
　人長大美色及長可取婦富人莫與者貧者平亦媿<lb/>
　之久之富人張負有女孫五嫁夫輙死人莫敢娶平<lb/>
<pb n="KR3k0010_WYG_001-78a"/>
　欲得之負偉平隨至其家乃負郭窮巷以席為門然<lb/>
　門外多長者車轍負歸謂其子仲曰吾欲以女孫予<lb/>
　陳平仲曰平貧不事事縣中盡笑其所為奈何予之<lb/>
　女負曰固有美如陳平長貧者乎卒與女里中社平<lb/>
　為宰分肉甚均父老善之平曰使平得宰天下亦如<lb/>
　此肉矣從高祖為䕶軍中尉盡䕶諸将出黄金四萬<lb/>
　斤與平恣所為不問出入平多以金從反間于楚軍<lb/>
　自初從至天下定凢六出竒計定封曲逆侯惠帝時<lb/>
<pb n="KR3k0010_WYG_001-78b"/>
　為左丞相吕后時為右丞相又相文帝乃薨　前漢<lb/>
　李廣隴西成紀人世世受射法武帝時右北平太守<lb/>
　匃奴號曰漢飛將軍避之數歳不入界廣出獵見草<lb/>
　中石以為虎而射之中石沒鏃視之石也他日射終不<lb/>
　能入廣歴七郡太守前後四十餘年得賞賜輙分其<lb/>
　麾下飲食與士卒共之寛緩不苛士樂為用元狩中<lb/>
　為前将軍從大将軍衛青擊匈奴惑失道青欲上書<lb/>
　報天子失軍曲折長吏責廣之幕府上簿廣謂其麾<lb/>
<pb n="KR3k0010_WYG_001-79a"/>
　下曰廣結髪與匃奴大小七十餘戰今又迷失道豈<lb/>
　非天哉且廣年六十餘不能復對刀筆吏矣遂引刀<lb/>
　自剄百姓聞之知與不知老弱皆為垂泣贊曰李将<lb/>
　軍恂恂如鄙人口不能出辭及死之日天下知與不<lb/>
　知皆為流涕彼其中心誠信于士大夫也諺曰桃李<lb/>
　不言下自成蹊此言雖小可以喻大<lb/>
陳遵投轄山簡倒載<lb/>
　前漢陳遵字孟公杜陵人為京兆史放縱不拘後為<lb/>
<pb n="KR3k0010_WYG_001-79b"/>
　校尉擊賊有功封嘉威侯居長安中列侯近臣貴戚<lb/>
　皆貴重之牧守當之官及郡國豪傑至京師者莫<lb/>
　不相因到遵門遵嗜酒毎大飲賓客滿堂輙闗門取<lb/>
　客車轄投井中雖有急終不得去　晉山簡字季倫<lb/>
　司徒濤之子温雅有父風永嘉中為征南将軍鎮襄<lb/>
　陽四方冦亂天下分崩朝野危懼簡優游卒歳惟酒<lb/>
　是躭諸習氏荆土豪族有佳園池簡毎出多之池上<lb/>
　置酒輙醉名之曰髙陽池時有童兒歌曰山公出何<lb/>
<pb n="KR3k0010_WYG_001-80a"/>
　許往至高陽池日夕倒載歸酩酊無所知時時能騎<lb/>
　馬倒著白接䍦舉鞭向葛疆何如并州兒疆家在并<lb/>
　州簡愛将也<lb/>
淵客泣珠交甫解佩<lb/>
　舊注引博物志云鮫人從水中出向人家寄住積日<lb/>
　賣綃臨去從主人索器泣而出珠滿盤以與主人今<lb/>
　本無載吳都賦云泉室潜織而巻綃淵客慷慨而泣<lb/>
　珠淵客盖鮫人也述異記曰南海中有鮫人室水居<lb/>
<pb n="KR3k0010_WYG_001-80b"/>
　如魚不廢機織其眼能泣則出珠　列仙傳江妃二<lb/>
　女皆麗服華装珮兩明珠大如雞卵游于江漢之湄<lb/>
　逄鄭交甫交甫説之不知其神也遂下與言曰願請<lb/>
　子之珮二女解珮以與交甫受而懐之趨去數十歩<lb/>
　視其懐空無珮顧二女忽然不見<lb/>
龔勝不屈孫寳自劾<lb/>
　前漢龔勝字君賓舎字君倩楚人二人相友並著名<lb/>
　節世謂楚兩龔哀帝時勝為光禄大夫王莽秉政乞<lb/>
<pb n="KR3k0010_WYG_001-81a"/>
　骸骨莽後遣使即拜講學祭酒稱疾不應復遣使者<lb/>
　奉壐書太子師友祭酒印綬安車駟馬與郡太守縣<lb/>
　長吏官属諸生千人以上入里致詔勝稱病篤東首<lb/>
　加朝服拖紳勝曰吾受漢家恩厚亡以報今老旦暮<lb/>
　入地誼豈以一身事二姓下見故主哉語畢不開口<lb/>
　飲食積十四日死舎通五經拜太山太守數月乞骸<lb/>
　骨哀帝使使者拜光禄大夫數賜告終不起舎勝歸<lb/>
　鄉二千石長吏初到官皆至其家如師弟子之禮<lb/>
<pb n="KR3k0010_WYG_001-81b"/>
　前漢孫寳字子嚴潁川鄢陵人以明經為郡吏御史<lb/>
　大夫張忠辟為屬欲令授子經寳自劾去後署主簿<lb/>
　寳徙入舎忠恠使所親問曰前大夫為君設除大舎<lb/>
　子自劾去者欲為髙節也今兩府髙士俗不為主簿<lb/>
　子既為之徙舎甚説何前後不相副也寳曰高士不<lb/>
　為主簿而大夫君以寳為可一府莫言非士安得獨<lb/>
　自髙前日君男欲學文移寳自近禮有來學義無往<lb/>
　教道不可詘身詘何傷且不遭者可無不為况主簿<lb/>
<pb n="KR3k0010_WYG_001-82a"/>
　乎忠聞之慙上書薦寳平帝時為大司農<lb/>
吕安題鳯子猷尋戴<lb/>
　世説曰嵇康與吕安善毎一相思千里命駕安後來<lb/>
　值康不在嵇喜出戸延之不入題門作鳯字而去喜<lb/>
　不覺猶以為忻拆言凡鳥也　晉王徽之字子猷右軍<lb/>
　羲之之子性卓犖不覊為大司馬桓温叅軍蓬首散<lb/>
　帶不綜府事甞寄居空宅中便令種竹或問其故徽<lb/>
　之但嘯咏指竹曰何可一日無此君耶甞居山陰夜<lb/>
<pb n="KR3k0010_WYG_001-82b"/>
　雪初霽月色清朗四望皓然獨酌酒咏左思招隱詩<lb/>
　忽憶戴逵時逵在剡便夜乗小船詣之經宿方至造<lb/>
　門不前而反人問其故曰本乗興而行興盡而返何<lb/>
　必見安道耶官至黄門侍郎<lb/>
董宣彊項翟璜直言<lb/>
　後漢董宣字少平陳留圉人光武時為洛陽令時湖<lb/>
　陽公主蒼頭白日殺人匿主家吏不能得及主出以奴<lb/>
　驂乗宣候之駐車叩馬大言數主之失叱奴下車因<lb/>
<pb n="KR3k0010_WYG_001-83a"/>
　格殺之主訴帝帝怒召宣欲殺之宣曰陛下縱奴殺<lb/>
　良人何以理天下臣請自殺即以頭擊楹流血被面<lb/>
　帝使宣謝主宣不從強使頓之兩手據地終不肯俯<lb/>
　主曰帝昔為白衣時藏亡匿死吏不敢至門今為天<lb/>
　子威不能行一令乎帝笑曰天子不與白衣同因勅<lb/>
　強項令出賜錢三十萬宣悉以班諸吏由是搏擊豪<lb/>
　強京師號為卧虎歌之曰枹鼓不鳴董少平卒于官<lb/>
　帝傷之　新序曰魏文侯與士大夫坐問曰寡人何<lb/>
<pb n="KR3k0010_WYG_001-83b"/>
　如君也羣臣皆曰君仁君也次至翟璜曰君非仁君<lb/>
　也君伐中山不以封君之弟而以封君之長子臣以<lb/>
　此知之文侯怒逐璜璜起而出次至任座文侯問之<lb/>
　對曰君仁君也臣聞其君仁者其臣直向翟璜之言<lb/>
　直是以知也文侯曰善召翟璜入拜為上卿<lb/>
紀昌貫虱養由號猨<lb/>
　列子曰甘繩古之善射者彀弓而獸伏鳥下飛衞學<lb/>
　射于甘蠅而巧過其師紀昌學射于飛衞衞曰爾學<lb/>
<pb n="KR3k0010_WYG_001-84a"/>
　不瞬而後可言射昌歸偃卧其妻之機下以目承牽<lb/>
　挺二年之後雖錐末倒眥而不瞬以告衞衛曰未也<lb/>
　學視而後可視小如大視微如著而後告我昌以氂<lb/>
　懸虱於牖而望之旬月之間寖大也三年之後如車<lb/>
　輪焉以覩餘物皆丘山也乃以燕角之弧朔篷之榦<lb/>
　射之貫虱之心而懸不絶舊本紀昌誤作甘蠅　淮<lb/>
　南子曰楚王有白猨自射之則搏矢而熈使養由基<lb/>
　射之始調弓矯矢未發而猨擁柱號矣<lb/>
<pb n="KR3k0010_WYG_001-84b"/>
馮衍歸里張昭塞門<lb/>
　後漢馮衍字敬通京兆杜陵人㓜有竒才博通羣書<lb/>
　王莽時不肯仕甞好俶儻之䇿時莫能聽用其謀衞<lb/>
　尉陰興等以外戚貴顯深重衍遂與結交由是為諸<lb/>
　王所聘請尋為司𨽻從事光武懲西京外戚賓客故<lb/>
　皆以法繩之由此得罪罷歸故鄉閉門自保不敢與<lb/>
　親故通顯宗即位又多短衍以文過其實遂廢于家<lb/>
　埳壈於時然有大志居常慷慨歎曰衍少事名賢經<lb/>
<pb n="KR3k0010_WYG_001-85a"/>
　歴顯位懐金垂紫謁節奉使不求茍得常有凌雲之<lb/>
　志三公之貴千金之富不介于懐貧而不哀賤而不<lb/>
　恨猶庶幾名賢之風修道德于幽冥之路以終身名<lb/>
　為後世法　吳志張昭字子布彭城人博覧衆書孫<lb/>
　權拜輔吳將軍昭每朝見辭氣壮厲義形於色權以<lb/>
　公孫淵稱藩遣張彌許晏至遼東拜淵為燕王昭諫<lb/>
　不用稱疾不朝權恨土塞其門昭又于内以土封之<lb/>
　淵果殺彌晏權數慰謝昭昭固不起權因出過其門<lb/>
<pb n="KR3k0010_WYG_001-85b"/>
　呼昭昭辭疾篤權燒其門欲以恐之昭更閉户權使<lb/>
　人滅火住門良久昭諸子共扶昭起權載以還宫深<lb/>
　自克責昭不得已然後朝會昭容貎矜嚴有威風權<lb/>
　常曰孤與張公言不敢妄也舉朝憚之<lb/>
蘇韶鬼靈盧充幽婚<lb/>
　三十國春秋曰中牟令蘓韶卒後從弟節見韶乗馬<lb/>
　晝日而行著黒介幘黄綵單衣節因問幽冥之事韶<lb/>
　曰死者為鬼俱行天地之中在人間而不與生者接<lb/>
<pb n="KR3k0010_WYG_001-86a"/>
　顔回卜商今見為修文郎死之與生畧無有異死虛<lb/>
　生實此有異耳言終而不見　舊注引孔氏志怪曰<lb/>
　漢盧充范陽人家西四十里有崔少府女墓充因獵<lb/>
　逐麞忽見朱門官舎有人迎充見崔云近得公尊府<lb/>
　書為君娶吾小女故相邀耳将書示充乃父手札崔<lb/>
　乃命女粧飾于東廂引充相見成禮留三日臨别謂<lb/>
　充曰君婦有娠矣生男則當留之贈充衣衾令車送<lb/>
　之充至家經三年三月三日臨水戲忽見水上二犢<lb/>
<pb n="KR3k0010_WYG_001-86b"/>
　車乍沉乍浮既逹於岸充視車中見崔氏與小兒共<lb/>
　載其别車即崔少府也抱兒還充及詩一首金椀一<lb/>
　枚俄而不見及兒長成後歴任數郡<lb/>
震畏四知秉去三惑<lb/>
　後漢楊震舉茂才四遷荆州刺史東萊太守當之郡<lb/>
　道經昌邑令謁見至夜懐金十斤以遺震震曰故人<lb/>
　知君君不知故人何也宻曰暮夜無知者震曰天知<lb/>
　地知我知子知何謂無知宻愧而出性公廉不受私<lb/>
<pb n="KR3k0010_WYG_001-87a"/>
　謁子孫蔬食步行故舊或欲令為開産業震不肯曰<lb/>
　使後世稱為清白吏子孫以此遺之不亦厚乎震安<lb/>
　帝時為太尉為中常侍樊豐所譖而卒共寃之秉字<lb/>
　叔節震中子也桓帝時為太尉毎朝廷有得失輙盡<lb/>
　忠規諌多見納用秉性不飲酒又早䘮夫人遂不復<lb/>
　娶所在以淳白稱甞言曰我有三不惑酒色財三者<lb/>
　是也<lb/>
栁下直道叔敖陰德<lb/>
<pb n="KR3k0010_WYG_001-87b"/>
　論語曰桞下惠為士師三黜人曰子未可以去乎曰<lb/>
　直道而事人焉往而不三黜枉道而事人何必去父<lb/>
　母之邦　賈誼新書曰孫叔敖為嬰兒出遊而還憂<lb/>
　而不食其母問其故泣而對曰今日吾見兩頭蛇恐<lb/>
　去死無日矣母曰今蛇安在曰吾聞見兩頭蛇者死<lb/>
　吾恐他人見之已埋之矣母曰無憂汝不死吾聞之<lb/>
　有陰德者天報以福人聞之皆喻其為仁也及為令<lb/>
　尹未治而國人信之列女傳曰有隂德者陽報之德<lb/>
<pb n="KR3k0010_WYG_001-88a"/>
　勝不仁祥除百禍天處高而聽卑爾必興於楚及長<lb/>
　為令尹老終<lb/>
張湯巧詆杜周深刻<lb/>
　前漢張湯杜陵人為廷尉舞文巧詆其造請諸公不<lb/>
　避寒暑是以湯雖文深意忌不專平然得此聲譽而<lb/>
　深刻吏多為爪牙用者依於文學之士每朝奏事語<lb/>
　國家事日旰天子忘食丞相取充位天下事皆决湯<lb/>
　百姓不安其生騷動縣官所興未獲其利姦吏並侵<lb/>
<pb n="KR3k0010_WYG_001-88b"/>
　漁於是痛繩以辠自公卿以下至庶人咸指湯後為<lb/>
　御史大夫坐事自殺初湯父為長安丞出湯為児守<lb/>
　舎還鼠盜肉父怒笞湯湯掘熏得鼠及餘肉劾鼠掠<lb/>
　治傅爰書訊鞫論報并取鼠與肉具獄磔堂下父見<lb/>
　之視文辭如老獄吏大驚遂使書獄　前漢杜周南<lb/>
　陽杜衍人少言重遲而内深次骨為廷尉其治效張<lb/>
　湯上所欲擠者因而陷之上所欲釋者久繫待問而<lb/>
　㣲見其寃狀客有謂周曰君為天下决平不循三尺<lb/>
<pb n="KR3k0010_WYG_001-89a"/>
　法專以人主意指為獄周曰三尺安出哉前王所是<lb/>
　著為律後王所是疏為令當時為是何古之法乎後<lb/>
　為執金吾逐捕桑𢎞羊衛皇后昆弟子刻深上以為<lb/>
　盡力無私遷御史大夫兩子夾河為郡守家資累巨<lb/>
　萬治皆酷暴唯少子延年行寛厚云<lb/>
三王尹京二鮑糾慝<lb/>
　前漢王駿諌大夫吉之子以孝廉為郎成帝欲大用<lb/>
　之出為京兆尹試以政事先是京兆有趙廣漢張敞<lb/>
<pb n="KR3k0010_WYG_001-89b"/>
　王尊王章至駿皆有能名故京師稱曰前有趙張後<lb/>
　有三王駿終御史大夫章字仲卿泰山鉅平人遷諌<lb/>
　大夫在朝廷名敢直言成帝選為京兆尹時帝舅王<lb/>
　鳳輔政專權㑹日食章奏封事召見言鳯不可任用<lb/>
　宜選忠賢上不忍退鳯章遂為鳯所陷初章為諸生<lb/>
　學長安疾病無被卧牛衣中與妻决涕泣妻怒之曰<lb/>
　京師尊貴在朝廷誰踰仲卿者不自激昻乃反涕泣<lb/>
　何鄙也後欲上封事妻又止之曰人當知足獨不念<lb/>
<pb n="KR3k0010_WYG_001-90a"/>
　牛衣中涕泣時耶章曰非女子所知也書上果下獄<lb/>
　死死非其罪衆共寃之廣漢敞尊互見於後　後漢<lb/>
　鮑永字君長上黨屯留人少有志操事後母至孝妻<lb/>
　甞於母前叱狗永即去之建武中為司𨽻校尉乃辟<lb/>
　扶風鮑恢為都官從事恢亦抗直不避強禦帝甞曰<lb/>
　貴戚且歛手避二鮑其見憚如此父宣哀帝時為司<lb/>
　𨽻校尉為王莽所害子昱中元初亦拜司𨽻校尉章<lb/>
　帝時官至太尉<lb/>
<pb n="KR3k0010_WYG_001-90b"/>
孫康映雪車𦙍聚螢<lb/>
　孫氏世録曰康家貧無油常映雪讀書少小清介交<lb/>
　遊不雜後至御史大夫　晉車𦙍字武子南平人恭勤<lb/>
　不倦博覧多通家貧不常得油夏月則練囊數十螢<lb/>
　火以照書以夜繼日焉桓温在荆州辟為從事以辯<lb/>
　識義理深重之稍遷征西長史遂顯於朝廷時武子<lb/>
　與吳隱之以寒素博學知名于世又善於賞㑹當時<lb/>
　有盛坐而武子不在皆云無車公不樂終吏部尚書<lb/>
<pb n="KR3k0010_WYG_001-91a"/>
李充四部井春五經<lb/>
　晉書李充字𢎞度江夏人善楷書妙叅鍾索世咸重<lb/>
　之禇裒引為叅軍充以家貧苦求外出裒將許之為<lb/>
　縣試問之充曰窮猿投林豈暇擇木乃除剡縣令後<lb/>
　為著作郎時典籍混亂充刪除煩重以類相從分作<lb/>
　四部秘閣以為永制累遷中書侍郎　後漢井丹字<lb/>
　大春扶風郿人少受業太學通五經善談論京師為<lb/>
　之語曰五經紛綸井大春性清高未甞修刺候人建<lb/>
<pb n="KR3k0010_WYG_001-91b"/>
　武末沛王輔等五王居北宫皆好賔客更請丹不能<lb/>
　致信陽侯陰就光烈皇后弟也以外戚貴盛乃詭説<lb/>
　五王求錢千萬約能致丹而别使人要刼丹不得已<lb/>
　既至就故為設麥飯葱葉之食丹推去之曰以君侯<lb/>
　能共甘㫖故來相過何其薄乎更置盛饌乃食就起<lb/>
　左右進輦丹笑曰吾聞桀駕人車豈此耶坐中皆失<lb/>
　色就不得已令去輦自是隱閉人事<lb/>
谷永筆札顧愷丹青<lb/>
<pb n="KR3k0010_WYG_001-92a"/>
　前漢谷永字子雲長安人與樓䕶俱為五侯上客長<lb/>
　安號曰谷子雲筆札樓君卿唇舌言其見信用也永<lb/>
　於經書汎為疏達與杜欽杜鄴畧等不能洽浹如劉<lb/>
　向父子及揚雄也其于天官京氏易最宻故善言災<lb/>
　異終大司農䕶字君卿少隨父為醫出入貴戚家是<lb/>
　時王氏方盛賓客滿門五侯争名其客各有所厚不<lb/>
　得左右唯䕶盡入其門咸得歡心為人精辯論議常<lb/>
　依名節聽者皆竦仕至廣漢太守王莽專政召為前<lb/>
<pb n="KR3k0010_WYG_001-92b"/>
　煇光西京雜記曰五侯競致竒膳䕶乃合以為饋世<lb/>
　稱五侯鯖以為竒味焉　晉顧愷之字長康晉陵無<lb/>
　錫人博學有才氣好諧謔人多愛狎之毎食甘蔗常<lb/>
　自尾至本人或恠之云漸入佳境尤善丹青圖冩特<lb/>
　妙甞以一厨畫糊題其前寄桓𤣥皆其所珍惜者𤣥<lb/>
　發其厨後竊其畫而緘閉如舊還之紿云未開愷之<lb/>
　見封題如初直云妙畫通靈變化而去亦猶人之登<lb/>
　仙了無恠色其矜伐過實少年因相稱譽以為戲弄<lb/>
<pb n="KR3k0010_WYG_001-93a"/>
　初在桓温府甞云愷之體中癡黠各半合而論之正<lb/>
　得平耳故俗傳愷之有三絶才絶畫絶癡絶終散騎<lb/>
　常侍<lb/>
戴逵破琴謝敷應星<lb/>
　晉書戴逵字安道譙國人少博學善属文能鼓琴工<lb/>
　書畫其餘巧藝靡不畢綜武陵王晞聞其善鼓琴使<lb/>
　人召之逵對使者破琴曰戴安道不為王門伶人晞<lb/>
　怒乃引其兄述述欣然擁琴而往後累召不起　晉<lb/>
<pb n="KR3k0010_WYG_001-93b"/>
　謝敷字慶緒㑹稽人性澄靖寡欲入太平山十餘年<lb/>
　召皆不就初月犯少微少微一名處士星占者以隱<lb/>
　士當之戴逵有美才人或憂之俄而敷死故㑹稽人<lb/>
　士以嘲吳人云吳中高士求死不得死<lb/>
阮修杖頭畢卓甕下<lb/>
　晉書阮修字宣子咸從弟也好易老善清言性簡任<lb/>
　不修人事常歩行以百錢掛杖頭至酒店便獨酣暢<lb/>
　雖當世富貴而不肯顧家無儋石之儲晏如也與兄<lb/>
<pb n="KR3k0010_WYG_001-94a"/>
　弟同志常自得於林阜間王衍與修談易言寡㫖暢衍<lb/>
　歎服焉修居貧年四十餘未有室王敦等歛錢為婚<lb/>
　皆名士也時慕之者求入錢而不得後為太子洗馬<lb/>
　避亂為賊所害　晉畢卓字茂世新蔡鮦陽人少希<lb/>
　放逹為吏部郎常飲酒廢職比舎郎釀熟卓因醉夜<lb/>
　至其甕間盜飲為掌酒者所縳明旦視之乃畢吏部<lb/>
　也遽釋其縛卓遂引主人宴于甕側致醉而去常謂<lb/>
　人曰得酒滿數百斛船四時甘味置兩頭右手持酒<lb/>
<pb n="KR3k0010_WYG_001-94b"/>
　杯左手持蟹螯拍浮酒船中便足了一生矣過江為<lb/>
　温嶠長史<lb/>
文伯羞鼈孟宗寄鮓<lb/>
　魯語曰公父文伯飲南宫敬叔酒以路都父為客羞<lb/>
　鼈小焉都父怒相延食鼈辭曰将使鼈長而後食之<lb/>
　遂出文伯之母聞之怒曰吾聞子之先子曰祭養尸<lb/>
　饗養上賓鼈於何有而使夫人怒出遂逐之五日魯<lb/>
　大夫辭而復之　吳録孟仁字恭武本名宗江夏人<lb/>
<pb n="KR3k0010_WYG_001-95a"/>
　少從季肅學其母為作厚蓐大被曰小児無德致客<lb/>
　學者多貧故為廣被庶可得與氣類接也其讀書夙<lb/>
　夜不懈肅竒之曰卿宰相器也除監池司馬因能結<lb/>
　網手以捕魚作鮓寄母母以還之曰汝為魚官而以<lb/>
　鮓寄我非避嫌也遷吳令時皆不得將家之官毎得<lb/>
　時物未以寄母常不先食楚國先賢傳曰宗母嗜筍<lb/>
　冬節將至時筍未生宗入竹林哀歎而筍為之出得<lb/>
　以供母皆以為至孝所感仕孫皓至司空<lb/>
<pb n="KR3k0010_WYG_001-95b"/>
史丹青蒲張湛白馬<lb/>
　前漢史丹字君仲魯國人元帝即位為侍中時定陶<lb/>
　共王有材藝子母俱愛幸而太子頗有酒色之失母<lb/>
　王皇后無寵上寢疾皇后太子皆憂丹以親宻臣得<lb/>
　侍疾候上間獨寢時直入卧内伏青蒲上涕泣言曰<lb/>
　皇太子以適長立十餘年名號繫於百姓天下莫不<lb/>
　歸心臣子見定陶王愛幸道路流言以為太子有動<lb/>
　搖之意審若此公卿以下必以死争不奉詔臣願先<lb/>
<pb n="KR3k0010_WYG_001-96a"/>
　賜死以示羣臣天子素仁恕見丹涕泣言又切至大<lb/>
　感曰皇后謹慎先帝又愛太子吾豈可違㫖太子由<lb/>
　是為嗣成帝立累遷左將軍　後漢張湛字子孝扶<lb/>
　風平陵人矜嚴好禮動止有則居幽室必修整遇妻<lb/>
　子若嚴君在鄉黨謹言正色三輔以為儀表人或謂<lb/>
　湛為詐偽湛曰人皆詐惡我獨詐善建武初拜光禄<lb/>
　勲光武臨朝或有惰容輙陳諌常乗白馬上毎見輙<lb/>
　曰白馬生且復諌矣及郭后廢稱疾不朝拜太中大<lb/>
<pb n="KR3k0010_WYG_001-96b"/>
　夫帝強起之為大司徒湛自陳疾篤遂罷<lb/>
隱之感鄰王修輟社<lb/>
　晉書吳隱之字處黙濮陽鄄城人博渉文史以儒雅<lb/>
　標名弱冠而介立有清操年十餘丁父憂毎號泣行<lb/>
　人為之流涕事母孝謹及其執䘮哀毁過禮與太常<lb/>
　韓康伯鄰居康伯母賢明婦人毎聞其哭輟餐投筯<lb/>
　為之悲泣謂康伯曰汝若居銓衡當舉如此輩人及<lb/>
　康伯為吏部尚書隱之遂階清級廣州珍異所出前<lb/>
<pb n="KR3k0010_WYG_001-97a"/>
　後刺史多黷貨朝廷欲革其弊以隱之為刺史州有<lb/>
　水曰貪泉飲者懐無厭之欲隱之至泉所酌而飲之<lb/>
　因賦詩曰古人云此水一㰱懐千金試使夷齊飲終<lb/>
　當不易心及在州清操愈厲後致仕授光禄大夫金<lb/>
　章紫綬　魏志王修字叔治北海營陵人年七嵗䘮<lb/>
　母母以社日亡來嵗鄰里社修感念母哀甚鄰里為<lb/>
　之罷社後太祖破南皮閲修家榖不滿十斛有書數百<lb/>
　卷太祖歎曰士不妄有名乃辟為司空掾遷魏郡太<lb/>
<pb n="KR3k0010_WYG_001-97b"/>
　守為治抑強扶弱百姓稱之<lb/>
阮放八儁江泉四凶<lb/>
　晉書羊曼字祖延少知名歴晉陵太守任逹頺縱好<lb/>
　飲酒温嶠庾亮阮放桓彛同志友善並為中興名士<lb/>
　時州里稱阮放為宏伯郗鍳為方伯胡母輔之為逹伯<lb/>
　卞壼為裁伯蔡謨為朗伯阮孚為誕伯劉綏為委伯而<lb/>
　曼為濌伯凢八人號兖州八伯盖擬古之八儁也曼<lb/>
　弟聃字彭祖少不經學時論皆鄙其凢庸先是兖州<lb/>
<pb n="KR3k0010_WYG_001-98a"/>
　有八伯之號其後更有四伯大鴻臚江泉以能食為<lb/>
　榖伯豫章太守史疇以太肥為笨伯散騎郎張嶷以<lb/>
　狡妄為猾伯而聃以狼戻為𤨏伯盖擬古之四凶也<lb/>
華歆忤㫖陳羣蹙容<lb/>
　華嶠譜叙曰文帝受禪朝臣并受爵位歆以忤㫖時徙<lb/>
　為司徒而不進爵帝久不懌以問尚書令陳羣曰我<lb/>
　應天受禪百辟羣后莫不悦喜形於聲色而相國及<lb/>
　公獨有不怡者何也羣曰臣與相國曽臣漢朝心雖<lb/>
<pb n="KR3k0010_WYG_001-98b"/>
　悦喜義形於色帝大悦歆字子魚平原髙唐人明帝<lb/>
　時進拜太尉　世説曰文帝受禪陳羣有蹙容陳羣<lb/>
　字長文潁川許昌人進司空録尚書事初羣為兒時<lb/>
　祖父實常竒異之謂宗人父老曰此兒必興吾宗博<lb/>
　物志曰太丘長陳實實子鴻臚卿紀紀子司空羣羣<lb/>
　子泰四世於漢魏並有重名而其德漸漸小减時人<lb/>
　為之語曰公慙卿卿慙長蹙或作戚<lb/>
王濬懸刀丁固生松<lb/>
<pb n="KR3k0010_WYG_001-99a"/>
　晉書王濬字士治𢎞農湖人博渉墳典踈通亮逹恢<lb/>
　廓有大度甞起第宅開門前路廣數十歩欲使容長<lb/>
　㦸幡旗衆咸笑之辟河東從事守令有不廉潔者皆<lb/>
　望風引去除巴郡太守郡邉吳境兵士苦役生男多不<lb/>
　養濬乃嚴其科條寛其徭課其産育者皆與休復所<lb/>
　全活數千人轉廣漢太守垂惠布政百姓頼之夜夣<lb/>
　懸三刀於卧屋梁上須臾又益一刀濬意甚惡之主<lb/>
　簿李毅拜賀曰三刀為州字又益一刀明府其臨益<lb/>
<pb n="KR3k0010_WYG_001-99b"/>
　州乎果遷益州刺史後再刺益州武帝謀伐吳詔濬<lb/>
　修舟艦乃作大船連舫以木為城起樓櫓畫鷁首怪<lb/>
　獸於船首以懼江神舟楫之盛自古未有拜龍驤將<lb/>
　軍監軍統兵先在巴郡之所全育者皆堪徭役供軍<lb/>
　其父母戒之曰王府君生爾爾必勉之無愛死也濬<lb/>
　自發蜀兵不血刃順流鼓棹徑造三山孫皓降濬觧<lb/>
　縛受璧焚櫬送於京師以功封襄陽縣侯累轉撫軍<lb/>
　大將軍卒諡武　吳志丁固仕孫皓為司徒吳録曰<lb/>
<pb n="KR3k0010_WYG_001-100a"/>
　初固為尚書夣松生其腹上謂人曰松字十八公也<lb/>
　後十八歳吾其為公乎卒如夣焉<lb/>
姜維膽斗盧植音鐘<lb/>
　蜀志姜維字伯約天水冀人與費禕共録尚書事加<lb/>
　督中外軍事遷大將軍整勒戎馬出戰屢為魏將鄧<lb/>
　艾所敗及後主降維投戈放甲詣鎮西將軍鍾㑹㑹厚<lb/>
　待之歩則同轝坐則同席謂長史杜預曰以伯約比中<lb/>
　土名士公休太初不能勝也㑹既搆鄧艾因將維等<lb/>
<pb n="KR3k0010_WYG_001-100b"/>
　詣成都自稱益州牧欲授維兵五萬人使為前驅魏<lb/>
　將士憤發殺㑹及維世語曰維死時見剖膽如斗大<lb/>
　　後漢盧植字子幹涿郡涿人音聲如鐘少與鄭𤣥<lb/>
　俱事馬融能通古今學好研精不守章句融外戚豪<lb/>
　家多列女倡歌舞於前植侍講積年未嘗轉眄融以<lb/>
　是敬之學終辭歸闔門教授性剛毅有大節常懐濟<lb/>
　世志不好詞賦能飲酒一石靈帝時為尚書<lb/>
桓温竒骨鄧艾大志<lb/>
<pb n="KR3k0010_WYG_001-101a"/>
　晉書桓温字元子譙國龍亢人生未期温嶠見之曰<lb/>
　此兒有竒骨可試使啼及聞其聲曰真英物也父彞<lb/>
　以嶠所賞故名之曰温嶠笑曰果爾後將易吾姓也<lb/>
　温豪爽有風槩姿貎甚偉靣有七星少與劉琰善琰<lb/>
　甞曰温眼如紫石稜鬚作蝟毛磔孫仲謀晉宣王之流<lb/>
　亞也尚南康長公主拜駙馬都尉終大司馬南郡公<lb/>
　　魏志鄧艾字士載義陽棘陽人少家貧毎見高山大<lb/>
　澤輙規度指畫軍營處所時人多笑焉後為尚書郎<lb/>
<pb n="KR3k0010_WYG_001-101b"/>
　時欲廣田蓄榖為滅賊資使艾行陳項以東至壽春<lb/>
　艾以為田良水少不足以盡地利宜開河渠可以引<lb/>
　水充溉大積軍粮又通漕運之道乃著濟河論以喻<lb/>
　其指後開廣漕渠毎東南有事大軍興衆汎流而下<lb/>
　逹於江淮資食有儲而無水害艾所建也累遷征西<lb/>
　將軍征蜀大破之劉禪降以勲進太尉鍾㑹忌其威<lb/>
　名搆成其事遂見害<lb/>
楊修㨗對羅友黙記<lb/>
<pb n="KR3k0010_WYG_001-102a"/>
　後漢楊修字德祖太尉震𤣥孫好學有俊才為丞相<lb/>
　曹操主簿操平漢中欲轉㓂蜀漢而不得進欲守之<lb/>
　义難為功操出教唯曰雞肋而已衆莫能曉修獨曰<lb/>
　夫雞肋食之則無所得棄之則如可惜公歸計决矣操<lb/>
　於此廻師修之幾决多有此類又甞出行籌操有問<lb/>
　外事乃逆為答記勑守舎児若有令出依次通之既<lb/>
　而果然操怪其速廉之知狀忌修遂因事殺之語林曰<lb/>
　修至江南讀曹娥碑碑背有八字曰黄絹㓜婦外孫韲<lb/>
<pb n="KR3k0010_WYG_001-102b"/>
　臼操不觧問修曰卿知否修曰知之操曰且勿言待<lb/>
　朕思之行三十里乃得之令修觧修曰黄絹色絲色<lb/>
　絲絶字㓜婦少女少女妙字外孫女子女子好字韲<lb/>
　臼受辛受辛辭字操曰一如朕意俗云有智無智校<lb/>
　三十里　世説云羅友少時多謂之癡常同入祠欲<lb/>
　乞食了無怍容為人強記從桓宣武伐蜀按行蜀城<lb/>
　道陌果木皆黙記之後宣武集蜀道事亦有遺忘皆<lb/>
　名列之坐者歎服<lb/>
<pb n="KR3k0010_WYG_001-103a"/>
杜康造酒蒼頡制字<lb/>
　魏武帝樂府短歌行曰慨當以慷憂思難忘何以觧憂<lb/>
　惟有杜康注謂杜康古之造酒者吕氏春秋曰儀狄<lb/>
　造酒　淮南子曰蒼頡作字書而天雨粟鬼夜哭許<lb/>
　慎曰蒼頡始視鳥迹之文造書契則詐偽萌生去本<lb/>
　趨末棄耕作之業務錐刀之利天知其將餓故為雨<lb/>
　粟鬼恐為文書所劾故夜哭也舊云龍潛藏未詳所<lb/>
　出<lb/>
<pb n="KR3k0010_WYG_001-103b"/>
樗里智囊邉韶經笥<lb/>
　史記樗里子名疾秦惠王之弟疾室在昭王廟西渭<lb/>
　南陰鄉樗里故俗謂之樗里子滑稽多智秦人號曰<lb/>
　智囊秦武王立以樗里子甘茂為左右丞相疾卒𦵏<lb/>
　渭南章臺東曰後百歳是當有天子之宫夾我墓至<lb/>
　漢興長樂宫在其東未央宫在其西武庫正直其墓<lb/>
　秦人諺曰力則任鄙知則樗里　後漢邉韶字孝先<lb/>
　陳留浚儀人以文學知名教授數百人韶口辯曽晝日<lb/>
<pb n="KR3k0010_WYG_001-104a"/>
　假寐弟子私嘲之曰邉孝先腹便便懶讀書但欲眠<lb/>
　韶潛聞之應時對曰邉為姓孝為字腹便便五經笥<lb/>
　但欲眠思經事寐與周公通夢静與孔子同意師而可<lb/>
　嘲出何典記嘲者大慙韶之才㨗皆此類桓帝時拜<lb/>
　大中大夫著作東觀<lb/>
滕公佳城王果石崖<lb/>
　西京雜記滕公駕至東都門馬鳴跼不肯前以足跑<lb/>
　地久之滕公使士卒掘馬所跑地入三尺所得石椁<lb/>
<pb n="KR3k0010_WYG_001-104b"/>
　滕公以燭照之有銘焉乃以水洗冩其文文皆古異<lb/>
　左右莫能知以問叔孫通通曰蝌蚪文也以今文冩<lb/>
　之曰佳城鬰鬰三千年見白日吁嗟滕公居此室滕<lb/>
　公曰嗟乎天也吾死其即安此乎死遂𦵏焉滕公即<lb/>
　前漢夏侯嬰官至太僕初為滕公奉車故號滕公<lb/>
　神怪志將軍王果為益州太守路經三峽船中望見<lb/>
　江崖石壁千丈有物懸在半崖似棺椁問舊行人皆<lb/>
　云已久果令人懸崖就視乃一棺也骸骨存焉有石<lb/>
<pb n="KR3k0010_WYG_001-105a"/>
　誌云三百年後水漂我欲及長江垂欲堕欲堕不堕<lb/>
　遇王果果見銘愴然曰數百年前知我名如何舎去<lb/>
　因留為營歛瘞埋設祭而去<lb/>
買妻恥樵澤室犯齋<lb/>
　前漢朱買臣字翁子吳人家貧好讀書不治家産常<lb/>
　乂薪樵賣以給食擔束薪行且誦書其妻亦負戴相<lb/>
　隨羞之求去買臣曰我年五十當富貴今已四十餘<lb/>
　矣汝苦日久待我富貴報汝功妻恚怒曰如公等終<lb/>
<pb n="KR3k0010_WYG_001-105b"/>
　餓死溝中耳何能富貴買臣即聽去後數歳隨上計<lb/>
　吏為卒將重車至長安詣闕上書待詔公車㑹邑子<lb/>
　嚴助貴幸薦買臣進見説春秋言楚詞武帝説之拜<lb/>
　中大夫與嚴助俱侍中久之拜㑹稽太守上謂曰富<lb/>
　貴不歸故郷如衣繡夜行今子何如買臣頓首謝入<lb/>
　吳界見其故妻妻夫治道買臣呼命後車載其夫妻<lb/>
　到太守舎置園中給食之妻自經死買臣給其夫錢<lb/>
　令𦵏悉召見故人與飲食諸常有恩者皆報焉　後<lb/>
<pb n="KR3k0010_WYG_001-106a"/>
　漢周澤字穉都北海安丘人顯宗時為司徒性簡忽<lb/>
　威儀頗失宰相之望後為太常清潔循行盡敬宗廟<lb/>
　嘗卧疾齋宫其妻哀澤老病闚問所苦澤大怒以妻<lb/>
　干犯齋禁收送詔獄謝罪當世疑其詭激時人為語<lb/>
　曰生世不諧作太常妻一年三百六十日三百五十<lb/>
　九日齋後數為三老五更漢官儀於齋下云一日不<lb/>
　齋醉如泥<lb/>
馬后大練孟光荆釵<lb/>
<pb n="KR3k0010_WYG_001-106b"/>
　後漢明德馬皇后伏波將軍援小女年十歳幹理家<lb/>
　事同成人嘗久疾太夫人令筮之筮者曰此女雖久疾後<lb/>
　當大貴兆不可言後又使相者占諸女見后大驚曰<lb/>
　我必為此女稱臣後選入宫顯宗即位以為貴人時<lb/>
　賈氏生肅宗帝命令養之謂曰人未必當自生子但<lb/>
　患愛子不至耳后盡心撫育過於所生肅宗亦孝性<lb/>
　惇篤恩情天至母子慈愛無纎介之間有司奏立長<lb/>
　秋宫帝未有所言皇太后曰馬貴人德冠後宫即其<lb/>
<pb n="KR3k0010_WYG_001-107a"/>
　人也遂立為皇后既正位宫闈愈自謙肅能誦易經<lb/>
　好讀春秋楚辭尤善周官董仲舒書常衣大練裙不加<lb/>
　縁　後漢梁鴻字伯鸞扶風平陵人同縣孟氏有女<lb/>
　状肥陋而黒力舉石臼擇對至三十父母問其故曰<lb/>
　得賢如梁伯鸞者鴻聞而聘之及嫁始以装飾入門<lb/>
　七日而鴻不答曰吾欲裘褐之人可與俱隱深山者<lb/>
　今乃衣綺縞傅粉墨豈所願哉妻曰妾自有隱居之<lb/>
　服乃更為椎髻著布衣操作而前鴻大喜曰真梁鴻<lb/>
<pb n="KR3k0010_WYG_001-107b"/>
　妻也字之曰德曜名孟光乃共入覇陵山中<lb/>
顔叔秉燭宋𢎞不諧<lb/>
　毛公詩傳曰昔者顔叔子獨處于室鄰之嫠婦又獨<lb/>
　處於室夜暴風雨至室壊婦人趨而至叔子納之而<lb/>
　使執燭放乎旦而蒸盡摍屋而繼之自以為辟嫌亦<lb/>
　不審矣若其審者宜若魯人然魯有男子獨處於室<lb/>
　鄰之嫠婦又獨處於室夜暴風雨至而室壊婦人趨<lb/>
　而託之男子閉户而不納曰吾聞之男女不六十不<lb/>
<pb n="KR3k0010_WYG_001-108a"/>
　同居今子㓜吾亦㓜不可以納子婦人曰子何不若<lb/>
　栁下惠然嫗不逮門之女國人不稱亂男子曰栁下<lb/>
　惠固可吾固不可吾将以吾不可學栁下惠之可孔<lb/>
　子曰欲學柳下惠者未有似于是也　後漢宋𢎞字<lb/>
　仲子京兆長安人光武即位為大司空時帝姊湖陽<lb/>
　公主新寡帝與共論朝臣㣲觀其意主曰宋公威容<lb/>
　徳器羣臣莫及帝曰方且圖之後引見帝令坐主屛<lb/>
　風後謂𢎞曰諺言貴易交富易妻人情乎𢎞曰臣聞<lb/>
<pb n="KR3k0010_WYG_001-108b"/>
　貧賤之交不可忘糟糠之妻不下堂帝顧謂主曰事<lb/>
　不諧矣𢎞所得租奉分贍九族家無資産以清行致<lb/>
　稱所推進賢士三十餘人或相與及公卿者<lb/>
鄧通銅山郭况金穴<lb/>
　前漢鄧通蜀郡南安人以櫂船為黄頭郎文帝甞夢<lb/>
　欲上天不能有一黄頭郎推上天顧見其衣尻帶後<lb/>
　穿覺而之漸臺以夣中陰自求見通衣後穿夢中所<lb/>
　見也召見問其姓名帝悦尊幸之賞賜鉅物以十數<lb/>
<pb n="KR3k0010_WYG_001-109a"/>
　官至上大夫然無他技能不能有所薦逹獨謹身媚<lb/>
　上而已上使相者相通曰當貧餓死上曰能富通在<lb/>
　我於是賜蜀嚴道銅山得自鑄錢鄧氏錢布天下其<lb/>
　富如此上甞病癰通為上嗽吮之上問曰天下誰最<lb/>
　愛我者通曰宜莫若太子及太子入問疾上使齰癰<lb/>
　太子色難之已而聞通甞為上齰之太子慙由是心<lb/>
　恨通景帝立通免居人告通盜出徼外鑄錢下吏騐<lb/>
　問盡沒入之竟寄死人家　後漢郭况真定槁人光<lb/>
<pb n="KR3k0010_WYG_001-109b"/>
　武郭皇后弟帝善况小心謹慎年始十六拜黄門侍<lb/>
　郎以后弟貴重賓客輻凑况謙恭下士頗得聲譽遷<lb/>
　大鴻臚帝數幸其第會諸侯親家飲燕賞賜金錢縑<lb/>
　帛豐盛莫比京師號况家為金穴顯宗即位數受賞<lb/>
　賜恩禮俱渥終特進<lb/>
秦彭攀轅侯覇卧轍<lb/>
　後漢秦彭字伯平扶風茂陵人自漢興之後世位相<lb/>
　承六世祖襲為潁川太守與昆從同時為二千石者<lb/>
<pb n="KR3k0010_WYG_001-110a"/>
　五人故三輔號曰萬石秦氏彭為潁川太守仍有鳯<lb/>
　凰麒麟嘉禾甘露之瑞集其郡境肅宗幸潁川輙賞<lb/>
　賜錢榖恩寵甚異東觀漢記曰彭去任老㓜攀轅號<lb/>
　泣　後漢侯覇字君房河南宻人矜嚴有威容家累<lb/>
　千金不事産業篤志好學王莽末為淮平太守政理<lb/>
　有能名及莽敗覇保固自守卒全一郡更始遣使徴<lb/>
　覇百姓老弱相携號哭遮使者車或當道而卧皆曰<lb/>
　願乞侯君復留期年光武時為大司徒<lb/>
<pb n="KR3k0010_WYG_001-110b"/>
淳于炙輠彦國吐屑<lb/>
　史記淳于髠齊人博聞強記學無所主其諌説慕晏<lb/>
　嬰之為人然而承意觀色為務見梁惠王一語連三<lb/>
　日三夜無倦惠王欲以卿相位待之髠因謝去送以<lb/>
　安車駕駟束帛加璧黄金百鎰終身不仕齊人頌曰<lb/>
　談天衍雕龍奭炙轂過髠劉向别録過字作輠輠者<lb/>
　車之盛膏器也炙之雖盡猶尚有流者言髠智不盡<lb/>
　如炙輠也衍奭謂二騶　晉胡母輔之字彦國泰山<lb/>
<pb n="KR3k0010_WYG_001-111a"/>
　奉高人少有知人之鍳性嗜酒任縱不拘小節與王<lb/>
　澄王敦庾敳俱為太尉為王衍所昵號曰四友澄嘗<lb/>
　與人書曰彦國吐佳言如鋸木屑霏霏不絶誠為後<lb/>
　進領袖也元帝時為湘州刺史<lb/>
太真玉臺武子金埒<lb/>
　晉書温嶠字太真太原祁人性聰敏有識量博學能<lb/>
　屬文少以孝悌稱于邦族成帝時為驃騎將軍始安<lb/>
　郡公世説曰嶠䘮婦從姑劉氏家經亂離散唯有一<lb/>
<pb n="KR3k0010_WYG_001-111b"/>
　女甚有姿慧姑屬公覔婚公自有婚意答曰佳壻難<lb/>
　得但如嶠如何姑云䘮敗之餘乞粗存活便足慰吾<lb/>
　餘年何敢希汝比也後少日公報姑已得婚處門地<lb/>
　壻身盡不减嶠因下玉鏡臺一枚姑大喜既交禮女<lb/>
　以手披紗扇撫掌大笑曰我固疑是老奴果如所卜<lb/>
　玉鏡臺是公為劉越石長史北征劉聰所得也　晉<lb/>
　王濟字武子太原晉陽人少有逸才風姿英爽氣葢<lb/>
　一時好弓馬勇力絶人善易及老荘文詞俊茂技藝<lb/>
<pb n="KR3k0010_WYG_001-112a"/>
　過人和嶠裴楷齊名尚常山公主起家拜中書郎遷<lb/>
　侍中坐免官乃移第北邙山下性豪侈麗服玉食時<lb/>
　洛京地甚貴濟買地為馬埒編錢滿之時人謂為金<lb/>
　埒<lb/>
巫馬戴星宓賤彈琴<lb/>
　吕氏春秋曰宓子賤治單父彈鳴琴身不下堂而單<lb/>
　父治巫馬期以星出以星入日夜不居以身親之而<lb/>
　單父亦治巫馬期問其故宓子曰我之謂任人子之<lb/>
<pb n="KR3k0010_WYG_001-112b"/>
　謂任力任力者故勞任人者故逸<lb/>
郝亷留錢雷義送金<lb/>
　風俗通郝子亷饑不得食寒不得衣一介不取諸人<lb/>
　曽過姊飯留錢席下而去毎行飲水常投一錢井中<lb/>
　　後漢雷義字仲公豫章鄱陽人初為郡功曹擢用<lb/>
　善人不伐其功義常濟人死罪罪者後以金二斤謝<lb/>
　不受金主伺義不在黙投金於承塵上後葺理屋宇<lb/>
　乃得之金主已死無所復還乃以付縣曹後拜侍御<lb/>
<pb n="KR3k0010_WYG_001-113a"/>
　史除南頓令<lb/>
逄萌挂冠胡昭投簪<lb/>
　後漢逄萌字子慶北海都昌人之長安學通春秋經<lb/>
　時王莽殺其子逄萌謂友人曰三綱絶矣不去禍將<lb/>
　及人即解冠挂東都城門将家屬浮海客於遼東萌<lb/>
　素明陰陽知莽將敗乃首戴瓦盎哭於市曰新乎新<lb/>
　乎因遂潛藏後光武徴不起　魏志胡昭字孔明潁<lb/>
　川人養志不仕始避地冀州辭袁紹之命道還鄉里<lb/>
<pb n="KR3k0010_WYG_001-113b"/>
　太祖為相頻加禮辟昭往應命自陳一介野生無軍<lb/>
　國之用歸誠求去太祖曰人各有志出處異趣勉卒<lb/>
　雅尚義不相屈昭乃轉居陸渾山中躬耕樂道以經<lb/>
　籍自娛閭里敬愛之建安末民孫狼等叛亂自相約<lb/>
　言胡居士賢者一不得犯其部落一州頼昭咸無怵<lb/>
　惕後公車特徴㑹卒摯虞作昭贊曰投簪卷帶韜聲<lb/>
　匿跡<lb/>
王喬䨇鳬華佗五禽<lb/>
<pb n="KR3k0010_WYG_001-114a"/>
　後漢王喬河東人為葉令喬有神術毎月朔望常自<lb/>
　詣臺朝顯宗怪其來數而不見車騎宻令太史伺望<lb/>
　之言其臨至輙有䨇鳬東南飛來於是候鳬至舉羅<lb/>
　張之但得一䨇舄焉後天下玉棺於堂前喬曰天帝<lb/>
　獨召我耶乃沐浴服飾寝其中盖便立覆𦵏於城東<lb/>
　百姓為立廟號葉君祠　後漢華佗字元化沛國譙<lb/>
　人兼通數經曉養性之術年且百嵗猶有壯容時人<lb/>
　以為仙精於方藥處劑不過數種針灸不過數處若<lb/>
<pb n="KR3k0010_WYG_001-114b"/>
　疾發結於内針藥所不能及者乃先令以酒服麻沸<lb/>
　散既醉無所覺因刳破腹背抽割積聚若在腸胃則<lb/>
　斷截湔洗除去疾穢既而縫合傅以神膏四五日瘡<lb/>
　愈一月間平復為人性惡難得意且恥以醫見業曹操累<lb/>
　書呼之數期不反竟殺之廣陵吳普從佗學佗語普<lb/>
　曰人體欲得勞動但不當使極耳動揺則榖氣得消<lb/>
　血脉流通病不得生譬猶戸樞終不朽也古之仙者<lb/>
　為導引之事熊經䲭顧引挽腰體動諸闗節以求難<lb/>
<pb n="KR3k0010_WYG_001-115a"/>
　老吾有一術為五禽之戲一曰虎二曰鹿三曰熊四<lb/>
　曰猨五曰鳥亦能已疾兼利蹏足以當導引使有不<lb/>
　快起作一禽之戲怡而汗出因以著粉身體輕便<lb/>
　而欲食普施之行年九十餘耳聰目明齒牙完堅<lb/>
程邈𨽻書史籕大篆<lb/>
　前漢藝文志曰史籕篇者周時史官教學童書也與<lb/>
　孔氏壁中古文異體又曰秦時始造𨽻書起於官獄<lb/>
　多事茍趨省易施之於徒𨽻也晉衞恒善草𨽻書為<lb/>
<pb n="KR3k0010_WYG_001-115b"/>
　字勢曰昔周宣王時史籀始著大篆十五篇或與古<lb/>
　同或與古異世謂之籀書或曰秦時下邽人程邈為<lb/>
　衙獄吏得罪幽繫雲陽十年從獄中作大篆少者増<lb/>
　益多者損减方者使員員者使方奏之始皇始皇善<lb/>
　之出以為御史使定書或曰邈所定乃𨽻字也自秦<lb/>
　壊古文有八體一曰大篆二曰小篆三曰刻符四曰<lb/>
　蟲書五曰摹印六曰署書七曰殳書八曰𨽻書恒字<lb/>
　巨山為黄門郎與父瓘同遇害<lb/>
<pb n="KR3k0010_WYG_001-116a"/>
王承魚盜丙吉牛喘<lb/>
　晉書王承字安期汝南内史湛之子為東海太守政<lb/>
　尚清静不為細察小吏有盜池中魚者綱紀推之承<lb/>
　曰文王之囿與衆共之池魚何足惜耶有犯夜者為<lb/>
　吏所拘承問其故答曰從師受學不覺日暮承曰鞭<lb/>
　撻寗越以立威名非政化之本使吏送令歸家其從<lb/>
　容寛恕若此渡江為元帝鎮東府從事中郎甚見優<lb/>
　禮承少有重譽而推誠接物衆咸親愛名臣王導衞<lb/>
<pb n="KR3k0010_WYG_001-116b"/>
　玠周顗庾亮之徒皆出其下為中興第一　前漢丙<lb/>
　吉字少卿魯國人宣帝時為丞相嘗出逄清道羣鬭<lb/>
　者死傷横道吉過之不問吉前行逄人逐牛牛喘吐<lb/>
　舌吉止駐使騎吏問逐牛行幾里矣掾史獨謂丞相<lb/>
　前後失問或以譏吉吉曰民鬬相殺傷長安令京兆<lb/>
　尹職所當禁備逐捕歳竟丞相課其殿最奏行賞罰<lb/>
　而已宰相不親小事非所當於道路問也方春少陽<lb/>
　用事未可太熱恐牛近行因暑故喘此時氣失節恐<lb/>
<pb n="KR3k0010_WYG_001-117a"/>
　有所傷害三公典調和隂陽職當憂是以問之掾史<lb/>
　乃服以吉知大體初吉為廷尉監治巫蠱郡邸獄時<lb/>
　宣帝生數月以皇曽孫坐衞太子事繫吉哀其無辜<lb/>
　擇謹厚女徒令保養武帝疾望氣者言獄中有天子<lb/>
　氣遣使殺獄繫者内謁者令到獄吉閉門拒之乃劾<lb/>
　奏吉上寤因赦天下郡邸獄頼吉得生恩及四海曽<lb/>
　孫疾吉視遇甚有恩惠為人深厚不伐善自曽孫遭<lb/>
　遇絶口不道前恩後上問知吉有舊恩不言大賢之<lb/>
<pb n="KR3k0010_WYG_001-117b"/>
　制詔封博陽侯<lb/>
賈琮褰帷郭賀露冕<lb/>
　後漢賈琮字孟堅東郡聊城人靈帝時為冀州刺史<lb/>
　舊典傳車驂駕垂赤帷裳迎於州界及琮之部升車言<lb/>
　曰刺史當逺視廣聼糾察美惡何有反垂帷裳以自<lb/>
　掩塞乎乃命御者褰之百城聞風震竦其諸贓過者<lb/>
　望風解印綬去初交阯屯兵反有司舉琮為刺史琮<lb/>
　到部訊其反状咸言賦歛過重民不聊生故相聚為<lb/>
<pb n="KR3k0010_WYG_001-118a"/>
　盜賊琮即告示使各安其資業招撫荒散蠲復徭役<lb/>
　百姓以安歌曰賈父來晚使我先反今見清平吏不<lb/>
　敢犯在事三年為十三州最　後漢郭賀字喬卿雒<lb/>
　陽人建武中為尚書令曉習故事多所匡益拜荆州<lb/>
　刺史到官有殊政百姓歌之曰厥徳仁明郭喬卿忠<lb/>
　正朝廷上下平顯宗廵狩到南陽時見嗟嘆賜以三<lb/>
　公之服黼黻冕旒勑行部去襜帷使百姓見其容服<lb/>
　以章有德每所經過吏人指以相示莫不榮之拜河<lb/>
<pb n="KR3k0010_WYG_001-118b"/>
　南尹以清静稱<lb/>
馮媛當熊班女辭輦<lb/>
　前漢元帝馮昭儀立将軍奉世女平帝祖母也拜偼<lb/>
　伃内寵與傅昭儀等上視虎圏鬭獸後宫皆至熊逸<lb/>
　出圈攀檻欲上殿左右貴人傅昭儀等皆驚走偼伃<lb/>
　直前當熊而立上問人情驚懼何故前當對曰猛獸<lb/>
　遇人而止妾恐熊至御坐故以身當之上嗟歎倍敬<lb/>
　重焉　前漢成帝班偼伃越騎校尉彪之女帝游後<lb/>
<pb n="KR3k0010_WYG_001-119a"/>
　庭嘗欲同輦載辭曰覩古圖畵賢聖之君皆有名臣<lb/>
　在側三代末主廼有嬖妾今欲同輦得無近之乎上<lb/>
　善其言而止太后聞之喜曰古有樊姬今有班偼伃<lb/>
　後趙飛燕譖告許皇后與偼伃挾媚道祝詛後宫詈<lb/>
　及主上考問偼伃對曰妾聞死生有命富貴在天修正尚<lb/>
　未蒙福為邪欲以何望使鬼神有知不受不臣之愬如其<lb/>
　無知愬之何益故不為也上善其對憐憫之贈黄金百斤<lb/>
王充閱市董生下帷<lb/>
<pb n="KR3k0010_WYG_001-119b"/>
　後漢王充字仲任㑹稽上虞人家貧無書甞遊洛陽<lb/>
　市肆閲所賣書一見輙能誦憶遂博通衆流百家之<lb/>
　言仕郡為功曹充好論説始若詭異終有理實以為<lb/>
　俗儒守文多失其真乃閉門潛思絶弔慶之禮戸牖<lb/>
　墻壁各置刀筆著論衡八十五篇釋物類同異正時<lb/>
　俗嫌疑刺史辟為從事轉治中自免還家肅宗詔公<lb/>
　車徴不起　前漢董仲舒廣川人少治春秋孝景帝<lb/>
　時為博士下帷講誦弟子傳以久次相授業或莫見<lb/>
<pb n="KR3k0010_WYG_001-120a"/>
　其面盖三年不窺園其精如此進退容止非禮不行<lb/>
　學士皆師尊之武帝時舉賢良對䇿為江都相事易<lb/>
　王王帝兄素驕好勇仲舒以禮義匡正王敬重焉治國<lb/>
　以春秋災異之變推陰陽所以錯行求雨閉諸陽縱<lb/>
　諸陰其止雨反是行之得所欲公孫𢎞治春秋不如<lb/>
　仲舒希世用事位至公卿仲舒以𢎞為從䛕𢎞嫉之<lb/>
　乃言之於上使相膠西王王亦帝兄尤縱恣聞仲舒<lb/>
　大儒善待之凢相兩國驕主正身以率下數上書諌<lb/>
<pb n="KR3k0010_WYG_001-120b"/>
　争教令國中所居而治及去位不問家産業以修學<lb/>
　著書為事朝廷有大議使使者就問之其對皆有明法<lb/>
　自魏其武安侯為相而隆儒及仲舒對䇿推明孔氏<lb/>
　抑黜百家立學校之官州郡舉茂才孝亷皆其發之<lb/>
　以夀終于家徙茂陵子及孫皆至大官<lb/>
平叔傅粉𢎞治凝脂<lb/>
　魏志何晏字平叔南陽宛人尚金鄉公主為吏部尚<lb/>
　書駙馬都尉世説曰平叔美姿面至白文帝疑其傅<lb/>
<pb n="KR3k0010_WYG_001-121a"/>
　粉夏月令食湯餅汗出以巾拭之轉皎白也　晉杜<lb/>
　乂字𢎞治成恭皇后父也性純和美姿容有盛名於<lb/>
　江左王羲之目之曰膚若凝脂眼如㸃漆此神仙人<lb/>
　也桓彛亦曰衞玠神清杜乂形清仕為丹陽丞<lb/>
楊寳黄雀毛寳白龜<lb/>
　續齊諧記楊寳年九歳時至華陰山北見一黄雀為<lb/>
　䲭梟所搏墜於樹下為螻蟻所困寳取之以歸置巾<lb/>
　箱中唯食黄花百餘日毛羽成乃飛去其夜有黄衣<lb/>
<pb n="KR3k0010_WYG_001-121b"/>
　童子向寳再拜曰我西王母使者君仁愛救拯實感<lb/>
　成濟以白環四枚與寳令君子孫潔白位登三事當<lb/>
　如此環矣寳哀平世隱居教授王莽徴之遂逃遯光<lb/>
　武高其節公車特徴不到子震安帝時為太尉震子<lb/>
　秉桓帝時為太尉秉子賜靈帝時為太尉賜子彪獻<lb/>
　帝時為太尉魏文帝時復為太尉震至彪四世太尉<lb/>
　德業相繼　晉毛寳字碩真滎陽陽武人進征虜將<lb/>
　軍豫州刺史與西陽太守樊峻以萬人守邾城石虎<lb/>
<pb n="KR3k0010_WYG_001-122a"/>
　遣二萬騎攻之城陷寳等率左右突圍出赴江死者<lb/>
　六千人寳亦溺死初寳在武昌軍人有於市買得一<lb/>
　白龜養之漸大放諸江中邾城之敗飬龜人被鎧持<lb/>
　矛自投於水中如覺堕一石上視之乃先所養白龜<lb/>
　長五六尺送至岸遂得免<lb/>
宿瘤採桑漆室憂葵<lb/>
　古列女傳齊閔王之后項有大瘤號曰宿瘤閔王出<lb/>
　道至東郭百姓盡觀宿瘤採桑如故王怪問曰寡人<lb/>
<pb n="KR3k0010_WYG_001-122b"/>
　出遊百姓無少長皆來觀汝不一視何也對曰妾受<lb/>
　父母教採桑不教觀大王王曰此竒女曰婢妾之職<lb/>
　屬之不二予之不忘中心謂何宿瘤何傷王大悦曰<lb/>
　此賢女也令後乘載之女曰父母在内使妾不受教<lb/>
　而隨王是奔女也王安用之王大慙遣歸使使者奉<lb/>
　禮加金百鎰往聘迎之父母驚惶欲洗浴加衣裳女<lb/>
　曰如是見主變容更服不見識也於是如故隨使者<lb/>
　至閔王以為后出令卑宫室填池澤損膳减樂後宫<lb/>
<pb n="KR3k0010_WYG_001-123a"/>
　不得重采期月之間化行鄰國諸侯朝之侵三晉懼<lb/>
　秦楚宿瘤有力焉及死後燕遂屠齊閔王逃亡而弑於<lb/>
　外　古列女傳魯漆室邑之女過時未適人當穆公<lb/>
　時君老太子㓜倚柱而嘯鄰婦曰何嘯之悲子欲嫁<lb/>
　耶女曰吾豈為不嫁而悲哉吾憂魯君老而太子㓜<lb/>
　也鄰婦笑曰此魯大夫之憂婦人何與焉女曰不然<lb/>
　昔晉客舍吾家繫馬園中馬佚馳走踐吾葵使吾終<lb/>
　歳不食葵鄰女奔隨人亡其家倩吾兄行追之逢霖<lb/>
<pb n="KR3k0010_WYG_001-123b"/>
　雨出溺死令吾終身無兄吾聞河潤九里漸洳三百<lb/>
　歩夫魯國有患君臣父子皆被其辱禍及衆庶婦人<lb/>
　獨安所逃乎居三年魯果亂齊楚攻之連有㓂男子<lb/>
　戰鬭婦人轉輸不息<lb/>
韋賢滿籯夏侯拾芥<lb/>
　前漢韋賢字長儒魯國鄒人為人質朴少欲篤志于<lb/>
　學兼通禮尚書以詩教授號稱鄒魯大儒宣帝時為<lb/>
　丞相以老病乞骸骨賜黄金百斤第一區丞相致仕<lb/>
<pb n="KR3k0010_WYG_001-124a"/>
　自賢始少子𤣥成字少翁好學修父業尤謙遜下士<lb/>
　復以明經歴位至丞相故鄒魯諺曰遺子黄金滿籯<lb/>
　不如一經𤣥成相元帝七年守正持重不及父而文<lb/>
　采過之　前漢夏侯勝字長公東平人少好學為人<lb/>
　質朴守正簡易亡威儀宣帝時遷太子少傅受詔撰<lb/>
　尚書論語説賜黄金百斤年九十卒官初勝授太后<lb/>
　尚書故賜錢二百萬素服五日以報師傅之恩儒者<lb/>
　以為榮始勝每講授甞謂諸生曰士病不明經術經<lb/>
<pb n="KR3k0010_WYG_001-124b"/>
　茍明其取青紫如俛拾地芥耳學經不明不如歸耕<lb/>
阮簡曠逹袁耽俊邁<lb/>
　舊注引竹林七賢論曰阮簡咸之從子亦以曠逹聞<lb/>
　居父䘮行遇大雪寒凍遂詣浚儀令令為他賓設黍<lb/>
　簡食之以致清議廢頓幾二十年　晉袁耽字彦道<lb/>
　陳郡陽夏人少有才氣倜儻不覊為士類所稱桓温<lb/>
　少時游於博徒資産俱盡尚有負進思自振之方莫<lb/>
　知所出欲求濟於耽而耽在艱試以告焉耽無難色<lb/>
<pb n="KR3k0010_WYG_001-125a"/>
　遂變服懐布㡌隨温與債主戲耽素有藝名債者聞<lb/>
　之而不相識謂之曰卿當不辦作袁彦道也遂就局<lb/>
　十萬一擲直上百萬耽投馬絶呌探布帽擲地曰竟<lb/>
　識袁彥道不其通脱如此仕為從事郎中<lb/>
蘓武持節鄭衆不拜<lb/>
　前漢蘓武字子卿杜陵人武帝時以中郎將持節使<lb/>
　匈奴單于欲降之遂幽武置大窖中絶不飲食天雨<lb/>
　雪武因卧齧雪與氊毛并咽之數日不死匈奴以為<lb/>
<pb n="KR3k0010_WYG_001-125b"/>
　神乃徙武北海上使牧羝羝乳乃得歸武杖漢節牧<lb/>
　羊卧起操持節旄盡落昭帝立匈奴與漢和親漢求<lb/>
　武等匈奴詭言武死常惠教漢使者言天子射上林<lb/>
　中得鴈足有係帛書言在某澤中由是得還拜為典<lb/>
　屬國秩中二千石賜錢二百萬公田二頃宅一區武<lb/>
　留匈奴十九載始以強壯出及還鬚髪盡白至宣帝<lb/>
　時以武著節老臣令朝朔望號稱祭酒年八十餘卒<lb/>
　後圖畫於麒麟閣法其形貎署其官爵姓名　後漢<lb/>
<pb n="KR3k0010_WYG_001-126a"/>
　鄭衆字仲師河南開封人精力於學知名於世永平<lb/>
　初以明經給事中八年遣衆持節使匈奴衆至北庭<lb/>
　虜欲令拜衆不為屈單于大怒圍守閉之不與水火欲<lb/>
　脅服衆㧞刀自誓單于恐而止後復遣衆言臣前奉<lb/>
　使不為匃奴拜單于恚恨遣兵圍臣今復銜命必見<lb/>
　陵折臣誠不忍持大漢節對氊裘謁拜卒不聼衆既<lb/>
　行在路連上疏固争詔追還繫廷尉㑹赦歸家後帝見<lb/>
　匃奴來者問衆與單于争禮之状皆言衆意氣壮勇<lb/>
<pb n="KR3k0010_WYG_001-126b"/>
　雖蘇武不過也復召為軍司馬終大司農<lb/>
郭巨將坑董永自賣<lb/>
　舊注引孝子傳云後漢郭巨家貧養老母妻生一子三<lb/>
　歳母嘗减食與之巨謂妻曰貧乏不能供給共汝埋<lb/>
　子子可再有母不可再得妻不敢違巨遂掘地三尺<lb/>
　餘忽見黄金一釜釜上云天賜孝子郭巨官不得奪<lb/>
　人不得取　舊注漢董永少失母養父家貧傭力至<lb/>
　農月以小車推父置田頭陰樹下而營農作父死就<lb/>
<pb n="KR3k0010_WYG_001-127a"/>
　主人貸錢一萬約賣身為奴遂得錢葬父還於路忽<lb/>
　遇婦人姿容端美求為永妻永與俱詣主人令永妻<lb/>
　織縑三百匹放汝夫妻乃織一月而畢主人怪其速<lb/>
　遂放之相隨至舊相遇處辭永曰我天之織女也縁<lb/>
　君至孝天帝令助君償債言訖凌空而去<lb/>
仲連蹈海范蠡泛湖<lb/>
　史記魯仲連齊人好竒偉俶儻之畫䇿不肯仕宦遊<lb/>
　於趙㑹秦圍邯鄲而魏将新垣衍欲令趙尊秦昭王<lb/>
<pb n="KR3k0010_WYG_001-127b"/>
　為帝仲連乃見平原君曰梁客新垣衍安在吾請為<lb/>
　君責而歸之平原君請為介紹見衍衍曰吾觀居此<lb/>
　圍城之中者皆有求於平原君今觀先生之玉貎非<lb/>
　有求者曷為久而不去仲連曰世以鮑焦無從容而<lb/>
　死者皆非也衆人不知則為一身彼秦棄禮義上首<lb/>
　功之國也權使其士虜使其民彼即為帝則連蹈東<lb/>
　海而死耳不忍為之民也於是衍不敢復言帝秦平<lb/>
　原君欲封之遂辭去終身不復見　史記范蠡事越<lb/>
<pb n="KR3k0010_WYG_001-128a"/>
　王勾踐苦身戮力與勾踐深謀二十餘年卒滅吳報<lb/>
　㑹稽之恥以為大名之下難以久居且勾踐可與共<lb/>
　患難與處安乃装其輕寳珠玉與其私徒屬乗舟泛<lb/>
　湖以行終不反適齊變姓名自謂鴟夷子皮耕於海<lb/>
　畔父子致産數千萬齊人聞其賢以為相蠡歎曰居<lb/>
　家致千金居官至卿相此布衣之極也乃歸相印盡<lb/>
　散其財以分與交友郷黨懐其重寳間行以去至於<lb/>
　陶以為天下之中交易有無之路通可以致富自謂<lb/>
<pb n="KR3k0010_WYG_001-128b"/>
　陶朱公居無何致貲累巨萬天下稱陶朱公故范蠡<lb/>
　三徙成名於天下老死於陶<lb/>
文寳緝栁温舒截蒲<lb/>
　楚國先賢傳孫文寳到洛陽在太學左右得一小屋<lb/>
　安止母然後入學緝楊栁為簡以寫經　前漢路温<lb/>
　舒字長君鉅鹿東里人父為里監門使牧羊温舒取<lb/>
　澤中蒲截以為牒編用寫書誦習善求為獄小吏因<lb/>
　學律令轉獄史縣中疑事皆問焉太守行縣見而異<lb/>
<pb n="KR3k0010_WYG_001-129a"/>
　之署决曹史又授春秋通大義舉孝亷為山邑丞宣<lb/>
　帝時遷臨淮太守治有異跡<lb/>
伯道無兒嵇紹不孤<lb/>
　晉書鄧攸字伯道平陽襄陵人為河東太守沒於石<lb/>
　勒乃斫壊車以牛馬負妻子而逃又遇賊掠其牛馬<lb/>
　歩走擔其兒及其弟子綏度不能兩全乃謂妻曰吾<lb/>
　弟早亡惟有一息理不可絶止應自棄我兒耳幸而<lb/>
　得存我後當有子妻泣而從之乃棄之朝棄而暮反<lb/>
<pb n="KR3k0010_WYG_001-129b"/>
　明日繫之樹而去至江東仕為尚書右僕射攸棄子<lb/>
　之後妻不復孕過江納妾甚寵之訊其家屬説是北<lb/>
　人遭亂憶父母姓名乃攸之甥攸素有徳行聞之感<lb/>
　恨遂不復畜妾卒以無嗣時人義而哀之曰天道無<lb/>
　知使鄧伯道無兒　晉嵇紹字延祖父康與山濤善<lb/>
　臨誅謂紹曰巨源在汝不孤矣後濤薦為秘書丞始<lb/>
　入洛或謂王戎曰昨于稠人中始見嵇紹昻昻状若<lb/>
　野鶴之在雞羣裴頠亦深器之每曰使延祖為吏部<lb/>
<pb n="KR3k0010_WYG_001-130a"/>
　尚書可使天下無復遺才累遷侍中及惠帝蒙塵馳<lb/>
　詣行在所王師敗績百官及侍衛散潰唯紹儼然端<lb/>
　冕以身捍衛兵交御輦飛箭雨集遂被害於帝側血<lb/>
　濺御服帝深哀嘆之及事定左右欲浣衣帝曰此嵇<lb/>
　侍中血勿去元帝表贈太尉謚曰忠穆祠太牢<lb/>
緑珠墜樓文君當壚<lb/>
　晉書石崇字季倫渤海南皮人拜衞尉有妓曰緑珠<lb/>
　美而艶善吹笛中書令孫秀使人求之崇時在金谷<lb/>
<pb n="KR3k0010_WYG_001-130b"/>
　别館方登凉臺臨清流婦人侍側使者以告崇盡出<lb/>
　其婢妾十數人以示之皆藴蘭麝被羅縠曰任所擇<lb/>
　使者受命指索緑珠不知孰是崇勃然曰緑珠吾所<lb/>
　愛不可得也秀怒乃勸趙王倫誅崇遂矯詔收之崇<lb/>
　正宴樓上介士到門崇謂緑珠曰我今為爾得罪緑<lb/>
　珠泣曰當効死于官前因自投于樓下而死崇詣東<lb/>
　市歎曰奴軰利吾家財收者曰知財致害何不早散<lb/>
　之崇不能答遂被害　前漢卓文君蜀郡臨邛富人<lb/>
<pb n="KR3k0010_WYG_001-131a"/>
　卓王孫女新寡好音司馬相如與客至其家酒酣設<lb/>
　琴而以琴心挑之相如從車騎雍容閒雅甚都文君<lb/>
　竊從戸窺之心悦而好之恐不得當也夜亡奔相如<lb/>
　相如與馳歸成都家徒四壁卓王孫大怒文君久之<lb/>
　不樂謂長卿曰第俱如臨卭從昆弟假貸猶足以為<lb/>
　生乃之臨卭盡賣車馬買酒舎令文君當壚相如自<lb/>
　著犢鼻褌與庸保雜作滌器於市王孫恥之杜門不<lb/>
　出昆弟諸公更謂王孫曰有一男兩女所不足者非<lb/>
<pb n="KR3k0010_WYG_001-131b"/>
　財也今文君既失身于長卿長卿故倦游雖貧其人<lb/>
　材足依也王孫分與文君僮百人錢百萬歸成都買<lb/>
　田宅為富人久之蜀人楊得意為狗監侍武帝帝讀<lb/>
　子虛賦而善之曰朕獨不得與此人同時哉得意曰<lb/>
　臣邑人司馬相如自言為此賦上驚召之以為即<lb/>
　<lb/>
　<lb/>
　蒙求集註巻上<lb/>
</p>
<p>
</p>
  </div>
<div>
                <head>蒙求集註卷下</head>
    <p>
<pb n="KR3k0010_WYG_002-1a"/>
欽定四庫全書<lb/>
　蒙求集註卷下　　　　　唐　李　瀚　撰<lb/>
　　　　　　　　　　　　宋　徐子光　註<lb/>
伊尹負鼎甯戚扣角<lb/>
　史記伊尹欲干湯而無由乃為有莘氏媵臣負鼎俎<lb/>
　以滋味說湯致于王道或曰伊尹處士湯使人聘迎<lb/>
　之五反然後肯徃從湯言素王及九主之事湯舉任<lb/>
　以國政　三齊畧記齊桓公夜出迎客甯戚疾擊其<lb/>
<pb n="KR3k0010_WYG_002-1b"/>
　牛角高歌曰南山矸白石爛生不逄堯與舜禪短布<lb/>
　單衣適至骭從昏飯牛薄夜半長夜漫漫何時旦桓<lb/>
　公召與語說之以為大夫<lb/>
趙壹坎壈顔駟蹇剥<lb/>
　後漢趙壹字元叔漢陽西縣人體貌魁梧望之甚偉<lb/>
　恃才倨傲為鄉黨所擯乃作解擯屢抵罪幾至死友<lb/>
　人救得免乃貽書謝恩為窮鳥賦後舉郡上計到京<lb/>
　師時司徒袁逄受計計吏數百人皆拜伏廷中壹獨<lb/>
<pb n="KR3k0010_WYG_002-2a"/>
　長揖逄異之令左右讓之對曰昔酈食其長揖漢王<lb/>
　今揖三公何遽怪哉逄下堂執手延置上座河南尹<lb/>
　羊陟與逄共稱薦之名動京師士大夫想望其風采<lb/>
　後州郡爭致禮命十辟公府並不就初逄使善相者<lb/>
　相壹云仕不過郡吏竟如其言　漢武故事曰上至<lb/>
　郎署舎見一老郎鬚眉皓白問何時為之對曰臣姓<lb/>
　顔名駟文帝時為郎文帝好文而臣好武景帝好老<lb/>
　而臣尚少陛下好少而臣已老是以三朝不遇也上<lb/>
<pb n="KR3k0010_WYG_002-2b"/>
　感其言擢為㑹稽都尉一本作景帝好美臣貌醜<lb/>
龔遂勸農文翁興學<lb/>
　前漢龔遂字少卿山陽南平陽人以明經為官宣帝<lb/>
　時渤海左右郡歲饑盜賊並起二千石不能禽制上<lb/>
　選能治者以遂為渤海太守年七十餘遂至界盡移<lb/>
　勅屬縣罷捕盜賊吏諸持鉏鍤田器者皆為良民吏<lb/>
　毋得問持兵者乃為盜賊盜賊悉平民安土樂業遂<lb/>
　乃開倉廩假貧民選用良吏慰安牧養焉遂見齊俗<lb/>
<pb n="KR3k0010_WYG_002-3a"/>
　奢侈好末技不田作乃躬率以儉約勸民務農桑民<lb/>
　有帶刀劒者使賣劒買牛賣刀買犢吏民皆富實獄<lb/>
　訟止息後徵遂議曹王生素嗜酒亡節度從至京師<lb/>
　㑹遂引入宫王生曰天子即問君何以治渤海宜曰<lb/>
　皆聖主之德非小臣之力遂受其言以對上說笑曰<lb/>
　君安得長者之言而稱之對曰臣非知此乃議曹教<lb/>
　戒臣也上以遂老不任公卿拜水衡都尉王生為丞<lb/>
　以褒顯遂云　前漢文翁廬江舒人少好學通春秋<lb/>
<pb n="KR3k0010_WYG_002-3b"/>
　景帝末為蜀郡守仁愛好教化見蜀地僻陋有蠻夷<lb/>
　風欲誘進之乃選郡縣小吏開敏有材者親自飭厲<lb/>
　遣詣京師受業博士數歲蜀生皆成就還歸以為右<lb/>
　職官有至郡守刺史者又修起學官于成都市中招<lb/>
　下縣子弟為學官弟子為除更繇高者以補郡縣吏<lb/>
　次為孝弟力田每行縣益從學官諸生明經飭行者<lb/>
　與俱使傳教令出入閨閤吏民見而榮之爭欲為學<lb/>
　官弟子富人至出錢以求之由是大化蜀地學于京<lb/>
<pb n="KR3k0010_WYG_002-4a"/>
　師者比齊魯焉武帝乃令天下郡國皆立學校自文<lb/>
　翁始文翁終于蜀吏民為立祠堂歲時祭祀不絶至<lb/>
　今巴蜀好文雅文翁之化也<lb/>
晏御揚揚五鹿嶽嶽<lb/>
　史記晏平仲嬰為齊相出其御之妻從門間而闚其<lb/>
　夫其夫為相御擁大蓋䇿駟馬意氣揚揚甚自得也<lb/>
　既而歸其妻請去夫問其故妻曰晏子長不滿六尺<lb/>
　身相齊國名顯諸侯妾觀其出志念深矣常有以自<lb/>
<pb n="KR3k0010_WYG_002-4b"/>
　下者今子長八尺乃為人僕御然子之意自以為足<lb/>
　妾是以求去其後夫自抑損晏子怪問之以實對晏<lb/>
　子薦以為大夫　前漢五鹿充宗字君孟時為少府<lb/>
　貴幸為梁丘易自宣帝時善梁丘氏說元帝好之欲<lb/>
　考其異同令充宗與諸易家論充宗乗貴辯口諸儒<lb/>
　莫能與抗皆稱疾不敢㑹有薦朱雲者召入攝齊登<lb/>
　堂抗首而請音動左右既論難連拄五鹿君諸儒為<lb/>
　之語曰五鹿嶽嶽朱雲折其角遂為博士<lb/>
<pb n="KR3k0010_WYG_002-5a"/>
蕭朱結綬王貢彈冠<lb/>
　前漢蕭育字次君東海蘭陵人哀帝時為光禄大夫<lb/>
　執金吾少與陳咸朱博為友著聞當世徃者有王陽<lb/>
　貢禹故長安語曰蕭朱結綬王貢彈冠言其相薦逹<lb/>
　也王吉字子陽瑯琊臯虞人少好學明經宣帝時為<lb/>
　諫大夫與同郡貢禹為友世稱王陽在位貢公彈冠<lb/>
　言其舎取同也禹字少翁以明經潔行著聞仕至御<lb/>
　史大夫<lb/>
<pb n="KR3k0010_WYG_002-5b"/>
龎統展驥仇覽棲鸞<lb/>
　蜀志龎統字士元襄陽人少時樸鈍未有識者司馬<lb/>
　徽有知人鑒稱統當為南州士之冠冕由是漸顯先<lb/>
　主領荆州統以從事守耒陽令在縣不治免官呉將<lb/>
　魯肅遺先主曰龎士元非百里才也使處治中別駕<lb/>
　之任始當展其驥足耳諸葛亮亦言之于先主先主<lb/>
　以為治中從事親待亞于亮遂並為軍師中郎將<lb/>
　後漢仇覽字季智一名香陳留考城人為蒲亭長厲<lb/>
<pb n="KR3k0010_WYG_002-6a"/>
　人生業農畢乃令子弟就學剽輕遊恣者皆役以田<lb/>
　桑賑恤窮寡期年大化初到有陳元者獨與母居而<lb/>
　母詣覽告元不孝覽親到元家與其母子飲因為陳<lb/>
　人倫孝行譬以禍福之言元卒成孝子鄉邑為之語<lb/>
　曰父母何在在我庭化我鳲梟哺所生時考城令王<lb/>
　渙政尚嚴猛聞覽以德化人署為主簿謂曰主簿聞<lb/>
　陳元之過不罪而化之得毋少鷹鸇之志邪覽曰以<lb/>
　為鷹鸇不若鸞鳯渙謝遣曰枳棘非鸞鳯所棲百里<lb/>
<pb n="KR3k0010_WYG_002-6b"/>
　豈大賢之路乃奉資勉入太學學畢歸鄉里州郡並<lb/>
　請皆以疾辭<lb/>
葛亮顧廬韓信升壇<lb/>
　蜀志諸葛亮相先主先主病篤召亮屬以後事謂曰<lb/>
　君才十倍曹丕必能安國終定大事若嗣子可輔輔<lb/>
　之如其不才君可自取亮涕泣曰臣敢竭股肱之力<lb/>
　効忠貞之節繼之以死又為詔勅後主曰汝與丞相<lb/>
　從事事之如父自是事無巨細皆決于亮嘗上疏其<lb/>
<pb n="KR3k0010_WYG_002-7a"/>
　畧曰臣本布衣躬耕於南陽茍全性命于亂世不求<lb/>
　聞達於諸侯先帝不以臣卑鄙猥自枉屈三顧臣<lb/>
　於草廬之中諮以當世之事後常以木牛流馬運糧<lb/>
　據武功五丈原與司馬宣王對於渭南相持百餘日<lb/>
　卒於軍年五十四謚忠武侯亮長於巧思損益連弩<lb/>
　木牛流馬皆出其意推演兵法作八陣圖咸得其要<lb/>
　云　前漢韓信淮隂人家貧無行不得推擇為吏後屬<lb/>
　項羽為郎中數以䇿干羽羽弗用亡歸漢漢王以為<lb/>
<pb n="KR3k0010_WYG_002-7b"/>
　治粟都尉上未之竒數與蕭何語何竒之信度上不<lb/>
　用即亡何追之居一二日來謁上罵曰諸將亡以十<lb/>
　數公無所追追信詐也何曰諸將易得至如信國士<lb/>
　無雙王必欲爭天下非信無可與計事者于是擇日<lb/>
　齋戒設壇場具禮拜為大將一軍皆驚後封楚王都<lb/>
　下邳謀反赦為淮隂侯卒為吕后所斬<lb/>
王裒柏慘閔損衣單<lb/>
　晉書王裒字偉元城陽營陵人少立操尚博學多能<lb/>
<pb n="KR3k0010_WYG_002-8a"/>
　其父儀為文帝司馬見殺裒痛父非命未嘗西向而<lb/>
　坐示不臣朝廷也隱居教授廬於墓側旦夕常至墓<lb/>
　所拜跪攀柏悲號涕泣著樹樹為之枯母性畏雷母<lb/>
　没毎雷輒到墓曰裒在此及讀詩至哀哀父母生我<lb/>
　劬勞未嘗不三復流涕門人受業者並廢蓼莪之篇<lb/>
　家貧躬耕計口而田度身而蠶或有助之者不聽遭<lb/>
　亂戀壟不去　舊註云閔損字子騫早喪母父娶後<lb/>
　母生二子損至孝不怠母疾惡之所生子以綿絮衣<lb/>
<pb n="KR3k0010_WYG_002-8b"/>
　之損以蘆花絮父冬日令損御車體寒失靷父責之<lb/>
　損不自理父察知之欲遣後母損泣啓父曰母在一<lb/>
　子寒母去三子單父善之而止母亦悔改待三子均<lb/>
　平遂成慈母<lb/>
蒙恬製筆蔡倫造紙<lb/>
　初學記云博物志蒙恬造筆又尚書中候𤣥龜負圖<lb/>
　出周公援筆以時文冩之曲禮云史載筆此則秦之<lb/>
　前已有筆矣蓋諸國或未之名而秦獨得其名恬更<lb/>
<pb n="KR3k0010_WYG_002-9a"/>
　為之損益耳故說文曰楚謂之聿呉謂之不律燕謂<lb/>
　之拂秦謂之筆也舊註引博物志云蒙恬為秦將製<lb/>
　筆自此始今本無之　後漢宦者蔡倫字敬仲和帝<lb/>
　時轉中常侍加尚方令監作祕劍及諸器械莫不精<lb/>
　工堅宻為後世法自古書契多編以竹簡其用縑帛<lb/>
　者謂之為紙縑貴而簡重並不便於人倫乃造意用<lb/>
　樹膚麻頭及敝布魚網以為紙奏上之帝善其能自<lb/>
　是莫不通用故天下咸稱蔡侯紙<lb/>
<pb n="KR3k0010_WYG_002-9b"/>
孔伋緼袍祭遵布被<lb/>
　說苑曰子思居於衛緼袍無裏三旬九食田子方聞<lb/>
　之使人遺狐白裘恐其不受因謂之曰吾假人遂亡<lb/>
　之吾與人如棄之子思拜而不受子方曰我有子無<lb/>
　何故不受子思曰伋聞之妄與人如遺棄物於溝壑<lb/>
　伋雖貧不忍以身為溝壑是以不敢　後漢祭遵字<lb/>
　弟孫潁川潁陽人少好經書家富給而恭儉從光武<lb/>
　平河北拜征虜將軍遵為人廉約小心克己奉公賞<lb/>
<pb n="KR3k0010_WYG_002-10a"/>
　賜盡與士卒家無私財身衣韋袴布被夫人裳不加<lb/>
　縁帝以是重焉及卒愍悼尤甚車駕素服臨之喪禮<lb/>
　成親祠以太牢既葬車駕復臨其墳存見夫人室家<lb/>
　其後㑹朝帝每嘆曰安得憂國奉公如祭征虜乎其<lb/>
　見思如此<lb/>
周公握髮蔡邕倒屣<lb/>
　史記曰武王崩周公相成王而使其子伯禽代就封<lb/>
　於魯戒之曰我文王之子武王之弟成王之叔父我<lb/>
<pb n="KR3k0010_WYG_002-10b"/>
　於天下亦不賤矣然我一沐三握髮一飯三吐哺起<lb/>
　以待士猶恐失天下之賢人子之魯恒無以國驕人<lb/>
　　後漢蔡邕字伯喈陳留圉人少博學好辭章數術<lb/>
　天文妙探音律閒居翫古不交當世後為中郎將獻<lb/>
　帝西遷王粲徙長安邕見而竒之時邕才學顯著貴<lb/>
　重朝廷常車騎填巷賓客盈坐聞粲在門倒屣迎之<lb/>
　粲至年既㓜弱容狀短小一座盡驚邕曰此王公之<lb/>
　孫有異才吾不如也吾家書籍文章盡當與之粲曾<lb/>
<pb n="KR3k0010_WYG_002-11a"/>
　祖龔祖暢皆為三公<lb/>
王敦傾室紀瞻出妓<lb/>
　晉書王敦字處仲少有竒人之目尚武帝女襄城公<lb/>
　主拜駙馬都尉明帝初移鎮姑孰因領揚州牧謀逆<lb/>
　病死剖棺戮尸初石崇以奢豪矜物厠上常有十餘<lb/>
　婢侍列皆有容色置甲煎粉沉香汁有如厠者皆易<lb/>
　新衣而出客多羞脫衣而敦脫故著新意色無怍羣<lb/>
　婢曰此客必能作賊又嘗荒恣於色體為之弊左右<lb/>
<pb n="KR3k0010_WYG_002-11b"/>
　諌之敦曰此甚易耳乃開後閣驅諸婢數十人並放<lb/>
　之時人嘆異　世說王遵與周顗及諸朝士詣尚書<lb/>
　紀瞻家觀妓瞻有愛妾能作新聲顗問答之顔無怍<lb/>
　色有司奏顗耽荒詔原之今本缺載<lb/>
暴勝持斧張綱埋輪<lb/>
　前漢暴勝之字公子武帝末郡國盜賊羣起勝之為<lb/>
　直指使者衣綉衣持斧逐捕盜賊督誅郡國車至毎<lb/>
　以軍興誅不從命者威振州郡　後漢張綱字文紀<lb/>
<pb n="KR3k0010_WYG_002-12a"/>
　犍為武陽人少明經學辟為御史時順帝委縱宦官<lb/>
　有識危心綱嘗感激慨然嘆曰穢惡滿朝不能奮身<lb/>
　出命掃國家之難雖生吾不願也漢安初遣八使循<lb/>
　行風俗皆耆儒知名多歴顯位唯綱年少官次最微<lb/>
　餘人受命之部而綱獨埋其車輪於洛陽郵亭曰豺<lb/>
　狼當路安問狐狸遂奏大將軍梁冀等無君之心十<lb/>
　五事京師震竦時冀妹為皇后諸梁姻族滿朝帝雖<lb/>
　知言直不忍用終廣陵太守<lb/>
<pb n="KR3k0010_WYG_002-12b"/>
靈運曲笠林宗折巾<lb/>
　世說新語謝靈運好戴曲柄笠孔隱士謂曰卿欲希<lb/>
　心高逺何不能遺曲蓋之貌謝答曰將不畏影者未<lb/>
　能忘懐又南史謝靈運晉車騎將軍𤣥之孫為學博覽<lb/>
　羣書文章之美與顔延之為江左第一襲封康樂公<lb/>
　世稱謝康樂公為永嘉太守郡有名山水素所愛好<lb/>
　肆意遊遨族弟惠連十歲能屬文靈運嘉賞之云每<lb/>
　有篇章對惠連輒得佳句嘗於永嘉西堂思詩竟日<lb/>
<pb n="KR3k0010_WYG_002-13a"/>
　不就夢見惠連即得池塘生春草大以為工嘗云此<lb/>
　語有神助非吾語也後為侍中免官尋山陟嶺必造<lb/>
　幽峻登躡嘗著木屐起為臨川内史有逆志徙廣州<lb/>
　棄市靈運詩書皆兼獨絶毎文竟手自冩之宋文帝<lb/>
　稱為二寳　後漢郭泰字林宗辟舉不應性明知人<lb/>
　好奬訓士類容貌魁偉褒衣博帶周遊郡國嘗於陳<lb/>
　梁間行遇雨巾一角墊時人乃故折巾一角以為林<lb/>
　宗巾其見慕如此或問范滂曰林宗何如人滂曰隱<lb/>
<pb n="KR3k0010_WYG_002-13b"/>
　不違親貞不絶俗天子不得臣諸侯不得友不知其<lb/>
　他林宗雖善人倫而不為危言覈論故宦官擅政而<lb/>
　不能傷及黨事起名士多被害惟林宗袁閎得免閉<lb/>
　門教授弟子以千數及卒四方之士千餘人㑹葬同<lb/>
　志者共刻石立碑蔡邕為其文謂盧植曰吾為碑銘<lb/>
　多矣皆有慚德唯郭有道無愧色耳其奬拔士人皆<lb/>
　如所鑒<lb/>
屈原澤畔漁父江濱<lb/>
<pb n="KR3k0010_WYG_002-14a"/>
　史記屈原名平楚之同姓為懐王左徒博聞强識明<lb/>
　于治亂<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>于辭令王甚任之上官大夫與之同列爭<lb/>
　寵而心害其能因讒之王怒而疏平後秦昭王欲與<lb/>
　懐王㑹平曰秦虎狼之國不如無行懐王稚子子蘭<lb/>
　勸王行王死于秦長子頃襄王立以子蘭為令尹子<lb/>
　蘭使上官大夫短原于王王怒而遷之原至江濱披<lb/>
　髪行吟澤畔顔色憔悴形容枯槁漁父問曰子非三<lb/>
　閭大夫歟何故至于此原曰舉世混濁而我獨清衆<lb/>
<pb n="KR3k0010_WYG_002-14b"/>
　人皆醉而我獨醒是以見放漁父曰夫聖人不凝滯<lb/>
　于物而能與世推移舉世混濁何不隨其流而揚其<lb/>
　波衆人皆醉何不餔其糟而啜其醨何故懐瑾握瑜<lb/>
　而自令見放為原曰吾聞之新沐者必彈冠新浴者<lb/>
　必振衣安能以身之察察受物之汶汶者乎寧赴常<lb/>
　流而葬乎江魚之腹中耳又安能以皓皓之白而蒙<lb/>
　世之温蠖乎乃作懐沙之賦懐石自投汨羅以死後<lb/>
　百餘年賈生為長沙王太傅過湘水投書以弔之<lb/>
<pb n="KR3k0010_WYG_002-15a"/>
魏勃埽門潘岳望塵<lb/>
　前漢魏勃少時欲求見齊相曹參家貧無以自通乃<lb/>
　常獨早埽齊相舎人門外舎人怪之因特令閽者而<lb/>
　問之勃曰願見相君無因故為子埽于是舎人見勃<lb/>
　曹參因以為舎人　晉潘岳為黄門侍郎性輕躁趨<lb/>
　世利與衛尉石崇等諂事賈謐毎候其出與崇輒望<lb/>
　塵而拜謐與之親善號二十四友岳為其首謐搆愍<lb/>
　懐太子之文及晉書限斷皆岳之辭也初岳為瑯琊<lb/>
<pb n="KR3k0010_WYG_002-15b"/>
　内史孫秀為小史給岳而狡黠自喜岳惡其為人數<lb/>
　撻辱之秀常銜忿及趙王倫輔政秀為中書令遂誣<lb/>
　岳及石崇謀為亂同被誅謐韓夀子賈充婦郭槐養<lb/>
　為己子時賈后淫虐謐干預國事權侔人主<lb/>
京房推律翼奉觀性<lb/>
　前漢京房字君明東郡頓丘人受易焦延壽延壽曰<lb/>
　得我道以亡身者京生也其說長于災變分六十四<lb/>
　卦更直日用事以風雨寒温為候各有占騐房用之<lb/>
<pb n="KR3k0010_WYG_002-16a"/>
　尤精好鐘律知音聲孝元時以孝廉為郎與石顯五<lb/>
　鹿充宗有隙出為魏郡太守房自知數以議論為大<lb/>
　臣所非不欲逺離左右及為太守憂懼乃上封事言<lb/>
　災異既而顯告房非謗政治歸惡天子詿誤諸侯王<lb/>
　遂棄市房本姓李推律自定為京氏　前漢翼奉字<lb/>
　少君東海下邳人明經術好律厯隂陽之占元帝即<lb/>
　位徵之奉上封事曰治道要務在知下之邪正于是<lb/>
　有時客主邪之語其畧曰參之六合五行則可以見<lb/>
<pb n="KR3k0010_WYG_002-16b"/>
　人性知人情觀性以厯觀情以律明主所宜獨用後<lb/>
　官至諫大夫<lb/>
甘寧奢侈陸凱貴盛<lb/>
　呉志甘寧字興霸巴郡臨江人少有氣力好游俠招<lb/>
　合輕薄少年為渠帥仕孫權以功拜折衝將軍呉書<lb/>
　曰寧輕俠殺人藏舎亡命聞于郡中其出入步則陳<lb/>
　車騎水則連輕舟侍從被文綉幃帳以珠玉為飾常<lb/>
　以繒錦維舟去或割棄以示奢也江表傳曰曹公出<lb/>
<pb n="KR3k0010_WYG_002-17a"/>
　濡湏臨江飲馬權率衆應之使寧為前都督勅使夜<lb/>
　入魏軍寧選徤兒百餘人徑詣曹公營下踰壘入營<lb/>
　斬數千級北軍驚駭權曰孟德有張遼孤有興霸足<lb/>
　相敵也　呉志陸凱字敬風呉人丞相遜族子孫皓<lb/>
　時為丞相世說曰皓問凱卿一宗在朝有幾人答曰<lb/>
　二相五侯將軍十餘人皓曰盛哉凱曰君賢臣忠國<lb/>
　之盛也父慈子孝家之盛也今政荒民弊覆亡是懼<lb/>
　臣何敢言盛也<lb/>
<pb n="KR3k0010_WYG_002-17b"/>
干木富義於陵辭聘<lb/>
　淮南子曰段干木辭禄而處家魏文侯過其門而式<lb/>
　之其僕曰干木布衣之士君式其閭不已甚乎文侯<lb/>
　曰干木不趨勢利懐君子之道隱處窮巷聲馳千里<lb/>
　寡人敢勿式乎干木光于德寡人光于勢干木富于<lb/>
　義寡人富于財勢不若德尊財不若義高干木難以<lb/>
　勢易寡人弗為　古列女傳楚王聞於陵子終賢欲<lb/>
　以為相使使者持金百鎰徃聘之子終入謂妻曰王<lb/>
<pb n="KR3k0010_WYG_002-18a"/>
　欲以我為相今日為相明日結駟連騎食方丈于前<lb/>
　可乎妻曰夫子織屨以為食非與物無治也左琴而<lb/>
　右書樂亦在其中矣夫結駟連騎所安不過容膝食<lb/>
　方丈于前所甘不過一肉以容膝之安一肉之味而<lb/>
　懐楚國之憂其可乎亂世多害妾恐先生之不保命<lb/>
　也于是子終出謝使者遂相與逃而為人灌園高士<lb/>
　傳曰陳仲子字子終齊人辭母兄將妻適楚居於陵<lb/>
　自號於陵仲子<lb/>
<pb n="KR3k0010_WYG_002-18b"/>
元凱傳癖伯英草聖<lb/>
　晉書杜預字元凱既立功之後從容無事乃耽思經<lb/>
　籍為春秋左氏經傳集解又參考衆家譜第謂之釋<lb/>
　例又作盟㑹圖春秋長厯備成一家之學比老乃成<lb/>
　又撰女記讃當時論者謂預文義質直世人未之重<lb/>
　唯祕書監摯虞賞之曰左丘明本為春秋作傳而左<lb/>
　傳遂自孤行設釋例本為傳設而無所發明何但左<lb/>
　傳故亦孤行時王濟解相馬又甚愛之而和嶠頗聚<lb/>
<pb n="KR3k0010_WYG_002-19a"/>
　歛預常稱濟有馬癖嶠有財癖武帝聞之謂曰卿有<lb/>
　何癖對曰臣有左傳癖終司𨽻校尉位特進贈征南<lb/>
　大將軍初預好為後世名嘗言高岸為谷深谷為陵<lb/>
　刻石為二碑記其<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>績一沉峴山之下一立峴山之<lb/>
　上曰焉知此後不為陵谷乎　後漢張芝字伯英敦<lb/>
　煌酒泉人善草書衛恒曰章帝時齊相杜度號善作<lb/>
　篇後有崔瓘崔實亦皆稱工杜氏殺字甚安而書體<lb/>
　微瘦崔氏甚得筆勢而結字小疏伯英因而轉精甚<lb/>
<pb n="KR3k0010_WYG_002-19b"/>
　巧凡家之衣帛必書而後練之臨池學書池水盡黑<lb/>
　下筆為楷則號匆匆不暇草書寸紙不見遺世尤寳<lb/>
　其書韋仲將謂之草聖<lb/>
馮異大樹千秋小車<lb/>
　後漢馮異字公孫潁川父城人好讀書通左氏春秋<lb/>
　孫子兵法漢兵起以郡掾守父城光武為司𨽻道經<lb/>
　父城即開門迎光武署為主簿及王郎起光武自薊<lb/>
　東南馳至饒陽蕪蔞亭天寒衆饑疲異上豆粥明旦<lb/>
<pb n="KR3k0010_WYG_002-20a"/>
　光武曰昨得公孫豆粥饑寒俱解及至南宫遇大風<lb/>
　雨光武入道傍舎燎衣異進麥飯莵肩因渡滹沱河<lb/>
　還拜偏將軍為人謙退不伐行與諸將相逄輒引車<lb/>
　避道進止皆有表識軍中號為整齊毎所止舎諸將<lb/>
　並坐論功異常獨屏樹下軍中號曰大樹將軍及破<lb/>
　邯鄲乃更部分諸將各有配𨽻軍士皆言願屬大樹<lb/>
　將軍光武以此多之後封陽夏侯拜征西大將軍賜<lb/>
　珍寳衣服錢帛詔曰倉卒蕪蔞亭豆粥滹沱河麥飯<lb/>
<pb n="KR3k0010_WYG_002-20b"/>
　厚意久不報異稽首謝　前漢車千秋本姓田氏為<lb/>
　高寢郎㑹衛太子為江充所譛敗久之武帝頗知太<lb/>
　子寃千秋上急變訟曰子弄父兵罪當笞天子之子<lb/>
　過誤殺人當何罪哉臣嘗夢見一白頭翁教臣言上<lb/>
　大感悟召千秋至前千秋長八尺餘體貌甚麗帝見<lb/>
　而悅之謂曰父子之間人所難言公獨明其不然此<lb/>
　高廟神靈使公教我公當為我輔佐立拜大鴻臚數<lb/>
　月為丞相封富民侯千秋無他材能術學又無閥閱<lb/>
<pb n="KR3k0010_WYG_002-21a"/>
　功勞特以一言寤意旬月取宰相封侯世未嘗有也<lb/>
　千秋年老上優之朝見得乘小車入宫殿中故因號<lb/>
　曰小車丞相<lb/>
漂母進食孫鍾設𤓰<lb/>
　前漢韓信家貧嘗從下鄉南昌亭長食亭長妻苦之<lb/>
　乃晨炊蓐食食時信徃不為具食信自絶去至城下<lb/>
　釣有一漂母哀之飯信數十日信曰吾必重報母母<lb/>
　曰大丈夫不能自食吾哀王孫而進食豈望報乎淮<lb/>
<pb n="KR3k0010_WYG_002-21b"/>
　隂少年有侮信衆辱信曰能死刺我不能出跨下信<lb/>
　熟視俛出跨下一市皆笑以為怯及信為楚王召漂<lb/>
　母賜千金及下鄉亭長錢百曰公小人為德不竟召<lb/>
　辱巳少年以為中尉告諸將相曰此壯士也方辱我<lb/>
　時寧不能死死之無名故忍而就此　幽𡨕録孫鍾<lb/>
　少時家貧種𤓰𤓰熟有三人來乞𤓰鍾引入庵中設<lb/>
　𤓰及飯飯訖謂鍾曰蒙君厚惠今示子葬地欲得世<lb/>
　世封侯欲為數代天子又曰我司命也君下山百步<lb/>
<pb n="KR3k0010_WYG_002-22a"/>
　勿反顧鍾下六十來步囘看並為白鶴飛去鍾遂於<lb/>
　此葬母冢上有氣屬天鍾後生堅堅生權權生亮及<lb/>
　休權孫和生皓為晉所滅降為歸命侯<lb/>
壺公謫天薊訓歴家<lb/>
　後漢汝南費長房為市掾市中有老翁賣藥懸一壺<lb/>
　於肆頭及市罷輒跳入壺中市人莫之見唯長房於<lb/>
　樓上覩之異焉因徃再拜奉酒脯翁知長房之意其<lb/>
　神也謂曰子明日可更來長房旦日復詣翁翁與俱<lb/>
<pb n="KR3k0010_WYG_002-22b"/>
　入壺中維見玉堂嚴麗㫖酒甘肴盈衍其中共飲畢<lb/>
　而出翁約不得與人言之後乃就樓上候長房曰我<lb/>
　神仙之人以過見責今當去能相隨乎樓下有少酒<lb/>
　與卿為別長房使人取之不能勝又令人扛之猶不<lb/>
　能舉翁聞笑而下樓以一指提上視器如一升許二<lb/>
　人終日飲不盡　神仙傳薊子訓齊人舉孝廉除郎<lb/>
　中又為都尉人莫知其有道在鄉里常以信讓與人<lb/>
　二百餘年顔色不老曾徃抱鄰舎嬰兒誤墮地兒家<lb/>
<pb n="KR3k0010_WYG_002-23a"/>
　素尊子訓即埋之二十餘日子訓自外來抱兒還之<lb/>
　家恐是鬼子訓既去掘視所埋但泥而已又諸老人<lb/>
　鬢白者子訓與對坐共語宿昔皆還黑京師貴人莫<lb/>
　不虚心欲見爭請子訓徃盡令太學諸生為請子訓<lb/>
　子訓曰吾某月日當徃到期子訓以食時發日中到<lb/>
　未半日行千餘里乃見諸生問誰欲見我卿盡語之<lb/>
　我日中當徃到日中子訓果徃二十三處諸貴人喜<lb/>
　自謂先詣之明日相參問各言子訓衣服顔色如一<lb/>
<pb n="KR3k0010_WYG_002-23b"/>
　而所論說隨主所語不同逺近驚異子訓自乗青騾<lb/>
　出東門陌上徐徐行諸貴人走馬逐不能及行半日<lb/>
　而相去常一里許乃止<lb/>
劉𤣥刮席晉惠聞蟆<lb/>
　後漢劉𤣥字聖公光武族兄王莽末平林陳牧等聚<lb/>
　衆號平林兵聖公徃從之及破莽軍號聖公為更始<lb/>
　將軍衆雖多無所統一遂共立更始為天子更始即<lb/>
　帝位南面朝羣臣素懦弱羞愧流汗舉手不能言初<lb/>
<pb n="KR3k0010_WYG_002-24a"/>
　入都宛城時漢兵誅王莽傳首詣宛縣於市遂北都<lb/>
　洛陽後遷長安初莽敗惟未央宫被焚餘宫館無所<lb/>
　毁官府市㕓不改於舊更始既至居長樂宫升前殿<lb/>
　郎吏以次列庭中更始羞怍俛首刮席不敢視後赤<lb/>
　眉賊入關見殺　晉惠帝初為太子朝廷咸知不堪<lb/>
　政事武帝亦疑焉嘗使決尚書事不能對賈妃遣左<lb/>
　右代對遂安及居大位政出群下綱紀大壊貨賂公<lb/>
　行勢位之家以貴陵物忠賢路絶讒邪得志更相薦<lb/>
<pb n="KR3k0010_WYG_002-24b"/>
　舉天下謂之互市嘗在華林園聞蝦蟆聲謂左右曰<lb/>
　此鳴者為官乎私乎或對曰在官地為官在私地為<lb/>
　私及天下荒亂百姓餓死帝曰何不食肉糜其蒙蔽<lb/>
　皆此類<lb/>
伊籍一拜酈生長揖<lb/>
　蜀志伊籍字機伯山陽人先主以為左將軍從事中<lb/>
　郎遣使呉孫權聞其才辨欲逆折以辭籍適入拜權<lb/>
　曰勞事無道之君乎對曰一拜一起未足為勞機㨗<lb/>
<pb n="KR3k0010_WYG_002-25a"/>
　類如此權甚異之　前漢酈食其陳留高陽人好讀<lb/>
　書家貧落魄無衣食業為里監門縣中賢豪不敢役<lb/>
　謂之狂生沛公畧地至高陽召食其入見沛公方踞<lb/>
　床使兩女子洗食其長揖不拜曰足下必欲舉義兵<lb/>
　誅無道秦不宜踞見長者於是沛公輟洗起延上坐<lb/>
　謝之既下陳留號為廣野君韓信東擊齊又使食其<lb/>
　說齊王田廣罷歴下兵馮軾下齊七十餘城及信兵<lb/>
　至廣以為食其賣已迺烹之<lb/>
<pb n="KR3k0010_WYG_002-25b"/>
馬安四至應璩三入<lb/>
　前漢司馬安汲黯姊子少與黯為太子洗馬安文深<lb/>
　巧善宦四至九卿終河南太守昆弟以安故同時至<lb/>
　二千石十人　文章叙録應璩字休璉汝南人博學<lb/>
　好屬文魏明文帝世歴散騎常侍齊王即位遷侍中<lb/>
　大將軍長史曹爽秉政多違法度璩為百一詩以諷<lb/>
　焉其畧曰前者墮官去有人適我閭田家無所有酌<lb/>
　醴焚枯魚問我何功德三入承明廬其言雖頗諧合<lb/>
<pb n="KR3k0010_WYG_002-26a"/>
　多切世要世共傳之<lb/>
郭解借交朱家脫急<lb/>
　前漢郭解字翁伯河内軹人為人靜悍不飲酒少時<lb/>
　隂賊感慨不快意所殺甚衆以軀藉友報仇臧命作<lb/>
　姦剽攻休乃鑄錢掘冢不可勝數適有天幸窘急常<lb/>
　得脫長更折節為儉以德報怨厚施而薄望後坐客<lb/>
　殺人解實不知御史大夫公孫𢎞議曰解布衣為任<lb/>
　俠行權以睚眦殺人當大逆無道遂族解　前漢朱<lb/>
<pb n="KR3k0010_WYG_002-26b"/>
　家魯人皆以儒教而朱家用俠聞所臧活豪士以百<lb/>
　數其餘庸人不可勝言然終不伐其能飲其德所嘗<lb/>
　施者惟恐見之振人不贍先從貧賤始家亡餘財衣<lb/>
　不兼采食不重味乘不過軥牛專趨人之急甚於己<lb/>
　私既隂脫季布之厄及布尊貴終身不見自關以東<lb/>
　莫不延頸願交<lb/>
虞延刻期盛吉垂泣<lb/>
　後漢虞延字子大陳留東昏人延初生其上有物若<lb/>
<pb n="KR3k0010_WYG_002-27a"/>
　一匹練遂上升天占者以為吉及長長八尺三寸腰<lb/>
　帶十圍力能扛鼎性敦樸不拘小節又無鄉曲之譽<lb/>
　王莽末天下大亂延嘗嬰甲胄擁衛親族扞禦刼盜<lb/>
　賴其全者甚衆建武初除細陽令每至歲時伏臘輒<lb/>
　休遣徒繫歸家並感恩德應期而還有囚於家被病<lb/>
　自載詣獄既至而死率掾官屬殯於門外百姓感悅<lb/>
　永平中為三公　㑹稽典録盛吉字君達拜廷尉性<lb/>
　多仁惠務在哀矜毎冬月罪囚當斷其妻執燭吉持<lb/>
<pb n="KR3k0010_WYG_002-27b"/>
　丹青筆相向垂泣謝承後漢書盛吉為廷尉每至冬<lb/>
　節罪囚當斬妻夜執燭吉持丹青筆夫妻相對垂泣<lb/>
　決罪<lb/>
豫讓呑炭鉏麑觸槐<lb/>
　史記豫讓晉人嘗事范中行氏去而事智伯智伯尊<lb/>
　寵之趙襄子與韓魏合謀滅智伯三分其地襄子怨<lb/>
　智伯漆其頭為飲器讓曰士為知己者死女為悅己<lb/>
　者容我必為智伯報仇乃變名姓為刑人入宫塗厠<lb/>
<pb n="KR3k0010_WYG_002-28a"/>
　中挾匕首欲以刺襄子襄子如厠心動搜之則豫讓<lb/>
　也襄子義而釋之又漆身為厲呑炭為啞使形狀不<lb/>
　可知伏於橋下襄子至橋馬驚曰此必豫讓問曰子<lb/>
　事范中行氏智伯滅之不為報讎而反臣智伯智伯<lb/>
　已死獨何報讎之深對曰臣事范中行氏衆人遇我<lb/>
　我故衆人報之智伯國士遇我我故國士報之襄子<lb/>
　曰寡人赦子亦已足矣子自為計讓曰臣固伏誅然<lb/>
　願請君之衣而擊之以致報讐之意襄子持衣與之<lb/>
<pb n="KR3k0010_WYG_002-28b"/>
　乃拔劍三躍而擊之曰吾可以下報智伯矣遂伏劍<lb/>
　而死　左氏傳曰晉靈公不君厚斂以彫牆從臺上<lb/>
　彈人而觀其避丸也宰夫胹熊蹯不熟殺之寘諸畚<lb/>
　婦人載過朝盾為正卿驟諫公患之使鉏麑賊之晨<lb/>
　徃寢門闢矣盛服將朝尚早坐而假寐麑退嘆而言<lb/>
　曰不忘恭敬民之主也賊民之主不忠棄君之命不<lb/>
　信有一於此不如死也觸槐而死<lb/>
阮孚蠟屐祖約好財<lb/>
<pb n="KR3k0010_WYG_002-29a"/>
　晉書阮孚字遙集始平太守咸之子元帝以為安東<lb/>
　參軍蓬髮飲酒不以世務嬰心轉從事中郎終日酣<lb/>
　縱常為有司所按遷散騎常侍嘗以金貂換酒復為<lb/>
　所司彈劾帝宥之初祖約性好財孚性好屐同是累<lb/>
　而未判其得失有詣約見正料財物客至屏當不盡<lb/>
　餘兩小簏以著背後傾身障之意未能平或有詣阮<lb/>
　正見蠟屐因自嘆曰未知一生當著幾兩屐神色閑<lb/>
　暢於是勝負始分終廣州刺史祖約字士少刺史逖<lb/>
<pb n="KR3k0010_WYG_002-29b"/>
　之弟蘇峻克京師矯詔以為侍中為石勒所殺<lb/>
初平起石左慈擲盃<lb/>
　神仙傳黄初平丹谿人年十五家使牧羊有道士見<lb/>
　其良謹使將至金華山石室中四十餘年不復念家<lb/>
　其兄初起索之不得見後在市有道士善卜乃就占<lb/>
　之道士曰金華山中有牧羊兒是卿弟非邪初起即<lb/>
　隨道士尋見兄弟悲喜問羊何在初平曰近在山東<lb/>
　初起徃視了不見羊但見白石無數還曰無羊初平曰羊<lb/>
<pb n="KR3k0010_WYG_002-30a"/>
　在耳但兄自不見便乃俱徃初平言叱叱羊起於是<lb/>
　白石皆起成羊數萬頭初起曰我兄弟神通如此吾<lb/>
　可學否初平曰唯好道便得初起便棄妻兒留就初<lb/>
　平共服松脂茯苓至五千石能坐在立亡日中無影<lb/>
　有童子之色後還鄉諸親死亡畧盡乃去以方教授<lb/>
　南伯逄易姓為赤初起改為魯班初平改為赤松子<lb/>
　其後傳服此藥得仙者數十人　神仙傳左慈字元<lb/>
　放盧江人少明五經兼通星氣見漢祚將盡乃嘆曰<lb/>
<pb n="KR3k0010_WYG_002-30b"/>
　值此衰運官髙者危才高者死當代榮華不足貪也<lb/>
　乃學道術尤明六甲能役鬼神坐致行厨精思於天<lb/>
　柱山中得石室九丹金液經神變百端曹操聞而召<lb/>
　之閉一室中斷穀食日與二升水朞年出之顔色如<lb/>
　故操欲學道左慈曰學道當清淨無為操怒謀殺之<lb/>
　為設酒慈乞分杯飲酒時天寒温酒尚未熱慈拔簮<lb/>
　以畫杯酒酒即中斷分為兩向慈飲其半送半與操<lb/>
　操未即飲慈乞自飲飲畢以杯擲屋棟杯便懸著棟<lb/>
<pb n="KR3k0010_WYG_002-31a"/>
　動搖似鳥飛之狀似欲落不落一坐矚目視杯已失<lb/>
　慈所在操嘗㑹賓顧衆曰珍羞俱備所少呉江鱸魚<lb/>
　耳慈求銅盆貯水以竹竿釣須臾引鱸出操曰一鱸<lb/>
　不周坐席慈更餌釣沉之復引出皆三尺餘操膾之<lb/>
　恨無蜀薑慈曰易得操恐近取之因曰吾前遣人到<lb/>
　蜀買錦可報令增一端語頃即得薑還使報命後返<lb/>
　騐問增錦之狀若符契也<lb/>
武陵桃源劉阮天台<lb/>
<pb n="KR3k0010_WYG_002-31b"/>
　陶潜桃花源記云晉太元中武陵人捕漁縁溪行忘<lb/>
　路之逺近忽逄桃花林夾岸數百步中無雜樹芳華<lb/>
　鮮美落英繽紛漁人甚異之復前行欲窮其林林盡<lb/>
　水源得一山山有小口髣髴若有光便捨舟從口入<lb/>
　初極狹纔通人復行數十步豁然開朗土地平曠屋<lb/>
　舎儼然有良田美池桑竹之屬阡陌交通雞犬相聞<lb/>
　其中徃來種作男女衣著悉如外人黄髮垂髫怡然<lb/>
　自樂見漁人乃大驚問所從來具答之便邀還家為<lb/>
<pb n="KR3k0010_WYG_002-32a"/>
　設酒殺雞作食村中咸來問訊自云先世避秦亂率<lb/>
　妻子邑人來此絶境不復出遂與外人間隔問今是<lb/>
　何世乃不知有漢無論魏晉此人為具言聞皆嘆惋<lb/>
　餘人各復延至其家皆出酒食停數日辭去既出得<lb/>
　其船便扶向路處處誌之及郡詣太守說太守即遣<lb/>
　人隨徃尋向所誌遂迷不復得路　續齊諧記漢明<lb/>
　帝永平中剡縣有劉晨阮肇入天台山採藥迷失道<lb/>
　路糧盡望山頭有桃共取食之如覺少徤下山得澗<lb/>
<pb n="KR3k0010_WYG_002-32b"/>
　水飲之並澡洗望見蔓菁果從山後出次有一杯流<lb/>
　出中有胡麻飯屑二人相謂曰去人不逺因過水行<lb/>
　一里又度一山出大溪見二女顔容絶妙世未有便<lb/>
　喚劉阮姓名如有舊喜問郎等來何晚因邀過家留<lb/>
　館服飾精華東西各有牀帳帷設七寳瓔珞非世所<lb/>
　有左右悉青衣端正都無男子須臾進胡麻飯山羊<lb/>
　脯甚美又設甘酒有數十客將三五桃至云來慶女<lb/>
　壻各出樂器歌調作樂日向暮仙女各還去劉阮就<lb/>
<pb n="KR3k0010_WYG_002-33a"/>
　所邀女家止宿行夫婦之道留十五日求還女曰來<lb/>
　此皆是宿福所招得與仙女交接流俗何所樂遂住<lb/>
　半年天氣和適常如三二月百鳥哀鳴悲思求歸甚<lb/>
　切女曰罪根未滅使君子如此更喚諸仙女共作歌<lb/>
　吹送劉阮從此山洞口去不逺至大道隨其言得還<lb/>
　家鄉並無相識鄉里怪異乃騐得七代子孫傳聞上<lb/>
　祖入山不出不知何在既無親屬栖泊無所却欲還<lb/>
　女家尋山路不獲至太康八年失二人所在<lb/>
<pb n="KR3k0010_WYG_002-33b"/>
王儉墜車禇淵落水<lb/>
　南史齊司徒禇淵字彦囘因送湘州刺史王僧虔閣<lb/>
　道壊落水僕射王儉驚跳下車謝超宗抵掌笑曰落<lb/>
　水三公墜車僕射彦囘出水霑濕狼籍超宗先在僧<lb/>
　虔舫抗聲曰有天道焉天所不容有地道焉地所不<lb/>
　受投畀河伯河伯不受彦囘大怒曰寒士不遜超宗<lb/>
　曰不能賣袁劉得富貴焉免寒士儉字仲寳祖曇首<lb/>
　父僧綽俱為侍中儉㓜篤學丹陽尹袁粲見之曰宰<lb/>
<pb n="KR3k0010_WYG_002-34a"/>
　相之門栝柏豫章雖小已有棟梁氣矣終當任人家<lb/>
　國事仕至中書監寡嗜欲惟以經國為事少有宰相<lb/>
　志賦詩曰稷契匡虞夏伊周翼商周舊本儉作常誤<lb/>
　也淵年十餘時父有牛墮井營救喧擾淵下簾不視<lb/>
　有門生盜其衣淵見謂曰可宻藏之無令人知門生<lb/>
　慚而去宋明帝時遷吏部尚書有人求官宻袖一餅金<lb/>
　出示之曰人無所知淵曰卿自應得官無假此物若<lb/>
　見與必相啓此人懼收金而去後為尚書令歸心齊<lb/>
<pb n="KR3k0010_WYG_002-34b"/>
　髙帝帝立進位中書監世以名節譏之百姓語曰可<lb/>
　憐石頭城寧為袁粲死不作彦囘生粲為司徒與尚<lb/>
　書令劉彦節貳于高帝死其事<lb/>
季倫錦障春申珠履<lb/>
　晉書石崇字季倫父苞位至司徒臨終分財物與諸<lb/>
　子獨不及崇其母以為言苞曰此兒雖小後自能得<lb/>
　為荆州刺史刼逺使商客致富不貲後拜衛尉財産<lb/>
　豐積室宇宏麗後房百數皆曵紈綉珥金翠絲竹盡<lb/>
<pb n="KR3k0010_WYG_002-35a"/>
　當時之選庖膳窮水陸之珍與貴戚王愷羊琇之徒<lb/>
　以奢靡相尚愷以飴澳釡崇以蠟代薪愷作紫絲布<lb/>
　步障四十里崇作錦步障五十里以敵之崇塗屋以<lb/>
　椒愷用赤石脂武帝每助愷嘗以珊瑚樹賜之高三<lb/>
　尺許枝柯扶疎世所罕比愷以示崇崇以鐵如意擊<lb/>
　碎愷聲色方厲崇曰不足多恨今還卿乃命左右悉<lb/>
　取珊瑚樹有高三四尺者六七株條榦絶俗光彩耀<lb/>
　目如愷比者甚衆愷恍然自失　史記楚考烈王以<lb/>
<pb n="KR3k0010_WYG_002-35b"/>
　黄歇為相封春申君是時齊有孟常君趙有平原君<lb/>
　魏有信陵君方争下士招致賓客以相傾奪趙平原<lb/>
　君使人於春申君春申君舎之於上舎趙使欲夸楚<lb/>
　為瑇瑁簮刀劍室以珠玉飾之請命春申君客春申<lb/>
　客三千餘人其上客皆躡珠履以見趙使趙使大慙<lb/>
甄后出拜劉楨平視<lb/>
　魏志文帝甄后漢太保甄邯後袁紹為中子熈納之<lb/>
　熈出為幽州后留奉姑及冀州平文帝納后於鄴魏<lb/>
<pb n="KR3k0010_WYG_002-36a"/>
　畧曰鄴城破紹妻及后共坐皇堂上文帝入紹舎見<lb/>
　紹妻及后后怖以頭伏姑膝上紹妻兩手自摶文帝<lb/>
　謂曰劉夫人云何如此令新婦舉頭姑乃捧后令仰<lb/>
　文帝就視見其顔色非凡稱嘆之太祖聞其意遂為<lb/>
　迎取典畧曰太子嘗詣諸文學酒酣坐歡命夫人甄<lb/>
　氏出拜坐人衆中皆咸伏而劉楨獨平視太祖聞之<lb/>
　乃收楨減死輸作<lb/>
胡嬪爭摴晉武傷指<lb/>
<pb n="KR3k0010_WYG_002-36b"/>
　晉書胡貴妃名芳父奮家世將門為鎮軍大將軍武<lb/>
　帝多簡良家女以充内職自擇其美者以絳紗繫臂<lb/>
　芳既入選下殿號泣左右止之曰陛下聞聲芳曰死<lb/>
　且不畏何畏陛下拜為貴嬪時帝多内寵平呉後復<lb/>
　納孫皓宫人數千掖庭殆將萬人而並寵者甚衆帝<lb/>
　莫知所適常乘羊車恣其所之至便宴寢宫人乃取<lb/>
　竹葉揷戸以鹽汁洒地而引帝車然芳蒙幸殆有專<lb/>
　房之寵侍御服飾亞於皇后帝嘗與之摴蒱爭矢遂<lb/>
<pb n="KR3k0010_WYG_002-37a"/>
　傷上指帝怒曰此固將種也對曰北伐公孫西拒諸<lb/>
　葛此非將種而何帝有慚色<lb/>
石慶數馬孔光温樹<lb/>
　前漢石奮趙人孝文帝時官至大中大夫無文學恭<lb/>
　謹無與比長子建次甲次乙次慶皆以馴行孝謹官<lb/>
　至二千石景帝曰石君及四子皆二千石人臣尊寵<lb/>
　迺舉集其門因號奮為萬石君慶武帝時為太僕御<lb/>
　出上問車中幾馬慶以䇿數馬畢舉首曰六馬慶於<lb/>
<pb n="KR3k0010_WYG_002-37b"/>
　兄弟最為簡易然猶如是後為丞相　前漢孔光字<lb/>
　子夏孔子十四世孫經學尤明以高第為尚書轉僕<lb/>
　射尚書令凡典樞機十餘年有所言輒削草稿以為<lb/>
　章主之過以奸忠直人臣大罪有所薦舉惟恐人之<lb/>
　聞知沐日歸休兄弟妻子燕語終不及朝省政事或<lb/>
　問光温室省中樹皆何木也光黙不應答以他語其<lb/>
　不泄如是哀帝立拜丞相及王莽權盛稱宰衡光固<lb/>
　辭位太后詔曰國之將興尊師而重傅其令太師毋<lb/>
<pb n="KR3k0010_WYG_002-38a"/>
　朝十日一賜餐賜靈夀杖光凡為御史大夫丞相各<lb/>
　再一為大司徒太傅太師歴三世居公輔位<lb/>
翟湯隱操許詢勝具<lb/>
　晉書翟湯字道深潯陽人篤行純素廉潔不屑世事<lb/>
　耕而後食永嘉末冦害相繼聞湯名德皆不敢犯鄉<lb/>
　鄰賴之辟召不至子莊字祖休遵湯之操不交人物<lb/>
　惟以弋釣為事及長不復獵或問漁獵同是害生何<lb/>
　止去其一莊曰獵自我釣自物未能頓盡故先節其<lb/>
<pb n="KR3k0010_WYG_002-38b"/>
　甚者且夫貪餌呑鈎豈我哉時以為知言晚節亦復<lb/>
　不釣徵命不就子矯亦有髙操屢辭辟命矯子法賜<lb/>
　孝武以散騎徵不至世有隐行云　舊注世説云許<lb/>
　詢字𤣥度好游山澤而體便登陟時人曰許非徒有<lb/>
　勝情有濟勝之具詢隱永興幽穴毎致四方詩之遺<lb/>
　或謂許曰嘗聞山人乃似爾耳許曰筐篚包苴固當<lb/>
　輕於天下之寳今本無載<lb/>
優旃滑稽落下厯數<lb/>
<pb n="KR3k0010_WYG_002-39a"/>
　史記優旃秦倡朱儒善為笑言然合於大道秦始皇<lb/>
　時置酒而天雨陛楯者皆沾寒旃哀之謂曰汝欲休<lb/>
　乎我即呼女女應曰諾有頃臨檻大呼曰陛楯郎郎<lb/>
　曰諾優旃曰汝雖長何益幸雨立我雖短幸休居於<lb/>
　是始皇使得半相代嘗欲大苑囿旃曰善多縱禽獸<lb/>
　於其中冦從東方來令麋鹿觸之足矣始皇以故輟<lb/>
　止二世立又欲漆其城旃曰佳哉漆城蕩蕩冦來不<lb/>
　能上即欲就之易為漆耳顧難為䕃室二世笑而止<lb/>
<pb n="KR3k0010_WYG_002-39b"/>
　前漢造太初厯方士唐都巴郡落下閎與焉都分天部<lb/>
　而閎運算轉厯其法以律起厯曰律容一龠積八十<lb/>
　一寸則一日之分也與長相終律長九寸百七十一<lb/>
　分而終復三復而得甲子夫律隂陽九六爻象所從<lb/>
　出也故黄鍾紀元氣謂之律律法也莫不取法焉賛<lb/>
　曰厯數則唐都落下閎<lb/>
曼容自免子平畢娶<lb/>
　前漢邴丹字曼容瑯琊人養志自修為官不肯過六<lb/>
<pb n="KR3k0010_WYG_002-40a"/>
　百石輒自免去　後漢向長字子平河内朝歌人隱<lb/>
　居不仕性尚中和好通老易貧無資食好事者更饋<lb/>
　焉受之取足而反其餘讀易至損益卦歎曰吾已知<lb/>
　富不如貧貴不如賤但未知死何如生耳建武中男<lb/>
　女娶嫁既畢勅斷家事勿相關遂肆志遊五岳名山<lb/>
　不知所終<lb/>
師曠清耳離婁明目<lb/>
　吕氏春秋曰晉平公鑄為大鐘使工聽之皆以為調<lb/>
<pb n="KR3k0010_WYG_002-40b"/>
　師曠曰不調請更鑄平公曰工皆以為調矣師曠曰<lb/>
　後世有知音者譏其不調臣竊為君恥之至師涓果<lb/>
　知鐘之不調是師曠欲善調鐘以為後之知音也<lb/>
　莊子曰黄帝逰乎赤水之北而遺其𤣥珠使離朱索<lb/>
　之即離婁也慎子曰離婁之明察毫末於百步之外<lb/>
仲文照鏡臨江折軸<lb/>
　晉書殷仲文陳郡人轉尚書素有名望自謂必當朝<lb/>
　政又謝琨之徒疇昔所輕者並皆比肩常怏怏不得<lb/>
<pb n="KR3k0010_WYG_002-41a"/>
　志忽遷洛陽太守意彌不平後謀反伏誅仲文嘗照<lb/>
　鏡不見其面數日而遇禍　前漢臨江閔王榮景帝<lb/>
　子立為太子廢為臨江王三歲坐侵廟壖地為宫徴<lb/>
　榮榮行祖於江陵北門既上車軸折車廢江陵父老<lb/>
　流涕竊言曰吾王不反矣榮至詣中尉府對簿中尉<lb/>
　郅都簿責訊王王恐自殺葬藍田燕數萬銜土置塜<lb/>
　上百姓憐之<lb/>
欒巴噀酒偃師舞木<lb/>
<pb n="KR3k0010_WYG_002-41b"/>
　神仙傳欒巴蜀郡人漢帝召為尚書正朝大㑹巴獨<lb/>
　後到頗有醉色不飲而以酒望西南噀之有司奏巴<lb/>
　大不敬詔問巴巴對曰臣鄉里以臣能治鬼䕶病為<lb/>
　臣立廟今旦耆老皆入廟致饗是以來遲適臣本縣<lb/>
　成都市失火臣噀酒為雨以滅火災詔原罪即遣使<lb/>
　徃騐其因正旦失火食時有大雨從東北來火乃息<lb/>
　雨皆酒氣後一旦大風天霧暝失巴所在尋問之旦<lb/>
　日還成都與親戚別去而昇天矣巴字叔元見後漢<lb/>
<pb n="KR3k0010_WYG_002-42a"/>
　　列子曰周穆王西巡狩道有獻工人名偃師王問<lb/>
　曰若有何能曰臣有所造願王觀之越日謁見王王<lb/>
　曰若與偕來者何人耶對曰臣之所造能倡者王視<lb/>
　之趨步俯仰信人也巧夫頷其頥則歌合律捧其手<lb/>
　則舞應節千變萬化唯意所適王以為實人也與盛<lb/>
　姬内御並觀之技將終倡者瞬其目而招王之左右<lb/>
　侍妾王怒欲誅偃師偃師立剖散倡者以示王皆傅<lb/>
　㑹革木膠漆白黑丹青之所為<lb/>
<pb n="KR3k0010_WYG_002-42b"/>
德潤傭書君平賣卜<lb/>
　呉志闞澤字德潤越㑹稽人家世農夫至澤好學居<lb/>
　貧無資常為人傭書以供紙筆所冩既畢誦讀亦遍<lb/>
　追師論講究覽羣籍兼通厯數由是顯名仕孫權為<lb/>
　中書令侍中太子太傅每朝大議經典所疑輒諮訪<lb/>
　之以儒學勤勞封都鄉侯　前漢嚴遵字君平蜀郡<lb/>
　人修身自保非其服弗服非其食弗食卜筮於成都<lb/>
　市以為卜筮者賤業而可以惠衆人有邪惡非正之<lb/>
<pb n="KR3k0010_WYG_002-43a"/>
　問則依蓍龜為言利害與人子言依於孝與人弟言<lb/>
　依於順與人臣言依於忠各因勢導之以善裁日閱<lb/>
　數人得百錢足自養則閉肆下簾而授老子博覽無<lb/>
　不通依老莊之指著書十餘萬言揚雄少時從遊學<lb/>
　及雄仕京師數為朝廷在位賢者稱君平德年九十<lb/>
　餘終<lb/>
叔寳玉潤彦輔氷清<lb/>
　晉書衛玠字叔寳五歲風神秀發祖父瓘曰此兒行<lb/>
<pb n="KR3k0010_WYG_002-43b"/>
　異於衆顧吾年老不見其成長耳玠舅驃騎將軍王<lb/>
　濟雋秀有風姿毎見玠輒嘆曰珠玉在側覺我形穢<lb/>
　又嘗語人曰與玠同遊宛若明珠之在側朗然照人<lb/>
　玠妻父樂廣有海内重名議者以為婦翁氷清女壻<lb/>
　玉潤　晉書樂廣字彦輔年八歲夏侯𤣥見之謂其<lb/>
　父曰廣神姿朗徹當為名士可令專學必能興卿門<lb/>
　户衛瓘見而竒之命諸子造焉曰此人之水鏡見之<lb/>
　瑩然若披雲霧而覩青天也王衍自言與人語甚簡<lb/>
<pb n="KR3k0010_WYG_002-44a"/>
　及見廣便覺巳之煩其為識者歎美如此<lb/>
衛后髮鬒飛燕體輕<lb/>
　張衡西京賦曰衛后興於鬒髮飛燕寵於體輕衛后<lb/>
　前漢孝武帝皇后也字子夫其家號曰衛氏出平陽<lb/>
　侯家初為平陽公主謳者武帝祓霸上還過主既飲<lb/>
　謳者進帝獨悅子夫帝起更衣子夫侍尚衣軒中得<lb/>
　幸主因奏子夫逆之宫子夫上車主撫其背曰行矣<lb/>
　强飯勉之即貴願無相忘後生男據遂立為皇后而<lb/>
<pb n="KR3k0010_WYG_002-44b"/>
　男為太子遭巫蠱事起江充為姦太子與后共誅充<lb/>
　太子敗亡后自殺　前漢飛燕孝成帝趙皇后也本<lb/>
　長安宫人初生父母不舉三日不死遂收養之及壯<lb/>
　屬陽阿主家學歌舞號曰飛燕帝嘗微行出過主作<lb/>
　樂見而悅之召入宫大幸女弟後入俱為偼伃貴傾<lb/>
　後宫立為皇后後寵少衰而弟絶幸為昭儀姊弟專<lb/>
　寵十餘年皆無子及帝暴崩民閒歸罪昭儀昭儀自<lb/>
　殺哀帝立尊后為皇太后帝崩見廢自殺西京雜記<lb/>
<pb n="KR3k0010_WYG_002-45a"/>
　曰飛燕為皇后女弟在昭陽殿后體輕腰弱善行步<lb/>
　進退昭儀不能及但弱骨豐肌尤工笑語二人並色<lb/>
　如紅玉為當時第一<lb/>
𤣥石沈湎劉伶解酲<lb/>
　博物志曰昔劉𤣥石於山中酒家酤酒酒家與千日<lb/>
　酒忘言其節度歸至家當醉而家人不知以為死也<lb/>
　權葬之酒家計千日滿乃憶𤣥石前日酤酒醉向醒<lb/>
　耳徃視之云𤣥石之死三年已葬於是開棺醉始醒<lb/>
<pb n="KR3k0010_WYG_002-45b"/>
　俗云𤣥石飲酒一醉千日　晉書劉伶字伯倫沛國<lb/>
　人放情肆志常以細宇宙齊萬物為心常乘鹿車攜<lb/>
　一壺酒使人荷鍤隨之謂曰死便埋我其遺形骸如<lb/>
　此常渴甚求酒於妻妻捐酒毁器泣涕諫曰君酒太<lb/>
　過非攝生之道宜斷之伶曰善吾不能自禁當祝鬼<lb/>
　神自誓可具酒肉妻從之伶跪祝曰天生劉伶以酒<lb/>
　為名一飲一斛五斗解酲婦人之言慎不可聽仍引<lb/>
　酒御肉頺然復醉嘗醉與俗人相忤其人攘袂奮拳<lb/>
<pb n="KR3k0010_WYG_002-46a"/>
　而徃伶徐曰雞肋不足以辱尊拳其人笑而止伶未<lb/>
　嘗留意文翰著酒德頌一篇嘗為建威參軍太始初<lb/>
　對䇿盛言無為之化時輩皆以高第得調伶獨以無<lb/>
　用罷竟以夀終<lb/>
趙勝謝躄楚莊絶纓<lb/>
　史記平原君趙勝趙之諸公子喜賓客賓客至者數<lb/>
　千人相趙惠文王及孝成王三去相三復位家樓臨<lb/>
　民家民家有躄者槃散行汲美人居樓上見大笑之<lb/>
<pb n="KR3k0010_WYG_002-46b"/>
　明日躄者至門請曰士之不逺千里而來者以君能<lb/>
　貴士而賤妾臣不幸有罷癃之病而君之後宫笑臣<lb/>
　臣願得笑臣者頭勝笑應曰諾終不殺歲餘賓客稍<lb/>
　稍引去者過半勝怪問之客曰以君不殺笑躄者為<lb/>
　以愛色而賤士即去耳勝乃斬笑者頭自造躄者因<lb/>
　謝焉後乃復來　說苑曰楚莊王賜羣臣酒日暮酒<lb/>
　酣燈燭滅有引美人之衣者美人援絶其冠纓告王<lb/>
　趣火來王視絶纓者王曰賜人酒使醉絶禮奈何欲<lb/>
<pb n="KR3k0010_WYG_002-47a"/>
　顯婦人之節而辱士乎乃命左右曰今日與寡人飲<lb/>
　不絶冠纓者不懽羣臣百餘人皆絶去其冠纓而止<lb/>
　大盡懽而罷後晉與楚戰有一人常在前五合五獲<lb/>
　首却敵卒勝之莊王怪問乃夜絶纓者顯報王也<lb/>
惡來多力蜚廉善走<lb/>
　史記蜚廉生惡來惡來有力飛廉善走父子俱以材<lb/>
　力事紂惡來蜚廉為諸侯武王伐紂并殺惡來是時<lb/>
　蜚廉為紂居北方晏子春秋曰惡來手裂虎兕皇甫<lb/>
<pb n="KR3k0010_WYG_002-47b"/>
　謐曰作石棺於北方<lb/>
趙孟疵面田駢天口<lb/>
　舊註晉趙孟字長舒為尚書令史善清談面有疵㸃<lb/>
　時人曰諸事不決問疵面　七畧曰田駢齊人好談<lb/>
　論時號曰天口駢言其口如天之不可窮也<lb/>
張慿理窟裴頠談藪<lb/>
　晉書張慿字長宗呉郡人有志氣為鄉里所稱舉孝<lb/>
　廉負其才自謂必參時彦初欲詣劉惔鄉里及同舉<lb/>
<pb n="KR3k0010_WYG_002-48a"/>
　者共笑之既至惔處之下坐神意不接慿欲自發而<lb/>
　無端㑹王濛就惔清言有所不通慿于末坐判之言<lb/>
　㫖深逺足暢彼我之懐一坐皆驚惔延之上坐清言<lb/>
　彌日留宿至旦遣之慿既還船須臾惔遣傳教覔張<lb/>
　孝廉船召與同載遂言之于簡文帝帝召與語歎曰<lb/>
　張慿勃窣為理窟官至御史中丞　晉書裴頠字逸<lb/>
　民司空秀之子𢎞雅有逺識博學稽古少知名中丞<lb/>
　周弼見而歎曰頠若武庫兵縱横一時之傑也樂廣<lb/>
<pb n="KR3k0010_WYG_002-48b"/>
　嘗與頠清言欲以理服之而頠辭語豐博廣笑而不<lb/>
　言時人謂頠為言談之林藪累遷左僕射後為趙王<lb/>
　倫所殺<lb/>
仲宣獨步子建八斗<lb/>
　魏志王粲字仲宣山陽高平人除黄門侍郎以西京<lb/>
　擾亂不就乃之荆州依劉表表以粲貌寢而體弱通<lb/>
　侻不甚重也歸太祖累拜侍中曹植與楊修書曰今<lb/>
　世作者可畧而言昔仲宣獨步于漢南孔璋鷹揚于<lb/>
<pb n="KR3k0010_WYG_002-49a"/>
　河朔偉長増名于青土公幹振藻于海隅德璉發迹<lb/>
　于大魏足下高視于上京當此之時人人自謂握靈<lb/>
　蛇之珠家家自謂抱荆山之玉也孔璋陳琳字偉長<lb/>
　徐幹字公幹劉楨字德璉應瑒字也　魏志陳思王<lb/>
　曹植字子建年十歲餘誦讀詩論及辭賦數十萬言<lb/>
　善屬文太祖嘗視其文曰汝倩人耶植曰言出為論<lb/>
　下筆成章奈何倩人時銅雀臺新成太祖悉將諸子<lb/>
　登臺使各為賦植援筆立成可觀太祖甚異之毎進<lb/>
<pb n="KR3k0010_WYG_002-49b"/>
　見難問應聲而對時見寵愛文帝即位累封陳王舊<lb/>
　註引謝靈運云天下才共有一石子建獨得八斗我<lb/>
　得一斗自古及今同用一斗茍不博敏安有繼之<lb/>
廣漢鉤距𢎞羊心計<lb/>
　前漢趙廣漢字子都涿郡蠡吾人也遷京兆尹威名<lb/>
　流聞其發奸摘伏如神政清吏民稱之不容口自漢<lb/>
　興治京兆者莫能及為人强力天性精于吏職尤善<lb/>
　為鉤距以得事情鉤距者設欲知馬賈則先問狗巳<lb/>
<pb n="KR3k0010_WYG_002-50a"/>
　問羊復問牛然後及馬參伍其賈以類相準則知馬<lb/>
　之貴賤不失實矣唯廣漢至精能行之他人效者莫<lb/>
　能及郡中盜賊閭里輕俠其根株窟穴所在及吏交<lb/>
　賕請求銖兩之姦皆知之後上書告丞相魏相事失<lb/>
　實宣帝惡之下廣漢廷尉獄又坐賊殺不辜數罪吏<lb/>
　民守闕號泣者數萬人或願代死竟坐要斬百姓追<lb/>
　思歌之至今　前漢桑𢎞羊雒陽賈人子武帝時以<lb/>
　心計用事年十三侍中與𢎞農東郭咸陽孔僅三人<lb/>
<pb n="KR3k0010_WYG_002-50b"/>
　者言利事析秋毫拜御史大夫昭帝時謀反伏誅<lb/>
衛青拜幕去病辭第<lb/>
　前漢衛青字仲卿其父鄭季河東平陽人以縣吏給<lb/>
　事侯家平陽侯曹夀尚武帝姊陽信長公主季與主<lb/>
　家僮衛媪通生青青有同母兄衛長君及姊子夫子<lb/>
　夫自平陽公主家得幸武帝故青冐姓衛氏給事建<lb/>
　章後拜車騎將軍擊匃奴以功封長平侯元朔中將<lb/>
　三萬騎出髙闕擊匃奴右賢王得其禆王十餘人衆<lb/>
<pb n="KR3k0010_WYG_002-51a"/>
　男女萬五千餘人畜數十百萬引兵還至塞天子使<lb/>
　使者持大將軍印即軍府拜青為大將軍諸將皆以<lb/>
　兵屬立號而歸李廣傳註衛青征匃奴絶大漠大克<lb/>
　獲帝就拜大將軍于幕中府故曰幕府　前漢霍去<lb/>
　病大將軍衛青姊少兒子也其父霍仲孺先與少兒<lb/>
　通生去病及衛皇后立去病以后姊子年十八為侍<lb/>
　中從大將軍征匃奴以功封冠軍侯驃騎將軍乃置<lb/>
　大司馬位去病秩禄皆與青等去病為人少言不泄<lb/>
<pb n="KR3k0010_WYG_002-51b"/>
　有氣敢徃上嘗欲教之孫呉兵法對曰顧方畧何如<lb/>
　耳不至學古兵法上為治第令視之對曰匃奴未滅<lb/>
　無以家為也上益重愛之<lb/>
酈寄賣友紀信詐帝<lb/>
　前漢酈寄字況高陽人丞相商之子與吕禄善及高<lb/>
　后崩大臣欲誅諸吕吕禄為將軍軍于北軍太尉周<lb/>
　勃不得入乃使人刼商令寄詐禄禄信之與出游<lb/>
　勃乃得入據北軍遂誅諸吕天下稱酈況賣友　前<lb/>
<pb n="KR3k0010_WYG_002-52a"/>
　漢紀信為將軍項羽圍漢王滎陽城信曰事急矣臣<lb/>
　請誑楚可以間出於是夜出女子東門二千餘人楚<lb/>
　兵四面擊之信乃乗王車黄屋左纛曰食盡漢王降<lb/>
　楚楚皆呼萬歲之城東觀以故漢王得與數十騎出<lb/>
　西門遁羽見信問漢王安在曰已出去矣於是羽燒<lb/>
　殺信<lb/>
濟叔不癡周兄無慧<lb/>
　晉書王湛字處沖少有識度龍顙大鼻少言語初有<lb/>
<pb n="KR3k0010_WYG_002-52b"/>
　隱德人莫能知兄弟宗族皆以為癡其父昶獨異焉<lb/>
　闔門守静不交當世沖素簡淡器量隤然有公輔之<lb/>
　望兄子濟輕之嘗詣湛見牀頭有周易問曰叔父何<lb/>
　用此為湛曰體中不佳時看耳濟請言之因剖析𤣥<lb/>
　理微妙有竒趣皆濟所未聞武帝亦以湛為癡每見<lb/>
　濟輒調之曰卿家癡叔死未濟常無以答及是又問<lb/>
　濟曰臣叔殊不癡因稱其美帝曰誰比濟曰山濤以<lb/>
　下魏舒以上後仕至汝南内史　左氏傳晉欒書中<lb/>
<pb n="KR3k0010_WYG_002-53a"/>
　行偃使荀罃士魴逆周子於京師而立之是為悼公<lb/>
　周子有兄無慧不辨菽麥故不可立杜預曰菽大豆<lb/>
　豆麥殊形易別故不辨為癡者之候不慧蓋世所謂<lb/>
　曰癡<lb/>
虞卿擔簦蘇章負笈<lb/>
　史記虞卿游說之士躡蹻擔簦說趙孝成王一見賜<lb/>
　黄金百鎰白璧一雙再見為趙上卿故號為虞卿<lb/>
　前漢蘇章字游卿北海人去官不仕於王莽舊註蘇<lb/>
<pb n="KR3k0010_WYG_002-53b"/>
　章負笈追師不逺千里<lb/>
南風擲孕商受斮涉<lb/>
　晉惠帝賈皇后名南風父充位三公初武帝欲為太<lb/>
　子取衛瓘女曰衛公女有五可賈公女有五不可衛<lb/>
　家種賢而多子美而長白賈家種妬而少子醜而短<lb/>
　黑元后固請荀顗荀勗並稱充女之美乃定婚南風<lb/>
　妬忌多權詐太子畏惑之嬪御罕有進幸者性酷虐<lb/>
　常手殺數人或以㦸擲孕妾子隨及墮地武帝怒將<lb/>
<pb n="KR3k0010_WYG_002-54a"/>
　廢之荀朂等救得不廢及立為皇后遂荒淫放恣專<lb/>
　制天下威服内外初誅楊駿及汝南王亮太保衛瓘<lb/>
　楚王瑋等皆臨機專斷天下咸怨及太子廢趙王倫<lb/>
　等因衆怒謀廢后后懼遂害太子以絶衆望倫乃率<lb/>
　兵入宫廢之矯詔齎金屑酒賜死　書太誓商王受<lb/>
　斮朝涉之脛剖賢人之心<lb/>
廣德從橋君章拒獵<lb/>
　前漢薛廣德字長卿沛郡相人以魯詩教授御史大<lb/>
<pb n="KR3k0010_WYG_002-54b"/>
　夫蕭望之薦廣德經行宜充本朝為博士論石渠後拜<lb/>
　御史大夫為人温雅有藴藉及為三公直言諫爭既而<lb/>
　酧祭宗廟出便門欲御樓船廣德謂當乘輿免冠頓首<lb/>
　曰宜從橋陛下不聽臣臣即自刎以血汙車輪陛下不<lb/>
　得入廟矣上不悅光禄大夫張猛曰臣聞主聖臣直乗<lb/>
　船危就橋安聖主不乘危御史大夫言可聽上曰曉人<lb/>
　不當如是耶乃從橋後乞骸骨賜安車駟馬黄金六十<lb/>
　斤縣其安車傳子孫　後漢郅惲字君章汝南西平人<lb/>
<pb n="KR3k0010_WYG_002-55a"/>
　明天文厯數王莽時冦賊羣發惲至長安上書收繫詔<lb/>
　獄勘以大逆猶以惲據經䜟難即害之使近臣脅令自<lb/>
　告狂病不覺所言惲乃瞋目詈曰所陳皆天文聖意非<lb/>
　狂人所能道㑹赦出乃南遁蒼梧建武中為上東城門<lb/>
　候帝嘗出獵夜還惲拒關不開不受詔帝乃迴從東中<lb/>
　門入明日惲上書諫曰昔文王不敢盤於游田以萬民<lb/>
　為憂而陛下逺獵山林夜以繼晝其如社稷宗廟何書<lb/>
　奏賜布百匹貶東中門候為參封尉再遷長沙太守<lb/>
<pb n="KR3k0010_WYG_002-55b"/>
應奉五行安世三篋<lb/>
　後漢應奉字世叔汝南南頓人少聰明自為童兒時<lb/>
　及長凡所經履莫不暗記讀書五行並下為郡決曹<lb/>
　史行部四十二縣録囚徒數百千人及還太守問之<lb/>
　奉口說罪繫姓名坐狀輕重無遺脫時人竒之官至<lb/>
　司𨽻校尉謝承書曰奉年二十時嘗詣彭城相袁賀<lb/>
　賀時出行閉門造車匠於内門扇出半面視奉奉去<lb/>
　後數十年於路見車匠識而呼之　前漢張安世字<lb/>
<pb n="KR3k0010_WYG_002-56a"/>
　子儒少以父湯任為郎用善書給事尚書精力於職<lb/>
　休沐未嘗出武帝幸河東亡書三篋詔問莫能知唯<lb/>
　安世識之具作其事後購求得書以相校無所遺失<lb/>
　上竒其材擢為尚書令昭帝立為右將軍光禄勲封<lb/>
　富平侯事武帝三十餘年忠信謹厚勤勞政事夙夜<lb/>
　不怠宣帝時為大司馬車騎將軍安世為公侯食邑<lb/>
　萬户身衣弋綈夫人自紡績家僮七百人皆有手技<lb/>
　作事治産業貨殖富於霍光<lb/>
<pb n="KR3k0010_WYG_002-56b"/>
相如題柱終軍棄繻<lb/>
　前漢司馬相如字長卿蜀郡成都人也少好讀書學<lb/>
　擊劍名犬子既學慕藺相如之為人更名相如以貲<lb/>
　為郎事景帝為武騎常侍非其好也病免家貧無以<lb/>
　自業及卓文君奔後卓王孫分與財物為富人久之<lb/>
　武帝召以為郎卭筰君長聞南夷與漢通得賞賜多<lb/>
　願為内臣妾請吏比南夷拜相如中郎將建節徃使<lb/>
　因巴蜀吏幣物以賂西南夷至蜀太守以下郊迎縣<lb/>
<pb n="KR3k0010_WYG_002-57a"/>
　令負弩矢先驅蜀人以為寵於是卓王孫臨卭諸公<lb/>
　皆因門下獻牛酒以交驩王孫喟然嘆自以得使女<lb/>
　尚長卿晚相如畧定西南夷卭筰冉駹斯榆之君皆<lb/>
　請為臣妾除邊關益斥舊註蜀城北七里有昇仙橋<lb/>
　相如題其柱曰大丈夫不乗駟馬車不復過此橋<lb/>
　前漢終軍字子雲濟南人少好學以辨博能屬文聞<lb/>
　於郡中年十八選為博士弟子步入關關吏與軍繻<lb/>
　軍問以此何為吏曰為復傳還當合符軍曰丈夫西<lb/>
<pb n="KR3k0010_WYG_002-57b"/>
　遊終不復傳還棄繻而去及為謁者使行郡國建節<lb/>
　東出關關吏識之曰此使者乃前棄繻生也後擢諌<lb/>
　大夫使南越自請願受長纓必羈南越王而致之闕<lb/>
　下軍徃說越王王請舉國内屬其相吕嘉不欲内屬<lb/>
　發兵攻殺其王及漢使者皆死軍死時年二十餘故<lb/>
　世謂之終童<lb/>
孫晨藁席原憲桑樞<lb/>
　三輔決録孫晨字元公家貧織席為業明詩書為京<lb/>
<pb n="KR3k0010_WYG_002-58a"/>
　兆功曹冬月無被有藁一束暮卧朝收　莊子曰原<lb/>
　憲居魯環堵之室茨以生草蓬户不完桑樞甕牖上<lb/>
　漏下濕匡坐而弦子貢乗大馬中紺而表素軒車不<lb/>
　容巷徃見憲憲華冠縰履杖藜而應門子貢曰嘻先<lb/>
　生何病憲曰無財物謂之貧學而不能行謂之病今<lb/>
　憲貧也非病也子貢有慚色<lb/>
端木辭金鍾離委珠<lb/>
　家語端木賜字子貢魯國之法贖人臣妾於諸侯者<lb/>
<pb n="KR3k0010_WYG_002-58b"/>
　皆取金於府子貢贖之辭而不取金孔子聞之曰賜<lb/>
　失之矣夫聖人舉事可以移風易俗而教導可以施<lb/>
　於百姓非獨適身之行也今魯國富者寡而貧者衆<lb/>
　贖人受金則為不廉何以相贖乎自今以後魯人不<lb/>
　復贖人於諸侯　後漢鍾離意字子阿㑹稽山隂人<lb/>
　顯宗徵為尚書時交趾太守張恢坐贓千金伏法以<lb/>
　資物没入大司農詔賜羣臣意得珠璣委地而不拜<lb/>
　賜帝怪問對曰孔子忍渴於盜泉之水曾參囘車於<lb/>
<pb n="KR3k0010_WYG_002-59a"/>
　勝母之閭惡其名也此贓穢之寳誠不敢拜帝嘆曰<lb/>
　清乎尚書之言乃更以庫錢三十萬賜意轉僕射出<lb/>
　為魯相以愛利為化人多殷富卒遺言上書陳昇平<lb/>
　之世難以急化宜少寛假帝感傷其意詔賜錢二十<lb/>
　萬<lb/>
季札挂劒徐穉置芻<lb/>
　史記呉季札呉王夀夢季子也初使北過徐君徐君<lb/>
　好季札劒口弗敢言季札心知之為使上國未獻還<lb/>
<pb n="KR3k0010_WYG_002-59b"/>
　至徐徐君已死乃解其寳劒繫徐君冡樹而去從者<lb/>
　曰徐君已死尚誰予乎季子曰不然始吾心已許之<lb/>
　豈以死倍吾心哉札封於延陵故號延陵季子新序<lb/>
　徐人嘉而歌之曰延陵季子兮不忘故脫千金之劒<lb/>
　兮帶丘墓　後漢徐穉字孺子豫章南昌人家貧常<lb/>
　自耕稼非其力不食恭儉義讓所居服其德屢辭舉<lb/>
　不就桓帝時陳蕃胡廣上疏薦之備禮徵不至嘗為<lb/>
　太尉黄瓊所辟瓊卒乃徃設雞酒薄祭哭畢而去不<lb/>
<pb n="KR3k0010_WYG_002-60a"/>
　告姓名時㑹者郭林宗等聞之疑其穉也遣茅容追<lb/>
　及之共言稼穡之事臨訣謂容曰為我謝林宗大樹<lb/>
　將顛非一繩所維何為栖栖不遑寧處及林宗有母<lb/>
　憂徃弔之置生芻一束於廬前而去衆怪不知其故<lb/>
　林宗曰此必南州高士徐孺子也詩不云乎生芻一<lb/>
　束其人如玉吾無德以堪之<lb/>
朱雲折檻申屠斷鞅<lb/>
　前漢朱雲字游魯人也容貌甚壯以勇力聞好倜儻<lb/>
<pb n="KR3k0010_WYG_002-60b"/>
　大節當世髙之舉方正為槐里令坐廢錮成帝時張<lb/>
　禹以帝師位特進甚尊重雲上書求見公卿在前雲<lb/>
　曰今朝廷大臣上不能匡主下亡以益民皆尸位素<lb/>
　餐臣願賜上方斬馬劒斷佞臣一人以厲其餘上問<lb/>
　誰也對曰安昌侯張禹上大怒曰小臣居下訕上廷<lb/>
　辱師傅罪死不赦御史將雲下雲攀殿檻折呼曰臣<lb/>
　得下從龍逄比干遊於地下足矣未知聖朝何如耳<lb/>
　御史遂將雲去於是左將軍辛慶忌免冠解印綬叩<lb/>
<pb n="KR3k0010_WYG_002-61a"/>
　頭殿下曰此臣素著狂直於世使其言是不可誅其<lb/>
　言非固當容之臣敢以死爭慶忌叩頭流血上意解<lb/>
　然後得已後當治殿檻上曰勿易因而輯之以旌直<lb/>
　臣雲自後不復仕　後漢申屠剛字巨卿扶風茂陵<lb/>
　人丞相嘉七世孫剛性方直常慕史鰌汲黯之為人<lb/>
　平帝時舉賢良方正對䇿王莽令元后下詔罷歸建<lb/>
　武七年徵拜侍御史遷尚書令光武嘗欲出遊剛以<lb/>
　隴蜀未平不宜宴安逸豫諌不見聽遂以頭觸乘輿<lb/>
<pb n="KR3k0010_WYG_002-61b"/>
　帝遂為止以數切諫尖㫖出為平隂令復拜大中大<lb/>
　夫舊注云以刀斷馬鞅未詳所出剛轉作綱<lb/>
衛玠羊車王恭鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>
　晉書衛玠摠角乗羊車入市見者以為玉人觀者傾<lb/>
　都拜太子洗馬以天下亂移家南行至豫章時王敦<lb/>
　鎮豫章長史謝鯤雅重玠相見欣然言論彌日敦謂<lb/>
　鯤曰昔王輔嗣吐金聲於中朝此子復玉振於江表<lb/>
　微言之緒絶而復續不意永嘉之末復聞正始之音<lb/>
<pb n="KR3k0010_WYG_002-62a"/>
　何平叔若在當復絶倒玠嘗以人有不及可以情恕<lb/>
　非意相干可以理遣故終身不見喜愠色玠以敦豪<lb/>
　爽不羣好居物上恐非忠臣求向建業京師人士聞<lb/>
　其姿容觀者如堵㑹卒時謂之看殺　晉書王恭字<lb/>
　孝伯太原晉陽人少有美譽清操過人自負才地高<lb/>
　華有宰輔之望為佐著作郎嘆曰仕宦不為宰相才<lb/>
　志何足以騁累遷安北將軍為㑹稽王道子所害恭<lb/>
　美姿儀人多愛悅或目之云濯濯如春月栁嘗披鶴<lb/>
<pb n="KR3k0010_WYG_002-62b"/>
　氅裘涉雪而行孟昶窺見曰此真神仙中人也恭為<lb/>
　性不𢎞闇於機㑹尤信佛法臨刑猶誦佛經<lb/>
管仲隨馬倉舒稱象<lb/>
　韓非子曰管仲隰朋從桓公伐孤竹春徃冬返迷惑<lb/>
　失道管仲曰老馬之智可用也乃放老馬而隨之遂<lb/>
　得道行山中無水隰朋曰蟻冬居山之陽夏居山之<lb/>
　隂蟻壤一寸而有水乃掘地遂得水以管仲隰朋之<lb/>
　智至其所不知不難師於老馬與蟻今人不知以其<lb/>
<pb n="KR3k0010_WYG_002-63a"/>
　愚必師聖人之智不亦過乎　魏志鄧哀王沖字倉<lb/>
　舒武帝子少聰察岐嶷五六歲有若成人之智時孫<lb/>
　權曾致巨象太祖欲知其斤重訪之羣下莫能出其<lb/>
　理沖曰置象大船之上而刻其水痕所至稱物以載<lb/>
　之則校其可知矣太祖大悅即施行焉時軍國多事<lb/>
　用刑嚴重凡罪應戮而為沖微所辨理賴以濟宥者<lb/>
　前後數十太祖數對羣臣稱述有欲傳後意㑹卒<lb/>
丁蘭刻木伯瑜泣杖<lb/>
<pb n="KR3k0010_WYG_002-63b"/>
　孝子傳丁蘭事母孝母亡刻木為母事之蘭婦誤以<lb/>
　火燒母面應時髮落如割　說苑伯瑜有過其母笞<lb/>
　之泣母曰他日笞未嘗泣今泣何也對曰他日得罪<lb/>
　笞常痛今母之力不能痛是以泣十二國史俞作瑜<lb/>
陳逵豪爽田方簡傲<lb/>
　世說爽豪篇晉陳逵字道林住西岸都下諸人共邀<lb/>
　至牛渚陳善言理諸人欲共言折陳陳以如意拄頰<lb/>
　望雞籠山嘆曰昔孫伯符志業不遂於是竟坐不得<lb/>
<pb n="KR3k0010_WYG_002-64a"/>
　談伯符孫䇿字　史記魏文侯伐中山使子擊守之<lb/>
　子擊逄文侯之師田子方於朝歌引車避下謁子方<lb/>
　不為禮子擊因問曰富貴者驕人乎且貧賤者驕人<lb/>
　乎子方曰亦貧賤者驕人耳夫諸侯而驕人則失其<lb/>
　國大夫而驕人則失其家貧賤者行不合言不用則<lb/>
　去之楚越若脫躧然奈何其同之哉子擊不懌而去<lb/>
黄向訪主陳實遺盜<lb/>
　後漢黄向豫章人嘗行於路拾得金囊乃訪主還之<lb/>
<pb n="KR3k0010_WYG_002-64b"/>
　後漢陳實字仲弓潁川許人少作縣吏為都亭刺史<lb/>
　佐志好學坐立誦讀縣令竒之聽受業太學後除太<lb/>
　丘長修德清靜百姓以安吏白欲禁訟者實曰訟以<lb/>
　求直禁之理將何伸卒無訟者去官吏人追思之在<lb/>
　鄉閭平心率物有爭訟輒求判正曉譬曲直退無怨<lb/>
　者至乃歎曰寧為刑罰所加不為陳君所短時歲荒<lb/>
　有盜夜入其室止於梁上實隂見之呼子孫正色訓<lb/>
　之曰夫人不可不自勉不善之人未必本惡習以成<lb/>
<pb n="KR3k0010_WYG_002-65a"/>
　性遂至於此梁上君子是矣盜大驚自投於地稽顙<lb/>
　歸罪實曰視君狀貌不似惡人當由貧困令遺絹二<lb/>
　匹自是一縣無盜後累命不起卒於家海内赴者三<lb/>
　萬餘人制衰麻者以百數共刋石立碑謚文範先生<lb/>
龎儉鑿井隂方祀竈<lb/>
　風俗通龎儉亡其父隨母流落後居盧里鑿井得銅<lb/>
　遂富因求奴得老蒼頭於家數日蒼頭自言堂上母<lb/>
　自我婦聞乃問之奴曰婦艾氏女字阿宏右足下有<lb/>
<pb n="KR3k0010_WYG_002-65b"/>
　黑子右腋下有赤誌如半櫛大母曰我翁也遂為夫<lb/>
　婦如初時人曰盧里龎公鑿井得銅買奴得翁　後<lb/>
　漢隂識字次伯南陽新野人光烈皇后兄封原鹿侯<lb/>
　顯宗時拜執金吾位特進其先出自管仲世承其祀<lb/>
　謂為相君宣帝時隂子方者至孝有仁恩臘日晨炊<lb/>
　而竈神形見子方再拜受慶家有黄羊因以祀之自<lb/>
　是暴至巨富田有七百餘頃輿馬僕𨽻比於邦君子<lb/>
　方常言我子孫必將强大至識三世而遂繁昌故後<lb/>
<pb n="KR3k0010_WYG_002-66a"/>
　常以臘日祀竈薦黄羊焉<lb/>
韓夀竊香王濛市㡌<lb/>
　晉書韓夀字德真南陽堵陽人美姿貌善容止賈充<lb/>
　辟為司空掾每燕賓寮其女輒於青瑣中窺之見夀<lb/>
　悅焉女大感想發於寤寐婢後徃夀家具說女意并<lb/>
　言其女光麗艷逸端美絶倫夀聞而心動令為通殷<lb/>
　勤婢以白女女遂潜修音好厚相贈結呼夀夜入夀<lb/>
　踰垣而至家中莫知時西域有貢竒香一著人經月<lb/>
<pb n="KR3k0010_WYG_002-66b"/>
　不歇帝甚貴之唯賜充及大司馬陳騫其女宻盜以<lb/>
　遺夀寮屬聞其芬馥稱之於充充意知女與夀通即<lb/>
　以妻焉官至散騎常侍河南尹　晉書王濛字仲祖<lb/>
　太原晉陽人哀靖皇后父也少放縱不羈不為鄉曲<lb/>
　所齒晚節始克己勵行有風流美譽善𨽻書美姿容<lb/>
　嘗覽鏡自照稱其父字曰王文開生如此兒耶居貧<lb/>
　帽敗自入市買之嫗悅其貌遺以新㡌時人以為達<lb/>
　終司徒長史<lb/>
<pb n="KR3k0010_WYG_002-67a"/>
勾踐投醪陸抗嘗藥<lb/>
　古列女傳楚子發攻秦軍絶糧士卒升分菽粒而食<lb/>
　之子發朝夕芻豢黍梁大破秦軍而歸其母閉門而<lb/>
　不内使人數之曰子不聞越王勾踐之伐呉與客有<lb/>
　獻醇酒一器者王使人注江之上流使士卒飲其下<lb/>
　流味不及加美而士卒戰自五也異日有獻一囊糗<lb/>
　糒者王又以賜軍軍士分而食之甘不足踰嗌而戰<lb/>
　自十也今子為將士卒升分菽粒子獨芻豢黍梁何<lb/>
<pb n="KR3k0010_WYG_002-67b"/>
　也子非吾子無入吾門子發謝其母然後内之　呉<lb/>
　志陸抗字㓜節丞相遜次子為呉將時晉平南將軍<lb/>
　羊祜鎮南夏石城以西盡為晉有降者不絶祜增修<lb/>
　德信以懐初附呉人悅服稱羊公不名祜與抗相對<lb/>
　使命交通抗稱祜德量雖樂毅諸葛孔明不能過也<lb/>
　抗嘗病祜遺之藥抗服之無疑心人多諫抗抗曰羊<lb/>
　祜豈酖人者時以為華元子反復見於今抗每告其<lb/>
　戍曰彼專為德我專為暴是不戰而自服也各保分<lb/>
<pb n="KR3k0010_WYG_002-68a"/>
　界而已無求細利孫皓聞以詰抗抗曰一鄉一邑不<lb/>
　可無信義況大國乎臣不如此正足彰其德於祜無<lb/>
　傷也抗終大司馬荆州牧<lb/>
孔愉放龜張顥墮鵲<lb/>
　晉書孔愉字敬康㑹稽山隂人與同郡張茂偉康丁<lb/>
　潭世康齊名時人號曰㑹稽三康建興初出為丞相<lb/>
　掾後以討華軼功封餘不亭侯愉嘗行經餘不亭見<lb/>
　賣龜於路者愉買而放之溪中龜中流顧者數四及<lb/>
<pb n="KR3k0010_WYG_002-68b"/>
　是鑄侯印而印龜左顧三鑄如初印工以告愉乃悟<lb/>
　遂佩焉　博物志張顥為梁相新雨後有鳥如山鵲<lb/>
　飛翔近地市人擲之墮地民爭取之即為一圓石顥<lb/>
　令摧破之得一金印文曰忠孝侯印顥字智伯常山<lb/>
　人漢靈帝時為太尉<lb/>
田豫儉素李恂清約<lb/>
　魏志田豫字國譲漁陽雍奴人齊王時領并州刺史<lb/>
　外胡聞其威名相率求獻州界寧肅百姓懐之徵為<lb/>
<pb n="KR3k0010_WYG_002-69a"/>
　衛尉屢乞遜位司馬宣王以為豫克壯書喻未聽豫<lb/>
　章答曰年過七十而居位譬猶鐘鳴漏盡而夜行不<lb/>
　休是罪人也遂固稱疾拜太中大夫食卿禄豫清約<lb/>
　儉素賞賜散之將士每胡狄私遺簿藏官不入家家<lb/>
　常貧匱雖殊類咸高豫節　後漢李恂字叔英安定<lb/>
　臨涇人拜御史持節使幽州宣布恩澤慰撫北狄所<lb/>
　過皆圖冩山川屯田聚落悉封奏上肅宗嘉之拜兖<lb/>
　州刺史以清約率下嘗席羊皮服布被後遷武威太<lb/>
<pb n="KR3k0010_WYG_002-69b"/>
　守歸鄉潜居山澤結草為廬與諸生織席自給歲荒<lb/>
　司空張敏司徒魯恭饋糧悉無所受徙居新安闗下<lb/>
　拾橡實以自資年九十六卒<lb/>
義縱攻剽周陽暴虐<lb/>
　前漢義縱河東人少時嘗與張次公俱攻剽為羣盜<lb/>
　縱有姊以醫幸王太后上拜縱為中郎遷長安令直<lb/>
　法行治不避貴戚遷河内都尉至則誅滅其豪穰氏<lb/>
　之屬道不拾遺為南陽太守破碎甯成家徙定襄太<lb/>
<pb n="KR3k0010_WYG_002-70a"/>
　守至則掩其獄中重罪一切捕鞫殺四百餘人郡中<lb/>
　不寒而栗時趙禹張湯為九卿然其治尚寛輔法而<lb/>
　行縱以鷹擊毛摯為治後以廢格沮事棄市　前漢<lb/>
　周陽由景帝時為郡守武帝立由居二千石中最為<lb/>
　暴酷驕恣所愛者撓法活之所憎者曲法滅之所居<lb/>
　郡必夷其豪為守視都尉如令為都尉陵太守奪之<lb/>
　治後為河東都尉與守爭權棄市<lb/>
孟陽擲瓦賈氏如臯<lb/>
<pb n="KR3k0010_WYG_002-70b"/>
　晉書張載字孟陽安平人性閑雅博學有文章父收<lb/>
　為蜀郡太守太康初至蜀省父道經劍閣載以蜀人<lb/>
　恃險好亂因著銘以作誡益州刺史張敏竒之表上<lb/>
　其文武帝遣使鐫之於劒閣山焉仕至中書侍郎載<lb/>
　甚醜毎行小兒以瓦石擲之委頓而反　左氏傳曰<lb/>
　叔向適鄭鬷蔑惡欲觀叔向從使之收器者而徃立<lb/>
　於堂下一言而善叔向將飲酒聞之曰必鬷明也下<lb/>
　執其手而上曰昔賈大夫惡娶妻而美三年不言不<lb/>
<pb n="KR3k0010_WYG_002-71a"/>
　笑御以如臯射雉獲之其妻始笑而言賈大夫曰才<lb/>
　之不可以已我不能射汝遂不言不笑<lb/>
顔囘簞瓢仲蔚蓬蒿<lb/>
　論語一簞食一瓢飲在陋巷人不堪其憂囘也不改<lb/>
　其樂賢哉囘也　高士傳張仲蔚扶風平陵人明天<lb/>
　官博物善屬文好詩賦常居窮素所處蓬蒿没人閉<lb/>
　門養性不治名利清高時人莫知惟劉龔知之終身<lb/>
　不仕三輔重焉<lb/>
<pb n="KR3k0010_WYG_002-71b"/>
麋竺收資桓景登高<lb/>
　蜀志麋竺字子仲東海朐人仕先主累拜安漢將軍<lb/>
　搜神記曰竺嘗從洛歸未達家數十里路見婦人從<lb/>
　竺求寄載行可數里婦謝去謂竺曰我天使也當徃<lb/>
　燒東海麋竺家感君見載故以相語竺因私請之婦<lb/>
　曰不可得不燒君可馳去我當緩至日中火發竺乃<lb/>
　還家遽出財物日中而火大發　續齊諧記汝南桓<lb/>
　景隨費長房遊學累年長房謂之曰九月九日汝家<lb/>
<pb n="KR3k0010_WYG_002-72a"/>
　當有災厄急宜去令家人各作絳囊盛茱萸以繫臂<lb/>
　登高山飲菊酒此禍可消景如言登高夕還見雞犬<lb/>
　牛羊一時暴死長房聞之曰代之矣今世人毎至九<lb/>
　日登山飲菊酒帶茱萸囊是也<lb/>
雷煥送劒吕虔佩刀<lb/>
　晉書初呉之未滅斗牛間嘗有紫氣道術者皆以呉<lb/>
　方强盛未可圖惟張華以為不然及呉平紫氣愈明<lb/>
　華聞豫章雷煥妙達緯象乃要煥宿屏人共尋天文<lb/>
<pb n="KR3k0010_WYG_002-72b"/>
　登樓仰觀煥曰斗牛間有異氣寳劒之精上徹於天<lb/>
　耳華問在何郡曰在豫章豐城華即署煥為豐城令<lb/>
　煥到縣掘獄屋基得石函中有雙劒並刻題一曰龍<lb/>
　泉一曰太阿其夕氣不復見煥遣使送一與華留一<lb/>
　自佩或曰得兩送一張公可欺乎煥曰本朝將亂張<lb/>
　公當受其禍此劒當繫徐君墓樹耳靈異之物終當<lb/>
　化去華得劒報煥書曰詳觀劒文乃干將也莫邪何<lb/>
　不至雖然天生神物終當合耳華誅失劒所在煥卒<lb/>
<pb n="KR3k0010_WYG_002-73a"/>
　子華為州從事持劒行經延平津忽於腰間躍出墮<lb/>
　水使人没水取之不見劒但見兩龍各長數丈蟠縈<lb/>
　有文章没者懼而反須臾光彩照水波浪驚沸於是<lb/>
　失劒　魏志吕虔字子恪任城人遷徐州刺史請王<lb/>
　祥為別駕民事一以委之世多其能任賢初虔有佩<lb/>
　刀工相之以為登三公可服此刀虔謂祥曰茍非其<lb/>
　人刀或為害卿有公輔之量故以相與祥為三公臨<lb/>
　薨以刀授覽曰汝後必興足稱此刀覽後奕世多賢<lb/>
<pb n="KR3k0010_WYG_002-73b"/>
　才興於江左<lb/>
老萊斑衣黄香扇枕<lb/>
　高士傳老萊子楚人少以孝行養親極甘脆年七十<lb/>
　父母猶存萊子服斑斕之衣為嬰兒戱於親前言不<lb/>
　稱老為親取食上堂足跌而偃為嬰兒啼誠至發中<lb/>
　楚室方亂乃隱耕於蒙山之陽著書號老萊子莫知<lb/>
　所終舊註云著五色斑斕之衣出列女傳今文無載<lb/>
　　後漢黄香字文强江夏安陸人博學經典究精道<lb/>
<pb n="KR3k0010_WYG_002-74a"/>
　術能文章京師號曰天下無雙江夏黄童官至尚書<lb/>
　令魏郡太守陶淵明曰香九歲失母思慕骨立事父<lb/>
　母竭力致養冬無被袴而盡滋味暑則扇床枕寒則<lb/>
　以身温席和帝嘉之特加異賜<lb/>
王祥守柰蔡順分椹<lb/>
　晉書王祥字休徵琅邪臨沂人性至孝繼母朱氏不<lb/>
　慈而祥愈恭謹母有疾衣不解帶湯藥必親嘗母嘗<lb/>
　欲生魚時天寒氷凍祥解衣將剖氷求之氷忽自解<lb/>
<pb n="KR3k0010_WYG_002-74b"/>
　雙鯉躍出母又思黄雀炙復有黄雀數十飛入其幕<lb/>
　鄉里驚嘆以為孝感所致有丹柰結實母命守之每<lb/>
　風雨輒抱樹而泣篤孝純至如此漢末遭亂扶母攜<lb/>
　弟避廬江隱居三十年不應州郡辟命年衰耳順乃<lb/>
　應召舉秀才累遷太尉武帝拜太保　後漢蔡順字<lb/>
　君仲汝南人少孤養母母終未葬里中災火將逼其<lb/>
　舎伏棺號哭呌天遂越燒他室太守韓崇召為東閣<lb/>
　祭酒母平生畏雷自亡後每有雷震輒圍冢泣曰順<lb/>
<pb n="KR3k0010_WYG_002-75a"/>
　在此崇聞輒差車馬到墓所後舉孝廉不就舊註云<lb/>
　王莽末天下大荒順拾椹赤黑異器盛之赤眉見而<lb/>
　問之順曰黑者奉母赤者自食賊知其孝乃遺米二<lb/>
　斗牛蹄一隻<lb/>
淮南食時左思十稔<lb/>
　前漢淮南王安高祖之孫好書鼓琴不喜弋獵狗馬<lb/>
　馳騁亦欲以行隂德撫循百姓流名譽招致賓客方<lb/>
　術之士數千人作為内外書又有中篇言神仙黄白<lb/>
<pb n="KR3k0010_WYG_002-75b"/>
　之術武帝時好藝文以安屬為諸父辯博善為文辭<lb/>
　甚尊重之毎為報書及賜常召司馬相如等視草乃<lb/>
　遣安初入朝使為離騷傳旦受詔食時上每宴見談<lb/>
　説得失及方技賦頌昏暮然後罷後謀反自殺　晉<lb/>
　書左思字太沖齊國臨淄人貌寢口訥而辭藻壯麗<lb/>
　造齊都賦一年乃成復欲賦三都乃詣著作郎張載<lb/>
　訪岷卭之事遂搆思十年門庭藩溷皆著筆紙遇得<lb/>
　一句即便疏之自以所見不博求為祕書郎及賦成<lb/>
<pb n="KR3k0010_WYG_002-76a"/>
　時人未之重自以其作不謝班張以示皇甫謐謐稱<lb/>
　善為其賦序張載為注魏都劉逵注呉蜀而序之張<lb/>
　華見曰班張之流也於是競相傳寫洛陽為之紙貴<lb/>
　初陸機欲為此賦聞思作撫掌而笑與弟雲書曰此<lb/>
　間有傖父欲作三都賦須其成當以覆酒甕耳及思<lb/>
　賦出機嘆服以為不能加遂輟筆焉<lb/>
劉惔傾釀孝伯痛飲<lb/>
　晉書何充字次道廬江灊人康帝時為中書監録尚<lb/>
<pb n="KR3k0010_WYG_002-76b"/>
　書事充能飲酒雅為劉惔所貴惔毎云見次道飲令<lb/>
　人欲傾家釀言其能温克也舊本惔作恢誤　世說<lb/>
　王孝伯曰但痛飲酒讀離騷便可稱名士<lb/>
女媧補天長房縮地<lb/>
　淮南子曰徃古之時四極廢九州裂天不兼覆墬不<lb/>
　周載火爁炎而不滅水浩洋而不息猛獸食顓民鷙<lb/>
　鳥攫老弱於是女媧鍊五色石以補蒼天斷鼇足以<lb/>
　立四極殺黑龍以濟冀州積蘆灰以止淫水蒼天補<lb/>
<pb n="KR3k0010_WYG_002-77a"/>
　四極正淫水涸冀州平蛟蟲死顓民生　後漢費長<lb/>
　房既遇仙翁欲求道而顧家人為憂翁乃斷一青竹<lb/>
　度與長房身齊使懸之舎後家人見即其形也以為<lb/>
　縊死遂葬之長房隨入深山羣虎中留使獨處長房<lb/>
　不恐又卧於空室以朽索懸萬斤石於心上衆蛇來<lb/>
　齧索且斷長房亦不移翁曰子可教也復使食糞糞<lb/>
　中有蟲臭甚長房意惡之翁曰子幾得道恨此不成<lb/>
　長房辭歸翁與一竹杖曰騎此任所之則自至既至<lb/>
<pb n="KR3k0010_WYG_002-77b"/>
　可以杖投葛陂中又為作一符曰以此主地上鬼神<lb/>
　長房乗杖須臾來歸自謂去家適經旬日已十餘年<lb/>
　矣即以杖投陂顧視則龍也遂能醫療衆疾鞭笞百<lb/>
　鬼後失其符為衆鬼所殺<lb/>
季珪士首安國國器<lb/>
　魏志崔琰字季珪河東武城人遷中尉甚有威望朝<lb/>
　士瞻仰太祖亦敬憚焉明帝時崔林嘗與陳羣論冀<lb/>
　州人士稱琰為首琰從弟林少無名望雖姻族猶輕<lb/>
<pb n="KR3k0010_WYG_002-78a"/>
　之琰常曰大器晚成終必逺至孫禮盧毓始入軍府<lb/>
　琰曰孫疏亮亢烈剛簡能斷盧清警明理百錬不消<lb/>
　皆公才也後咸至鼎輔　前漢韓安國字長孺梁成<lb/>
　安人徙睢陽事梁孝王為中大夫後坐法抵罪獄吏<lb/>
　田甲辱安國安國曰死灰獨不復然乎甲曰然即溺<lb/>
　之無何漢使使者拜内史起徙中為二千石田甲亡<lb/>
　安國曰甲不就官我滅而宗甲肉袒謝安國曰公等<lb/>
　足與治乎卒善遇之為人多大畧知足以當世取舎<lb/>
<pb n="KR3k0010_WYG_002-78b"/>
　而出於忠厚貪嗜財利然推舉皆廉士賢於己者士<lb/>
　亦以此稱之唯天子以為國器官至御史大夫行丞<lb/>
　相事<lb/>
陸玩無人賈詡非次<lb/>
　晉書陸玩字士瑤呉人器量淹雅累轉尚書散騎常<lb/>
　侍尋而王導郗鑒庾亮相繼薨朝野以為三良既没<lb/>
　以玩有德望乃遷司空既而歎息謂賓客曰以我為<lb/>
　三公是天下為無人談者以為知言玩翼亮累世常<lb/>
<pb n="KR3k0010_WYG_002-79a"/>
　以𢎞重為人主所貴嘉性通雅不以名位格物誘納<lb/>
　後進謙禮布衣由是縉紳之徒莫不廕其德宇　魏<lb/>
　志賈詡字文和武威姑臧人少時人莫知唯閻忠異<lb/>
　之謂詡有良平之竒後拜尚書與選舉多所匡濟文<lb/>
　帝時為太尉荀朂別傳曰晉司徒闕武帝問朂答曰<lb/>
　三公具瞻所歸不可用非其次昔魏文帝用賈詡孫<lb/>
　權笑之<lb/>
何晏神伏郭弈心醉<lb/>
<pb n="KR3k0010_WYG_002-79b"/>
　魏志王弼山陽人好論儒道辭才逸辨注易及老子<lb/>
　年二十餘卒何邵為其傳曰弼父業為尚書郎時裴<lb/>
　徽為吏部郎弼未冠徃造焉徽一見異之問曰夫無<lb/>
　者誠萬物之所資然聖人莫肯致言而老子申之無<lb/>
　巳者何弼曰聖人體無無又不可以訓故不說也老<lb/>
　子是有者也故常言無所不足何晏為吏部尚書甚<lb/>
　竒弼嘆曰仲尼稱後生可畏若斯人者可與言天人<lb/>
　之際乎舊云神伏出世說無載　晉郭弈字大業太<lb/>
<pb n="KR3k0010_WYG_002-80a"/>
　原陽曲人高爽有識量多所推先見阮咸心醉不覺<lb/>
　歎焉山濤稱其高簡有雅量太康中為尚書有重名<lb/>
　朝臣皆出其下<lb/>
常林帶經高鳯漂麥<lb/>
　魏志常林字伯槐河内温人避地上黨耕種山阿當<lb/>
　時旱蝗林獨豐收盡呼比隣升斗分之仕至光禄大<lb/>
　夫魏畧曰林少單貧自非手力不取之於人性好學<lb/>
　漢末為諸生帶經耕鋤其妻餉之雖在田野相敬如<lb/>
<pb n="KR3k0010_WYG_002-80b"/>
　賓　後漢高鳯字文通南陽葉人家以農為業鳯專<lb/>
　精誦讀晝夜不息妻嘗之田曝麥於庭令鳯䕶雞天<lb/>
　雨暴至而鳯持竿誦經不覺潦水流麥妻還怪問方<lb/>
　悟後為名儒年老執志不倦太守連召請恐不得免<lb/>
　乃詐為寡嫂訟田後舉直言到公車託病隱身漁釣<lb/>
孟嘉落㡌庾敳墮幘<lb/>
　晉書孟嘉字萬年江夏人少知名為征西桓温叅軍<lb/>
　甚重之九月九日温燕龍山寮佐畢集時佐吏並著<lb/>
<pb n="KR3k0010_WYG_002-81a"/>
　戎服有風至吹嘉㡌墮落嘉不之覺温使左右勿言<lb/>
　欲觀其舉止嘉良久如厠温令取還之命孫盛作文<lb/>
　嘲嘉著嘉坐嘉還見即答之其文甚美嘉好酣飲愈<lb/>
　多不亂温問酒有何好而卿嗜之嘉曰公未得酒趣<lb/>
　耳又問聽妓絲不如竹竹不如肉何也答曰漸近使<lb/>
　之自然　晉書庾敳字子嵩潁川鄢陵人長不滿七<lb/>
　尺而腰帶十圍雅有逺韻參東海王越軍事轉軍諮<lb/>
　祭酒時劉輿見任於越人士多為所構惟敳縱心事<lb/>
<pb n="KR3k0010_WYG_002-81b"/>
　外無迹可問後以其性儉家富說越令就換錢千萬<lb/>
　冀其有吝因此可乗越於衆坐中問敳敳頺然已醉<lb/>
　幘墮几上以頭就穿取徐答云下官家故有兩千萬<lb/>
　隨公所取輿於是乃服越甚悅因曰不可以小人之<lb/>
　慮度君子之心後石勒亂被害<lb/>
龍逄板出張華台坼<lb/>
　舊注引論語隂嬉䜟曰庚子之日金板剋書出地庭<lb/>
　中曰臣族虐主禽宋均曰謂殺關龍逄之後庚子之<lb/>
<pb n="KR3k0010_WYG_002-82a"/>
　旦庭中地有此板異也龍同姓稱族虐主主殺我必<lb/>
　見禽也　晉書張華字茂先范陽方城人學業優博<lb/>
　辭藻温麗器識𢎞廣初未知名著鷦鷯賦阮籍見之<lb/>
　曰王佐才也由是聲名始著晉受禪拜黄門侍郎華<lb/>
　强記黙識四海之内若指諸掌武帝嘗問漢宫室制<lb/>
　度應對如流聽者忘倦數歲拜中書令賛成伐呉之<lb/>
　計封廣武縣侯名重一世衆所推服聲譽益甚有台<lb/>
　輔之望惠帝時拜中書監盡忠匡輔彌縫補闕雖當<lb/>
<pb n="KR3k0010_WYG_002-82b"/>
　闇主虐后之朝而海内晏然華之功也進司空第舎<lb/>
　及省監數有妖怪少子韙以中台星拆勸華退位華<lb/>
　不從曰天道𤣥逺惟修德以應耳不如靜以待之以<lb/>
　俟天命卒之以忠正為趙王倫孫秀矯詔害之朝野<lb/>
　悲痛華好人物士有一介之善為之延譽雅愛書籍<lb/>
　嘗徙居載書三十乗天下竒祕世所希有者悉在華<lb/>
　所博物洽聞世無與比<lb/>
董奉活燮扁鵲起虢<lb/>
<pb n="KR3k0010_WYG_002-83a"/>
　神仙傳董奉字君異侯官人杜燮為交州刺史得毒<lb/>
　病死三日奉時在南方乃以三丸藥内其口中令人<lb/>
　舉其頭逍遙之食頃燮開目動手足顔色還半日能<lb/>
　起坐遂活還廬山下居為人治病不取錢物使病愈<lb/>
　者為種一株杏數年有數十萬株鬰然成林杏子大<lb/>
　熟奉於林中作倉宣語欲買杏者但自取之一器穀<lb/>
　得一器杏毎穀少而杏多者有虎逐之有偷杏虎逐<lb/>
　齧死家人知送杏還死者即活自是買杏者自平量<lb/>
<pb n="KR3k0010_WYG_002-83b"/>
　量之不敢欺奉以所得糧穀賑救貧窮供給行旅民<lb/>
　間僅百年乃昇天顔色常如年三十時也　史記扁<lb/>
　鵲勃海鄭人姓秦名越人少時長桑君竒之出其懐<lb/>
　中藥予之飲乃悉取其禁方書予之忽然不見扁鵲<lb/>
　以此視病盡見五臟癥結特以診脈為名耳後過虢<lb/>
　虢太子死扁鵲曰臣能生之乃使弟子子陽厲鍼砥<lb/>
　石以取外三陽五㑹有間太子蘇乃使子豹為五分<lb/>
　之熨以八減之齊和煮之以更熨兩脅下太子起坐<lb/>
<pb n="KR3k0010_WYG_002-84a"/>
　更適隂陽但服湯二旬而復故故天下盡以扁鵲為<lb/>
　能生死人過邯鄲聞貴婦人即為帶下醫過洛陽聞<lb/>
　周人愛老人即為耳目痺醫入咸陽聞秦人愛小兒<lb/>
　即為小兒醫隨俗為變秦大醫令李䤈自知技不如<lb/>
　扁鵲使人刺殺之至今言脈者由扁鵲<lb/>
冦恂借一何武去思<lb/>
　後漢冦恂字子翼上谷昌平人光武拜恂河内太守<lb/>
　行大將軍事謂曰昔高祖留蕭何鎮關中今吾委公<lb/>
<pb n="KR3k0010_WYG_002-84b"/>
　以河内堅守轉運給足軍糧卒厲士馬防遏他兵勿<lb/>
　令北度而已後拜潁川太守入為金吾明年潁川盜<lb/>
　賊起帝謂曰潁川近迫京師當以時定惟念獨卿能<lb/>
　卒平之耳從九卿復出以憂國可知也即日車駕南<lb/>
　征從至潁川賊盜悉降而竟不拜郡百姓遮道曰願<lb/>
　從陛下復借冦君一年乃留恂長社鎮撫吏民受納<lb/>
　餘降恂經明行修名重朝廷所得秩奉厚施朋友故<lb/>
　人及從吏士常曰吾自士大夫以致此可獨享乎時<lb/>
<pb n="KR3k0010_WYG_002-85a"/>
　人歸其長者以為有宰相器　前漢何武字君公蜀<lb/>
　郡郫人舉賢良對䇿拜諫大夫成帝時累進大司空<lb/>
　為人仁厚好進士奬稱人善為楚内史厚兩龔在沛<lb/>
　郡厚兩唐及為公卿薦之朝廷世以此多焉然疾朋<lb/>
　黨問文吏必於儒者問儒者必於文吏以相參撿欲<lb/>
　除吏先為科例以防請託其所居亦無赫赫名去後<lb/>
　常見思後為御史大夫免官王莽為宰衡隂誅不附<lb/>
　己者見誣自殺兩龔謂勝舎兩唐謂林遵也<lb/>
<pb n="KR3k0010_WYG_002-85b"/>
韓子孤憤梁鴻五噫<lb/>
　史記韓非韓之諸公子也喜刑名法術之學歸本於<lb/>
　黄老為人口吃不能道說而善著書與李斯俱事荀<lb/>
　卿非見韓之削弱數以書諫韓王王不能用於是觀<lb/>
　徃者得失之變作孤憤五蠧内外儲說林說難十餘<lb/>
　萬言人或傳其書至秦秦王見之曰寡人得見此人<lb/>
　與之游死不恨矣後非使秦秦王悅之未信用李斯<lb/>
　毁之王下吏治非斯使人遺藥使自殺　後漢梁鴻<lb/>
<pb n="KR3k0010_WYG_002-86a"/>
　受業太學家貧尚節介博覽不為章句歸鄉里勢家<lb/>
　慕其高節多欲女之鴻並不娶後娶孟氏隱霸陵山<lb/>
　中以耕織為業詠詩書彈琴以自娯因東出闗過京<lb/>
　師作五噫之歌曰陟彼北邙兮噫顧覽帝京兮噫宫<lb/>
　室崔嵬兮噫人之劬勞兮噫遼遼未央兮噫肅宗聞<lb/>
　而非之求鴻不得乃易姓名居齊魯之間遂至呉依<lb/>
　大家臯伯通居廡下為人賃舂每歸妻為具食不敢<lb/>
　鴻前仰視舉案齊眉伯通異之曰彼傭能使其妻敬<lb/>
<pb n="KR3k0010_WYG_002-86b"/>
　之如此此非凡人也乃舎之於家鴻潜閉著書十餘<lb/>
　篇卒於呉<lb/>
蔡琰辨琴王粲覆棋<lb/>
　後漢蔡琰字文姬中郎將邕之女博學有才辯妙於<lb/>
　音律舊註云琰年九歲時邕夜鼓琴絃絶琰曰第二<lb/>
　絃邕故絶一絃以問之琰曰第四弦邕曰爾偶中耳<lb/>
　琰曰昔季札觀風知國之存亡師曠吹律識南風之<lb/>
　不競以此推之何不知也　魏志王粲累拜侍中博<lb/>
<pb n="KR3k0010_WYG_002-87a"/>
　物多識問無不對與人共行讀道邊碑人問曰卿能<lb/>
　闇誦乎曰能因使背而誦之不失一字觀人圍棋局<lb/>
　壊粲為覆之棋者不信以帕蓋局使更以他局為之<lb/>
　用相比校不誤一道其强記黙識如此性善算作算<lb/>
　術畧盡其理善屬文舉筆便成無所改定時人以為<lb/>
　宿搆然正復精意覃思亦不能加也典畧曰粲既才<lb/>
　高辨論應機鍾繇王朗等雖為卿相至於朝廷奏議<lb/>
　皆閣筆不能措手<lb/>
<pb n="KR3k0010_WYG_002-87b"/>
西門投巫何謙焚祠<lb/>
　史記魏文侯時西門豹為鄴令豹到問民所病苦長<lb/>
　老曰苦為河伯娶婦以故貧俗語不為河伯娶婦水<lb/>
　來漂没溺其人民豹曰至時幸來告吾亦徃送女至<lb/>
　其時豹徃㑹河上三老官屬豪長者里父老皆㑹其<lb/>
　巫老女子從弟子女十人皆衣繒單衣立大巫後豹<lb/>
　呼河伯婦視之曰是女不好煩大巫嫗為報河伯更<lb/>
　求好女使吏卒抱大巫嫗投之河中有頃曰何久也<lb/>
<pb n="KR3k0010_WYG_002-88a"/>
　弟子趣之凡投三弟子豹曰巫嫗女不能白事煩三<lb/>
　老為入白之覆投三老河中豹簮筆磬折嚮河立良<lb/>
　久又曰三老不還欲使廷掾與豪長者一人入趣之<lb/>
　皆叩頭流血豹曰狀河伯留客之久若皆罷去吏民<lb/>
　大驚恐從是不敢復言河伯娶婦豹即發民鑿十二<lb/>
　渠引河水灌田皆得水利民人足富豹名聞天下澤<lb/>
　流後世　晉書何謙字恭子東海人從謝𤣥征伐驍<lb/>
　果多權畧舊註云謙不畏神祠遇有靈廟皆焚之<lb/>
<pb n="KR3k0010_WYG_002-88b"/>
孟嘗還珠劉昆反火<lb/>
　後漢孟嘗字伯周㑹稽上虞人為合浦太守郡不産<lb/>
　穀實而海出珠寳與交阯比境常通商販貨糴糧食<lb/>
　先時宰守並多貪穢詭人採求不知紀極珠漸徙於<lb/>
　交阯郡界行旅不至人物無資貧者死餓於道嘗到<lb/>
　官革易前弊求民病利未踰歲去珠復還百姓皆反<lb/>
　業商貨流通稱為神明徵還吏民攀車請之乃夜遁<lb/>
　去隱處自耕鄰縣士民慕德就居止者百餘家　後<lb/>
<pb n="KR3k0010_WYG_002-89a"/>
　漢劉昆字桓公陳留東昏人建武初除江陵令縣連<lb/>
　年火災昆輒向火叩頭多能降雨止風稍遷𢎞農太<lb/>
　守先是崤黽驛道多虎災行旅不通昆為政三年仁<lb/>
　化大行虎皆負子渡河帝異之徵為光禄勲詔問昆<lb/>
　前在江陵反風滅火後守𢎞農虎北渡河行何德政<lb/>
　而致是事昆對曰偶然耳左右笑其質訥帝嘆曰此<lb/>
　長者之言命書諸䇿<lb/>
姜肱共被孔融讓果<lb/>
<pb n="KR3k0010_WYG_002-89b"/>
　後漢姜肱字伯淮彭城廣戚人與弟仲海季江俱以<lb/>
　孝行著聞其友愛天至嘗共卧起肱博通五經兼明<lb/>
　星緯士之就學者三千餘人二弟名聲相次皆不應<lb/>
　徵聘肱嘗與季江夜遇盜欲殺之兄弟更相爭死遂<lb/>
　兩釋焉桓帝徵不至使畫工圖其形狀肱卧以被韜<lb/>
　面竟不得見之後隱遁逺浮海濱竄伏賣卜給食還<lb/>
　卒於家弟子劉操頌德謝承書曰肱性篤孝繼母年<lb/>
　少嚴厲肱感凱風之孝兄弟同被而寢不入房室以<lb/>
<pb n="KR3k0010_WYG_002-90a"/>
　慰母心　後漢孔融字文舉魯國人孔子二十世孫<lb/>
　幼有異才十歲隨父詣京師時河南尹李膺簡重不<lb/>
　妄接士自非當世名人及與通家皆不得白融造門<lb/>
　曰我是李君通家子弟門者言之膺請融問曰髙明<lb/>
　祖父嘗與僕有恩舊乎融曰然先君孔子與老君同<lb/>
　德比義而相師友則融與君累世通家衆坐嘆息大<lb/>
　中大夫陳煒後至曰夫人小而聰了大未必竒融曰<lb/>
　觀若所言將不早慧乎膺大笑曰髙明必為偉器融<lb/>
<pb n="KR3k0010_WYG_002-90b"/>
　家傳曰兄弟七人融第六四歲時與諸兄共食梨棗<lb/>
　輒引小者人問其故答曰我小兒法當取小者由是<lb/>
　宗族竒之<lb/>
端康相代亮陟隔坐<lb/>
　三輔決録韋康字元將京兆人父端從涼州牧徵為<lb/>
　太僕康代為涼州刺史時人榮之孔融嘗與端書曰<lb/>
　前日元將來淵才亮𢎞雅度量毅偉世之器也昨日<lb/>
　仲將又來懿性貞實文愍篤誠保家之主也不應雙<lb/>
<pb n="KR3k0010_WYG_002-91a"/>
　珠近出老蚌仲將名誕有文才善屬辭章官至光禄<lb/>
　大夫　呉録紀陟字子上丹陽人呉主孫休時其父<lb/>
　亮為尚書而陟為中書令毎朝㑹詔以屏風隔其坐<lb/>
　舊註引宣城記云隔以雲母屏風陟誤作隲<lb/>
趙倫瘤怪梁孝牛禍<lb/>
　晉書趙王倫字子彞宣帝第九子拜車騎將軍諂事<lb/>
　中宫大為賈后所親信嬖人孫秀搆害愍懐太子遂<lb/>
　廢賈后為庶人倫矯詔自為使持節大都督中外諸<lb/>
<pb n="KR3k0010_WYG_002-91b"/>
　軍事秀封大郡據兵權百官總已聽於倫倫素庸下<lb/>
　無智䇿受制於秀秀威權振朝廷天下皆事秀無求<lb/>
　於倫秀起自琅邪小吏累官於趙國以諂媚自達既<lb/>
　執權衡遂恣其姦謀多殺忠良以逞私欲倫僣即帝<lb/>
　位以秀為中書監驃騎將軍同謀者超越階次奴卒<lb/>
　厮役亦加爵位每朝㑹貂蟬盈坐時人諺曰貂不足<lb/>
　狗尾續倫祀太廟遇大風飄折麾蓋時有雉入殿中<lb/>
　又於殿中得異鳥問皆不知名累日向夕宫中有素<lb/>
<pb n="KR3k0010_WYG_002-92a"/>
　衣小兒言是服劉鳥倫使録小兒并鳥閉置牢室明<lb/>
　日開視户扃如故並失所在倫目上有瘤時以為妖<lb/>
　惠帝復位賜死　前漢梁孝王武文帝子景帝初入<lb/>
　朝是時上未置太子與王宴飲從容言曰千秋萬歲<lb/>
　後傳於王王心内喜復入朝入則侍帝同輦出則同<lb/>
　車遊獵上林中及廢太子太后心欲以王為嗣大臣<lb/>
　及袁盎等有所關說於帝王怨盎隂使人刺殺之上<lb/>
　由此怨望於王益疎之後入朝欲留弗許歸國意不<lb/>
<pb n="KR3k0010_WYG_002-92b"/>
　樂北獵梁山有獻牛足上出背上王惡之病薨王未<lb/>
　死時財巨萬及死藏府黄金尚四十餘萬斤他財物<lb/>
　稱是賛曰怗親亡厭牛禍告罰<lb/>
桓典避馬王尊叱馭<lb/>
　後漢桓典字公雅沛郡龍亢人太傅榮𤣥孫拜侍御<lb/>
　史時宦官秉權典執正無所迴避常乗騘馬京師畏<lb/>
　憚為之語曰行行且止避騘馬御史後以忤宦官七<lb/>
　年不調獻帝時為光禄勲　前漢王尊字子贛涿郡<lb/>
<pb n="KR3k0010_WYG_002-93a"/>
　南陽人少孤牧羊澤中勤學問能史書畧通尚書論<lb/>
　語大義及為益州刺史先是王陽為刺史行部至卭<lb/>
　郲九折阪嘆曰奉先人遺體奈何數乗此險後以病<lb/>
　去及尊為刺史至其阪問曰此非王陽所畏道耶曰<lb/>
　是尊叱其馭曰驅之王陽為孝子王尊為忠臣居部<lb/>
　二歲懐來徼外蠻夷歸附其威信後為東郡太守河<lb/>
　水盛溢泛浸瓠子金隄尊躬率吏民投沉白馬請以<lb/>
　身填金隄而水波稍却迴還吏民奏狀天子嘉之秩中<lb/>
<pb n="KR3k0010_WYG_002-93b"/>
　二千石賜黄金二十斤卒於官吏民紀之舊本尊誤<lb/>
　作遵<lb/>
鼂錯陗直趙禹廉倨<lb/>
　前漢鼂錯潁川人學申商刑名以文學為太常掌故<lb/>
　錯為人陗直刻深孝文時舉賢良對䇿高第遷中大<lb/>
　夫孝景帝時為御史大夫請諸侯之罪過削其支郡<lb/>
　所更令三十章諸侯讙譁呉楚七國俱反以誅錯為<lb/>
　名上問袁盎盎素不好錯對曰方今計獨有斬錯赦<lb/>
<pb n="KR3k0010_WYG_002-94a"/>
　七國復其故地則兵可無血刃而俱罷上黙然曰顧<lb/>
　誠何如吾不愛一人謝天下後丞相等劾奏錯欲疏<lb/>
　羣臣大逆無道當要斬使中使召錯紿載行市錯衣<lb/>
　朝衣斬東市　前漢趙禹斄人武帝時以刀筆吏積<lb/>
　勞遷御史至中大夫與張湯論定律令作見知吏傳<lb/>
　相監司以法盡自此始為人廉倨為吏以來舎無食<lb/>
　客公卿相造請禹終不行報謝務在絶知友賓客孤<lb/>
　立行一意而已嘗中廢己為廷尉以夀卒<lb/>
<pb n="KR3k0010_WYG_002-94b"/>
羞懿巾幗紿操匕箸<lb/>
　晉書諸葛亮帥衆十餘萬壘於郿之渭水南原天子<lb/>
　遣護軍秦朗督步騎三萬受宣帝節度朝廷以亮逺<lb/>
　冦利在急戰毎命帝持重以候其變亮數挑戰帝不<lb/>
　出因遺帝巾幗婦人之飾帝怒表請決戰天子不許<lb/>
　乃遣衛尉辛毗仗節以制之亮復挑戰帝將出兵以<lb/>
　應之毗仗節而立軍門帝乃止對壘百餘日㑹亮卒<lb/>
　先是亮使至帝問諸葛公食可幾米對曰三四升又<lb/>
<pb n="KR3k0010_WYG_002-95a"/>
　問政事曰二十罰已上皆自省覽帝曰其能久乎竟<lb/>
　如其言漢晉春秋曰楊儀等整軍而出百姓奔告宣<lb/>
　王王追焉姜維令儀反旗鳴鼓若將向宣王者王乃<lb/>
　退不敢逼於是儀結陣而去入谷然後發喪宣王之<lb/>
　退百姓諺曰死諸葛走生仲達或以告王王曰吾便<lb/>
　料生不便料死也　蜀志先主涿郡涿縣人也西漢<lb/>
　景帝子中山靖王勝之後少孤與母販履織席為業<lb/>
　舎東南角籬上有桑樹生髙五丈餘遙望見童童如<lb/>
<pb n="KR3k0010_WYG_002-95b"/>
　小車蓋或謂當出貴人先主少時與諸小兒於樹下<lb/>
　戲言吾必當乗此羽葆蓋車先主垂手下膝顧自見<lb/>
　耳好交結豪俠年少爭附之靈帝末黄巾起州郡各<lb/>
　舉義兵先主率其屬討賊有功除安喜尉累遷豫州<lb/>
　牧從曹公還許曹公從容謂曰今天下英雄惟使君<lb/>
　與操耳本初之徒不足數也先主方食失匕箸本初<lb/>
　袁紹字<lb/>
張翰適意陶潜歸去<lb/>
<pb n="KR3k0010_WYG_002-96a"/>
　晉書張翰字季鷹呉人有清才善屬文而縱任不拘<lb/>
　時人號為江東步兵既入洛齊王冏辟為大司馬東<lb/>
　曹掾翰因見秋風起乃思呉中菰菜蓴羮鱸魚鱠曰<lb/>
　人生貴得適志何能羈宦數千里以要名爵乎遂命<lb/>
　駕而歸俄而冏敗人皆謂之見機或曰卿乃可縱適<lb/>
　一時獨不為身後名邪答曰使我有身後名不如即<lb/>
　時一杯酒時人貴其曠達　晉陶潜字元亮潯陽人<lb/>
　大司馬侃曾孫少懐高尚博學善屬文穎脫不羈任<lb/>
<pb n="KR3k0010_WYG_002-96b"/>
　真自得為鄉鄰所貴嘗著五栁先生傳以自況時人<lb/>
　謂之實録為彭澤令在縣公田悉令種秫穀曰令吾<lb/>
　嘗醉於酒足矣妻子固請種秔乃使一頃五十畝種<lb/>
　秫五十畝種秔素簡貴不私事上官郡遣督郵至縣<lb/>
　吏白應束帶見之潜歎曰吾豈能為五斗米折腰拳<lb/>
　拳事鄉里小人邪解印綬去縣乃賦歸去來後徵著<lb/>
　作郎不就又不營生業遇酒則飲嘗言夏月虚閒髙<lb/>
　卧北窻之下清風䬃至自謂羲皇上人性不解音畜<lb/>
<pb n="KR3k0010_WYG_002-97a"/>
　素琴一張絃徽不具毎朋酒之㑹則撫而和之曰但<lb/>
　識琴中趣何勞絃上聲<lb/>
魏儲南館漢相東閣<lb/>
　魏文帝丕字子桓為太子時嘗與元城令呉質書畧<lb/>
　曰毎念昔日南皮之㳺誠不可忘既妙思六經逍遙<lb/>
　百氏彈棋間設終以博奕高談娯心哀箏順耳馳騁<lb/>
　北場旅食南館浮甘瓜於清泉沉朱李於寒氷皎日<lb/>
　既没繼以朗月同乘並載以遊後園余顧而言兹樂<lb/>
<pb n="KR3k0010_WYG_002-97b"/>
　難常質字季重濟隂人以文才為文帝所善官至振<lb/>
　威將軍　前漢公孫𢎞菑川薛人少家貧牧豕海上<lb/>
　年四十餘乃學春秋雜說武帝立時𢎞年六十以賢<lb/>
　良徵為博士免歸後復徵賢良文學對䇿天子擢為<lb/>
　第一召見容貌甚麗拜博士待詔金馬門稍遷至丞<lb/>
　相封平津侯其後以為故事至丞相封自𢎞始時上<lb/>
　方興功業屢舉賢良𢎞自見為舉首起徒步數年至<lb/>
　宰相封侯於是起客館開東閣以延賢人與參謀議<lb/>
<pb n="KR3k0010_WYG_002-98a"/>
　𢎞身食一肉脫粟飯故人賓客仰衣食奉禄皆以給<lb/>
　之家無所餘然其性意忌諸嘗與有隙雖陽與善後<lb/>
　竟報其過殺主父偃徙董舒仲膠西皆𢎞力也<lb/>
楚元置醴陳蕃下榻<lb/>
　前漢楚元王交字游乃高祖少弟好書多材藝嘗與<lb/>
　魯穆生白生申公俱受詩於浮丘伯及封楚王以穆<lb/>
　生等為中大夫敬禮申公等穆生不嗜酒毎置酒常<lb/>
　為穆生設醴及元王薨後至孫戊即位常設後忘設<lb/>
<pb n="KR3k0010_WYG_002-98b"/>
　焉穆生退曰可以逝矣醴酒不設王之意怠不去楚<lb/>
　人將鉗我於市先王之所以禮吾三人者為道之存<lb/>
　今而忽之是忘道也忘道之人胡可與久處遂謝病<lb/>
　去申公白公獨留王稍淫暴二人諫不聽胥靡之<lb/>
　後漢陳蕃字仲舉汝南平輿人年十五嘗閒處一室<lb/>
　而庭宇蕪穢父友薛勤來候之謂蕃曰孺子何不洒<lb/>
　掃以待賓客蕃曰大丈夫處世當掃除天下安事一<lb/>
　室乎勤知其有清世志甚竒之後為樂安太守時李<lb/>
<pb n="KR3k0010_WYG_002-99a"/>
　膺為青州刺史名有威政屬城聞風皆自引去蕃獨<lb/>
　以清績留郡人周璆字孟玉高潔之士前後郡守招<lb/>
　命不至唯蕃能致焉字而不名特為置一榻去則懸<lb/>
　之後為豫章太守以禮待徐穉為功曺性方峻不接<lb/>
　賓客惟穉來特設一榻去則懸之靈帝初為太傅録<lb/>
　尚書事與大將軍竇武謀誅中官事泄見害<lb/>
廣利泉涌王霸氷合<lb/>
　前漢李廣利發屬國六千騎及郡國惡少年數萬人<lb/>
<pb n="KR3k0010_WYG_002-99b"/>
　以徃至貳師城取善馬故號貳師將軍耿恭曰昔貳<lb/>
　師拔佩刀刺山飛泉涌出　後漢王霸字元伯潁川<lb/>
　潁陽人從光武為功曹令史光武曰潁川從我者皆<lb/>
　逝而子獨留努力疾風知勁草及王郎起光武在薊<lb/>
　即南馳聞郎兵在後從者皆恐至滹沱河候吏還白<lb/>
　河水流澌無船不可濟令霸徃視霸恐驚衆欲且前<lb/>
　阻水還即詭云氷堅可渡官屬皆喜光武笑曰候吏<lb/>
　果妄語遂前比至河河氷亦合乃令霸䕶渡未畢數<lb/>
<pb n="KR3k0010_WYG_002-100a"/>
　騎而氷解上謂曰安吾衆得濟免者卿之力也又謂<lb/>
　官屬曰王霸權以濟事殆天瑞也以為軍正後至上<lb/>
　谷太守<lb/>
孔融坐滿鄭崇門雜<lb/>
　後漢孔融好學博涉多該覽為北海相時袁曹方盛<lb/>
　而融無所協附負其高氣志在靖難而才疎意廣迄<lb/>
　無成功先主表領青州刺史後為少府拜大中大夫<lb/>
　性寛容少忌好士喜誘益後進及退閒職賓客日盈<lb/>
<pb n="KR3k0010_WYG_002-100b"/>
　門嘗嘆曰坐上客常滿樽中酒不空吾無憂矣聞人<lb/>
　之善若出諸己言有可採必演而成之面告其短而<lb/>
　退稱所長薦達賢士多所奬進知而未言以為己過<lb/>
　海内英俊皆信服之曹操既積嫌忌而郗慮搆成其<lb/>
　罪遂見害魏文帝深好融文辭每嘆曰揚班儔也<lb/>
　前漢鄭崇字子㳺高宻大族世與王家相嫁娶徙平<lb/>
　陵後哀帝擢為尚書僕射數求諫爭上初納用之每<lb/>
　見曳革履上笑曰我識鄭尚書履聲久之上欲封祖<lb/>
<pb n="KR3k0010_WYG_002-101a"/>
　母傅太后從弟商諫太后大怒又諫董賢貴寵過度<lb/>
　由是重得罪尚書令趙昌佞諂害崇奏與宗族通疑<lb/>
　有奸請治上責曰君門如市人何以欲禁切主上崇<lb/>
　對曰臣門如市臣心如水願得考覆上怒下崇獄窮<lb/>
　治寃死獄中<lb/>
張堪折轅周鎮漏船<lb/>
　後漢張堪字君游南陽宛人年十六受業長安志美<lb/>
　行厲諸儒號曰聖童世祖即位拜蜀郡太守又為漁<lb/>
<pb n="KR3k0010_WYG_002-101b"/>
　陽太守捕擊姦猾賞罰必信吏民皆樂為用匃奴常<lb/>
　以萬騎入漁陽堪擊破之郡界以靜乃於狐奴開稻<lb/>
　田八千餘頃勸民耕種以致殷富百姓歌曰桑無附<lb/>
　枝麥穗兩岐張公為政樂不可支視事八年匃奴不<lb/>
　敢犯塞帝嘗召見諸郡計吏問前後守令能否蜀計<lb/>
　掾進曰張堪昔在蜀仁以惠下威能討奸前公孫破<lb/>
　時珍寳山積捲握之物足當十世而堪去職之日乘<lb/>
　折轅車布被囊而已帝聞歎息　舊註引世説云周鎮<lb/>
<pb n="KR3k0010_WYG_002-102a"/>
　罷臨川泊清溪渚王丞相導徃看之時夏暴雨船狹<lb/>
　小又大漏殆無坐處王曰胡威之清何以過此即啓<lb/>
　用之今本無載<lb/>
郭伋竹馬劉寛蒲鞭<lb/>
　後漢郭伋字細侯少有志行王莽時為并州牧建武<lb/>
　中復為牧伋前在并州素結恩德及後入界老幼相<lb/>
　攜逄迎道路所過問民疾苦聘求耆德雄俊設几杖<lb/>
　之禮朝夕與參政事始至行部到西河美稷有童兒<lb/>
<pb n="KR3k0010_WYG_002-102b"/>
　數百各騎竹馬於道次拜迎伋問兒曹何自逺來對<lb/>
　曰聞使君到喜故來奉迎伋辭謝之及事訖諸兒復<lb/>
　送至郭外問使君何日當還伋計日告之既還先期<lb/>
　一日伋為違信於諸兒遂止野亭須期乃入　後漢<lb/>
　劉寛字文饒𢎞農華隂人桓帝時遷南陽太守歴典<lb/>
　三郡温仁多恕雖倉卒未嘗疾言遽色吏人有過但<lb/>
　用蒲鞭罰之示辱而已靈帝時為太尉帝頗好學藝<lb/>
　毎引見常令講經寛常於坐被酒睡伏帝問太尉醉<lb/>
<pb n="KR3k0010_WYG_002-103a"/>
　耶對曰臣不敢醉但任重責大憂心如醉帝重其言<lb/>
　夫人欲試寛令恚伺當朝㑹裝嚴已訖使婢奉肉羮<lb/>
　翻汙朝服寛遽收之神色不異乃徐言曰羮爛汝手<lb/>
　其性度如此海内稱為長者<lb/>
許史侯盛韋平相延<lb/>
　前漢宣帝許皇后元帝母也為霍光夫人顯所毒崩<lb/>
　及元帝為太子迺封后父廣漢為平恩侯其弟舜為<lb/>
　博望侯延夀為樂成侯許氏侯者三人廣漢薨諡戴<lb/>
<pb n="KR3k0010_WYG_002-103b"/>
　侯宣帝以延夀為大司馬車騎將軍武帝衛太子史<lb/>
　良娣宣帝祖母也良娣生男進號史皇孫武帝末巫<lb/>
　蠱事起衛太子及良娣史皇孫皆遭害皇孫有男號<lb/>
　皇曾孫既登位是為宣帝而良娣母及兄恭已死乃<lb/>
　封恭子髙為樂陵侯曾為將陵侯𤣥為平臺侯及高<lb/>
　子丹以功德封武陽侯侯者凡四人高至大司馬車<lb/>
　騎將軍丹左將軍　前漢韋賢及子𤣥成皆為丞相<lb/>
　平當字子思平陵人以明經為博士公卿薦當論議<lb/>
<pb n="KR3k0010_WYG_002-104a"/>
　通明給事中毎有灾異輒傅經術言得失文雅雖不<lb/>
　及蕭望之匡衡然指意畧同哀帝時為丞相上召欲<lb/>
　封當當病篤不應召或謂當不可强起受侯印為子<lb/>
　孫邪當曰吾居大位已負素餐責矣起受侯印還卧<lb/>
　而死有餘罪今不起者所以為子孫也遂乞骸骨上<lb/>
　賜養牛一上尊酒十石月餘卒子晏以明經歴任大<lb/>
　司徒漢興惟韋平父子至宰相<lb/>
雍伯種玉黄尋飛錢<lb/>
<pb n="KR3k0010_WYG_002-104b"/>
　搜神記羊公雍伯洛陽人性篤孝父母亡葬無終山<lb/>
　遂家焉山高無水公汲水作義漿於坂頭行者飲之<lb/>
　三年有一人就飲以斗石子與之云玉當生其中後<lb/>
　當得好婦言畢不見乃種其石數歲時時徃視見玉<lb/>
　子生北平徐氏有女人多求不許公試求焉徐氏戲<lb/>
　云白璧一雙來當為婚公至所種石中得五雙以聘<lb/>
　遂以女妻之天子異之拜為大夫於種玉處四角作<lb/>
　大石柱各一丈中央一頃地名曰玉田　幽𡨕録海<lb/>
<pb n="KR3k0010_WYG_002-105a"/>
　陵黄尋先貧因天雨散飛錢至其家觸籬園誤落者<lb/>
　無數餘處皆拾得富至數千萬擅名江北<lb/>
王允千里黄憲萬頃<lb/>
　後漢王允字子師太原祁人郭林宗見而竒之曰王<lb/>
　生一日千里王佐才也遂與定交允少好大節有志<lb/>
　於立功常習誦經傳朝夕試馳射三公並辟以司徒<lb/>
　髙第為侍御史獻帝時為司徒及董卓遷都關中朝<lb/>
　政大小悉委於允允矯性屈意每相承附卓亦推心<lb/>
<pb n="KR3k0010_WYG_002-105b"/>
　不疑故得扶持王室於危亂之中臣主内外莫不倚<lb/>
　恃允見卓簒逆已萌宻與司𨽻黄琬等謀兵誅之允<lb/>
　性剛稜疾惡初懼卓豺狼故折節圖之卓既殱滅自<lb/>
　謂無復患難仗正持重不循權宜之計羣下不甚附<lb/>
　之反為卓將李傕所殺　後漢黄憲字叔度汝南慎<lb/>
　陽人也世貧賤父為牛醫陳蕃周舉嘗相謂曰時月<lb/>
　之間不見黄生則鄙吝之萌復存乎心及蕃為三公<lb/>
　嘆曰叔度若在吾不敢先佩印綬郭林宗少游汝南<lb/>
<pb n="KR3k0010_WYG_002-106a"/>
　過袁閎不宿而退從憲累日方還或問之林宗曰奉<lb/>
　高之器譬諸汎濫雖清而易挹叔度汪汪若千頃陂澄<lb/>
　之不清淆之不濁不可量也後舉辟無所就奉髙閎<lb/>
　字世說千作萬淆作撓與此小異<lb/>
虞<graphic n="KR1294" url="https://raw.githubusercontent.com/kanripo/KR-Gaiji/master/images/KR1294.png" mimeType="image/png"/>才望戴淵鋒頴<lb/>
　晉書虞<graphic n="KR1294" url="https://raw.githubusercontent.com/kanripo/KR-Gaiji/master/images/KR1294.png" mimeType="image/png"/>字思行㑹稽餘姚人歴呉興太守王導嘗<lb/>
　謂曰孔愉有公才而無公望丁潭有公望而無公才<lb/>
　兼之者其在卿乎官未達而喪時人惜之舊本才誤<lb/>
<pb n="KR3k0010_WYG_002-106b"/>
　作休　世說戴淵少遊俠嘗在江淮間攻掠陸機赴<lb/>
　假還洛輜重甚盛淵在岸上據胡床指揮左右皆得<lb/>
　其宜淵既神姿鋒穎雖處鄙事神氣尤異機於船上<lb/>
　遙謂之曰卿才如此亦復作刼耶淵泣涕投劒而歸<lb/>
　辭氣非常機彌重之便與定交<lb/>
史魚黜殯子囊城郢<lb/>
　家語曰衛大夫蘧伯玉之賢靈公不用彌子瑕不肖<lb/>
　反任之史魚驟諫不從將卒命其子曰吾在朝不能<lb/>
<pb n="KR3k0010_WYG_002-107a"/>
　進蘧伯玉退彌子瑕是不能正君也生不能正君死<lb/>
　無以成禮我死汝置屍牖下於我畢矣其子從之靈<lb/>
　公弔焉怪而問之其子以其父言告公公愕然失容<lb/>
　曰是寡人之過也命之殯於客位進伯玉退子瑕孔<lb/>
　子聞之曰古之烈諫者死則已矣未有若史魚死而<lb/>
　屍諫忠感其君者也可不謂直乎　左氏傳楚子囊<lb/>
　將死遺言謂子庚必城郢君子謂子囊忠君薨不忘<lb/>
　増其名將死不忘衛社稷可不謂忠乎初楚共王疾<lb/>
<pb n="KR3k0010_WYG_002-107b"/>
　告大夫曰不榖不德若以大夫之靈獲保首領以没<lb/>
　於地請為靈若厲及卒子囊曰君命以共請諡之共<lb/>
　楚徙都郢未有城郭築城未訖子囊欲訖未暇故遺<lb/>
　言見意<lb/>
戴封積薪耿恭拜井<lb/>
　後漢戴封字平仲濟北剛人舉賢良方正對策第一<lb/>
　擢拜議郎遷西華令汝潁有蝗灾獨不入界時督郵<lb/>
　行縣蝗忽大至及去蝗亦頓除一境竒之其年大旱<lb/>
<pb n="KR3k0010_WYG_002-108a"/>
　封禱請無獲乃積薪坐其上以自焚火起而大雨暴<lb/>
　至逺近嘆服遷中山諸縣囚四百餘人當行刑封哀<lb/>
　之皆遣歸家與剋期日皆無違者官至太常　後漢<lb/>
　耿恭字伯宗扶風茂陵人少慷慨多大畧有將帥才<lb/>
　永平末為戊巳校尉屯金蒲城匃奴攻城恭乘城搏<lb/>
　戰以毒藥傅矢傳語匃奴曰漢家箭神其中瘡者必<lb/>
　有異因發强弩射之虜中矢者視創皆沸匃奴相謂<lb/>
　曰漢兵神真可畏也遂解去恭以疏勒城旁有澗水<lb/>
<pb n="KR3k0010_WYG_002-108b"/>
　可固引兵據之匃奴復攻恭恭募先登數千人直馳<lb/>
　之胡騎散走遂擁絶澗水恭於城中穿井十五丈不<lb/>
　得水吏士渴乏笮馬糞汁而飲之恭仰嘆曰聞昔貳<lb/>
　師將軍拔佩刀刺山飛泉涌出今漢德神明豈有窮<lb/>
　哉乃整衣向井拜禱有頃水泉奔出乃令吏士揚水<lb/>
　以示虜虜以為神明遂引去後復攻恭恭擊走之數<lb/>
　月食盡窮困乃煮鎧弩食其筋革恭與士推誠同死<lb/>
　生故皆無二心虜圍之不能下關寵上書求救肅宗<lb/>
<pb n="KR3k0010_WYG_002-109a"/>
　用司徒鮑昱議遣軍迎恭歸復奏恭節過蘇武宜蒙<lb/>
　爵賞遂拜騎都尉<lb/>
汲黯開倉馮煖折劵<lb/>
　前漢汲黯字長孺濮人其先有寵于古之衛君至黯<lb/>
　十世世為卿大夫孝景帝時為大子洗馬以嚴見憚<lb/>
　武帝即位黯為謁者河内失火燒千餘家上使徃視<lb/>
　還報曰家人失火屋比延燒不足憂河内貧人傷水<lb/>
　旱萬餘家或父子相食臣謹以便宜持節發河内倉<lb/>
<pb n="KR3k0010_WYG_002-109b"/>
　粟賑貧民請歸節伏矯制罪上賢而釋之後為主爵<lb/>
　都尉列於九卿治務無為引大體不拘文法性倨少<lb/>
　禮面折不能容人之過以數直諫不得久居位武帝<lb/>
　曰古有社禝臣如黯近之矣大將軍青侍中上踞厠<lb/>
　視之丞相𢎞宴見上或時不冠至黯不冠不見也<lb/>
　戰國䇿齊人有馮煖者貧乏不能自存使人屬孟嘗<lb/>
　君田文願寄食門下君受之左右食以草具居有頃<lb/>
　倚柱彈其劒歌曰長鋏歸來乎食無魚君聞食之比<lb/>
<pb n="KR3k0010_WYG_002-110a"/>
　門下客有頃復彈鋏歌曰長鋏歸來乎出無車君為<lb/>
　之駕比門下之車客後復彈鋏歌曰長鋏歸來乎無<lb/>
　以為家君問煖有老母使人給其食用無使乏後君<lb/>
　出記問門下客誰能為文收債於薛者煖署曰能煖<lb/>
　治裝載劵契而行辭曰債畢收以何市而反君曰視<lb/>
　吾家所寡有者煖之薛召諸民當償者悉來合劵以<lb/>
　債賜民因燒其劵民稱萬歲至齊見君曰臣竊計君<lb/>
　宫中積珍寳狗馬實外廐美人充下陳所寡有者義<lb/>
<pb n="KR3k0010_WYG_002-110b"/>
　耳竊為君市義矯命以債賜諸民因燒其劵乃臣所<lb/>
　以為君市義後君就國於薛民扶老攜幼迎道中君<lb/>
　顧謂煖曰先生所為文市義乃今見之<lb/>
齊景駟千何曽食萬<lb/>
　論語齊景公有馬千駟　晉書何曽字穎考陳留陽<lb/>
　夏人少好學博聞仕魏為司徒武帝踐阼拜太尉曽<lb/>
　性至孝閨門整肅自少及長無聲樂嬖幸之好年老<lb/>
　與妻相見皆整衣冠相待如賓然性奢豪務在華侈<lb/>
<pb n="KR3k0010_WYG_002-111a"/>
　帷帳車服必窮極綺麗厨膳滋味過於王者毎朝見<lb/>
　不食太官所設帝輒命取其食蒸餅上不坼作十字<lb/>
　不食食日萬錢猶曰無下箸處劉毅等數劾奏曾侈<lb/>
　忲無度帝以其重臣一無所問<lb/>
顧榮錫炙田文比飯<lb/>
　晉書顧榮字彦先呉人弱冠為黄門侍郎同陸機兄<lb/>
　弟入洛號三俊歴廷尉正及趙王倫簒位倫子虔為<lb/>
　大將軍以榮為長史初榮與同寮宴飲見執炙者容<lb/>
<pb n="KR3k0010_WYG_002-111b"/>
　貌不凡有欲炙之色榮割炙啖之坐者問其故榮曰<lb/>
　豈有終日執之而不知其味及倫敗榮被執將誅而<lb/>
　執炙者為督率救之得免元帝時終散騎常侍　史<lb/>
　記孟嘗君田文齊威王孽孫父嬰為齊相卒文代立<lb/>
　封萬户於薛招致賓客及亡人有罪者皆歸之以故<lb/>
　傾天下之士食客數千人無貴賤一與文等曽待客<lb/>
　夜食有一人蔽火客怒以飯不等輟食辭去文起自<lb/>
　持其飯比之客慚自剄士以此多歸之文相齊湣王<lb/>
<pb n="KR3k0010_WYG_002-112a"/>
　湣王欲去之乃如魏魏昭王以為相齊襄王立孟嘗<lb/>
　君中立為諸侯無所屬襄王與連和<lb/>
孔珪蛙鳴彦倫鶴怨<lb/>
　南史孔珪字德璋㑹稽山隂人齊明帝時為南郡太<lb/>
　守珪風韻清疎好文詠飲酒七八斗不樂世務居宅<lb/>
　盛營山水慿几獨酌傍無雜事門庭之内草萊不剪<lb/>
　中有蛙鳴或問之曰欲為陳蕃乎珪曰我以此當兩<lb/>
　部鼓吹何必效蕃王晏嘗鼓吹候之聞羣蛙鳴曰此<lb/>
<pb n="KR3k0010_WYG_002-112b"/>
　殊聒人耳珪曰我聽鼓吹殆不及此晏有慚色仕至<lb/>
　散騎常侍舊本作稚圭　南史周顒字彦倫宋元徽<lb/>
　中為剡令音辭辨麗長於佛理著三宗論言空假義<lb/>
　入齊終國子博士兼著作太學諸生慕其風爭事華<lb/>
　辨始著四聲切韻行於時初隱鐘山及出為縣令孔<lb/>
　稚珪過鍾山草堂作北山移文其詞有曰蕙帳空兮<lb/>
　夜鶴怨山人去兮曉猿驚<lb/>
亷頗負荆須賈擢髮<lb/>
<pb n="KR3k0010_WYG_002-113a"/>
　史記廉頗為趙將藺相如拜上卿位在頗右頗曰我<lb/>
　為將有攻城野戰之大功而相如徒以口舌為勞位<lb/>
　居我上又素賤人吾羞為之下宣言曰我見必辱之<lb/>
　相如聞不肯與㑹每朝時嘗稱病不欲與頗爭列已<lb/>
　而出望見頗引車避匿舎人諫曰廉君宣惡言而君<lb/>
　畏匿恐懼庸人尚羞之況於將相乎相如曰公之視<lb/>
　頗孰與秦王曰不若也相如曰夫以秦王之威而相<lb/>
　如廷叱之辱其羣臣吾雖駑獨畏廉將軍哉顧念强<lb/>
<pb n="KR3k0010_WYG_002-113b"/>
　秦不敢加兵於趙者徒以吾兩人在也今兩虎共鬭<lb/>
　勢不俱生吾所以為此者先國家之急而後私讐也<lb/>
　頗聞之肉袒負荆至門謝罪曰鄙賤之人不知將軍<lb/>
　寛之至此卒相與驩為刎頸之交　史記范雎字叔<lb/>
　魏人游説諸侯欲事魏王家貧無以自資乃先事魏<lb/>
　中大夫須賈賈使齊雎從齊襄王聞雎辯口乃使人<lb/>
　賜金及牛酒賈怒以為雎持魏國隂事告齊既歸以<lb/>
　告魏齊齊怒使舎人笞擊雎雎佯死即卷以簀置厠<lb/>
<pb n="KR3k0010_WYG_002-114a"/>
　中賓客醉更溺之㑹齊醉雎告守者得出亡伏匿更<lb/>
　名姓曰張禄夜見秦謁者王稽稽知雎賢載入秦言<lb/>
　於昭王王拜為客卿遂為相封應侯賈後使秦雎微<lb/>
　行敝衣步見賈賈驚曰范叔無恙乎留與坐飲食取<lb/>
　綈袍賜之雎取大車駟馬為賈御入相府乃先入賈<lb/>
　待良久問門下曰范叔不出何也門下曰無范叔乃<lb/>
　吾相張君也賈大驚乃肉祖膝行謝罪曰賈不意君<lb/>
　能自致於青雲之上賈不敢復讀天下之書與天下<lb/>
<pb n="KR3k0010_WYG_002-114b"/>
　之事賈有湯鑊之罪請自屏於胡貉之地唯君死生<lb/>
　之擢賈之髮以續罪尚未足雎曰汝罪有三耳然所<lb/>
　以得無死者以綈袍戀戀有故人之意故釋之<lb/>
孔翊絶書申嘉私謁<lb/>
　晉先賢傳孔翊字元性為洛陽令置水於庭得求囑<lb/>
　書皆投水中一無所發　前漢申屠嘉梁人以材官<lb/>
　蹶張從髙帝擊楚孝文時稍遷至丞相為人廉直門<lb/>
　不受私謁時鄧通方愛幸居上旁有怠慢之禮嘉奏<lb/>
<pb n="KR3k0010_WYG_002-115a"/>
　曰陛下幸愛羣臣則富貴之至於朝廷之禮不可以<lb/>
　不肅罷朝坐府中為檄召通詣丞相府不來且斬通<lb/>
　通恐入告上上曰汝第徃吾今使人召若通至免冠<lb/>
　徒跣頓首謝嘉嘉責曰夫朝廷者高皇帝之朝廷通<lb/>
　小臣戲殿上大不敬當斬通頓首出血不解上度丞<lb/>
　相已困通使使持節召通而謝丞相乃釋之<lb/>
淵明把菊真長望月<lb/>
　南史陶潜字淵明名元亮江州刺史王𢎞欲識之不<lb/>
<pb n="KR3k0010_WYG_002-115b"/>
　能致也潜嘗徃廬山𢎞令潜故人龎通之齎酒具於<lb/>
　半道要之潜有脚疾使一門生二兒舉籃轝及至欣<lb/>
　然共飲先是顔延之在潯陽與潜情欵後為始安郡<lb/>
　經過潜臨去留三萬錢與潜潜悉送酒家稍就取酒<lb/>
　嘗九月九日無酒出宅邊菊叢中坐久之逄𢎞送酒<lb/>
　至即便就酌醉而後歸郡將候潜逄其酒熟取頭上<lb/>
　葛巾漉酒畢還復著之卒號靖節先生其妻翟氏志<lb/>
　趣亦同能安苦節夫耕於前妻鉏於後云　晉書劉<lb/>
<pb n="KR3k0010_WYG_002-116a"/>
　惔字真長沛國相人少清逺有標竒與母寓居京口<lb/>
　家貧織芒屩以為養雖蓽門陋巷晏如也王導深器<lb/>
　之後稍知名惔雅善言理簡文作相惔與王濛並為<lb/>
　談客俱蒙上賓禮累遷丹陽尹為政清整門無雜賓<lb/>
　桓温嘗問㑹稽王談更進耶惔曰極進然故第二流<lb/>
　耳温曰第一復誰曰故在我輩其高自位置如此舊<lb/>
　註云惔夜在簡文座愀然歎曰清風朗月恨死𤣥度<lb/>
　𤣥度髙士許詢也<lb/>
<pb n="KR3k0010_WYG_002-116b"/>
子房取履釋之結韤<lb/>
　前漢張良字子房其先韓人嘗游下邳圯上有一老<lb/>
　父衣褐至良所直墮其履圯下謂曰孺子下取履良<lb/>
　欲毆之為其老迺彊下取履因跪進父以足受之笑<lb/>
　去復還曰孺子可教後五日平明與我期此良跪曰<lb/>
　諾乃徃父已先在怒曰與老人期後何也去後五日<lb/>
　早㑹五日雞鳴徃父又先在復怒曰去後五日早來<lb/>
　五日良夜半徃有頃父亦來喜曰當如是出一編書<lb/>
<pb n="KR3k0010_WYG_002-117a"/>
　曰讀是則為王者師後十年興十三年孺子見我濟<lb/>
　北榖城山下黄石即我已遂去不見旦日視其書乃<lb/>
　太公兵法良異之常習誦後從髙帝過濟北果得黄<lb/>
　石取而寳祠之良死并葬焉初良數以兵法說髙祖<lb/>
　常用其䇿為他人言皆不省良以為天授遂從不去<lb/>
　良多病未嘗特將兵常為畫䇿臣及封功臣良未嘗<lb/>
　有戰鬬功帝曰運籌帷幄中決勝千里外子房功也<lb/>
　迺封為留侯　前漢張釋之字季南陽堵陽人以貲<lb/>
<pb n="KR3k0010_WYG_002-117b"/>
　為騎郎事文帝十年不得調亡所知名後拜廷尉持<lb/>
　議平天下稱之王生者善為黄老言嘗召居廷中公<lb/>
　卿盡㑹立王生老人曰吾韤解顧謂釋之為我結韤<lb/>
　釋之跪而結之或讓王生獨奈何廷辱張廷尉王生<lb/>
　曰吾老且賤自度無益於張廷尉廷尉天下名臣吾<lb/>
　聊使結韤欲以重之諸公聞之賢王生而重釋之<lb/>
郭丹約關祖逖誓江<lb/>
　後漢郭丹字少卿南陽穰人幼孤孝順後母哀憐之<lb/>
<pb n="KR3k0010_WYG_002-118a"/>
　為鬻衣裝買産業後從師長安買符入函谷關乃慨<lb/>
　然嘆曰丹不乘使者車終不出關丹至京師常為都<lb/>
　講諸儒咸敬重之後更始徵為諫議大夫持節使歸<lb/>
　南陽安集受降果如其志建武中辟舉高第累轉司<lb/>
　徒在朝廉直公正與侯霸杜林張湛郭伋齊名相善<lb/>
　　晉書祖逖字士雅范陽遵人博覽書記該涉古今<lb/>
　京師亂避地淮泗元帝以為軍諮祭酒逖以社稷傾<lb/>
　覆常懐振復之志遷奮威將軍豫州刺史仍將本流<lb/>
<pb n="KR3k0010_WYG_002-118b"/>
　徙部民百餘家渡江中流擊楫而誓曰祖逖不能清<lb/>
　中原而復濟者有如此江辭色壯烈衆皆慨嘆屯于<lb/>
　淮隂起冶鑄兵器得二千餘人而後進逖愛人下士<lb/>
　雖疎交賤𨽻皆恩禮遇之由是黄河以南盡為晉土<lb/>
　未幾病卒豫州士女若喪考妣譙梁百姓為之立祠<lb/>
　册贈車騎將軍王敦久懐逆亂畏逖不敢發至是始<lb/>
　得肆意焉<lb/>
賈逵問事許慎無雙<lb/>
<pb n="KR3k0010_WYG_002-119a"/>
　後漢賈逵字景伯扶風平陵人弱冠能誦左氏傳及<lb/>
　五經本文以大夏侯尚書教授兼達五家穀梁之說<lb/>
　自為兒童常在太學不通人間事身長八尺二寸諸<lb/>
　儒為之語曰問事不休賈長頭性愷悌多智思俶儻<lb/>
　有大節尤明左氏傳國語為之解詁永平中獻之拜<lb/>
　為郎與班固並校祕書應對左右後為侍中領騎都<lb/>
　尉所著經傳義詁及論難百餘萬言學者宗之後世<lb/>
　稱為通儒　後漢許慎字叔重汝南召陵人性淳篤<lb/>
<pb n="KR3k0010_WYG_002-119b"/>
　博學經籍馬融敬之時人為之語曰五經無雙許叔<lb/>
　重為郡功曹舉孝廉再遷除洨長卒初慎以五經傳<lb/>
　說臧否因撰為五經異義又作說文解字皆傳於世<lb/>
婁敬和親白起坑降<lb/>
　前漢高祖在洛陽婁敬說曰陛下都洛陽豈欲與周<lb/>
　比隆哉然取天下與周異臣竊以為不侔矣且秦地<lb/>
　被山帶河四塞以為固卒然有急百萬之衆可具因<lb/>
　秦之故資甚美膏腴之地此所謂天府陛下入關而<lb/>
<pb n="KR3k0010_WYG_002-120a"/>
　都之山東雖亂秦故地可全而有此亦扼天下之吭<lb/>
　而撫其背也即日駕西都關中賜敬姓劉氏拜郎中<lb/>
　號奉春君封建信侯是時冐頓單于兵强控弦四十<lb/>
　萬騎數苦邊上患之問敬敬曰陛下誠能以適長公<lb/>
　主妻單于厚奉遺之彼必以為閼氏生子必為太子<lb/>
　冐頓在固為子壻死外孫為單于豈聞外孫敢與大<lb/>
　父抗禮哉上欲遣長公主吕后泣曰妾唯一女奈何<lb/>
　棄之匃奴乃取家人子為公主妻單于使敬徃結和<lb/>
<pb n="KR3k0010_WYG_002-120b"/>
　親　史記白起郿人善用兵事秦昭王號武安君秦<lb/>
　攻趙壘數挑戰趙廉頗堅壁不出秦使人為反間曰<lb/>
　秦獨畏馬服子趙括將耳廉頗易與趙王既怒頗數<lb/>
　敗復聞反間之言因使括代頗秦使起為上將軍括<lb/>
　至擊秦軍秦軍佯敗走張二竒兵以刼之趙軍分而<lb/>
　為二糧道絶秦發河内民年十五以上悉詣長平遮<lb/>
　絶趙救及糧食趙卒不得食四十六日皆内隂相殺<lb/>
　食來攻秦壘不能出括出鋭卒自搏戰秦軍射殺括<lb/>
<pb n="KR3k0010_WYG_002-121a"/>
　括軍敗卒四十萬人降起起以為趙卒反覆非盡殺<lb/>
　之恐為亂乃挾詐盡坑殺之斬首虜四十五萬人趙<lb/>
　人大震<lb/>
蕭史鳳臺宋宗雞窻<lb/>
　列仙傳蕭史秦穆時人善吹簫能致孔雀白鶴居數<lb/>
　年吹似鳳聲鳳凰來止其屋公作鳯臺夫婦止其上<lb/>
　不下數年一日皆隨鳯凰飛去故秦人作鳳女祠雍<lb/>
　宫中時有簫聲　幽𡨕録晉兖州刺史沛國人宋處<lb/>
<pb n="KR3k0010_WYG_002-121b"/>
　宗嘗買一長鳴雞愛養甚至常著窻間後雞作人語<lb/>
　與處宗談論極有𤣥致終日不輟處宗因此功業大<lb/>
　進<lb/>
王陽囊衣馬援薏苡<lb/>
　前漢王吉字子陽子駿孫崇並至御史大夫崇平帝<lb/>
　時為大司空自吉至崇世名清廉然材器名稱稍不<lb/>
　能及父而禄位彌隆皆好車馬衣服其自奉養極為<lb/>
　鮮明而亡金銀錦繡之物及遷徙去所載未嘗過囊<lb/>
<pb n="KR3k0010_WYG_002-122a"/>
　衣不蓄積餘財去位家居亦布衣疏食天下服其廉<lb/>
　而怪其奢故俗傳王陽能作黄金　後漢馬援在交<lb/>
　趾常餌薏苡實能輕身省慾以勝瘴氣南方薏苡實<lb/>
　大援欲以為種軍還載之一車時人以為南土珍怪<lb/>
　權貴皆望之援時方有寵故莫以聞卒後有人上書<lb/>
　譛之者以前所載還皆明珠文犀呉祜傳呉惔為西<lb/>
　海太守其子祜年十二隨到官惔欲殺青簡以冩經<lb/>
　書祜諫曰大人踰越五嶺逺在海濱其俗誠陋然舊<lb/>
<pb n="KR3k0010_WYG_002-122b"/>
　多珍怪上為國家所疑下為權戚所望此書若成則<lb/>
　載之兼輛昔馬援以薏苡興謗王陽以囊衣徵名嫌<lb/>
　疑之間先賢所慎惔乃止撫其首曰呉氏世不乏季<lb/>
　子矣<lb/>
劉整交質五倫十起<lb/>
　南史劉整仕梁除中軍參軍初兄寅為西陽内史卒<lb/>
　其子徃整塾停住十二日整就兄妻范求米范未還<lb/>
　整怒乃自取范車帷為質范詣臺訴御史中丞任昉<lb/>
<pb n="KR3k0010_WYG_002-123a"/>
　論曰昔人睦親衣無嘗主整之撫侄食未數旬何其<lb/>
　不能折契鍾庾而襜帷交質人之無情一何至此實<lb/>
　教義所不容紳冕所共棄臣請免整新除官付廷尉<lb/>
　治罪　後漢第五倫字伯魚京兆長陵人為京兆督<lb/>
　鑄錢掾領長安市時鑄錢多姦巧倫平銓衡正斗斛<lb/>
　市無阿枉百姓悅服毎讀詔書嘗嘆息曰此聖主也<lb/>
　一見決矣等輩笑之曰爾說將尚不下安能動萬乗<lb/>
　乎倫曰未遇知巳道不同耳建武永平間為㑹稽蜀<lb/>
<pb n="KR3k0010_WYG_002-123b"/>
　郡守肅宗初立擢司空倫奉公盡節數上書言事無<lb/>
　所依違性質慤少文采在位以貞白稱時人方之貢<lb/>
　禹然少藴藉不修威儀亦以此見輕或問倫有私乎<lb/>
　對曰昔人有與吾千里馬者吾雖不受毎三公有所<lb/>
　選舉心亦不能忘而亦終不用吾兄子病一夜十徃<lb/>
　退而安寢吾子有疾雖不省視而竟夕不眠若是者<lb/>
　豈可謂無私乎病乞罷以二千石俸終其身<lb/>
張敞畫眉謝鯤折齒<lb/>
<pb n="KR3k0010_WYG_002-124a"/>
　前漢張敞字子髙平陽人徙杜陵為京兆尹長安市<lb/>
　偷盜尤多敞視事窮治所犯盡行法罰枹鼓稀鳴市<lb/>
　無偷盜敞本治春秋以經術自輔其政頗雜儒雅表<lb/>
　賢顯善不醇用誅罰以此能自全然無威儀罷朝㑹<lb/>
　走馬章臺街使御史驅自以便面拊馬又為婦畫眉<lb/>
　長安中傳張京兆眉嫵有司以奏帝宣問之對曰臣<lb/>
　聞閨門之内夫婦之私有過於畫眉者上愛其能弗<lb/>
　備責也後為冀州刺史盜賊禁止守太原太原郡清<lb/>
<pb n="KR3k0010_WYG_002-124b"/>
　晉書謝鯤字幼輿陳國陽夏人少知名通簡有高識<lb/>
　不修威儀東海王越辟為掾任達不拘坐除名鯤清<lb/>
　歌鼓琴不以屑意鄰家高氏女有美色鯤嘗挑之女<lb/>
　投梭折其兩齒時人為之語曰任達不已幼輿折齒<lb/>
　鯤聞之傲然長嘯曰猶不廢我嘯歌後為王敦長史<lb/>
　嘗使至都明帝在東宫見之甚相親重問曰論者以<lb/>
　君方庾亮自謂何如答曰端委廟堂使百僚準則鯤<lb/>
　不如亮一丘一壑自謂過之終豫章太守<lb/>
<pb n="KR3k0010_WYG_002-125a"/>
盛彦感螬姜詩躍鯉<lb/>
　晉書盛彦字翁子廣陵人母因疾失明彦不應辟召<lb/>
　躬自侍養母食必自哺之母疾久婢使數見捶楚婢<lb/>
　怒恨伺彦暫行取蠐螬炙紿之母食以為美然疑是<lb/>
　異物宻藏以示彦彦見之抱母痛哭絶而復蘇母目<lb/>
　豁然即開仕呉中書侍郎呉平為小中正　後漢姜<lb/>
　詩廣漢人事母至孝妻龎奉順尤篤母好飲江水水<lb/>
　去舎六七里妻常沂流而汲後值風不時得還母渴<lb/>
<pb n="KR3k0010_WYG_002-125b"/>
　詩責而遣之妻寄止鄰舎晝夜紡績市珍羞使鄰母<lb/>
　以意自遺其姑如是者久之姑怪問鄰母鄰母具對<lb/>
　姑感慚呼還恩養愈謹其子後因逺汲溺死妻恐姑<lb/>
　哀傷不敢言而託以行學不在姑嗜魚鱠又不能獨<lb/>
　食夫婦常力作供鱠呼鄰母共之舎側忽有泉湧味<lb/>
　如江水毎旦輒出雙鯉魚常以供二母之膳赤眉散<lb/>
　賊經詩里弛兵而過曰驚大孝必觸鬼神時歲荒賊<lb/>
　乃遺詩米肉受而埋之比落蒙其安全永平初舉孝<lb/>
<pb n="KR3k0010_WYG_002-126a"/>
　廉拜郎中除江陽令<lb/>
宗資主諾成瑨坐嘯<lb/>
　後漢桓帝受業於甘陵周福及即位擢為尚書時同<lb/>
　郡河南房植有名當朝鄉人為之謡曰天下規矩房<lb/>
　伯武因師獲印周仲進二家賓客至相譏揣各樹朋<lb/>
　徒尤隙漸成由是甘陵有南北部黨人之議自此始<lb/>
　矣汝南太守宗資任功曹范滂南陽太守成瑨亦委<lb/>
　功曹岑晊二郡又為謡曰汝南太守范孟博南陽宗<lb/>
<pb n="KR3k0010_WYG_002-126b"/>
　資主畫諾南陽太守岑公孝𢎞農成瑨但坐嘯凡黨<lb/>
　事始自甘陵周福汝南宗資成於李膺張儉海内塗<lb/>
　炭二十餘年諸所蔓衍皆天下善士伯武之類皆字<lb/>
　也舊本宗作宋<lb/>
伯成辭耕嚴陵去釣<lb/>
　莊子曰堯治天下伯成子髙立為諸侯堯授舜舜授<lb/>
　禹伯成子髙辭為諸侯而耕　後漢嚴光字子陵㑹<lb/>
　稽餘姚人少與光武同游學光武即位乃變名姓隱<lb/>
<pb n="KR3k0010_WYG_002-127a"/>
　身不見帝思其賢乃令物色以訪之後齊國上言有<lb/>
　一男子披羊裘釣澤中帝疑其光乃備安車𤣥纁聘<lb/>
　之三反而後至舎於北軍給床褥太官進膳車駕幸<lb/>
　其館光卧不起帝即卧所撫光腹良久乃張目熟視<lb/>
　曰昔唐堯著德巢父洗耳士固有志何至相迫乎帝<lb/>
　嘆息而去復引入論道舊故相對累日因共偃卧光<lb/>
　以足加帝腹上明日太史奏客星犯帝座甚急帝笑<lb/>
　曰朕故人子陵共卧耳除諫議大夫不屈乃耕於富<lb/>
<pb n="KR3k0010_WYG_002-127b"/>
　春山後人名其釣處為嚴陵瀬焉<lb/>
董遇三餘譙周獨笑<lb/>
　魏畧董遇字季直性質訥好學與兄季中耒耜負販<lb/>
　常挾持經書閉門習讀明帝時至大司農初遇作老<lb/>
　子訓註又善左氏傳更為朱墨别異人有從學者遇<lb/>
　不肯教去必當先讀百遍言讀百遍而義自見從學<lb/>
　者云苦暍無日遇言當以三餘冬者歲之餘夜者日<lb/>
　之餘隂雨者時之餘　蜀志譙周字允南巴西西充<lb/>
<pb n="KR3k0010_WYG_002-128a"/>
　國人耽古篤學家貧未嘗問産業誦讀典籍欣然獨<lb/>
　笑以忘寢食研精六經尤善書札頗曉天文遷光禄<lb/>
　大夫位亞九列及魏大將軍鄧艾入隂平後主使羣<lb/>
　臣㑹議計無所出或以為蜀與呉本為和國宜可奔<lb/>
　呉或以為南中七郡阻險斗絶易以自守宜可奔南<lb/>
　唯周以為自古無寄他國為天子者乃上疏諫遂從<lb/>
　周䇿劉氏無虞一邦蒙賴周之謀也時晉文王為魏<lb/>
　相國以為周有全國之功封陽城亭侯晉室踐阼除<lb/>
<pb n="KR3k0010_WYG_002-128b"/>
　散騎常侍不拜<lb/>
將閭仰天王凌呼廟<lb/>
　史記秦公子將閭昆弟三人二世胡亥信趙髙之謀<lb/>
　囚於内宫議其罪使使令將閭曰公子不臣罪當死<lb/>
　吏致法焉將閭曰闕廷之禮吾未嘗不從賓賛也廊<lb/>
　廟之位吾未嘗敢失節也受命應對吾未嘗敢失辭<lb/>
　也何謂不臣願聞罪而死使者曰臣不得與謀奉書<lb/>
　從事將閭仰天大呼天者三曰天乎吾無罪昆弟三<lb/>
<pb n="KR3k0010_WYG_002-129a"/>
　人皆流涕拔劒自殺　魏志王凌字彦雲太原祁人<lb/>
　為征東將軍都督揚州諸軍事累遷太尉假節鉞謀<lb/>
　廢齊王立楚王彪嘉平三年凌詐言呉人塞涂水請<lb/>
　發兵以討之司馬宣王知其計不聽自帥中軍汎舟<lb/>
　到甘城凌計無所出乃迎於武丘面縛水次曰凌若<lb/>
　有罪公當折簡召凌何苦自來邪宣王曰以君非折<lb/>
　簡之客故耳即以凌歸於京師道徑賈逵廟凌呼曰<lb/>
　賈梁道王凌是大魏忠臣惟爾有神知之至頃仰鴆<lb/>
<pb n="KR3k0010_WYG_002-129b"/>
　而死六月宣王疾夢凌逵為祟遂薨<lb/>
二疏散金陸賈分槖<lb/>
　前漢疏廣字仲翁東海蘭陵人兄子受字公子宣帝<lb/>
　時廣為太子太傅受為太子少傅毎朝因進見太傅<lb/>
　在前少傅在後父子並為師傅朝廷以為榮後廣謂<lb/>
　受曰吾聞知足不辱知止不殆功成身退天之道也<lb/>
　豈如歸老故鄉以夀命終父子遂乞骸骨上賜黄金<lb/>
　二十斤太子贈五十斤公卿大夫故人邑子設祖道<lb/>
<pb n="KR3k0010_WYG_002-130a"/>
　供帳東都門外送者車數百兩既歸鄉里日具酒食<lb/>
　請族人故舊賓客相與娯樂趣賣金以供具或勸買<lb/>
　田宅廣曰吾顧自有舊田廬令子孫勤力其中足以<lb/>
　供衣食此金聖主所以惠養老臣也故樂與鄉黨宗<lb/>
　族共饗其賜以盡吾餘日族人悅服皆以夀終　前<lb/>
　漢陸賈楚人有口辯時中國初定尉佗平南越因王<lb/>
　之髙祖使賈賜佗印為南越王賈至尉佗魋結箕踞<lb/>
　見賈賈因說佗佗蹶然起謝賈留與飲數月賜賈槖<lb/>
<pb n="KR3k0010_WYG_002-130b"/>
　中裝直千金他送亦千金賈令佗稱臣奉漢約歸報<lb/>
　高祖大說拜太中大夫孝惠時病免以好畤田地善<lb/>
　徃家焉有五男乃出槖中裝千金分其子子二百金<lb/>
　令為生産常乗安車駟馬從歌鼓瑟侍者十人寳劍<lb/>
　直百金謂其子曰與女約過女女給人馬酒食極飲<lb/>
　十日而更所死家得寳劍後為陳平畫數事平用其<lb/>
　計乃以奴婢百人車馬五十乗錢五百萬遺賈為食<lb/>
　飲費賈以此游漢廷公卿間名聲藉甚及誅吕氏立<lb/>
<pb n="KR3k0010_WYG_002-131a"/>
　孝文賈頗有力以夀終<lb/>
慈明八龍禰衡一鶚<lb/>
　後漢荀爽字慈明潁川潁隂人父淑字季和舉賢良<lb/>
　方正對䇿補朗陵侯相涖事明理稱為神君有子八<lb/>
　人儉緄靖燾汪爽肅敷並有名稱時人謂八龍爽幼<lb/>
　好學十二通春秋論語太尉杜喬見而稱之曰可為<lb/>
　人師爽耽思經書慶弔不行徵命不應潁川為之語<lb/>
　曰荀氏八龍慈明無雙獻帝即位董卓輔政徵之爽<lb/>
<pb n="KR3k0010_WYG_002-131b"/>
　欲遁不得就拜平原相行至苑陵進為光禄勲視事<lb/>
　三日拜司空自被命及登台司九十五日因從遷都<lb/>
　長安爽見卓忍暴必危社稷辟舉才畧之士將共圖<lb/>
　之㑹病薨　後漢禰衡字正平平原般人少有才辯<lb/>
　氣尚剛傲好矯時慢物游㯋川乃隂懐一刺既而無<lb/>
　所之至於刺字漫滅時許都新建賢士大夫四方來<lb/>
　集或問衡曰盍從陳長文司馬伯達乎對曰吾安能<lb/>
　從屠沽兒耶又問荀文若趙稚長云何衡曰文若可<lb/>
<pb n="KR3k0010_WYG_002-132a"/>
　借面弔喪稚長可使監厨請客唯善孔融楊修常稱<lb/>
　曰大兒孔文舉小兒楊德祖餘子碌碌莫足數融亦<lb/>
　深愛其才衡始冠而融四十遂與為交友上書薦之<lb/>
　有云鷙鳥累百不如一鶚融數稱述於曹操操以其<lb/>
　言忤逆送與劉表表不能容送與江夏太守黄祖祖<lb/>
　性急衡言不遜遂殺之年二十六<lb/>
不占殞車子雲投閣<lb/>
　新序曰齊崔杼殺莊公有陳不占者聞君難將赴之<lb/>
<pb n="KR3k0010_WYG_002-132b"/>
　比去餐則失匕上車失式御者曰怯如是去有益乎<lb/>
　曰死君義也先勇私也不以私害公遂聞戰鬬之聲<lb/>
　恐駭而死人曰不占可謂仁者之勇也　前漢揚雄<lb/>
　字子雲年四十餘自蜀來遊京師大司馬王音竒其<lb/>
　文雅召為門下吏與王莽劉歆並哀帝之初又與董<lb/>
　賢同官當成哀平間莽賢皆為三公權傾人主所薦<lb/>
　莫不拔擢而雄三世不徙官莽簒談說之士用符命<lb/>
　稱功德獲封爵甚衆雄復不侯以耆老久次轉大夫<lb/>
<pb n="KR3k0010_WYG_002-133a"/>
　恬於勢利如是及莽誅甄豐父子投劉歆子棻四裔<lb/>
　辭所連及便收不請時雄校書天禄閣上治獄使者<lb/>
　欲收雄雄恐不能自免迺從閣自投下幾死棻嘗從<lb/>
　雄學竒字莽以雄素不與事有詔勿問然京師為之<lb/>
　語曰惟寂寞自投閣爰清淨作符命蓋以雄解嘲之<lb/>
　言譏之也雄家貧嗜酒人希至門時有好事者載酒<lb/>
　肴從遊學而侯芭嘗從雄居受太𤣥法言焉劉歆謂<lb/>
　曰今學禄利者尚不能明易又如𤣥何吾恐後人用<lb/>
<pb n="KR3k0010_WYG_002-133b"/>
　覆醬瓿也雄笑而不應年七十一卒侯芭為起墳<lb/>
魏舒堂堂周舎鄂鄂<lb/>
　晉書魏舒字陽元任城樊人少孤為外家甯氏所養<lb/>
　甯氏起宅相者云當出貴甥外祖母以魏氏甥小而<lb/>
　慧意謂應之舒曰當為外氏成此宅相舒姿望秀偉<lb/>
　飲酒石餘遲鈍質朴不為鄉親所重不修常人之節<lb/>
　不為皎厲之事每欲容才長物終不顯人之短年四<lb/>
　十餘對䇿升第遷尚書郎時欲沙汰郎官非才者罷<lb/>
<pb n="KR3k0010_WYG_002-134a"/>
　之舒曰吾即其人也襆被而出轉相國參軍文帝深<lb/>
　器重之每朝㑹罷目送之曰魏舒堂堂人之領袖也<lb/>
　及山濤薨領司徒陳留周震累為諸府所辟辟書既<lb/>
　下公輒喪亡僉號震為殺公掾舒辟之竟無患識者<lb/>
　稱其達命年老遜位賜几杖安車駟馬門施行馬時<lb/>
　論以為晉興以來三公能辭榮善終者未之有　史<lb/>
　記晉大夫趙簡子有臣曰周舎好直諫周舎死簡子<lb/>
　毎聽朝常不悅大夫請罪簡子曰大夫無罪吾聞千<lb/>
<pb n="KR3k0010_WYG_002-134b"/>
　羊之皮不如一狐之腋諸大夫朝徒聞唯唯不聞周<lb/>
　舎之鄂鄂是以憂也舊本鄂作諤<lb/>
無鹽如漆姑射若氷<lb/>
　古列女傳鍾離春者無鹽邑之女宣王正后也為人<lb/>
　極醜無雙臼頭深目長指大節昻鼻結喉肥項少髮<lb/>
　折腰出胷皮膚若漆年四十無所容入衒嫁不售乃<lb/>
　拂拭短褐自詣宣王願備後宫之掃除宣王方置酒<lb/>
　於漸臺罷女樂退諂諛去彫琢進直言延側陋立太<lb/>
<pb n="KR3k0010_WYG_002-135a"/>
　子拜無鹽為后而齊因大安　莊子曰藐姑射之山<lb/>
　有神人居焉肌膚若氷雪綽約若處子不食五穀吸<lb/>
　風飲露乗雲氣御飛龍而遊乎四海之外<lb/>
邾子投火王思怒蠅<lb/>
　左氏傳邾子在門臺臨廷閽以缾水投廷邾子望見<lb/>
　之怒閽曰夷射姑旋焉命執之弗得滋怒自投於床<lb/>
　廢於鑪炭爛遂卒莊公卞急而好絜故及是莊公即<lb/>
　邾子諡旋小便廢墮也　魏志王思濟隂人領豫州<lb/>
<pb n="KR3k0010_WYG_002-135b"/>
　刺史思能吏然苛碎無大體官至九卿封列侯魏畧<lb/>
　曰思性急嘗執筆作書蠅集筆端馳去復來如是再<lb/>
　三思恚怒自起逐蠅不能得還取筆擲地蹋壊之<lb/>
苻朗皂白易牙淄澠<lb/>
　晉書苻朗字元達畧陽臨渭氐人堅從兄子拜青州<lb/>
　刺史降晉加員外散騎侍郎既至揚州風流邁於一<lb/>
　時超然自得善識味鹹酢及内皆别所由㑹稽王為<lb/>
　設盛饌極江左精肴食訖問曰關中之食孰若此答<lb/>
<pb n="KR3k0010_WYG_002-136a"/>
　曰皆好惟鹽味小生耳既問宰夫皆如其言或人殺<lb/>
　雞以食之既進朗曰此雞棲常半露檢之皆騐又食<lb/>
　鵝肉知黑白之處人不信記而試之無差時人咸謂<lb/>
　知味　列子引孔子曰淄澠之合易牙嘗而知之易<lb/>
　牙齊桓公嬖臣知味者也<lb/>
周勃織簿灌嬰販繒<lb/>
　前漢周勃其先卷人徙沛以織簿曲為生常以吹簫<lb/>
　給喪事材官引强高祖起勃以中涓從攻戰以功封<lb/>
<pb n="KR3k0010_WYG_002-136b"/>
　絳侯勃為人木彊敦厚髙帝以為可屬大事勃不好<lb/>
　文學每召諸生說士東鄉坐責之趣為我語其椎魯<lb/>
　少文如此舊本簿作畚非　前漢灌嬰睢陽販繒者<lb/>
　也以中涓從髙祖及項藉敗垓下嬰以御史大夫將<lb/>
　軍騎别追至東城破之所將卒五人共斬藉以功賜<lb/>
　爵潁隂侯文帝時為丞相<lb/>
馬良白眉阮籍青眼<lb/>
　蜀志馬良字季常襄陽宜城人弟兄五人並有才名<lb/>
<pb n="KR3k0010_WYG_002-137a"/>
　鄉里為之諺曰馬氏五常白眉最良良眉中有白毛<lb/>
　故以稱之先主稱尊號以良為侍中及東征呉遣良<lb/>
　入武陵招納五溪蠻夷蠻夷渠帥皆受印號咸如意<lb/>
　指　晉書阮籍字嗣宗陳留尉氏人為散騎常侍轉<lb/>
　從事中郎聞步兵厨營人善釀有貯酒三百斛乃求<lb/>
　為步兵校尉籍不拘禮教能為青白眼見禮法之士<lb/>
　以白眼對之母終嵇喜來弔籍作白眼喜不懌退喜<lb/>
　弟康聞之乃齎酒挾琴造焉籍大悅乃見青眼由是<lb/>
<pb n="KR3k0010_WYG_002-137b"/>
　禮法之士疾之如讐籍率意獨駕不由徑路車迹所<lb/>
　窮輒痛哭而反<lb/>
黥布開關張良燒棧<lb/>
　前漢黥布六人姓英氏少時客相之當刑而王及壯<lb/>
　坐法欣然笑曰人相我當刑而王幾是乎聞者笑之<lb/>
　布以論輸驪山驪山之徒數十萬人布與其徒長豪<lb/>
　傑交通乃率其曹耦亡之江中為羣盜衆數千人後<lb/>
　以兵屬項梁楚兵常勝功冠諸侯兵皆服屬楚者以<lb/>
<pb n="KR3k0010_WYG_002-138a"/>
　布數以少敗衆也項籍引兵西至關不得入又使布<lb/>
　等先從間道破關下軍遂得入至咸陽布為前鋒項<lb/>
　羽封諸將立布為九江王歸漢封淮南王　前漢項<lb/>
　羽自立為西楚霸王王梁楚地更立沛公為漢王王<lb/>
　巴蜀漢中漢王就國張良辭歸韓漢王送至褒中因<lb/>
　說漢王燒絶棧道以備諸侯盜兵亦示羽無東意乃<lb/>
　使良還行燒絶棧道<lb/>
陳遺飯感陶侃酒限<lb/>
<pb n="KR3k0010_WYG_002-138b"/>
　南史宋初呉郡陳遺少為郡吏母好食鐺底焦飯遺<lb/>
　在役常帶囊每煮食輒儲其焦以貽母後孫恩亂聚<lb/>
　得數升常帶自隨及敗迯竄多有餓死遺以此得活<lb/>
　母晝夜泣涕目為失明耳無所聞遺還入户再拜號<lb/>
　咽豁然朗明　晉書陶侃字士行鄱陽人徙尋陽早<lb/>
　孤貧為縣吏孝廉范逵嘗過侃時倉卒無以待賓客<lb/>
　其母截髮得雙髲以易酒肴樂飲極歡雖僕從亦過<lb/>
　所望拜大尉都督荆江等諸軍事長沙郡公侃毎飲<lb/>
<pb n="KR3k0010_WYG_002-139a"/>
　酒有定限常歡有餘而限已竭屬吏殷浩等勸更少<lb/>
　進侃曰年小曽有酒失亡親見約故不敢踰<lb/>
楚昭萍實束晳竹簡<lb/>
　家語楚昭王渡江江中有物大如斗圓而赤直觸王<lb/>
　舟舟人取之王怪之問羣臣莫能識使使聘魯問孔<lb/>
　子孔子曰此萍實也可剖食之吉祥也惟霸者為能<lb/>
　獲焉使者反王遂食之大美久之使來以告魯大夫<lb/>
　大夫因子游問曰夫子何以知其然曰吾昔之鄭過<lb/>
<pb n="KR3k0010_WYG_002-139b"/>
　陳之野聞童謠曰楚王渡江得萍實大如斗赤如日剖<lb/>
　而食之甜如蜜此楚王之應吾是以知之　晉書束<lb/>
　晳字廣微陽平元城人漢疏廣之後廣曽孫避難徙<lb/>
　居因去疎之足遂改姓焉晳學多聞少遊國學後為<lb/>
　著作佐郎初太康二年汲郡人盜發魏襄王墓或言<lb/>
　安釐王冢得竹書數十車武帝以其書付祕書校綴次<lb/>
　第尋考指歸而以今文冩之晳在著作得觀竹書隨<lb/>
　疑分釋皆有義證遷尚書郎時人有于嵩髙山下得<lb/>
<pb n="KR3k0010_WYG_002-140a"/>
　竹簡一枚上兩行科斗書傳以相示莫有知者司空<lb/>
　張華以問晳晳曰此漢明帝顯節陵中䇿文也檢騐<lb/>
　果然時人服其博識<lb/>
曼倩三冬陳思七步<lb/>
　前漢東方朔字曼倩平原厭次人武帝舉方正賢良<lb/>
　文學材力之士待以不次之位四方士上書言得失<lb/>
　自衒鬻者以千數朔上書曰臣少失父母長養兄嫂<lb/>
　年十二學書三冬文史足用十五學擊劍十六學詩<lb/>
<pb n="KR3k0010_WYG_002-140b"/>
　書誦二十二萬言十九學孫呉兵法戰陣之具鉦鼓<lb/>
　之教亦誦二十二萬言又常服子路之言年二十二<lb/>
　長九尺三寸目若懸珠齒若編具勇若孟賁捷若慶<lb/>
　忌廉若鮑叔信若尾生若此可以為天子大臣矣朔<lb/>
　文辭不遜髙自稱譽上偉之令待詔公車後常為郎<lb/>
　與枚臯郭舎人俱在左右詼啁而已　世說曰魏文<lb/>
　帝嘗令東阿王作詩七步不成當行法即應聲為詩<lb/>
　曰萁在釡下燃豆在釡中泣本自同根生相煎何太<lb/>
<pb n="KR3k0010_WYG_002-141a"/>
　急帝深有慚色東阿即陳思王曹植舊封<lb/>
劉寵一錢廉范五袴<lb/>
　後漢劉寵字祖榮東萊牟平人拜㑹稽太守山民愿<lb/>
　朴乃有白首不入市者頗為官吏所擾寵除煩苛禁<lb/>
　察非法郡中大化徵為將作大匠山隂縣有五六耆<lb/>
　叟龎眉皓髮自若耶山谷間出人齎百錢以送寵寵<lb/>
　勞之曰父老何自苦對曰山谷鄙生未嘗識郡朝它<lb/>
　守時吏發求民間至夜不絶明府下車以來狗不夜<lb/>
<pb n="KR3k0010_WYG_002-141b"/>
　吠民不見吏年老遭值聖明今聞當見棄去故自扶<lb/>
　奉送寵為人選一大錢受之後官至太尉寵前後歴<lb/>
　宰二郡累登卿相而清約省素家無貨積嘗出京師<lb/>
　欲息亭舎亭吏止之曰整頓洒掃以待劉公不可得<lb/>
　也寵無言而去時人稱其長者　後漢廉范字叔度<lb/>
　京兆杜陵人肅宗時遷蜀郡太守厲以敦厚成都民<lb/>
　物豐盛邑宇逼側舊制禁民夜作以防火災而更相<lb/>
　隱蔽燒者日屬范乃毁削先令但嚴使儲水而已百<lb/>
<pb n="KR3k0010_WYG_002-142a"/>
　姓為便歌曰廉叔度來何暮不禁火民安作平生無<lb/>
　襦今五袴在蜀數年免歸<lb/>
汜毓字孤郗鑒吐哺<lb/>
　晉書汜毓字稚春濟北盧人奕世儒素敦睦九族客<lb/>
　居青州逮毓七世時號其家兒無常父衣無常主少<lb/>
　履高操安貧有志業武帝累召不就　晉書郗鑒字<lb/>
　道徽髙平金鄉人少孤貧博覽經籍躬耕隴畝吟詩<lb/>
　不倦以儒雅著名成帝時為太尉初值永嘉喪亂在<lb/>
<pb n="KR3k0010_WYG_002-142b"/>
　鄉里甚窮餒鄉人以鑒名德傳共飯之時兄子邁外<lb/>
　甥周翼並小常攜之就食鄉人曰各自饑困以君賢<lb/>
　欲共相濟耳恐不能兼有所存鑒於是獨徃食訖以<lb/>
　飯著兩頰邊還吐與二兒後並得存同過江邁至䕶<lb/>
　軍翼剡縣令鑒薨翼追撫育之恩解職席苫心喪三<lb/>
　年<lb/>
茍弟轉酷嚴母掃墓<lb/>
　晉書茍晞字道將河内山陽人為兖州刺史晞練於<lb/>
<pb n="KR3k0010_WYG_002-143a"/>
　官事文簿盈積斷決如流人不敢欺其從母依之奉<lb/>
　養甚厚其子求為將晞距之曰吾不以王法貸人將<lb/>
　無後悔固欲之晞乃以為督䕶後犯法晞仗節斬之<lb/>
　從母叩頭請救不聽既而素服哭之流涕曰殺卿者<lb/>
　兖州刺史哭弟者茍道將其仗法如此後領青州刺<lb/>
　史多置參佐轉易守令以嚴刻立功日加斬戮流血<lb/>
　成川號曰屠伯出屯無鹽以弟純領青州刑殺甚於<lb/>
　晞百姓號小茍酷於大茍　前漢嚴延年字次卿東<lb/>
<pb n="KR3k0010_WYG_002-143b"/>
　海下邳人遷河南太守野無行盜威震旁郡其治務<lb/>
　推折豪强扶助貧弱貧弱雖陷法曲文以出之豪傑<lb/>
　侵小民者以文内之衆謂當死者一朝出之謂當生<lb/>
　詭殺之吏民莫能測其意深淺冬月傳屬縣囚㑹論<lb/>
　府上流血數里河南號曰屠伯其母從東海來到洛<lb/>
　陽見刑囚大驚止都亭不肯入府延年至謁母閉閣<lb/>
　不見延年免冠頓首閣下良久乃見之因數責延年<lb/>
　幸得備郡守不聞仁愛教化以全安愚民顧多刑殺<lb/>
<pb n="KR3k0010_WYG_002-144a"/>
　人欲以立威天道神明人不可獨殺我不意當老見<lb/>
　壯子被刑戮行矣去女東歸掃除墓地耳遂去歲餘<lb/>
　延年坐棄市東海賢其母延年兄弟五人至大官東<lb/>
　海號曰萬石嚴嫗<lb/>
洪喬擲水陳泰挂壁<lb/>
　晉書殷羡字洪喬陳郡長平人為豫章太守都下人<lb/>
　士因其致書者百餘函行次石頭皆投之水中曰沉<lb/>
　者自沉浮者自浮殷洪喬不為致書郵其資性介立<lb/>
<pb n="KR3k0010_WYG_002-144b"/>
　如此　魏志陳泰字𤣥伯司空羣之子為并州刺史<lb/>
　加振威將軍使持節䕶匈奴中郎將懐柔吏民甚有<lb/>
　威惠京邑貴人多寄寳貨因泰市奴婢泰皆挂之於<lb/>
　壁不發其封及徵為尚書悉以還之<lb/>
王述忿狷荀粲惑溺<lb/>
　晉書王述字懐祖東海太守承之子安貧守約不求<lb/>
　聞達性沉靜年三十尚未知名人或謂之癡累遷尚<lb/>
　書令屢居州郡清潔絶倫禄賜皆散之親故但性急<lb/>
<pb n="KR3k0010_WYG_002-145a"/>
　為累嘗食雞子以筯刺之不得大怒擲地雞子圓轉<lb/>
　不止便下床以屐齒踏之又不得嗔甚掇内口中以<lb/>
　齒齧破即出吐之既躋重位每以柔克為用謝奕性<lb/>
　麄嘗忿述極言罵之述無所應面壁而已居半日奕<lb/>
　去復坐人以此稱之舊本述誤作術　荀粲傳曰粲<lb/>
　字奉倩常以婦人才智不足論自宜以色為主驃騎<lb/>
　將軍曹洪女有美色粲聘焉容服帷帳甚麗專房歡<lb/>
　宴歴年後氏病亡傅嘏徃唁粲不哭而神傷嘏問曰<lb/>
<pb n="KR3k0010_WYG_002-145b"/>
　婦人才色並茂為難子遺才而好色此自易遇何哀<lb/>
　之甚粲曰佳人難再得顧逝者不能有傾國之色未<lb/>
　可謂之易遇痛悼不能已歲餘亦亡世說曰奉倩後<lb/>
　少時亦卒以是獲譏於世見惑溺篇奉倩與婦至厚<lb/>
　冬月婦病熱乃出中庭自取冷還以身熨之婦亡<lb/>
宋女愈謹敬姜猶績<lb/>
　古列女傳宋鮑女宗者鮑蘇妻妻養姑甚謹蘇去仕<lb/>
　衛三年而娶外妻女宗因徃來者請問其夫不輟賂<lb/>
<pb n="KR3k0010_WYG_002-146a"/>
　遺外妻甚厚女宗之姒曰可以去矣女宗曰婦人固<lb/>
　以一醮不改夫死不嫁為分者也吾姒不教吾以居<lb/>
　室之禮而反欲使吾為見棄之行將安用此遂不聽<lb/>
　事姑愈謹宋公聞而美之表其閭號曰女宗君子謂<lb/>
　女宗謙而知禮　古列女傳魯季敬姜莒之女也號<lb/>
　戴已魯大夫公父穆伯之妻文伯之母博達知禮文<lb/>
　伯退朝朝敬姜敬姜方績文伯曰以歜之家而主猶<lb/>
　績懼干季孫之怒其以歜為不能事主乎敬姜嘆曰<lb/>
<pb n="KR3k0010_WYG_002-146b"/>
　魯其亡乎使童子備官而未之聞邪昔聖王處民男<lb/>
　女效績否則有辟古之制也又出魯語<lb/>
鮑照篇翰陳琳書檄<lb/>
　南史鮑照字明逺東海人文辭贍逸嘗謁宋臨川王<lb/>
　義慶未見知欲貢詩言志人止之曰卿位尚卑不可<lb/>
　輕忤大王照勃然曰千載上有英才異士沈没而不<lb/>
　聞者安可數哉大丈夫豈藴智能碌碌與燕雀相隨<lb/>
　乎於是奏詩義慶竒之賜帛二十四匹尋擢為國侍<lb/>
<pb n="KR3k0010_WYG_002-147a"/>
　郎文帝以為中書舎人上好文章自謂人莫能及照<lb/>
　悟其㫖文章多鄙言累句咸謂照才盡實不然也嘗<lb/>
　賦擬古詩云十五諷詩書篇翰靡不通文選照作昭<lb/>
　　魏志廣陵陳琳字孔璋陳留阮瑀字元瑜琳避難<lb/>
　冀州袁紹使典文章袁氏敗歸太祖太祖愛其才並<lb/>
　以琳瑀為司空軍謀祭酒管記室軍國書檄多琳瑀<lb/>
　所作典論曰琳作諸書及檄草成呈太祖太祖先苦<lb/>
　頭風是日疾發卧讀琳所作翕然而起曰此愈我疾<lb/>
<pb n="KR3k0010_WYG_002-147b"/>
　加厚賜嘗使瑀作書與韓遂時從太祖出因於馬上<lb/>
　具草書成呈之太祖覽畢欲有所定而竟不能增損<lb/>
　魏文帝與呉質書曰孔璋章表殊徤微為繁富元瑜<lb/>
　書記翩翩致足樂也<lb/>
浩浩萬古不可備甄<lb/>
　李子言自史記至晉宋子史向千卷<lb/>
芟煩摭華爾曹勉旃<lb/>
　今以有限之力讀無涯之書徒欲强記洽聞終恐唇<lb/>
<pb n="KR3k0010_WYG_002-148a"/>
　腐齒落所以芟除繁冗採摭精華冀爾曹披尋儻獲<lb/>
　微益也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0010_WYG_002-148b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蒙求集註卷下<lb/>
</p>
<p>
</p>
  </div>
        </body>
</text>\m</TEI>
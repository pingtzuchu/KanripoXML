<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3h0004_WYG_000-1a"/>
欽定四庫全書　　　　　子部八<lb/>
　提要<lb/>
　　貞觀公私畫史　　　　藝術類一<hi>書畫之屬</hi>
　　　　<hi>臣</hi>等謹案貞觀公私畫史一卷唐裴孝源撰<lb/>
　　　　孝源里貫未詳卷首有貞觀十三年八月自<lb/>
　　　　序結銜題中書舍人按唐書藝文志有裴孝<lb/>
　　　　源畫品録一卷注曰中書舍人與此序合然<lb/>
　　　　注又曰記貞觀顯慶年事而此書序中則稱<lb/>
<pb n="KR3h0004_WYG_000-1b"/>
　　　　大唐漢王元昌毎燕時暇日多與其流商確<lb/>
　　　　精奥以予耿尚嘗賜討論遂命取魏晉以來<lb/>
　　　　前賢遺蹟所存及品格髙下列為先後起扵<lb/>
　　　　髙貴鄉公終於大唐貞觀十三年秘府及佛<lb/>
　　　　寺并私家所蓄共二百九十八卷屋壁四十<lb/>
　　　　七所為貞觀公私畫録云云與注所言絶不<lb/>
　　　　相符考張彦逺名畫録引孝源畫録最多皆<lb/>
　　　　此書所無盖孝源别有一書記貞觀顯慶間<lb/>
<pb n="KR3h0004_WYG_000-2a"/>
　　　　畫家品第如謝赫古畫品録之例非此書也<lb/>
　　　　又序稱髙貴鄉公以下而此本所列乃以陸<lb/>
　　　　探微為首反居其前疑𫝊寫之誤又序稱止<lb/>
　　　　於貞觀十三年而此本所列皆隋代收蔵官<lb/>
　　　　本其畫壁亦終於楊契丹均不可解考其序<lb/>
　　　　末稱又集新録官庫畫總二百九十八卷三<lb/>
　　　　百三十卷是隋室官物十三卷是左僕射蕭<lb/>
　　　　瑀進二十卷是楊素家得三十卷許善心進<lb/>
<pb n="KR3h0004_WYG_000-2b"/>
　　　　十卷髙平縣行書佐張氏所獻四卷禇安福<lb/>
　　　　進十八卷先在秘府亦無所得人名並有天<lb/>
　　　　和年月其間有二十三卷恐非晉宋人真迹<lb/>
　　　　云云其文重沓不明疑𫝊寫有誤推其大意<lb/>
　　　　似尚有新録今佚之耳書中皆前列晝名後<lb/>
　　　　列作者之名以梁太清目所有梁太清目所<lb/>
　　　　無分注於下太清目既不可見則考隋以前<lb/>
　　　　古畫名目者莫古於是亦賞鑒家之祖本矣<lb/>
<pb n="KR3h0004_WYG_000-3a"/>
　　書譜<lb/>
　　　　<hi>臣</hi>等謹案書譜一卷唐孫過庭撰竇臮述書<lb/>
　　　　賦注曰孫過庭字䖍禮富陽人右衛胄曹叅<lb/>
　　　　軍張懐瓘書斷則云孫䖍禮字過庭陳留人<lb/>
　　　　官至率府録事叅軍二人俱相距不逺而所<lb/>
　　　　記名字爵里不同殆與舊唐書稱房喬字元<lb/>
　　　　齡新唐書稱房元齡字喬者同一訛異疑唐<lb/>
　　　　人多以字行故各據所聞不能畫一也是書<lb/>
<pb n="KR3h0004_WYG_000-3b"/>
　　　　篇末自題垂拱三年蓋武后時作書斷謂之<lb/>
　　　　筆意論然世傳石刻乃其手迹篇中自稱名<lb/>
　　　　曰書譜則作書譜為是矣過庭之書頗為竇<lb/>
　　　　臮述書賦所詆然自宋以来皆推能品不以<lb/>
　　　　臮言為然張懐瓘推奬是書亦稱其深得㫖<lb/>
　　　　趣故操翰者奉為指南然過庭自稱撰為六<lb/>
　　　　篇分為兩卷此本乃止一篇疑全書已佚流<lb/>
　　　　傳真迹僅存其總序之文以前賢緒論姑存<lb/>
<pb n="KR3h0004_WYG_000-4a"/>
　　　　以見一斑而仍題其全書之名耳然微言奥<lb/>
　　　　義已足見其大凡矣乾隆四十五年十月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
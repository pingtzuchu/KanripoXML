<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要别集卷十八</head> <lb/>
    <p>
<pb n="KR3k0030_WYG_224-1a"/>
欽定四庫全書<lb/>
　古今合璧事類備要别集卷十八<lb/>
　　　　　　　　　　　　宋　謝維新　撰<lb/>
　宫室門<lb/>
　　齋舎　附　<hi>書院精舎</hi>　<hi>書堂</hi>
　宫室舉要<hi>齋者其書院精舎之别名乎古者國有學鄊有校遂有序黨有庠而家有塾未聞所</hi>
　<hi>謂齋之號也齋之號始於何時乎盖嘗讀莊子而聞吾孔顔有心齋之說然非此之齋也爰自梁武帝造</hi>
　<hi>寺蕭子雲飛帛大書一蕭字其後有李約之者見之買而歸東洛建一小室以玩之而號之曰蕭齋然則</hi>
<pb n="KR3k0030_WYG_224-1b"/>
　<hi>齋之立名或者其殆昉諸此也按說文齋潔也取其戒潔之義以為室也亦猶夫學之為言覺也校之為</hi>
　<hi>言教也序與庠之為言射也其義不既深已乎然使士君子居之不能平其心定其氣一其視聴祗以此</hi>
　<hi>為遊觀燕逸之地是徒竊古人之羙名而未免戾古人之寳意雖有此齋誰無此齋反而求之與其為李</hi>
　<hi>約之之蕭齋曾不若顔氏子之心齋之為有得也然則後之名齋者當如之何哉</hi>
事類蕭齋<hi>劉約之杜陽雜編</hi>髙齋<hi>在寜國府治東謝元暉有詩又杜少陵居夔三徙居皆名</hi>
<hi>丨丨其詩曰次水門者白帝城之丨丨也曰依藥餌者瀼西之丨丨也曰一川者東屯之丨丨也陸游髙齋記</hi>
東府<hi>梁宣城王為楊州刺史顧野王及王褒為賔客野王好丹青於丨丨起齋舎野王畫七賢命王褒書</hi>
<hi>賛稱為兩絶</hi>秋聲<hi>丨丨齋在撫州郡治後老屋數椽人跡罕至改曰拙齋見朱文公文集</hi>竹齋<lb/>
<pb n="KR3k0030_WYG_224-2a"/>
<hi>唐張渭題従弟沔州判官丨丨詩竹裏藏公案花間隠使車</hi>榕齋<hi>在冨順治/以丨木名</hi>便齋<hi>翟鄲</hi>
<hi>居光徳里創丨丨宣宗歎曰鄲一門孝友可為士族法因題曰徳星堂孔帖</hi>湖學<hi>安定先生自慶厯中</hi>
<hi>教學於蘇湖間二十餘年束修弟子前後以數千計是時方尚詞賦獨丨丨以經義及時務學中故有經義齋</hi>
<hi>治事齋經義齋者擇疏通有器局者居之治事齋者人各治一事又兼一事如邊防水利之類故天下謂湖學</hi>
<hi>多秀彦其出而筮仕往往取髙第及為政多適於世用若老於吏事者由講學有素也</hi>太學<hi>皇祐末召</hi>
<hi>安定先生胡瑗為國子監講書専管勾丨丨數年進天章閣侍講猶兼學正每公私試罷掌儀率諸生會于首</hi>
<hi>善堂合雅樂歌詩乙夜乃散諸齋亦自歌詩奏樂琴瑟之聲徹于外並吕氏家塾記</hi>四益<hi>丨丨齋在袁州</hi>
<hi>郡治張杓刻魏公所書丨丨碑</hi>四達<hi>髙郵趙使君晦之所作齋東圃户牖丨丨因以名之眉山蘇軾為銘</hi>
<pb n="KR3k0030_WYG_224-2b"/>
<hi>坡集</hi>寳晉<hi>丨丨齋在無為軍米/芾建中藏晉人法帖</hi>英輔<hi>丨丨齋在安慶府太平寺東乃王禹玉讀</hi>
<hi>書之地公自舒發解至登台輔守朱綽易此名</hi>無倦<hi>丨丨齋在静江府治南軒云舊名緩帶予懼其肆也</hi>
<hi>更題曰丨丨</hi>隱齋<hi>丨丨在袁州郡治太守張杓建南軒張栻命名仍為作記盖取孟子惻隠之義朱文</hi>
<hi>公有詩</hi>緩齋<hi>户曹掌州帑或行獄訟事皇族/公括以丨名丨周必大為作箴</hi>拙齋<hi>在撫州郡治守</hi>
<hi>趙景明建朱文公作記又在南康朱文公書匾以濓溪拙賦而命名</hi>率齋<hi>在象州守陳太和建孫尚書覿</hi>
<hi>記</hi>舫齋<hi>丨丨眞州郡/治頗深廣</hi>東齋<hi>在潮州掲陽縣治丞相梁公克家嘗館於是梅花忽開梁</hi>
<hi>賦詩曰九鼎變調終有待百花羞澁敢言芳後大魁天下不十年登宰相</hi>山齋<hi>在利州范蜀公詩云衆山</hi>
<hi>四靣合二水南北流蘇穎濵詩云簡書日填委杖屢每幽獨</hi>隱求齋<hi>在建之武夷取丨居以丨其志</hi>
<pb n="KR3k0030_WYG_224-3a"/>
<hi>之義朱文公有詩</hi>觀善齋<hi>在建崇安之武夷朱文公有詩</hi>
書院麗正書院<hi>上置丨丨丨丨聚文學之士秘書監徐堅太常博士會稽賀知章監察御史趙</hi>
<hi>冬曦等或脩書或侍講以張說為修書使以總之有司供給優厚通鑑𤣥宗紀</hi>應天書院<hi>應天府民</hi>
<hi>曹誠即同文舊居廣舎百五十楹聚書千餘卷以延學者眞宗嘉之賜名曰丨丨府丨丨</hi>白鹿書院<lb/>
<hi>唐李渤與兄涉俱隠於此山嘗養一白鹿因名之南唐昇元中建學館以李遒為洞主掌其教授長編云太平</hi>
<hi>二年知江州周述言廬山白鹿洞學徒嘗數千百人乞賜九經使之肄習詔國子給本乃傳送之</hi>鵝湖<lb/>
書院<hi>在鈆山縣西南十五里昔有龔氏居山傍蓄鵝成羣因名淳熙初年晦菴象山曾會於此</hi>石鼔<lb/>
書院<hi>唐元和間衡州人李寛於丨丨創丨丨國初賜勅額有朱文公記</hi>嶽麓書院<hi>湘西故有</hi>
<pb n="KR3k0030_WYG_224-3b"/>
<hi>藏室背陵向壑木茂而泉潔為士子肄業之地始開寳中郡守朱洞首度基創宇以待四方學者李允則東為</hi>
<hi>州請于朝乞以書藏方是時山長周式以行義著祥符八年召見便殿拜國子主簿使歸教授詔以丨丨丨丨</hi>
<hi>名増賜中秘書紹興辛亥更兵火灰燼乾道改元建安劉珙下車湘人合辭以書院請未半嵗而屋成南軒記</hi>
城南書院<hi>在潭州臨湘門街乃南軒先生講學之地題扁筆勢豪勁張紫㣲平生得意書也其間鑿</hi>
<hi>池以滙息澤之水本屬納氏故名納湖南軒有詩朱文公有䟦</hi>五峯書院<hi>胡宏築在寜鄊縣之靈峯</hi>
清湘書院<hi>林㞯守全得桞侯仲塗讀書遺趾築室館士今守趙必愿增之魏了翁記</hi>東湖書<lb/>
院<hi>在隆興府漕趙崇憲創于<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>倖㕔之舊基滕强恕以逼近市㕓請于朝遷之丨丨晏家山上</hi>延平<lb/>
書院<hi>在水南陳宓建</hi>建安書院<hi>在州治之西/守王埜建</hi>涵江書院<hi>在興化軍</hi>
<pb n="KR3k0030_WYG_224-4a"/>
書堂張九齡書堂<hi>在南雄始興縣南山幽水秀花木長春几案庭户皆石琢就</hi>韓魏<lb/>
公書堂<hi>在黄州安國寺</hi>范文正書堂<hi>在灃州安鄊縣丨丨丨㓜孤從母歸朱氏来宰安鄉</hi>
<hi>與俱来讀書此地</hi>胡文定書堂<hi>胡公安國渡江而休于衡岳買地結廬名曰書堂十五年不出</hi>
精舎武夷精舎<hi>朱文公築於五曲大隠屏之下韓元吉記文公有詩</hi>滄洲精舎<hi>朱文</hi>
<hi>公築于考亭以館四方之學者周益公題扁今為祠堂</hi>
歐陽修東齋記<hi>官署之東有閣以燕休或曰齋謂夫閒居平心以養思慮若於此而齋戒也故</hi>
<hi>曰齋河南主簿張應之居縣署亦理一作治小齋河南雖赤縣然征賦之民一作名户纔七八千田利之入率</hi>
<hi>無一鍾之畝人稀土不膏膄則少争訟幸而嵗不大凶亦無逋租凡主簿之所職者甚簡少故未嘗憂吏責而</hi>
<pb n="KR3k0030_WYG_224-4b"/>
<hi>得優游以嬉應之又素病羸冝其有以閒居而平心者也應之雖病然力自為學常曰我之疾氣留而不行血</hi>
<hi>滯而流逆故其病咳血然每體之不康則或取六經百氏若一作與古人述作之文章誦之愛其深博閎達雄</hi>
<hi>一作竒冨偉麗之說則必茫乎以思暢乎以平釋然不知一作覺疾之在體因多取古書文字貯齋中少休則</hi>
<hi>探以覽焉夫世之善醫者必多蓄金石百草之物以毒其疾湏其瞑眩而後瘳應之獨能安居是齋以養思慮</hi>
<hi>又以聖人之道和平其心而忘厥疾真古之三字一作可謂藥善者歟傍有小地竹樹環之應之時時引客坐</hi>
<hi>其間飲酒言笑終日一作終日言笑不倦而某嘗從應之於此因書于其壁三字一作于璧而記云</hi>馬子<lb/>
才浩齋記<hi>舜視棄天下如棄敝屣伊尹以不義䘵之天下而不顧舜伊尹之輕天下如此哉古之人</hi>
<hi>所以成就大事當危疑之機顚覆之變處置甚暇而不亂唯輕天下者能之今夫操刀而㫁壺執匕以飯稻者</hi>
<pb n="KR3k0030_WYG_224-5a"/>
<hi>皆是也至於屠龍鱠蛟刺虎之役則束手戰栗而不敢發者其氣懾也于越許淳翁於其所居之東開室讀書</hi>
<hi>名之曰浩齋而求記於予予請以一齋之事言之則所謂浩然者可以立見而不惑今子之洒埽是室也異時</hi>
<hi>之洒埽天下有異於此乎今子之整齋圖書拂拭几案卧琴於牀掛劔於壁冠佩在上屨杖在下異時之輔相</hi>
<hi>天子措置公卿大夫百執之士下至於庶人㣲至於萬物有異於此乎子有役而呼童子小不如意則必叱而</hi>
<hi>去之奔走顛倒唯子所指異時將百萬之衆大戰于陰山之墟朔野之北㣲吟而輕呼使熊羆豺虎之猛畢皆</hi>
<hi>赴敵萬死而不顧亦有異於此乎子或志倦體疲神倦欠伸撫髀露腹便然酣卧乎一榻之上異日之厭功名</hi>
<hi>辭富貴歸休乎江湖之間泉石之畔髙尚以養徳醉吟而適真亦有異於此乎子之居是齋也試以此觀之則</hi>
<hi>所謂浩然者豈不壮哉予嘗患士氣卑弱不足與立子有志於此言則其自負必無敵於天下矣予之閱人亦</hi>
<pb n="KR3k0030_WYG_224-5b"/>
<hi>多矣為利僅耳喜津津出顔間而手足趯趯然揺動小不諧世則摧敗挫辱作兒女聲有可怜憔悴之色此何</hi>
<hi>謂也予將求子以語同儕而論心尚有此態則可以相視一笑元祐丁邜五月朔日記</hi>晁無咎潜<lb/>
齋記<hi>潜室之廣九丈其髙如之背陽而靣隂違温而趍寒其室雙翼外蔭老木翳其前小竹叢其右朦朧</hi>
<hi>晻曖光景不曜盖若蟄虫伏獸之所潜焉而潜之名所為得也客過予者曰方今主聖臣良政恬俗康朝有鵷</hi>
<hi>鷺野無豺狼可謂有道之世矣吾子生二十長六尺出不能提桴鼔以動百萬之師左烏號之弓右昆吾之劔</hi>
<hi>喑嗚咤叱北牧祁連西虜靈夏入不能陪黄閤之末議聨紫㣲之别班正容端色以齊肅百吏操紙握管以號</hi>
<hi>令四海今反幽幽黙黙逃形逺跡以頑處心以潜名室豈非所謂倒行而逆施者耶予躍然而驚憮然而笑曰</hi>
<hi>有是哉主聖臣良此吾潜之所為甘乎分者也政恬俗康此潜之所為幸乎安者也朝有鵷鷺野無豺狼此吾</hi>
<pb n="KR3k0030_WYG_224-6a"/>
<hi>潜之所為有待乎亨者也而反以是疑吾頑其亦未之思耶請為客言潜易曰雷在地中復此天地之潜也而</hi>
<hi>陽氣已動乎黄泉矣尺蠖之屈以求伸也龍蛇之蟄以存身也此虫獸之潜也而小者獲伸大者獲存矣故不</hi>
<hi>能静者不能動不能處者不能出然則奚行之倒而施之逆耶昔日回憲潜於道故闇然而日章黄綺潜於聲</hi>
<hi>故黙然而寖揚潜乎潜將以為不潜者矣客俛而出因記其語於壁</hi>洪景盧怡齋記<hi>馬子遂良</hi>
<hi>館于宇下六百日宿廬直容齋不能十歩語出口輙入予耳故寓客無敢不公言今日予方冩楚詞倦困枕肱</hi>
<hi>卧聞遂良與客對始哫訾呫囁不可聼已則放聲棘談往復甚苦予躡履蔽隠候伺則遂良正東向捉篆筆自</hi>
<hi>作怡齋字客人長鬚廣額秀眉箕口倨坐其西詰所以曰自而之左親戚逺墳墓行游四方有年矣謹嵗時歸</hi>
<hi>休覲父母再拜寒温罷入室㓨㓨與妻子語勞苦平生百未一厭復别去上馬恝然無一分樂易色行年三十</hi>
<pb n="KR3k0030_WYG_224-6b"/>
<hi>七拄腹五千卷書未能合有司度程掇取一第眐眐棲棲不自聊賴顧方以怡自滿傲倪容膝之室得㣲太欺</hi>
<hi>我歟敢問吾子所以怡者何事而謂齋者果安在哉遂良且笑且怒瞪對之曰子貌則士也夫何言之陋方吾</hi>
<hi>家居入怡顔以事父母出怡色以與兄弟處暇時讀書以怡吾心食與口怡寢與體怡吾窮到骨矣而其怡常</hi>
<hi>自若也旦若遊越則越為吾廬墓若遊燕則燕為吾廬在吾室為吾齋固也出而見子坐子之舎亦吾齋也孰</hi>
<hi>賔孰主哉子何言之陋語未既予立聴不暇乆疾出揖二子曰客則失矣而主人亦未為得也今人在貧賤而</hi>
<hi>不失怡於布衣在冨貴而萬鍾不能怡也亦幾矣雖然之二者於道由九牛一毛也尚何足論天地大蘧廬也</hi>
<hi>曽不足以隘我尚何燕越之間歟閉口亟休勿復言之客舌舉不得下惝怳自失意若欲遁而足不可引予笑</hi>
<hi>曰予亦多言耳子何為而去顧侍奴取酒引滿徑醉就睡有頃醒視之獨予遂良在客去矣</hi>張南軒<lb/>
<pb n="KR3k0030_WYG_224-7a"/>
拙齋記<hi>旴江曽節夫以拙名其齋而請予為之記予喟而歎曰士病於不拙也乆矣文采之眩而聲名</hi>
<hi>之求知術之滋而機巧之競争先以相勝詭御以幸得而俗以益薄士病於不拙也乆矣頃者始見吾子望乎</hi>
<hi>容止退然若不安聴乎言辭呐然若不足意吾子之不馳鶩於斯世也已而旋觀乎吾子之為則處已也介而</hi>
<hi>接物也嚴又有以知吾子之能自守也今以拙名齋抑子之志如此而何以予之記為雖然子之求於予也幾</hi>
<hi>予言之可以輔仁也抑亦子之質之美予亦有望焉請試為子言之也予聞之義理之本於天者至精而無窮</hi>
<hi>氣稟之存乎人者雖美而有限伊欲究夫無窮而化其有限舎學何以哉雖然所謂進學之方則亦有道矣古</hi>
<hi>之人於此蓋終身焉若升髙之必自下若陟逺之必自邇此其用力豈茍然而已哉予又病夫學者之不拙也</hi>
<hi>旁窺而竊取耳受而口傳恃臆度而鑿空虚難之不圖而惟獲之訃序之不循而惟至之必乆之不務而惟速</hi>
<pb n="KR3k0030_WYG_224-7b"/>
<hi>之求若是而欲有諸躬也難矣予是以病夫學之不拙也稽諸洙泗之門予之家子輿非百世師乎聖人始以</hi>
<hi>魯稱之而其於是道終以魯得之所謂三省其身自反而縮與夫動容貌正顔色出辭氣皆其平日所為用力</hi>
<hi>者也戰兢臨履至於啟手足之際而後以為知免一簀之不易尤不安其終其學之有始有卒幾於聖而全其</hi>
<hi>天蓋如此謂於是道以魯得之非邪由予前所言士病於不拙者吾子既無是之患矣由予後所言病夫學者</hi>
<hi>之不拙也吾子其率以是免之哉請無他求以子之家子輿為標準而從事焉其可已若夫安其所已能而倦</hi>
<hi>其所未進則為拘於有限而息乎無窮是拙之流生害也吾子其必不然矣</hi>朱晦庵敬齋箴<lb/>
<hi>正其衣冠尊其瞻視潜心以居對越上帝足容必重手容必恭擇地而蹈折旋蟻封出門如賔承事如祭戰戰</hi>
<hi>兢兢罔敢或易守口如瓶防意如城洞洞屬屬罔敢或輕不西以東不南以北當事而承靡他其適弗貳以二</hi>
<pb n="KR3k0030_WYG_224-8a"/>
<hi>弗參以三惟精其一萬變是監從事於斯是曰持敬動静弗違表裏交正須臾有間私欲萬端不火而熱不氷</hi>
<hi>而寒毫氂有差天壤易處三綱既淪九法亦斁嗚呼小子念哉敬哉墨卿司戒敢告靈臺</hi>歐陽脩畫<lb/>
舫齋記<hi>子至滑之三月即其署東偏之室治為燕私之居而名曰畫舫齋廣一室其深七室以户相通</hi>
<hi>凡入于室者如入于舟中其温室之奥則穴其上以為明其虚室之疏以達則欄檻其兩傍以為坐立之倚凡</hi>
<hi>偃休於吾齋者又如偃休乎舟中山石崷崒佳花羙木之植列於兩簷之外又似汎乎中流而左山右林之相</hi>
<hi>映皆可愛者故因以舟名焉周易之象至於履險蹈危必曰陟川盖舟之為物所以濟險難而非安居之用也</hi>
<hi>今予治齋于署以為燕安而反以舟名之豈不戻哉矧予又嘗以罪謫走江湖間自汴絶淮浮于大江至于巴</hi>
<hi>峽轉而入于漢沔計其水行幾萬餘里其竊窮不幸而卒遭風波之險徃徃呌號神明以脫湏臾之命者數矣</hi>
<pb n="KR3k0030_WYG_224-8b"/>
<hi>當其恐時顧視前後凡舟之人非為商賈則必仕宦因竊自歎以謂非冐利與不得已者誰肯至是哉賴天之</hi>
<hi>恵全活其生今得除去宿負列官于朝以来是州飽廩食而安署居追思曩時山川所歴舟檝之危蛟鼉之出</hi>
<hi>沒波濤之洶歘冝其寢驚而夢愕而乃忘其險阻猶以舟名其齋豈真樂於舟居者耶然予聞古之人有逃世</hi>
<hi>逺去江湖之上終身而不肯反者其必有所樂也茍非冐利於險有罪而不得已使順風恬波傲於枕席之上</hi>
<hi>一日而千里則舟之行豈不樂哉顧予誠有未暇而舫者宴嬉之舟也姑以名予齋奚曰不宜予友蔡君謨善</hi>
<hi>大書頗恠偉將乞其大字以題于楹懼其疑予之所以名齋者故具以告又因以置于壁</hi>張文潜進<lb/>
學齋記<hi>古之君子無湏臾而不學故其為徳無須臾而不進雞鳴而興暮夜而休一日之間出則涖官</hi>
<hi>治民事師友對賓客入則事其親撫其家教其㓜賤振其族婣音因與夫誦說講辨上世聖賢之言語文章制</hi>
<pb n="KR3k0030_WYG_224-9a"/>
<hi>度服物而燕樂則御琴瑟布樽爼拜俯升降酬酢相侑勉勉汲汲無湏臾之間不習其事學其理通其曲折而</hi>
<hi>服其訓戒葢頃刻而去其心非特其迹然也安居無事精思而深念矯揉其心志調服其血氣觀天地之道察</hi>
<hi>萬物之理以究道徳之㣲妙而通性命死生之始終者亦未始有頃刻之休是故其徳日進而不可止盖自其</hi>
<hi>不息而察之則豈特日進也哉晝之所達過其旦夜之所得加於晡豈特旦暮晡夜之别哉一語一黙一起居</hi>
<hi>而新故不相襲矣自其為士而至聖人如日之運於天小之為旦夜中昃之變大之為寒暑春秋之異然㣲細</hi>
<hi>而察之則雖求毫氂絲忽之間而不可得嗚呼士之欲進於道其勤苦勉强盖必如是而後至則亦已勞矣若</hi>
<hi>後世之士其不至於聖人也亦可知矣古之君子飲食游觀疾病死生之際未嘗不在於學士㑹食而問殽烝</hi>
<hi>則飲食之際未嘗不在學也曾晢風乎舞雩詠而歸則游觀之際未嘗不學也曾子病而易大夫之簀則疾病</hi>
<pb n="KR3k0030_WYG_224-9b"/>
<hi>之際未嘗不學也今之所謂學者既剽盗其皮膚攘掇其土苴比於古之人大可愧矣然少而習之未幾見而</hi>
<hi>自以為業成者十九也冠而仕則冠而棄之壯而仕則壮而棄之以其滅裂茍偷之習而亟捨於既仕之日故</hi>
<hi>後世之君子大扺従仕數年則言語笑貌嗜慾玩習之際比之進取之初以儒自名者固已大異矣葢古之君</hi>
<hi>子其學也内以脩身外以治人所學愈髙所治益修而成功愈崇是故君子立於世則天下被其福嗚呼三代</hi>
<hi>之衰儒者之功不大見於世而生民之望於君子者未能厭滿其欲豈非士之學未至而道不立哉嗟乎民之</hi>
<hi>休戚係於道學之成否則夫為士者可不勉歟元豐之乙丑余官於咸平治其所居之西即其舊而完之既潔</hi>
<hi>以新矣於是悉取詩書古史陳於其中有誦習之牖有休偃之席暑則啟扉寒則塞向豳七月朝夕處乎其中</hi>
<hi>取書而讀之其甚憊也則即席以休以深思其平日之所得無一日而不在是也余惰者也故取古之道而名</hi>
<pb n="KR3k0030_WYG_224-10a"/>
<hi>之曰進學而書其說庶朝夕得以自警焉上吐雅反仄雅反憊步拜反</hi>舒元輿問國庠記<lb/>
<hi>先王建太學法以國胄子欲敺人歸義府也故設官區掌嚴大其事明公侯卿大夫必由是而出某既求善藝</hi>
<hi>於闕下謂今之太學猶古之太學將欲觀焉自以為下士小儒未嘗覩夫子庠序欲往焉先三日齋沐而後行</hi>
<hi>行及門乃脫盖下車循墻而趨請於謁者曰吾欲觀禮於太學將每事問之於子可乎謁者許諾遂前導之初</hi>
<hi>過於朱門門闔沉沉問曰此魯聖人之宫也遂拜之次至於西有髙門門中有一厦屋問之曰此論堂也予懼</hi>
<hi>其鴻學方論不敢入導者曰此無人乃虚堂爾予惑之遂入見庭廣數畆盡墾為圃矣心益惑復問導者曰此</hi>
<hi>老圃所宅子安得欺我耶導者曰此積年無講論故庭化為廢地乆為官於此者圃之非圃所宅也循廊升堂</hi>
<hi>堂中無机榻有苔草沒地予立其上悽慘滿眼大不稱嚮之意復為導者引又至一門問之曰此國子館也入</hi>
<pb n="KR3k0030_WYG_224-10b"/>
<hi>其門其庭其堂如入論堂俄又歴至三館門問之廣文也太學也四門也入其門其庭其堂如國子其生徒去</hi>
<hi>聖人之奥如堂館之蕪嗟乎詩書禮樂國之洪源濬其源天下可以光潤窒其源天下為之顦顇故唐堯知其</hi>
<hi>如此亦先命廷臣典三禮教胄子誕敷文徳於天下天下之屋皆可封及夏殷時其孟也則必濬之其季也則</hi>
<hi>皆自窒之自窒之時天下之屋皆可誅至周室有文武周公勃興而作復唐虞之道行七八百年而付仲尼承</hi>
<hi>之孜孜日夜席不敢煖祖述之憲章之發於鄒魯張於洙泗上摩躪三光下垂之無窮其徒有入室者升堂者</hi>
<hi>及門者散滿天下雖丁周季而天下姦臣賊子猶解曰周孔之教不敢妄動以此則文之教豈可須臾弛耶至</hi>
<hi>嬴政犯之窒其源源未絶而已自絶于天下矣漢初纔息干戈復濬其源而後生公孫𢎞倪寛卜式之徒竝出</hi>
<hi>維持戰争之漢二百年間無所失墜皆周公仲尼之力也國家用干戈取天下其道正於漢氏然自冦生幽陵</hi>
<pb n="KR3k0030_WYG_224-11a"/>
<hi>軍旅之事始勝俎豆故太學之道不得不衰涼今皇帝傳大寳七祀生獻吳濞蜀禪於郊薄梟夏逆首殛潞姦</hi>
<hi>師㧞魏世家比用兩階之舞可謂至矣今溟澥無波兵器可以蒙之虎皮矣乃大修周公仲尼之道之時也而</hi>
<hi>太學猶且衰涼之若此豈非有司之不供軄耶羣公卿士之不留意耶不然何使巍巍國庠寂寞無聞回也賜</hi>
<hi>也說釋道義之聲雖館宇雲合鞠為荒圃可謂大國虚設以自欺也愚甚不取且懼周公仲尼之道沒墜於泉</hi>
<hi>遂記其所荒之大畧以喻有司</hi>李㤗伯袁州學記<hi>皇帝二十有三年制詔州縣立學惟時守</hi>
<hi>令有哲有愚有屈力殫慮祇順徳意有假官借私茍具文書或連數城亡誦弦聲倡而不和教泥不行三十有</hi>
<hi>二年范陽祖君無擇知袁州始至進諸生知學宫闕状君大懼人材放失儒效濶疎無以稱上意旨通判穎川陳</hi>
<hi>侁聞而是之議以克合相舊夫子廟陿隘不足改為乃營治之東厥土燥剛厥位靣陽厥材孔良瓦甓黝堊丹</hi>
<pb n="KR3k0030_WYG_224-11b"/>
<hi>漆舉以法故殿堂室房廡門各得其度生徒有舎庖廩有次百爾器備並手偕作工善吏勤晨夜展力越明年</hi>
<hi>成舎菜且有日旴江李覯諗于衆曰緬維四代之學考諸經可見已秦以山西鏖六國欲帝萬世劉氏一呼而</hi>
<hi>闗門不守武夫健將賣降恐後何耶詩書之道廢人唯見利而不聞義焉耳孝武乗豐富世祖出戎行皆孳孳</hi>
<hi>學術俗化之厚延于靈獻草茅危言者折首而不悔功烈震主者聞命而釋兵羣雄相見不敢去臣位尚數十</hi>
<hi>年教道之結人心如此今代遭聖神爾袁得賢君俾爾由庠序踐古人之迹天下治則譚禮樂以陶吾民一有</hi>
<hi>不幸猶當仗大節為臣死忠為子死孝使人有所賴且已有所法是惟朝家教學之意若其弄筆墨以徼利達而</hi>
<hi>豈徒二三子之羞抑為國者之憂</hi>吕伯恭白鹿書院記<hi>淳熈六年南康軍秋雨不時髙</hi>
<hi>仰之田吿病郡守新安朱侯某行眂坡塘並廬山而東得白鹿書院廢趾慨然顧其僚曰是蓋唐李渤之隠居</hi>
<pb n="KR3k0030_WYG_224-12a"/>
<hi>而太宗皇帝驛逓九經俾生徒肄業之地也書院剏於南唐其事至鮮我太宗於汛埽區宇日不暇給之際奬</hi>
<hi>勸封植如恐弗及規模逺矣我中興五十年釋老之宫圯于冦戎者斧斤之聲相聞各復其初獨此地委於榛</hi>
<hi>莽過者太息庸非吾徒之恥哉郡雖貧薄顧不能築室數楹上以宣布本朝崇建人文之大指下以續先賢之</hi>
<hi>風聲於方来乎迺屬軍學教授楊君大法星子縣令王君仲謀董其事又以書命祖謙記其成祖謙竊嘗聞之</hi>
<hi>諸公長者國初斯民新脫五季鋒鏑之阨學者尚寡海内向平文風日起儒先往往依山林即閒曠以講授大</hi>
<hi>率多至數十百人嵩陽嶽麓睢陽及是洞為尤著天下謂之四書院者也祖宗尊右儒術分之官書命之禄秩</hi>
<hi>賜之扁榜所以寵綏之者甚備當是時士皆上質實下新竒敦行義而不偷守訓故而不鑿雖學問之淵源統</hi>
<hi>紀或未深究然甘受和白受采既有進徳之地矣慶厯嘉祐之間豪傑並出講治益精至于河南程氏横渠張</hi>
<pb n="KR3k0030_WYG_224-12b"/>
<hi>氏相與倡明正學然後三代孔孟之教始終條理於是乎可考建炎再造典刑文憲浸還舊觀闗洛緒言稍出</hi>
<hi>於毁棄剪滅之餘晩進小生驟聞其語不知親師取友以講求用力之實躐等凌節忽近慕逺未能闚程張之</hi>
<hi>門庭而先有王氏髙自賢聖之病如是洞之所傳習道之者或鮮矣然則書院之復豈茍云哉此邦之士盍相</hi>
<hi>與挹先儒淳固慤實之餘風服大學離經辨志之始教由博而約自下而髙以揚熈陵開迪樂育之大徳則於</hi>
<hi>賢侯之勸學斯無負矣至於考方志紀人物亦有土者所當謹若李濬之之遺迹固不得而略也侯於是故重</hi>
<hi>民之勞賦功已狹率循其舊十七八力不足而意有餘興廢始末見當塗郭祥正所記者皆不書</hi>張南<lb/>
軒嶽麓書院記<hi>淘西故有藏室背陵向壑木茂而泉潔為士子肄業之地始開寳中郡守朱洞</hi>
<hi>首度基創宇以待四方學者李允則来為州請于朝乞以書藏方是時山長周式以行義著祥符八年召見便</hi>
<pb n="KR3k0030_WYG_224-13a"/>
<hi>殿拜國子學主簿使歸教授詔以嶽麓書院名增賜中秘書紹興辛亥更兵革灰燼乾道改元建安劉侯珙下</hi>
<hi>車既剔蠧夷姦民俗安静湘人合辭以書院請侯竦然曰是固章聖皇帝加恵一方以風厲天下者而可廢乎</hi>
<hi>半嵗而成某従多士往觀焉曰侯之為是舉也豈特使子羣居族談但為决科利祿計乎亦豈使子習為言語</hi>
<hi>文辭之工而已乎蓋欲成就人才以傳道而濟斯民也其傳果何歟曰仁也仁人心也率性立命知天地而宰</hi>
<hi>萬物者也孟子曰惻隠之心仁之端也於此焉求之則不差矣嘗試察吾事親従兄應物處事是端也茍能充</hi>
<hi>而達之則仁之大體豈不可得乎及其至也與天地合徳鬼神同用悠乆無疆變化莫測而其則初不逺也是</hi>
<hi>雖約居屏處庸何損得時行道事業滿天下而亦何加於我遂書斯言以厲同志以無忘侯之徳</hi>朱文<lb/>
公石鼔書院記<hi>衡州石鼔山據蒸湘之㑹江流環帶最為一郡佳處故有書院起唐元和間州</hi>
<pb n="KR3k0030_WYG_224-13b"/>
<hi>人李寛之所為也國初時嘗賜勅額其後乃復稍徙而東以為州學則書院之迹於此遂廢而不復修矣淳熈</hi>
<hi>十二年部使者潘侯畤徳失始因舊址列屋數間榜以故額將以俟四方之士有志於學而不屑於課試之業</hi>
<hi>者居之未竟而去今使者成都宋侯若水子淵又因其故而益廣之别逢重屋以奉先聖先師之像且摹國子</hi>
<hi>監及本道諸州印書若干卷而俾郡縣擇遺修士以充入之盖連帥林侯栗諸使者蘇侯翊官侯鑑衡守薛侯</hi>
<hi>伯宣皆奉金齎割公田以佐其役踰年而後落其成焉於是宋侯以書来曰願記其實以詔後人且有以幸教</hi>
<hi>其學者則所望也予惟前代庠序之教不修士病無所於學往往擇勝地立精舎以為羣居講習之所而為政</hi>
<hi>者乃成就而褒表之若此山若嶽麓若白鹿洞之類是也逮至本朝慶厯熈寧之盛學校之官遂徧天下而前</hi>
<hi>日處士之廬無所用則其舊迹之蕪廢亦其勢然也不有好古闡舊之賢孰能謹而存之哉抑今郡縣之學宫</hi>
<pb n="KR3k0030_WYG_224-14a"/>
<hi>置博士弟子員皆未嘗考其徳行道藝之素其所授受又皆世俗之書進取之業使人見利而不見義士之有</hi>
<hi>志於為己者盖羞言之是以嘗欲别求燕閒清曠之地以共講其所聞而不可得此二公所以慨然發憤於斯</hi>
<hi>役而不敢憚其煩蓋非獨不忍其迹之蕪廢而已也故特為之記其本末以告來者使知二公之志所以然者</hi>
<hi>無為今日學校科舉之意亂焉又以風曉在位使知今日學校科舉之害將有不可以是為適然而莫之救也</hi>
<hi>若諸生之所以學而非若今人之所謂則昔者吾友張子敬夫所以記夫嶽麓者語之詳矣顧於下學之功有</hi>
<hi>所未䆒是以誦其言者不知所以從事之方而無以蹈其實然今亦何必他求為哉亦曰養其全於未發之前</hi>
<hi>察其機於将發之際善則廣而充之惡則克而去之其亦如此而已矣又何俟於予言哉</hi>石徂徠泰<lb/>
山書院記<hi>自周以上觀之賢人之達者皋陶傅說伊尹吕望召公畢公是也自周以下觀之賢人之</hi>
<pb n="KR3k0030_WYG_224-14b"/>
<hi>窮者孟子楊子文中子吏部韓愈是也然較其功業徳行窮不必易達不必移三百年賢人之窮者又有泰山</hi>
<hi>先生孟子楊子文中子吏部皆以其道授弟子既授弟子復傳之於書其書盛行其道大耀先生亦以其道授</hi>
<hi>弟子既授之弟子亦將傳之於書將使其書盛行其道大耀乃於泰山之陽起學舍搆講堂聚先聖之書滿屋</hi>
<hi>與羣弟子而居之當時游従之貴者孟子則有梁恵王齊宣王滕文公之屬楊則有劉歆桓譚之屬文中子則</hi>
<hi>有越公之屬吏部則裴晉公鄭相國張僕射之屬門人之髙弟者孟則有萬章公孫丑樂克之徒楊則有侯<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    </hi>
<hi>劉棻之徒文中子則有董常程元薛収李靖杜如晦房魏之徒吏部則有李觀李翺李漢張籍皇甫湜之徒今</hi>
<hi>先生游従之貴者故王沂公蔡貳卿李泰州孔中丞今李丞相范京洛胡子京張安道士熈道祖擇之門人之</hi>
<hi>髙弟者石介劉牧姜潜張浻李温足以相望於千百年之間矣孰謂先生窮乎大哉聖賢之道無屯泰孟子楊</hi>
<pb n="KR3k0030_WYG_224-15a"/>
<hi>子文中子吏部皆屯於無位與小官而孟子泰於七篇楊子泰於法言太𤣥文中子泰於續經中說吏部泰於</hi>
<hi>原道論佛骨表十餘萬言先生嘗以謂盡孔子之心者大易盡孔子之用者春秋是二大經聖人之極筆也治</hi>
<hi>世之大法也故作易說六十四篇春秋尊王發㣲十七卷疑四凶之不去十六相之不舉故作堯權防後世之</hi>
<hi>簒奪諸侯之僣偪故作舜制辨注家之誤正世子之名故作正名解美出處之得明傳嗣之嫡故作四皓論先</hi>
<hi>生述作上宗周孔下擬韓孟是亦為泰先生孰少之哉介樂先生之道大先生之為諸以此說刋之石鑱于講</hi>
<hi>堂之西壁康定元年七月十八日記</hi>韓元吉武夷精舎記<hi>武夷山在閩粤直北其山勢雄</hi>
<hi>深盤礴自漢以見于祀事閩之諸山皆後出也其峯之最大者豐上而斂下巋然若巨人之戴弁縁隙磴道可</hi>
<hi>望而不可登世傳避秦而仙者蛻骨在焉溪出其下絶壁髙峻皆數十丈岸則巨石林立磊落竒秀好事者一</hi>
<pb n="KR3k0030_WYG_224-15b"/>
<hi>目不能盡則卧小舟杭溪而上號為九曲以左右顧視至其地或平衍景物環㑹必為之停舟曵杖倚徙而不</hi>
<hi>忍去山故多王孫鳥則白□鷓鴣聞人聲或磔磔集崖上散漫飛走而無驚懼之態水流有深處可泳草木四</hi>
<hi>時敷華道士即溪之窮僅為一廬以待遊者之食息往往酌酒未半已迫曛暮而不可留矣山距驛道纔一二</hi>
<hi>里許逆旅遥望不俾僕夫馬足之勞幸而至老氏之宮宿焉明日始能裹飯命舟而溪之長復倍於驛道之逺</hi>
<hi>促促而來遽遽而歸前後踵相屬也予舊家閩中兩官于建安盖亦遽歸之一耳吾友朱元晦居于五天山在</hi>
<hi>武夷精舍而近若其外圃暇則遊焉與其門生弟子挾書而誦取古詩三百篇及楚人之詞哦而歌之得酒嘯</hi>
<hi>詠留必數日盖山中之樂悉為元晦之私也予每愧焉淳熈之十年元晦既辭使節於江東遂賦祠官之禄則</hi>
<hi>又曰吾今營其地果盡有山中之樂矣盖其遊益數而於其溪五折負大石屏規之以為精舎取道士之廬猶</hi>
<pb n="KR3k0030_WYG_224-16a"/>
<hi>半也誅鋤草茅僅得數畆靣勢清幽竒木佳石拱揖映帶若陰相而遺我者使弟子具畚鍤集瓦竹相率成之</hi>
<hi>元晦躬畫其處中以為堂旁以為齋髙以為亭下以為室講書建業琴書酒賦莫不在是予聞之恍然如寐而</hi>
<hi>覺酲而醒隠隠猶記其地之美也且曰其為吾記之夫元晦儒者也方以學行其鄉善其徒非若畸人隠士遁</hi>
<hi>蔵山谷服氣茹芝以慕夫道家者流也然秦漢以来道之不明乆矣吾夫子所謂志於道亦何事哉夫子聖人</hi>
<hi>也其步與趨莫不有則至於登泰山之巔而誦言於舞雩之下未嘗不遊胷中盖自有地而一時弟子鼓瑟鏗</hi>
<hi>然春服既成之詠乃獨為聖人所予古之君子息焉者豈以是拘拘乎元晦既有以識之試以告夫來者相與</hi>
<hi>酬酢於精舎之下俾或自得其視幔亭之風抑又何如也是嵗八月穎川韓元吉記</hi>
詩集賦詩<hi>已公茅屋下可以丨新丨枕簟入林僻茶𤓰留客遲江蓮揺白羽大棘夢青絲空添許詢</hi>
<pb n="KR3k0030_WYG_224-16b"/>
<hi>輩難酬支遁詞杜已上人茅齋</hi>朋酒<hi>才士得神秀書齋聞爾為棣華晴雨好綀服暮春宜丨丨日歡㑹老</hi>
<hi>夫今始知杜和江陵宋大少府暮雨後同諸公及舎弟宴書齋</hi>桂林<hi>出宰山水縣讀書松丨丨蕭條捐未</hi>
<hi>事邂逅得初心哀猿醒俗耳清泉潔塵襟詩成有共賦酒熟無孤斟青竹時黙釣白雲日幽尋韓縣齋讀書</hi>
林杪<hi>髙齋坐丨丨杜</hi>八九椽<hi>茅齋丨/丨丨杜</hi>數莖竹<hi>髙樹蟬聲秋巷裏朱門冷静似閒居</hi>
<hi>重裝墨畫丨丨丨長著香薫一架書語笑侍兒知禮數吟哦野客任狂疎就中愛讀英雄傳欲立功勲恐不如</hi>
<hi>王建早春過龍武李將軍書齋</hi>低扉礙軒轡<hi>耽静非偽為本性實踈索齋中一就枕不覺白日落</hi>
<hi>丨丨丨丨丨寡徳謝接諾聚菊若墻陰秋窮未開蕚所食類病馬動影似移岳欲駐迫逃衰豈殊辭綆縳已見</hi>
<hi>飽時雨應豈蔬與藥賈長江齋中</hi>開門見雀羅<hi>世事終成夢生涯欲半過白雲心已矣滄海意</hi>
<pb n="KR3k0030_WYG_224-17a"/>
<hi>如何梨杖全吾道榴花養太和春風騎馬醉江月釣魚歌散帙㸔蟲蠧丨丨丨丨丨逺山終日在芳草傍人多</hi>
<hi>文體莊生傲方言楚俗訛屈平君莫弔腸㫁洞庭波劉長卿同姜濬題裴式微餘王東齋</hi>簡齋真虛<lb/>
名<hi>我窗三尺餘可以閱晦明北省雖巨麗無此風竹聲不著散花女而况使𦍑兄世間多岐路居士䋲牀平</hi>
<hi>未知阮遥集幾屐了平生欽重一屈鞋千載笑絶纓槐陰自入户知我喜新晴覔句方未了丨丨丨丨丨陳去</hi>
<hi>非簡齋</hi>鈴齋作靣山<hi>誰榜丨丨丨丨丨晦明終日捲簾看賦成夜燭纔銷寸衛退朝曦未半竿</hi>
<hi>晁太史靣山堂詩</hi>𨼆去復何求<hi>晨窗林影開夜枕山泉響丨丨丨丨丨無言道心長朱文公𨼆</hi>
<hi>求齋詩</hi>相看俱努力<hi>負笈何方来今朝此同席日用無餘功丨丨丨丨丨朱文公觀善齋詩</hi>
書院山下稻粱肥<hi>鵞湖丨丨丨丨丨㹠穽雞棲對掩扉桑柘影斜春社散家家扶得醉人歸</hi>
<pb n="KR3k0030_WYG_224-17b"/>
<hi>張儐詩</hi>叢間松栢姿<hi>積雨欣始霽清和在此時林葉既敷榮禽聲亦融怡鳴泉来不窮湖風起</hi>
<hi>淪漪西山捲餘雲逾覺秀色滋層層丨緑丨愛彼丨丨丨青青初不改似與幽人期坐乆還起來堤邊足逶迤</hi>
<hi>遊魚倚我行野鶴向我飛敢忘昔賢志亦復詠而歸寄言山中友和我平生詩張南軒城南書院詩</hi>謀野<lb/>
欣有獲<hi>清冷寒澗水窈窕青山阿昔賢有幽尚眷言此婆娑事往今幾時髙軒絶來過學館空廢址鳴</hi>
<hi>弦息遺歌我來勸相餘杖策褰緑羅丨丨丨丨丨披圖知匪訛永懐當年盛辛辛衿珮多博約感明恩涵泳熈</hi>
<hi>泰和淒涼忽荒榛俯仰驚頽波發教逮綱紀喟然心匪他伐木循陰岡結屋依陽坡一朝謝塵濁歸哉碩人過</hi>
<hi>朱文公尋白鹿洞故址愛其幽邃議復興建感而有作</hi>絶學何能忘<hi>昔人讀書地町疃白鹿塲</hi>
<hi>世道有升降玆焉更表章矧今中興年治具一以張弦歌獨不嗣山水無輝光荒榛適剪除聖謨已洋洋亦有</hi>
<pb n="KR3k0030_WYG_224-18a"/>
<hi>皇華使肯来登此堂問俗良懇惻懐賢増慨慷弦歌有遺韻丨丨丨丨丨同前</hi>千古最靈心<hi>墟墓</hi>
<hi>生哀宗廟欽斯人丨丨丨丨丨涓流積至滄溟水拳石崇成泰華岑易簡工夫終乆矢支離事業竟浮沉欲知</hi>
<hi>自下升髙處真偽先須辨古今陸象山鵞湖詩</hi>三載更闗心<hi>徳義風流夙所欽别離丨丨丨丨丨</hi>
<hi>偶扶藜杖過寒谷又枉藍輿度逺岑舊學商量加粹密新知培養轉深沉只愁說到無言處不信人間有古今</hi>
<hi>晦庵次前韻</hi>精舎試用此道推<hi>昏旦變氣候山水含清暉清暉能娛人遊子澹忘歸出谷</hi>
<hi>日尚早入舟陽已㣲林壑斂暝色雲霞収夕霏芰荷迭映蔚蒲稗相因依披拂趨南徑愉恱偃東扉慮澹物自</hi>
<hi>輕意愜理無違寄言攝生客丨丨丨丨丨謝靈運石壁精舍詩</hi>會當求勑賜<hi>嵗月有環周窮臘忽</hi>
<hi>受謝眷眷山水心幸此朱墨暇招呼到良友邂逅成夙駕深尋故轍跡喜見新結架永懐拾遺公藏器此待價</hi>
<pb n="KR3k0030_WYG_224-18b"/>
<hi>横流詩書澤下及楊李霸炎神抵興運制作流大化石室萬卷藏綸言九天下規模未云逺荒茀良可詫自非</hi>
<hi>賢邑宰誰復此精舍丨丨丨丨丨畢願老耕稼更與盡心期臨流抗風榭朱元晦遊白鹿洞</hi>神仙九<lb/>
折溪<hi>丨丨丨丨丨㳂沂此中半水深波浪闊浮緑春渙渙上有蒼石屏百仞聳雄觀嶄巖露垠堮突兀倚</hi>
<hi>霄漢淺麓下滎迴深林乆叢灌胡然閱千載逮此聞一旦我乗星村船輟棹青苔岸榛莽喜誅鋤靣勢窮考按</hi>
<hi>居然一環堵妙處豈輪奐左右矗竒峯躊躇極佳玩是時芳節闌紅線紛有爛好鳥時一鳴王孫逺相喚暫遊</hi>
<hi>意已愜獨往身猶絆珍重舎瑟人重来作幽伴朱文公行視武夷精舎作</hi>琴書四十年<hi>丨丨丨丨</hi>
<hi>丨幾作山中客一日茅舍成居然我泉石朱文公武夷精舍詩</hi>
　古今合璧事類備要别集卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要外集卷一</head> <lb/>
    <p>
<pb n="KR3k0030_WYG_301-1a"/>
欽定四庫全書<lb/>
　古今合璧事類備要外集卷一<lb/>
　　　　　　　　　　　　宋　謝維新　撰<lb/>
　典禮門<lb/>
　　典禮<lb/>
　禮經考索<hi>禮果何物也非天降地出因時世人情而為之節文者也自天尊地卑而禮行乎其</hi>
　<hi>中唐虞聖人别之為節文說者謂五禮者吉凶軍賔嘉之名也周人建官分職其見於大宗伯之所掌則</hi>
　<hi>亦不外是五禮之日焉然唐虞聖人既謂之五禮矣又有所謂三禮馬何哉盖三禮者特就於禮中而言</hi>
<pb n="KR3k0030_WYG_301-1b"/>
　<hi>其祭天地人之三禮非於五禮之外又他有所謂三禮者也然要之唐虞三代聖人之所謂禮則必有其</hi>
　<hi>本焉本者何恭敬之心也其間或有損益之不同㳂革之或異所謂三王異世不相襲禮者不過儀丈之</hi>
　<hi>品式而已唐虞三代聖人逺矣春秋之間其散見於列國之諸侯猶知有禮之本是以魯為秉禮之國其</hi>
　<hi>間如齊晉鄭衞之君亦庶幾乎是禮焉猶秦楚吴越號為夷狄争相雄長夫子作春秋多以人書之盖譏</hi>
　<hi>其不知中國之禮也明矣戰國之際此禮蕩然故荀卿氏作書拳拳於禮之本盖欲返常時而復於王者</hi>
　<hi>之制也秦人每事不師古始捨禮而用祛故先王之禮至是蕩盡惟其不知禮也是以罷封建裂井田開</hi>
　<hi>阡陌大抵多求勝扵古人不知唐虞三代之聖人以禮立國者本無是事而秦人一切反之亦何有於先</hi>
　<hi>王之禮哉漢髙祖以馬上得天下其視古人之禮為何物唯頼叔孫通制為緜蕞之儀而一時君尊臣卑</hi>
<pb n="KR3k0030_WYG_301-2a"/>
　<hi>之分稍有所植立然漢人之禮終非古人之禮三國各相鼎峙六朝分為南北正統之論不明夷夏之分</hi>
　<hi>雜糅所謂古人中於天地以立國者皆無矣縱有宗廟郊祀之儀亦不過區區是禮之文耳尚何足與議</hi>
　<hi>古人之禮耶唐人立國自太宗閨門之内自有慙德而此禮之本已撥矣先儒有言唐人大綱不正所謂</hi>
　<hi>綱者正指禮而言也惟其初無父子兄弟之綱是以終唐之世多受夷狄之禍雖其間有正觀顯慶之禮</hi>
　<hi>又有開元之禮厥後又有杜佑參益二百篇之新禮亦不過文為制度之末曽何補於唐家之一代哉五</hi>
　<hi>代天地閉塞不通之時固無暇責其所謂禮者惟我本朝治體最純家法最正以仁立國以儒立教故太</hi>
　<hi>祖即位之後未逞他務即其車馬臨幸親賛孔顔一事觀之則其是禮之本隱然見於崇儒重道之中異</hi>
　<hi>時見於劉温叟之所上者皆其儀文之節目也爰自繼世而後宮室禱祠之役興加以封禪之事天書之</hi>
<pb n="KR3k0030_WYG_301-2b"/>
　<hi>説啟於王欽若之從諛雖以輔臣如王旦冦準之徒亦不敢持異議厥後崇觀之際一變而為道教則降</hi>
　<hi>真延福玉清上清等宫相繼而起加以小人如蔡京無復矯枉過正中天之禍惟中國之禮不立推原其</hi>
　<hi>由萌蘖於王欽若濫觴於蔡京其罪有不可勝誅也中興立國江左當建紹之初每事草剏雖未暇及於</hi>
　<hi>是禮然而撥亂反正中國之人心復有所宗主皆是禮相與扶持也又豈待如秦檜和議既成之後始定</hi>
　<hi>郊廟宫省之制備禮樂文物之具而後始謂之禮哉自是以來襲四宗之緝熙宣二祖之重光紀綱制度</hi>
　<hi>相為扶持自三百年以至于千萬世與天地同其乆與日月同其明與山嶽同其髙與河海同其深皆於</hi>
　<hi>是禮之本有信云</hi>
事類節丈<hi>禮之實丨丨斯二者是也孟又禮者因人之情而為之丨丨以為民防也記</hi>粉澤<lb/>
<pb n="KR3k0030_WYG_301-3a"/>
<hi>禮者理之丨丨白帖</hi>縁飾<hi>丨丨苛/禮漢書</hi>㑹通<hi>觀丨丨以行其/典禮易繫辭</hi>防範<hi>川有丨器</hi>
<hi>有丨見禮教之至也揚五百</hi>經緯<hi>將原先王本仁義則禮正/其丨丨蹊逕也荀史學</hi>釋回<hi>禮丨</hi>
<hi>丨增美質</hi>去偽<hi>著誠丨丨禮/之經也並記</hi>三禮<hi>典朕丨丨注/天地人之禮</hi>五禮<hi>天秩有禮自我</hi>
<hi>丨丨有庸哉注公侯伯子男五等之禮又修五禮注吉凶軍賔嘉之禮並書又大宗伯掌建邦之天神人鬼地示</hi>
<hi>之禮以佐王建邦國以吉禮事邦國之鬼神祗以凶禮哀邦國之憂以賔禮親邦國以軍禮同邦國以嘉禮親</hi>
<hi>萬民禮</hi>百禮<hi>以洽丨丨注謂/享宴之属詩</hi>大禮<hi>丨丨/必簡</hi>曲禮<hi>丨丨曰毋不敬又丨丨三</hi>
<hi>千</hi>經禮<hi>丨丨/三百</hi>儀禮<hi>儀禮三/百並記</hi>典禮<hi>見/前</hi>禮煩<hi>丨丨則/亂書</hi>禮謬<hi>於丨</hi>
<hi>丨白帖</hi>末節<hi>鋪筵席陳樽爼列籩豆以升降/為禮者禮之丨丨故有司掌之</hi>虛名<hi>由三代而上治</hi>
<pb n="KR3k0030_WYG_301-3b"/>
<hi>出於一而禮樂達于天下由三代而下治出於二而禮樂為丨丨唐禮樂志</hi>白受采<hi>甘受和丨丨丨</hi>
<hi>忠信之人可以學禮記</hi>繪後素<hi>子夏問曰巧笑倩兮美目盻兮素以為絢兮何謂也子曰丨事丨丨</hi>
<hi>曰禮後乎子曰起予者商也始可與言詩已矣語</hi>禮之初<hi>夫丨丨丨始諸飲食其燔黍捭豚汙尊而</hi>
<hi>抔飲蕢桴而土鼔猶若可以致其敬於鬼神記禮運</hi>禮之本<hi>林放問丨丨丨子曰大哉問禮與其奢也</hi>
<hi>寧儉喪與其易也寧戚語</hi>禮之用<hi>子曰丨丨丨和為貴先王之道斯為美小大由之語</hi>天澤履<lb/>
<hi>上丨下丨丨君子以辨上下定民志</hi>雷天壯<hi>丨在丨上大壯君子/以非禮勿履並易</hi>駒犢從<hi>或問</hi>
<hi>太古德懐不禮懐嬰兒慕丨丨丨焉以禮曰嬰犢乎嬰犢母懐不父懐母懐愛也父懐敬也獨毋而不父未若</hi>
<hi>父母之懿也楊子</hi>禽獸無<hi>鸚鵡能言不離飛鳥猩猩能言不離丨丨今人而丨禮雖能言不亦禽獸</hi>
<pb n="KR3k0030_WYG_301-4a"/>
<hi>之心乎夫惟丨丨丨禮故父子聚麀是故聖人作為禮以教人使人以有禮知自别於禽獸記曲禮</hi>聖人<lb/>
不取<hi>法始乎伏羲而成乎堯匪伏匪堯禮義哨哨丨丨丨丨也揚子</hi>大道既隱<hi>今丨丨丨丨天</hi>
<hi>下為家各親其親各子其子大人世及以為禮記</hi>文獻不足<hi>子曰夏禮吾能言之把不足證也殷</hi>
<hi>禮吾能言之宋不足證也丨丨丨丨故也足則吾能證之矣</hi>損益可知<hi>子張問十世可知也子曰</hi>
<hi>殷因於夏禮所丨丨丨丨也周因於殷禮所丨丨丨丨也其或繼周者雖百世可知也</hi>伯夷降典<lb/>
<hi>丨丨丨丨析民惟刑注降典下典禮教民而斷以法書</hi>周公作儀<hi>丨丨丨丨禮十三篇</hi>敬以<lb/>
行禮<hi>魯僖公十一年天王使召武公内史過賜晉侯命受玉惰過歸告王曰晉侯其無後乎禮國之幹也</hi>
<hi>敬禮之輿也不敬則禮不行左</hi>儉而用禮<hi>蟋蟀刺晉昭公也儉不中禮故作詩以閔之欲其及時以</hi>
<pb n="KR3k0030_WYG_301-4b"/>
<hi>禮自虞樂也此晉也而謂之唐本其風俗憂深思逺丨丨丨丨乃有堯舜之遺風馬詩</hi>昭公知禮<lb/>
<hi>陳司敗問丨丨丨丨乎孔子曰知禮孔子退揖巫馬期而進之曰吾聞君子不黨君子亦黨乎君娶於吳為同</hi>
<hi>姓謂之吳孟子君而知禮孰不知禮巫馬期以告子曰丘也幸茍有過人必知之</hi>管仲知禮<hi>子曰</hi>
<hi>管仲之器小哉或曰管仲儉乎曰管氏有三歸官事不攝馬得儉然則丨丨丨丨乎曰邦君樹塞門管氏亦樹</hi>
<hi>塞門邦君為兩君之好有反玷管氏亦有反玷管氏而知禮孰不知禮</hi>文仲安知<hi>子曰臧丨丨丨</hi>
<hi>丨禮乎夏父弗綦逆祀而弗止也燔柴於奥注時人以為祭火神乃燔柴記</hi>晏子焉知<hi>曾子曰晏</hi>
<hi>子可謂知禮也已恭敬之有焉有若曰晏子一狐裘三十年遺車一乗及墓而反國君七介遣車七乗大夫五</hi>
<hi>介遣車五乗丨丨丨丨禮記</hi>老子絶滅<hi>丨丨之言道德吾有取焉耳及丨丨禮學吾无取焉耳揚</hi>
<pb n="KR3k0030_WYG_301-5a"/>
孔子嬉戱<hi>丨丨為兒丨丨常陳爼豆設禮容史</hi>周禮不弃<hi>齊仲孫湫來省難歸公曰魯可</hi>
<hi>取乎對曰不可猶秉丨丨所以本也臣聞之國將亡本必顛顛而後枝葉從之魯丨丨周禮未可動也君其務</hi>
<hi>寧魯難而親之親有禮云云霸王之器也左</hi>周禮盡在<hi>韓宣子聘魯觀書於太史氏見易象與魯</hi>
<hi>春秋曰丨丨丨丨魯矣吾乃今知周公之德與周之所以王也左</hi>退而學禮<hi>陳亢問於伯魚曰子</hi>
<hi>亦有異聞乎對曰未也它日嘗獨立鯉趨而過庭曰學禮乎對曰未也不學禮無以立鯉丨丨丨丨語</hi>事<lb/>
之學禮<hi>昭公至自楚孟僖子病不能相禮乃講學之茍能禮者從之及其將死也召其大夫曰禮人之</hi>
<hi>幹也無禮無以立吾聞將有達者曰孔丘聖人之後也而滅於宋其祖弗父何以有宋而授厲公及正考父佐</hi>
<hi>戴武宣三命兹益共故其鼎銘云一命而僂再命而傴三命而俯循墻而走亦莫余敢侮饘於是粥扵是以糊</hi>
<pb n="KR3k0030_WYG_301-5b"/>
<hi>余口其共也如是臧孫紇有言曰聖人有明德者若不當世其後必有達人今其將在孔丘乎我若獲没必属</hi>
<hi>説與何忌於夫子使丨丨而丨丨焉以定其位故孟懿子與南宫敬叔師事仲尼仲尼曰能補過者君子也詩</hi>
<hi>曰君子是則是效孟僖子可則效已矣左</hi>是以有禮<hi>劉康公成肅公㑹晉侯伐秦成子受賑于社不</hi>
<hi>敬劉子曰吾聞之民受天地之中以生所謂命也丨丨丨動作丨義威儀之則以定命也能者養之以福不能</hi>
<hi>者敗以取禍是故君子勤禮小人盡力勤禮莫如致敬盡力莫如敦篤敬在養神篤在守業國之大事在祀與</hi>
<hi>戎祀有執膰戎有受賑神之大節也今成子惰弃其命矣其不反乎</hi>是乎有禮<hi>成十二年晉郤至如</hi>
<hi>楚聘且涖盟楚子享之子反相為地室而縣馬郤至將登金奏作於下驚而走出子反曰日云莫矣寡君湏矣</hi>
<hi>吾子其入也賓曰君不忘先君之好施及下臣貺之以不大禮重之以備樂如天之福兩君相見何以代此下臣</hi>
<pb n="KR3k0030_WYG_301-6a"/>
<hi>敢子反曰如天之福兩君相見無亦唯是一矢以相加遺焉用樂寡君須矣吾子其入也賔曰若讓之以一矢</hi>
<hi>禍之大者其何福之有世之治也諸侯間於天子之事則相朝也於是乎有享宴之禮云云至敢不從遂入卒</hi>
<hi>事歸以語范文子文子曰無禮必食言吾死無日矣左</hi>不可謂禮<hi>昭公如晉自郊勞至於贈賄無</hi>
<hi>失禮晉侯謂女叔齊曰魯侯不亦善於禮乎對曰魯侯焉知禮公曰何為自郊勞至于贈賄禮無違者何故不</hi>
<hi>知對曰是儀也丨丨丨丨禮所以守其國行其政令无失其民者也今政令在家不能取也有子家羈弗能用</hi>
<hi>也奸大國之盟陵虗小國利入之難不知其私公室四分民食於他思莫在公不圖其終為國君難將及身不</hi>
<hi>恤其所禮之本末將於此乎在而屑屑焉習儀以亟言善於禮不亦逺乎君子謂叔侯於是乎知禮左</hi>問<lb/>
何謂禮<hi>子太叔見趙簡子簡子問揖遜周旋之禮焉對曰是儀也非禮也簡子曰敢丨丨丨丨對曰聞</hi>
<pb n="KR3k0030_WYG_301-6b"/>
<hi>諸先大夫子産曰夫禮天之經也地之義也民之行也天地之經而民實則之則天之明因地之性生其六氣</hi>
<hi>用其五行氣為五味散為五色章為五聲淫則昏亂民失其性是故為禮以奉之為六畜五牲三犧以奉五味</hi>
<hi>為九文六采五章以奉五色為九歌八風七音六律以奉五聲為君臣上下以則地義為夫婦外内以經二物</hi>
<hi>為父子兄弟姑姊甥舅婚媾姻亞以象天明為政事庸力行務以治四時為刑罰威獄使民畏忌以類其震曜</hi>
<hi>殺戮為温慈惠和以效天之生殖長育民有好惡喜怒哀樂生于六氣是故審則冝類以制文志哀有哭泣樂</hi>
<hi>有歌舞喜有施舍怒有戰鬭喜生於好怒生於惡是故審行信令禍福賞罰以制死生生好物也死惡物也好</hi>
<hi>物樂也惡物哀也哀樂不失乃能協于天地之性是以長乆簡子曰甚哉禮之大也對曰禮上下之紀天地之</hi>
<hi>經緯也民之所以生也是以先王尚之故人之能自曲直以赴禮者謂之成人大不亦冝乎簡子曰鞅也請終</hi>
<pb n="KR3k0030_WYG_301-7a"/>
<hi>身守此言也左</hi>叔孫緜蕞<hi>丨丨通制禮儀以正君臣之位與弟子百餘人為丨丨野外所撰禮與律</hi>
<hi>令同録藏於禮官法家</hi>曹褒尺簡<hi>丨丨慕叔孫通次序禮事制禮冩於二丨四寸丨依舊典雜以</hi>
<hi>五經䜟記撰次天子至庶人冠婚吉凶終始制度又作章句和帝遂用新禮冠擢褒為右散騎後張酺張敏等</hi>
<hi>奏褒擅制漢禮破聖術冝加誅帝雖寢其奏而漢禮遂不行</hi>謝曰未遑<hi>賈誼欲為文帝議改制度</hi>
<hi>易服色定禮樂而謙遜謝之丨丨丨其後大臣絳灌之属壊之其議遂寢本傳</hi>事猶多闕<hi>漢丞百王</hi>
<hi>之弊髙祖撥亂反正文景務在養民至于稽古禮文之丨丨丨丨焉文帝贊</hi>二禮兼行<hi>唐初即用</hi>
<hi>隋禮至太宗時房𤣥齡魏徴等因禮増修是為正觀禮髙宗又詔長孫无忌杜正倫等增修之是為顯慶禮其</hi>
<hi>文雜以式令而李義府許敬宗方得幸多希㫖傅㑹事既施行議者皆以為非上元中詔復用正觀禮由是終</hi>
<pb n="KR3k0030_WYG_301-7b"/>
<hi>髙宗世有正觀顯慶丨丨丨丨</hi>五禮始備<hi>明皇開元中詔徐堅李銳等撰述厯年未就至蕭嵩王仲</hi>
<hi>丘撰定為一百五十卷是為大唐開元禮由是唐之丨丨之文丨丨而後世用之雖時小有損益不能過也又</hi>
<hi>唐六典凡五禮之儀一百五十有二一曰吉禮其儀五十有五二曰賓禮其儀有八三曰軍禮其儀二十有三</hi>
<hi>四曰嘉禮其儀五十五曰凶禮其儀一十有八</hi>知皇帝號<hi>太宗宴羣臣指翠池酣樂賦詩魏徵賦西</hi>
<hi>漢其卒章曰終籍叔孫禮方丨丨丨丨帝曰徴言未嘗不約我以禮</hi>知朝廷尊<hi>肅宗於靈武擢李勉</hi>
<hi>監察御史時武臣崛起元法度大將管崇嗣背闕坐笑語譁縱勉劾其不恭帝歎曰吾有勉乃丨丨丨之丨</hi>
草上其儀<hi>杜鴻漸至靈武與柳冕等勸肅宗即皇帝位以係中外望鴻漸明習朝章採舊儀設壇壝</hi>
<hi>城南先一日草具其儀上之</hi>草具其儀<hi>李吉甫正元初為太常博士年尚少明練典故昭德皇后</hi>
<pb n="KR3k0030_WYG_301-8a"/>
<hi>崩自天寳後中宫虛卹禮廢缺吉甫丨丨丨丨德宗稱善</hi>元感練治<hi>武后時已郊遂享明堂封嵩山</hi>
<hi>詔王丨丨韋叔夏草儀具衆推其丨丨</hi>盈孫折衷<hi>殷盈孫時喪亂後制度彫紊追補容典皆丨丨</hi>
<hi>丨丨焉</hi>崇敬多識<hi>歸丨丨治禮家/學丨丨容典</hi>咸得其正<hi>許孟容有禮學每所折衷</hi>
<hi>丨丨丨丨</hi>常得未聞<hi>王方慶善禮學嘗就徐堅質疑晦堅為申釋丨丨所丨丨</hi>杜佑通典<lb/>
<hi>劉秩摭百家侔周六官法為政典三十五篇房琯稱才過劉向而杜佑以為未盡因廣其闕參益新禮為二百</hi>
<hi>篇自號通典奏之優詔加美儒者服其書約而詳</hi>劉岳書儀<hi>五代丨丨為太常卿初鄭餘慶常採</hi>
<hi>唐士庶吉凶書疏之式雜以當時家人之禮為丨丨兩卷明宗見其有起復冥婚之制歎曰儒者所以隆孝悌</hi>
<hi>而端風俗且無金革之事起復可乎婚吉禮也用於死者可乎乃詔岳選文學通古今之士共刪定之岳與博</hi>
<pb n="KR3k0030_WYG_301-8b"/>
<hi>士臨顒田敏増損其書而事出鄙俚其婚禮親迎有女坐壻鞍合髻之說尤為不經公卿之家頗遵用之</hi>侔<lb/>
周官法<hi>見前詳注</hi>號周禮庫<hi>李涪博學禮樂之事人多咨之丨為丨丨丨</hi>開寳通<lb/>
禮<hi>本朝太柤開寳四年上命劉温叟李昉盧多遜賈黄中以本朝㳂革制度廣成一書號曰丨丨丨丨藏之</hi>
<hi>書府</hi>祥符儀注<hi>真宗丨丨三年頒州縣奠/文宣廟丨丨并祭器圖</hi>慶厯禮儀<hi>仁宗慶厯</hi>
<hi>四年上新修太常禮四十三卷丨丨丨丨六十三卷</hi>治平禮書<hi>英宗丨丨二年歐陽修已編纂禮書</hi>
<hi>成百卷詔以太常因革禮為名</hi>一代制度<hi>仁宗景祐四年同知吳育言修儀禮之故事類例不一請</hi>
<hi>擇儒臣與本院官約古今制度為丨丨之丨丨從之</hi>五禮新儀<hi>徽宗政和八年御筆禮止邪於未形</hi>
<hi>先王作儀以範民而教之中其意㣲矣丨丨丨丨州縣推行未臻厥成可依所奏今諸路監司因部考察嵗擇</hi>
<pb n="KR3k0030_WYG_301-9a"/>
<hi>一二以聞當議賞罰以勸忠厚之俗</hi>禮以義起<hi>大觀二年詔丨縁人情丨丨而丨因時之冝御今之</hi>
<hi>俗善法古者不法其法法其所以為法之意而已</hi>禮之用大<hi>孝宗乾道五年故銓進對恭聞聖訓</hi>
<hi>有及於唯禮不可以已之說如欲平治天下捨禮何以哉上曰朕記曽與卿說丨丨丨甚丨</hi>王臨川<lb/>
禮論<hi>嗚呼荀卿之不知禮也其言曰聖人化性而起偽吾是以知其不知禮也知禮者貴乎知禮之意而</hi>
<hi>荀卿盛稱其法度節奏之美至於言化則不為偽也亦烏知禮之意哉故禮始於天而成於人知天而不知人</hi>
<hi>則野知人而不知天則偽聖人惡其野而疾其偽是以禮興馬今荀卿以謂聖人之化性為起偽則是不知天</hi>
<hi>之過也然彼亦有見而云爾凡為禮者必詘其驕傲之心逆其嗜欲之性莫不欲逸而為尊者勞莫不欲得而</hi>
<hi>為長者讓擎跽曲拳以見其恭夫民之於此豈皆有樂之之心哉患上之惡已而随之以刑也故荀卿以為特</hi>
<pb n="KR3k0030_WYG_301-9b"/>
<hi>刧之法度之威而為之於外爾此亦不思之過也夫斵木而為之器服馬而為之駕此生而能者也故必削之</hi>
<hi>以斧斤直之以繩墨貟之以規而方之以矩束聯膠漆之而後器適於用焉前之以銜勒之制後之以鞭策之</hi>
<hi>威馳驟舒疾無得自放而一聽於人而後馬適於駕焉由是觀之莫不刼之於外而服之以力者也然聖人捨</hi>
<hi>木而不為器捨馬而不為駕者固亦因其天資之材也今人生而有嚴父愛母之心聖人因其性之欲而為之</hi>
<hi>制焉故其制雖有以強人而乃以順其性之欲也聖人苟不為之禮則天下盖將有慢其父而疾其母者矣此</hi>
<hi>亦可謂失其性也得性者以為偽則失其性者乃可以為真乎此荀卿之所以為不思也夫狙猿之形非不若</hi>
<hi>人也欲繩之以尊卑而節之以揖遜則彼有趨於深山大麓而走耳雖畏之以威而馴之以化其可服邪以謂</hi>
<hi>天性无是而可以化之使偽耶則狙猿亦可使為禮矣故曰禮始於天而成於人天則無是而人欲為之者舉</hi>
<pb n="KR3k0030_WYG_301-10a"/>
<hi>天下之物吾盖未之見也</hi>司馬公通鑑論<hi>臣光曰臣聞夫子之職莫大於禮禮莫大於分分莫</hi>
<hi>大於名何謂禮紀綱是也何謂分君臣是也何謂名公侯卿大夫是也夫以四海之廣兆民之衆受制於一人</hi>
<hi>雖有絶倫之禮髙世之智莫不奔走而服役者豈非以禮為之紀綱哉是故天子統三公三公率諸侯諸侯制</hi>
<hi>卿大夫卿大夫治士庶人貴以臨賤賤以承貴上之使下猶心腹之運手足根本之制枝葉下之事上猶手足</hi>
<hi>之衞心腹枝葉之庇本根然後能上下相保而國家治安故曰天子之職莫大於禮也文王序易以乾坤為首</hi>
<hi>孔子繫之曰天尊地卑乾坤定矣卑髙以陳貴賤位矣言君臣之位猶天地之不可易也春秋抑諸侯尊周室</hi>
<hi>王人雖㣲序於諸侯之上以是見聖人於君臣之際未嘗不惓惓也非有桀紂之暴湯武之仁人歸之夭命之</hi>
<hi>君臣之分當守節伏死而已矣是故以㣲子而代紂則成湯配天矣以季札而君吳則太伯血食矣然而二子</hi>
<pb n="KR3k0030_WYG_301-10b"/>
<hi>寧亡國而不為者誠以禮之大節不可亂也故曰禮莫大於分也大禮辨貴賤序親踈裁羣物制庶事非名不</hi>
<hi>著非器不形名以命之器以别之然後上下粲然有倫此禮之大經也名器既亡則禮安得獨存哉昔仲叔于</hi>
<hi>奚有功於衞辭邑而請繁纓孔子以為不如多與之邑惟器與名不可以假人君之所司也政亡則國家從之</hi>
<hi>衞君待孔子而為政孔子欲先正名以為名不正則民无所措手足夫繁纓小物也而孔子惜之正名細務也</hi>
<hi>而孔子先之誠以名器既亂則上下无以相有故也夫事未有不生於㣲而成於著聖人之慮逺故能謹其㣲</hi>
<hi>而治之衆人之識近故必待其著而後救之治其㣲則用力寡而功多救其著則竭力而不能及也易曰履霜</hi>
<hi>堅氷至書曰一日二日萬幾謂此類也故曰分莫大於名也嗚呼幽厲失德周道日衰綱紀散壊下陵上替諸</hi>
<hi>侯專征大夫擅政禮之大體十喪七八矣然文武之祀猶緜緜相属者盖以周之子孫尚能守其名分故也何</hi>
<pb n="KR3k0030_WYG_301-11a"/>
<hi>以言之昔晉文有大功於王室請隧於襄王襄王不許曰王章也未有代德而有二王亦叔父之所惡也不然</hi>
<hi>叔父有地而隧又何請焉文公於是乎懼而不敢違是故以周之地則不大於曹滕以周之民則不衆於邾莒</hi>
<hi>然歴數百年宗主天下雖以晉楚齊秦之强不敢加兵者何哉徒以名分尚存故也至於季氏之於魯田常之</hi>
<hi>於齊白公之於楚智伯之於晉其勢皆足以逐君而自為然而卒不敢者豈其力不足而心不忍哉乃奸名犯</hi>
<hi>分而天下共誅之也今晉大夫暴蔑其君剖分晉國天子既不能討又寵秩之使列於諸侯是區區之名分復</hi>
<hi>不能守而并棄之也先王之禮於斯盡矣或者以為當是之時周室㣲弱三晉強盛雖欲勿許其可得乎是大</hi>
<hi>不然夫三晉雖強茍不顧天下之誅而犯義侵禮則不請於天子而自立則為悖逆之臣天下茍有桓文之君</hi>
<hi>必奉禮義而征之今請於天子而天子許之是受天子之命而為諸侯也誰得而討之故三晉之列於諸侯非</hi>
<pb n="KR3k0030_WYG_301-11b"/>
<hi>三晉之壊禮乃天子自壊之也嗚呼君臣之禮既壊矣則天下以智力相雄長遂使聖賢之復為諸侯者社稷</hi>
<hi>无不泯絶生民之類麋滅幾盡豈不哀哉</hi>
詩集方知皇帝<hi>終藉叔孫禮丨丨丨丨尊唐太宗</hi>焉知禮法<hi>阮籍丨丨丨丨踈杜</hi>
<hi>酬嚴公詩</hi>草具一王儀<hi>先王秦博士秦禮頗能熟量主欲有為兩生皆不欲丨丨丨丨丨羣豪果</hi>
<hi>知肅黄金既徧賜短衣亦已續儒術自此彫何為反初服王荆公詠叔孫通</hi>
　<lb/>
　<lb/>
　古今合璧事類備要外集卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要續集卷五十一</head> <lb/>
    <p>
<pb n="KR3k0030_WYG_201-1a"/>
欽定四庫全書<lb/>
　古今合璧事類備要續集卷五十一<lb/>
　　　　　　　　　　　　宋　謝維新　撰<lb/>
　事為門<lb/>
　　揚善　附　<hi>隱惡</hi>
　事理𤼵揮<hi>善者人之所樂而惡者人之所惡也今有人于此聞人之善如己之善惟恐人之不</hi>
　<hi>知見人之惡如己之惡惟恐人之得知善者褒之嘉之從臾而成之惡者痛之悼之又從而隱諱之豈不</hi>
　<hi>誠君子長者哉其或彼有善之可嘉也而媢疾生焉彼有惡之可矜也而𤼵擿形焉是固未能盡人也而</hi>
<pb n="KR3k0030_WYG_201-1b"/>
　<hi>謂能盡已可乎兹其為薄德也亦甚矣故妬賢害能而忌有功既非所以為項氏之利而國武子好翹人</hi>
　<hi>之過亦所以不免于齊也聖人有言君子成人之美不成人之惡小人反是豈欺我哉</hi>
事類用中<hi>舜執兩端丨其丨於民隱惡而揚善記中庸</hi>聞言<hi>禹丨善丨則拜孟</hi>不蔽<lb/>
<hi>爾有善朕丨敢丨書湯誥</hi>俾慕<hi>旌别淑慝表厥宅里彰善癉惡樹之風聲弗率訓典殊厥井疆丨克畏丨</hi>
<hi>注言當識别頑民之善惡表異其居里明其為善病其為惡立其善風揚其善聲其不循敎道之常則殊其井</hi>
<hi>居田界使能畏為惡之禍慕為善之福所以沮勸</hi>輓推<hi>或輓之或推之欲無入得乎左襄十四</hi>反<lb/>
和<hi>子與人歌而善必使丨之而後丨之語述而</hi>大哉問也<hi>林放問禮之本子曰丨丨丨丨語</hi>
富哉言乎<hi>語</hi>雍之言然<hi>子曰丨丨/丨丨雍也</hi>偃之言是<hi>丨丨丨丨也前言戲</hi>
<pb n="KR3k0030_WYG_201-2a"/>
<hi>之耳陽貨</hi>君子若人<hi>子謂子賤丨丨/哉丨丨公冶長</hi>尚德若人<hi>南宮适出子曰丨丨哉丨</hi>
<hi>丨憲問</hi>賢哉回也<hi>子曰賢哉回也一簞食一瓢飲在陋巷人不堪其憂回也不改其樂丨丨丨丨</hi>
<hi>雍也</hi>孝哉閔子<hi>子曰丨丨丨丨騫人不間/于其父母昆弟之言先進</hi>大哉孔子<hi>逹巷黨人</hi>
<hi>曰丨丨丨丨博學而無所成名子罕</hi>借譽左右<hi>百里奚乞于道路秦繆公委之以政寗戚飯牛車下</hi>
<hi>桓公任之以國此二人者豈素宦于朝丨丨于丨丨然後二王用之漢鄒陽𫝊</hi>數言将軍<hi>王曰丞相</hi>
<hi>丨丨丨丨将軍何以敎寡人計䇿韓信傳</hi>㳺揚足下<hi>曹丘生曰楚人諺曰得黄金百斤不如得季布</hi>
<hi>一諾足下何以得此聲于梁楚之間哉且僕與足下俱楚人使僕丨丨丨丨名于天下顧不美乎何足下距僕</hi>
<hi>之深也布大悦季布𫝊</hi>稱述多過<hi>龎士元性好人倫勤于長養每所丨丨丨丨其才時人怪而問</hi>
<pb n="KR3k0030_WYG_201-2b"/>
<hi>之統答曰當今天下大亂雅道陵夷善人少而惡人多方欲興風俗長道業不美其譚則聲名不足企慕而為</hi>
<hi>善者少矣今抜十失伍猶得其半而可以崇邁世敎使有志者自厲不亦可乎</hi>嗟吟良乆<hi>謝朓好奨</hi>
<hi>人才會稽孔闓粗有才筆未為時所知孔珪嘗令草讓表以示朓朓丨丨丨丨手自折簡寫之謂珪曰此子聲</hi>
<hi>名未立應共奨成無惜齒牙餘論本𫝊</hi>
隱惡不成人<hi>丨丨丨之惡小人反是語  又榖梁春秋</hi>毋攻人<hi>攻其惡丨丨丨之惡語顔</hi>
<hi>淵</hi>九二包荒<hi>丨丨丨丨用馮河不遐遺朋亡得尚于中行注體健居中而用乎泰能包含荒穢受</hi>
<hi>納馮河者也用心𢎞大無所遐棄故曰不遐遺也無私無偏存乎光大故曰朋亡也如此乃可以得尚于中行</hi>
<hi>易泰卦</hi>六三包羞<hi>丨丨丨丨象曰包羞位不當也注俱用小道以承其上而位不當所以包羞也</hi>
<pb n="KR3k0030_WYG_201-3a"/>
<hi>否卦</hi>國君含垢<hi>公孫歸父㑹楚子于宋宋人使樂嬰齊告急于晉晉侯欲救之伯宗曰不可古人有</hi>
<hi>言曰雖鞭之長不及馬腹天方授楚未可與爭雖晉之强能違天乎諺曰高下在心川澤納汙山藪藏疾瑾瑜</hi>
<hi>匿瑕丨丨丨丨天之道也君其待之左宣十五</hi>君子諱惡<hi>滅項孰滅之齊滅之曷為不言齊滅之為</hi>
<hi>桓公諱也春秋為賢者諱此滅人之國何賢爾丨丨之惡惡也疾始善善也樂終桓公嘗有繼絶存亡之功故</hi>
<hi>丨丨為之諱也公羊僖十七</hi>耻言人過<hi>漢文帝躬修元黙将相皆舊功臣少文多質論議務在寛</hi>
<hi>厚丨丨丨之丨失化行天下告訐之俗易風流篤厚刑志</hi>掩匿人過<hi>曹參見人有過掩匿覆葢之本</hi>
<hi>傳</hi>俱棄細過<hi>今單于新與朕丨丨丨丨偕之大道云云和親以定始于今年漢文帝紀</hi>不責<lb/>
小文<hi>陳遵入公府日出醉歸曹事數廢西曹請斥之大司徒馬宮重遵謂西曹此人大度士奈何以小文</hi>
<pb n="KR3k0030_WYG_201-3b"/>
<hi>責之</hi>當由貧困<hi>陳寔時嵗饑有盜夜入其室止于梁上寔因見呼子弟正色訓之曰夫人不可不自</hi>
<hi>勉不善之人未必本惡習以性成遂至于此梁上之人是矣盜驚投地稽顙歸罪寔曰視君状貌未必惡人丨</hi>
<hi>丨丨丨今遺絹二匹後漢本傳</hi>勿使人見<hi>宋禇彦囘有門生盜其衣彦回遇見謂曰可密藏之丨丨</hi>
<hi>丨丨門生慙而去</hi>屏風屈曲<hi>齊王僧祐父逺時人為之語曰王逺如丨丨丨丨能蔽風雨</hi>甕<lb/>
中文字<hi>國初趙普為相于㕔事坐屏後置二大甕凡有人投利害文字皆置中滿即焚於通衢聞見録</hi>
手封文字<hi>韓魏公為相見丨丨有攻人隱惡者必丨丨之人未常見别録</hi>韓愈送王含<lb/>
序<hi>今子之來見我也無所挾吾猶将張之况文與行不失其世守渾然端且厚惜乎吾力不能振之而其言</hi>
<hi>不見信于世也</hi>韓愈答楊子書<hi>丨丨丨丨丨丨曰東野吃吃説足下不離口故不待相見相信</hi>
<pb n="KR3k0030_WYG_201-4a"/>
<hi>已熟既相見不要約已相親</hi>賈誼陳治安䇿<hi>古者大臣有坐不亷而廢者不謂不亷曰簠簋</hi>
<hi>不節坐汚穢淫亂男女無别者不曰汚穢曰帷薄不修坐罷軟不勝任者不謂罷軟曰下官不職故貴大臣定</hi>
<hi>其有罪矣猶未斥然正以嘑之也尚遷就而為之諱故其在大譴大何之域者聞譴何則白冠氂纓盤水加劍</hi>
<hi>造請室而請辠矣上不執縛係引而行也其有中罪者聞命而自弛上不使人頸盭而加也其有大罪者聞命</hi>
<hi>則北靣再拜跪而自裁上不使捽抑而刑之也曰子大夫自有過耳吾遇子有禮矣</hi>馬援戒兄子<lb/>
書<hi>見姪門</hi>
詩集滿世名<hi>秦少儀好為詩初不甚工既而以所業見山谷山谷贈以詩當時多以為許予之過</hi>
<hi>然少儀縁此詩思大𤼵汝南許文休馬磨自衣食但聞郡功曹丨丨丨藉藉渠命有顯晦非人作通塞秦氏多</hi>
<pb n="KR3k0030_WYG_201-4b"/>
<hi>英俊少㳺眉最白頗聞鴻雁行筆皆萬人敵吾早知有覯而未知有覿少儀袖詩來剖蚌珠的皪乃能持一鏃</hi>
<hi>與我箭鋒直自吾得此詩三日卧向壁挽來不能寸推去忽數尺才難不其然有亦未易識</hi>逢人説<lb/>
<hi>幾度見詩詩盡好及親標格過于詩平生不解藏人善到處丨丨丨項斯楊敬之贈項斯</hi>荷朋友<hi>名聲</hi>
<hi>丨丨丨韓</hi>送吹嘘<hi>青冥丨丨丨/韓薦士詩</hi>無瑕疵<hi>順物丨丨丨山谷</hi>
　　求庇　附　<hi>求援求哀</hi>
　事理𤼵揮<hi>人無特操不能自立必有所庇而後立是故所求乎貴以庇賤未免也所求乎上以</hi>
　<hi>庇下未免也所求乎大以庇小未免也始而庇其身繼而庇其宗又繼而庇其親戚庇其所厚善者是庇</hi>
　<hi>也皆推其有餘以及彼之不足得其庇者安失其庇者危就其庇者説去其庇者悲趨其庇者榮舎其庇</hi>
<pb n="KR3k0030_WYG_201-5a"/>
　<hi>者辱故求庇之情斯人之所不能無也雖然人不能以自立非求庇于人固不可或不能以自免非求哀</hi>
　<hi>于人亦不可人未必常安樂而無憂患也亦未必常榮懷而無杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>也人而溺于憂患之中陷于杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>之</hi>
　<hi>餘幸而有仁人君子者掀而出之往而救之亦偷生而已矣亦苟免而已矣然或依慿城社妄作威福天</hi>
　<hi>日開明氷山銷鑠此乃仁人君子之所共誅者尚復可憐之乎</hi>
事類蔦蘿<hi>丨與女丨施于松栢詩頍弁</hi>葛藟<hi>樂豫曰公族公室之枝葉也若去之則本根無</hi>
<hi>所庇䕃矣丨丨猶能庇其本根故君子以為比况國君乎此諺所謂庇焉而縱尋斧焉者也必不可君其圖之</hi>
<hi>左文七</hi>晉焉依<hi>我周之東遷/丨鄭丨丨</hi>鄭為主<hi>燭之武見秦伯曰秦晉圍鄭鄭既知亡矣</hi>
<hi>若亡鄭而有益于君敢以煩執事越國以鄙逺君知其難也馬用亡鄭以陪鄰鄰之厚君之薄也若舎鄭以為</hi>
<pb n="KR3k0030_WYG_201-5b"/>
<hi>東道主行李之往來供其乏困君亦無所害左僖三十年</hi>彊者庇<hi>以待丨丨而丨民焉左襄八</hi>身<lb/>
所庇<hi>大官大邑丨之丨丨也左襄三十一</hi>屬託邑子<hi>前尹翁歸拜東海太守過辭廷尉于定國</hi>
<hi>定國欲丨丨丨丨兩人終日不敢見曰此賢将汝不任事也又不可干以私</hi>倚為主人<hi>彭寵字伯</hi>
<hi>通南陽宛人光武鎮慰河北以書招寵王郎立寵𤼵步騎南及光武于廣阿賜號大将軍丨以丨北道丨丨本</hi>
<hi>𫝊</hi>獨不為地<hi>田蚡謂灌夫曰程李俱東西宮衛尉今衆辱程将軍仲孺丨丨丨将軍丨乎</hi>我<lb/>
有二天<hi>蘇章遷冀州刺史故人為清河太守章行部案其姦贓乃請太守為設酒肴陳平生之好甚歡</hi>
<hi>太守喜曰人皆有一天丨獨丨丨丨章曰今夕蘇孺文與故人飲者私恩也明日冀州刺史案事者公法也遂</hi>
<hi>舉正其罪</hi>
<pb n="KR3k0030_WYG_201-6a"/>
求哀耄無能為<hi>石厚從州吁如陳石蜡使告于陳曰衛國褊小老夫丨矣丨丨丨也此二人者</hi>
<hi>實弑寡君敢即圖之左隱四年</hi>孤實不敬<hi>宋大水公使弔焉曰天作淫雨害于粢盛若之何不弔對</hi>
<hi>曰丨丨丨丨天降之災又以為君憂拜命之辱荘十一</hi>肉袒牽羊<hi>楚子圍鄭三月克之鄭伯丨丨</hi>
<hi>丨丨以逆曰孤不天不能事君使君懐怒以及敝邑孤之罪也敢不惟命是聽其俘諸江南以實海濵亦唯命</hi>
<hi>其翦以賜諸侯使臣妾之亦惟命若惠顧前好徼福于厲宣桓武不泯其社稷使改事君夷于九縣君之惠也</hi>
<hi>孤之願也非所敢望也敢布腹心君實圖之左宣十二</hi>靣縛啣璧<hi>楚子圍許蔡穆侯将許僖公以</hi>
<hi>見楚子于武城許男丨丨丨丨大夫縗絰士輿櫬楚子問諸逢伯對曰昔武王克殷微子啓如是武王親釋其</hi>
<hi>縛受其璧而祓之焚其襯禮而命之使復其所楚子從之僖六年</hi>舎諸靈臺<hi>秦獲晉侯以歸穆姬</hi>
<pb n="KR3k0030_WYG_201-6b"/>
<hi>聞晉侯将至以太子瑩𢎞與女簡璧登䑓而履薪焉使以免服縗絰逆且告曰上天降災使我兩君匪以玉帛</hi>
<hi>相見而以興戎若晉君朝以入則婢子夕以死夕以入則朝以死唯君裁之乃丨丨丨丨大夫請以入公曰獲</hi>
<hi>晉侯以厚歸也既而喪歸焉用之大夫其何有焉僖十五</hi>依於庭墻<hi>呉入郢昭王在随申包胥如秦</hi>
<hi>乞師曰呉為封豕長蛇以荐食上國虐始于楚寡君失守社稷越在草莽使下臣告急曰夷德無厭若鄰于君</hi>
<hi>疆場之患也逮呉之未定君其取分焉若楚之遂亡君之土也若以君靈撫之世以事君秦伯使辭焉曰寡人</hi>
<hi>聞命矣子姑就館将圖而告對曰寡君越在草莽未獲所伏臣下何敢即安立丨丨丨丨而哭日夜不絶聲勺</hi>
<hi>飲不入口七日秦哀公為之賦無衣九頓首而坐秦師乃出定四</hi>求渡得脱<hi>伍子胥奔呉到昭闗</hi>
<hi>昭闗欲執之子胥幾不丨丨追者後至江上有一漁父乘船知子胥之急乃渡子胥</hi>佯死求脱<hi>魏齊</hi>
<pb n="KR3k0030_WYG_201-7a"/>
<hi>笞擊范雎折脅摺齒雎佯死卷以簀置厠中使客醉者更溺之范雎謂守者曰能出我我必有厚謝守者乃請</hi>
<hi>棄簀中死人魏齊醉曰可矣周紀</hi>轍中求水<hi>荘周家貧貸粟于監河侯監河侯曰諾我将得邑金</hi>
<hi>将貸子三百金可乎荘周曰昨周來有中道而呼者周顧視車丨丨有鮒魚焉周問之對曰我東海之波臣也</hi>
<hi>君豈有升斗之水而活我哉周曰諾我且南㳺呉越之王激西江之水而迎子可乎鮒魚曰吾得斗升之水而</hi>
<hi>活耳君乃言此曾不如早索我于枯魚之肆</hi>穽中求食<hi>猛虎處深山之中百獸震恐及其在陷丨</hi>
<hi>之丨揺尾丨丨前司馬遷傳</hi>緹縈上書<hi>太倉令淳于公有罪當刑無男有五女當行會逮罵其女</hi>
<hi>曰生女不生男緩急非有益其少女丨丨自傷悲泣廼隨父至長安丨丨曰妾父為吏齊中皆稱其亷平今坐</hi>
<hi>法當刑妾傷夫死者不可復生刑者不可復屬雖後欲改過自新其道亡繇妾願没入為官婢以贖父刑罪使</hi>
<pb n="KR3k0030_WYG_201-7b"/>
<hi>得自新書奏天子悲憐其意乃下詔除肉刑漢刑法志</hi>鄒陽上書<hi>丨丨齊人也初仕呉後去之梁</hi>
<hi>從孝王㳺陽為人有智畧慷慨不苟合介于羊勝公孫詭之間勝等疾陽惡之孝王王怒下之吏将殺之陽恐</hi>
<hi>死而負累廼從獄中丨丨曰云云書奏孝王立出之卒為上客本傳</hi>上書請老<hi>見餞送</hi>上書<lb/>
乞歸<hi>班超久在絶域年老思土丨丨丨丨曰臣不敢望到酒泉郡但願生入玉門關通鑑漢和帝紀</hi>舉<lb/>
幡救罪<hi>鮑宣下廷尉王咸丨丨太學下曰欲丨鮑司𨽻者會此諸生會者千餘人遮丞相孔光車不得</hi>
<hi>行宣減死一等</hi>
求援求襄屬令<hi>晉王襄字偉元城陽人門生為安丘縣所役丨丨丨丨襄曰卿學不足以庇身</hi>
<hi>吾德薄不足以䕃卿且吾不執筆四十年矣乃步檐乾飯兒負鹽豉草屩送所役生到縣門徒從者千餘人安</hi>
<pb n="KR3k0030_WYG_201-8a"/>
<hi>丘令以為詣已出迎之襄乃下道至土牛旁磬折云門生為縣所役故來送别因執手涕泣而去令即放之一</hi>
<hi>縣以為羞</hi>呼顗申救<hi>王敦舉兵劉隗勸帝盡誅諸王司空導率羣從詣闕請罪值周顗将入導丨丨</hi>
<hi>謂曰伯仁以百口累卿顗直入不顧既見帝言導忠誠丨丨甚至帝納其言顗出導猶在門又呼顗顗不與言</hi>
<hi>顧左右曰今年殺諸賊奴取金印如斗大繫肘既出又上表明導言甚至導不知救已而甚銜之及敦誅顗而</hi>
<hi>導不言後料檢中書故事見顗表救已流涕告諸子曰我雖不殺伯仁伯仁由我而死幽冥之中負此良友</hi>
求庇韓愈與孟簡書<hi>潮州時有一老僧號曰大顛頗聪明識道理云云及來袁州留衣服</hi>
<hi>為别乃人之情非崇信其法求福田利益也孔子曰丘之禱久矣凡君子行已立身自有法度聖賢事業具在</hi>
<hi>方䇿可效可師仰不愧天俯不怍人内不愧心積善積惡殃慶自各以其類至何有去聖人之道捨先王之法</hi>
<pb n="KR3k0030_WYG_201-8b"/>
<hi>而從夷狄之敎以求福利也詩不云乎愷悌君子求福不回傳又曰不為威惕不為利疚假如釋氏能與人為</hi>
<hi>禍福非守道君子之所懼也况萬萬無此理</hi>梅聖俞凌霄花賦<hi>厥草惟夭厥木惟喬草有</hi>
<hi>柔蔓木有繁條縁根兮附蒂有葉兮敷苖朱華燦兮上覆本榦蔽兮不昭嗟兮此木幾嵗幾年而至于合抱夫</hi>
<hi>何此草一旦一夕而遂曰凌霄是使藜藿蒿艾慕高艷而仰翹翹也安知蘋藻自潔蕙蘭自芳芙蓉出汚而自</hi>
<hi>麗芝蘭不培而自長或紉佩帶或采頃筐或製裳于騷客或登歌于樂章故得為馨為薦為嘉為祥皆無附著</hi>
<hi>亦以名揚奚必託危柯而後昌吾謂本危多枯風高必折當是時将恐摧為朽荄不復萌蘖豈得與百卉並列</hi>
<hi>也耶</hi>
求哀韓愈與韋舎人書<hi>天池之濵大江之濆曰有怪物焉葢非常鱗凡介之品彚匹儔</hi>
<pb n="KR3k0030_WYG_201-9a"/>
<hi>其得水變化風雨上下于天地不難也其不及水葢尋常尺寸之間耳無高山大陵曠塗絶險為之關隔也然</hi>
<hi>其窮涸不能自致乎水為獱獺之笑者葢八九年如有力者哀其窮而運轉之葢一舉手一投足之勞也然是</hi>
<hi>物也負其異于衆也且曰爛死于沙泥吾寧樂之若俛首帖耳揺尾而乞憐者非我之志也以有力者遇之熟</hi>
<hi>視之若無覩也其死其生固不可知也今又有力者當其前矣聊試仰首一鳴號焉庸詎知有力者不哀其窮</hi>
<hi>而忘一舉手一投足之勞而轉之清波乎其哀之命也其不哀之命也知其有命而且鳴且號者亦命也</hi>韓<lb/>
愈救墜者説<hi>蹈水火者之求免于人也不唯其父兄子弟之慈愛然後往而全之也将有介于其</hi>
<hi>側者雖其所憎怨茍不至欲其死者則将大聲疾呼而望其人之救也某聞人有行道三塗之難墜千仭之下</hi>
<hi>者仰望于道號以求出過之者日千百人皆去而不顧然哀而顧之者不過攀木俛首深矉太息良久而去耳</hi>
<pb n="KR3k0030_WYG_201-9b"/>
<hi>卒無可奈何然其人猶望而未止也俄而有若烏獲者持長綆千尋徐而過焉其力足為也其器足施也號而</hi>
<hi>不顧顧而曰不能則其人知必死于大壑矣何也是時不可遇而幸遇焉又不迨乎已然後知命之窮勢之極</hi>
<hi>其卒呼憤自斃不復望于上矣某曩者齒少心鋭徑行高步不知道之艱以陷大阨窮躓隕墜𤼵為孤囚日號</hi>
<hi>而望者十四年矣其不顧而去與顧而深矉者俱不乏焉然猶仰首伸吭張目而視曰庶幾乎其有異俗之心</hi>
<hi>非常之力當路而垂仁者耶伏惟閣下念墜者之至窮錫烏獲之餘力舒千尋之綆垂千仞之艱致其不可遇</hi>
<hi>之遇以卒成其幸度號而望者得畢其誠無使呼憤自斃没有餘恨則士之死于門下者宜無先焉生之通塞</hi>
<hi>决在此舉</hi>王子晉論求怨與報仇<hi>佐饔得嘗佐鬬得傷此言為善則預為惡則去不與</hi>
<hi>黨人非義之事也凡損于物皆無與焉然而窮鳥入懷仁人所憫况死士歸我當棄之乎伍員之託漁舟季布</hi>
<pb n="KR3k0030_WYG_201-10a"/>
<hi>之入廣栁孔融之藏張儉孫嵩之匿趙岐前代之所貴而吾之所行也以此得罪甘心瞑目至于郭觧之代人</hi>
<hi>報仇灌夫之横怒求地㳺俠之徒非君子之所為也如有亂逆之行得罪于君親者亦不足䘏焉親友之廹危</hi>
<hi>難也家財已力當無所吝若横生圖計無理請謁非吾敎也墨翟之徒世謂熱腹楊朱之侶世謂冷膓膓不可</hi>
<hi>冷腹不可熱當以仁義為節文耳顔氏家訓</hi>
詩集附蓬麻<hi>兎絲丨丨丨杜</hi>依荆榛<hi>人生莫依倚依倚事不成君看兎絲蔓丨倚丨與丨</hi>
<hi>荆榛易蒙宻百鳥撩亂鳴下有狐兎穴奔走亦縱横樵童斫将去柔蔓與之并翳薈生可恥束縛死無名桂樹</hi>
<hi>月中出珊瑚石上生俊鶻渡海食應龍昇天行靈物本特達不復相纒縈纒縈竟何者荆榛與飛莖</hi>依水<lb/>
萍<hi>丨丨類浮丨倚松如懸蘿潘安仁</hi>向陽花<hi>近水樓臺先得月丨丨丨木易為春薛麟</hi>一榻<lb/>
<pb n="KR3k0030_WYG_201-10b"/>
偶依<hi>丨丨丨丨陳太守羅隱</hi>萬間大庇<hi>安得廣厦千丨丨丨丨天下寒士俱歡顔風雨不動</hi>
<hi>安如山嗚呼何時眼前突兀見此屋吾廬獨破受凍死亦足杜</hi>為燕巢君屋<hi>願丨雙飛丨衘泥丨</hi>
<hi>丨丨古詩</hi>騎馬倚人門<hi>但得有錢留客醉誰/能丨丨丨丨丨盧東</hi>無窮求福人<hi>火透</hi>
<hi>皮穿不計春根如頭靣葉如身偶然題作木居士便有丨丨丨丨丨韓愈題木居士</hi>惟是欠登門<lb/>
<hi>似龍鱗已足丨丨丨丨丨日裏腮猶濕泥中目未昏乞鋤防蟻穴望水㵼金盆他日能為雨公田報此恩姚鵠</hi>
<hi>詩上苗相公</hi>只憐無援過吹嘘<hi>省得蓬蒿修謁初䝉知曽不見生疎侯門數處将書薦帝</hi>
<hi>里經年借宅居未必有詩堪諷誦丨丨丨丨丨丨丨而今足得成持取莫使江湖却釣魚杜荀鶴下第後寄池</hi>
<hi>州鄭員外</hi>
<pb n="KR3k0030_WYG_201-11a"/>
　　解紛<lb/>
　事理發揮<hi>紛者人之爭也解紛者又人之所以救其爭也凡有血氣皆有爭心智者詐愚勇者</hi>
　<hi>苦怯衆者暴寡强者凌弱德齊不相尚則較權均不相下則競力敵不相能則鬬于斯時也不有能㫁曲</hi>
　<hi>直者而聽命焉則小者滅宗大者亡國相刃相劘特紛紛而未已也昔孫子曰夫解雜亂分糾者不控拳</hi>
　<hi>救鬭者不搏撠批亢𢷬虚形格勢禁則自為解耳此解紛説也春秋之功利戰國之從衡秦漢而下之戰</hi>
　<hi>鬬三代而上無是也解紛者其誰乎嗚呼世道其衰矣</hi>
事類和其難<hi>調人掌萬民之難而諧和之凡和難父之讐避諸千里之外從父兄弟之讐不同國</hi>
<hi>君之讐眡父師長之讐眡兄弟主友之讐眡從父兄弟禮</hi>解其紛<hi>丨丨丨老子</hi>纓冠救鬪<lb/>
<pb n="KR3k0030_WYG_201-11b"/>
<hi>今有同室之人鬪者救之雖被髪丨丨而往救之可也孟子</hi>解驂贖罪<hi>越石父賢在縲紲間晏子</hi>
<hi>出遭之途丨左丨丨之入為上客</hi>為人排難<hi>魯仲連㳺趙聞魏王使客将軍新垣衍因平原君説</hi>
<hi>趙王欲令趙尊秦為帝仲連見新垣衍言秦稱帝之害新垣衍不敢復言帝秦秦将聞之為却五十里于是平</hi>
<hi>原君欲封魯連魯連辭不受平原乃置酒以千金為魯連夀魯連笑曰所以貴于天下之士者丨丨丨丨解紛</hi>
<hi>亂而無取也即有取者是商賈之事也連不忍為也遂辭平原君而去</hi>令家返女<hi>蒯通曰里婦亡</hi>
<hi>肉姑以為盜而逐之婦所善里母曰我今丨而丨丨丨矣即束緼請火于亡肉家曰昨暮夜犬爭肉相殺請火</hi>
<hi>治之亡肉家遽追呼其婦</hi>翼蔽沛公<hi>沛公見羽鴻門羽留飲范增數目羽撃沛公羽不應增出謂項</hi>
<hi>荘荘請以劍舞項伯亦起舞常以身丨丨丨丨樊噲聞事急直入譙羽有頃沛公從間道走軍本紀</hi>詐稱<lb/>
<pb n="KR3k0030_WYG_201-12a"/>
漢王<hi>楚圍滎陽将軍紀信曰事急矣臣請誑楚可間出信乃乘王車黄屋左纛曰食盡漢王降楚楚皆呼</hi>
<hi>萬歲之城東觀以故漢王得遁去本紀</hi>解平城圍<hi>上繫韓王信遂往至平城為匈奴圍于白登上</hi>
<hi>自用陳平竒計厚賂單于閼氏乃解圍陳平𫝊</hi>如朱家指<hi>季布為項籍将數窘漢王籍滅高祖求布</hi>
<hi>千金魯朱家之雒陽見滕公説曰季布何罪臣各為其主用職耳項氏臣豈可盡誅耶君何不為上言之公許</hi>
<hi>諾果言丨丨丨丨上赦布本傳</hi>滕公與語<hi>韓信坐法當斬信乃仰視滕公曰上不欲就天下何為斬</hi>
<hi>壮士丨丨竒其言壮其貌釋而不斬丨丨大悦之言于上以為治粟都尉</hi>王陵見怪<hi>張蒼坐法當斬</hi>
<hi>解衣肥白如瓠時丨丨丨而丨其美士乃言沛公救勿斬後以為代相遷為計相本𫝊</hi>賈復交歡<lb/>
<hi>見不修怨註</hi>撫筝歌怨<hi>謝安為王國寶所讒孝武召桓伊飲讌安侍坐伊丨丨而丨丨詩曰為君</hi>
<pb n="KR3k0030_WYG_201-12b"/>
<hi>既不易為臣良獨難忠信事不顯乃有見疑患安泣下霑衿乃越席而就之捋其鬚曰使君于此不凡帝甚有</hi>
<hi>愧色</hi>施障申議<hi>王凝之妻謝氏字道韞聰識有才辨凝之弟獻之嘗與賔客談論詞理将屈道韞遣</hi>
<hi>婢白獻之曰欲為小郎解圍乃丨青綾歩丨自蔽丨獻之前丨客不能屈晉書</hi>罪不至死<hi>權善才范</hi>
<hi>懷義悞斫昭陵柏罪當除名上特命殺之狄仁傑奏二人丨丨丨丨曰張釋之有言設有盜長陵一抔土陛下</hi>
<hi>何以處之今以一株柏殺二将軍後代謂陛下何如臣不敢奉詔恐陷陛下于不道且羞見釋之于地下故也</hi>
<hi>上怒稍解二人除名流嶺南</hi>保其無他<hi>議者言韓滉修石頭城隂蓄異志上疑之以問李泌泌對</hi>
<hi>曰滉公忠清儉自車駕在外滉貢獻不絶且鎮撫江東十五州盜賊不起皆滉之賢也滉不附權貴故多謗毁</hi>
<hi>願陛下察之臣敢丨丨丨丨上令滉歸覲</hi>百口保君<hi>杜兼誣奏李藩于張建封之薨揺動軍情上大</hi>
<pb n="KR3k0030_WYG_201-13a"/>
<hi>怒密詔杜佑使殺之佑素重藩懷詔旬日不忍發因引藩出詔示藩藩神色不變曰此直執也佑曰君謹勿出</hi>
<hi>口吾已密論用丨丨丨丨矣上召藩詣長安望藩儀度安雅乃曰此豈為惡者耶即日授祕書郎</hi>一䇿<lb/>
平憾<hi>李德裕為兵部尚書初李宗閔與德裕有隙及德裕還自西川上注意甚厚朝夕且為相宗閔百方</hi>
<hi>沮之不能杜悰嘗詣宗閔曰悰有丨丨可丨宿丨恐公不能用宗閔曰何如悰曰德裕有文學而不由科第常</hi>
<hi>用此為嫌若使之知舉必喜矣宗閔黙然有間曰更思其次悰曰不則用為御史大夫宗閔曰此則可德裕驚</hi>
<hi>喜曰此大門官小子何足以當之寄謝重沓唐文宗</hi>歐陽公辨誣<hi>臣伏見杜衍韓琦范仲淹富弼</hi>
<hi>皆是陛下所素委任之臣一旦相繼而罷天下之士皆素知其可用之賢而不聞其可罷之罪臣職雖在外事</hi>
<hi>不審知然臣竊見自古小人讒害忠賢其識不逺欲廣害善良則不過指為朋黨欲揺動大臣則必湏誣以專</hi>
<pb n="KR3k0030_WYG_201-13b"/>
<hi>權其故何也夫去一善人而衆善人尚在則未為小人之利欲盡去之則善人少過難為一二求瑕惟指以為</hi>
<hi>朋黨則可一時盡逐至如大臣已被知遇而蒙信任者則不可以他事動揺惟有專權是人主之所惡故湏此</hi>
<hi>説方可傾之杜衍為人清慎而謹守規矩仲淹則恢廓自信而不疑韓琦則純正而質直富弼則明敏而果鋭</hi>
<hi>四人為性既各不同雖皆歸于盡忠而其所見則各異平日閑居則相稱美之不暇為國議亊則公言廷諍而</hi>
<hi>不私以此而言臣見杜衍等真得漢史所謂忠臣有不和之節而小人讒為朋黨可謂誣矣臣聞有國之權誠</hi>
<hi>非臣下之得專也臣切思仲淹等自入兩府以來不見其專權之迹而但見其善避權也陛下開天章閣召而</hi>
<hi>賜坐授以紙筆使條其亊弼等遲回近及一月方敢畧條數亊仲淹老練世事必知凡百難猛更張故其所陳</hi>
<hi>志在逺大而多若迂緩但欲漸而行之以久兾皆有效弼性雖鋭然亦不敢自出意見但舉祖宗故事請陛下</hi>
<pb n="KR3k0030_WYG_201-14a"/>
<hi>擇而行之自古君臣相得一言道合遇事而行更無推避臣方怪弼等蒙陛下如此堅意委任督責丁寧而猶</hi>
<hi>遲緩自疑作事不果然小人巧譖而曰專權者豈不誣哉陛下睿哲聰明有知人之聖親選得此數人驟加擢</hi>
<hi>用今此數人一旦罷去而使羣邪相賀于内四夷相賀于外此臣所以為陛下惜也</hi>
詩集倉卒解紛<hi>酒酣舞長劍丨丨丨漢丨李白</hi>不忍乗危<hi>丨丨丨其丨韓</hi>
　<lb/>
　<lb/>
　<lb/>
　<lb/>
<pb n="KR3k0030_WYG_201-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今合璧事類備要續集卷五十一<lb/>
</p>
<p>
</p>
  </div>
</body>
</text>
</TEI>
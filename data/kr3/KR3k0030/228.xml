<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要别集卷二十二</head> <lb/>
    <p>
<pb n="KR3k0030_WYG_228-1a"/>
欽定四庫全書<lb/>
　古今合璧事類備要别集卷二十二<lb/>
　　　　　　　　　　　　宋　謝維新　撰<lb/>
　花門<lb/>
　　梅花附紅梅　蠟梅<lb/>
　格物總論<hi>梅之来久矣攷之前載其始見於炎帝之經至於詩書靡不稱述自是以来漢見於</hi>
　<hi>上林苑魏見於曹林晉見於江南南北朝宋見於含章宫梁見於揚州法曹廨舍隋又見於羅浮松林間</hi>
　<hi>花之名始著見於墨客騷人之手者不一下逮李唐而至于本朝其賦詠何多也然其品類亦甚蕃有非</hi>
<pb n="KR3k0030_WYG_228-1b"/>
　<hi>一言之所能盡雖其間譜之者不一而足亦不過隨所得而為之是豈一人之耳目所可得而徧及耶以</hi>
　<hi>見天地之大造物之巧窮之而不可勝窮也物皆然况梅乎君子謂水陸草木之花可愛者甚衆而梅也</hi>
　<hi>獨先天下而春是故首及之</hi>
事類大庾嶺<hi>丨丨丨上梅花南枝已落北枝方開寒煖之候異也六帖</hi>上林苑<hi>丨丨丨有</hi>
<hi>朱梅同心梅紫蔕梅西京雜記</hi>江南寄<hi>陸凱與范曄相善自江南寄梅花一枝詣長安與曄贈詩曰折</hi>
<hi>梅逢驛使寄與隴頭人江南無所有聊贈一枝春</hi>笛中曲<hi>宋鮑昭云梅花本丨丨丨</hi>夀陽粧<lb/>
<hi>宋武帝女丨丨公主人日臥於含章簷下梅花落於公主額上自後有梅花粧今安豊軍有花靨鎮即其地也</hi>
<hi>雜五行書</hi>何遜咏<hi>梁丨丨在揚州法曹廨舍有梅花一株遜吟丨其下後居洛思梅花再請其任從之</hi>
<pb n="KR3k0030_WYG_228-2a"/>
<hi>抵楊州花方盛對花彷徨杜詩注</hi>淡粧素服<hi>隋開皇中趙師雄遷羅浮一日天寒日暮於松林閒</hi>
<hi>酒肆旁舍見美人淡粧素服出迎時昏黒殘雪未消月色微明師雄與語言極清麗芳香襲人因與扣酒家門</hi>
<hi>共飲少頃一緑衣童子笑歌戱舞師雄醉寢但覺風寒相襲久之東方已白起視在大梅花林下有翠羽刺嘈</hi>
<hi>相顧月落參横惆悵而已龍城錄</hi>剛態毅狀<hi>宋廣平為相其端姿勁質丨丨丨丨疑其鐡心石腸</hi>
<hi>不解吐婉媚辭然觀其文有梅花賦清新富艶得南朝徐庾體殊不類其為人也皮日休桃花賦序</hi>映日<lb/>
可見<hi>元稹為翰林承㫖朝退行至廊下初日映九英梅隙光射稹有氣勃勃然百僚望之曰豈腸胃文章</hi>
<hi>丨丨丨丨乎常朝錄</hi>為煙所爍<hi>袁豊之宅後有梅六株開時曽丨丨丨丨乃圍泥塞竈張幕蔽風久</hi>
<hi>而又折其屋曰氷姿玉骨世外佳人但恨無傾城之笑爾桂林記</hi>僧獻緑英<hi>李白遊慈恩寺丨丨</hi>
<pb n="KR3k0030_WYG_228-2b"/>
<hi>丨丨梅墨徽言</hi>
紅梅南唐苑中<hi>丨丨丨丨有紅梅亭四面專植紅梅雜志</hi>西崗圃中<hi>承平時此花獨</hi>
<hi>盛於姑蘇晏元獻公始移植丨丨丨丨一日貴遊賂園吏得一枝分接由是都下有二本</hi>遊人莫見<lb/>
<hi>蜀州有紅梅數本郡侯建閣扄鑰丨丨丨得而丨一日有兩婦人髙髻大袖凭欄語笑郡侯扄鑰閴不見人惟</hi>
<hi>東壁有詩云南枝向煖北枝寒一種春風扇兩般慿仗髙樓莫吹笛大家留取倚欄干摭遺</hi>北人不<lb/>
識<hi>紅梅粉紅標格猶是梅而繁宻則如杏香亦類杏詩人有丨丨初丨丨渾作杏花㸔之句與江梅同開紅</hi>
<hi>白相間園林初春景也</hi>
蠟梅御女多憨<hi>隋煬帝丨丨袁寳兒騃冶丨丨態帝謂虞世基試嘲之世基詩曰縁何却得君</hi>
<pb n="KR3k0030_WYG_228-3a"/>
<hi>王意常把花枝傍輦行南部煙花記</hi>洛人因謂<hi>京洛間有一種花香氣似梅花亦五出而不能晶明</hi>
<hi>類女工撚蠟所成京丨丨丨丨蠟梅木身與葉乃類蒴藋竇髙州家有灌叢香一園也山谷詩序</hi>山谷<lb/>
初見<hi>蠟梅丨丨丨丨之戯作二絶縁此盛於京師王元之詩話</hi>范至能梅花譜<hi>梅天下尤</hi>
<hi>物無問智愚賢不肖莫敢有異議學圃之士必先種梅且不厭多他花有無多少皆不繫重輕余於石湖至雪</hi>
<hi>坡既有梅數百本比年又於舍南買王氏僦舍七十楹盡折除之治為范村以其地三分之一與梅吳下栽梅</hi>
<hi>特盛其品不一今始盡得之隨所得為之譜以遺好事者  江梅遺核野生不經栽接者又名直脚梅凡山間</hi>
<hi>水濵荒寒逈絶之處皆此本也花梢小而疎瘦有韻香最清實小而硬  早梅冬至前已開故得早名要非風</hi>
<hi>土之正杜子美云梅蘂臘前破梅花年後多惟冬春之交正是花時耳  消梅其實圓小鬆脆多液無滓多液</hi>
<pb n="KR3k0030_WYG_228-3b"/>
<hi>則不耐日乾故不入煎造亦不宜熟惟堪青噉垂古梅其枝樛曲萬狀蒼蘚鱗皴封滿花身又有苔鬚  於枝</hi>
<hi>間或長數寸風颺緑絲飄飄可玩去成都二十里有臥梅偃蹇十餘丈相傳唐物也清江酒家有大梅如數間</hi>
<hi>屋可羅坐數十人余平生見梅竒古惟此両處竒重葉梅花頭甚豊葉重數層盛開如小白蓮梅中之  品花</hi>
<hi>房獨出而結實多雙尤為瑰異好緑萼梅凡梅花跗蒂皆絳紫色惟此純緑枝梗亦青  事者比之仙人萼緑</hi>
<hi>華京師艮嶽有萼緑華堂其下專植此本標百葉緗梅一名千葉香梅花小而宻  紅梅粉紅色  格猶是梅</hi>
<hi>而繁宻則如杏香亦類杏詩人有北人全不識渾作杏花㸔之句與江梅同開紅白相映園林初春絶景也梅</hi>
<hi>聖俞詩云認桃無緑葉辨杏有青枝當時以為著題東坡詩云詩老不知梅格在更㸔緑葉與青枝葢為其不</hi>
<hi>韻為紅梅觧嘲云承平時此花獨盛於姑蘇晏元獻公始移梅西崗圃中一日貴游䀩園吏得一枝分接由是</hi>
<pb n="KR3k0030_WYG_228-4a"/>
<hi>都下有二本嘗與客飲花下賦詩云若更開遲三二月北人應作杏花㸔客曰公詩固佳待北俗何淺耶晏笑</hi>
<hi>曰傖父安得不然王琪君玉時守吳郡聞盗花種事以詩遺公曰館娃宫北發精神粉痩瓊寒露葉新園吏無</hi>
<hi>端偷折去鳯城從此有雙身當時罕得如此比年不可勝數矣世傳吳下紅梅詩甚多惟方子適一篇絶唱有</hi>
<hi>紫府與丹来換骨春風吹酒上凝枝之句雙鴛鴦梅花葉紅梅也凡雙果必並蒂惟此一蔕而結  梅  杏梅</hi>
<hi>花比紅梅色微淡結實甚匾有斕斑色全似杏味不及紅梅  蠟梅本非梅類以其與梅同時香又相近色酷</hi>
<hi>似蜜脾故名蠟梅凡三種以子種出不經接花小香淡其味最下俗謂之狗蠅梅經接花疎雖盛開花常半含</hi>
<hi>名磬口梅言似僧磬之口也最先開色深黄如紫檀花宻香穠名檀香梅此品最佳蠟梅香極清芳殆過梅香</hi>
<hi>初不以形狀貴也故難題詠山谷簡齋但作五言小詩而已此花多宿葉結實如垂鈴尖長寸餘又如大桃奴</hi>
<pb n="KR3k0030_WYG_228-4b"/>
<hi>子在其中</hi>楊東山梅花説<hi>易曰乾為天前軰論乾與天異謂天者乾之形體乾者天之性情某</hi>
<hi>因觸類而思之不但乾與天異而已事事物物莫不皆有形體性情林和靖詠梅疎影横斜水清淺暗香浮動</hi>
<hi>月黄昏此為梅寫真之句也梅之形體也雪後園林纔半樹水邉籬落忽横枝此為梅傳神之句也梅之性情</hi>
<hi>也寫梅形體是謂寫真傳梅性情是謂傳神愚見偶然未知是否願商確之</hi>楊誠齋和梅詩<lb/>
序<hi>梅之肇於炎帝之經著於説命之書召南之詩然以滋不以象以實不以華也豈古之人皆質而不尚其</hi>
<hi>華歟然花如桃李顔如蕣華不尚華哉而獨遺梅之華何也至楚之騷人飲芳而食菲佩芳馨而服葩藻盡掇</hi>
<hi>天下之香草嘉木以苾芬其四體而金玉其言語文章葢逮取於江籬杜若而近捨梅豈偶遺之歟抑亦梅之</hi>
<hi>未遇歟南北諸子如隂鏗何遜蘇子卿詩人之風流至此極矣梅於是時始一日以花聞天下及唐之李杜本</hi>
<pb n="KR3k0030_WYG_228-5a"/>
<hi>朝之蘇黄崛起千載之下而躙籍千載之上遂主風月花草之夏盟而於其間首出桃李蘭蕙而居客之左葢</hi>
<hi>梅之有遭未有盛於此時者也然色彌章用彌晦花彌利實彌鈍也梅之初服豈端使之然哉前之遺今之遭</hi>
<hi>其信然歟吾友洮湖陳晞顔葢造次必於梅顛沛必於梅者也嘉愛之不足而吟詠之吟詠之不足則盡取古</hi>
<hi>人賦梅之作而賡和之寄一編以遺予曰從古此詩已八百篇矣不盈千篇吾未止也予讀之而驚曰一何豊</hi>
<hi>耶豊而不竒則亦長耳一何竒耶予嘗愛隂鏗詩云花舒雪尚飄照日不俱銷蘇子卿云秪言花是雪不悟有</hi>
<hi>香来唐人崔道融云香中别有韵清極不知寒是三家者豈畏疎影横斜之句哉今晞顔之詩同梅而清清在</hi>
<hi>梅前同梅而馨馨在梅外其於三家所謂未聞以千里畏人者也或謂物耋則妖興梅亦有妖晞顔此詩非晞</hi>
<hi>顔語也梅之妖慿晞顔而語也或曰非彼慿此乎爾繄此即彼乎爾夫語怪聖門用諱予又烏知二説之然不</hi>
<pb n="KR3k0030_WYG_228-5b"/>
<hi>然哉因併書之</hi>洪景盧老梅屏賛<hi>崢嶸突兀茹鐵為骨凛然氷姿氣壓羣木近似則然孰知</hi>
<hi>其真儲萬斛香先天下春</hi>范石湖作梅譜後序<hi>梅以韻勝以格髙故以横斜疎瘦與老枝</hi>
<hi>竒怪者為貴其新接穉木一歳抽嫩枝直上或三四尺如酴醿薔薇軰者吳下謂之氣條此直宜取實規利無</hi>
<hi>所謂韻與格矣又冇一種糞壤力勝者於條上茁短横枝狀如棘針花宻綴之亦非髙品近世始畫墨梅江西</hi>
<hi>有楊補之者尤有名其徒倣之者尤繁宻楊氏盡大畧皆氣條耳雖筆法竒峭去梅實逺惟亷宣仲所作差有</hi>
<hi>風致世鮮有評之者余故附之譜後</hi>
詩集逢驛使<hi>折梅丨丨丨寄與嶺頭人詳見前事類</hi>標物序<hi>兔園丨丨丨驚時最是梅</hi>
<hi>衘霜當路發映雪擬寒開枝横却月觀花繞凜風䑓朝灑長門泣夕驅臨卭盃應知早飄落故逐上春来何遜</hi>
<pb n="KR3k0030_WYG_228-6a"/>
奈雪垂<hi>不愁風嫋嫋正丨丨丨垂煖熱惟慿酒平章却要詩庾信</hi>迎春發<hi>丨丨故蚤丨獨自不</hi>
<hi>疑寒畏落衆花後無人别意㸔謝燮</hi>雪共春<hi>梅將丨丨丨彩艶不相因逐吹能爭宻排枝巧妬新誰令</hi>
<hi>香滿座獨使凈無塵芳意饒呈瑞寒光助照人玲瓏今已徧㸃綴坐来頻那是俱疑似湏知兩逼真熒煌初亂</hi>
<hi>眼浩蕩怱迷神未許瓊華比將從玉樹親先期迎獻歳早梅更伴占兹辰願得長輝映輕微敢自珍韓昌黎春雪映</hi>
霜滋曉<hi>早梅發髙樹逈映楚天碧朔吹飄夜香繁丨丨丨白欲為萬里贈杳杳山水隔寒英坐銷落何</hi>
<hi>用慰逺客柳子厚</hi>臘前破<hi>梅蘂丨丨丨梅花年後多絶知春意早最奈客愁何雪樹元同色江風亦</hi>
<hi>自波故園不可見巫峽欎差峩杜甫</hi>煖獨回<hi>萬木凍欲折孤根丨丨丨前村深雪裏昨夜一枝開風遞</hi>
<hi>幽香去禽窺素艶来明年還應律先發映春䑓杜</hi>白雪枝<hi>江梅且緩飛前軰有歌詞莫惜黄金縷難</hi>
<pb n="KR3k0030_WYG_228-6b"/>
<hi>忘丨丨丨吟㸔歸不得醉齅立如癡和雨和煙折含情寄所思鄭谷</hi>白玉條<hi>一樹寒梅丨丨丨逈臨村</hi>
<hi>路傍溪橋不知近水花先發疑是經春雪未消戎昱</hi>動詩興<hi>東閣宫梅丨丨丨還如何遜在揚州此時</hi>
<hi>對雪遥相憶送客逢春可自由幸不折来傷歳暮若為裴㸔去亂鄉愁江邊一樹垂垂發朝夕催人自白頭杜和</hi>
<hi>迪登蜀州東亭送客逢早梅相憶見寄</hi>落歌管<hi>庾嶺梅花/丨丨丨</hi>冷蘂疎枝<hi>廵簷索共</hi>
<hi>梅花笑丨丨丨丨半不禁杜</hi>素艷清香<hi>丨丨雪凝樹丨/丨風滿枝許渾</hi>香壓麝臍<hi>小園</hi>
<hi>煙景正凄迷陣陣寒丨丨丨丨池水倒窺疎影動屋簷斜入一枝低書名空向閒時看詩俗休徴故事題慙愧</hi>
<hi>黄鸝與蝴蝶秖知春色在桃蹊和靖</hi>洗盡鉛華<hi>丨丨丨丨見雪肌要將真色鬬腰枝檀心已作龍涎</hi>
<hi>吐玉頰何勞獺髄毉東坡次韻王公濟</hi>未問和羮事<hi>雪中丨丨丨丨丨且向百花頭上開王沂</hi>
<pb n="KR3k0030_WYG_228-7a"/>
<hi>公</hi>未薦含酸子<hi>氷盤丨丨丨丨丨雪/嶺先㸔耐凍枝東坡</hi>清香似有私<hi>吟懐長恨</hi>
<hi>負芳時為見梅花輒入詩雪後園林惟半樹水邊籬落忽横枝人憐紅艶多因俗天與丨丨丨丨丨堪笑蠻兒</hi>
<hi>亦風味醉將聲調角中吹林君復</hi>國艶肯相顧<hi>羅浮山下梅花村玉雪為骨氷為魂紛紛初疑</hi>
<hi>月掛樹耿耿獨與參横昏先生家居江海上悄如病鶴栖荒園天香丨丨丨丨丨知我酒熟詩清温蓬莱宫中</hi>
<hi>花鳥使緑衣倒掛扶桑暾抱叢窺我方醉臥故遺啄木先敲門麻姑過君急洒掃鳥能歌舞花能言酒醒人散</hi>
<hi>山寂寂惟有落蘂粘空樽坡十一月二十六日松風亭下梅花盛開</hi>飛雪伴清癯<hi>玉骨綃裳韻本</hi>
<hi>孤天教丨丨丨丨丨林寒疎蘂半開落野逈暗香疑有無庾嶺風光仍似舊漢宮鉛粉莫相汚驚心不必傷空</hi>
<hi>樹一自流空春便俱劉屏山</hi>凍雨洗塵昏<hi>江梅欲破江南村老人解馬招芳魂朔風為斷蜂蝶</hi>
<pb n="KR3k0030_WYG_228-7b"/>
<hi>信丨丨一丨煙丨丨天憐絶艶世無匹故遣寂寞依山園自吹羗笛娛夜永未要鄒律回春温連姢窺水堕殘</hi>
<hi>月的㿨泣露晞晨暾海山清遊記玉面衰病此日空柴門相逢不敢話疇昔能賦豈必皆成言雕䥴肝腎竟何</hi>
<hi>益况復制酒哦空樽朱元晦再和坡惠州梅花韻</hi>春撩玉骨香<hi>寒入玉衣燈下薄丨丨丨丨酒</hi>
<hi>邉丨却於老樹半枯處忽走一枝如許長楊誠齋</hi>曉沐氷膚放<hi>去年㸔梅南溪北月作主人梅</hi>
<hi>作客今年㸔梅荆溪西氷為風骨玉為衣臘前欲雪竟未雪梅花不慣人間熱横枝憔悴涴晴埃端令羞面不</hi>
<hi>肯開縞裙夜訴玉皇殿乞得天花来作伴三更滕六駕海神先遣東風吹玉塵梅仙丨丨銀浦水丨丨别丨瑶</hi>
<hi>林春詩人莫作雪前㸔雪後精神添一半同前</hi>
紅梅江縣放春<hi>沙村白雪仍含凍丨丨紅梅已丨丨杜</hi>認桃辨杏<hi>丨丨無緑葉丨</hi>
<pb n="KR3k0030_WYG_228-8a"/>
<hi>丨有青枝石曼卿</hi>笑杏比桃<hi>丨丨少清香丨丨/多俗趣梅聖俞</hi>學粧聚笑<hi>丨丨如少</hi>
<hi>女丨丨發丹唇前人</hi>換骨凝脂<hi>紫府與丹来丨丨春風吹酒上丨丨方子適</hi>月浸繁枝<lb/>
<hi>丨丨丨丨香冉冉露浮紅蕚曉團團参寥</hi>春初破蕚<hi>梅花精神杏花色丨入蓮洲丨丨丨王梅溪</hi>
直和根撥<hi>年来芳信負紅梅江畔垂垂又欲開珍重多情關令尹丨丨丨丨送春来坡</hi>不知<lb/>
格在<hi>怕愁貪睡獨開遲自恐氷姿不入時故作小桃紅杏色尚餘孤瘦雪霜姿寒心未肯隨春態酒暈無</hi>
<hi>端上玉肌詩老丨丨梅丨丨更㸔緑葉與青枝坡</hi>
蠟梅天公變化<hi>天公㸃酥作梅花此有蠟梅禪老家蜜蜂採花作黄蠟取蠟為花亦其物丨丨</hi>
<hi>丨丨誰得知我亦兒戯作小詩君不見萬松嶺上黄千葉玉蘂檀心兩竒絶醉中不覺渡千山夜聞梅香失醉</hi>
<pb n="KR3k0030_WYG_228-8b"/>
<hi>眠歸来却夢尋花去夢裏花仙覔竒句此間風物屬詩人我老不飲當付君君行適吳我適越笑指西湖作衣</hi>
<hi>鉢坡贈趙景貺</hi>天工戱剪<hi>丨丨丨丨百花房奪盡人工更有香埋玉池中成故物折枝鏡裏憶新粧</hi>
<hi>黄山谷</hi>来從蠟國<hi>栗玉圜雕蕾金鍾細着行丨丨真丨丨自號小黄香夕吹撩寒馥晨䂀透暖光</hi>
<hi>南枝本同姓喚我作他楊楊誠齋</hi>化作黄姑<hi>梅花已自不是花氷魂謫堕玉皇家不飱煙火更飧</hi>
<hi>蠟丨丨丨丨暪造物後山未覺坡先知東坡勾引後山詩金花勸飲金荷葉兩公醉吟許孤絶人閒姚魏謾如</hi>
<hi>山令人眼暗只欲眠此花寒香来又去惱損詩人難覔句月兼花影恰三人欠个文同作墨君吾詩無復古清</hi>
<hi>越萬水千山一瓶鉢同前</hi>將蠟染花<hi>蝶採花成蠟還丨丨丨丨一經坡谷眼名字壓群葩梅溪詩</hi>
封蠟貯香<hi>滿面宫粧淡淡黄絳紗丨丨丨幽丨遥憐未識花消息乞與一枝教斷膓張于湖</hi>香<lb/>
<pb n="KR3k0030_WYG_228-9a"/>
蜜裁葩<hi>丨丨丨丨分外工疎枝數㸃綴雛蜂嬌黄染就宫裝様香煖尤宜愛日烘楊巽齋</hi>香蠟<lb/>
吐花<hi>蜜蜂底物是生涯花作餱粮蠟作家歳晩畧無花可採却將丨丨丨成丨楊誠齋</hi>
樂府霜㓗<hi>氷清丨丨昨夜梅花發甚處玉龍三弄聲揺動枝頭月  夢絶金獸爇曉寒蘭燼滅要捲</hi>
<hi>珠簾清賞且莫掃階前雪霜天曉角林和靖</hi>月香<hi>溼雲不動溪雲冷嫩寒初透東風影橋下水聲長一</hi>
<hi>枝和丨丨干人憐花似舊花比人應瘦莫凭小闌  夜深花正寒菩薩蠻東坡</hi>嫌粉涴<hi>玉骨那愁瘴霧</hi>
<hi>氷肌自有仙風海仙時遣探芳叢倒掛緑毛么鳯與素面常丨丨丨洗籹不褪唇紅髙情已逐曉雲空不  梨</hi>
<hi>花同夢西江月坡</hi>得香遲<hi>天涯也有江南信梅破知春近夜闌風細丨丨丨不道曉来開遍向南枝</hi>
<hi>盃玉䑓弄粉花應妬飄到眉心住平生箇裏飲  深去國十年老盡少年心虞美人黄山谷</hi>花照眼<lb/>
<pb n="KR3k0030_WYG_228-9b"/>
<hi>粉墻低梅丨丨丨依然舊風味露痕輕綴凈洗鉛華無限清麗去年勝賞曽孤倚氷盤同燕喜更可惜雪中髙</hi>
<hi>樹香篝薫素被苔今年對花太怱怱相逢似有限依依愁悴凝望久蒼  上旋㸔飛墜相將脆圜薦酒人正在</hi>
<hi>空江煙浪裏但夢想一枝瀟洒黄昏斜照水花犯周美成</hi>春在手<hi>年年江上探寒梅為誰開暗香来疑</hi>
<hi>是月宫仙子下瑶䑓冷艶一枝丨丨丨故人逺相思寄與誰  恨極怨極嗅香蘂念此情家萬里暮霞㪚綺楚</hi>
<hi>天碧數片輕飛為我多情特地㸃征衣花易飄零人易老正心碎那堪塞管吹江坡梅花引栁耆卿</hi>花羞<lb/>
落<hi>鴈霜寒透幕正䕶月雲輕嫩氷猶薄溪奩照梳掠想含章弄粉艶粧誰學玉肌痩弱更重重龍綃襯著倚</hi>
<hi>東風一笑嫣然轉盻萬丨丨丨○寂寞家山何在雪後園林水邉樓閣瑶池舊約鱗鴻更仗誰託粉蝶兒只解</hi>
<hi>尋花覔栁開遍南枝未覺但傷心月落黄昏數聲盡角瑞鶴仙稼軒</hi>花知否<hi>丨丨丨花一似何郎又似</hi>
<pb n="KR3k0030_WYG_228-10a"/>
<hi>沈東陽瘦稜稜地天然白冷清清地許多香笑東君還又向北枝忙  着一陣霎時間底雪更一个缺些兒底</hi>
<hi>月山下路水邊墻清香怕有人知處影兒守定竹旁廂且饒他桃李趁少年場最髙樓辛稼軒</hi>笑問羣<lb/>
芳<hi>臨風一丨丨丨丨誰是真香純白獨立無朋筭来有姑射山頭仙客絶艶誰憐貞心自保邈與塵縁隔天</hi>
<hi>然殊勝不關風露氷雪弄應笑俗李麤桃無言翻引得征蜂飛蝶爭似黄昏閑  影清淺一溪霜月盡角初殘</hi>
<hi>瑶䑓夢斷直下成休歇緑隂青子莫教容易攀折滿江紅朱文公</hi>孤壓羣芳<hi>雪徑深深北枝貪睡</hi>
<hi>南枝醒暗香疎影丨丨丨丨頂和玉艶氷姿粧㸃園林景凭欄詠月明溪靜憶昔林  靖㸃絳唇王梅溪</hi>
紅梅生微暈<hi>好睡慵開莫厭遲自憐氷臉不時宜偶作小紅桃杏色閒雅尚餘孤瘦雪霜姿  休</hi>
<hi>把閒心隨物態何事酒丨丨丨沁瑶肌詩老不知梅格在吟詠更看緑葉與青枝定風波</hi>惜殘枝<hi>嶠南</hi>
<pb n="KR3k0030_WYG_228-10b"/>
<hi>江淺紅梅小小梅紅淺江南嶠窺我向疎籬籬疎向我窺  老人行即到到即行人老離别丨丨丨枝殘惜别</hi>
<hi>離菩薩蠻並坡詞</hi>
蠟梅一標題<hi>蠟換梅姿天然香韻初非俗蝶馳蜂逐蜜在花梢熟  巖壑深藏幾載甘幽獨困坡</hi>
<hi>谷丨丨丨目髙價掀蘭菊      王梅溪</hi>越様裝<hi>江南雪裏花如玉風流丨丨新丨束恰恰縷金裳濃</hi>
<hi>薫百和香一分明籬菊艶却作粧梅面無處奈君何  枝春已多菩薩蠻韓文澗</hi>
　<lb/>
　<lb/>
　古今合璧事類備要别集卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要後集卷三十九</head> <lb/>
    <p>
<pb n="KR3k0030_WYG_108-1a"/>
欽定四庫全書<lb/>
　古今合璧事類備要後集卷三十九<lb/>
　　　　　　　　　　　　宋　謝維新　撰<lb/>
　三學門<lb/>
　　國子祭酒<lb/>
　歴代㳂革<hi>虞帝曰䕫命汝典樂教胄子書周師氏以三徳三行教國子一曰至徳二曰敏徳三</hi>
　<hi>曰孝徳教三行一曰孝行二曰友行三曰順行凡國之貴遊子弟學焉保氏養國子以道教之以六藝六</hi>
　<hi>儀大司樂掌成均之法以治建國之學政而合國之子弟焉以樂徳樂語樂舞教國子諸子掌國子之倅</hi>
<pb n="KR3k0030_WYG_108-1b"/>
　<hi>凡國之政事國子存遊倅使之修徳學道春合諸學秋合諸射以考其藝而進退之周禮漢置博士至東</hi>
　<hi>京凡十四人而聦明有威重者一人為祭酒謂之博士祭酒本詩曰僕射中興轉為祭酒胡廣曰凡官名</hi>
　<hi>祭酒皆一位之元長古者賓得主人饌則老者一人也舉酒以祭地故以祭酒為名此國子祭酒名所由始</hi>
　<hi>晉武咸寜四年立國子學置祭酒一人永嘉中又置儒林祭酒一人以杜夷為之當為訓範緫統學中</hi>
　<hi>衆事又立太學江左因裴頠奏増置國子博士十六人謂之太學博士品服同國子博士宋不置學明帝</hi>
　<hi>置緫明觀祭酒一人齊永明中立學尚書令王儉領祭酒省緫明觀齊梁號為國師梁武帝以國子學生</hi>
　<hi>舊限貴賤帝招徠後進五館生皆引寒門雋士梁置太學博士八人陳後魏亦曰國子祭酒北齊國子寺</hi>
　<hi>有祭酒一人有太學博士十人後周置太學博士下大夫六人隋開皇中國子寺不𨽻太常凡國學諸官</hi>
<pb n="KR3k0030_WYG_108-2a"/>
　<hi>自漢以下並属太常至隋始革之又改寺為學仁人壽元年罷國子學唯立太學省祭酒等置博士五</hi>
　<hi>煬帝大業减置二人改國子學為國子監復置祭酒唐因之武徳二年詔國子學立周公孔子廟七年髙</hi>
　<hi>祖釋奠太宗觀于國子學增置博士三人掌教文武官五品以上及郡縣公子孫龍朔改為司成館祭酒</hi>
　<hi>為大司成咸亨復光宅改為成均監神龍復領六學國子太學四門律學書學算學皆以儒學優重者為</hi>
　<hi>之通典唐職林祭酒一人從三品掌儒學訓導之政檢國子太學廣文四門律書算凡七學太子視學皇</hi>
　<hi>太子齒胄則講義釋奠執經論議奏京文武七品以上觀禮凡授經以諸經各為一經兼習孝經論語考</hi>
　<hi>于歲終考學官訓導多少為殿最百官志元宗開元七年令𢎞文崇文國子生季一朝參選舉志及國朝</hi>
　<hi>國子監有判監事有管勾監事待制以上則為判餘為管勾㑹要熙寜初詔用經術取士廣别黌舎分為</hi>
<pb n="KR3k0030_WYG_108-2b"/>
　<hi>三學増置生徒緫二千八百人朝廷育才於斯為盛續㑹要四年詔宋靖國吕嘉問相度錫慶院建太學</hi>
　<hi>從鄧綰所請也綰言國子監粗容春秋釋奠齋庖之室不足以容諸生至於太學即未曾營建止是假錫</hi>
　<hi>慶院西北隅廓屋數十間逼窄湫隘又官司未曽葺治今大新學制學者坌集恐不足以容乞以錫慶院</hi>
　<hi>為太學故命相度其地建之及元豐中復正上而祭官名置國子監祭酒掌三學之教法政令同</hi>
　<hi>酒猶未除人三年詔改國子監直講為太學博士每經二人掌分經講授考校程文以徳行道藝訓導學</hi>
　<hi>者紹聖元年左司諫翟思言熙寜更置太學博士正錄雖有朝廷特除然類令國子監長貳薦舉所業攷</hi>
　<hi>第髙下以次除授復立試法以覈材實其進士發解省試廷試在十五人内太學上舎内舎職事者並令</hi>
　<hi>召試不在此例許投所業國子監攷覆方與召命元祐以來罷去試法請自今除學官依舊法召試從之</hi>
<pb n="KR3k0030_WYG_108-3a"/>
　<hi>元符元年詔學官歲一試崇寜立辟雍置大司成一員為師儒之首緫辟雍太學之政令位諸曹侍郎上</hi>
　<hi>本朝官制詔天下貢士以三舎考選政和七年臣寮言熙豐間博士未嘗除代近年以來席未煖而代者</hi>
　<hi>已至率三人而守一若從正錄第遷則博士可免除代與熙寜元豐无異從之並同上宣和罷三舎辟雍</hi>
　<hi>官屬並罷四朝志建炎南渡廢三年併國子監歸禮部紹興二年詔駐蹕所在因國子監量養生徒置博</hi>
　<hi>士二員祭酒猶未置也十二年始置祭酒中興㑹要權於臨安府措置増展置太學博士三員十三年始</hi>
　<hi>復建太學</hi>
事類師氏<hi>注見㳂革</hi>司成<hi>父師丨丨一人元/良萬國以貞禮記</hi>函丈<hi>凡侍坐於大司成者</hi>
<hi>遠近間三席席間丨丨同上</hi>老師<hi>荀卿年五十始來學於齊襄王時最為丨丨三為祭酒焉史記</hi>彤<lb/>
<pb n="KR3k0030_WYG_108-3b"/>
伯<hi>春秋云周封兄弟之國十有六同姓之國三十有五選宗中之長而董之謂之宗正成王時丨丨入為祭</hi>
<hi>酒掌王親屬也秦因之漢平帝更名宗伯王莽改名秩宗東漢復為宗伯至晉以庶姓為之大祭酒漢魏皆同</hi>
<hi>姓為之晉以後雜用庶姓梁加卿除大字北齊又加大字隋除之孔白六帖</hi>劉向<hi>漢髙祖七年自櫟陽</hi>
<hi>從長安置祭酒官以序之族丨丨元帝時蕭望之周堪薦向為宗室忠直明經有行為祭酒劉徳字路叔脩黄</hi>
<hi>老術少時數言事召見甘泉武帝謂之千里駒昭帝初為祭酒丞後為祭酒妻死大將軍欲以女妻之徳不敢</hi>
<hi>畏盛滿也同上</hi>仁孝<hi>劉平字公予以丨丨著聞/永平三年為祭酒東漢</hi>竭忠<hi>劉般字伯與代名忠</hi>
<hi>孝在朝丨丨建初元年拜祭酒</hi>蒼玉<hi>晉祭酒佩/水丨丨</hi>朱服<hi>南齊何𦙍為國子祭酒與太子中庶</hi>
<hi>子王塋並為侍中時𦙍輩作祭酒疑所服陸澄博古亦不能定遂以𤣥服臨試後羣議乃用丨丨自此始</hi>儒<lb/>
<pb n="KR3k0030_WYG_108-4a"/>
林<hi>晉戴逵為丨丨祭酒刻石𫝊經晉志</hi>教本<hi>唐蕭昕代宗時擢國子祭酒請崇文學以立丨丨帝悟其</hi>
<hi>言詔羣臣有籍于朝及神策六軍子弟𨽻業者聽補生徒</hi>國庠<hi>常令齒胄丨丨唐大詔令太和冊太子敕</hi>
學優<hi>唐司成館祭酒領六學皆以儒丨丨重者為之</hi>儒重<hi>凡祭酒司業丨丨之官非其人不居通典</hi>
緫紀綱<hi>漢官儀曰武帝置博士十四人選聦明威重者一人為祭酒丨領丨丨後漢朱浮𫝊注</hi>為<lb/>
訓範<hi>見前㳂革注</hi>請學徒<hi>晉袁瓌為國子祭酒時䘮亂之後禮教陵遟瓌上疏云丨得給其宅</hi>
<hi>地備其丨丨帝從之國學之興自瓌始也晉史</hi>言舉選<hi>楊揚為國子祭酒上丨古者卿大夫子弟及諸</hi>
<hi>侯歲貢小學之異者入太學學成然後爵之唐興二監丨者千百數當丨者十之二考功覆校以第謂經明行</hi>
<hi>修故无多少之限今考功限天下明經進士歲百人二監之得无幾然則學徒費官廪而博士濫天祿者也且</hi>
<pb n="KR3k0030_WYG_108-4b"/>
<hi>以流外及諸色任者歲二千過明經進士十倍</hi>國學師<hi>梁王承好儒業轉國子祭酒承祖儉父陳皆為</hi>
<hi>此職三世為丨丨丨前代未之有當時以為榮梁史</hi>大師氏<hi>唐歸崇敬國子司業以祭酒司業之名非</hi>
<hi>學業者請以祭酒為丨丨丨</hi>似散地<hi>權徳輿以劉秩為祭酒置之國庠丨在丨丨又元載秉政忌楊</hi>
<hi>綰望髙建言太學當得天下名儒即拜綰國子祭酒外示尊重而實以散地處之</hi>不寂寞<hi>公遷祭酒</hi>
<hi>奏儒生為學官日使㑹講生徒聽聞喜曰韓公為祭酒國子監丨丨丨唐李翺韓昌黎行狀</hi>研學耆<lb/>
儒<hi>建元七年髙平蘇通長樂劉祥並以丨丨丨丨通為禮記祭酒居于東庠祥為儀禮祭酒處于南序毎月</hi>
<hi>朔旦率百僚親臨講論也十六國春秋前秦錄</hi>儒宗學府<hi>後周盧誕有名於時文帝以誕丨丨丨丨</hi>
<hi>乃拜國子祭酒</hi>几杖不朝<hi>漢吳王濞年老以劉氏/為祭酒授丨丨丨丨</hi>以安車迎<hi>漢王</hi>
<pb n="KR3k0030_WYG_108-5a"/>
<hi>莽丨丨丨駟馬丨龔勝為祭酒議學</hi>漢擢荀卿<hi>見前㳂/革注</hi>晉選劉毅<hi>丨丨丨丨並為</hi>
<hi>祭酒也白六帖</hi>有道之習<hi>博士祭酒丨丨丨/丨學者漢官制</hi>教胄之班<hi>祭酒之榮有道</hi>
<hi>之選丨丨丨丨李嶠表</hi>敷教流化<hi>臣聞寳劔未砥猶乏切玉之功美箭闕羽尚无充石之勢况才</hi>
<hi>非㑹稽之竹質謝昆吾之金至於丨丨東序丨丨上庠曠官何仰魏溫子昇為安豊王延明讓國子祭酒表</hi>
師貴道尊<hi>切以庠均義重振古所崇丨丨丨丨有來攸尚匪由蘭芷疇變入室之情不自朱藍何遷</hi>
<hi>素絲之質齊王融為王儉讓國子祭酒表</hi>終身不恨<hi>丘靈鞠領東觀祭酒曰人居官願數遷使我丨</hi>
<hi>丨為祭酒丨丨也宋書</hi>一時𫝊布<hi>祭酒楊㳟之為華山賦示韓愈愈稱之士林丨丨丨丨</hi>敷<lb/>
陳義理<hi>隋元善賜爵江陽縣公後遷國子祭酒時帝親臨釋奠命善講孝經於是丨丨丨丨兼之諷諫</hi>
<pb n="KR3k0030_WYG_108-5b"/>
<hi>上大悅曰聞江陽之說更起朕心</hi>講論經義<hi>正觀命祭酒博士丨丨丨丨</hi>論罷蚶菜<lb/>
<hi>孔戣歴國子祭酒㑹嶺南節度崔詠死帝謂裴度曰嘗丨丨丨丨者誰歟度以戣對即拜嶺南節度使</hi>能<lb/>
八風舞<hi>祝欽明為國子祭酒帝與羣臣宴欽明自言丨丨丨丨盧藏用嘆曰是舉五經掃地矣</hi>忠<lb/>
正亮直<hi>唐劉毅丨丨丨丨志尚清白為國子祭酒</hi>清淑潛敏<hi>劉智履徳丨丨秉心丨丨為博</hi>
<hi>士祭酒</hi>徳望學識<hi>今後國子祭酒司業及學官並須取有丨丨丨丨人充唐元和敕</hi>學行<lb/>
文質<hi>唐賀徳仁少與從兄徳基俱為國子祭酒時人語曰丨丨可師賀徳基丨丨彬彬賀徳仁</hi>引為<lb/>
學官<hi>陽嶠為國子祭酒丨尹知章范行恭趙𤣥默丨丨丨皆名儒冠</hi>請廣生徒<hi>長興元年國子</hi>
<hi>司業張溥奏丨復入館以丨丨丨古无入館之事按六典國子監領六學謂國子太學四門律學書學算學是</hi>
<pb n="KR3k0030_WYG_108-6a"/>
<hi>也而溥妄云八館續通典</hi>以宰相領<hi>唐文宗時鄭覃/丨丨丨丨祭酒</hi>令宰相兼<hi>天成中祭</hi>
<hi>酒闕中書奏祭酒之資歴朝所貴望丨丨丨丨判同上</hi>掌錄及有犯<hi>祭酒一人秩二千石丨叙</hi>
<hi>丨王國嫡庶之從次丨諸宗室親屬逺近郡書國歲上宗室名若丨丨法當髠以上請續漢</hi>講經舉自<lb/>
代<hi>王備為國子祭酒丨孝丨末年丨謝曇濟丨丨吳均齊春秋</hi>論難不能屈<hi>隋楊汪為國子</hi>
<hi>祭酒帝令百僚就學與汪講論通儒碩學丨丨鋒起皆丨丨丨</hi>儒官皆列燕<hi>退之聽琴序云司業</hi>
<hi>武公少儀緫太學丨丨三十有六人丨丨丨于祭酒之堂</hi>求賢徳為師長<hi>公管勾國子監時詔</hi>
<hi>令兩制臺閣臣僚議學校貢舉之制公先廣丨丨丨使丨丨丨則百度可不勞而成伏見常秩陳烈管師常程</hi>
<hi>頤經行修明宜召為太學官使學者有所師法葉祖洽撰古靈陳先生行狀</hi>薦大儒為學官<lb/>
<pb n="KR3k0030_WYG_108-6b"/>
<hi>吕正獻公公著為祭酒以太學為教化之原故究心經理舊制薦舉學官博士皆嚴其資格限年齒公為論列</hi>
<hi>寛其科條所丨學官如王回吳政姜濳張載皆一世丨丨王存顧臨為元祐名臣常秩吳申黄履朱臨盛僑亦</hi>
<hi>顯于世處士陳頤隠居不仕公命博士即其家敦請以為太學正頤固辭公即命駕過之言行錄</hi>諸生<lb/>
服其教<hi>鄭穆元祐中以寳文閣待制兼祭酒毎丨丨請益无間寒暑雖童子必朝服延接以禮皆尊其</hi>
<hi>經術而丨丨丨六年請老范祖禹言穆雖年七十精力尚强祭酒居師資之地正宜處老成顧毋輕聽其去不</hi>
<hi>報於是公卿大夫各為詩贈其行空學出祖汴東門之外觀者如堵四朝國史</hi>師位推其能<hi>丨氏</hi>
<hi>之丨必丨丨丨南豊文</hi>並命輿論服<hi>馮元字道宗仁宗朝判國子監故事國子監必宿儒典領</hi>
<hi>元與孫奭丨丨丨丨大丨東都事略</hi>老成無逾卿<hi>楊龜山時字中立兼國子祭酒先是吳敏乞用</hi>
<pb n="KR3k0030_WYG_108-7a"/>
<hi>時以靖太學時召對上言諸生伏闕欲忠於朝廷耳但擇丨丨者為之長貳即定矣上喜曰此丨丨丨者乃亟</hi>
<hi>命時時入太學諸生慰勞焉言行錄</hi>掌教授之事<hi>丨經術丨丨薦送丨丨㑹要</hi>掌胄子<lb/>
之筵<hi>出職表</hi>教育諸生法<hi>胡安定瑗判國子監丨丨丨丨皆有丨卲氏聞見錄</hi>儒名<lb/>
三十年<hi>汪澥自布衣錄天子學至為正為司業祭酒迄國于司成官以丨丨者丨丨丨時人皆推之四朝</hi>
<hi>史</hi>班固辟雍詩<hi>乃流辟雍辟雍湯湯聖皇莅止造舟為梁皤皤國老乃父乃兄抑抑皇儀孝友</hi>
<hi>光明於赫太上示我漢行洪化唯神永觀厥成</hi>唐國子舞賦<hi>天子歛賢才之地合禮樂之府命宗</hi>
<hi>伯因四時之宜教胄子以六代之舞惟徳是務以和為主𤼵揮五禮張皇六詩忽投歩而赴節乍整容而自持</hi>
<hi>雖鏘鏘與濟濟必庸庸以祇祇觀者如堵曷不肅雝實經國之洪範葢訓人於中庸且樂以平其心舞以發其</hi>
<pb n="KR3k0030_WYG_108-7b"/>
<hi>貎無小無大是則是傚宜合國之子弟實教人於忠孝其儀不忒其徳惟馨遠人由是以來之明神可得而禮</hi>
<hi>矣</hi>潘安仁閑居賦<hi>兩學齊列雙宇如一右延國胄左納良選祈祈生徒濟濟儒術或升之官</hi>
<hi>或入之室教無常師道則在是故髦士投紱名王懐璽訓若風行應如草靡此里仁所以為美孟母所以三徙</hi>
<hi>也</hi>朱休駕幸學賦<hi>皇帝念儒林之繁㑹當天地之交㤗視其鼓篋之地文在其中禮於釋</hi>
<hi>菜之庭化行乎外宗伯禮賢以蕆事司成執經而奉職整衣裳之楚楚習威儀之翼翼入門而冠劔陸離布位</hi>
<hi>而貂蟬逼側若乃展先師之禮示後進之人張國容以貴道闡文教以尊神是以講學斯陳徳音逺播念月將</hi>
<hi>而日就各呈材而切磋雲布星攢周迴可觀彼儒風之習習資睿思以安安頤指於學海儒林自因澤及目擊</hi>
<hi>乎雄詞麗藻誰謂才難濟時以勸學為先居上以易俗稱大俾惰遊者咸思於經籍好勇者亦髙其冠𢃄既而</hi>
<pb n="KR3k0030_WYG_108-8a"/>
<hi>宣化畢盛禮終激素志播皇風盛矣哉載筆之史不紀乎教化之官</hi>王履貞辟雍賦<hi>辟雍之裁</hi>
<hi>教化之方辟者象旋圓而不極雍者以流轉而有常公宫之南靈臺之下區别逺來於虞庠經始不差於周雅</hi>
<hi>溫良恭敬之士資於父以事師俊造茂異之倫必自朝而逮野學習以時詩書興教惟司成是典惟古則是效</hi>
<hi>說夏弦春誦俾民不僭養三老五更俾民知孝惟胄也太子齒矣惟學也元后視之由是金革可偃淳朴斯返</hi>
<hi>所謂深其流者濬其源茂其末者固其本</hi>
詩集愛才名振<hi>楊祭酒公心丨丨常知江表之士項斯贈詩曰幾度見詩詩緫好及觀標格過</hi>
<hi>於詩平生不㑹藏人善到處逢人說項斯由是丨丨</hi>俊士言尊<hi>冠𢃄橋門路雍容丨丨關㣲丨丨噩</hi>
<hi>噩小道屏間間禮樂髙千古詩書到百蠻斯文知未冺璧水尚如環朱行中元豊盛事詩</hi>講解觀經<lb/>
<pb n="KR3k0030_WYG_108-8b"/>
<hi>憶昔初蒙博士徴其年始改稱元和故人從軍在右輔為我量度掘臼科濯官沐浴告祭酒如此至寳存豈多</hi>
<hi>聖恩若許留太學諸生丨丨得切磋丨丨洪都尚填咽坐見舉國來奔波韓愈石鼓歌</hi>
　　國子司業<hi>餘錯見祭酒門</hi>
　歴代㳂革<hi>隋煬帝大業三年於國子監初置司業一人禮曰樂正司業父師司成因以為名唐</hi>
　<hi>置二人從四品副貳祭酒通判監事龍朔二年改為少司成咸亨初復舊凡祭酒司業皆儒重之官非其</hi>
　<hi>人不居通典業歸崇敬授國子司業上言司業義在禮記樂正司  正長也言樂官之長同主此業爾雅</hi>
　<hi>云大板曰業按周頌詩設業設簴崇牙樹羽則業乃懸鐘磬之簨簴也今太樂師不教樂於義則无所取</hi>
　<hi>請改國子監為辟雍祭酒為太師氏司業一為左師一為右師詔下尚書集百寮定議以聞議者重難改</hi>
<pb n="KR3k0030_WYG_108-9a"/>
　<hi>作其事不行國朝有同判監事同管勾監事或𢃄職朝官充凡監事皆緫之㑹要兩朝志元豐正名置司</hi>
　<hi>業掌三學之教法政令續㑹要初除朱服職略建炎三年省紹興十二年復置中興㑹要隆興併省司業</hi>
　<hi>不許與祭酒並除乾道七年欲除劉焞孝宗曰司業乃祭酒之貳並置何妨於是始並置孝宗㑹要</hi>
事類樂正<hi>丨丨司樂禮記</hi>右師<hi>見㳂/革注</hi>直言<hi>唐陽城為國子司業丨丨得罪太學諸生</hi>
<hi>何蕃季償等二百人頓首闕下請留城</hi>名儒<hi>唐宦者魚朝恩判國子監既誅楊綰言太學當得天下丨</hi>
<hi>丨汰其選拜綰國子司業</hi>三世<hi>唐孔穎逹子志終志終子/惠元丨丨司業時人美之</hi>九經<hi>唐張參為</hi>
<hi>國子司業年老嘗手寫丨丨以為讀書不如寫書</hi>善職<hi>唐陽僑為國子司業好學喜勤誘後生修講舎</hi>
<hi>人以為丨丨</hi>得道<hi>唐韓愈為國子司業竇公墓誌云公誨於國學也嚴以得禮扶善遏過明上下之分</hi>
<pb n="KR3k0030_WYG_108-9b"/>
<hi>以躬先之恂恂愷悌丨師之丨</hi>誦規諷<hi>唐郭山暉累遷國子司業景龍中帝昵燕近臣及修文學士詔</hi>
<hi>徧為伎餘臣各有所陳而惲乃丨鹿鳴蟋蟀篇未畢中書令李嶠以近丨丨止之帝嘉其直下詔褒</hi>有法<lb/>
度<hi>唐陽城引諸生告之曰學者所以學為忠孝也諸生有乆不省親者乎明日還養者二十輩有三年不歸</hi>
<hi>侍者斥之簡孝秀徳行升堂上沈酗不率教者罷之生徒斤斤皆丨丨丨</hi>學生歲試<hi>凡六丨丨每丨</hi>
<hi>有業成上于監者以其業與祭酒司業丨之隋志</hi>儒官列燕<hi>司業武公少儀於是緫太學丨丨三</hi>
<hi>十有六人丨丨于祭酒之堂韓文公聴琴序</hi>儀注刋定<hi>韋叔夏遷成均司業乆視元年制自今司</hi>
<hi>法所修丨丨並委叔夏丨丨</hi>進退作則<hi>帝求師儒貳我成均丨丨丨丨動言是傚柳文陽城遺愛</hi>
<hi>碣</hi>貳我成均<hi>注見/上文</hi>命副儒宫<hi>丨丨丨丨韓愈祭竇司業文</hi>師氏之位<lb/>
<pb n="KR3k0030_WYG_108-10a"/>
<hi>丨丨丨丨惟其能南豐擬制</hi>樂正之官<hi>命丨丨丨丨輔司成之教徃祗厥職毋使陽城韓愈之流</hi>
<hi>專美前世欒城徐盛喬制</hi>國子之教<hi>司丨丨丨丨/初寮張勸制</hi>師氏之職<hi>丨丨丨丨爾徃</hi>
<hi>參之曲阜行豐稷制</hi>學講求治亂<hi>施師點字聖與公之為司業也諸生固已迎服公日上堂延見</hi>
<hi>諸生勉之丨古且務丨丨丨丨之體士論歸之言行錄</hi>言精切簡當<hi>公為司業時芝草生武成</hi>
<hi>廟官吏請以聞公不答則陰畫以聞宰相召長貳詰之曰治世之瑞抑而不奏何耶祭酒周公綰未對公指其</hi>
<hi>畫曰治世何用此為周退謂人曰黄公之丨丨丨丨丨惜不使為諫諍官也黄簡肅公中行狀</hi>以司業<lb/>
兼說書<hi>王大寶字元龜知袁州暇日尋理舊所著述得周易證義十卷毛詩國風證義六卷表進上謂</hi>
<hi>宰相曰王大寶所進書深得經旨其丨國子丨丨丨崇政殿丨丨召賜五品服胡澹庵集</hi>除著佐為<lb/>
<pb n="KR3k0030_WYG_108-10b"/>
司業<hi>丨丨丨劉焞丨國子丨丨孝宗㑹要</hi>韓愈竇公墓誌銘<hi>公諱牟為文亦長於詩孝</hi>
<hi>愛謹厚舉進士登第其教誨於國學也嚴以有禮扶善遏過以明上下之分以躬先之誾誾愷悌得師之道</hi>
韓愈上已聽琴序<hi>天子念致理之艱難樂安居之閑暇肇置三令節詔公卿羣有司至于其</hi>
<hi>日率厥官屬飲酒以樂所以同其休宣其和感其心成其文者也三月初吉實維其時司業武公少儀於是緫</hi>
<hi>太學儒官三十有六人列燕于祭酒之堂樽爼既陳肴羞惟時醆斚序行獻酬有容有一儒生魁然其形抱琴</hi>
<hi>而來歴階而升坐于樽爼之南鼔有虞氏之南風賡之以文王宣父之操武公於是作歌詩以美之</hi>韓愈<lb/>
祭竇司業文<hi>惟君文行夙成有聲江東魁然厚重長者之風一舉於鄉遂收厥功命守髙平令制</hi>
<hi>儒宫朱衣銀魚象服以崇我之獲見實自童蒙自視鶵鷇望若飛鴻俱官於學以纎臨洪</hi>韓愈送楊<lb/>
<pb n="KR3k0030_WYG_108-11a"/>
巨源序<hi>昔疏廣受二子以年老一朝辭位而去于時公卿設供帳祖道都門外車數百兩道路觀者歎</hi>
<hi>息漢史傳其事後世圖其跡至今照人耳目國子司業楊君巨源方以能詩訓後進一旦以年滿七十亦白丞</hi>
<hi>相去歸其鄉今楊與二疏其意豈異也予不知楊侯去時城門外送者幾人車幾兩馬幾駟道邊觀者亦有歎</hi>
<hi>息知其為賢與否而太史氏又能張大其事為傳繼二疏蹤跡否今世無工畫者畫與不畫不論也然吾聞楊</hi>
<hi>侯之去丞相有愛而惜之者以為其初少尹不絶其祿又為歌詩以勸之京師之長於詩者又屬而和之不知</hi>
<hi>當時二疏之去有是事否中世士大夫以官為家罷則無所歸楊侯始冠舉於其鄉歌鹿鳴而來也今之歸指</hi>
<hi>其樹曰某樹吾先人之所種也某水某邱吾童子時所古釣逰也鄉人莫不加敬戒子孫以楊侯不去其鄉為法</hi>
<hi>之所謂鄉先生没可祭於社者其在斯人歟</hi>柳子厚與太學諸生書<hi>始朝廷用諫議</hi>
<pb n="KR3k0030_WYG_108-11b"/>
<hi>大夫陽公為司業諸生陶煦醇懿熙然大洽于兹四祀而已詔書出為道州非特為諸生戚戚也乃僕亦失其</hi>
<hi>師表而莫有所矜式焉葢主上知陽公甚熟嘉美顯寵勤至備厚乃知欲煩陽公宣風裔土覃布美化于黎獻</hi>
<hi>也退自感悼幸生明聖不諱之代不能布露論列冀少見採取而還陽公之南也退自書府聞之於抱關者道</hi>
<hi>諸生愛慕陽公之徳教不忍其去乞留如故者百數十人輒用撫手不意古道復形于今僕嘗讀李元禮嵇叔</hi>
<hi>夜𫝊觀其言太學生徒仰闕赴愬者僕謂訖千百年不可覩聞乃今日聞而覩之僕少時嘗有意遊太學當時</hi>
<hi>說者曰太學生聚為朋曹侮老慢賢有墮窳敗業而利口食者有崇飾惡言而肆闘訟者有凌傲長上而誶罵</hi>
<hi>有司者僕聞之痛其遊聖人之門而不敢跼顧尚何能仰視其學徒者哉今乃奮志属義出乎千百年之表何</hi>
<hi>聞見之乖刺歟將亦時異人異耶其無乃陽公之漸漬導訓明效所致乎於戯陽公有博厚恢𢎞之徳能并容</hi>
<pb n="KR3k0030_WYG_108-12a"/>
<hi>善偽來者不拒而論者以為陽公過於納汙無人師之道是大不然且陽公之在于朝四方聞風仰而尊之貪</hi>
<hi>冐苟進鄙薄之夫庶得少沮其志與其宣風一方覃化一州其功之逺近又可量邪諸生之言非獨為已也於</hi>
<hi>國體實甚宜諸生勿得私之</hi>
詩集寜容我輩先<hi>才難孰為吾君惜果滿丨丨丨丨丨熟路長駈聊緩歩百金一發不虗弦</hi>
<hi>陳后山送詹司業詩</hi>
　<lb/>
　<lb/>
　<lb/>
<pb n="KR3k0030_WYG_108-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今合璧事類備要後集卷三十九<lb/>
</p>
<p>
</p>
  </div>
</body>
</text>
</TEI>
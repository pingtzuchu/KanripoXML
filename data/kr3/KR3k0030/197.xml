<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要續集卷四十七</head> <lb/>
    <p>
<pb n="KR3k0030_WYG_197-1a"/>
欽定四庫全書<lb/>
　古今合璧事類備要續集卷四十七<lb/>
　　　　　　　　　　　　宋　謝維新　撰<lb/>
　事為門<lb/>
　　還歸<lb/>
　事理發揮<hi>還歸可樂之事也故久客之樂不如歸早之樂錦城之樂不如還家之樂葢父母有</hi>
　<hi>倚閭之望婦女有幽閨之夢而朋友亦且有抱橋之約昔年之間闊而此時之合并幾載之分離而一旦</hi>
　<hi>之檀欒樂乎不樂乎然富貴而歸故鄉邦人且榮之况家人乎茍困躓不偶而後告歸焉則兄弟妻妾曽</hi>
<pb n="KR3k0030_WYG_197-1b"/>
　<hi>不免於竊笑其於里閭之人可知已謂予不信請詳春秋書至之義</hi>
事類言還<hi>薄丨丨歸詩出車</hi>言歸<hi>言還丨/丨詩</hi>遄歸<hi>式丨/其丨</hi>予還<hi>曷月丨丨</hi>
<hi>歸哉揚之水</hi>來自東<hi>東山周公東征也周公東征三年而歸勞歸士大夫美之故作是詩也云云我</hi>
<hi>徂東山慆慆不歸我丨丨丨零雨其濛詩</hi>來自鎬<hi>薄伐玁狁至于太原文武吉甫萬邦為憲吉甫燕喜</hi>
<hi>既多受祉丨歸丨丨我行永久</hi>畢禮而歸<hi>秦王請以十五城易趙璧秦既得璧無意償趙城藺相如</hi>
<hi>使人懐璧歸趙卒廷見相如丨丨丨丨之相如既歸趙王以為賢拜為上大夫史本𫝊</hi>大困而歸<lb/>
<hi>蘇秦東周雒陽人東師事於齊而習之於鬼谷先生出游數嵗丨丨丨丨兄弟嫂妹妻妾竊皆笑之史本𫝊</hi>
馬角乃歸<hi>燕太子丹為質於秦秦不禮乃求歸秦曰待烏白頭馬生角當放子歸太子仰天哭感得</hi>
<pb n="KR3k0030_WYG_197-2a"/>
<hi>烏頭白丨丨生秦王大驚丨遣丹丨游歴紀聞</hi>羝乳乃歸<hi>蘇武以中郎將使持節使匈奴單于益驕</hi>
<hi>欲降之迺幽武置大窖中絶不飲食後又徙北海上無人處使牧羝丨丨丨得丨後又數年匈奴和親漢求武</hi>
<hi>等常惠教漢使者謂單于言漢天子射上林中得雁足有繫帛書言武在某澤中使者如恵語單于驚謝隨武</hi>
<hi>還者九人漢本𫝊</hi>命駕而歸<hi>張翰字季膺吳郡人齊王冏辟為大司馬東曹掾翰因見秋風起乃</hi>
<hi>思吳中菰菜蓴羮鱸魚鱠曰人生貴得適志何能羈宦數千里以要名爵乎遂丨丨丨丨俄而冏敗人謂之見</hi>
<hi>機晉本𫝊</hi>解印乃歸<hi>陶潛字元亮以親老家貧為鎮軍建威叅軍事謂親朋曰聊欲絃歌以為三逕</hi>
<hi>之資可乎執事者聞之以為彭澤令在縣公田悉種秫穀妻子固請五十𤱔種稉郡遣督郵至縣吏白應束帶</hi>
<hi>見之潛歎曰吾不能為五斗米折腰拳拳事鄉里小人邪丨丨去縣丨賦丨去來本傳</hi>角巾還第<lb/>
<pb n="KR3k0030_WYG_197-2b"/>
<hi>有往來者言庾公有東下意或謂王公可潛稍嚴以備不虞王公曰我與元規雖俱王臣本懐布衣之好若其</hi>
<hi>欲來吾丨丨徑丨烏衣何所稍嚴</hi>角巾歸里<hi>羊祜與從弟琇曰既定邊事當丨丨東路丨故丨為</hi>
<hi>容棺之墟以白士而居重位何能不以盛滿受責乎見本𫝊</hi>置軟脚局<hi>郭子儀自同州歸詔大臣</hi>
<hi>就宅丨丨丨丨人率三百千</hi>作輭脚㑹<hi>出有賜曰餞路反有勞曰輭脚楊國忠𫝊</hi>淵明歸<lb/>
來辭<hi>歸去來兮田園將蕪胡不歸既自以心為形役奚惆悵而獨悲悟已往之不諫知來者之可追實迷</hi>
<hi>途之未逺覺今是而昨非舟揺揺以輕颺風飄飄而吹衣問征夫以前路恨晨光之熹微乃瞻衡宇載欣載奔</hi>
<hi>僮僕歡迎稚子候門三逕就荒松菊猶存攜㓜入室有酒盈樽引壺觴以自酌眄庭柯以怡顔倚南窻以寄傲</hi>
<hi>審容膝之易安園日涉以成趣門雖設而常關策扶老以流憇時矯首而遐觀雲無心以出岫鳥倦飛而知還</hi>
<pb n="KR3k0030_WYG_197-3a"/>
<hi>景翳翳以將入撫孤松而盤桓歸去來兮請息交以絶游世與我而相違復駕言兮焉求恱親戚之情話樂琴</hi>
<hi>書以消憂農人告余以春及將有事乎西疇或命巾車或棹孤舟既窈窕以尋壑亦﨑嶇而經丘木欣欣以向</hi>
<hi>榮泉㳙㳙而始流善萬物之得時感吾生之行休已矣乎寓形宇内復幾時曷不委心任去留胡為皇皇欲何</hi>
<hi>之富貴非吾願帝鄉不可期懐良辰以孤往或植杖而耘耔登東臯以舒嘯臨清流而賦詩聊乗化以歸盡樂</hi>
<hi>夫天命復奚疑</hi>東坡黄泥坂詞<hi>出臨臯而丨騖兮並藂祠而北轉走雪堂之丨陀兮歴丨丨之</hi>
<hi>長丨大江洶以左繚兮𣺌雲濤之舒卷草木層累而右附兮蔚柯丘之葱蒨余旦往而夕還兮涉徙倚而盤桓</hi>
<hi>雖信美不可居兮茍娛余於一盻余幼好此竒服兮襲前人之詭幻老更變而自哂兮悟驚俗之來患釋寳璐</hi>
<hi>而被繒絮兮雜市人而無辨路悠悠而莫來往兮守一席而窮年時遊步而逺覽兮路窮盡而旋返朝嬉黄泥</hi>
<pb n="KR3k0030_WYG_197-3b"/>
<hi>之白雲兮莫宿雪堂之青煙喜魚鳥之莫余猜兮幸樵蘇之我嫚初被酒以行歌兮忽放杖而醉偃草為茵而</hi>
<hi>塊為枕兮穆華堂之清晏紛墜露之濕衣兮升素月之團團感父老之呼覺兮恐牛羊之予踐於是蹶然而起</hi>
<hi>起而歌曰月明兮星稀迎余往兮餞余歸嵗既晏兮草木腓歸來歸來兮黄泥不可以乆嬉</hi>陳瓘和<lb/>
去來辭<hi>歸去來兮人生之樂無如歸捨軀命而不保玆明哲之所悲悼前言於既往舌駟馬兮焉追持</hi>
<hi>孤願以取戮叢一身之百非心耿耿兮如醉淚浪浪兮霑衣情犬馬兮恩厚命螻蟻兮力微乃瞻帝闕夢馳心</hi>
<hi>奔俯步駑蹇曽嘶君門筋力已竭皮骨空存煙不染突酒釃空尊縱傷戚之盈抱遣饑渇而違顔先衆餒以獨</hi>
<hi>飽非素懐之所安偶隻影而南騖度桂嶺之遥關賴皇州之獨照邁羲娥而監觀逸二句稽白刃於槁頸察忠</hi>
<hi>精之枅木淵明此句云撫孤松而盤桓歸去來兮息心猿之外遊覓波鏡而不得奚泡像之可求聽自他之可</hi>
<pb n="KR3k0030_WYG_197-4a"/>
<hi>幻寂閒忙之兩憂吾既知之矣又將以告乎羽儔事海無際身如輕舟葵轉動以傾日狐終盡而首丘首去聲</hi>
<hi>見檀弓金百死而不化水萬折而東流荀子宥坐篇審物性之莫奪戒餘習之未休已矣乎岫雲舒卷各有時</hi>
<hi>出者自出留者自留誰能比迹而同之華胥非一途遊寢不可期列子黄帝篇諒饑穰之莫易聊致力於耘耔</hi>
<hi>感子牟之昨夢莊子遜王篇繼天保而成詩雖死生之事大矣安之若命復何疑</hi>
詩集反柴荆<hi>俶裝丨丨丨陶</hi>入桑梓<hi>謝病始告歸依依丨丨丨家人相佇立相候衡門裏</hi>
<hi>時輩今長年成人舊童子上堂嘉慶畢顧與姻親齒論舊忽餘悲自存且相喜田園轉蕪没但有寒泉水衰柳</hi>
<hi>日蕭條秋光清邑里入門乍如客歸騎非便止中飲顧王程離憂從此始王維休假還舊業便使</hi>歸舊<lb/>
廬<hi>杜門不欲出乆與世情踈以此為長策勸君丨丨丨醉歌田舍酒笑讀古人書好是一生事無勞獻子虛</hi>
<pb n="KR3k0030_WYG_197-4b"/>
<hi>王維送孟六歸襄陽</hi>問來人<hi>近家心轉切不敢/丨丨丨獨孤遐</hi>且慰意<hi>新歸丨丨丨生理焉</hi>
<hi>足說杜北征</hi>不是夢<hi>去逺即相忘歸近不可忍兒女已在眼眉目畧不省喜極不得語淚盡方一哂</hi>
<hi>了知丨丨丨忽忽心未穩陳無已示二子</hi>乍歸猶似客<hi>馬首曽行處連嘶渡晩河忽驚鄉樹出漸</hi>
<hi>識路人多細徑穿禾黍頽園壓薜蘿丨丨丨丨丨鄰叟亦相過李昌符秋晩歸故居</hi>薄宦等飛蓬<lb/>
<hi>三十餘年西復東勞生丨丨丨丨丨所存舊業唯清白不負明時有朴忠早避喧煩真得策未逢危辱好收功</hi>
<hi>太平觸處農桑滿贏取閭閻鶴髪翁司馬君實歸洛言懐</hi>人事半消磨<hi>離别家鄉嵗月多歸來丨</hi>
<hi>丨丨丨丨惟有門前鑑湖水春風不减舊時波黄拱還鄉偶書</hi>歸計又蹉跎<hi>住山人少說山多空</hi>
<hi>只年年憶薜蘿不是自心應不信眼前丨丨丨丨丨沈存中歸計</hi>兒童不相識<hi>少小離家老大</hi>
<pb n="KR3k0030_WYG_197-5a"/>
<hi>回鄉音難改鬢毛總丨丨相見丨丨丨却問客從何處來黄拱</hi>閭里喜我來<hi>曠士愛吾廬遊子悲</hi>
<hi>故鄉慷慨四方志老衰但悲傷虛名自成誤失得畧相當莫年還家樂未覺道路長丨丨丨丨丨車馬塞康莊</hi>
<hi>爭前借言色草木亦晶光向來千人聚一老獨徜徉手開南陽阡松栢鬱蒼蒼永願守一丘脫身萬里航平生</hi>
<hi>功名念倒海浣我腸尚恐北山南有文移路傍陳無已還里</hi>
　　合并<lb/>
　事理發揮<hi>人生不相見動如參與商甚矣合并之難也一堂魚水千載雲龍君臣之遇合也家</hi>
　<hi>庭唯諾詩禮問醻父子之㑹合也閨門肅睦琴瑟倡隨夫婦之和合也塤箎唱應棣蕚輝煌金蘭氣味膠</hi>
　<hi>漆情况兄弟朋友之投合也然時與事乖跡多願違毎每交相悖而不相值者是豈人情之所不欲哉乃</hi>
<pb n="KR3k0030_WYG_197-5b"/>
　<hi>人道之不能齊也故一日之合并一日之樂也一時之合并一時之樂也一嵗之合并一嵗之樂也無爭</hi>
　<hi>競陵犯之風有雍容輯睦之氣無扞格齟齬之習有樂易愷悌之心易曰勿疑朋盍簪書曰汝有合哉詩</hi>
　<hi>曰㑹弁如星政此謂也然有以仁義而合者有以財利而合者以仁義而合君子之合也以財利而合市</hi>
　<hi>井之合也人而不為君子之合而為市井之合安恬而不知怪是誠可鄙耳</hi>
事類勿疑<hi>丨丨朋盍簪注丨丨則朋合簪也易豫卦</hi>適願<hi>邂逅相遇丨我丨兮詩野有蔓草</hi>
班荆而食<hi>楚伍舉將奔晉聲子遇之於鄭郊丨丨相與食而言注布荆坐也左襄二十六</hi>傾蓋<lb/>
而語<hi>孔子之郯遇程子於塗丨丨丨丨終日甚相親家語</hi>何自從兒<hi>商山四皓從太子鬚眉皓</hi>
<hi>白衣冠甚偉上怪問曰何為者四人各言姓名上驚曰吾求公逃避我今公丨丨丨吾丨遊乎云云故臣等來</hi>
<pb n="KR3k0030_WYG_197-6a"/>
<hi>漢張良𫝊</hi>與上㑹留<hi>漢髙帝使張良自擇齊三萬戶良曰始臣起下邳丨丨丨丨此天以臣授陛下</hi>
<hi>同上</hi>吾久不見<hi>文帝思賈誼召之至入見上方受釐宣室上因感鬼神之事而問鬼神之本誼具道</hi>
<hi>所以然之故至夜半文帝前席既罷曰丨丨丨丨賈生自以為過之今不及也乃拜梁大傅賈誼𫝊</hi>公皆<lb/>
安在<hi>主父偃徐樂嚴安俱上書言世務書奏上召見三人謂曰丨丨丨丨何相見之晚也乃皆拜郎中主</hi>
<hi>父𫝊</hi>留宿間語<hi>光武安集河北即杖策北渡追及於鄴光武見之甚歡謂曰我得専封拜生逺來寧</hi>
<hi>欲仕乎禹曰不願光武曰即如是何欲為禹曰但願明公威徳加於四海禹得效尺寸垂功名於竹帛耳光武</hi>
<hi>因丨丨丨丨注間私也鄧禹𫝊</hi>每接醼語<hi>隗囂使馬援奉書洛陽援至光武引見於宣徳殿世祖迎</hi>
<hi>笑云云及歸囂問援曰前到朝廷上引見數十丨丨丨丨援𫝊</hi>恨相得晚<hi>太宗鋭於立事馬周所建</hi>
<pb n="KR3k0030_WYG_197-6b"/>
<hi>皆切一時以明佐聖故君宰間不膠漆而固丨丨丨丨宜矣唐史本贊</hi>至即召見<hi>𤣥宗講武新豐</hi>
<hi>帝密召姚崇崇丨帝方獵渭濵丨丨丨帝悅與俱馳逐見本𫝊</hi>揚州江中<hi>崔信明嘗矜其文丨丨録</hi>
<hi>事㕘軍鄭世翼遇信明丨丨謂曰聞公有楓落吳江冷之句願見其餘信明欣然多出衆篇世翼覽未終曰所</hi>
<hi>見不逮所聞投諸水引舟去本𫝊</hi>飯顆山頭<hi>丨丨丨丨逢杜甫頭戴笠子日卓午為問縁何太瘦</hi>
<hi>生只為從來作詩苦李白</hi>叩門大呼<hi>張乖崖少與逸人傅霖同學公既顯達求霖三十年不可得作</hi>
<hi>憶霖詩云寄語曹由莫相笑此生終不羨輕肥晩年守宛丘有被褐騎驢丨丨丨丨曰語尚書青州傅霖閽吏</hi>
<hi>走白公曰傅先生天下士汝何人敢呼姓名霖笑曰别子一世尚爾童心是豈知世間有我哉公問昔何隱今</hi>
<hi>何出霖曰子將亡矣來報子公曰詠亦自知之霖曰知復何言後一月公薨</hi>朱元晦聚星亭<lb/>
<pb n="KR3k0030_WYG_197-7a"/>
畫屏贊<hi>按世説陳太丘詣荀朗陵貧儉無僕役乃使元方將車季方持杖從後長丈尚少載着車中既</hi>
<hi>至荀使叔慈應門慈明行酒餘六龍下食文若一小坐着膝前於時太史奏真人東行考亭陳氏故有離榭名</hi>
<hi>以聚星蓋取續陽秋語中更廢壊近始作新適邇敝廬因得相其役事既又為之本原事迹畫着屏上并為之</hi>
<hi>贊以視來者云○猗歟陳子神嶽鍾英文淵懿範道廣心平危孫汚隆卷舒自我是曰庻幾無可不可獻身安</hi>
<hi>衆弔孺全邦炯然方寸秋月寒江願言懐人曰我同志故朗陵君荀季和氏連峯對起麗澤潛滋僾而不見有</hi>
<hi>黯其思薄言造之顧無僕役獨呼二兒駕予以出青芻黄犢布幰柴車策紀前衛杖諶後趨所造伊何髙陽之</hi>
<hi>里維時荀君聞至而喜顧謂汝靖往應於門七龍矯矯布席開尊靖肅而前翁拜其辱何悟斯晨得見清穆命</hi>
<hi>爽行觴旅饋次陳獻酬交錯禮度情親載笑載言㒺非徳義益邁乃猷以輔斯世髧髦兩稚亦置膝前源深本</hi>
<pb n="KR3k0030_WYG_197-7b"/>
<hi>固莫出匪賢維此慈明特謝儔匹晚際國屯敢憚濡迹贅旒之命恃以少延邦朋之最孰與為先郁乃附曹羣</hi>
<hi>亦忘漢嗣守之難古今共歎崇臺回極於以占天猶曰兹野徳星萃焉我寓有亭舊蒙斯號今刺前聞象儀以</hi>
<hi>告髙山景行好徳所同課忠責孝獨槩余衷百爾窺臨鏡考毋怠死國承家永奉明戒</hi>
詩集㑹面<hi>人生不相見動如參與商今夕復何夕共此燈燭光少壯能幾時鬢髮各已蒼訪舊半為</hi>
<hi>鬼驚呼熱中腸焉知二十載重上君子堂昔别君未婚兒女忽成行怡然敬父執問我來何方問答未及已兒</hi>
<hi>女羅酒漿夜雨剪春韭新炊問黄粱主稱丨丨難一舉累十觴十觴亦不醉感子故意長明日隔山岳世事兩</hi>
<hi>茫茫杜甫贈衛八處士</hi>握手<hi>故人阻千里㑹面非别期丨丨於此地當歡返成悲念離宛猶昨俄已經</hi>
<hi>於朞疇昔皆少年别來髪如絲不通舊姓名相逢知是誰曩遊盡騫翥與君仍布衣豈曰無其才命理應有時</hi>
<pb n="KR3k0030_WYG_197-8a"/>
<hi>别路漸欲少不覺生涕洟沈千運贈史修文</hi>識平生<hi>元稹為御史奉使東川於褒城贈黄明府詩其</hi>
<hi>序云昔年曽於解縣飲酒余為觥録事嘗於竇明府㕔有一人至頻犯語令連飛十數觥不勝因逃去醒後問</hi>
<hi>人前虞卿黄丞也此後絶不復知元祐四年三月奉使東川十六日至褒城馹逡巡有黄明府見迎瞻其形容</hi>
<hi>髣髴似識問其前銜即曩日逃席黄丞也說向前事黄生惘然而悟因饋酒一樽<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟請余同載余不欲孤其</hi>
<hi>意與之盡歡徧問褒陽山水則褒氏所奔褒城在其左諸葛所征之路次其右感今懐古作贈黄明府詩曰○</hi>
<hi>昔年曽痛飲黄令困飛觥席上當時走馬前今日迎依稀迷姓字積漸丨丨丨故友身皆逺他鄉眼暫明便邀</hi>
<hi>連榻坐兼共刺船行酒思凉風亂霜陵拂地平不㸔深淺酌貪愴古今情迤邐七盤路坡陀數大城花疑褒女</hi>
<hi>笑棧息武侯征一種埋幽石空聞千載名</hi>迭嗟吟<hi>憶昔初及第各以少年稱君頤始生鬚我齒清如水</hi>
<pb n="KR3k0030_WYG_197-8b"/>
<hi>爾時心氣壯百事謂已能一别詎幾何忽如隔晨興我齒豁可鄙君顔老可憎相逢風塵中相視丨丨丨幸同</hi>
<hi>學省官末路再得朋東司絶教授逰宴以為恒秋漁䕃密樹夜博然燈明雪逕抵樵叟風廊折談僧韓送侯叅</hi>
<hi>謀赴河中幕</hi>恍如夢<hi>廣陵㑹三同舍各以其字為韻仍邀同賦云去年送劉郎醉語已驚衆如今各</hi>
<hi>漂泊筆硯誰能弄我命不在天羿彀未必中云云廣陵三日飲相對丨丨丨况逢賢主人白酒潑春甕竹西已</hi>
<hi>揮手灣口猶屢送羨子去安閑吾邦正喧閧注劉貢父餘二首不再録坡集</hi>明窻一榻<hi>東坡過泗</hi>
<hi>上喜見張嘉父詩云空翠娛人意自還丨丨丨丨共秋閒坡集</hi>我輩一樽<hi>又與秦太虛參寥㑹於松</hi>
<hi>江而關彦長徐安中適至分韻得風字云人笑年來三黜慣天教丨丨丨丨同知君欲寫長相憶更送銀盤尾</hi>
<hi>鬛紅同上</hi>春風一盃<hi>桃李丨丨丨丨酒江湖/夜雨十年燈山谷詩</hi>江山千里<hi>丨丨丨丨</hi>
<pb n="KR3k0030_WYG_197-9a"/>
<hi>俱頭白骨肉十年終眼青同上</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0030_WYG_197-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今合璧事類備要續集卷四十七<lb/>
</p>
<p>
</p>
  </div>
</body>
</text>
</TEI>
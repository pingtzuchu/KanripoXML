<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要外集卷六十五</head> <lb/>
    <p>
<pb n="KR3k0030_WYG_365-1a"/>
欽定四庫全書<lb/>
　古今合璧事類備要外集卷六十五<lb/>
　　　　　　　　　　　　宋　謝維新　撰<lb/>
　財用門<lb/>
　　銅錢　附　<hi>鐵錢鉟銅鐵相權洩    銷  私鑄</hi>　<hi>銅楮相權錢漏盜鑄  楮</hi>
　財貨源流<hi>錢之為幣以銅為之體圓孔方背面肉好皆有周郭周流四方之象也唐虞以前無</hi>
　<hi>聞爰自禹湯始用金鑄幣周立九府圜法輕重以銖所從來遠矣然嘗論之錢之為物寒不可衣飢不可</hi>
　<hi>食而公私上下之間皆不容以一日闕其故何也豈非以其資世之寶所以流通百貨使之無所偏壅者</hi>
<pb n="KR3k0030_WYG_365-1b"/>
　<hi>藉此乎方其未鑄錢之時民各以其所有者易其所無者然較纎悉析毫芒猶恐有所未便貨物且有時</hi>
　<hi>而不通矣及其已鑄錢之後取某貨者惟錢不必曰以此易彼也市某物者惟錢不必曰移甲換乙也以</hi>
　<hi>錢之多寡財物之多寡因物之繁省酬錢之繁省雖毫芒纎悉使之聴命於錢無一而不得其分是則錢</hi>
　<hi>之用其利也亦甚博矣然使官民之間一日而無是藉使交易而退不滯於此亦必有困於彼者矣豈能</hi>
　<hi>使之一一如其分欲哉然則錢固不可一日闕如此也鐵錢止用於邊地所以防漏洩楮錢亦明器之類</hi>
事類鏹物<hi>孟康曰丨錢貫字亦作鏹漢書註</hi>泉布<hi>錢丨也其藏曰泉其行曰丨取名流行無</hi>
<hi>不徧也周禮註</hi>剛堅<hi>黃金為父白銀為母鉛為長男錫為適婦天性丨丨湏火終始體圓應乾孔方效地</hi>
<hi>綦母氏錢神論</hi>撲滿<hi>丨丨者以土為竅為畜錢具/有入竅而無出竅滿則丨之</hi>金品<hi>虞夏商幣丨為</hi>
<pb n="KR3k0030_WYG_365-2a"/>
<hi>三丨或黃或白或亦或錢或布或刀或龜貝通典</hi>金鑄<hi>禹九年水湯七年旱人無糧有賣子者湯以莊</hi>
<hi>山之丨丨幣以贖之禹以歴山之丨丨幣以救人之困管子</hi>散與民<hi>武王入殷丨鹿臺之金錢以丨</hi>
<hi>殷丨六韜</hi>流於泉<hi>周武王時太公為周立九府圜法黃金方寸為重一斤錢圜函方輕重以銖布帛廣</hi>
<hi>二尺二寸為幅長四丈為疋故貨寶於金利於刀丨丨丨布於布束於帛前食貨志</hi>鑄錢蒙利<hi>周景</hi>
<hi>王患錢輕將丨大丨單穆公曰不可古者量資幣權輕重以救民民患輕則為之作重幣以行之於是乎有母</hi>
<hi>權子而行民皆得焉若不堪重則作輕以行之亦不廢重於是乎子權母而大小利之王弗聴卒鑄大錢文曰</hi>
<hi>寶貨肉好皆有周郭百姓丨丨焉同上</hi>出錢取息<hi>孟嘗君相齊食客三千人邑入不足以奉使人</hi>
<hi>丨丨於薛貸錢者多不能與息馮驩行至薛召丨錢者皆㑹得丨十萬乃多釀酒買肥羊召諸取錢者能與息</hi>
<pb n="KR3k0030_WYG_365-2b"/>
<hi>者皆來不能與息者亦來能與息者為期不能與息者取其券而燒之曰孟嘗貸者為民之無者以為本業也</hi>
<hi>所以求息為無以奉客也今富給者以要期貧者燔劵書以捐之有君如此豈可負哉</hi>貸錢為資<lb/>
<hi>初蘇秦之燕丨百丨丨丨及貴以百金償之徧報諸所嘗見德者其從者一人獨未得報乃前自言蘇秦曰我</hi>
<hi>非忘子子之與我至燕再三欲去我易水之上方是時我困故望子深是以後子今亦得矣</hi>秦鑄半<lb/>
兩<hi>秦兼天下銅錢質如周錢文曰半兩重如其文漢食貨志</hi>漢行八銖<hi>丨高祖丨丨丨錢</hi>奉<lb/>
獨贏二<hi>高祖以吏繇咸陽吏皆送丨錢三蕭何獨以五侯益封二千户以丨丨丨錢</hi>賀不持<lb/>
一<hi>單父人吕公善沛令避仇從之客因家焉沛中豪傑吏聞令有客皆往賀蕭何為主吏主進令諸大夫曰</hi>
<hi>不滿千錢坐之堂下高祖為亭長素易諸吏乃始為謁者曰丨錢萬實丨丨丨錢謁入吕公大驚起迎之門吕</hi>
<pb n="KR3k0030_WYG_365-3a"/>
<hi>公者好相人見高祖狀貌因重嘉之引入座蕭何曰劉季故多大言者矣</hi>造四銖錢<hi>文帝丨丨丨丨</hi>
造五銖錢<hi>武帝丨丨丨丨或造半兩</hi>賜山鑄錢<hi>鄧通漢文帝使善相者相通曰當貧餓死</hi>
<hi>文帝曰能富通者在我何為貧於是丨通蜀嚴道銅丨得自丨丨號鄧氏錢布天下</hi>即山鑄錢<hi>呉王</hi>
<hi>濞有豫章郡銅山即招致亡命者盜鑄錢景帝即位晁錯説曰呉王公丨丨丨丨謀作亂逆本傳</hi>貫朽<lb/>
不校<hi>漢興七十餘年之間國家無事廩庾皆滿而庫府餘貨財京師之錢累百鉅萬丨丨而丨可丨</hi>環<lb/>
循無已<hi>漢時南方有蟲其形如蟬而大其子著草葉如蠶種得子以歸則母飛來就之殺其母以血塗</hi>
<hi>八十一文又以其子塗八十一文凡市物或先用子皆復飛歸丨丨丨丨故淮南子術以之還錢名曰青蚨于</hi>
<hi>寶捜神録</hi>方朔飢死<hi>東丨丨云侏儒長尺餘奉一囊粟錢二百三十臣朔長九尺餘亦一囊粟錢二</hi>
<pb n="KR3k0030_WYG_365-3b"/>
<hi>百四十侏儒飽死臣丨飢欲丨</hi>安世無名<hi>張安世父子封侯在位太盛乃辭不受禄詔都内别藏張</hi>
<hi>氏丨丨錢以百萬計</hi>公卿議更<hi>武帝與丨丨丨丨造錢幣以贍用而摧浮徭兼并之徒</hi>中家<lb/>
遇告<hi>武帝時公卿言異時筭軺車賈人之緡錢皆有差丨丨如故然令既下百姓終莫分財佐縣官於是</hi>
<hi>告緡錢縱矣楊可告緡徧天下中家以上大抵皆丨丨迺分遣御史廷尉正監分曹即治郡國緡錢食貨志</hi>
赤側當五<hi>武帝時公卿請令京師鑄官錢丨丨以一丨丨官用非丨丨不得行</hi>貨泉直一<lb/>
<hi>王莽改貨而異作泉布多至十品今存於民間多者有貨布大泉貨泉貨布長二尺五寸廣寸首長八分有奇</hi>
<hi>廣八分其圜好徑二分半足枝長八分其右文曰貨其左文曰布重二十五銖直貨泉二十五大泉徑一寸二</hi>
<hi>分重十二銖文曰大泉直十五丨丨貨泉徑一寸重五銖右文曰貨左曰泉直一也周禮註</hi>不如一<lb/>
<pb n="KR3k0030_WYG_365-4a"/>
囊<hi>東漢趙壹曰文籍雖滿腹丨丨丨丨錢</hi>今奉五萬<hi>光禄勲杜林與馬援鄉里親厚援南方還</hi>
<hi>時林馬適死援遣子持一匹馬遺林曰朋友有車馬之饋數月林遣子奉書曰將軍内施九族外有賔客望恩</hi>
<hi>者多林父子食禄禄出常有盈丨丨錢丨丨援受之謂兒曰當以此為法林所以勝我者也</hi>財貴能<lb/>
施<hi>馬援曰凡殖丨丨丨賑丨否則守錢虜耳</hi>盡可復得<hi>鄭均兄為縣游擊受禮遺均數諌止不聴</hi>
<hi>即脱身出作嵗餘得數萬錢盡以與兄曰錢丨丨丨丨為吏坐贓終身損棄兄感其語遂有廉潔稱</hi>崔烈<lb/>
銅臭<hi>靈帝開鴻都門賣官爵丨丨因傅母入錢五百萬為司徒嘗問其子鈞曰告君三公於議者何如鈞</hi>
<hi>曰大人少有英稱論者嫌其丨丨</hi>武子金埒<hi>王濟丨丨布錢滿地為埒時人謂之丨錢丨世説</hi>
孫氏舊錢<hi>晉元帝過江用丨丨丨丨輕重雜行大者謂之比輪中者謂之四文</hi>沈充小錢<lb/>
<pb n="KR3k0030_WYG_365-4b"/>
<hi>呉興丨丨又鑄丨丨謂之沈郎錢錢既不多由是稍貴並晉食貨志</hi>見之盡還<hi>平輿闞敞為郡五官</hi>
<hi>掾太守第五常病以俸錢百三十萬寄敞敞埋置堂上後常舉家患死唯有孤孫九嵗臨死語云吾有錢三十</hi>
<hi>萬寄掾闞敞孫長火來求敞敞丨丨悲喜取錢丨丨之孫曰祖惟言三十萬爾今乃百三十萬誠不敢當敞曰</hi>
<hi>府君疾困謬言爾郎君無疑汝南先賢傳</hi>飢者與分<hi>劉凝之隠居荆州年飢衡陽王義季慮凝之餒</hi>
<hi>斃餉錢十萬凝之大喜將錢至市門觀有丨色丨悉丨丨之俄頃而盡</hi>舉阿堵物<hi>晉王衍妻郭氏</hi>
<hi>藉賈后之親貪戾剛愎好干預人事衍患之而不能禁時鄉人幽州刺史李陽京師大俠郭氏素憚之衍謂郭</hi>
<hi>曰非但我言卿不可李陽亦言卿不可郭為之小損衍疾郭貪鄙口未嘗言錢郭欲試之令婢以錢繞床使不</hi>
<hi>得行衍晨起見錢謂婢曰丨丨丨丨耶其措意如此</hi>呼為王老<hi>王元寶富厚人以錢文有元寶字因</hi>
<pb n="KR3k0030_WYG_365-5a"/>
<hi>丨錢丨丨丨南部新書</hi>和嶠錢癖<hi>丨丨富擬王者而/至吝人謂之丨丨</hi>蕭宏錢愚<hi>梁武</hi>
<hi>帝弟丨丨錢百萬一聚黃榜標之千萬一庫掛一紫標如此三十餘間武帝見之計錢三億餘萬武帝少子綬</hi>
<hi>作丨丨論譏之</hi>三品竝用<hi>北朝後用宣帝大象元年又鑄永通萬國錢以一當十與五行大布及五</hi>
<hi>銖丨丨丨丨</hi>百錢為様<hi>隋高祖受周禪以天下錢貨輕重不等乃更鑄新錢背面肉好又有周郭</hi>
<hi>文曰五銖而重如其文是時錢既新出百姓或私有鎔鑄三年詔四面諸關各付丨丨丨丨從關外來勘様相</hi>
<hi>似然後得過様不同者即壞以為銅入官詔行新錢已復用舊錢貨易不止四年詔仍依舊不禁者縣令奪半</hi>
<hi>年禄然百姓習用既乆尚猶不絶五年詔又嚴其制自是錢貨始一所在流布百姓便之十年下惡錢之禁京</hi>
<hi>師及諸州邸肆之上皆令立榜置様為凖不中様者不入於市隋志</hi>飲馬投錢<hi>郝廉丨丨丨丨白氏</hi>
<pb n="KR3k0030_WYG_365-5b"/>
<hi>六帖</hi>作牛還錢<hi>永徽中涿州人路伯達負同縣人錢一千後與錢主佛前誓曰若我未還公願死為</hi>
<hi>公家牛逾年而死錢主家特牛産一赤犢子額上白毛為路伯達三字</hi>治牆得錢<hi>李景譲母鄭治</hi>
<hi>家嚴身訓勒諸子始貧之時丨丨丨積丨僮婢奔告母曰士不勤而禄猶菑其身况無妄而得我何取亟使閉</hi>
<hi>坎</hi>搘甕取錢<hi>建安有村人小舟建溪往來採薪為業山上忽有數錢流下尋至山半樹下有大甕</hi>
<hi>錢滿其中而甕少欹故錢流出於是推正以石丨之取五百餘金歸率家人往將盡取之而忘其所徘徊數日</hi>
<hi>不忍去夜夢人曰錢有主不可取向丨欹以五百僱爾正之耳徐鉉稽神録</hi>足錢便可<hi>南史周文</hi>
<hi>育詣卜者卜者曰君北下不過作令長南入則為公侯周曰丨丨丨丨望誰封侯</hi>質錢不可<hi>梁謝</hi>
<hi>舉兄子僑素貴嘗一朝無食其子啓以班史丨丨荅曰寧餓死豈可以此充食乎</hi>往賀一千<hi>梁吕</hi>
<pb n="KR3k0030_WYG_365-6a"/>
<hi>僧珍生子宋季雅丨丨署函曰錢丨丨閽人少之不為通强之乃進僧珍疑其故親自發乃金錢</hi>不得<lb/>
一文<hi>隋鄭澤自隆州徴還帝令内史李德林立作詔書復爵國公位上柱國高穎戯謂曰筆乾荅曰出為</hi>
<hi>方岳策杖言歸丨丨丨丨何以潤筆上大笑</hi>金甲神人<hi>隋末一書生居太原苦於貧所居抵官庫</hi>
<hi>因穴而見有錢數萬貫遂欲携挈見一丨丨丨丨持戈曰汝要錢可取尉遲公帖來此尉遲公錢也書生訪求</hi>
<hi>至鐵冶處有尉遲敬德者方袒露蓬首鍛煉之次乃前拜之公問曰何故曰乞錢五百貫以濟貧困尉遲怒曰</hi>
<hi>打鐵人安得錢乃侮我耳生曰足下他日富貴若能哀憫但乞一帖公不得已令生執筆曰錢付某乙五百貫</hi>
<hi>月日署名書生携去公與其徒大笑以其妄也書生却至庫復見丨丨丨丨令繫於梁上高處書生取錢止五</hi>
<hi>百貫後敬德佐神堯立殊功勅賜錢一庫開庫欠五百貫欲罪主者忽於梁上得帖子視之乃打鐵時書帖累</hi>
<pb n="KR3k0030_WYG_365-6b"/>
<hi>日驚嘆求書生具陳所見厚遣之逸史</hi>上清童子<hi>岑文本山亭避暑忽有人叩門云丨丨丨丨元</hi>
<hi>寶参奉冠青圓角冠衣淺青衣自言由漢得果成仙語以漢魏間事了如目睹岑因問其冠帔荅曰僕外服圓</hi>
<hi>而心方正此是上清五銖服也又天衣六銖尤細五銖也言訖送出門而去行數歩至牆下忽不見文本使人</hi>
<hi>掘之乃一古墓其中唯得一古錢文本方悟丨丨丨丨者謂青銅也名元寶者錢之文也外圓心方正錢之狀</hi>
<hi>也青衣者銅衣也五銖者亦錢文也此乃漢朝所鑄也文本自是錢帛日盛至中書令忽失古錢岑遂亡矣</hi>
飛錢致冨<hi>海陵黃尋家先貧困大風雨散丨丨至其家觸籬園誤落無數隨處皆拾得後冨至數千</hi>
<hi>萬擅名江北幽冥録</hi>飛錢致遠<hi>德宗正元初駱谷散關禁行人以一錢出者憲宗時商賈至京師委</hi>
<hi>錢諸道進奏院及諸軍諸使冨家以輕装趣四方合券乃取之號丨丨食貨志</hi>十萬通神<hi>張延賞聞</hi>
<pb n="KR3k0030_WYG_365-7a"/>
<hi>度支有一寃獄久不决及公判度支期以旬日平反視事日案上一帖云奉錢二萬貫乞不問其獄公怒悉收</hi>
<hi>吏禁之次日於盥洗處又一帖奉錢丨丨公嘆曰錢至十萬可以丨丨矣無不可囘之事吾懼禍及不得不止</hi>
<hi>幽閑鼔吹</hi>百萬為費<hi>陸贄調鄭尉張鎰有重名贄往見語三日竒之請為忘年交既行餉錢丨丨曰</hi>
<hi>請丨母夫人一日丨贄不納止受茶一串</hi>送光院錢<hi>唐陸扆自翰林拜相故事自三省得相有光署</hi>
<hi>錢留為宴資學士院未始有扆丨丨丨丨五十萬以榮近司</hi>輸光學錢<hi>唐劉元章為國子祭酒建</hi>
<hi>言羣臣丨丨丨丨自宰相方鎭刺史各有差</hi>以金為錢<hi>廢王悰即位丨黃丨一鎰命近侍袁文昌</hi>
<hi>鑄丨臣丨文昌意有所求䜟且懼不就乃宿謀於匠者别鑄一以為備翌日以所授鑄之廢王臨視果不就因</hi>
<hi>潜以宿鑄者獻之吳越備史</hi>以銀為錢<hi>驃國丨金丨丨丨形如半月孔氏帖</hi>有蛇舉首<lb/>
<pb n="KR3k0030_WYG_365-7b"/>
<hi>元和初洛陽村百姓王清傭力得錢五環因買田畔一枯栗樹將為薪以求利經宿為鄰人盜砍創及腹忽丨</hi>
<hi>黑丨丨丨如臂語人曰我王清本也汝勿斫其人驚懼失斤而走及明王清率子孫薪之復掘其根根下得大</hi>
<hi>甕二散錢實之王清因是獲利而歸十餘年巨冨遂甃錢形龍浩王清本酉陽雜俎</hi>如牛有聲<hi>五代</hi>
<hi>袁正辭積錢盈室室中堂有聲丨丨人以為妖勸其㪚積以禳之正辭曰吾聞物之丨丨求其同類爾宜益以</hi>
<hi>錢聲必止孔氏六帖</hi>滿手挼成<hi>軒轅先生居羅浮山宣宗召至禁中能以桐竹葉丨丨丨之悉丨錢</hi>
<hi>大中遺事</hi>徧身摸出<hi>馬湘字自然有道術嘗於江南刺史馬植坐上能以丨丨丨丨青銅錢投井中</hi>
<hi>呼之即出沈玢續仙傳</hi>錢用短陌<hi>今之丨數百錢謂之陌借陌字丨之其實只是百字如付與伍</hi>
<hi>耳唐自皇甫鎛為塾錢法至昭宗末乃定八十為陌漢隠帝時三司使王章毎出官錢又減三文以七十七為</hi>
<pb n="KR3k0030_WYG_365-8a"/>
<hi>陌輸官仍用八十筆談</hi>錢用省陌<hi>五代周太祖時王章掌財賦舊丨出入皆以八十為陌章始令</hi>
<hi>入者以八十出者七十七謂之省陌侯鯖録</hi>搯一甲㾗<hi>武德中廢五銖錢行開通元寶錢名及書</hi>
<hi>皆歐陽詢之所為也初進様文德皇后丨丨丨丨因鑄之談賔録</hi>始用宸翰<hi>前代錢文未有草書</hi>
<hi>者淳化中太宗丨丨丨丨為之既成以近臣侯鯖録</hi>無出化外<hi>太祖開寶詔舊禁銅錢丨丨丨丨今</hi>
<hi>自五貫以上其罪死</hi>塞破屋子<hi>太祖嘗與趙普議事不合上曰安得宰相如桑維翰者與之謀乎普</hi>
<hi>曰使維翰在陛下亦不用蓋維翰愛錢上曰茍用其長當䕶其短措大眼孔小賜與十萬貫則丨丨丨丨矣東</hi>
<hi>軒</hi>
鐵錢置鐵官<hi>公孫述廢銅錢丨丨丨錢百姓貨幣不行</hi>鐵錢易得<hi>梁普通中盡罷銅錢</hi>
<pb n="KR3k0030_WYG_365-8b"/>
<hi>更鑄鐵錢人以為丨丨丨丨皆私鑄及大同以後所在鐵錢遂如邱山物價騰貴交易者以車載不復計數而</hi>
<hi>唯論貫商旅姦詐因之以求利自破嶺以東八十為百名曰東錢江郢以上七十為百名曰西錢京師以九十</hi>
<hi>為百名曰長錢中大同元年天子乃詔通用足陌詔下而人不從錢陌益少至于末年遂以三十五為百云</hi>
鐵錢不行<hi>陳初承梁䘮亂之後丨丨丨丨兩柱錢鵞眼錢又雜用</hi>以一當十<hi>閩王延義</hi>
<hi>改元永隆鑄大鐵錢丨丨丨丨五代史</hi>以一當二<hi>韓熈載鑄鐵錢丨丨丨丨孔氏六帖</hi>以十<lb/>
當一<hi>劉建鋒拜湖南留後教馬殷鑄鉛鐵錢丨丨丨銅錢丨</hi>出帛使賣<hi>文彦博知永興軍或</hi>
<hi>言陜西鐵錢不便乞一切廢之朝廷雖不從人多知之争以鐵錢買物賣者不肯受長安民多閉肆僚屬請禁</hi>
<hi>之彦博曰如此是愈使惑擾也乃召絲絹行人丨其家縑丨數百匹丨丨之納其直盡以鐵錢勿以銅錢也若</hi>
<pb n="KR3k0030_WYG_365-9a"/>
<hi>是則知鐵錢不廢市肆復安記聞録</hi>川陜鐵錢<hi>丨丨舊皆行丨丨祖宗時益利䕫三州皆有鐵冶故</hi>
<hi>即山鑄錢卭州舊鑄嵗十萬緡建炎初轉運判官靳博文以為嵗費本錢二十一萬得不償費乃罷之紹興十</hi>
<hi>五年鄭亨仲為四川宣撫使始即利州鑄錢嵗十萬緡以救錢引之弊率費二千而得千錢置官六人兵匠五</hi>
<hi>百人嵗用鹽官錢七萬緡四路稱提錢十四萬緡為鑄本其後増至十五萬二十三嘉守王知逺請復嘉卭鑄</hi>
<hi>錢監事不計用於是復置監於卭州明年詔卭州嵗鑄三萬緡利州九萬緡共費本錢引十七萬五千緡毎千</hi>
<hi>率費十四百二十五年又詔利州鑄大小錢各二萬緡凡大錢千重十二斤小錢千重七斤有半於是嵗省鼓</hi>
<hi>鑄所錢三萬三十一年再減利州錢為六萬緡大小各半云施州舊亦鑄錢萬緡南平軍數千緡紹興末皆減</hi>
<hi>今蜀中嵗鑄錢十萬</hi>淮上鐵錢<hi>丨丨舊鑄銅錢兵火後舒州不復鑄錢但行饒建等錢而已乾道初</hi>
<pb n="KR3k0030_WYG_365-9b"/>
<hi>林樞密安宅為右諫議大夫議以銅錢多入北境請禁之而即蜀中取丨丨行之淮上事既行洪景伯参政言</hi>
<hi>其不可上問之景伯曰今毎州不得千緡一州以萬户計之每家纔得數百恐民間無以貿易且客旅無回貨</hi>
<hi>鹽埸有大利害上以為然乃不行但即蜀中取十五萬緡行之廬和二州而已五年秋王公明使蜀復伸前議</hi>
<hi>六年夏遂命司農寺丞許子中往淮西措置即舒蘄二州鑄夾錫鐵錢舒州同安監嵗二十五萬緡蘄州蘄春</hi>
<hi>監十五萬緡淳熙七年春舒守趙子濛蘄守施温舒皆以鑄羨遷官然淮民大以為擾八年秋王謙仲知舒州</hi>
<hi>入見為上言之遂減舒州錢額十萬緡與蘄州通為三十萬後踰月又詔權罷鼓鑄一年二州既復鑄錢因命</hi>
<hi>淮西漕臣兼提舉江淮湖北鐵冶鑄錢公事嵗增額至六十萬緡然淮錢日夥而又著令不許過江人甚賤之</hi>
<hi>乃復減為四十萬</hi>
<pb n="KR3k0030_WYG_365-10a"/>
銅鐵相權銅鐵互用<hi>紹興二十五年直祕閣兩浙轉運副使鍾世明乞四川諸路應繋大</hi>
<hi>鐵錢竝漢以州路作二文使用官司不得括責拘收從之蜀自    來用銅錢至公孫述據蜀始更造鐵錢歴</hi>
<hi>代仍用丨錢孟氏廣政初復鑄丨錢丨丨</hi>銅鐵兼用<hi>國朝乾德三年平蜀後吕餘慶鎭蜀日首與沈</hi>
<hi>義倫奏乞揀出銅錢計綱發充上供其川界止行用鐵錢後以為非便淳化間仍令兩川丨丨錢丨丨餘見下</hi>
<hi>文</hi>
銅楮相權始用私行<hi>先是益卭嘉眉等州皆鑄鐵錢五十餘萬緡後因李順之亂罷鑄久</hi>
<hi>之民間闕錢丨丨丨丨交子因而弊端百出景德三年張詠言毎銅錢一小鐵錢十相兼行用</hi>乞減半<lb/>
鑄<hi>大中祥符七年凌策乂請鑄大錢以一當十嘉州豐逺監卭州惠民監置爐鼓鑄嘉熙四年趙抃乞罷十</hi>
<pb n="KR3k0030_WYG_365-10b"/>
<hi>年以寛民力熈寧間轉運司復言罷累年民間見錢闕少丨丨丨丨與交子相權詔從之</hi>
鉟銷鑄為佛像<hi>開寶五年禁民丨錢丨丨丨浮屠及人物之無用者上慮農民多毁農器以徼</hi>
<hi>福故禁之</hi>銷作器用<hi>見後漏洩注</hi>
漏洩牛僧孺策<hi>自晉以東厥錢用青金自河以北厥錢用黒金是殊異之禁不行矣</hi>抵罪<lb/>
有差<hi>開寶元年舊禁銅錢無出化外乃聞江邊縱弛不復檢察自今五貫以下者丨丨丨丨五貫以上其</hi>
<hi>罪死長編</hi>為禁至嚴<hi>開寶六年禁銅錢不得入/蕃界及越江海至化外</hi>所失至多<hi>紹興</hi>
<hi>二十八年起居舎人洪遵面對論鑄錢利害大畧謂今錢寶不惟銷毁作器用而過南海北渡淮丨丨丨丨上</hi>
<hi>諭大臣曰銅器雖民間所常用然亦可以他物代之今若使公卿貴戚之家以錢率之一切不用然後申嚴法</hi>
<pb n="KR3k0030_WYG_365-11a"/>
<hi>禁宜無不戢者上出銅器千五百事送鑄錢司遂大斂民間銅器並長編</hi>
私鑄令民鑄<hi>漢興以秦錢重難用至丨丨丨莢錢注如榆莢</hi>使民鑄<hi>孝文五年為錢益多</hi>
<hi>而輕乃更鑄四銖錢其文為半兩除盜鑄令丨丨放丨注恣其私鑄並食貨志</hi>沈郎錢<hi>見前注</hi>私<lb/>
用轉甚<hi>梁初唯京師及三吳荆郢江湘梁益用錢其餘州郡則雜以榖帛交易交廣之間全以金銀為</hi>
<hi>貨武帝乃鑄錢肉好周郭文曰五銖重如其文而又别鑄除其肉好謂之女錢太定百錢定平一百五銖雉錢</hi>
<hi>五銖對又等錢輕重不一天子頻下詔書非新鑄二種之錢並不許用而趨利之徒丨丨丨丨</hi>私鑄不<lb/>
計<hi>普通中乃議盡罷銅錢更鑄鐵錢詳見鐵錢注</hi>間以錫鐵<hi>陳而承梁䘮亂之後鐵錢不行始梁</hi>
<hi>末又有兩柱錢及鵝眼錢于時人雜用其價同但兩柱重而鵞眼輕私家多鎔錢又丨丨丨丨兼以粟帛為貨</hi>
<pb n="KR3k0030_WYG_365-11b"/>
雜用皮紙<hi>隋大業後王綱弛紊巨姦大猾遂多私鑄錢轉惡初毎千猶重二斤後漸輕至一斤或剪</hi>
<hi>鐵鍱裁皮糊紙以為錢相丨丨之貨賤物貴以至於亡隋食貨志又唐志</hi>姦偽競起<hi>齊神武霸政之</hi>
<hi>初承魏猶用永安五銖遷鄴已後百姓私鑄遂各以為名有雍州青赤梁州生厚𦂳錢吉錢河陽生澁天柱赤</hi>
<hi>牽之稱兾州之北錢皆不行交貿者皆以絹布神武帝乃收境内之銅及錢仍舊文更鑄流之四境未幾之間</hi>
<hi>漸復細薄丨丨丨丨</hi>輩類各殊<hi>文宣受禪除永安之錢改鑄常平五銖重如其文其錢甚貴且制造</hi>
<hi>甚精至乾明皇建之間往往私鑄鄴中用錢有赤熟青熟細眉赤生之異河南所用有青薄鉛錫之别青齊徐</hi>
<hi>兖梁豫州丨丨丨丨武平已後私鑄轉甚或以生鐵和銅至于齊亡卒不能禁並隋</hi>惰游之民<hi>嘉熈</hi>
<hi>七年秘閣校理蔡抗為廣東轉運使先是岑水銅冶大發官市諸民止給空文積逋鉅萬姦民無所取資羣聚</hi>
<pb n="KR3k0030_WYG_365-12a"/>
<hi>私鑄與江西鹽盜合郡縣患之督捕甚急抗曰採銅皆丨丨丨丨銅悉入官不卑其直非私鑄衣食安所給又</hi>
<hi>從而誅之是豈但民犯法也因命銅入門給直民盡樂輸私鑄遂絶長編</hi>
盜鑄除盜鑄令<hi>見前私鑄詳</hi>犯盜鑄罪<hi>武帝建元以來縣官多即銅山而鑄錢民</hi>
<hi>亦盜鑄不可勝數錢益多而輕物益少而貴乃造銀錫白金盜鑄諸金錢罪死而丨者不可勝數並食貨志</hi>
人多盜鑄<hi>後周之初尚用魏錢及武帝保定元年乃更鑄布泉之錢以一當五與五銖並行時梁益</hi>
<hi>之境及雜用古錢交易河西諸郡或用西域金錢之錢而官不禁建德三年又更鑄五行大布錢以一當十大</hi>
<hi>收商賈之利與布衆錢並行四年又以邊境之上丨丨丨丨又禁五行大布不得出入四關布泉之錢聴入而</hi>
<hi>不聴出五年以布泉漸賤而人不用遂廢之隋食貨志</hi>人無盜鑄<hi>唐李德為蔚州刺史州有銅冶</hi>
<pb n="KR3k0030_WYG_365-12b"/>
<hi>自天寶後廢不治民盜鑄不禁德乃開五鑪官鑄錢日五萬丨丨犯者</hi>盜鑄乃止<hi>嘉祐四年詔聞</hi>
<hi>陜西民間多濫鑄大錢以至市易不通其以見行當三大鐵錢並當小鐵錢之二先是議者欲變大鐵錢當一</hi>
<hi>集賢校理陸詵言民間貴小銅錢而賤大鐵錢他日一當三猶輕之今令與小錢均直則大錢必廢請以一當</hi>
<hi>二則公私所損無幾而商賈可以通行兼盜鑄計其物直無嬴則必自止詔行之自是丨丨丨丨長編</hi>盜<lb/>
鑄者衆<hi>初陜西軍興移用不足知商州皮仲容始獻議采洛南縣紅崖山虢州青水冶青銅置阜民朱</hi>
<hi>陽二監以鑄錢既而陜西都運使張奎知永興軍范雍請鑄大錢與小錢兼行大錢一當小錢十及奎徙河東</hi>
<hi>又鑄大鐵錢亦以一當十以助關中軍費未幾三月奏罷河東鑄鐵錢此陜西復采儀州竹尖黃銅置傅濟監</hi>
<hi>鑄大錢朝廷因敕江南鑄大銅錢而江池號饒州又鑄小鐵錢悉輦致關中數州錢雜行大約小銅錢三十鑄</hi>
<pb n="KR3k0030_WYG_365-13a"/>
<hi>當十大銅錢一以民間丨丨丨丨錢文大亂物價翔踊公私患之於是奎復奏晉澤石三州及威勝軍日鑄小</hi>
<hi>鐵錢獨留用河東而河東鐵錢既行盜鑄錢者獲利十之六錢輕貨重其患如陜西言者皆以為不便知并州</hi>
<hi>鄭戩請河東鐵錢且以一當銅錢一行一年又以三當一或以五當一翰林學士張方平宋祁御史中丞楊察</hi>
<hi>與三司使葉清臣先上陜西錢議曰關中用大錢本以縣官取利太多致姦人盜鑄其用日輕救弊不先自損</hi>
<hi>則法未易行請以江南議商州大銅錢一當小錢三又言姦人所以不鑄小鐵錢者以鑄大銅錢得利厚而官</hi>
<hi>不必禁若鑄大銅錢無利又将鑄小鐵錢以亂法請以小鐵錢三當銅錢一既而又以河東小鐵錢如陜西亦</hi>
<hi>以三當一且罷官所置罏朝廷皆施用其言自是姦人稍無利猶未能絶濫錢也其後詔商州罷鑄青黃銅錢</hi>
<hi>又令陜西大銅錢大鐵錢皆一當二盜鑄乃止然令數變邱民耗于資用類多咨怨久之始定長編慶歴八年</hi>
<pb n="KR3k0030_WYG_365-13b"/>
楮錢瘞紙錢<hi>唐王璵專以祠神位宰相漢以來䘮葬用丨錢後世里俗稍以丨寓丨為鬼事至是</hi>
<hi>璵乃用之</hi>焚紙錢<hi>五代晉出帝八年三月寒食望祭顯陵于南莊丨御衣丨丨本紀</hi>爇紙幣<lb/>
<hi>王嗣宗為節度使性剛正當卧病家人私丨丨丨以祈福嗣宗大呼而止之曰神茍有知豈枉法而受賄耶聖</hi>
<hi>宋掇遺</hi>明器之類<hi>邵康節春秋祭祀約古今禮行之亦燔楮錢程伊川怪問之則曰丨丨丨丨也</hi>
<hi>脱有一非豈孝子慈孫之心乎</hi>晉魯褒錢神論<hi>有司空公子富貴不侈盛服而游京邑駐駕乎</hi>
<hi>市里顧見綦母先生班白而徒行公子曰嘻子年已長矣徒行空手將何之乎先生曰欲之貴人公子曰學詩</hi>
<hi>乎曰學矣學禮乎曰學矣學易乎曰學矣公子曰詩不云乎幣帛筐篚以將其厚意然後忠臣嘉賔得盡其心</hi>
<hi>禮不云乎男贄玉帛禽鳥女贄榛栗棗脩易不云乎隨時之義大矣哉吾視子所以觀子所由豈隨世哉雖曰</hi>
<pb n="KR3k0030_WYG_365-14a"/>
<hi>已學吾必謂之未也先生曰吾將以清談為筐篚以機神為幣帛所謂禮云禮云玉帛云乎哉者已公子拊髀</hi>
<hi>大笑曰固哉子之云既不知古又不知今當今之急何用清談時易世變古今異俗冨者榮貴貧者賤辱而子</hi>
<hi>尚質而子守實無異於遺劍刻船膠柱調瑟貧不離於身名譽不出乎家室固其宜也昔神農氏没黃帝堯舜</hi>
<hi>教民農桑以幣帛為本上智先覺變通之乃掘銅山俯視仰觀鑄而為錢故使内方象地外圓象天錢之為體</hi>
<hi>有乾有坤其積如山其流如川動靜有時行藏有節市井便易不患耗折難朽象壽不遺象道故能長乆為世</hi>
<hi>神寶親愛如兄字曰孔方失之則貧弱得之則冨强無翼而飛無足而走解嚴毅之顔開難發之口錢多者處</hi>
<hi>前錢少者居後詩云哿矣富人哀此㷀獨豈是之謂乎錢之為言泉也百姓日用其源不匱無逺不往無深不</hi>
<hi>至京邑衣冠疲勞講肆厭聞清談對之睡寐見我家兄莫不驚視錢之所祐吉旡不利何必讀書然後富貴由</hi>
<pb n="KR3k0030_WYG_365-14b"/>
<hi>是論之可謂神物無位而尊無勢而熱排朱門入紫闥錢之所在危可使安死可使活錢之所去貴可使賤生</hi>
<hi>可使殺是故忿争辨訟非錢不勝孤弱幽滯非錢不拔怨仇嫌恨非錢不解令問笑談非錢不發諺曰錢無耳</hi>
<hi>可闇使豈虚也哉又曰有錢可使鬼而况於人乎子夏云死生有命富貴在天吾以死生無命富貴在錢何以</hi>
<hi>明之錢能轉禍為福因敗為成危者得安死者得生性命長短爵禄貴賤皆在乎錢天何與焉天有所短錢有</hi>
<hi>所長四時行焉萬物生焉錢不如天窮達開塞振貧濟乏天不如錢若臧武仲之智卞莊子之勇冉求之藝文</hi>
<hi>之以成人矣今之成人者何必然唯孔方而已夫錢窮者能使通達富者能使温暖貧者能使悍勇故曰君無</hi>
<hi>財則士不來君無賞則士不往諺曰官無中人不如歸田雖有中人而無家兄何異無足而欲行無翼而欲翔</hi>
<hi>使才如顔子容如子張空手掉臂何所希望不如早歸廣修農商舟車上下役使孔方凡百君子同塵和光上</hi>
<pb n="KR3k0030_WYG_365-15a"/>
<hi>下交接名譽益彰</hi>錢鄧州不燒楮鏹頌<hi>嗚呼士知脩耶内不欺諸已外不欺諸人可謂</hi>
<hi>脩己已嗚呼士誠有立耶上不愧於天下不怍於地中不負於神可謂士君子已凡唯知脩至於可立而不欺</hi>
<hi>不愧者其備如此雖天地神明我新天地神明已豈又䘏䘏於諸餘哉世衰道隠士心險惑稔匿自危則區區</hi>
<hi>於禍福以壯其毒聞古之用幣以禮神祗後之罪士為多則假之以請禱禳祈假之不已則翻楮代焉而弗支</hi>
<hi>是故罪者滿世而莫救其非肅肅鄧州唯道之繇識獨超於衆謬行不徇於時流孰巫祝之足因而禧祥之茍</hi>
<hi>求盖清修之不媿則萬福之來酬是何楮錢之不然而名位之優優嗚呼豈弟君子求福不囘誰其嗣之宋有</hi>
<hi>人猗</hi>
詩集争一<hi>巢許蔑四海商賈丨丨錢曹植樂府</hi>留一<hi>囊空恐羞澁丨得丨文錢杜甫</hi>風榆<lb/>
<pb n="KR3k0030_WYG_365-15b"/>
落<hi>丨丨丨小錢杜</hi>荷葉疊<hi>丨丨丨/青錢杜</hi>五銖九府<hi>漢日丨丨建姬年丨丨流天龍帶泉</hi>
<hi>寶地馬列金溝趙壹囊初定何曽箸欲收金門應八論玉井兾來求李嶠</hi>九府五銖<hi>丨丨丨丨世上</hi>
<hi>珍魯褒曾詠道通神勸君覔得湏知足雖解榮人也辱人同前</hi>王老何恐<hi>元來丨丨又丨丨簡齋</hi>
孔方絶交<hi>丨丨兄有丨丨書山谷</hi>許和青銅<hi>往日用錢捉私鑄今丨鉛錫丨丨丨刻泥</hi>
<hi>為之最易得好惡不合長相蒙杜</hi>恰有青銅<hi>朅來相聚飲一斗丨丨三百丨丨錢杜</hi>風月<lb/>
不論<hi>丨丨丨丨錢杜</hi>風月不用<hi>清丨明丨丨丨一錢買玉山自倒非人推李白</hi>得錢沽<lb/>
酒<hi>丨丨即相覔丨丨不復疑杜</hi>無錢對花<hi>每恨陶彭澤丨丨丨菊丨如今九日至自覺酒湏賖</hi>
<hi>杜</hi>半輪殘月<hi>丨丨丨丨掩塵埃依稀猶有開元字想得清先未破時買盡人間不平事毗陵女子</hi>
<pb n="KR3k0030_WYG_365-16a"/>
<hi>年十六詠破錢見沈存中筆談</hi>
楮錢拜掃情<hi>紙錢飛急人歸後腹㫁雲楸丨丨丨招山劉叔擬豫韋清明郊行</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0030_WYG_365-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今合璧事類備要外集卷六十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要前集卷二十八</head> <lb/>
    <p>
<pb n="KR3k0030_WYG_028-1a"/>
欽定四庫全書<lb/>
　古今合璧事類備要前集卷二十八<lb/>
　　　　　　　　　　　　宋　謝維新　撰<lb/>
　親屬門<lb/>
　　公姑　　　姑婦<lb/>
事類尊章<hi>歌曰背丨丨嫖以忽顔師古曰丨丨猶言尊姑也廣川王傳</hi>慈聽<hi>姑丨而從婦丨</hi>
<hi>而婉禮之善物也左傳</hi>稱舅姑<hi>婦丨夫之父曰丨丨夫之母曰丨在則曰君舅君姑没則曰先舅先</hi>
<hi>姑爾雅</hi>如父母<hi>婦事舅姑丨事丨丨下氣怡聲問衣燠寒疾痛疴癢而敬抑搔之出入則或先或後</hi>
<pb n="KR3k0030_WYG_028-1b"/>
<hi>而敬扶持之内則</hi>子婦佐餕<hi>凡朝夕恒食丨丨丨丨○婦盥饋舅姑食卒婦餕餘私之也郊特牲</hi>
子婦嘗食<hi>若飲食雖不嗜必嘗而待加之衣服雖不欲必服而待記</hi>大小必請<hi>婦將有事</hi>
<hi>丨丨丨丨於舅姑○婦所祭祀賔客每事必請於姑不敢專擅也同上</hi>旦夕在側<hi>古者子婦供事</hi>
<hi>舅姑丨丨丨丨與男女無異顔氏家訓</hi>有命敬對<hi>舅姑之所丨丨之應唯丨丨進退周旋慎齋出</hi>
<hi>入揖遊不敢噦噫嚏咳欠伸跛倚睇視不敢唾洟寒不敢襲癢不敢搔不敢袒裼内則</hi>不命不退<lb/>
<hi>凡婦丨丨適私室丨敢丨○待之以誨也</hi>傳舅姑事<hi>舅没則姑老介婦必請於冢婦内則</hi>遵舅<lb/>
姑言<hi>禮送女父誡之曰謹丨汝丨之言母誡之曰謹丨汝丨之言榖梁</hi>行舅姑禮<hi>王珪子敬</hi>
<hi>直尚南平公主是時諸主下嫁以帝女貴未嘗丨見丨丨丨珪曰主上循法度吾當受公主謁見豈爲身榮將</hi>
<pb n="KR3k0030_WYG_028-2a"/>
<hi>以成國家之美於是與夫人坐堂下主執笲盥饋乃退其後公主降有舅姑者備婦禮本於珪六帖</hi>以父<lb/>
母事<hi>襄城公主下嫁有司告營别第辭曰婦事舅姑如事父母異宫則定省六帖</hi>
姑婦姑留其婦<hi>鄒孟軻既娶將入室其婦袒於内孟子不悦遂去不入婦辭母求去丨召丨丨</hi>
<hi>謂之曰夫禮將上堂聲必揚所以戒人也將入户視必下視瞻毋囘今子察於禮而責於妻不亦逺乎孟子遂</hi>
<hi>丨丨丨謝之君子謂孟母知禮而明姑婦之道列女傳</hi>婦悟其姑<hi>樂羊子妻不知何氏女嘗有他</hi>
<hi>舍雞謬入園内姑盗殺食之妻對不食而泣怪問之妻曰自傷居貧使食他肉姑竟棄之</hi>臨危請姑<lb/>
<hi>見故妻類</hi>冐刃救姑<hi>見烈/婦類</hi>爲姑嘗藥<hi>莊叔公主事舅姑以禮聞姑寢疾不解衣藥糜</hi>
<hi>不嘗不進出六帖</hi>鞭婦至死<hi>栁公綽爲刑部尚書京兆獄有姑丨丨丨丨者府欲殺之公綽曰尊</hi>
<pb n="KR3k0030_WYG_028-2b"/>
<hi>毆卑非鬬也且子在以妻而戮其母不順遂减論同上</hi>婦姑勃蹊<hi>室無空虛丨丨丨丨莊外物</hi>
婦姑反唇<hi>丨丨不相悦則丨丨而相稽注計也賈誼傳</hi>
　　子婦<lb/>
事類善事<hi>子不宜其妻父母曰是丨丨我内則</hi>順備<hi>禮曰婦丨丨而后内可和理内和理然後家</hi>
<hi>長乆也</hi>無私蓄<hi>子婦無私貨丨丨丨無私器不敢私假不敢私與家事統於尊也</hi>不敢退<lb/>
<hi>凡婦不命適私室丨丨丨同上</hi>脩行婦道<hi>鮑宣妻桓氏與宣共挽鹿車歸鄉里拜姑禮畢提甕出汲</hi>
<hi>丨丨丨丨鄉里稱之列女</hi>撰集遺令<hi>班昭年七十餘卒上疏遺令凡十六篇子婦丁氏爲撰集之人</hi>
<hi>作大家讚焉同上</hi>叱狗見逐<hi>見後出/妻類</hi>遺食得還<hi>同見後類注</hi>婦不告<lb/>
<pb n="KR3k0030_WYG_028-3a"/>
勞<hi>班昭女誡曰頼母師之典訓年十有四執箕箒於曹氏於今四十餘載矣戰戰兢兢常懼黜辱以増父母</hi>
<hi>之羞以益中外之累夙夜劬心勤不告勞姴傳</hi>婦死於義<hi>真宗朝有士人其母死乃號慟拾母屍而</hi>
<hi>死其妻見夫死乃抱夫屍而哭亦丨死曰此家人子死於孝丨丨丨丨也</hi>
　　夫妻　附　<hi>夫妻相敬慢夫</hi>　<hi>夫妻反目/畏妻</hi>　<hi>敬夫薄妻</hi>
事類一體<hi>夫婦丨丨也儀禮</hi>同庖<hi>惟夫妻爲丨/丨列女傳</hi>和柔<hi>夫丨而義妻丨而正</hi>
<hi>左傳</hi>禮義<hi>夫婦以禮義合顔色相親亦不可以/顔色衰棄其相與之禮邶谷風註</hi>尊貴<hi>夫丨於朝</hi>
<hi>妻丨於室儀禮</hi>造端<hi>君子之道丨丨乎夫婦及/其至也察乎天地中庸</hi>與齊<hi>一丨之丨終身不改</hi>
<hi>記</hi>偕老<hi>與子丨/丨詩</hi>相須<hi>日之與月隂之與陽/丨丨而後成也昏義</hi>有别<hi>夫婦丨丨孟子</hi>
<pb n="KR3k0030_WYG_028-3b"/>
無間<hi>夫婦之禮唯及七十同藏丨丨内則</hi>正位<hi>女丨丨乎内男丨丨乎外父父子子兄兄弟弟夫夫</hi>
<hi>婦婦而家道正矣家人卦</hi>大倫<hi>易基乾坤詩始關雎夫婦之際人道之丨丨也史男女居室人之丨丨也</hi>
<hi>孟子</hi>肥家<hi>夫婦和家/之肥也記</hi>從夫<hi>婦人從人者也幼從父兄嫁丨丨夫死從子故婦人无爵丨丨</hi>
<hi>之爵坐以夫之齒郊特牲</hi>同尊卑<hi>共牢而食合卺而酳所以合體丨丨丨以親之也昏義</hi>配隂<lb/>
陽<hi>夫婦之道參丨丨丨通逹神明夫不賢則无以御婦婦不賢則無以事夫夫不御婦則威儀廢婦不事夫</hi>
<hi>則義理墮夫婦之好終身不離列女傳</hi>爲婦畫眉<hi>張敞爲京兆丨丨丨丨長安中傳張京兆眉嫵</hi>
<hi>有司奏敞上問之對曰臣聞閨房之内夫婦之私有過於畫眉者上愛其能弗責也</hi>割肉遺妻<hi>東方</hi>
<hi>朔事詳見社類注</hi>常卿其夫<hi>晉王渾妻鍾氏丨丨渾渾曰詎可爾妻曰憐卿愛卿是以卿卿我不</hi>
<pb n="KR3k0030_WYG_028-4a"/>
<hi>卿卿誰當卿卿世説</hi>篤愛其妻<hi>魏荀奉倩粲與婦至篤冬月婦病熱乃出庭中自取冷還以身熨之</hi>
<hi>婦亡奉倩後少時亦卒</hi>勸妻忍貧<hi>山濤初爲布衣家貧謂其妻韓曰忍飢寒我後當作三公但不</hi>
<hi>知卿堪作夫人否耳及居榮貴貞慎儉約雖爵及千乘而无嬪□</hi>疾妻好貪<hi>王衍字夷甫常疾其</hi>
<hi>婦貪口未嘗言錢</hi>防妻過甚<hi>李益與李賀齊名然少有癡病而多猜忌防閑妻妾過爲苛酷而有</hi>
<hi>散灰扄户之譚時謂妬癡</hi>縱妻通姦<hi>紀處訥妻武三思婦姊也縱使通三思由是爲太府卿</hi>常<lb/>
共對飲<hi>齊沈文季飲酒五斗妻王氏亦至三斗爲呉興太守常對飲竟日而視事不廢</hi>與同營<lb/>
已<hi>周彬不治財産服膺儒學其妻嘗讓之曰汝家兄弟能力稼穡營已囊箱豐溢汝之不調无思悔畢向何</hi>
<hi>如荅曰卿嘗與吾市油數金是亦力穡營已但嵗晚必得力及聞先主鎮金陵囊文以往鍚賚頗厚以所賜金</hi>
<pb n="KR3k0030_WYG_028-4b"/>
<hi>帛陳列於庭謂婦曰吾昔與卿同營已者今已一成矣比諸伯叔何箇爲勝耶妻曰男子之事非女子所能知</hi>
<hi>江南野史</hi>悦採桑婦<hi>晉文公出㑹欲伐衞公子鋤仰而笑公問何笑曰臣之隣人有送其妻適私家</hi>
<hi>者道見桑婦悦而與言然顧視其妻亦有招之者臣竊笑之公悟其言乃引師還未至而有伐其北鄙者矣列</hi>
<hi>子</hi>歸賣餅妻<hi>唐寧王獻宅左有賣餅者妻纎白明媚一見囑意因厚遺其夫取之寵愛踰等環嵗</hi>
<hi>嘗問之曰汝復憶餅師否黙然不對王召餅師使見之其妻注視雙涙垂頰王乃歸之</hi>夢孕生男<lb/>
<hi>楊國忠出使江浙其妻思念至深忽夜夢與國忠交而有孕後生男名朏至國忠歸具述夢中之事國忠曰此</hi>
<hi>夫妻相念情感所致時人莫不譏笑天寳遺事</hi>河魁在房<hi>李戴仁性迂緩非禮勿動娶閻氏年</hi>
<hi>甚少與之異室私約曰有興則見忽一夕聞扣户聲小䜿報云縣君欲見大監戴仁遽取百忌歴燈下看之大</hi>
<pb n="KR3k0030_WYG_028-5a"/>
<hi>驚曰今夜丨丨丨丨不宜行事傳語縣君謝到閻氏慙怒而去荆湖近事</hi>
夫妻相敬相敬如賔<hi>臼季使過冀見冀缺耨其妻饁之敬相待如賔與之歸言諸文公曰</hi>
<hi>敬德之聚也能敬必有德德以治民君請用之僖三十二</hi>相對如賔<hi>常林好學漢末爲諸生帶經耕</hi>
<hi>鋤妻自餉之雖在田野丨丨丨丨三國志許州富人有玉帶萇從簡欲之而不可得遣二卒夜入其家殺而取</hi>
<hi>之卒夜踰垣隠木間見其夫婦相待如賔二卒嘆曰吾今欲奪其寶而害斯人吾必不免因躍出而告之使其</hi>
<hi>速以帶獻踰垣而去不知所之五代史</hi>遇若嚴君<hi>後漢張湛字子孝矜嚴好禮居處必自修整雖</hi>
<hi>丨妻子丨丨丨</hi>遇如君臣<hi>後漢馮良字君卿志行髙整非禮不動丨妻子丨丨丨鄉里以爲儀表</hi>
下牀答拜<hi>後漢樊英有疾妻使婢拜問英丨丨丨丨陳寔怪問之英曰妻者齊也供奉祭祀禮無不</hi>
<pb n="KR3k0030_WYG_028-5b"/>
<hi>答</hi>正冠相見<hi>晉何曽閨門整肅自少及長無聲樂嬖幸之好與妻相見丨衣丨相待如賔已南向</hi>
<hi>妻丨丨再拜上酒酬酢既畢便出一嵗不過再三</hi>
夫妻反目不能正室<hi>輿脱輻夫妻反目丨丨丨丨也小畜卦</hi>不能刑妻<hi>齊謝</hi>
<hi>眺爲王敬則壻曾告敬則其女常懐刃欲報眺眺不敢相見及當拜吏部謙挹尤甚尚書郎范鎮嘲曰卿人才</hi>
<hi>旡慙小選但恨不可刑于寡妻眺有愧色及臨誅歎曰天道其不可昧乎我雖不殺王公王公因我而死</hi>夫<lb/>
死不哀<hi>子産晨出聞婦人哭撫其御手而聽之有間使執而問焉則手殺其夫者御問何以知之曰凡</hi>
<hi>人於其所親愛也始疾而憂臨死而懼巳死而哀今丨巳丨丨丨而懼是以知其姦也韓子</hi>妻罵不<lb/>
平<hi>孫秀降晉晉武帝厚寵之妻以姨妹蒯氏丨嘗妬乃丨秀爲絡子秀大丨丨遂不復入蒯氏大自悔責請</hi>
<pb n="KR3k0030_WYG_028-6a"/>
<hi>救於帝時大赦群臣咸見既出帝獨留秀從容謂曰天下曠蕩夫人可從其例秀免冠謝遂爲夫婦如初世説</hi>
敬夫舉案齊眉<hi>孟光字德耀壯肥而黒擇對不嫁父母問故曰欲得賢如梁鴻者鴻字伯鸞聞</hi>
<hi>遂娶之鴻貧賃舂於皐伯通廡下妻每饋食不敢仰視丨丨丨丨後隠逸傳</hi>下庭謝過<hi>後漢仇覽</hi>
<hi>雖在燕居必以禮自整妻子有過免冠自責妻子庭謝俟覽冠乃敢升堂</hi>
嫚夫庸奴其夫<hi>張耳亡命游外黄富人女甚美丨丨丨丨去投父客父客素知張耳遂嫁之</hi>
離棄其夫<hi>朱買臣㑹稽人賣柴以給食行且誦書妻亦負載相隨數止買臣毋謳歌道中買臣愈疾</hi>
<hi>歌妻羞之求去買臣曰我年五十當富貴今已四十矣待我富貴當報汝曰如公等終餓死溝中耳何能富貴</hi>
<hi>聽去後買臣獨行歌道中故妻與夫家上墳見買臣飢寒呼飯食之及買臣爲㑹稽太守入呉界見其故妻夫</hi>
<pb n="KR3k0030_WYG_028-6b"/>
<hi>妻治道買臣駐車呼令後車載其夫妻到太守舍置園中給食居一月妻自經死</hi>賈妻不言<hi>叔向</hi>
<hi>曰昔丨大夫惡娶妻而美三年丨丨不笑御以如臯射雉獲之其妻始笑而言左傳</hi>道韞不樂<hi>王凝</hi>
<hi>之妻謝丨丨奕之女也初適凝之還甚丨丨奕之曰王郎逸少子不惡汝何恨也答曰一門叔父則有阿大中</hi>
<hi>郎群從兄弟則封胡羯末不意天壤之中乃有此王郎晉史</hi>
畏妻侍婢執刀<hi>孫權以妹妻先主妹才㨗剛猛有諸兄之風丨丨百餘人皆執刀侍立先主每</hi>
<hi>入中心常凜凜蜀志</hi>别館處妾<hi>王導爲丞相妻曹氏性妬導甚憚之乃密營丨丨以丨衆丨曹氏知</hi>
<hi>而將往焉導恐妾被辱遽命駕晉書</hi>
薄妻殺妻求將<hi>齊伐魯魯欲將呉起起妻齊女也起殺之明不與齊及爲將大破齊軍通鑑</hi>
<pb n="KR3k0030_WYG_028-7a"/>
殺妻逃難<hi>朱浮字叔元爲彭寵所攻道走恐不脱乃下馬刺其妻僅以身免漢史</hi>干齋送<lb/>
獄<hi>後漢周澤字雅卿爲太常卧疾齋宫其妻哀澤老病闚問所苦澤大怒以爲丨犯丨禁收丨詔丨</hi>有<lb/>
過立捶<hi>晉劉毅散齋妻子丨丨丨加杖以丨之六帖</hi>以履搏妻<hi>蜀劉琰妻胡氏入賀太后</hi>
<hi>太后特留胡氏經明乃出胡氏有美色琰疑其與後主有私呼卒五百撾胡至以履搏面而後棄遣胡具以告</hi>
<hi>琰坐下獄有司議曰卒非撾妻之人面非受履之地琰竟棄市自是大臣妻母朝慶遂絶</hi>以刀擊妻<lb/>
<hi>桓範爲冀州牧屬鎮北將軍吕昭昭才名過於範範後謂妻曰我寧作卿向三公長跪不能爲吕子受屈妻曰</hi>
<hi>君前在東座欲擅斬徐州衆人謂君難爲下今羞爲吕屈難爲上也範怒丨丨環丨丨妻傷胎死範稱疾不就</hi>
<hi>州魏略</hi>
<pb n="KR3k0030_WYG_028-7b"/>
詩集纒錦<hi>君爲女蘿草妾作兎絲花百丈托遠松丨丨成一家李白</hi>貧素<hi>生爲同室親死爲同</hi>
<hi>穴塵他人尚相勉而况我與君黔婁固窮士妻賢忘其貧冀缺一農夫妻敬儼如賔陶潛不營生翟氏自㸑薪</hi>
<hi>梁鴻不肯仕孟光甘布裙君雖不讀書此事耳亦聞至此千載後傳是何如人人生未死間不能忘其身所須</hi>
<hi>者飲食不過飽與温蔬食足充飽何必膏粱珍繒絮足禦寒何必錦繡文君家有遺訓清白傳子孫我亦苦貧</hi>
<hi>士與君新結婚庶得丨與丨偕老同欣欣白居易贈内</hi>太行路<hi>丨丨之丨能摧車若比君心是坦途</hi>
<hi>巫峽之水能覆舟若比君心是安流君心好惡苦不常好生毛羽惡生瘡與君結髪未五載豈期牛女爲參商</hi>
<hi>古稱色衰相棄背當時美人猶怨悔何况如今鸞鏡中妾顔未改君心改爲君薰衣裳君聞蘭麝不聞香爲君</hi>
<hi>盛容飾君看珠翠无顔色行路難難重陳人生莫作婦人身百年苦樂由他人行路難難於山險於水不獨人</hi>
<pb n="KR3k0030_WYG_028-8a"/>
<hi>間夫與妻近代君臣亦如此君不見左納言右納史朝承恩暮賜死行路雞行路難不在水不在山只在人情</hi>
<hi>反覆間白樂天</hi>陌上桑<hi>崔豹古今注曰丨丨丨者出秦氏女邯鄲人有女名羅敷邑人千乘王仁後爲</hi>
<hi>趙王家令羅敷出採桑於陌上王登臺見而悦之因飲酒欲奪焉羅敷乃彈筝作陌上之歌以自明焉日出東</hi>
<hi>南隅照我秦氏樓秦氏有好女自名爲羅敷羅敷善蚕丨採桑城南隅青絲爲籠繩桂枝爲籠鈎觀者見羅敷</hi>
<hi>下擔將髭鬚少年見羅敷脱巾着帩頭耕者忘其耕鋤者忘其鋤使君從南來五馬立踟蹰羅敷年幾何二十</hi>
<hi>尚未滿十五頗有餘使君謝羅敷寧可共載否羅敷前致辭使君一何愚使君自有婦羅敷自有夫東方千餘</hi>
<hi>騎夫壻居上頭何以識夫壻白馬從驪駒青絲繫馬尾黄金絡馬頭要中湛盧劒可直千萬餘十五府小吏二</hi>
<hi>十朝大夫三十侍中郎四十專城居爲人潔白晳鬑鬑頗有鬚盈盈公相歩冉冉府中趨坐中𢾗千人皆言夫</hi>
<pb n="KR3k0030_WYG_028-8b"/>
<hi>壻姝</hi>扊扅歌<hi>百里奚爲秦相上作樂所賃澣婦自言知音呼之援琴撫弦而歌此因尋問之乃其妻云</hi>
<hi>○百里奚五羊皮臨别時烹雌雞炊扊扅今富貴忘我爲風俗通</hi>白頭吟<hi>司馬相如將聘茂陵女子</hi>
<hi>爲妾卓文君作丨丨丨以自絶詩曰皓好山上雪皎若雲間月良人有兩意故與相訣别又云今日斗酒間明</hi>
<hi>日溝水頭蹀躞向溝上溝水東西流又云凄凄重凄凄嫁娶不須啼願得一心人白頭不相離相如感之乃止</hi>
<hi>西京雜記</hi>别内赴徵<hi>出門妻子强牽衣問我西行幾日歸來時儻佩黄金印莫學蘇秦不下機李白</hi>
慶妻受命<hi>𢎞農舊縣受新封細軸金泥告一通我轉官階常自悦君加邑號有何功花牋印了排窠</hi>
<hi>濕錦牒粧來耀手紅倚得聲名便慵墮日髙猶睡緑窻中白居易妻初受邑</hi>繡龜請夫<hi>唐㑹昌中</hi>
<hi>有邊將張揆防邊僅十年其妻侯氏丨囬文作丨形詩詣闕進曰暌離已是十年强對鏡那堪更理粧聞鴈幾</hi>
<pb n="KR3k0030_WYG_028-9a"/>
<hi>囬修尺素見霜先爲製衣裳開箱疊綀先垂淚拂杵調砧更斷腸繡作龜形獻天子願教行客早還鄉</hi>賣<lb/>
鏡得妻<hi>陳太子舍人徐德言尚叔寶妹樂昌公主陳政衰謂妻曰國破必入權豪家儻情緣未斷尚冀</hi>
<hi>相見乃破鏡人分其半約他日以正月望日賣於都市及陳亡其妻果爲楊越公得之徐乃為詩曰鏡與人俱</hi>
<hi>去鏡歸人未歸无復姮娥影空留明月輝樂昌得詩悲泣不已越公知之愴然召德言還其妻古今詩話</hi>戲<lb/>
詠寄夫<hi>王稚川既得官都下有所盻未歸山谷丨代乃妻林夫人作欵乃歌二章與之云○卧氷泣竹</hi>
<hi>慰母飢天呉紫鳯補兒衣花上盈盈人不歸桑下纂纂實已垂臘雪在時聽馬嘶長安城中花片飛從師學道</hi>
<hi>魚千里蓋世功名黍一炊日日倚門人不見看盡林烏反哺兒</hi>詩諷畏妻<hi>東坡謫黄州與陳慥季常</hi>
<hi>游季常自以飽禪學而妻栁氏頗悍季常畏之至或詬罵未巳聲逹於外東坡因以詩戲云○誰似龍丘居士</hi>
<pb n="KR3k0030_WYG_028-9b"/>
<hi>賢談空説有夜不眠忽聞河東獅子吼拄杖落手心茫然河東桞郡望葢借用傳燈録河東獅子吼之語</hi>
　　妻　附　賢妻<lb/>
事類親主<hi>妻也者丨之丨也敢不敬與哀公問</hi>夫隂<hi>妻者丨之/丨杜欽傳</hi>内子<hi>夫人丨丨</hi>
<hi>注適妻也記曽子問叔向對齊晏嬰曰撫有晉國賜之内主左</hi>細君<hi>東方朔割名於丨丨注師古曰以肉</hi>
<hi>歸遺丨丨是損割其名揚雄解嘲</hi>娶感知巳<hi>王義方魏證異之欲妻以夫人之姪辭不敢俄而證</hi>
<hi>薨乃丨人問其故曰初不附宰相今丨丨丨也唐史</hi>娶曾罵已<hi>人有挑其隣之妻者其長者罵之其</hi>
<hi>少者報之後其夫死而娶其長者或曰夫非罵爾者耶曰在人欲其報我在我欲其罵人後馮衍傳</hi>不易<lb/>
貧妻<hi>宋𢎞爲太尉時帝妹湖陽公主新寡帝與共論群臣以㣲觀其意主曰宋𢎞威容群臣莫及帝曰試</hi>
<pb n="KR3k0030_WYG_028-10a"/>
<hi>圖之主坐於屏風召𢎞問曰貴昜交貧易妻人情乎𢎞曰貧賤之交不可忘糟糠之妻不下堂帝迴謂主曰事</hi>
<hi>不諧矣○唐太宗嘗謂尉遲敬德曰朕欲以女妻卿何如敬德叩頭謝曰臣妻雖鄙陋相與共貧賤臣雖不學</hi>
<hi>聞古人貧不易妻</hi>復得幼妻<hi>唐劉震之女無雙幼時許其甥王仙客未成婚朱泚之亂震夫妻死</hi>
<hi>无雙没入掖庭仙客後二年入京遇舊蒼頭塞鴻又得无雙婢採蘋與居後爲縣尉至長安驛忽有中使押内</hi>
<hi>家三十人往元陵洒掃塞鴻烹茗於簾外夜深忽聞簾下語曰塞鴻郎健否明日去我後園中取書送郎書後</hi>
<hi>云嘗見敇使説富平縣古押衙有心今能求之否後仙客尋古押衙結以寶玉半歳古押衙求茅山道士藥令</hi>
<hi>採蘋假作中使賜无雙死三日後以親屬贖屍以與仙客救療得愈押衙自盡仙客與无雙偕老襄鄧間太平</hi>
<hi>廣記</hi>身娶兩妻<hi>王毛仲有兩妻一上所賜皆有國色○五代安重榮娶二妻髙祖因之並加封爵六</hi>
<pb n="KR3k0030_WYG_028-10b"/>
<hi>帖</hi>妻有三畏<hi>中宗朝裴談崇奉釋氏妻悍妬談畏之嘗云妻有可畏者三少之時視之如生菩薩</hi>
<hi>安有人不畏生菩薩及男女滿前視之如九子魔母安有人不畏九子魔母至五六十薄施粧粉或青或黑視</hi>
<hi>之如鳩盤荼安有人不畏鳩盤荼本事記</hi>
賢妻妻羞其夫<hi>齊人有一妻一妾而處室者其良人出則必饜酒肉而後反其妻問所與飲食</hi>
<hi>者則盡富貴也其妻告其妾施從良人之所之徧國中無與立談者卒之東郭墦間之祭者乞其餘不足又顧</hi>
<hi>而之他此其爲饜足之道也其妻歸告其妾曰良人者所仰望而終身也今若此與其妾訕其良人而相泣於</hi>
<hi>中庭孟子</hi>妻遣其夫<hi>晉公子重耳過齊桓公妻之公子安之從者謀於桑下蚕妾聞之以告姜氏姜</hi>
<hi>氏殺之而告公子曰子有四方之志其聞之者吾殺之矣乃與子犯謀醉而遣之左傳</hi>妻戒直言<lb/>
<pb n="KR3k0030_WYG_028-11a"/>
<hi>伯宗每朝其妻必告之曰盗憎主人民惡其上子好直言必及於難伯宗不從故及同上</hi>妻戒拾遺<lb/>
<hi>樂羊子嘗行路得遺金一餅還以與妻妻曰妾聞志士不飲盗泉之水廉者不受嗟來之食况拾遺求利以汚</hi>
<hi>其行乎羊子大慙乃捐金於野</hi>妻戒失學<hi>樂羊子遠尋師學一年來歸妻跪問故羊子曰乆行懷思</hi>
<hi>無它異也妻乃引刀趨機而言曰此織生於蚕繭成於機杼一絲之累以至於寸累寸不已遂成丈匹今若斷</hi>
<hi>斯織也則捐失成功稽廢時月夫子積學當日知其所亡以就懿德若中道而歸何異斷斯織也羊子感其言</hi>
<hi>復往終業七年不返</hi>妻勸修學<hi>呉許升妻吕氏之女升少爲博徒不理操行丨嘗丨升丨丨每有不</hi>
<hi>善輒流涕進規升感激自厲乃尋師遠學遂以成名東漢列女傳</hi>妻勸結交<hi>晉公子過曹僖負覊</hi>
<hi>之妻曰吾觀晉公子之從者皆足以相國夫子必反其國必得志於諸侯得志於諸侯而誅無禮曹其首也予</hi>
<pb n="KR3k0030_WYG_028-11b"/>
<hi>盍蚤自貳焉左傳</hi>妻請窺友<hi>山公與嵇阮契合金蘭山妻韓氏覺公與二人異於常交謂公曰負</hi>
<hi>覊之妻亦親觀狐趙意欲窺之可乎他日二人來妻勸公留之宿具酒食夜穿墉以視之逹旦忘返公入曰二</hi>
<hi>人何如妻曰君才殊不如正當以度量相勝耳公曰伊軰亦嘗以我度爲勝</hi>妻勸辭聘<hi>楚莊王聘</hi>
<hi>北郭先生先生曰臣有箕箒之使願入計之即謂婦楚欲以我爲相如何婦曰結駟列騎所安不過容膝食前</hi>
<hi>方丈所甘不過一臠之味而殉楚國之憂其可乎於是遂不應聘韓詩外傳</hi>妻勸隱居<hi>老萊子逃</hi>
<hi>世耕於蒙山之陽楚王駕至其門曰守國之孤願見先生老萊曰諾妻曰妾聞之居亂世爲人所制能免於患</hi>
<hi>乎妾不能爲人所制者委畚而去老萊乃隨而隱列女傳</hi>妻戒驕矜<hi>晏嬰相齊出其御之妻從門間</hi>
<hi>闚其夫其夫擁大蓋䇿駟馬意氣揚揚甚自得也既而歸妻請去夫問故妻曰晏子相齊名顯諸侯今觀其出</hi>
<pb n="KR3k0030_WYG_028-12a"/>
<hi>志念深矣常有以自下者今子爲人僕御然子之意自以爲足是以求去其夫後自抑損晏子怪而問之以實</hi>
<hi>對薦爲大夫</hi>妻戒富盛<hi>陶大夫治陶三年名譽不興家富三倍妻怒曰子能薄而官大是謂蒙害</hi>
<hi>无功而家昌是謂積殃昔楚令尹治國家貧而國富君敬之民戴之故福禄終其子孫名垂後世今子貪富務</hi>
<hi>大不顧後害請去列女傳</hi>妻勸出仕<hi>謝安妻劉琰妹也既見家門富貴而安獨靜退乃謂安曰丈夫</hi>
<hi>不如此也安掩鼻曰恐不免耳</hi>妻勸立功<hi>唐薛仁貴妻栁氏曰夫有髙世之材要須遇時乃發今天</hi>
<hi>子自征遼東求猛將此難得之時盍圖功名以自顯史</hi>妻勸自陳<hi>初丹陽太守李衡數以事侵琅</hi>
<hi>琊王其妻習氏誎之衡不聽及琅琊王即位衡憂懼謂妻曰不用卿言以至於此吾欲奔魏何如妻曰不可琅</hi>
<hi>琊王素好善慕名方欲自顯於天下終不以私嫌殺君明矣可自囚詣獄表列前失顯求受罪如此乃當逆見</hi>
<pb n="KR3k0030_WYG_028-12b"/>
<hi>優饒非但直活而已衡從之詔曰丹陽太守李衡以往事之嫌自居司敗其遣還郡通鑑</hi>妻戒免禍<lb/>
<hi>上林令侯敏素謟事來俊臣其妻董氏戒之曰俊臣國賊指日將敗君宜遠之敏從之俊臣怒出爲武龍令敏</hi>
<hi>欲不往妻曰速去勿留俊臣敗其黨皆流敏獨得免同上</hi>妻訶其泣<hi>漢王章與妻冬无被卧牛衣中</hi>
<hi>涕泣妻怒訶曰京師尊貴者誰如仲卿不自憤激乃反涕泣後章至京兆尹欲上封事妻止曰人當知止不從</hi>
<hi>竟死獄中</hi>妻勸其守<hi>建中末李希烈謀襲陳州李侃爲項城令以城小欲逃歸楊氏曰縣不守則他</hi>
<hi>賊地也倉廩府庫皆其積也百姓皆其戰士也請募死士賊遂去縣卒完遷侃爲太平令</hi>妻解夫圍<lb/>
<hi>劉遐妻邵續女驍果有父風遐爲石季倫所圍妻單將數騎㧞出遐於衆人之中六帖</hi>妻贖夫罪<lb/>
<hi>晉平公使工爲弓三年乃成射不穿一札公怒將殺工其妻見公曰妾之夫造此弓亦已勞矣而不穿一札是</hi>
<pb n="KR3k0030_WYG_028-13a"/>
<hi>君不能射也妾聞射之道左手如拒石手如附枝右手放發左手不知公以言爲儀而穿七札工得賜金三鎰</hi>
<hi>列女傳蔡琰重嫁於董祀祀犯法當死琰詣曹操蓬首徒行請罪音辭清辨㫖甚哀痛操乃出祀罪</hi>妻自<lb/>
負薪<hi>呉隱之爲晉陵太守丨丨丨丨入爲左衞將軍冬月無被嘗澣衣乃披絮動苦同於士庶</hi>妻自<lb/>
執㸑<hi>初晉司馬懿辭仕以風痺不能起居曝書遇雨懿起收書家唯一婢見之妻張后懼言泄乃手殺之</hi>
<hi>而丨丨丨焉晉書</hi>妻進新衣<hi>桓車騎冲不好着新衣浴後婦故送新衣與車騎大怒催使持去婦</hi>
<hi>更馳還傳語云衣不經新何由而故桓公大笑着之</hi>妻贈錦字<hi>晉竇滔妻蘇氏名蕙字若蘭滔符堅</hi>
<hi>時爲秦州刺史被徙流沙蕙思之織錦爲囬文旋圖書以贈滔宛轉循環以讀之辭甚悽惋凡八百四十字</hi>
更着布裳<hi>鮑宣妻桓氏裝送甚盛宣曰少君生富驕習美飾而吾貧賤不敢當禮乃悉歸侍御服飾</hi>
<pb n="KR3k0030_WYG_028-13b"/>
<hi>丨丨短丨丨與宣共挽鹿車歸鄉里拜姑禮畢提甕出汲修行婦道漢史記</hi>更爲椎髻<hi>東漢梁鴻</hi>
<hi>妻孟光裝飾入門七日而鴻不答乃跪牀下請罪鴻曰吾欲裘褐之人可與俱隱深山者今乃衣綺縞傅粉墨</hi>
<hi>豈鴻所願哉妻曰妾自有隱居之服乃丨丨丨丨着布衣操作而前本傳</hi>勸夫輸税<hi>周行逢妻鄖國</hi>
<hi>夫人鄧氏曰税官物也公爲節度使不先輸税何以率下且獨不記爲里正代人輸税以免楚撻時耶通鑑周</hi>
<hi>世宗</hi>問夫與飲<hi>國朝歐公爲梅聖俞謝氏撰墓銘云使吾不以貧賤富貴累其心者吾妻之助也吾</hi>
<hi>嘗與士大夫語謝氏多從户屏竊聽之間則能盡商㩁其人才能賢否及時事之得失皆有條理吾官呉興自</hi>
<hi>外歸必問曰今日孰與飲而樂乎聞其賢者之則悦否則歎曰君所交皆一時賢雋今與是人飲而歡耶歐集</hi>
詩集守空牀<hi>青青河畔草鬱鬱園中栁盈盈樓上女皎皎當窻牖峩峩紅粉粧纎纎出素手昔爲</hi>
<pb n="KR3k0030_WYG_028-14a"/>
<hi>娼家女今爲蕩子婦蕩子行不歸空牀難獨守古樂府</hi>作嫁衣<hi>隈他門户傍他墻年去年來來去忙</hi>
<hi>採得百花成蜜後爲他人作嫁衣裳后山詩話夀之老醫娶少婦或集句嘲之</hi>未第寄詩<hi>毛友龍達</hi>
<hi>可丨丨時其内以一詩丨之剔燭親封錦字書擬憑歸鴈寄天隅經年未報干秦䇿不識如今舌在無齋録</hi>
下第寄詩<hi>杜羔妻劉氏善爲詩羔累舉不第將至家妻即先寄詩曰○良人的的有竒才何事年年</hi>
<hi>被放囬如今妾面羞君面君到來時近夜來羔見詩即時囬去尋登第妻又寄詩云長安此去無多地鬱鬱䓤</hi>
<hi>葱佳氣浮良人得意正年少今夜醉眠何處樓可謂能勉其君子以正矣</hi>寄詩勸戒<hi>昔有居上庠者</hi>
<hi>妻以詩寄鞋襪云細襪宫鞋巧様新殷勤寄與讀書人好將稳歩青雲上莫向平康漫惹塵</hi>作詩餞<lb/>
行<hi>真宗東封訪天下隱者得杞人楊璞能爲詩召對自言不能上問臨行有人作詩送君否璞曰獨臣妻有</hi>
<pb n="KR3k0030_WYG_028-14b"/>
<hi>詩一首云更休落魄貪盃酒亦莫猖狂愛詠詩今日捉將官衷去這囬斷送老頭皮上大笑放還山東坡云吾</hi>
<hi>頃在湖州坐作詩追赴詔獄妻子送出門背哭无以語之顧老妻曰獨不能如楊處士妻作詩送我乎老妻不</hi>
<hi>覺大笑而止侯鯖録</hi>夢歸見詩<hi>有書生娶後遊太學久不歸一夕夢返其家見妻秉筆冩詩云數日</hi>
<hi>相望極須知意思迷夢魂不愧險飛過大江西書生怪而記之後家書至中有詩一首如夢中所見无殊夢之</hi>
<hi>夕乃發書之日</hi>圖形寄詩<hi>南楚材旋遊似无返舊之意其妻薛媛㣲知其意乃對鏡自丨其丨并詩</hi>
<hi>以寄之曰欲下丹青筆先拈寳鏡寒已驚顔索寞漸覺鬢凋殘淚眼描來易愁腸冩出難恐君渾忘却時展畫</hi>
<hi>圖看楚材遂歸如初雲溪友議</hi>
　　後妻<hi>人詳見婚婣門再嫁娶注</hi>
<pb n="KR3k0030_WYG_028-15a"/>
事類妻姪繼室<hi>臧宣叔娶於鑄生賈及爲而死繼室以其姪穆姜之姨子左傳</hi>嬖妾繼<lb/>
室<hi>許敬宗嬖其婢因以繼室假姓虞六帖</hi>繼納乳媪<hi>竇懷貞㑹嵗除中宗夜宴近臣謂曰聞君</hi>
<hi>䘮妻今欲繼室可乎懷貞唯唯俄而禁中寶扇鄣衞有衣翟衣出者已乃韋后乳媪王所謂莒國夫人者故蠻</hi>
<hi>婢也懷貞納之不辭世謂媪壻爲阿㸙懷貞每謁見奏請輙自署皇后阿㸙而人或謂爲國㸙軒然不慙以自</hi>
<hi>媚於后六帖</hi>再遣後妻<hi>李德武妻裴氏以孝聞鄉黨德武坐事徙嶺南時嫁方踰嵗父矩表離婚</hi>
<hi>德武謂裴曰我方貶无還理君必儷它族於此長决矣答曰夫天也可背乎願死无他後十年德武未還矩决</hi>
<hi>欲嫁之裴斷髮不食矩知不能奪聽之德武娶爾朱氏赦還聞其全節乃遣後妻與裴爲夫婦如初同上</hi>
　　出妻　附　故妻<lb/>
<pb n="KR3k0030_WYG_028-15b"/>
事類怨耦<hi>丨丨曰仇左傳</hi>失儷<hi>儷偶也鳥獸猶/不丨丨左傳</hi>仳離<hi>有女丨丨啜其泣矣遇人</hi>
<hi>之艱難矣詩</hi>棄背<hi>華落色衰復相丨丨/䘮其妃耦焉同上</hi>不説<hi>子甚宜其妻父母丨丨出内則</hi>
不表<hi>禮曰舅姑怒則子放妻出而不表禮焉注丨丨謂不明言其過六帖</hi>三出<hi>士丨丨妻逐於境外</hi>
<hi>言二三其徳也管子</hi>七出<hi>婦有丨丨不順父母者无子者淫辟者嫉妬者惡疾者多口舌者竊盗者三不</hi>
<hi>去謂有所取無所歸也與其三年之䘮也先貧賤後富貴也家語</hi>孔氏出妻<hi>自叔梁紇始出妻及</hi>
<hi>伯魚亦出妻子思又出妻故稱丨丨三世丨丨家語後序</hi>孟子出妻<hi>見舅姑類</hi>無子出妻<lb/>
<hi>梁叔魚三十無子欲出其妻商瞿曰吾年四十有子五人恐子晚出耳非妻之過也六帖</hi>違姑去妻<lb/>
<hi>李逈秀妻罵㜢婢母聞不樂逈秀即出其妻或問之答曰娶婦要欲事姑茍違顔色何可留</hi>蒸棃出<lb/>
<pb n="KR3k0030_WYG_028-16a"/>
妻<hi>曾參後母遇之无恩供養不衰其妻以蒸棃不熟因出之人曰非七出也參曰蒸棃小物耳吾欲使熟而</hi>
<hi>不用吾命况大事乎家語</hi>取棗去婦<hi>王吉妻丨東家/丨啖吉乃丨丨</hi>蕩舟歸妻<hi>齊侯與蔡</hi>
<hi>姬乘舟於囿蕩公公懼變色禁之不可公怒歸之未絶之也蔡人嫁之左</hi>取水遣妻<hi>姜詩事母至孝</hi>
<hi>好飲江水妻嘗泝流而汲值風不得還母渴詩責而遣之妻乃寄止隣舍盡夜紡績市珍羞使隣母以意自遺</hi>
<hi>其姑久之姑怪問鄰母告其故姑感慚呼還姜詩傳</hi>叱狗去妻<hi>鮑永養後母至孝妻嘗於母前丨丨</hi>
<hi>永即丨其丨○姜詩出婦蓋爲小瑕鮑永去妻亦非大過白集判</hi>分財出妻<hi>後漢李充貧兄弟六</hi>
<hi>人同衣逓食妻竊謂充曰妾有私財願分異充曰醖酒具㑹鄉里共議及賔至充從座中跪白母曰此婦無狀</hi>
<hi>教充離異充母兄弟不可承宗事遂呵叱妻出門</hi>離婦成仇<hi>晉王珣及珉皆謝氏壻太傅安死既</hi>
<pb n="KR3k0030_WYG_028-16b"/>
<hi>與珣絶婚又離珉妻遂爲仇怨</hi>遣妻遭詈<hi>後漢郭林宗見黄允以俊才知名謂曰卿守道不篤將失</hi>
<hi>之矣後司徒袁隗爲從女求婚見允歎曰得壻如此足矣允聞乃遣其妻夏侯氏婦謂姑曰今當見棄與黄氏</hi>
<hi>長辭乞一㑹親屬於是大集賔客三百餘人婦中坐攘袂數黄允隱匿穢惡十五事言畢登車而去允以此廢</hi>
<hi>於時</hi>與夫告絶<hi>晉謝邈爲呉興太守邈妻郄氏妬以邈娶妾怨懟與書告絶邈疑門下生仇𤣥達爲</hi>
<hi>妻作斥𤣥逹逹達投孫思害邈</hi>誣妻以姦<hi>令狐建擢左神武大將軍其妻成德軍節度使李寶臣女</hi>
<hi>也建將棄之誣與門下客郭士倫通榜殺士倫而棄其妻寶臣請案劾无狀六帖</hi>
故妻車載故妻<hi>朱買臣嘗賣薪行且誦書妻羞之求去其後買臣獨行歌道中故妻與夫家上</hi>
<hi>墳見買臣飢寒呼飲食之及買臣爲㑹稽太守入呉界見其故妻夫妻治道買臣駐車呼令後車載其夫妻到</hi>
<pb n="KR3k0030_WYG_028-17a"/>
<hi>太守舍置園中給食居一月妻自經死</hi>館處故妻<hi>晉賈充前妻李氏坐徙後娶郭氏以大赦得還</hi>
<hi>詔充置左右夫人郭氏怒乃爲李築館舍於外晉史</hi>故妻復㑹<hi>後漢黄昌㑹稽餘姚人爲蜀郡太守</hi>
<hi>初昌爲州書佐其婦歸寧遇賊被獲流轉入蜀爲人妻其子犯事乃詣昌自訟疑母不類蜀人因問所由對曰</hi>
<hi>妾本㑹稽餘姚戴次公女州佐黄昌妻妾嘗歸家爲賊所掠遂至此昌驚曰何以識黄昌耶對曰昌左足心有</hi>
<hi>黒子嘗自言當爲二千石昌出足示之相持悲泣還爲夫婦○晉李繁姊先適陳詵生四子遭亂詣賊請活姑</hi>
<hi>命賊遂掠去詵更娶嚴氏生子暉繁後得姊歸詵詵藉注二妻及李亡詵疑制服以言於庾亮司馬王愆期議</hi>
<hi>曰案禮不二嫡故惠公元妃卒繼室以聲子諸侯猶然况庶人乎爲詵也妻則爲暉也母士䘮禮曰繼室故稱</hi>
<hi>繼母事之如嫡故先嫡後繼亮從之</hi>故妻來奔<hi>王肅在江南娶謝氏女爲妻及至京師復尚公主其</hi>
<pb n="KR3k0030_WYG_028-17b"/>
<hi>後謝氏爲尼亦來奔肅作詩贈肅曰本爲箔上蚕今作機上絲得絡逐勝去頗憶纒錦時公主代肅謝曰針是</hi>
<hi>貫紳物目中常絍絲得帛縫新去何能衲故時肅甚恨遂造正覺寺憇之伽藍記</hi>
詩集故夫<hi>上山採蘼蕪下山逢丨丨長跪問故夫新人復何如新人雖云好未若故人姝其色似相</hi>
<hi>類手爪不相如新人從門入故人從閤去新人工織縑故人工織素織縑日一匹織素五丈餘持縑將比素新</hi>
<hi>人不如故古樂府</hi>棄婦<hi>古人雖丨丨棄婦有歸處今日妾辭君辭君欲何去本家零落盡慟哭來時路</hi>
<hi>憶昔未嫁君聞君甚周旋及與同結髮值君適幽燕孤魂䚰飛鳥兩眼如流泉流泉咽不燥萬里關山道及至</hi>
<hi>見君歸君歸妾已老物情棄衰賤新寵方妍好拭淚出故房傷心劇秋草妾以顦顇捐羞將舊物還餘生欲有</hi>
<hi>寄誰肯相留連空牀對虚牖不覺塵埃厚寒水落芙蓉秋風墮楊栁記得初嫁君小姑始扶床今日君棄妾小</hi>
<pb n="KR3k0030_WYG_028-18a"/>
<hi>姑如妾長囬頭語小姑莫嫁似兄夫顧况棄妻詞</hi>分張<hi>錦水東北流波蕩雙鴛鴦䧺巢漢宫月雌弄秦</hi>
<hi>章芳寧同萬死碎綺翼不忍雲間兩分張此時阿嬌正嬌妬獨坐長門愁日暮但願君恩顧妾深豈憚黄金買</hi>
<hi>詞賦相如作賦得黄金丈夫好新多異心一朝將聘茂陵女文君因贈白頭吟東流不作西歸水落花殘條羞</hi>
<hi>故林兎絲本無情隨風任傾倒誰使女蘿枝而來强縈抱兩草猶一心人心不如草莫捲龍鬚席從他生網絲</hi>
<hi>且留琥珀枕㑹有夢來時覆水再收豈滿杯棄妾已去難重廻古來得意不相負只今惟有青陵臺李白白頭</hi>
<hi>吟</hi>離别<hi>出户不敢啼風悲日凄凄心知恩義絶誰忍分丨丨下坡車轔轔畏逢鄉里親空持床前幔却</hi>
<hi>見家中人忽辭王吉去爲是秋胡死欲比今日情煩寃不相似戴叔倫去婦怨</hi>鏡破絲斷<hi>君心匣中</hi>
<hi>鏡一破不復全妾心藕中絲雖斷猶牽連安知御輪去今日畨迴轅一女事一夫安可再移天君聽去鶴言哀</hi>
<pb n="KR3k0030_WYG_028-18b"/>
<hi>哀七絲絃怨孟郊去婦</hi>雨散雲收<hi>嚴灌夫娶慎氏十年無嗣乃出之妻乃爲詩以别曰當時心事已相</hi>
<hi>關丨丨丨丨一餉間便是孤鶴從此去不堪重過望夫山遂如初</hi>
　　寡婦　附　䘮夫　<hi>又互見烈婦類</hi>
事類孀婦<hi>以養孤孀注丨寡丨淮南子</hi>嫠婦<hi>莒婦人莒子殺其夫已爲丨丨六帖嫠不恤緯</hi>
<hi>而憂周宗之隕左傳</hi>無告<hi>老而無夫曰寡天下之/窮民而丨丨者孟子</hi>不改<hi>一與之齊終身丨丨</hi>
<hi>故夫死不嫁記</hi>未亡人<hi>禮婦人䘮夫自稱/丨丨丨後魏書</hi>内私壻<hi>子曰昔東夷之子慕諸夏</hi>
<hi>之禮有女而早寡爲丨丨丨終身不嫁嫁則不嫁矣亦非清節之義也家語</hi>託空堂<hi>日黄昏而望絶</hi>
<hi>兮悵獨丨於丨丨懸明月以自照兮徂清夜於洞房忽寢寐而夢寐兮魂若君之在旁愓寐覺而无見兮魂廷</hi>
<pb n="KR3k0030_WYG_028-19a"/>
<hi>廷兮若有忘長日賦</hi>歸空館<hi>易錦茵以苫蓆兮代羅幬以素帷愁煩寃以誰告兮提孤孩於坐側丨丨</hi>
<hi>丨而自怜兮撫衾裯以歎息耳傾想於疇昔兮目彷彿乎平素雖㝠㝠以罔覿兮猶依依以憑附願假寐以通</hi>
<hi>靈兮目炯炯而不寢如渉川兮元梁若凌虚兮失翼廓獨立兮顧影塊獨言兮聽響顧影兮傷摧聽響兮増哀</hi>
<hi>四節流兮忽代序嵗云暮兮日西頽霜被庭兮風入室夜既分兮星漢迴夢良人兮來遊若閶闔兮洞開坦驚</hi>
<hi>悟兮無聞超惝怳兮慟懷慟懷兮奈何言陟兮山阿墓門兮肅肅修壠兮峩峩孤鳥嚶嚶兮悲鳴長松萋萋兮</hi>
<hi>振柯哀鬱結兮交集淚横流兮滂沱蹈共姜兮明誓詠栢舟兮清歌終歸骨兮山足存憑託兮餘華要吾君兮</hi>
<hi>同穴之死矢兮靡他潘安仁寡婦賦</hi>共姜守義<hi>柏舟丨丨自誓也衞世子共伯早死其妻丨丨父母</hi>
<hi>欲奪而嫁之誓而不許故作是詩以絶之汎彼柏舟在彼中阿髧彼兩髦實惟我儀之死矢靡他母也天只不</hi>
<pb n="KR3k0030_WYG_028-19b"/>
<hi>諒人只詩</hi>夏姬得道<hi>夏姬内俠伎術蓋老而復壯者三三爲皇后七爲夫人凡九爲寡婦當之者輙</hi>
<hi>死左氏所載當之者已八人矣宇文士及粧臺記序云春秋之初有晉楚之諺曰丨丨丨丨雞皮三少列女傳</hi>
求娶嫠婦<hi>齊棠公之妻東郭偃之妹棠公死偃御崔子弔之見棠妻美使偃娶之偃曰同宗也君出</hi>
<hi>自桓我出自丁又筮之不吉曰嫠婦也何害前夫當之矣左</hi>不納嫠婦<hi>魯人有獨處室者隣之嫠</hi>
<hi>婦亦獨處一室夜暴風雨至嫠婦室壞趍而託焉魯人閉户而不納嫠婦自牖與之言子何不仁而不納我乎</hi>
<hi>子不如栁下惠然嫗不逮門之女國人不稱其亂魯人曰栁下惠則可吾固不可吾將以吾之不可學栁下惠</hi>
<hi>之可孔子聞之曰善哉欲學下惠者未有似於此者家語</hi>就飲寡婦<hi>陳遵字孟公爲河南太守弟級</hi>
<hi>爲荆州牧當之官俱過長安富人故淮陽王外家左氏飲食作樂司直陳崇劾奏遵過寡婦左阿君置酒謳歌</hi>
<pb n="KR3k0030_WYG_028-20a"/>
<hi>醉宿免歸</hi>逼取寡婦<hi>丹陽大都督嬀覽殺太守孫翊欲丨丨翊妻徐氏徐紿之曰乞須晦日設祭除</hi>
<hi>服然後聽命覽許之徐氏潛使所親語翊親近舊將孫髙傳嬰與共圖覽剄晦日設祭徐氏哭泣盡哀畢乃除</hi>
<hi>服薰香沐浴吉笑懽悦大小悽愴怪其如此覽密覘无復疑意徐氏呼髙嬰置户内使人召覽入徐氏出户拜</hi>
<hi>覽適得一拜徐大呼二君可起髙嬰俱出共殺覽通鑑漢獻帝紀</hi>寡婦擅財<hi>巴丨丨清其先得丹</hi>
<hi>穴而擅其利數世家亦不貲清能守其業用財自衞人不敢犯始皇以爲貞婦而容之爲築懷清臺</hi>寡婦<lb/>
當家<hi>史孝章妻愽陵崔氏僕射之䘮自没至葬當門户備祭祀建碑表皆崔氏之能劉禹錫撰史僕射神</hi>
<hi>道碑</hi>作黄鵠歌<hi>烈女陶嬰夫死守義丨丨丨丨曰黄鵠早寡兮七年不雙飛宛頸獨宿兮想其故雄</hi>
<hi>其命早寡兮獨宿何傷念此寡婦兮泣下數行死不忘兮烏將然以冇賢雄兮終不重行魯人聞之遂不復求</hi>
<pb n="KR3k0030_WYG_028-20b"/>
<hi>列女傳</hi>吟孤燕詩<hi>南史衞敬瑜妻年十六而夫亡父母舅姑欲嫁之乃截耳爲誓不許户有燕巢</hi>
<hi>常雙飛後忽孤飛女感其偏栖乃以縷繫脚爲誌後嵗此燕果復來猶帶前縷女爲詩曰昔年無偶去今春猶</hi>
<hi>獨歸故人恩義重不忍更雙飛張景仁傳</hi>刑耳自誓<hi>劉長卿妻桓鸞女生一男五嵗長卿卒遠嫌不</hi>
<hi>歸寧男十五而夭乃丨其丨丨丨宗婦愍之曰若家无他意何貴義輕身曰先君五更尊爲帝師男以忠孝女</hi>
<hi>以貞順稱是以豫刑以明我情沛相王吉上奏題其門號景行義桓邑有祀六帖</hi>斷臂長慟<hi>王凝</hi>
<hi>爲虢州司户卒於官凝家貧一子尚㓜妻李氏携其子歸過開封府旅舍主人見其婦人獨携一子而疑之不</hi>
<hi>許其宿李氏顧天已暮不肯去主人牽其臂而出之李氏仰天長慟曰我爲婦人不能守節而此手爲人執耶</hi>
<hi>不可以一手并汙吾身即引斧自斷其臂路人見者環聚而嗟之開封府聞之白其事於朝官賜藥封瘡厚恤</hi>
<pb n="KR3k0030_WYG_028-21a"/>
<hi>李氏而笞其主人五代史</hi>以粉書扇<hi>後漢隂喻妻荀爽女名采早寡父母强嫁與郭奕爽以詐疾召</hi>
<hi>采采歸而懷白刃爽執奪不得已到郭氏僞爲歡建四燈以共談奕敬憚之及曙奕出采叱左右辦浴既入室</hi>
<hi>丨丨丨丨曰屍還隂氏字未成恐人來乃以衣帶自縊死</hi>感笳作詩<hi>蔡琰夫亡无子歸寧漢末爲胡</hi>
<hi>騎所獲在左賢部中春月登胡殿丨丨音丨丨曰胡笳動兮邊馬鳴蔡琰别傳</hi>
䘮夫揮淚城崩<hi>祀梁死其妻无子哭求夫屍於城下聞之者皆揮淚十日而城崩而死湘川記</hi>
染淚竹班<hi>舜巡狩蒼梧而崩二妃不從以淚染竹竹盡成班</hi>哭夫以禮<hi>穆伯之䘮敬伯</hi>
<hi>晝哭孔子曰知禮矣記</hi>納夫於正<hi>黔婁先生卒覆以布被覆頭則足見覆足則頭見曾西曰斜其</hi>
<hi>被則歛矣妻曰斜之有餘不若正之不足先生生而不斜死而斜之非先生之意髙士傳</hi>善哭其夫<lb/>
<pb n="KR3k0030_WYG_028-21b"/>
<hi>華周杞梁之妻丨丨丨丨而變國俗孟子</hi>文誄其夫<hi>栁下惠妻誄其夫門人不能竄一字其誄曰夫</hi>
<hi>子之信誠與无害兮嗚呼哀哉魂神泄兮夫子之諡宜爲惠兮列女傳</hi>不受郊弔<hi>齊侯伐莒莒獲</hi>
<hi>杞梁齊侯歸遇杞梁妻於郊使人弔之對曰植之有罪何辱命焉若免於罪猶有先人之弊廬在下妾不敢與</hi>
<hi>郊弔齊侯遂弔於室</hi>辭却羽儀<hi>魏證薨命百官九品以上皆赴䘮給羽葆鼓吹陪葬昭陵其妻裴氏</hi>
<hi>曰證平生儉素今葬以一品羽儀非亡者之志悉辭不受以布車載柩而葬</hi>
詩集哭夫<hi>昨日南隣哭哭聲一何苦問之身丨丨夫年二十五岳氏聞哭</hi>守子<hi>蟬鬢加意梳蛾</hi>
<hi>眉用心掃幾度曉粧爲君看不言好妾身重同穴君意輕偕老惆悵去年來心知未信道今朝一開口語少意</hi>
<hi>何深願引他時事移君此日心人言夫婦親義合如一身及至死生際何曾苦樂均婦人一䘮夫以身丨孤丨</hi>
<pb n="KR3k0030_WYG_028-22a"/>
<hi>有如林中竹忽被風吹折一折不重生枯死猶抱節寡兒若䘮婦能不慙傷情應似門前栁逢春易發榮風吹</hi>
<hi>一枝折還有一枝生爲君委曲言願君再三聽須知婦人苦從此莫相輕樂天婦人苦</hi>征夫馬<hi>雙鬤</hi>
<hi>初合便分離萬里丨丨不肯隨今日軍囬身獨没去時鞍丨别人騎張藉鄰婦哭征夫</hi>寡婦船<hi>范文</hi>
<hi>正公鎮越民曹孫居中卒子幼家貧公助之以俸錢百緡治巨舟差老衙校送歸作詩一絶戒其吏曰過關津</hi>
<hi>但以吾詩示之詩云十口相將泛巨川來時煗熱去凄然關津若要知名姓便是孤兒丨丨丨</hi>
　　䘮妻<lb/>
事類曰鰥<hi>老而無妻丨丨孟梁惠王</hi>䘮耦<hi>丨其配/丨詩序</hi>失良佐<hi>長孫后薨太宗曰内</hi>
<hi>丨一丨丨以此益令人哀耳唐書</hi>不更娶<hi>曾參䘮妻丨丨丨人問之曰以華元善也○漢王駿爲少</hi>
<pb n="KR3k0030_WYG_028-22b"/>
<hi>府妻死因不復娶或問之駿曰德非曾參子非華元亦何敢娶○管寧妻卒知故勸再娶寧曰每省曾子王駿</hi>
<hi>之言意常嘉之豈違本心</hi>德宫之䘮<hi>潘岳誄楊仲武曰丨丨丨丨謂妻䘮也六帖</hi>廬杖之<lb/>
制<hi>晉劉寔字子真䘮妻爲丨丨丨丨終䘮不御肉輕薄笑之寔不以爲意○王龔妻亡與諸子並枝行服時</hi>
<hi>人譏之</hi>鼓盆而歌<hi>莊子妻死惠子弔之則方箕踞鼓盆惠子曰與人居長子老身死不哭亦足矣</hi>
<hi>又丨丨丨丨不已甚乎莊子曰不然是其始死我獨何能无㮣察其始而本无生非徒无生而本无形非徒无</hi>
<hi>形而本无氣人且偃然寢於巨室而我噭噭隨而哭之自以爲不通乎命故止</hi>買道而葬<hi>季子羔葬</hi>
<hi>妻犯人之禾申祥以告請更之子羔曰以吾爲邑長於斯也丨丨丨丨後難繼也</hi>葬妻行志<hi>後漢</hi>
<hi>符融貧妻亡无以殯歛鄉人欲爲備棺服融不受曰古之丨者棄之中野唯丨子可以丨其丨但即土埋藏而</hi>
<pb n="KR3k0030_WYG_028-23a"/>
<hi>已</hi>䘮妻傷神<hi>魏荀粲字奉倩常以婦人才智不足論宜以色爲主聘曹洪女有色專房歡宴後婦</hi>
<hi>病亡未殯傳嘏往唁粲不哭而神傷嘏曰子之娶也遺才而好色此自易遇今何哀之甚粲曰佳人難再得顧</hi>
<hi>逝者有傾城之色未可謂之易遇痛悼不已嵗餘亦卒</hi>祥服作詩<hi>孫楚妻亡至丨丨丨丨示王武</hi>
<hi>子王武子曰未知文於情生情於文生覽之悽然增伉儷之重世説</hi>慢服㑹宴<hi>廬江太守周龕明日</hi>
<hi>當除婦服今日請客奏伎丞相長史周顗等三十餘人同㑹隗奏曰天嫡妻長子皆杖居廬故周景王有三年</hi>
<hi>之䘮既除而宴春秋猶譏况龕匹夫暮宴朝祥慢服之愆難逭請免龕官顗等知龕有䘮吉㑹非禮各奪俸一</hi>
<hi>月</hi>侍母不憂<hi>李畬妻亡時母病恐悲傷約家人无以哭聞母所朝夕省侍无憂色六帖</hi>抱兒<lb/>
以泣<hi>唐武侍御䘮其配歛其遺服櫛珥鞶悦於亡月日十五日出陳之丨嬰丨丨丨有浮屠者諭之曰是</hi>
<pb n="KR3k0030_WYG_028-23b"/>
<hi>豈有益耶吾師云人死則爲鬼鬼且復爲人隨所積善惡受報環復不窮也西方有佛焉其土大樂能啚是佛</hi>
<hi>而禮之往生莫不如意韓愈聞而弔之曰啚西方兮道之勤以妄塞悲兮慰新魂韓弔武侍御畫佛文</hi>夢<lb/>
臼無釜<hi>江淮王生善卜有賈客張贍將歸丨炊丨中問王生生曰君歸不見妻矣臼中炊丨丨也賈客</hi>
<hi>歸妻已卒酉陽雜爼</hi>葬玉埋香<hi>孟蜀時秦州節度使王承儉築城獲瓦棺中有石刻曰隋渭州刺史</hi>
<hi>張崇妻王氏銘文云深深丨丨鬱鬱丨丨</hi>䘮妻不服<hi>漢魏陳蕃丨丨還葬鄉里人畢至唯許劭不往</hi>
<hi>或問之曰仲舉性峻峻則少通不可造又時人多丨行妻丨六帖</hi>哀妻不衰<hi>劉庭式未第時議娶</hi>
<hi>既第而妻瞽卒娶之後庭式倅密州而妻死庭式䘮之踰年而哀不衰不肯復娶軾問之曰哀生於愛愛生於</hi>
<hi>色今君愛何從生哀何從出乎庭式曰吾知䘮吾妻而已吾若緣色而生愛緣愛而生哀色衰愛弛吾哀亦忘</hi>
<pb n="KR3k0030_WYG_028-24a"/>
<hi>則凡揚袂倚市目招而心挑者皆可以爲妻耶軾深感其言坡集</hi>作傷往賦<hi>人之所以取貴於奔</hi>
<hi>走者情也而誕者以遺情爲智豈至言耶予授室九年而鰥痛若人之天閼弗遂也作賦以傷之冀夫覽者有</hi>
<hi>以增伉儷之重云歎重處之邑邑兮憤伊人之我遺情可殺而猶毒境當歡而復悲我今怨夫若人兮曽旭旦</hi>
<hi>而潛暉飄零偏反之蕚倐忽蜉蝣之衣川走下而不還露迎湯而昜晞恩已甚兮難絶見無期兮永思我行其</hi>
<hi>野農民桑耉舉按來饁亦在林下我觀於途禆販之夫同荷均絜荆釵布襦物莫失儷以孤處我方踽踽而焉</hi>
<hi>如我復虚室自凄凉兮心伊鬱心伊鬱兮將語誰坐匡牀兮撫嬰兒何所丐沐兮何從仰飴襦袴在身兮首圍</hi>
<hi>蹉跌鞶囊附臂兮餘馥葳㽔誠天性之潛感顧童心兮如癡嘵然有難狀之慕漠然减好弄之姿指遺挂兮能</hi>
<hi>認遡空帷兮欲歸我入寢宫痛人亡兮物改其容寶釵墜兮絃柱純瑶臺傾兮鏡奩空寒爐委灰虛幌多風隙</hi>
<pb n="KR3k0030_WYG_028-24b"/>
<hi>駒晨轉窻蟾夜通歩揺昏兮網粘翡翠芳褥掩兮塵化蚷蛩閲刀尺之餘澤見巾箱之故封翫服儼兮猶具繁</hi>
<hi>華謝兮焉從已焉哉冉冉生死悠悠古今乘彼一氣兮聚散相尋或鼔而興或罷而沉以無涯之情愛悼不駐</hi>
<hi>之光隂諒自迷其有分徒終怨於匪忱彼蒙莊兮何人獨累歎而長吟劉禹錫</hi>著悼往賦<hi>西風悲兮</hi>
<hi>敗葉索索照陳根兮秋日將落彷彿兮夢與神遇顧瞻九原兮豈其可作我有悲秋之羽蟲兮自傷時去物改</hi>
<hi>擁舊柯而孤吟四郊莽蒼聲斷裂兮久而不勝其歎音生平之梗槩兮欲蕭蕭而去眼將絶之言語兮忽歴歴</hi>
<hi>而經心謂逝者有知兮何喜而棄此去也謂逝者無知兮誰職爲此夢也憑須臾之不再得兮哀此言之不予</hi>
<hi>聽㢠廻廊窈窕月皓白兮無復曩時之履聲擥平生之餘製兮香澤其尤未沬雖飄飄其日敗兮吾不忍改其此</hi>
<hi>佩愁薨薨其中予兮如醳酒之不化歘别離之幾時兮誰與夏日冬夜自我先兮一無窮在我後兮亦一無窮</hi>
<pb n="KR3k0030_WYG_028-25a"/>
<hi>六七十便了一生兮何異木末之有狂風待外物而造適兮固不若放之自得之塲彼莊生之一缶兮亦何異</hi>
<hi>荀氏之神傷固吾知藏於天者至精交於物者甚粗飲泣爲昏瞳之媒幽憂爲白髪之母憂來泣下不可安排</hi>
<hi>兮如孟泮之捧土彼寒暑之寖化兮天地尚不能以朝暮目熒熒而不寐兮夜亹舋而過中雖來者猶不可待</hi>
<hi>兮恐不及當時之從容山谷</hi>
詩集思人<hi>荏苒冬春謝寒暑忽流易之子歸窮泉重壊永幽隔私懷誰克從淹留亦何益僶俛恭朝</hi>
<hi>命迴心返初役望廬丨其丨入室想所歴幃屏無彷彿翰墨有餘跡流芳未及歇遺挂猶在壁悵恍如或存周</hi>
<hi>遑中驚惕如彼翰林鳥雙栖一朝隻如彼游川魚比目中驚拆春風緣隙來晨霤承簷滴寢息何時忘沉憂日</hi>
<hi>盈積庶幾有時衰莊缶猶可擊潘岳悼亡</hi>感月<hi>存亡丨丨一潜然月色今宵似往年何處曽經同望月櫻</hi>
<pb n="KR3k0030_WYG_028-25b"/>
<hi>桃樹下後堂前樂天悲逝者</hi>院房空<hi>半死梧桐老病身重泉一念一傷神手携稚子夜歸丨月冷丨</hi>
<hi>丨不見人樂天悼亡</hi>簾旌斷<hi>遶壁秋聲蟲絡絲入簷新影月低眉牀帷半故丨丨丨仍是初寒欲夜時</hi>
<hi>樂天舊房</hi>
　<lb/>
　<lb/>
　<lb/>
　<lb/>
　古今合璧事類備要前集卷二十八<lb/>
</p>
<p>
</p>
  </div>
</body>
</text>
</TEI>
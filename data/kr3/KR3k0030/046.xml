<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要前集卷四十六</head> <lb/>
    <p>
<pb n="KR3k0030_WYG_046-1a"/>
欽定四庫全書<lb/>
　古今合璧事類備要前集卷四十六<lb/>
　　　　　　　　　　　　　　宋　謝維新　撰<lb/>
　文房門<lb/>
　　筆<hi>釋名筆述也謂述事言之也</hi>
事類緑沉<hi>王羲之筆經曰有人以丨丨漆竹管及鏤管見遺斯亦可玩詎必金玉哉初學</hi>青鏤<hi>紀少瑜嘗夢陸</hi>
<hi>倕以一束丨丨管筆授之曰卿自釋其善者其文因此大進青箱雜記</hi>筆札<hi>谷永與樓煩俱為五侯上客長安號曰谷</hi>
<hi>子雲丨丨本傳</hi>筆品<hi>梁元帝為湘東王嘗記録忠臣義士文章之美者筆有三品忠孝全者用金管書之徳行精粹者用</hi>
<pb n="KR3k0030_WYG_046-1b"/>
<hi>銀管書之文章贍麗者用班竹管書之</hi>筆床<hi>南朝呼丨管為丨梁簡文帝荅徐摛書特設書幌下置筆床四管為一床</hi>
<hi>樹萱録</hi>筆冢<hi>僧智永學書有舊筆頭數石/瘞之號退丨丨文房四寳</hi>筆陣<hi>夫紙者陣也筆者弓弰也墨者鍪甲</hi>
<hi>也水硯城池也王羲之筆陣圖</hi>筆諫<hi>唐穆宗問栁公權書何由盡善對曰心傳正則筆正穆宗改容知其為筆諫也本</hi>
潤筆<hi>蔡君謨為永叔寫集古目録序歐以䑕鬚粟尾筆銅緑筆格等為丨丨正櫋宗以為太清而不俗歸田録</hi>假筆<lb/>
<hi>閩人黄碣有丨其丨者碣曰是筆他日當㫁大事不可假五代史</hi>君子避<hi>丨丨宜丨三端文士筆端武士鋒端辯士舌端</hi>
<hi>韓詩外傳</hi>文子化<hi>有書生謁李林甫云管丨/丨後丨為筆開元遺事</hi>中書君<hi>毛穎者中山人也始皇時蒙恬</hi>
<hi>伐楚圍毛氏之族㧞其毛載穎而歸封諸管城號管城子累拜中書令呼為丨丨丨韓愈作毛穎傳</hi>管城侯<hi>宣城毛元</hi>
<hi>銳字文鋒封為丨丨丨文嵩作管城侯傳</hi>尖頭奴<hi>元魏時有臣古弼頭尖魏太武帝名之曰筆頭又曰丨丨丨時人呼</hi>
<pb n="KR3k0030_WYG_046-2a"/>
<hi>為筆公北史</hi>毛錐子<hi>洪肇曰安朝廷定禍亂直湏長槍/大劍若丨丨丨安足用哉五代史</hi>筆生花<hi>李白少夢</hi>
<hi>丨頭丨丨自是才思贍逸天寳遺事</hi>筆五色<hi>江淹夢人與五色筆由是文藻日新後又夢郭璞取去自後為詩絶無美</hi>
<hi>者典略及本傳</hi>和墨濡筆<hi>起居舍人秉管隨宰相入殿夾香案分立殿下丨丨丨丨時號螭頭唐志</hi>持橐簮<lb/>
筆<hi>張安世丨丨丨丨注云近臣負橐簮筆備顧問或有所紀負橐者所以盛書也簮筆者謂挿筆於首前趙充國傳</hi>班<lb/>
超投筆<hi>後漢丨丨嘗丨丨嘆曰大丈夫當立功異域取封侯安能乆事筆硯乎本傳</hi>樂天應制<hi>白丨丨與</hi>
<hi>元徽之丨丨各有纎鋒細毫之筆携以就試相顧而笑目為毫錐故贈元詩策目穿如札毫鋒利似錐本集</hi>
詩集吐虹<hi>男兒生世間筆端丨白丨何事與秋螢爭光蒲葦叢山谷</hi>飛鸞<hi>霜蹄千里駿風翮九霄鵬筆丨丨聳</hi>
<hi>立草罷鳳騫騰杜甫</hi>如椽<hi>青鏤墨淋漓珊瑚架最宜静援花影轉孤卓漏聲遲題柱吾無取丨丨彼一時林和靖詩晉王</hi>
<pb n="KR3k0030_WYG_046-2b"/>
<hi>珣夢筆大丨丨本傳</hi>挿架<hi>蘇過叔黨賦䑕鬚筆云太倉失陳紅狡兔得餘腐既興丞相歎又發廷尉怒磔肉餧餓猫粉髯</hi>
<hi>雜霜兎挿架刀矟健落紙龍蛇騖穿墉何卑微託此得佳譽苕溪詩話</hi>題竹<hi>粘粉為題棲鳳丨帶香因洗落花泉僧貫</hi>
<hi>休</hi>寫經<hi>尚書因用裁天詔内史/新将丨道丨栁子厚</hi>五兄弟<hi>錢次公以墨四丸筆五枚賜楊時可楊戯曰安</hi>
<hi>得硯乎次權曰不難湏一詩楊乃作一絶云尖頭奴有丨丨丨十八公生四客卿過我書齋無一事似應終日待陶泓本朝百</hi>
<hi>家詩</hi>千人軍<hi>詞源倒流三峽水筆陣獨掃丨丨丨杜詩</hi>
　　墨<hi>釋名墨晦墨也</hi>
事類墨卿<hi>揚雄上長楊賦聊因筆墨以成文章故藉翰林以為主人子丨為客丨以風漢本傳</hi>墨公<hi>薛稷封丨</hi>
<hi>為丨加九鍚詳見下</hi>使者<hi>陶家瓶餘事曰𤣥宗御按墨曰龍香劑一日見墨上有小道士如蠅而行上叱之即呼萬嵗曰</hi>
<pb n="KR3k0030_WYG_046-3a"/>
<hi>臣墨之精黒松丨丨也凡世人有文者其墨上皆有龍賔十二上神之乃以墨分賜掌文官記聞</hi>太守<hi>薛稷為墨封九</hi>
<hi>鍚拜𤣥香丨丨兼毫州楮郡平章事是日墨吐異氣結成樓䑓狀隣里來觀良乆乃滅纂異記</hi>陳𤣥<hi>毛頴與絳人丨丨𢎞</hi>
<hi>農陶泓㑹稽楮先生友善其出處必偕上召頴三人者不待詔輒俱往上未嘗恠焉退之毛穎傳</hi>松滋<hi>燕人易𤣥光字</hi>
<hi>處晦封為丨丨侯盖墨也松滋侯傳</hi>墨丸<hi>山谷几間取小囊有墨以示潘谷谷隔囊手之即置几上曰天下之寳也出之</hi>
<hi>乃李廷珪墨又别取小錦囊有丨一丨谷手之如前則歎曰今老矣不能為之出之乃谷少所作墨其藝之精如此邵氏後録</hi>
墨漆<hi>太祖下南唐得李廷珪父子墨同俘獲付主藏籍入不為貴也後有司更造相國寺門詔用丨丨取墨於主藏車載</hi>
<hi>以給皆廷珪父子墨至宣和間黄金可得而李墨不可得也邵氏後録</hi>削木<hi>蔡君謨言李廷珪墨能丨丨墜溝中經月</hi>
<hi>不壞百家詩</hi>磨人<hi>石昌言蓄李廷珪墨不許人磨或戲之曰子不磨墨墨將磨子今昌言墓木拱矣墨固無恙可為好</hi>
<pb n="KR3k0030_WYG_046-3b"/>
<hi>事者之戒坡集</hi>石墨<hi>陸雲與兄書曰一日上三臺曹公藏丨丨數十斤令送三螺文房四寳懷化郡掘塹得丨丨精好可</hi>
<hi>冩書顯微廣州記築陽縣有墨山山丨悉如丨盛𢎞之荆州記</hi>瑜麋<hi>漢尚書令僕丞郎月給丨丨墨大小二枚西京記</hi>
狻猊<hi>徐峯善棊段成式欲盡窮其術峯曰子若以墨丨丨與我當使子過我十倍龍隨記</hi>豹嚢<hi>養墨以丨皮丨貴乎</hi>
<hi>逺濕文房四寳</hi>九子墨<hi>陸士龍與兄書云有丨丨丨祝婚者多子之義也祝曰九丨之丨藏於松煙本姓長生子孫無</hi>
<hi>邊文房四寳</hi>䨇龍様<hi>李超易水人唐末與其子廷珪亡至歙州以其地多松因留居以墨名家本姓奚江南賜姓李</hi>
<hi>其墨有劍脊圎餅面多為龍紋嘉祐中仁宗宴近臣於羣玉殿嘗以其墨賜之曰新安香墨其後翰林承㫖賜者皆丨脊丨丨</hi>
<hi>尤為佳品文房四寳</hi>王勃夢墨<hi>丨丨丨人遺以圗丨盈䄂/自是文章日進酉陽雜俎</hi>伯英學書<hi>後張丨丨</hi>
<hi>臨池丨丨染水盡墨本傳</hi>
<pb n="KR3k0030_WYG_046-4a"/>
詩集龍麝<hi>此墨足支三十年但恐氷霜侵髪齒非人磨墨墨磨人瓶應未罄罍先耻逝將振衣歸故國數畎芳園自</hi>
<hi>鋤理作書寄君君莫笑但覔來禽與青李一螺㸃漆便有餘萬竈松煙何處使君不見永寜第中擣丨丨列屋閑居清且美倒</hi>
<hi>暈連眉秀嶺浮䨇鴉畵鬂香雲委時聞五斛賜蛾緑不惜千金求獺髓聞君此詩當大笑寒窓冷硯氷生水東坡</hi>蛾緑<lb/>
<hi>丨丨攅曉門季賀斛煬帝宫女爭畵長蛾司宫吏日給螺子黛五  號丨丨子大業拾遺記</hi>寸玉<hi>書窻拾輕煤佛帳拂</hi>
<hi>餘馥辛勤破午夜收此一丨丨癡人畏老死腐朽同此木欲將東山松湼入南山竹墨堅人苦脆未用歎不足且留注蟲魚莫</hi>
<hi>草三千牘坡詩</hi>萬杵<hi>徂徠無老松易水無良工珍材取樂浪妙手惟潘翁魚胞熟丨丨犀角盤䨇龍墨成不敢用進入蓬</hi>
<hi>萊宫蓬萊春晝永玉殿明房籠金箋洒飛帛瑞霧縈長虹遥憐醉常侍一笑開天容同上</hi>烏玉玦<hi>我貧如飢䑕長夜空</hi>
<hi>齩齧瓦池研竈煤葦管書柿葉近者唐夫子逺致丨丨丨同上</hi>畵墨仙<hi>潘郎曉踏河陽春明珠四壁驚市人那知望拜</hi>
<pb n="KR3k0030_WYG_046-4b"/>
<hi>馬蹄下胷中一斛泥與塵何似墨潘穿破褐琅琅翠餅敲𤣥笏布衫漆墨手如龜未害氷壺貯秋月世人重耳輕目前區區張</hi>
<hi>李争媸妍一朝入海尋李白空着人間丨丨丨東坡與潘谷</hi>給上方<hi>溪石琢馬肝剡藤開玉板嘘嘘雲靄出奕奕龍</hi>
<hi>蛇綰此中有何好秀色紛滿眼故人歸天禄古漆窺蠧簡瑜麋丨丨丨老手擅編剗分餘幸見及流落一枝赧坡詩</hi>妙一<lb/>
世<hi>子墨客卿丨丨丨懐玉山中五丈夫峨眉老仙與推轂谷量牛馬斗量珠洪駒父上墨工</hi>
　　紙<hi>釋名紙砥也謂平滑如砥石也</hi>
事類蔡侯紙<hi>自古書契多編以竹簡其用縑帛者謂之紙縑貴而簡重並不便於人蔡倫字敬仲為尚方令乃造</hi>
<hi>意用樹膚麻頭敝布魚網以為紙奏上安帝善其能自是莫不用焉故天下稱丨丨丨本傳</hi>左伯紙<hi>丨丨能為丨時</hi>
<hi>蔡倫亦為之伯尤為精妙鄴都宫觀成詔韋誕仲將題署奏曰若用張芝筆丨丨丨及臣墨兼此三具又得臣手然後可以成</hi>
<pb n="KR3k0030_WYG_046-5a"/>
<hi>徑丈之勢書斷</hi>楮國公<hi>薛稷為紙封九鍚拜丨丨丨白州刺史統領萬字軍畧道中郎將事略又毛穎傳穎與㑹稽楮</hi>
<hi>先生友善注謂紙也韓昌黎文</hi>好畤侯<hi>謂紙為華隂楮知白字守𤣥亦曰丨丨丨文館書史好畤侯傳</hi>側理紙<lb/>
<hi>南越獻丨丨丨南人以海苔為紙其理倒側因以為名晉武以賜張華寫博物志拾遺記</hi>陟釐紙<hi>本草注云水中苔取</hi>
<hi>以為紙名苔紙青黄色本草乂張華撰博物志晉武頗嫌繁命削之賜側理萬張子年云丨丨丨也此紙以水苔為之漢人語訛</hi>
<hi>謂之側理也王子年記</hi>衍波牋<hi>蕭貫夢至宫庭有婦人授貫紙曰此所謂丨丨丨煩賦宫中曉寒歌直方詩話</hi>薛<lb/>
濤牋<hi>唐元和初蜀妓薛濤好製小詩惜其幅大乃狹小之人以為便號丨丨丨</hi>赫蹏書<hi>成帝以篋裏藥二又丨丨</hi>
<hi>丨與獄中婦人曹宫飲赫蹏薄小紙也曹宫宫婢有皇子趙飛燕傳</hi>生熟紙<hi>唐人有丨紙丨丨熱紙妍妙輝光生紙非</hi>
<hi>有喪不用退之與陳素書云送孟郊序用生紙寫言急於自觧不暇擇耳邵氏後録</hi>藤角紙<hi>范寗教曰士絶不可以作</hi>
<pb n="KR3k0030_WYG_046-5b"/>
<hi>文書皆令用丨丨丨詩話</hi>桃花紙<hi>楊炎在中書後閣用/丨丨丨糊窻鳳池</hi>繡花紙<hi>蕭穎士少夢人授紙百畨</hi>
<hi>開之皆繡花文筆候秩</hi>金花牋<hi>帝與貴妃賞牡丹李延年持/丨丨丨賜李白楊妃外傳</hi>烏絲欄<hi>宋亳間紙</hi>
<hi>有織成界道謂之丨丨丨又異聞集霍小玉傳取朱絲繨囊中取越姫丨丨丨素叚三尺以授李生生多才思援筆成章李肇</hi>
<hi>國史補</hi>布頭牋<hi>取布頭機餘經不受緯者治之作/紙名丨丨丨此紙名冠天下志林</hi>吊剡溪<hi>唐舒元輿作丨</hi>
<hi>丨丨藤文剡溪藤可作紙言今之錯為文者皆夭閼剡藤者也本傳</hi>貴洛陽<hi>左太冲造齊都賦一年乃成復賦三都遂</hi>
<hi>締思十稔豪貴競相傳寫洛陽為之紙貴晉史</hi>杜暹百番<hi>唐丨丨為婺州參軍秩滿歸吏以紙萬番贐之暹受丨丨</hi>
<hi>時人謂之百紙参軍本傳</hi>右軍九萬<hi>王丨丨為㑹稽謝公就求牋紙庫中有丨丨板悉與之語林</hi>
詩集雲藍<hi>予在九江造丨丨紙輙送五十板詩云三十六鱗充使時數番猶得寄相思段成式與温庭筠詩序</hi>鵠<lb/>
<pb n="KR3k0030_WYG_046-6a"/>
白<hi>學似貧家老破除古今迷忘失三餘極知丨丨非新得謾染鴉青襲舊書山谷</hi>陽山藤<hi>丨丨老丨截玉昉烏絲翠</hi>
<hi>竹避寒光羅侯包贈室生白明於機上之流黄愧無征西蠆尾手為寫黄門急就草山谷</hi>蠻溪藤<hi>丨丨卯丨卷盈百側</hi>
<hi>理羞滑蠒羞白想當鳴杵砧面平桄榔葉風溪水碧千里鵝毛意不輕瘴煙腥膩北歸客</hi>
　　硯<hi>釋文硯研也可研墨使和濡</hi>
事類硯名<hi>唐李衛公丨丨結隣言與結為隣也開元録</hi>硯封<hi>薛稷為丨丨九鍚拜離石鄉侯鐡面尚書使持</hi>
<hi>節即墨軍事鳳翔退耕録</hi>硯譜<hi>端溪丨水中石色青山半石色紫山頂石尤潤如猪肝色者佳蘇易簡墨譜</hi>硯傳<lb/>
<hi>文嵩石虚中傳字居黙噐宇方圎中心坦然拜即墨侯與宣城毛元銳燕人楮𤣥光華隂楮知白同出處文房四寳</hi>硯讃<lb/>
<hi>黛㸃文字耀明典章施而不德吐惠無疆浸清甘液吸受流光繁欽硯讃</hi>硯銘<hi>運量藻榦榮辱是若王粲硯銘東坡有鳳</hi>
<pb n="KR3k0030_WYG_046-6b"/>
<hi>朱石丨丨見後詩余家有歙丨底有欵識云吴順義元年處士汪少微銘松操凝煙楮因鋪雪毫頴如飛人間四絶文集</hi>四<lb/>
絶<hi>李後主澄心堂紙李廷珪墨龍尾石硯毛元銳筆謂之丨丨硯話</hi>三種<hi>魏泰曰端溪有丨丨曰岩山曰西坑曰後</hi>
<hi>磨石色深紫襯手而潤叩之清逺有深緑圓小鸜鵒眼乃岩石也其次色亦赤呵之乃潤鸜鵒色紫綅慢而大此乃西坑石也</hi>
<hi>其下青紫色向明側視有碎星光㸃如沙中雲母乾而小潤謂之後磨石西坑硯三當岩石之一後磨三當西坑之一其品可</hi>
<hi>知東軒筆録</hi>龍壁<hi>壁曰丨丨其下多秀石可/硯栁宗元栁州山水記</hi>漁潭<hi>徐𤣥之夜讀書見人物如粟米數百</hi>
<hi>皆具甲胄擁一紫衣者行案上傳呼曰蚍蜉王欲觀丨於紫石潭漁具數十人入硯中皆獲小魚異聞實録</hi>金星<hi>歙石</hi>
<hi>出於龍尾溪以丨丨為貴余少時得金坑壙石堅而發墨端溪以北岩為上龍尾以深為上龍尾逺於端溪上而端石以後出</hi>
<hi>見貴爾</hi>玉硯<hi>許漢陽筆以白玉為管/硯碧玉以玻璃為匣</hi>馬肝<hi>漢武帝時郅支進丨丨石以和丹砂食之則彌</hi>
<pb n="KR3k0030_WYG_046-7a"/>
<hi>年不飢以拭白髪盡黒此石亦可作硯有光起東坡詩注</hi>鴝眼<hi>黄黒相間黶睛在内晶瑩可愛謂之活眼四傍浸漬不甚</hi>
<hi>睛明謂之淚眼形體畧具内外皆白殊無光彩謂之死眼活勝淚淚勝死死勝無東坡筆録</hi>金線文<hi>端溪石有白赤</hi>
<hi>黄㸃者謂之鸜鴝眼脉理黄者謂之丨丨丨其山號斧柯昔人採石者先以中牢祭之不爾則雷電失石所在文房四寳</hi>紅<lb/>
絲石<hi>青州有丨丨丨紅黄相參理黄者其絲紅理紅者其絲黄皆可為硯</hi>端歙石<hi>丨石如德人毎過於厚或廉於</hi>
<hi>財不能底滯丨丨如俊人輙顛倒失之輕而遇事風生无不厭足人意邵氏後録</hi>黯淡石<hi>坡作鳳咮石硯銘云出比</hi>
<hi>苑鳳城山余至建州求之無有盖南劍丨丨灘石也此石有二種其一出鹵水去黯淡四十里細潤而不甚發墨丨丨灘丨宜</hi>
<hi>墨而膚理不逮唯兼二者真過龍尾也葉少藴詩</hi>君苖焚硯<hi>見前文/章類</hi>維翰鑄硯<hi>見前習學類</hi>
詩集雲氣<hi>琱琢山骨秀磨礲發光炯體潤丨丨生寒泉冽幽井平生心腹交陳𤣥與毛頴德重不傾側中虚且明静</hi>
<pb n="KR3k0030_WYG_046-7b"/>
<hi>置之棐几上吾方日三省謝无逸</hi>電光<hi>巨璞禹鑿餘異狀君獨見其滑/乃波濤其光乃丨丨杜子美</hi>紫潭<hi>丨丨</hi>
<hi>出𤣥雲翳我潭中星獨有潭上月倒掛紫翠屏我老不看書黙坐飬此昏花睛時時一開眼見此雲月眼自明乆知世界一泡</hi>
<hi>影大小真偽何足評笑彼三子歐蘇梅無事自作雪羽爭故将屏硯送兩范要使珠璧棲窻欞牀頭復一虛靈堂窻下爾雅箋</hi>
<hi>魚蝦二物與人初不異飄落高下隨風花坡集</hi>眉子石硯<hi>君不見李成畵手開十眉横雲九月争新竒㳺人指㸃小</hi>
<hi>顰處中有漁陽戎馬嘶又不見王孫青𤨏横窻碧腸斷浮雲逺山色書生性命何足論坐費千金買消渇邇来䘮亂愁天公謫</hi>
<hi>向君家書硯中小窻書幌相嫵媚令君曉夢生春紅東坡眉子石硯詩</hi>郭君大硯<hi>丨丨丨丨如南溟化我霜毫作</hi>
<hi>鵬翼安得剡藤三千尺揮九萬字不渴墨山谷</hi>
古今合璧事類備要前集卷四十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要别集卷十七</head> <lb/>
    <p>
<pb n="KR3k0030_WYG_223-1a"/>
欽定四庫全書<lb/>
　古今合璧事類備要别集卷十七<lb/>
　　　　　　　　　　　　宋　謝維新　撰<lb/>
　宫室門<lb/>
　　堂宇<lb/>
　宫室紀要<hi>宇以堂名除地而屋也按劉熈釋名以為堂堂髙顯之貌架斯堂也寜非欲便觀覽</hi>
　<hi>逺眺望而使人風物態一舉目而盡在是耶然或託寛閒之野或依寂寞之濵或據康莊之會惟其適焉</hi>
　<hi>而已</hi>
<pb n="KR3k0030_WYG_223-1b"/>
事類弗肯<hi>若考作室既底法厥子乃  丨堂矧肯搆書大誥</hi>不趨<hi>堂上丨丨記</hi>堂除<lb/>
<hi>丨丨十二分禮考工記</hi>堂髙<hi>丨丨數仞榱/題數尺孟子</hi>攝齊<hi>丨丨升堂鞠躬如也論語</hi>接武<lb/>
<hi>堂上丨丨堂下布武記曲禮</hi>聲必揚<hi>將上堂丨/丨丨同上</hi>遜而升<hi>兩君相見揖丨丨丨堂而</hi>
<hi>樂闋記孔子間居</hi>髙三尺<hi>堯舜堂丨丨丨土/階二等遷史自序</hi>彈五弦<hi>舜丨丨丨之琴不下</hi>
<hi>堂而天下治吳步隲疏</hi>威公讀書<hi>丨丨丨丨於堂上輪扁斵輪於堂下莊大道篇</hi>叔向聞<lb/>
言<hi>叔向適鄭鬷蔑惡立於堂下一言而善丨丨丨之曰必鬷明也執其手以上曰子若無言吾幾失子矣言</hi>
<hi>之不可以已也如是左昭十八</hi>倨堂而應<hi>老子見孔子丨/丨丨丨白帖</hi>下堂而見<hi>夷王</hi>
<hi>丨丨丨丨諸侯栁封建論</hi>王坐於堂<hi>齊宣丨丨丨丨上有牽牛而過堂下者王見之曰牛何之對曰</hi>
<pb n="KR3k0030_WYG_223-2a"/>
<hi>將以釁鐘王曰舎之吾不忍其轂<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>若無罪而就死地對曰然則廢釁鐘與曰不可廢也以羊易之孟子</hi>王<lb/>
又升堂<hi>魯共丨丨丨孔子丨聞金石絲竹之音乃不壊宅</hi>起白玉堂<hi>漢武帝丨丨丨丨在</hi>
<hi>太液池南</hi>造萬金臺<hi>漢靈帝丨丨/丨丨於西園</hi>建斬御史<hi>漢胡丨為軍正丨監察丨丨於</hi>
<hi>皇堂上</hi>融授生徒<hi>漢馬丨常坐髙堂施/絳紗帳前丨丨丨</hi>世稱其麗<hi>頋彦暉梓有鏡</hi>
<hi>堂丨丨丨丨彦暉甞繪諸將堂上孔帖</hi>帝牓其額<hi>馬燧起義堂丨丨丨丨以寵之同上</hi>堂如<lb/>
偃月<hi>李林甫有丨丨丨丨號月堂每欲排斥大臣即居之思所以中傷者若喜而出即其家碎矣</hi>堂<lb/>
號徳星<hi>見齋門注</hi>費緡千萬<hi>貴妃楊氏諸姨等舎聨亘率一堂丨丨丨丨孔帖</hi>貯瑟<lb/>
三斗<hi>虢國堂成以金盆丨丨丨丨以賞匠者明皇雜録</hi>結草為廬<hi>盧鴻廬嵩山官營草堂孔</hi>
<pb n="KR3k0030_WYG_223-2b"/>
<hi>帖</hi>以芸塗癖<hi>元載末年造芸暉堂於私第芸暉香草也出于闐國其香潔白如玉入土不朽為屑</hi>
<hi>以塗壁故號芸暉焉更以沉檀為梁棟飾金銀為户牖唐杜陽編</hi>柱生槐枝<hi>孫偓始家堂丨丨丨</hi>
<hi>丨朞而茂既而偓秉政孔帖</hi>手植三槐<hi>太祖與符彦卿有舊俾知大名府有告其謀反者以王晉</hi>
<hi>公祐為代且委密訪其事戒曰得實當以趙普所居官命汝靣授㫖徑使上道祐到察知其妄數月無所聞驛</hi>
<hi>召靣問因力為辨曰臣請以百口保之太祖不樂徙祐知襄州竞亦無他祐後創居第於其門外丨丨丨丨於</hi>
<hi>庭曰吾雖不為趙普後世子孫必有登三公者已而魏公果為太保石林燕語</hi>不為生客<hi>蘇子由作</hi>
<hi>棲賢堂記讀之便如在堂中見水石陰森草木膠轕也僕當為書之刻石堂上且欲與廬山結緣他日入山丨</hi>
<hi>丨丨丨志林</hi>韓退之谿堂詩<hi>憲宗之十四年始定東平三分其地以華州刺史禮部尚書兼</hi>
<pb n="KR3k0030_WYG_223-3a"/>
<hi>御史大夫扶風馬公為鄆曹濮節度觀察等使鎮其地既一年褒其軍號曰天平軍上即位之二年召公入且</hi>
<hi>將用之以其人之安公也復歸之鎮上之三年公為政於鄆曹濮也適四年矣治成制定衆志大固惡絶於心</hi>
<hi>仁形於色竱心一力以供國家之職于時沂密始分而殘其帥其後幽鎮魏不恱於政相扇繼變復歸於舊徐</hi>
<hi>亦乗勢逐帥自置同於三方惟鄆也截然中居四隣望之若防之制水恃以無恐然而皆曰鄆為虜巢且六十</hi>
<hi>年將彊卒武曹濮於鄆州大而近軍所根柢皆驕以易怨而公承死亡之後掇拾之餘剥膚椎髓公私埽地赤</hi>
<hi>立新舊不相保持萬目睽睽公於此時能安以治之其功為何若幽鎮魏徐之亂不扇而變此功反小何也公</hi>
<hi>之始至衆未熟化以武則忿以憾以恩則横而肆一以為赤子一以為龍蛇憊心罷精磨以嵗月然後致之難</hi>
<hi>也及教之行衆皆戴公為親父母夫叛父母親讎仇非人之情故曰易於是天子以公為尚書右僕射封扶風</hi>
<pb n="KR3k0030_WYG_223-3b"/>
<hi>縣開國伯以褒嘉之公亦樂政之和知人之恱而侈上之賜也於是為堂於其居之西北隅號曰谿堂以饗士</hi>
<hi>大夫通上下之志既饗其従事陳曾謂其衆言公之畜此邦其勤不亦至乎此邦之人纍公之化惟所令之不</hi>
<hi>亦順乎上勤下順遂濟登玆不亦休乎昔者人謂斯何今者人謂斯何雖然斯堂之作意其有謂而喑旡詩歌</hi>
<hi>是不考引公徳而接邦人於道也乃使来請其詩曰一帝奠九壥有葉有年有荒有條河岱之間乃我憲考</hi>
<hi>収正之視邦選侯以公来尸公来尸之人始未信公不飲食以訓以狥孰飢無食孰呻孰嘆孰寃不問而得分</hi>
<hi>願孰為邦蟊節根之螟羊狠狼貪以口覆城吹之煦之摩手拊之箴之石之膊而磔之凡公四封既富以强謂</hi>
<hi>公吾父孰違公令可以師征不寜守邦公作谿堂播播流水淺有蒲蓮深有蒹葦公以賓燕其鼓駭駭公燕谿</hi>
<hi>堂賔校醉飽流有跳魚岸有集鳥既歌以舞其鼔考考公在谿堂公御琴瑟公暨賔賛稽經諏律施用不差人</hi>
<pb n="KR3k0030_WYG_223-4a"/>
<hi>用不屈谿有薲苽有龜有魚公在中流右詩左書無我斁遺此邦是休</hi>栁宗元新堂記<hi>將為</hi>
<hi>穹谷嵁巖淵池於郊邑之中則必輦山石溝澗壑凌絶嶮阻疲極人力乃可以有為也然而求天作地生之狀</hi>
<hi>或無得焉逸其人因其地全其天昔之所難今於是乎在永州實惟九疑之麓其始度土者環山為城有石焉</hi>
<hi>翳于奥草有泉焉伏于土塗虵虺之所蟠狸鼠之所游茂樹惡木嘉葩毒卉亂雜而争植號為穢墟韋公之来</hi>
<hi>既逾月理甚無事望其地且異之始命芟其蕪行其塗積之丘如蠲之瀏如既焚既釃竒勢迭出清濁辨質美</hi>
<hi>惡異位觀其植則青秀敷舒視其畜則溶漾紆餘怪石森然周于四隅或列或跪或立或仆竅穴逶䆳堆阜突</hi>
<hi>怒乃作棟宇以為觀游凡其物類莫不合形輔勢效伎於堂廡之下外之連山髙原林麓之崖間厠隱顯邇延</hi>
<hi>野緑逺混天碧咸會於譙門之内已乃延客入觀繼以宴娯或賛且賀曰見公之作知公之志公之因土而得</hi>
<pb n="KR3k0030_WYG_223-4b"/>
<hi>勝豈不欲因俗以成化公之釋惡而取美豈不欲除殘而佑仁公之蠲濁而流清豈不欲廢貪而立廉公之居</hi>
<hi>髙以望逺豈不欲家撫而户曉夫然則是堂也豈獨草木土石水泉之適歟山原林麓之觀歟將使繼公之理</hi>
<hi>者視其細知其大也宗元請志諸石措諸壁編以為二千石楷法</hi>歐陽脩有美堂記<hi>嘉祐</hi>
<hi>二年龍圖閣直學士尚書吏部郎中梅公出守於杭於其行也天子寵之以詩於是始作有美之堂盖取賜詩</hi>
<hi>之首章而名之以為杭人之榮然公之甚愛斯堂也雖去而不忘今年自金陵遣人走京師命予誌之其請至</hi>
<hi>六七而不倦予乃為之言曰夫舉天下之至美與其樂有不得而兼焉者多矣故窮山水登臨之美者必之乎</hi>
<hi>寛閒之野寂寞之鄉而後得焉覽人物之盛麗誇都邑之雄冨者必據乎四達之衝舟車之會而後足焉盖彼</hi>
<hi>放心於物外而此娛意於繁華二者各有適焉然其為樂不得而兼也今夫所謂羅浮天台衡岳廬阜洞庭之</hi>
<pb n="KR3k0030_WYG_223-5a"/>
<hi>廣三峽之險號為東南竒偉秀絶者乃皆在乎下州小邑僻陋之邦此幽潜之土窮愁放逐之臣之所樂也若</hi>
<hi>乃四方之所聚百貨之所交物盛人衆為一都會而又能兼有山水之美以資富貴之娛者惟金陵錢塘然二</hi>
<hi>邦皆僣窃於亂世及聖宋受命海内為一金陵以後服見誅今其江山雖在而頽垣廢趾荒烟野草過而覽者</hi>
<hi>莫不為之踌躇而悽愴獨錢塘自五代時知尊中國効臣順及其亡也頓首請命不煩干戈今其民幸富完安</hi>
<hi>樂又其俗習工巧邑屋華麗盖十萬餘家以湖山左右映帶而閩商海賈風帆浪舶出入於江濤浩渺煙雲杳</hi>
<hi>靄之間可謂盛矣而臨是邦者必皆朝廷公卿大臣若天子之侍従又有四方遊士為之賓客故喜占形勝治</hi>
<hi>亭榭相與極遊覽之娛然其於所取有得於此者必有遺於彼獨所謂有美堂者山水登臨之美人物居邑之</hi>
<hi>繁一寓目而盡得之盖錢塘兼有天下之美而斯堂者又盡得錢塘之美焉冝乎公之甚愛而難忘也梅公清</hi>
<pb n="KR3k0030_WYG_223-5b"/>
<hi>慎好學君子也視其所好可以知其人焉四年八月丁亥廬陵毆陽脩記  梅公作此堂最得登臨佳處歐公</hi>
<hi>為之作記人謂公未嘗至杭而所記如目覽坐堂上者使之為記未必能如是之詳也見文集</hi>張文潜<lb/>
氷玉堂記<hi>熈寜中余為臨淮主簿始得拜劉公道原於汴上是時道原方脩資治通鑑而執政有素</hi>
<hi>髙其才者将用以為屬道原義不屈遂以絶復以親老求為南康酒官故書未成而去余既慕公之義而望其</hi>
<hi>眉宇聴其議論其是非予奪之際凜然可畏而服也士大夫皆曰劉君之賢非獨其信道篤立心剛博學洽問</hi>
<hi>之所至是盖得父之風烈公之父諱煥字凝之有詞學為小官數以事屈在勢者節髙不能容於世年五十餘</hi>
<hi>為穎上令即致仕歸隠於廬山築室種蔬而食之無求於物人皆師尊焉於是既老矣公歸廬山無幾何得疾</hi>
<hi>以元豐元年九月卒公諱恕道原盖其字後十餘年而當元祐元年余受詔校資治通鑑於秘書省是時公同</hi>
<pb n="KR3k0030_WYG_223-6a"/>
<hi>時脩史之人往往而在道公之事本末尤詳皆曰道原亷介剛直其仕必欲達其道不以一毫挫於人者也方</hi>
<hi>其激於義而作雖足蹈坎井手攬虎兕視之若無見雖古烈士或愧焉平居自負經濟大畧而視其為吏則嚴</hi>
<hi>簿書束胥吏撫鰥寡繩豪猾纎悉曲當皆可為後法其學自書契以来以至于今國家治亂君臣世系廣至於</hi>
<hi>郡國山川之名物詳至於嵗月日時之後先問焉必知考焉必信有疑焉必决其言滔滔汩汩如道其鄰里族</hi>
<hi>黨之事也其著書有疑年譜年略譜通監外紀十國紀年惟十國紀年先成世傳之世以比遷固歆向公亦自</hi>
<hi>以不愧而自范曄以降不論也當時司馬君實歐陽文忠號通史學貫穿古今亦自以不及而取正焉疑之晩</hi>
<hi>善養性篤行老益壯年八十二後道原數年卒累官至屯田員外郎其終也未嘗疾沐浴正冠而絶嗚呼亦異</hi>
<hi>矣元符中佘補官廬陵道原之子羲仲主簿於徳安叙其大父與父之事示予且曰頃眉山蘇子由嘗道廬山</hi>
<pb n="KR3k0030_WYG_223-6b"/>
<hi>拜我大父於牀下出而歎曰凜乎非今世之士也其卒為詞以哭曰疑之為父與道原之為子潔亷不撓氷清</hi>
<hi>而王剛鄉人是其言名吾大父所居之堂曰氷玉君為我實記之余曰昔司馬談能推明孔子作春秋之意欲</hi>
<hi>為史未成以授其子遷而遷遂能網羅三代放逸舊聞馳騁上下数千載成一家之書與六經並傳父子之於</hi>
<hi>文學美矣節無聞焉䟽廣受於宣帝有師傳恩而父子一旦棄去視捨冨貴如棄塵垢骨月之際風節同矣而</hi>
<hi>文學無傳焉孰如君家父子文學風節輝輝並著名立於父而顯於子千載之逺四海之廣而一家擅之嗟乎</hi>
<hi>世固未嘗有也余始應舉時與道原之弟格遊愛其學博而論正是蓋得其兄之餘而羲仲敏於學而健於文</hi>
<hi>屹然好名而立節者也余知氷玉堂之洒埽有繼矣其爵里世系與其行事之詳則既有誌之者矣故不復出</hi>
<hi>因為詞以系之曰而我所思之人兮嗟可想而不可見意其人兮俯青雲  下睨矚九日而不眩超然不知其</hi>
<pb n="KR3k0030_WYG_223-7a"/>
<hi>何之兮遺此空山之故居豈訪重華而陳誼兮父唱子和與仙聖乎為徒紓為雲霓兮注為江湖偉為哲人兮</hi>
<hi>我言在書超駕言而従之兮指廬山乎休吾車耕山而食兮梁谿而漁儼頓轡而不敢留兮恐其尚謂我汚也</hi>
朱元晦氷玉堂記<hi>南康使君曾侯致虚既葺屯田劉公之墓明年乃訪得其故居遺趾於郡</hi>
<hi>治之東暇日屏騶馭披荆棘而往觀焉問其北隠然以髙者則劉公所賦之東臺也顧其南窊然以下者則詩</hi>
<hi>序所指之蓮池也蓋自兵亂以来蕪廢日乆唯是僅存而其他則皆漫滅不可復識矣曾侯為之躊躇四顧喟</hi>
<hi>然而嘆曰凝之之為父道原之為子其髙懐勁節有如歐馬蘇黄諸公之所道是亦可謂一世之人豪矣想其</hi>
<hi>平日之居此林塘館宇之邃詩書圖史之盛既有以自適其適而一時遊且宦於此邦者亦得以叩門避席而</hi>
<hi>考徳問業焉何其盛也顧今百年之外臺傾沼平鞠為灌莽而使樵兒牧子皆得以嘯歌躅躑於其上又何其</hi>
<pb n="KR3k0030_WYG_223-7b"/>
<hi>可悲也雖然此吾事也不可以不勉乃出少府羡錢贖之民間垣而塈之以合於郡圃纍石以崇其臺引流以</hi>
<hi>深其池遂作氷玉之堂於臺之西北而繪劉公父子之象於其上且聞陳忠肅公之嘗館于是也則又繪其象</hi>
<hi>以侑焉既而所謂是二堂漫浪閣者亦以次舉而皆復其舊既成使人以圖及書来屬予記予惟異時承乏此</hi>
<hi>邦亦嘗有意於斯而不克就今披圖考騐尚能憶其彷彿固喜曾侯之敏於事而能有成矣抑予又有感焉近</hi>
<hi>嵗以来人心不正行身者以同流合汚為至行任事者以便私適己為長策其聞劉氏父子之風不唾而詈之</hi>
<hi>者幾希矣欲其能如曾侯一以表賢善俗為心而不奪於世豈可得哉於是既書其事而適有以陳令舉騎牛</hi>
<hi>詩畫為寄者因并以遺曾侯請刻堂上以補一時故事之缺云</hi>蘇子瞻醉白堂記<hi>故魏國忠</hi>
<hi>獻韓公作堂於私第之池上名之曰醉白取樂天池上之詩以為醉白堂之歌意若有羡於樂天而不及者天</hi>
<pb n="KR3k0030_WYG_223-8a"/>
<hi>下之士聞而疑之以為公既已無愧於伊周矣而猶有羡於樂天何哉軾聞而笑曰公豈有羡於樂天而已乎</hi>
<hi>且願為尋常無聞之人而不可得者天之生是人也將使任天下之重則寒者求衣飢者求食凡不獲者求得</hi>
<hi>茍有以與之將不勝其求是以終身處乎患難之域而行乎利害之途豈其所欲哉夫忠獻公既已相三帝安</hi>
<hi>天下矣浩然將歸老於家而天下共挽而留之者莫釋也當是時其有羡於樂天無足怪者然以樂天之平生</hi>
<hi>而求之於公較其所得之厚薄淺深孰有孰無則後世之論有不可欺者矣文致太平武定亂略謀安宗廟而</hi>
<hi>不自以為功急賢才輕爵禄而士不知其恩殺伐果敢而六軍安之四夷八蠻想聞其風采而天下以其身為</hi>
<hi>安危此公之所有而樂天之所無也乞身於强健之時退居十有五年日與其朋友賦詩飲酒盡山水園池之</hi>
<hi>樂府有餘帛廩有餘財而家有聲妓之奉此樂天之所有而公之所無也忠言嘉謨妓於當時而文采表於後</hi>
<pb n="KR3k0030_WYG_223-8b"/>
<hi>世死生窮達不易其操而道徳髙於古今此公與樂天之所同也公既不以其所有自多亦不以其所無自少</hi>
<hi>將推其同者而自託焉方其寓形於一醉也齊得失㤀禍福混貴賤等賢愚同乎萬物而與造物者遊非獨自</hi>
<hi>比於樂天而已古之君子其處已也厚其取名也廉是以實浮於名而世誦其美不厭以孔子之聖而自比於</hi>
<hi>老彭自同於丘明自以為不如顔淵後之君子實則不至而皆有侈心焉臧武仲自以為聖白圭自以為禹司</hi>
<hi>馬長卿自以為相如楊雄自以為孟軻崔浩自以為子房然後世終莫之許也由此觀之忠獻公之賢於人也</hi>
<hi>逺矣昔公嘗告其子忠彦將求文於軾以為記而未果公薨既葬忠彦以告軾以為義不得辭也乃泣而書之</hi>
詩集鸞栖<hi>丨鳯丨堂廡潘尼</hi>燕入<hi>舊時王榭堂前丨飛丨尋常百姓家劉禹錫</hi>依竹<lb/>
<hi>野外堂丨丨杜</hi>䕃茅<hi>背廓堂成/丨白丨杜</hi>宿霧披<hi>公堂丨/丨丨</hi>西郊向<hi>時出碧鷄坊丨</hi>
<pb n="KR3k0030_WYG_223-9a"/>
<hi>丨丨草堂並同上</hi>風露入<hi>丨丨氣丨/秋堂涼韓</hi>達者升<hi>㳺夏三千志丨丨得丨堂杜</hi>髙<lb/>
且新<hi>中堂丨丨丨韓</hi>開襟豁<hi>丨丨野堂丨杜</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0030_WYG_223-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今合璧事類備要别集卷十七<lb/>
</p>
<p>
</p>
  </div>
</body>
</text>
</TEI>
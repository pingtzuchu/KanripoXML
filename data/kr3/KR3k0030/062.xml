<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要前集卷六十二</head> <lb/>
    <p>
<pb n="KR3k0030_WYG_062-1a"/>
欽定四庫全書<lb/>
　古今合璧事類備要前集卷六十二<lb/>
　　　　　　　　　　　　宋　謝維新撰<lb/>
　䘮禮門<lb/>
　　國哀<lb/>
事類曰崩<hi>天子死丨丨記曲禮</hi>大行<hi>周書曰謚者行之跡是以丨丨下孟反受大名細行受細</hi>
<hi>名李善文選注皇帝新崩未有定謚故揔其名曰丨丨皇帝風裕通</hi>登霞<hi>告䘮曰天王登假音霞措之廟</hi>
<hi>立之主曰帝同上其死登假三年而形遯莊子楚辭逺逰云載營魄而丨丨兮掩浮雲而上征朱氏注曰霞與</hi>
<pb n="KR3k0030_WYG_062-1b"/>
<hi>遐同猶曰適逺云爾曲禮告䘮之辭乃又借以為死之美稱莊子作登假盖亦此例但此篇注者遂觧為赤黄</hi>
<hi>之氣釋莊音又讀假為格而訓至焉則其誤愈逺矣辨證</hi>乗雲<hi>千嵗厭世而去丨彼白丨遊于帝鄉莊子</hi>
晏駕<hi>宫車丨丨注天子當晨起早作而方崩殞故稱晏駕者凡臣子之心猶謂宫車晚出也漢天文志</hi>
委裘<hi>賈誼䟽曰朝丨丨而天下不亂孟康曰丨丨若容衣天子未坐朝事先帝衣裘也漢書</hi>髯龍<lb/>
下迎<hi>黄帝采首陽山銅鑄鼎於荆山下鼎既成有龍垂胡髯下迎黄帝黄帝上騎羣臣後宫從上龍七十</hi>
<hi>餘人龍乃上去餘小臣不得已乃悉持龍髯拔墮黄帝弓百姓仰望黄帝既上天乃抱其弓與龍髯號故後世</hi>
<hi>名其處曰鼎湖其弓曰烏號漢郊祀志</hi>放勲殂落<hi>二十有八載丨丨乃丨丨百姓如䘮考妣三年</hi>
<hi>四海過宻八音</hi>䧏割我家<hi>武王崩周公相成王作大誥王若曰猷大誥爾多邦越爾御事弗弔天丨</hi>
<pb n="KR3k0030_WYG_062-2a"/>
<hi>丨千丨丨不少延洪惟我幼冲人嗣無疆大歴服己予惟小子若渉淵水予惟往求朕攸濟書</hi>未堪多<lb/>
難<hi>訪落嗣王謀於廟也訪予落止率時昭考於乎悠哉朕未有艾予將就之繼猶判渙維予小子丨丨家丨</hi>
<hi>丨紹庭上下陟䧏厥家休我皇考以保明其身</hi>家遭不造<hi>閔予小子嗣王謀於廟也閔予小子遭家</hi>
<hi>不造嬛嬛在疚於乎皇考永世克孝念茲皇祖陟降庭止維予小子夙夜敬止於乎皇王繼序思不忘</hi>病<lb/>
既彌留<hi>成王將崩命召公畢公率諸侯相康王作顧命王曰嗚呼疾大漸惟幾丨日臻丨丨丨恐不獲</hi>
<hi>誓言嗣茲予審訓命汝用敬保元子釗𢎞濟于艱難茲既受命還出綴衣于庭越翼日乙丑王崩</hi>三年<lb/>
亮隂<hi>髙宗亮隂三年不言語</hi>五月居廬<hi>滕定公薨世子使然友之□問於孟子孟子曰三年</hi>
<hi>之䘮齊䟽之服飦粥之食自天子逹於庶人三代共之然友定為三年之䘮父兄百官皆不欲然友復之鄒問</hi>
<pb n="KR3k0030_WYG_062-2b"/>
<hi>於孟子孟子曰然不可以他求者也孔子曰君薨聽於冡宰歠粥靣深墨即位而哭百官有司莫敢不哀先之</hi>
<hi>也上有好者下必有甚焉者也是在世子然友反命世子曰然是誠在我丨丨丨丨未有命戒百官族人可謂</hi>
<hi>曰知及至𦵏四方來觀之顔色之戚哭泣之哀弔者大悦</hi>報祖龍死<hi>秦使者從闗東夜過華隂平舒</hi>
<hi>道有人持璧遮使者曰為吾□滈池君水神也秦以水徳始皇將終故其水神自相告因言曰今年祖龍死祖</hi>
<hi>始也龍人君象謂始皇也使者奉璧具以聞始皇黙然曰山鬼不過知一歳事也</hi>載鮑魚還<hi>秦始</hi>
<hi>皇崩於沙上李斯以上崩在外不發䘮載輼車中輼車臭詔従官令丨丨丨一石亂其臭</hi>誣以飾粉<lb/>
<hi>順帝朝有希梁兾㫖共作飛章虚誣李固罪曰大行在殯路人掩涕固獨胡粉飾貌搔頭弄姿後兾畏固名徳</hi>
<hi>更奏前事遂誅之</hi>相與簪花<hi>晉杜皇后預之曾孫先是三吳女子丨丨丨白丨望之如素柰傳言</hi>
<pb n="KR3k0030_WYG_062-3a"/>
<hi>天公織女死為之着服至是而后崩</hi>卞太后誄<hi>率土噴薄三光改度陵頽谷踊五行牙錯皇室蕭條</hi>
<hi>羽檄四布百姓戯欷嬰兒號慕若䘮考妣天下縞素聖者知命殉道寳名義之攸在亦棄厥生敢揚后徳表之</hi>
<hi>旐旌光垂罔極以慰我情乃作誄曰我皇之生神靈是輔作合於魏亦光聖武篤生帝文紹堯之緒龍飛紫宸</hi>
<hi>奄有九五詳惟聖善岐嶷秀出徳配姜嫄不忝先哲𤣥覽萬機兼才備藝汎納容衆含垢藏疾仰奉諸姑䧏接</hi>
<hi>儔列隂處陽觀潛明内察及踐大位母養萬國温温其仁不替明徳悼彼邊氓未遑宴息恒勞庶事兢兢翼翼</hi>
<hi>親桑蠶館為天下式樊姬覇楚書載其庸武王有亂孔歎其功我后齊聖克暢丹聦不出房闥心照萬邦踰年</hi>
<hi>耳順乾乾匪倦珠玉不玩躬御綈練日具忘飢臨樂勿聽去奢即儉曠世作顯慎終如始蹈和履貞恭事神祗</hi>
<hi>昭奉百靈跼天蹐地祗畏神明敬微慎獨執禮幽𡨕䖍肅宗廟蠲薦三牲降福無疆祝云其誠宜享斯祜蒙祉</hi>
<pb n="KR3k0030_WYG_062-3b"/>
<hi>自天何圖凶咎不勉斯年嘗禱盡禮有篤無痊豈命有終神食其言遺誥在疚承諱東藩擗踴郊畛灑涙中原</hi>
<hi>追號皇妣棄我何遷昔垂顧復今何不然空吕廖廓棟宇無烟廵省階途髣髴櫺軒仰瞻幃幄俯察几筵物不</hi>
<hi>毁故而人不存痛莫酷斯彼蒼者天遂臻魏都遊魂舊邑大隧開塗靈將斯檝歎息霧興揮淚雨集徘徊輀柩</hi>
<hi>號咷弗及神光既幽佇立以泣曹植</hi>敬皇后䇿<hi>維永㤗元年秋九月朔日丨丨丨梓宫啟自先塋將</hi>
<hi>祔于某陵其日至尊親奉奠某皇帝乃使兼太尉某設祖於行宫禮也翠帟舒阜𤣥堂啟扉爼徹三獻筵卷六</hi>
<hi>衣哀子嗣皇帝懐蜃衛而延首想鷖輅而撫心痛椒塗之先廓哀長信之莫臨身隔兩赴時無二展省視地旋</hi>
<hi>詔左言先敷聖善其辭曰帝唐逺冑御龍遥緒在秦作劉在漢開楚肇惟淑聖克柔克令清漢表靈曽髙也沙</hi>
<hi>膺慶爰定厥辟㣲音允穆光華沼沚榮耀中谷敬始紘綖教先穜稑睿問川流神襟蘭郁先徳韜光君道方被</hi>
<pb n="KR3k0030_WYG_062-4a"/>
<hi>于佐求賢在謁無詖顧史𢎞式陳詩展義厚下曰仁藏性伊智十亂斯俟四教罔忒思媚諸姑貽我嬪則化自</hi>
<hi>公宫逺被南國軒曜軒轅星女上星也懷光素舒佇徳閔予不祐慈訓早違方年冲藐懷袖靡依家臻寳業身</hi>
<hi>嗣昌輝夀宫寂逺清廟虚歸嗚呼哀哉帝遷明命民神胥恱乾景外臨隂儀内缺空慙故劍徒嗟金宂璋瓉奚</hi>
<hi>獻禕䄖罔設嗚呼哀哉馮相告祲宸駕長往貽厥逺圖末命是奬懷豐沛之綢繆兮背神京之𢎞敞陋蒼梧之</hi>
<hi>不従兮遵鮒隅以同壤嗚呼哀哉陳象設於園寢兮映輿□於松楸望承明而不入兮度清洛而南游繼池綍</hi>
<hi>於通軌兮接龍帷於造舟廻塘寂其已暮兮東川澹而不流嗚呼哀哉藉閟宫之逺烈兮聞纉女之遐慶始協</hi>
<hi>徳於蘋蘩兮終配祀而表命慕方纒於賜衣兮哀日隆於撫鏡思寒泉之罔極兮託彤管於遺詠嗚呼哀哉謝</hi>
<hi>𤣥暉</hi>昭明太子哀冊<hi>蜃輅峩峩龍驂跼步羽翹前驅雲旗比傃皇帝哀繼明之寢曜痛嗣徳之</hi>
<pb n="KR3k0030_WYG_062-4b"/>
<hi>徂芳御武帳而悽慟臨甲觀而增傷式稽令典載揚鴻烈詔撰徳於銘旌永傳徽於舞綴其辭曰式載明兩實</hi>
<hi>惟少陽儀天比峻儷景騰光睿哲膺期旦暮斯在識洞機深景包瀛海立徳不器至功弗宰寛綽居心温恭成</hi>
<hi>性脩襟孝友率由嚴敬咸有種徳惠和齊聖括囊流畧包舉藝文徧該緗素殫極丘墳騰褰充積儒墨區分瞻</hi>
<hi>河闡訓望魯揚芬雲物告徴祲沴褰象星霾恒曜山頽朽壤威儀上賓徳音長往具僚無䕃諮承安仰嗚呼哀</hi>
<hi>哉首夏司開麥秋紀節容衛徒警青華萎絶書幌空張談筵罷設虗饋饛饛孤燈翳翳嗚呼哀哉簡辰請日筮</hi>
<hi>合龜貞幽<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>夙啟𤣥宫獻成武<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>齊列文物增明昔遊漳水賔従無聲今歸郊郭徒御相驚嗚呼哀哉背綘闕</hi>
<hi>以逺徂轥青門而徐轉顧馳道而詎前望國都而不踐渡脩坂之威夷遡平原之悠緬驥蹀足以酸嘶挽悽鏘</hi>
<hi>而流泫嗚呼哀哉混哀音於蕭籟變愁容於天日雖夏木之森隂乃寒林之蕭瑟既將反而復疑如有求而遂</hi>
<pb n="KR3k0030_WYG_062-5a"/>
<hi>失謂天地其無心遽永潛於哀質嗚呼哀哉梁王均</hi>憲宗皇帝哀冊<hi>維元和十五年歳次庚子</hi>
<hi>正月甲戌朔二十七日庚子移殯於大内太極殿之西階粤五月十五日庚申遷座於景陵禮也玉衡南指金</hi>
<hi>波西落皓雪集其麻衣素雲褰其綃幕栁宫龍動竹池魚躍兆庶雨泣於浩穰萬靈風號於寥廓哀子嗣皇帝</hi>
<hi>仰攀雕輦殷奠瓊筵哀無容以觸地痛不返而終天仙仗徐進宸儀永隔降睿㫖於鸞臺揚聖功於鳯冊其詞</hi>
<hi>曰配天惟唐伊祁同光應道為帝𤣥元之系聖人有作孝子善繼顯赫十朝緫齊四裔執其大象司彼左契武</hi>
<hi>烈誕敷文明下濟出潜離隠或躍未融親則磐石封殊剪桐承祧黄屋主鬯青宫禮樂盡在謳歌薦至軒皇勌</hi>
<hi>勤傳付神器太母侍飬親臨寳位怡聲下色先意承志家令敢言天子屛貴明明出震業業承乾其仁如山其</hi>
<hi>智如泉理析堅白學探幽𤣥揮毫霧動掞藻霞鮮所持者儉所寳者賢刑靡不省賞無不延冕旒迎日珪璧祈</hi>
<pb n="KR3k0030_WYG_062-5b"/>
<hi>年涕謁宗廟臣朝昊天天縱神聖日躋孝敬鴻名既加寳㦄一定窮人屢賑名士交聘獸愛觸邪草憐指佞梯</hi>
<hi>航修貢鱗羽遂性河色呈符山聲告慶編書辨謗創殿思政甘節必稱苦言終聽稜威之逺徳政之盛霜雪憲</hi>
<hi>章雷風號令夏臺齒劍上黨納穽趙際宅心鄴中聽命誰能去兵王者有征玉壘霧廓金陵鏡清狐鳴上蔡蟻</hi>
<hi>聚東平伏鑕就戮㢠戈受烹始以上殺歸於好生恢恢不識蕩蕩難名信及隐微道存溥博走馬斯却昆蟲咸</hi>
<hi>若調其玉燭狥以木鐸混同車書逺頒正朔範金合土大興太學清蹕鳴鑾將登髙嶽四維既張五刃已藏蠻</hi>
<hi>夷戎羗敢不來王天下清静朝廷樂康㑹冠劍以髙宴戱魚龍於廣場有嚴有翼無怠無荒俗皆臻於庶域人</hi>
<hi>自為於犧皇日出入兮安窮極雲飛揚兮無處所瑞方瞻乎鳯來災忽聞於鸛語謂百年之可卜嗟九齡之不</hi>
<hi>與當凝旒而下臨奄脫屣以輕舉萬姓哀其考䘮千官壞其后撫封人獨祝於南山帝子已號扵北渚嗚呼哀</hi>
<pb n="KR3k0030_WYG_062-6a"/>
<hi>哉披靈衣兮如在委仙佩兮若休遺環海以静寐謝鼎湖而逺游桂華朗兮髙殿寂梧葉暗兮深宫愁驚同軌</hi>
<hi>之遽至咽長川而不流嗚呼哀哉威儀肅設文物前列酌玉斚以宵奠駕金根而曉發出朱雀之正門皆青鸞</hi>
<hi>之逈闕逶迤原野蒼茫日月去復去兮降堯階悲莫悲兮臨禹穴嗚呼哀哉地開蒼谷天作豐山江海自流於</hi>
<hi>泉下城郭取象扵人間髙封馬鬛永祕龍顔龍有逆兮㑹觸髯欲升兮上攀朝百靈以肅肅遺八駿以閑閑陵</hi>
<hi>植柏兮未拱閤生苔兮已斑嚴日宫而深閉藹雲幄以空還興衆感於萬井結宸悲扵九閽嗚呼哀哉神行無</hi>
<hi>方乾健不息物皆被於聖澤人自遂於帝力巍乎髙代之行至矣動天之徳後𤣥壤以長存冠蒼穹而罔極嗚</hi>
<hi>呼哀哉令狐楚</hi>
詩集太宗輓歌<hi>卜世知無極上僊安可尋祝堯違衆望傳啟合天心陵柏蕭騷韻階茅寂寞隂</hi>
<pb n="KR3k0030_WYG_062-6b"/>
<hi>何人開殿閣塵暗九絃琴○舜化無偏黨堯年欠耄期世間人自哭天上事難知終遜東封禮遂興南狩悲金</hi>
<hi>鑾舊學士頭白涕漣洏○日到虞泉路天従杞國崩去年燾寕節今夕永熈陵薤露悲風起松阡苦霧凝龍髯</hi>
<hi>攀不及千古限難勝王元之</hi>仁宗輓詞<hi>去序三朝聖行崩萬國天憂勤無曠古治洽最長年仁育</hi>
<hi>齋髙厚哀思罄幅貟欲知千載美道徳冠遺編○憑几微言絶羣臣涕涙揮哀號三級陛縞素九重圍天上仙</hi>
<hi>遊逺宫中御座非最悲帷幄待不復未明衣○厭代人間世収神天上遊遽然虚玉座不復望珠旒待旦移巾</hi>
<hi>幘饔人改饍羞尋常飛白几寂寞暗塵浮○同軌羣方至囙山七日催永違天日表空有肺肝摧帳殿流蘇捲</hi>
<hi>鈴歌薤露哀宫中垂曉軔西去不更回王安石○王者居尊夲無外由來天下以為家六龍白日乗雲去何待</hi>
<hi>金錢買道車○苦霧霏霏着彩旗酒排吉仗雜凶儀常時鳯輦嬉遊處今日龍□慟哭隨  都人擾擾塞康莊</hi>
<pb n="KR3k0030_WYG_062-7a"/>
<hi>西送靈車過苑墻金鼎藥成龍已去人間惟有䑕拖腸○素幙悠悠逗曉風行隨哀輓出深宮妃嬪莫向蒼梧</hi>
<hi>望雲覆昭陵洛水東○叨陪法従最多年慣聽棃園奏管絃從此無因瞻黼座帷應魂夢到鈞天歐陽脩</hi>神<lb/>
宗輓詞<hi>文思昭日月神武用雷霆制作深垂統憂勤减夢齡孫謀開二葉末命對三靈今代誰班馬能</hi>
<hi>書汗簡青○釣築収賢輔天人與聖能輝光唐六典度越漢中興百世神宗廟千秋永裕陵帝鄉無馬跡空望</hi>
<hi>白雲乗○昔在基皇極師臣論九疇丘陵忽為谷天地不藏丹河洛功無憾幽燕䇿未收嗣皇朝萬國任姒正</hi>
<hi>興周黄庭堅</hi>髙宗輓詞<hi>何止超前代功隆道更尊幾同造區夏還復整乾坤黄屋堯年度青山禹</hi>
<hi>穴昏遺民猶望幸淚血洒中原○河濟初開府江淮晚視師纉戎由子聖永命獨天知鶴唳空虚警雲生仗自</hi>
<hi>移厭代之夕都下相傳有彩雲翔鶴之異上哀何以稱卒伐繼周詩葉適</hi>孝宗輓章<hi>精一傳心妙文</hi>
<pb n="KR3k0030_WYG_062-7b"/>
<hi>明撫運昌乾坤歸獨御日月要重光不值亡戎歳何由復漢疆遽移丹極仗更上白雲鄉九有哀同切孤臣涙</hi>
<hi>特滂詎因逢舜日曽得厠周行但憶丹墀引頻瞻黼扆傍衮華叨假寵縞素識周䘮似有塩梅契還嗟貝錦傷</hi>
<hi>戴盆驚委照增秩侍行香手䟽攄井悃衡程發皂囊神心應斗轉巽令亟風揚未荅隆儒厚俄聞脱屣忙此生</hi>
<hi>知永已没世恨空長内難開新主遄歸立右廂因山方惨澹去國又愴惶疾病今如此形骸可自量報恩寕復</hi>
<hi>日忍死續殘章朱熹</hi>寧宗挽詞<hi>我宋書開洛炎圖統得天年推仁祖久厯至紹興綿孝廟鴻謨永光</hi>
<hi>皇寳祚延四朝各三紀盛徳洽民編○冲澹疑金汞憂勤失寳丹講餘曦已午班促漏方殘濟野雲生暗蒼梧</hi>
<hi>日轉寒列朝從藝祖天闕㑹金鑾</hi>挽歌<hi>媯幄柔明訓堯闈保䕶賢别居長樂寢讓給水衡錢謹疾方加</hi>
<hi>膳收神亟去仙宸襟增服紀追報煥終天○昔帝推嬪則吾君頼母慈陪陵漢家𦵏異室閟宫祠霧暗星軒隠</hi>
<pb n="KR3k0030_WYG_062-8a"/>
<hi>天愁月御移翟車参享路無復廟中期宋庠應制挽莊惠后</hi>太后輓詞<hi>寳慈垂母訓一紀御璿除</hi>
<hi>地有占沙舊天仍補石餘軒星淪夕緯翟輅去宸居異詔日金縢啓方知復辟書太后上仙後於巾箱中得復辟</hi>
<hi>章○旰昃身無憚寒暄疾有加災生織女柰魂斷濯龍車廞翣浮晨旭邊蕭咽暝霞唯留長樂注刋美在皇家</hi>
<hi>宋庠應制挽莊獻太后○四紀居坤極三朝賴母臨徳齊先后懿恩及聖君深冊寳追崇徳衰麻欲報心哀榮</hi>
<hi>千古事誰復嗣徽音○慶源由魏國奉事及宣仁盛徳儀中壺私恩絶外親長秋期不老厚夜忽無晨來歳柔</hi>
<hi>桑緑誰臨繭館春○朔漠遐征後南州俶擾時人心憂社稷天意属簾帷擁佑千齡主圖囘萬世基中興能事</hi>
<hi>倐與帝鄉期汪藻挽隆祐太后</hi>太子挽歌<hi>竹馬書薨嵗銅龍表𦵏時永言窀穸事全用少陽儀夀夭</hi>
<hi>由天命哀榮出聖慈恭聞褒贈詔軫念在輿夷○剪葉藩封早承華冊命尊笙歌辭洛苑風雪蔽梁園鹵簿凌</hi>
<pb n="KR3k0030_WYG_062-8b"/>
<hi>霜宿銘旌向月翻宫察不逮事哭送出都門白居易挽悼懷太子</hi>
　　山陵<lb/>
事類蜃車<hi>遂師大䘮共丨或作摶或作輇並市㙛反丨之役柩路載栁四輪迫地而行有似於蜃因</hi>
<hi>取名焉行至壙乃説更載以龍輴地官</hi>龍輴<hi>天子之殯也菆塗丨丨以棺加斧於槨上畢塗屋天子之</hi>
<hi>禮也檀弓顔桞曰天子龍輴而槨懤同上慕丨丨而不駐贍鳯綍以方遥敬方實録</hi>鳯翣<hi>丨丨啓行龍輼</hi>
<hi>在御晏類要</hi>鸞車<hi>巾車掌大䘮飾遣車遂廞之行注廞興也謂陳駕之行之使人以次舉之以如墓也</hi>
<hi>遣車一曰丨丨春官</hi>宸駕<hi>馮相告祲丨丨/長往謝晀册文</hi>宫車<hi>擁馳道兮皆往獨丨丨兮不歸元宗</hi>
<hi>哀册</hi>坏土<hi>假令愚民取長陵一丨丨/何以加其法乎張釋之傳</hi>新宫<hi>下蘭臯兮背芷闕        野</hi>
<pb n="KR3k0030_WYG_062-9a"/>
<hi>蒼蒼帶白花兮掩淚闕日逺兮斷腸當盛明兮共樂忽幽處兮獨傷去故庭兮    即新宫兮夜長徳宗皇后</hi>
<hi>冊文</hi>因山而墳<hi>故聖人取薄𦵏去厚送驪山之銀海魚燈虎丘之金精龍劍錮之其内散之其間適</hi>
<hi>為大盗之守未足藏身之固彼橋山帝丘九疑㑹稽皆丨丨丨丨未聞其過者喬潭女媧陵記</hi>發石於<lb/>
墳<hi>很石蒼蒼驪山之傍鑱樸礲瘢嶷然西方昔秦皇帝謀之不臧七十萬人茲焉惶惶丨丨此山言礎丨丨</hi>
<hi>若有慿依屹桂中逵滛刑蹵廹人力無施故老相傳以很名之自昔太古不封不樹有葛於溝有薪於野後聖</hi>
<hi>有作縁情不忍為之棺槨其在唐虞則維窽木噫嘻暴秦虐用其人墳而象山下錮三泉窮珍揔竒力瘁財殚</hi>
<hi>驅之而前如刈草菅天毒其𠂻神憤其凶謫戍一呼九州風従白挺荆棘指麾淆潼險阻不闔干戈倒鋒屍露</hi>
<hi>于劫隧燔于童蓬顆無依不十年中禹𦵏㑹稽不改其行聖徳洋洋厥響乆長至于漢劉釋之有言中如可欲</hi>
<pb n="KR3k0030_WYG_062-9b"/>
<hi>猶隙南山矧私其身以盡其人刻詞很石烱戒千春皇甫湜很山銘</hi>橋山劍舄<hi>黄帝𦵏於丨丨南空</hi>
<hi>棺無尸唯丨丨在史記漢武帝因廵朔方還祭黄帝于橋山上曰吾聞黄帝不死有冡何也公孫卿對曰黄帝</hi>
<hi>已仙上天羣臣𦵏其衣冠同上</hi>梧野沙珠<hi>舜𦵏蒼丨之丨有鳥如丹雀名曰慿霄自丹洲而來銜青</hi>
<hi>丨丨積成壠阜名曰珠丘拾遺記</hi>欒水衝嚙<hi>惠子曰滕文公卒𦵏有日矣天大雨雪至半月群臣</hi>
<hi>請弛期太子不許惠子諫曰肯王季𦵏渦水之尾丨丨嚙其墓見棺前和文王曰先君殆見羣臣百姓矣乃出</hi>
<hi>其棺三日而後𦵏今太子亦宜曰先君欲少留而撫社稷故使雪甚弛期而更為曰此文王義也太子曰善吕</hi>
<hi>氏春秋</hi>金精蹲踞<hi>吳王闔閭𦵏虎丘山下發吳都之士十萬人共治𦵏穿土為川積壤為丘池廣</hi>
<hi>六十步水深一丈五尺銅棺三重澒池六尺黄金珠玉為鳬鴈扁諸之劍魚腸之干在焉𦵏三日丨丨上騰而</hi>
<pb n="KR3k0030_WYG_062-10a"/>
<hi>虎丨丨于上因名虎丘越絶書</hi>𦵏近舊陵<hi>秦夏太后卜𦵏曰東望吳子莊襄王𦵏正陽西望吾夫孝</hi>
<hi>文王𦵏壽陽</hi>墓起寢殿<hi>古不祭丨始皇丨丨丨於墓側漢因不改四時上飯漢官儀</hi>驪山<lb/>
崇侈<hi>始皇𦵏于丨丨吏徒數十萬人曠日十年下徹三以泉合采金石冶銅銅其内漆塗其外被以珠玉飾</hi>
<hi>翡翠中成游觀上成山陵為𦵏埋之侈至於此使其後世曽不得蓬顆蔽冡而託葬焉</hi>㶚陵從儉<lb/>
<hi>漢文帝治丨丨皆以瓦器不得以金銀銅鍚為之因其山不起墳本紀㶚陵不起山陵稠種柏樹三輔王圗將</hi>
<hi>兵䕶諸陵漢官儀張釋之從文帝行至㶚陵上使慎夫人鼔瑟上自倚瑟而歌悽然悲懷顧謂羣臣曰嗟乎以</hi>
<hi>北山石為墎用紵絮斮陳漆其間豈可動哉左右皆曰善釋之前曰使其中有可欲雖錮南山猶有隙使其中</hi>
<hi>無可欲雖無石墎又何戚焉文帝稱善</hi>補食官令<hi>馮參昭儀少弟以嚴見憚不得親近侍帷幄以</hi>
<pb n="KR3k0030_WYG_062-10b"/>
<hi>王舅出丨渭陵丨丨丨以數病徙為寢中郎注食官令給陵上祭祀之事</hi>復土將軍<hi>文帝遺詔曰郎</hi>
<hi>中令張武為丨丨丨丨發近縣卒萬六千藏槨穿復土属將軍武注主穿壙填瘞事</hi>金箱貯書<hi>武帝</hi>
<hi>崩遺詔以雜道書三十卷致於棺中貯之丨丨卷後題東宫臣名年月河東太守張純以書進宣帝帝示左右</hi>
<hi>時有武帝典書中郎冉登見書及箱流涕曰此先皇殯時物臣此時着棺中因何得出宣帝愴然驚愕以書付</hi>
<hi>武帝廟中其茂陵宛然如故庾信賦云茂陵之書空聚即此也内傳</hi>玉匣鏤象<hi>漢帝及侯王送𦵏者</hi>
<hi>皆珠襦丨丨形如鎧甲連以金丨上皆鏤以蛟龍鸞鳯龜鱗之象時謂蛟龍玉匣西京雜記九竅加以黄金則</hi>
<hi>死者不朽晏類要赤眉賊帥樊宗䧟長安發掘諸陵取其寳貨凡所發冇匝殮者皆如生故赤眉多行滛穢唯</hi>
<hi>㶚陵杜陵完</hi>裁令流水<hi>光武初作夀陵自文帝以後皆預作陵將作大匠竇融上言園陵廣衺旡</hi>
<pb n="KR3k0030_WYG_062-11a"/>
<hi>所用帝曰古者帝王之𦵏皆陶人瓦器木車茅馬使後代之人不知其處今所制不過二三頃旡為山陵陂池</hi>
<hi>丨丨丨丨而已</hi>無起寢廟<hi>明帝遺詔丨丨丨丨園陵掃地露祭率天下以儉</hi>葬卜吉凶<lb/>
<hi>隋文帝仁壽二年皇后獨孤氏崩上令儀同三司蕭吉為皇后擇𦵏地得吉處云卜年二千卜世二百上曰丨</hi>
<hi>丨由人不在於地髙緯𦵏父豈不卜乎俄而國亡正如我家墓田若云不吉朕不當為天子若云不凶我弟不</hi>
<hi>當戰沒然竟從吉言吉退告族人蕭平仲曰後四載太子御天下若太子得政隋其亡乎吾前紿之云卜世二</hi>
<hi>千者二十字也卜世二百者取世二傳也汝識之</hi>𦵏從儉約<hi>唐太宗貞觀十一年詔恐身後子孫</hi>
<hi>習於流俗加四重之櫬伐百祀之木崇厚墳陵今頒此制務從儉約於九嵕之山足容一棺而已木馬塗車由</hi>
<hi>桴葦籥事合古典不為時用</hi>臺望昭陵<hi>長孫皇后既葬太宗即苑中升作層丨以丨丨丨引魏徴同</hi>
<pb n="KR3k0030_WYG_062-11b"/>
<hi>徴視曰臣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>昏不能見帝指示之徴曰此昭陵耶帝曰然徵曰臣以為陛下望獻陵若昭陵臣固見之帝泣為</hi>
<hi>毁臺</hi>縣奉八陵<hi>寳歴元年勑奉先一丨獨丨丨丨供辦支措實為繁併宜委京兆府减一半租并雜</hi>
<hi>色役令諸縣均出敬宗實録</hi>盗發金寳<hi>五代温韜在梁為耀州節度唐諸陵在境内者悉發之取</hi>
<hi>所藏金寳而昭陵最固悉藏前世圖書鍾王紙墨筆迹如新莊宗滅梁韜來朝郭崇韜曰此刼陵賊罪不可赦</hi>
<hi>韜納賂劉后遽遣還鎮明宗朝賜死</hi>戒用瓦紙<hi>五代周太祖屢戒晉王曰昔吾西征見唐十八陵無</hi>
<hi>不發掘多藏金寳故也我死當衣以紙歛以瓦棺勿作石羊虎</hi>䟽諌厚𦵏<hi>棺槨之作自黄帝始黄帝</hi>
<hi>𦵏於橋山堯𦵏濟隂丘壠皆小𦵏具甚微舜葬蒼梧二妃不從禹𦵏㑹稽不改其列殷湯無𦵏處文武周公葬</hi>
<hi>於畢在鄗東南無墳壠逮至呉王闔閭違禮厚葬十有餘年越人發之及秦惠文武昭宣五王皆大作丘壠多</hi>
<pb n="KR3k0030_WYG_062-12a"/>
<hi>其瘞藏咸盡發掘暴露甚足悲也始皇葬于驪山之阿下錮三泉上崇三墳其髙十丈周囘五里有餘石槨為</hi>
<hi>游館人膏為燈燭水銀為江海黄金為鳬鴈珍寳之藏機械之變棺槨之麗宫館之盛不可勝原又多殺宫人</hi>
<hi>生埋工匠計以萬數驪山之作未成而周章百萬之師至其下矣項籍燔其宫室茔宇往往咸見發掘其後牧</hi>
<hi>兒亡羊入其鑿牧者持火照求羊失火燒其藏椁自古及今𦵏未有盛如始皇者也數年之間外被項籍之災</hi>
<hi>内罹牧䜿之禍豈不哀哉劉向</hi>書請薄𦵏<hi>臣聞古之聖帝明王所以薄𦵏者非不欲崇髙光飾珍寳</hi>
<hi>貝物以厚其親然審而言之髙墳厚壠珍物畢備此適所以為親之累非曰孝也昔漢成帝造延昌二陵制度</hi>
<hi>甚厚功費甚多諫大夫劉向上書孝成寤而遂以薄葬又漢氏之法人君在位三分天下貢賦以一分入山陵</hi>
<hi>武帝厯年長久比𦵏陵中不復容物霍光暗於大體奢侈過度其後至更始之敗赤眉賊入長安破茂陵取物</hi>
<pb n="KR3k0030_WYG_062-12b"/>
<hi>猶不能盡無故聚歛百姓為盗之用甚無謂也魏文帝於首陽東為夀陵作終制其畧曰昔堯舜夀陵因山為</hi>
<hi>體無封無樹無立寢殿園邑為棺槨足以藏骨為衣裳足以朽肉吾勞心不食之地欲使易代之後不知其處</hi>
<hi>旡藏金銀銅鐵一以瓦器自古及今未有不亡之國旡不掘之墓䘮亂以來漢氏諸陵旡不發掘及至燒取玉</hi>
<hi>㭱金縷骸骨并盡乃不重痛哉若違詔妄有變改吾為戮屍於地下死而重死不忠不孝使魂而有知將不福</hi>
<hi>汝以為永制藏之宗廟魏文之制可謂逹於制矣伏願陛下深覽古今為長久之慮臣之赤心惟願萬歳之後</hi>
<hi>神道常安陛下名揚於宗廟耳書奏不報虞世南</hi>漢世𦵏儀<hi>天子𦵏幙中黄門虎賁各二十人執</hi>
<hi>紼司空擇土造穿太史卜日將作黄腸題湊便房如禮大駕太僕御方相氏黄金四目蒙𤣥衣熊皮朱裳執戈</hi>
<hi>揚楯立乗四馬朱貙旂長三仞十有二旒曵地畫日月升龍書旐曰天子之柩謁者二人立乗六馬為次太常</hi>
<pb n="KR3k0030_WYG_062-13a"/>
<hi>跪哭曰十五舉音止哭晝漏上請發司徒河南尹先引車騎太常曰請拜送車著白絲三紏紼長三十丈圍七</hi>
<hi>寸六行行五十人公卿以下子弟凡三百人皆素幘委貎冠衣素裳挽校尉三百人皆赤幘不冠持幡幢皆銜</hi>
<hi>枚羽林孤兒巴俞嬥徒了切歌者六十人為六列司馬八人執鐸至陵南羡門司徒跪請就下房都導東園武</hi>
<hi>士奉入房執事下明器太祝進醴獻司空將校復土續漢書後漢靈帝時鑄天禄蝦蟆吐水於平門外注今鄧</hi>
<hi>州南陽縣北宗資碑旁有兩石獸鐫其膞一曰天禄一曰辟邪據此即天禄辟邪並獸名漢天禄閭亦因獸以</hi>
<hi>立名○右漢天禄辟邪四字在宗資墓前石獸膞上按後漢書宗資南陽安衆人也今墓在鄧州南陽界中墓</hi>
<hi>前有二石獸刻其膊上曰一曰天禄一曰辟邪余自天聖中舉進士往來襄鄧間見之道側迨今三十餘年矣</hi>
<hi>其後集録古文思得此字屢求於人不能致尚書職方貟外郎謝景初家於鄧為余模得之字或訛缺不若余</hi>
<pb n="KR3k0030_WYG_062-13b"/>
<hi>見時完也歐文</hi>本朝陵名<hi>太祖昌陵太宗熈陵真宗定陵仁宗昭陵英宗厚陵神宗裕陵哲宗泰陵</hi>
<hi>徽宗佑陵欽宗寧陵髙宗思陵孝宗阜陵光宗獻陵寧宗茂陵○紹興己未春徽宗梓宫歸宰臣上陵名永固</hi>
<hi>有王銍者言犯後魏明帝後周文宣二后陵名下秘書省參考如銍言遂改名永祐然漢平帝後漢殤帝十國</hi>
<hi>劉龔同曰康陵本朝順祖亦曰康陵後魏明帝後周宣帝唐中宗同曰定陵本朝翼祖亦曰定陵前漢惠帝唐</hi>
<hi>懿宗王后同曰安陵本朝宣祖亦曰安陵唐太宗曰昭陵本朝仁宗曰永昭陵後魏宣武后曰永泰陵唐元宗</hi>
<hi>曰泰陵本朝哲宗亦曰永泰陵盖本朝陵名犯前代陵名者不一祖宗以來不避也聞見錄</hi>議易皇<lb/>
堂<hi>仁宗永昭葬且有日忽傳皇帝棟損時諸使皆欲不問而掩之韓公埼正色曰不可果損當易之若違葬</hi>
<hi>期侈所費此責猶可當若茍且掩之後有壞而致人主疑心臣下何以當責遺事</hi>擅移山陵<hi>入内</hi>
<pb n="KR3k0030_WYG_062-14a"/>
<hi>押班雷允恭丨丨永定陵皇帝而丁謂芘之朝廷命吕許公與魯肅公乘傳按視盡得其迹及允恭等盗没方</hi>
<hi>中金寳以萬計狀聞抵允恭罪而謂罷相</hi>䕶送命宰執<hi>韓魏公嘉祐末以翊戴功輔英宗既為永</hi>
<hi>昭山陵使事畢而上不豫矣不敢辭位越四日而永厚鼎成以元宰復䕶𦵏于洛魏公先自上䟽云自冇唐至</hi>
<hi>于五代山園使事訖求去今先帝已附廟而臣時為山陵使事恬然不能援故事去位則是不知典故何以勝</hi>
<hi>天下之責雖陛下欲以私恩留臣顧中外公議且謂臣何神宗再三留之卧家不出遂以司徒兩鎮節度使判</hi>
<hi>郷郡相州元祐末章子厚為永泰山陵使子厚專權人情欎陶冇曾誕敷文者作詞略云草草山陵職事厭厭</hi>
<hi>罷相情懷謂故事也紹興間㑹稽因山秦㑹之為固位之計乃除孟仁仲為樞宻使以代其行仁仲不悟其機</hi>
<hi>事畢猶入國門㑹之怒諷言路引以論列出典金陵揮塵録永祐之權<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>也宰相秦檜之不欲行乃命信安孟</hi>
<pb n="KR3k0030_WYG_062-14b"/>
<hi>王忠厚以樞宻使為之及營思陵備置五使遂命右相周益公掩<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>宫從所請也時左相王季海以母老惡凶</hi>
<hi>事故不欲行然陵成而王卒罷永阜之役既命左相留仲至未𦵏而仲至遂右相趙子直亦不欲行乃以少傅</hi>
<hi>保寧軍節度使郭師禹為緫䕶使而命參知政事余處恭持節導拜梓宫既𦵏師禹封永寧郡王子直遂得罪</hi>
<hi>慶元末永崇陵將復土右相謝子肅亦不行乃命平原王韓侂胄焉山陵非宰相䕶送遂為故事朝野雜記</hi>
權名為<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>宫<hi>紹興初昭慈聖獻皇后升遐欲建山陵外祖曽公議以謂帝后陵寢今存伊洛不日</hi>
<hi>復中原即歸祔矣宜以<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>宫為名僉以為當用之揮塵錄</hi>
詩集過橋陵<hi>先帝昔晏駕兹山朝百靈崇岡擁象設沃野開大庭即事壯重險論功超五丁坡陁</hi>
<hi>困厚地却略羅峻屏雲門虚冉冉風松肅冷冷石門霜露白玉殿莓苔青宫女曉知署祠官朝見星空梁簇盡</hi>
<pb n="KR3k0030_WYG_062-15a"/>
<hi>㦸隂井敲銀瓶中使日夜繼惟王心不寧豈徒䘏備享尚謂求無形孝理敦國政神凝推道經瑞芝産廟柱好</hi>
<hi>鳥宿巖扁髙岳前嵂崒洪河左瀅濙金城蓄峻趾沙苑交迴汀永與奥區固川原紛渺𡨕居然赤縣立臺榭争</hi>
<hi>岧亭官属果稱是聲華真可聽王劉美竹潤裴李春蘭馨鄭氏才振古啖侯筆不停遣辭必中律利物當發硎</hi>
<hi>綺綉相展轉琳琅愈青熒側聞魯恭化秉徳崔瑗銘太史候鳬影王喬隨鶴翎朝儀限霄漢客思迴林垌轗軻</hi>
<hi>辭下杜飄颻凌濁涇諸生舊短褐旋泛一浮萍荒嵗兒女瘦暮途涕泗零主人念老馬廨宇容秋螢流寓理豈</hi>
<hi>愜窮愁醉未醒何當擺俗累浩蕩乗滄溟杜甫三十韻</hi>次昭陵<hi>舊俗疲庸主羣雄問獨夫䜟歸龍鳯</hi>
<hi>質威定虎狼都天属尊堯典神功叶禹謨風雲隨逸足月月繼髙衢文物多師古朝廷半老儒直詞寧戮辱賢</hi>
<hi>路不崎嶇往者災猶降蒼生喘未蘇指麾安率土盪滌撫洪鑪壯士悲陵邑幽人拜鼎湖玉衣晨自舉石馬汗</hi>
<pb n="KR3k0030_WYG_062-15b"/>
<hi>嘗趍松柏瞻靈殿塵沙立暝途寂寥開國日流恨滿山隅前人</hi>北邙陵<hi>丨丨何纍纍髙丨有四五借問</hi>
<hi>誰家墳皆云漢世主恭文遥相望原陵欎膴膴季世䘮亂起盗賊如豺虎毁壤過一杯便房啓幽户珠柙離玉</hi>
<hi>體珍寳見剽虜園寢化為墟周墉無遺堵蒙籠荒荆棘蹊逕登童豎狐兎窟其中荒穢不復埽頽壟并墾發萌</hi>
<hi>𨽻營農圃昔為萬乗君今為一丘土感彼雍門言悽愴哀往古張孟陽七哀詩</hi>奉先寺<hi>荒凉城南丨丨</hi>
<hi>丨後宫美人皆𦵏此角樓相望髙起墳草間柏下多石人佚卑焚骨不作塜青石□屠當丘壠家家墳上作享</hi>
<hi>享朱門相向無人聲樹頭上梟作人語月黑風悲鬼揺樹宫女養女作子孫年年犢車來作主廢后園林宫路</hi>
<hi>側家破无人埽墳域官家嵗給半千錢街頭買餅作寒食</hi>麒麟樹<hi>宫車晚出向南山仙衛逶迤去不還</hi>
<hi>朝脯泣對丨丨丨樹下蒼苔日漸班王翰古蛾眉怨述漢武事</hi>金粟岡<hi>舊唐紀明皇朝拜五陵至橋陵</hi>
<pb n="KR3k0030_WYG_062-16a"/>
<hi>見丨丨山丨有龍盤鳯翥之勢復近先塋謂侍臣曰吾千秋萬嵗後宜𦵏此地得奉先陵故杜甫曹將軍畫馬</hi>
<hi>圖引曰自從獻寳河朝宗無復射蛟江水中君不見金粟堆前松柏裏龍媒去盡鳥呼風</hi>鎻金扉<hi>玉宸</hi>
<hi>朝晚忽掩赭黄衣愁露丨丨丨蓬萊待得仙丹至人世已成非  龍軒長仗轉西畿旌斾入雲飛望陵宫女垂</hi>
<hi>紅淚不見翠輿歸昭陵發引王禹玉作清平調二曲</hi>催仙馭<hi>上林春晚曽奉玉宸遊水殿戯龍舟玉簫</hi>
<hi>聲斷丨丨丨一去隔千秋處遊人重到曲江頭事往涕難收空餘御幄傳香  依舊水東流同上</hi>
　<lb/>
　<lb/>
　<lb/>
<pb n="KR3k0030_WYG_062-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今合璧事類備要前集卷六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要别集卷九十</head> <lb/>
    <p>
<pb n="KR3k0030_WYG_296-1a"/>
欽定四庫全書<lb/>
　古今合璧事類備要别集卷九十<lb/>
　　　　　　　　　　　　宋　謝維新　撰<lb/>
　蟲象門<lb/>
　　蛙<hi>附</hi>　<hi>蝦蟆/蟾蜍</hi>　<hi>蛤蚪蝌</hi>
　格物總論<hi>蛙蝦蟆也數種有黒虎有䖲音旬黄有黄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>有螻蟈有蟾蜍有山蛤其形各别蝦蟆</hi>
　<hi>皮上腹下有黒斑㸃脚短能跳接百蟲即不鳴呌黒虎身小黒觜脚小斑䖲黄斑色前脚大後腿小有尾</hi>
　<hi>子一條黄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>遍身黄色腹下有臍帶長五寸分螻蟈即夜鳴腰細口大皮蒼黧色俗名田雞蟾蜍形大背</hi>
<pb n="KR3k0030_WYG_296-1b"/>
　<hi>黒無㸃多<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>磊其腹下有丹書八字頭有肉角世傳三足者妄也山蛤大而黄色多在山石中藏蟄能吞</hi>
　<hi>氣飲風露不食雜蟲其他又有鼃蠅長<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>石螃蠼子之屬然蝦蟆大者名田父能食蛇蛇行田父逐之蛇</hi>
　<hi>不得去田父銜其尾久之蛇死尾後數寸皮不損肉已盡也世傳蛇噉蛙今乃田父食蛇其說頗怪當是</hi>
　<hi>别有一種如此耳蝌蚪蝦蟆子也曰活即師一名活東形圓有尾聞雷震則尾脫而脚生然皆不可止謂</hi>
　<hi>之蛙而不之辨</hi>
事類掌去鼃<hi>蟈氏丨丨丨黽焚牡蘜以灰洒之則死禮秋官</hi>式怒蛙<hi>楚王屢伐吳欲人之</hi>
<hi>輕死也出見怒蛙乃為之丨從者曰奚敬於此曰為其有氣故也韓非子</hi>沈竈産蛙<hi>趙襄子以尹鐸</hi>
<hi>有寛政於晋陽其心必和乃守晋陽後晋師圍而灌之丨丨丨丨民無叛意</hi>拾塼投鼃<hi>燕太子丹</hi>
<pb n="KR3k0030_WYG_296-2a"/>
<hi>自喜得荆軻永無秦憂日與軻之東宮臨池而觀軻丨丨丨丨太子令人奉金丸進之史</hi>蹶則滅跗<lb/>
<hi>公孫龍問於魏牟曰龍少學先生之道合同異離堅白自今為至達今聞荘子之言茫然異之敢問其方公子</hi>
<hi>牟隱几太息仰天而笑曰子獨不聞夫塪井之蛙乎謂東海鼈曰吾樂與吾跳梁乎井榦之上入休乎缺甃之</hi>
<hi>崖赴水則接腋持頥丨泥丨没足丨丨還虷蟹與蝌蚪莫吾能若也且夫擅一壑之水而跨跱塪井之樂此亦</hi>
<hi>至矣夫子奚不時來入觀乎東海之鼈左足未入而右膝已縶矣於是逡巡而却告之江曰夫千里之逺不足</hi>
<hi>以舉其大千仭之髙不足以極其深禹之時十年九潦而水弗為加益湯之時八年七旱而崖不為加損夫不</hi>
<hi>為頃久推移不為多少進退者此亦東海之大樂也於是塪井之蛙聞之適適然驚規規然自失也且夫知不</hi>
<hi>知是非之竟而猶欲觀於荘子之言是猶使蚊負商蚷馳河也必不勝任矣荘秋水</hi>怒則努眼<hi>艾子</hi>
<pb n="KR3k0030_WYG_296-2b"/>
<hi>使於燕燕王曰吾小國也日為强秦所侵徵求無已吾國貧無以供之欲舉兵一戰又力弱不足以拒敵如之</hi>
<hi>何則可先生其為謀之艾子曰亦有分也王曰其有說乎艾子曰昔有龍王逢一蛙於海瀕相問訊後蛙問龍</hi>
<hi>王曰王之居處如何王曰珠宮貝闕翬飛璇題龍復問汝之居何若蛙曰緑苔碧草青泉白石復問曰王之喜</hi>
<hi>怒如何王曰吾喜則時降膏澤使五榖豐稔怒則先之以暴風繼之以飛電使千里之内寸草不留龍問蛙曰</hi>
<hi>汝之喜怒何如曰吾之喜則清風明月一部鼔吹丨丨先之以丨丨次之以腹脹然至於脹過而休於是燕王</hi>
<hi>有慙色</hi>得以給足<hi>武帝欲籍阿城以南盩厔以東宜春以西為上林苑東方朔諌以謂此地土宜</hi>
<hi>薑芋水多蛙魚貧者丨丨人丨家足無飢寒之憂東方朔傳</hi>妄自尊大<hi>公孫述稱帝於蜀隗囂使</hi>
<hi>馬援往觀之援素與述同里閈相善以為既知當握手歡如平生而述盛陳陛衛以延援入欲授援以封侯賔</hi>
<pb n="KR3k0030_WYG_296-3a"/>
<hi>客皆樂留援曉之曰公孫不吐哺走迎國士反修飾邊幅如偶人形何足久稽天下士乎因辭歸謂囂曰子陽</hi>
<hi>井底蛙耳而丨丨丨丨</hi>孔珪鼔吹<hi>齊丨丨字徳璋為都官尚書不樂門庭之内草萊不剪中有蛙</hi>
<hi>鳴或曰欲為陳蕃乎珪曰我以此當兩部丨丨何必效陳蕃王晏鳴鼔疾之聞羣蛙鳴曰此殊聒人耳珪曰我</hi>
<hi>聽鼓吹殆不及此晏慚</hi>僧照咒厭<hi>梁沈僧照别名法朗少事天師道士後為山隂令時武陸王紀</hi>
<hi>為㑹稽宴集池亭蛙鳴聒耳王曰殊廢絲竹之聽丨丨丨丨便息日晩王欲其復鳴丨丨曰王歡已闌令汝恣</hi>
<hi>鳴即喧聒</hi>
蝦蟆蝦蟆何哭<hi>艾子浮於海夜泊島嶼中夜聞水下有人哭聲復若人言遂聽之其言曰昨夜</hi>
<hi>龍王有令應水族有尾者皆斬吾鼉也故懼誅而哭汝丨丨無尾丨丨復聞有言曰吾今幸無尾但恐更理㑹</hi>
<pb n="KR3k0030_WYG_296-3b"/>
<hi>科斗時事也</hi>蝦蟆俱鬭<hi>漢武帝元鼎元年秋蛙與丨丨丨丨是嵗四月将軍衆十萬征南越開九</hi>
<hi>郡</hi>聞蝦蟆聲<hi>晋恵帝在華林園丨丨丨丨問左右曰此鳴者為官乎為私乎侍中賈𦙍對曰在官</hi>
<hi>地為官在私地為私</hi>著蝦蟆賦<hi>齊卞彬丨丨丨丨云紆青柂紫名為蛤魚世謂比令僕也又云科斗</hi>
<hi>唯唯羣浮闇水唯朝繼夕聿役如鬼比令吏諮事也</hi>乃錦襖子<hi>百粤人以蝦蟆為上味疥者皮最佳</hi>
<hi>故越人云不可脫去此丨丨丨丨尚書故實</hi>夢緑衣人<hi>某朝皇帝尚食特供蝦蟆充御膳上忽丨</hi>
<hi>丨丨數百丨貸之後方悟其為蝦蟆因禁採捕或云蝦蟆能食蝗蟲故禁採捕此事不詳何書</hi>
蟾蜍託身於月<hi>羿請不死之藥於西王母嫦娥竊之以奔月将往投筮之於有黄有黄占之曰</hi>
<hi>吉翩翩歸妹獨将西行逢天晦芒毋驚毋恐後且大昌嫦娥遂丨丨丨丨是為蟾蜍張衡靈憲</hi>
<pb n="KR3k0030_WYG_296-4a"/>
蝌蚪得科斗文<hi>魯共王好治宮室壞孔子舊宅以廣其居於壁中得先人所藏古文虞夏商周</hi>
<hi>之書及傳論語孝經皆丨丨丨字云云科斗書廢已久時人無能知者注科斗蟲名蝦蟆子書形似之尚書序</hi>
理科斗事<hi>見前蝦蟆注</hi>藥下數升<hi>丘傑年十四遭母䘮以熟菜有味不嘗於口嵗餘或</hi>
<hi>夢於母曰汝噉生菜遇蝦蟆毒靈床前有三丸藥可取服之傑驚起果得甌中丨服之丨科斗子丨丨南史</hi>
羣浮闇水<hi>見蝦蟆注</hi>張文濳鳴蛙賦<hi>余寓山陽學舎夏大雨屋四隅成塘聚蛙以千</hi>
<hi>計聲鳴不絶夜為不能寐客有獻予以殺蛙之術曰投余藥一丸蛙無類矣童子将用之余曰不可復為賦示</hi>
<hi>之賦夏雨初止積潦過尺有蛙百千更跳互出幸此新霽夜月清溢我勞其休歸偃於室于時蛙鳴若啼若訴</hi>
<hi>若歌若歡若悲若喜若怒而詬若噦而謳若咽而嗽瘖者之呼吃者之鬬或急或緩或清或濁若羗絲野鼓雜</hi>
<pb n="KR3k0030_WYG_296-4b"/>
<hi>亂無節兮又似夫蠻歌獠語詭怪之迭作也爾其因於泥潦失其處所而悲又若夫旱暵既久得其所處而樂</hi>
<hi>也奚有童子持燭來謁曰蛙羣夜鳴君寝其聒考之周官洒灰驅蛤君其教之余得盡殺余語童子爾無是酷</hi>
<hi>爾樂而歌而哀則哭哭則悲嗟樂有聲曲聚語羣争引吭而呼一日之間不寧須㬰蛙不汝嫌汝奚蛙誅萬物</hi>
<hi>一府誰好孰惡爾奚自私已厚蛙薄參適彼已樂我自然弭爾怒心置燭而眠夜半張子援枕而吁顧謂童子</hi>
<hi>記余言歟前既有言請卒吾說物各有時夫誰敢遏爾觀夫春露初靄朝華始敷文羽清喙飛鳴自如若奏琴筝</hi>
<hi>而和笙竽清耳恱心聽者為娛及夫陽春既徂炎火将極惡草蕃遮滛潦瀦積蛙于此時生養蕃息跳梁號呼</hi>
<hi>意氣横逆子如之何時不可逆時乎時乎美惡皆然當其盛時誰得而遷及其霜雪既降木實草衰飛蠅聚蚊</hi>
<hi>孽無所施於是蛙歛吻收足尫然土中一聲不出黨散巢披不可終日盛不可常與衰迭來子姑忍之奚以殺</hi>
<pb n="KR3k0030_WYG_296-5a"/>
<hi>為哉</hi>陳君舉怒蛙說<hi>日有烏月有蛙蛙與烏相遇烏戲蛙曰若臠肉耳躍之髙不咫尺焉能為</hi>
<hi>哉蛙曰吾已矣若無靳我烏曰若亦能怒耶蛙曰吾翹吾腹翳太隂之光呀吾頥㗖其壤瞠吾目列星不敢輝</hi>
<hi>奚而不能怒若不吾信月于望吾怒以示若其望果無光他日蛙過焉曰曩吾怒得無惕乎烏曰若焉能惕我</hi>
<hi>哉吾振吾羽翳太陽之光肆吾咮喙其壤徐以三尺蹴之天下不敢寧而居吾視吾之怒眇矣奚以若惕為若</hi>
<hi>不吾信月于朔吾怒以示若其朔日果無光嗇人伐鼓馳且走焉又他日烏遇蛙曰吾怒也何如蛙曰始吾謂</hi>
<hi>極威矣而不知子之威震於我也日之馭曰羲和傍聞之曰噫何謂威吾疾其驅六龍不敢稽其輈吾赫其燥</hi>
<hi>雲不敢雲雨不敢雨風不敢風八土之埏吾能赫其膚萬壑之隂吾能充其毛百川之流吾能瀉其液且彼與</hi>
<hi>若敢言怒哉若不吾信吾怒以示若於是果旱暵者半載凡天地之間病之他日羲和遇烏曰吾怒也何如烏</hi>
<pb n="KR3k0030_WYG_296-5b"/>
<hi>赧然曰始吾謂極威矣而不知子之震於我也飛亷豐隆屏翳者聞之相與造羲和誚焉曰若驚而怒耶向吾</hi>
<hi>威示若吾三人焉嘘其氣足以幕乾坤之倪噀吾咮足以赭崧華之峰嘯吾聲足以簸四海掀九州而覆之也</hi>
<hi>時也若何能威言未既豐隆嘘焉屏翳噀焉飛亷嘯焉莫晝莫夜彌山漫谷者亦半載嗚呼竊造物之權而私</hi>
<hi>以怒競民物奚罪哉</hi>
詩集鳴到曉<hi>一夜青蛙丨丨丨</hi>鳴無謂<hi>蛙黽丨丨丨誾誾祇亂人並韓</hi>水旱卜<lb/>
<hi>丨丨丨蛙聲章孝標</hi>鼓吹聲<hi>越國車前矜勇甚子陽井底太驕生乗時不羡雲溟樂口作儀同丨丨丨</hi>
<hi>注齊張狗兒将拜儀同日口自作丨丨丨宋子京</hi>問公私<hi>兩蛙盛怒鬬春池羣吠同聲徹曉帷等是</hi>
<hi>一般狼籍去更無人與丨丨丨朱元晦聞蛙</hi>知虚實<hi>春來真底好此軰正縱横身作泥中計聲從雨</hi>
<pb n="KR3k0030_WYG_296-6a"/>
<hi>後憎北人餐未慣南食服猶生灰洒丨丨丨於渠似可行楊廷秀</hi>
蝦蟆水族<hi>嘉魚薦宗廟靈龜貢邦家應龍猶致雨潤我百榖芽蠢蠢丨丨中無足者蝦蟆形穢肌肉</hi>
<hi>腥出没于泥沙六月七月交時雨正滂沱蝦蟆得其志快樂無以加地既蕃其生使之族類多天又與其聲得</hi>
<hi>以相喧嘩豈帷西池上汙君清泠波可獨瑶瑟前亂君鹿鳴歌常恐飛上天跳躍隨嫦娥往往蝕明月遣君無</hi>
<hi>奈何白居易</hi>水居<hi>蝦蟆丨中丨水特變形貌强號為蛙蛤於實無所校雖然兩股長其奈脊皴皰跳躑</hi>
<hi>雖云髙意不離濘淖鳴聲相呼和無理祇取閙周公所不堪灑灰垂典教我棄愁海濵常願眠不覺叵堪朋類</hi>
<hi>多沸耳作驚爆端能敗笙磬仍工亂學校雖蒙句踐禮竟不聞報效大戰元鼎年孰强孰敗橈居然當鼎味豈</hi>
<hi>不辱鈎罩余初不下喉近亦能稍稍常懼染蠻夷失平生好樂而君復何為甘食比豢豹獵較務同俗全身斯</hi>
<pb n="KR3k0030_WYG_296-6b"/>
<hi>為孝哀哉思慮深未見許廻擢韓昌黎荅栁栁州食蝦蟆</hi>何為者<hi>蝦蟆丨丨丨痱磊盎於背人言懷土</hi>
<hi>蟲棄去俄復在昔有繫青繒酉陽志其怪嘗觀三物圖副以蝍蛆帶相持莫先動含毒相屠膾端欲兄龜龍未</hi>
<hi>肯弟孔翠俳語解人頥子陽妄尊大慎勿離窟穴旁午凡五軰東行犯日忌束縳非其罪儻有切玊刀甘心脂</hi>
<hi>鼎鼐平生不下筯實憚背脊疥何必食馬肝前脩有明戒願君易嘲誚微命其何貸洪駒父</hi>亦皤其<lb/>
<hi>動物類含血蝦蟆獨無之雙目但瞠也一腹丨丨丨龍變或託體魚服覩幽姿罕見三足蟾詎減六眸龜向來</hi>
<hi>奏贗瑞背負輪菌芝坐謾皆下吏膠車等兒嬉雖蒙黄金擲荆卿空爾為或以白玉琢形模抄工倕咄爾百醜</hi>
<hi>質詎辱五鼎脂浪號土底曦雄誇水中雞何足汙帝箸但可充蛇飢作意一池鳴和我五字詩洪駒父</hi>
蛤强號<hi>丨丨為蛙蛤見前注</hi>宗生<hi>吾廬逼沮洳蛙蛤丨丨之委委見科斗閤閤已在兹夜聲一何</hi>
<pb n="KR3k0030_WYG_296-7a"/>
<hi>喧達旦乃寖微月令紀螻蟈語黙亦有時豈伊不平鳴沓沓竟何為那復當鼓吹安能問官私吾聞崑崙下厥</hi>
<hi>大數十圍蟾蜍窟望舒色勝金褭蹄癡騃反蝕月吞吐誰能知坎并我自足跳梁而持頥鼈笑色無慍鶉化理</hi>
<hi>莫推疥體不自惜或以調鹽醯栁州味南烹下箸甘若飴在昔薦宗廟乃與羔兎齊擅減幾被坐巨細不可遺</hi>
<hi>莫以腥臊棄終将璉瑚期洪駒父</hi>
蟾蜍窟望舒<hi>蟾蜍丨丨丨色勝金褭蹄詳見前注</hi>奏贗瑞<hi>罕見三足蟾詎減六眸龜向來</hi>
<hi>丨丨丨詳前注</hi>
蝌蚪何時生<hi>朝開南籬梅暮聞北池蛙丨丨蝌蚪丨草根已吐芽只畏草葉長其下可隱蛇游子</hi>
<hi>且勿行蝌蚪成蝦蟆梅聖俞初聞蛙</hi>達旦微<hi>委委見蝌蚪閤閤已在兹夜聲一何喧丨丨乃寖丨詳見</hi>
<pb n="KR3k0030_WYG_296-7b"/>
　<hi>前注</hi>
　<lb/>
　<lb/>
　<lb/>
　<lb/>
　<lb/>
　<lb/>
　古今合璧事類備要别集卷九十<lb/>
</p>
<p>
</p>
  </div>
</body>
</text>
</TEI>
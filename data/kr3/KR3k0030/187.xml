<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要續集卷三十七</head> <lb/>
    <p>
<pb n="KR3k0030_WYG_187-1a"/>
欽定四庫全書<lb/>
　古今合璧事類備要續集卷三十七<lb/>
　　　　　　　　　　　　宋　謝維新　撰<lb/>
　性行門<lb/>
　　愚拙<lb/>
　事理發揮<hi>人不能皆智而有愚者焉人不能皆巧而有拙者焉愚拙人之所甚病也亦人之不</hi>
　<hi>能以盡免也然智之鑿也反不如愚巧之過也反不如拙葢愚者雖不解事亦不至於生事拙者雖不辦</hi>
　<hi>事亦不至於多事此愚之與拙亦古人之所不棄也惟夫愚而好自用拙而好自專未能守道適以害道</hi>
<pb n="KR3k0030_WYG_187-1b"/>
　<hi>之人也奚所用於天下</hi>
事類自用<hi>愚而好丨丨記</hi>不移<hi>唯上知與下/愚丨丨語</hi>亦謀<hi>予丨拙丨書</hi>作偽<lb/>
<hi>丨丨心勞日拙書</hi>一能<hi>愚夫愚婦丨/丨勝予書</hi>千能<hi>人一能之已百之人十能之已千之雖愚</hi>
<hi>必明記</hi>維彼愚<hi>丨丨丨/人詩</hi>古之愚<hi>丨丨丨也直今之愚也詐而已矣語</hi>不為拙<lb/>
<hi>大匠丨丨丨工改廢繩墨羿丨丨丨射變其彀率孟</hi>不如拙<hi>巧詐丨丨/丨誠傅子</hi>回如愚<hi>子曰</hi>
<hi>吾與回言終日不違丨丨退而省其私亦足以發回也不愚語</hi>柴也愚<hi>子曰丨丨丨語</hi>北山公<lb/>
<hi>丨丨愚丨年九十欲平太行王屋二山或笑之愚公曰我死有子子又生孫孫又生子子子孫孫無窮匱也而</hi>
<hi>山不加増何苦而不平操蛇之神聞之懼其不已告之於帝帝命夸娥氏二子負二山一厝朔東一厝雍南列</hi>
<pb n="KR3k0030_WYG_187-2a"/>
<hi>子</hi>㑹稽婦<hi>丨丨愚丨輕買臣余亦辭家西入秦李白詩按漢書朱買臣字翁子吳人家貧好讀書不</hi>
<hi>治産業常艾薪樵賣以給食擔束薪行且誦書其妻亦負戴相隨羞之求去買臣曰我年五十富貴今四十九</hi>
<hi>矣女苦日久待我富貴報女功妻恚怒曰如公等終餓死溝中何能富貴買臣即聽去本傳</hi>屠龍技<lb/>
<hi>朱泙漫學丨丨於支離益殫千金之産以學屠龍三年丨成而無所用其巧列子</hi>不龜手<hi>莊子曰夫</hi>
<hi>子拙於用大矣宋人有善為丨丨丨藥者世以洴澼絖為事客聞之請買其方百金聚族而謀曰我世為洴澼</hi>
<hi>絖不過數金今一朝而鬻技百金請與之客得之以説吳王越有難吳王使之將冬與越人水戰大敗越人裂</hi>
<hi>地而封之能丨丨丨一也或以封或不免於洴澼絖則所用之異也</hi>畫蛇足<hi>昭陽為楚伐魏移師攻齊</hi>
<hi>陳軫與齊王使見昭陽曰有祠者賜其舎人酒一巵舍人相謂曰數人飲之不足一人飲之有餘請畫地為蛇</hi>
<pb n="KR3k0030_WYG_187-2b"/>
<hi>蛇先成者飲酒一人蛇先成引酒且飲乃左手持酒右手丨丨曰吾能為之丨未成一人蛇成奪其巵曰蛇故</hi>
<hi>無足子安能為遂飲酒為蛇足者終亡其酒今公攻魏破軍殺將又移師攻齊戰勝不知止猶為蛇足也昭陽</hi>
<hi>乃解軍而歸</hi>拙於用多<hi>潘安仁閒居賦序曰岳讀汲黯傳至司馬安四至九卿而良史書之題於</hi>
<hi>巧宦之目未嘗不慨然廢書而歎也昔和長輿之論余也固曰丨丨丨丨稱多者吾豈敢言拙則信而有餘方</hi>
<hi>今俊乂在官百工惟時拙者可以絶意乎寵榮之事矣</hi>拙於用長<hi>周𢎞叔巧於用短杜方叔丨丨</hi>
<hi>丨丨世説</hi>桞宗元愚溪序<hi>灌水之陽有溪焉東流入于瀟水或曰冉氏嘗居也故姓是溪曰冉</hi>
<hi>溪或曰可以染也名之以其能故謂之染溪余以愚觸罪謫瀟水上愛是溪入一二里得其尤絶者家焉古有</hi>
<hi>愚公谷今余家是溪而名莫能定土之居者猶齗齗然不可以不更也故更之為愚溪愚溪之上買小丘為愚</hi>
<pb n="KR3k0030_WYG_187-3a"/>
<hi>丘自愚丘東北行六十步得泉焉又買居之為愚泉愚泉凡六穴皆出山下平地葢上出也合流屈曲而南為愚</hi>
<hi>溝遂負土累石塞其隘為愚池愚池之東為愚堂其南為愚亭池之中為愚島嘉木異石錯置皆山水之奇者</hi>
<hi>以余故咸以愚辱焉夫水智者樂也今是溪獨見辱於愚何哉蓋其流甚下不可以灌漑又峻急多抵石大舟</hi>
<hi>不可入也幽邃淺狹蛟龍不屑不能興雲雨無以利世而適類於余然則雖辱而愚之可也甯武子邦無道則</hi>
<hi>愚智而為愚者也顔子終日不違如愚睿而為愚者也皆不得為真愚今余遭有道而違於理悖於事故凡為</hi>
<hi>愚者莫我若也夫然則天下莫能爭是溪余得專而名焉溪雖莫利於世而善鑒萬類清瑩透徹鏘鳴金石能</hi>
<hi>使愚者喜笑眷慕樂而不能去也余雖不合于俗亦頗以文墨自慰漱滌萬物牢籠百態而無所避之以愚辭</hi>
<hi>歌愚溪則茫然而不違昏然而同歸超鴻濛混希夷寂寥而莫我知也於是作八愚詩紀于溪石上</hi>唐子<lb/>
<pb n="KR3k0030_WYG_187-3b"/>
西愚齋記<hi>元符三年洛陽蘇公通守南隆治書室於㕔事之東偏名之曰愚而屬某為之記某言於</hi>
<hi>公曰愚有等級公將安處也有顔子之愚有髙柴之愚有甯武子之愚揚子以晁錯為愚桞子厚自以為愚顔</hi>
<hi>子之愚老子所謂盛德者也髙柴之愚中庸所謂不及者也甯武子之愚則詩所謂亦維斯戾者也晁錯之愚</hi>
<hi>則語所謂古之直者也若夫栁子厚之愚則事載方冊有不可誣者文章學術為百代所宗自唐以來論當世</hi>
<hi>大儒則必稱韓栁而自以為愚可乎然貞元之黨雖婦人女子皆知其必敗而桞子獨不悟也謂之不愚可乎</hi>
<hi>是數子者其愚固有等級公將安處也以為髙柴之愚則才非不及于道以為甯武子之愚則生非不逢於時</hi>
<hi>以為晁錯之愚則無吳楚之變以為栁子厚之愚則無伾文之事某將處公以顔子之愚則公豈有意乎公生</hi>
<hi>平聚書萬卷手不停披旣已自得於心矣推其緒餘以教諸子皆卓然有立其長子大壽以文學知名于時而</hi>
<pb n="KR3k0030_WYG_187-4a"/>
<hi>公猶以愚自處此真有意於所謂盛德者歟𫝊曰晞顔之人亦顔之徒公何辭焉請以是為記</hi>周茂叔<lb/>
拙賦<hi>或謂予曰人謂子拙予曰巧竊所耻也且患世多巧也喜而賦之巧者言拙者黙巧者勞拙者逸巧</hi>
<hi>者賊拙者德巧者凶拙者吉嗚呼天下拙刑政徹上安下順風清弊絶</hi>黄魯直拙軒頌<hi>覔巧</hi>
<hi>了不可得拙從何來打破砂盆一問狂子因此眼開弄巧成拙為蛇畫足何况頭上安頭屋下架屋畢竟巧者</hi>
<hi>有餘拙者不足</hi>洪景盧養拙堂記<hi>人必有所養以直養氣以蒙養正以知養恬以寡慾養心</hi>
<hi>以靜養生以義方養子以善養民以學養士以法制養兵以節養財養木于山養禾于田養牛羊于牢養雞于</hi>
<hi>塒養魚于淵養龍于江海養萬物于天地繇書契以還亘古往今來之歸理具是矣一失所以養則位養祿勢</hi>
<hi>養交傲侮養髙酒食養口體養奸以誇養盜以竊養虎以遺害養莠以蠧榖養䑕以齧養蟣蝨以蕃瘙養癰疽</hi>
<pb n="KR3k0030_WYG_187-4b"/>
<hi>以戕身觀其所養孰得孰失葢無待于龜卜而燭炤獨未聞以拙自養者也今朱君先覺以養拙名堂吾誠不</hi>
<hi>知其説拙于用大乎拙於作偽乎拙于政乎拙于巧乎拙于謀已乎拙于官乎不龜手之藥不免于洴澼絖夫</hi>
<hi>固有所不用也與人無㦸級安事偽奉職非追科固不落道州之下考浮湛里閭間望望若營四海妻子滿室</hi>
<hi>竈突或過中不煙居官得餐錢漫不作明日計巧而謀者若是乎春秋五十六墮儒衣冠秩祿未脱八品擢財</hi>
<hi>從事外臺居之泊如稱意自得豈所謂優游以養拙亦頗有慨于潘安仁者乎杜子美之詩云度堂匪華麗養</hi>
<hi>拙異考槃先覺葢出於此旣又作詩五百二十言道所以賦名之意予不暇續也故極引其義而暢之先覺其</hi>
<hi>勉㫋毋輕用拙</hi>
詩集醉如<hi>敢論才見忌實有丨丨愚杜</hi>勤補<hi>本欲將丨丨誰知弄巧成杜</hi>不可改<lb/>
<pb n="KR3k0030_WYG_187-5a"/>
<hi>所稟有巧拙丨丨丨者性所賦有厚薄不可移者命我性拙且惷我命薄且屯問我何以知所知良有因亦曽</hi>
<hi>舉兩足學人踏紅塵從兹知性拙不解轉如輪亦曽奮六翮髙飛到青雲從兹知命薄摧落不逡巡慕貴而厭</hi>
<hi>賤樂富而惡貧同出天地間我豈異於人性命茍如此反則成苦辛以此自安分雖窮每欣欣葺茅為我廬編</hi>
<hi>蓬為我門縫布作袍被種粟充盤飱靜讀古人書間釣清渭濵優哉復游哉聊以充吾身白居易</hi>不能<lb/>
學<hi>欲知學之力賢愚同一初由其丨丨丨所入遂異閭云云二十漸乖張清溝映汙渠三十骨格成乃一龍</hi>
<hi>一猪韓</hi>存吾道<hi>用拙丨/丨丨杜</hi>使溪愚<hi>應同栁州栁聊丨愚丨丨坡</hi>
　<lb/>
　<lb/>
<pb n="KR3k0030_WYG_187-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今合璧事類備要續集卷三十七<lb/>
</p>
<p>
</p>
  </div>
</body>
</text>
</TEI>
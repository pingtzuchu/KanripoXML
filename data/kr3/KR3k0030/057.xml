<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要前集卷五十七</head> <lb/>
    <p>
<pb n="KR3k0030_WYG_057-1a"/>
欽定四庫全書<lb/>
　古今合璧事類備要前集卷五十七<lb/>
　　　　　　　　　　　　宋　謝維新　撰<lb/>
　技術門<lb/>
　　撫琴<lb/>
事類宫商<hi>琴第一絃為丨次絃為丨次為角次為徴次為羽次為少宫次為少商三禮圖太史公曰</hi>
<hi>琴長八尺一寸正度也絃大者為宫而居中央者君也商張右傍其餘小大相次不失其次序則君臣之位正</hi>
<hi>矣史樂書</hi>暢操<hi>凡琴曲和樂而作命之曰丨言其道之暢也憂愁而作命之曰丨言周征窮追由不失其</hi>
<pb n="KR3k0030_WYG_057-1b"/>
<hi>操風俗通</hi>鄭聲<hi>世以琴為雅聲誤矣琴正古之鄭衛耳今世所謂丨衛者乃皆胡部非復中華之丨自天</hi>
<hi>寶中坐律部與胡合自爾莫能辨者</hi>孫枝<hi>凡本實而末虚惟桐反之試取小枝削皆實堅其末皆中虚故</hi>
<hi>世所以貴丨丨者貴其實也實故絲中有木聲也志林</hi>嶧桐<hi>徐州丨陽孤丨注云孤特也嶧山之陽特</hi>
<hi>生桐中琴瑟尚書禹貢篇李白琴贊云嶧陽孤桐石聳天骨根老水泉葉苦霜月斵為緑綺徽聲粲發秋風入</hi>
<hi>松萬古清絶</hi>空桑<hi>雲和龍門丨丨之琴注云雲和/龍門丨丨皆山名出周禮春官</hi>四善<hi>琴雖用桐</hi>
<hi>然須多年木性都盡聲始發越予曽見唐初路氏琴木皆枯朽殆不勝指而其聲愈清絶又陶道真蓄一越琴</hi>
<hi>云是古塜中敗棺杉木也聲極勁挺大抵琴材欲輕鬆脆滑謂之丨丨謂堅如石亦所未論筆談</hi>四美<lb/>
<hi>嵇叔夜琴賦曰氣和故響逸絃急故聲清間遼故音痺絃長故徽鳴此丨皆丨聲也東坡曰痺㪇聲音鮮琴之</hi>
<pb n="KR3k0030_WYG_057-2a"/>
<hi>有㪇聲以琴面不平或焦尾與岳高低不相應則其聲㪇此琴之病聲也葢琴操弄中自有痺下聲非病聲其</hi>
<hi>間音知聲間遼者徽之逺處徽外近焦尾處聲手取之自然痺下學林</hi>五絃<hi>舜作丨丨之琴歌南風之</hi>
<hi>詩其詩曰南風之薰兮可以解吾民之愠兮南風之時兮可以阜吾民之財兮史</hi>七絃<hi>五絃象五行文</hi>
<hi>王武王加二絃琴操琴長四尺五寸法四時五行丨丨象七星風俗通</hi>九絃<hi>太宗令待詔蔡裔増琴為</hi>
<hi>丨丨有待詔朱文濟以為不可太宗曰古琴五絃而文武増之今有何不可文濟曰五絃尚有遺音而益以二</hi>
<hi>絃實無所闕上怒斥出遂増琴絃筆談</hi>五曲<hi>古琴有詩歌丨丨一鹿鳴二伐檀三騶虞四鵲巢五白駒</hi>
<hi>並琴操</hi>九引<hi>一列女楚樊姬作二伯飛魯伯飛作三貞次魯女作四思歸衛女作五霹靂楚商梁</hi>
<hi>作六走馬恭侯作七箜篌霍子高作八琴引秦皇作丨楚丨楚龍丘子作風俗通記</hi>九弄<hi>琴工由傳楚漢</hi>
<pb n="KR3k0030_WYG_057-2b"/>
<hi>舊及清調蔡邕五弄楚調四弄謂之九弄唐志</hi>十弄<hi>陽春白雪長清短清側清雙鳯離鸞緑水悲風别鶴</hi>
<hi>石上流泉河間十弄又鄭述造龍吟丨丨時為妙絶北史</hi>雜歌<hi>河間丨丨二十一章蔡氏五弄雙鳯離鸞</hi>
<hi>歸鳯送逺幽蘭白雲長清短清側清明君胡笳廣陵散白魚歎楚妃歎風入松鳥夜啼石上流泉雙鸞離陽春</hi>
<hi>緑水悲風别鶴之類風俗通記</hi>十二操<hi>一將歸二猗蘭三龜山並孔子作四越裳周公作五拘幽文王</hi>
<hi>作六岐山周公為文王作七履雪尹伯竒作八雉朝飛牧犢子作九别鵠商陵穆子作十殘形曽子作十一水</hi>
<hi>仙十二懷陵並伯牙作同上</hi>十小調<hi>一不換金二不換玉三峽泛吟四越溪吟五越江吟六孤猿吟</hi>
<hi>七清夜吟八葉下聞蟬九三清十亡其名琴曲</hi>賀若曲<hi>世傳琴曲大小調皆隋賀若弼所製琴家但名</hi>
<hi>賀若而已太宗猶愛之改不換金曰楚澤涵秋不換玉曰塞門積雪命詞臣探題製詞時蘇易簡探得越江吟</hi>
<pb n="KR3k0030_WYG_057-3a"/>
<hi>其詞曰非雲非煙瑶池宴片片碧桃冷落黄金殿鰕鬚半捲天香散春雲和孤竹清婉入霄漢紅顔醉態爛漫</hi>
<hi>金輿轉霓旌影爛簫聲逺冷齋夜話東坡詩註云賀若琴操名唐宣宗時待詔賀若所製因人得名</hi>瑶池<lb/>
燕<hi>琴曲有丨丨丨其詞曰飛花成陣春心困寸寸别腸多少愁悶無人問偷啼自揾殘粧粉抱瑶琴尋出新</hi>
<hi>韻玉纎趂南風未解幽愠低雲鬢眉峯眉暈嬌和恨坡集</hi>焦尾桐<hi>蔡邕在呉聞人家爨下桐爆聲知其</hi>
<hi>良材因請之果良桐以治琴琴成尾有焦處因號焦尾本傳</hi>螺蚌徽<hi>蜀中雷氏琴最佳上者玉徽次</hi>
<hi>瑟瑟徽次金徽次丨丨丨國史補</hi>氷清琴<hi>錢塘沈振蓄一琴名氷清腹有晉陵子銘云卓哉斯器樂</hi>
<hi>惟至正音清韻髙月苦風勁璅餘神爽緣絶機静雪夜敲氷霜天擊磬隂陽潛感石臧前鏡人其審之豈獨知</hi>
<hi>政書大厯三年三月三日上底蜀郡雷氏斵奉詔書貞元十一年七月八日再修士雄記或以謂晉陵子杜牧</hi>
<pb n="KR3k0030_WYG_057-3b"/>
<hi>道號篆法類李義山不知士雄何人也同上</hi>響泉琴<hi>劉禹錫嘉話載汧公李勉好雅琴取桐絲精者</hi>
<hi>雜綴號百納琴其尤絶者曰響泉韻磬坡詩注秀州祥符院僧智和蓄一古琴瑟瑟徽碧文細石為軫製作精</hi>
<hi>巧音韻清越中刻李陽冰篆三十九字其畧云南溟夷島産木名伽陀羅文横如銀屑其堅如石遂用作此朱</hi>
<hi>長文琴譜皆著此琴即唐李勉所製響泉也澠水燕談</hi>清角琴<hi>丨丨黄帝丨繞梁楚莊王琴號鍾齊</hi>
<hi>桓公琴</hi>縁綺琴<hi>丨丨卓文君丨一/云司馬相如琴</hi>楚妃歎<hi>琴曲有丨丨丨白氏六帖</hi>廣<lb/>
陵散<hi>嵇康嘗游洛西暮宿華陽亭引琴而彈夜分忽有客詣之稱是古人與康共談音律詞致清辯索琴</hi>
<hi>彈之而為丨丨丨聲調絶倫遂以授康仍誓不傳人亦不言其姓字康嘗曰但欲濁酒一杯彈琴一曲志意畢</hi>
<hi>矣康臨刑索琴彈之曰昔袁孝已嘗從吾學丨丨丨吾固靳之於今絶矣康傳後韓臯聞鼓琴至止息歎曰美</hi>
<pb n="KR3k0030_WYG_057-4a"/>
<hi>哉嵇康之為是曲其當晉魏之際乎其音商商主金晉乘金運此所以知魏季晉將代也王陵毋丘儉文欽諸</hi>
<hi>葛誕繼為揚州都督咸有興復之謀皆為司徒所殺康以揚州廣陵地故其曲曰廣陵散言魏散亡自廣陵始</hi>
<hi>止息者篇名其音哀傷憯痛迫脇晉雖暴興終於止息臯傳</hi>鳳凰操<hi>趙后有寶琴曰丨丨皆以金玉</hi>
<hi>隠起為龍鳳螭鸞古賢列女之象亦善為歸風送逺之丨西京雜記</hi>蛇蚹文<hi>知音者以謂前一指後一</hi>
<hi>指為妙以丨丨丨為古王晉叔所蓄前幾不容指而後劣容指然終無雜聲可謂妙矣志林</hi>單鵠弄<lb/>
<hi>劉道强善鼔琴能為丨丨寡鳬之弄聽者悲不自勝西京雜記</hi>落霞琴<hi>恒山夕望東邊有青雲髣髴俄</hi>
<hi>而見雙臼鶴集於臺上倐忽化為二神女舞於臺上握鳯管之簫拊丨丨之丨歌清呉春波之曲㓊㝠記</hi>白<lb/>
鵠翔<hi>師曠鼓琴通於神明而丨丨丨瑞應圖</hi>别鶴翔<hi>繁絃既抑雅聲乃揚仲尼思歸鹿鳴三章</hi>
<pb n="KR3k0030_WYG_057-4b"/>
<hi>梁甫悲吟周公越裳青雀西飛丨丨東丨蔡邕琴賦</hi>宫調角調<hi>嘗考琴家謂宫者非宫角者非角又</hi>
<hi>五調迭犯特宫聲為多與五音之正者異西清詩話</hi>㪇聲泛聲<hi>東坡云㪇聲音鮮出羯鼔録偶讀嵇</hi>
<hi>中散琴賦云間遼故音痺絃長故徽鳴所謂痺者如今俗云丨丨也兩可之間逺則有㪇聲故曰間遼徽鳴云</hi>
<hi>者今之所謂丨丨也絃虚而不接乃可按故曰絃長而徽鳴也五臣妄注云八曲其他淺妄可知志林</hi>三<lb/>
聲類聚<hi>段由夫擕琴就松風間響之嘗曰丨者皆自然之丨正合丨丨半曇即以金縷衣邀之曲終云</hi>
<hi>金微變化篇</hi>五聲叢鳴<hi>舒元輿斵琴志曰越客沈蚪子斵琴絃素絲七條其上備指一</hi>
<hi>弄丨丨丨丨鳴中有靈峯横空烏泉出雲鳯龍騰凌鶴哀烏啼松吟風悲</hi>蟹行鸞鳴<hi>凡彈琴輪指曰</hi>
<hi>丨丨側轉指曰丨丨若全用甲則聲乾而多思全用肉則聲重濁而不勻琴書訣</hi>烏舞魚躍<hi>瓠巴</hi>
<pb n="KR3k0030_WYG_057-5a"/>
<hi>鼓琴而丨丨丨丨列子</hi>蘿蔦附木<hi>楊收嘗言琴通黄鍾姑洗無射三均側出諸調由丨丨丨灌丨</hi>
<hi>然同上</hi>駟馬仰秣<hi>伯牙鼔琴而/丨丨丨茍子</hi>援琴鶴舞<hi>師曠丨丨而鼓一奏有𤣥丨集</hi>
<hi>乎門廊再奏之延頸而鳴舒翼而丨史</hi>彈琴鬼歎<hi>嵇中散夜丨丨忽有一丨械而長丨舉其手袂</hi>
<hi>曰君一絃一調中散與琴彈之聲清冷遥問不對欵是蔡邕邕死之日身着桎梏出職官分紀云云</hi>伏羲<lb/>
作琴<hi>丨丨丨丨修身理性反其天真也琴操</hi>神農為絃<hi>丨丨削桐為琴繩絲丨丨以通神明</hi>
<hi>之德以合天地之和桓譚新論</hi>舜帝鼓琴<hi>舜被袗衣鼔琴二女果若固有之孟</hi>孔子學琴<lb/>
<hi>丨丨丨丨於師襄子曰丘迨得其為人矣黯而黒頎然長曠如望洋奄有四方非文王孰能為此師襄子曰君</hi>
<hi>子聖人也其傳曰文王操家語</hi>子期知音<hi>伯牙鼓琴志在高山鍾子期曰峩峩然若泰山在流水曰</hi>
<pb n="KR3k0030_WYG_057-5b"/>
<hi>洋洋然若江河丨丨死伯牙絶絃以無丨丨者列子</hi>蔡琰辨琴<hi>蔡琰邕之女也年六嵗邕夜彈琴絃</hi>
<hi>絶琰聞之曰第一絃也復故斷一絃問之曰第四絃也邕曰偶中耳琰曰昔季札觀風知四國興衰師曠吹律</hi>
<hi>知南風不競由是言之何得不知乎後漢</hi>閔子審音<hi>孔子晝息於室鼔琴焉閔子自外聞之告曽子</hi>
<hi>曰向也夫子之音清徹以和今也更為幽沉之聲幽則利欲之所發沉則貪得之所施夫子阿感若是乎二子</hi>
<hi>入問孔子孔子曰汝言是也向者見猫方取䑕欲其得之故為之音也孔叢傳</hi>騶忌言絃<hi>齊威王鼔</hi>
<hi>琴丨丨子入曰善哉大絃濁以舂温者君也小絃亷折以清者相也攫而深醇而愉者政令也鈞諧以鳴小大</hi>
<hi>相益回邪而不相害者四時也故曰琴調而天下治史書</hi>龜年辨聲<hi>李龜年至岐王宅聞琴曰此秦</hi>
<hi>聲良久又曰此楚聲主人入問之則前彈者隴西沈妍後彈者揚州薛滿辨音集</hi>如意聽琴<hi>唐于</hi>
<pb n="KR3k0030_WYG_057-6a"/>
<hi>頔嘗令客彈琴其嫂丨丨丨之曰三分中一分筝聲二分琵琶聲全無丨韻國史補</hi>君山獻曲<hi>遂創</hi>
<hi>新聲爰改舊用丨丨丨丨伯牙奏弄成公綏琴賦云後漢桓譚字君山</hi>陶潛得趣<hi>晉陶潛性不解</hi>
<hi>音惟蓄素琴一張絃徽不具曰但識琴中趣何勞絃上聲</hi>嵇康論價<hi>丨丨抱琴訪山濤濤醉欲割琴</hi>
<hi>康曰吾賣東陽舊業以得琴乞尚書令河輪佩玉藏為徽貨所衣玉簾中單買縮絲為袋丨之其丨與武庫争</hi>
<hi>先如欲割之吾即死矣同上</hi>吕才定曲<hi>唐高宗以琴曲寖絶令有司習吕才上言舜彈五絃之琴</hi>
<hi>歌白雲之詩是知琴操曲弄皆合於歌今以御雪詩為白雪歌帝善之唐禮樂志</hi>文君心感<hi>卓文</hi>
<hi>君新寡好音相如以琴心挑之前相如傳</hi>趙璧神遇<hi>丨丨彈五絃琴人問其術璧曰吾之五絃也始</hi>
<hi>則心驅之中則丨丨之終則天隨之方吾浩然眼如耳如鼻不知五絃之為璧璧之為五絃也語林</hi>蔡邕<lb/>
<pb n="KR3k0030_WYG_057-6b"/>
殺聲<hi>丨丨在陳留鄰人召酒邕比往有客彈琴邕聽有丨丨遂反主人自追問邕邕以告琴者曰我向見</hi>
<hi>螳蜋方捕蟬此豈為殺心形於聲乎邕傳</hi>揚收武聲<hi>有安說善琴丨丨問五絃外其二云何說曰世</hi>
<hi>謂周文武二王所加者收曰能為文王操乎說即以黄鍾為宫而奏之以少商應大絃收曰止如子之言少商</hi>
<hi>武絃也且文世安得丨丨乎說大驚収傳</hi>單父鳴琴<hi>宓子賤為丨丨宰丨丨不下堂而自治吕氏春</hi>
<hi>秋</hi>武城聞絃<hi>子之丨丨丨丨歌之聲注子游為武城宰夫子莞爾而芙曰割雞焉用牛刀子游對</hi>
<hi>曰昔者偃也聞諸夫子曰君子學道則愛人小人學道則易使也</hi>杏壇奏曲<hi>孔子坐杏壇之上絃</hi>
<hi>歌鼔琴曲未終有漁父下舟而來以聽莊子漁父篇</hi>汾亭鼓琴<hi>文中子遊丨丨坐丨丨有舟而釣者</hi>
<hi>過之曰美哉琴意傷而和怨而靜在山澤而有廊廟之志非太公之都磻溪則仲尼之宅泗濵也文中子</hi>睹<lb/>
<pb n="KR3k0030_WYG_057-7a"/>
物命琴<hi>昔魯哀公二十一年孔子出魯東門過故杏壇歴級而升顧謂弟子曰兹魯將臧文仲誓盟之</hi>
<hi>壇也丨丨思人丨丨而歌歌曰暑往寒來春復秋夕陽西下水東流將軍戰馬今何在野草閑花滿地愁雜記</hi>
迎船援琴<hi>伯牙學琴於成連先生乃與遊蓬萊山留伯牙曰子居習之我將丨子師刺丨而去伯牙</hi>
<hi>迎過但見海水<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞山林㝠杳鳥獸悲號歎曰吾師將移我情乃丨丨而歌歌終成連至遂為天下妙絶樂府</hi>
<hi>解題</hi>抱琴而來<hi>司業武公總太學儒官三十六人列飲於祭酒之堂有一儒生丨丨丨丨歴階</hi>
<hi>而升坐於樽俎之南鼓有虞氏之南風賡之以文王宣父之操優游夷愉追三代之遺音想舞雩之詠歎及暮</hi>
<hi>而退充然若有得也韓文上已宴大學序</hi>鼓琴自樂<hi>顔回曰丨丨足以自娯學夫子之道足以丨丨</hi>
<hi>回不願仕莊子</hi>就宴推琴<hi>嵇紹遷侍中齊王囧燕㑹左右進琴紹推不受曰紹雖庸鄙忝備常伯腰</hi>
<pb n="KR3k0030_WYG_057-7b"/>
<hi>紱冠冕鳴玉殿省豈可操執絲竹為袷人事若釋公服從私宴所不敢辭也囧大慙紹傳</hi>對使破琴<lb/>
<hi>戴逵能鼓琴武陵王晞使人召之逵丨丨者丨丨曰戴安道不能為王門伶人本傳</hi>
詩集夜彈<hi>風松瀑布已清絶更愛玉佩聲瑯璫自從鄭衛亂雅樂古器殘破世已忘千年寥落獨琴</hi>
<hi>在有如老仙不死閱興亡世人不容獨反古强以新曲求鏗鏘微音淡弄忽變轉數聲浮脆如笙簧無情枯木</hi>
<hi>今尚爾何况古意墮渺茫江空月出人響絶夜闌更請彈文王東坡</hi>朝弄<hi>洞門凉氣滿閑館夕隂生絃隨</hi>
<hi>流水急調雜秋風清掩抑丨飛丨凄斷夜啼聲至人齊物我持此悦髙情嚴慤</hi>古聲<hi>有琴具徽絃再鼓聽</hi>
<hi>愈淡丨丨久埋滅無由見真濫韓昌黎詩</hi>下調<hi>昔在龍門側誰想鳳鳴時雕琢今為器宫商不自持巴人</hi>
<hi>緩踈節楚客弄繁絲欲作髙張引翻成丨丨悲劉允濟</hi>氷霜<hi>有客天一方寄我孤桐琴迢迢萬里隔託</hi>
<pb n="KR3k0030_WYG_057-8a"/>
<hi>此傳幽音丨丨中自結龍鳯相與吟韋應物</hi>風雨<hi>孤禽曉警秋野露空澗夜落春巖泉經緯文章合調</hi>
<hi>和雌雄鳴颯颯驟丨丨隆隆隠雷霆無射變凜冽黄鍾催發生詠歌文王雅怨刺離騷經二典意淡薄三盤語</hi>
<hi>丁寧歐公</hi>秋風<hi>丨丨拂松疎獨鶴憶子籠中鳴鐵擊珊瑚一兩曲水瀉玉壺千萬聲至和無攫醳至平無</hi>
<hi>按抑不知微妙聲究竟從何出散我不平氣洗我不和心此心知有在尚復此微吟東坡</hi>凉月<hi>清風終日</hi>
<hi>自開簾丨丨今宵肯挂簷琴裏若能知賀若詩中定合愛陶潛東坡聽道士彈賀若</hi>雲飛<hi>上客敞前扉鳴</hi>
<hi>琴月晚暉掩抑歌張女凄清奏楚妃稍視紅塵落漸覺白丨丨新聲獨見賞莫恨知音稀馬元熙</hi>風入<lb/>
<hi>碧山卒岑寂素絲何清幽彈為丨丨松岩谷颯已秋嗚呼鍾子期零落歸山丘死兮若有知魂兮從我遊劉希</hi>
<hi>夷</hi>寒泉<hi>拂琴開素匣何事獨顰眉古調俗不樂正聲公自知丨丨出澗澁老檜倚風悲縱有來聽者誰</hi>
<pb n="KR3k0030_WYG_057-8b"/>
<hi>堪繼子期王文元妻</hi>流水<hi>絲傳園客意曲奏楚妃情罕有/知音者空勞丨丨聲江揔詩</hi>蟬咽<hi>滿匣</hi>
<hi>氷泉咽又嗚玉音閑澹入神清巫山夜雨絃中起峽水清波指下生蜂簇野花吟細韻丨移髙栁丨殘聲不須</hi>
<hi>更奏幽蘭曲卓氏門前月正明韋莊</hi>猿啼<hi>大聲粗若霰颯颯風和雨小聲細欲絶切切鬼神語方知鵲報</hi>
<hi>喜轉作丨丨苦樂天</hi>離鴻<hi>北林鵲夜飛南軒日斜進調絃發清徽蕩心祛褊恡變作丨丨聲還入思歸引</hi>
<hi>長歎未終極秋風飄素鬢楊希道</hi>戯鶴<hi>可憐嶧陽木雕為緑綺琴田文垂睫淚卓女弄絃心丨丨聞應</hi>
<hi>舞游魚聽不沉楚妃幸勿歎此異丘中吟江揔</hi>鳯凰<hi>昵昵兒女語恩怨相爾汝劃然變軒昂勇士赴敵塲</hi>
<hi>浮雲栁絮無根蔕天地濶逺隨飛揚喧啾百鳥羣忽見孤丨丨躋攀分寸不可上失勢一落千丈强嗟余有兩</hi>
<hi>耳未省聽絲簧自聞穎師彈起坐在一牀推手遽止之濕衣涙滂滂穎乎爾誠能無以氷炭置我腸退之聽頴</hi>
<pb n="KR3k0030_WYG_057-9a"/>
<hi>師琴詩歐公以為聽琵琶詩後注云浮雲栁絮無根蔕天地濶逺隨飛揚此泛聲也謂輕絲重非木也喧啾百</hi>
<hi>鳥羣忽見孤鳯凰泛聲中寄指聲也躋攀方寸不可上吟繹聲也失勢一落千丈强歴聲也志林三呉僧義海</hi>
<hi>知琴或以歐公之論問海海曰歐公一代英偉然斯語失矣昵昵兒女語恩怨相爾汝言輕清柔細真情出見</hi>
<hi>也劃然變軒昻勇士赴敵塲精神餘溢竦觀聽也浮雲栁絮無根蔕天地濶逺隨飛楊縱横變態浩乎不失自</hi>
<hi>然也喧啾百鳥羣忽見孤鳯凰又見孤絶不同下俚也躋攀方寸不可上失勢一落千丈强起㐲不常抑揚不</hi>
<hi>主故常也皆指下絲聲妙處惟琴為然琵琶格上聲烏能耳退之深得趣未易譏評也西清詩話</hi>牛雉<lb/>
<hi>大絃春温和且平小絃廉折亮以清平生未識宫與角但聞丨鳴盎中丨登木門前剥啄誰叩門山僧未閑君</hi>
<hi>勿嗔歸家且覓千斛水歸家净洗筝笛耳坡公琴詩僧義海曰東坡琴詩亦未知琴大絃春温和且平小絃亷</hi>
<pb n="KR3k0030_WYG_057-9b"/>
<hi>折亮以清絲聲皆然何獨琴也牛嗚盎雉登木大槩言宫角也八音宫角皆然何獨絲也聞者以海為知言西</hi>
<hi>清詩話</hi>
　　奕碁<lb/>
事類用心<hi>飽食終日無所丨丨難矣哉不有博奕者乎為之猶賢乎已語</hi>有法<hi>斷木為棋梡革</hi>
<hi>為鞠亦皆丨丨焉揚子</hi>象戯<hi>周武帝時/始丨丨</hi>鴈行<hi>畧觀圍碁法於用兵三尺之局為戰鬬場</hi>
<hi>陳聚士卒兩敵相當怯者無功貪者先亡常據四道守用依傍縁邊遮列往往相望離離馬目連連丨丨踔度</hi>
<hi>閒置徘徊中央收取士卒毋使相迎當食不食反受其殃馬融碁賦</hi>坐隱<hi>王中郎以圍碁為丨丨在哀制</hi>
<hi>中祥後客來即用方幅為會戯世説</hi>手談<hi>攴公以碁為/丨丨世説</hi>玉局<hi>日本國王子入貢善奕宣</hi>
<pb n="KR3k0030_WYG_057-10a"/>
<hi>宗令待詔顧師言與之對王手不勝問曰此第幾手答曰第三手王子歎曰小國之一不及大國之三因獻丨</hi>
<hi>碁丨冷暖玉碁子玉性冬則暖夏則冷</hi>石枰<hi>仙奕山始登者得丨丨於上黒肌而赤脉十有八道可奕</hi>
<hi>栁宗元山水記</hi>響玉盤<hi>用丨丨碁丨與律聲/相應出碁天要覽</hi>蛻龍牙<hi>取丨丨丨一枚</hi>
<hi>臨局自然機變横出碁訣</hi>檀心碁子<hi>闗中貴家以紫丨丨瑞龍腦為丨丨碁訣</hi>金面碁<lb/>
盤<hi>蘇尚書八十猶叅禪大為以手拍碎丨丨丨丨尚書尋悟禪學</hi>害詐爭偽<hi>問奕之原於或</hi>
<hi>人或人曰堯教丹朱征丹朱作為是信固有其道焉皮子曰夫奕為藝也彼謀既失我謀先之我智既虧彼智</hi>
<hi>乘之害也欲致其内必先攻外欲取其逺必先攻近詐也勝之勢不城池而金湯焉負之勢不兵甲而奔北焉</hi>
<hi>勝不讓負負不讓勝争也存此免彼存彼失此如蘇秦之合從陳軫之遊說偽也若然者不丨則敗不丨則亡</hi>
<pb n="KR3k0030_WYG_057-10b"/>
<hi>不丨則失不丨則亂是奕之必然也雖奕秋荐出必用吾言焉嘗試論之夫堯之仁義禮智信性也豈區區出</hi>
<hi>其纎謀小智以著其術用争勝負哉以有苗之慢尚不加兵豈能以害詐之心争偽之智用為戰法教其子以</hi>
<hi>伐國哉則奕之始作必起自戰國有害詐争偽之道當縱横者流之作矣豈曰堯哉豈曰堯哉皮日休原奕</hi>
方圓動靜<hi>李泌召見時元宗方與張說觀碁因使說試其能說請賦丨丨丨丨泌曰願聞其畧說曰</hi>
<hi>方若碁局圓若碁子動若碁生静若碁死泌年七嵗即答曰方若行義圓若用智動若騁材静若得意説因賀</hi>
<hi>元宗得竒童元宗大恱</hi>古今得失<hi>北方之人謂碁為奕局必方正象地則也道必正直神明德也</hi>
<hi>碁有白黒隂陽分也駢羅列布效天文也四象既陳行之在人葢王政也或虚設豫置以自衛䕶葢象庖犧網</hi>
<hi>罟之制隄防周起障塞漏决有似夏后治水之勢一孔有闕頽壤不振有似瓠子汎濫之敗作伏設詐突圍横</hi>
<pb n="KR3k0030_WYG_057-11a"/>
<hi>行田單之竒要厄相刼割地取賞蘇張之姿參分有勝恕而不誅周文之德逡巡儒行保角依旁却自補續雖</hi>
<hi>敗不亡繆公之智上有天地之象次有帝王之治中有五霸之權下有戰國之事覽其得失古今畧備出班固</hi>
<hi>奕㫖</hi>賢愚難易<hi>胡旦曰以碁為易則聰明者或不能以為難則愚下小人往往精絶</hi>堯舜<lb/>
教子<hi>堯造圍碁以教子丹朱或云舜以子商均愚故作圍碁以教之其法非智不能也博物志</hi>奕秋<lb/>
誨人<hi>奕之為數小數也不専心致志則不得也奕秋通國之善奕者也使丨丨丨二丨奕其一人專心致</hi>
<hi>志惟奕秋之為聽一人雖聽之一心以為有鴻鵠將至思援弓繳而射之雖與之俱學弗若之矣出孟告子下</hi>
王粲覆棋<hi>魏丨丨觀人圍碁局壤粲為丨之丨者不信以帊葢局更以它局為之用相比校不誤一</hi>
<hi>道其强記黙識如此</hi>積薪短具<hi>王丨丨每出遊必擕圍碁丨丨畫紙為局與碁子併盛竹筒中繫於</hi>
<pb n="KR3k0030_WYG_057-11b"/>
<hi>車轅馬鬛間道上雖遇匹夫亦與對手勝則徵餅餌牛酒北忩瑣言</hi>李泌諫博<hi>肅宗在彭原廨舎隘</hi>
<hi>狹帝與張良娣博打子聲聞於外李泌言帝乃潛令刻乾樹子不欲有聲良娣以此怨泌</hi>韋曜戒奕<lb/>
<hi>呉蔡穎亦在東宫性好博奕太子和以為無益韋曜論之</hi>貴戚彈棋<hi>梁冀少為丨丨逸遊自恣嗜酒</hi>
<hi>能挽滿丨丨格五六博蹴鞠意錢之戯</hi>書生撇棋<hi>魏文帝善彈棋能用手巾角時一丨丨又能低</hi>
<hi>頭以所冠葛巾丨丨</hi>臨敵圍碁<hi>延興中魏軍次於興勢假費禕節率衆往禦之束敏至褘許别求共</hi>
<hi>圍碁時羽檄交馳人馬擐甲嚴駕已訖禕與敏留意對戯色無厭倦敏曰聊觀試君且君信可人必能辦賊禕</hi>
<hi>至城遂退</hi>别墅圍碁<hi>苻堅率衆百萬次淮淝京師震恐加謝安征討大都督安夷然無懼色遂命駕</hi>
<hi>出丨丨親朋畢集方與𤣥丨丨賭别墅安碁常劣於𤣥是日𤣥懼便為敵手而又不勝安遂顧謂其甥羊曇曰</hi>
<pb n="KR3k0030_WYG_057-12a"/>
<hi>以墅乞汝遂遊陟至夜乃還指授將帥各當其任既而兄子𤣥等破堅有驛書至安方對圍碁看書既竟便攝</hi>
<hi>於牀下了無喜色碁如故客問之徐答曰小兒輩已破賊既罷還内過户限心喜甚不覺屐齒之折其矯情鎮</hi>
<hi>物如此</hi>推枰决策<hi>晉武帝與中書令張華圍碁間杜預表適至推枰斂手曰陛下聖明神武國富</hi>
<hi>兵强呉之荒淫驕虚宜亟討之</hi>以具投江<hi>陶侃為荆州見佐史博奕具投之於江曰圍碁堯舜以教</hi>
<hi>愚子博殷紂所造諸君並國器何以此為將吏則加鞭朴曰樗蒲者牧猪奴戯耳</hi>圍碁應答<hi>殷仲</hi>
<hi>堪在都嘗往看碁諸從在瓦棺寺前宅上於時袁羌與人共在窻下丨丨仲堪在裏問袁易義袁丨丨如流圍</hi>
<hi>碁不輟袁意傲然殊有餘地殷撰辭致難每有往復</hi>圍碁失寢<hi>梁劉溉為侍中與武帝碁達旦或復</hi>
<hi>失寢加以低睡帝歎曰狀若喪家狗又似懸風槌</hi>入侍東宫<hi>順宗為太子王叔文以善棋得侍東</hi>
<pb n="KR3k0030_WYG_057-12b"/>
<hi>宫</hi>奕賭外郡<hi>南史羊𤣥保為黄門侍郎善奕棋宋文帝亦好奕與賭郡𤣥保戯勝以補宣城太守</hi>
天帝遣召<hi>滑能善奕忽有一小子自云張清與能對奕思甚精敏能異而詰之曰我非世人天帝召</hi>
<hi>公着碁能忽奄然北夢瑣言</hi>老姥指教<hi>翰林碁者王積薪從明皇西幸寓宿深溪之家但有婦姑</hi>
<hi>止給水火纔瞑闔户積薪夜聞姑謂婦曰良宵無以為適與子手談可乎堂内無燭婦姑各在東西室對談已</hi>
<hi>而姑曰子已北矣吾止勝九枰耳遲明王具禮請問出局盡平生之好布子未及數十姑謂婦曰是子可教以</hi>
<hi>常勢因指示攻守殺奪捄應防拒之法其意甚畧曰此已無敵人間矣謝而别回顧失向之室矣異叢談記</hi>
圍碁争道<hi>王導嘗共其子恱丨丨丨丨笑曰相與有𤓰葛何得爾邪</hi>觀碁爛柯<hi>信安郡石</hi>
<hi>室山晉時樵者王質伐木入山有二童子碁與質一物如棗核食之不覺飢以所持斧置坐而觀童子指謂之</hi>
<pb n="KR3k0030_WYG_057-13a"/>
<hi>曰汝斧柯爛矣質歸鄉閭無復時人述異記</hi>偽為不勝<hi>李道古便佞巧宦常以酒肴碁博游公卿</hi>
<hi>門角賭之際丨丨丨丨而厚償之故得一時虚名而嗜利者悉與之狎續世說</hi>懼償所賭<hi>石晉陳保</hi>
<hi>性極鄙吝每與人奕碁敗則手亂其局懼所賭金錢不欲償也及卒家無妻兒惟貯白金十錠為他人所有續</hi>
<hi>世說</hi>西南風急<hi>謝宻與客奕宻西南碁有死勢復一客曰丨丨丨丨或有覆計宻悟乃殺之吏</hi>
南風不競<hi>晉王獻之年數嵗看人圍碁有勝負因曰丨丨丨丨注云春秋楚伐鄭師曠曰歌南風南</hi>
<hi>風不競多死聲必無功也</hi>獻金免召<hi>蜀簡州刺史安重霸瀆貨無厭州民有油客者姓鄧能碁其家</hi>
<hi>亦贍重霸召對敵只令立侍每落一子俾其退立於西北牖下俟我筭路乃始進之終日不下十數子而已鄧</hi>
<hi>生倦立且飢殆不可堪次日又召或有諷鄧生曰此侯好賂本不為碁何不獻賂而自求退乃獻中金三鋌獲</hi>
<pb n="KR3k0030_WYG_057-13b"/>
<hi>免北夢瑣言</hi>賜緋賞勝<hi>蘇子瞻云太宗時有待詔賈𤣥者常侍上碁太宗饒𤣥三子𤣥常輸一路</hi>
<hi>太宗知𤣥挾詐不盡其藝也乃謂之曰此局汝復輸我當榜汝既而滿局不生不死太宗曰汝亦詐也更圍一</hi>
<hi>局汝勝賜汝緋不勝當投汝於泥中既而局平不勝不負太宗曰我饒汝子今既局平是汝不勝也命左右抱</hi>
<hi>投之水乃呼曰臣握中更有一子太宗大笑賜以緋衣荆公詩話</hi>戒勿嗜碁<hi>丁晉公好釋老乂酷</hi>
<hi>嗜奕碁中堂退食對局以夜繼日一日問李畋虚心之法對曰請侍中弼諧之外勿於碁子役心虚已半矣公</hi>
<hi>曰如子之言何止於碁凡有所着則不虚矣該聞録</hi>唯不能碁<hi>林和靖每曰逋世間事皆能之丨丨</hi>
<hi>丨擔糞與着丨墨客揮羣</hi>偶坐觀碁<hi>東坡云予素不解碁嘗獨遊廬山白鶴觀觀中人皆闔户畫寢</hi>
<hi>獨聞碁聲於古松流水之間意欣然喜之自爾欲學然終不解也兒子過乃粗能者儋守張中日從之戯予亦</hi>
<pb n="KR3k0030_WYG_057-14a"/>
<hi>偶坐竞日不以為厭也因作詩云五老峯前白鶴遺址長松䕃庭風日清美我時獨遊不逢一士誰與碁者户</hi>
<hi>外二屨不聞人聲時聞落子紋楸坐對誰究此味空鈎意釣不在魴鯉小兒近道剥啄信指勝固欣然敗亦可</hi>
<hi>喜優哉游哉可以卒嵗</hi>就枕閱碁<hi>東坡云南岳李巖老好睡與人食飽下碁巖老就枕閱數局乃</hi>
<hi>一展轉云我始一局君幾局矣東坡曰巖老常用四脚碁盤着一色黒子昔與邊韶敵手今被陳摶饒先着時</hi>
<hi>自有輸嬴着了並無一物</hi>對坐精思<hi>仁廟時李重恩善奕碁冠絶當世然形神昏戇時人謂之李憨</hi>
<hi>奕碁之外一無所曉與人丨奕丨而昏睡人丨丨久之方下一子重恩開目隨手應之皆出人意表善品碁者</hi>
<hi>以為重恩在王積薪之上賈𤣥之下荆公詩嘗用之</hi>升堂說法<hi>僧寶傳云浮山法逺禪師歐公造其</hi>
<hi>室以與客碁逺坐其傍歐公收局請逺因碁說法乃鳴鼔升坐曰若論此事如兩家着碁相似何謂也敵手知</hi>
<pb n="KR3k0030_WYG_057-14b"/>
<hi>音當機不讓若是綴五饒三又通一路始得有一般底柢解閉門作活不解奪角衝闗硬節與虎口齊張局破</hi>
<hi>後徒勞逴幹所以道肥邊易得瘦腹難求思行則往往失粘心麄則時時頭撞休誇國手謾説神仙嬴局輸籌</hi>
<hi>即不問且道黒白未分時一着落在什麽處良久云從前十九路速誤許多人歐公嘉歎久之漁隠叢話</hi>
詩集兩奩<hi>莫將戱事擾真情且可隨縁道我贏戰罷丨丨收黒白一枰何處有虧成王介甫</hi>幾<lb/>
局<hi>松窻楸局穏相顧思皆凝丨丨賭山果一先饒海僧覆圖聞夜雨下子對秋燈何日無羈束期君向杜陵</hi>
<hi>出鄭谷詩</hi>楸枰<hi>荆璞玉為子井文丨作丨有求惟别墅不喜得宣城跕跕飛鳶墮丁丁伐木聲</hi>
<hi>破愁逢一笑無地著虧成洪王父</hi>玉局<hi>不作丹朱戱難禁清晝長敢言白丨丨聊取紫羅囊角道空傳</hi>
<hi>記乘除自有方兒童争畫紙謾學老夫狂同上</hi>幾微<hi>眉山非快手奕勝亦欣然變態一翻覆丨丨係後先</hi>
<pb n="KR3k0030_WYG_057-15a"/>
<hi>陶公慮太過雪女慧堪憐張弛誠吾道斯文許爾賢同上</hi>𤣥妙<hi>未去交争意難忘勝負心一條丨丨路徹</hi>
<hi>了沒人尋邵堯夫</hi>險路<hi>十九條平路言平又險巇人心無筭處國手有輸時勢過流星逺聲乾下雹遲</hi>
<hi>臨軒纔一局寒日又西垂裴説</hi>刼權<hi>對敵常觀勢臨機便得先安危心不動殺活手能專勿以欺為行須</hi>
<hi>知丨是丨旁人爛柯看當局是神仙楊元素</hi>談兵<hi>偶無公事客閒時席上丨丨校兩棋心似蛛絲遊碧</hi>
<hi>落身如蜩甲化枯枝湘中一日誠甘死天下中分尚可持誰謂吾徒猶愛日參横月落不曽知山谷</hi>布陣<lb/>
<hi>自從仙人遇樵子直到開元王長史前身後身付餘習百變千化無窮已初疑磊落曙天星次見搏擊三秋兵</hi>
<hi>鴈行丨丨衆未曉虎穴得子人皆驚行盡三湘不逢敵終日饒人損機格藹藹京城在九天賭取聲名不要錢</hi>
<hi>劉禹錫送儇師</hi>守黙<hi>野客圍碁坐搘頤向暮秋不言如丨丨設計似平讐决勝雖關勇防</hi>
<pb n="KR3k0030_WYG_057-15b"/>
<hi>危亦合憂看他終一局白却少年頭髙輦</hi>藏機<hi>黒白旋盈盤分途各占寛縱髙無盡幸遇敵始知難對面</hi>
<hi>心千里丨丨勢萬般寄言當局者踈失早須看陳元輿</hi>閑争<hi>大都博奕皆戱劇象戱翻能學用兵車馬</hi>
<hi>尚存周戰法偏裨曽備漢官名中軍八面將軍重河外斜尖步卒輕却凭紋楸聊自笑雄如劉項亦丨丨程伯</hi>
<hi>淳</hi>静筭<hi>碁理還將道理通為饒先手却由裏古人重到今人愛萬局都無一局同丨丨山川千里近閑</hi>
<hi>消日月兩輪空誠知此道剛難進况是平生不着功歐陽烱</hi>聞聲<hi>山僧對碁坐局上竹隂清映竹無人</hi>
<hi>見時丨下子丨樂天</hi>對面<hi>丨丨不相見用心如用兵筭人常欲殺顧已自貪生得勢侵吞逺乘危打刼贏</hi>
<hi>有時逢敵手當局到深更杜荀鶴</hi>換世<hi>夜凉吹笛千山月路暗迷人百種花碁罷不知人丨丨酒闌無</hi>
<hi>柰客思家歐陽公</hi>銷日<hi>玉子紋楸一路饒最宜簷雨竹蕭蕭羸形暗去春泉長猛勢横來野火燒守道</hi>
<pb n="KR3k0030_WYG_057-16a"/>
<hi>還如周㐲柱鏖兵不羨霍嫖姚得年七十更萬日與子期於石上銷杜牧</hi>饒人<hi>爛柯仙客妙通真一局曽</hi>
<hi>經幾度春自出洞來無敵手得饒人處且丨丨古詩又碁為丨丨下子遲古詩</hi>呵子<hi>碁為手寒丨丨下衣</hi>
<hi>嫌春瘦縮紗裁呵子縮紗取藥名也陳亞詩</hi>賭詩<hi>荆公在鍾山下碁薛昻門下與焉丨梅花丨一首薛</hi>
<hi>敗而不善詩荆公為代作今集中所謂薛秀才者是也薛既宦達出知金陵或者嘲以詩曰好笑當年薛乞兒</hi>
<hi>荆公坐上賭梅詩而今又向江東去奉勸先生莫下碁薛書名似丐字故人有乞兒之説呉曽漫</hi>隱語<lb/>
<hi>荆公在鍾山與道士奕碁道士作數語曰彼亦不敢先此亦不敢先惟其不敢先是以無所争故能入於不死</hi>
<hi>不生公笑曰特碁丨丨也冷齋夜話</hi>
　　習射<lb/>
<pb n="KR3k0030_WYG_057-16b"/>
事類和容<hi>鄉大夫退而以鄉射之禮五物詢衆庶一曰和二曰容三曰主皮四曰丨丨五曰興舞出</hi>
<hi>周禮</hi>正己<hi>射者仁之道也射求丨諸丨己正而后發發而不中則不怨勝己者反求諸己而己矣射</hi>
<hi>義</hi>主皮<hi>射不丨丨為力不同/科古之道也語八佾</hi>繹志<hi>射之為言繹也或曰舎也繹者各丨已之</hi>
<hi>丨也射義</hi>審固<hi>内志正外體直然後持弓矢丨丨然/後可以言中可以觀德行矣射義</hi>揖遜<hi>君子</hi>
<hi>無所争必也射乎丨丨而升下而飲其争也君子語八佾</hi>貍首<hi>諸侯以丨/丨為節記</hi>猿臂<hi>呉太史慈</hi>
<hi>丨丨善射弦不虚發又李廣為人長猿臂其善射亦天性</hi>五甲射<hi>薛仁貴為鐵勒道總管宴内殿帝曰</hi>
<hi>古善射有穿七札者卿試以丨丨丨焉仁貴一發洞貫帝大驚本傳</hi>萬人敵<hi>李晟往事河西王忠嗣從</hi>
<hi>擊吐蕃悍酋乘城殺傷士甚衆忠嗣怒募射者晟挾一矢殪之三軍讙奮忠嗣撫其背曰丨丨丨也本傳</hi>孔<lb/>
<pb n="KR3k0030_WYG_057-17a"/>
子觀射<hi>丨丨丨丨於矍相之圃葢觀者如堵墻使子路執弓矢出延射曰賁軍之將亡國之大夫與為</hi>
<hi>人後者不入其餘皆入葢去者半入者半又使公罔之裘揚觶而語曰少壯孝弟耆耋好禮不從流俗修身以</hi>
<hi>俟死者不在此位也葢去者半處者半序㸃又揚觶而語曰好學不倦好禮不變旄期稱道者不在此位也葢</hi>
<hi>□有存者射義</hi>逢蒙學射<hi>丨丨丨丨於羿盡羿之道思天下惟羿為愈已於是殺羿曰是亦羿有罪</hi>
<hi>焉孟子</hi>庾公叩輪<hi>鄭人使子濯孺子侵衛衛人使庾公之斯追之子濯孺子曰今日我疾作不可</hi>
<hi>以執弓吾死矣夫問其僕曰追我者誰也其僕曰庾公之斯也曰吾生矣庾公之斯學射於尹公之他尹公之</hi>
<hi>他學射於我夫尹公之他端人也其取友必端矣庾公之斯至曰小人學射於尹公之他尹公之他學射於夫</hi>
<hi>子吾不忍以夫子之道反害夫子雖然今日之事君事也我不敢廢抽矢叩輪去其金發乘矢而後反同上</hi>
<pb n="KR3k0030_WYG_057-17b"/>
君謨齧鏑<hi>督君謨善射閉目而射應口而中有王靈智者學其法久之曲盡其妙欲射君謨殺之丨</hi>
<hi>丨時無弓矢執一短刀矢來輙折末後一矢以口承之遂丨其丨謂靈智曰學射三年但未教汝齧鏑耳朝野</hi>
<hi>僉載</hi>紀昌貫虱<hi>甘蠅古之善射者彎弓而獸伏鳥下弟子飛衛學射於甘蠅巧過其師丨丨又</hi>
<hi>學射於飛衛衛曰視小如大視微如著而後告我昌以氂垂蝨於牖間南面而望之旬月之間浸大也三年之</hi>
<hi>後如車輪焉乃以燕角之弛朔蓬之簳射之丨丨之心而垂不絶昌既盡衛之術計天下之敵己者一人而已</hi>
<hi>乃謀殺衛一日相遇於野二人交射中路矢鋒相觸墜於地而塵不揚衛之矢先窮昌遺一矢既發衛以荆棘</hi>
<hi>之端打之而無差於是二人相拜於塗請為父子列湯問</hi>孺襄射鷃<hi>晉平公射鷃不死使孺襄射之</hi>
<hi>叔向曰昔唐叔射兕以為大甲國語</hi>由基穿楊<hi>養由基蹲甲而射之徹七扎焉左成十六楚有養由</hi>
<pb n="KR3k0030_WYG_057-18a"/>
<hi>基者善射去栁葉百步而射之百發而百中左右觀者數千人皆曰善射有一夫立其旁曰善可教射矣養由</hi>
<hi>基怒曰客安能教我射乎客曰非吾能教子支左絀右也夫去楊葉百步而善之不以善息少氣衰力倦弓撥</hi>
<hi>矢鈎一發不中者百發盡息史周紀</hi>栁渾貼梅<hi>栁渾與瑯琊王射嫌其布濶乃摘梅貼烏珠之上發</hi>
<hi>必命中辛史</hi>射中九烏<hi>堯時十日並出命羿仰丨十日丨其丨丨皆死墮其翼彀淮南子</hi>射<lb/>
獲十禽<hi>趙簡子使王良與嬖奚乘終日不獲一禽嬖奚反命曰天下之賤工也良曰請復之一朝而獲</hi>
<hi>十禽奚曰天下之良工也簡子曰我使掌與汝乘良不可曰我不貫與小人乘請辭御者且羞與射者比比而</hi>
<hi>得禽獸雖若丘陵不為也孟子</hi>射虎飲羽<hi>楚熊渠子夜行見寢石以為伏虎彎弓射之沒金飲羽下</hi>
<hi>視知其石也因復射石矢躍無跡渠子是其誠心金石為之開而况於人乎韓詩外傳李廣為右北平太守出</hi>
<pb n="KR3k0030_WYG_057-18b"/>
<hi>獵見草中石以為虎而射之中沒鏃視之石因復射之終不復入廣所居郡聞有虎自射之及居右北平射虎</hi>
<hi>虎騰傷廣廣竟射殺之史</hi>射兔沒鏃<hi>李逺出獵見叢薄中以為伏兔射之旋入寸餘細視之乃石周</hi>
<hi>文曰可謂世載其德矣北史</hi>調弓猿啼<hi>楚王有猿王自射猿搏矢而喜使養由基射始丨丨丨擁</hi>
<hi>木而啼</hi>墮矢馬躍<hi>斐旻守北平多虎旻善射一日得虎三十一休山下有父老曰此彪也稍北有</hi>
<hi>真虎使將軍遇之且敗旻不信怒馬趨之見虎出叢薄中小而猛據地大吼旻馬辟易弓矢皆墮自是不復射</hi>
<hi>唐李白傳</hi>引弓射妻<hi>公孫龍紿孔穿謂善射者能令後鏃中前括前矢造維而無絶落後</hi>
<hi>矢之括猶衘絃規之若焉孔穿駭之龍曰此未其妙者逢蒙之弟子曰鴻起怒其妻而怖之引烏號之弓淇衛</hi>
<hi>之箭射其目矢至眸子而目不睫矢墜地而塵不揚出列子</hi>激矢殺子<hi>後漢宋則為鄢陵令則子</hi>
<pb n="KR3k0030_WYG_057-19a"/>
<hi>年十嵗與蒼頭共弩射絃斷矢激誤中子即死奴抱頭就誅則察而恕之潁川荀爽深以為美</hi>走馬射<lb/>
飛<hi>瑯琊郡公賀拔勝字破胡尤工武藝丨丨丨丨十中其五六</hi>賭牛破的<hi>晉王覬有牛名八百</hi>
<hi>里駁常瑩其蹄角王濟與對射賭之覬矜持其能令濟先射一發破的因據胡床令左右探牛心來一割便去</hi>
落鵰都督<hi>齊斛律光神武授都督嘗從文襄校獵雲表見一大鳥射之中頸旋轉而下乃鵰也丞相</hi>
<hi>嘆曰此射鵰手也號丨丨丨丨北史又李廣為上郡太守匈奴侵入上郡上使中貴人從廣擊匈奴匈奴射傷</hi>
<hi>中貴人廣曰是必射鵰者也廣傳</hi>射鴟都尉<hi>魏宗室幹以三箭下雙鴟軍中號丨丨丨丨魏志</hi>
射貫飛鵰<hi>高駢事朱叔明為司馬有二鵰並飛駢曰我且貴當中之一發貫二鵰衆大驚號落鵰侍</hi>
<hi>御</hi>射中白鷺<hi>石雄徐州人初討劉稹水次見白鷺謂衆曰使吾射中其目當成功一發如言帝聞</hi>
<pb n="KR3k0030_WYG_057-19b"/>
<hi>下詔褒美</hi>射中金瓶<hi>崔仁冀父詢天成中有蕃使假道來聘仍以弧矢大誇於呉人武肅王宴之於</hi>
<hi>龍山擊場酒酣因以金瓶置射掤之上命蕃使射之蕃一發中瓶之竇武肅王命詢曰汝能賽之乎詢曰詢雖</hi>
<hi>不能願假王之威德請兼觜竇以勝之遂授以親箭二一發中瓶之竇再發中瓶之觜蕃使慙服久之王大悦</hi>
<hi>因賜金瓶并帛器以奬之呉越史</hi>射中馬鞭<hi>崔詢在達靼時從羣酋射獵或掛針於木或立馬鞭</hi>
<hi>百步射之輙中羣豪皆伏以為神五代史</hi>凡射命中<hi>李廣力扼虎射命中注命中隨手所指而中也</hi>
善射不知<hi>晉魏舒性好騎射為後將軍鍾毓長史毓每與㕘佐射舒常為畫籌而已後遇朋人不足</hi>
<hi>以舒滿數毓初不知其善射舒容範閑雅發無不中毓嘆射曰吾之不足知卿如此射矣豈一事哉</hi>射無<lb/>
空發<hi>張士貴號州盧氏人彎弓百五十斤左右無空發</hi>射每破的<hi>王栖曜善騎射始將兵涉</hi>
<pb n="KR3k0030_WYG_057-20a"/>
<hi>寇境遇遊騎環合乃規百步立表而射丨丨丨丨虜相顧懼引去</hi>三發連中<hi>薛公逺佐鳳翔會軍</hi>
<hi>帥不文嘗集射設的髙數十尺令曰中者酬錦與金一大衆軍莫能中公逺投弓矢揖曰當為公讙丨丨丨丨衆</hi>
<hi>呼笑帥不喜因引去</hi>一發輙中<hi>晉高祖起太原使張潁隂招安重榮母與兄皆以為不可重榮業已</hi>
<hi>許潁母兄謀共殺潁以止之重榮曰未可吾當為母卜乃立一箭百步而射之曰石公為天子則中丨丨丨丨</hi>
<hi>一立一箭而射之曰吾為節度使則中一發又中其母兄乃與重榮叛入太原高祖即位拜重榮成德軍節度</hi>
<hi>使五代史</hi>三箭定天山<hi>薛仁貴時九姓衆十餘萬令驍騎數十來挑戰仁貴發三矢殺三人於是</hi>
<hi>虜懾皆降軍中歌曰將軍丨丨丨丨丨壯士長歌入漢闗本傳</hi>七矢斃洞獠<hi>羅寶諸洞獠叛詔馮</hi>
<hi>盎率衆二萬為諸軍先鋒賊據險不可攻盎持弩語左右曰矢盡勝負可知矣發七矢斃七人賊乃退去</hi>
<pb n="KR3k0030_WYG_057-20b"/>
詩集緩箭彊弓<hi>唐宋國公蕭瑀不能射太宗賜射俱不着垜歐陽詢作詩嘲曰急風吹丨丨弱</hi>
<hi>手馭丨丨欲髙畨覆下應西還更東十回俱着地兩手併擎空借問誰為此多應是宋公後帝見此詩謂蕭瑀</hi>
<hi>曰此乃四十字章疏也由是與詢有隙啓顔録</hi>
　　投壺<lb/>
事類樂賓<hi>投壺之禮主人奉矢司射奉中使人執壺主人請曰某有枉矢哨壺請以丨丨賔曰子有</hi>
<hi>㫖酒嘉肴某既賜矣乂重以樂敢辭主人曰枉矢哨壺不足辭也敢固以請賔曰敢不敬從</hi>講藝<hi>鄭云</hi>
<hi>投壺者主人與賔燕飲丨論才丨之禮也並記投壺</hi>審度<hi>夫投壺細事游戲之類而聖人取之以為禮用</hi>
<hi>諸鄉黨用諸邦國其故何哉鄭康成曰投壺射之細也古者君子射以觀德其心平體正端壹丨丨然後能中</hi>
<pb n="KR3k0030_WYG_057-21a"/>
<hi>故也葢投壺亦猶是矣夫審度於此而取中於彼仁道存焉疑畏則疎惰慢則失義方象焉左右前郤過分則</hi>
<hi>差中庸著焉得一失二成功盡棄誠謹明焉是故投壺可以治心可以修身可以為國可以觀人司馬君實</hi>
中雋<hi>晉侯以齊侯宴中行穆子相投壺晉侯先穆子曰有酒如淮有肉如坻寡君中此為諸侯師中之齊</hi>
<hi>侯舉矢曰有酒如澠有肉如陵寡人中此與君並興亦中之伯瑕謂穆子曰予失辭吾固師諸侯矣壺何為也</hi>
<hi>以其丨丨也齊君弱吾君歸弗來矣左昭十二</hi>舍人激矢<hi>武帝時郭丨丨善投壺以竹為矢能丨丨</hi>
<hi>還一矢百反謂之驍西京雜記</hi>將軍雅歌<hi>祭遵為丨丨取士皆儒術對酒設樂必丨丨投壺雖在軍</hi>
<hi>旅不忘俎豆之事可謂好禮悦樂</hi>末箭中耳<hi>邵康節赴河南尹李君錫會投壺君錫丨丨丨丨君</hi>
<hi>錫曰偶爾中耳康節應聲曰幾乎敗壺坐客以為的對聞見録</hi>小障隔壺<hi>投壺之禮近世愈精古者</hi>
<pb n="KR3k0030_WYG_057-21b"/>
<hi>實以小豆為其矢之躍也今則唯欲其驍益多益喜乃有倚竿帶劍狼壺豹尾龍首之名其尢妙者有蓮花驍</hi>
<hi>汝南周璝𢎞正之子㑹稽賀徽賀華之子並能一箭四十餘驍賀又嘗為小障置壺其外隔障投之無所失也</hi>
<hi>至鄴以來亦見廣寧蘭陵諸王有此校具舉國遂無投得一驍者彈棋亦近世雅戯消愁釋憤時可為之顏氏</hi>
<hi>家訓</hi>
　　博戲<lb/>
事類四采<hi>説文云行棋相塞謂之簺鮑宏簺經曰簺有丨丨塞四乘五是也至五即格不得行故謂</hi>
<hi>之格五晏子</hi>五塞<hi>鮑宏博經琨䔩玉著也各投六著行六棊故云六博用十二六棊白六棊黒所擲頭</hi>
<hi>謂之瓊瓊有五采刻為一畫者謂之塞刻為兩畫者謂之白刻為三畫者謂之黒一邊不刻者丨丨之間謂之</hi>
<pb n="KR3k0030_WYG_057-22a"/>
<hi>五塞意錢者何承天纂文曰詭億一曰射意一曰射數即攤錢也晏子</hi>五木<hi>博塞之戯人多謂之賭博</hi>
<hi>誤矣葢博乃樗蒲戱古者烏曹作博以丨丨為子有梟盧雉犢為勝負之采塞亦采也塞音賽</hi>六著<hi>博局</hi>
<hi>戲丨丨十二棊古者烏曹作博尹文子曰博盡闗塞之宜得周通之路説文</hi>囊家<hi>世之糾率蒲博者謂</hi>
<hi>之公子家又謂之丨丨樗蒲經云一有賭兩人以上須置囊合依條檢文書了投錢入囊家謂之録事麈史</hi>
坑塹<hi>樗蒲經曰凡近闗及後一子謂之塹近闗及前一子謂之坑落丨丨非貴采不出凡一馬作一馬如</hi>
<hi>遇退六踏馬則一馬可踏三馬故世指不循理者謂之踏坑塹云麈史</hi>格五<hi>吾丘夀王以丨丨召待詔</hi>
博陸<hi>丨丨采名也陳思王製雙陸局置骰子二至唐末冇葉子之戲未知誰置遂加骰子至六骰合作投</hi>
<hi>投擲之義今作骰非聲譜</hi>博塞亡羊<hi>臧與榖相與牧羊問臧奚事挾䇿讀書問穀奚事丨丨以遊事</hi>
<pb n="KR3k0030_WYG_057-22b"/>
<hi>業不同丨丨均也</hi>管中窺豹<hi>王子敬數嵗時嘗看諸門生樗蒲見有勝負因曰南風不競門生軰</hi>
<hi>輕其小兒乃曰此郎亦丨丨丨丨時見一斑子敬瞋目曰逺慙茍奉倩近愧劉真長遂拂衣而去</hi>喝雉<lb/>
成盧<hi>宋劉毅字希樂於東府聚樗蒲大擲一判應至數百萬餘人並黒犢以還惟劉裕及毅在後毅次擲</hi>
<hi>得雉大喜褰衣繞床叫謂同坐曰非不能盧不事此耳裕惡之因援五子久之曰老兄試為卿答既而四子俱</hi>
<hi>黒其一子轉躍未定裕厲聲喝之即成盧毅意殊不快也本傳</hi>呼重得四<hi>飾四以朱者明皇與貴妃</hi>
<hi>采戯將北唯重四可轉敗為勝上擲連呼叱之骰子宛轉而成重四上大悦命高力士賜四緋也事始</hi>投<lb/>
馬擲帽<hi>晉袁耽字彦道有才氣倜儻不羈桓温少時遊於博徒資産俱盡猶有負進思自振之方莫知</hi>
<hi>所出求濟於耽耽時在艱以誠告焉耽畧無難色變服懷布帽隨温與債主戲耽素有藝名債者聞之而不相</hi>
<pb n="KR3k0030_WYG_057-23a"/>
<hi>識謂曰卿當不辦作袁彦道也遂就局十萬一擲直上百萬耽丨丨絶叫以布帽擲地曰竟識袁彦道不其通</hi>
<hi>脱若此</hi>拄䇿爛鞭<hi>有人山行見洞中二老翁樗蒲以馬䇿拄地觀之俄鞭爛鞍朽與樵人爛柯事</hi>
<hi>相類異苑</hi>以袍對賭<hi>則天時南海貢集翠裘后以賜張昌宗狄仁傑奏事命與昌宗雙陸則天曰賭</hi>
<hi>何物梁公曰丨臣紫絁丨為丨丨昌宗翠裘則天曰此裘價踰千金公曰臣袍乃大臣朝見之衣翠裘乃嬖倖</hi>
<hi>寵遇之服對臣之袍臣猶怏怏昌宗神沮氣索累局連北公對御褫裘謝恩而出及光範門遂向家奴衣之從</hi>
<hi>馬而去集異記</hi>整冠為誓<hi>慕容寶與韓黄李根等宴因舉樗蒲危坐整冠誓曰樗蒲有神豈虚言哉</hi>
<hi>若富貴可期頻得三盧於是三擲俱得盧寶拜而受賜</hi>一擲百萬<hi>南史桓𤣥聞劉毅起兵曰毅家</hi>
<hi>無儋石之儲樗蒲丨丨丨丨共舉大事何謂無成</hi>一輸百萬<hi>宋顔師伯為侍中孝武與樗蒲帝得</hi>
<pb n="KR3k0030_WYG_057-23b"/>
<hi>雉大悦為必勝師伯後得盧帝失色師伯遽歛手曰幾得盧爾曰師伯丨丨丨丨</hi>
詩集布衣<hi>今夕何夕嵗云徂更長燭明不可孤咸陽客舍一事無相與博塞為歡娯憑陵大叫呼五</hi>
<hi>白袒洗不肯成梟盧英雄有時亦如此邂逅豈即非良圖君莫笑劉毅從來丨丨願家無儋石輸百萬杜甫今</hi>
<hi>夕行</hi>牧奴<hi>近來新譜識梟盧擬喚安陽舊博徒只恐分陰閑過了更教人誚丨猪丨元晦觀雙陸譜</hi>
骰子<hi>張祐杜牧之同燕有屬意者索丨丨賭酒牧之微吟曰丨丨逡巡裏手拈無因得見玉纎纎祐應聲</hi>
<hi>曰但知報道金釵墜髣髴還應露指尖</hi>樗蒲<hi>能銷永日是丨丨坑塹由來似宦途鄭都官詩葢丨丨所</hi>
<hi>難者在於過闗以前後為坑塹畏墜落耳</hi>
　古今合璧事類備要前集卷五十七<lb/>
</p>
<p>
</p>
  </div>
</body>
</text>
</TEI>
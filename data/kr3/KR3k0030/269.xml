<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要别集卷六十三</head> <lb/>
    <p>
<pb n="KR3k0030_WYG_269-1a"/>
欽定四庫全書<lb/>
　古今合璧事類備要别集卷六十三<lb/>
　　　　　　　　　　　　宋　謝維新　撰<lb/>
　五靈<lb/>
　　龜<lb/>
　格物總論<hi>龜甲蟲按爾雅一曰神龜二曰虚龜三曰攝龜四曰寳龜五曰文龜六曰筮龜七曰</hi>
　<hi>山龜八曰檡龜九曰水龜十曰火龜凡十等然神虚之龜五色色似玉背隂面陽上隆象天下平法地轉</hi>
　<hi>運應四時蛇頭龍頸左睛象日右睛象月知吉凶存亡之變者也古者用以占卜必取之扵春而攻之於</hi>
<pb n="KR3k0030_WYG_269-1b"/>
　<hi>秋前弇果甲前長也後弇獵甲後長也灼之之法上春灼後右夏灼前左秋灼前左冬灼後右食墨則吉</hi>
　<hi>蠅反是故甲蟲三百六十而龜為之長此所以係四虛之數而亦為王者之嘉瑞也貝玳瑁亦龜屬貝質</hi>
　<hi>白如玉紫㸃有文皆行列相當玳瑁形狀如龜惟腹背甲有烘㸃其大者悉似盤盂附見于此</hi>
事類神物<hi>天生丨丨易</hi>介物<hi>大司徒以上㑹之法卞五地之物生云云四曰墳衍其動物宜</hi>
<hi>丨丨注龜屬周禮</hi>三足<hi>龜丨丨曰/賁爾雅</hi>十尾<hi>龜百嵗一尾千/嵗丨丨六帖</hi>靈龜<hi>舍爾</hi>
<hi>丨丨易頤卦</hi>元龜<hi>丨丨象齒注丨丨/尺二寸詩泮水</hi>十朋<hi>或益之丨丨之龜注龜者决疑之物</hi>
<hi>獲益而得丨丨之龜則盡天人之助也</hi>前列<hi>龜為丨丨先/知也禮禮運</hi>卷耳<hi>龜者隂蟲之老三十</hi>
<hi>嵗㳺于丨丨之上老者先知故君子舉事必攷焉逸禮</hi>蓮葉<hi>龜千嵗乃㳺于丨丨之上龜筮傳</hi>搘<lb/>
<pb n="KR3k0030_WYG_269-2a"/>
床<hi>南方老人以龜丨丨足經二千餘年老人死移床龜尚生龜能行氣道引至神若此同上</hi>照鏡<hi>南人</hi>
<hi>採龜溺以其性妬而與蛇交或雌龜至有相趂鬬噬力小致斃者採時取雄龜置前盌及小盤中於龜前以鏡</hi>
<hi>照之既見鏡中龜即淫發而失溺以入藥治聾尤妙北夢瑣言</hi>昆命<hi>禹曰官占惟先蔽志丨丨于元龜尚</hi>
<hi>書</hi>納錫<hi>九江丨丨大龜注尺二寸曰大/龜龜不常用錫命而納禹貢</hi>九疇<hi>箕子陳洪範曰天乃</hi>
<hi>錫禹洪範丨丨注天與禹此書神禹負文而出列于背有數皆至九洪範</hi>大寶<hi>寧王遺我丨丨龜紹天明</hi>
<hi>即命書大誥</hi>青純<hi>龜丨丨髮純縁也謂甲髯千/嵗龜青  明吉凶也公羊</hi>𤣥衣<hi>龜名丨丨督郵</hi>
<hi>古今注</hi>昭兆<hi>成之丨丨/注龜名左</hi>僂句<hi>左昭伯如晉臧㑹切其寶龜丨丨以卜為信與僣云云㑹</hi>
<hi>曰僂句不予欺也注寳龜名左昭二十五</hi>居蔡<hi>臧文仲丨丨山節藻梲何如其知也注龜出蔡因名之語</hi>
<pb n="KR3k0030_WYG_269-2b"/>
致蔡<hi>臧武仲自邾使告臧賈具丨大丨焉曰紇之罪不及祀子以大蔡納請其可賈曰聞命矣再拜受龜</hi>
<hi>左</hi>曵尾<hi>楚王聘荘子荘子曰吾聞楚有神龜死三嵗矣王中笥而藏之於廟堂之中此龜寧其死留骨</hi>
<hi>而貴乎寧其生而丨丨於泥塗中乎使者曰生而丨丨荘子曰吾将丨丨矣荘</hi>刳腸<hi>宋元君夢人被髮曰</hi>
<hi>予為清江使者河伯被漁者預且得予元君使人占之曰此神龜也乃召預且預且釣得白龜五尺使獻之乃</hi>
<hi>刳之以七十二鑽而無遺䇿仲尼曰龜能夢于元君不能避預且之網智能七十鑽無遺䇿不能避丨丨之患</hi>
<hi>如是則智有所困能有所不及也</hi>孔愉放<hi>丨丨見人籠龜乃買而放之中流龜乃反顧愉及封侯鑄</hi>
<hi>印龜乃回首而三有似所放之龜愉悟而佩之㑹稽録</hi>毛寶放<hi>丨丨見漁人釣得白龜贖而丨之江</hi>
<hi>中寳後将戰敗投江如躡著物漸浮至岸視之乃所放龜搜神記</hi>空冢中<hi>郄儉行獵墜丨丨丨見大</hi>
<pb n="KR3k0030_WYG_269-3a"/>
<hi>龜張口吞氣或俛或仰乃試隨龜所為遂不復饑抱朴子</hi>石龕中<hi>張鋋見巴西侯飲酒命樂乆之有告</hi>
<hi>者曰洞𤣥先生在門言訖有一人被黑衣頭長而身甚廣揖之與坐曰天将曉鋋悸悟見身卧在丨丨丨一龜</hi>
<hi>形甚巨乃向所見洞𤣥先生也張續宣室志</hi>汝靈物<hi>鄱陽人黄覩入山採荆楊遂迷路數日忽見大</hi>
<hi>龜赭便呪之曰丨是丨丨而吾迷不知道今騎汝背頭向便是路龜即回右轉赭從行十餘里便得溪水即估</hi>
<hi>家行舟者也續搜神記</hi>夢靈山<hi>淳于棼丨大獵于國西丨龜丨山峰峻秀川澤廣逺師徒大獵竟夕</hi>
<hi>而還及悟尋穴究源一穴中有一腐龜殻積雨浸潤小草叢生即為獵靈龜山也李公佐南柯太守傳</hi>籠<lb/>
龜十三<hi>福州貞元末有人買一丨丨其數丨丨徐仲以五鐶獲之村人云此聖龜不可殺徐置庭中一</hi>
<hi>龜籍四龜而行八龜為導悉大六寸一夕而失雜爼</hi>瓶龜旋轉<hi>徐太尉彦若赴廣南渡小海於棧中</hi>
<pb n="KR3k0030_WYG_269-3b"/>
<hi>得一琉璃瓶中有一龜及寸旋轉不停而瓶口極細不知何自而入置之舟中夜半覺舟偏重視之則羣龜層</hi>
<hi>疊遶其瓶子懼而棄之後門船主曰此龜寶也劉崇逺金華子</hi>前代為龜<hi>太宗曰朕行有三監丨丨</hi>
<hi>成敗丨元龜褚遂良傳</hi>無逸為龜<hi>崔植曰元宗在天后時踐憂患既得位得姚崇宋璟此二人早</hi>
<hi>夜孜孜納君于道璟甞手寫尚書無逸為圖以獻今願陛下以丨丨丨元丨則天下幸甚</hi>白龜化石<lb/>
<hi>武德宋文皇欲平内難苑池内得丨丨丨為丨故登極後降制曰皇天眷祐錫以寳龜南部新書</hi>巨龜<lb/>
吹水<hi>歸登尚書毎浴皆屏左右自於浴盆中坐移時或有窺者見一丨丨丨丨也北夢鍞言</hi>號五<lb/>
總龜<hi>殷踐猷賀知章甞丨為丨丨丨謂龜千年五聚問無不知也</hi>招搘床龜<hi>燕文貞公嫁女</hi>
<hi>盧氏甞為舅盧公求官候公下朝問焉公曰但丨丨丨丨視之女拜而歸告其夫曰舅得簷事矣朝野僉載</hi>
<pb n="KR3k0030_WYG_269-4a"/>
龜辟虵毒<hi>明皇甞有方士獻一小丨徑寸金色色可愛云神明而不食置之枕笥中丨巨丨之丨録</hi>
<hi>異記</hi>龜繞虵積<hi>建中二年夏趙州寧晋縣沙河北有掌樹甚茂民祠之為神有虵數百千自東西來</hi>
<hi>趍北岸者聚棠樹下為二積留南岸者為一積俄有徑寸丨三丨行積虵盡死而後各登其積野人以告虵腹</hi>
<hi>各有瘡若矢所中刺史康日知圖其事奉三龜來獻五行志</hi>截作帶胯<hi>張儀築成都城依龜行路</hi>
<hi>築之李德裕鎮西川龜殻猶在後為髙崇文丨丨腰丨丨孔氏帖</hi>司馬遷龜筴傳<hi>宋元王二</hi>
<hi>年江使神龜使於河至於泉陽漁者預且舉網得而囚之置之籠中夜半龜來見夢於宋元王曰我為江使於</hi>
<hi>河豫且得我身在患中莫可告語王有徳義故來告訴元王召博士衛平而問衛平乃援式而起對曰今昔壬</hi>
<hi>子宿在牽牛河水大㑹鬼神相謀漢正南北江河固期南風新至江使先來白雲壅漢萬物盡留斗柄指日使</hi>
<pb n="KR3k0030_WYG_269-4b"/>
<hi>者當囚𤣥服而乗輜車其名為龜王使人持而往問泉陽令令與使者問豫且即獻使者使者載行出于泉陽</hi>
<hi>之門正畫無見風雨晦冥雲盖其上五采青黄霜雨並起風将而行入於端門見於東廂身如流水潤澤有光</hi>
<hi>望見元王延頸而前三步而上縮頸而却復其故處元王見而怪之問衞平對曰延頸而前以當謝也縮頸而</hi>
<hi>却欲亟去也元王曰善哉趣駕送龜衞平曰龜者天下之大寳也先得此龜者為天子且十言十當十戰十勝</hi>
<hi>王能寶之諸侯盡服王勿遣也元王曰龜在患難中以我為賢德忠信故我告寡人寡人若不遣也是漁者也</hi>
<hi>漁者利其肉寡人貪其力下為不仁上為無德奈何勿遣衞平對曰不然臣聞盛德不報重寄不歸天與不受</hi>
<hi>天奪之寳王雖遣之江河必怒務求報仇淫雨枮旱其罰必來王勿遣也元王慨然歎曰暴得者必暴亡强取</hi>
<hi>者必後無功寡人安事此實趣駕送龜勿令乆留衞平對曰人或忠信不如誕謾或醜惡而宜大官或美好佳</hi>
<pb n="KR3k0030_WYG_269-5a"/>
<hi>麗而為衆人今龜使來扺網而遭漁者得之見夢自言是國之寳也王何憂焉元王曰禍不妄至福不徒來福</hi>
<hi>之至也人自生之禍之至也人自成之今寡人之邦居諸侯之間舉事不當乂安亡逃衛平對曰龜大寶也為</hi>
<hi>聖人使傳之賢士不用手足雷電将之風雨送之流水行之侯王有德乃得當之今王有德而當此寶恐不敢</hi>
<hi>受王若遣之宋必有咎後雖悔之亦無及已元王大悦於是擇日齊戒乃刑白雉驪羊以血灌龜於壇中央以</hi>
<hi>刀剥之身全不傷使工占之所言盡當元王之時衛平相宋宋國最强龜之力也故云神龜能夢于元王而不</hi>
<hi>能自出漁者之網身能十言盡當不能通使于河還報於江賢能令人戰勝攻取不能自解于刀鋒免剥刺之</hi>
<hi>患聖能先知亟見而不能令衞平無言言事百全至身而攣當時不受又焉事賢是故明有所不見聽有所不</hi>
<hi>聞人雖賢不能左畫方右畫圓日月之明而時蔽扵浮雲孔子聞之曰神龜知吉凶而骨直枯空日為德而君</hi>
<pb n="KR3k0030_WYG_269-5b"/>
<hi>於天下辱於三足鳥月為刑而相佐□食食於蝦蟆蝟辱於鵲蝟能制虎見鵲抑地騰蛇之神而殆於即旦黄</hi>
<hi>金有庇白玉無瑕事有所疾亦有所徐物有所拘亦有據據罔有所數亦有所踈人有所貴亦有所不如</hi>
貝織貝<hi>淮海惟揚州云云厥篚丨丨書禹貢</hi>大貝<hi>商拘文王於羑里於是散宜生乃以千金求天</hi>
<hi>下之珍怪得丨丨百朋以免君罪六韜又丨丨在西房注如車渠顧命</hi>文貝<hi>丨丨仍几同上</hi>
玳瑁生取甲<hi>廣南日見海島夷人盧亭獲活珍瑁龜一枚以獻連帥嗣薛王王令丨丨丨小者二</hi>
<hi>片帶於左臂以辟毒俟其掲處漸生復遣盧亭送於海畔或云玳瑁若生帶之有蟲毒其甲即自揺動若死無</hi>
<hi>此驗本草</hi>
詩集開萍<hi>龜丨丨葉過</hi>觸網<hi>信然龜/丨丨</hi>瓦影䕃<hi>丨丨丨龜魚並杜甫</hi>荷深<lb/>
<pb n="KR3k0030_WYG_269-6a"/>
處<hi>半脱蓮房露壓欹緑丨丨丨有㳺龜坡詩</hi>欵天門<hi>乃呼大靈歸騎雲丨丨丨云云東坡夜得夢有</hi>
<hi>夫立衣巾闖然入其戸三稱天之言再拜謝𤣥夫收悲以歡忻韓愈</hi>鳴窟中<hi>天欲雨有東南風南溪白</hi>
<hi>龜丨丨丨張籍詩</hi>衆漁賤棄<hi>世傳一尾龜百齡此龜殆見隋唐興雖然天幸免焦灼想屢縮頸愁</hi>
<hi>嚴凝前年赴海不量力欲替鼇負三<graphic n="KR1331" url="https://raw.githubusercontent.com/kanripo/KR-Gaiji/master/images/KR1331.png" mimeType="image/png"/>嶒畨禺使君邂逅見知困簸蕩因嗟矜疾呼豫且設網取以組系首繩</hi>
<hi>穿繩北歸與俱大度大庾兩夫贔屭苦不勝艤船淮擔送我云此一可當十朋昔人寶龜謂神物奉事枮骨尤</hi>
<hi>兢兢殘民滅國逓相奪有此乃敢司黎蒸于時觀甲别貴賤太上藏法傳昆仍豈如𤣥君頃見夢初知歡喜得</hi>
<hi>未曾自從九江納錫罷丨丨丨丨秋不登卜人官廢亦已乆果獵誰復知珠稱今居此寳世莫惜我以坐視心</hi>
<hi>瞢瞢搘床纔堪比瓦礫當粟孰肯捐斗升糁頭腥臊何足嗜曵尾汚穢適可憎盛溲除聾豈必騐蹈背出險安</hi>
<pb n="KR3k0030_WYG_269-6b"/>
<hi>敢慿刳腸以占幸無事卷殻而食病未能如聞翕息可視効往乃有墜崖千層仰窺朝陽俯引氣亦得難老如</hi>
<hi>岡陵諒能學此真夀類世論妄以蟲凝冰嗟余老矣倦呼吸起晏光景尤難承但知古人所玩惜毎以異物相</hi>
<hi>侵凌唯憂盜賊今好卜夜半刼請無威懲復恐嚵夫負之走并切老木為薪蒸淺樊荒圃不可保守視且寄鍾</hi>
<hi>山僧王介甫同王濬賢良賦龜</hi>羌桑同朽<hi>老龜千年作一息天地倂入攴床力何年生此石腸兒非</hi>
<hi>皮褁骨骨裏皮君家元緒不慎口遂與丨丨丨一丨知君逰世磨不磷徃作道人之石友道人莫欺此龜無六</hi>
<hi>眸試與話禪當㸃頭陳去非以石龜子施覺心長老</hi>
　　龍<lb/>
　格物總論<hi>龍水物鱗蟲之長也有鱗曰蛟龍冇翼曰應龍有角曰虬龍無角曰螭龍未升天曰</hi>
<pb n="KR3k0030_WYG_269-7a"/>
　<hi>蟠龍然善變化能大能小能長能短能幽能明春分而登天秋分而入川古之人有畜龍者可豢而擾也</hi>
　<hi>自後世水官之政不修而龍乃坻伏矣藉使世冇之其誰得而狎之哉故鳥吾知其能飛魚吾知其能㳺</hi>
　<hi>獸吾知其能走走者可以為綱㳺者可以為綸飛者可以為矰至於龍吾不能知其乗風雲而上天夫子</hi>
　<hi>所以有言也然則五靈之物莫靈於龍然以此夫</hi>
事類飛在天<hi>九五丨龍丨丨</hi>躍在淵<hi>九四或/丨丨丨</hi>見在田<hi>九二丨龍丨丨</hi>潛<lb/>
勿用<hi>初九丨龍丨丨</hi>亢有悔<hi>上九丨龍丨/丨並易乾卦</hi>戰于野<hi>龍丨丨丨其血𤣥黄易坤</hi>
<hi>卦</hi>蟠於泥<hi>或曰龍必飛天乎曰時飛則飛時潛則潛潛丨丨丨蚖其肆矣蚖哉蚖哉烏覩龍之至也</hi>
<hi>歟楊問神</hi>雲從龍<hi>易乾/卦</hi>澤生龍<hi>深山大丨實/丨丨蛇左</hi>魚鱉伍<hi>譬猶龍之未升</hi>
<pb n="KR3k0030_WYG_269-7b"/>
<hi>與丨丨為丨及其升天鱗不可覩公孫𢎞答方朔書</hi>蛇蠋化<hi>有自然之龍有丨丨丨成之龍抱朴子</hi>
雄雌鳴<hi>大蛟龍伏潛於淵而卵剖於陵丨鳴上風丨丨下風而化者形精之至而然也人不見龍之飛</hi>
<hi>舉而能髙者兩奉足也淮南子</hi>螻蟻制<hi>神龍失水而陸居為丨丨之所丨荘子</hi>龍門暴鰓<lb/>
<hi>河津一名丨丨龜魚之屬莫能上江海大魚集門下數十不得上上即為龍故云丨丨龍門三秦記</hi>龍門<lb/>
㸃額<hi>大鯉魚登丨丨化為龍不登者丨丨暴鰓矣白氏帖</hi>神龍衘燭<hi>大荒北隅有山不合因名</hi>
<hi>不周故丨丨丨丨照之王逸</hi>蛟龍捧爐<hi>歐冶子作劒赤瑾山破而出錫若邪之溪涸而出銅雷公</hi>
<hi>擊槖丨丨丨丨天帝太乙下觀之呉越春秋</hi>非池中物<hi>龍丨丨丨丨雨必飛去吳志</hi>發崑<lb/>
崙墟<hi>宋玉對楚王問曰夫鳥有鳳而魚有龍龍丨丨丨之丨暴鰭於碣石暮宿孟瀦夫尺澤之鰌豈能與</hi>
<pb n="KR3k0030_WYG_269-8a"/>
<hi>之量江海之大哉宋玉文</hi>嗜燒燕肉<hi>龍之性麄猛而畏蠟愛竹及空青而丨丨丨丨食燕肉人不可</hi>
<hi>渡海南部新書</hi>食五花樹<hi>龍池之山四方髙中有池方七百里羣龍居之丨丨丨丨羣龍丨之去會</hi>
<hi>稽四萬五千里括地志</hi>以龍紀官<hi>太昊庖犧氏風姓有景龍之瑞故丨丨丨丨</hi>騎龍上<lb/>
天<hi>黄帝采首陽山銅鑄鼎于荆山下鼎既成有龍垂胡髯下迎黄帝上丨羣臣後宫從上丨七十餘人龍廼</hi>
<hi>上去餘小臣不得已乃悉持龍髯拔墮黄帝弓百姓仰望黄帝既丨丨乃抱其弓與龍髯號故後世名其處曰</hi>
<hi>鼎湖其弓曰烏號漢郊祀志</hi>馬師治病<hi>丨丨黄帝馬毉又丨龍丨後龍負而去</hi>河伯出<lb/>
逰<hi>丨丨化為白龍丨丨水旁羿見射之其友曰河伯上訢天帝曰為我殺羿天帝曰爾何故得見射丨丨曰</hi>
<hi>我時化為白帝丨丨天帝曰使汝深守神靈羿何從得犯汝今為蟲獸為人所射固其宜也羿何罪歟楚辭注</hi>
<pb n="KR3k0030_WYG_269-8b"/>
黄龍薦圖<hi>虞舜幸洛有丨丨出丨丨鱗甲成字臼氏帖</hi>黄龍負舟<hi>禹濟于江丨丨丨丨  南</hi>
董父擾龍<hi>龍見于絳郊魏獻子問於蔡墨曰吾聞之蟲莫知於龍以其不生得也謂之知信乎對曰</hi>
<hi>人實不知非龍實知古者畜龍故有豢龍氏有御龍氏獻子曰是二氏者吾實聞之而不知其故是何謂也對</hi>
<hi>曰昔有之叔安有裔子曰丨丨實甚好龍能求其嗜姓以飲食  龍多歸之乃丨畜丨以服事帝舜舜賜之</hi>
<hi>曰董氏曰豢龍故帝舜氏世有畜龍及有夏孔甲擾於有帝帝賜之乗龍河漢各二各有雌雄孔甲不能食而</hi>
<hi>未獲豢龍氏有陶唐氏既衰其後有豢龍以事孔甲能飲食之夏氏嘉之賜氏曰御龍以更豕韋後龍一雌死</hi>
<hi>潜醢以食夏后夏后享之既而使求之懼而遷于魯縣范氏其後也</hi>范氏御龍<hi>禹誅防風氏夏后德</hi>
<hi>盛二龍降之禹使丨丨丨之以行經南方防風神見禹怒射之冇迅雷二丨升去神懼以刄自貫其心而死禹</hi>
<pb n="KR3k0030_WYG_269-9a"/>
<hi>哀之瘞下不死草皆生是名穿胷國括地圖</hi>慶都之瑞<hi>堯母丨丨出觀三河奄然隂風赤龍興慶</hi>
<hi>都合而生堯春秋合試圖</hi>哀國之神<hi>丨丨丨丨化為二龍夏后藏漦國語周語</hi>渭陽之兆<lb/>
<hi>文田将田史編丨曰将大得焉非龍非彲非虎非羆兆得公侯天遺汝師以之佐昌施及三王文王乃齋三曰</hi>
<hi>田於丨丨見太公坐石以漁王乃載與俱歸立為師六韜</hi>豫且射龍<hi>白龍化為魚丨丨丨中左目吕</hi>
<hi>氏春秋</hi>漫伻屠龍<hi>朱丨丨學丨丨於支離益殫千金之産藝成而無所用荘子</hi>喉下逆<lb/>
鱗<hi>夫龍之為蟲可狎而騎也然丨丨有丨丨徑尺若嬰之則殺人人主亦有之説者得無嬰人主之逆鱗則</hi>
<hi>幾矣韓記難</hi>頷下得珠<hi>河上翁子得千金之珠其父曰此珠是驪龍丨丨汝丨之必遭睡也若龍</hi>
<hi>覺汝當為虀粉荘子</hi>老子猶龍<hi>孔子問禮于老子去謂弟子曰云云吾今見丨丨其丨丨邪史記</hi>
<pb n="KR3k0030_WYG_269-9b"/>
葉公似龍<hi>丨丨子髙好龍室屋皆畫龍於是天龍聞而下來窺頭於牖拖尾於屋葉公見之棄而逺</hi>
<hi>走失其魂魄葉公非好龍者好丨丨也荘子</hi>龍見絳郊<hi>見/前</hi>龍鬭時門<hi>鄭大水丨丨於</hi>
<hi>丨丨之外洧泉國人請為禜焉子産曰我鬬龍不我覿也龍鬬我獨何覿焉禳之彼其室也吾無求於龍龍無</hi>
<hi>求於我也左昭公五年</hi>龍迎子明<hi>陽陵子明釣得白/丨放去後丨之</hi>龍迎陶安<hi>陶安</hi>
<hi>公冶師也有朱雀止治上云云七月七日果有赤丨丨之又呼子先騎馬後化為龍</hi>王母駕龍<hi>丨丨</hi>
<hi>乗紫雲之輦又丨九色斑丨漢武内傳</hi>鴻者騎龍<hi>列仙騎龍丨丨演亭人池中得龍子如守宫十</hi>
<hi>餘頭養之長大梢有去者一旦水壊廬而丨丨仙去並白氏帖</hi>大公往視<hi>漢髙祖母媪甞息大澤之</hi>
<hi>陂夢與神遇是時雷電晦冥丨丨丨丨則見蛟龍於上已而有娠遂産髙祖隆凖而龍顔前本紀</hi>龍見<lb/>
<pb n="KR3k0030_WYG_269-10a"/>
蘭陵<hi>惠帝二年兩丨丨丨丨人家井中</hi>龍見成紀<hi>文帝時公孫臣以漢土德黄龍見至十五</hi>
<hi>年黄丨丨丨丨下詔召臣為博士</hi>龍見新豐<hi>宣帝甘露間黄丨丨丨丨後三年改元黄龍</hi>葛<lb/>
陂竹化<hi>費長房投竹杖於丨丨乃化為龍</hi>延平劒化<hi>雷煥佩豐城劍過丨丨津劍躍入津</hi>
<hi>化為龍</hi>雷澤梭化<hi>陶侃少時漁於丨丨得一織丨挂于壁後雷電丨為龍而飛去</hi>兩女乗<lb/>
龍<hi>黄憲為司徒與李元禮俱娶太尉桓温女人謂桓叔丨丨俱丨丨言婿如龍也權宜覽</hi>三友為<lb/>
龍<hi>華歆邴原管寧為友號為一龍歆為龍頭原為腹寧為尾媿志</hi>一馬化龍<hi>晉太安之際童謡云</hi>
<hi>五馬渡江丨丨丨為丨永嘉中帝與西陽汝南南頓彭城五王獲濟而帝竟登大位焉本傳</hi>李膺登<lb/>
龍<hi>登丨丨之門者時號為丨丨門本傳</hi>孔明卧龍<hi>諸葛亮字丨丨漢末襄州刺史徐庶見之謂先</hi>
<pb n="KR3k0030_WYG_269-10b"/>
<hi>主曰諸葛孔明丨丨也将軍願見之乎先主凡三往乃見因與訃事善之後以為相蜀志</hi>武功縣池<lb/>
<hi>二龍戲丨丨丨丨唐太宗生之瑞白氏帖</hi>義扶故湫<hi>王與靖節丨丨谷丨丨祠龍置房宇梁鎮上䟽</hi>
<hi>切以為湫者龍所託耳今湫竭已乆龍安所存不宜崇去龍之宂破生人之産孔帖</hi>聲如戞銅<hi>房琯</hi>
<hi>甞修學終南山谷中忽聞丨丨丨丨器之韻盖未之前聞也問父老云此龍吟也不乆雨至矣琯望之冉冉雲</hi>
<hi>氣㳺漫果驟雨作自爾再聞徴騐不差後将赤金鉢戞之謂為龍吟靈怪録</hi>聲似吹竹<hi>龍鳴水中</hi>
<hi>不見乃截竹吹之丨相丨也白氏帖</hi>免炎沙罰<hi>開元中業天師講經于明州奉化縣忽一老父來禮</hi>
<hi>白云守藏龍守此千嵗方丨丨丨之丨今為胡僧呪水欲殺天師以符救之幽怪録</hi>乞凌波曲<hi>帝在</hi>
<hi>東都一女子髙髻廣裳拜而言曰妾凌波池中久䕶寶花陛下知音丨賜一曲帝覺為作丨丨丨奏元池上神</hi>
<pb n="KR3k0030_WYG_269-11a"/>
<hi>出於波間</hi>一龍三頭<hi>開元間景州水中見丨丨丨丨時虜中大水後六月有風自龍見䖏西南來飛</hi>
<hi>屋拔木者半畫暝龍城録</hi>雙龍異狀<hi>劉洞㣲善畫龍一日有夫婦造門曰龍有雌雄其狀不同雄者</hi>
<hi>角浪四峭目深鼻豁鬐尖鱗宻上壮下殺朱火曄曄雌者角靡浪平鼻直耆圓鱗薄尾壮於腹洞微曰何以知</hi>
<hi>之其人曰吾乃龍也化為丨丨飛去</hi>太孫乃龍<hi>明皇幸蜀徳宗時年十五從行有父老言於衆丨丨</hi>
<hi>丨儋耳丨何懼賊哉鄴侯家傳</hi>田説為龍<hi>馬侍中既立勲業自矜伐常有陶侃之志故呼丨丨丨丨</hi>
<hi>至今為義士非之雜爼</hi>得一紅葉<hi>有史生逰華山時暑環憩一小溪忽有一紅葉大如掌紅殷可</hi>
<hi>愛隨流而下史獨接丨寘懷中食坐頃覺懷中冷重潜起觀之其葉上栗栗而動史驚懼棄林中遽白衆人曰</hi>
<hi>此必龍也可速去須臾林中白烟生彌布一谷史下山未半風雷大至酉陽雜爼</hi>救一青虵<hi>孫思</hi>
<pb n="KR3k0030_WYG_269-11b"/>
<hi>邈甞丨丨丨丨龍子也後為龍王召至水府得龍宫藥方三千道作千金方三千巻内祕隠方一續神仙傳</hi>
龍争此居<hi>張公諱路斯以明經為宣城令夫人石氏生九子自宣城罷歸甞釣于焦氏臺一日見釣</hi>
<hi>處有寶殿遂入居之自是歸輙體寒而濕問其故曰我龍也蓼人鄭祥逺亦丨也與我丨丨丨明日當戰使九</hi>
<hi>子助我我領絳綃而鄭□綃明日九子射者綃者中之九子皆化為龍事見唐布衣趙耕之文載於歐文忠公</hi>
<hi>之集古録蘇東坡作碑</hi>龍生彼家<hi>臨安大旱宰君命道士東方氏起龍祈雨對曰苑山前池中有</hi>
<hi>之然不可起起必大異遂止明年宰君復召至臨池遽指王所居曰此丨丨丨丨矣時王已誕數日吳越備史</hi>
自舟首并<hi>王之巡句章也行次餘姚文亭鎮舟湊巨石不能進既而大雨震電有二龍負舟之下鎮</hi>
<hi>遏使翁元軻曵舟而進龍丨丨丨丨焉同上</hi>以木匣貯<hi>韋太尉末年資州一龍丈餘餘韋丨丨丨</hi>
<pb n="KR3k0030_WYG_269-12a"/>
<hi>丨之蟠屈於内時屬中元置於大慈殿上百姓縱觀三日為烟所燻死死□幕閑談</hi>夢化赤龍<hi>吳程</hi>
<hi>始勤學文穆王時西府院官滕雋甞丨程丨為丨丨望南方而去雋因語其夢於人曰吳氏子非我所測也及</hi>
<hi>為福州始騐其兆吳越備史</hi>夢為黄龍<hi>江南李景昇之長子也昇在愛其第三子達故未定儲貳</hi>
<hi>甞晝寝丨冇黄龍繞寝殿柱既寤使人視之乃見景抱其殿楹而立意遂定同上</hi>引出如鰌<hi>長安</hi>
<hi>有龍户見水色則知有龍或丨丨但丨丨而已南部新書</hi>鬬死似魚<hi>桐城縣百姓吳舉家有青龍丨</hi>
<hi>丨於樹中鱗鬛皆丨丨唯有髯長二尺雙角各長二尺餘雜爼</hi>軍中獨眼<hi>李克用有武勇才一貝毓</hi>
<hi>眇丨丨號為丨丨龍其威名盖於代北五代史</hi>淅中不睡<hi>吳越錢鏐少在軍中未甞寝未年少倦乃</hi>
<hi>刻木為枕以自驚或命諸孫諷詩以達旦晉天福中契丹使至朝廷以近侍李泳為監伴使虜有判官者幽薊</hi>
<pb n="KR3k0030_WYG_269-12b"/>
<hi>人謂泳曰吳越常不睡乎泳詰其故對曰嘗聞五臺山王子大師言丨丨丨丨龍今已歸矣訪所聞乃長興壬</hi>
<hi>辰之後也九國志</hi>穴中大羊<hi>洛中有洞丨曾有誤墜其丨行數里漸明見有宫殿人物凡九處又</hi>
<hi>有丨丨羊髯有珠人取食之後出以問張華華曰此地九仙館也大羊名曰癡龍北夢鎖言</hi>榻旁小<lb/>
虵<hi>僧聞禪師住邵武山中一日有老人來謁聞曰我龍也以疲惰行雨不職上天有罰當死賴道力可脱俄</hi>
<hi>失所在聞視坐丨丨有丨丨尺許延縁入袖中屈蟠夜風雷挾坐榻電碎雨射山嶽為榣而聞危坐不傾達旦</hi>
<hi>晴霽垂袖虵墮地而去僧史</hi>韓退之雜説<hi>龍之噓氣成雲雲固弗靈於龍也然龍來是氣茫洋</hi>
<hi>窮乎𤣥間薄日月伏光景感震電神變化水下土泊陵谷雲亦靈怪矣哉雲龍之所能使為靈也若龍之靈則</hi>
<hi>非雲之所能使為靈也然龍勿得雲無以神其靈矣失其所憑依信不可與異哉其所憑依乃其所自為也易</hi>
<pb n="KR3k0030_WYG_269-13a"/>
<hi>曰雲從龍既曰龍雲從之矣</hi>盛均真龍對<hi>客有紬時賢待已之對舉葉君愛龍意于座曰葉公</hi>
<hi>好假而憚其真誠然乎均曰即飛出丹青者殊未真翔來庭宇者愈假矣何則夫靈濟於物無求於物無求於</hi>
<hi>人實龍徒也今聞葉公鱗畫其象則慕形趍之是欲滋乎豢育與虵魚類耳真烏在哉曰然則擾于夏鬬于鄭</hi>
<hi>者非耶曰妖而怪所以幽王𤯝身子産不祀焉率假物矣彼其真龍者道能神化其流多派或蟠於天或巢於</hi>
<hi>田或翼於人或為馬或為劒冇侔於此靡徒不居其在天也樞紐隂陽不蹉厥常其在田也贍腴疆土庶類蕃</hi>
<hi>廡其在人也珠媚心瀾呀成智門其為馬也布體柔油徧崇九州其為劍也鬼涙淫淫秋江萬尋至於挾雲則</hi>
<hi>十雨時濡御照則三光助舒是真羣龍也綿古今而不僵渥生人以無倦聖賢在上将利益于物天下無道必</hi>
<hi>亢悔于時豈獨矯矯欄端露威于葉公而誇爪喙哉是謂妖怪假物也客皺眉而俯不復紬言</hi>栁宗元<lb/>
<pb n="KR3k0030_WYG_269-13b"/>
神龍説<hi>扶風馬孺子言年十五六時在澤州與羣兒戲郊亭上頃然有竒女墮地有火燁然被緅裘白</hi>
<hi>紋之裏首步揺之冠貴㳺少年駭且悦之稍狎焉女頩爾怒曰不可吾故居釣天帝宫下上星辰呼嘘隂陽薄</hi>
<hi>蓬萊羞崑崙而不即者帝以吾心侈大怒而謫來七日當復今吾雖辱塵土中非若儷也吾復且害若衆恐而</hi>
<hi>退遂入居佛寺講室焉及其進取杯水飲之嘘成雲氣五色翛翛也因取裘反之化為白龍徊翔登天莫知其</hi>
<hi>所終亦怪甚矣嗚呼非其類而狎其謫不可哉孺子不妄人也故記其説</hi>陸龜䝉招野龍對<lb/>
<hi>昔豢龍氏求龍之嗜慾幸而中焉得二龍而飲食之龍之於人固異類以其若已之性也席其宫沼百川四溟</hi>
<hi>之不足㳺甘其飲食洪流大鯨之不足味施施然擾擾然其愛弗去一旦值野龍奮然而招之曰爾奚為者茫</hi>
<hi>洋乎天地之間寒而蟄暘而升能無勞乎誠使從吾居而宴安於野龍矯首而笑之曰若何齪齪乎之如是耶</hi>
<pb n="KR3k0030_WYG_269-14a"/>
<hi>賦吾之形冠角而被鱗賦吾之德泉潜而天飛賦吾之靈嘘雲而成風賦吾之職抑驕而澤  觀乎無極之外</hi>
<hi>息乎大荒之墟窮端倪而盡變化其樂不至耶今爾茍容于蹄涔之間況泥沙之是拘惟蛭螾之與徒牽乎嗜</hi>
<hi>好以希飲食之餘是同吾之形異吾之樂者也狎其人㗖其利者扼其喉胾其肉可以立待吾方哀而援之以</hi>
<hi>手又何誘吾之陷穽耶爾不免矣野龍行未幾果為夏后氏之醢</hi>沈存中記彭蠡小龍<lb/>
<hi>彭蠡小龍顯異至多人人能道之一事最著熙寧中王師南征有軍㐲數卜船泛江而南自離真州即有一小</hi>
<hi>蛇登船船師識之曰此彭蠡小龍也當是來䕶軍仗耳主典者以潔器薦之蛇伏其中船船便風日棹數百里</hi>
<hi>未甞有波濤之恐不日至洞庭蛇乃附一商人船回南康世傳其封域止於洞庭未甞踰洞庭而南也有司以</hi>
<hi>狀聞詔封神為順濟王遣禮官林希子中致詔至祠下焚香畢空中忽有一蛇墜祝肩上祝曰龍君至矣甚重</hi>
<pb n="KR3k0030_WYG_269-14b"/>
<hi>一臂不能勝徐下至几案間首如龜不類蛇首也子中致詔曰曰使人至此齋三日然後致祭王受天子命不</hi>
<hi>可以不齊成蛇受命徑入銀香奩中蟠三日不動祭之日既酌酒蛇乃自奩中引首吸之俄出尋案行色如濕</hi>
<hi>胭脂爛然有光穿一剪綵花過其尾尚赤其前已變為黄矣正如雌黄色又過一花復變為緑如嫩草之色少</hi>
<hi>頃行上屋柔紙幡脚以行輕若鴻毛倐忽入帳中遂不見明日還蛇在船後送之踰彭蠡而回此龍常㳺舟楫</hi>
<hi>間與常蛇無辨但蛇行必蜿蜒而此乃直行江人常以此辨之筆談</hi>邵康節應龍吟<hi>龍者陽類</hi>
<hi>與時相須首出庶物周㳺六虚能潜能見能吸能呼能大能小能有能無</hi>
詩集泥沙困<hi>丨丨丨老龍杜</hi>積水蟠<hi>龍依丨/丨丨杜</hi>改常服<hi>白龍丨丨丨偶被預</hi>
<hi>且制誰使爾為魚徒勞訢天帝李白枯魚過河泣</hi>轟雷鼓<hi>毒龍脱骨丨丨丨元禎送崔侍郎</hi>怪<lb/>
<pb n="KR3k0030_WYG_269-15a"/>
潛溟波<hi>龍丨丨丨丨李白寄裴隠</hi>泉化為土<hi>天昏地黑蛟龍移雷驚電擊雌雄隨清丨百丈</hi>
<hi>丨丨丨魚鼈枯死吁可悲韓退之</hi>功在杳冥<hi>育德知何德逢辰或見霛配乾雖有象作解本無形</hi>
<hi>浹物周寰宇遺丨丨丨丨丹青如可状試下葉公庭韓忠獻公</hi>力倦滄溟<hi>滿目塵埃日日隂皇天無</hi>
<hi>命且深沉終當丨丨丨丨水來作人間十日霖王逢原龍池二首</hi>神物登天<hi>丨丨丨丨擾可騎如</hi>
<hi>何孔甲但能羈當時若更無甫劉素龍意茫然豈得知王介</hi>蒼生望雨<hi>山腰石有千年潤石眼泉無一</hi>
<hi>日天下丨丨丨霖丨丨不知龍向此中蟠前人</hi>如何蟠屈無飛志<hi>盡道神龍有此靈一池澄</hi>
<hi>静暮痕清丨丨丨丨丨丨丨却放鳴蛙有怒聲王逢原龍池</hi>
　<lb/>
<pb n="KR3k0030_WYG_269-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今合璧事類備要别集巻六十三<lb/>
</p>
<p>
</p>
  </div>
</body>
</text>
</TEI>
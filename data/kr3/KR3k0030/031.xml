<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要前集卷三十一</head> <lb/>
    <p>
<pb n="KR3k0030_WYG_031-1a"/>
欽定四庫全書<lb/>
　古今合璧事類備要前集卷三十一<lb/>
　　　　　　　　　　　　宋　謝維新　撰<lb/>
　嗣續門<lb/>
　　子道<lb/>
事類親枝<hi>身也者丨之丨也敢不敬與不能敬其身是傷其親傷其親是傷其本記哀公問</hi>遺<lb/>
體<hi>身者父母之丨丨也行父母之丨丨敢不敬乎祭義</hi>父隂<hi>子者丨之丨也西漢杜欽傳</hi>家督<lb/>
<hi>家有長子曰丨丨史越世家</hi>幹蠱<hi>丨父之丨丨/母之丨易</hi>傳重<hi>正體於上又將所以丨丨也儀</hi>
<pb n="KR3k0030_WYG_031-1b"/>
<hi>禮</hi>為子<hi>夫丨人子者三賜不及車馬所遊必有常所習必有業常言不稱老居不主奥坐不中席行不</hi>
<hi>中道立不中門不登髙不臨深不茍訾不茍笑不服闇不登危懼辱親也父母存不許友以死不有私財曲禮</hi>
事親<hi>丨丨有隱而無犯左右就食无方服勤至死致䘮三年檀弓予之丨丨有三道焉生則養没則䘮䘮</hi>
<hi>畢則祭祭統</hi>愛敬<hi>母取其丨而君取其丨兼之者父也孝經父母之所愛愛之父母之所敬敬之至於</hi>
<hi>犬馬亦然内則</hi>喜懼<hi>父母之年不可不知也/一則以丨一則以丨語</hi>冬温夏凊<hi>凡為人子之禮</hi>
<hi>丨丨而丨丨昏定而晨省曲禮</hi>色愉容婉<hi>孝子之有深愛者必有和氣有和氣者必有愉色有愉色</hi>
<hi>者必有婉容祭義</hi>應父母命<hi>在父母之所有命之應唯敬對不敢噦噫嚔咳欠伸跛倚内則父命</hi>
<hi>呼唯而不諾手執業則投之食在口則吐之走而不趨玉藻</hi>諫父母過<hi>父母愛之喜而不忘父母</hi>
<pb n="KR3k0030_WYG_031-2a"/>
<hi>惡之懼而无怨父母有過諫而不逆祭義事父母幾諫見志不從又敬不違勞而不怨語予之事親也三諫而</hi>
<hi>不聽則號泣而隨之記曲禮父母有過下氣怡色柔聲以諫諫若不入起敬起孝説則復諫内則</hi>舉足<lb/>
不忘<hi>一丨丨而丨敢丨父母是故道而不徑舟而不游不敢以父母之遺體行殆一出言而不敢忘父母</hi>
<hi>是故惡言不出於口忿言不反於身不辱其身不羞其親祭義</hi>有善則稱<hi>善則稱親過則稱已坊記</hi>
思貽令名<hi>父母雖没將為善丨丨父母丨丨必果將為不善思貽父母羞辱必不果内則</hi>不遺<lb/>
惡名<hi>父母没謹行其身丨丨父母丨丨可謂能終矣祭義</hi>不敢許人<hi>聶政曰母在政身未敢以</hi>
<hi>許人也通鑑</hi>不願為弟<hi>李密曰為人子者願為人兄丨丨丨人丨兄事親之日長弟事親之日短</hi>
<hi>蜀志</hi>事實並詳見前父子母子類<lb/>
<pb n="KR3k0030_WYG_031-2b"/>
　　有子　附　不肖子　互見前父子類<lb/>
事類克家<hi>子丨丨易蒙卦</hi>裕蠱<hi>幹父之蠱丨/父之丨蠱卦</hi>克紹<hi>丨丨先烈書冏命</hi>是<lb/>
似<hi>維其有之丨以丨之詩裳華</hi>幸哉有子<hi>國人稱願然曰丨丨丨丨如此所謂孝也已祭義</hi>
必有是子<hi>有是父丨丨丨丨</hi>弓冶箕裘<hi>良冶之子必學為裘良弓之子必學為箕樂記</hi>
瑶環瑜珥<hi>姆抱㓜子立側眉眼如畫髪漆黒肌肉玉雪可憐娟好靜秀丨丨丨丨蘭茁其芽稱其家</hi>
<hi>兒韓愈撰馬公墓誌</hi>才子八人<hi>昔髙陽氏有丨丨丨丨謂之八愷髙辛氏有丨丨丨丨謂之八元此</hi>
<hi>十六族也世濟其美</hi>五世一子<hi>自季至雄丨丨而傳丨丨故雄无它揚於蜀揚雄傳</hi>欲如孫<lb/>
䇿<hi>袁術見孫䇿嘆曰使術有子如孫郎死復何恨東漢同上</hi>當如仲謀<hi>曹公攻濡須塢孫權拒之</hi>
<pb n="KR3k0030_WYG_031-3a"/>
<hi>乘輕船入曹公軍還作鼓吹公見整肅歎曰生子丨丨孫丨丨劉景升兒子若豚犬耳呉志梁帝曰生子當如</hi>
<hi>李亞子克用為不亡矣吾兒豚犬耳五代</hi>必興呉門<hi>陳群為兒時祖寔謂宗人曰此兒丨丨丨丨</hi>
當為國器<hi>髙孝基見房𤣥齡曰僕閲人多矣未有如此郎者丨丨丨丨但恨不見其聳壑昻霄耳</hi>
一不為少<hi>梁陸瓊㓜聰慧從祖襄歎曰此兒必荷門基所謂丨丨丨丨○褚彦囘嘗謂任昉父曰聞</hi>
<hi>卿有令子相為喜之所謂百不為多丨丨丨丨</hi>各得所長<hi>顔延之少有令名晉穆帝問曰諸子誰得</hi>
<hi>卿風延之曰竣得臣筆測得臣文奐得臣義姓氏英賢録</hi>栁氏有子<hi>栁宗元少精敏逮其父時雖年</hi>
<hi>少已自成人能取進士第嶄然見頭角衆謂丨丨丨丨矣墓誌</hi>蘇家有子<hi>丨詵十餘嵗彊學有成人</hi>
<hi>風頲曰吾丨丨丨</hi>餘慶令子<hi>鄭丨丨子涵為右補闕敢言无所諱憲宗謂餘慶曰涵卿丨丨而朕</hi>
<pb n="KR3k0030_WYG_031-3b"/>
<hi>直臣也可更相賀</hi>挺之真子<hi>嚴武母裴氏不為其父所答獨厚其妾英武奮然以鐵槌就英寢碎</hi>
<hi>其首挺之竒之曰真嚴挺之子新唐書</hi>荀氏八龍<hi>荀淑有子八人並有名稱時人謂之八龍</hi>王<lb/>
氏九龍<hi>王昕生九子並風流醖藉世號丨丨丨丨</hi>竇氏五桂<hi>見及第類</hi>韓氏八龍<lb/>
<hi>丨忠憲八子時以比荀丨丨丨詳見教子類</hi>
不肖子弗肯弗荷<hi>其父析薪其子丨丨丨丨左</hi>不知艱難<hi>厥子乃丨丨稼穡之</hi>
<hi>丨丨書无逸</hi>弗念厥紹<hi>丨丨丨/丨抑</hi>乃弗肯播<hi>若考作室既底法厥子乃弗肯堂矧</hi>
<hi>肯構厥父菑厥子丨丨丨丨矧肯獲其肯曰予有後弗棄基大誥</hi>四凶不才<hi>帝鴻氏有不才子掩</hi>
<hi>義隱賊好行凶德醜類惡物頑嚚不友是與比周謂之渾敦少皥氏有不才子毁信廢忠崇飾惡言靖譖庸回</hi>
<pb n="KR3k0030_WYG_031-4a"/>
<hi>服讒蒐慝以誣盛德謂之窮竒顓頊氏有不才子不可教訓不知話言告之則頑舍之則嚚傲狠明德以亂天</hi>
<hi>常謂之檮杋此三族也世濟其凶縉雲氏有不才子貪於飲食冒於貨賄侵欲崇侈不可盈厭聚歛積實不知</hi>
<hi>紀極不分孤寡不恤窮匱天下之民以比三凶謂之饕餮舜臣堯賔於四門流凶族投四裔以禦魑魅左文</hi>
二子不肖<hi>堯之子不肖丹朱舜之子亦不肖商均</hi>不辨菽麥<hi>程滑殺厲公荀罃士魴逆</hi>
<hi>周於京師而立之周子有兄而無慧丨能丨丨丨故不可立注豆麥殊形易别故以為癡者之候不慧盖世所</hi>
<hi>謂癡左桓温第四子禕丨丨丨丨本傳</hi>不識金鋌<hi>梁廬陵王續之子應不慧王薨至庫門閲珍物</hi>
<hi>見金鋌問左右曰此可食否答曰不可應曰既不可食並總乞汝</hi>怒子不敬<hi>丙吉子顯少為諸曹</hi>
<hi>嘗從祀髙廟至夕牲乃使出取齊衣丞相吉大怒謂其夫人曰宗廟至重而顯不敬謹亡吾爵者必顯也甘露</hi>
<pb n="KR3k0030_WYG_031-4b"/>
<hi>中有罪削爵為關内侯</hi>愧子失禮<hi>後漢太原王覇妻不知誰氏覇立髙節與同郡令狐子伯為友</hi>
<hi>子伯為楚相而其子為郡功曹子伯令子奉書於覇車馬服從雍容如也覇子方耕於野聞客至投耒而歸見</hi>
<hi>令狐子沮怍不能仰視霸目之有愧色客去卧不起妻怪其故覇曰吾與子伯素不相若向見其子容貌甚光</hi>
<hi>舉措有適我兒曹逢髮歴齒未知禮則父子恩深不覺自失耳妻曰君少修清節不顧榮禄今子伯之貴孰與</hi>
<hi>君之髙柰何忘初志而慙兒子乎覇屈起而笑曰有是哉遂共隠遁終身</hi>肆通饋遺<hi>見前父子門不</hi>
<hi>私其子下注</hi>恣行貪暴<hi>狄仁傑為魏州刺史有惠政百姓為之立生祠後其子景暉為魏州司空</hi>
<hi>參軍貪暴人患焉遂毁其像</hi>妄竄史字<hi>韓昶退之子也性闇劣為集賢校理史傳有金根車㫤以</hi>
<hi>為誤悉改根字作銀字尚書故實</hi>謬引書句<hi>中宗嘗召宰相蘇瓌李嶠子進見頲曰木從繩則正</hi>
<pb n="KR3k0030_WYG_031-5a"/>
<hi>后從諫則聖嶠子迹曰斮朝渉之脛剖賢人之心上曰蘇瓌有子李嶠無兒唐史○餘見前門閥子弟類</hi>
詩集八慈<hi>我似老牛鞭不動雨滑泥深四蹏重汝如黄犢走却來海濶山髙百程送庶幾門户有丨</hi>
<hi>丨不恨居鄰无二仲他年汝曹笏滿床中夜起舞踏破甕㑹當洗眼看騰躍莫指癡腹笑空洞譽兒雖是老翁</hi>
<hi>癖積德已自三世種豈惟萬一許生還尚恐九十煩珍從六子晨耕簞瓢出衆婦夜績燈火共春秋古史乃家</hi>
<hi>法詩筆離騷亦時用但令文字還照世糞土腐餘何足夢東坡寄予姪</hi>拾得<hi>黄童三尺世无雙筆頭衮</hi>
<hi>衮懸秋江不憂老子難為父平生崛强今心降我來喜共阿戎語應敵縱横如急雨生子還如孫仲謀豚犬謾</hi>
<hi>多何足數黄家小兒名丨丨眉如長松眼如漆只今數嵗已動人老人留眼看他日笑君老蚌生明珠自笑此</hi>
<hi>物吾家無君當置酒吾當賀有兒傳業更何須蘇子贍贈山谷子</hi>
<pb n="KR3k0030_WYG_031-5b"/>
　　訓子　附　母訓<lb/>
事類式榖<hi>教誨爾子丨丨似之小宛</hi>以正<hi>公孫丑問曰君子之不教子何也孟子曰勢不行也</hi>
<hi>教者必以正丨丨不行繼之以怒則反夷易也矣夫子教我以正夫子未出於正也則是父子相夷也父子相</hi>
<hi>夷則惡矣古者易子而教之父子之間不責善責善則離離則不祥莫大焉離婁下</hi>導之以道<hi>君子</hi>
<hi>之於子愛之而勿面使之而勿貌丨丨丨丨而勿彊荀大畧</hi>謹無為善<hi>人有教其子曰爾行矣丨</hi>
<hi>丨丨丨曰不為善將為不善耶應之白善且猶弗為况不善乎此全其天器者也淮南子</hi>孔庭詩禮<lb/>
<hi>陳亢問於伯魚曰子有異閒乎曰嘗獨立鯉趨而過庭曰學詩乎對曰未也鯉退而學詩云云鯉退而學禮陳</hi>
<hi>亢退而喜曰問一得三聞詩聞禮又聞君子之逺其子也語</hi>石氏義方<hi>衞莊公之子州吁有寵而</hi>
<pb n="KR3k0030_WYG_031-6a"/>
<hi>好兵公弗禁石蜡諫曰臣聞愛子教之以義方不納於邪左隠三年</hi>教忠能仕<hi>晉懷公命无從亡人</hi>
<hi>期期而不至無赦狐突之子毛及偃從重耳在秦弗召懷公執狐突曰子來則免對曰子之能仕父教之忠古</hi>
<hi>之制也䇿名委質貳乃辟也今臣之子名在重耳有年數矣若又召之教之貳也父教子貳何以事君乃殺之</hi>
<hi>僖二十二</hi>教謟不聽<hi>陳萬年子咸數言事譏刺近臣萬年病召咸戒床下語至半夜咸睡頭觸屏萬</hi>
<hi>年大怒曰乃公教戒汝汝反不聽吾言何也咸曰其曉所言大要丨咸丨也萬年乃不復言</hi>不如一<lb/>
經<hi>韋賢字長孺子𤣥成字少翁俱以明經位至丞相故語曰遺子黄金滿籝丨丨教子丨丨○齊栁世隆盛</hi>
<hi>多墳典張緒曰觀君舉措當以清名遺子孫耶答曰一身之外亦復何須子孫不才將為爭府知其才也丨丨</hi>
<hi>丨丨</hi>各守一藝<hi>鄧禹有十三男丨命丨丨丨○晉劉殷有七子五子各授一經一子授太史公一子</hi>
<pb n="KR3k0030_WYG_031-6b"/>
<hi>授漢書一門之内七業俱成北方之學殷門為盛晉書○馮奉世子野王通詩次逡通易次立通春秋次參通</hi>
<hi>尚書</hi>勸效賢德<hi>馬援戒其子曰吾欲汝曹聞人過失如聞父母之名耳可得聞口不得言也好議論</hi>
<hi>人長短妄是非政法此吾所大惡也寧死不願聞子孫有此行也龍伯髙端厚周謹口無擇言謙約節儉廉公</hi>
<hi>有威吾愛之重之願汝曹效之杜季良豪俠好義憂人之憂樂人之樂清濁無所失吾愛之重之不願汝曹效</hi>
<hi>也效伯髙不得猶為謹勅之士所謂刻鵠不成尚類鶩也效季良不得䧟為天下輕薄子所謂畫虎不成反類</hi>
<hi>狗也本傳</hi>教慕時望<hi>王昶明帝時為揚威將軍嘗為書誡其子及兄子曰吾與時人從事雖出處不</hi>
<hi>同然各有取頴川郭伯益好尚通達敏而有知其為人洪曠不足輕貴有餘得其人重之知山不得其人忽之</hi>
<hi>如草吾以是親之昵之不願兒子為之北海徐偉長不沽髙名不求茍得澹然自守惟道是務其有所是非則</hi>
<pb n="KR3k0030_WYG_031-7a"/>
<hi>託古人以見意當時無所褒貶吾欽之重之願兒子師之東平劉公幹博學才髙識遠有大意然性行不均少</hi>
<hi>所拘忌得失足以相輔吾愛之重之不願兒子慕之樂安仟昭先淳粹履道内敏外恕推遜恭謙處不避汚而</hi>
<hi>義勇在朝忘身為國吾友之善之願兒子遵之蜀三國志</hi>教懲盈溢<hi>後漢樊宏丨子曰富貴盈溢未</hi>
<hi>有能終者吾非不喜榮勢也保全身已豈不樂哉本傳</hi>戒以行已<hi>栁玭嘗戒其子曰凡門地髙可</hi>
<hi>畏不可恃立身行已一事有失則得罪重於他人死无以見先人於地下門髙則驕心易生族盛則為人所嫉</hi>
<hi>懿行實才人未信之少有疵纇衆皆指之唐本傳</hi>戒不為惡<hi>范滂謂其子曰吾欲使汝為惡惡不</hi>
<hi>可為使汝為善則我不為惡通鑑</hi>誨使知遜<hi>朱仁軌嘗誨子弟終身遜路不枉百歩終身遜畔不</hi>
<hi>失一段唐書</hi>怒其驕傲<hi>顔延之嘗早詣竣見賔客盈門竣尚未起延之怒曰汝出糞土之中升雲</hi>
<pb n="KR3k0030_WYG_031-7b"/>
<hi>霞之上遽驕傲如此其能乆乎</hi>戒以保持<hi>王昶戒其子曰未有干名要利不厭而能保世持家永全</hi>
<hi>福禄者也魏書</hi>以書垂誡<hi>鄭𤣥以書戒子益恩曰入此嵗來已七十矣家事大小汝一承之家令頗</hi>
<hi>多於昔勤力務時無恤飢寒菲飲食薄衣服尚可令吾寡恨</hi>因名示訓<hi>王昶名其兄子曰黙曰沈</hi>
<hi>名其子曰渾曰深為書戒之曰吾以四者為名欲使汝曹顧名思義不敢違越夫物速成則疾亡晚就則善終</hi>
<hi>朝華之草夕而零落松柏之茂隆冬不衰夫能屈以為伸讓以為得弱以為强鮮不遂矣通鑑魏紀</hi>屏風<lb/>
書誡<hi>房𤣥齡恐諸子驕侈集吉今冢誡書為丨丨令各取一其曰留意於此足以保躬矣</hi>家令著<lb/>
訓<hi>穆寧居家嚴嘗譔丨丨訓諸子人一通乂戒曰君子之事親養志為大吾志直道茍枉而道三牲五鼎非</hi>
<hi>吾養也先是韓休家訓子姪至嚴正元間言家法者尚韓穆六帖</hi>不教吏職<hi>漢薛宣子惠為彭城</hi>
<pb n="KR3k0030_WYG_031-8a"/>
<hi>令宣過其縣橋梁郵亭不修宣心知惠不能留數日終不問惠以吏事惠知不稱宣意使掾送宣令掾自從其</hi>
<hi>所問宣以丨丨戒惠丨丨之意宣笑曰吏道以法令為師可問而知自有資才何可學也</hi>常講家法<lb/>
<hi>栁公綽最名冇家法中門東有小齋自非朝謁之日每平旦輙出至小齋諸子仲郢皆束帶晨省於中門之北</hi>
<hi>公綽决私事接賔客與弟公權及羣從弟再㑹食自旦至暮不離小齋燭至則命子弟一人執經史躬讀一過</hi>
<hi>乃講議居官治家之法或論文或聴琴至人定鐘寂然後歸寢諸子皆昏定於中門之内</hi>教以讀書<lb/>
<hi>百世小人知讀論語孝經尚為人師雖千載冠冕不曉書記者莫不耕田養馬若能保數百卷書終不為小人</hi>
<hi>也諺曰積二千萬无過讀書顔氏家訓鄭奕嘗以文選教其子其兄曰何不教他讀孝經論語免學他沈謝嘲</hi>
<hi>風詠月污人行止外史</hi>勉使勤學<hi>唐劉贊父玭為縣令贊始就學衣以青布衫襦每食則自肉食</hi>
<pb n="KR3k0030_WYG_031-8b"/>
<hi>别以蔬食食贊牀下曰肉食君之禄也爾欲之則勤學以干禄吾食非爾之食也由是贊力學舉進士五代○</hi>
<hi>崔光悌之子鴻强冠有著述拜給事中光悌謂次子曰阿鴻已摩天去汝可不勉哉元魏</hi>戒子安分<lb/>
<hi>韓忠憲丨其丨曰窮達禍福則有定分枉道以求之徒䘮所守切勿為也余以孤忠自信未嘗有因緣憑藉而</hi>
<hi>每遭人主為知已今忝三公所恃者公道與神明而已焉可誣也○唐介一日自政府歸語諸子曰吾備位政</hi>
<hi>府知无不為桃李固未嘗與汝等栽培而荆棘則甚多矣然汝等窮達亦自有命惟自勉而已湘山録</hi>燕<lb/>
客索杖<hi>韓忠憲億教子嚴肅知亳州第二子舍人自西京倅謁告省勤康公與右相及姪柱史宗彦皆</hi>
<hi>中甲科歸公喜置酒召僚屬之親厚者俾諸子坐於席隅惟持國多深思知必有義方之訓託疾不赴坐中忽</hi>
<hi>云二郎吾聞西京有疑獄奏讞者其詳云何舍人思之未得已訶之再問未能對遂推案索杖大詬曰汝食朝</hi>
<pb n="KR3k0030_WYG_031-9a"/>
<hi>廷厚禄倅貳一府事无巨細皆當究心大辟奏案尚不能記則細務不舉可知吾在千里無所干預猶能知之</hi>
<hi>爾叨冒廪禄何顔報國必欲撻之衆賔力解方已諸子股栗家法之嚴如此所以多賢子孫也忠憲八子曰綱</hi>
<hi>綜絳繹緯縝維<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>絳縝皆宰相維門下侍郎蘇氏家訓</hi>教子誠實<hi>司馬公云光五六嵗弄胡桃女</hi>
<hi>兄欲為脱其皮不得女兄去一婢以湯脱之女兄復來問脱胡桃者光曰自脱也先公適見之訶曰小子何得</hi>
<hi>謾語自是不敢謾語後公以誠教學者曰從不妄語入是也邵氏後録</hi>戒婢往來<hi>丁彦輔云予昔</hi>
<hi>官洛陽有外醫媪張氏公卿士人家无不到説富鄭公治家嚴肅有二子舍凡使女僕軰戒不得互相往來閨</hi>
<hi>門肅如也塵史</hi>
母訓<hi>詳見前母子類</hi>擇鄰處子<hi>孟軻母其舍近墓孟子少嬉遊於墓間為其事母曰此非吾所</hi>
<pb n="KR3k0030_WYG_031-9b"/>
<hi>以處子也乃去舍市傍其嬉戲乃賈人衒賣之事又曰此非所以處子也復徙舍學宫之傍其嬉戲乃設俎豆</hi>
<hi>揖遜進退母曰此真可以居吾子遂居焉列女傳</hi>斷機勉學<hi>孟軻母三徙孟子學而歸母問學所</hi>
<hi>至孟子自若也孟母以刀丨丨曰子之廢學若吾斷織孟子懼勤學不息遂成名儒</hi>買肉示信<hi>孟子</hi>
<hi>少時聞東家殺猪問母何為曰欲啖汝既而母悔曰吾嘗教以割不正不食席不正不坐今適有知而欺之是</hi>
<hi>教之不信也乃丨鄰猪丨以食之韓詩外傳</hi>和膽助勤<hi>栁仲郢㓜嗜學母嘗丨熊丨丸使夜咀嚥</hi>
<hi>以丨子丨唐本傳</hi>持金易書<hi>唐孟昌王弟麴智湛入朝位驍騎大將軍其子昭好學有鬻異書母</hi>
<hi>顧笥中金曰何愛此不使子有異聞乎遂持易之</hi>輟膳勸學<hi>趙武孟少遊獵以所獲饋其母母泣</hi>
<hi>曰汝不好書而傲蕩吾安望哉不為食</hi>躬加訓導<hi>顔真卿師古五世從孫少孤母商丨丨丨丨既</hi>
<pb n="KR3k0030_WYG_031-10a"/>
<hi>長博學工辭章○孔若思早孤其母躬加訓教長以博學聞</hi>老猶箠敕<hi>李景讓母鄭治家嚴躬訓</hi>
<hi>教諸子始貧之時治墻得積錢僮婢奔告母曰士不勤而禄猶灾其身况无妄而得我何取亟使閉坎及景讓</hi>
<hi>為浙西觀察使母問行日景讓率然對有日鄭怒其不嘗告曰己貴何庸母行景讓請罪乃赦雖丨丨加丨丨</hi>
<hi>也已起欣欣如初景讓嘗怒牙將杖殺之軍且謀變母欲息衆讙召景讓責將鞭其背吏大恐再拜請不許皆</hi>
<hi>泣謝乃罷一軍遂定○王大司馬母魏夫人性甚嚴王在湓城時為三千人將年逾四十少不如意猶捶撻之</hi>
<hi>故能成其勲業顔氏家訓</hi>訓子修潔<hi>崔元暉為軍校員外郎母盧氏戒之曰吾見辛𤣥馭云兒子從</hi>
<hi>宦者聞有人來云貧乏不能自守此是好消息吾聞貨資充足衣馬輕肥此是惡消息吾重此言今坐食俸禄</hi>
<hi>若不能忠清何以戴天履地特加修潔勿累吾此意也職官分紀</hi>戒子謟佞<hi>王琚始為中書侍郎</hi>
<pb n="KR3k0030_WYG_031-10b"/>
<hi>母居洛陽來京師讓琚曰爾家上世皆州縣職今汝无攻城野戰勞以謟佞取容海内切齒吾恐汝家墳墓旡</hi>
<hi>人復掃除也琚卒不免</hi>訓子有法<hi>吕滎公希哲字原明申國正獻之長子正獻公居家簡重寡黙</hi>
<hi>不以事物經心而申國夫人性嚴有法雖甚愛公然教公事事循蹈規矩甫十嵗祁寒盛暑倚立終日不命之</hi>
<hi>坐不敢坐也日必冠帶以見長者平居雖盛熱在父母長者之側不得去巾襪縛袴衣服唯謹行歩出入无得</hi>
<hi>入茶肆酒肆市井里巷之語鄭衞之音未嘗一經於耳不正之書非禮之色未嘗一接於目正獻公與申國夫</hi>
<hi>人教訓之嚴如此故公德器大異於人</hi>聽客與語<hi>張密學奎弟密省亢母宋氏白之族也親教督</hi>
<hi>二子讀書客至輙於窻間丨之丨與其子論文學政事則為之設殽饌或閑話諧謔則不設也後二子皆登第</hi>
<hi>奎少嗜酒嘗有酒失母怒欲笞之遂不復飲終身涑水</hi>秤槌投足<hi>冦萊公凖少時不修小節頗愛</hi>
<pb n="KR3k0030_WYG_031-11a"/>
<hi>飛鷹走犬太夫人性嚴每不勝怒舉丨丨丨之中丨流血由是折節從學及貴母已亡每捫其瘡痕輙哭記聞</hi>
杖碎金魚<hi>陳堯咨善射號小由基及守荆南回其母馮夫人問汝典郡有何異政堯咨曰每以弓矢</hi>
<hi>為樂母曰汝父教汝以忠孝輔國家今汝不務行仁化而專務一夫之勇豈汝父之志耶丨之丨其丨丨燕談</hi>
詩集詩示宗武<hi>覔句新知律攤書解滿牀試吟青玉案莫帶紫羅囊假日從時飲明年共我長</hi>
<hi>應須飽經術已似愛文章十五男兒志三千弟子行曽參與游夏達者得升堂杜甫</hi>詩諭龜兒<hi>憐渠</hi>
<hi>已解弄詩章揺膝支頤學二郎莫學二即吟太苦纔年四十鬢如霜白居易</hi>陶潛責子<hi>白髪被兩</hi>
<hi>鬢飢膚不復實雖有五男兒總不好紙筆阿舒已二八懶惰故无匹阿宣行志學而不愛文術雍端年十三不</hi>
<hi>識六與七通子垂九齡但覓棃與栗天運茍如此且進杯中物</hi>盧仝寄男<hi>别來三得書書道違離乆</hi>
<pb n="KR3k0030_WYG_031-11b"/>
<hi>書處甚麄殺且喜見汝手殷十七又報汝文顔新有别來纔經年囊盎未合斗當是汝母賢日夕加訓誘尚書</hi>
<hi>當畢功禮記速須剖嘍囉兒讀書何異摧枯朽尋義低作聲便可飬年夀莫學村學生麄氣强呌吼下學偷工</hi>
<hi>夫新宅鋤藜莠乘凉勸奴婢園裏耨葱韮逺離編榆棘近眼栽桃栁引水灌竹中蒲池種蓮藕澇漉蛙䗫脚莫</hi>
<hi>遣生科斗竹林吾最惜新筍好看守萬籜包龍兒攅迸溢林藪吾眼恨不見心腸痛如搊宅錢都未還債利日</hi>
<hi>日厚籜龍正稱寃莫殺入汝口丁寧囑託汝汝活籜龍否殷十七老儒是汝父師友傳讀有疑誤輙告咨問取</hi>
<hi>兩手莫破拳一吻莫飲酒莫學捕鳩鴿莫學打鷄狗小時无大傷習性防已後頑發苦惱人汝母必不受任汝</hi>
<hi>惱弟妹任汝惱姨舅姨舅非吾親弟妹多老醜莫惱添丁郎淚子作面垢莫引添丁郎赫赤日裏走添丁郎小</hi>
<hi>小别吾來乆乆脯脯不得喫兄兄莫撚搜他日吾歸來家人若彈糾一百放一下打汝九十九寄男抱孫</hi>昌<lb/>
<pb n="KR3k0030_WYG_031-12a"/>
黎訓子<hi>木之就規矩在梓匠輪輿人之能為人由腹有詩書詩書動乃有不勤腹空虚欲知學之力賢</hi>
<hi>愚同一初由其不能學所入遂異閭兩家各生子提孩巧相如少長聚嬉戲不殊同隊魚年至十二三頭角稍</hi>
<hi>相疎二十漸乖長清溝映汚渠三十骨骼成乃一龍一豬飛黄騰踏去不能顧蟾蜍一為馬前卒鞭背生蟲蛆</hi>
<hi>一為公與相潭潭府中居問之何因爾學與不學歟金璧雖重寶費用難貯儲學問藏之身身在則有餘君子</hi>
<hi>與小人不係父母且不見公與相起身自犂鋤不見三公後寒飢出無驢文章豈不貴經訓乃菑畬潢潦無根</hi>
<hi>源朝滿夕已除人不通古今馬牛而襟裾行身䧟不義况望多名譽時秋積雨霽新凉入郊墟燈火稍可親簡</hi>
<hi>編可卷舒豈不旦夕念為爾惜居諸恩義有相奪作詩勸躊躇符讀書城南</hi>康節生男<hi>我今行年</hi>
<hi>四十五生男方始為人父鞠育教誨誠在我夀夭賢愚係於汝我若夀年七十嵗眼前見汝二十五我欲願汝</hi>
<pb n="KR3k0030_WYG_031-12b"/>
<hi>成大賢未知天意肯從否聞見録</hi>
　　愛子　附　知子　昧於知子<lb/>
事類顧復<hi>撫我育我丨我丨我出入腹我詩蓼莪</hi>恩勤<hi>丨斯丨斯鬻子之閔斯鴟鴞</hi>天<lb/>
屬之親<hi>林回棄千金之璧負赤子而趨彼以利合此以天屬丨丨丨丨窮廹禍患相收也莊</hi>義方<lb/>
之教<hi>見前教子類</hi>偏愛少子<hi>左師觸讋見太后曰老臣賤息舒祺最少臣切憐之願補黒衣</hi>
<hi>之闕太后曰丈夫亦愛少子乎對曰甚於婦人戰國䇿</hi>喜譽家兒<hi>王福畤五子勔勮勃助勸皆以</hi>
<hi>文顯嘗詫於韓彦思彦思戲之曰武子有馬癖君有譽兒癖王家癖何多耶</hi>著載車中<hi>陳太丘詣</hi>
<hi>荀季和長文尚少丨丨丨既至荀致酒文若亦小着膝前詳見前殳子類</hi>抱置膝上<hi>王坦之字文度</hi>
<pb n="KR3k0030_WYG_031-13a"/>
<hi>父述愛之雖長大猶丨丨丨丨為桓温長史温欲為子求婚於述坦之因言温意述大怒遂排下曰汝竟癡耶</hi>
<hi>述傳</hi>老牛䑛犢<hi>見後䘮/子類</hi>犢子破車<hi>石季龍少時數彈人石勒白母欲殺之母曰快</hi>
<hi>牛為丨丨時多能丨丨汝當小忍之勒乃止晉書載記</hi>不與講論<hi>晉謝朗總角時病新起體羸未</hi>
<hi>堪勞嘗於叔父安前與沙門支遁講論遂至相苦母王氏出云新婦一生所寄惟在此兒因流涕抱去安謂座</hi>
<hi>客曰家嫂詞情慷慨恨不使朝士見之</hi>失於教義<hi>梁元帝時有一學士聰敏有才為父所寵失於</hi>
<hi>教義一言之是徧於行路終年譽之一行之非揜藏文飾冀其自改年登婚宦暴慢日滋竟以言語不擇為周</hi>
<hi>逖拍腸釁鼓云顔氏家訓</hi>
知子知子可任<hi>祁奚請老晉侯問嗣曰午也可</hi>知子必敗<hi>趙括少學兵法父奢不能</hi>
<pb n="KR3k0030_WYG_031-13b"/>
<hi>詰然不謂善曰兵死地而括易言之敗趙者必括也趙王以括為將代廉頗藺相如曰括徒能讀其父書傳不</hi>
<hi>知合變及括將行母上書願王勿遣即有不稱妾得无隨坐乎○宋維父弁嘗曰維性疎險必敗吾家梁髙祖</hi>
<hi>紀</hi>仁剛<hi>伍奢曰尚為人仁呼必來/員為人剛戾能成大事史</hi>知子奢儉<hi>陶朱公中男殺人囚</hi>
<hi>於楚朱公曰吾聞千金之子不死於市令其少子往視之長男曰家有長子曰家督乃遣少弟是吾不肖也欲</hi>
<hi>自殺其母為言朱公不得已而遣長子長子竟持其弟䘮歸朱公笑曰吾固知必殺其弟也彼非不愛固有所</hi>
<hi>不能忍也是少與我俱見其為生難故重棄財至如少弟生而見我富乘堅駈良逐狡兔豈知財所從來故輕</hi>
<hi>棄之非所惜吝前日吾所欲遣少子固為其能棄財故也而長者不能故卒以殺弟事之理也史記</hi>知子<lb/>
不材<hi>張安世長子千秋與霍光子禹俱隨范明友擊烏桓還謁大將軍光問千秋戰鬬方略千秋曰對兵</hi>
<pb n="KR3k0030_WYG_031-14a"/>
<hi>事盡地成圖无所忘失問禹禹不能記光由是賢千秋以禹為不材</hi>知子多欲<hi>見父子類不私其子</hi>
<hi>下注</hi>知子能文<hi>京兆尹訪蘇瓌既去瓌令男頲詠尹字乃詠曰尹雖有足甲不成身見君无口知伊</hi>
<hi>少人其敏㨗如此明皇問瓌草書難其人誰可瓌曰臣不知其他臣男頲為文甚速可備使令授筆立就明皇</hi>
<hi>撫背曰知子莫若父明皇雜録</hi>知子有得<hi>見前子道類/各得所長</hi>知子才顯<hi>索靖子綝</hi>
<hi>少有逸羣之略靖每曰綝廊廟之才州郡不足汚吾兒也後至尚書左僕射晉書</hi>知子名著<hi>王獻</hi>
<hi>之七八歲時學書羲之密從後掣其筆不得嘆曰此兒後當復有大名晉本傳</hi>知子早成<hi>諸葛亮與</hi>
<hi>兄瑾書曰瞻今已八歲而聰慧可愛嫌其早成恐不為重器耳蜀志</hi>知子難為<hi>陳元方季方共論其</hi>
<hi>父寔因曰元方難為兄季方難為弟世説</hi>知子必富<hi>石崇司徒苞之㓜子生於青州故小名齊</hi>
<pb n="KR3k0030_WYG_031-14b"/>
<hi>奴少敏慧有謀苞臨終分財物與諸子獨不及崇其母以為言苞曰此兒雖小後能自得及為荆州刺史刼遠</hi>
<hi>使商客致富不貲</hi>知兒必貴<hi>唐王珪少與房杜善母李曰兒必貴然未知所與遊者何如人</hi>知<lb/>
子當興<hi>梁彦光岐嶷其母謂所親曰此兒有風骨當興吾家北史</hi>知子有能<hi>見愛子類犢子</hi>
<hi>破車下注</hi>
昧於知子不知子能<hi>陳思王植太祖常視其文曰汝倩人耳植跪曰固當面試時建鄴銅</hi>
<hi>雀臺新成太祖將諸子登使各賦植援筆立成太祖甚異之</hi>不為父知<hi>山簡濤之子也簡歎曰吾</hi>
<hi>年幾三十而不為家公所知</hi>遇以常兒<hi>謝惠連初有奇才不為父方明所知族兄靈運謂方明曰</hi>
<hi>阿連才悟如此而尊作常兒遇之</hi>畜以豚犬<hi>萬廻師神若愚癡雖父母亦以豚犬畜之兄戍役安</hi>
<pb n="KR3k0030_WYG_031-15a"/>
<hi>西音問隔絶忽一日朝往夕返曰兄平善發書視之乃兄手迹其家以萬里而迴故號萬廻開元傳信記</hi>博<lb/>
學不知<hi>段文昌鎮成都子承式好獵丞相患之承式以所獲雉兔分送幕僚各致書援引故事甚悉僚</hi>
<hi>幕多不曉其義以呈丞相方知其子博學説聞録</hi>受賄不知<hi>令狐綯執政歲久子滈頗招權丨丨</hi>
<hi>言事者攻其短綯為子訟寃通鑑</hi>
詩集添丁<hi>春風苦不仁呼逆馬蹄行人家慚愧瘴氣却憐我人我憔悴骨中為生涯數日不食强起</hi>
<hi>行何忍索我抱看滿樹花不知四體正困憊泥人啼笑聲呀呀忽來案上翻墨汁塗抹詩書如老鴉父憐母惜</hi>
<hi>摑不得却生癡笑令人嗟宿舂連曉不成米日髙始進一碗茶氣力龍鍾頭欲白憑仗丨丨莫惱爺盧仝唐人</hi>
<hi>多傳盧仝因留宿王涯第中遂預甘露之禍仝老无髪奄人於腦後加釘焉人以為丨丨之讖或言好事者為</hi>
<pb n="KR3k0030_WYG_031-15b"/>
<hi>之仝處士於人无怨何為有此謗然平時切齒元和逆黨月蝕一詩膾炙人口意者羣奄以此害之</hi>驕兒<lb/>
<hi>况我墮胡塵及歸盡華髮經年至茅屋妻子衣百結慟哭松聲逈悲泉共幽咽平生所丨丨顔色白勝雪見爺</hi>
<hi>背面啼垢膩脚不襪牀前弱小女補綻纔過膝海圖拆波濤舊綉移曲折天吳及紫鳯顛倒在短褐老夫情懷</hi>
<hi>惡嘔泄卧數日那无囊中帛救汝寒凜慄粉黛亦解包衾裯稍羅列瘦妻面復光癡女頭自櫛學母无不為曉</hi>
<hi>粧隨手抹移時施朱鈆狼籍畫眉闊生還對童稚似欲忘飢渴問事競挽鬚誰能即嗔喝翻思在賊愁仕受雜</hi>
<hi>亂聒新歸且慰意生理焉得説杜甫</hi>著潛夫論<hi>中年舉兒子謾種老生涯學語轉春鳥塗窻行暮鴉</hi>
<hi>欲嗔王母惜稍慧女兒誇解丨丨丨丨不妨无外家黄魯直嘲小德</hi>誦老夫詩<hi>驥子好男兒前年學</hi>
<hi>語時問人知客姓丨得丨丨丨杜甫</hi>
<pb n="KR3k0030_WYG_031-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0030_WYG_031-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今合璧事類備要前集卷三十一<lb/>
</p>
<p>
</p>
  </div>
</body>
</text>
</TEI>
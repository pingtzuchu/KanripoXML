<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要外集卷三十一</head> <lb/>
    <p>
<pb n="KR3k0030_WYG_331-1a"/>
欽定四庫全書<lb/>
　古今合璧事類備要外集卷三十一<lb/>
　　　　　　　　　　　　宋　謝維新　撰<lb/>
　救荒門<lb/>
　　平糶<lb/>
　平糶總論<hi>穀粟人之大命所闗也古者聖王賤金玉而貴五穀是金玉未足貴而穀粟至可貴</hi>
　<hi>者也然金玉之為物皆可髙其直惟穀粟之直則與金玉相反豈穀粟又不金玉若耶盖金玉飢不可食</hi>
　<hi>而榖粟一日不食則人必飢而死要當使家豐其儲人足其食無一夫或受其餒斯可矣其視金玉之有</hi>
<pb n="KR3k0030_WYG_331-1b"/>
　<hi>無不計輕重者相去萬萬也故民可百年無金玉不可以一朝無穀粟穀粟宜髙其直而不可使之髙金</hi>
　<hi>玉宜低其價而不能使之低使穀粟之亦如金玉則民有不聊生者矣然穀粟出于農彼其終嵗勤於畎</hi>
　<hi>畆力於稼穡一旦穀粟賤于糞土輕于草芥豈其所樂者哉爾農將不知所勸必至於捐本而逐末善為</hi>
　<hi>國者使貴無傷於民賤無傷於農非兩適其平可乎此平糶之法所以為能乆可行也</hi>
事類裒益<hi>君子以丨多丨寡稱物平施易</hi>懋遷<hi>丨丨有無化居烝民乃粒書</hi>散歛以<lb/>
時<hi>嵗有凶穰穀有貴賤人君不治則畜賈遊於市乗人不給百倍其本是以民有餘則輕之故人君散之以</hi>
<hi>重凡重輕丨丨之丨丨即準平故大賈富家不得豪奪吾人也管子</hi>農本俱利<hi>糶三十病農九十病</hi>
<hi>末上不過八十下不減三十則丨丨丨丨務完物無息敝相資易腐敗而食之史記</hi>國以富彊<hi>李悝</hi>
<pb n="KR3k0030_WYG_331-2a"/>
<hi>為魏文侯作盡地力之教曰糴甚貴傷民甚賤傷農民傷則離散農傷則國貧甚貴甚賤其傷一也善為國者</hi>
<hi>使民無傷而農益勸故善糴者必謹嵗有上中下熟上熟其收自四萬四百石注平嵗百畆收百五十石今大</hi>
<hi>熟四倍六百石計民終嵗長四百石官糴三百石此為糴三分之一也中熟自三餘三百石注自三收四百五</hi>
<hi>十石終嵗長三百石官糴五十石此為糴二分之一也下熟自倍餘百石注自倍收三百石終嵗長百石官糴</hi>
<hi>五十石下熟糴一謂中分百石之一也中小飢收百石注平嵗收一百五十石今小飢收百石收三分之一中</hi>
<hi>飢七十石收三分之三大飢三十石注收五分之一故大熟則糴三而舎一中熟則糴二下熟則糴一使民適</hi>
<hi>足價平則止小飢則發小熟之所歛大飢則發大熟之所歛而糶之故雖有飢饉水旱糴不貴而民不散取有</hi>
<hi>餘補不足行之魏丨丨丨丨前食貨志</hi>民皆利便<hi>漢宣帝時嵗數登穰榖石至五錢大司農耿壽</hi>
<pb n="KR3k0030_WYG_331-2b"/>
<hi>昌善為算能商功利奏言故事嵗漕闗東穀四百萬斛以給京師用九十六萬人宜糴三輔𢎞農河東上黨大</hi>
<hi>原穀足供京師可以省闗東漕九十過半大夫蕭望之奏以漕闗内之榖築倉治船費直二萬億有動衆之功</hi>
<hi>恐生旱氣上不聽望之言漕事果便壽昌遂曰邊郡築倉以穀賤時增價糴之以利農貴時減價糶之以利民</hi>
<hi>名曰常平民便之上奏賜爵闗内侯</hi>諸儒請罷<hi>元帝時大水琅琊人相食在位丨丨多以常平丨丨</hi>
<hi>無與人爭利皆罷之</hi>豪右為姦<hi>後漢劉般伯與為金吾將軍帝欲置常平公卿多以為便般以常平</hi>
<hi>外有利人之名内實侵刻百姓丨丨因緣丨丨帝乃止</hi>建平糴法<hi>張儉徙代州勸墾田力耕嵗為</hi>
<hi>稔私蓄富實儉恐虜易驕乃丨丨丨丨入之官虜喜悦</hi>置和糴使<hi>呉武陵信州人長慶初竇易直</hi>
<hi>以戶部侍郎判度支表武陵主鹽北邊易直以不職薄其遇㑹表丨丨丨貯備丨擇郎中為之武陵諫曰今緣</hi>
<pb n="KR3k0030_WYG_331-3a"/>
<hi>邊膏壤鞫為榛杞父母妻子不相活前在朔方度支米價四十而無踰月積皆先取商人而後求牒還却受錢</hi>
<hi>脱有冦薄城不三旬便當哉餓死何所取財而云和糴</hi>為和糴使<hi>高鉞元和末以中人丨丨丨丨鉞疏</hi>
<hi>論執</hi>任榖踴貴<hi>盧坦江淮旱穀踴貴或請抑其直坦曰所之部地狹穀來他州若直賤不來矣不如任</hi>
<hi>既而商賈以末坌至乃多貨兵食市價逐平</hi>任米增價<hi>本朝趙清獻公閲道抃熙寧中以大資政</hi>
<hi>知越州兩浙旱蝗米價踴貴餓死者十六七諸州皆榜衢路立告賞禁人增米價閲道獨榜衢路令有米者任</hi>
<hi>增價糴之於是諸州米商輻湊詣越米價更賤民無餓死</hi>發廩待罪<hi>張侍郎溥知楚州㑹嵗飢貽書</hi>
<hi>發運使求貸糧不報因歎曰民轉死溝壑尚待報邪乃丨上供倉丨所活萬計因上章丨丨降詔奬諭厚德錄</hi>
發廩後奏<hi>李防禦允則知潭州㑹湖南飢欲丨官丨先賑之而丨丨轉運使以為不可允則曰須報</hi>
<pb n="KR3k0030_WYG_331-3b"/>
<hi>逾月則飢者無及矣不聽明年又飢後欲賑之轉運又報不可允則乃願出家貲以賑之由是全活者數萬人</hi>
<hi>矣</hi>出職田粟<hi>陳郎中貫擢利路轉運使屬嵗飢丨所得丨丨丨盡以賑民富民有餘粟者率計口</hi>
<hi>自占其數有餘則皆發之同上</hi>先出禄米<hi>扈諫議稱為梓路轉運使屬嵗飢道殣相望稱丨丨丨丨</hi>
<hi>以賑民故富家大族皆願以米輸入官全活者數萬人</hi>伐桑易米<hi>楊諫議告除京西轉運副使時</hi>
<hi>屬部嵗飢所至發公廩又募富室出粟以賑之民丨丨丨丨不能售告命髙其估以給酒官由是獲濟者衆</hi>
出俸得榖<hi>王待制居白知漢州嵗大飢乃丨丨錢率僚吏及郡豪丨丨數百斛賑飢民全活者萬計</hi>
<hi>安撫使韓琦薦之並厚德錄</hi>使價不增<hi>明道末天下蝗旱知通州呉遵路乗民未飢募富者得錢</hi>
<hi>幾萬貫分遣衙校航海糴米於蘇秀丨丨丨丨又使民採薪芻官為收買以其直糴官米至冬大雪即以元價</hi>
<pb n="KR3k0030_WYG_331-4a"/>
<hi>易薪芻與民官不傷財民具䝉利通民安堵不知其凶嵗也</hi>得濟所急<hi>張忠定公詠在成都府嘗</hi>
<hi>夜夢謁紫府真君接語未乆吏忽報請到西門黄兼濟承事兼濟以幅巾道服而趍真君降階接之禮頗隆盡</hi>
<hi>且揖張公坐承事之下詢顧詳欵似有歛散之意公翊旦即遣典客詣西門請黃承事者戒令具常所衣服來</hi>
<hi>比至果如夢中所見公即以所夢告之問平日有何隂德真君厚遇如此且居某之上座邪兼濟云無他長惟</hi>
<hi>毎嵗遇禾麥熟時以錢三萬緡收糴至明年禾麥未熟小民艱食之際糶之價直不增升斗亦無髙下在我者</hi>
<hi>初無所損而小民得濟所急公曰此承事所以坐某之上也令索公裳令二吏掖之使端受四拜黄公後裔繁</hi>
<hi>衍至今在仕路者比比青紫</hi>陸宣公奏議<hi>近者闗輔之地年穀屢登數減百姓税錢許其折納</hi>
<hi>粟麥公儲委積足給數年田農之家猶困穀賤今夏江淮水潦漂損田苗比於常時米價加倍甿庶匱乏流庸</hi>
<pb n="KR3k0030_WYG_331-4b"/>
<hi>頗多闗輔以穀賤傷農冝加價糴穀以勸稼穡江淮以榖貴民困宜減價糶以救凶災之厄又近者㳂邊諸州</hi>
<hi>頻歲大稔穀糴豐賤殊異曩時此乃天贊國家永固封略之時也而尚食不暇給曽無逺圖軍府有歉食之詞</hi>
<hi>穡人有海耕之意天贊而不愛其利農傷而不恤其窮及凶災流行播植墮廢雖復悔恨事何可追須請擇人</hi>
<hi>充使委之平糴務農陛下以謂貴因循未賜允許</hi>
詩集傷農<hi>去年米貴闕軍食今年米賤太丨丨杜工部</hi>
　<lb/>
　<lb/>
　古今合璧事類備要外集卷三十一<lb/>
</p>
<p>
</p>
  </div>
</body>
</text>
</TEI>
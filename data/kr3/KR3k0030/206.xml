<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要續集卷五十六</head> <lb/>
    <p>
<pb n="KR3k0030_WYG_206-1a"/>
欽定四庫全書<lb/>
　古今合璧事類備要續集卷五十六<lb/>
　　　　　　　　　　　　宋　謝維新　撰<lb/>
　報應門<lb/>
　　隂報　附　<hi>善報</hi>　<hi>惡報</hi>
　事理發揮<hi>聞之昔人所謂隂德者如人耳鳴已獨知之人無知者如有所作動欲人知何隂之</hi>
　<hi>有斯言㫖哉今人乍有一善即要人知安得有人所不知而自知之者借使有之亦必有心於福田利益</hi>
　<hi>責區區之報於冥冥之中福田利益可以無心得而不可以有心致也久矣天可欺乎</hi>
<pb n="KR3k0030_WYG_206-1b"/>
事類斷蛇獲報<hi>孫叔敖為嬰兒時出逰而還憂而不食其母問其故泣而對曰今日吾見兩頭</hi>
<hi>蛇恐去死無日矣母曰其蛇安在曰吾聞見兩頭蛇者死吾恐他人又見已埋之也母曰無憂汝不死吾聞之</hi>
<hi>有隂德者天報以福人聞之皆喻其為仁也及為令尹未治而國人信之烈女傳曰有隂德者陽報之德勝不</hi>
<hi>祥仁除百禍天之處髙而聽卑爾必興於楚及長為令尹老終賈誼新書</hi>活蛇得報<hi>隋侯見大蛇被</hi>
<hi>傷而活之後蛇䘖珠以報其珠徑寸純白夜有光明如月之照一名隋侯珠一名明月珠搜神記</hi>吾活<lb/>
萬人<hi>前漢王翁孺傳活千人其子孫必封丨所丨者丨餘人後世其興乎</hi>我畏四知<hi>楊震事見</hi>
<hi>刺史門</hi>子孫必興<hi>于定國父于公為縣獄吏于公所决皆不恨其閭門壞父老方共治之于公謂</hi>
<hi>曰少高大閭門令容駟馬髙車蓋我治獄多隂德未曽有所寃丨丨丨有丨者至定國為丞相</hi>後世必<lb/>
<pb n="KR3k0030_WYG_206-2a"/>
興<hi>鄧禹嘗歎曰吾將百萬之衆未嘗妄殺一人丨丨丨有丨者</hi>犬共相乳<hi>隋李士謙躬處節儉</hi>
<hi>每以振施為務仁心所感羣丨生子交丨丨丨或謂士謙子多隂德答曰夫言隂德其猶耳鳴已獨知之人無</hi>
<hi>知者今吾所作吾子皆知何隂德之有</hi>猫有相乳<hi>司徒北平王馬燧家丨丨生子同日者其一母</hi>
<hi>死焉有二子飲於死母其鳴咿咿其一方乳其子若聞之起而若聽之走而若救其一置其棲又徃如之反共</hi>
<hi>乳之若其子然噫亦異之大者夫猫畜也非性於仁義者也其感於所畜者乎比平王牧人以亷罰罪以平理</hi>
<hi>隂陽以得其宜國事旣畢家道乃行父父子子兄兄弟弟雍雍如也愉愉如也視外猶視中一家猶一人夫如</hi>
<hi>是其所感應召致亦可知矣韓文</hi>赤丁願䕶<hi>洛陽牟頴郊外葬一枯骨夢人來謝云我本强冦為</hi>
<hi>同軰見害感公掩藏願隂護公若有急但呼丨丨子即至矣後數有應騐唐叚公路北戸録</hi>老姥授<lb/>
<pb n="KR3k0030_WYG_206-2b"/>
簡<hi>漢何比干有丨丨年可八十餘求避雨雨甚而衣不濕比干延入待之乃曰君先出自后稷佐堯至晉有</hi>
<hi>隂功今天賜之䇿如簡長九寸以授之曰子孫能佩者富其言訖不見幽明録</hi>救雀環報<hi>後漢楊寳</hi>
<hi>九嵗見一黄雀為鴟梟所搏墜樹下為螻蟻所困寳取之歸置巾箱中以黄花養之毛成飛去夜有黄衣以白</hi>
<hi>環四枚與寳令君子孫潔白位登三事當如此數矣價集諧記</hi>放龜印報<hi>孔愉字敬康㑹稽山隂人</hi>
<hi>與同郡張茂偉康丁潭世康齊名時人號曰㑹稽三康建興初出為丞相掾後以討華軼功封餘不亭侯愉嘗</hi>
<hi>行經餘不亭見鬻龜於路者愉買而放之溪中龜中流左顧者數四及是鑄侯印而印龜左顧三鑄如初工以</hi>
<hi>告愉乃悟遂佩焉晉書</hi>近種隂德<hi>白中令應舉屢不第詣葫蘆生問命生殊不許後入安上門見</hi>
<hi>一婦人以新紫帕封在閙中女奴力勌置於門闑車其馬駢集婦人女奴相失帕在闑旁公為守衛至日晏</hi>
<pb n="KR3k0030_WYG_206-3a"/>
<hi>主竟不至忽婦人號泣曰夫犯刑憲有能救䕶惟欲寳帶今辰遺失夫不免極刑矣公以帶還之其人泣謝而</hi>
<hi>去明日再見葫蘆生曰秀才丨丨丨丨來年及第位極人臣芝田録</hi>必有隂德<hi>裴晉公質狀𦕈小有</hi>
<hi>相者曰郎君若不至貴即當餓死一日遊香山寺有婦人以父被罪假得玉帶三犀帶一以賂津要寘於欄楯</hi>
<hi>忘收之而去度得而授之後見相者曰丨丨丨丨及物前途萬里非某所知也度果位極人臣事見摭言</hi>汲<lb/>
漿得婦<hi>羊公雍伯洛陽人性篤孝父母亡葬無終山遂家焉山髙無水公丨作義丨於坂頭行者皆飲</hi>
<hi>之二年有一人就飲以一斗石子與之云玉當生其中後當丨好丨言畢不見乃種其石數嵗時時徃視見石</hi>
<hi>子生北平徐氏有女人多求不許公試求焉徐氏戲之得白璧一䨇來當為婚公至所種石中得五䨇以聘遂</hi>
<hi>以女妻之天子異之拜為大夫於種玉地四角作大石柱各一丈中央一頃地名玉田</hi>補漏得子<lb/>
<pb n="KR3k0030_WYG_206-3b"/>
<hi>鄭屯田建中其先本雍人五季時徙家安陸貲鏹鉅萬城中居人多舍客也每大雨則載瓦以行問有屋漏則</hi>
<hi>補之若客舍自為之屋亦為繕治又隆冬苦寒蠲舍緡盈月屯田君晚歸其子即侍郎公舒也登進士第官至</hi>
<hi>祠曹侍郎有五子長曰彌中登第至朝奉大夫次即侍讀公毅夫皇祐五年魁天下士三子與孫皆任以官不</hi>
<hi>繇選調世禄不絶隂施之報蓋不誣矣麈史</hi>
惡報殺降虜<hi>李廣曰吾為隴西守羗嘗反吾誘降者八百人詐而同日殺之至今恨獨此耳王朔</hi>
<hi>曰禍莫大於殺已降此乃將軍所以不得侯也本傳然三代之將道家所忌自廣至陵遂亡其宗哀哉本賛</hi>
殺醉尉<hi>李廣之不侯史氏以為殺已降余謂非特此而已其殺覇陵尉不亦甚哉廣自抵隂譴豈止不</hi>
<hi>侯而已耶至陵身臣虜庭而李氏夷滅其報豈不顯哉麈史</hi>無騐者坐<hi>秦孝公卒太子立公子䖍</hi>
<pb n="KR3k0030_WYG_206-4a"/>
<hi>之徒告啇君欲反發吏捕啇君啇君亡至關下欲舍客舍人不知其是啇君也曰啇君之法舍人丨丨丨丨之</hi>
<hi>啇君喟然歎曰嗟夫為法之弊一至此哉</hi>何事不承<hi>則天時或告周興謀反詔來俊臣鞠狀初興未</hi>
<hi>知被告方對俊臣食俊臣曰囚多不服奈何興曰易耳内之大甕熾炭周之丨丨丨丨俊臣曰善命取甕且熾</hi>
<hi>火徐謂興曰有詔按君請嘗之興駭汗叩頭服罪詔宥興嶺表道為人所殺唐本傳</hi>脇下朱字<hi>惠州</hi>
<hi>一娼女震死於市衢丨丨有丨丨云李林甫以毒虐弄正權帝命震死此女子偃月公後身邪元和元年六月</hi>
<hi>也異人録</hi>背上粉書<hi>長慶中有人雷震而死丨丨丨丨云市中用小斗</hi>子厚謫雷州<lb/>
<hi>蘓子由謫雷州不許占官舍遂僦民屋章子厚又以强奪民居下本州追民䆒治以僦券甚明乃已不一二年</hi>
<hi>丨丨丨丨丨亦問舍於民民曰前蘓公來為章丞相幾破我家今不可也其報如此</hi>丁謂謫雷州<lb/>
<pb n="KR3k0030_WYG_206-4b"/>
<hi>冦忠愍公凖累貶雷州司戸時丁晉公馮相揚同在中書丁當筆欲貶崖州忽自疑曰崖州再渉鯨波如何馮</hi>
<hi>唯唯而已丁乃擬雷州及丁之貶也馮遂擬崖州時語曰若見雷州冦司戸人生何處不相逢歐陽修歸田録</hi>
善報李德裕隂德論<hi>陳平稱吾多隂謀道家之所禁吾世即廢亦已矣不能復起以吾多</hi>
<hi>隂禍也至曽孫何國絶班生著陳平之言以為世戒理當然矣而丙丞相纔及子顯黜為關内侯至孫昌乃絶</hi>
<hi>國絶三十二歲復續而張湯杜周子孫世有令名皆在顯位其故何哉丙丞相於漢宣之德可謂至矣晉荀息</hi>
<hi>以忠貞之故不負獻公程嬰以託孤之義不忍欺趙氏所以繼之以死終不食言丙丞相於史皇孫微君臣之</hi>
<hi>分無親戚之情而保養曽孫仁心惻隱置於閒燥給以私財介然拒天子之使因是全四海之命又奏記霍光</hi>
<hi>决定大䇿旣而顯徴卿之羙削士伍之辭其深厚不伐古所未有夏侯勝以為有隂德者必享其樂以及子孫</hi>
<pb n="KR3k0030_WYG_206-5a"/>
<hi>是宜篤生賢人世濟其羙古所謂有後者良謂是矣焉在傳爵邑而已哉張杜有後豈用法雖深而治者或能</hi>
<hi>去天下之惡除生人之害所以然也</hi>蘇軾三槐堂銘<hi>天可必乎賢者不必貴仁者不必壽天不</hi>
<hi>可必乎仁者必有後二者將安取中哉吾聞之申包胥曰人衆者勝天天定者勝人世之論天者皆不待其定</hi>
<hi>而求之故以天為茫茫善者以怠惡者以肆盗跖之壽孔顔之厄此皆天之未定者也松栢生於平地其始也</hi>
<hi>困於蓬蒿厄於牛羊而其終也貫四時閲千嵗而不改者其天定也善惡之報至於子孫而其定也久矣吾以</hi>
<hi>所見所聞所傳間考之而其可必也審矣國之將興必有世德之人厚施而不食其報然後其子孫能與守文</hi>
<hi>太平之主共天下之福故兵部侍郎晉國王公顯於漢周之際歴事太祖太宗文武忠孝天下望以為相而公</hi>
<hi>卒以直道不容於時蓋嘗手植三槐於庭曰吾之子孫必有為三公者已而其子魏國文正公相眞宗皇帝於</hi>
<pb n="KR3k0030_WYG_206-5b"/>
<hi>景德祥符之間朝庭清明天下無事之時享其福禄榮名者十有八年今夫寓物於人明日而取之有得有否</hi>
<hi>而晉公修德於身責報於天取必於數十年之後如持左契交手相付吾是以知天之果可必也吾不及見魏</hi>
<hi>公而見其子懿敏公以直諫事仁宗皇帝出入侍從將帥三十餘年位不滿其德天將復興王氏也歟何其子</hi>
<hi>孫之多賢也世有以晉公比李栖筠者其雄才直器眞不相上下而栖筠之子吉甫其孫德裕功名富貴略與</hi>
<hi>王氏等而忠恕仁厚不及魏公父子由此觀之王氏之福蓋未艾也懿敏公之子鞏與吾逰好德而文以世其</hi>
<hi>家吾是以録之銘曰嗚呼休哉魏公之業與槐俱萌封植之勤必世乃成旣相眞宗四方砥平歸視其家槐隂</hi>
<hi>滿庭吾儕小人朝不及夕相時射利皇䘏厥德庶幾僥倖不種而獲不有君子其何能國三城之東晉公所廬</hi>
<hi>欝欝三槐惟德之符嗚呼休哉</hi>鄧拱辰張佛子傳<hi>予少之時聞都下有張佛子者惜未之見</hi>
<pb n="KR3k0030_WYG_206-6a"/>
<hi>也又慮好事者之偏辭也逮予之職御史得門下給事張亨者始末之亨明年於直舍廼聞其徒相與語始知</hi>
<hi>亨乃張佛子之子予因詰其詳於亨亨遂書其本末聞而驚且歎曰是其後必昌乎輙以亨之言紀其實以埀</hi>
<hi>鑒將來張佛子名慶京師人也以淳化元年生生三嵗而父母俱亡亦無伯仲昆季遂養於外戚趙氏洎長因</hi>
<hi>襲姓趙氏亦未知自明趙氏之鄰有郭榮者世為右軍廵院吏趙氏因以慶屬焉郭氏告老慶遂補郭氏名闕</hi>
<hi>實祥符三年也慶之司獄常以矜慎自持好潔獄應囚具必親沭至暑月尤數毎戒其徒曰人之麗於法豈得</hi>
<hi>已哉我軰以司獄為職若不知恤則罪者何所赴愬耶飲食湯藥臥具必加精潔常為其徒侮之曰若區區為</hi>
<hi>此乃欲要福乎慶亦莫之顧也好㸔法華經每有重囚就戮則為之齋素誦佛一月乃止囚有無辜者輙私釋</hi>
<hi>之放其去乃祝之曰若無辜我願以身贖若也坐罪後遇恩赦旋亦自免其囚獄有訛鞠者慶以至誠疏畫條</hi>
<pb n="KR3k0030_WYG_206-6b"/>
<hi>令羙言以喻之故不訊考而疑獄常决獄官徃徃屬意焉其妻袁氏年四十八景祐五年京師疫袁氏染疾而</hi>
<hi>斃已三日矣尚未殮也忽然而坐不語衆覩以為更生踰時遍體流汗遂甦因告其家屬曰我始行一所穢污</hi>
<hi>所聚不覺身之在其間乃啓念欲得一清凉處忽見一白衣端嚴修長謂袁氏曰汝不當在此何為而來急去</hi>
<hi>急去汝夫隂功甚多子孫當有興者汝今尚未有嗣胡為來此言未終白衣人乃以手提袁氏之足抛出穢污</hi>
<hi>遂乃復甦袁氏自念常事白衣觀音精䖍必有感應自是里巷人相與言曰信乎趙佛子乃獲隂報也其後族</hi>
<hi>人因告慶曰爾本張姓也乃述其始末因歸其姓張焉慶年八十二一夕無病而卒袁氏更生之明年生子乃</hi>
<hi>亨亨生三日有一道士者丐於慶之門慶因延入不復詢其誰何旣坐謂慶曰若本無嗣今乃聞嬰兒聲非若</hi>
<hi>子乎慶曰今四十九歲止有二女三日前偶得一子道者曰信乎隂功未易量也爾必積累善事非一朝一夕</hi>
<pb n="KR3k0030_WYG_206-7a"/>
<hi>聽嬰兒聲不獨爾之有嗣又喜子孫有文學者相繼而出也爾善保之飯訖乃去慶止生是男旣長記名於門</hi>
<hi>下後省予以亨乃得其實於是知慶之後必大皇祐六年以宣徽出守太原因用門下給使㤙例乃以亨之年</hi>
<hi>勞丐於朝廷補授亨以三班借職今亨乃生六子戒之曰當令讀書無怠乃誠旋顧爾考之餘汗當有所授矣</hi>
<hi>至和元年六月太原王拱辰撰</hi>虞䇿書佛子𫝊後<hi>元祐末年予罷給事中䝉恩除龍圖閣待</hi>
<hi>制出守青社有張洪者因余校閱後圃出宣徽所撰佛子文予因詰洪曰張佛子非爾族乎洪曰乃祖父也曰</hi>
<hi>爾考非亨乎洪曰然元祐二年以左藏庫副使終於家所謂六子者爾預之乎曰洪其長也又詰其季曰鍔曰</hi>
<hi>鏄曰鐸三弟也於元豐五年同登黄裳榜曰鎬曰銳並預薦開封然後信宣徽王公為知人崇寧元年予自髙</hi>
<hi>陽赴闕明年試戸部侍郎辟洪為檢討文字官是嵗洪之子公俗公庠亦同登於霍端友榜京師士大夫無不</hi>
<pb n="KR3k0030_WYG_206-7b"/>
<hi>相傳為盛事信乎天之祐善人也如影響之速今洪又出宣徽所撰又求予為後傳因勉從其善應之實以成</hi>
<hi>前事之羙云張佛子今贈左司禦率府帥袁氏贈原德太君乃亨之贈也崇寧二年錢塘虞䇿書</hi>
惡報林少頴論商鞅客舍之報<hi>孟子曰戒之戒之出乎爾者反乎爾者也自古</hi>
<hi>用嚴刑以毒民者未有不反於己然亦未有如鞅之速也鞅之出亡至關下欲舍客舍人不知其商君也曰啇</hi>
<hi>君之法令舍人無騐者坐之商君歎曰嗚呼為法之弊一至此哉商君以舍人無驗者困秦民卒以自困非特</hi>
<hi>是也始也刑太子之傅公子䖍終也公子䖍告啇君欲反始也與公子卭㑹盟而終也伏甲以襲之及其終也</hi>
<hi>出奔亡魏魏人以襲公子卭之故扼而不納反送以歸秦遂遭車裂之禍即是以觀孟子之所謂出乎爾者反</hi>
<hi>乎爾豈不信哉</hi>胡明仲論三世為將之報<hi>或謂李陵乃廣孫三世為將道家所忌也</hi>
<pb n="KR3k0030_WYG_206-8a"/>
<hi>曽不知呂望秉旄仗鉞其子繼掌虎賁開封營丘傳數十世太公兵法至於今用之是何歟</hi>胡明仲<lb/>
論張湯無後之報<hi>世疑張湯文深意忌用法嚴酷不當有後而其子孫蕃衍盛大則又為之</hi>
<hi>説曰逹賢者有後張湯是也湯宜無後者也愚謂不然人之為善與惡天未必逐逐然而禍福之也堯之子丹</hi>
<hi>朱為何惡而致之瞽之子舜為何善而來之然堯舜之後不絶者數千年蓋堯之德盛非衾所能逃黄帝之德</hi>
<hi>遠非瞽所能遏也上無以報引乎其前下無以承翼乎其後茍有寸功薄善遽已責報於天曰吾宜壽且貴宜</hi>
<hi>有子孫也至於憎疾小人見其罪惡又以為天必譴怒曰是宜夭宜貧宜無餘類也小遼緩不應則指天為高</hi>
<hi>遠茫乎善惡之報是皆以褊心淺智妄量天道而不知善祥惡殃必以類至理存感應如寒暑雨暘之消息不</hi>
<hi>可誣也故人亦自修而已矣不必為明有賞幽有福然後為善不必為明有罰幽有禍然後不為惡斯人也其</hi>
<pb n="KR3k0030_WYG_206-8b"/>
<hi>天之所祐歟何也天者公也非有所親疎而取舍之者也必為明有賞幽有福然後不為惡斯人也其天之所</hi>
<hi>不祚歟何也天者理也非有所利害而去就之也营見</hi>
詩集積善生公侯<hi>吾知徐公百不憂丨丨衮衮丨丨丨杜徐卿二子歌</hi>餘慶及兒<lb/>
孫<hi>從公樂萬壽丨丨丨丨丨孟郊</hi>
　　冥數<lb/>
　事理發揮<hi>凡國家之興廢人品之榮悴器物之成壊莫不有數行乎其間要非偶然之故也蓋</hi>
　<hi>是數也運乎冥冥之中無形迹可窺無聲音可聽隱而索之賾而探之猶有莫得其端倪者吁何深也非</hi>
　<hi>有至人其誰能知之乎然古昔聖人以是數也為順性命之理而授之匪人則反以長奸雄之心是亦未</hi>
<pb n="KR3k0030_WYG_206-9a"/>
　<hi>易以輕傳焉吉凶之道可以前知或者以為神仙非過也</hi>
事類永公後身<hi>開元中房琯宰相盧真人邢和璞暇日同出城上一廢寺竹間以杖扣地令掘</hi>
<hi>之得一缾缾中皆婁師德與永公書謂琯曰省此乎琯即洒然悟其為丨丨丨丨也因語琯終身事無不驗事</hi>
<hi>見明皇雜錄</hi>顧總前身<hi>丨丨為縣尹數被鞭箠因逃墟墓之間有二黄衣曰劉君頗憶昔日周旋</hi>
<hi>否僕二人乃王粲徐幹君丨丨是劉楨因出袖中書曰此君集也揔省覧了然明悟乃携集見縣宰宰大驚曰</hi>
<hi>不可使劉公幹為小吏即以賔禮待之時謂死劉楨猶壮生顧揔牛僧孺幽怪録</hi>林甫後身<hi>見前</hi>
<hi>惡報類脇下朱字注</hi>衛公壽數<hi>太尉衛公為并州從事到職有王山人者詣謁曰某善按冥也紙上</hi>
<hi>書八字曰位極人臣壽六十四其後果驗松窻雜録</hi>一行筭法<hi>僧丨丨通大衍丨丨聞天台國清寺</hi>
<pb n="KR3k0030_WYG_206-9b"/>
<hi>僧其術精徃求之至寺未敢入竊於門間窺之見僧於庭下布筭曰當有弟子来求吾術須門前水西流乃至</hi>
<hi>丨丨乃趨出請教僧眎門前溪水舊東流忽西流遂授其術同上</hi>夢中娶婦<hi>崔元綜任益州參軍</hi>
<hi>欲娶婦忽夢人云此家女非君之婦君婦今日始生乃夢中相隨至東京履信坊道北屋下見一婦人生女云</hi>
<hi>是君婦崔寤殊不信之俄所議女暴亡後官至四品年三十八乃婚韋涉妹年始十九年履信坊居㝷勘嵗月</hi>
<hi>正所夢之日生定命録</hi>夢中得天<hi>唐高祖將舉兵夜夢身死墜牀下為羣蛆所食智蒲禪師曰公</hi>
<hi>得天下矣且死是斃也墜牀是下也陛下至尊之象也羣蛆所食億兆趍附也又夢甲馬無數飛滿空中曰是</hi>
<hi>公身中之神言訖飛入帝身覺而召太宗曰吾事濟矣紀異録</hi>果拜察院<hi>河南伊闕縣前水中每縣</hi>
<hi>官有入臺者先有灘出石鑠金沙清澈可愛牛僧孺為尉一日報灘出縣僚共觀之老吏曰此必分司御史若</hi>
<pb n="KR3k0030_WYG_206-10a"/>
<hi>是西臺當有一䨇鸂鶒僧孺咒曰旣能有灘何悟鸂鶒言訖一䨇飛下不旬日僧孺丨丨丨丨劇談録</hi>果<lb/>
平蔡州<hi>裴晉公未第時覊逰洛中一日䇿蹇上天津橋時淮西不庭已數年矣有二老人倚柱立語曰</hi>
<hi>蔡州何時得平見晉公愕然曰適憂丨丨未平須待此人為相僕聞其語遽告公公曰見我龍鍾何相戯耳後</hi>
<hi>果如其言同前</hi>三刀為州<hi>王濬字士治嘗夜夢懸丨丨於屋梁上須臾益一刀濬意甚惡之主簿李</hi>
<hi>毅拜賀曰丨丨丨丨字又益一者明府其臨益州乎後果然晉書</hi>十八為公<hi>丁固仕孫皓為司徒</hi>
<hi>呉録曰初固為尚書夢松生其腹上謂人曰松字十八公也後丨丨嵗吾其丨丨乎卒如夢呉志</hi>朱衣<lb/>
躍出<hi>元稹在私第獨坐有丨丨吏丨丨曰相公今日登庸言訖趍出命左右追之咸曰無人入朝果有制</hi>
<hi>命數月又見丨丨吏云今日罷相遲明報出中書紀異録</hi>朱衣㸃頭<hi>歐陽公知貢舉日毎遇考試巻</hi>
<pb n="KR3k0030_WYG_206-10b"/>
<hi>坐後常覺一丨丨人時復丨丨然後其文入格不爾則無復與考始疑侍史後回視之一無所見因語其事於</hi>
<hi>同列為之三嘆嘗有句云惟願丨丨一丨丨</hi>無時可得<hi>金陵有僧嗜酒佯狂時言人禍福人謂之</hi>
<hi>風和尚陳瑩中未第時問之云我作狀元否即應聲曰丨丨丨丨瑩中復謂之曰我决不可得耶又應如初明</hi>
<hi>年時彦御試第一人而瑩中第二方悟其言無時可得之説筆談</hi>舉衣以示<hi>桞道者泉州人遇異</hi>
<hi>僧授以要㫖能預言未兆或戯之曰今歲狀元何姓答曰不黒不白非朱非緑復問曰亦知其名字乃丨丨裾</hi>
<hi>丨丨人後數日㨗音至乃黄裳也遯齋閑覧</hi>㝡末有名<hi>郷人危叙應舉探省榜出門數歩逢泥濘</hi>
<hi>老嫗指示秀才可低處過危即從之㸔榜丨丨丨丨是嵗果及第青廂雜記</hi>開盡來午<hi>富鄭公留</hi>
<hi>守西京因府園牡丹盛開召文潞公司馬端明楚建中劉凡邵先生同會是時牡丹一欄凡數百本坐客曰此</hi>
<pb n="KR3k0030_WYG_206-11a"/>
<hi>花有數乎且請筮之旣畢曰凡若干朶使入數之如先生言又問曰此花幾時丨丨請再筮之先生再揲蓍良</hi>
<hi>久曰此花盡丨日丨時坐客皆不答鄭公因曰來日食後可㑹於此以驗先生之言坐客曰喏次日食罷花尚</hi>
<hi>無恙洎烹茶之際忽羣馬廐中逸出與坐客馬相踶齧奔出花叢中旣定花盡毁拆矣於是洛中愈㐲先生之</hi>
<hi>言聞見録</hi>成壞有數<hi>至和二年成都人費孝先遊青城詣老人村壞其竹牀孝先欲償其直老人笑</hi>
<hi>曰子視其下書云此牀某年月日造某年月日為費孝先所壊丨丨丨丨子何償焉括異志</hi>李德裕<lb/>
冥數有報論<hi>宣尼罕言性命不語怪神非論無也欲人嚴三綱之道奉五常之教修天爵以致人</hi>
<hi>爵不欲言富貴出於天命福禄由於冥數昔衛士恊於沙兵為謚已久秦塞屬於臨洮名子不寢朝歌未滅而</hi>
<hi>周流丹烏矣白帝尚在而漢斷素蛇矣皆兆發於先而符應於後不可以智測也周孔與天地合德與鬼神合</hi>
<pb n="KR3k0030_WYG_206-11b"/>
<hi>契將來之數無所遁情而狼跋於周鳯衰於楚豈親戚之義不可去也人倫之教不可廢也條侯之貴鄧通之</hi>
<hi>富死於兵革可也死於女室可也唯不宜以餒終此又不可以理得也而命偶來時盗有名器者謂禍福出於</hi>
<hi>胷懷榮枯生於口吻沛然而安溘然而笑曽不知黄雀逰於茂林而挾彈者在其後也余乙丑嵗自荆楚禄釐</hi>
<hi>東周路出方城聞有隱者困於泥塗不知其所如也徃謂方城長曰居守後二年南行萬里則知憾余者必因</hi>
<hi>天譴譛余者必自鬼謀雖抱至寃不以為恨也余嘗三遇異人非上祝之流皆遁世者也初掌記北門有管涔</hi>
<hi>山隱者詣余曰君明年當在人君左右為文翰之職然須值少主余聞之愕眙洒然變色隱者亦悔失言避席</hi>
<hi>求去余徐問曰何為而事少主對曰君與少主已有累世縁業是以言之余其嵗秋登朝至明年正月穆宗纉</hi>
<hi>緒不入禁苑及戸丞御史有閩中隱者扣門請見余因下榻與語曰時事非久公不早去冬必作相禍將至若</hi>
<pb n="KR3k0030_WYG_206-12a"/>
<hi>函請居外代公者受患後十年終當作相自西南而入是秋出鎮呉門歲經八稔尋又仗鉞南燕秋暮有邑子</hi>
<hi>王生引鄴郡道士纔升賔階未及命席謂余曰公當為西南節制孟冬望舒前符節至矣三者皆與言叶不差</hi>
<hi>歲月自憲闈竟十年居相由西蜀而入代余執憲俄亦竄逐唯再謫南服未嘗有前知者為余言之豈禍患不</hi>
<hi>可移者神道所秘莫得預聞自古㗸寃沒世者多矣冥報之事或有或無遂使好亂樂禍者以神道為昧茫余</hi>
<hi>嘗論之仁人上哲必逹生知命如顔氏之子犯而不校釋門逹摩了空喻幻必不思報矣其下柔弱無心者力</hi>
<hi>不能報所能報者乃中人耳悍强任氣如伯有灌夫之流亦在其臨殁之際方寸不撓魂魄不㪚唯結念於此</hi>
<hi>是以能報夫人之捨生也如薪盡火滅溘然則無能為矣逹於理者使心不亂則精爽常存不生不滅自可以</hi>
<hi>超然出世升躋神明其次精多魄强則能為厲冥報之事或有或無理在此也</hi>
<pb n="KR3k0030_WYG_206-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
古今合璧事類備要續集卷五十六<lb/>
</p>
<p>
</p>
  </div>
</body>
</text>
</TEI>
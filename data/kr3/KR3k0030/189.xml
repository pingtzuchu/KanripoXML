<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要續集卷三十九</head> <lb/>
    <p>
<pb n="KR3k0030_WYG_189-1a"/>
欽定四庫全書<lb/>
　古今合璧事類備要續集卷三十九<lb/>
　　　　　　　　　　　　宋　謝維新　撰<lb/>
　性行門<lb/>
　　滑稽<lb/>
　事理發揮<hi>滑稽其多智圓曲之貌乎淳于髠仰天大笑齊威王横行優孟揺頭而歌負薪者以</hi>
　<hi>封優旃臨檻疾呼陛楯得以半更豈亦不偉哉然其應諧也似優其不窮也似哲其正諫也似直其穢徳</hi>
　<hi>也似隱非夷齊而是柳下惠首陽為拙柱下為工飽食安坐以仕易農依隱玩世詭時不逢東方生其雄</hi>
<pb n="KR3k0030_WYG_189-1b"/>
　<hi>乎子夏曰雖小道必有可觀者焉此之謂也然至於言非若是言是若非變亂異同利口覆邦則曽不若</hi>
　<hi>噤不能言者之為愈也</hi>
事類突梯<hi>丨丨滑稽楚辭</hi>解紛<hi>談言徽中亦可丨/丨史記滑稽𫝊序</hi>亂異同<hi>滑亂也稽</hi>
<hi>同也言辨捷之人言非若是言是若非丨丨丨也索隱注</hi>不遜讓<hi>褚先生曰臣幸得以經術為郎而好</hi>
<hi>讀外家傳語竊丨丨丨復作故事滑稽之語六章編之於左可以覽觀揚意以示後世好事者讀之以游心駭</hi>
<hi>耳以附益上方太史公之三章史記</hi>有鳥在庭<hi>淳于髠齊贅壻長不滿七尺滑稽多辯數使諸侯未</hi>
<hi>嘗屈辱齊威王喜隱好為淫樂長夜之飲沈湎不治委政卿大夫百官荒亂諸侯並侵國且危亡左右莫敢諫</hi>
<hi>髠說之以隱曰國中有大鳥止王之庭三年不蜚又不鳴王知此鳥何也王曰此鳥不飛則已一飛冲天不鳴</hi>
<pb n="KR3k0030_WYG_189-2a"/>
<hi>則已一鳴驚人於是乃朝諸縣令七十二人賞一人誅一人奮兵而出諸侯震驚皆還齊侵地威行三十六年</hi>
<hi>史記</hi>飛鵠空籠<hi>齊使髠獻鵠於楚出邑門道飛其鵠徒掲丨丨造詐成辭往見楚王曰齊王使臣來</hi>
<hi>獻鵠過於水上不忍鵠之渇出而飲之去我飛亡吾欲刺腹絞頸而死恐人議王以鳥獸之故令士自傷殺也</hi>
<hi>鵠毛物多相類者欲買而代之是欺王也欲赴他國奔亡痛吾兩主使不通故來服過叩頭受罪楚王曰善有</hi>
<hi>信士若此厚賜之倍鵠在也同上</hi>橘葉似枳<hi>晏子短小使楚楚人為小門於大門側而延晏子晏</hi>
<hi>子不入曰使狗國者從狗門入今臣使楚不當從狗門入王曰齊無人耶對曰齊之臨淄張袂成帷揮汗成雨</hi>
<hi>何為無人齊使賢者使賢王不肖者使不肖王嬰不肖故使王耳及嬰坐左右縛人王問何為者曰齊人坐盜</hi>
<hi>王視晏子曰齊人善盜乎晏子對曰嬰聞橘生江北則為枳葉徒相似其實味不同水土異也今此人生於齊</hi>
<pb n="KR3k0030_WYG_189-2b"/>
<hi>不為盜入楚則盜得無楚之水土使為盜耶王笑曰寡人反取病焉晏子春秋</hi>麋鹿觸冦<hi>始皇議欲</hi>
<hi>大苑囿東至函谷關西至雍陳倉優旃曰善多縱禽獸於其中冦從東方來令丨丨丨之足矣始皇以故輟</hi>
<hi>止同上</hi>操一豚蹄<hi>齊王使淳于髠之趙請救兵齎金百斤車馬十駟淳于髠仰天大笑冠纓索絶</hi>
<hi>曰臣從東方來見道傍有禳田者丨丨丨丨酒一盂祝曰甌窶滿篝汚邪滿車五穀皆熟穰穰滿家臣見其所</hi>
<hi>持者狹而所欲者奢故笑之於是齊威王乃益齎黄金千鎰白璧十雙車馬百駟</hi>以六畜葬<hi>優孟</hi>
<hi>者楚之樂人也楚莊王有所愛馬死使羣臣喪之欲以棺槨大夫禮葬之優孟曰大夫禮葬之薄請以人君禮</hi>
<hi>葬之諸侯聞之皆知大王賤人而貴馬也王曰寡人之過一至此乎優孟曰請為大王丨丨丨丨之以壠竈為</hi>
<hi>槨銅歴為棺齎以薑棗薦以木蘭祭以粳稻葬衣以火光葬之於人腹腸於是王乃使以馬</hi>效孫叔敖<lb/>
<pb n="KR3k0030_WYG_189-3a"/>
<hi>優孟楚樂人楚相孫叔敖知其賢善待之叔敖死其子窮困負薪逢優孟曰我叔敖子父死時屬我貧困往見</hi>
<hi>優孟優孟曰若無逺有所之即為叔敖衣冠抵掌談語嵗餘莊王置酒孟前為夀且大驚以為叔敖復生也欲</hi>
<hi>以為相叔敖孟請歸與婦計之三日復來曰婦言慎無為楚相盡忠楚王得以霸今死其子無立錐之地負薪以自</hi>
<hi>衣食如叔敖不如自殺於是莊王謝孟召叔敖子封之寢丘</hi>咄老女子<hi>武帝時所幸倡郭舍人發</hi>
<hi>言陳辭雖不合大道然令人主和說武帝少時乳母東武侯母也母家奴從横暴長安聞於中不忍致之法有</hi>
<hi>司請徙之邊奏可母當入至上前面見辭先見郭舍人爲下泣舍人曰即入辭去疾步數還顧母如其言舎人</hi>
<hi>疾言罵之曰丨丨丨丨何不疾行陛下已壯矣寧尚須汝乳而活邪尚何還顧於是帝憐焉乃詔止無徙罰譖</hi>
<hi>之者</hi>呼陛楯郎<hi>優旃者秦倡朱儒也秦始皇時置酒而天雨陛楯者皆苦寒優旃見而哀之謂之曰</hi>
<pb n="KR3k0030_WYG_189-3b"/>
<hi>我即呼汝汝疾應曰諾居有頃殿上上夀呼萬嵗優旃臨檻大丨曰丨丨丨郎曰諾優旃曰汝雖長何益幸雨</hi>
<hi>立我雖短也幸休居於是始皇使陛楯者得半相代</hi>紿騶侏儒<hi>東方朔待詔公車奉禄薄未得省見</hi>
<hi>乆之朔丨丨本廐之御騶也丨丨短人也曰上以若曹無益於縣官徒索衣食今欲盡殺若曹上過朱儒皆號</hi>
<hi>泣頓首上問何為對曰東方朔言上欲盡誅臣等上召問朔對曰臣朔生亦言死亦言朱儒三尺餘奉一囊粟</hi>
<hi>錢二百四十朱儒飽欲死臣朔饑欲死臣言可用幸異其禮不可用罷之無令索長安米上大笑稍得親近</hi>
號曰智囊<hi>秦樗里子滑稽多智丨丨丨丨</hi>談類俳優<hi>枚臯為郎丨笑丨丨丨為賦頌好嫚</hi>
<hi>戲以故得媟黷貴幸比東方朔郭舍人等本𫝊</hi>元子惡圓論<hi>元子家有乳母為員轉之器以悦嬰</hi>
<hi>兒嬰兒喜之母使為之聚孩孺助嬰兒之樂友人公植者聞有戲兒之器請見之及見之趍焚之而責元子曰</hi>
<pb n="KR3k0030_WYG_189-4a"/>
<hi>吾聞古之惡圓之士歌曰寧方為皁不圓為卿寧方為汙辱不圎為顯榮其甚者則終身不仰視曰吾惡天圎</hi>
<hi>或有喻之以天大無窮人不能極逺視四垂因謂之圎天不圎也對曰天縱不圎為人稱之我亦惡焉次山奈</hi>
<hi>何任造圎轉之器悉令悦媚嬰兒小喜之長必好之教兒學圎且陷不義躬自戲圓又失方正嗟嗟次山入門</hi>
<hi>愛嬰兒之樂圎出門當愛小人之趨圎吾安知次山異日不言圎行圎動圎靜圎以終身乎吾豈次山之友也</hi>
<hi>○元子召季川謂曰吾自嬰兒戲圎公植尚辱我言絶忽乎吾與汝圎以應物圎以趍時非圎不預非圎不為</hi>
<hi>公植其操戈㦸刑我乎</hi>
　　嘲謔<lb/>
　事理發揮<hi>以言相調曰嘲以言相戲曰謔口舌之才人所不能無也故割雞焉用牛刀吾夫子</hi>
<pb n="KR3k0030_WYG_189-4b"/>
　<hi>且有於戲言而成王剪桐圭以戲唐叔乃曰吾以此封汝然則其來也尚矣然善戲謔者不見其為虐彼</hi>
　<hi>謔浪笑傲何為者邪宜不免終風之痛悼</hi>
事類戲謔<hi>善丨丨兮不為虐兮詩淇澳</hi>笑傲<hi>謔浪丨丨中心是悼詩終風</hi>伊相謔<lb/>
<hi>溱洧刺亂也兵革不息男女相棄淫風大行莫之能救焉云云丨其丨丨贈之以芍藥詩溱洧</hi>長相優<lb/>
<hi>宋華弱與樂轡少相狎丨丨丨又相謗也子蕩怒以弓梏華弱於朝注狎親習也優調戲也子蕩樂轡左襄公</hi>
于思于思<hi>宋城華元為植巡功城者謳曰睅其目皤其腹棄甲而復丨丨丨丨棄甲復來使其驂乗</hi>
<hi>謂之曰牛則有皮犀兕尚多棄甲則那役人曰從其有皮丹漆若何華元曰去之夫其口衆我寡注于思多鬚</hi>
<hi>貌左宣二</hi>朱儒朱儒<hi>臧紇救鄫侵邾敗於狐駘國人誦之曰臧之狐裘敗我於狐駘我君小子朱儒</hi>
<pb n="KR3k0030_WYG_189-5a"/>
<hi>是使丨丨丨丨使我敗于邾注臧紇短小故曰朱儒左襄四</hi>嬾讀欲眠<hi>後漢邊詔字孝先以文學</hi>
<hi>知名教授數百人有口辯曽晝日假卧弟子私嘲之曰邊孝先腹便便丨丨書但丨丨詔潛聞之應時對曰邊</hi>
<hi>為姓孝為字腹便便五經笥但欲眠思經事寐與周公通夢靜與孔子同意師而可嘲出何典記嘲者大慙本</hi>
<hi>𫝊</hi>相煎何急<hi>箕在釜下然豆在釜中泣/本是同根生丨丨丨太丨</hi>有犬為獨<hi>蜀使張奉</hi>
<hi>使於孫權前以姓召啁闞澤澤不能答薛綜下行酒因勸云蜀者何也丨丨丨丨無犬為蜀横目茍身蟲入其</hi>
<hi>腹奉曰不當復說君吳耶徐應聲曰無口為天有口為吳君臨萬邦天子之都於是衆坐喜笑而奉無對</hi>配<lb/>
馬成驢<hi>北齊徐之才嘲王昕曰有言則誑近犬便狂加頸足為馬施角尾成羊盧元明戲之才曰卿姓</hi>
<hi>未入人名是字之誤之才答曰卿姓在亡為虐在丘為虗生男則為虜丨丨則丨丨</hi>馬矢雞卵<hi>吳諸</hi>
<pb n="KR3k0030_WYG_189-5b"/>
<hi>葛恪字元遜吳太子啁恪曰元遜可食丨丨卿使人食丨丨何也恪曰所出同耳權大笑</hi>君口狗竇<lb/>
<hi>張𤣥祖八嵗齒虧先逹知其不常戯之曰丨丨復何為丨丨答云正使君輩従此中出劉昭㓜童𫝊</hi>丈夫<lb/>
牽船<hi>劉道真遭亂於河側自牽船見一老嫗操櫓劉曰女子何不調機利杼而操櫓女答曰丨丨何不跨</hi>
<hi>馬揮鞭而丨丨裴啓期語林</hi>乞兒乗車<hi>魏周泰為新城太守司馬宣王使鍾毓調曰君釋褐登宰</hi>
<hi>府三十六日擁麾葢守兵馬郡丨丨丨小丨一何駛乎泰曰君名公之子少有文采故守吏職獼猴騎土牛又</hi>
<hi>何遲也</hi>以祖相戲<hi>晉庾純為河南尹以賈充姦佞與任愷共舉充鎮關中充由是不平充嘗在純</hi>
<hi>後至充曰君行常居前今何以在後純曰旦有少市井事不了是以來後世言純之先有伍伯者充之先有市</hi>
<hi>魁者充純以此相譏充殊不平及純行酒充不時飲純曰長者為夀何敢爾乎充曰父老不歸供養將何言也</hi>
<pb n="KR3k0030_WYG_189-6a"/>
<hi>純發怒曰賈充天下兇兇由爾一人充曰充輔佐二世蕩平巴蜀有何罪而天下為之兇兇純曰髙貴鄉公何</hi>
<hi>在充慙怒上表解職純懼白劾免官</hi>以名相戲<hi>晉孫盛子放字齊莊年七八嵗與父俱從庾亮獵亮</hi>
<hi>曰君亦來邪應聲答曰無小無大從公于邁亮又問欲齊何莊放曰欲齊莊周亮曰不慕仲尼邪放曰仲尼生</hi>
<hi>知非希企所及亮大竒之曰王輔嗣弗過也庾翼子爰客嘗候盛見放問曰安國何在曰庾稚恭家爰客笑曰</hi>
<hi>諸孫太盛有如此兒放曰未若諸庾翼翼既而語人曰我故得重呼奴父也</hi>犬名爲戲<hi>晉張天錫</hi>
<hi>嗣位凉州時符堅彊盛天錫遣從事中郎韓博奉表江左尅日大舉博有口才大司馬桓温甚稱之當大㑹温</hi>
<hi>使司馬刁彛嘲之曰君是韓盧後温笑曰刁以君姓韓故相問他自姓刁那得韓盧後邪博曰明公脫未之思</hi>
<hi>短尾者為刁也一坐推歎</hi>藥名為戲<hi>謝太傅始有東山之志桓公見藥中有逺志公問謝此藥又名</hi>
<pb n="KR3k0030_WYG_189-6b"/>
<hi>小草何以一物二稱謝未即答郝參軍答曰處則為逺志出則為小草謝公殊有愧色世說</hi>藥有二<lb/>
稱<hi>見上注</hi>麥是何姓<hi>隋麥鐵杖為汝南太守因朝集考功郎竇威嘲之曰丨丨丨丨鐵杖曰麥豈不</hi>
<hi>殊何忽相怪威赧然無以應之</hi>為是幾艾<hi>鄧艾口吃語稱艾艾晉文王戯之曰艾艾丨丨丨丨鄧答</hi>
<hi>曰鳳兮鳳兮故是一鳳世說</hi>汝是姓荷<hi>隋何妥年八嵗游國子學助教顧良戲曰丨丨丨丨葉之</hi>
<hi>荷為河水之河妥曰先生姓顧是眷顧之顧為新故之故衆咸異之</hi>柳條通體<hi>隋柳調為侍御史楊</hi>
<hi>素見調曰丨丨丨丨弱獨揺不須風調正色曰調信無取公不當以為侍御史調有可取公不應發此言素甚</hi>
<hi>竒之</hi>槐子懸樹<hi>隋侯白機辨敏㨗嘗與楊素並馬路傍有槐樹顦顇欲死素曰侯秀才理道過人能</hi>
<hi>令此樹活否曰取丨丨丨丨枝即活素問其說答曰論語云子在回何敢死啓顔録</hi>徐肺沈脾<hi>徐晦</hi>
<pb n="KR3k0030_WYG_189-7a"/>
<hi>嗜酒沈𫝊師善飡楊嗣復云丨家丨丨家丨真安穩耶語林</hi>亢體琪骨<hi>晏元獻公以文章名譽少</hi>
<hi>年居富貴性豪俊所延賔客一時名士多出其門罷樞密副使為南京留守時年三十八幕下王琪張亢最為</hi>
<hi>上客丨丨肥大琪目為牛丨最丨立亢目為猴二人以此自相譏誚琪嘗嘲亢曰張亢觸牆成八字亢應聲曰</hi>
<hi>王琪望月呌三聲一坐為之大笑歸田録</hi>馬黙驢鳴<hi>劉攽性滑稽熙寧中為試官出臨以教思無窮</hi>
<hi>論舉人上請曰此卦大象如何攽曰要見大象當詣南御苑馬黙為臺官彈奏攽輕薄不當致在文館攽曰既</hi>
<hi>云丨丨豈合丨丨呂嘉問提舉市易曽布劾其違法反得罪嘉問治事如故攽曰豈意曽子避席望之儼然乎</hi>
<hi>嘉問字望之倦游雜録</hi>馬兄驢弟<hi>馬㳙舊唐名士雄才奥學登進士第履歴已髙唐帝幸梁洋涓</hi>
<hi>扈蹕焉至漢中詔除眉州刺史赴任至蜀阻兵王氏强縻於幕中性耿槩不屈恃才傲物甚不洽於偽蜀主知</hi>
<pb n="KR3k0030_WYG_189-7b"/>
<hi>王氏有異圖輒不相許或贈繒帛必鎖櫃中題云贓物王雖知憐其文藝每强容之時或不可數揖出院欲逼</hi>
<hi>殺之殊無懼色後朱梁遣使致書於蜀命諸從事韋莊輩具草答之皆不愜意左右曰何妨命前察判為之王</hi>
<hi>氏又有慙色梁使將復命不獲已逆請復職便亟修迴復㳙一筆而成大稱㫖於是却復前歡因召諸㕔同宴</hi>
<hi>飲次㳙斂袵曰偶記一話欲對大王說可乎主許之曰㳙少年多游謁諸侯每行即必廣齎書策驢亦䭾之馬</hi>
<hi>亦䭾之初戒途驢咆哮跳躑與馬爭路而先莫之能制行半日後抵一坡力疲足憊遍體汗流迴顧馬曰丨丨</hi>
<hi>馬兄吾去不得也可為弟搭取文書馬兄喏之遂倂在馬上却迴顧驢曰丨丨我謂你有多少伎倆畢竟還搭</hi>
<hi>在老兄身上蜀主大笑同幕皆遭凌謔及為蜀開國終不肯居宰輔出王氏聞見録</hi>出杖鼔鞚<hi>蘇公</hi>
<hi>自黄移汝過金陵見荆公公曰好箇翰林學士某乆以此奉待公曰撫州丨丨丨丨淮南豪子以厚價購之而</hi>
<pb n="KR3k0030_WYG_189-8a"/>
<hi>撫人有之保之已數世矣不逺千里登門求售豪子擊之曰無聲遂不售撫人恨怒至河上投之水中吞吐有</hi>
<hi>聲視熟而歎曰你早作聲我不棄汝后山談叢</hi>謂避孔塔<hi>世以癩疾鼻陷為死證劉貢父晚有此疾</hi>
<hi>子瞻曰少壯讀書頗知故事孔子嘗出顔仲二子行而過市而卒遇其師子路趫捷躍而升木顔淵懦緩顧無</hi>
<hi>所之就市中荆人所經幢避之所謂石幢子者既去市人以賢者所至不可復以故名遂共丨丨丨丨坐者絶</hi>
<hi>倒后山談叢</hi>跌石學士<hi>石曼卿善戲謔嘗出御者失鞚馬驚曼卿墮地從吏遽扶掖升鞍曼卿曰</hi>
<hi>賴我是丨丨丨若瓦學士豈不跌碎乎百家詩</hi>夾註轎子<hi>施道民為孫威敏所黥既而復得為民借</hi>
<hi>兩軍人肩輿而出曽子固見之曰好一隻丨丨丨丨聞者絶倒志林</hi>頭閑安帽<hi>張逸密學知成都僧</hi>
<hi>文鑒求見時華陽簿張唐輔同在客次唐輔欲搔首方脫烏巾睥睨文鑒置於其首文鑒大怒訢於張公公問</hi>
<pb n="KR3k0030_WYG_189-8b"/>
<hi>其故唐輔曰某方頭痒取下幞頭無處頓放見大師丨丨遂權頓少時不意其怒也古今詩話</hi>頸縮下<lb/>
車<hi>祖廣行嘗縮頸詣桓南郡始下車桓曰天甚晴明祖參軍如從屋漏下來續世說</hi>膊聳成山<lb/>
<hi>長孫無忌嘲歐陽詢曰丨丨丨丨字埋肩不出頭</hi>八百九百<hi>昔之黠者滑稽以玩世曰彭祖八百</hi>
<hi>嵗而死其婦哭之慟其鄰里共解之曰人生八十不可得而翁八百矣尚何尤婦謝曰汝輩自不喻爾丨丨死</hi>
<hi>矣丨丨猶在也世以癡為九百謂其精神不足也又曰令新視事而不習吏道召胥魁問之魁具道笞十至五</hi>
<hi>十及折杖數令遽止之曰我解矣笞六十為杖十四耶魁笑曰五十尚可六十猶癡耶蘇長公取為偶對曰九</hi>
<hi>百不死六十猶癡后山詩話</hi>三千大千<hi>潭州試經童試官舉經頭一句曰丨丨丨丨時一閩童誦</hi>
<hi>不通因操南音上請曰覆試官不知下頭有世界耶無世界耶聞者大笑</hi>皛飯毳飯<hi>文潞公說頃年</hi>
<pb n="KR3k0030_WYG_189-9a"/>
<hi>進士郭震任介皆西蜀豪逸之士一日郭致柬於任曰來日請餐丨丨任不曉厥㫖如約以往將日中方具糲</hi>
<hi>飯一盂蘆菔鹽各一盤餘更無别物任曰何謂皛飯郭曰白飯白蘆菔白鹽豈非皛飯耶任勉强食之而退任</hi>
<hi>一日復致柬於郭曰來日請食丨丨郭亦如約而往迨過日中迄無一物郭問之任答曰昨日已曽上聞郭曰</hi>
<hi>何也任曰飯也毛蘆菔也毛鹽也毛只此便是毳飯郭大噱而退蜀人至今為口談俗呼無曰毛魏王語録</hi>
下官上官<hi>石中立叅政滑稽有上官秘郎中勸以慎口對曰丨丨口干丨丨鼻何事續聞録</hi>熱<lb/>
熟顔回<hi>陳叔和為舉子通率少檢後舉制科驟為質朴時號丨丨丨丨時孔仲舉對制策言天下有可</hi>
<hi>歎息慟哭者既而被斥叔和曰孔生真杜園賈誼也王平甫聞之曰杜園賈誼好對丨丨丨丨倦游録</hi>鄙<lb/>
俚孫通<hi>司馬温公之薨當明堂大饗朝臣以致齋不及奠肆赦畢蘇子瞻率同輩以往而程頤固爭引</hi>
<pb n="KR3k0030_WYG_189-9b"/>
<hi>論語子於是日哭則不歌子瞻曰明堂乃吉禮不可謂歌則不哭也頤又喻司馬諸孤不得受弔子瞻戲曰頤</hi>
<hi>可謂燠糟丨丨叔丨丨聞者笑之孫公談圃</hi>春秋倚閣<hi>歐陽永叔在政府以詩寄潁隂隱士常秩</hi>
<hi>曰笑殺汝隂常處士十年騎馬聽朝雞既而介甫秉政以右正言直史館召秩秩遂起有無名子改前詩曰昔</hi>
<hi>日汝隂常處士却來馬上聴朝雞秩舊治春秋著講解數十卷自謂聖人之意盡在是矣介甫不好春秋秩遂</hi>
<hi>盡諱其所學熙寧六年兩河荒歉詔令所在青苗本錢權行倚閣王平甫戲秩曰公之丨丨亦權丨丨乎倦游</hi>
<hi>録</hi>孝經問題<hi>有錢塘葉生為太學官無學識有學士假作葉策題云孝經一序義亦難明且如韋</hi>
<hi>昭王是何代之主先儒嶺是何處之山孔子之志四時常有也何以獨言吾志在春孔子之孝四時長行也何</hi>
<hi>以獨言秋行在孝既曰夫子没而又何以有鯉趨而過庭</hi>郁乎文哉<hi>宋王彧子絢年五六嵗念論語</hi>
<pb n="KR3k0030_WYG_189-10a"/>
<hi>至周監於二代外祖何尚之曰可改爺爺乎文哉絢曰尊者之名安可戲寧可道草翁之風必舅</hi>望之<lb/>
儼然<hi>吕嘉問提舉市易務三司使曽布劾其違法荆公惑黨人之說反以罪三司曽既罷朝請而嘉問治</hi>
<hi>事如故攽聞而歎曰豈應曽子避席丨丨丨丨望之嘉問字也</hi>乃假蝗虫<hi>賈黄中為相盧多遜作參</hi>
<hi>一日府畿有蝗虫盧曰某聞所有丨丨丨丨賈曰亦聞不傷稼但蘆多損耳文酒詩話</hi>恐李趨兒<lb/>
<hi>姚峴滑稽姚南仲㢘察陜郊峴以宗從見之忽有投刺者云李過庭南仲曰過庭之名甚新未知誰家子弟峴</hi>
<hi>曰丨是丨丨丨因録</hi>八百里湖<hi>王荆公好言水利有小人諂曰决梁山湖八百里水以為田其利大</hi>
<hi>矣荆公喜甚徐曰策固善决水何地可容劉貢父在坐中曰自其旁别鑿丨丨丨丨則可容矣荆公笑而止予</hi>
<hi>以為類優旃滑稽漆城難為䕃室之語故書之聞見録</hi>三百甕虀<hi>蘇曰王狀元未第時醉墮汴河</hi>
<pb n="KR3k0030_WYG_189-10b"/>
<hi>為水神扶出曰公有三百千料錢若死於此何處消破明年遂登第士有乆不第者亦效之陽醉落河河神亦</hi>
<hi>扶出士人喜曰我料錢幾何神曰吾不知也但有丨丨丨黄丨無處消破耳</hi>用歇後語<hi>有頑民因</hi>
<hi>大旱盜决人水灌田為主者執赴伏罪狀云右某只因天亢律呂調切慮田苗宇宙洪遂偷某人金生麗致得</hi>
<hi>其人寸隂是念某不識始制文今來甘認弔民伐一聽本官忠則盡</hi>求得效方<hi>艾子事齊宣王一日</hi>
<hi>面有憂色宣王怪而問之對曰臣不幸稚子屬疾欲謁告念王無與圖事者雖在朝班心實係焉王曰盍早言</hi>
<hi>乎寡人有良藥稚子頓服其愈矣遂索以賜艾子拜賜而歸飲其子辰服而已卒他日艾子憂甚戚王問之故</hi>
<hi>愀然曰卿喪子可傷賜卿黄金以助葬艾子曰殤子不足以辱君賜然臣將有所求王曰何求只求前日小兒</hi>
<hi>得效方</hi>苜蓿為饋<hi>齊地多寒春深未莩甲方立春有村老挈丨丨一筐以饋艾子且曰此物初生</hi>
<pb n="KR3k0030_WYG_189-11a"/>
<hi>未敢嘗謹先以薦艾子喜曰煩汝致新然我享之後次及何人曰獻公罷即割以餧驢也</hi>鞋楦為核<lb/>
<hi>有人獻木履於齊宣王無刻斲之迹王曰此履豈非生乎艾子曰丨丨乃其核也</hi>夜卧蓋薦<hi>蘇曰</hi>
<hi>家貧無濶藁薦與其露足寧且露手君觀吾儕有頃刻離筆硯者乎至於困睡猶似筆也小兒子不曉事人問</hi>
<hi>每夜何所蓋輒答云蓋藁薦嫌其太陋撻而戒之曰後有問者但云蓋被一日出見客而薦草挂鬚上兒從後</hi>
<hi>呼曰且除面上被此所謂作偽心勞日拙者耶</hi>夜寒著飯<hi>蘇曰無糊絹以桑柴灰水煑爛更以清水</hi>
<hi>煮脫灰氣細研如粉酒煮麵糊丸如桐子大空心酒下三五十丸治風壯元此所謂著飯喫衣者也或問飯非</hi>
<hi>可著衣非可喫答云所以著飯不過為窮所以喫衣不過為風正與孫子荆枕流潄石作對或人未喻曰丨丨</hi>
<hi>蓋藁薦豈非丨丨也耶</hi>賦中語忌<hi>治平中省試大舜善與人同賦一舉人見黜心甚不平其破題</hi>
<pb n="KR3k0030_WYG_189-11b"/>
<hi>云昔有大舜潛心至仁道雖貫於萬世善猶同於衆人或謂之曰以尿罐對油筒宜乎黜落</hi>詩中對<lb/>
偶<hi>關澥子容推官才俊而容止不揚持服中過南徐客次見一緋魚朝士倨坐關揖而問之彼疑關為攫徒</hi>
<hi>因謔關曰太子洗馬髙垂魚良乆復詢關關答以某之官乃是皇后騎牛低釣鼈朝士駭曰是何官位關笑曰</hi>
<hi>且欲與君對偶清切泊宅編</hi>新守宴語<hi>有太守初視事三日大排樂人口號名為報吏民須慶賀</hi>
<hi>災星退去福星來太守喜問誰所撰對曰本州自有舊例</hi>同席酒令<hi>有儒道釋吏丨丨丨行丨取句</hi>
<hi>語首尾字一同儒者曰上以風化下下以風刺上道士曰道可道非常道釋曰色即是空空即是色吏曰牒件</hi>
<hi>狀如前謹牒</hi>東方解難<hi>蘇秦張儀一當萬乗之主而身都卿相之位澤及後世今子大夫修先王</hi>
<hi>之術慕聖人之義自以為智能海内無雙則可謂博聞辯智矣然悉力盡忠以事聖帝曠日持久官不過侍郎</hi>
<pb n="KR3k0030_WYG_189-12a"/>
<hi>位不過執㦸意者尚有遺行耶東方先生仰而應曰蘇秦張儀之時周室大壊諸侯不朝力政爭權相禽以兵</hi>
<hi>得士者强失士者亡故談說得行焉身處尊位今則不然聖帝流徳天下震慴諸侯賔服安於覆盂動猶運掌</hi>
<hi>賢不肖何以異哉遵天之道順地之理物無不得其所故綏之則安動之則苦尊之則為將卑之則為虜抗之</hi>
<hi>則在青雲之上抑之則在黄泉之下用之則為虎不用則為鼠欲盡節效情安知前後使蘇秦張儀與僕並生</hi>
<hi>於今之世曽不得掌故安敢望侍郎乎</hi>揚雄解嘲<hi>客嘲揚子曰吾聞上世之士人綱人紀析人之</hi>
<hi>圭擔人之爵紆青拖紫朱丹其轂今子幸得遭盛明之世處不諱之朝歴金門上玉堂有日矣曽不能畫一竒</hi>
<hi>出一策上說人主下談公卿顧黙而作太𤣥五千丈深者入黄泉髙者出蒼天大者含元氣纎者入無間然位</hi>
<hi>不過侍郎擢纔給事黄門揚子笑而應之曰客徒欲丹朱吾轂不知一跌將赤吾之族也往者周罔解結羣鹿</hi>
<pb n="KR3k0030_WYG_189-12b"/>
<hi>爭佚士亡常君國亡定臣得士者富失士者貧今大漢左東海右渠搜前畨禺後陶塗散以禮樂風以詩書天</hi>
<hi>下之士雷動而雲合魚鱗雜襲咸營於八區家家自以為稷契人人自以為臯陶戴纚垂纓而談者皆擬於阿</hi>
<hi>衡五尺童子羞比晏嬰與夷吾旦握權則為卿相夕失勢則為匹夫譬若江湖之涯渤澥之島乗雁集不為之</hi>
<hi>多雙鳬飛不為之少向使上世之士處乎今策非甲科行非孝廉舉非方正又安得金紫且吾聞之也攫拏者</hi>
<hi>亡黙黙者存位極者宗危自守者身全是以知𤣥知黙守道之極爰靜爰清游神之廷惟寂惟寞守徳之宅世</hi>
<hi>異事變人道不殊彼我易時未知何如故有造蕭何律於唐虞之世則謬矣有作叔孫通儀於夏殷之時則惑</hi>
<hi>矣有建婁敬之策於成周之世則悖矣有談范蔡之說於金張許史之門則狂矣夫蕭規而曹隨留侯畫策陳</hi>
<hi>平出竒功若太山響若塤箎雖其人之贍智哉亦㑹其時之可為也故為可為於可為之時則從為不可為於</hi>
<pb n="KR3k0030_WYG_189-13a"/>
<hi>不可為之時則凶僕誠不能與此數公者並故黙然獨守吾太𤣥</hi>班固賔戲<hi>太上有立徳其次有</hi>
<hi>立功是以聖哲之治棲棲遑遑孔席不煖墨突不黔由此言之取舍者昔人之上務著作者前烈之餘事耳今</hi>
<hi>吾子幸遊帝王之世躬𢃄紱冕之服卒不能攄首尾奮翼鱗使見之者景駭聞之者響震徒枕經籍紆體衡門</hi>
<hi>潛神黙記亘以年嵗然而器不賈於當己用不效於一世雖馳辯如波濤摛藻如春華猶無益於殿最也主人</hi>
<hi>曰若賔之言斯可謂見勢利之華闇道徳之實守突奥之熒燭未仰天庭而覩白日也曩者王塗蕪穢周失其</hi>
<hi>馭侯伯方軌戰國横騖當此之時榒朽磨鈍鉛刀皆能一斷商鞅挾三術以讚孝公李斯奮時務而要始皇彼</hi>
<hi>皆躡風雲之㑹履顛沛之勢朝為榮華乆而憔悴福不盈眦禍溢於世且功不可以虚成名不可以偽立韓設</hi>
<hi>辯而徼君吕行詐以賈國說難既酋其身乃囚秦貨既貴厥宗亦墜方今大漢灑掃羣穢夷險芟荒廓帝紘恢</hi>
<pb n="KR3k0030_WYG_189-13b"/>
<hi>皇綱基隆於羲農規廣於黄唐其君天下也炎之如日威之如神涵之如海養之如春譬猶草木之殖山林魚</hi>
<hi>鳥之毓川澤參天地而施化豈云人事之厚薄哉賔曰若夫鞅斯之倫既聞命矣敢問上古之士處身行道輔</hi>
<hi>世成名可述於後者黙而已乎主人曰何為其然也昔者咎繇謨虞箕子訪周言通帝王謀合聖神殷說夢發</hi>
<hi>於傅巖周望兆動於渭濵皆竢命而神交匪詞言之所信故能建必然之冊展無窮之勲也若乃牙曠清耳於</hi>
<hi>管絃離婁眇目於豪末逢蒙絶伎於弧矢班輸擢巧於斧斤僕亦不任厠伎於彼列故密邇自娛於斯文</hi>孔<lb/>
徳璋北山移文<hi>周顒字彦倫隱北山後應詔出為海鹽令欲過北山孔稚圭假山神作文以却</hi>
<hi>之○鍾山之英草堂之靈馳煙驛路勒移山庭夫以耿介拔俗之標瀟灑出塵之想度白雪以方潔干青雲而</hi>
<hi>直上吾方知之矣若夫亭亭物表皎皎霞外芥千金而不盻屣萬乗其如蛻聞鳳吹於洛浦值薪歌於延瀨固</hi>
<pb n="KR3k0030_WYG_189-14a"/>
<hi>亦有焉豈有終始參差蒼黄翻覆淚翟子之悲慟朱公之哭乍迴迹以心染或先貞而後黷何其謬哉嗚呼尚</hi>
<hi>生不存仲氏既往山阿寂寥千載誰賞世有周子雋俗之士既文既博亦𤣥亦史然而學遁東魯顔闔習隱南</hi>
<hi>郭子綦竊吹草堂濫中北岳誘我松桂欺我雲壑雖假容於江臯乃櫻情於好爵其始至也將欲排巢父拉許</hi>
<hi>由傲百氏蔑王侯風情張日霜氣横秋或歌幽人長往或怨王孫不游談空空於釋部覈𤣥𤣥於道流務光何</hi>
<hi>足比㳙子不能儔及其鳴騶入谷鶴書赴隴形馳魄散志變神動爾乃眉軒席次袂聳筵上焚芰製而裂荷衣</hi>
<hi>抗塵容而走俗狀風雲悽其𢃄憤石泉咽而下愴望林巒而有失顧草木而如喪至其紐金章綰墨綬跨屬城</hi>
<hi>之雄冠百里之首張英風於海甸馳妙譽於浙右道帙長擯法筵久埋敲扑誼嚻犯其慮牒訴倥偬裝其懐琴</hi>
<hi>歌既斷酒賦無續常綢繆於結課每紛綸於折獄籠張趙於往圖架卓魯於前籙希蹤三輔豪馳聲九州牧使</hi>
<pb n="KR3k0030_WYG_189-14b"/>
<hi>我髙霞孤映明月獨舉青松落䕃白雲誰侶磵石摧絶無與歸石徑荒凉徒延佇至於還飇入幕寫霧出楹蕙</hi>
<hi>帳空兮夜鶴怨山人去兮曉猿驚昔聞投簪逸海岸今見解蘭縛塵纓於是南嶽獻嘲北隴騰笑列壑爭譏攢</hi>
<hi>峯竦誚慨游子之我欺悲無人以赴弔故其林慚無盡磵愧不歇秋桂遣風春蘿罷月騁西山之逸議馳東臯</hi>
<hi>之素謁今又促裝下邑浪栧上京雖情投於魏闕或假步於山扄豈可使芳杜厚顔薜荔無恥碧嶺再辱丹崖</hi>
<hi>重滓塵游躅於蕙路汙緑池以洗耳宜扄岫幌掩雲關斂輕霧藏鳴湍截來轅於谷口杜妄轡於郊端於是叢</hi>
<hi>條瞋膽疊頴怒魄或飛柯以折輪乍低枝而掃迹請迴俗士駕為君謝逋客</hi>
詩集中靜<hi>初喧或紛爭丨丨惟嘲戲韓</hi>忘談<hi>一時供坐笑百/怪變丨丨坡</hi>前言<hi>善保</hi>
<hi>千金軀丨丨戲之耳坡</hi>談辭<hi>丨丨最詼諧發口如有神荆公</hi>
<pb n="KR3k0030_WYG_189-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0030_WYG_189-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今合璧事類備要續集卷三十九<lb/>
</p>
<p>
</p>
  </div>
</body>
</text>
</TEI>
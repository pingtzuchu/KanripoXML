<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要外集卷六十六</head> <lb/>
    <p>
<pb n="KR3k0030_WYG_366-1a"/>
欽定四庫全書<lb/>
　古今合璧事類備要外集卷六十六<lb/>
　　　　　　　　　　　　宋　謝維新　撰<lb/>
　財用門<lb/>
　　楮幣<lb/>
　財貨源流<hi>楮幣即古質劑法也周質劑漢鹿皮唐合券皆是意也國朝祥符初張忠定鎭蜀患</hi>
　<hi>鐵錢重始創為交子兌便行之凡一交一緡三年為一界一界一換皆許民私自為劵以冨人十六户主</hi>
　<hi>之然是時官猶未置務也迨其後冨民稍衰不能償其直争訟數起而官不得不為之置務矣自官已置</hi>
<pb n="KR3k0030_WYG_366-1b"/>
　<hi>務而民間之私造始有不容於不禁者然是時事始於蜀猶未行於他路也迨其後人以為便而諸路倣</hi>
　<hi>而行之者浸廣而自行之浸廣而後以一千萬緡為一界至以兩界相沓行使者然交子以盈尺之楮飛</hi>
　<hi>錢以致遠始也以權鐵錢為便其後不惟以權鐵錢而且以權銅錢為便若不積見錢以為之本則亦未</hi>
　<hi>見其能以空文行也故官中常湏摏數百萬緡稍遇交子減價即自買之則其價愈増重矣此斂散之㣲</hi>
　<hi>權也否則散在民間者一色惟楮而不見現鏹吾未知其果謀為久逺之利也善能國者以亟圖之</hi>
事類質劑<hi>聴賣買以丨丨注兩書一札同而别之長曰丨短曰丨券書也</hi>傳别<hi>聴稱責以丨丨</hi>
<hi>注丨丨券書也並周禮</hi>造幣<hi>漢武帝建元以來錢多而輕物少而貴有司言曰古者皮幣諸侯以聘饗</hi>
<hi>乃以白鹿皮方尺縁以繢為皮幣直四十萬朝覲聘饗必以皮幣薦璧然後得行食貨志</hi>合劵<hi>見前錢類</hi>
<pb n="KR3k0030_WYG_366-2a"/>
<hi>注</hi>民自為劵<hi>真宗時張忠定公詠鎭蜀患鐵錢重於是設質劑之法一交一緡以三年為一界而</hi>
<hi>換之丨私丨丨丨以富人十六户主之</hi>官為置務<hi>交子始祥符之辛亥其後富民稍衰不能償其</hi>
<hi>直争訟並起祥符末薛田為運使請官置交子務以權其出入久不報至仁宗時冦瑊守蜀請罷之上曰蜀人</hi>
<hi>用之久矣一旦罷之可乎㑹瑊去而田代之丨丨丨丨乃禁民私造始置益州㑹子務是嵗天聖元年也</hi>積<lb/>
錢為本<hi>神宗熈寧八年權永興路轉運使皮公弼言交子以方寸之紙飛錢致逺然不丨丨丨丨亦不</hi>
<hi>能以空文行今諸州鐵冶所收極廣茍即冶所鑄折二錢嵗除工費外可得百萬緡為交子本并上可行十二</hi>
<hi>事上批可如所奏委皮公弼總制營辦</hi>見錢相當<hi>哲宗紹聖二年欲行交子法於諸路上問曾布</hi>
<hi>以為如何近曾令余景相度以為可行而曰此法不可行不惟與川交子相亂兼交子湏有丨丨丨丨乃可行</hi>
<pb n="KR3k0030_WYG_366-2b"/>
<hi>並長編</hi>與錢並行<hi>紹興六年張鎰嘗請依四川造㑹子丨丨丨丨詔造五百十萬充糴本而未摏</hi>
<hi>到見錢議者以為恐失信於民遽詔罷之</hi>茶埸邙造<hi>高宗紹興末年陳季若請行交子法於諸路其</hi>
<hi>後上始用錢端禮言行於東南三十一年詔於都丨丨置會子務撥左藏一十萬實為本</hi>金帛換易<lb/>
<hi>孝宗嘗以内帑丨丨以易楮藏於民間者僅二百萬一時楮幣反重於黄金矣</hi>綱運中半<hi>淳熈二年進呈</hi>
<hi>淮東西兩總領乞以金錢兌換㑹子支遣上曰丨丨既以㑹子丨丨何故乃更闕少蕭衡龔茂良奏縁朝廷以</hi>
<hi>金銀兌㑹子此不過散在民間上曰何幸得㑹子重</hi>上供三分<hi>淳熈臣僚上言乞令諸州軍起發丨</hi>
<hi>丨諸色窠名錢許用丨丨㑹子州縣不依指揮許民戸經部臺越訢重行責罰</hi>増至兩界<hi>蜀中交子</hi>
<hi>自祥符辛亥至熈寧丙辰六十五年二十二界雖智巧有不能易至熈寧五年接續兼放兩界遂徧於蜀之四</hi>
<pb n="KR3k0030_WYG_366-3a"/>
<hi>路</hi>増至三界<hi>天聖措置之初一界一百二十五萬至紹聖則増為一百四十萬至元符則増為一</hi>
<hi>百八十萬雖以辛巳用兵而中外之數僅餘數百萬而止蓋至淳熈而後十倍於此紹熈慶元而後溢錢至千</hi>
<hi>萬之數向者止行兩界每界所邙三千六百萬為率今丨丨丨丨則共有一億四千餘萬</hi>四川交子<lb/>
<hi>丨丨錢引者舊成都豪民十六户主之天聖元年冬始至官交子務每四年兩交印給一百二十五萬緡崇觀</hi>
<hi>間陜西用兵増印至二千四百三十萬緡由是引法大壞每兊界以四引而易其一蔡京患之大觀元年夏改</hi>
<hi>交子為錢引舊交子皆無得兊三年秋詔復以天聖年額為凖建炎初靳傅文為益漕以軍食不繼始以便宜</hi>
<hi>増印錢引六十三萬緡其後張忠獻盧立之席大光規紹視師率増印矣紹興七年夏詔四川不得泛印錢引</hi>
<hi>然邊備空虚泛印卒如故十年春用樓仲輝奏泛印錢引者徒二年不以赦免未數月以贍軍錢闕又命印五</hi>
<pb n="KR3k0030_WYG_366-3b"/>
<hi>百萬緡十三年鄭亨仲復奏增四百萬緡三十年軍事將起王瞻叔増邙一百七十萬緡明年虞并父宣諭川</hi>
<hi>陜亦増印一百萬緡紹熈二年以展年兊界増還計所一百七十萬緡慶元三年三路旱傷減放又増一百萬</hi>
<hi>緡今前後兩界共書放錢引四千九百萬緡有奇其後自一貫至五百凡二等每錢引一千民間直鐵錢七百</hi>
<hi>已上而輸官則折一千二百八十云</hi>河東交子<hi>神宗熈寧二年條例司言西京左藏副使高遵裕等</hi>
<hi>十一人各乞置交子務本司交子之法用於成都府路人以為便今丨丨公私若用鐵錢不勝勞費試如遵裕</hi>
<hi>等議行丨丨法仍令轉運司舉官置務從之</hi>東南㑹子<hi>丨丨舊無丨丨大觀中蔡京當國嘗倣川</hi>
<hi>交子法為錢引行之然所出猥多又官司不以出納故旋即廢紹興元年冬高宗在越張忠烈俊以神武右軍</hi>
<hi>分屯婺州朝廷以路道不通始置見錢關子召商人入中其法入見錢於婺州執㑹子赴杭越𣙜貨務請錢每</hi>
<pb n="KR3k0030_WYG_366-4a"/>
<hi>千搭十錢為優潤六年春張忠獻為都督張如瑩澄主管行府財用請依四川法造交子與見緡並行先造三</hi>
<hi>十萬行於江淮既又造二十萬緡為糴本遂置行在交子務紹興末改為㑹子務後𨽻都茶場悉視川錢引法</hi>
<hi>行之東南諸路凡上供軍需並同見錢仍賜左藏十萬緡為本乾道間詔以一千萬緡為一界仍依川錢引例</hi>
<hi>兩界相㳫行使至淳熈末江浙㑹子一千率得銅錢七百五十湖北五六百自一貫五百三百至二百凡三等</hi>
<hi>民甚便之自㑹子初創逮今凡四十年與見錢並行</hi>湖北會子<hi>丨丨丨丨者隆興元年秋總領王珏</hi>
<hi>始創造謂之直便㑹子凡七百萬緡乾道元年春楊倓帥荆南以為不可通行於諸路乞令户部印五十萬緡</hi>
<hi>兌換其後遂收三百萬緡止餘四百萬淳熈五年冬又令户部印給三百萬緡而總領周嗣武言自來鹽商無</hi>
<hi>回貨率以㑹子市茶引而東今㑹子通行則茶引不售軍食必闕遂寢之十一年始通行於京西路紹熈初梁</hi>
<pb n="KR3k0030_WYG_366-4b"/>
<hi>摠為京湖摠領㑹其已出應換之數得五百六十二萬緡遂亦造兩界焉每界二百七十萬緡總為五百四十</hi>
<hi>萬</hi>關外㑹子<hi>丨丨銀丨丨者紹興七年春呉涪王為宣撫副使始置于河北其法一錢或半錢凡</hi>
<hi>一錢銀㑹子十四萬紙四紙折錢引一貫半千銀㑹子十萬紙毎八紙折錢亦如之初但行於魚關及階成岷</hi>
<hi>鳯興秦六州嵗一易其錢𨽻軍中武安薨遂屬計於十七年七月復造於大安軍再嵗一易乾道四年四月始</hi>
<hi>增一錢銀三萬紙九月行於文州其後稍益增迄今每二年印給六十一萬餘紙共折川錢引十五萬緡</hi>興<lb/>
元會子<hi>鐵錢㑹子者丨丨府金洋州用之創自隆興元年其法自三百二百至一百凡三等迄今每二</hi>
<hi>年邙給二百四十萬緡共折川錢引四十萬緡</hi>兩淮會子<hi>丨丨丨丨者乾道二年夏初令户部邙給</hi>
<hi>三百萬緡謂之交子不得過江南八年秋以交子易壞始出行在㑹子收兌紹興三年夏議者以淮上鐵錢多</hi>
<pb n="KR3k0030_WYG_366-5a"/>
<hi>欲革其弊吏部尚書趙子直與從官陳進叔羅春伯謝子肅等合奏乞印造兩淮㑹子三百萬貫付兩路毎貫</hi>
<hi>準鐵錢七百七十淮東二分淮西一分依湖北例三年一兌更不申展事下兩省臺諫議者尤延之等以為可</hi>
<hi>逐施行之其會仍分一貫五百二百者凡三等許流轉至江池太平常州建康鎭江興國江陰軍界内行用應</hi>
<hi>兩淮上供及户部錢物並權發見錢三年令淮南漕司摏管而沿江八州軍合發上供一半㑹子則許用交子</hi>
<hi>通融起發於江淮東西揔領所摏管焉盖自紹興辛巳二月以後至壬子八月以前行在湖北兩淮創行交㑹</hi>
<hi>㧾為四千九百六十餘萬緡已敵蜀中之數矣</hi>錢引兌界<hi>自天聖立川交子法每再嵗一易令人户</hi>
<hi>輸紙墨費三十錢紹興十一年秋詔増為六十四每界無慮一百七十萬緡其更易不盡者號水火不到錢亦</hi>
<hi>二十餘萬緡悉令計司取之以備錢用然錢引屬總所而抄錢埸錢引務𨽻成都漕司故更易不盡者總漕屢</hi>
<pb n="KR3k0030_WYG_366-5b"/>
<hi>争之二十八年夏孫太冲奏以為稱提本錢詔茶馬司檢察其後卒歸計司焉紹興二年上念蜀民之勞詔權</hi>
<hi>展一界乃易慶元四年冬丁端叔自四川茶馬代還入見言川交子二年一兌每引納貫頭錢八十文足民甚</hi>
<hi>苦之今計所多羡財請每界展一年永為定制章下制置司時袁起巖為帥上言今民間每兌錢引一千貼納</hi>
<hi>錢引六十四文足每界總領所收貼頭錢凡百八十萬緡今欲展年當求對補之策其一紹熈初増印百萬緡</hi>
<hi>異時每界增貼頭銀亦僅七萬此二者略可相當兼總所每界撥還漕司工墨錢十九萬緡今既展年不復對</hi>
<hi>撥而又每界水火不到之緡錢十萬皆總所得之若不展年所不到者又倍凡此皆可以對補展年所虧之數</hi>
<hi>明年春有㫖許之然六年冬兌界水火不到錢纔七萬五千四百四十八緡嘉泰二年陳日華曄總領謝用光</hi>
<hi>為帥請諸朝復以二年一兊盖軍所仰不可復展矣</hi>張文伯文<hi>今交子之行流通於江淮閩浙一夫</hi>
<pb n="KR3k0030_WYG_366-6a"/>
<hi>可帶千萬緡無關津譏征之變無變易賫持之勞尤便於民今民間往往重錢而輕楮劵者何耶盖由失斂散</hi>
<hi>之術也在昔楮劵之行於蜀賤則官出錢以斂之貴則官出楮以散之使居者以藏鏹為得行者以挾劵為便</hi>
<hi>是故州縣之折納四方之征商坊場河渡之課息不貴其錢不拘其楮故錢重而楮亦重今則不然官之予民</hi>
<hi>者則以楮而其取於民者則必曰見錢焉朝廷散於郡邑者則以楮而其索於郡邑者則必曰見錢焉若是則</hi>
<hi>錢安得不重楮安得不輕為今之計莫若權其利在民握其利在我斂散周流使錢楮為一則無輕重之不等</hi>
<hi>矣</hi>葉正則進卷<hi>古今之變世數之易物之輕重貨之貴賤其間迭往迭來不可逆知然錢貨至</hi>
<hi>神之物無留藏積蓄之道惟通融流轉方見其功用今世富人既務藏錢而朝廷亦盡征天下錢入于王府至</hi>
<hi>入者不可使之出入立楮於外亦代之不知錢以通行天下為利錢雖積之甚多與他物何異人不究其本原</hi>
<pb n="KR3k0030_WYG_366-6b"/>
<hi>但以錢為少只當用楮楮行而錢益少故不惟物不可得而見而錢亦不可得而見然自古今之弊相續而至</hi>
<hi>於今日事極則變變極則反必湏有作新之道但未知其法當如何變其决不可易者廢交子然後可以使所</hi>
<hi>藏之錢復出若夫冨强之道在於物多物多則賤賤則錢貴錢貴然後輕重可權交易可通今世錢至賤賤出</hi>
<hi>乎物少其變易之道非聖人不能也</hi>朱文公淳熙殿劄<hi>伏覩去嵗指揮許人户以㑹子入納</hi>
<hi>官物及今年正月内令諸州軍起發上供諸色窠名錢許用三分㑹子比見浙中州縣交納稅物全不交㑹子</hi>
<hi>只收一色見錢却將見錢於所在兌置㑹子以分數解發其所得贏餘皆不入官唯以資給私費而已夫公家</hi>
<hi>既不用㑹子民間何縁流通欲乞州縣入納官物許民户抄卜分明聲説官㑹若干如官司不受許民户經户</hi>
<hi>部御史臺越訴</hi>
<pb n="KR3k0030_WYG_366-7a"/>
詩集如醉<hi>楮丨丨漢扶偏倒民似飢兒飽乃生時賢詩臮</hi>朱通<hi>泉楮丨丨民力乏夢懷遠志憶</hi>
<hi>南歸王實齋謝呉二書見訪</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0030_WYG_366-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今合璧事類備要外集卷六十六<lb/>
</p>
<p>
</p>
  </div>
</body>
</text>
</TEI>
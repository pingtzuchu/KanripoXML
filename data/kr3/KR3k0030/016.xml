<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要前集卷十六</head> <lb/>
    <p>
<pb n="KR3k0030_WYG_016-1a"/>
欽定四庫全書<lb/>
　古今合璧事類備要前集卷十六<lb/>
　　　　　　　　　　　　宋　謝維新　撰<lb/>
　節序門<lb/>
　　中和節<lb/>
事類三令節<hi>唐德宗欲以二月名節李泌請以二月朔為中和節遂詔備丨丨丨時數唐書鄴侯</hi>
<hi>家傳并上匕重陽謂之丨丨丨</hi>天正節<hi>二月一日為/丨丨丨道書</hi>祭勾芒<hi>村社作中和酒丨丨</hi>
<hi>丨神以祈年榖至今行之廣記</hi>賜勲戚<hi>唐德宗以中和日丨大臣方鎮丨丨尺謂之裁度鄴侯家傳</hi>
<pb n="KR3k0030_WYG_016-1b"/>
上春服<hi>王公戚里丨丨丨士庶刀尺相問遺唐記</hi>獻生子<hi>民間以青囊盛百榖𤓰果種相遺號</hi>
<hi>為丨丨丨里閭醸酒謂宜春酒鄴侯家傳</hi>進農書<hi>德宗令百官丨丨丨獻穜稑之種以示務本廣記</hi>
作樂詩<hi>王襄使褒丨中和丨職丨王褒傳</hi>
詩集宫詞<hi>殿前来日中和節連夜瓊林散舞衣傳報所司分蠟燭監開金鎖放人歸王建</hi>
　　春分<lb/>
事類東震<hi>震者東方也主春分日出青氣出丨丨此正氣也易通卦驗</hi>南極<hi>老人一星曰丨</hi>
<hi>丨以春分之夕沒于丁晉天文志</hi>中氣<hi>春分二月丨丨晝夜/五十刻符天纂圖</hi>同道<hi>日月之行</hi>
<hi>分丨丨也注日夜等故曰丨丨左傳昭二十一年</hi>朝日<hi>天子常以春分丨丨于東郊禮典瑞注</hi>書<lb/>
<pb n="KR3k0030_WYG_016-2a"/>
雲<hi>凡分至必丨丨物為備故也左僖五年</hi>辨雲<hi>保章氏以五雲之物丨吉凶注二分二至觀丨色青</hi>
<hi>為蟲白為喪赤為兵黑為水黄為豐禮</hi>逆暑<hi>籥章晝擊土鼔吹/幽詩以丨丨同上</hi>朱雀見<hi>日中</hi>
<hi>星鳥注日中春分之日鳥南方丨丨春分之昏星鳥畢丨書堯典</hi>元鳥司<hi>丨丨氏丨分者也注元鳥</hi>
<hi>燕也以春分来秋分去左昭十二年</hi>蟄蟲動<hi>日夜分雷乃發聲始電丨丨咸丨啓户始出月令</hi>鶗<lb/>
鴂鳴<hi>鶗鴂鳥名關西曰巧婦關東曰丨丨春分丨則衆芳生秋分鳴衆芳歇唐韻</hi>書夜等<hi>一年</hi>
<hi>分為四時時皆九十餘日春之半秋之半丨長短與丨丨晝夜中分百刻故春秋之半稱春秋分左僖五年疏</hi>
度量同<hi>日夜分則同度量鈞衡石角斗角正權槪月今</hi>
　　社日<lb/>
<pb n="KR3k0030_WYG_016-2b"/>
事類報功<hi>社土地之主故封土為社以丨丨孝經緯</hi>反始<hi>社供粢盛所以報本丨丨也記郊特</hi>
<hi>牲</hi>方壇<hi>厚地間靈丨丨崇祀建以風露樹之松梓勾萌旣申芟柞伊始恭祈粢盛孝膺休祉出隋牛𢎞</hi>
<hi>社歌</hi>靈主<hi>於惟太社官名后土是曰勾龍功著上古德配帝皇實為丨丨克明播殖農政曰柱尊以作稷</hi>
<hi>豐年是與義與社同方神此宇曹植社頌</hi>立壇<hi>先王建社之制遂蓺/樹丨丨湛方生盟文</hi>設壝<hi>周封</hi>
<hi>人掌丨王之社丨為畿封而樹之禮</hi>松栢<hi>哀公問社於宰我對曰夏后氏以松殷人以栢周人以栗</hi>枌<lb/>
榆<hi>髙祖初起禱豐丨丨社四年詔御史治丨丨社春以羊彘祠之通典郊祀志粉榆鄉名</hi>結宗<hi>社日</hi>
<hi>四鄰並丨丨會社嵗時記</hi>授土<hi>天子大社以五色土為壇封諸侯者取方面土苴以白茅授之各以其方</hi>
<hi>色以立社於其國故謂之丨茅丨漢舊事方色謂東青南赤之類也</hi>三祠<hi>後漢建武二年立大社於雒陽</hi>
<pb n="KR3k0030_WYG_016-3a"/>
<hi>無屋有門墻而已二月八月反臘一嵗丨丨皆太牢</hi>二祀<hi>社實隂祗稷惟榖宗伯德方将時號共工厥有</hi>
<hi>才子實曰勾龍陶唐救災決河疏江棄亦播殖作乂萬邦克配丨丨以報勲庸何承天社頌</hi>帗舞<hi>周舞</hi>
<hi>師教丨丨帥而舞社稷之祭祀禮</hi>瓦罍<hi>周鬯人掌共秬鬯而飾之祀社用大罍注丨丨也禮</hi>主社<lb/>
神<hi>謹按禮傳共工之子曰修好逺遊舟車所至足迹所達靡不窮覽故祀以為社神風俗通共工氏有子曰</hi>
<hi>勾龍能平水土故祀以為社左傳共工氏之霸九州也其子曰后土能平九州故祀以為社  又厲山氏之有</hi>
<hi>天下也其子柱能植五穀故祀以為稷禮記周棄播殖百穀以稷百穀之長因以稷名其神蔡邕獨斷</hi>祭<lb/>
社日<hi>社之在於世尚矣自天子至於庶人莫不咸用有漢卜日丙午魏氏擇用丁未至於大晉社則孟月</hi>
<hi>日則酉日各因其行運三代固有不同雖共奉社而莫議社之所由興也説文云祈清道神為之社有事於道</hi>
<pb n="KR3k0030_WYG_016-3b"/>
<hi>者吉凶偕名晉嵇含社賦序魏帝問何用未社丑臘王肅對曰魏土也土畏木丑之明日便寅寅木也魏以丑</hi>
<hi>臘土成於未故於嵗始未社也魏臺訪議</hi>擇元日<hi>丨丨丨命民社注為春事興故祭之以祈農事謂近</hi>
<hi>春分前後戊日元吉也禮記月令</hi>卜来嵗<hi>社之日涖丨/丨丨之稼禮</hi>載芟春祈<hi>丨丨丨籍</hi>
<hi>田而丨社稷也毛詩</hi>良耜秋報<hi>丨丨丨丨社/稷也同上</hi>里閈立社<hi>丨丨丨丨用洽鄉黨</hi>
<hi>之歡出唐髙祖紀</hi>鄰里罷社<hi>魏王修七嵗母以社日亡来嵗修哭哀甚丨丨為之丨丨</hi>殺祭<lb/>
社猪<hi>張端為河南司錄府當祭社買豬已呈尹豬突入端㕔即殺之吏以白尹尹問端對曰按律豬無故</hi>
<hi>夜入人家主人登時殺之勿論尹大笑為别市猪貢父詩話</hi>造秋社飯<hi>秋社以社餻秋酒相賫送</hi>
<hi>貴戚宮院以猪羊肉腰子妳旁肚肺鴨餅𤓰薑之屬切作棊子片樣滋味調和鋪飯上謂之社飯人家婦女皆</hi>
<pb n="KR3k0030_WYG_016-4a"/>
<hi>歸外家饋問即外舅姨舅皆以新葫蘆兒為遺俗云宜良外甥夢華錄</hi>陳平宰社<hi>里中社陳平為</hi>
<hi>宰分肉甚均父老曰善陳孺子之為宰平曰嗟乎使平得宰天下亦如是肉矣本傳</hi>方朔懐肉<hi>社日</hi>
<hi>詔賜從官肉太官承㫖晏不来朔獨拔劍割肉謂其同官曰社日當早歸請受賜即懐肉去本傳漢以伏日為</hi>
<hi>社又詳見伏門</hi>
詩集樂神<hi>白布長衫紫領巾差科未動是閑人麥苗含穗桑生葚共向田頭丨社丨韓愈</hi>祈麥<lb/>
<hi>棠梨花開社酒濃南村北村鼔鼕鼕且丨丨熟得飽飯敢説穀賤復傷農陸務觀</hi>割肉<hi>千尋古櫟笑聲</hi>
<hi>中此日春風屬社公開眼已憐花壓㡌放懐聊喜酒治聾擕刀丨丨餘風在下瓦傳神俚俗同聞説已栽桃李</hi>
<hi>徑隔溪遥認淺深紅李伯時春社出郊九農成德業百祀發光輝報効神如在馨香舊不違南翁巴曲醉北鴈</hi>
<pb n="KR3k0030_WYG_016-4b"/>
<hi>塞聲㣲尚想東方朔詼諧丨丨歸杜甫陳平亦分肉太史竟論功今日江南老他時渭北童歡娱看絶塞涕淚</hi>
<hi>落秋風鵷鷺迴金闕誰憐病峽中同上</hi>燒錢<hi>社下丨丨鼓似雷日斜扶得醉人迴青枝滿地花狼籍知</hi>
<hi>是兒孫鬭革来范至能田園雜興</hi>治聾<hi>社翁今日沒心情為乏丨丨酒一瓶惱亂玉堂將欲徧依稀巡</hi>
<hi>到第三㕔李文公談錄吾為翰林學士月給内醖兵部李相濤好滑稽嘗因春社寄此詩盖俗傳社日酒喫丨</hi>
<hi>耳丨兵部小字社翁每於班行呼其名字云海錄碎事</hi>扶醉<hi>鵝湖山下稻粱肥㹠穽雞棲對掩扉桑柘</hi>
<hi>影斜春社散家家丨得丨人歸張濱村居</hi>鳴田鼓<hi>玉卵不吞龍嗜肉燕子成兒去華屋老櫪半黄田鼓</hi>
<hi>鳴樹下宰平誰似玉茂陵常説泣秋風王母昔傳雙鬢綠東方伏日思早歸長饑不及侏儒腹豶豕新烹白醪</hi>
<hi>熟奮衣地坐無拘束驪山夜寒坑底哭謾把漆書留冡竹梅聖俞和永叔</hi>飲靈壇<hi>隣雞未唱曉驂催又</hi>
<pb n="KR3k0030_WYG_016-5a"/>
<hi>向靈壇飲酒囘自笑治聾知不足明年强健更重来王禹玉太社二祭多差近臣王禹玉在兩禁二十年熙寕</hi>
<hi>間為翰林學士復被差遂題詩於齋宮云</hi>停針線<hi>庭前春鳥啄林鳴紅夾羅𥜗縫未成今朝社日丨丨</hi>
<hi>丨起向朱櫻樹下行今社日婦女不用針線則知自唐已然矣張籍吳楚歌詞</hi>撤簠簋<hi>升壇預結禮詰</hi>
<hi>早肅分司椒蘭卒清酌簠簋撤香箕李叔逺</hi>載牲牢<hi>憶昨夾鍾之呂初吹灰社公禮罷元侯迴車丨</hi>
<hi>丨丨甕舁酒並召賓客延鄒枚韓和張十一</hi>宴雞豚<hi>願為同社人雞豚丨春秋韓愈盍簪共結丨丨</hi>
<hi>社一笑相從萬事休簡齋</hi>祝神釐<hi>農畝懐嵗功壺/漿丨丨丨晦翁</hi>嘗春酒<hi>田家遭社日邀我丨</hi>
<hi>丨丨出杜甫社甕爾来嘗出杜牧</hi>楓林社<hi>丨丨丨日鼔茅屋/午時雞劉夢得</hi>社翁雨<hi>幾㸃</hi>
<hi>丨丨丨一畨花信風陸龜䝉俗云社公社母不食舊水故社日必有雨謂之丨丨丨杜詩云社雨報年豐</hi>
<pb n="KR3k0030_WYG_016-5b"/>
　　寒食<lb/>
事類禁煙<hi>冬至後一百五日有疾風甚雨謂之寒食介子推三月五日為火所焚國人哀之每嵗春</hi>
<hi>暮為不舉火謂之丨丨犯之則雨雹傷田嵗時記</hi>斷火<hi>丨丨三日謂冬至後一百四日一百五日一百</hi>
<hi>六日也嵗時記</hi>冷節<hi>齊人呼寒食為丨丨又曰/熟食又曰禁煙杜詩注</hi>冷食<hi>并州俗為子推斷火</hi>
<hi>丨丨乾粥三日鄴中記</hi>墓祭<hi>唐開元勅寒食上墓禮經無文近代相傳寖以成俗宜許上墓同拜掃禮</hi>
<hi>食柳宗元書近世禮重拜掃今已闕者四年矣每遇寒  則北向長號以首頓地想田野道路士女遍滿皂𨽻</hi>
<hi>庸丐皆得上父母邱壠即馬醫夏畦之鬼無不受子孫追養者</hi>野祭<hi>寒食丨丨而焚紙錢五代後周序</hi>
折柳<hi>江淮間寒食日家家丨丨挿門並同上</hi>繡草<hi>寒食賜侍臣帖繡綵毬丨丨宣臺盧氏雜記</hi>
<pb n="KR3k0030_WYG_016-6a"/>
畫鴨<hi>寒食日俗皆丨丨子以相餉鄴中記</hi>鬬雞<hi>此節城市多丨丨/之戯玉燭寶典</hi>麥酪<hi>寒食</hi>
<hi>三日為醴酪又煑粳米及丨為丨擣杏仁煑作粥鄴中記</hi>棗糕<hi>寒食以麵為蒸餅様團棗附之名曰丨丨</hi>
<hi>藝苑雌黄</hi>彩毬<hi>寒食賜麥粥帖/丨丨鏤雞子</hi>鞦韆<hi>北方戎狄至寒食為丨丨戯以習輕趫後中國</hi>
<hi>女子學之乃以綵繩懸木立架士女坐立其上推引之謂之丨丨或曰本山戎之戯自齊威公北伐山戎此戯</hi>
<hi>始傳中國一云作千秋字本出漢宫祝壽詞後世誤倒讀為秋千耳古今藝術圖湼槃經謂之罥索嵗時記天</hi>
<hi>寶宮中至寒食節競築丨丨令宫嬪輩嬉笑以為樂帝常呼為半仙之戯遺事</hi>酴醿酒<hi>寒食内宴宰相</hi>
<hi>賜丨丨丨盧氏雜記</hi>桃花粥<hi>寒食裝百花輿煑/丨丨丨金門嵗節</hi>杏酪餳<hi>今人煑麥粥研丨仁</hi>
<hi>為丨以丨沃之玉燭寶典</hi>青精飯<hi>楊桐葉細冬青居人遇寒食採其葉染飯色青而有光食之資陽氣</hi>
<pb n="KR3k0030_WYG_016-6b"/>
<hi>道家謂之丨丨乾石飢音信丨陶隱居登真隱訣有太祖真人青精乾石飢飯法又云取南燭草木葉煑汁漬</hi>
<hi>米炊又名黒飯</hi>祭子推辭<hi>孫楚祭子推云黍飯一盤醴酪一盂清泉甘水充君之厨今寒食有杏酪</hi>
<hi>麥粥即其類也嵗時記</hi>置子推書<hi>周舉遷并州刺史初太原一郡舊俗以介子推焚骸有龍忌之</hi>
<hi>禁至其月咸言神靈不樂舉火一月寒食莫敢煙㸑嵗多死者舉到州作弔書置子推之廟言盛寒去火殘損</hi>
<hi>民命非賢者意今則三日而已宣示愚民使還温食風俗頓革陸翽鄴中記</hi>周制禁火<hi>琴操晉文</hi>
<hi>公與介子綏俱亡子綏割腓股以啖文公文公復國子綏獨無所得作龍蛇之歌而隱文公求之不肯出乃燔</hi>
<hi>左右木子綏抱木而死文公哀之令人五月五日不得舉火及周舉移書魏武明罰令陸翽鄴中記並云寒食</hi>
<hi>斷火起於子推琴操所云子綏即推也又云五月五日與今有異皆因流俗所傳按左傳及史記並無介子推</hi>
<pb n="KR3k0030_WYG_016-7a"/>
<hi>被焚之事然周書司烜氏仲春以木鐸徇火禁於國中注云為季春将出火也今寒食凖節氣是仲春之末清</hi>
<hi>明是三月之初然則禁火並周制也初學記</hi>魏禁絶火<hi>魏武帝明罰令曰聞太原上黨西河鴈門</hi>
<hi>冬至後百有五日皆絶火食云為介子推且北方沍寒之地老少羸弱将有不堪之患今後人不得寒食若犯</hi>
<hi>者家長半嵗刑主吏百日刑令長奪一月俸出本史</hi>為介子推<hi>劉向新序始云子推怨於無爵齒去</hi>
<hi>而之介山之上文公待之不肯出以謂焚其山宜出遂不出而焚死先賢云太原舊俗以介子推焚骸一月寒</hi>
<hi>食鄴中記云并州俗冬至後一百五日為子推斷火冷食三日雜記</hi>忌大火星<hi>龍星木之位也春屬</hi>
<hi>東方心為大火懼火盛故禁火是以寒食有龍忌之禁則所謂禁煙又未必為子推設也丹陽集</hi>
詩集宮詞<hi>初過寒食一百六店舍無烟宮樹緑念奴覔得又連催特勅宮中許燃燭元㣲之連昌宮</hi>
<pb n="KR3k0030_WYG_016-7b"/>
<hi>詞</hi>鬼詩<hi>流水涓涓芹怒牙織烏雙飛客還家荒村無人作寒食殯宮空對棠梨花酉陽雜俎</hi>丘隴<lb/>
<hi>寒食家家出古城老人看屋少年行丨丨年年無舊道車徒散行入衰草牧童驅牛下塜頭畏有人家来洒掃</hi>
<hi>逺人無墳水頭祭還引婦姑望鄉拜三日無火燒紙錢紙錢那得到黄泉但㸔隴上無新土此中白骨應無主</hi>
<hi>王建</hi>郊原<hi>東風芳草長寒食春茫茫人家掩門去雞犬自相将原頭簇簇柳與花行人徃来長嘆嗟舊塜</hi>
<hi>新塜纍纍是裂錢澆酒何人家桑上鳴鳩喚山雨雨脚蕭蕭山日暮歸来門巷正春寒花底殘紅落無數北里</hi>
<hi>悲啼夜未休清弦脆管起南樓古今歌哭何時盡芳草白楊春復秋去年巧笑鞦韆女今年嫁作東家婦綵繩</hi>
<hi>畫柱似當年只有朱顔不如故百人學僊無一成麻姑不見但聞名萬斛春醪須痛飲江邊漁父笑人醒張文</hi>
<hi>潜</hi>都門<hi>二年寒食住京華寓目春風萬萬家金絡馬銜原上草玉釵人折路傍花軒車競出紅塵合冠</hi>
<pb n="KR3k0030_WYG_016-8a"/>
<hi>盖爭迴白日斜誰念都門兩行淚故園寥落在長沙胡曾</hi>輦下<hi>海棠時節又清明塵歛煙收雨乍晴幾處</hi>
<hi>青帘沽酒市一竿紅日賣花聲綵毬時向梭門過繡轂遥隨輦路行日暮人人醉歸去熙熙春物見昇平並宋</hi>
<hi>曹組詩</hi>嶺外<hi>丨丨逢寒食春来不見餳洛中/新甲子何日是清明沈佺期</hi>途中<hi>馬上逢寒食丨</hi>
<hi>丨屬暮春可憐江浦望不見洛橋人宋之問幾年逢熟食萬里迫清明松栢邙山路風花白帝城杜</hi>山館<lb/>
<hi>獨把一盃丨丨中每經時節恨飄蓬侵階草色連朝雨滿地梨花昨夜風蜀魄哭来春寂寞楚魂吟後月朦朧</hi>
<hi>分明記得還家夢徐孺宅前湖水東来鵬</hi>晴川<hi>蘭陵士女滿丨丨郊外紛紛拜古埏萬井閭閻皆禁火九</hi>
<hi>原松栢自生煙人間後事悲前事鏡裏今年老去年介子終知禄不及王孫誰肯一相憐郭鄖寄李補闕</hi>春<lb/>
城<hi>丨丨無處不飛花寒食東風御柳斜日暮漢宮傳蠟燭青煙散入五侯家韓翃</hi>春園<hi>清明寒食好丨</hi>
<pb n="KR3k0030_WYG_016-8b"/>
<hi>丨百卉開綵繩拂花去輕毬度閣来韋應物</hi>鬭雞<hi>紅染桃花雪壓梨玲瓏雞子鬬嬴時今朝不似明寒</hi>
<hi>食暗地秋千别有期元稹</hi>驄馬<hi>北城寒食煙火㣲落花蝴蝶作團飛王孫闕  樂忘歸門前丨丨紫金鞿</hi>
<hi>東坡</hi>鞦韆<hi>長長絲繩紫復碧嫋嫋横枝髙百尺少年兒女重丨丨盤中結帶垂兩邊身輕裙薄易生力雙</hi>
<hi>手向空如鳥翼下来立定重繫衣復畏斜風髙不得旁人送上那足貴終睹明鐺鬬自起囘囘若與髙樹齊頭</hi>
<hi>上寶釵從墮地眼前爭勝難為休足踏平地看始愁王建畫架雙裁翠絡偏佳人春戲小樓前飄揚血色裙拖</hi>
<hi>地斷送玉容人上天花板潤沾紅杏雨綵繩斜掛緑楊煙下来閑處從容立疑是蟾宮降謫仙何正平滿街楊</hi>
<hi>柳緑絲煙畫岀青春二月天好是隔簾花影動女即撩亂送鞦韆○鶯嬌燕黠弄風煙士女兒童滿野田草色</hi>
<hi>淺深圍幄幕花枝上下逐鞦韆張禹錫詩</hi>粥餳<hi>丨香丨白杏花天省對流鶯坐綺筵今日寄来春已老鳳</hi>
<pb n="KR3k0030_WYG_016-9a"/>
<hi>樓迢逓憶秋千李義山</hi>宮宴<hi>朝光瑞氣滿宮樓綵纛魚龍四面稠廊下御厨分熟食殿前香騎逐飛毬</hi>
<hi>千官盡醉猶教坐百戯皆呈未放休共喜拜恩侵夜出金吾不敢問行由張籍</hi>野哭<hi>烏啼鵲噪昏喬木清</hi>
<hi>明寒食誰家哭風吹曠丨紙錢飛古墓纍纍春草緑棠梨花映白楊樹盡是死生離别處㝠漠重泉哭不聞蕭</hi>
<hi>蕭暮雨人歸去郭生改樂天詩</hi>藏煙<hi>普天皆滅熖匝地盡丨丨不知何處火来向客心然李宗嗣</hi>禁<lb/>
火<hi>雲濃雲淡半隂春丨丨天時欲洒塵花艷有枝還怕雨柳煙無頼尚熏人畫毬輕蹴壺中地綵索髙飛掌</hi>
<hi>上身一路緑莎東郭外也寛情抱也傷神裴説</hi>春盡<hi>美人寒食自丨風折盡青青賞盡紅夜半無燈還不</hi>
<hi>寐秋千懸在月明中薛能</hi>夜深<hi>清江碧草雨悠悠各自風流一種愁正是落花寒食雨丨丨無伴倚空樓</hi>
<hi>韓偓</hi>潑火雨<hi>東風丨丨丨新休舁盡春泥掃雪溝走馬犢車當御路漢陽公主謝雞毬唐熊持登上已</hi>
<pb n="KR3k0030_WYG_016-9b"/>
<hi>接寒食鶯花零落辰㣲㣲丨丨丨草草踏青人唐彦謙</hi>無火晨<hi>至後百五日春光丨丨丨金鈿沽酒</hi>
<hi>妾羅襪弄毬人鶯語如留意花枝不賣貧東園舊桃李紅白盡成塵陳元老</hi>楊柳風<hi>家乏雨千萬時</hi>
<hi>當一百五颸颸丨丨丨穣穣櫻桃雨年芳若沈潦心事如椎櫓金犢近蘭江銅龍接花塢綵索拂庭梅輕毬滿</hi>
<hi>鄰圃温庭筠</hi>杏花雪<hi>惻惻輕寒剪剪風丨丨飄丨小桃紅夜深斜搭秋千索樓閣䑃朧細雨中韓偓</hi>
遊花間<hi>寒食權豪盡出行一川如畫雨初晴誰家金絡丨春盛擔入丨丨軋軋聲来鵬</hi>飲棃下<lb/>
<hi>共丨丨花丨梨花挿滿頭清香来玉樹白蟻泛金甌粧靚青娥妬光凝粉蝶羞年年寒食夜吟遶不勝愁雲齋</hi>
<hi>廣録侯穆有詩名因寒食郊行見數少年共飲於梨花下穆長揖就坐衆皆哂之或曰能詩者飲乃以梨花為</hi>
<hi>題穆吟此詩衆客閣筆</hi>一百五<hi>今朝丨丨丨出/户雨初晴姚合</hi>一百六<hi>初過寒食丨丨丨店</hi>
<pb n="KR3k0030_WYG_016-10a"/>
<hi>舍無煙宫柳緑元稹</hi>初禁火<hi>人為子推丨丨丨花愁/青女再飛霜文苑英華</hi>久無煙<hi>慚愧</hi>
<hi>四隣初斷火不知厨裏丨丨丨王唐珪</hi>花隂會<hi>聞道丨丨丨仍/為火忌辰崔融</hi>賣餳天<hi>草色</hi>
<hi>引開盤馬路簫聲吹暖丨丨丨宋子京</hi>杏花天<hi>藍尾忽驚新火後粥香餳白丨丨丨李商隱</hi>橘<lb/>
花時<hi>楚鄉寒食丨丨丨劉禹錫</hi>碧霞漿<hi>圓明青飢飯光/潤丨丨丨鄭畋</hi>藍尾酒<hi>三盃丨丨</hi>
<hi>丨一碟膠牙餳樂天</hi>餳粥冷<hi>杯盤丨丨春風丨池/館榆錢夜雨新歐公</hi>杏酪香<hi>丨丨漸丨隣舍</hi>
<hi>粥榆煙欲變舊爐灰崔魯</hi>和餳粥<hi>留餳和冷粥出/火煑新茶白集</hi>煎榆羮<hi>杏粥猶堪食榆羮已</hi>
<hi>稍煎韋應物</hi>江村風<hi>寒食丨丨路丨/花髙下飛杜詩</hi>空齋雨<hi>雨中寒食丨丨冷韋應物</hi>
　　清明<lb/>
<pb n="KR3k0030_WYG_016-10b"/>
事類桐華<hi>清明丨始丨三月節六帖</hi>榆火<hi>四時變國火謂春取丨柳之丨夏取棗杏之火季夏</hi>
<hi>取桑柘之火秋取柞楢之火冬取槐檀之火周禮</hi>改火<hi>鑚燧丨丨語節過藏煙時當丨丨白居易狀</hi>
出火<hi>爟氏季春丨丨周官</hi>鑚火<hi>每嵗清明内園官小兒於殿前丨丨先得者進上賜絹一疋金椀一</hi>
<hi>口唐輦下嵗時記</hi>賜火<hi>唐朝清明取榆柳之火以賜近臣順陽氣也輦下嵗時記禁火乃周之舊制唐</hi>
<hi>及皇朝清明日丨新丨亦周人出火之事會要</hi>拔河<hi>清明節命侍臣為丨丨之戯以大麻絙兩頭繫千餘</hi>
<hi>小繩數人執之爭挽以力弱者為輸景文龍館記</hi>淘井<hi>黄州俗清明日丨丨志林</hi>治養雞坊<lb/>
<hi>明皇樂民間清明節鬭雞戯及即位丨雞坊索長安雄雞金尾鐵距髙冠昻尾千數丨於丨丨選六軍小兒五</hi>
<hi>百使教飼之時賈昌為五百小兒長天子甚愛幸之金帛之賜日至其家又云明皇以乙酉生而喜鬬雞是兆</hi>
<pb n="KR3k0030_WYG_016-11a"/>
<hi>亂之象也東坡父老傳</hi>作打毬會<hi>清明新進士開宴集於曲江亭旣徹饌則移樂泛舟又有月燈</hi>
<hi>閣打毬之會同上</hi>進紫筍茶<hi>清明日湖州丨/丨丨丨嵗時記</hi>遊芳樹園<hi>京師清明之日</hi>
<hi>四野如市芳樹之下園圃之内羅列杯盤互相酬勸都城之歌兒舞女遍滿亭臺抵暮而歸東京夢華録</hi>
詩集都城<hi>早是傷春夢雨天可堪芳草更芊芊内官初賜清明火上相閑分白打錢紫陌亂嘶紅叱</hi>
<hi>撥綠楊髙影畫秋千遊人記得承平事暗喜風光似昔年韋莊</hi>翰苑<hi>魚鑰侵晨放九門天街一騎走紅塵</hi>
<hi>桐華應候催佳節榆火推恩忝侍臣多病正愁餳粥冷清香但愛蠟煙新自憐慣識金蓮燭丨丨曾經七見春</hi>
<hi>歐陽修</hi>村落<hi>丨丨清明近秋千稚女誇春隂妨柳絮月黑見梨花白鳥窺魚網青帘認酒家幽棲雖自</hi>
<hi>適交友在京華鄭谷</hi>田原<hi>清明千萬家處處是年華榆柳芳辰火梧桐今日花祭祠結雲騎遊陌擁香車</hi>
<pb n="KR3k0030_WYG_016-11b"/>
<hi>惆悵丨郎去丨迴煙樹斜楊巨源</hi>春野<hi>丨隂垂丨草青青時有幽花一樹明晚泊孤舟古祠下滿川風</hi>
<hi>雨看潮主蘇子美</hi>春臺<hi>紫禁宿初囘清明花亂開相邀/直城外逺逺上丨丨權德輿</hi>棃花<hi>丨丨</hi>
<hi>淡白柳深青柳絮飛時花滿城惆悵東欄一株雪人生看得幾清明東坡</hi>柳絮<hi>今日清明節園林勝事偏</hi>
<hi>暗風吹丨丨新火起厨煙賈島</hi>日曛<hi>遲遲丨影坐成丨聞説清明在此晨花卉不宜愁眼看勾萌能為幾</hi>
<hi>人春銷磨志氣多因老檢㸃交遊半作塵欲向醉中聊自適病来還厭舉杯頻出李覯詩</hi>月夜<hi>好風朧丨</hi>
<hi>清明丨碧砌紅軒刺史家獨遶囘廊行復歇暗聽弦管暗看花白居易</hi>起煙<hi>朝来新火丨新丨湖色春</hi>
<hi>光淨客舡繡羽銜花他自得紅顔騎竹我無縁杜甫</hi>乞火<hi>無花無酒過清明興味蕭然似野僧昨日鄰翁</hi>
<hi>丨新丨曉忩分與讀書燈魏野</hi>鑚青楓<hi>此身飄泊苦西東右臂偏枯半耳聾寂寂繫舟雙下淚悠悠伏</hi>
<pb n="KR3k0030_WYG_016-12a"/>
<hi>枕任書空十年蹴踘将雛逺萬里秋千習俗同旅鴈上雲歸紫燕家人丨火用丨丨秦城樓閣煙花裏漢主山</hi>
<hi>河錦繡中春去春来洞庭濶白蘋愁殺白頭翁杜詩</hi>卧芳草<hi>東城酒散夕陽遲南陌秋千寂寞垂人與</hi>
<hi>長缾丨丨丨風将急管度青枝王介甫</hi>雲山景<hi>風景清明後丨丨睥睨前劉長卿</hi>石泉詩<lb/>
<hi>寒食清明都過了丨丨槐火一時新志林東坡在黄州夢參寥誦所作新丨夢中曰火固新矣泉何故新答曰</hi>
<hi>俗以清明日淘井</hi>和冷粥<hi>留餳丨丨丨出/火煮新茶樂天</hi>試新茶<hi>且將新火丨丨丨東坡</hi>
花信風<hi>一百五日寒食雨二十四畨丨丨丨徐師川</hi>禾秧雨<hi>早丨丨丨初晴後苦棟花風吹</hi>
<hi>日長古詩</hi>海棠花<hi>已着单衣猶禁火丨丨/丨下怯黄昏王介甫</hi>来禽花<hi>東風也作清明意開</hi>
<hi>遍丨丨一樹丨簡齋</hi>
<pb n="KR3k0030_WYG_016-12b"/>
　　上已<hi>魏已後但用三日不復用已沈約宋書</hi>
事類祈介祉<hi>按周禮女巫掌嵗時以祓除疾病禊者潔也故於水上盥潔之也已者祉也邪疾已</hi>
<hi>去丨丨丨也應劭風俗通</hi>祓不祥<hi>上已於流水上洗濯祓除去宿垢謂之祓禊○鄭國之俗上已於溱</hi>
<hi>洧之上招魂續魄秉蘭草丨除丨丨韓詩</hi>飲東流<hi>三月上已日宮中並禊丨於丨丨水上闕</hi>禊<lb/>
南澗<hi>以暮春之始解丨於丨丨之濱孫綽序</hi>依東堂會<hi>三月三日臨流杯池丨丨丨丨晉起</hi>
<hi>居注</hi>飲曲水盃<hi>顔延年有應詔讌曲水者引水環曲為渠流酒盃而飲焉闕</hi>踏青曲江<lb/>
<hi>唐人上巳在曲江傾都禊飲踏青唐輦下嵗時記</hi>流杯曲水<hi>荆楚四民三月為丨丨丨丨之飲取</hi>
<hi>黍麴菜汁和蜜為米以厭時氣嵗時記晉武帝問尚書郎摯虞曰三日曲水其義何指答曰漢章帝時平原徐</hi>
<pb n="KR3k0030_WYG_016-13a"/>
<hi>肇以三月初生三女至三日俱亡一村以為怪乃相攜之水濱盥洗遂因水以汎觴曲水之義起於此帝曰若</hi>
<hi>知所談便非好事尚書郎束晳曰仲治小生不足以知此臣請説其始昔周公城洛邑因流水以汎酒故逸詩</hi>
<hi>云羽觴隨波又秦昭王以三日置酒河曲見金人奉水心之劒曰令君制有西夏乃霸諸侯因此立為曲水帝</hi>
<hi>大悦束晳傳</hi>蘭亭禊事<hi>穆帝永和九年三月三日王羲之與太原孫統等四十有一人會于會稽</hi>
<hi>山隂之丨丨修丨丨酒酣賦詩製序用蠶繭紙䑕鬚筆書凡二十八行三百二十四字字有重者皆搆别體就</hi>
<hi>中之字最多法書要錄王羲之蘭亭序云永和九年嵗在癸丑暮春之初會于會稽山隂之丨丨修禊事也羣</hi>
<hi>賢畢至少長咸集此地有崇山峻嶺茂林修竹又有清流激湍映帶左右引以為流觴曲水列坐其次雖無絲</hi>
<hi>竹管弦之盛一觴一詠亦足以暢叙幽情是日也天朗氣清惠風和暢王羲之</hi>蓬池禊飲<hi>丨丨丨丨</hi>
<pb n="KR3k0030_WYG_016-13b"/>
<hi>序云禊逸禮也鄭風有之盖取諸勾萌發達陽景敷煦握芳蘭臨清川乗和蠲潔用徼介祉厥義存矣晉氏中</hi>
<hi>朝始參燕胥之樂江右宋齊又間以文詠風流遂逺欎為盛集焉蕭頴士</hi>戱樂遊園<hi>樂遊園漢宣帝</hi>
<hi>所立唐長安中太平公主於原上置亭遊賞其地四望寛敞每三月上巳九月重陽士女遊丨就此祓禊登髙</hi>
<hi>幄幕雲布車馬填塞綺羅耀日馨香滿路朝士詞人賦詩翌日傳於京師故杜少陵有丨丨丨歌西京記</hi>會<lb/>
薄洛津<hi>袁紹三月上巳大丨賓徒於丨丨丨後漢書</hi>賞銅龍池<hi>鄴中記曰華林園中千金</hi>
<hi>堤上作兩銅龍相向吐水以注天泉池通御溝中三月三日石季龍及皇后百官臨池會賞陸翽</hi>作錢<lb/>
龍宴<hi>長安有妓樂者三月三日結錢為龍丨丨丨丨粧樓記</hi>上踏青鞋<hi>三月三日丨丨丨丨</hi>
<hi>履盧公範饋飾儀</hi>作油花卜<hi>池陽上巳日婦女以薺花㸃油祝而洒之水中若成龍鳳花卉之狀</hi>
<pb n="KR3k0030_WYG_016-14a"/>
<hi>則吉謂之油花卜圖經</hi>抱琴學館<hi>上巳宴太學聽彈琴序天子肇置上巳節詔公卿羣有司率厥</hi>
<hi>官屬飲酒以樂司業武公於是總太學儒官三十有六人列燕于祭酒之堂有一儒生抱琴而来韓文</hi>祈<lb/>
福龍橋<hi>成都記云三月三日逺近丨丨於丨丨命曰蠶市</hi>
詩集元巳日<hi>麗日屬丨丨芳年俱在斯開花已匝樹流鶯復滿枝洛陽繁華子長安輕薄兒東出</hi>
<hi>千金堰西臨鴈鶩陂游絲映空轉髙楊拂地垂綠幘文照耀紫燕良馬也光陸離清晨戯伊水薄暮宿蘭池象</hi>
<hi>筵鳴寶瑟金瓶沉羽巵寕憶春蠶起丨暮桑欲萎沈約</hi>上巳筵<hi>卜洛成周地浮盃丨丨丨鬬雞寒食</hi>
<hi>下走馬射堂前孟浩然</hi>宴洛濱<hi>開成二年三月三日河南尹李待價以人和嵗稔将禊於洛濱前一</hi>
<hi>日啓留守裴令公公明日召白居易蕭籍李仍叔劉禹錫鄭居中李惲李道樞崔晉張可續盧言苗愔裴儔裴</hi>
<pb n="KR3k0030_WYG_016-14b"/>
<hi>治楊魯士𢎞謩一十五人合宴於舟中由斗亭厯魏堤抵津橋登臨泝㳂自晨及暮簪組交映歌笑間發前水</hi>
<hi>嬉而後妓樂左筆硯而右壺觴望之若仙觀者如堵盡風光之賞極遊泛之娱美景良辰賞心樂事盡得於今</hi>
<hi>日矣若不記録謂洛無人晉公荀賦鏗然玉振顧謂四座繼而和之居易舉酒抽亳作十二韻以獻詩曰三月</hi>
<hi>草萋萋黄鸝歇又啼柳橋晴有絮沙路潤無泥禊事修初畢遊人到欲齊金鈿耀桃李絲管駭鳬鷖轉岸迴船</hi>
<hi>尾臨流簇馬蹄閙於揚子渡踏破魏王堤妓接謝公宴詩陪荀今題舟同李膺泛醴為穆生携水引春心蕩花</hi>
<hi>牽醉眼迷塵街從鼓動煙樹任鴉樓舞急紅腰旋歌遲翠黛低夜歸何用燭新月鳳樓西白居易</hi>集西<lb/>
池<hi>元祐中秘閣上巳日丨丨丨王仲玉有詩張文潛和最工云翠浪有聲黄繖動春風無力綵旌垂秦少游</hi>
<hi>云簾幙千家錦繡垂仲玉笑曰又待入小石調也王直方詩話</hi>天氣新<hi>三月三日丨丨丨長安水邊多</hi>
<pb n="KR3k0030_WYG_016-15a"/>
<hi>麗人杜詩</hi>年光促<hi>上巳丨丨丨中/川興緒遥王勃</hi>金堤柳<hi>垂柳丨丨合平沙翠幙連不知王逸</hi>
<hi>少何處會羣賢孟浩然</hi>玉澗桃<hi>桃花生丨丨柳葉/暗金溝梁庾肩吾</hi>祓俗塵<hi>禊飲豈吾事聊</hi>
<hi>将丨丨丨宋之問</hi>移芳醴<hi>蕙肴芳醴任激/水以推移王序</hi>閱水環堦<hi>清歌有関羽觴無算</hi>
<hi>丨丨丨丨引池入席王序</hi>握蘭采艾<hi>丨丨惟是旦丨丨亦今朝梁文帝</hi>
　　立夏<lb/>
事類迎南郊<hi>是月也以立夏先立夏三日太史謁之天子曰某日立夏盛德在火天子乃齋立夏</hi>
<hi>之日天子親帥三公九卿大夫以丨夏丨丨月令</hi>禮南方<hi>春官大宗伯以赤璋丨丨丨注丨丨丨以</hi>
<hi>立夏謂赤精之帝而炎帝祝融食焉半珪曰璋象夏物半死禮</hi>晷四尺<hi>立夏丨長丨丨三寸八分出後</hi>
<pb n="KR3k0030_WYG_016-15b"/>
<hi>律厯志</hi>漏五刻<hi>立夏之日夜丨丨丨京師百官皆衣赤後禮儀志</hi>
詩集長風<hi>丨丨始飄閣疊雲纔吐嶺韋應物</hi>
　　端午<hi>風土記端始也</hi>
事類天節<hi>五月五日午時為丨中丨提要錄</hi>地臘<hi>五月五日為丨丨五帝校定生人官爵血</hi>
<hi>肉盛衰外滋萬類内延年壽記録長生此日可謝罪求請移易官爵祭祀先祖道書</hi>鬬百草<hi>端午日四</hi>
<hi>民鬬百草今人又有丨丨丨之戲荆楚記</hi>採雜藥<hi>是日競丨丨丨夏小正云此日蓄藥以止除毒氣同</hi>
<hi>上</hi>取神水<hi>重午日午時有雨則急斫一竿竹竹節中必有神水瀝取獺肝為丸治心腹積聚病金門</hi>
<hi>嵗節記</hi>畫天師<hi>端午都人丨張丨丨像以賣又作泥塑張天師以艾為鬢以蒜為拳置于門上嵗時</hi>
<pb n="KR3k0030_WYG_016-16a"/>
<hi>記</hi>捕蟾蜍<hi>肉芝者為萬嵗蟾蜍頭上有角目赤頷下有丹書八字以五月五日中取之隂乾帶於身</hi>
<hi>辟五兵六日則不中用嵗時記</hi>養鸜鵒<hi>零陵記云鸜鵒人多丨之五月五日去其舌尖則能語聲尤清</hi>
<hi>越雖鸚鵡不能過也劉義慶幽明錄云晉司空桓豁在荆州有參軍五月五日剪丨丨舌教語無所不能後於</hi>
<hi>大會悉効人語聲無不相類時有參佐齆鼻因内頭甕中効之有主典盗肉乃白參軍以新荷裹置屏風後捜</hi>
<hi>得罰盗者</hi>捕守宮<hi>漢武帝時以端午日取蜥蜴置之器飼以丹砂至明年端午搗之以塗宫人臂有所</hi>
<hi>犯則消沒不爾則如赤痣故得守宫之名</hi>捕蠅虎<hi>世傳淮南王安萬畢術以五月五日取蠅虎杵碎拌</hi>
<hi>豆豆自踴躍可以擊蠅</hi>鑄龍鏡<hi>天寶中揚州進水心鏡皆有盤龍先有老人自稱姓龍名䕶至鑄鏡</hi>
<hi>所三日開户已失所在鏡匠移爐置船以五月五日於揚子江心鑄之背龍頗異後大旱祠龍乃大雨異聞集</hi>
<pb n="KR3k0030_WYG_016-16b"/>
賜梟羮<hi>樂書注漢令郡國丨梟五月五日為丨丨賜百官以惡鳥故食之也郊祀志</hi>弔屈原<lb/>
<hi>屈原以是日死於汨羅人傷其死並以舟楫拯之至今競渡是其遺俗荆楚記五月五日競渡俗為屈原投汨</hi>
<hi>羅江傷其死以舟拯之取其輕利謂之飛鳬鄴中記</hi>祭陳林<hi>後漢陳林為蒼梧太守去後郡人以此日</hi>
<hi>設祭於東城門外令小兒潔服而舞</hi>泛蒲酒<hi>端午以菖蒲或縷/或屑泛酒嵗時記</hi>浴蘭湯<hi>大戴</hi>
<hi>禮五月五日蓄蘭為沐浴楚詞云丨丨丨兮沐芳華</hi>射粉團<hi>開元宮中端午造粉團角黍貯盤中以小</hi>
<hi>角弓射之中者得食都市盛行此唐開元遺事</hi>賜時服<hi>國朝之制文武官諸軍校在京者端午賜衣服</hi>
<hi>楊文公談苑陞朝官每嵗端午丨丨丨澠水燕談</hi>結艾人<hi>荆楚人端午採艾結為人懸門户上以禳</hi>
<hi>毒氣嵗時記</hi>帶蒲人<hi>端午刻菖蒲為小人子或為/葫蘆形帶之辟邪嵗時記</hi>桃印符<hi>劉昭</hi>
<pb n="KR3k0030_WYG_016-17a"/>
<hi>曰丨丨本漢制以止惡氣今世端午以綵線繒篆丨以相問遺亦以置屏帳之間續漢書</hi>艾葉虎<hi>端午</hi>
<hi>以艾為虎形至有如黑豆大者或剪綵為小虎粘艾葉以戴之嵗時記</hi>辟兵符<hi>或問丨五丨之道抱</hi>
<hi>朴子曰以五月五日著赤靈丨於心抱朴子今謂之釵頭符是也</hi>長命縷<hi>是日又進丨丨丨宛轉皆</hi>
<hi>結為人象帶之雜俎</hi>秤鎚粽<hi>端午烹鶩以菰葉裹粘米謂之角黍俗云粽子名品甚多形製不一有角</hi>
<hi>粽錐粽茭粽筒粽丨丨丨又有九子粽風土記</hi>滴粉團<hi>端午作水團又名白團或雜五色人獸花菓之</hi>
<hi>状其精者名丨丨丨或加麝香又有乾團不入水者嵗時記</hi>百索粽<hi>唐嵗時節物五月五日有丨丨</hi>
<hi>丨子文昌雜録都人爭造百索艾花銀様鼓兒花花巧扇夢華録</hi>五時花<hi>北朝婦人五月進五時圖</hi>
<hi>丨丨丨施帳之上嵗時記</hi>彩絲繫臂<hi>五月五日以五丨丨丨丨者辟鬼及兵一名長命縷一名續命</hi>
<pb n="KR3k0030_WYG_016-17b"/>
<hi>縷一名辟兵繒風浴通北人端午以綵絲結合歡索纒手臂提要録又名條達織組雜物以相贈遺及日月星</hi>
<hi>辰鳥獸之状文繡金縷帖畫貢獻于所尊</hi>朱索飾門<hi>五月五日丨丨五色為門户丨以止惡氣續漢</hi>
<hi>書今人間以未書詩或符咒作丨帖嵗時雜記</hi>以花挿鬢<hi>洛陽人家端午术羮艾酒丨丨絲樓閣丨</hi>
<hi>丨贈遺辟瘟扇金門嵗節</hi>鬬草剪鬚<hi>晉謝靈運鬚美臨刑因施為南海祗洹寺維摩詰像鬚唐中宗</hi>
<hi>朝安樂公主五日鬬百草欲廣其物今馳驆取之又恐為它所得因剪棄其餘劉公嘉話</hi>借民裙𥜗<lb/>
<hi>唐孫伏迦上表近太常於民間借婦女裙𥜗以充妓衣擬五月五日於𤣥武門遊戯非所以為子孫法舊史</hi>
衣紗公服<hi>一朝士五月五日起居丨丨丨丨為臺司所糾三司使包拯亦丨丨丨丨閤門使白易之</hi>
<hi>詰曰有何條例答曰不見舊例只見至尊御此耳乃易之雜志</hi>賜扇近臣<hi>唐太宗五日謂長孫無忌</hi>
<pb n="KR3k0030_WYG_016-18a"/>
<hi>楊師道曰五日舊俗必用服翫相賀朕今各賀君飛白扇二枚庶動清風以增美德唐書要</hi>置酒太<lb/>
原<hi>國朝太宗征太原行次澶淵有太僕寺丞宋㨗者掌出納行在軍儲迎謁道左太宗見其姓名喜以為我</hi>
<hi>師有必㨗之兆車駕將至令語攻城諸将曰我端午日當丨丨髙會於丨丨城中至癸未繼先降迺五月五日</hi>
<hi>也國朝事實</hi>端午誕生<hi>田文母五月五日生文父今勿舉母私舉文長以實告之遂啓父曰不舉</hi>
<hi>五月子何也父曰生及户損父文曰受命於天豈受命於户若受命於户何不髙其户誰能至其户耶父知其</hi>
<hi>賢後封孟嘗君俗以五月為惡月故忌異苑唐崔信明五月五日生日方中有異雀鳴集庭柱太史令史良占</hi>
<hi>曰五日為火火主離離為文日中文之盛也雀五色而鳴此兒將以文顯本傳王鎮惡以五月五日生家人欲</hi>
<hi>棄之其祖猛曰昔孟嘗君以此日生卒得相齊此兒必興吾宗以鎮惡名之宋畧王鳳以五月五日生其父欲</hi>
<pb n="KR3k0030_WYG_016-18b"/>
<hi>不舉曰俗諺舉此日子長及户則自害否則害其父母其叔父曰昔田文亦以此日生非不祥也遂舉之西京</hi>
<hi>雜記胡廣本姓黄以五月五日生父母惡之藏之葫蘆棄之河流岸側居人收養及長有盛名父母欲取之廣</hi>
<hi>以為背其所生則害義背其所養則忘恩兩無所歸託葫蘆而生也乃姓胡名廣後登三司有中庸之號小説</hi>
端午溺死<hi>屈原以五月五日投汨羅而死楚人哀之每至此日以竹筒貯米投水祭之續齊諧記漢</hi>
<hi>建武中長沙歐囘白日忽見一人自稱三閭大夫謂曰君常見祭甚善但常所遺苦蛟龍所竊今若有惠可以</hi>
<hi>楝樹葉塞其上仍以五采絲縛之此二物蛟龍所憚也囘依其言世人作粽并帶五色絲及楝葉皆汨羅之遺</hi>
<hi>風也又孝女曹娥者會稽上虞人父盱能弦歌為巫祝漢安二年五月五日於縣江泝濤迎婆娑神溺死不得</hi>
<hi>屍骸娥年十四乃沿江號哭晝夜不絶聲旬有七日遂投江而死三日後與父屍俱出東漢列女傳</hi>
<pb n="KR3k0030_WYG_016-19a"/>
詩集弔原<hi>節分端午候誰言萬古傳聞為屈原堪笑楚江空浩浩不能洗得直臣寃文秀孟君此日</hi>
<hi>鍾英氣王鳳今朝襲□源五色呈祥文必顯丙時先誕位非尊蘭湯備浴傳荆俗水馬浮江弔屈魂因笑唐家</hi>
<hi>公主騃預令馳驛剪祗洹黄朝英</hi>愍楚<hi>身隨綵絲繫心與昌歜苦水餅旣懐鄉飯筒仍丨丨東坡</hi>細<lb/>
葛<hi>宮衣亦有名端午被恩榮丨丨含風軟香羅疊雪輕自天題處濕當暑著未清意内稱長短終身荷聖情</hi>
<hi>杜甫</hi>長絲<hi>丨丨表良節金縷應佳辰結廬同楚客採艾異詩人折花競鮮綵試露染芳津含嬌起斜盼歛</hi>
<hi>笑動㣲嚬獻璫依洛浦懐佩似江濱出梁王筠詩</hi>浴蘭<hi>佳辰共喜沐蘭湯毒冷何須採艾禳但得臯陶</hi>
<hi>調鼎鼐自然灾沴變休祥歐陽上皇帝閣帖子金縷黄龍扇蘭芽翠釜湯王禹玉菖酒朝觴滿蘭湯曉浴温章</hi>
<hi>簡公詩</hi>鬬草<hi>共丨今朝勝盈䄡百丨香歐詩又章簡公云五蓂開瑞莢百草鬬香苕又云五日㸔花憐</hi>
<pb n="KR3k0030_WYG_016-19b"/>
<hi>並蒂今朝丨丨得宜男</hi>艾人<hi>王沂公帖子仙艾垂門綠靈絲遶戸長又云百靈扶繡户不假丨為丨章</hi>
<hi>簡公帖子云丨葉成丨後榴花結子初</hi>艾虎<hi>王沂公帖子釵頭丨丨辟羣邪曉駕祥雲七寶車章簡公</hi>
<hi>云花隂轉午清風細玉燕釵頭丨丨新</hi>綵絲<hi>歐詩五色雙絲獻女功多因荆楚記遺風又云繡繭誇新</hi>
<hi>巧縈絲喜續年章簡公皇帝閣帖云清曉會披香朱絲續命長一絲増一嵗萬縷獻君王又云繭館初成長命</hi>
<hi>縷珠囊仍帶辟兵繒欒城帖子云飲食祈君千萬壽良辰更上辟兵繒</hi>角黍<hi>歐詩楚國因讒逐屈原終</hi>
<hi>身無復入君門願因角黍詢遺俗可鑒前王惑巧言張文潜端五詞云水團氷浸砂糖裹透明角黍松兒和</hi>
刻蒲<hi>王沂公帖子云明朝知是天中節旋丨菖丨要辟邪</hi>傳粽<hi>王沂公皇后閤帖云爭丨九子丨皇</hi>
<hi>祚續千春章簡公帖云九子黏筩玉粽香五絲縈臂寶符光章簡公帖子菖華泛酒堯樽綠菰葉縈絲楚粽香</hi>
<pb n="KR3k0030_WYG_016-20a"/>
天師艾<hi>蘇子由太妃閣帖子太醫爭獻丨丨丨瑞霧長縈堯母門以上並嵗時記</hi>赤靈符<hi>王沂</hi>
<hi>公夫人閣帖子欲謝君恩却無語心前笑指丨丨丨章簡公帖子云自有百神長侍衛不應須佩丨丨丨歐陽</hi>
<hi>公云五兵消以徳何用丨丨丨章簡公帖子云桃印敞金扉鳴環蠒館歸又云赤符神印穿金縷團扇鮫綃畫</hi>
<hi>鳳文魏牧詩云辟兵書鬼字神印題靈文○碎兵已佩靈符小續命仍縈綵縷長</hi>千嵗節<hi>忠臣諒節</hi>
<hi>今千嵗孝女孤風滿四方東坡</hi>三年艾<hi>願儲醫國丨丨丨不/作沉湘九辯人同上</hi>玉壺氷<hi>王岐</hi>
<hi>公皇后閣子帖云禁幕無風日正亭侍臣初賜丨丨丨不知翠輦遊何處應在樓臺第一層</hi>江心鑑<lb/>
<hi>唐世五月五日揚州於江心鑄鏡以進故國朝翰苑撰端午帖子詞多用其事然遣詞命意工拙不同王禹玉</hi>
<hi>云紫閣曈曨隱曉霞瑶墀九節薦菖華何時又進丨丨丨試興君王卻衆邪李邦直云艾葉成人後榴花結子</hi>
<pb n="KR3k0030_WYG_016-20b"/>
<hi>初江心新得鏡龍瑞䕶仙居趙彦若云揚子江中方鑄鏡未央宮裏更飛符菱花欲共朱靈合驅盡神姦又得</hi>
<hi>無又揚子江中百鍊金寶奩疑是月華沉淨如聖后無私鑑明照人間萬善心又丨丨百鍊青銅鑑架上雙紉</hi>
<hi>翠縷衣李士美云何須百鍊丨自勝五兵符傅墨卿云百鍊鑑從江上鑄五時花向帳前施許仲元云江中今</hi>
<hi>日成龍鑑苑外多年廢鷺陂合照乾坤共作鏡放生江海盡為池蘇子由云揚子江中寫龍鏡波如細穀不揺</hi>
<hi>風宮中驚捧秋天月長照人間助至公夫槩如此唯東坡不然曰講餘交翟轉回廊如覺深宮夏日長揚子江</hi>
<hi>心空百鍊只將無逸監興亡其光輝氣燄可敬而仰也若白樂天諷諌百鍊鏡篇云江心波上舟中鑄五月五</hi>
<hi>日日午正背有九五飛天龍人人呼為天子鏡又云太宗嘗以人為鏡監古監今不監容乃知天子别有鏡不</hi>
<hi>是揚州百鍊銅用意正與坡合予亦嘗有一聨云願儲醫國三年艾不博江心百鍊銅然去之逺矣端午故事</hi>
<pb n="KR3k0030_WYG_016-21a"/>
<hi>莫如楚人競渡之的盖以其非吉祥不可施諸祝頌故必用鏡事云客齋隨筆</hi>競渡曲<hi>沅江五月平堤</hi>
<hi>流邑人相將浮綵舟靈均何年歌已矣哀謡振楫從此起楊枹擊節雷闐闐亂流齊進聲轟然蛟龍得雨鬐鬛</hi>
<hi>動螮蝀飲河形影聨刺史臨流寒翠幃揭竿命爵分雄雌先鳴餘勇爭鼓舞末至銜枚顔色沮勝負本自有前</hi>
<hi>期一飛由来無定所風俗如狂重此時縱觀雲委江之酒綵旗夾岸照蛟室羅韈凌波呈水嬉曲終人散空愁</hi>
<hi>暮招屈亭前水東注劉禹錫</hi>競渡歌<hi>五月五日天清明楊花繞江啼曉鶯使君未出郡齋外江上早</hi>
<hi>聞齊和聲使君出時皆有準馬前已被紅旗引兩岸羅衣撲鼻香銀釵照日如霜刃鼓聲三下紅旗開兩龍躍</hi>
<hi>出浮水来棹影斡波飛萬劒鼓聲劈浪鳴千雷鼓聲漸急標将近兩龍望標目如瞬波上人呼霹靂驚竿頭綵</hi>
<hi>掛虹霓暈前船搶水已得標後船失却空揮橈瘡眉血首爭不定輸岸一朋心似燒只將輸嬴定功賞兩岸十</hi>
<pb n="KR3k0030_WYG_016-21b"/>
<hi>舟互来徃須臾戯罷各東西競脱文身請書上吾今細觀競渡兒何殊當路權相持不思得所各休去會到摧</hi>
<hi>舟折檝時文苑英華</hi>飛鳥棹<hi>競渡傳風俗旁觀亦壯哉棹爭飛鳥疾標奪彩龍囘江影渾翻錦歡聲逺</hi>
<hi>震雷輕生一餉樂時序宻相催郭功父</hi>治鳬車<hi>南方競渡者丨其舟使輕利謂之飛丨又曰水丨又</hi>
<hi>曰水馬州將及土人悉臨水而觀之盖越人以舟為車以檝為馬古詩云蘭湯備浴傳荆俗水馬浮江吊屈魂</hi>
<hi>又章簡公端午帖云絲竹漸髙橈鼔急瑶津亭下競鳬車荆楚嵗時記</hi>
　　夏至<lb/>
事類景風<hi>夏至丨丨用事京房易占夏至丨丨至蟬始鳴螳蜋生易通卦驗</hi>離氣<hi>夏至日中</hi>
<hi>赤氣出直丨此正丨也通卦驗</hi>三至<hi>夏至有三義一以明陽氣之至極二以明隂氣之始至丨以見日行</hi>
<pb n="KR3k0030_WYG_016-22a"/>
<hi>之北丨三禮義宗</hi>八風<hi>夏至則丨丨之序立萬/物之性成前魏相傳</hi>極近<hi>日道北至東井去北</hi>
<hi>丨丨夏至至於東井此近極故晷短立八尺之表而晷景長尺五寸八分前天文志</hi>景短<hi>日道歛北去極</hi>
<hi>彌近其丨彌丨近短乃極夏乃至焉漢律厯志</hi>日永<hi>丨丨星火以正仲夏注夏至之日火蒼龍之中星書</hi>
<hi>堯典</hi>隂生<hi>夏至一丨丨是隂動用/而陽復於靜也復卦疏</hi>伯趙鳴<hi>伯趙氏司至者也注丨丨伯勞</hi>
<hi>也以夏至丨冬至止左傳昭七年</hi>蒼龍見<hi>見上日/永注</hi>候玉律<hi>殿中丨用丨丨十二推二</hi>
<hi>至乃候後律厯志</hi>刋陽木<hi>柞氏夏至丨/丨丨而火之</hi>垂土炭<hi>光至三日丨丨丨於衡兩端輕</hi>
<hi>重適均夏至日隂氣至則土重史天官書</hi>寢兵鼓<hi>夏至丨丨丨身欲寕志欲靜故不聽事蔡邕獨斷</hi>
著五綵<hi>夏至丨丨丨辟兵題曰游光厲鬼知其名者無瘟疾風俗通</hi>陳八音<hi>天子常以至日</hi>
<pb n="KR3k0030_WYG_016-22b"/>
<hi>合八能之士丨丨丨聽樂均度占晷景候鍾律權土炭放隂陽夏至隂氣應則樂均調景短極㽔賓中土炭重</hi>
<hi>而衡低後律厯志</hi>禮地示<hi>大司樂凡樂夏至日於澤中之方丘奏之若樂之八變則地示皆出可得</hi>
<hi>而禮矣禮春官</hi>施命令<hi>君以夏至之日丨丨丨止四方行者所以助㣲隂也魯恭云</hi>
　　伏日<hi>隂陽書云夏至後第三庚為初伏第四庚中伏立秋後初庚末伏</hi>
事類元陽<hi>三伏焦暑丨丨重授輕颷不扇纎雲不覆王彪之賦</hi>徂暑<hi>三伏相仍丨丨肜肜上無</hi>
<hi>纎雲下無㣲風夏侯湛賦</hi>金藏<hi>伏者何也丨氣伏丨之日也四時代謝皆以相生立春木代水水生木立</hi>
<hi>夏火代木木生火立冬水代金金生水至於立秋以金代火金畏於火故至庚日必伏庚者金故也厯忌釋</hi>
隂伏<hi>六月伏日周時無至此乃有之師古曰伏者謂丨氣將起迫於殘陽而未得升故為藏丨因名伏日</hi>
<pb n="KR3k0030_WYG_016-23a"/>
<hi>漢郊祀志</hi>酤酪<hi>牧羊丨丨以候伏/臘之費潘安仁賊</hi>炮羔<hi>田家作苦嵗時伏臘烹羊丨丨斗酒自勞</hi>
<hi>而呼烏烏楊惲傳</hi>薦麥𤓰<hi>初伏丨丨丨于/祖禰崔寔月令</hi>進湯餅<hi>伏日丨丨丨名為辟惡荆</hi>
<hi>楚嵗時記</hi>作伏祠<hi>秦德公二年初丨丨丨社磔狗四門以禦蠱災則祠社用伏日諸侯年表</hi>令伏<lb/>
閉<hi>後漢和帝永元六年初丨丨丨盡日注漢官舊儀曰伏日萬鬼行故盡日閉不干它事本紀</hi>祠黄<lb/>
石<hi>前漢張良得黄石於濟北榖城山下後死并葬黄石每伏日丨丨丨本傳</hi>封功臣<hi>前漢髙祖論功</hi>
<hi>定封每擇伏日本紀</hi>賜從官肉<hi>伏日丨丨丨丨太官日晏不来東方朔獨拔劍割肉謂同官曰伏日</hi>
<hi>當蚤歸請受賜即懐肉去太官奏之朔入上問之朔免冠謝曰朔来受賜不待詔何無禮也拔劍割肉壹何壯</hi>
<hi>也割之不多又何廉也歸遺細君又何仁也上笑曰使先生自責乃反自譽復賜酒一石肉百斤本傳</hi>率<lb/>
<pb n="KR3k0030_WYG_016-23b"/>
賓僚飲<hi>魏正始中鄭公慤三伏之隙丨丨丨避暑取荷葉盛酒以簮刺葉令與大柄通屈莖輪囷如象</hi>
<hi>鼻傳噏之名碧筩杯雜爼劉松袁紹以盛夏三伏之際晝夜酣丨以避一時之暑故河朔有避署飲魏文帝典</hi>
<hi>畧</hi>琢冰圍席<hi>楊氏子弟每至伏中取大氷使匠琢成山周圍於宴帝間座右雖酒酣而各有寒色</hi>
<hi>亦有挾纊者其驕貴如此又以氷鏤鳳獸之狀以送王公家氷以藥固之可數日不消潰天寳遺事</hi>交扇<lb/>
流汗<hi>郄嘉賓三伏之月詣謝公炎暑重赫雖復當風丨丨猶沾丨丨漓謝著故綃衣食熱白粥晏然無異</hi>
<hi>劉義慶世説</hi>
詩集驕陽<hi>三伏適已過丨丨化為霖欲歸瀼西宅阻此江浦深杜詩</hi>畏景<hi>南越逢初伏東林越</hi>
<hi>一朝曲池煎卜丨髙閣絶㣲颷王言史詩</hi>懐河陽<hi>南陸迎修景朱明送末垂初伏啓新節隆暑方赫曦</hi>
<pb n="KR3k0030_WYG_016-24a"/>
<hi>朝想慶雲興夕遲白日移揮汗辭中宇登城臨清池涼風自逺集輕衫隨風吹露圃曜華果通衢列髙椅潘岳</hi>
嗤褦襶<hi>平生三伏時道路無行車閉門避暑卧出入不相過今世褦襶子觸熱到人家主人聞客来嚬</hi>
<hi>蹙奈此何揺扇臂中疼流汗正滂沲傳戒諸髙明熱行宜見訶程覽</hi>
　<lb/>
　<lb/>
　<lb/>
　<lb/>
　<lb/>
<pb n="KR3k0030_WYG_016-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今合璧事類備要前集卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要别集卷四</head> <lb/>
    <p>
<pb n="KR3k0030_WYG_210-1a"/>
欽定四庫全書<lb/>
　古今合璧事類備要别集卷四<lb/>
　　　　　　　　　　　　宋　謝維新　撰<lb/>
　宫室門<lb/>
　　城壁<hi>附</hi>　<hi>堵/郭</hi>　<hi>雉/郛</hi>　<hi>堞/壁</hi>　<hi>埤/堡</hi>　<hi>隍/壘</hi>　<hi>池/塹</hi>　<hi>樓/門</hi>　<hi>櫓</hi>
　輿地提綱<hi>城為保民為之也城之制方丈曰堵三堵曰雉雉之長三丈而髙一丈也古者天子</hi>
　<hi>千雉公侯百雉伯七十雉子男五十雉天子周城諸侯軒城大都不過參國之一中五之一小九之一諸</hi>
　<hi>侯不得以僭天子大夫不得以儗諸侯其小大廣狹等級至嚴也然城上垣曰堞女牆曰埤樓曰麗譙下</hi>
<pb n="KR3k0030_WYG_210-1b"/>
　<hi>有門曰譙門望樓無覆屋曰櫓地外有池池無水曰隍其髙下深淺亦莫不各有稱也然城之小者曰堡</hi>
　<hi>或曰鄣曰壘有軍屯處曰壁外城曰郛曰郭皆就易設險亦不聞有他義也然强者攻弱者守困則圍敵</hi>
　<hi>則戰不得其道未見其可故公侯扞城在得人也衆心成城在得民也猶未也聖人以道徳為城是又不</hi>
　<hi>在得人不在得民而在乎建道徳以成安强也彼有北築長城西起臨洮東盡遼水非不欲以備胡也然</hi>
　<hi>而一旦禍發蕭牆之内以為天下大笑者伊又誰之咎哉</hi>
事類為固<hi>城郭溝池以丨丨記禮運</hi>無壊<hi>丨俾城/丨詩</hi>環攻<hi>三里之城七里之郭丨而</hi>
<hi>丨之而不勝孟</hi>争戰<hi>丨城以丨殺/人盈城孟</hi>保民<hi>城以丨丨為之也民衆城小則益城榖梁</hi>盛<lb/>
民<hi>城者盛也所以丨受丨物也崔豹古今注</hi>鯀作<hi>丨丨城/淮南子</hi>禹始<hi>丨丨作城强者攻弱者守</hi>
<pb n="KR3k0030_WYG_210-2a"/>
<hi>敵者戰城郭自禹始博物志</hi>文築<hi>築城伊淢作豐伊匹淢城溝池築豐之城大小適與淢偶大於諸侯</hi>
<hi>小於天子之制</hi>登登<hi>乃召司空乃召司徒俾立室家其繩則直束版以載作廟翼翼捄之陾陾度之薨薨</hi>
<hi>築之丨丨削屢馮馮百堵皆興鼛鼓弗勝乃立臯門臯門有伉乃立應門應門将将詩緜</hi>閣閣<hi>築室百堵</hi>
<hi>西南其户約之丨丨椓之槖槖注約謂縮板椓謂築土又丨丨猶歴歴也槖槖用力也詩斯干</hi>城謳<hi>宋城</hi>
<hi>華元為植巡功丨者丨曰晘其目皤其腹棄甲而復于思于思棄甲復來使其驂乗謂之曰牛則有皮犀兕尚多棄</hi>
<hi>甲則那役人曰從其有皮丹漆若何華元曰去之夫其口衆我寡左宣二</hi>鼓倡<hi>梁孝王廣睢陽城七十里</hi>
<hi>注晉太康記云城方十三里梁孝王築之丨丨節杵而後下和之者稱睢陽曲今踵以為故今之樂家睢陽曲</hi>
<hi>是其遺音漢梁孝王</hi>城朔方<hi>王命南仲丨彼/丨丨詩采薇</hi>城東都<hi>周成王七年将營成</hi>
<pb n="KR3k0030_WYG_210-2b"/>
<hi>周居洛邑使召公先相宅三月周公至洛興工築營謂之王城是為東都方千七百二十丈郛方十七里南繫</hi>
<hi>于洛水北因于郟山以為天下之所凑制為郊甸方六百里因西土為千里分為百縣通鑑外紀</hi>京不<lb/>
度<hi>請京使居之謂之京城太叔祭仲曰都城過百雉國之害也今丨丨丨非制也君将不堪左隠元年</hi>梁<lb/>
不處<hi>丨伯好土功亟城而丨丨罷而不堪則曰某冦将至遂溝公宮左</hi>偪陽固<hi>晉荀偃請伐丨</hi>
<hi>丨荀罃曰城小而丨勝之不武弗勝為笑固請圍之弗克左襄十年</hi>渠丘惡<hi>丨丨城丨衆潰奔莒曰城</hi>
<hi>已惡曰其孰以我為虞左成九</hi>子囊城<hi>楚囊瓦城郢沈尹戍也/曰茍不能衛城無益</hi>由于城<hi>楚王</hi>
<hi>使丨丨丨麋復命子西問髙厚大小不知子西責之對不能王遇盜雲中余受其戈袒而示之背曰此余所能</hi>
<hi>也</hi>城為陷<hi>杞梁死其妻哭之/丨丨之丨白氏帖</hi>城不沒<hi>智伯攻趙圍晉陽而灌之丨丨丨者</hi>
<pb n="KR3k0030_WYG_210-3a"/>
<hi>三板沈竈産蛙民無叛意通鑑周威烈王紀</hi>取旗以登<hi>隠十一年公㑹齊鄭伐許庚辰傅于許潁</hi>
<hi>考叔丨鄭伯之丨蝥弧丨先丨子都自下射之顛瑕叔盈又以蝥弧登周麾而呼曰君登矣鄭師畢登遂入許</hi>
<hi>注傅於許城左</hi>縣布而上<hi>襄十年諸侯圍偪陽主人丨丨堇父登之及堞而絶之隊則又縣之蘇丨</hi>
<hi>復丨者三主人辭焉乃退帶其㫁以徇於軍三日注偪陽人縣布以試城外勇者同上</hi>方城為城<lb/>
<hi>楚國丨丨以丨丨左僖四年</hi>華山為城<hi>秦踐丨為城/賈誼過秦論</hi>沙不可築<hi>魏祖征馬</hi>
<hi>超每度渭為超騎所突營不得立又多丨丨丨丨城婁子伯説公曰今天寒可起沙為城以水灌之從之一夜</hi>
<hi>而成白氏六帖</hi>土惡亟壊<hi>牛僧孺帝欲於鄂州置武昌節度使鄂城丨丨丨丨比嵗増築賦表茅於</hi>
<hi>民吏倚為擾僧孺陶甓以城五年畢鄂人無復嵗費</hi>駢筮其名<hi>髙丨徙劒南西川節度成都城嵗壊</hi>
<pb n="KR3k0030_WYG_210-3b"/>
<hi>駢易以塼甓陴堞完新負城丘陵悉墾平之以便農桑訖功丨之得大畜駢曰畜者養也濟以剛健篤實輝光</hi>
<hi>日新吉孰大焉文宜去下存上因名大𤣥城</hi>章圖以獻<hi>王使陳章城衢州工畢以圖獻王視西門</hi>
<hi>樟樹密謂左右曰此樹不入城章終非我畜其後章果叛備史</hi>築長連城<hi>開寳二年二月上駐蹕潞</hi>
<hi>州壬辰發潞州戍戌次太原庚子觀兵於城南始命丨丨丨丨長編</hi>築青澗城<hi>种世衡知延州青丨</hi>
<hi>丨世衡言于范仲淹請營故寛州州西南直延安二百里當賊衝右捍延安左可致河東粟北可圖銀夏仲淹</hi>
<hi>為請于朝詔世衡即廢壘興築虜屢出争世衡且戰且城城成賜名丨丨世衡改秩主之長編</hi>西占隴<lb/>
坻<hi>本朝慶厯三年陜西四路經畧安撫招討使鄭戬言順徳軍生户大王家族元寜以水洛城來獻其地丨</hi>
<hi>丨丨丨通秦州往來道路隴之二水環城西流繞帶河渭田肥沃廣數百里雜氐十餘落無所役屬尋遣静邊</hi>
<pb n="KR3k0030_WYG_210-4a"/>
<hi>寨主劉浥招集其酋長皆願納子質求補漢官今若就其地築城可得畨兵三五萬及弓箭手共捍西賊實為</hi>
<hi>封疆之利從之後城成終賴其利長編</hi>南臨定河<hi>徐禧與沈括等計議乃言銀州故城雖據明堂</hi>
<hi>川無定河之㑹而城東南已為河水所吞其西北又阻天塹實不如永樂之形勢險要已定議自永樂堞聲塔</hi>
<hi>平移而右堡烏延至長城嶺置六寨自背圍良乜孟乜羅韋囉泊川至布娘堡置六堡塞之大者城圍九百步</hi>
<hi>小者五百步一寨用工畧十三萬餘堡之大者城圍三百步小者百步一堡用工畧萬三千其非九百步之寨</hi>
<hi>三百步之堡所能包盡地勢處則随宜增展朝廷是其議即日報可徐禧李舜舉沈括李稷等将步騎四萬及</hi>
<hi>諸路役兵城永樂凡十四日城成永樂與米脂綏徳俱在無定河中永樂北倚山丨丨無丨丨三面俱絶崖地</hi>
<hi>勢險要敵騎數來争之俱敗去後其城竟陷沒於敵同上</hi>賊必復來<hi>康定元年八月延州都監周美</hi>
<pb n="KR3k0030_WYG_210-4b"/>
<hi>言于范仲淹曰丨新得志其勢丨丨丨金明當邊衝我之蔽也今不亟全将遂失之仲淹因屬美復城如故數</hi>
<hi>日賊果來美領衆力戰㑹募援兵不至乃徙軍山北多設疑兵賊以為救至引去遂募禁兵築萬安城而還長</hi>
<hi>編</hi>冦果不争<hi>慶厯四年十月宣撫使范仲淹議築古細腰城於是檄知環州种世衡與知原州蔣</hi>
<hi>階共幹其事世衡即起兵㑹階于細腰使甲士晝夜築城先遣人以計欵丨丨丨丨又召三族酋長犒之諭以</hi>
<hi>官築此城為汝禦冦三族既出不意又亡賊援因遂服從同上</hi>修盱眙城<hi>嘉定十二年十月丨丨丨</hi>
<hi>軍丨</hi>築興元城<hi>嘉定十二年十二月丨丨丨丨</hi>
堵方丈<hi>丨丨為堵左隠元年注</hi>五板<hi>丨丨而堵公羊十一年</hi>
雉三堵<hi>丨丨為雉長三丈髙一丈左隠元注</hi>五堵<hi>丨丨而雉百雉而城公羊十一年</hi>九雉<lb/>
<pb n="KR3k0030_WYG_210-5a"/>
<hi>城隅之有丨丨以為都城之制禮考工記</hi>百雉<hi>見前注又邑無丨丨/之城公羊定十一年</hi>千雉<hi>天子</hi>
<hi>丨丨伯七十雉子男五十雉公羊注</hi>萬雉<hi>建金城丨丨又金墉鬱其丨丨班固西都賦</hi>雉相望<lb/>
<hi>韓晃遷浙江東西觀察使聞京都未平築石頭五城自京口抵天山毁上元道佛祠四十區修塢壁起建業抵</hi>
<hi>京峴樓丨丨丨白孔六帖</hi>
堞聮堞<hi>崔神基拜并州長史初州隔汾為東西二城神慶跨水丨丨合而一之省防禦兵嵗數千云</hi>
建堞<hi>王方翼遷肅州刺史州無隄塹冦易以攻方翼乃發卒丨樓丨厮多樂水自環烽邏精明</hi>
陴隍守陴<hi>宣十二年春楚子圍鄭旬有七日鄭人卜行成不吉卜臨于大宮且巷出車吉國人大臨</hi>
<hi>丨丨者皆哭楚子退師鄭人修城進復圍之三月克之注陴城上僻倪皆哭所以告楚窮也左</hi>登陴<hi>晉伯</hi>
<pb n="KR3k0030_WYG_210-5b"/>
<hi>宗夏陽説衛孫良夫甯相鄭人伊雒之戎陸渾蠻氏侵宋以其辭㑹也師千鍼衛人不保説欲襲衛曰雖不可</hi>
<hi>入多俘而歸有罪不及死伯宗曰不可衛唯信晉故師在其郊而不設備若襲之是棄信也雖多衛俘而晉無</hi>
<hi>信何以求諸侯乃止師還衛人丨丨左成六年</hi>繕隍<hi>張建封進濠夀廬觀察使是時四方尚多故丨陴丨</hi>
增陴<hi>顔真卿為平原太守安祿山逆狀未萌真卿度必反陽託霖雨增陴浚隍</hi>浚隍<hi>曹華宋州楚丘</hi>
<hi>人吴少誠叛留守王翃署華襄城戍将華丨丨陴堞日與賊搏數禽馘</hi>
池溝池<hi>見前</hi>湯池<hi>金城丨/丨孔帖</hi>伊淢<hi>築城丨丨/詩下武</hi>實壑<hi>溥彼韓城燕師所完</hi>
<hi>云云實墉丨丨詩韓奕</hi>河為池<hi>秦踐華為城因丨/丨丨賈誼過秦論</hi>漢為池<hi>楚國方城以為</hi>
<hi>城丨水以丨丨左</hi>命修城池<hi>建炎元年七月丙辰下詔蹔於淮甸駐蹕應接四方稍定即還京闕</hi>
<pb n="KR3k0030_WYG_210-6a"/>
<hi>仍命知楊州呂頤浩修城池出聖政</hi>浚築城池<hi>沈清臣上言陛下志在尅復先為備邉之計經理荆</hi>
<hi>襄兩淮以固吾圉凡丨丨丨丨増修闗險教閲民兵興置屯田蓋無所不盡其至出奏議</hi>
樓櫓無覆屋<hi>露上丨丨丨曰櫓説文</hi>作髙土<hi>邊方備胡冦丨丨丨櫓櫓上作桔橰桔橰</hi>
<hi>頭兜零以薪草置其中常低之有冦即火然舉之以相告漢書文穎注</hi>設譙櫓<hi>丨一門為丨丨  櫓</hi>
<hi>城上守禦樓唐馬燧傳</hi>
郛郭入宋郛<hi>鄭人以王師㑹邾伐宋丨其丨</hi>城西郛<hi>襄十九年丨丨丨懼齊也注魯</hi>
<hi>西郭</hi>城成郛<hi>襄十五年季孫宿叔孫豹帥/師丨丨丨注備齊故夏城</hi>治城郭<hi>馬援所過輒為</hi>
<hi>州縣丨丨丨</hi>築城郭<hi>羅立言宜州人改武陽令以治劇遷河隂立言始丨丨丨地所當者皆豪富大</hi>
<pb n="KR3k0030_WYG_210-6b"/>
<hi>賈所占下令使自築其處吏籍其闊狹號於衆曰有不如約為我更完民憚其嚴數旬畢民無田者不知有役</hi>
壁張耳壁<hi>漢髙祖北渡河宿小修武自稱使者晨馳入丨丨韓信丨而奪之軍乃使張耳北收兵趙</hi>
<hi>地漢髙紀</hi>韓信壁<hi>漢王還至定陶馳入齊/王信壁奪其軍同上</hi>開壁而擊<hi>韓信從間道望</hi>
<hi>趙軍戒曰趙見我走必空壁逐我若疾入拔趙幟立漢幟乃使萬人先行出背水陣趙軍望見大笑平旦信建</hi>
<hi>大将旗鼓鼓行出井陘口趙開壁擊之大戰良久信耳棄鼓旗走水上軍軍皆殊死戰不可敗趙軍已不能得</hi>
<hi>信耳欲歸壁壁皆漢赤幟大驚遂亂遁走於是漢兵夾擊破虜趙軍斬成安君泜水上擒趙王歇韓信傳</hi>深<lb/>
壁而守<hi>吴楚反亞夫㑹兵滎陽吴方攻梁梁急請救亞夫引兵東北走昌邑丨丨丨丨梁主使使請亞</hi>
<hi>夫亞夫守便宜不往梁上書言景帝景帝詔使救梁亞夫不奉詔堅壁不出而使輕騎兵弓髙侯等絶吴楚兵</hi>
<pb n="KR3k0030_WYG_210-7a"/>
<hi>後食道吴楚兵乏粮飢欲退數挑戰終不出夜軍中驚内相攻擊擾亂至於帳下亞夫堅卧不起頃之復定吴</hi>
<hi>奔壁東南陬亞夫使備西北已而其精兵果奔西北不得入吴楚既餓迺引而去亞夫出精兵追擊大破吴王</hi>
<hi>濞前漢周亞夫傳</hi>
堡據堡自守<hi>太宗帥精騎擊宋金剛大敗斬首三千級金剛輕騎走出民追之數十里至張難堡</hi>
<hi>樊伯通張徳政丨丨丨丨世民免胄示之軍中喜譟且泣</hi>築堡以餉<hi>李齊運拜京兆尹時李晟壁渭</hi>
<hi>橋齊運發民丨城丨督芻粟丨丨晟白孔六帖</hi>
壘為壘<hi>黄帝以兵師丨營丨史記</hi>因壘<hi>文王聞崇徳亂而伐之軍三旬而不降退修教而復伐之</hi>
<hi>丨丨而降注復往攻之備不改前而崇自服左僖十九</hi>徇齊壘<hi>齊髙固入晉師桀石以投人禽之而</hi>
<pb n="KR3k0030_WYG_210-7b"/>
<hi>乗之車繫桑木焉以丨丨丨曰欲勇者賈余餘勇左成十二年</hi>摩晉壘<hi>楚許伯御樂伯攝叔為右以致</hi>
<hi>晉師許伯曰吾聞致師者御靡旌摩壘而還行其所聞而復注摩近也左宣十二年</hi>深溝髙壘<hi>韓信</hi>
<hi>張耳以兵下井陘口擊趙成安君聞之李左車説曰信耳乗勝逺鬭願足下假臣竒兵從間道絶其輜重足下</hi>
<hi>丨丨丨丨勿與戰彼前不得鬭退不得還兩将之頭可致麾下漢髙帝紀</hi>背水為壘<hi>諸葛亮至郿軍</hi>
<hi>於渭水之南司馬懿引軍度渭丨丨丨丨而拒之</hi>伺知壘處<hi>馬仙陴在邊常單身入敵境丨丨壁</hi>
<hi>丨嶮要丨所攻戰多捷通鑑梁武紀</hi>宜閉壘待<hi>羅睺挑戰太宗堅壁不出曰賊恃勝而驕丨丨丨以</hi>
<hi>丨之通鑑唐髙紀</hi>
塹入壁深塹<hi>楚擊漢軍漢王復丨丨丨丨而守漢髙紀</hi>負土填塹<hi>太宗自将討髙麗至</hi>
<pb n="KR3k0030_WYG_210-8a"/>
<hi>遼東城下見士卒丨丨丨丨上分其尤重者於馬上持之及克以其城為遼州通鑑唐太宗紀</hi>
城門壁門士<hi>文帝自勞軍至細栁軍士吏被甲鋭兵刄彀弓弩持滿天子先驅至不得入先驅曰</hi>
<hi>天子且至軍門都尉曰軍中聞将軍之令不聞天子之詔有頃上至又不得入於是上使使持節詔将軍曰吾</hi>
<hi>欲勞軍亞夫乃傳言開壁門丨丨丨謂車騎曰将軍約軍中不得馳驅於是天子乃按轡徐行至營中将軍亞</hi>
<hi>夫揖曰介胄之士不拜請以軍禮見天子為動改容式車使人稱謝皇帝敬勞将軍成禮而去既出軍門羣臣</hi>
<hi>皆驚文帝曰嗟乎此真将軍矣郷者霸上棘門如兒戯耳其将固可襲而虜也至於亞夫可得而犯邪漢周勃</hi>
<hi>傳</hi>中門候<hi>後漢郅惲君章為上東門候帝常獵遇夜方駕還惲拒闗不開帝乃迴從中東門入賜惲</hi>
<hi>布貶丨東丨丨後郅惲傳</hi>栁宗元小石城山記<hi>自西山道口徑北踰黄茅嶺而下有二道</hi>
<pb n="KR3k0030_WYG_210-8b"/>
<hi>其一西出尋之無所得其一少北而東不過四十丈土㫁而川分有積石横當其垠其上為睥睨梁欐之形其</hi>
<hi>旁出堡塢有若門焉窺之正黒投以小石洞然有水聲其響之激越良久乃已環之可上望甚逺無土壤而生</hi>
<hi>嘉樹美箭益竒而堅其疏數偃仰類智者所設施也噫吾疑造物者之有無久矣及是愈以為誠有又怪其不</hi>
<hi>為之於中州而列在夷狄更千百年不得一售其技是固勞而無用神者儻不宜如是則其果無乎或曰以慰</hi>
<hi>夫賢而辱於此者或曰其氣之靈不為偉人而獨為是物故楚之南少人而多石是二者余未信之</hi>華翠<lb/>
微北征讜議<hi>夫兵有萬機係乎一将人有四體係乎一心一将不謀則萬機皆失一心不安則四</hi>
<hi>體皆病故三蜀之地人心在闗京淮之地人心在城合數十州而為蜀固非一朝可破也然一闗茍失則三蜀</hi>
<hi>之民皆無自存之心總數百里而為城固非一夕可虜也然一穴可攻則三軍之衆皆無自守之策此無他人</hi>
<pb n="KR3k0030_WYG_210-9a"/>
<hi>心之所恃者在闗與城闗之與城既不足恃毋怪其傍徨而無計也二廣之心在於嶺二江之心在於江一夫</hi>
<hi>越嶺則全廣之民皆憂惶而不可禁一舟渡江則江南之民皆潰散而不可止此無他人心之所恃者在嶺與</hi>
<hi>江嶺之與江既不足恃無怪其束手以就擒也故善用兵者必先守其心而不失其所恃焉斯為善守之策矣</hi>
<hi>故古人之用兵不以地為難取而以地為難守不以城為難拔而以城為難據得敵之城而復陷於敵若未害</hi>
<hi>也然敵人之再得則必怒其城中之人前日敢於降我而逞其殲滅之威則他日未下之城豈不為後日計哉</hi>
<hi>强則進取弱則棄去此非素有之物奚足恤也然敵人之既奪則必懲其将帥民旅前日之敢於叛已而極其</hi>
<hi>殺戮之暴則其餘未降之邑豈不為他日計哉此一郡之失則百郡無敢降之心前車之顛則後車有覆轍之戒</hi>
<hi>况夫淮北之地城外平坦無屋可居無營可守賊若突至城下嚴兵拒闗不得與戰伺其夜而将卧則密遣一</hi>
<pb n="KR3k0030_WYG_210-9b"/>
<hi>軍邀其腹背遇賊整兵則沿門復反而不與之鬬迨其卸甲偃息則又出一軍以震之由是自昏至曉無時而</hi>
<hi>息則賊軍夜不得以偃卧矣伺其曉而将炊則密遣一軍突其營壘遇賊覺知則挨門復入而不與之戰迨其</hi>
<hi>卷甲釋兵則又出一軍以鼓之由是自曉而午自午而暮無時而已則賊軍盡不得以飲食矣伺其馬之飢而</hi>
<hi>刈草芻於逺所也吾復引兵小出别門以襲其虚則賊兵不能棄營出刈而賊之馬餒矣俟其馬之渴而求飲</hi>
<hi>汲於他澗也吾復引兵急出他道以窺其後則賊兵不能控馬逺飲而賊之馬渴矣吾之兵更出更入而出入</hi>
<hi>不時則賊之兵日夜驚惶而進退無策吾之門或開或闔而開闔不常則賊之兵首尾相結而去留無計欲侵</hi>
<hi>掠於逺郊則懼吾兵之急乗其隙欲奮死於一戰則遇安吾兵之不應其鋒風則飄揚砂石糝塞眼目而賊兵不</hi>
<hi>於曠蕩之場雨則淹渰廬舍漂洒肌膚而賊兵不便於泥塗之地熱則日烘胷背而連宵不睡之卒恍然如醉</hi>
<pb n="KR3k0030_WYG_210-10a"/>
<hi>而手足不能以自舉寒則冰結鬚眉而數日不食之兵僵焉如仆魂魄不能以自全外則驚其糧饋而不使通</hi>
<hi>内則謹其烽燧而不與校近則旬逺則一月至其人倦馬疲晝驚夜畏然後出吾輕鋭之師衝其要徑强勁之</hi>
<hi>弩伏其歸道敵雖聖智亦不戰而成擒矣守城之秘法三十六其要則曰種柴曰貼城曰招箭曰虚幟曰暗塹</hi>
<hi>曰透火曰備灌曰倒揵曰截徑曰密戈曰漏窟曰合洞曰門棧曰歇<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>之屬最為𦂳切而今未之設也攻城之</hi>
<hi>秘法四十二而其要則曰流星曰反炮曰透窟曰灌水曰聚沙曰堰板曰飛橋曰洒毒曰採鴿曰風藥曰流火</hi>
<hi>曰去糧之屬最為緊切而今未之曉也吾今盡其所謂守城之法而尤備其所謂攻城之法故勝在我而敗常</hi>
<hi>在敵巧在已而拙常在人然是法之外必求城外通衢可容賊騎往來者為伏筌之法法用批竹成鎗煉之以</hi>
<hi>火埋鎗於地絆之以藤馬足受絆則藤急鎗出而自中其胷臆矣此伏筌也復求吾城外小徑可通賊人出入</hi>
<pb n="KR3k0030_WYG_210-10b"/>
<hi>者為暗穽之法法用掘地成穽廣三寸深一尺破竹成鬚横用兩圏縱立十刺入足受陷則脚出刺入而自中</hi>
<hi>其脛腫矣此墮穽也恐賊夜至而窺我營寨也為觸網之法法用木樁一張竹檐七片貫樁擔而成弩制如獵</hi>
<hi>具以之觸馬則線髙三尺五寸而馬首可穿以觸人則線髙四尺五寸而人首可貫弩機與一線相通觸線弩</hi>
<hi>機自發賊人遇之必疑吾兵之夜伏而不敢及我矣此觸網也恐賊夜襲而驚我士卒也為伏虎之法法用樁</hi>
<hi>六十枚横木三十枚縛而為架制如曝竿縛羊三十羫於樁架之上曳鼓三十面於椿架之下羊足與鼓面相</hi>
<hi>及羊怒則雙足擊鼓夜不絶聲賊人聞之必疑吾兵之夜出而不敢以近我矣此伏虎也營壁不堅恐其驚噪</hi>
<hi>為反疑之法法用啞炮藥線炬火鬼燈各穿貫於硫黄焰硝紙撚之上計夜時刻為線短長先用白衣撑立如</hi>
<hi>人數枚置近炬火遇燒藥然至炬火照見白色之衣宛如人立兼啞炮鬼燈之類相間而發賊人見之将謂吾</hi>
<pb n="KR3k0030_WYG_210-11a"/>
<hi>兵暗伏而自遁去矣此反疑也道路阻隘恐為盜刼為逺更之法法用響捧幇子銅鑼隊鼓四件各置撞棰於</hi>
<hi>近水去處立一水車随水運轉車上安棰或密或疎遇車轉則棰棒自打亦用白衣撑立如有人物木枝隂暗</hi>
<hi>如有庵舍置近金鼓兼響棒幇子之屬相間而發賊人聞之将謂吾軍潜伏而退去矣此逺更也白穽之法内</hi>
<hi>安竹筌鐵針皂角刺之屬上則掩以沙土而随其地之顔色使賊人止知其為沙土之地而不覺足陷此白穽</hi>
<hi>也青穽之法内亦安竹筌鐵針皂角刺之屬上則掩以麻麥草芥随其物之種類彼賊人知其爲麻麥草芥之</hi>
<hi>地而不覺足陷此青穽也馬拖之法絆索於道繫鎗於索索出於地鎗掩以土遇馬足被絆而走則索尾之鎗</hi>
<hi>悉自戳其腿腹矣此馬拖也馬筒之法掘地一尺口闊三寸内置四鎌中分四旁遇馬足被陷而拔則筒口之</hi>
<hi>鎌悉自中其蹄甲矣此馬筒也若此之類不容徧舉如此則敵兵雖强何術之我加敵衆雖多何禍之能及我</hi>
<pb n="KR3k0030_WYG_210-11b"/>
<hi>將反有以收其按營休士之功而掩覆乎敵人之所不及矣臣故曰得地而反失其心者此也</hi>王荆公<lb/>
桂州新城記<hi>儂智髙反南方出入十有二州而十有二州州之守吏或死或不死而無一人能守其</hi>
<hi>者豈其材皆不足歟蓋其城郭之不設兵甲之不戒雖有智勇猶不能勝一日之變也唯天子亦以為任其罪</hi>
<hi>者非獨吏故特推恩褒廣死節而一切貸其失職於是遂推選士大夫所論以為能者付之經畧而今尚書工</hi>
<hi>部侍郎余公當廣西焉冦平之明年蠻越接和乃大城桂州其木甓瓦石之材以枚數之至四百萬有竒用人</hi>
<hi>之力以工數之至二十餘萬凡所以守之具無一求而不給者焉以至和元年八月始作而以二年之六月成</hi>
<hi>故其為役亦大矣蓋公之信於民也久而費之欲以衛其材勞之欲以休其力以故為是有大費與大勞而人</hi>
<hi>莫或以為勤也古者君臣父子夫婦兄弟朋友之禮失則外裔横而窺中國方是時中國非無城郭也卒於陵</hi>
<pb n="KR3k0030_WYG_210-12a"/>
<hi>夷毁頓陷滅而不救然則城郭者先王有之而非所恃以為存也及至喟然覺悟興起舊政則城郭之修也又</hi>
<hi>嘗不敢以為後蓋有其患而圖之無其具有其具而守之非其人有其人而治之非其法能以久存而無敗者</hi>
<hi>皆未之聞也故文王之起也有四夷之難則城於朔方而以南仲宣王之起也有諸侯之患則城于東方而以</hi>
<hi>仲山甫此二臣之徳惙於其居於其為國之本末與其所先後可謂知之矣慮之以悄悄之勞而發之以赫赫</hi>
<hi>之名乗之以翼翼之勤而續之以明明之功卒所以攘具夷狄而中國之安全者蓋其君臣如此而守衛之有其</hi>
<hi>也今余公亦以文武之材當明天子承平日久欲補弊立廢之時鎮撫一方修扞其民其勤於今與周之南仲</hi>
<hi>仲山甫蓋等矣是宜有記也故其将吏相與謀而來取文将鏤之城隅而以告後之人焉</hi>歐陽公築<lb/>
水洛城疏<hi>歐陽修言邊将不和用兵大患况狄青劉滬等皆可惜之人事體須要兩全利害最難處</hi>
<pb n="KR3k0030_WYG_210-12b"/>
<hi>置且水洛城自曹瑋以來心知其利患於難得未暇經營今滬能得之則於滬之功不小於秦州之利極多韓</hi>
<hi>琦自陕西來非以水洛為不便但恐難得而成今滬能得之又有以成之正宜責其必成而狄青所見不同遂</hi>
<hi>成釁隙其間利害臣請詳之國家近年邊兵屢敗常患大将無權今若沮狄青而釋劉滬則不惟於青之意不</hi>
<hi>足兼縁邊諸将皆挫其威此其不便一也劉滬經營水洛之初先以奮身力戰然後誘而服從乃是諸蕃族畏</hi>
<hi>滬之威信今忽見滬先得罪帶枷入獄則新降生户豈不驚疑若使翻然復叛則自今邊将欲以威信招諸族</hi>
<hi>誰肯聴從不惟水洛更無可城之期兼沿邊生户永無可招之理此其不便二也自陜西用兵諸将立事者少</hi>
<hi>此城不惟自曹瑋以來未能得之亦聞韓琦在秦州當經營而未暇今滬奮然力取其功垂就而中道獲罪後</hi>
<hi>誰肯於邊防立事者此其不便三也又聞水洛之戍雖能援秦州而須渭州芻粮之助今劉滬既與狄青異議</hi>
<pb n="KR3k0030_WYG_210-13a"/>
<hi>縱使城得成他時狄青怒滬之異已又欲逆其偏見緩急不為之力則必須復失此其不便四也若遂移青於</hi>
<hi>别路則是因一小将易一部署此其不便五也此臣所謂利害最難處置者也近遣魚周詢定奪利害臣謂宜</hi>
<hi>命一中使令周詢密諭狄青曰滬城水洛非擅役衆蓋初有所稟且築城不比行師之際滬見利堅執意在城</hi>
<hi>功不可以違節制加罪今不欲直釋滬以挫卿之威宜自釋之後若出師臨陣而違節制者自當以軍法從事</hi>
<hi>然後又諭滬曰汝違大將令自合有罪今以汝城水洛有功故使青赦爾責爾卒事以自贖俟城成則又戒青不</hi>
<hi>可幸其失城以遂偏見如此則水洛之利可固蕃户之恩信不失邊将立事者不懈大将之威不挫茍不如此</hi>
<hi>未見其可也</hi>胡致堂澧州譙門記<hi>經世安民之道除其憂而後同其樂既其實而後修</hi>
<hi>其文蓋心志不怡則鏘洋窈眇莫娱於聴聞氣血憊瘁則甘脆芳珍莫適於口體飢寒毒痛交切並至而有彼</hi>
<pb n="KR3k0030_WYG_210-13b"/>
<hi>樂之思則封疆之界不足以域山溪之險不足以固而况於墉乎况於閈閎而扄闗乎仁人君子推己及物必</hi>
<hi>有本末先後之序矣古之為城也非曰必可恃也其為門也非曰必可犍也蓋亦立制度焉爾茍得民心雖畫</hi>
<hi>地而守植表而限效死者莫肯去冒死者不能入不然崇城到天嚴扉重閉金鋪而銅鈕鐵扇而石樞無以固</hi>
<hi>結民心至於内攜而外叛曽不若折栁之樊吾圃也故曰國之有城城之有門蓋亦立制度焉爾澧陽舊苦衆</hi>
<hi>溪羨溢嵗築隄防之然後郊與市咸得奠厥居嵗在己酉北盜南騖有守者闕隄召水以自保賊既引去城亦</hi>
<hi>随陷他日立郡於荆榛瓦礫中遺黎百一喘焉茍活蓬户且未安而何暇議隄之復大水時至沈竈産鼃稚耊</hi>
<hi>病之逾一紀太守羅侯下車訪民疾苦莫先斯事即帥百姓修壊補缺郷者呻吟今者謳歌予嘗過其境呼田</hi>
<hi>夫逆旅而問焉往往他邦負耒耜願受一㕓而至者也侯之得此蓋有道矣乃作譙門狥民之欲闕内外謹闔</hi>
<pb n="KR3k0030_WYG_210-14a"/>
<hi>開置壺箭以授時棲角鼓以警軍匠則庸工役則鳩兵材則斬浮屠氏之山泛㳂以來未幾告成而民不與焉</hi>
<hi>侯嘗為髙郵曹椽不拜僣臣偽赦節義上聞即被褒擢及守是邦恵養凋瘵去其害惜其力不惑異端劚其間</hi>
<hi>材歸夷物於公家舉墜典於蕃宣蓋忠君者必愛其民根諸良心必形諸仁術也春秋一門之廢興謹書于䇿</hi>
<hi>謂夫不當為而為之今侯作門而予乃記焉則見其識本末知先後遵制度非時絀而舉贏異乎屈宜臼之譏</hi>
<hi>者是可傳已侯名薦可字養蒙南劍州沙縣人云</hi>
詩集烏喧<hi>栖丨城上丨梁王筠</hi>雀集<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>墉寒丨/丨李白</hi>急暮砧<hi>白帝城髙丨丨丨杜</hi>
<hi>甫</hi>横强弩<hi>城髙鐵甕丨丨/丨杜牧潤州詩</hi>春雲覆<hi>城上丨丨丨苑牆杜甫</hi>宿霧深<lb/>
<hi>孤城丨丨丨杜</hi>萬丈餘<hi>大城鐵不如小/城丨丨丨杜</hi>千萬峰<hi>越絶孤城丨丨丨栁宗元</hi>烽<lb/>
<pb n="KR3k0030_WYG_210-14b"/>
櫓燔<hi>丨丨丨城隅杜</hi>更籌急<hi>城暗丨/丨丨杜</hi>雲鳥埤<hi>華表丨/丨丨杜</hi>遼鶴記<hi>丨丨</hi>
<hi>丨城闉元稹代曲江老人</hi>
　<lb/>
　<lb/>
　<lb/>
　<lb/>
　<lb/>
　古今合璧事類備要别集卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要後集卷十五</head> <lb/>
    <p>
<pb n="KR3k0030_WYG_084-1a"/>
欽定四庫全書<lb/>
　古今合璧事類備要後集卷十五<lb/>
　　　　　　　　　　　　宋　謝維新　撰<lb/>
　執政門<lb/>
　　參知政事<lb/>
　歴代㳂革<hi>後魏古弼為尚書令參知政事隋蘇威髙熲等參預朝政唐劉洎張文瓘皆參</hi>
　<hi>知政事魏徴杜淹等參預朝政崔仁師等參知機務此其始也摘竒本朝乾徳二年太祖已相趙普畏</hi>
　<hi>其專將擇官以為副而難其名稱召陶穀問曰下丞相一等有何官對曰唐有參知機務參知政事今可</hi>
<pb n="KR3k0030_WYG_084-1b"/>
　<hi>用之遂命薛居正吕餘慶為參知政事仍令不押班不知印不升政事堂止令就宣徽使廳上視事殿庭</hi>
　<hi>别設瑼位於宰相後勑尾書街降宰相數字月俸雜給半之盖帝意未欲令居正等名與普齊也會要</hi>
　<hi>史臣錢若水䓁曰按唐髙宗嘗欲用郭時舉參知政事復以其資淺止令同承受平章事亞於參政矣榖</hi>
　<hi>言失之開寶六年詔參政薛居正等於都堂與宰相同議公事又詔中書門下押班知印宜令與居正等</hi>
　<hi>同知雍熈四年御史言文徳殿常朝百官皆有塼位唯參知政事未有詔令依位排砌至道元年詔參政</hi>
　<hi>與宰相分日知印押正衙其塼位先異宜合為一並得升都堂二年詔自今參知政事不知印押班瑼位</hi>
　<hi>列宰相後不升政事堂然押勑齊街行並馬至今不易參政行丞相事多不踰年淳熈初葉夢錫龔實之</hi>
　<hi>行丞相近三年言者以為懐私嘉泰許深甫為參政命陳勉之兼權又除袁起巖盖三貟也亦國朝所未</hi>
<pb n="KR3k0030_WYG_084-2a"/>
　<hi>嘉定初命雷季仲婁彦發樓大防亦三貟遂為故事朝野雜記</hi>
事類勤謹<hi>魏文帝即位劉放孫孜轉為左右丞參掌機宻評曰劉放文翰孫資丨丨並管喉舌權聞</hi>
<hi>當時三國志</hi>公直<hi>後魏古弼太武時為尚書令參知政事方欲奏除㓕苑囿遇太武與劉樹圍棊弼捽</hi>
<hi>樹頭歐其背太武竒弼丨丨皆可其奏以與百姓通鑑</hi>毗賛<hi>晉荀朂為中書監侍中丨丨朝政本傳</hi>
參綜<hi>晉殷浩為建武將軍揚州刺史遂丨丨朝權晉本傳</hi>參朝政<hi>隋蘇威宇文述襄矩裴藴虞世</hi>
<hi>基丨掌丨丨時人稱為五貴蘇威傳</hi>見宫中<hi>隋蘇威與高頴參掌朝政威丨丨丨以銀為幔鈎因盛陳</hi>
<hi>節儉之美以喻上上為改容雕飾舊物悉命除毁本傳</hi>緝台政<hi>唐崔日用參知機務制曰宜丨丨階</hi>
<hi>之丨唐大詔令</hi>參機密<hi>唐王方慶拜平章事參預/朝政制曰自丨丨丨實録</hi>古名臣<hi>唐魏徴知</hi>
<pb n="KR3k0030_WYG_084-2b"/>
<hi>門下省事詔朝章國典參議得失它日宴羣臣帝曰納忠諫正朕違為國家長利徴而已雖丨丨丨亦何以加</hi>
<hi>親解佩刀以賜木傳</hi>社稷臣<hi>唐蕭瑀復參預朝政帝曰武德李太上皇有廢立議瑀於爾時不以利怵</hi>
<hi>死懼丨丨丨也因賜詩曰疾風知勁草版蕩識誠臣又曰公守道耿介古無以過然善惡太明或有時而失瑀</hi>
<hi>頓首謝曰既蒙教又許以忠亮雖死日猶生年也本傳</hi>蹈履仁義<hi>魏徵與杜淹等以秘書監參預</hi>
<hi>朝政上問徴與諸葛亮執賢云云帝曰徵丨丨丨丨以弼朕躬致之堯舜雖亮無以抗本傳</hi>勸行仁<lb/>
義<hi>唐魏徴字元誠正觀三年以秘書監參預朝政於是帝即位四年歳斷死罪二十九幾致刑措米斗三錢</hi>
<hi>天下大治蠻夷君長襲衣冠帶刀宿衛東薄海南踰嶺户闔不閉行旅不齎糧取給於道帝謂羣臣曰此徴丨</hi>
<hi>我丨丨丨既效矣本傳</hi>貢金不受<hi>褚遂良進黄門侍郎參綜朝政莫離支丨丨遂良曰討弑君之</hi>
<pb n="KR3k0030_WYG_084-3a"/>
<hi>罪丨丨其賂聀官分紀</hi>進爵以酬<hi>唐戴冑為吏部尚書參預朝政太宗甞謂羣臣戴冑於我無骨</hi>
<hi>肉之親但其忠直厲行情深體國事有機要無不以聞所丨官丨丨丨厥勞爾本傳</hi>論議明辨<hi>唐蕭</hi>
<hi>瑀參預朝政丨丨丨不能容人短本傳</hi>舉動䟽慢<hi>魏證參預朝政帝曰人言證丨丨丨丨我見其</hi>
<hi>嫵媚耳對曰陛下導臣使言臣敢不數批逆鱗哉本傳</hi>爭事帝前<hi>唐薛稷遷黄門侍郎參知機務</hi>
<hi>與崔日用數丨丨於丨丨本傳</hi>不語禁省<hi>唐楊師道拜侍中參預朝政親遇隆渥性周慎未甞語禁</hi>
<hi>省事本傳</hi>尚書參預<hi>唐杜淹字執禮檢校吏部丨丨丨丨朝政所薦四十人後皆知名本傳</hi>黄<lb/>
門參知<hi>唐正觀十三年尚書左丞劉洎以丨丨侍郎丨丨政事大宗紀</hi>中書參知<hi>永徽六年</hi>
<hi>中書舎人李義府守丨丨侍郎丨丨政事髙宗實録</hi>東臺參知<hi>乾封二年丨丨舎人張文爟丨丨政</hi>
<pb n="KR3k0030_WYG_084-3b"/>
<hi>事唐紀</hi>崔湜文詞<hi>唐丨丨初執政時年二十七容止端雅丨丨清麗甞暮出端門下天津馬上自</hi>
<hi>吟曰春還上林苑花滿洛陽城張燕公時為工部侍郎望之杳然而歎曰此句可效位可得其年不可及也翰</hi>
<hi>林盛事本傳</hi>象先人望<hi>唐崔湜為宰相謂陸丨丨丨丨宜斡樞要遂並知政事陸象先傳</hi>爕<lb/>
賛化原<hi>丨丨丨丨參和鼎實栁子厚代謝表</hi>參聞政本<hi>丨丨丨丨職重副端李靖檢校恃進</hi>
<hi>參預朝政制</hi>風範端凝<hi>李沆嘗侍曲宴太宗目送之曰李沆丨丨丨丨真貴人也俄除參知政事</hi>
<hi>聀原</hi>學問該洽<hi>昌朝儒者丨丨丨丨參預釣衡庻績咸秩謂賈昌期也石介慶厯聖徳詩</hi>剛毅<lb/>
守節<hi>薛簡肅公奎字宿藝拜參知政事公入謝上曰先帝甞言卿可用吾今用卿矣公益感激自勵而素</hi>
<hi>丨丨丨丨不苟合既與政尤挺立無所牽隨言行録</hi>剛正嫉惡<hi>魯肅簡公立朝丨丨丨丨少容在政</hi>
<pb n="KR3k0030_WYG_084-4a"/>
<hi>府七年務裁抑僥倖不以名器私人同上</hi>且言骨鯁<hi>魯肅簡公參大政樞宻使曹利用恃權驕横公</hi>
<hi>屢折之帝前時貴戚用事者莫不憚之目為魚頭參政因其姓丨丨丨丨如魚頭也同上</hi>賞卿面折<lb/>
<hi>竇儞與賈琰同事太宗府中太宗甞與諸王府射琰稱賛而多矯誕偁叱之太宗不樂因罷會白太祖出偁涇</hi>
<hi>州後為參知政事太宗謂曰卿何以至此曰陛下以藩邸舊恩至此太宗曰非也卿甞面折賈琰賞卿之直耳</hi>
<hi>聀源</hi>和而不同<hi>周益國文忠公必大除參知政事上曰近見卿遇事殊不依違執政之於宰相事任</hi>
<hi>非逺自當丨丨丨丨公曰韓琦歐陽修殿上日有所爭退則懽然無間最為可法言行録</hi>急於進用<lb/>
<hi>蘇易簡晚年丨丨丨丨因召見頗攻中書之短遂參大政倦遊録</hi>前陳利害<hi>王文忠公堯臣字伯</hi>
<hi>庸在政事堂議論有所不同必反復切劇至於是而後止不為獨見在上丨所丨丨丨甚多言行録</hi>前辯<lb/>
<pb n="KR3k0030_WYG_084-4b"/>
是非<hi>唐質肅公介拜參知政事典同列論政事未甞阿屈雖在帝丨必究功丨析要丨丨之歸帝以是益</hi>
<hi>敬信之而天下翕然想望其風采一日語諸子曰吾備位政府知無不言桃李固未甞為汝等栽培而荆棘則</hi>
<hi>甚多矣言行録</hi>論及朋黨<hi>慶歴四年上與執政丨丨丨丨事參政范仲淹對曰自古以來邪正在朝</hi>
<hi>未甞不各為黨不可禁也在聖鑒辨之耳誠使君子相朋為善其於國家何害涑水記聞</hi>令薦人材<lb/>
<hi>趙忠簡公暴在洪二年召還除參知政事上丨鼎丨丨丨公即以朱震范同吕祉陳槖吕本中林李仲董棻上</hi>
<hi>之言行録</hi>中書總目<hi>歐陽文忠公修字永叔公在政府凡兵民官吏財利之要丨丨所當知者集為</hi>
<hi>丨丨遇事不復求之有司公與韓公同心輔政每議事心所未可必力爭韓公亦開懐不疑故嘉祐之政世多</hi>
<hi>以為得言行録</hi>天章條事<hi>范文正公仲淹字希文為參知政事每進見上必以太平責之既而再賜</hi>
<pb n="KR3k0030_WYG_084-5a"/>
<hi>手詔趣使條天下事又開丨丨閣召見賜坐授以紙筆使疏於前公退而丨列所宜先者十數丨上之言行録</hi>
<hi>又宋元憲公庠帝召二府天章閣觀書上出詔目問天下利病事公時參知政事獨進曰臣等願至中書條上</hi>
<hi>既退草數千言奏之後皆施用同上</hi>同議都堂<hi>開寶六年六月詔參政薛居正吕餘慶於都堂與宰</hi>
<hi>相趙普同議公事會要</hi>兼權宻院<hi>趙忠簡公<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>字元鎮宰執奏事上詔孟庾沈與求並丨丨樞丨</hi>
<hi>丨趙鼎曰仁宗陜西用兵宰臣兼樞宻今臣既兼而參與亦令兼權則事歸一體無前人所謂宻院調兵而三</hi>
<hi>省不知三省財竭而宻院用兵不止者矣言行録</hi>通知省事<hi>近詔復置參知政事二貟丨丨三丨</hi>
<hi>政丨聀源</hi>通書省檢<hi>紹興四年六月臣僚言仁宗皇帝康定初陜西用兵知樞宻院晏殊言近詔邉</hi>
<hi>事宰臣參議而參知政事獨不與聞乞自今並許同議仍令書檢帝曰議政之臣所當同國休戚詔皆從之望</hi>
<pb n="KR3k0030_WYG_084-5b"/>
<hi>檢會康定故事應宻院邉事之大者詔參知政事同議仍書檢詔依見行條例仍自今三省官通書檢中興會</hi>
<hi>要</hi>面議政事<hi>趙清獻公抃字閲道參知政事感激思奮丨丨丨丨有不盡者輒宻啓聞上手詔嘉</hi>
<hi>之公與富弼曽公亮唐介同心輔政率以公議為主言行録</hi>同議邉事<hi>見前通書省檢注</hi>真<lb/>
宰相才<hi>冦萊忠愍公凖召為參知政事甞奏事切直太宗怒起輒攀帝衣復坐事决乃退太宗曰此丨</hi>
<hi>丨丨丨也太宗實録</hi>真台輔器<hi>趙公普為相吕端為參政甞語人曰吾觀吕公奏事得嘉賞未甞喜</hi>
<hi>遇抑挫未甞懼亦不形於色丨丨丨之丨也</hi>太平宰輔<hi>王文正參預朝政一日便殿論邉事退文</hi>
<hi>正歎曰何日邉候徼警使吾輩得為丨丨丨丨李文靖公不答至中書召文正語之唯聖人能内外無患自非</hi>
<hi>聖人外寜必有内憂譬人有疾常在目前則知憂而治之言行録</hi>清優學士<hi>孫夢得為參知政事曰俸禄差厚爾與學士亦不甚相遠但丨</hi>
<pb n="KR3k0030_WYG_084-6a"/>
<hi>丨不如丨丨而勞責過之東齋記事</hi>日食修德<hi>景祐四年司天上言明年正旦日食請移閏月以避</hi>
<hi>之上以問大臣參知政事程琳曰丨者衆陽之長人君之象今有所食盖陛下乾剛之道忽有所虧而致惟丨</hi>
<hi>丨可以免之上曰卿言極是長編</hi>邊候徹警<hi>見前太平/宰輔注</hi>自節度除<hi>丁謂自保</hi>
<hi>信軍節度使知江寧召為參知政事以當降麻盛文肅為學士以為參知政事合用舎人草制遂以制除丁甚</hi>
<hi>街之倦逰録</hi>與相職均<hi>張方平除參政制曰參議大政雖下丞相一等至於坐斷廟堂之論上則</hi>
<hi>斡元元以調四時下則鬯至仁以澤萬類近則羣元仰首以承德逺則殊俗交臂以待命蓋丨宰丨之丨業丨</hi>
<hi>丁未録</hi>一貟押麻<hi>凡鎻院文臣職事官承務郎釐務官通直郎以上明日赴文德殿聽麻宰相樞</hi>
<hi>宻皆不徃惟輪參政丨丨丨丨麻卷自内出閤門啓御封两吏對展宣賛舎人南面搢笏义手擿首尾詞及階</hi>
<pb n="KR3k0030_WYG_084-6b"/>
<hi>官以授參政參政付中書吏百官不拜而退若太詔令及册后之類則宰執文武百僚俱入淳熈玉堂雜記</hi>
輪日知印<hi>至道元年詔自今參知政事宜與宰相丨丨丨丨押正衙某位塼先異位宜合為一商議</hi>
<hi>軍國政事並得升都堂閏七月衝改會要</hi>乗傳赴闕<hi>淳化四年知大名府趙昌言丨丨丨丨拜給事</hi>
<hi>中參知政事即日赴中書視事長編</hi>轉官加階<hi>王冀公以參知政事判大名府召還加邑封契丹方</hi>
<hi>講好真宗欲重其事冀公入謝特命以衣帶鞍馬賜之自後二府丨丨丨丨勲封邑入謝皆有對賜分紀</hi>狄<lb/>
喜得人<hi>薛簡肅公奎拜參知政事公甞使契丹議論服其坐中及聞公用皆喜曰是得人矣六一文</hi>
行且相卿<hi>契丹謀入冦畢文簡公士安首䟽五事帝多納用中書闕相乃進公參知政事帝曰未也</hi>
<hi>丨丨丨丨言行録</hi>便殿獨召<hi>吕端謚正惠拜參知政事多獨召丨丨語必移晷時吕䝉正為相會</hi>
<pb n="KR3k0030_WYG_084-7a"/>
<hi>曲宴後苑上作釣魚詩斷章云欲餌金鈎深未逹磻溪湏問釣魚人意以属端後數日罷䝉正而相端事略</hi>
貝州請行<hi>慶歴中丨丨兵士王則反明鎬師久無功參知政事文彦博丨丨上欣然委之凱旋除平</hi>
<hi>章事及見上勞之曰卿朕之裴度也聀源</hi>召母賜坐<hi>賈黄中兩受詔知貢舉多東㧞寒俊號為無私</hi>
<hi>又掌吏部選事品藻精當上益知其才拜給事中參知政事丨見其丨王氏丨丨與語曰教子如此真所謂今</hi>
<hi>之孟母也因賦詩以美之賜予甚厚事略</hi>加父優恩<hi>參知政事父見其進拜者盧朱崖呉正肅與尚</hi>
<hi>書張公安道樞副陳堯叟張文孝旻文肅田登用而朝廷多優加其父恩命焉春明退朝録</hi>輔贊聖<lb/>
德<hi>施大資㸃字聖與自除簽書未一日即參大政緫軍國之務者十餘載所建明為多尤以輸忠納諫丨丨</hi>
<hi>丨丨為心言行録</hi>東㧞寒俊<hi>見前母命/賜坐注</hi>曰此常選<hi>丁謂作參政或率楊文公</hi>
<pb n="KR3k0030_WYG_084-7b"/>
<hi>賀之公丨丨丨丨耳何足道哉東齋筆記</hi>坐退思巖<hi>魯宗道為執政營一小室畵山水朝退獨丨謂</hi>
<hi>之丨丨丨雖妻亦不許入國老閒䚿</hi>貳秩台衡<hi>楊億代/謝表</hi>陪議宰涂<hi>頃丨丨於丨丨</hi>
<hi>王珪賜曽公亮批荅</hi>擢參相府<hi>楊億代/謝表</hi>陪貳宰司<hi>賜曽公亮批答參聞政道丨丨</hi>
<hi>丨丨胡文恭集</hi>入陪宰政<hi>先君宣憲丨丨丨丨/宋敏求唐大詔令序</hi>擢陪宰席<hi>張方平制</hi>
<hi>曰丨丨丨丨丁未制</hi>俾預訏謨<hi>黄樞萬務丨丨丨/丨楊億代謝表</hi>俾參政論<hi>丨丨丨丨</hi>
<hi>允叶羣心温公賜韓絳詔</hi>上曽參政書<hi>某聞古之君子立而相天下必固其材力之所宜形勢之</hi>
<hi>所安而役使之故人得盡其材而樂出乎其時今也某材不足以任劇而又多病不敢自蔽而數以聞執事矣</hi>
<hi>而閣下必欲使之察一道之吏而寄之以刑獄之事非所謂因其材力之所宜也某親老矣有上氣之疾日久比年</hi>
<pb n="KR3k0030_WYG_084-8a"/>
<hi>加之風眩勢不可以去左右閣下必欲使之奔走跋渉不常乎親之側非所謂因其形勢之所安也伏惟閣下</hi>
<hi>由君子之道以相天下故某得布其私焉論者或以為事君使之左則左使之右則右害有至於死而不敢避</hi>
<hi>勞有至於病而不敢辭者人臣之義也某竊以為不然上之使人也既因其材力之所宜形勢之所安則使之</hi>
<hi>左而左使之右而右可也上之使人也不因其材力之所宜形勢之所安上將無以報吾君下將無以慰吾親</hi>
<hi>然且左右惟所使則是無義無命而苟悦之為可也害有至於死而不敢避者義無所避之也勞有至於病而</hi>
<hi>不敢辭者義無所辭之也今天下之吏其材可以備一道之使而無不可為之勢其志又欲得此以有為者蓋</hi>
<hi>不可勝數則某之事非所謂不可辭之地而不可避之時也論者又以為人臣之事其君與人子之事其親其</hi>
<hi>勢不可得而兼也其材不可以任事而勢不可以去親之左右則致為臣而養可也某又竊以為不然古之民</hi>
<pb n="KR3k0030_WYG_084-8b"/>
<hi>也有常産矣然而事親者猶將輕其志重其禄所以為養今也仕則有常禄而居則無常産而特將輕去其所</hi>
<hi>以為養非所謂為人子事親之義也且某之材固不足以任吏事矣然尚有可任者在吾君與吾相處之而已</hi>
<hi>爾固不可以去親之左右矣然任豈有不使於養者乎在吾君與吾相處之而已爾然以某之賤未甞得比於</hi>
<hi>門墻之側而慨然以鄙樸之辭自通於閣下之前欲得其所求自常人觀之宜其終齟齬而無所合也自君子</hi>
<hi>觀之由君子之道以相天下則宜不為遠近易慮而不以親踈改施如天之無不燾而施之各以其命之所宜</hi>
<hi>如地之無不載而生之各以其性之所有彼常人之心區區好伎而自私不恕己以及物者豈足以量之邪伏</hi>
<hi>惟閣下垂聽而念焉使天下士無復思古之君子而樂出乎閣下之時而又使常人之觀閣下者不能量也豈</hi>
<hi>非君子之所願而樂者乎昌黷威尊不任惶恐之至臨溪先生文集</hi>與鄭參政劄<hi>熹山野伉拙處</hi>
<pb n="KR3k0030_WYG_084-9a"/>
<hi>世不諧然自少日即䝉當世一二鉅公教誨期許待以國士属常厲志不敢少貶以辱其門亦庶幾得因濟會</hi>
<hi>少有亳髪以自效於當世不意莫年此志不遂而又適遭時論大變威福下移忠賢奔波海内震駭病中聞之</hi>
<hi>憤悶鬰結覔死無路亟欲草䟽自通幾或開悟而子弟諸生交詣更諫以為如此適增國家之累而無益紛拏</hi>
<hi>累日疾勢遂侵此乃窮命使然是亦無足言者今若得以因病辭官并脱無名之職則與世長辭含笑入地無</hi>
<hi>所恨矣伏惟參政矜僯有素切望乘此機會曲賜保全萬一更有纒撓不遂所懐則熹素心尚在本未能平一</hi>
<hi>旦遇事感獨不能自己更以垂死之年自貽殺竄之祸亦非參政之所欲也抑時事如此有識寒心而參政從</hi>
<hi>容其間未肯身任其責此亦中外所深疑者而熹猶竊恐髙明之有待而發也不知其果然耶其不然耶如其</hi>
<hi>果然則安危之機相去日逺亦不可以少緩矣垂絶之言無復倫次唯此一念炳然如丹伏惟明公念之晦庵</hi>
<pb n="KR3k0030_WYG_084-9b"/>
<hi>文集</hi>
　<lb/>
　<lb/>
　<lb/>
　<lb/>
　<lb/>
　<lb/>
　古今合璧事類備要後集卷十五<lb/>
</p>
<p>
</p>
  </div>
</body>
</text>
</TEI>
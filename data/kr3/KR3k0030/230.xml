<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要别集卷二十四</head> <lb/>
    <p>
<pb n="KR3k0030_WYG_230-1a"/>
欽定四庫全書<lb/>
　古今合璧事類備要别集卷二十四<lb/>
　　　　　　　　　　　　宋　謝維新　撰<lb/>
　花門<lb/>
　　牡丹花<lb/>
　格物藂話<hi>牡丹花之富貴者也按本草一名鹿韭一名䑕姑論者以為花王攷之前史無說自</hi>
　<hi>謝康樂集中始言水間竹際多有之而北齊楊子華有牡丹畫極佳則知此花之來乆矣但隋文士集中</hi>
　<hi>無歌詩是隋朝花藥中所無者隋種法七十卷亦無其名開元宋裴士淹得之汾州天寳中又為都城竒</hi>
<pb n="KR3k0030_WYG_230-1b"/>
　<hi>賞元和物猶少至正元中已多漸與戎葵同矣然其圡産又有可言者或出於丹州或出於延州東則出</hi>
　<hi>青州南亦出越州惟出於洛陽者為天下第一是何造化之巧獨私於洛陽而它方則不然也然其品類</hi>
　<hi>尤為不一不紅則紫不黄則白如此之色或深而或淺其名稱亦各不同如姚黄如魏紫如朱砂紅玉版</hi>
　<hi>白如此之名字有高而有下前賢雖有譜之者恐此花之變態不常有非耳目之所能徧君子亦姑言大</hi>
　<hi>畧爾惟夫出於洛陽者樹大而花亦大出於江南者樹小而花亦小花之小者姑置勿論花之大者盈尺</hi>
　<hi>許面也亦不可以一槩觀焉</hi>
事類四香閣<hi>楊國忠為丨丨丨毎於春時本芍藥盛開之際聚賔於此閣上賞花焉</hi>百寳<lb/>
欄<hi>明皇時沉香亭前木芍藥一枝二頭朝則深碧暮則深黄夜則粉白晝夜之内香艷各異帝曰此花木之</hi>
<pb n="KR3k0030_WYG_230-2a"/>
<hi>妖也賜楊國忠木芍藥國忠以丨丨為丨開元遺事</hi>種藝術<hi>宋单父有丨丨丨牡丹變易千種上皇召</hi>
<hi>至驪山種花萬本色様各不同内人呼為花神又曰花師異人録</hi>頃刻花<hi>韓湘乃韓愈之姪孫自言</hi>
<hi>觧造逡巡酒能開丨丨丨愈曰子豈能奪造化而開花乎湘乃聚土以盆覆之俄而舉盆有碧牡丹二朶葉有</hi>
<hi>小金字云雲横秦嶺家何在雪擁藍闗馬不前愈後謫潮州至藍闗遇雪乃悟湘又言染花紅者可使碧献於</hi>
<hi>退之後堂之前染白牡丹一叢云來春為作金稜碧色明年花開果然太平廣記</hi>艷誰得似<hi>開元</hi>
<hi>中禁中初重本芍藥即今之牡丹也植於興慶池東沉香亭前會花繁開明皇乘月夜召太真妃以歩輦從之</hi>
<hi>詔選梨園弟子中尤者有樂工李龜年以歌擅一時之名手捧檀板押衆樂將歌明皇曰賞名花對妃子焉</hi>
<hi>用舊詞遽命李龜年持金花箋宣賜翰林李白進清平調詞三章白欣承詔㫖猶苦宿酲未觧援筆賦曰雲想</hi>
<pb n="KR3k0030_WYG_230-2b"/>
<hi>衣裳花想容春風拂檻露花濃若非羣玉山頭見㑹向瑶䑓月下逢一枝紅丨露凝香雲雨巫山枉斷腸借問</hi>
<hi>漢宫丨丨丨可怜飛燕倚新粧名花傾國兩相歡長得君王帯笑㸔觧識春風無限意沉香亭北倚闌干龜年</hi>
<hi>遽以詞進上令梨園弟子調撫絲竹促龜年以歌聲震梁木太真妃持玻瓈七寳琖酌凉州蒲萄酒笑領歌意</hi>
<hi>飲罷重拜太平廣記</hi>詩誰為好<hi>明皇賞牡丹問侍臣曰牡丹丨丨丨丨奏云李正封詩曰國色朝酣</hi>
<hi>酒天香夜染衣帝謂妃子曰粧䑓前飲一紫金盞酒則正封之詩可見矣松窓録</hi>染白牡丹<hi>見前</hi>
<hi>頃刻花注</hi>斸去牡丹<hi>唐元和中韓𢎞罷宣武節制始至長安私第有花命丨丨之曰吾豈效兒女軰</hi>
<hi>耶當時為牡丹包羞之不暇藝苑雌黄</hi>牛酥煎食<hi>孟蜀時禮部尚書李昊毎將牡丹花数枝分遺</hi>
<hi>朋友以興平酥同贈且曰俟花凋謝即以丨丨丨丨之無弃禯艷其風流貴重如此復齋謾錄牛酥煎落荀蘓</hi>
<pb n="KR3k0030_WYG_230-3a"/>
<hi>詩</hi>口脂迎迹<hi>明皇時有獻牡丹者謂之楊家紅乃楊勉家花也盖貴妃匀靣口脂在手印於花上</hi>
<hi>詔於仙春館栽來嵗花開上有指印紅迹帝名為一捻紅青𤨏高議</hi>野鹿銜去<hi>明皇時民間貢牡丹</hi>
<hi>花靣一尺高数寸帝未及賞為丨丨丨丨有佞人奏云釋氏有鹿銜花以献金仙帝私曰野鹿遊宫中得佳兆</hi>
<hi>也殊不知應禄山之亂青𤨏高議</hi>廐馬奔出<hi>富鄭公留守西京因夜園牡丹盛開召文潞公司馬</hi>
<hi>端明楚建中劉几邵先生是時牡丹一欄凡數百木坐客曰此花有数乎且請先生筮之既畢曰凡若干朶使</hi>
<hi>人数之如先生言又問曰此花㡬時開盡請再筮之先生再探蓍良乆曰此花盡來日午時坐客皆不答鄭公</hi>
<hi>因曰來日食後可會於此以驗先生之言坐客曰諾次日食畢花尚無恙洎烹茶怱羣馬丨中逸出與坐客丨</hi>
<hi>相踶囓丨丨花叢中既定花盡毁折矣於是洛中愈服先生之言</hi>評花寓諷<hi>邵康節訪商守趙郎</hi>
<pb n="KR3k0030_WYG_230-3b"/>
<hi>中與章子厚同會議論縱横不知敬康節語中因及洛中牡丹之盛趙謂章曰先生洛人也知花為甚詳康節</hi>
<hi>因言洛人以見根撥而知花之高下者上也見枝葉而知花之高下者次也見蓓蕾而知高下者下也章黙然</hi>
<hi>童蒙訓</hi>取花以獻<hi>宋景文公祁帥蜀彭州守朱君綽始丨楊氏園丨十品丨丨公公在蜀四年毎</hi>
<hi>花時按其名徃取彭州送花遂為故事云此十品花尤愛重錦被堆嘗以之為賦蜀志</hi>蜀花接頭<lb/>
<hi>范景仁入洛有献黄花乞名者潞公名之曰女真黄又有献淺紅乞名者鎮名之曰洗粧紅二花者洛人盛傳</hi>
<hi>然此花様差小間就洛陽求之乃得二種在其間甚善      李才元寄示蜀中花啚</hi>洛花進御<lb/>
<hi>丨陽至東京六驛舊不進丨目今徐州李相迪留守時始丨丨嵗差衙校一員乘驛馬一日一夕至京師所進</hi>
<hi>不過姚黄魏紫三四朶用菜葉實竹籠子藉覆之使馬上不動揺以蠟封花蒂乃数日不落歐陽洛陽風土記</hi>
<pb n="KR3k0030_WYG_230-4a"/>
舒元輿牡丹賦<hi>盖遁乎深山自幽而芳以為貴重所知花則何遇焉天后之鄊西河也精舍下</hi>
<hi>有牡丹其花特異天后歎上苑之有闕因命移植焉由此京國牡丹日月寖盛今則自禁闥洎官署外延士庻</hi>
<hi>之家瀰漫如四瀆之流不知其止息之地毎莫春之月遨遊之士亦上國繁華之一事也近代文士為歌詩以</hi>
<hi>詠其形容未有能賦之者余獨賦之以極其美或曰子常以丈夫功業自持今則肆情於一花無乃有兒女之</hi>
<hi>心乎余應之曰吾子獨不見張荆州之為人乎斯人信丈夫也然吾觀其文集之首有荔枝賦焉荔枝信美矣</hi>
<hi>然亦不出一果所與牡丹何異哉但問其所賦之㫖何如吾賦牡丹何傷焉或者不能對余遂賦以示之○圓</hi>
<hi>𤣥瑞精有星而景有雲而卿其光下垂遇物流形草木得之發為紅英英之甚紅鍾乎牡丹枝類邁倫國香斯</hi>
<hi>蘭我研物情次第而觀暮春氣極緑苞如珠清露宵偃韶光曉驅動盪支節如觧凝結百脉融暢氣不可遏兀</hi>
<pb n="KR3k0030_WYG_230-4b"/>
<hi>然盛怒如將憤洩淑色披開照耀酷烈美膚膩體萬狀皆絶赤者如日白者如月淡者如赫殷者如血向者如</hi>
<hi>迎背者如訣折者如語含者如咽俯者如愁仰者如悦裏者如舞側者如跌亞者如醉曲者如折宻者如織踈</hi>
<hi>者如缺鮮者如濯慘者如别初朧朧而下上次鱗鱗而重疊錦衾相覆綉帳連接晴籠晝薰宿霧宵裛或灼灼</hi>
<hi>騰秀或亭亭露竒或㸃然如招或儼然如思或𢃄風如吟或泣露如悲或重然如縋或爛然如披或迎日擁砌</hi>
<hi>或照水臨池或山雞已馴或威鳯將飛其態萬萬胡可立辨不窺天府孰得而見乍疑孫武來此教戰其戰謂</hi>
<hi>何揺揺纎柯王欄風滿流霞成波歴階重䑓萬朶千柯西子南威洛神湘娥或倚或扶朱顔色酡各昡紅缸爭</hi>
<hi>顰翠蛾灼灼夭夭逶逶迤迤漢宫三千艷列星河我見其少孰云其多弄彩呈妍壓景駢肩席發銀燭爐昇絳</hi>
<hi>煙洞府真人㑹于羣仙晶熒徃來金缸列錢凝睇相㸔曽不晤言未及行雨先驚旱芽公室侯家列之如麻咳</hi>
<pb n="KR3k0030_WYG_230-5a"/>
<hi>唾萬金買此繁華遑䘏終日一言相夸列幄庭中歩障開霞曲廡重梁松篁交加如貯深閨似隔窓紗髣髴息</hi>
<hi>媯依稀館娃我來觀之如乘仙槎脉脉如語遟遟日斜四衢遊人駿馬香車有酒如澠萬坐笙歌一醉是競孰</hi>
<hi>知其他我按花品此華第一脱落羣類獨占春日其大盈尺其香滿室葉如翠羽擁抱比櫛蘂如金屑粧飾淑</hi>
<hi>質玫瑰羞死芍藥自失夭桃歛跡穠李慙出躑躅宵潰木蘭潜逸朱槿灰心紫薇屈抑皆讓其先敢懐憤嫉煥</hi>
<hi>乎美乎后土之産物也使其花之如木之偉乎何前則寂寞而不聞今則昌然而大來豈草    命果有時而</hi>
<hi>塞亦有時而開吾欲問汝曷為乎生哉汝且不言徒留翫以徘徊</hi>歐陽公牡丹譜<hi>闕丹出</hi>
<hi>州延州東出青州南亦出越州而出洛陽者今為天下第一洛陽所謂丹州花延州紅青州紅者皆彼土之尤</hi>
<hi>傑者獨立洛陽纔得備衆花之一種列第不出三已下不能    與    敵而越之花以逺罕識不見齒然雖</hi>
<pb n="KR3k0030_WYG_230-5b"/>
<hi>越人亦不敢自譽以與洛陽爭高下是洛陽者為天下之第一也洛陽亦有黄芍藥千葉白蓮千葉李紅郁李</hi>
<hi>之類皆不減他出者而洛陽人不甚惜謂之菓子花曰某花云云至牡丹則不名直曰花其謂天下真花獨牡</hi>
<hi>丹其名之著不假曰牡丹而可知也其愛重之如此説者多言洛陽於三河間古善地昔周公以尺寸考日出</hi>
<hi>沒測知寒暑風雨乖與順於此此盖天地之中草木之華得中氣之和者多故獨與他方異予甚以為不然夫</hi>
<hi>洛陽於周所有之土四方入貢道理均乃九州之中在天地崑菕旁礴之間未必中也又况天地之和氣宜遍</hi>
<hi>四方上下不宜限其中以自私夫中與和者有常之氣其推於物者亦宜為有常之形物之常者不甚美亦不</hi>
<hi>甚惡及元氣之病也美惡隔并而不相和入故物有極美與極惡者皆得於氣之偏也花之鍾其美與夫癭木</hi>
<hi>擁腫之鍾其惡醜好雖異而得一氣之偏病則均洛陽城圍数十里而諸縣之花莫及城中者出其境則不可</hi>
<pb n="KR3k0030_WYG_230-6a"/>
<hi>植焉豈又偏氣之美者獨聚此数十里之地乎此又天地之大不可考也已凡物不常有而為害乎人者曰灾</hi>
<hi>不常有而徒可怪駭不為害者曰妖語曰天反時為灾地反物為妖此亦草木之妖而萬物之一怪也然比夫</hi>
<hi>癭木擁腫者切獨鍾其美而見幸於人焉余在洛陽四見春天聖九年三月始至洛其至也晩見其晩者明年</hi>
<hi>會與友人梅聖俞遊嵩山少室緱代嶺石唐山紫雲洞既還不及見又明年有悼亡之戚不暇見又明年以留</hi>
<hi>守推官嵗晚觧去只見其蚤者是未嘗見其極盛時然目之所瞩已不勝其麗焉余居府中時嘗謁錢思公於</hi>
<hi>雙桂樓下見一小屏立坐後細書字滿其上思公指之曰欲作花品此是牡丹名凡九十餘種余時不暇讀之</hi>
<hi>然余所經見而今人多稱者纔三十許種不知思公何從而得之多也計其餘有名而不著未必佳也故今所</hi>
<hi>録但取其特著者而次第之</hi>
<pb n="KR3k0030_WYG_230-6b"/>
　　<hi>姚黄黄牛家</hi>　　<hi>魏紫緋/潜溪</hi>　　<hi>細葉夀安/左花</hi>　<hi>鞓紅亦名青州紅献來紅</hi>
　　<hi>葉底紫朱砂紅</hi>　　<hi>鶴翎紅珠/九蘂真</hi>　<hi>添色紅/延州紅</hi>　　<hi>倒暈檀心多葉紫</hi>
　　<hi>麄葉夀紅鹿胎紫</hi>　<hi>丹州紅/甘草黄</hi>　　<hi>蓮花蕚/一捻紅</hi>　　<hi>一百五玉版白</hi>
<hi>右牡丹之名或以民或以氏或以州或以地或以色或旌其所異者而志之牡丹初不載文字唯以藥載本草</hi>
<hi>然於花中不為高第大抵丹延已西及褒斜道中尤多與荆棘無異土人皆取以為薪自唐則天以後洛陽牡</hi>
<hi>丹始盛然未聞有以名著者如沈宋元白之流皆善詠花草計有若今之異者彼必形於篇詠而寂無傳焉唯</hi>
<hi>劉夢得有詠魚朝恩宅牡丹詩但云一藂千萬朶而已亦不云其美且麗也謝靈運言永嘉竹間水際多牡丹</hi>
<hi>而今越花不及洛陽甚逺是洛花自古未有若今之盛也</hi>歐公洛陽風土記<hi>洛陽之俗大抵</hi>
<pb n="KR3k0030_WYG_230-7a"/>
<hi>好花春時城中無貴賤挿花雖負擔者亦然花開時士庻競為遨遊徃徃於古寺廢宅有池䑓處為市井張幕</hi>
<hi>帟笙歌之聲相聞最盛於月坡隄張家園棠棣坊長夀寺東街與郭令宅至花落乃罷洛陽至東京六驛舊不</hi>
<hi>進花自今徐州李相迪留守時始進御嵗差衙校一員乘驛馬一日一夕至京師所進不過姚黄魏紫三四朶</hi>
<hi>用菜葉實竹籠子藉覆之使馬上不動揺以蠟封花蒂乃数日不落大抵洛人家家有花而少大樹者盖其不</hi>
<hi>接則不佳春初時洛人於夀安山中斵小㘽子賣城中謂之箟子人家治地多畦塍種之至秋乃接接花尤工</hi>
<hi>者謂之門園子盖本姓東門氏豪家無不邀之姚黄一接頭直五千秋時立契買之至春花乃歸其洛陽人甚</hi>
<hi>惜此花不敢傳有權貴求其接頭者或以湯中醮殺與之魏花初出時接頭亦直五千今尚直一千接時湏用</hi>
<hi>社後重陽前過此不佳也花之本去地五七寸許截之乃接以泥封裹用軟土擁之以蒻葉作菴子罩之不令</hi>
<pb n="KR3k0030_WYG_230-7b"/>
<hi>見風日惟南向留一小户以逹氣至春乃去其覆此接花之法也用瓦亦可種花必擇善地去舊土以細土用</hi>
<hi>白歛末一斤和之盖牡丹根甜多引蟲食白歛能殺蟲此種花之法也澆花亦自有時或用日西或用日未出</hi>
<hi>秋時旬日乃澆十月十一月三二日一澆此澆花之法也一本發数朶者擇其小者去之止留一二朶謂之打</hi>
<hi>剥懼分其脉也花纔落便剪其枝勿令結子懼其易老也春初既去蒻菴便以棘数枝置花叢上棘氣暖可以</hi>
<hi>避霜不損花芽此養花之法也開漸小於舊者盖蠧蟲損之必尋其穴以硫黄簮之其旁又有小穴如針孔乃</hi>
<hi>蟲所聚處花工謂之氣窓以大針㸃硫黄未針之蟲乃死花復盛此醫花之法也烏賊魚骨用以針花樹入其</hi>
<hi>皮花必死此花之忌也</hi>歐公題洛陽牡丹圖<hi>洛陽地脉花最冝牡丹尤為天下竒我昔</hi>
<hi>所記数十種于今十年皆忘之開圖又見故人靣其間数種昔未窺客言近嵗又特異徃徃變出呈新枝洛人</hi>
<pb n="KR3k0030_WYG_230-8a"/>
<hi>驚誇立名字買種不復論家貲論新較舊難優劣爭光擅價各一時當時絶品可数者魏紅窈窕姚黄肥夀安</hi>
<hi>細葉開尚少朱砂玉版人未知傳聞千葉昔未有只從左紫名初馳四十年間花百變最後最好潜溪緋今花</hi>
<hi>争新我未識未信與舊誰妍媸當時所見已云絶豈有更妍此可疑古稱天下無正色但恐世好隨時移鞓紅</hi>
<hi>鶴翎豈不美歛色如避新來姬何况逺説蘇與賀有類異世誇嬙施造化無情祗一槩偏此著意何其私又疑</hi>
<hi>人心愈巧偽天欲闘巧窮精㣲不然元化樸散乆豈特近嵗尤澆漓爭新闘麗若不已更後百年知何為但應</hi>
<hi>新花日日好惟有我老年已衰</hi>
詩集帶花移<hi>丨丨丨牡丹白樂天</hi>得花饒<hi>賃宅丨丨丨初開恐是妖粉光深紫膩肉色退</hi>
<hi>紅嬌且願風流着惟愁日炙消可怜零落片留取作香焼王建</hi>愁花語<hi>今日花前飲甘心飲百盃但丨</hi>
<pb n="KR3k0030_WYG_230-8b"/>
<hi>丨有丨不為世人開劉禹鍚</hi>十户賦<hi>帝城春欲暮喧喧車馬度共道牡丹時相隨買花去家家習為</hi>
<hi>俗人人迷不悟有一田舍翁偶來買花處低頭獨長歎此歎無人諭一叢深色花丨丨中人丨白樂天</hi>十<lb/>
千錢<hi>近來無柰牡丹何数丨丨丨買一窠今朝始得分明見也共戎葵不校多栁渾</hi>三見開<hi>前年</hi>
<hi>題名處今日㸔花來一作芸香吏丨丨牡丹丨豈獨花堪惜方知老更催何况尋花伴東都去未囘誰知紅芳</hi>
<hi>側春盡思悠哉白樂天</hi>一賞後<hi>傾國姿容别多開富貴家臨妍丨丨丨輕薄萬千花古詩</hi>蓬蒿<lb/>
力<hi>亂前㸔不見亂後眼偏明却得丨丨丨遮藏見太平鄭谷</hi>蘭麝囊<hi>牡丹芳牡丹芳黄金蕋紅土房</hi>
<hi>千片赤英霞爛爛百枝綘艷燈煌煌照地初開錦綉叚當風不結丨丨丨仙人琪樹白無色王母桃花紅不香</hi>
<hi>宿霧輕盈泛紫艷朝陽照耀生紅光紅紫二色間深淺向背萬能隨低昂映葉多情隠羞靣卧叢無力含醉粧</hi>
<pb n="KR3k0030_WYG_230-9a"/>
<hi>低嬌笑容疑掩口凝思怨人如斷腸穠姿貴彩信竒絶雜卉亂花無比芳李白</hi>琉璃地<hi>花向丨丨丨上</hi>
<hi>生光風宛轉紫雲霙自從天女盤中見直至今朝眼更明元微之</hi>雨後㸔<hi>花時何處偏相憶寥落衰</hi>
<hi>紅丨丨丨同上人</hi>月中㸔<hi>長安豪貴惜春殘爭賞新開紫牡丹别有玉盤承露冷無人肯向丨丨丨</hi>
<hi>裴璘</hi>金錢買<hi>丨丨丨得牡丹㘽何處辭叢别主來紅芳堪惜還堪恨百處移將百處開白居易</hi>歌<lb/>
鍾賞<hi>香勝焼蘭紅勝霞開時比屋事豪奢買㘽池館恐無地㸔到子孫能㡬家門倚長安聨綉軛幄籠輕</hi>
<hi>日護香紗丨丨只觧貪懽丨豈信流年鬂易華羅鄴</hi>幄幕芘<hi>貴賤無常價酬直㸔花数灼灼千朶紅戔</hi>
<hi>戔五采素上張丨丨丨旁織芭籬護水洒復泥封移來色如故白</hi>繡被堆<hi>錦圍初卷衛夫人丨丨猶</hi>
<hi>丨越郡君垂手亂翻彫玉珮細腰頻換欎金裙石家蠟燭何曾剪荀令香爐可待薰我是夢中傳彩筆欲書花</hi>
<pb n="KR3k0030_WYG_230-9b"/>
<hi>片寄朝雲李商隠</hi>霧不勝<hi>葉薄風纔倚枝輕/丨丨丨同上人</hi>風頻壞<hi>簇葉丨丨丨裁紅雨</hi>
<hi>更新元徽之</hi>國色酣<hi>丨丨朝丨酒天香/夜染衣李正封</hi>蟾魂孕<hi>氷肌玉骨鍾瓊蕚雪魄丨</hi>
<hi>丨丨秀根白氏集</hi>疑無價<hi>数孕欲傾城安同桃李榮未嘗貧處見不似地中生比物丨丨丨當春獨</hi>
<hi>有名遊蜂與戯蝶來徃自多情</hi>不語情<hi>幸自同開俱隠約何煩相倚闘輕盈凌晨併作新粧靣對客偏</hi>
<hi>含丨丨丨雙燕無情還拂掠遊蜂多思正經營長年是事皆抛盡今日欄邉暫眼明昌黎</hi>三春力<hi>牡丹</hi>
<hi>極用丨丨丨開得方知不是花司空圖</hi>百花王<hi>既全國色與天香底用人家紫與黄却喜騷人稱第</hi>
<hi>一至今喚作丨丨丨北山集</hi>亂人心<hi>牡丹妖艷丨丨丨一國如狂不惜金曷若東園桃與李果然無</hi>
<hi>語自成隂炙轂子</hi>眞國色<hi>庭前芍藥妖無格地上芙蓉爭臥情惟有牡丹丨丨丨花開時節動京城</hi>
<pb n="KR3k0030_WYG_230-10a"/>
<hi>劉禹錫</hi>平章宅<hi>丨丨丨裏一欄花臨到開時不在家莫道兩京非逺别春明門外即天涯張籍</hi>富<lb/>
貴家<hi>傾國姿容别多聞丨丨丨</hi>紅衣淺<hi>緑艷閒且静丨丨丨復深花心愁欲斷春色豈知心王維</hi>
紅珠瑩<hi>壓砌錦地鋪當霞日輪映蝶舞香暫飄蜂牽蘂難正籠處彩雲合露澁丨丨丨結葉影交加揺</hi>
<hi>風光不定元徽之</hi>艷蘂仙房<hi>曲水亭西杏園比穠芳深院紅顔色擢秀全勝珠樹林結根幸在青</hi>
<hi>蓮城丨丨丨丨次第開含煙洗露照蒼碧權徳輿</hi>瓊液玉容<hi>露重不勝丨丨冷雨餘惟見丨丨低</hi>
<hi>白集</hi>枝頭玉瑰<hi>宿露丨丨藏丨丨暖風/庭靣倒銀盃歐陽永叔</hi>葉底錦囊<hi>丨丨風吹紫丨</hi>
<hi>丨宫爐應近更添香梅聖俞</hi>瑞羽仙盃<hi>金衣丨丨迎風展琮粟丨丨壓露斜宋景文</hi>玉盤<lb/>
綉轂<hi>盡日丨丨堆秀色滿城丨丨走香風司馬温公</hi>徑圓三尺<hi>自古成都勝開花不似今丨丨</hi>
<pb n="KR3k0030_WYG_230-10b"/>
<hi>丨丨大顔色㡬重深未放香噴雪仍藏蕋散金要知空相諭聊見主人心范景仁</hi>冩費千金<hi>牡丹</hi>
<hi>開蜀國盈尺莫如今妍麗色殊衆㘽培功倍深矜誇傳萬里圖丨丨丨丨難就朱欄賞徒揺逺客心范尭夫</hi>
仙娥裁様<hi>丨丨丨丨巧彩筆費功深白豈容施粉紅須漏間金韓持國</hi>西子䜛魂<hi>楊妃</hi>
<hi>歇舞態丨丨巧丨丨利劒斬不斷餘妖鍾此根光華日已盛欄檻豈長存寄語尋芳者須知松桂尊楊軒</hi>數<lb/>
種昔未窺<hi>洛陽地脉花最宜牡丹尤為天下竒我昔所記数十種于今十年皆忘之開圖若見故人</hi>
<hi>靣其間丨丨丨丨丨客言近嵗花特異徃徃變出呈新枝洛人矜誇立名字買種不復論家貲當時絶品可数</hi>
<hi>者魏紅窈窕姚黄肥夀安細葉開尚少朱砂玉版人未知傳聞千葉昔未有只從左紫名初馳四十手間花百</hi>
<hi>變最後最好潜溪緋今花雖新我未識未信與舊雖妍媸當時所見已云絶豈有更妍此可疑古稱天下無正</hi>
<pb n="KR3k0030_WYG_230-11a"/>
<hi>色似恐世好随時移鞋紅鶴翎豈不美飲色如避新來姬何况逺誣蘓與賀有類異世誇嬙施造化無情疑一</hi>
<hi>㮣偏此着意何其私又疑人心愈巧偽天欲闘巧窮精㣲不然元化樸散乆豈特乆嵗尤澆漓爭新闘麗若不</hi>
<hi>已更後百載知何為但應新花日愈好惟有我老年之衰歐陽公</hi>一叢何所似<hi>古祥寺中錦千</hi>
<hi>堆前年買花真盛哉道人勸我清風來腰鼓百靣如春雷打徹凉州花自開沙河塘上戴花囘醉倒不覺吳兒</hi>
<hi>咍豈知如今雙鬂催城西古寺沒蒿萊有僧閉門手自㘽千枝萬葉巧剪裁就中丨丨丨丨丨碼腦盤承金縷</hi>
<hi>盃向我食菜方清齋對花不飲花應猜夜來雨雹如李梅紅殘緑暗吁可哀坡</hi>相公新移洛裔<lb/>
<hi>君不見沉香亭北轉東風謫仙作頌天無功君不見君王殿後春第一領䄂羣芳捧堯日此花司春轉花鈞一</hi>
<hi>風一雨萬物春十分整頃春光了收黄拾紫歸江表天香染就山龍裳餘芬却染山水郷青原白露萬松竹被</hi>
<pb n="KR3k0030_WYG_230-11b"/>
<hi>渠染作天上香人間何曾識姚魏丨丨丨丨丨中丨呼酒先招野客㸔不醉花前為誰醉楊誠齋題周益公天</hi>
<hi>香堂</hi>東皇封作花王<hi>丨丨丨丨萬丨丨更賜珍華出尚方白玉盃將青玉縁碧羅領襯翠羅裳</hi>
<hi>古來洛口元無種今去天心别得香塗改歐家記文㸔此花未出説姚黄誠齋詠白花青縁</hi>
樂府天葩秀出<hi>百紫千紅占春多少共推絶世花王西都萬家俱好不為姚黄謾腸斷巫陽對</hi>
<hi>沉香亭北新粧記清平調詞成進了一夢仙郷○丨丨丨丨無雙倚朝輝半如酣酒成狂無言自有檀心一㸃</hi>
<hi>偷芳念徃事情傷又新艷曽説滁陽縱歸來晚君王醒後别是風光晁無咎和李季良夜合花</hi>化工新<lb/>
巧<hi>雪弄輕隂榖雨乾半垂雲幕護殘寒丨丨着意呈丨丨剪刻朝霞飣露盤○輝錦綉掩芝蘭開元天寳盛</hi>
<hi>長安沉香亭子鈎欄畔偏得三郎帶笑㸔剪朝霞賀方囘</hi>眞香觧語<hi>雲横水繞芳塵陌一萬重花春</hi>
<pb n="KR3k0030_WYG_230-12a"/>
<hi>拍拍籃橋仙路不﨑嶇醉舞狂歌容倦客○丨丨丨丨人傾國知是紫雲誰敢覔滿蹊桃李不能言分付仙家</hi>
<hi>君莫惜玉楼春范石湖</hi>一朶傾城<hi>翠盖牙籖㡬百株楊家姊妹夜遊初五花結隊香如霧丨丨丨</hi>
<hi>丨醉未蘓○閑小立困相扶夜來風雨有情無愁紅慘緑今宵㸔却似吳宫教陣圖鷓鴣天稼軒詠主人以謗</hi>
<hi>花賦解嘲</hi>
　<lb/>
　<lb/>
　<lb/>
　<lb/>
<pb n="KR3k0030_WYG_230-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今合璧事類備要别集卷二十四<lb/>
</p>
<p>
</p>
  </div>
</body>
</text>
</TEI>
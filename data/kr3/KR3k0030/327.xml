<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要外集卷二十七</head> <lb/>
    <p>
<pb n="KR3k0030_WYG_327-1a"/>
欽定四庫全書<lb/>
　古今合璧事類備要外集卷二十七<lb/>
　　　　　　　　　　　　宋　謝維新　撰<lb/>
　賦役門<lb/>
　　賦稅　附　<hi>督賦逋負</hi>　<hi>擅賦/不輸</hi>　<hi>重歛/蠲免</hi>　<hi>薄賦/期限</hi>　<hi>代納預借</hi>
　賦稅總論<hi>古之善治其國而愛養斯民者必立經常簡易之法使上愛物以養其下下勉力以</hi>
　<hi>事其上上足用而下不困故量人之力而授之田量地之産而取以給公上量其入而出之以為用度之</hi>
　<hi>數是三者常相須以濟而不可失失其一則不能守其二及暴君庸主縱其佚欲而茍且之吏從之變制</hi>
<pb n="KR3k0030_WYG_327-1b"/>
　<hi>合時以取寵於其上故用於上者無節而取於下者無藝民竭其力而不能供由是上愈不足而下愈困</hi>
　<hi>則財利之說興而聚歛之臣用記曰寜畜盜臣盜臣誠可惡然一人之害爾聚歛之臣用則經常之法壊</hi>
　<hi>下不勝其弊焉</hi>
事類時入<hi>以時丨之禮</hi>歲取<hi>倬彼甫田丨/丨十千詩</hi>夏貢<hi>禹别九州隨山濬川任土</hi>
<hi>作貢書又夏后氏五十而貢貢者較數歲之中以為常樂歲粒米狼戾多取之不為虐則寡取之凶年糞其田</hi>
<hi>而不足則必取盈焉注民耕五十畝貢上五畝孟</hi>殷助<hi>丨人七十而丨注耕七十畝者以七畝助公家</hi>
周徹<hi>丨人百畝而丨注耕百畝者徹取十畝以為賦並孟</hi>禹貢九賦<hi>冀州厥賦惟上上錯上上</hi>
<hi>第一錯雜出第二之賦兖州厥賦正州第九賦正與九相當青州厥賦中上第四徐州厥賦中中第五揚州厥</hi>
<pb n="KR3k0030_WYG_327-2a"/>
<hi>賦下上上錯第七雜出第六荆州厥貢上下第三豫州厥賦錯上中第二雜出第一梁州厥賦下中三錯第三</hi>
<hi>雜出第七第九三等雍州厥賦中下第六庶土交正底慎財賦咸則三壤成賦中邦</hi>周禮九賦<hi>太宰</hi>
<hi>以九賦歛財賄一曰邦中之賦在城郭者二十而稅二曰四郊之賦三曰山澤邦甸之賦二百里四曰家削之</hi>
<hi>賦三百里五曰邦縣之賦四百里六曰邦都之賦五百里各有差此已上平民也七曰關市之賦八曰山澤之</hi>
<hi>賦關市山澤謂占會百物九曰敝餘之賦百工之餘</hi>什一而徹<hi>哀公問於有若曰年饑用不足如之</hi>
<hi>何對曰盍徹乎曰二吾猶不足如之何其徹也注周法丨丨而稅謂之徹徹通也為天下之通法二謂什二而</hi>
<hi>稅語十二</hi>九一而助<hi>滕文公使畢戰問井地孟子曰子之君將行仁政選擇而使子子必勉之夫仁</hi>
<hi>政必自經界始經界不正井地不均榖禄不平是故暴君汚吏必慢其經界云云夫滕壤地褊小將為君子焉</hi>
<pb n="KR3k0030_WYG_327-2b"/>
<hi>將為野人焉無君子莫治野人無野人莫養君子請野丨丨丨丨國中什一使自賦</hi>精多麤少<hi>五百</hi>
<hi>里甸服百里服納緫甸服内之百里近王城者禾槀曰緫入之供飼國馬二百里納銍銍刈謂禾穗三百里納</hi>
<hi>秸服秸槀也服力役四百里粟五百里米所謂精者少麤者多</hi>輕近重遠<hi>凡任地國宅無征園㕓二</hi>
<hi>而一近郊十一逺郊二十而三甸稍縣鄙都皆無過十二漆林二十而五按載師職之周禮丨丨而丨丨國多</hi>
<hi>役園㕓輕者利㕓無榖園少</hi>始司其征<hi>晉惠公賂秦伯以河外列城五東盡虢略南及華山内及解梁</hi>
<hi>城秦始征晉河東置官司焉注征賦也左僖十五</hi>使食其征<hi>宋武公之世鄋瞞伐宋司徒皇父帥</hi>
<hi>師禦之耏班御皇父充石公子榖甥為石司㓂牛父駟乗以敗狄于長丘獲長狄縁斯皇父之二子死焉宋公</hi>
<hi>於是以門賞耏班丨丨丨丨謂之耏門注云門關門征稅也左文十一</hi>収所與稅<hi>周人與范氏田</hi>
<pb n="KR3k0030_WYG_327-3a"/>
<hi>公孫龎焉注龎范氏臣為范氏丨丨丨田之丨左</hi>可使治賦<hi>子路千乘之國丨丨丨其丨語</hi>更<lb/>
為稅法<hi>周顯王二十一年秦鞅丨丨賦丨丨行之</hi>十五稅一<hi>漢興接秦之敝諸侯並起民亡</hi>
<hi>盖藏自天子不能具□駟而將相或乗牛車上於是於約法省禁輕田租丨丨而丨丨量吏禄度官用以賦</hi>
<hi>民而山澤園池市肆租税之入自天子以至封君湯沐邑皆各為私奉養不領於天子之經費食貨志</hi>三<lb/>
十稅一<hi>孝景二年令民半出田租丨丨而丨丨又王莾下令曰漢氏减輕田租丨丨而丨丨常有更賦</hi>
<hi>罷癃咸出而豪民侵陵分田刼假厥名三十實什稅五也同上又後漢光武建武六年詔曰頃者師旅未觧用</hi>
<hi>度不足故行十一之税今軍士屯田糧儲差積其令郡國収見田租丨丨丨丨如舊制本記</hi>田輸鄉<lb/>
輸<hi>唐食貨志凡授丨者一歲丨粟二斛稻三斛謂之祖丁隨丨所出歲丨絹二匹綾絁二丈布加五之一非</hi>
<pb n="KR3k0030_WYG_327-3b"/>
<hi>蠶鄉則輸銀十四兩謂之調如楊州租調以錢嶺南以米安南以絲益州以羅紬綾絹供春綵後因詔江南亦</hi>
<hi>以布代租</hi>夏輸秋輸<hi>自開元後天下户籍久不更造丁口轉死田畝賣易貧富升降不實其後國家</hi>
<hi>侈費無節而大盜起兵興財用益屈而租庸調之法弊壞自代宗時始以畝定稅而歛以夏秋至徳宗相楊炎</hi>
<hi>遂作兩稅法丨丨無過六月丨丨無過十一月置兩税使以總之量出制入戸無主客以居者為簿人無丁中</hi>
<hi>以貧富為差商賈稅三十之一與居者均役田税視大歴十四年墾田之數為定議者以租容調髙祖太宗之</hi>
<hi>法也不可輕改而徳宗方信用炎不疑也</hi>計錢而輸<hi>貞元四年詔天下兩税審等第髙下三年一定</hi>
<hi>户自初定兩稅貨重錢輕乃計錢而輸綾絹既而物價愈下所納愈多雖賦不增舊而民愈因</hi>送使之<lb/>
餘<hi>憲宗分天下之賦以為三一曰上供二曰送使三曰留州宰相裴垍又令諸道節度觀察調費出於所治</hi>
<pb n="KR3k0030_WYG_327-4a"/>
<hi>州不足則取於屬州而屬州丨丨丨丨與其上供者皆輸度支</hi>釐定常賦<hi>裴垍先是天下賦法有三</hi>
<hi>上供曰送使曰留州建中初丨丨丨丨有物重錢輕其後輕重相反民輸率一倍其初而所在以留州送使之</hi>
<hi>入捨公佔更實私直以自開之故賦益苛齊民重困垍奏禁</hi>勘定兩税<hi>王彦威累擢諫議大夫李師道</hi>
<hi>既平其十二州賦法未均詔彦威為丨丨丨丨使差量纎息人不為煩</hi>置使督察<hi>韋堅見宇文融</hi>
<hi>楊謹矜父子以聚歛進乃運江淮租賦所在丨丨丨丨以佐國廩歲終增巨萬𤣥宗咨其材</hi>選官部<lb/>
送<hi>崔造同中書門下平章事建言天下兩税請委本道觀察使刺史丨丨丨丨京師</hi>名數不同<lb/>
<hi>乾道六年臣僚言郡守下車首請屬邑督責財賦必使㸃如數方許還邑此之謂獻助錢責委郡丞職幕官下邑</hi>
<hi>檢責下邑官認發錢物抑無為有增少為多此之謂剗刷錢二稅就州輸納既倍収合耗重價折科又率其今</hi>
<pb n="KR3k0030_WYG_327-4b"/>
<hi>零就整一寸納一尺一合納一升謂之寄零錢酒稅不照用祖額止從重數謂之逓年課利錢至於催到上</hi>
<hi>供錢物類申發鈔狀到州多行截留先填舊欠别行催發謂之改鈔錢及當支散春冬衣賜抛降數目拘催謂</hi>
<hi>之軍衣錢又有無額經總制之類不一而足籍為定數按月解發曰板帳曰綱目曰格目又有所謂月樁并青冊</hi>
<hi>子數所在州縣丨丨丨丨是皆廹于縣之色目也</hi>
督賦府遣督賦<hi>楊城為道州觀察府遣判官督賦至州恠城不迎以問吏吏曰刺史以為有罪</hi>
<hi>自囚於獄判官驚馳入謁城曰使君何罪我奉命來候安否爾留之數日城不敢歸杜門闔寢舘外以待命判</hi>
<hi>官遽辭而去</hi>吏白督租<hi>韋温為陜虢觀察使民當輸租而麥未熟吏更白温督之温曰使民貨田</hi>
<hi>中穂以供賦可乎為緩期而賦辦</hi>俾民自輸<hi>韋宙永州刺史縣舊置吏督賦宙丨丨丨丨家十相保</hi>
<pb n="KR3k0030_WYG_327-5a"/>
<hi>常先期</hi>不忍催督<hi>太宗雍熈二年間上曰近年以來每念百姓寒耕熱耘營求衣食國家若非贍</hi>
<hi>飬軍旅兩稅亦丨丨丨丨而况非理誅求乎</hi>
擅賦殷侑違制<hi>丨丨徙天平節度以餉軍有贏當上送官乃裁制經費歲月錢十五萬緡粟五</hi>
<hi>萬石歸有司御史大夫温造劾侑丨丨擅賦歛民為無名之獻詔以庾承宣代還</hi>茂宗恃恩<hi>張茂</hi>
<hi>宗元和中歴閑廐使初至徳時西戎䧟隴西監及七廐皆廢而閑廐私其地入寳應初始以其地給貧民丨丨</hi>
<hi>丨丨奏悉収其賦</hi>
重歛率割<hi>夏王丨丨夏邑注謂桀之賦歛重</hi>讎歛<hi>商紂用乂丨丨召敵讎不怠並尚書</hi>碩<lb/>
䑕<hi>丨丨刺重歛也魏國之人刺其君重斂蠶食於民不修其政貧而畏人若大䑕也疏蠶食者蠶之食桑漸</hi>
<pb n="KR3k0030_WYG_327-5b"/>
<hi>漸以食使桑盡也猶君重歛漸漸以稅使民困也詩</hi>攘雞<hi>戴盈之曰什一去關市之征今兹未能請輕之</hi>
<hi>以待來年然後已何如孟子曰今有人日丨其鄰之丨者或告之曰是非君子之道曰請損之月丨一丨以待</hi>
<hi>來年然後已如知其非義斯速已矣何待來年孟</hi>聚歛<hi>季氏富於周公求也為之丨丨而附益之子曰</hi>
<hi>非吾徒也小子鳴鼓而攻之可也</hi>厚歛<hi>齊晏平仲曰公丨丨焉陳人厚施人歸之又晉靈公不君丨丨</hi>
<hi>以雕墻左</hi>田賦<hi>季孫欲作丨丨訪仲尼仲尼曰歛從其薄事舉其中如是丘亦足矣若不度於禮則雖丘</hi>
<hi>賦將不足也左</hi>丘賦<hi>鄭子産作丨丨國人謗之曰其父死於路已為蠆尾以令於國國將若之何注丘十</hi>
<hi>六井當出馬一匹牛三頭今子産别賦其田如魯之田賦又謂其父子國為尉氏所殺今重賦毒害百姓</hi>
三分稅二<hi>秦人収太半之賦丨丨丨丨分也</hi>二千笇一<hi>光武時賈人夫作稽積諸物雖</hi>
<pb n="KR3k0030_WYG_327-6a"/>
<hi>物無市籍各以其物自古率錢丨丨而一丨也</hi>稅外加歛<hi>嚴礪節度東川擅没吏民田宅百餘丨丨</hi>
<hi>丨丨餘錢</hi>籍外過取<hi>宇文融為覆田勸農使户部侍郎楊㻛以為丨丨取稅百姓困弊得不酬失</hi>
額外過取<hi>見後人不堪命詳</hi>剔屋賣田<hi>狄仁傑拜河北安撫大使時民多脅從於賊賊</hi>
<hi>已去懼誅逃匿仁傑上䟽曰比縁軍興調發煩重傷破家産丨丨丨丨人不為售</hi>鬻苖輸租<hi>李實</hi>
<hi>正元二十年旱關輔饑實方務聚歛乃峻責租調人窮無告至徹舍丨丨丨官貞元二十</hi>貨穗供賦<lb/>
<hi>韋温為陜虢觀察使民當輸租而麥未熟吏更白督之温曰使民貨田中穗以供賦可乎為緩期而賦辨</hi>鍾<lb/>
傳重歛<hi>丨丨拜鎮南節度丨丨商人至棄其貨</hi>嚴武峻歛<hi>丨丨在蜀用度無藝蜀雖富饒</hi>
<hi>而丨掊亟丨閭里為空</hi>巨源下符<hi>韋丨丨同平章/事丨丨歛克</hi>劉餗結恩<hi>丨丨為宣</hi>
<pb n="KR3k0030_WYG_327-6b"/>
<hi>州刺史宣既富饒即厚歛以丨丨</hi>人不堪命<hi>劉晏初州縣取富人督漕輓謂之船頭主郵逓謂之</hi>
<hi>捉驛税外横取謂之白着丨丨丨丨皆去為盜賊晏始以官船漕而吏主驛事</hi>人不堪求<hi>盧徴同州</hi>
<hi>刺史缺用徴為之乃徙華州厚結權近冀進用同華地廹而貧所獻常觳陋至徴厚賦歛有所奉入輒加常數</hi>
<hi>丨丨丨其丨</hi>旬輸月送<hi>楊炎河南山東荆襄科歛凡數百名廢者不削重者不去新舊仍積不知</hi>
<hi>其涯百姓竭膏血鬻親愛丨丨丨丨無有休息炎疾其敝</hi>家至日取<hi>吳越錢鏐世常重歛其民以事</hi>
<hi>奢僣下至雞魚卵鷇必丨丨而丨丨每笞一人以責其負則諸案吏各持簿列于庭凡一薄所負唱其多少量</hi>
<hi>為笞數少者猶積數十多者至笞百餘人不堪其苦</hi>給耗一斗<hi>周顯徳上以漕運自晉漢以來不給</hi>
<hi>斗耗綱吏多以虧欠扺死詔自今每斛丨丨丨丨</hi>加耗一斗<hi>上封者言諸路轉運司廣要出剰求</hi>
<pb n="KR3k0030_WYG_327-7a"/>
<hi>媚於上以民輸賦稅已是大半賦又令加耗謂之潤官江西諸路州軍體例百姓納米一石出剰一斗往往有</hi>
<hi>聚歛之臣丨丨之外更要丨丨且以江西一路歲百萬石為凖若每石耴米一斗以百萬石計之所収已及一</hi>
<hi>十萬石若於民間取十萬石耗米入官則下民必食貴米此且粗引一路之弊况天下之廣賦稅之饒其弊無</hi>
<hi>極臣恐諸路轉運使尚有似此無名刻削願陛下閲其奏目或有横加収歛名為出剰立賜絀貶詔止絶之</hi>
桞宗元捕虵説<hi>永州之野産異蛇黒質而白章觸草木盡死以齧人無禦之者然得而腊之以</hi>
<hi>為餌可以已大風攣踠瘻癘去死䏎殺三蟲其始太醫以王命聚之歲賦其二募有能捕之者當其租入永之</hi>
<hi>人爭奔走焉有蔣氏者專其利三世矣問之則曰吾祖言死於是吾父死於是今吾嗣為之十二年㡬死者數矣</hi>
<hi>之貌若甚慼者余悲之且曰若毒之乎余將告于蒞事者更若役復若賦則何如蔣氏大戚汪然出涕曰君將</hi>
<pb n="KR3k0030_WYG_327-7b"/>
<hi>哀而生之乎則吾斯役之不幸未若復吾賦不幸之甚也嚮吾不為斯役則久已病矣自吾氏三世居是鄉積</hi>
<hi>於今六十歲矣而鄉鄰之生日蹙殫其地之出竭其廬之入號呼而轉徙饑渇而頓踣觸風雨犯寒暑呼嘘毒</hi>
<hi>癘徃徃而死者相藉也曩與吾祖居者今其室十無一焉與吾父居者今其室十無二三焉與吾居十二年者</hi>
<hi>今其室十無四五焉非死而徙爾而吾以捕蛇獨存悍吏之來吾鄉呌囂乎東西隳突乎南北譁然而駭者雖</hi>
<hi>雞狗不得寧焉吾恂恂而起視其缶而吾蛇尚存則弛然而卧謹食之時而獻焉退而甘食其土之有以盡吾</hi>
<hi>齒盖一歲之犯死者二焉其餘則熈熈而樂豈若吾郷鄰之旦旦有是哉今雖死乎此比吾鄉鄰之死則已後</hi>
<hi>矣又安敢毒耶余聞而愈悲孔子曰苛政猛於虎也吾嘗疑乎是今以蔣氏觀之尤信鳴呼孰知賦稅之毒有</hi>
<hi>甚是虵者乎故為之說以俟天觀人風者得焉</hi>胡致堂讀史管見<hi>受稅而取耗雖非良法誠</hi>
<pb n="KR3k0030_WYG_327-8a"/>
<hi>以給用猶不使民使費今觀世宗之言則知晉漢間取雀䑕耗及省耗未嘗為他用直多取以實倉庫耳比及</hi>
<hi>輸運其當給耗反不與之或責之綱吏或還使所出州縣補其虧數亡身破家不可勝數誰實使之一以法令</hi>
<hi>從事曾無惻隱之心為撫民安國之道也不寧惟是凡輸錢者亦輸運之之直陸曰歩費水曰舟費乂有貫朽</hi>
<hi>之費錢非農民所有既苦之輸矣而重苦之欲農民之無怨而不窮也難矣不宜取而取者省耗靡費是也當</hi>
<hi>與而不與者漕運斗耗是也世宗既與之善矣省耗應罷而未罷豈惟以多事故未及邪明宗潞王可謂窘闕</hi>
<hi>猶放逋祖數百萬世宗誠欲蠲除省耗又何難哉</hi>
薄賦薄征<hi>荒政十二聚萬民二曰丨丨又大札則令邦國丨丨</hi>薄歛<hi>量力而供事舉其中歛從</hi>
<hi>其薄則有周公之典在</hi>尹鐸繭絲<hi>趙簡子使丨丨為晉陽鐸曰將為丨丨乎抑為保障乎曰保障</hi>
<pb n="KR3k0030_WYG_327-8b"/>
<hi>哉</hi>白圭貉道<hi>丨丨曰吾欲二十而取一何如孟子曰子之道丨丨也萬室之國一人陶可乎曰不</hi>
<hi>可器不足用也曰夫貉五榖不生惟黍生之無城郭宫室宗廟祭祀之禮無諸侯幣帛饔飱無百官有司故二</hi>
<hi>十取一而足也今居中國去人倫無君子如之何其可也陶以寡且不可以為國况無君子乎欲輕之於堯舜</hi>
<hi>之道者大貉小貉也欲重之於堯舜之道者大桀小桀也</hi>慮其傷民<hi>本朝年太祖開寳六  初蜀民</hi>
<hi>所輸兩稅皆以疋帛充折其後市價愈髙而官所収止依舊例上丨丨丨丨詔西川諸州凢以匹帛折稅並凖</hi>
<hi>市價</hi>
代納命代民租<hi>錢徽貶江州刺史州有牛田錢百萬刺史以給宴飲贈餉者徽曰此農耕之備</hi>
<hi>可他用哉丨丨貧丨丨入</hi>賜貸民賦<hi>李絳字深之李錡誅憲宗將輦取其貲絳與裴垍諫曰錡僣侈</hi>
<pb n="KR3k0030_WYG_327-9a"/>
<hi>誅求六州之人怨入骨髓今元惡傳首若因取其財恐非遏亂畧惠綏困窮者願丨今道丨貧丨租丨制可</hi>
燕樂他用<hi>王仲舒水旱民賦不入歎曰我當㓕丨丨丨丨可乎詔出錢二千萬代之本傳</hi>詔㫖<lb/>
需索<hi>李泌請天下供錢歲百萬給宫中勸不受私獻凡丨丨丨丨即代兩稅則方鎮可以行法而天下紓</hi>
<hi>矣</hi>紓下戸賦<hi>崔羣處州刺史苖稷進羡錢七百萬羣以受之失信天下請還賜其州以丨丨丨之</hi>
<hi>丨</hi>輸下戸租<hi>髙承簡遷邢州刺史觀察府責賦尤急承簡代下戸數百丨租</hi>
逋負檐負輸納<hi>倪寛為左内史治民務在得人心表奏開六輔渠定水令以廣溉田収租稅時</hi>
<hi>裁闊狹與民相假貸以故租多不入後有軍發左内史以負租課殿當免民聞皆恐失之大家牛車小家檐負</hi>
<hi>輸租</hi>詔書蠲逋<hi>張建封會丨丨丨民丨賦帝問如何答曰殘逋積負決無可驗雖蠲除之百姓尚無</hi>
<pb n="KR3k0030_WYG_327-9b"/>
<hi>所益</hi>歛畿民逋<hi>李實貞元二十年旱關輔饑實方務聚歛乃峻責租調人窮無告詔書蠲人逋租實</hi>
<hi>格詔固丨丨丨大困</hi>免屬州負<hi>孔戣拜嶺南節度使既至丨丨丨逋丨十八萬緡米八萬斛黄金稅</hi>
<hi>錢八百兩</hi>虚額徴率<hi>其間人戸逃移田地荒廢乂近河州縣每年河路吞㓎沙宛則近日有砂礫填</hi>
<hi>掩百姓稅額已定皆是丨丨丨丨其間有豪冨廣占阡陌十分田地纔稅二三致稅窮獨逋亡稅賦不辨州縣</hi>
<hi>轉破實在於斯元稹同州均田狀</hi>肆誣徴剥<hi>貶李實為通州長史政乖恵和務在苛厲特詔逋租</hi>
<hi>悉皆蠲免敢丨丨罔復令丨丨煩紊朝廷之法實惟聚歛之臣朕寜蠧政以害齊人</hi>悉蠲逋稅<hi>五代</hi>
<hi>徐知誥事吳王盡恭以吳王命丨丨天祐十三年以前丨丨餘俟豊年乃輸之</hi>不督逋稅<hi>後梁均王</hi>
<hi>貞明二年魏州稅多逋負晉王以讓司録趙季良季良曰殿下何時當平河南王怒曰汝職在督稅職之不修何</hi>
<pb n="KR3k0030_WYG_327-10a"/>
<hi>敢與我軍事季良對曰殿下方謀攻取而不愛百姓一旦百姓離心恐河北亦非殿下之有况河南乎王恱謝之</hi>
蠲免勿収<hi>後唐潞王初帝以劉昫代判三司昫命判官髙延賞鉤考窮覈皆積年逋欠之數姦吏利</hi>
<hi>其徴貴匄取故存之昫具奏其狀且使請察其可徴者急督之必無可償者悉蠲之韓昭嗣極言其便八月詔</hi>
<hi>長興以前户部及諸道逋租三百三十八萬虚煩簿籍咸丨丨丨丨貧民大恱而三司吏怨之其後聞昫罷相</hi>
<hi>三司吏皆相賀</hi>蠲放過多<hi>本朝至道三年開封府以歲旱蠲十七縣民租時有飛語聞上言按田官</hi>
<hi>司欲収民情所丨丨皆不實太宗不恱詔東西諸州選官閲視亳州當案太康咸平二縣州遣欽若行欽若覆</hi>
<hi>案甚詳按疏言田實旱開封正放七分今乞全放既而他州所遣官並言諸縣放稅丨丨悉追放所収稅物人</hi>
<hi>皆為欽若危之踰年而上即位於是擢用欽若因以其事證輔臣曰當此時朕亦自懼欽若小官獨敢為百姓</hi>
<pb n="KR3k0030_WYG_327-10b"/>
<hi>伸理此臣節也欽若既為三司屬虞部員外郎母賓古謂欽若曰天下宿逋自五代訖今理督未已民病不能</hi>
<hi>勝僕將啓而丨之欽若即夕命吏治其數翌日上之留上大驚曰先帝顧不知邪欽若徐曰先帝固知之殆</hi>
<hi>與陛下收天下心爾上感悟卒從其言</hi>按逋欠籍<hi>真宗咸平元年上謂宰相曰諸路丨丨先朝毎</hi>
<hi>有赦宥皆令蠲放而有司不認朝㫖尚更理納頗聞細民愁嘆遣使乘傳與諸路轉運使州軍長吏按百姓逋</hi>
<hi>丨文丨悉除之始用王欽若之言也除逋欠凡厚一千餘萬釋繫囚三千餘人上由是眷欽若益</hi>引逋負<lb/>
官<hi>咸平四年三司都催欠司丨對丨丨丨四人上親按問凡七日釋三千六百餘人蠲所逋負約二百七十</hi>
<hi>餘萬已趣督納而非理者以内庫□還之身役者給其家</hi>上逋欠數<hi>六年判三司催欠司楊覃上蠲</hi>
<hi>放天下逋欠計八百萬請付史館從之</hi>諸路積欠<hi>神宗熈寧四年詔蠲天下見欠貸糧揔計米</hi>
<pb n="KR3k0030_WYG_327-11a"/>
<hi>一百六十六萬八千五百石有竒錢十一萬七千四百緡有竒上以諸路民欠貸糧稅日已久歲催索無已時</hi>
<hi>故盡蠲之百姓聞詔莫不稱慶</hi>五年積欠<hi>髙宗紹興七年上曰積欠一事為民害甚大比因移蹕所</hi>
<hi>過州郡天下蠲除之仍令民間極喜可將諸路紹興丨丨以前稅賦丨丨及其他逋負議蠲之庶少蘇民力</hi>
唱其多少<hi>見重歛注詳</hi>按逋欠籍<hi>真宗咸平元年上謂宰相曰諸路逋欠先朝毎有赦</hi>
<hi>宥皆令蠲放而有司不認朝㫖尚更理納頗聞細民愁嘆邉使乘傳與路轉運使州軍長吏丨百姓丨丨文丨</hi>
<hi>丨悉除之始用王欽若之言也除逋欠凡一千餘萬釋繫囚三千餘人</hi>正無租地<hi>仁宗慶暦二年</hi>
<hi>初洛州田賦不平郭諮用千步方田法四出量括除無數之租者四百家丨丨丨之丨者一日收逋賦八十萬</hi>
<hi>流民乃復</hi>
<pb n="KR3k0030_WYG_327-11b"/>
不輸平原君家<hi>趙奢趙之田吏也收租稅丨丨丨丨不肯出奢以法治之乃殺其家用事者</hi>
帝舅墅吏<hi>韋澳改京兆判官丨以丨鄭光主丨丨豪肆積年不輸官賦澳逮繫之</hi>
蠲免寛征<hi>鄭火作云云書焚室而丨其丨與之材注征賦稅昭十八</hi>因旱免賦<hi>白居易元</hi>
<hi>和四年旱甚即建言乞瘠盡免江淮兩賦以救流</hi>因雨蠲租<hi>權徳輿建言今霪雨三時農田不開庸亡</hi>
<hi>日衆冝選羣臣明識通方者持節勞徠問人所病苦蠲除其租入與連帥守長講求所冝賦取於人不若藏於</hi>
<hi>人之固也</hi>請免所負<hi>元結拜道州刺史初西原蠻掠居人數萬去遺戸裁四千諸使調發符牒三百</hi>
<hi>凾結以人困甚不忍加賦即上言臣州為賦焚破糧儲屋宅男女牛羊㡬盡今百姓十不一在耄孺騷離未有</hi>
<hi>所安嶺南諸州㓂盜不得盡守捉候望四十餘屯一有不靖湖南且亂丨丨百姓丨丨租稅及租庸使和市雜</hi>
<pb n="KR3k0030_WYG_327-12a"/>
<hi>物十三萬緍帝許之</hi>命蠲其租<hi>憲宗曰淮浙去年水旱近有御史自彼還言不至為災李絳曰此欲</hi>
<hi>為姦諛恱上意耳上曰卿言是也國以人為本有災當亟救豈可復疑之耶丨丨丨丨賦</hi>不責其償<lb/>
<hi>後周淮南饑上以米貸之或曰民貧恐不能償上曰民吾子也安有子倒垂而父丨為之解哉安在丨丨必丨</hi>
<hi>世宗紀</hi>鋹無名賦<hi>本朝太祖建隆四年南漢主降赦廣南管内州縣舊無名賦歛咸蠲除之十月</hi>
<hi>詔諸州劉鋹日前煩苛賦歛並除之</hi>昶所𣙜稅<hi>偽蜀孟㫤降吕餘慶出守凡丨丨丨丨食飲之物皆</hi>
<hi>罷除蜀人欣然</hi>錢氏雜稅<hi>兩浙田稅畝三斗丨丨國除朝廷遣王方贄均兩浙丨丨方贄令畝出一</hi>
<hi>斗使還責擅减租稅方贄以為畝稅一斗者天下之通法兩浙既為王民豈當徇偽國之法上從之</hi>馬氏<lb/>
暴歛<hi>真宗咸平三年李允則知潭州初丨丨丨丨欽州人歲出絹謂之地稅計屋毎間輸絹丈三尺謂之</hi>
<pb n="KR3k0030_WYG_327-12b"/>
<hi>屋稅營田戸給牛輸歲米四斛牛死猶輸謂之枯骨稅允則皆請除之</hi>頓革此弊<hi>太宗雍熈二年</hi>
<hi>上謂宰臣曰晉漢兩朝外則侯伯不法恣其掊歛内則權倖用事貨賄公行百姓未納王租先遭率歛縣中官</hi>
<hi>吏有無常之求近年以來丨丨丨丨臣寮守法兆民舒㤗雖未能還淳返朴亦可謂之小康矣</hi>蠲减之<lb/>
令<hi>宋興以來田或二十而稅一然猶下丨丨丨丨盖未嘗興一横賦也</hi>外戚廢法<hi>鄭光孝后弟也</hi>
<hi>四年詔除其租賦宰相言國常賦窶人下戸不免奈何以丨丨丨丨帝悟追格前詔</hi>
期限期會為大<hi>韓延壽為東郡太守取賦租先明布告其日以丨丨丨丨事吏民敬畏趍郷之</hi>
早晚為差<hi>唐始時授人以口分世業田而取之以租庸調之法配租以歛穫丨丨遠近丨丨庸調輸</hi>
<hi>以八月發九月同時輸者先逺民皆自槩量凡稅斂之數書于縣門村坊與衆知之食貨志</hi>夏秋兩<lb/>
<pb n="KR3k0030_WYG_327-13a"/>
入<hi>楊炎兩稅法居人之稅丨丨兩入之夏稅盡六月秋稅盡十一月天下利之</hi>不擾自辦<hi>王仲</hi>
<hi>舒賦調當與民為期丨丨丨丨</hi>第輸勿顧<hi>盧坦為壽安令河南賦限已窮縣人訴機織未就坦詣府</hi>
<hi>請申十日不聽坦輸縣人丨丨丨丨限違之不過罸令俸爾由是知名</hi>不時而責<hi>杜羔為萬年令</hi>
<hi>時許季同為長安令京兆尹元義方責租賦丨丨繫二縣吏將罪之羔等辨列尤苦尹不為縱</hi>緩期而<lb/>
辦<hi>見前注</hi>上請貸期<hi>何易于督賦丨丨丨丨不欲累絶百姓使賤出粟帛文粹孫樵書</hi>乃<lb/>
詔三司<hi>後周世宗謂侍臣近朝徴歛榖帛不俟收穫紡績之畢丨丨丨丨自今夏稅以六月秋稅以十</hi>
<hi>月起徴民間便之</hi>限加一月<hi>本朝太宗太平興國八年間上謂宰相曰朕視萬民如赤子念其耕</hi>
<hi>稼之勤春秋賦租軍國用度所出恨未能去之此令兩稅三限外特丨丨丨而官吏不體朝㫖自求課最恣行</hi>
<pb n="KR3k0030_WYG_327-13b"/>
<hi>捶撻督令辦集此一事尤傷和氣冝下詔申儆之</hi>先一月辦<hi>趙槩知青州賦税/未入中限<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>縣不</hi>
<hi>得輒催科是嵗夏税丨丨丨丨神道碑</hi>
預借富商所有<hi>徳宗建中三年借商錢時兩河用兵月費百餘萬貫太常博士陳京請括丨丨</hi>
<hi>錢大索長安中商賈丨丨貨約得八十餘萬緍</hi>百姓號泣<hi>同光三年秋太水兩河之民流徙道路京</hi>
<hi>州賦調不充六軍之士往往殍踣乃預借明年秋夏租税百姓愁苦號泣于路五代莊宗皇后劉氏傳</hi>
量産制産<hi>明君丨民之丨仰足以事父母俯足以畜妻子樂歲終身飽凶年免於死亡</hi>恒産<lb/>
<hi>滕文公問為國孟子曰民之為道也有丨丨者有恒心無丨丨者無常心並孟子</hi>量入<hi>楚蔿掩為司馬</hi>
<hi>子木使庀賦云云丨丨以修賦注丨九土之所丨而治理其賦稅左襄二十五</hi>計田出租<hi>唐朝舊典</hi>
<pb n="KR3k0030_WYG_327-14a"/>
<hi>量品而授地丨丨而丨丨故地之多少必視品之髙下租之厚薄必視田之肥磽如此則沃塉齊而户租均等</hi>
<hi>列辨而禄食足矣唐白居易</hi>量産出賦<hi>李栖筠奏部豪姓多徙貫京兆河南脫徭科請丨丨丨丨</hi>
<hi>以杜奸謀詔可</hi>度産衰征<hi>陸贄奏丨丨以丨丨</hi>
折科帛代錢<hi>五代髙郁湖南民不可桑蠶郁命輸税者皆以丨丨丨未㡬民間機杼大盛</hi>
量入為出<hi>五代後唐荘宗同光三年以軍儲不足李琪上疏以為古者丨丨以丨丨計農而發兵故</hi>
<hi>雖有水旱之災而無匱乏之憂近代稅農以養兵云云今縱未能蠲省租稅茍除折納紐配之法農亦可以少</hi>
<hi>休矣帝即敕有司如其言然竟不能行</hi>棄本逐末<hi>先是吳有丁口錢又計畝輸錢錢重物輕民甚</hi>
<hi>苦之宋齊丘説徐知誥以為錢非耕桑所得今使民輸錢是教民丨丨丨丨也請蠲丁口錢自餘稅悉輸榖帛</hi>
<pb n="KR3k0030_WYG_327-14b"/>
<hi>紬絹匹直十錢者當稅千錢或曰如此縣官歲失錢億萬計齊丘曰安有民冨而國貧邪知誥從之由是桑柘</hi>
<hi>滿野國以冨强五代</hi>土地所宜<hi>本朝太祖開寳三年詔三司諸路兩稅折科物非丨丨丨丨者勿得</hi>
<hi>抑配</hi>國家所急<hi>真宗咸平元年先是有詔諸路課民種桑棗廣西轉運使陳堯叟上言曰臣所部諸</hi>
<hi>州土風本異田多山石地少桑蠶利之慱者唯麻苧耳始離田疇即可紡繢今臣以丨丨軍須丨丨布帛為先</hi>
<hi>因勸諭都民廣植桑苧以錢鹽折變收市之未及二年已得三十七萬餘疋自朝廷克平交廣布帛之供歲止</hi>
<hi>及萬較今所得何止十倍其多今植藝之民相率競勸杼軸之功日以滋廣欲望自今許以所種麻荢頃畝折</hi>
<hi>桑棗之數諸縣令佐依例書歴為課詔從之</hi>靖言折變<hi>仁宗慶歴三年余丨丨切聞三司預於淮</hi>
<hi>南江淮荆湖等路今年夏秋稅内丨錢見錢四百貫今天下錢貨至少江淮之地號為錢荒乃令百姓盡委田</hi>
<pb n="KR3k0030_WYG_327-15a"/>
<hi>野蠶絲之利一之於錢必將倍棄其物以就所售百貨既輕兆人嗸嗸乞裁减其半令納本色</hi>敞言折<lb/>
變<hi>同前七年蔡州通判劉丨丨山虞不以魚鱉為賦川衡不以材木為貢今之善言政者莫不欲冨民欲冨</hi>
<hi>民而常奪其財者由有司取之反其性而戾其冝或以榖為金或以芻為帛臣所治州十縣其五皆種於陸而</hi>
<hi>有司乃使以糯與粳為賦一不如約吏當坐之願敕諸路必不得已而丨丨變其所有母變所無變其所可得</hi>
<hi>母變其所不可得則民病不困矣七年</hi>折榖以錢<hi>元祐兀年蘇轍言熈寧以前民間兩稅皆用米</hi>
<hi>麥布帛雖有詔納諸色錢然皆以榖帛折納盖未嘗納錢也錢之入官惟茶酒雜稅而已自熈寧以來民間出</hi>
<hi>錢免役又出常平鳥錢官庫之錢貫朽而不可校民間之錢捜索殆盡</hi>折縑以錢<hi>紹興九年謝祖</hi>
<hi>信言和豫買為民之病有司變為折帛錢又甚病者也祖宗時官俵錢於春民輸縑於夏公私兩利其後官無</hi>
<pb n="KR3k0030_WYG_327-15b"/>
<hi>本可俵則名為豫買其實帛着軍興行一切之政數歲前縑價髙折錢或十千八千今價减而有司猶執前直</hi>
<hi>一例折錢使民鬻縑而求鏹此又甚病也</hi>兩浙折帛<hi>髙宗朝丨丨轉運副使王琮言本路上供和買</hi>
<hi>紬絹歲為一百七十萬匹有竒請毎疋折納錢而千計三百五萬緍省以助國用許之東南丨丨錢始於此</hi>
諸路折帛<hi>同上戸部請上供絲帛並半折錢三千如兩浙例許之是時江浙湖北夔路歲額紬三十</hi>
<hi>九萬匹江南川廣湖南兩浙絹二百七十三萬疋東川兩浙湖南綾羅絁七萬疋成都府廣西路布七十七萬</hi>
<hi>疋成都府綿綺千八百餘匹叚皆有竒江淮閩廣荆湖折帛錢始於此</hi>雷化折錢<hi>紹興二十六年</hi>
<hi>執政進呈知欝林州趙不易便民五事内丨丨等州民間納苖多令丨丨擾民為甚欲令並納正色  上曰百</hi>
<hi>姓之財乃國家之外府安可盡取但藏之於民緩急亦可以資國用</hi>庫帛配民<hi>唐介通判徳州轉運</hi>
<pb n="KR3k0030_WYG_327-16a"/>
<hi>使崔嶧以丨丨丨丨而過估之公即移書安撫司曰河北仍年被水災民困不聊轉運使不為之䘏然則為上</hi>
<hi>存民者不在安撫司乎嶧聞怒按其留牒不即下公終不從嶧亦不能果行王禹玊撰墓誌</hi>胡致堂<lb/>
讀史管見<hi>錢非桑耕所得而使農民輸錢政之苛虐莫此為甚於是有二月賣新絲五月糶秋榖之</hi>
<hi>謡夫善為國者必貴粟帛而賤貨寳其所貴者謂之敦本其所賤者謂之抑末觀所徴孰緩孰急則民之貧富</hi>
<hi>判矣然而雖甚明之世不能使農民免輸錢之患是何也用錢之路廣也是故自古為國者有數病取士以文</hi>
<hi>詞用人以資格刺平人以為兵算平人以牟利任子無數授田無限免庶人在官之役而吏胥得世其業使民</hi>
<hi>出錢以輸租税又從而重佑覆折至於數倍此皆百姓之苦者也必欲稍蘇元元其惟正觀租庸調之法乎</hi>
均配國賦均<hi>趙王使趙奢治丨丨大丨人富而府庫實</hi>井地均<hi>滕文公使畢戰問丨丨孟</hi>
<pb n="KR3k0030_WYG_327-16b"/>
<hi>子曰子之君將行仁政夫仁政必自經界始經界不正井地不丨榖禄不平云云孟子</hi>彦威勘定<lb/>
<hi>王彦威累擢諫議大夫李師道既平其十二州賦法未均詔丨丨為丨丨兩稅使差量纎悉人不為煩</hi>韓<lb/>
休奏請<hi>丨丨為虢州刺史被支稅草以納閑廐休丨丨均配餘州張説駁之曰若獨兔虢州即移向他</hi>
<hi>郡休復將執奏寮吏曰更奏必忤執政之意休曰為刺史不能救百姓之弊何以為政必以忤上得罪所甘心</hi>
<hi>也竟執奏獲免唐舊史</hi>少連均賦<hi>顧丨丨改京兆尹先是京畿租賦薄厚不能一丨丨以法均之</hi>
韓滉均租<hi>丨丨為鎮海將軍節度使丨調不踰年境内稱治</hi>要在均平<hi>本朝紹興十三</hi>
<hi>年左司員外郎李椿年言經界不正十害一侵耕失稅二推割不行三衙前及坊場户虚供抵當四鄉司走弄</hi>
<hi>稅名五詭名寄産六兵火後稅籍不信爭訟日起七倚閣不實八州縣隱賦多公私俱困九豪猾户自陳稅籍</hi>
<pb n="KR3k0030_WYG_327-17a"/>
<hi>不實十逃田稅偏重故稅不行且言臣聞平江歲入昔七十萬斛有竒今按其籍雖三十九萬餘然實入才三</hi>
<hi>十萬耳詢之土人其餘皆欺隱也望考按覈實自平江始然後之天下則經界正而仁政行矣乃詔專委椿年</hi>
<hi>措置椿年請先往平江諸縣俟其就緒即往諸州丨丨丨丨為民除害更不増稅額從之</hi>悉皆蠲正<lb/>
<hi>五代方鎮多於舊賦之外重取於民國初丨丨丨丨稅額一定其間或有重輕未均處隨事均之福歙州稅額</hi>
<hi>太重福州則令以錢二貫五百折納絹一疋歛州輸官之絹止重數兩太原府輸賦金乃以咸價糴米補之後</hi>
<hi>人往往疑福歙折絹大貴太原折米大賤盖不見當時之意也</hi>均定田租<hi>周世宗欲均田租以元稹</hi>
<hi>均田圖編賜諸道詔左散騎常侍艾頴等三十四人分行諸州丨丨丨丨</hi>
奏罷劍南横稅<hi>崔戎持節丨丨奏罷稅外薑芋錢當賦錢者率三之以其一凖繒布優其估以</hi>
<pb n="KR3k0030_WYG_327-17b"/>
<hi>予民</hi>泗口猥稅<hi>薛元賞為寧武節度罷/丨丨丨丨人皆以為便</hi>奏罷炭稅<hi>陳堯佐為河東</hi>
<hi>轉運使河東北寒而民貧丨丨石丨丨丨官治鐡課歲數十萬以便民</hi>奏罷金賦<hi>李紘知歙縣初</hi>
<hi>縣産金以代賦後金盡而輸賦如初因丨丨之</hi>表除牛産<hi>吕公綽知鄭州常行春訽民疾苦或言近</hi>
<hi>歲藉民牛為産民懼役重不蓄故田疇多荒嘆曰先朝不征農器正為此爾遽丨丨之</hi>奏减口稅<lb/>
<hi>蔡襄為福建轉運丨丨閩人五代時丁丨丨之半</hi>
隱漏以物自占<hi>昭紀令人得以律占租不以實家長不自書罰金二斤没入所不自占隱度定</hi>
<hi>辭也武帝時律外取故令家長各丨丨丨丨</hi>墾田相方<hi>光武時天下墾田多不實帝見陳留吏牘</hi>
<hi>上有書云潁川𢎞農可問河南南陽不可問帝詰吏不服顯宗曰以丨丨丨丨耳河南帝城多近臣南陽帝郷</hi>
<pb n="KR3k0030_WYG_327-18a"/>
<hi>多近親田宅踰制不可准也</hi>鈎檢帳符<hi>宇文融時天下户版刓隱人多去本藉浮食閭里詭脫徭</hi>
<hi>賦豪弱相并州縣莫能制融由監察御史陳便宜請校天下籍收匿戸羡田佐用度𤣥宗以融為覆田勸農使</hi>
<hi>丨丨丨丨得偽</hi>軺車一筭<hi>非吏比者三老北邉騎士丨丨丨丨注軺車小車也比例也非為吏人之</hi>
<hi>例非為三老非為北邉騎士而有丨丨皆令出丨丨漢食貨志</hi>舟舡一筭<hi>舡五丈以上一筭匿不自</hi>
<hi>吿吿不悉戍邉一歲没入緍錢有能告者以其半畀之漢食貨志</hi>𢎞羊排商<hi>桑丨丨令遠方各</hi>
<hi>其物如異時商賈所轉販者為賦而相灌輸大農諸官盡籠天下諸侯之貨物貴則賣之賤則買之如此冨商</hi>
<hi>大賈亡所牟大利反所物不得騰躍</hi>豫立簿注<hi>蘇瓌徙同州刺史時十道使括天下亡戸初不立藉</hi>
<hi>人畏搜括即流入比縣旁州更相瘦蔽瓌請罷十道使專責州縣丨丨丨丨天下同日閲正盡一月止使柅奸</hi>
<pb n="KR3k0030_WYG_327-18b"/>
<hi>匿歲一括實檢制租調以免勞弊</hi>根檢稅籍<hi>南渡紹興十三年倉部員外郎王循友言國家平昔</hi>
<hi>漕發江淮荆浙六路之栗六百二十餘萬和糶之數又在其外而近歲上供之數纔二百八十餘萬除淮南湖</hi>
<hi>北彫殘最甚蠲放之外兩浙號為膏膄沃衍粒米充羡初無不耕之土而較之舊額亦虧五十萬石此盖梲藉</hi>
<hi>欺隱豪强巨室詭名挾戸多端以害之比者兩浙漕臣建議欲正經界朝廷從而行之者若使盡䆒隱田庶㡬</hi>
<hi>供輸可足舊額欲望訓敇諸路漕臣各令丨丨丨丨之失從之</hi>李勃上言<hi>渭南長源鄉户四百</hi>
<hi>今纔四十閿鄉户三千而今于他州縣大抵類此推其弊始於攤逃人之賦假令十室五逃則均責未逃者若</hi>
<hi>抵石于井不極泉不止誠由聚歛之臣割下媚上願下詔一賜禁止計不三年人必歸于農夫農國之本本立</hi>
<hi>而太平可議矣</hi>老泉先生衡論<hi>古之稅重乎今之稅重乎周公之制園㕓二十而税一近郊十一</hi>
<pb n="KR3k0030_WYG_327-19a"/>
<hi>遠郊二十而三稍甸縣都皆無過十二漆林之征二十而五盖周之盛時其尤重者至四分而取一其次者乃</hi>
<hi>五而取一然後以次而輕始至於十一而又有輕者也今之稅雖不啻十一然而使縣官無急征無横歛則亦</hi>
<hi>未至乎四而取一與五而取一之為多也是今之稅與周之稅輕重之相去無㡬也雖然當周之時天下之民</hi>
<hi>歌舞以樂其上之盛徳而吾之民反慼慼不樂常若擢筋剥膚以供億其上周之稅如此吾之稅亦如此而其</hi>
<hi>民之哀樂何如此之相遠也其所以然者盖有由矣周之時用井田井田廢田非耕者之所有而有田者不耕</hi>
<hi>也耕者之田資於富民富民之家地大業廣阡陌連接募召浮客分耕其中鞭笞驅役視以奴僕安坐四顧指</hi>
<hi>麾於其間而役屬之民夏為之耨秋為之穫無有一人違其節度以嬉而田之所入已得其半耕者得其半有</hi>
<hi>田者一人而耕者十人是以田者日累其半以至於富强耕者日食其半以至於窮餓而無告夫使耕者至於</hi>
<pb n="KR3k0030_WYG_327-19b"/>
<hi>窮餓而不耕不穫者坐而食富强之利猶且不可而况富强之民輸租於縣官而不免於怨歎嗟憤何則彼以</hi>
<hi>其半而供縣官之稅不若周之民以其全力而供其上之稅也周之十一以其全力而供十一之稅也使以其</hi>
<hi>半供十一之稅猶用十二之稅然也况今之稅又非特止於十一而已則宜乎其怨歎嗟憤之不免也噫貧民</hi>
<hi>耕而不免於饑富民坐而飽且嬉又不免於怨其弊皆起於廢井田</hi>蘇東坡榖梁義<hi>先王之為</hi>
<hi>天下也不求民以其所不為不强民以其所不能故其民優游而樂易周之盛時其所賦取於民者莫不有法</hi>
<hi>故民不告勞而上不闕用及其衰也諸侯恣行其所以賦取於民者唯其所欲而刑罸隨之故其民至於窮而</hi>
<hi>無告夫民之為農而責之以工也是猶居山者而責之以舟楫也魯成公作丘甲而春秋譏焉榖梁傳曰古者</hi>
<hi>農工各有職甲非人人之所能為也丘作甲非正也而杜預以為古者四丘為甸甸出長轂一乗戎馬四匹牛</hi>
<pb n="KR3k0030_WYG_327-20a"/>
<hi>十二頭甲士三人步卒七十二人而魯使丘出之也夫四丘而後為甸魯雖重斂安至於四倍而取之哉哀公</hi>
<hi>用田賦曰二吾猶不足而夫子譏其殘民之甚未有四倍而取者也且夫變古易常者春秋之所譏也故書作</hi>
<hi>三軍舍中軍初稅畆作丘甲用田賦者皆所以譏政令之所由變也而榖梁杜氏之說如此之相戾安得不辨</hi>
<hi>其失而歸之正哉故愚曰榖梁之說是</hi>東坡公羊義<hi>古者公田曰藉藉借也言其借民力以治</hi>
<hi>此也詩曰兩我公田遂及我私言民之必先公田也傳曰私田稼不善則非吏公田稼不善則非民言上之必</hi>
<hi>䘏私田也民先其公而上䘏其私故民不勞而上足用也宣公無恩信於民民不肯盡出力於公田故按行擇</hi>
<hi>其善畝而稅之公羊傳曰稅畝者何履畝而稅也夫民不盡力於公田者上之過也宣公不責已悔過而擇其</hi>
<hi>善畝而稅之宜其民之謗□而災異之作也稅畝之明年冬蝝生公羊傳曰蝝生不書此何以書幸之也猶曰</hi>
<pb n="KR3k0030_WYG_327-20b"/>
<hi>受之云爾上變古易常應是而有天灾其諸則宜於此焉變矣何休以為宣公懼而復古故大有年愚以為非</hi>
<hi>也春秋書作三軍後又書舍中軍書躋喜公後又書從祀先公事之復正未嘗不書宣公而果復古也春秋當</hi>
<hi>有不稅畝之書故何休之説愚不信也</hi>東坡䇿别<hi>自兩稅之興因地之廣狹瘠腴而制賦因賦之</hi>
<hi>多少而制役其初盖甚均也責之厚賦則其財足以供責之重役則其力足以堪何者其輕重厚薄一出於地</hi>
<hi>而不可易也戸無常賦視地以為賦人無常役視賦以為役是故貧者鬻田則賦輕而富者加地則役重此所</hi>
<hi>以度民力之所勝亦所以破兼并之門而塞僥倖之源也及其後世歲月既久則小民稍稍為姦度官吏耳目</hi>
<hi>之所不及則雖有法禁公行而不忌今一戸之賦官知其為賦之多少而不知其為地之㡬何也如此則增損</hi>
<hi>出入惟其意之所為官吏雖明法禁雖嚴而其勢無由以止絶且其姦常起於貿易之際夫鬻田者必窮廹之</hi>
<pb n="KR3k0030_WYG_327-21a"/>
<hi>人而所從鬻者必富厚有餘之家富者恃其有餘而邀之貧者廹於饑寒而欲其速售是故多取其地而少入</hi>
<hi>其賦有田者方其窮困之中茍可以緩一時之急則不暇計其他月之利害故富者地日以益而賦不加多貧</hi>
<hi>者地日以削而賦不加少又姦民欲計免於賦役者割數畝之地加之數倍之賦而收其少半之直者或者亦</hi>
<hi>貪其直之㣲而取焉是以數十年來天下之賦大抵淆亂有兼并之族而賦甚輕有貧弱之家而不免於重役</hi>
<hi>以至於破敗流移而不知其所往其賦存而其人亡者天下皆是也夫天下不可以有一倖倖也天下有一人</hi>
<hi>焉僥倖而免則亦必有一人焉不幸而受其弊今天下僥倖者如此之甚則其不幸而受弊者從可知矣三代</hi>
<hi>之賦以什一為輕今之法本不至於什一而取然天下嗷嗷然以賦歛為病者豈其歲久而姦生偏重而不均</hi>
<hi>以至於此歟雖然天下皆知其為患而不能言何者勢不可也今欲按行其地之廣狹瘠腴而更制其賦之多</hi>
<pb n="KR3k0030_WYG_327-21b"/>
<hi>寡則姦吏因縁為賄賂之門其廣狹瘠腴亦將出於其意之喜怒而其患益深是故士大夫畏之而不敢議而</hi>
<hi>臣以為此最易見者頋弗之察耳夫易田者必有契契必有所直之數其所直之數必得其廣狹瘠肥之實而</hi>
<hi>官必據其所直之數而取其易田之稅是故欲知其地之廣狹瘠腴可以其稅推也久遠者不可復知矣其數</hi>
<hi>年之間皆足以推較求之故府猶可得而見茍其稅多者則知其直多其直多者知其田多且羙也如此而其</hi>
<hi>賦少其役輕則夫人亡而賦存者可以有均矣鬻田者皆以其直之多少而給其賦重為之禁而使不敢以不</hi>
<hi>實之直而書之契則夫自今已往者貿易之際為姦者其少息矣要以知凡地之所直與凡賦之所宜多少而</hi>
<hi>以稅參之如此則一持籌之吏坐於帳中足以周知四境之内實不過數月而民得以少蘇不然十數年之後</hi>
<hi>將不勝其弊重者日以輕輕者日以重而未知其所終也</hi>
<pb n="KR3k0030_WYG_327-22a"/>
詩集盡輸<hi>蠶絲丨丨稅機杼空倚璧柳宗元田家</hi>歸賣屋<hi>姑舂婦檐輸促促輸官不足丨</hi>
<hi>丨丨宗元植田家詞</hi>不得食<hi>老翁家貧在山住耕種山田二四畝苖疎稅多丨丨丨輸入官食化為土</hi>
<hi>張籍野老歌</hi>呌租吏<hi>我在山上舍一畝蒿磽田夜雨丨丨丨春聲暗交關李賀</hi>
督賦鞭撻貢<hi>彤庭所分帛本自寒女至丨丨其夫家聚歛丨城闕聖人筐篚恩實欲邦國活杜甫</hi>
<hi>自京赴奉天</hi>誅求急<hi>亂世丨丨丨黎民糠/籺窄杜駈摘蒼耳</hi>促戚哀<hi>丘凶久相踐徭賦得</hi>
<hi>閑慢丨丨不可丨寛政錢致患韋應物書情詩</hi>官索租<hi>縣丨急丨丨租稅從何出杜兵車詩</hi>吏徴<lb/>
租<hi>門外唯有吏日來丨丨更索錢韓重生行</hi>薄賦近休明<hi>悽惻念誅求薄歛丨丨丨杜甫簡元</hi>
<hi>使君</hi>蠲免减賦<hi>誰能叩君門下/令丨征丨杜</hi>寛征<hi>田宅樂/丨丨杜</hi>常免<hi>生丨丨租稅名</hi>
<pb n="KR3k0030_WYG_327-22b"/>
<hi>不𨽻征伐杜自京赴奉先縣</hi>半减<hi>惻惻詔書下丨丨麥與緍半租豈不薄尚竭力與筋元稹旱灾</hi>
逋負黠吏成<hi>索錢多門户䘮亂紛敖敖奈何丨丨徒漁奪丨逋逃杜甫遣遇</hi>淍氓積<hi>丨丨</hi>
<hi>丨逋稅韋應物</hi>逃亡屋<hi>二月賣新絲五月糶秋榖醫得眼前瘡剜了心頭肉我願君王心化作光明燭</hi>
<hi>不照綺羅筵偏照丨丨丨聶夷中</hi>
　<lb/>
　<lb/>
　<lb/>
　古今合璧事類備要外集卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要别集卷九十二</head> <lb/>
    <p>
<pb n="KR3k0030_WYG_298-1a"/>
欽定四庫全書<lb/>
　古今合璧事類備要别集卷九十二<lb/>
　　　　　　　　　　　　宋　謝維新　撰<lb/>
　蟲豸門<lb/>
　　蟬<hi>附</hi>　<hi>蜩/</hi>　<hi>螀</hi>
　格物總論<hi>蟬兩翼喙長在腹中或以為無口以翼鳴者數種蜩螗蚻䘁螀蜻蝒蜩大蟬色黒螗</hi>
　<hi>一曰蝘蛁蚻䘁螀皆小蟬蝒馬蟬於蟬類中最大又一說蟪蛅寒螀蛁蟟䗿母蜩范並蟬蟪蛄小小紫色</hi>
　<hi>四月五月鳴寒螀黒而傴僂九月十月鳴甚悽急蛁蟟色青七月鳴嚀母似寒螀而小二月鳴蜩范所謂</hi>
<pb n="KR3k0030_WYG_298-1b"/>
　<hi>馬蟬形大而黒亦五月鳴蜀中又一種其脫殻頭上有一角如花冠状謂之蟬花乃是蟬在殻中不出而</hi>
　<hi>化為花自頂中出然大抵蟬皆乗昏夜方出土中升髙處皆殻拆而所以夜出者一似畏人二畏日炙乾</hi>
　<hi>其殻而不能蛻也既登木而鳴但飲風露亦不糞而溺耳至時寒又復墜地或又云是蜣螂所轉丸久而</hi>
　<hi>化成也其殻蛻</hi>
事類蟬緌<hi>郕人有兄弟死而不為衰聞子臯将為郕宰遂為衰郕人曰蚕則績蟹有匡范則冠丨有</hi>
<hi>丨記檀弓</hi>蟬冠<hi>凡侍臣加丨丨取其清/髙飲露不食也車服注</hi>榆上有蟬<hi>吳王伐荆少孺子諌</hi>
<hi>曰園中有榆丨丨丨丨居髙而飲露不知螳螂在後白氏帖</hi>螗蜋捕蟬<hi>蔡邕鄰人召邕食聞主人</hi>
<hi>彈琴時有殺聲而反主人曰彈琴時有丨丨丨丨吾意唯恐失蟬故情見乎聲同前</hi>蟬名齊女<hi>牛亨</hi>
<pb n="KR3k0030_WYG_298-2a"/>
<hi>問董仲舒曰丨丨丨丨何故答曰昔齊王之后怨王而死尸變為蟬登庭樹嘒唳而鳴王悔恨之故名齊女崔</hi>
<hi>豹古今注</hi>蟬名腹育<hi>丨未蛻時丨丨丨相傳蛣蜣所化韋翾荘在杜西常冬中掘樹根見腹育附於</hi>
<hi>朽處怪之村人言蟬固朽木所化也翾因剖一視之腹中猶實朽木雜俎</hi>蟬集异冠<hi>梁朱异為通事</hi>
<hi>舎人後除中書郎時秋日始拜有飛丨止丨丨丨上時咸謂蟬珥之兆</hi>曹植蟬賦<hi>惟夫蟬之清潔</hi>
<hi>濳厥類於太隂在炎陽之仲夏兮始游豫乎芳林實淡泊而寡慾兮獨怡樂而長吟聲噋噋而彌厲闕  貞士</hi>
<hi>而介心内含和而弗食兮與衆物而無求棲喬枝闕暑  兮漱朝露之清流隱柔桑之稠葉兮快啁號以遁</hi>
<hi>苦黄雀之作害兮患螗蜋之勁斧飄髙翔而逺託兮毒蜘蛛之網罟欲潔身而卑竄兮懼草蟲之襲予免衆艱</hi>
<hi>而弗獲兮遥遷集于闕歩依名菓之茂䕃兮託脩榦以静處有翩翩之狡童兮  容與於園囿體離侏之脫視</hi>
<pb n="KR3k0030_WYG_298-2b"/>
<hi>兮姿才捷於猴猿條罔葉而不挽兮樹無榦而不縁翳輕軀而奮迅兮跪側足以自閒恐此身之驚駭兮睛屢</hi>
<hi>盻而目連怪桑竿之冉冉兮還微粘而我纒欲翻飛而忽滯兮知性命之長捐亂曰詩嘆鳴蜩聲嘒嘒兮盛陽</hi>
<hi>則來太隂逝兮皎皎貞素侔夷恵兮帝臣是戴尚其潔兮</hi>傅咸黏蟬賦<hi>櫻桃為樹則多花為菓則</hi>
<hi>先熟有蟬鳴焉聊命黏取退惟當蟬之得意於斯樹不知黏之將至亦猶人之得於富貴而不虞禍之將來也</hi>
<hi>肅有嘉菓之珍樹蔚深秀於我庭在赫赫之隆暑獨肅  而自清遂寓目以周覽見鳴蟬於纎枝翳翠葉以長</hi>
<hi>吟信厥樂之在兹茍得意於所歡雖危殆而莫知匪爾之命適薄坐偷安而忘危嗟悠悠之耽寵請兹覽以自</hi>
<hi>規</hi>歐陽修鳴蟬賦<hi>嘉祐元年夏大雨水奉詔祈晴於醴泉宫聞鳴蟬有感而賦云  肅祠庭</hi>
<hi>以祗事兮瞻玊宇之峥嶸收視聽以清慮兮齋予心以薦誠因以静而觀動兮見乎萬物之情於時朝雨驟止</hi>
<pb n="KR3k0030_WYG_298-3a"/>
<hi>微風不興四無雲以青天雷隱隱其餘聲乃席芳葯臨華軒古木數枝空庭草間爰有一物鳴于樹顛引清風</hi>
<hi>以長嘯抱纎柯而永嘆嘒嘒非管泠泠若弦裂方號而復咽凄欲斷而還連吐孤韻以諧律含五音之自然吾</hi>
<hi>不知其何物其名曰蟬豈非因物造形能變化者耶自糞壤慕清虛者耶凌風髙飛知所止者耶嘉木茂樹喜</hi>
<hi>清隂者耶呼吸風露能尸解者耶綽約雙鬚修嬋娟者耶其為聲也不樂不哀非宫非徴胡然而鳴亦胡然而</hi>
<hi>止吾嘗悲夫萬物莫不好鳴若乃四時代謝百鳥嚶兮一氣候至百蟲鳴兮嬌兒姹女語鸝鶊兮鳴機絡緯響</hi>
<hi>蟋蟀兮韓疾弄舌誠可愛兮引腹動鼓豈勉强而為之兮至於汚池濁水得雨而聒兮飲泉食土長夜而歌兮</hi>
<hi>彼蝦蟆固若有欲而蚯蚓又何求兮其餘大小萬物不可悉名各有氣類随其物形不知自止有若争名忽時</hi>
<hi>變以物變咸漠然而無聲嗚呼達士所齊萬物一類人於其間所以為貴葢已巧其語言又能傳於文字是以</hi>
<pb n="KR3k0030_WYG_298-3b"/>
<hi>窮彼思慮耗其血氣或吟哦以窮愁或發揚其志意雖共盡於萬物乃長鳴於百世予亦安知其然哉聊為樂</hi>
<hi>以自喜方将考得失較同異俄而隂雲復興雷電俱撃大雨既作蟬聲遂息</hi>
蜩蜩笑鵬飛<hi>詳見鵬注</hi>
螀寒螀翔水<hi>文子曰飛鳥反鄉兎走歸窟狐死首丘丨丨丨丨各依所生</hi>
詩集落日鳴<hi>丨丨丨蟬蜩</hi>當夏急<hi>夜蟬丨丨/丨並杜</hi>依山郭<hi>夕響丨丨丨餘</hi>
<hi>悲散秋嶺韋應物</hi>號階軒<hi>秋蟬丨丨丨感/物憂不歇李白</hi>響屢嘶<hi>避雀喬枝裏飛空華殿曲</hi>
<hi>天寒丨丨丨日暮聲逾速繁吟如欲盡長韻還相續飲露非表清輕身易知足東坡</hi>清何甚<hi>只憑風作</hi>
<hi>使全仰栁為都一腹丨丨丨雙翎薄更無伴貂金置影并雀畵成圖恐是千年恨偏令落日呼陸龜䝉</hi>抱<lb/>
<pb n="KR3k0030_WYG_298-4a"/>
芳槐<hi>早蟬孤丨丨丨葉噪向殘陽意度秋也作一聲催我老堪聽兩耳畏吟休得非下第無髙韻須是青</hi>
<hi>山隱白頭若問此心嗟嘆否天人不可怨而尤賈島</hi>發髙枝<hi>新蟬忽丨最丨丨不覺立聽無限時正遇</hi>
<hi>友人來告别一心分作兩般悲前人</hi>聲斷續<hi>細丨頻丨丨審聽亦難分彷彿應移處從容却不聞蘭棲</hi>
<hi>朝咽露樹隱暝吟雲若遣鄉愁起吾懷只是君方干</hi>聲煩惱<hi>說露談風有典章詠秋吟夏入宫商蟬丨</hi>
<hi>無一些丨丨自是愁人極斷腸楊誠齋</hi>
蜩向秋鳴更多<hi>山月滿池流金波寒蜩丨丨丨丨丨大都時節使如此止爾不得将奈何文與</hi>
<hi>可</hi>逮夜且復静<hi>鳴蜩嘒髙風丨丨丨丨丨張文潛</hi>
　　蜣蜋<hi>附</hi>　<hi>螳蜋</hi>
<pb n="KR3k0030_WYG_298-4b"/>
　格物總論<hi>蜣蜋蛣蜣也黒甲蟲噉糞二種一種大者名胡蜣蜋身黒光腹翼下有小黄子附母</hi>
　<hi>而飛行晝不出夜方飛出至人家庭户中見燈光則來一種小者身黒暗晝方飛出夜不出生長沙池澤</hi>
　<hi>中醫家以鼻頭扁者為良或又以鼻髙目深者為良葢胡蜣蜋也螳蜋有斧蟲螵蛸母也一名蟷蠰</hi>
事類智在轉丸<hi>荘子曰蛣蜣之丨丨于丨丨蜣蜋能以土包糞轉成丸</hi>功可出鏃<lb/>
<hi>夏侯鄆初為浪州録事叅軍有人額上有箭痕問之云随馬侍中征田恱中射馬侍中微炒巴豆與蜣蜋並研</hi>
<hi>均塗於傷處斯須痛定必微痒且忍之待極痒不可忍便撼動箭鏃㧞之立出後以生肌膏藥傅之遂無苦困</hi>
<hi>并方獲之本草</hi>
螳蜋執翳搏蟬<hi>荘子曰荘周遊於雕陵之樊覩一異鵲自南方來者執彈而留之覩一蟬方得</hi>
<pb n="KR3k0030_WYG_298-5a"/>
<hi>美䕃而忘其身螳蜋丨丨而丨之見得而忘其形異鵲從而利之見利而忘其真荘周惕然曰噫物固相累二</hi>
<hi>類相召指彈而反走餘又見蟬類</hi>舉足搏輪<hi>齊荘公出獵有螳蜋丨丨将丨其丨問其御曰此何</hi>
<hi>蟲對曰此螳蜋也為蟲知進而不知退不量力而輕就敵公曰此為天下勇士矣迴車避之勇士歸焉淮南子</hi>
詩集殷床聲<hi>洪鐘起暗室飄瓦落空庭誰言轉丸手能作丨丨丨蘇子瞻蜣蜋</hi>
螳蜋當車勇<hi>𤣥蟬無所營風露正凄清執翳機何宻丨丨丨自輕将迷黄雀患已變玊琴聲得䘮</hi>
<hi>還相召南華所以驚劉原父螳蜋捕蟬</hi>
　　蠅<hi>附</hi>　<hi>蠅虎</hi>
　格物總論<hi>蠅數種有蒼者有青者有負金者其聲在翼然身蒼與青者聲雄惟負金者聲清聒</hi>
<pb n="KR3k0030_WYG_298-5b"/>
　<hi>青者能敗物巨者頭如火號為景跡其他種族不一然難於徧舉也蠅虎似蜘蛛色灰白善捕蠅一名蠅</hi>
　<hi>蝗</hi>
事類蠅聲<hi>匪雞則鳴蒼丨之丨詩齊風</hi>蠅營<hi>營營青丨止/于榛詩青蠅</hi>託驥尾<hi>蒼蠅</hi>
<hi>之飛不過十歩自丨於騏丨之丨乃騰千里之路光武與隗囂書</hi>嗜肉汁<hi>青蠅丨丨丨而忘溺死衆</hi>
<hi>人貪世利而陥罪禍班固難荘</hi>青蠅弔客<hi>虞詡放棄南方云自恨疏節骨體不媚犯上獲罪當長没</hi>
<hi>海隅生無可與語死以丨丨為丨丨使天下無一人知己者足以不恨</hi>青蠅報赦<hi>符堅将赦屏人</hi>
<hi>作赦文有大蠅赤頭聲甚厲入室驅之復來俄而人皆知有赦書於是詰其所得皆云有青衣童子呼於街中</hi>
<hi>堅曰是前丨丨也白氏帖</hi>投筆逐蠅<hi>王思性急方書有蠅飛在筆端去復來思怒丨丨㧞劍丨之</hi>
<pb n="KR3k0030_WYG_298-6a"/>
誤墨成蠅<hi>曹不興畵屏風丨丨㸃汚丨丨孫權謂為真蠅彈之</hi>何故放入<hi>厙狄伏連居室</hi>
<hi>患蠅杖門者曰丨丨丨丨北史</hi>不令人見<hi>梁昭明太子食中頻獲蠅蟲之類宻置柈邊恐厨人獲罪</hi>
<hi>丨丨丨丨</hi>方慶凍蠅<hi>王丨丨體質鄙陋言辭魯鈍張元一謂之被丨丨朝野僉載</hi>記室獵<lb/>
蠅<hi>盧丨丨多作脯對夏則委人於十歩之内扇上塗餳金以撲蠅脯且作青紗障隔塵土時人目為丨丨丨丨</hi>
<hi>溪記</hi>作行折躬<hi>術士相郭代公若青蠅拜賀方能及第公疑之及登科訖歸坐家庭有繩丨八丨立</hi>
<hi>約數萬丨丨者三良久乃去青陽記</hi>觸睫隱字<hi>叚成式讀書有蠅丨丨丨丨偶拂殺一蠅取視之翼</hi>
<hi>似蜩冠似蜂六帖</hi>適從何來<hi>武儒衡時元稹倚宫官知制誥儒衡厭鄙之㑹食瓜蠅集其上儒衡</hi>
<hi>揮以扇曰丨丨丨丨遽集於此一坐皆失色</hi>時遭㸃染<hi>熙寧初外學置官師職簡地親多在宴席</hi>
<pb n="KR3k0030_WYG_298-6b"/>
<hi>有學官喜誶語同僚苦之詠蠅以刺曰衣服有丨丨丨丨盃盤無處不追随后山集</hi>張復之罵青<lb/>
蠅文<hi>火帝降炎臣與邈矣六合歊然如蒸萬物長嬴如騰如凌不可謝其𤣥造不可名其至能忽隂薄陽</hi>
<hi>化生此青蠅觸類苒苒朋飛薨薨切羶而蠧芳筵預登當是之際無人不憎我疑姦人之魂佞人之魄堙鬰不</hi>
<hi>散託蠅寄迹不然者何以變白為黒變黒為白所以恣其㸃染所以遂其慙慝奸佞之作敗君之徳黒白之變</hi>
<hi>為物之賊所謂欲葢而彰順非以澤使潔者不得自明元者不得自黙連璧失珍兼金奪色致義士之感心幾</hi>
<hi>撫髀而太息衆君子矯而議曰天運地施融融蚩蚩何者不有何生不滋信妍酬以自任亦浩混乎無知蠅斯</hi>
<hi>𦕈末胡足罵為殊不知天地不言假乎仁者持準操程以上化下使惡不黷善真不類假廊唐堯之雍熙稱周</hi>
<hi>王之風雅防邪之萌雖小不捨厚汚若成悔何及也于是速呼童奴疾致如意當案輒食對客攘臂指西風而</hi>
<pb n="KR3k0030_WYG_298-7a"/>
<hi>罵曰未斷爾祖終惡爾類營營乎青蠅止于藩</hi>歐陽永叔憎蒼蠅文<hi>蒼蠅蒼蠅吾嗟爾之</hi>
<hi>為生既無蜂蠆之毒尾又無蚊蝱之利觜幸不為人之畏胡不為人之喜爾形至眇爾欲易盈杯餘殘瀝砧几</hi>
<hi>餘腥所希抄忽過則難勝苦何求而不足乃終日而營營逐氣尋香無處不到頃刻而集誰相告報其在物也</hi>
<hi>雖微其為害也至要若乃華榱廣厦珍簟方牀炎風之燠夏日而長神昏氣蹙流汗成漿委四肢而莫舉眊兩</hi>
<hi>目其茫洋惟髙枕之一覺冀煩歊之暫忘念於爾而何負乃於吾而見殃尋頭撲面入袖穿裳或集眉端或㳂</hi>
<hi>眼眶目乍瞑而復警臂一揮而猶攘闕蝴蝶而徜徉此孔子何由見周公於彷彿荘生安得與</hi>
<hi>其為害者一也又如華屋髙堂嘉賔上客沽酒市脯鋪筵設席聊娛一日之餘閒奈闕  多之莫敵或集器皿</hi>
<hi>或屯几格或醉醇酎因之没溺或投熱湯遂䘮其魄諒雖死而不悔亦可戒夫貪得尤忌赤頭號為景跡一有</hi>
<pb n="KR3k0030_WYG_298-7b"/>
<hi>霑汚人皆不食奈何引類呼朋揺頭鼓翼聚散倐忽往來絡繹方其賔主獻酬衣冠儼飾使吾揮手頓足改容</hi>
<hi>失色於此之時王衍何暇於清談賈誼堪為之太息此其為害者二也又如醯醢之品醤臡之制及時月而收</hi>
<hi>藏謹瓶罌之固濟乃闕藏以攻鑽極百端之窺覬至於大胾肥牲嘉殽美味葢  稍露夫罅隙守者或時而假</hi>
<hi>寐纔稍怠於防嚴已輒遺其種類莫闕憂息蕃滋淋漓敗壤使親朋卒至索爾以無歡臧獲懷  因之而得罪</hi>
<hi>此其為害者三也是皆大者餘悉難名嗚呼止棘之詩垂之六經於此見詩人之博物比興之為精宜乎以爾</hi>
<hi>刺讒人之亂誠可嫉而可憎</hi>
詩集未見出頭<hi>百年鑽故紙丨丨丨丨時古靈忩上蠅</hi>知我哦詩<hi>秋蠅丨丨正丨</hi>
<hi>丨得得縁眉復入髭欲打羣飛還歇去風光乞輿幾多時楊廷秀</hi>怒劍休追逐<hi>乗炎出何許人</hi>
<pb n="KR3k0030_WYG_298-8a"/>
<hi>意似㣲看丨丨丨丨丨疑屏謾指揮與蚊更晝夜共蜜上杯盤自有堅氷在能令畏不難梅都官</hi>窺赦<lb/>
豈無才<hi>海上弔喪如有義筆端丨丨丨丨丨不須計較平生事但問適從何處來曽文昭</hi>飛聲<lb/>
滿天下<hi>可堪秋後競營營醜類青蒼逐臭生無奈丨丨丨丨丨唯教黒白不分明張俞秋蠅</hi>
蠅虎物微趣下<hi>丨丨丨丨世不數随力捕生得稱虎匿形注目揺兩股卒然一擊勢莫禦十中</hi>
<hi>失一八九取吻間流血腹如鼓却行奮臂吾甚武明日淮南作端午陳無已</hi>
　<lb/>
　<lb/>
　<lb/>
<pb n="KR3k0030_WYG_298-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今合璧事類備要别集卷九十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要續集卷三十二</head> <lb/>
    <p>
<pb n="KR3k0030_WYG_182-1a"/>
欽定四庫全書<lb/>
　古今合璧事類備要續集卷三十二<lb/>
　　　　　　　　　　　　宋　謝維新　撰<lb/>
　性行門<lb/>
　　精敏　附　精察<lb/>
　事理發揮<hi>文理密察為精材識捷疾為敏精則物來能名敏則事至能應古之君子得之天禀</hi>
　<hi>固與庸人不侔也故易曰粹精書曰精一語曰敏惠書曰時敏皆是説也然言精則不言敏言敏則不言</hi>
　<hi>精豈精自精敏自敏二者若是其不相關歟葢惟精故敏亦未有敏而不由於精也茍未能精於理而遽</hi>
<pb n="KR3k0030_WYG_182-1b"/>
　<hi>欲敏于事未能精於所學而即欲敏於所行則冒然而為率爾而作未有不敗事者然則先言精而後言敏</hi>
　<hi>良有以夫</hi>
事類純粹<hi>剛健中正丨丨精也易乾</hi>精一<hi>惟丨惟丨允/執厥中書</hi>密察<hi>文理丨丨足以</hi>
<hi>有别也記中庸</hi>捷疾<hi>材識丨/丨釋文</hi>不忘敏<hi>叔向曰薳罷有後於楚宜哉承君命丨丨丨左</hi>加<lb/>
以敏<hi>齊國子來聘自郊勞至於贈賄禮成而丨之丨丨同上</hi>聞一知十<hi>子謂子貢曰女與回</hi>
<hi>也孰愈對曰賜也何敢望回回也丨丨以丨丨賜也聞一以知二子曰弗如也吾與女弗如也語五</hi>問一<lb/>
得三<hi>陳亢問於伯魚曰子亦有異聞乎對曰未也嘗獨立鯉趨而過庭曰學詩乎對曰未也不學詩無以</hi>
<hi>言鯉退而學詩他日又獨立鯉趨而過庭曰學禮乎對曰未也不學禮無以立鯉退而學禮聞斯二者陳亢退</hi>
<pb n="KR3k0030_WYG_182-2a"/>
<hi>而喜曰丨丨丨丨聞詩聞禮又聞君子之逺其子也語十六</hi>告往知來<hi>子貢曰貧而無諂富而無</hi>
<hi>驕何如子曰可也未若貧而樂富而好禮者也子貢曰詩云如切如磋如琢如磨其斯之謂歟子曰賜也始可</hi>
<hi>與言詩已矣丨諸丨而丨丨者語一</hi>吾道一貫<hi>子曰參乎吾道一以丨之曽子曰唯子出門人問曰</hi>
<hi>何謂也曽子曰夫子之道忠恕而已矣同上</hi>五行並下<hi>漢應奉少聰明自為童時及長凡所經歴</hi>
<hi>莫不暗記讀書丨丨丨丨為郡決曹吏行部四十二縣録囚徒數百千人及還太守備問之奉口説罪繫姓名</hi>
<hi>坐狀輕重無所遺脫舉茂才本𫝊</hi>一見能誦<hi>王充字仲任㑹稽上虞人少孤鄉里稱孝後到京師</hi>
<hi>受業太學師事班彪好博覽而不守章句家貧無書常游洛陽市肆閲所賣書丨丨輒丨丨憶遂博通衆流百</hi>
<hi>家</hi>逆為答記<hi>後漢楊修有俊才嘗出行籌曹操有問外事乃丨丨丨丨敕守舍兒若有令出依次</hi>
<pb n="KR3k0030_WYG_182-2b"/>
<hi>通之既而果然操怪其速亷之知狀忌修</hi>以為宿構<hi>魏王粲累拜侍中博物多識問無不對觀人圍</hi>
<hi>棋局終粲為覆之棊者不信以帕葢局使更以他局為之用相比校不誤一道其彊記黙識如此善屬文舉筆</hi>
<hi>便成無所改定時人丨丨丨丨</hi>繩墨皆應<hi>諸葛武侯所至營壘井竈圊溷藩籬障塞皆應繩墨一月</hi>
<hi>之行去如始至</hi>履屣當任<hi>郗超曰吾嘗與謝𤣥共在桓公府備見其才雖丨丨間亦得其任</hi>綜<lb/>
理微密<hi>陶侃時造船木屑及竹頭悉令舉掌之咸不解所以正㑹積雪始晴㕔事前餘雪猶濕於是以</hi>
<hi>屑布地及桓温伐蜀又以所貯竹頭作丁裝船其丨丨丨丨皆此類</hi>頃刻便了<hi>梁朱异為散騎常侍</hi>
<hi>掌機密其軍旅謀謨方鎮改換朝儀國典詔誥勅書竝典掌之每四方表疏當局簿領諮議詳斷填委於前屬</hi>
<hi>辭落紙覽事下議縱横敏贍不暫停筆丨丨間諸事丨丨</hi>事無壅滯<hi>宋劉穆之内摠朝政外供軍旅</hi>
<pb n="KR3k0030_WYG_182-3a"/>
<hi>決斷如流丨丨丨丨目覽詞訟手荅牋書耳行聽受口竝酬應不相參受</hi>事無遺失<hi>隋劉炫眸子精</hi>
<hi>明視日不眩左畫方右畫圓口誦目數耳聽五丨同舉丨所丨丨</hi>敕吏泚筆<hi>岑文本字景仁鄧州</hi>
<hi>人性沈敏善文辭多所貫綜擢中書舍人時顔師古為侍郎自武德以來詔誥或大事皆所草定及得文本號</hi>
<hi>善職而敏速過之或當策令叢遽丨丨六七人丨丨待分口占授成無遺意</hi>命吏連紙<hi>裴琰永徽</hi>
<hi>中為同州司户參軍丨書丨數人丨丨須臾剖判立畢時謂之霹靂手</hi>旁吏不給<hi>陸贄從德宗狩</hi>
<hi>奉天機務填摠逺道召𤼵奏請報下書詔日數百贄初若不經意逮成皆周盡事情衍繹熟復人人可曉丨丨</hi>
<hi>承寫丨丨他學士閣筆不得下而贄霈然有餘本傅</hi>不思以對<hi>本朝王禹偁字元之年七嵗已能文</hi>
<hi>畢文簡公為郡從事始知之聞其家以磨麵為生因令作磨詩元之丨丨丨丨</hi>生知之才<hi>楊億有丨</hi>
<pb n="KR3k0030_WYG_182-3b"/>
<hi>丨丨丨以童子召試太宗嘆異以為祕書省正字制曰汝方在髫齓不煩師訓精爽神助文學生知越景絶塵</hi>
<hi>一日千里予有望於汝也</hi>幼而穎邁<hi>綦崇禮字叔厚丨丨丨丨不好嬉弄讀書學文日開月益儔輩</hi>
<hi>莫敢望甫十嵗能作詩屬文比事音節皆中律吕</hi>幼而明慧<hi>程顥字伯淳丨丨丨丨驚人年數嵗賦酌</hi>
<hi>貪泉詩先達許其志操</hi>敏視若流<hi>施師㸃字聖與生有異質得書丨丨丨丨十嵗通六經十二能</hi>
<hi>文先儒咸高之</hi>史文成誦<hi>謝顯道</hi>
精察秋毫<hi>明足以察丨丨之末孟</hi>淵魚<hi>察見丨丨/者不祥</hi>繳繞<hi>苛察丨丨漢馬遷傳</hi>
吹求<hi>丨毛丨疵中山靖王𫝊</hi>咸稱神明<hi>米鹽靡密初若煩碎然霸精力能推行之吏民見者語次</hi>
<hi>尋繹問他隂㐲以相參考嘗欲有所伺察擇長年亷吏遣行屬令周密吏出不敢舍郵亭食於道旁烏攫其肉</hi>
<pb n="KR3k0030_WYG_182-4a"/>
<hi>民有欲詣府言事者適見之霸與語道此後日吏還謁霸霸見迎勞之曰甚苦食於道旁乃為烏所盜肉以霸</hi>
<hi>知其起居所問毫釐不敢有所隱鰥寡孤獨有死無以葬者鄉部書言霸為區處某所大木可為棺某亭猪可</hi>
<hi>祭吏往皆如言其識事聰明如此吏皆不知所出丨丨丨丨</hi>得為耳目<hi>趙廣漢為潁川太守教吏</hi>
<hi>為缿筩及得投書削其主名託以豪傑大姓子弟所言其後家家結為仇怨吏民相告訐廣漢丨以丨丨丨漢</hi>
<hi>本傳</hi>事狀如一<hi>唐武后自徐敬業之反疑天下人多圖已又以久專國事所行不正知宗室大臣怨</hi>
<hi>望心不服欲以威之乃盛開告密之門有胡人索元禮知太后意因告急召見擢為游擊將軍令按判獄每推</hi>
<hi>一人必令引數十百人而周興來俊臣之徒效之紛紛繼起専以告密為事欲䧟一人輒令數處供告丨丨丨丨武</hi>
<hi>后紀</hi>長短畢知<hi>唐邢邵字子才為西兖州刺史守令長短無不知之定陶縣去州五十里縣令妻日</hi>
<pb n="KR3k0030_WYG_182-4b"/>
<hi>暮取人斗酒束脯邵逼夜攝令未明而去責其取受舉州不知所以本𫝊</hi>令人察事<hi>李輔國置察事</hi>
<hi>數千人濳丨於丨間聽丨細丨即行推按</hi>遣人詗事<hi>陳敬暄多丨丨歴縣鎮丨丨謂之尋事</hi>照<lb/>
日辨補字<hi>垂拱中則天監國羅織事起湖州佐史江琛取刺史裴光判書割字合成文理詐為徐敬</hi>
<hi>業反書以告差使推光欵書是光書疑語非光語前後三使推不能決敕令能推事人勘當取實僉曰張楚金</hi>
<hi>可乃使之楚金憂悶仰卧西窗日到向看之字似補作平看則不覺向日則見之喚集州官索一甕水令琛投</hi>
<hi>書于水中字一一解散琛叩頭伏罪敕令斬之賞楚金絹百匹朝野僉記</hi>辨宰非換金<hi>李汧公勉</hi>
<hi>鎮鳯翔屬邑編氓因耨田得馬蹄金一甕遂送於縣縣宰喜獲兹寶以為珠績慮公藏主守不嚴寘於私室信</hi>
<hi>宿開視皆為塊矣以狀聞府僉云姦計換之莫能自白旣而遂以易金伏罪結成具獄以案上聞汧公盛怒俄</hi>
<pb n="KR3k0030_WYG_182-5a"/>
<hi>而因有宴㑹語及斯事列座賔客咸共驚嘆以為胠篋穿窬無足怪也時袁相國滋亦在幕中俛首畧無詞對</hi>
<hi>李公曰邑宰者非判官懿親乎曰與之無素甚疑此事汧公曰換金之状極明若未了當非判官莫探情偽袁</hi>
<hi>曰諾乃令閲甕得二百五十塊遂於列肆索金鎔寫與形塊相等始秤其半已及三百斤其負擔人力乃二農</hi>
<hi>夫以竹舁至縣計其金大數非二人以竹擔可舉是即路之時已化成土矣於是羣疑大豁邑宰遂得清雪汧</hi>
<hi>公歎服以為才智不及劇談錄</hi>俞彦明字序<hi>日月星辰之明非不暐也天下不以為驚水涵太虚</hi>
<hi>燈破幽室非不瑩徹也天下不以為驚物之抱負靈曜而埋藏於荒磎塵壤之中寂寞之境抑遏拂蔚終不可</hi>
<hi>沒而時吐光怪衝射天地天下之人始驚以為神奇吾友乃江南豫章人也請以豐城古獄之事為君道牛斗</hi>
<hi>之間河漢之表昔時有異氣紅光紫氣盤薄衝激夾衡璣杓瑶而奪之色此龍泉太阿之精也龍泉太阿者天</hi>
<pb n="KR3k0030_WYG_182-5b"/>
<hi>下神劒也固當決浮雲截流波刺虎南山膾蛟長橋邊城飛塵河角有彗掃戎王之庭斬佞臣之首提㩦四顧</hi>
<hi>問天下事誰有不平者乎此劒之得志而遇英雄之人壮烈之士取決於一時也今沉屈而在敗牢重鑰之下</hi>
<hi>是其氣不得不暴露而憤發非以耀世也乃其不可遏者固如此耳嗚呼士君子得志而在廊廟之上事業昭</hi>
<hi>著天下之人以為當然不以為驚至於懐負利器鬱鬱而不得志時因感慨微見芒刃故其可喜可愕者多發</hi>
<hi>于窮時吾友自未弱冠之初已能飛步上庠取聲名於塲屋中今已及壯矣其間坎壈臲<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>前跋後疐其耀也</hi>
<hi>如有蹶之其哆也如有哽之豈非天欲大感怒君而使之發精煒也予雖愚弱不靈前日君自執手相許以友</hi>
<hi>又謂曰子其字我而併序其意敢取寶劒鄉閭之舊事聊以相感君其自磨礪無刑于衆予將見張雷博識之</hi>
<hi>士有為君鑒拔者矣又將見西山北巖之膏華隂之英有以拂拭君者矣皇皇華華奪人精爽其見有日矣晉</hi>
<pb n="KR3k0030_WYG_182-6a"/>
<hi>曰君子以自昭明德惟自昭而進者終不可掩屈故字彦明以晉叔</hi>
詩集精察<hi>穴覷騁丨丨孟</hi>聦明<hi>離婁豈不明子野豈不聰同上</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0030_WYG_182-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今合璧事類備要續集卷三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要前集卷二</head> <lb/>
    <p>
<pb n="KR3k0030_WYG_002-1a"/>
欽定四庫全書<lb/>
　古今合璧事類備要前集卷二<lb/>
　　　　　　　　　　　　宋　謝維新　撰<lb/>
　天文門<lb/>
　　風<lb/>
事類噫氣<hi>天地之氣噓而成雲噫而成風埤雅大塊丨丨其名為風作則萬竅怒號莊子</hi>籟聲<lb/>
<hi>汝聞天籟未聞地籟注云風吹萬物有聲故曰籟同上</hi>虎嘯<hi>丨丨而谷風/生淮南子</hi>鵬摶<hi>丨之</hi>
<hi>徙於南溟也丨扶揺羊角而上者九萬里逍遥篇</hi>退鷁<hi>六鷁退飛過宋/都風也春秋</hi>翥鳳<hi>鳳鶱</hi>
<pb n="KR3k0030_WYG_002-1b"/>
<hi>翥於甍標咸遡風而欲翔張平子賦</hi>風母<hi>丨丨出九德縣似猨見人若慙出頸打殺得風還活劉欣期交</hi>
<hi>州記</hi>風師<hi>飛廉風伯也丨丨/箕星也風俗通</hi>飛廉<hi>丨丨神禽能致風氣應劭注吕氏春秋丨丨鹿</hi>
<hi>身頭如雀有角而蛇尾豹文晉灼注</hi>羊角<hi>熈寧九年恩州武城縣有旋風自東南來望之揷天如丨丨大</hi>
<hi>木盡拔晉史</hi>少女<hi>時大旱有問何當雨言今夜當大雨至日向暮了無雲氣衆人並欲嗤公明公明言</hi>
<hi>樹上已有丨丨微風樹間隂鳥和鳴若丨丨反風隂鳥亂翔其雨至矣須臾𤣥雲四集大雨河傾管公明傳</hi>
封姨<hi>崔元微月夜見青衣女伴曰楊氏李氏陶氏又緋衣小女曰石醋報丨家十八丨來言辭泠泠有林</hi>
<hi>下風色皆殊絶芳香襲人醋曰女伴在苑中恐被惡風相撓常求十八姨相庇處士每嵗旦作一幡上圖日月</hi>
<hi>五星立苑東則免難矣今嵗已過此月二月一日立之其日立幡東風刮地折木飛花而苑中繁花不動崔乃</hi>
<pb n="KR3k0030_WYG_002-2a"/>
<hi>悟女伴即衆花之精封家姨乃風神也後楊氏軰來謝各裹桃李花數斗云服之可以却老某等亦長生至元</hi>
<hi>和中元微猶貌若少年亦一異也傳異記</hi>信風<hi>江淮船泝流而上常待東北風謂之丨丨七八月有上信</hi>
<hi>三月有鳥信五月有麥信國史補</hi>颶風<hi>熈安間多丨颶者具四方之丨也常以五六月發未至時雞犬</hi>
<hi>為之不寧又嶺表録云秋夏之間暈如虹者謂之颶母必有飃風南越志嶺嶠夏秋雄風曰颶發自午至夜乃</hi>
<hi>止仆屋僵樹累年一發或嵗再三嶺南録番禺雜記云颶風將發有微雨細雨先緩後急謂之鍊風又有石尤</hi>
<hi>風亦颶之類</hi>舶趠風<hi>丨丨丨呉中梅雨既過颯然清風彌旬嵗嵗如此潮人謂之丨丨丨是時海舶</hi>
<hi>初回云此風自海上與舶俱至爾東坡集</hi>花信風<hi>自初春至初夏其間有二十四番風始于梅花終于</hi>
<hi>楝花謂之丨丨丨故前輩云二十四番丨丨丨是也嵗時廣記</hi>鄭公風<hi>射的山南有白鶴山此鶴為仙</hi>
<pb n="KR3k0030_WYG_002-2b"/>
<hi>人取箭𢎞嘗採薪得一遺箭頃有人覔𢎞還之問何所欲𢎞知其神人也乃曰嘗患若耶溪載薪為難願旦南</hi>
<hi>風暮北風後果然故若耶溪風至今猶然呼丨丨丨後鄭宏傳</hi>楚王風<hi>楚襄王遊於蘭臺之宫宋玉侍</hi>
<hi>有風颯然而至王披襟而當之曰快哉此風寡人所與庶人共者邪玉對曰此獨大王之風耳庶人安得而共</hi>
<hi>之夫風生於地起於青蘋之末盛怒於土囊之口縁于太山之阿舞於松栢之下徘徊於桂椒之間翺翔于激</hi>
<hi>水之上然後徜徉中庭北上玉堂清清泠泠發明耳目寧體便人此所謂大王之雄風王曰善哉宋玉賦</hi>　相<lb/>
風烏<hi>長安南有靈臺高十仞有丨丨銅丨遇風乃動述征記</hi>相風竿<hi>晉車駕出丨丨在前刻烏</hi>
<hi>於丨上名曰相風傅𤣥有相風賦今檣烏乃其餘意東坡詩注</hi>占風鐸<hi>唐岐王宫於竹林内懸碎玉片</hi>
<hi>每夜聞相觸之聲即知有風號丨丨丨開元遺事</hi>候風旌<hi>五王宫中各立長竿挂五色旌於竿頭候</hi>
<pb n="KR3k0030_WYG_002-3a"/>
<hi>之四垂綴以金鈴有聲即往視旌之所向可以知四方風候同上</hi>南風琴<hi>虞舜作五絃琴歌南風其</hi>
<hi>詩曰南風之薰兮可以解吾民之愠兮南風之時兮可以阜吾民之財兮家語</hi>大風歌<hi>漢高祖歸沛召</hi>
<hi>父老飲酒酒酣擊筑而歌曰大風起兮雲飛揚威加海内兮歸故鄉安得猛士兮守四方本紀</hi>秋風辭<lb/>
<hi>漢武帝行幸河東祠后土與羣臣燕飲作丨丨丨曰秋風起兮白雲飛草木黄落兮鴈南歸歡樂極兮哀情多</hi>
<hi>少壯幾時兮奈老何本紀</hi>秋風曲<hi>唐明皇製丨丨高一丨每奏之則秋風徐來夜葉交墜羯鼓録</hi>大<lb/>
風拔木<hi>周公居東二年天大雷電以風禾盡偃大木斯拔成王啟金縢之書迎周公天乃反風禾盡起</hi>
<hi>書</hi>大風揚沙<hi>項王圍漢王三匝於是大風從西北來折木發屋揚石楚軍大亂漢王乃得與數十</hi>
<hi>騎遁去漢書</hi>㢲二起風<hi>蕭至忠為晉州刺史欲獵有樵者於霍山見一長人俄有虎兕鹿豕狐兎</hi>
<pb n="KR3k0030_WYG_002-3b"/>
<hi>雜駢而至長人曰余九㝠使者奉北帝命蕭君畋汝輩若干合鷹死若干合箭死有老麋屈膝求救使者曰東</hi>
<hi>谷嚴四善課試為求計羣獸從行樵者覘之至深巖有茅堂黄冠一人老麋哀請黄冠曰若令滕六降雪丨丨</hi>
<hi>丨丨即蕭使君不出矣羣獸散去翌日未明風雪大作竟日蕭果不出幽怪録</hi>爰居避風<hi>海鳥丨丨</hi>
<hi>丨於魯國東門之外三日展禽曰今其有災乎是嵗也海多大丨國語</hi>方朔占風<hi>孝武坐未央前</hi>
<hi>殿天新雨東方朔屈指獨語上問之對曰殿後栢上有鵲立栢枝上東向而鳴視之果然問朔何以知之對曰</hi>
<hi>此以人事知之風從東方來鵲尾長傍風則順背風則蹶必當順風而立是以知也東方朔傳</hi>滿奮畏<lb/>
風<hi>丨丨丨丨在晉武帝坐北牕作琉璃屛實密似疎奮有寒色奮曰臣猶呉牛見月而喘世説</hi>曾㸃<lb/>
舞風<hi>丨丨曰暮春者春服既成冠者五六人童子六七人風乎丨雩詠而歸語</hi>列子御風<hi>丨丨</hi>
<pb n="KR3k0030_WYG_002-4a"/>
<hi>丨丨而行泠然旬有五日而後返莊子列子乗風而歸曰吾心疑釋隨風東西猶木葉幹殻竟不知風乗我邪</hi>
<hi>我乗風邪列子</hi>張翰思蓴<hi>丨丨字季鷹辟齊王東曹掾在洛見秋風起因丨呉中丨菜羮鱸魚鱠曰</hi>
<hi>人生貴得適意爾何能羈宦數千里以要名爵遂命駕而歸世説</hi>王導拂扇<hi>庾亮在石頭丨丨在</hi>
<hi>冶城坐大風揚塵王以扇拂之曰元規塵汙人同上</hi>太平瑞應<hi>丨丨丨丨五日一風風不鳴條論衡</hi>
中國有道<hi>漢武帝天漢三年月氐國獻神香使者曰國占東風入律百旬不休青雲干吕經月不散</hi>
<hi>意丨丨丨好丨之君故來貢東方朔傳</hi>以琯和風<hi>王母遣使獻白玉琯吹之以和八風廣記</hi>吹<lb/>
律知風<hi>十二辰皆有風吹其律以知和不周禮保章氏注</hi>起南入北<hi>予蓬蓬然丨於丨海</hi>
<hi>而丨於丨海折大木蜚大屋者唯我能也秋水</hi>吹花擘柳<hi>河朔春時多大風飛塵撼木若疾雷數日</hi>
<pb n="KR3k0030_WYG_002-4b"/>
<hi>一作每作輙三二日方止以訪左右對曰不得是且無年是名丨丨丨丨草木百穀皆藉之遯齋閒覽</hi>八<lb/>
卦之風<hi>服䖍以為丨丨丨丨乾音石其風不周坎音革其風廣莫艮音匏其風融震音竹其風明庶㢲</hi>
<hi>音木其風清明離音絲其風景坤音土其風凉兑音金其風閶闔易緯通卦驗云立春條風至春分明庶風至</hi>
<hi>立夏清明風至夏至景風至立秋凉風至秋分閶闔風至立冬不周風至冬至廣莫風至論語疏</hi>四時<lb/>
之風<hi>四時和為通正謂之景風南風謂之凱風東風謂之谷風北風謂之凉風西風謂之泰風爾雅猛風</hi>
<hi>曰颲凉風曰飀微風曰飈小風曰颼風俗通暴風從上下曰頽從下上曰飈亦曰扶揺廻風曰飄日岀而風曰</hi>
<hi>暴隂而風曰曀風而雨土曰霾爾雅春晴日出而風曰光風秋冬餘風曰緒風吹萬物有聲曰籟終日風謂之</hi>
<hi>終風同上</hi>
<pb n="KR3k0030_WYG_002-5a"/>
詩集春風<hi>吹鬢風拘小雨來殘紅埽盡緑蒼苔稻田緑遍無邊幅更欲煩君為剪裁僧惠洪</hi>夏<lb/>
風<hi>三旬已過黄梅雨萬里初來舶趠風幾度縈廻渡山曲一時清駛滿江東驚回蓛蓛先秋葉喚醒昏昏嗜</hi>
<hi>睡翁欲作蘭臺快哉賦却嫌分别問雌雄東坡</hi>秋風<hi>揫斂一何饕天機亦自勞墻隈小翻動屋角盛呼號</hi>
<hi>漠漠驚沙宻紛紛斷柳高江湖豈在眼昨夜夢波濤王安石</hi>晚風<hi>落日生蘋末揺揚遍遠林帶花疑鳳</hi>
<hi>舞向竹似龍吟月動臨秋扇松寒入夜琴蘭臺宫殿峻還拂楚王襟李嘺</hi>凉風<hi>揺揺歌扇舉悄悄舞衣輕</hi>
<hi>引笛秋臨塞吹沙夜遶城向風回鴈影出峽送猿聲何似琴中奏依依帶别情同上</hi>大風<hi>雲埋月缺暈寒</hi>
<hi>灰飈發齊如巨象豗縱湧萬川冰柱立紛披千嶂土囊開魯門未怪爰居至鄭圃何妨禦宼來終夜不眠誰與</hi>
<hi>共坐忘唯有一顔回王安石</hi>送香<hi>飄飄散香勢汎漾下蓬萊傳凉入鏤檻發氣滿瑶臺委禾周邦偃飛</hi>
<pb n="KR3k0030_WYG_002-5b"/>
<hi>鴨宋都回亟揺故葉落屢蕩新花開暫舞驚鳬去時丨蘂丨來已拂巫山雨何用捲寒灰梁簡文帝</hi>飄粉<lb/>
<hi>樓上起朝粧風花下砌傍入鏡先丨丨翻衫好染香度舞飛長袖傳歌共繞梁欲因吹少女還持拂大王梁孝</hi>
<hi>元帝可聞不可見能重復能輕鏡前飄落粉琴上響餘聲梁何遜</hi>動竹<hi>宋地鶂飛初湘川燕起餘掃壇</hi>
<hi>聊丨丨吹薤欲成書蒼梧勲猶在舍浦樹應疎陽烏一轉翅千里定非虚梁庾肩吾</hi>開花<hi>颺漾楚王宫徘</hi>
<hi>徊遶竹叢帶葉俱吟樹丨丨共儛空飄香雙袖裏亂曲五絃中試上高樓聽悲響定無窮陳祖孫</hi>花風<lb/>
<hi>深紅落盡東風惡柳絮榆錢不當春東坡詩</hi>夜風<hi>仙人掌冷三霄露玉女牕虚午夜風李義山</hi>萬<lb/>
里風<hi>中和堂上東西頰獨有人間丨丨丨東坡</hi>九萬風<hi>天地寥廓誰相待日月虚乗丨丨丨李義</hi>
<hi>山</hi>故人風<hi>大熱去酷吏清風來丨丨杜牧之</hi>
<pb n="KR3k0030_WYG_002-6a"/>
　　雨<lb/>
事類生穀<hi>益之以霡霂既優既渥既霑既足丨我百丨毛詩</hi>仰膏<hi>小國之仰大國如百穀之</hi>
<hi>丨丨焉若常膏之其天下輯睦左傳</hi>龍興<hi>潛丨蟠於沮澤應鳴鼔/而丨雨左太冲蜀都賦</hi>魚噞<hi>天之</hi>
<hi>且雨也隂曀未集而丨已丨矣淮南子</hi>雨隊<hi>徐州王忠政死十二日却甦語云見一人引臂曰天召汝</hi>
<hi>行雨小頃瓶中貯人間水一般如馬牙消謂之乾雨丨丨在前風車在後酉陽雜爼</hi>雨工<hi>柳毅見涇川婦</hi>
<hi>人牧羊問何物曰非羊也丨丨也雷霆之類也異聞録</hi>雨師<hi>霍山南岳山有丨丨雲師如蠶長六寸似</hi>
<hi>兎丨丨似蛹長七八寸似蛭雨雲之時出在石上肉甘可熟而食之開山圖雨師屏翳風伯飛廉漢郊祀志注</hi>
<hi>赤松子神農時雨師列仙傳云𤣥㝠丨丨風俗志</hi>瑞雨<hi>梁大同中嘗驟雨殿前往往有雜色寶珠梁武</hi>
<pb n="KR3k0030_WYG_002-6b"/>
<hi>帝觀之有喜象虞寄因上丨丨頌云飛甘洒潤玉散珠聨初學記作盧昻道</hi>時雨<hi>太平之丨凡嵗三十</hi>
<hi>六丨此休證時若之應京房易候</hi>榆莢雨<hi>丨丨丨春雨也黄雀風濯枝雨六月之風雨也御覽</hi>豆<lb/>
花雨<hi>里俗以八月雨為丨丨丨荆楚嵗時記</hi>黄梅雨<hi>夏至前雨為丨丨丨沾衣服皆敗黦埤雅</hi>
<hi>云今江湘二浙四五月間梅欲黄落則水潤土溽柱礎皆汗蒸鬱成雨謂之梅雨故自江以南三月雨謂之迎</hi>
<hi>梅五月雨謂之送梅風土記</hi>月額雨<hi>謂旦日雨為丨丨丨/如織垂絲金樓子</hi>石燕飛<hi>零陵</hi>
<hi>山有丨丨遇風雨即丨止還為石湘州記</hi>垤鸛鳴<hi>零雨其濛鸛鳴于垤注云鸛水鳥將隂雨則鳴毛詩</hi>
商羊舞<hi>齊有一足之鳥飛公朝下于殿前舒翅而跳齊侯遣使訪孔子孔子曰此鳥名丨丨昔童兒有</hi>
<hi>屈其一足振迅兩臂而跳且謡曰天將大雨商羊鼓丨今齊有之其應至將有水為災家語</hi>黑蜧躍<lb/>
<pb n="KR3k0030_WYG_002-7a"/>
<hi>丨丨神蛇潛泉而居將雨而丨淮南子</hi>蟻封穴<hi>沛獻王輔善京氏易明帝永平五年少雨上御雲臺</hi>
<hi>闕自以周易林占之其繇曰丨丨丨户大雨將至以問輔輔曰蹇艮上坎下艮為山坎為水山出雲為雨蟻穴</hi>
<hi>居知雨至故以蟻為雨居東觀漢記</hi>鳩逐婦<hi>鵓丨隂則屏丨其婦晴則呼之語曰天將雨丨丨丨埤雅</hi>
審雨堂<hi>盧汾夢入蟻穴見堂宇題其名曰丨丨丨捜神記</hi>兜率天<hi>其雨丨丨丨上雨摩尼䕶</hi>
<hi>世城雨美膳海中注雨不絶如連輪阿修羅中雨兵伏閻浮提中雨清浄水雜爼</hi>華陽洞仙<hi>張元</hi>
<hi>賔得仙入丨丨丨為理禁伯其職主水葢雨官也眞誥</hi>河伯使者<hi>西海上有人乗白馬朱鬛白衣</hi>
<hi>𤣥冠從十二童子馳馬如飛名曰丨丨丨丨其所至之國雨水滂沱神異記</hi>黑猪渡河<hi>夜半天漢</hi>
<hi>中有黑氣相逐俗謂之丨丨丨丨雨候也述異志</hi>玉女披衣<hi>萍鄉西津有玉女崗天當雨石間先</hi>
<pb n="KR3k0030_WYG_002-7b"/>
<hi>湧五色雲俗謂之丨丨丨丨同上</hi>峴山張葢<hi>安定郡有峴陽峯峯上有池若雨則雲起池中若車</hi>
<hi>葢然故里諺曰丨丨丨丨雨滂沱三山小牘</hi>巫峽行雲<hi>楚襄王與宋玉逰雲夢之臺望高唐之觀</hi>
<hi>其上獨有雲氣湏臾之間變化無窮王曰此何氣也玉曰所謂朝雲也昔先王莊王逰高唐書寢夢一婦人曰</hi>
<hi>妾丨山之女朝為行雲暮為行雨選高唐賦序</hi>噀酒滅火<hi>神仙傳曰欒巴為尚書正朝大會巴飲酒</hi>
<hi>西南丨之有詔問巴巴曰臣本縣成都市失火臣故因丨為雨以丨丨詔即以驛書馳問成都答言正旦大失</hi>
<hi>火食時有雨從東南來火乃息雨皆酒臭後漢</hi>取盃酌水<hi>漢洪子昇延嵩山鍊師値大雨水上堂户</hi>
<hi>鍊師丨懐中重黎丨丨丨不滿而庭砌竭矣宣武盛事</hi>煙昇為雨<hi>爛石燒之丨丨於天化丨香雲</hi>
<hi>香雲氣潤則成香丨世説</hi>礎潤將雨<hi>山雲蒸柱丨丨皆丨丨之候也淮南子</hi>天泣而雨<lb/>
<pb n="KR3k0030_WYG_002-8a"/>
<hi>中和三年浙西天鳴聲如轉磨無雲而雨占曰無雲而雨是謂天泣五行志</hi>月離而雨<hi>孔子將遠</hi>
<hi>行命從者皆持葢已而果雨巫馬期問曰旦無雲既日出而夫子命持雨具敢問何以知之子曰昨暮月宿畢</hi>
<hi>詩不云乎丨丨于畢俾滂沱矣以此知之家語</hi>雲下成雨<hi>雨水從丨丨也雨者輔也言輔時生養釋</hi>
<hi>名</hi>氣上為雨<hi>隂陽丨丨薄丨丨下薄為霧風其噫也雲其氣也雨乗空而墜風多則合速故雨大</hi>
<hi>而疎風少則合遲故雨細而密前漢董仲舒傳</hi>甲子雨占<hi>唐俚語春雨丨丨赤地千里夏雨甲子乗</hi>
<hi>船入市秋雨甲子禾頭生耳冬雨甲子牛羊凍死朝野僉載</hi>戊申雨候<hi>常以丨丨日候日入時日</hi>
<hi>上有冠雲不問大小黑者大雨青者小雨黄子發相雨書</hi>旬日一雨<hi>周公之時風不鳴條雨不破塊</hi>
<hi>丨丨丨丨雨必至夜鹽鐵論太平之世五日一風十日一雨王充論</hi>三十六雨<hi>一嵗丨丨丨丨天地</hi>
<pb n="KR3k0030_WYG_002-8b"/>
<hi>之氣宣十日小雨應天文也十五日大雨以斗運也春秋説題又京房易候十日一雨嵗凡三十六雨時若之</hi>
<hi>應</hi>諸雨總名<hi>暴雨謂之涷小雨謂之霡霂時雨曰澍雨三日以往為霖久雨曰霪雨與雪雜下曰</hi>
<hi>霰爾雅疾雨曰驟雨徐雨曰零雨久雨曰苦雨亦曰愁霖雨水曰潦雨雲曰渰纂要</hi>
詩集春雨<hi>好雨知時節當春乃發生隨風潛入夜潤物細無聲野徑雲俱黑江船火獨明曉看紅濕</hi>
<hi>處花重錦官城杜甫詩</hi>夏雨<hi>微雲凄已合餘潤先流礎蕭蕭止還作坐聽三更鼓登城望麰麥緑浪風</hi>
<hi>掀舞東坡集</hi>秋霖<hi>西方龍兒口猶乳初解驅雲學行雨縱恣羣隂駕老虹勺水蹄涔盡奔注葉破苔黄</hi>
<hi>未休滴膩光透長庭莎色恨無長劒一千仞劃斷頑雲看晴碧李沇秋霖歌</hi>秋雨<hi>闌風長雨秋紛紛四</hi>
<hi>海八荒同一雲去馬來牛不復辨濁涇清渭何當分禾頭生耳黍穗黑農夫田父無消息城中斗米抱衾裯相</hi>
<pb n="KR3k0030_WYG_002-9a"/>
<hi>許寧論兩相直杜甫</hi>雨聲<hi>長安布衣誰比數反鎻衡門守環堵老夫不出長蓬蒿稚子無憂走風雨丨丨</hi>
<hi>颼颼催早寒鳬鴈翅濕高飛難秋來未曾見白日泥汚后土何時乾</hi>雨夜<hi>屋小茅乾丨聲大自疑身着蓑</hi>
<hi>衣卧兼是孤舟丨泊時風吹折葦來相佐我有愁襟無可那纔成好夢剛驚破背壁寒燈不及螢重挑却向燈</hi>
<hi>前坐並同上</hi>喜雨<hi>大雨雖霶霈隔轍分晴隂小雨散浸滛為潤廣且深浸滛茍不止利澤何窮已無言</hi>
<hi>雨大小小雨農尤丨宿麥已登實新禾未抽秧及時一日丨終嵗飽豐穰夜響流霡霂晨暉霽蒼凉川原淨如</hi>
<hi>洗草木自生光童稚喜𤓰芉耕夫望陂塘誰云田家苦此樂殊未央歐陽永叔</hi>聽雨<hi>今年思家客裏愁雨</hi>
<hi>聲落落屋簷頭照泥星出依然黑淹爛庭花不肯休王建姚令威叢話諺云乾星照濕土來日依舊雨</hi>夜<lb/>
雨<hi>連雲接塞添迢逓洒幕侵燈送寂寥一夜不眠孤客耳主人牕外有芭蕉杜牧</hi>山雨<hi>坐來蓛䔩山風</hi>
<pb n="KR3k0030_WYG_002-9b"/>
<hi>急丨丨隨風暗原隰樹帶繁聲出竹間溪將大㸃穿籬入餉婦寥翹布領寒牧童擁茸蓑衣濕此時高味共誰</hi>
<hi>論擁鼻吟詩空佇立韓偓</hi>斜雨<hi>西北雲膚起東南雨足來靈童出海見神女向山回斜影風前合圓紋水</hi>
<hi>上開十旬無破塊九土信康哉李嶠</hi>飛雨<hi>行雲逓嵩高丨丨藹而至潺潺石澗溜汩汨松上駛杜甫</hi>密<lb/>
雨<hi>丨丨吹不斷貧居常閉門東溟容有恨西極已能嚴束濕炊懸釡翻床補壊垣倒身無處着呵手不成温</hi>
<hi>后山</hi>連雨<hi>入空纔漠漠洒逈已紛紛巢燕高飛盡林花潤色分晚來聲不絶應得夜深聞杜甫</hi>驟雨<lb/>
<hi>掣電引狂雷晝天忽成暮萬里瀉銀河四簷垂瀑布僧可遵</hi>暴雨<hi>逰人脚底一聲雷滿座頑雲撥不開</hi>
<hi>天外黑風吹海立浙東飛雨過江來十分㶑灔金樽凸千杖敲鏗羯鼔催喚起謫仙泉洒靣倒傾蛟室瀉瓊瑰</hi>
<hi>東坡</hi>雷雨<hi>丨推丨骨天為低行雲趨走不敢遲桐英滿地誰拾去花態正顰魂欲飛紫金蛇光誰掣斷墮</hi>
<pb n="KR3k0030_WYG_002-10a"/>
<hi>空萬㸃跳珠亂須臾井滑甘無泥琉璃骨軟争道馳惠洪</hi>空堦雨<hi>夜雨滴丨丨滴滴空堦裏空堦滴不</hi>
<hi>入滴入愁人耳何遜</hi>巴山雨<hi>君問歸期未有期丨丨夜丨漲秋池何當共剪西牕燭却話丨丨夜丨時</hi>
<hi>商隠</hi>清塵<hi>一雨全丨六合丨詩翁喜雨句凌雲垤/飄戰蟻餘追北柱繫乖龍有裂文山谷</hi>潤礎<hi>丨氣</hi>
<hi>凝柱丨繁聲注瓦溝暗留牕不曉凉引簟先秋白樂天</hi>銀竹<hi>白雨映寒山森森似丨丨李太白</hi>簷<lb/>
花<hi>深夜沉沉動春酌燈前細雨丨丨落杜甫</hi>散絲<hi>密雨如丨丨文選雨絲斜織麯塵煙僧楚巒酒樓人</hi>
<hi>散雨千絲錢昭度</hi>流膠<hi>凍雨落丨丨杜甫凍雨兮洒塵/出楚辭注江東呼夏雨為凍雨</hi>雨拳<hi>王禹</hi>
<hi>錫賀知縣春雨詩打葉丨丨隨手重吹凉風口逐人來東坡云作詩如此不入規矩王直方詩話</hi>雲甲<lb/>
<hi>黑丨𤣥丨駐鐵騎驛官馳后山詩</hi>輓河<hi>雲驅鐵騎千山合雨/丨天丨一夜傾栟櫚</hi>没徑<hi>稚子更呼</hi>
<pb n="KR3k0030_WYG_002-10b"/>
<hi>山徑没漁翁來報竹橋流伍彬</hi>
　　久雨<lb/>
事類三日<hi>隠公九年大雨霖以震書始也凡雨丨丨以往為霖左傳</hi>踰月<hi>豈信宿以為多乃丨</hi>
<hi>丨而成霖晉潘尼苦雨賦</hi>敗稼<hi>唐明皇時大雨丨丨帝憂之楊國忠擇善禾以進曰雨不為災</hi>害粢<lb/>
<hi>宋大水魯使人弔之曰天作淫雨丨於丨盛如之何不弔左傳</hi>穀荒<hi>淫雨不解丨丨于壟麥爛于場唐辛</hi>
<hi>替否疏</hi>粟化<hi>荆州久雨丨丨/為蠱述異記</hi>麥蛾<hi>晉永嘉中梁州雨十旬丨化為丨飛同上</hi>竇<lb/>
魚<hi>上元二年秋雨連月渠丨生丨</hi>鞭陽石<hi>夷陵有隂陽石隂石常潤陽石常燥旱則鞭隂石必雨雨</hi>
<hi>久丨丨丨則止</hi>咎主司<hi>唐宋璟以霖雨為害丨在丨丨</hi>
<pb n="KR3k0030_WYG_002-11a"/>
詩集久雨<hi>煤炲着天無寸空白沫上岸吹魚龍羲和推車出不得河伯欲取山為宫城門晝開眠百</hi>
<hi>賈飢孫得糟夜餔翁主人慣事少所怪看屋箕踞歌南風王介甫</hi>生蛙<hi>炊爨不復舉竈中丨丨蝦傅𤣥</hi>
<hi>集</hi>憂魚<hi>蒼生丨其丨南畝多被水荆公</hi>
　　禱雨<lb/>
事類舞方龍<hi>甲乙日不雨命為青龍東方小童子舞之丙丁不雨命為赤龍南方壯者舞之戊己</hi>
<hi>不雨命為黄龍中央壯者舞之庚辛不雨命為白龍西方老人舞之壬癸不雨命為黑龍北方老人舞之如此</hi>
<hi>不雨潛處闔南門置水其外門北門取人骨埋之如此不雨命巫祝而曝之曝之不雨神山積薪擊鼓而焚之</hi>
<hi>神農求雨書</hi>泥石牛<hi>鬱林郡山有池池有石牛嵗旱百姓殺牛祈雨以牛血和泥泥石牛背祠畢天</hi>
<pb n="KR3k0030_WYG_002-11b"/>
<hi>雨洪注石牛背泥盡即晴事見顧微廣州記</hi>祝木神<hi>唐明皇命梵僧不空祈雨手簸旋數寸木神念</hi>
<hi>咒擲之自立伺木神吻角牙出目演則雨至酉陽雜爼</hi>縮池水<hi>唐大旱西域僧請於昆明池結壇祈</hi>
<hi>雨凡七日水丨數尺龍化為老人詣孫思邈請救曰我知昆明池有仙方三十首傳于予予救汝老人曰此方</hi>
<hi>上帝所禁今急矣少頃捧方至自是池水忽數日溢岸胡僧羞恚死同上</hi>作土龍<hi>土龍致雨注陽遭旱</hi>
<hi>丨丨丨以象雲從龍淮南子</hi>取蝦蟇<hi>董仲舒曰旱則丨五丨丨置之社中池方八尺深一尺水蝦蟇</hi>
<hi>焉春則池方七尺夏方五尺秋方九尺冬則如春皆具酒脯陳告後漢禮儀志注</hi>蛇醫致雨<hi>王彦</hi>
<hi>威鎭汴夏旱李杞過汴因宴王以旱為言李醉曰欲雨甚易爾可求丨丨四頭石甕二枚毎甕實以水浮二蛇</hi>
<hi>醫以木葢密泥之置于閙處甕前後設席燒香選小兒十嵗以下者十餘令執小青竹晝夜更擊其甕不得少</hi>
<pb n="KR3k0030_WYG_002-12a"/>
<hi>輟王如言試之一日兩夜雨大注酉陽雜爼</hi>蜥蜴興雲<hi>熈寧中京師久旱按古法令坊巷以甕貯</hi>
<hi>水揷柳枝泛丨丨小兒呼曰蜥蜴蜥蜴丨丨吐霧降雨滂沱放汝歸去時蜥蜴不能盡得往往以蝎虎代之入</hi>
<hi>水即死小兒更曰寃苦寃苦我是蝎虎似恁昏沉怎得甘雨倦遊雜録</hi>驅龍致雨<hi>牛僧孺鎭襄陽</hi>
<hi>久旱有處士能豢龍公請致雨處士曰江漢間無龍獨一湫泊中有黑龍難制强驅之必為災公固命之果大</hi>
<hi>雨而漂流萬户闕</hi>隨馬行雨<hi>李靖微時嘗射獵山中會暮投宿一朱門家夜半聞扣門甚急</hi>
<hi>見一婦人謂靖曰此非人世乃龍宫也今天符命行雨二子皆不在欲奉煩頃刻如何遂命黄頭被青驄馬又</hi>
<hi>命取雨器乃一小瓶戒曰馬躩地嘶鳴即取瓶中水一滴滴馬鬃上此一滴水乃地上三尺愼勿多也既而電</hi>
<hi>掣雲間特連下三十餘滴比夜半平地水三丈幽怪録</hi>畫龍壇上<hi>擇潭洞或湫濼林木深邃之所</hi>
<pb n="KR3k0030_WYG_002-12b"/>
<hi>以庚辛壬癸日先齋戒以酒脯告社令築方壇二級高一尺濶一丈三尺壇外二十歩介白繩壇上植竹杖張</hi>
<hi>丨丨其圖以縑素書黑魚左顧環以天黿十星中為白龍吐雲黑色其下畫水波有龜亦左顧吐黑氣如線和</hi>
<hi>金銀朱丹飾龍形又設皁幡刎鵝頸取血致盤中楊枝洒水龍上羣官再至祝雨足取龍投水中本朝事實</hi>
置虎潭中<hi>徐州城東有石潭與泗水通丨丨頭丨丨可致雲雨坡集</hi>方士養龍<hi>使者甘宗</hi>
<hi>所奏西域事云方士能神咒者臨泉禹歩吹氣龍即浮出長十數丈更吹龍輒縮至數寸乃掇取著壺中或有</hi>
<hi>四五龍以少水養之聞有旱處便賫龍往賣一龍直數十斤金發壺中出一龍著潭中復禹歩吹之長十數丈</hi>
<hi>須臾而雲雨四集抱朴子</hi>管輅召星<hi>魏丨丨字公明過清河時天旱倪太守問雨期輅曰今夕當雨</hi>
<hi>樹上已有少女風樹間乂有隂鳥和鳴又少男風起衆鳥亂翔其應至矣倪不之信輅曰十六日壬子畢星中</hi>
<pb n="KR3k0030_WYG_002-13a"/>
<hi>已有水氣又作檄丨五丨宣布星符刺下東井告南箕使召雷公電母風伯雨師須臾風雲並興𤣥雲四合大</hi>
<hi>雨河傾</hi>成湯斷爪<hi>湯伐桀後大旱七年煎砂礫石太史占之曰當以人禱湯曰吾所為請雨者民</hi>
<hi>也若必以人禱吾請自當遂齋戒剪髮斷爪素車白馬嬰白茅以身為犧牲禱於桑林之野持三足鼎祝於山</hi>
<hi>川曰政不一與民失職與宫室崇與婦謁盛與苞苴行與讒夫昌與何不雨之極言未巳而天乃大雨史</hi>周<lb/>
宣側身<hi>雲漢尹吉甫美宣王也遇災而懼側身修行欲消去之天下喜於王化復行故作是詩也倬彼</hi>
<hi>雲漢昭回于天王曰於乎何辜今之人天降喪亂飢饉甚薦臻靡神不舉靡愛斯牲圭璧既卒寧莫我聽旱既太</hi>
<hi>藴隆蟲蟲不殄禋祀自郊徂宫上下奠瘞靡神不宗旱既太甚滌滌山川旱魃為虐如惔如焚我心憚暑憂心</hi>
<hi>如薰毛詩</hi>宋景身祈<hi>丨丨公時大旱三年卜之以人祠乃雨公下堂頓首曰吾所以祈雨將自當之</hi>
<pb n="KR3k0030_WYG_002-13b"/>
<hi>言未卒天下大雨方千里者何德於天而惠於民也</hi>魯穆尫暴<hi>魯嵗旱穆公召縣子而問曰天久不</hi>
<hi>雨吾欲暴尫而奚若曰天則不雨而暴人之疾子虐無乃不可與然則吾欲暴巫而奚若曰天則不雨而望之</hi>
<hi>愚婦人以求之毋乃已疏乎卒為之徙市記</hi>戴封積薪<hi>丨丨為西京縣令境内旱乃丨丨而卧其</hi>
<hi>上約曰來日日午無雨即令以火燒之至期火發而雨遠近歎服後漢書</hi>凉輔環艾<hi>丨丨仕郡為五</hi>
<hi>官掾時夏大旱太守自祈請輔於是積薪聚艾以自環構火將自焚未及中時而天雲隂合須臾澍雨同上</hi>
段禱必雨<hi>唐丨文昌帥荆南或旱禱請必雨或久雨出游必霽民為語曰旱不苦禱而雨雨不愁公</hi>
<hi>出游史書</hi>武夢而雨<hi>後周達奚武以太保為同州刺史時旱武祀華山廟岳既高峻人跡罕通武年</hi>
<hi>逾六十攀藤而上晚不得還於岳上藉草而宿夢一白衣執武手曰快辛苦甚相嘉尚武驚覺旦而澍雨本傳</hi>
<pb n="KR3k0030_WYG_002-14a"/>
祈雨閉門<hi>董仲舒治國推隂陽丨丨則閉諸陽縱諸隂其止雨反是注曰謂如丨南丨内舉火及開</hi>
<hi>北門水洒人之類也本傳</hi>憂旱出野<hi>齊景公時大旱乃召羣臣而問曰天久不雨民有飢色寡人欲</hi>
<hi>少賦歛以祠靈山可乎羣臣莫對晏子進曰此不可祠無益也夫靈山固以石為身草為髮天久不雨髮將燋</hi>
<hi>身將爇彼獨不欲雨乎祠之無益景公曰吾欲祠河伯可乎晏子曰夫河伯以水為國以魚鱉為民天久不雨</hi>
<hi>百川將竭國民將亡矣誰獨不用雨乎祠之無益景公曰奈何曰避宫殿暴露與山靈河伯共其憂其幸而雨</hi>
<hi>乎景公乃出野暴露三日天果大雨晏子春秋</hi>禱太一宫<hi>慶歴間京師夏旱諫官王公素乞親行禱</hi>
<hi>雨帝曰太史言月二日當雨一日欲出禱公曰臣非太史是日不雨帝問故公曰陛下幸其當雨以禱不誠不</hi>
<hi>誠不可動天臣故知不雨帝曰明日禱雨醴泉觀公曰醴泉之近猶外朝也豈憚暑不遠出耶帝毎意動則耳</hi>
<pb n="KR3k0030_WYG_002-14b"/>
<hi>赤耳已盡赤厲聲曰當丨西丨丨丨公乞傳㫖帝曰車駕出郊不預告卿不知典故公曰國初以虞非常今久</hi>
<hi>太平預告使百姓望清光者衆耳無虞也諫官故不扈從明日特召王公以從日色甚熾埃霧漲天帝玉色不</hi>
<hi>怡至瓊林苑回望西太一宫上有雲氣如香煙乍起少時雷雨至帝却逍遥輦御平輦徹葢還宫明日召對帝</hi>
<hi>曰朕自卿得雨聞見録</hi>祀五龍法<hi>眞宗咸平間知揚州魏羽上雩丨丨丨祈雨丨詔頒諸路其法</hi>
<hi>以甲乙日擇東地作壇取土造青龍土器之大小龍之修短餘方皆如之凡旱建壇取五行生成之數焉長吏</hi>
<hi>齋三日詣龍所汲流水設香茗果率郡官日再至祝酹不用樂巫覡雨足送龍水云云本朝事實</hi>
詩集雨井<hi>居然鱗介不能容石眼環環水一鍾聞説旱時求雨澤只疑科斗是蛟龍韓愈</hi>水廟<lb/>
<hi>桑條無葉土生煙簫管迎龍丨丨前朱門幾處看歌舞猶恐春隂咽管絃李約</hi>鞭雷公<hi>滄江夜來雨眞</hi>
<pb n="KR3k0030_WYG_002-15a"/>
<hi>宰罪應雪安得丨丨丨滂沱洗呉越杜牧之</hi>呵電母<hi>常山山人信英武撝駕雷車丨丨丨山中歸時</hi>
<hi>風色變中路已覺商羊舞夜牕騷騷閙松竹朝畦泫泫流膏乳庶將積潤掃餘孽收拾豐嵗還明主東坡</hi>龍<lb/>
枕雷車<hi>長笑蛇醫一寸腹銜水吐雹何時足蒼鵝無罪亦可憐斬頭横盤不敢哭豈知泉下有猪丨卧</hi>
<hi>丨丨丨踏隂軸前年太守為旱請雨㸃隨人如散菽東坡</hi>神鞭鬼御<hi>東堤黑風駕海水海底卷上天</hi>
<hi>中央錚棧雷車轍軸壯矯攫蛟龍爪尾長丨丨丨丨載隂帝來往噴洒何顚狂四方嵗騰玉京仗萬里横牙羽</hi>
<hi>木槍杜牧之</hi>祠女郎魂<hi>乞雨女郎魂炰羞潔且繁廟開鼯䑕呌神降越巫言旱氣期銷蕩隂官想</hi>
<hi>駿奔行看五馬入蕭颯已隨軒韓愈</hi>減大官膳<hi>湯帝嗟咨徴六事漢庭災異刻三公聖明罪已思寛</hi>
<hi>大時雨愆期旱藴隆東海得無寃死婦南陽疑有卧雲龍傳聞已丨丨丨丨肉食諸公盍奏功東坡</hi>
<pb n="KR3k0030_WYG_002-15b"/>
　　喜雨<lb/>
事類膏澤<hi>油雲四布丨丨溥周衆靈受識薈蔚自躋于南山百穀仰榮滂沛遂沾于東作柳子厚賀</hi>
<hi>雨表</hi>醴泉<hi>甘雨降萬民以喜/謂之丨丨爾雅</hi>三時雨<hi>六月必有丨丨丨田家以為甘澤邑里相</hi>
<hi>賀曰喜雨荆楚嵗時記</hi>六月雨<hi>魯僖公三年丨丨丨雨云者喜雨而有志乎民者也</hi>御史雨<lb/>
<hi>唐顔眞卿為監察御史使河隴時五原有寃獄久不決天且旱眞卿辨獄而雨郡人呼丨丨丨</hi>隨車雨<lb/>
<hi>漢百里嵩為徐州刺史境内旱嵩行部車所經甘雨輒降本傳後漢鄭洪遷淮隂太守行春大旱丨丨致丨本</hi>
<hi>傳</hi>獄決而雨<hi>袁安為楚相會楚王英事互相牽引拘繫者千餘人三年而獄不決坐掠幽而死者</hi>
<hi>百餘人天用災旱赤地千里安決獄事人人具録其辭狀本非首謀為王所引應時理遣一旬之中延千人之</hi>
<pb n="KR3k0030_WYG_002-16a"/>
<hi>命其時甘雨滂沛嵗大豐稔汝南光賢傳</hi>師興而雨<hi>衞大旱卜有事於山川不吉甯莊子曰昔周飢</hi>
<hi>克殷而年豐今邢無道諸侯無伯天其或者欲使衞討邢乎從之丨丨丨丨左傳</hi>三日雨歌<hi>晉太</hi>
<hi>康中郡大旱束晢為邑人請雨丨丨而丨注衆丨之曰束先生通神明請天三日甘雨霖我黍以育我稷以生</hi>
<hi>晉史</hi>喜雨亭記<hi>亭以雨名志喜也余至扶風之明年始治官舍為亭於堂之北是嵗之春雨麥於岐山之</hi>
<hi>陽其占為有年既而彌月不雨民以為憂越三月乙卯乃雨甲子又雨丁卯大雨三日乃止官吏相與慶於庭</hi>
<hi>商賈相與歌於市農夫相與抃於野憂者以樂病者以愈而吾亭適成於是舉酒属客從而歌之曰使天而雨</hi>
<hi>珠寒者不得以為襦使天而雨玉飢者不得以為粟一雨三日伊誰之力民曰太守太守不有歸之天子天子</hi>
<hi>曰不然歸之造物造物不自以為功歸之太空太空㝠㝠不可得而名吾以名吾亭東坡</hi>
<pb n="KR3k0030_WYG_002-16b"/>
詩集田父伸眉<hi>南風吹雨下田塍丨丨丨丨願力耕麰麥明年應解好簾櫳今夜不勝清直須</hi>
<hi>洗盡焦枯意不厭屢聞飄洒聲東坡</hi>三農滿望<hi>何假嗔雷擊怒桴黙然嘉澤浹民區經時亢隔羣心</hi>
<hi>駭數月焦熬一陣蘇已發宋苗安在揠再生莊鮒不虞枯須臾慰滿丨丨望歛却神功寂似無韓稚圭</hi>歌<lb/>
元豐<hi>四山翛翛映赤日田背坼如龜兆出湖隂先生坐草室看踏溝車望秋實雷磻電掣雲滔滔夜半載</hi>
<hi>雨輸亭臯旱禾秀發埋牛凥豆死更蘇肥莢毛倒持龍骨掛屋敖買酒澆客追前勞三年五穀賤如水今見西</hi>
<hi>成復如此元豐聖人與天通千秋萬嵗與此同先生在野固不窮擊壤至老丨丨丨王介甫</hi>有生意<lb/>
<hi>皇天降德澤焦卷丨丨丨杜甫</hi>
　古今合璧事類備要前集卷二<lb/>
</p>
<p>
</p>
  </div>
</body>
</text>
</TEI>
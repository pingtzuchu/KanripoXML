<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類偹要外集卷四十三</head> <lb/>
    <p>
<pb n="KR3k0030_WYG_343-1a"/>
欽定四庫全書<lb/>
　古今合璧事類偹要外集卷四十三<lb/>
　　　　　　　　　　　　宋　謝維新　撰<lb/>
　餽遺門<lb/>
　　餽遺　　附　辭　受<lb/>
　餽遺總說<hi>餽遺以食物與人曰饋以財物與人曰遺從古有也然君子於此必辨禮義而後受</hi>
　<hi>之如其義則舜受堯之天下不以為泰如其非義雖簞食豆羮不可受於人豈輕也哉然世有不當受而</hi>
　<hi>受者固非也而又有可以受而猶不之受者焉豈不慕為髙世之舉而反以失中庸之道乎是又君子之</hi>
<pb n="KR3k0030_WYG_343-1b"/>
　<hi>所不貴也</hi>
事類稍餼<hi>以致丨丨周禮</hi>苞苴<hi>少/儀</hi>嘉貺<hi>左/傳</hi>永好<hi>投我以木𤓰報之以瓊琚匪報</hi>
<hi>也丨以為丨也</hi>雜佩<hi>丨丨以贈/之並詩</hi>折麻<hi>丨䟽丨兮瑶華將/以遺兮離居楚辭</hi>束帛<hi>孔子</hi>
<hi>遭程子於道謂子路曰取丨丨以贈先生家語</hi>盤飱<hi>晉公子重耳及曹僖負羈曰吾觀晉公子從者皆足</hi>
<hi>以相公子必反其國若反其國必得志於諸侯而誅無禮曹其首也子盍早自貳焉乃饋丨丨置璧焉公子受</hi>
<hi>飱反璧注臣無境外之交故用盤藏璧飡中不欲令人見左</hi>篋錦<hi>叔鮒欲求貨於衛滛芻蕘者衛人使</hi>
<hi>屠伯饋叔向羮與一丨丨曰諸侯事晉未敢攜貳况衛在君之宇下而敢有異志芻蕘者異於他日敢請之叔</hi>
<hi>向受羮反錦</hi>遺珠<hi>見珠/門</hi>遺矢<hi>晉卻至如楚聘楚子饗之為地室而懸焉卻至將登金奏作于</hi>
<pb n="KR3k0030_WYG_343-2a"/>
<hi>下驚而走出賔曰君不忘先君之好施及下臣貺之以大禮重之以備樂如天之福兩君相見何以代此下臣</hi>
<hi>不敢子反曰如天之福兩君相見無亦唯是一矢以相加遺焉用樂賔曰若讓之以一矢禍之大者其何福之</hi>
<hi>為成十三</hi>餽烝豚<hi>孔子陽貨餽以丨丨孔/子時其亡也而往拜之</hi>餽鼎肉<hi>子思繆公亟問亟丨</hi>
<hi>丨丨子思不悅於卒也摽使者出諸大門之外北面稽首再拜而不受曰今而後知君之犬馬畜伋盖時是臺</hi>
<hi>無餽也孟</hi>饋五漿<hi>列子之齊中道而反遇伯昏瞀人瞀人曰奚方而反曰吾驚焉惡乎驚曰吾食於十</hi>
<hi>漿於十漿而五漿先饋伯昏瞀人曰汝何為也驚曰夫漿人持為食羮之貨多餘之其為利也薄其為權也輕</hi>
<hi>而猶若是而况萬乗之主身勞於國而智盡乎事彼將任我以事效我以功吾是以驚列子</hi>餽兼金<lb/>
<hi>陳臻問曰前日於齊王丨丨丨一百而不受於宋餽七十鎰而受於薛餽五十鎰而受前日之不受是則今日</hi>
<pb n="KR3k0030_WYG_343-2b"/>
<hi>之受非也今日之受是則前日之不受非也夫子必居一於此矣孟子曰皆是也當在宋也予將有逺行行者</hi>
<hi>必以贐辭曰餽贐予何為不受當在薛也予有戒心辭曰聞戒故為兵餽之予何為不受若於齊則未有處也</hi>
<hi>無處而餽之是貨之也焉有君子而可以貨取乎孟子</hi>遺之而受<hi>後漢卓茂為宻令人有言部亭</hi>
<hi>長受其米肉遺茂問亭長從女求乎曰往遺之耳茂曰丨丨丨丨何故言邪</hi>足自當止<hi>王述家貧</hi>
<hi>求試宛陵令頗受餽遺而脩家具王導使人謂之曰名父之子不患無禄屈臨小縣甚不宜爾述荅曰丨丨丨</hi>
<hi>丨後屡居州郡清潔絶倫禄賜皆散之親故</hi>服之無疑<hi>羊祜與吳陸抗相對命使通交抗稱祜之</hi>
<hi>徳樂毅孔眀莫能過抗嘗病饋之以藥丨丨丨丨心人多諌之曰羊叔子豈酖人者</hi>割以分甘<hi>王羲</hi>
<hi>之帖有一味之甘分而食之</hi>貧無將意<hi>紀瞻帖云自昨信來今又益微丨丨以丨丨粉二斗所謂物</hi>
<pb n="KR3k0030_WYG_343-3a"/>
<hi>意全者並法帖</hi>吝不分贍<hi>梁朱異性丨嗇四方饋遺財貨充積未嘗散施厨下珍羞腐爛每月嘗棄</hi>
<hi>十數車雖諸子别房亦丨丨丨</hi>拆開將入<hi>有布衣張子路上書言李泌之短徳宗殺之謂泌曰朕皆</hi>
<hi>得其誣妄且云卿受嚴震師子百枚計價二萬貫朕料必是砂糖師子山南地貧何處有許金又人用一百个</hi>
<hi>金師子作何物試使人潜斟送砂糖使猶在城卿避嫌疑諸道寄茶及口味悉皆丨丨丨丨此賊遂敢誣罔故</hi>
<hi>處置之髙士傳</hi>獻𤓰子金<hi>大祖朝趙韓王普為相車駕因出忽幸其第時兩浙王俶方遣使致書及</hi>
<hi>海物十瓶於韓王在廡下㑹車駕至倉卒出迎未屏也上顧見問何物韓王以實對上曰此海物必佳即令啓</hi>
<hi>之皆滿貯𤓰子金韓王惶恐頓首謝曰臣未發書實不知若知之當奏聞而却之上笑云但取之无慮彼謂國</hi>
<hi>家事皆由汝書生耳因命謝而受之</hi>獻楊梅仁<hi>王薿字豐父守會稽童貫時方用事貫苦脚氣或云</hi>
<pb n="KR3k0030_WYG_343-3b"/>
<hi>楊梅仁可療是疾豐父裒五十石以獻之後擢待制再任不歴貼職徑登次對惟豐父一人揮麈録</hi>
辭不受遺粟不受<hi>子列子窮容貌有飢色客有言之節子陽者曰列禦冦有道之士也子陽</hi>
<hi>丨之丨列子再拜而辭孔子曰我則異於是无可无不可列子</hi>遺米不受<hi>見米門詳</hi>餽肉不<lb/>
受<hi>子思事見前</hi>遺魚不受<hi>公儀休相魯客有丨丨者相丨丨客曰聞君嗜魚何故不受相曰以</hi>
<hi>嗜魚故不受也今為相能自給魚今受魚而免誰復給我魚者史記</hi>麾去梁肉<hi>宋陶潜躬耕自資遂</hi>
<hi>抱羸疾江州刺史檀道濟往候之偃卧瘠餒有日矣道濟饋以梁肉丨而丨之</hi>怒給猪肝<hi>閔仲叔隠</hi>
<hi>居不仕好食猪肝安邑令聞之令吏常給仲叔仲叔曰吾豈以口腹累人遂去安邑之沛髙士傳</hi>厲色<lb/>
驅出<hi>陳姚察為吏部尚書有私門生送南布一端花練一疋察曰吾所衣止是麻布蒲練此物於吾無用</hi>
<pb n="KR3k0030_WYG_343-4a"/>
<hi>幸不煩耳此人遜請察丨丨丨丨</hi>餓死不取<hi>韋貫之為尚書右丞長安中争為碑誌若市買然大</hi>
<hi>官卒其門如市至有喧競構致不由䘮家是時裴約之子圖不朽與貫之縑帛萬匹貫之舉手曰寜丨丨丨茍</hi>
<hi>丨</hi>一錢不受<hi>曹修古者四御史之一也眀道初因上言請太后還政謫守興化暴死于室朋寮及</hi>
<hi>郷之賢者相與率錢十萬以贍其家脩古有女始笄告其母曰先人忠節名聞天下今不幸直家謫死且君子</hi>
<hi>不家於䘮此錢决不可受以凂我先人全徳哭而不謝遣之送者固請丨丨竟丨丨</hi>一文不取<hi>劉祕</hi>
<hi>丞道原家極貧然丨丨丨妄丨於人冬寒歸自洛陽時無衣具司馬温公以一二衣襪及一貂褥賮之固辭强</hi>
<hi>之乃受及至穎川悉封以反温公曰於光不受於他人肯受乎</hi>眀日如何<hi>石徂徠為舉子時讀易于</hi>
<hi>南都時侍郎王濟聞其窮困因餉客授以盤飡却而不受曰今日固好丨丨丨丨</hi>工夫何在<hi>横浦</hi>
<pb n="KR3k0030_WYG_343-4b"/>
<hi>幼年處學正當苦寒衣衾不備鄉里富人有以襲衣為送者亦却不受曰士處貧苦正是做工夫時節若不痛</hi>
<hi>自節抑則貪欲心生亷耻䘮矣丨丨丨丨</hi>田還种氏<hi>張正議與种世衡善及持父䘮世衡遺以汝州</hi>
<hi>田十頃固辭不受使者在途而世衡已卒其子以父命不復受荒廢者五十年元豐中郡守劉裴請以田給州</hi>
<hi>學朝廷不許遂命還种氏</hi>
詩集致薄助<hi>先生結髮僧俗徒閉門不出動一紀至今鄰僧乞米送僕忝縣令能不恥俸錢供給</hi>
<hi>公私餘時丨丨少丨祭祀勸參留守謁大尹言語纔及輒掩耳韓愈贈盧仝</hi>周我窮<hi>昔公處貧我處</hi>
<hi>困我無金玉可助公今公既貴我尚窘公有縑帛丨丨丨古來朋儕義亦少子貢不顧顔淵空復聞韓孟最相善</hi>
<hi>身仆道路哀妻潼梅堯臣謝歐公贈絹</hi>寄鵝毛<hi>鮮鯽經年秘醹醁團臍紫蟹脂填腹後春蓴茁滑如</hi>
<pb n="KR3k0030_WYG_343-5a"/>
<hi>酥先社薑芽肥勝肉鳬子纍纍何足道㸃綴盤飡亦時欲淮南風俗事瓶罌方法相傳竟留蓄且聞千里丨丨</hi>
<hi>丨何用孜孜飫縻鹿坡集揚州以土物寄少游</hi>割鷺股<hi>我无置錐君立壁舂黍作麋甘勝宓綈袍不受</hi>
<hi>故人意樂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>老子樂與餌過客止肯為兒輩屈丨白丨丨何足難食鸕鷀肉未為失莫年五斗得千里有愧寒</hi>
<hi>簷皆朝日時先生以借子贈故云陳旡已答黄生</hi>封題難勝<hi>有客有客官長安牛酥百斤手自煎</hi>
<hi>倍道奔馳少師府望塵且欲迎歸軒守閽呼語不必出已有人居第一先其多乃後倍於此台顔顧視初怡然</hi>
<hi>昨朝所獻雖第二桶以淳漆麗且堅今君且遲數又少青紗丨丨丨丨前持歸定漸遼東逐努力明年趂頭年</hi>
<hi>江子我瑞友詩時宣和中有鄧其姓者守闗中以牛酥百觔送梁師成故云</hi>慇勤送去<hi>風卷飛花</hi>
<hi>自入帷一樽遥想破愁眉泥深厭聴雞頭鶻酒淺欣嘗牛尾貍通印子魚猶帶骨披緜黄雀謾多脂丨丨丨丨</hi>
<pb n="KR3k0030_WYG_343-5b"/>
<hi>煩纎手為我磨刀削玉肌坡集時大雪送牛尾貍與徐使君</hi>
　<lb/>
　<lb/>
　<lb/>
　<lb/>
　<lb/>
　<lb/>
　古今合璧事類備要外集卷四十三<lb/>
</p>
<p>
</p>
  </div>
</body>
</text>
</TEI>
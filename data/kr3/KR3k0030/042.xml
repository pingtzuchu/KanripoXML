<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要前集四十二</head> <lb/>
    <p>
<pb n="KR3k0030_WYG_042-1a"/>
欽定四庫全書<lb/>
　古今合璧事類備要前集四十二<lb/>
　　　　　　　　　　　　宋　謝維新　撰<lb/>
　仕進門<lb/>
　　貶謫　附　祠居<lb/>
事類四裔<hi>投諸丨丨以禦魑魅左文</hi>五流<hi>丨丨有宅五/宅三居書</hi>貶爵<hi>一不朝則丨其</hi>
<hi>丨孟子</hi>免官<hi>丨所居/丨漢書</hi>俟罪<hi>恭承嘉惠兮丨/丨長沙賈誼賦</hi>伏竄<hi>鸞鳳丨丨兮鴟鴞翺</hi>
<hi>翔</hi>緩死<hi>丨丨申恩徙/於瘴癘六帖</hi>削迹<hi>頻謫逺郡丨丨/朝端李邕云</hi>屏斥㐫族<hi>舜流</hi>
<pb n="KR3k0030_WYG_042-1b"/>
<hi>共工於幽州放驩兠於崇山竄三苗於三危殛鯀於羽山書</hi>囚奴正士<hi>丨丨丨丨注箕子以正諫</hi>
<hi>而為囚奴書</hi>令尹三已<hi>令尹子文三/已之無愠色</hi>士師三黜<hi>栁下惠為士師三黜曰直</hi>
<hi>道而事人焉往而不三黜</hi>行吟湘澤<hi>屈原既放丨丨丨丨畔為懐沙賦沈汨羅而死</hi>貶謫長<lb/>
沙<hi>賈誼謫長沙太傅有鵩飛入誼舍止於坐隅鵩似鴞不祥鳥也誼居長沙卑濕自傷以為夀不得長乃為</hi>
<hi>賦以自廣</hi>受窘獄吏<hi>周勃下廷尉吏稍侵辱之勃以千金與獄吏吏乃書牘背示之勃既出曰吾嘗</hi>
<hi>將百萬軍然安知獄吏之貴乎</hi>見辱黄門<hi>陳蕃送黄門北寺獄黄門從官騶踏蹴蕃曰老死魅復能</hi>
<hi>損我曹員數奪我曹廩假否</hi>居常鞅鞅<hi>髙祖赦韓信封為淮隂侯信稱病不朝丨丨丨丨與絳灌</hi>
<hi>等列過樊將軍噲噲跪拜送迎言稱臣曰大王肯臨臣信出門笑曰生乃與噲等伍</hi>怪書咄咄<hi>殷浩</hi>
<pb n="KR3k0030_WYG_042-2a"/>
<hi>被黜談詠不輟雖家人不見其有流放之感但終日書空作咄咄怪事四字而已浩甥韓伯隨至徙所經嵗還</hi>
<hi>都浩送至渚側詠曹顔逺詩云富貴他人合貧賤親戚離因而泣下</hi>徙處五溪<hi>張九齡為宰相建言</hi>
<hi>放臣不宜與善地悉徙五溪不毛處然九齡自内職出始安有瘴癘之歎罷政守荆州有拘囚之思身出遐陬</hi>
<hi>一失意不能堪矧華人士族必致醜地然後快意哉議者以為開元良相而卒無嗣豈忮心失恕隂責最大雖</hi>
<hi>他美莫贖耶劉禹錫曲江序</hi>貶死朱崖<hi>新繁縣有東湖德裕為宰日所鑿夜夢一老父曰某潛形</hi>
<hi>其下幸庇之明府富貴今鼎來七九之年當相見於萬里外後於土中得一蟇徑數尺投之水中而德裕以六</hi>
<hi>十三卒於朱崖果應七九之䜟公卒見夢於令狐綯曰公幸哀我使我歸葬綯曰衛公精爽可畏不言禍將及</hi>
<hi>乃白於帝得以喪還瑣言</hi>隱者知數<hi>李德裕貶潮州著述雜序數十篇號曰窮愁志其論冥數曰予</hi>
<pb n="KR3k0030_WYG_042-2b"/>
<hi>自荆楚保釐東周路出方城有丨丨謂方城長曰此官人居守後二年南行萬里則知憾予者必因天譴譖予</hi>
<hi>者乃為鬼謀雖抱至寃固不為恨唐書</hi>姻友避嫌<hi>楊慿貶臨賀尉丨丨憚累無往侯者獨徐晦至</hi>
<hi>藍田慰餞宰相權德輿謂曰無乃為累乎晦曰方布衣時臨賀知我今忍遽棄耶有如公異時為姦邪譖斥又</hi>
<hi>可爾乎德輿歎其直李夷簡表為監察御史晦過謝夷簡曰君不負臨賀肯負國乎同上</hi>狗竇為門<lb/>
<hi>陸宣公至忠州土塞其門鹽菜由狗竇中端坐抄藥方兒姪亦罕與語㑹轉運使至京上問爾峽中過聞陸贄</hi>
<hi>何面孔具以狀對上惻然拜太子賓客已卒丁用晦芸田録</hi>猿鳥與伍<hi>栁宗元謫侍永州司馬</hi>
<hi>奉太夫人河東縣君温凊未嘗見憂終於州之佛寺衘哀待刑不得歸奉喪事墓誌唐吴武陵與孟簡書曰栁</hi>
<hi>子厚斥已十二年程劉二韓皆已抆拭獨子厚與丨丨為伍</hi>春州極惡<hi>盧多遜貶朱崖諫議大夫</hi>
<pb n="KR3k0030_WYG_042-3a"/>
<hi>李符求見趙普言朱崖雖在海外而水土無他惡丨丨雖在内地而至者必死望追改前命以外彰寛宥乃寘</hi>
<hi>於必死之地普頷之後月餘符坐事貶宣州行軍司馬上怒未已令再貶嶺外普具述其事即以符知春州到</hi>
<hi>郡月餘卒湘山野録</hi>崖州為大<hi>丁謂謫丨丨嘗謂客曰天下州郡孰丨丨客曰京師也謂曰不然朝</hi>
<hi>廷宰相為崖州司户則丨丨丨丨也聞者絶倒仝上○初丁謂既逐李文定於衡州遣使賫詔賜之不道所以</hi>
<hi>李聞之欲自裁其子柬之救之得免謂因四行貶竄王欽若丁度等皆投之逺方時王沂公參政不平之曰責</hi>
<hi>太重矣謂熟視乆之曰居停主人恐亦不免也沂公踧然而懼因密謀去之以擅移山林劾謂雖沂公以計傾</hi>
<hi>之而公議不以為非也龍川志</hi>直言遭貶<hi>唐質肅公介為御史論文潞公專權植黨交結宫禁仁宗</hi>
<hi>怒召二府示之疏唐公語益切樞密副使梁公適叱唐公下殿詔送臺劾之公獨留再拜曰御史言事職也願不</hi>
<pb n="KR3k0030_WYG_042-3b"/>
<hi>加罪於是唐公既貶而公亦罷相其後公再入相首薦唐公復召用焉言行録</hi>失容坐謫<hi>真宗朝張</hi>
<hi>文定公齊賢元㑹上夀以微醺進上丨丨丨丨安州其麻曰仍復酣醟杯觴欹傾冠弁盖謂是也青箱雜記</hi>
無愧諸賢<hi>黄山谷謫宜州時黨禁甚嚴倅余若著為之經理舍館一日請曰先生今日舉動無愧東</hi>
<hi>都黨錮諸賢願寫范孟博一傳許之遂黙誦大書盡卷僅有二三字疑誤次年遂仙去</hi>盡呼相公<lb/>
<hi>陳莹中云嶺南人見逐客不問官之尊卑丨丨丨丨豈非相受愛遊此乎近日莹中赴龍城士美相繼過桂又</hi>
<hi>報伯紀來因念莹中言發一笑折彦質記</hi>與父同貶<hi>陳了翁自嶺外歸居明州嘗令其子正彚幹蠱</hi>
<hi>錢塘聞蔡崈記說蔡京之福厚其事有動揺東宫之迹不敢隱黙乃自陳於帥司蔡嶷時為杭帥方與京叙宗</hi>
<hi>盟結死黨遂執正彚送京師而飛書告京俾為計事下開封制獄獄辭果不右正彚而公亦連逮開封尹李孝</hi>
<pb n="KR3k0030_WYG_042-4a"/>
<hi>偁脇誘公使證正彚之妄公曰正彚聞蔡京將不利於社稷傳於道路遽自陳告瓘豈與知若瓘以所不知㤀</hi>
<hi>父子之恩而指其為妄則情所不忍挾私情以符合其說又義所不為况不欺不貳乎昔所以事君教子豈於</hi>
<hi>利害之際有所貪畏自違其言乎蔡京姦邪必為國禍瓘固嘗論於諫省亦不待今日語言間也時内侍黄經</hi>
<hi>臣監勘聞公所對失聲歎息謂公曰主上正欲得實右司但依此供狀其後獄具正彚猶坐所言過實流竄海</hi>
<hi>島公亦有安置通州之命遺事</hi>奉母就貶<hi>紹聖初黨禍起劉安世噐之尤為章惇蔡卞所忌逺謫嶺</hi>
<hi>外盛夏奉老母以行途人皆憐之噐之不屈也一日行山中扶其母籃舁憇樹下有大蛇冉冉而至草木皆披</hi>
<hi>靡擔夫驚走噐之不動也蛇若相向者乆之乃去村民羅拜噐之曰官異人也蛇吾山之神見官喜相迎耳聞</hi>
<hi>見録</hi>挈子隨侍<hi>東坡謫惠州獨以少子過自隨瘴癘所侵蠻蜒所侮胷中泊然無所芥蔕人無賢愚</hi>
<pb n="KR3k0030_WYG_042-4b"/>
<hi>皆得其歡心疾苦者畀之藥殞斃者納之竁又率衆為大橋以濟病涉者惠人愛敬之大臣猶以為未足復以</hi>
<hi>瓊州别駕安置昌化昌化非人所居食飲不具藥石無有所僦官屋以庇風雨有司猶謂不可則買地築室昌</hi>
<hi>化士人畚土運甓以助之為屋三間人不堪其憂公食芋飲水著書以為樂時從其父老遊亦無間也墓誌東</hi>
<hi>坡在儋耳一日過黎子雲遇雨乃從農家借箬笠戴之着屐歸婦人小兒相隨争笑</hi>與客對卧<hi>范忠</hi>
<hi>宣謫居永州客至必見之對設兩榻多自稱老病不能乆坐徑就枕亦授客一枕使與對卧數語之外往往鼻</hi>
<hi>息如雷客待其覺有至終日不得交一談者</hi>僦屋獲罪<hi>紹聖中蘇轍貶雷州僦州人吴國鑑宅居</hi>
<hi>為創一小閣元符初本州走馬承受段諷言其事詔提舉董必具實狀以聞必至雷置獄根治詔轍移循州知</hi>
<hi>州張逢以下降罸有差國鑑編管及子厚謫雷州亦問舍於民民曰前蘇公來為章丞相幾破我家今不可也</hi>
<pb n="KR3k0030_WYG_042-5a"/>
<hi>人以為報</hi>杜門不見<hi>蘇黄門子由南遷既還卜居許下多丨丨丨通賓客有鄉人自蜀中來者求丨</hi>
<hi>之伺候於門彌旬不得通宅南有叢竹竹中為小亭遇風日清美或徜徉亭中鄉人既不得見則謀之閽人閽</hi>
<hi>人使待於亭旁如其言復旬日果出鄉人因趨進黄門見之大驚勞乆之曰子姑待我於此翩然復入迨夜竟</hi>
<hi>不復出却掃編</hi>失明就道<hi>范忠宣公素苦目疾忽全丨其丨因上表乞致仕章子厚戒堂吏更不得</hi>
<hi>上貶公永州安置公怡然就道或謂公近名公聞而歎曰七十之年兩目俱喪萬里之行豈其欲哉但區區愛</hi>
<hi>君之心不能自已人若避好名之嫌則無為善之路矣</hi>哭子且行<hi>趙忠簡公鼎初謫潮州時哭其</hi>
<hi>季子而行既行又喪長子嘗有帖云知舊多勸讀佛書使釋迦老子聞鼎此事亦當感動</hi>反遺<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>金<lb/>
<hi>秦檜之千鬼萬怪如不樂這人貶竄將去却與他慇懃不絶一日忽招胡和仲文定子飯意極拳拳比其還家</hi>
<pb n="KR3k0030_WYG_042-5b"/>
<hi>則臺章已下又送白金為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>如欲論其人章疏多是自為以授言者朱録</hi>與帶階官<hi>本朝舊法貶責</hi>
<hi>人若是庶官亦須帶别駕或司馬無有帶階官者吕子約却帶階官安置同上</hi>
祠居單騎出入<hi>司馬温公為西京留臺每出前驅不過三節後官宫祠乗馬或不張盖自持扇</hi>
<hi>障日程伊川謂曰公出無從騎市人或不識有未便者公曰某惟求人不識耳王荆公居鍾山惟乗驢或勸其</hi>
<hi>令人肩輿公正色曰自古王公貴人雖不道未嘗敢以人代畜也聞見録</hi>二龍閑卧<hi>熈寧四年吕申</hi>
<hi>公以提舉嵩山崇福宫居洛與康節温公時相往來申公寡言一日對康節長歎曰民不堪命矣時荆公用事</hi>
<hi>惟行新法者皆新進險薄之士故也康節曰王介甫者逺人公與君實引薦至此尚何言哉公作曰公著之罪</hi>
<hi>也十年春公起知河陽河南尹賈公昌衡率温公程伯淳餞於福先寺上東院康節以疾不赴明日伯淳語康</hi>
<pb n="KR3k0030_WYG_042-6a"/>
<hi>節曰君實與晦叔席上各辨論出處顥以詩解之有丨丨丨丨洛波清願得賢人均出處之句後申公鎮河陽</hi>
<hi>嵗餘召拜樞密副使哲宗即位拜左丞遷門下侍郎與温公並相元祐如伯淳詩云</hi>
詩集投嶺徼<hi>南天愁望絶亭上栁條新落日獨歸鳥孤舟何處人生涯丨丨丨世業陷邊塵江入</hi>
<hi>千峯暮花連百越春秦臺憐白首楚水怨青蘋草色無征路鶯聲傍逐臣獨醒翻取笑直道不容身得罪風霜</hi>
<hi>苦全生天地仁青山數行淚滄海一窮鱗流落誰相見空憐鷗鷺親劉長卿題千越亭</hi>貶潮陽<hi>一封</hi>
<hi>朝奏九重天夕丨丨丨路八千本為聖朝除弊政敢將衰朽惜殘年雲横秦嶺家何在雪擁藍關馬不前知汝</hi>
<hi>逺來應有意好收吾骨瘴江邊</hi>投魑魅<hi>力犯雷霆衆共危逺丨丨丨獨為宜忠州學業真無負髙廟神</hi>
<hi>靈固有知自倚聖明容直道未甘憔悴死荒陲滿朝卿相多公議莫把文章作楚詞仲訥送唐介</hi>度鬼<lb/>
<pb n="KR3k0030_WYG_042-6b"/>
門<hi>人鮓甕中危萬死鬼門關外更千岑問君底事向前去要試平生鐡石心黄魯直戲答劉文學交趾有鬼</hi>
<hi>門關其南多瘴癘去者罕得生還諺曰鬼門關十去九不還唐李德裕貶崖州經此賦詩云一去一萬里千之</hi>
<hi>千不還崖州在何處生度鬼門關</hi>千古名<hi>孤忠自許衆不與特立敢言人所難去國一身輕似葉髙</hi>
<hi>名丨丨重於山並遊英俊顔何厚已死姦諛骨尚寒天意若為宗社計肯教夫子不生還李師中送唐介</hi>百<lb/>
世士<hi>東坡謫嶺南時宰欲殺之飽喫惠州飯細和淵明詩淵明千載人東坡百世士出處雖不同氣味乃</hi>
<hi>相似</hi>十里海岸<hi>冦凖再相天禧末為丁謂所誣再貶雷州司户及境吏以圖獻抵海岸凡十里公恍</hi>
<hi>然曰少時有到海祇十里過山應萬重之句乃今日意耳人生得喪豈偶然耶</hi>九死南荒<hi>東坡紹聖</hi>
<hi>四年自惠州再責昌化寓城南天慶觀初軾與弟轍相别渡海既登舟笑謂曰豈所謂道不行乗桴浮於海者</hi>
<pb n="KR3k0030_WYG_042-7a"/>
<hi>耶元符間徽廟登極量移㢘州由澄邁北渡有丨丨丨丨吾不恨兹遊竒絶冠平生之句</hi>再涉鯨波<lb/>
<hi>寇忠愍公凖之貶也初以列卿知安州既而又貶衡州别駕又貶道州别駕遂貶雷州司户時丁晋公與馮相</hi>
<hi>拯在中書丁當秉筆初欲貶崖州而丁忽自疑語馮曰崖州丨丨丨丨如何馮唯唯而已丁乃徐擬雷州丁之</hi>
<hi>貶也馮遂擬崖州當時好事者相語曰若見雷州寇司户人生何處不相逢比丁之南也寇復移道州寇聞丁</hi>
<hi>當來遣人以蒸羊逆於境上而收其僮僕杜門不放出聞者多以為得體歸田録</hi>踏開荆棘<hi>哲宗</hi>
<hi>即位宣仁垂簾蔡確拜左僕射其弟碩贓敗確謫守安州夏日登車盖亭十絶云○公事無多客亦稀朱衣小</hi>
<hi>吏不須隨溪潭直上虛亭裏卧展柴桑處士詩○一川佳景疎簾外四靣凉風曲檻頭緑野平流來逺棹青天</hi>
<hi>白雨起靈秋○静中自足勝炎蒸入眼兼無俗物憎何處機心驚白鳥誰人怒劔逐青蠅○紙屏石枕竹方牀</hi>
<pb n="KR3k0030_WYG_042-7b"/>
<hi>手倦抛書午夢長睡起莞然成獨笑數聲漁笛在滄浪○西山髣髴見松筠日日來看色轉新聞說桃花巖石</hi>
<hi>畔讀書曽有謫仙人○風揺熟果時聞落雨滴餘花亦自香葉底出巢黄口閙波間逐隊小魚忙○來結芳廬</hi>
<hi>向翠微自持杯酒對清暉水趨夢澤悠悠過雲抱西山冉冉飛○矯矯名臣郝甑山忠言直節上元間古人不</hi>
<hi>見清風在歎息思公俯碧灣○溪中曽有戈船士溪上今無佩犢人病守翛然惟坐嘯白鷗紅鶴伴閑身○喧</hi>
<hi>豗六月浩無津行見沙洲束兩濱如帶溪流何足道沈沈滄海㑹揚塵○知漢陽軍吴處厚箋註以聞其畧云</hi>
<hi>五篇涉譏諷何處機心驚白鳥誰人怒劔逐青蠅以譏讒譖之人葉底出巢黄口閙波間逐隊小魚忙譏新進</hi>
<hi>用事别無謗訕君上睡起莞然成獨笑方今朝廷清明不知確獨笑何事矯矯名臣郝甑山忠言直節上元間</hi>
<hi>按郝處俊安陸人封甑山公唐髙宗欲遜位天后處俊上疏諫曰天子治陽道后治隂德魏文帝著令帝崩不</hi>
<pb n="KR3k0030_WYG_042-8a"/>
<hi>許皇后臨朝諫此事正在上元三年即上元間也皇太后垂簾遵用章獻明肅故事確指武后以比太母又云</hi>
<hi>歎息思公俯碧灣按詩緑衣我思古人實獲我心者衛莊姜妾上僭而作也確以處俊為古人歎息而思之其</hi>
<hi>意可見沈沈滄海㑹揚塵謂人夀㡬何尤非佳語宣仁盛怒令確分析終不自明時文潞公平章軍國事范堯</hi>
<hi>夫位宰相范公曰來日進呈持正事當如何潞公曰踰嶠范公曰此一條路荆棘乆已生合相公不宜踏開王</hi>
<hi>存正仲為左丞深贊其說翌日簾前范力争不勝再拜請從此辭將下殿復奏曰昨日王存與臣論同今當俱</hi>
<hi>去存倉皇不知所為亦拜明日范公罷相正仲亦出更無押入之禮持正坐貶新州大臣得罪度嶺自持正始</hi>
　　致仕　附　棄官<lb/>
事類身退<hi>功成名遂丨丨天之道也老九章</hi>老傳<hi>七十曰丨而丨注傳家事任子孫曲禮</hi>
<pb n="KR3k0030_WYG_042-8b"/>
<hi>又大夫七十而致事若不得謝則必賜之几杖疏七十有德君不許致仕曲禮</hi>素封<hi>太史公曰今有無禄</hi>
<hi>秩之奉爵邑之入而樂與之比者命曰丨丨史記</hi>故禄<hi>漢制年老致仕者三分丨丨以一與之以終其</hi>
<hi>身</hi>懸輿<hi>自知稅駕無李斯之歎音便保丨丨復韋賢之故事又舊里懸車不慙於漢相士品集</hi>解<lb/>
組<hi>非敢望三公乞骸之請二○丨丨之風同上</hi>歸杖<hi>脫簪公府丨丨/私門狄梁公表</hi>投簪<hi>丨丨</hi>
<hi>請老史記</hi>祁奚請老<hi>丨丨丨丨注致仕也時為/中軍尉舉其子午代之</hi>張良稱病<hi>丨丨</hi>
<hi>素多病乃丨丨曰臣家五世相韓韓亡不愛萬金之産為韓報仇强秦今以三寸舌為帝王師封萬户位為列</hi>
<hi>侯此布衣之極於良足矣願棄人間事從赤松子遊耳乃學道辟穀不仕</hi>二踈告老<hi>踈廣為太傅兄</hi>
<hi>子受為少傅廣謂受曰吾聞知足不辱即日乞骸骨上許之皆賜黄金故人邑子設祖道供帳東都門外道路</hi>
<pb n="KR3k0030_WYG_042-9a"/>
<hi>觀者皆曰賢哉二丈夫又云歸鄉日請故舊賓客相與娱樂數問其家金尚有㡬斤趣賣以供具</hi>萬石<lb/>
歸老<hi>丨丨君以大夫禄丨丨於家以嵗時過宫門闕必下車趨見輅馬必式焉</hi>老病致仕<hi>膠東</hi>
<hi>相董仲舒丨丨丨丨朝廷毎有大議數遣廷尉張湯親至陋巷問其得失於是作春秋决獄二百三十二事動</hi>
<hi>以經對</hi>年至致仕<hi>龔勝邴渙俱乞骸骨詔古者有司丨丨則丨丨今大夫年至矣朕愍以官職之</hi>
<hi>事勞大夫</hi>掛冠東城<hi>王莽居攝子宇諫莽而莽殺之逢萌謂友人曰三綱絶矣不去禍將及即解冠</hi>
<hi>掛東都城門將家屬浮海客於遼東</hi>掛冠神武<hi>陶洪景與從兄書曰昔仕宦期四十左右作尚書郎</hi>
<hi>投簪髙邁今三十六方奉朝請頭顱可知遂丨丨丨丨門上表辭禄</hi>駟馬榮歸<hi>薛廣德乞骸骨賜安</hi>
<hi>車駟馬歸沛懸安車以為榮傳之子孫</hi>軺車寵賜<hi>趙芬字士茂拜尚書右僕射以老病出為蒲州</hi>
<pb n="KR3k0030_WYG_042-9b"/>
<hi>刺史上表乞骸骨徵還京師賜以三驥丨丨鳩杖被褥歸於家本史</hi>安車就第<hi>張禹罷就第賜丨丨</hi>
<hi>駟馬朝朔望</hi>角巾歸里<hi>羊祜與弟琇書曰既定邊事當丨丨東洛丨故丨為容棺之墟○薛苹除</hi>
<hi>左散騎常侍年至而無疾請告丨丨東洛時甚髙之本史</hi>牛車還鄉<hi>太尉李晟元卓以老乞骸骨見</hi>
<hi>許悉還所賜物乗敝丨丨使子男御晨發京師百寮追送盈塗不能得見家舊貧狹庇廕草廬</hi>小駟入<lb/>
市<hi>杜祐為司徒嘗言致仕之後必買丨丨飽食訖跨之著粗布襴衫丨丨看盤鈴傀儡即足矣後致仕果行</hi>
<hi>其志諫官上疏言三公不合入市公曰在吾計中矣李太白</hi>檢校特進<hi>李靖足疾懇乞骸骨帝遣</hi>
<hi>岑文本諭㫖曰自富貴而知止者盖少朕欲成公美為一代法不可不聴乃授丨丨丨丨就第</hi>白衣尚<lb/>
書<hi>鄭均為尚書以病乞骸骨拜議郎以歸帝巡過任城乃幸均舍敕賜尚書禄以終身號為丨丨丨丨</hi>陳<lb/>
<pb n="KR3k0030_WYG_042-10a"/>
情求歸<hi>沈約乆處端揆有志台司而帝終不用遂以書丨丨於徐勉言已老病丨丨老之秩勉為言於</hi>
<hi>帝加鼓吹而已</hi>稱疾辭位<hi>田豫乞遜位曰年過七十而以位居譬猶鐘鳴漏盡而夜行不休罪人也</hi>
<hi>遂稱疾</hi>負二宜去<hi>孔戣為左丞以老自乞雅善韓愈謂曰公尚壯奚去之果戣曰吾豈要君者吾</hi>
<hi>年一宜去吾為左右丞不能進退郎官惟相之為二宜去愈曰公無留貲何恃而歸曰吾丨丨丨而丨尚奚顧</hi>
<hi>子言</hi>有三宜休<hi>司空圖居中條山王官谷丨先人田遂隱不出作亭名曰休休曰量才一宜休揣分</hi>
<hi>二宜休耄而瞶丨丨丨</hi>結香山社<hi>白居易以刑部尚書致仕居履道里與香山僧如滿丨丨丨丨</hi>
<hi>自稱香山居士鑿龍門八節灘為遊賞之樂</hi>作緑野堂<hi>裴度徙東都留守加中書令時閹䜿擅威</hi>
<hi>天子擁虚噐縉紳道喪度不復有經濟意乃治宅東都集賢里築山穿池竹木叢萃有風亭水榭燠館凉臺丨</hi>
<pb n="KR3k0030_WYG_042-10b"/>
<hi>丨丨丨激波其下度野服蕭散與白居易劉禹錫為文章把酒窮晝夜相歡不問人事帝知度年雖及而精神</hi>
<hi>不衰毎大臣自洛來必問度安否開成三年以病丐還東都真拜中書令卧家未克謝有詔先給俸料上已宴</hi>
<hi>羣臣曲江度不赴帝賜詩曰注相待老成識君恨不早我家柱石衰憂來學孔禱别詔方春慎疾為難勉醫藥</hi>
<hi>自持朕集中欲見公詩故示此異日可進使者入門而度薨年七十六帝聞震悼</hi>請老就養<hi>蕭嵩</hi>
<hi>拜太子太師固丨丨退修蒔園區優游自怡而子華為工部侍郎衡以尚主位三品丨丨年踰八十士艶其榮</hi>
同父謝事<hi>李東之子孝基與父同丨丨纔年五十士大夫美之以比二疏</hi>不治田園<hi>李日</hi>
<hi>知為刑部尚書屢乞骸骨許之日知有請不謀於家歸乃治行妻驚曰産利空空何辭之遽日知曰仕至此已</hi>
<hi>過吾分人亦何厭之有若厭於心無日而足也丨丨丨丨惟飾臺池引賓客與娱樂</hi>斥賣車騎<hi>關播</hi>
<pb n="KR3k0030_WYG_042-11a"/>
<hi>以太子少師致仕丨丨丨丨闔門不嬰外事</hi>園林賞詠<hi>盧簡求以太子太師致仕還於東都有丨</hi>
<hi>丨别墅嵗時行樂子弟侍側公卿在席詩酒丨丨竟日㤀歸</hi>池臺奉養<hi>尉遲恭致仕末年篤信仙</hi>
<hi>方飛鍊金石穿築丨丨崇飾羅綺常奏清商樂以自丨丨不與人交</hi>放歌長嘯<hi>歐陽矩移書至陸司</hi>
<hi>勲云論或不行言或不用則乞骸歸去吴越援景山川如綉鱸鱠蒓羮丨丨丨丨夫如是永為陸司勲庶㡬乎</hi>
<hi>不朽</hi>歸耕築墉<hi>宋璟求致仕表臣竊禄簪裳備骸廊廟霜毫生額雪刺滿頭求丨丨養丨丨巖穴樂</hi>
<hi>太平之世允荷聖朝開元遺事</hi>劾請奪俸<hi>栁公權大中十三年天子元㑹公權稍耄㤀先羣臣慶賀</hi>
<hi>占奏忽謬御史劾之議者恨其不歸事咸通初乃以太子太保致仕</hi>迫使致仕<hi>鮑防初與知雜御史</hi>
<hi>竇參遇導騎不引避參謫其僕及為相防尹京兆丨丨丨丨授工部尚書防叱曰吾與蕭頎子齒而同昕老坐</hi>
<pb n="KR3k0030_WYG_042-11b"/>
<hi>宰相餘忿邪不得志卒</hi>不伏致仕<hi>武后時夏官侍郎侯知一以年老敇令致仕知一乃詣朝堂跳</hi>
<hi>躍馳走以示輕捷時謂知一丨丨丨丨朝野僉載</hi>悔已致仕<hi>崔咸舍人嘗受張公之知及懸車之</hi>
<hi>後公與議行止咸極言贊美公便令製奏一章以請三數月後門館閴静寂寞家人輩竊罵之公後亦悔遂語</hi>
<hi>子弟曰後有大段事勿與少年郎議</hi>致仕著書<hi>參政趙公槩致仕居睢陽十五年猶以讀書著文憂</hi>
<hi>國愛君為事集古今諫諍為諫林一百二十卷奏之賜詔曰當置座右以時觀閱</hi>告老辭闕<hi>元豐</hi>
<hi>七年春文太師告老奏乞赴闕親辭天陛庶盡臣子之誠既見神宗即日賜宴顧問温密留京師一月凡對上</hi>
<hi>者五錫宴者三賜詩再顧問不名稱曰太師寵數優異近世無比</hi>賦詩自娱<hi>范景仁既退居有園</hi>
<hi>第在京師專以讀書丨丨丨丨客至無貴賤皆野服見之不服報謝</hi>抗章求退<hi>歐陽文忠公在蔡州</hi>
<pb n="KR3k0030_WYG_042-12a"/>
<hi>屢丨丨乞致仕門生蔡承禧因間言曰公德望為朝廷倚重且未及引年豈容遽去也歐公荅曰修平生名節</hi>
<hi>為後生輩描畫盡惟有早退以全晩節豈可更俟驅逐乎倦遊録</hi>不㤀國事<hi>富文忠公弼雖居家</hi>
<hi>而朝廷有大利害知無不言言行録</hi>自削奏牘<hi>近年或有乞致仕者親戚相怪且痛其死矣予同年</hi>
<hi>仇伯玉粹夫為户部侍郎一日報乞致仕未㡬逢於朝路因訊之曰未嘗有疾亦未嘗告老不知何為也粹夫</hi>
<hi>善詼諧乃告曰前日兒子亦自馮翊奔而來以為死矣且來草閱躃踊一巡又云近時士大夫多因病篤下致</hi>
<hi>仕予在大農忽得目疾乞宫觀已而掛冠年六十二矣恐四方親友驚歎乃丨丨丨丨叙致頗詳其末云乞骸</hi>
<hi>以去敢希漠傅之髙風鼔腹而嬉願遂堯民之至樂王彦輔麈史</hi>騎牛從好<hi>劉渙凝之為潁上令</hi>
<hi>掛冠隱廬山嘗作丨丨歌曰我騎牛君莫笑萬事丨吾丨時陳舜俞謫居山南亦乗黄犢相與往來</hi>野服<lb/>
<pb n="KR3k0030_WYG_042-12b"/>
為禮<hi>滎陽吕公嘗言京洛致仕官與人相接皆以閑居丨丨丨丨某衰朽無狀雖幸已叨誤恩許致其事</hi>
<hi>而前此或蒙賓客不鄙下訪初亦未敢遽援此例便以老大野逸自居近縁乆病艱於動作屈伸俯仰皆不自</hi>
<hi>由遂不免遵用舊京故俗輙以野服從事然而上衣下裳大帶方履比之凉衫自不為簡其所便者但取束帶</hi>
<hi>足以為禮解帶可以燕居免有拘孿纒遶之患脫著疼痛之苦而已切望深察恕此病人且使窮鄉下邑得以</hi>
<hi>復見祖宗盛時京都舊俗其美如此亦補助風教之一端也朱元晦客位咨目</hi>
棄官投傳而去<hi>周景辟陳蕃為别駕以論不合丨丨丨丨</hi>投版而歸<hi>范滂為光禄主</hi>
<hi>事執公儀見光禄勲陳蕃蕃不止之滂因棄官郭林宗聞而讓蕃</hi>不能折腰<hi>陶淵明為彭澤令曰</hi>
<hi>今日丨丨為五斗丨丨於鄉里小兒乃棄官作歸去來詞○淵明在官八十餘日解印去縣未嘗有所造詣所</hi>
<pb n="KR3k0030_WYG_042-13a"/>
<hi>之惟至田舍及廬山遊觀而已</hi>所貴適意<hi>張翰字季鷹為齊王東曹掾在洛陽見秋風起因思吴中</hi>
<hi>蓴菜羮鱸魚鱠曰人生丨丨丨丨何能羇宦數千里以邀名爵乃命駕東歸世說</hi>當為雄飛<hi>趙温</hi>
<hi>子柔為京兆郡丞歎曰大丈夫丨丨丨丨焉能雌伏遂棄官而去</hi>不為禍逐<hi>宋王秀之為晋平太</hi>
<hi>守期年求還曰此郡沃壤珍貨日至人所昩者財財生則禍逐智者不昩財亦不逐禍吾山資已足豈可乆留</hi>
<hi>以妨賢路</hi>府官見責<hi>貢禹為河南令以賊事為丨丨丨丨免冠謝禹曰冠一免豈可服冠耶遂去官</hi>
<hi>漢書</hi>太守有嫌<hi>晋陶侃補武署令與丨丨/吕岳丨丨遂棄官而歸</hi>恥為府屬<hi>郝處俊轉</hi>
<hi>滕王友丨丨王丨丨棄官去</hi>見薄刺史<hi>劉幽求制科中第調閬中尉刺史不禮棄官去本傳</hi>毁<lb/>
車逺遁<hi>馮良年三十為尉奉檄書迎督郵即路慨然恥在厮役因毁車殺馬裂衣冠遁至犍為從姜橅</hi>
<pb n="KR3k0030_WYG_042-13b"/>
<hi>學妻子求索蹤跡斷絶後見草中有敗車死馬衣裳朽腐以為虎狼盜賊所害發喪制服十許年乃還鄉里後</hi>
<hi>漢周穉傳</hi>焚章長嘯<hi>張褒梁天監中不供學士職御史欲彈劾褒曰碧山不負吾乃丨丨丨丨而去</hi>
<hi>○杜甫贈栢學士詩碧山學士焚銀魚盖用此也</hi>徒步棄歸<hi>肅宗為太子而左補闕薛令之兼侍</hi>
<hi>讀時東宫官積年不遷令之書壁言禮之薄帝見復題聴自安令之即棄官徒步歸鄉唐書</hi>輕舟潛<lb/>
去<hi>王績大業中舉孝悌㢘潔授秘書省正字不樂在朝求為六合丞以嗜酒不任事時天下大亂因劾遂解</hi>
<hi>去歎曰網羅在天吾且安之遂出所受俸錢積於縣城門前托以疾丨丨夜遁本傳</hi>灌畦自適<hi>元結</hi>
<hi>父延祖不仕年過四十親婭疆勒之再調舂陵丞輙棄官去曰人生衣食可適飢飽不宜復有所須毎灌畦掇</hi>
<hi>薪以為有生之役過此吾不思也唐書</hi>負薪自給<hi>杜甫為華州司功參軍關輔饑輙棄官去客秦</hi>
<pb n="KR3k0030_WYG_042-14a"/>
<hi>州丨丨採橡栗丨丨</hi>放情沈浮<hi>武元衡為華原令時畿輔不鎮軍督將恃恩矜功者多撓吏民元衡</hi>
<hi>苦之乃稱病去官丨丨事外丨丨讌詠者乆之僖宗知其才召授比部員外郎舊史</hi>杜門謝絶<hi>趙光</hi>
<hi>逢昭宗時為御史中丞以世亂棄官洛陽杜門絶人事</hi>
詩集知止足<hi>昔在西京時朝野多歡娱藹藹東都門羣公祖二疏朱軒曜金城供帳臨長衢達人</hi>
<hi>丨丨丨遺榮忽如無抽簪解朝衣散髪歸海隅行人為隕涕賢哉此丈夫揮金樂當年嵗暮不留儲顧謂四座</hi>
<hi>賓多財無累愚清風激萬代名與天壤俱咄此蟬冕客君紳宜見書張景陽詠史</hi>厭富貴<hi>我公丨丨</hi>
<hi>丨常苦勲業尋相期赤松子永望白雲岑清風出談笑萬竅為號吟吟成超然詩洗我蓬之心嗟我本何人麋</hi>
<hi>鹿强冠襟身微志空大交淺言屢深囑公如得謝呼我幸寄音但恐酒錢盡煩公揮槖金蘇子瞻和潞公超然</hi>
<pb n="KR3k0030_WYG_042-14b"/>
<hi>臺</hi>斗塵纓<hi>丨藪丨丨捋白鬚半酣扶起問司徒不知詔下懸車後醉倒狂歌有例無白居易寄裴晋</hi>
<hi>公</hi>脫朝衣<hi>眼前軒冕是鴻毛天上人情謾自勞丨却丨丨便東去青雲不似白雲髙趙嘏送蕭相公</hi>
掛冠自在<hi>欲掛衣冠神武門先尋水竹渭南村却將舊斬樓蘭劔買取黄牛教子孫唐人題關右寺</hi>
<hi>壁石南北東西無所羇丨丨丨丨勝分司探花嘗酒多先到拜表行香盡不知炮笋烹魚飱飽後擁袍枕臂醉</hi>
<hi>眠時報君一語多應笑兼亦無心羨保釐白居易</hi>投紱歸來<hi>丨丨丨丨萬事輕消磨未盡祇風情</hi>
<hi>舊因蓴菜求長假新為楊枝作短行不補自安縁夀骨苦藏難密是詩名淺斟杯酒紅生頰細琢歌詞稳稱聲</hi>
<hi>蘇子瞻和張郎中</hi>賜剡川湖<hi>賀知章年八十六卧病冥然無知疾損上表乞為道士還鄉明皇許</hi>
<hi>之捨宅為觀賜名千秋仍賜鑑湖剡川一曲詔令供帳東門百寮祖餞御製送詩云遺榮期入道辭老競抽簪</hi>
<pb n="KR3k0030_WYG_042-15a"/>
<hi>豈不惜賢達其如髙尚心寰中得袐要方外散幽襟獨有青門餞羣英悵别深唐詩紀事</hi>得午橋庄<lb/>
<hi>張齊賢相以司空致仕歸洛康寧福夀丨晋公丨丨丨鑿渠通流栽花植竹日與故舊乗小車擕觴遊釣牓於</hi>
<hi>門曰老夫已裂冠冕或公紱垂訪不敢迎見嘗以詩戲故人云午橋今得晋公廬水竹烟花興有餘師亮白頭</hi>
<hi>心已足四登兩府九尚書</hi>泉石閑身<hi>孫集賢冕天禧中直史館㡬三十年晚守蘇已及期年大書詩</hi>
<hi>於㕔壁拂衣而去詔下公已歸矣其詩曰人生七十鬼為鄰已覺風光屬别人莫待朝廷差致仕早謀丨丨養</hi>
<hi>丨丨去年河北曽逢李今日淮西又見陳李見素陳莊皆差致仕寄語姑蘇孫太守也須抖藪老精神明山録</hi>
風月閑人<hi>趙叔平退居睢陽歐陽永叔致政居潁叔平來訪永叔時吕晦叔知潁開宴召二公永叔</hi>
<hi>自為致語其詩曰欲知盛席繼荀陳請看當筵主與賓金馬玉堂三學士清丨明丨兩丨丨紅芳已過鶯猶囀</hi>
<pb n="KR3k0030_WYG_042-15b"/>
<hi>青杏初嘗酒正醇好景難逢良㑹少乗歡舉白莫辭頻倦遊録</hi>老鴻入𡨕<hi>張退傳與文惠同時秉政</hi>
<hi>張既以帝傳致政有詩寄文恵曰赭案當年並命時蒹葭衰颯倚瓊枝皇恩乞與桑榆丨丨丨髙丨鳳在池倦</hi>
<hi>遊録</hi>老鳳蹲池<hi>曽魯公自嘉祐秉政至熈寧中尚在中書年雖甚髙而精力不衰故臺諫無非之者</hi>
<hi>惟李復圭嘗作詩譏之云丨丨池邊丨不去飢烏臺上噤無聲魯公遂致仕云</hi>叔姪同辭<hi>張鑄希顔</hi>
<hi>祥符中登進士甲科歴四郡守五任漕憲嘗帥南陽王介甫乃其門人也與姪昷並以光禄卿致仕同歸鄉縉</hi>
<hi>紳榮之杜祁公贈詩云七十引年遵禮經君家何事最為榮清朝丨丨丨丨禄歸去田園盡列卿</hi>鄉鄰<lb/>
樂飲<hi>范景仁鎮喜為詩年六十三致仕一朝思鄉里遂徑行入蜀故人李才元大臨知梓州景仁枉道過</hi>
<hi>之歸至成都日與丨丨丨丨散財於親舊之貧者遂遊峩眉青城山下巫峽出荆門凡期嵗乃還京師作詩凡</hi>
<pb n="KR3k0030_WYG_042-16a"/>
<hi>二百五篇其一聨云不學鄉人誇駟馬未饒吾祖泛扁舟此二事他人所不能用迃叟詩話</hi>
棄官休官林下<hi>詩人類以棄官求隱為髙而謂軒冕榮貴為外物然鮮有踐其言者故韋丹與</hi>
<hi>僧靈澈為㤀形之契寄澈詩云王事紛紛無暇日浮生冉冉只如雲已為子午歸休計五老峯前必共論澈酬</hi>
<hi>詩曰年老心閑無外事麻衣坐草只容身相逢盡道丨丨去丨丨何曽見一人盖譏之也雲溪友議</hi>歸閑<lb/>
水邊<hi>趙嘏云早晚粗酬心事了水邊歸去一閒人若身事了則仕進之心益熾愈無歸期矣王易簡云青山</hi>
<hi>得去且歸去官職有來還自來此豈能須臾㤀情於軒冕耶余嘗於驛舍見人題壁云謀生待足何時足未老</hi>
<hi>得閑方是閑余深味其言服其精當而歸未能行也此與夫一日看除目三年損道心者異矣遯齋閒覽</hi>
　<lb/>
<pb n="KR3k0030_WYG_042-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今合璧事類備要前集卷四十二<lb/>
</p>
<p>
</p>
  </div>
</body>
</text>
</TEI>
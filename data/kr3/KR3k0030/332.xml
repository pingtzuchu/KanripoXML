<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要外集卷三十二</head> <lb/>
    <p>
<pb n="KR3k0030_WYG_332-1a"/>
欽定四庫全書<lb/>
　古今合璧事類備要外集卷三十二<lb/>
　　　　　　　　　　　　宋　謝維新　撰<lb/>
　璽綬門<lb/>
　　　玉璽<lb/>
　器物叢談<hi>璽王者印也所以主土亦所以示信於天下凡九各有文刻皆以玉為之螭虎紐黄</hi>
　<hi>赤綬四采武都紫泥封盛以青囊白素裏兩端無縫尺一板中約署其用之各有攸當也然三代以前未</hi>
　<hi>有聞焉爰自秦始皇時藍田山得美玉刻之仍用丞相斯篆其文自是以來經歴數代屢喪屢得迨至李</hi>
<pb n="KR3k0030_WYG_332-1b"/>
　<hi>唐所刻又多及至末世喪亂不免亡失至周廣順中詔造二寶天開我宋受命傳之列聖相承又多增刻</hi>
　<hi>南渡惟鎮國神寶在焉他皆為金所刼取而去嗣後天人效順又有以國寶陸續來歸我者神器至公歸</hi>
　<hi>有德鳴呼盛哉</hi>
事類玉為<hi>天子有傳國璽及八璽皆丨丨之神璽以鎮中國藏而不用受命璽以封襌禮神皇帝於</hi>
<hi>璽以報王公書皇帝之璽以勞王公皇帝信璽以召王公天子行璽以報四夷書天子之璽以勞四夷天子信</hi>
<hi>璽以召兵四夷皆泥封後輿服志</hi>金為<hi>太皇太后皇太子及妃璽皆丨丨之藏而不用太皇太后封令</hi>
<hi>書以宮官印皇后以内侍省印皇太子以左春坊印妃以内坊印</hi>函封<hi>大朝㑹則符璽郎進神璽受命</hi>
<hi>璽于御座行幸則合八璽為五轝丨從于黃鉞之内</hi>泥封<hi>凡天子璽皆以武都紫泥青囊素裏兩端無縫</hi>
<pb n="KR3k0030_WYG_332-2a"/>
<hi>尺一板中約署同上</hi>秦制<hi>乗輿六璽丨丨也曰皇帝行璽皇帝之璽皇帝信璽天子行璽天子之璽天子</hi>
<hi>信璽漢遵秦不改又有秦知璽藍田玉璽螭獸紐在六寶之外文曰受天之命皇帝壽昌</hi>漢寶<hi>丨髙祖佩</hi>
<hi>之後世名曰傳國璽與新蛇劒俱為乗輿所丨並晉輿服志</hi>皇帝璽<hi>沛公至覇上秦皇子嬰素車白</hi>
<hi>馬係頸以組封丨丨丨符節降枳道旁漢髙祖紀</hi>天子璽<hi>代王至渭橋羣臣拜謁稱臣代王下拜太</hi>
<hi>尉勃乃跪上丨丨丨文帝紀</hi>郎不授光<hi>殿中嘗有恠一夜羣臣相驚光召符璽丨丨肯丨丨光欲</hi>
<hi>奪之郎按劒曰臣頭可得璽不可得也光甚誼之明日詔增此郎秩二等</hi>后以授舜<hi>初髙祖入咸陽</hi>
<hi>得秦璽及即天子位因御服其璽世世傳授號曰傳國璽以儒子未立璽藏長樂宫及莽即位請璽元后元后</hi>
<hi>不肯以授莽莽使安陽侯王舜諭㫖太后怒罵之曰而屬父子宗族䝉漢家力富貴累世既無以報受人孤寄</hi>
<pb n="KR3k0030_WYG_332-2b"/>
<hi>便奪取其國為人如此者狗不食其餘若自以金匱符印命為新皇帝當自更作璽何以用此亡國不祥璽我</hi>
<hi>為漢家老寡婦旦暮且死欲與此璽俱𦵏不可得也太后因涕泣舜曰莽必欲得傳國璽寜能終不與邪太丨</hi>
<hi>聞舜語切乃出璽投之地丨丨丨曰我老已知而兄弟今族滅也</hi>璽書勉厲<hi>帝二千石有治理以</hi>
<hi>丨丨丨丨增秩賜金</hi>璽書既至<hi>光武賜竇融璽書因授融為凉州牧丨丨丨丨河西咸驚以為天子</hi>
<hi>明見萬里之外</hi>璽以洛南<hi>漢大亂天子北詣河上六璽不自隨掌璽者以投井孫堅討董卓頓軍洛</hi>
<hi>南其井毎有五色氣從中出堅使人浚之得漢傳國玉璽其文曰受命于天既夀永昌方圓四寸上紐文盤</hi>
<hi>五龍龍上一角缺</hi>璽還江南<hi>懷市没胡傳國丨没于劉聰後又没于石勒及石季龍死胡亂及帝</hi>
<hi>世乃丨丨丨晉輿服志</hi>皇天命德<hi>初太宗刻文命𤣥璽以白玉為螭首文曰丨丨景丨有丨者昌</hi>
<pb n="KR3k0030_WYG_332-3a"/>
<hi>至武后改諸璽皆為寶中宗即位復為璽開元六年復為寶天寶初改璽書為寶書十載改傳國寶為承天大</hi>
<hi>寶唐志</hi>上天賜寶<hi>唐肅宗元年建子月十六夜女尼真如怱見二皂衣引至一所見天帝因出寶</hi>
<hi>授真如曰汝往令刺史崔侁進達於天子肅宗寢疾方甚視寶召代宗謂曰汝自楚王為皇太子今丨丨丨丨</hi>
<hi>獲於楚州天祚汝也宜保愛之代宗再拜受賜即日以寶應紀年云</hi>疑璽已焚<hi>晉宗室延煦契丹滅</hi>
<hi>晉出帝與太后遣延煦延寶齎降表玉璽金印以歸契丹契丹得璽以為製作非工與前史所傳者異命延煦</hi>
<hi>等還報求真璽出帝以狀答曰頃路王從珂自焚於洛陽玉璽不知所在丨已焚之元帝受命命玉工製此璽</hi>
<hi>在位羣臣皆知之乃已</hi>奉璽來降<hi>寶建徳斬于長安市齊善行乃與裴矩及建徳妻丨山東之地</hi>
<hi>傳國八丨丨丨</hi>廣順二寶<hi>舊制乗輿六寶唐改為寶唐末喪亂或多亡失周丨丨中詔造丨丨曰皇</hi>
<pb n="KR3k0030_WYG_332-3b"/>
<hi>帝承天受命之寶皇帝神寶太祖受命傳其二寶至太宗又别制承天受命之寶至道三年中書門下言皇帝</hi>
<hi>受命寶請以皇帝恭膺天命之寶為文詔曰可</hi>皇祐神寶<hi>丨丨五年作鎮國丨丨謂輔臣曰有良玉</hi>
<hi>大尺而厚半之盖希世之珍也不可以為服玩具天下八璽一曰神璽遂令梁適撰寶名而刻之</hi>乾興<lb/>
受命<hi>丨丨作丨丨寶曰恭膺天命之寶</hi>嘉祐篆文<hi>丨丨八年英宗即位作受命寶命歐陽脩</hi>
<hi>丨其丨曰皇帝恭膺天命之寶</hi>夐無前比<hi>大觀元年十一月詔朕承祖宗休烈萬邦作孚永惟受命</hi>
<hi>之符當有一代之制尚循秦六璽之用度越百年之乆或未大備自天申命地不愛寶得全玉於異土得好工</hi>
<hi>於編氓八寶既成丨丨丨丨可以來年正月御大慶殿恭受八寶</hi>真希世寶<hi>建炎二年詔有司築</hi>
<hi>圓壇於南門外初政和所造九寶其八為金虜刼取惟鎮國寶在焉至是上以宣示執政玉色溫潤丨丨丨之</hi>
<pb n="KR3k0030_WYG_332-4a"/>
<hi>丨也</hi>賫玉璽至<hi>建炎元年謝克家以張邦昌命丨丨丨丨文曰太宗受命之寶上動哭命汪伯彦司</hi>
<hi>之</hi>奉玉寶獻<hi>嘉定勅迺者山東河北連城慕義爰致殊方效順肅丨丨丨來丨于京質理温純篆</hi>
<hi>刻精古文曰皇帝恭膺天命之寶暨厥圖開登載燦然實惟我祖宗之舊繼獲玉檢其文亦同</hi>玉璽譜<lb/>
<hi>傳國璽是秦始皇所刻其玉出藍田山是丞相李斯所書其文曰受命于天既夀永昌漢髙祖定三秦秦王子</hi>
<hi>嬰獻此璽及漢髙即位仍佩之因以相傳故號曰傳國璽漢昭帝時殿中一夜相驚霍光即召持節郎取璽郎</hi>
<hi>不與光欲奪之郎按劒曰頭可得璽不可得光善之明日遷郎秩二等光後廢昌邑王賀立宣帝光自手解取</hi>
<hi>賀璽扶令下殿至漢平帝王莽纂位就元后求璽乃出璽投之于地璽上螭一角缺及莽敗時帶璽綬避火於</hi>
<hi>漸臺商人杜呉殺莽取綬不知取璽及莽頭公賓就見綬間綬主所在及斬莽首莽璽與王憲憲得無所送又</hi>
<pb n="KR3k0030_WYG_332-4b"/>
<hi>自乗天子車輦李松入長安斬送璽詣宛上更始赤眉大司馬謝禄至髙陵更始奉璽赤眉赤眉立劉盆子建</hi>
<hi>武三年盆子敗于宜陽璽還光武孫堅從桂陽入討董卓卓時已焚燒洛邑徙都長安堅軍於城南見井中旦</hi>
<hi>旦有光軍人莫敢汲堅乃探得璽初卓作亂掌璽者投于井中故堅得之袁紹有僭盗意乃拘堅妻逼求之紹</hi>
<hi>得璽見魏舉以向肘魏武惡之紹敗得璽還漢以襌魏魏以禪晉趙王倫篡立使義陽王威就恵帝取璽帝不</hi>
<hi>與强奪之晉帝永嘉五年王彌立入洛陽執懷帝及傳國六璽詣劉曜後為石勒所并璽復屬勒刻一邊云天</hi>
<hi>命石氏此題今不復存勒為冉閔所滅此璽屬閔閔敗璽存閔大將軍蔣幹晉鎮西將軍謝尚遣督䕶何融至</hi>
<hi>購賞得之以晉穆帝永和八年還江南晉元帝東渡歴數帝無玉璽北人皆云司馬家是白板天子太平御覽</hi>
詩集降紫泥<hi>天書丨丨丨李</hi>
<pb n="KR3k0030_WYG_332-5a"/>
　　　印<lb/>
　器物叢談<hi>印亦所以示信也惟天子印曰璽用玉其餘王公卿大夫士或曰印或曰草非用金</hi>
　<hi>銀則用銅鐵有綬綬之色各不同以辨尊卑貴賤之等皆有文刻上古無是也爰自三代俗化雕文詐偽</hi>
　<hi>並興始有印綬之設以檢姦萌秦漢不古從可知已</hi>
事類印文<hi>諸侯正印黃金橐駞鈕丨曰璽列侯黄金龜鈕文曰丨丞相黄金龜鈕丨曰章二千石銀</hi>
<hi>印六百石銅印鼻鈕文曰丨漢舊儀</hi>印章<hi>乃設丨丨作/信萬國印銘</hi>銀黃<hi>黃金印丨綬是謂銀丨</hi>
金紫<hi>相國太尉御史大夫太傅太師太保皆丨印丨綬前百官表</hi>銅黑<hi>凡吏秩比二千石以上皆</hi>
<hi>銀印青綬光禄大夫無秩北六百石以上皆丨印丨綬大夫博士御史謁者郎無比二百石以上皆丨印黃綬</hi>
<pb n="KR3k0030_WYG_332-5b"/>
<hi>前百官表</hi>銀青<hi>郡公縣公縣侯大夫夫人/丨印丨綬晉輿服又見前</hi>蘇秦佩<hi>丨丨丨六園相印史本傳</hi>
蔡澤懷<hi>丨丨謂其御曰丨黄金之印結紫綬於腰揖遜人主之前食禄富貴四十三年足矣</hi>刓不<lb/>
與<hi>項羽為人刻印丨忍丨丨</hi>令趣銷<hi>項羽急圍漢王於榮陽酈食其謀立六國後以撓楚權漢王曰</hi>
<hi>善趣刻印先生行佩之酈生未行良從外來漢王方食具以酈生計告良良曰誰為陛下畫此計者陛下事去</hi>
<hi>矣臣請借前箸以籌之云云漢王輟食吐哺罵曰豎儒幾敗乃公事丨丨丨印</hi>無易堯<hi>周昌既為趙相</hi>
<hi>髙祖以御史大夫印弄之熟視堯曰北印丨丨丨者遂拜之</hi>使立信<hi>漢王丨張良操印丨韓丨為齊</hi>
<hi>王</hi>得一匱<hi>秦時自相署置官之印/也夏侯嬰從擊秦得之</hi>五字印<hi>漢武時據土數五故丨丨</hi>
<hi>為印文若印文不足五字則以之字足之</hi>方寸印<hi>陛下以丨丨之丨丈二之組鎮於天下淮南王書</hi>
<pb n="KR3k0030_WYG_332-6a"/>
欒大受<hi>漢武令刻玉印賜丨丨文成文曰天道將軍使使衣羽衣夜立白茅上五利將軍亦立白茅上</hi>
<hi>丨印以示不臣</hi>買臣懷<hi>朱丨丨拜㑹稽太守丨/其印綬而入㑹稽郡</hi>石顯纍<hi>漢丨丨元帝時</hi>
<hi>為中書令與僕射梁少府五鹿充宗結黨附倚者皆得寵位民歌曰牢邪石邪五鹿客邪印何纍丨綬若若邪</hi>
<hi>言其兼官據勢也</hi>鵲飛化<hi>張顥為梁相雨後有山丨丨丨為圓石破之得金印文曰忠孝侯印海錄</hi>
龜左顧<hi>孔愉討華軼功封餘不亭侯愉嘗行經餘不亭見籠龜於路者愉買而放之溪中龜中流左顧</hi>
<hi>者數四及是鑄侯印而印丨丨丨三鑄如初印工以告愉為司徒長史乃悟遂佩焉本傳</hi>取金印<hi>周顗</hi>
<hi>曰今年殺諸賊奴丨丨丨如斗大擊肘後</hi>齎金印<hi>晉宗室延煦/事見前璽注</hi>許上印<hi>裴寂遷左</hi>
<hi>僕射帝置酒含章殿歡甚寂頓首曰始陛下發太原約天下已定丨丨丨綬今四海妥安願賜骸骨歸田里</hi>
<pb n="KR3k0030_WYG_332-6b"/>
久當印<hi>程忌以錢穀奮而至宰相自以非人望不敢丨丨丨</hi>監軍有印<hi>宗室説馬燧節度太</hi>
<hi>原辟署少尹李自良代燧自良卒説與監軍王定逺袐其喪詔以通主為節度使授説行軍節度留後定逺自</hi>
<hi>以有勞於説頗横恣請别賜印丨丨丨丨自定逺始</hi>中人假印<hi>李藩李吉甫復相藩頗沮止會呉少</hi>
<hi>陽襲淮西節度吉甫已見帝濳欲中藩即奏曰道逢中人假印節與呉少陽臣為陛下恨之帝變色不平翌日</hi>
<hi>罷藩為太子詹事</hi>懷走京師<hi>盧奕黄門監懷慎子也留臺東都兼知武部選安禄山䧟東都吏亡</hi>
<hi>散奕前遣妻子丨印間道丨丨丨</hi>挈走京陽<hi>劉允章為東都留守黄巢至分司李磎丨尚書印丨</hi>
<hi>丨丨允章寄治河清巢僣號輒受偽官文書盡用金統遣取印磎所磎不與更悔愧移檄近鎮起兵捍賊磎持</hi>
<hi>印還之</hi>倒司農印<hi>段秀實會源休教朱泚偽迎天子遣將韓旻領鋭師三千疾馳奉天秀實以為</hi>
<pb n="KR3k0030_WYG_332-7a"/>
<hi>宗社之危不容喘乃遣人喻大吏岐靈岳竊取令言印不獲乃丨用丨丨丨進其兵</hi>倒都統印<hi>李崧</hi>
<hi>劉皇后聽讒者言遣人教繼岌殺郭崇韜人情不安崧見繼岌曰王何作此危事今逺軍五千里不見咫尺之詔</hi>
<hi>殺大臣是召亂也乃召書史三四人登樓去梯夜以黃紙作詔書丨用丨丨丨明日告諭諸軍人心乃定</hi>復<lb/>
還故處<hi>裴度平章中書失印度自如左右白復於故處得印度不應或問其故曰此必吏人盗之以印</hi>
<hi>書卷耳急則投諸水火緩則丨丨丨丨人復其識量</hi>控制萬里<hi>唐王忠嗣為河西隴右節度權朔方</hi>
<hi>河東節度佩四將印勁兵重地丨丨丨丨近古未有也</hi>寶函金印<hi>順宗元和五年給事中張維則</hi>
<hi>自新羅使囘云於海上泊洲島間見花木臺殿有數公子命一青衣捧金龜印以授維則乃寘之於丨丨復語</hi>
<hi>維則曰致皇帝還舟中囘顧舊路悉無蹤跡丨龜長五寸上負黄金王丨面方一寸八分其篆文曰鳳芝龍木</hi>
<pb n="KR3k0030_WYG_332-7b"/>
<hi>受無疆維則達京師即具以事進上曰朕前世豈非仙人乎</hi>玉册金印<hi>唐莊宗入洛鏐遣使貢獻</hi>
<hi>求玉册莊宗下其議於有司羣臣皆以為非天子不得用玉册既而許之乃賜鏐丨丨丨丨呉越世家</hi>倒<lb/>
印不同<hi>昔王文正在中書冦萊公在密院中書倒用了印萊公須勾吏人行遣他日密院亦倒用了印</hi>
<hi>中書吏人呈覆亦欲行遣文正問吏人汝等且道密院當初行遣丨用丨者是否曰不是文正曰既是不是不</hi>
<hi>可學他不是遂丨丨龜山語錄</hi>失印薄罪<hi>郎官何洵直丨本部丨呂正獻公曰洵直誠有罪然重譴</hi>
<hi>之則自今猾吏皆得以制主司矣乃丨其丨</hi>
詩集字屈盤<hi>垂垂金印押千官金窠篆丨竒丨丨李白</hi>篆分明<hi>彤管内人書細膩金奩御</hi>
<hi>印丨丨丨元禎</hi>取豈遲<hi>軍符侯印丨丨丨杜甫枉裴道州手札</hi>
<pb n="KR3k0030_WYG_332-8a"/>
　符節門<lb/>
　　　符<hi>附節</hi>
　器物叢談<hi>符契也代古之珪璋剖而相合長有度用以徵召兼防欺詐者也古者以竹為之故</hi>
　<hi>字從竹及後世詐偽蠭起以竹易得之物又不足為之防於是有以銅鐵鑄及金銀鑄為物象而用之者</hi>
　<hi>皆剖而為兩一留在内一給付外如有徴召必令合之有不合者刻奏吁信嚴矣然猶不免有偽冒者今</hi>
　<hi>之世又至於從省代以書翰毋乃實是而名非歟節出使操持之物所以為行道之信亦以竹為之或以</hi>
　<hi>金玉為之其長也亦有度有所將命則出而給之入而歸之使之達諸其外而無所留滯焉者其唯節乎</hi>
事類中孚<hi>符者孚也徵召防偽事資丨丨三代玉瑞漢用金竹末代從省代以書翰矣文心雕龍</hi>大<lb/>
<pb n="KR3k0030_WYG_332-8b"/>
信<hi>初禁網尚簡易但以璽書發兵未有虎符之信詩上疏曰舊制發兵皆以虎符其餘徵召竹使而已符象</hi>
<hi>合取為丨丨所以明著國命欽持威重也間者發兵但有璽書或以詔令如有奸人詐偽無由知覺愚以為軍</hi>
<hi>旅尚興賊虜未殄召兵郡國宜有重謹可立虎符以絶奸端書奏世祖説之後杜詩傳</hi>焚符<hi>丨丨破璽</hi>
<hi>而民朴鄙莊子</hi>合符<hi>若合符節孟子闕/</hi>𤣥女兵符<hi>丨丨出丨丨與黃帝戰蚩</hi>
<hi>尤河圖</hi>太公隂符<hi>武王問丨丨曰引兵深入卒有緩急吾將以近通逺奈何太公曰主與將有丨</hi>
<hi>丨凡八等</hi>與夫人刻<hi>秦華陽夫人承太子間從容言子楚質於趙者絕賢願得子楚立以為適嗣安</hi>
<hi>國君許之乃丨丨丨丨玉符約為適嗣史呂不韋</hi>請如姬盗<hi>公子無忌丨丨丨丨晉鄙兵符史本</hi>
<hi>傳</hi>銅竹為符<hi>漢文帝初與郡守為丨虎丨竹使符應劭注銅虎符第一云五國家當發兵遣使者</hi>
<pb n="KR3k0030_WYG_332-9a"/>
<hi>至郡合符合乃受之竹使符皆以竹箭五枚長五寸鐫刻篆書師古曰與郡守為符者各分一半右留京師左</hi>
<hi>以與之</hi>棨繒為符<hi>又闗無用傳注傳信也或用丨或用丨棨者刻木丨合丨也並前文帝紀</hi>棄<lb/>
繻而去<hi>初終軍入關闗吏與軍繻曰傳還當以合符軍曰大丈夫西遊終不復還丨丨丨丨注繻符也</hi>
<hi>帛邊也裂帛頭合以為符軍為謁者使行郡國建節東出闗吏識之曰此乃前棄繻生也本傳</hi>刻傳以<lb/>
出<hi>寗成為内史抵罪髠鉗廼解脱詐丨丨丨丨闗歸家注云傳所闗之符也傳張恋反</hi>出符發兵<lb/>
<hi>武帝曰吾不欲丨銅虎丨丨丨郡國廼遣嚴助以節發兵㑹稽嚴助傳</hi>買符入闗<hi>後郭丹從使長</hi>
<hi>安丨丨丨函谷丨乃喟然嘆曰不乗使者車終不出闗本傳</hi>賜玉麟符<hi>隋煬帝幸遼東命鄭𤣥為</hi>
<hi>京師留守樊子盖為東都留守俱丨丨丨丨以代銅獸六典云傳符之制京師留守曰玉麟符</hi>朌銀莵<lb/>
<pb n="KR3k0030_WYG_332-9b"/>
符<hi>唐髙祖丨丨丨丨其後改為銅魚符以起軍旅易守長兩京北都留守給麟符東方諸州給青龍符南方</hi>
<hi>諸州朱雀符西方諸州騶虞符北方諸州𤣥武符唐車服志</hi>駐節即辦<hi>唐房𤣥齡太宗曰今我有</hi>
<hi>𤣥齡猶鄧禹也居府出八十年軍符府檄或丨丨丨丨本傳</hi>楊子雲解嘲<hi>儋人之爵懷人之符</hi>
<hi>分人之圭</hi>韓文公原道<hi>相欺也為之符璽以信之</hi>
節明信<hi>凡君召以三節二節以走一節以趍注節所以丨丨輔君命也使使召臣急則持二緩則</hi>
<hi>持一記玉藻</hi>防姦<hi>地官掌節注將送者執此節以送行者皆有道里日時果如今郵行有程矣以</hi>
<hi>丨容丨擅有所通也</hi>輔玉命<hi>掌節守邦節而辨其用用以丨丨丨守邦國者用玉節守都鄙者用角節</hi>
<hi>凡邦國之使節山國用虎節土國用人節澤國用龍節皆金也以英蕩輔之門闗用符節貨賄用璽節道路用</hi>
<pb n="KR3k0030_WYG_332-10a"/>
<hi>旌節皆有期以反節凡通達於天下者必有節以傳輔之無節者有幾則不達</hi>達天下<hi>小行人掌丨丨</hi>
<hi>丨之六節山國用虎節土國用人節澤國用龍節皆以金為之道路用旌節門闗用符節都鄙用管節皆以竹</hi>
<hi>為之並禮</hi>節尚墨<hi>秦始皇推始終五德之傳以為水德之始衣服旌旄丨皆丨丨數以六為紀史本紀</hi>
節加旄<hi>太子以節發兵與丞相劉屈氂戰長安初置城門屯兵更丨丨黃丨注時太子亦發節以戰故</hi>
<hi>加其上旄以别之前武紀</hi>以節入<hi>太尉周勃丨一丨丨北軍一呼士皆袒左為劉氏</hi>杖節卧<lb/>
<hi>蘇武丨漢丨牧羊丨起常持節旄盡脱</hi>持節不失<hi>張騫使月氏匈奴得之留騫十餘嵗丨漢丨丨</hi>
<hi>丨</hi>持節不屈<hi>後鄭衆顯宗遣丨丨使匈奴衆至北虜庭欲令衆拜衆丨為丨後復遣衆衆上言臣</hi>
<hi>不忍持大漢節對氊裘獨拜竝本傳</hi>司𨽻去節<hi>諸葛豐為司𨽻舉節以收侍中許章於是上收豐節</hi>
<pb n="KR3k0030_WYG_332-10b"/>
<hi>丨丨丨丨自豐始本傳</hi>司馬持節<hi>光武行大丨丨事/丨丨北渡河本傳</hi>今以建威<hi>馮衍</hi>
<hi>與田邑書曰丨丨一節之任丨三軍之丨豈特寵其八節之竹氂牛之尾哉後本傳</hi>恨不授卿<hi>晉石</hi>
<hi>苞遷徐州刺史文帝之敗於東闗也苞獨全軍而返帝指所持節謂苞曰丨丨以此節丨丨以究大事晉本傳</hi>
詩集符符印<hi>車丨候丨取豈遲紫燕緑耳行甚速杜相裴道州手扎</hi>符節<hi>見後節注</hi>張<lb/>
虎豹<hi>兵丨丨丨符杜</hi>兼太守<hi>俄丨丨丨符髙適</hi>
節主恩持<hi>丨丨前後三丨節杜諸將詩</hi>十年持<hi>丨丨丨漢/節李自</hi>崆峒山<hi>丨丨</hi>
<hi>符節丨青霄杜贈田判官</hi>
　古今合璧事類備要外集卷三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要續集卷四十三</head> <lb/>
    <p>
<pb n="KR3k0030_WYG_193-1a"/>
欽定四庫全書<lb/>
　古今合璧事類備要續集卷四十三<lb/>
　　　　　　　　　　　　宋　謝維新　撰<lb/>
　事為門<lb/>
　　餞送<lb/>
　事理發揮<hi>於其將行也則有餞送之禮然餞人以物不若餞人以文送人以酒不若送人以言</hi>
　<hi>盖物之意有盡而文之意無盡酒之味有窮而言之味無窮也自非仁人君子愛人以徳者何足與語此</hi>
事類犯軷<hi>大馭掌馭王路以祀及丨丨禮夏官</hi>舍軷<hi>祖而丨丨飲酒於其側曰餞重始有事於</hi>
<pb n="KR3k0030_WYG_193-1b"/>
<hi>道也左</hi>行神<hi>黄帝之子纍祖好逺遊而死於道故後人祭以為丨丨也祖祭因饗飲也漢臨江王𫝊</hi>
祖神<hi>共工氏曰修好逺遊祀以為丨丨漢以午日祖荀彧𫝊</hi>餞于襧<hi>泉水衛女思歸也云云出</hi>
<hi>宿于泲飲丨丨丨女子有行逺父母兄弟詩</hi>送于野<hi>燕燕衛莊姜送歸妾也燕燕于飛差池其羽之</hi>
<hi>子于歸逺丨丨丨瞻望弗及泣涕如雨詩</hi>餞于屠<hi>韓侯出祖出宿于屠顯父餞之清酒百壺注祖將去</hi>
<hi>而犯軷也既覲而反國必祖者尊其所往去則如始行焉祖於國外畢乃出宿韓奕</hi>餞于郊<hi>鄭六卿丨</hi>
<hi>宣子丨丨昭十六</hi>淇之上<hi>桑中刺奔也云云送/我乎丨丨丨矣詩</hi>渭之陽<hi>渭陽康公念母</hi>
<hi>也云云穆公納文公康公時為太子贈送文公于丨丨丨念母之不見也詩</hi>送人以言<hi>孔子適周</hi>
<hi>見老子辭去老子曰吾聞富貴者送人以財仁人者丨丨丨丨吾不能富貴竊仁人之號聰明深察而近於死</hi>
<pb n="KR3k0030_WYG_193-2a"/>
<hi>者好議人者也博辨廣大而危其身好發人之惡者也為人子者不可以有巳為人臣者不可以有巳史記</hi>
行逺以贐<hi>孟子曰當在宋也予將有逺行行者必以贐辭曰餽贐予何為不受公孫丑下</hi>漸離<lb/>
擊筑<hi>荆軻將行大子及賔客知其事者二十餘人皆白衣冠以送之至易水之上既祖取道髙丨丨丨丨</hi>
<hi>荆軻和歌為濮上聲士皆流涕春秋後語</hi>商陵鼔琴<hi>丨丨牧子娶妻無子父母欲改娶妻聞夜起悲</hi>
<hi>嘯牧子援琴鼓之痛恩愛以永離歎别鶴以舒情蔡邕琴操</hi>攜手河梁<hi>李陵為將失利降匈奴别</hi>
<hi>蘇武詩曰丨丨上丨丨游子暮何之徘徊蹊路側悢悢不能辭晨風鳴北林耀耀東南飛浮雲日千里安知客</hi>
<hi>心悲文選</hi>祖道東門<hi>䟽廣字仲翁東海蘭陵人與兄子受字公子並為師傅宣帝時上疏乞骸骨皆</hi>
<hi>許之加賜黄金二十斤皇太子贈以五十斤公卿大夫設丨丨供張丨都丨外送者車數百兩辭決而去道路</hi>
<pb n="KR3k0030_WYG_193-2b"/>
<hi>觀者皆曰賢哉二大夫或歎息為之下泣本𫝊</hi>送不出郭<hi>陳蕃為豫章太守性峻不接賔客徴為尚</hi>
<hi>書令丨者丨丨丨</hi>送到前亭<hi>王奐為漢陽太守范丹於道候别之奐曰可共到前亭宿息以敘分</hi>
<hi>隔謝承後漢書</hi>送祜出界<hi>郭奕字大業為野王令羊祜嘗過之奕歎曰羊叔子何必減郭大業少選</hi>
<hi>復往又歎曰羊叔子去人逺矣遂丨丨丨丨數百里坐此免官晉史</hi>送人作郡<hi>羅友答桓温曰旦出</hi>
<hi>門逢一鬼大揶揄云我祗見汝丨丨丨丨何以不見人送汝作郡世說</hi>傾朝送别<hi>宋何尚之字彦</hi>
<hi>徳為吏部郎告休定省丨丨丨丨其父叔度曰此是送吏部郎耳非關何彦徳也</hi>賦詩祖道<hi>張柬</hi>
<hi>之授襄州刺史中宗為丨丨丨丨又詔羣臣餞定鼎門外</hi>送不越閫<hi>齊沈覬不尚浮華從叔勃仕宋</hi>
<hi>貴顯每還吳興賔客填茵覬不至其門勃就之覬丨迎丨丨丨勃曰吾今乃知貴不如賤也</hi>送不出<lb/>
<pb n="KR3k0030_WYG_193-3a"/>
門<hi>城陽太守梁柳皇甫謐從姑子也之官有勸謐餞之謐曰柳為布衣丨迎丨丨丨食不過鹽菜貧不以酒</hi>
<hi>肉為禮今作郡送之是貴城陽太守而賤柳豈中古之人情非吾心所安也</hi>非關彦徳<hi>見前傾朝</hi>
<hi>送别注</hi>不負臨賀<hi>唐楊憑為京兆尹御史中丞李夷簡劾之貶臨賀尉獨所善客徐晦至藍田慰</hi>
<hi>餞權徳輿曰君送臨賀誠厚無乃為累乎晦曰方布衣時臨賀知我今忍遽棄耶有如公異時為姦邪譖斥又</hi>
<hi>可爾乎夷簡聞之表為御史曰君丨丨楊丨丨肯負國乎</hi>百官班餞<hi>李光顔復還忠武宰相丨丨丨</hi>
<hi>丨帝御通化門臨送</hi>羣公追餞<hi>柳宗元送苑論登第歸序丨丨丨丨於灞陵列筵而觴送逺之賦圭</hi>
<hi>璋交映</hi>南京送别<hi>東坡出知杭州道由南京后山時為徐州教授告徐守孫覺願往見而覺不之</hi>
<hi>許乃託疾謁告來丨丨丨丨同舟東下至宿而歸後為劉安世所彈</hi>岐州告别<hi>萊公在岐張忠定在</hi>
<pb n="KR3k0030_WYG_193-3b"/>
<hi>蜀還不留既别顧萊公曰曽讀霍光𫝊否曰未也更無他語萊公歸取其𫝊讀之至不學無術笑曰此張公誚</hi>
<hi>我矣談叢</hi>李太白餞二翁尋桃源序<hi>昔祖龍滅古道嚴威刑煎熬生人若墜大火三</hi>
<hi>墳五典散為寒灰築長城建阿房并諸侯殺豪俊自謂功髙羲皇國可萬世思欲陵雲氣求仙人登封泰山風</hi>
<hi>雨暴作雖五松受職草木有知而萬象乖度禮刑將弛則綺皓不得不遁於南山魯連不得不蹈於東海則桃</hi>
<hi>源之避世者可謂超升先覺夫指鹿之儔連頸而同死非吾黨之謂乎二翁耽老氏之言繼少卿之作文以述</hi>
<hi>大雅道以通至精卷舒天地之心脫落神仙之境武陵遺跡可得而窺焉問津利往水引漁者苑藏仙谿春風</hi>
<hi>不知從來落英何許流出石洞來入晨光盡開有良田名池竹果森列三十六洞别為一天耶今扁舟而行笑</hi>
<hi>謝人世阡陌未改古人依然白雲何時而歸來青山一去而誰往諸公賦桃源以美之</hi>柳子厚送<lb/>
<pb n="KR3k0030_WYG_193-4a"/>
薛存義序<hi>河東薛存義將行柳子載肉於爼崇酒於觴追而送之江之滸飲食之且告曰凡吏於土</hi>
<hi>者若知其職乎蓋民之役非以役民而已也凡民之食於土者出其十一傭乎吏使司平於我也今受其直怠</hi>
<hi>其事者天下皆然豈唯怠之又從而盜之向使傭一夫於家受若直怠若事又盜若貨器則必甚怒而黜罰之</hi>
<hi>矣以今天下多類此而民莫敢肆其怒與黜罰何哉勢不同也勢不同而理同如吾民何有達於理者得不恐</hi>
<hi>而畏乎存義假令零陵二年矣蚤作而夜思勤力而勞心訟者平賦者均老弱撫懐詐暴不作其不虚取直也</hi>
<hi>的矣其知恐而畏也審矣吾賤且辱不得與考績幽明之說於其往也故賞以酒肉而重之以辭</hi>馬子<lb/>
才送陳自然西上序<hi>朔風驚沙枯稍號寒子行亦良苦聞之京師曰米如買珠薪如束桂</hi>
<hi>膏肉如玉酒樓如登天驟雨至矣黑潦滿道則馬如游龍清霜激風客衣無襦抱膝而苦調則火如紅金子之</hi>
<pb n="KR3k0030_WYG_193-4b"/>
<hi>遊京師所以待此具者其挾幾何豈子之家位髙金子多父母兄弟渠渠欵欵厚撫以遺子乎曰無有也豈</hi>
<hi>之鄰里鄉黨相悦以義出門辭東家而西家待贐矣寧有是乎曰無有也豈子之昵親狹友入室握手說無說</hi>
<hi>有把酒相别飲酣氣張有解劒而指廩者乎見吳志魯肅𫝊曰無有也然則子之此逰挾何術而往曰吾視囊</hi>
<hi>中不見乎有物視吾胸中耿耿者尚在也以吾之耿耿者遊天地間庶幾必有合乎予聞其言而壯之曰今人</hi>
<hi>適百里必宿舂而淅乃敢出門戶見莊子逍遥篇今子有數千里之役徒手以往浩然無憂予因驚怪子矣果</hi>
<hi>如子言予來春於江南林石之下聞北方有熖熖者必子也夫</hi>歐陽修送徐無黨南歸<lb/>
序<hi>草木禽獸之為物衆人之為人其為生雖異而為死則同一歸於腐壊澌盡泯滅而已而衆人之中有聖</hi>
<hi>賢者固亦生且死於其間而獨異於草木鳥獸衆人者雖死而不朽愈逺而彌存也其所以為聖賢者修之於</hi>
<pb n="KR3k0030_WYG_193-5a"/>
<hi>身施之於事見之於言是三者所以能不朽而存也修於身者無所不獲施於事者有得有不得焉其見於言</hi>
<hi>者則又有能有不能也施於事矣不見於言可也自詩書史記所傳其人豈必皆能言之士哉修於身矣而不</hi>
<hi>施於事不見於言亦可也孔子弟子有能政事者矣有能言者矣若顔回者在陋巷曲肱饑餓而已其羣居則</hi>
<hi>黙然終日如愚人然自當時羣弟子皆推尊之以為不敢望而及而後世更百千嵗亦未有能及之者其不朽</hi>
<hi>而存者固不待施於事况於言乎予讀班固藝文志唐四庫書目見其所載自三代秦漢以來著書之士多者</hi>
<hi>至百餘篇少者猶三四十篇其人不可勝數而散亡磨滅百不一二存焉予切悲其人文章麗矣言語工矣無</hi>
<hi>異草木榮華之飄風鳥獸好音之過耳也方其用心與力之勞亦何異衆人之汲汲營營而忽焉以死者雖有</hi>
<hi>遲有速而卒與三者同歸於泯滅夫言之不可恃也蓋如此今之學者莫不慕古聖賢之不朽而勤一世以盡</hi>
<pb n="KR3k0030_WYG_193-5b"/>
<hi>心於文字之間者皆可悲也東陽徐生少從予學為文章稍稍見稱於人既去而與羣士試於禮部得髙第由</hi>
<hi>是知名其文辭日進如水涌而山出予欲摧其盛氣而勉其思也故於其歸告以是言然予固亦喜為文辭者</hi>
<hi>亦因以自警焉</hi>
詩集追餞<hi>傾城逺丨送丨我千里道孫子荆征西詩</hi>開餞<hi>二天丨寵丨五馬爛生光杜</hi>祖<lb/>
帳<hi>六樂陳廣坐丨丨揚春風鮑明逺</hi>清歌<hi>鳴笛急吹催落日丨/丨緩送感行人韓</hi>祖道<hi>衣冠</hi>
<hi>列丨丨劉長卿</hi>連歌<hi>日色促歸人丨/丨倒芳樽李白</hi>出苦語<hi>臨分丨丨丨願子書之笏坡</hi>到<lb/>
吾廬<hi>惟應故山夢隨子丨丨丨坡</hi>無故人<hi>渭城朝雨裛輕塵客舍青青桞色新勸君更盡一杯</hi>
<hi>酒西出陽關丨丨丨王維陽關三疊</hi>獨歸人<hi>如何風雪裏更/送丨丨丨坡</hi>南尋禹穴<hi>丨丨</hi>
<pb n="KR3k0030_WYG_193-6a"/>
<hi>丨丨見李白道甫問訊今何如杜</hi>若見孟公<hi>丨丨丨丨投轄飲莫忘衝雪送君時坡</hi>早寄<lb/>
千詩<hi>南雁正北來丨丨丨首丨山谷</hi>莫愛一醉<hi>青燈白酒留故人丨丨丨丨至曉角山谷</hi>曉<lb/>
日都門<hi>丨丨丨丨颺斾旌晩風鐃吹入三城知公再為蒼生起不是尋常刺史行程伯淳送吕晦叔赴</hi>
<hi>河陽</hi>今日都門<hi>二龍閒卧洛波清丨丨丨丨獨餞行願得賢人均出處始知深意在蒼生程伯淳送</hi>
<hi>司馬君實</hi>
　<lb/>
　<lb/>
　<lb/>
<pb n="KR3k0030_WYG_193-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今合璧事類備要續集卷四十三<lb/>
</p>
<p>
</p>
  </div>
</body>
</text>
</TEI>
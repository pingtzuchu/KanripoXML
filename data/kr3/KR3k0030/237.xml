<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要别集卷三十一</head> <lb/>
    <p>
<pb n="KR3k0030_WYG_237-1a"/>
欽定四庫全書<lb/>
　古今合璧事類備要别集卷三十一<lb/>
　　　　　　　　　　　　宋　謝維新　撰<lb/>
　花卉門<lb/>
　　酴醿花<lb/>
　格物總論<hi>酴醿花藤身青莖多刺毎一穎着三葉品字様葉面光緑背翠多缺刻青跗紅蕚及</hi>
　<hi>開時花變白帯淺碧多葉其香㣲而青種之者用大髙架引之盤曲而上二三月間爛熳可觀也又一種</hi>
　<hi>黄花同時而開字本作稌縻後加酉或又曰酴醿酒名世以所開花顔色似之故取名焉</hi>
<pb n="KR3k0030_WYG_237-1b"/>
事類用酴醿酒<hi>唐寒食宴宰相丨丨丨丨</hi>飲酴醿酒<hi>唐召侍臣學士食櫻桃丨丨丨</hi>
<hi>丨並以琉璃盤和以香酩景龍文館記</hi>作詩寄意<hi>王荆公薦進一二寒士位侍從初無意於大用</hi>
<hi>公去位後遂參政柄因丨此丨丨丨云故作酴醿架金沙祗謾栽似矜顔色好飛度雪前開髙齋詩話</hi>調<lb/>
笑取友<hi>曽端伯丨丨令丨丨於十花韻友酴醿也云云仍有玉友來奉佳賔酒也詞詁</hi>
詩集嫩葉<hi>倡女卷春裾迎風戲玉除近叢看影宻隔樹望釵踈横枝斜綰袖丨丨下牽裾墻髙攀不</hi>
<hi>及花新摘未舒莫疑挿鬂少及人猶有餘梁元帝</hi>好枝<hi>新花臨曲池佳麗復相隨鮮紅同映水輕香共</hi>
<hi>逐吹繞架尋多處窺叢見丨丨今新猶限少将故復嫌萎釵邉爛熳挿無處不相宜梁劉瑗</hi>翠條<hi>風動</hi>
<hi>翠條腰嫋娜白居易</hi>粉蘂<hi>煙條塗石緑丨丨撲鵝黄根/動彤雲湧枝搖赤羽翔前人</hi>芸蘭遜<hi>乍見</hi>
<pb n="KR3k0030_WYG_237-2a"/>
<hi>疑回面遙觀誤斷腸風朝舞飛燕雨夜泣蕭娘桃李慙無語丨丨丨不芳山橊何細碎石竹苦尋常蕙慘偎欄</hi>
<hi>避蓮羞映浦藏怯教蕉葉顫妬得栁花狂豈可輕嘲咏應湏痛此芳白樂天</hi>荆棘滿<hi>鑿斷千家作一</hi>
<hi>池不栽桃李種荼䕷莫教葉落秋風後丨丨丨庭君始知賈島</hi>畫屏風<hi>丨丨丨自展樂天</hi>啼珠<lb/>
露<hi>曉丨丨丨渾無力繡簇羅裙不着行若綴壽陽公主額六宫爭肯學梅粧李嶠</hi>韻自天<hi>無華真國</hi>
<hi>色有丨丨丨香宋景文公</hi>名因酒<hi>梅殘紅藥遲此物共春暉丨字丨壷丨風流比枕幃墜鈿香經草飄</hi>
<hi>香凈㸃衣玉氣晴虹發沉材鋸屑飛且知多可壓可忍摘令稀常恨金沙學顰時正可揮山谷</hi>折霜㽔<lb/>
<hi>長憶故山寒食夜野荼䕷發暗香來分無素手簮螺髻且丨丨丨浸玉醅坡</hi>舞霓裳<hi>漢宫嬌額半塗</hi>
<hi>黄肌骨濃薫班馬香日色漸遲風力細倚欄偷丨白丨丨山谷</hi>
<pb n="KR3k0030_WYG_237-2b"/>
樂府貯向鴛鴦枕<hi>紅葉飄零緑滿城春風於此獨留情誰将十幅吳綾被撲向熏籠一夜明</hi>
<hi>丨風不定雨初晴曉來苔上拾殘英速教丨丨  丨丨猶有餘香入夢清鷓鴣天  晁以膺</hi>香泛玉<lb/>
流酥<hi>鶯喚屛山驚睡覺嬌羞湏索郎扶荼䕷斗帳冷熏爐翠穿珠落索丨丨丨丨丨  長記枕㾗消醉色</hi>
<hi>日髙猶倦粧梳一枝春痩想如初夢迷芳草路望㫁素鱗書臨江仙  張仲宗</hi>
　　木蘭花<lb/>
　格物總論<hi>木蘭花樹髙八九尺葉氣味辛經寒不凋花粉紅色香不及桂二三月間開也</hi>
事類芝生<hi>孝哀帝元年丨丨後庭木蘭樹上古今注</hi>花盛<hi>張摶為蘇州刺史植木蘭花於堂前</hi>
<hi>嘗盛時燕客命即席賦之陸龜蒙後至張連酌浮之徑醉强索筆題兩句云洞庭波浪𣺌無津日月征帆送逺</hi>
<pb n="KR3k0030_WYG_237-3a"/>
<hi>人頽然醉倒客續之皆莫詳其意既而龜蒙稍醒續曰幾度木蘭船上望不知元是此花身遂為絶唱嵐齋録</hi>
授素書<hi>北海于君病癩見市有賣藥姓公孫帛因問之公曰明日木蘭樹下授卿明日徃丨丨丨二卷</hi>
<hi>以消災救病無不愈者神仙傳</hi>成公綏賦<hi>元𡨕授節猛寒嚴烈峩峩堅氷霏霏白雪木應霜而枯零</hi>
<hi>草隨風而摧折蓊青翠之茂葉繁旖旎之弱條諒抗節而矯時獨滋茂而不彫</hi>
詩集㺯粉<hi>二月二十三木蘭開折初初當新病酒復似久離居悲絶更傾國驚心聞逺書紫紗何日</hi>
<hi>障油壁幾時車丨丨知傷重調紅或有餘波痕空映禨烟態不勝裾桂嶺含芳逺蓮塘属意踈瑤姬與神女長</hi>
<hi>短定何如李義山</hi>洗粧<hi>未識春風靣先聞樂府名丨丨濃出塞進艇客登瀛鄭毅夫</hi>隱君子<lb/>
<hi>曉來隨手抹新粧半額蛾眉宫様黄緋衣染盡薔薇露觸處聞香不炷香君不見同時素馨與茉莉究竟帯些</hi>
<pb n="KR3k0030_WYG_237-3b"/>
<hi>脂粉氣又不見錢塘欲語嬌荷花麄枝大葉忒鉛華何如个様丨丨丨色氣不俗真有味根苖在處傲炎凉敢</hi>
<hi>與松栢爭雪霜菽桂荑蕕君雜處小忩相對毋相忘劉招山</hi>作女郎<hi>紫房日照胭脂拆素艶風吹膩</hi>
<hi>粉開悟得獨饒脂粉態木蘭曽丨丨丨來白樂天</hi>
　　辛夷花<lb/>
　格物總論<hi>辛夷花木髙數尺葉似柿而長初出如筆正二月開花花既落無子夏秋再著花如</hi>
　<hi>蓮花而小紫苞紅熖人家園林多種之一名候桃一名木筆或以為子如相思子離騷經所謂辛夷者即</hi>
　<hi>此</hi>
事類李衛公庄<hi>見後詩曽手植注</hi>諱員外家<hi>見後詩開時乞取注</hi>呼為木<lb/>
<pb n="KR3k0030_WYG_237-4a"/>
筆<hi>北人丨丨丨丨本草注</hi>衛公懐嵩樓記<hi>剪密條而對嘉樹注辛夷也</hi>
詩集花發<hi>谷口春殘黄鳥稀辛夷丨丨杏花飛</hi>花落<hi>辛夷始丨亦已丨况我與子非壮年杜甫</hi>
臙脂染<hi>紫粉筆含尖火艶紅丨丨丨小蓮花芳情香思知多少惱得山僧悔出家白樂天</hi>芙蓉<lb/>
亂<hi>縁堤春草合王孫自留玩况有辛夷花色與丨丨丨崔廸</hi>幾日對<hi>昔年将出谷丨丨丨辛夷倚樹</hi>
<hi>怜芳意攀條惜嵗滋清音湏暫憇秀色正堪思只待揮金日慇懃泛羽觴李衛公</hi>曽手植<hi>辛夷吐髙</hi>
<hi>花衛公丨丨丨根洗今已非不改舊時色平泉幾昜主况乃刺史宅韓忠献</hi>開時乞取<hi>問君辛夷</hi>
<hi>花君言已斑駁不畏辛夷不爛開頋我筋駭官束縳縳遣推囚名刺史狼籍因徒滿田地明日不推縁國忌依</hi>
<hi>然不得花前醉韓員外家好辛夷丨丨丨丨三兩枝折枝為贈君莫惜縱君不折風亦吹元徽之</hi>
<pb n="KR3k0030_WYG_237-4b"/>
　　麗春花<lb/>
　格物總論<hi>麗春花鸎粟花别種也叢生柔榦多葉有刺數種紅紫白三色而於三色之中又多</hi>
　<hi>變態今江浙間多此惟金陵産獨勝耳</hi>
事類游黙齋花譜<hi>淳熈甲辰客金陵得異草曰麗春罌粟别種也罌粟其子可食故無佳花</hi>
<hi>麗春太華實遂無取徇外則耗内信乎物皆然榦柔葉冗又不逮罌粟出衆草下唯花有殊相姿状葱秀色澤</hi>
<hi>鮮明迴出葩蘤精華之上遇風和晴晝標吐倍妍昔人命名亦善矣根苖止一類而具數種之色有紅者紫者</hi>
<hi>白者傅粉之紅者丹杏之黄者而紅復數品有徹紅者半紅者白膚而絳唇者丹衣而素純者又有殷者如染</hi>
<hi>茜下為黒趺之端加白章焉餘不盡名盖紅之類變態尤多也紫二品深者鬚青淡者鬚黄白亦二品葉大者</hi>
<pb n="KR3k0030_WYG_237-5a"/>
<hi>㣲碧葉細者竊黄而竊黄尤竒素衣黄裏芳秀茸茸若新鵝之毳風致髙淡紅紫其退舍歟唯竊紅者居衆花</hi>
<hi>下似芍藥中粉紅樓特差小視凡花之粉紅猶十倍也其大㮣如此今江浙有之獨金陵産殊異耳余嘗謂一</hi>
<hi>元之氣變化萬物迭生互㓕未可以常理拘姑言草木一端如桃梅李𤓰野菊山櫻之属略以見於詩書三代</hi>
<hi>之前而辛夷杜若幽蘭諸草入見楚人騷辭者皆天地常産固不廢於世其山顛水涯喬林大澤耳目不接何</hi>
<hi>限烏知一氣之化古所無者今不新出而昔常見者後不變此哉牡丹唐武后時樵夫採山得耳昔固未顕及</hi>
<hi>至本朝而紫黄丹白標目鼎盛是比唐又一變矣楊貴妃嗜荔枝取之瀘戎而閩産未竒也今閩品精絶視瀘</hi>
<hi>戎僅可輿臺耳藉曰巴渝去長安近閩以遐嶠罕聞而明皇之世非不寶逺物豈不求佳者媚閨闥耶則知一</hi>
<hi>氣埏埴孰測端倪人生湏㬰即以耳目之常者拘議造物亦陋矣聞者哂之余自負以為至論今麗春者疑亦</hi>
<pb n="KR3k0030_WYG_237-5b"/>
<hi>若是而已不然唐以來詩人吟咏草木殆徧豈其略不及哉自余携歸親朋無不愛玩又知天下之  固相似</hi>
<hi>非余獨見然也因思歐陽公為牡丹譜蔡君謨為荔枝譜其鉅麗珍絶足稱兩公筆力然㣲兩公二物自足為</hi>
<hi>華實冠冕無譜固可也麗春者纎草耳又不幸余始知之種㣲筆弱負二者之細頋何自著名是其重不遭然</hi>
<hi>一世鉅材大厦風雨之湏瀹葉何限况葩花㣲草寧暇多嘆乎姑述其名數以示愛花者</hi>
詩集應最勝<hi>百草競春華麗春丨丨丨少湏好顔色多漫枝條剰紛紛桃李枝處處總能移如何</hi>
<hi>此貴重却怕有人知杜甫</hi>早自薫<hi>梁苑花銷去黄臺丨丨丨不同鸎子粟别是石橊裙婀娜纔勝掌參</hi>
<hi>差莫夢雲王郎尋水竹駐履幾殷勤潘檉</hi>出刺自衛<hi>蓬蒿眼已熟收拾到阿麗徒分色紅白未害格</hi>
<hi>奴婢爭妍知不足丨丨以丨丨上有寒梅枝春霜正憔悴張右吏</hi>滿頭空挿<hi>塵壓鴛鴦廢錦機丨</hi>
<pb n="KR3k0030_WYG_237-6a"/>
<hi>丨丨丨麗春枝名賢集</hi>白榆開處<hi>素柰發時俱比麗丨丨丨丨欲爭妍晏元献</hi>牡丹欠<lb/>
香<hi>嬌困扶頭憐半醉淡濃宜靣鬬新装並肩鸎粟獨多怨具體丨丨惟丨丨徐月溪</hi>薄命易飄<lb/>
零<hi>照眼装新就扶頭酒半醒妖姿隨變化丨丨丨丨丨徐月溪</hi>
　　夜合花<lb/>
　格物總論<hi>夜合花亦名合歡或亦名合昏按圖經安和五藏利心志令人歡樂無憂大家多植</hi>
　<hi>於庭除樹似梧桐枝甚柔弱葉似皂莢槐等細而宻互相交結風來一似相觧不相牽綴其葉至暮而合</hi>
　<hi>五月花發紅白色瓣上若絲茸至秋而實作莢子極薄細惟益州及近洛等處為得其土性之正也</hi>
事類蠲忿<hi>晉稽康種之舍前嘗曰合歡丨丨本草欲丨人之丨則贈以青棠合歡也</hi>合昏<hi>心胷</hi>
<pb n="KR3k0030_WYG_237-6b"/>
<hi>填錯是為肺灌取夜合皮掌大一枝水煑服之故後山詩云探囊一試丨丨湯詩話</hi>
詩集朱柯<hi>南鄰有竒樹承春挺素華豐翹被長條緑葉蔽丨丨因風吐㣲音芳氣入紫霞我心羡此</hi>
<hi>本願徙着余家夕得游其下朝得弄其葩晉楊方</hi>綺樹<hi>丨丨滿朝陽融融有露光雨多疑濯錦風散似</hi>
<hi>分粧葉宻煙蒙火枝低繡拂墻更憐當署見留詠日偏長元微之</hi>尚知時<hi>合歡丨丨丨鴛鴦不獨宿</hi>
<hi>杜甫</hi>欲昏天<hi>栘晚較一月花遲過半年紅開杪秋日翠合丨丨丨白露滴不死凉風吹更鮮後時誰肯</hi>
<hi>顧惟我起君憐白樂天</hi>贈合歡<hi>消忿丨丨/丨古詩</hi>紅白姿<hi>俗人云愛花重色不重香吾今</hi>
<hi>得真想似矯時之常所愛夜合花清馥踰衆芳葉葉自相對開歛隨隂陽不慙歴草滋獨擅堯階祥得此合歡</hi>
<hi>名憂忿誠可忘茸茸丨歇丨百和從風颺沉水繚庭檻薰陸芬繻裳彌月固未  况兹夏景長凡目不我貴馥</hi>
<pb n="KR3k0030_WYG_237-7a"/>
<hi>烈徒自将仲尼失滅眀史遷疑子房以貌不以行舉世同悲傷予欲先馨徳羣艶孰可方直饒妖牡丹須遜花</hi>
<hi>中王韓忠獻</hi>紅白暈<hi>合昏枝老拂簷牙丨丨開成蘸丨花最是清香合蠲忿累句風送入忩紗同前</hi>
<hi>人</hi>散紅茸<hi>青枝丨丨丨坡</hi>
　　百合花<lb/>
　格物總論<hi>百合花春生苗髙數尺幹粗如箭四靣有葉如雞距又似桞葉青色葉近莖微紫莖</hi>
　<hi>端碧白四五月開紅白花如石榴觜而大根如胡蒜重疊生二三十瓣人蒸食之益氣此花是也</hi>
事類<hi>闕</hi>
詩集無異色<hi>接葉有多重開花丨丨丨含露忽低垂從風時偃仰梁宣帝</hi>當重肉<hi>少陵</hi>
<pb n="KR3k0030_WYG_237-7b"/>
<hi>晚﨑嶇託命在黄獨天隨自寂寞療飢帷杞菊古来淪落人餘葉被草木我客漢東城鄰曲見木<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>不知惱鵝</hi>
<hi>鴨更忍累口腹過從首三張伯仲肩二陸頳膚分子薑雲茁餽萌竹冥摉到百合真使丨丨丨軟温甚鴟蹲瑩</hi>
<hi>淨豈鴻鵠食之儻有助盖昔先所服詩腸貯微甘茗<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>争餘馥果堪止淚無欲縱望鄉目王右丞</hi>
　　紫薇花<lb/>
　格物總論<hi>紫薇花俗名怕痒花樹身光滑俗因號為猴刺脱髙者丈餘花瓣紫皺蠟跗茸蕚赤</hi>
　<hi>莖葉對生毎一枝數穎一穎數花四五月始華開謝接續可至六七月山谷間多有之省中亦多植此花</hi>
　<hi>者取其花耐乆及爛熳可愛也</hi>
事類姚崇為令<hi>唐制中書舎人知制誥丨丨丨徽丨開元改紫薇舎人又曰紫薇省唐書</hi>樂<lb/>
<pb n="KR3k0030_WYG_237-8a"/>
天所種<hi>虚白臺前有紫薇兩株俗云是丨丨丨丨</hi>賜御書詩<hi>哲宗朝邇英閣講論語終篇賜</hi>
<hi>執政講讀官史官宴遣中使頒丨丨丨丨各一首東坡得樂天紫薇花絶句坡集</hi>
詩集鋒頴<hi>幾年丹霄上出入金華省暫别萬年枝看花桂陽嶺南方足竒木公府成佳境紫茸垂組</hi>
<hi>綬金樓攅丨丨露溽暗傳香風輕徐就影興生紅藥後愛與甘棠並不學妖桃姿浮榮在俄頃劉禹鍚</hi>綬<lb/>
花<hi>明麗碧天霞丰茸紫丨丨香聞荀令宅艶入孝王家幾嵗自榮辱髙情方歎嗟有人移上苑猶足占年華</hi>
<hi>同上</hi>休更開<hi>不先揺落應為有己欲/别離丨丨丨李義山</hi>誰是伴<hi>絲綸閣下文章静鐘鼔樓</hi>
<hi>中刻漏長坐對黄昏丨丨丨紫薇花對紫薇郎白香山</hi>凝瑞枝新<hi>曉丨丨露一丨丨不占圉林最</hi>
<hi>上春桃李無言又何在向風偏笑艶陽人杜牧之</hi>草詔花旁<hi>人言清禁紫薇郎丨丨紫薇丨影丨</hi>
<pb n="KR3k0030_WYG_237-8b"/>
<hi>山木不知官况别也隨紅日上東廊陶弼</hi>一叢暗淡<hi>丨丨丨丨将何比淺碧籠裙襯紫巾除却徽之</hi>
<hi>見應愛人間少有别花人香山</hi>一樹穠姿<hi>丨丨丨丨獨看来秋庭暮雨洗塵埃天涯地角同榮謝豈</hi>
<hi>要移根上苑栽李義山</hi>幽姿如自喜<hi>亭亭紫薇花向我如有意髙煙晚冥濛清露最㸃綴豈無</hi>
<hi>陽春月所得時節異静女不争寵幽丨丨丨丨歐陽公</hi>薄膚不勝𤓰<hi>丨丨痒丨丨輕丨嫩榦生</hi>
<hi>宜近禁廬梅聖俞</hi>
　<lb/>
　<lb/>
　古今合璧事類備要别集卷三十一<lb/>
</p>
<p>
</p>
  </div>
</body>
</text>
</TEI>
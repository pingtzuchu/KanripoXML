<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要别集卷二十八</head> <lb/>
    <p>
<pb n="KR3k0030_WYG_234-1a"/>
欽定四庫全書<lb/>
　古今合璧事類備要别集卷二十八<lb/>
　　　　　　　　　　　　宋　謝維新　撰<lb/>
　花卉門<lb/>
　　棃花<lb/>
　格物叢話<hi>春二三月百花開盡始見棃花此花靚艶寒香自甘寂寞罕見賞識於人然又一種</hi>
　<hi>千葉花賦姿逈别何造物者變態又若是竒且巧歟然此等之花尚未離其類也又有一種名曰棠棃花</hi>
　<hi>亦不小結實甚大如指亦以棃名或者曰以同類云</hi>
<pb n="KR3k0030_WYG_234-1b"/>
事類簮花壓㡌<hi>梁緒棃花時折花簮之壓損㡌簷祥雲志</hi>為花洗粧<hi>洛陽棃花時人</hi>
<hi>多携酒其下曰丨棃丨丨丨唐餘録</hi>衆賀棃花<hi>武帝嘗季秋出棃花示諸臣宰相以為祥丨丨曰陛</hi>
<hi>下徳被草木故秋再花周家仁及行葦之比杜景佺曰隂陽不相奪倫瀆則為災故曰冬無愆陽夏無伏隂春</hi>
<hi>無凄風秋無苦雨今草木黄落而梨復花瀆隂陽也唐史</hi>酒號棃花<hi>杭州其俗釀丨趂棃花開時熟</hi>
<hi>則丨丨丨春故白公杭州春望云紅䄂織簾誇柿蔕青旗沽酒趂棃花長慶集</hi>
詩集㣲雨濕<hi>獨卧郡齋寥落意隔簾丨丨丨棃花吕温</hi>白雪香<hi>棃花丨丨丨杜甫</hi>三<lb/>
月雪<hi>丨丨丨連夜未應傷物華只縁春欲盡留着伴棃花同上</hi>一枝春<hi>玉容寂寞淚闌于棃花丨</hi>
<hi>丨丨帶雨白樂天</hi>河陽苑<hi>列茂丨丨丨蓄此濫觴隈翻黄秋沃若落素春徘徊沈約</hi>洛陽城<lb/>
<pb n="KR3k0030_WYG_234-2a"/>
<hi>丨丨丨外清明節百花零落棃花發今日相逢瘴海頭共驚爛熳開正月韓退之</hi>院落無人<hi>棃花</hi>
<hi>丨丨丨丨處竊取寕王玉笛吹張祐</hi>曲水飄香<hi>丨丨丨丨去不歸棃花落盡成秋苑李賀</hi>艶淨<lb/>
香寒<hi>丨丨如籠月丨丨未逐風桃花徒㸃地剛𬒳笑顔紅錢起</hi>粧靚光凝<hi>共飲棃花下棃花挿</hi>
<hi>滿頭清香來玉樹白蟻泛金甌丨丨青娥妬丨丨粉蝶羞年年寒食夜吟繞若為柔穆清叔</hi>徘徊繞<lb/>
樹<hi>紅棃千葉愛者誰白髪郎君心好竒丨丨丨丨不忍折一日千匝㸔無時夷陵寂寞千山裏地逺氣偏時</hi>
<hi>節遟歐陽公</hi>惆悵東欄<hi>棃花淡白栁深青栁絮飛時花滿城丨丨丨丨一株雪人生能得幾清明</hi>
<hi>東坡</hi>真妃含淚<hi>朝來經雨低含淚競冩/真妃寂寞粧王忠献</hi>荀令薫香<hi>繽紛紫雪浮鬚</hi>
<hi>細冷淡清姿奪玉光剛笑何郎曽傅粉絶怜丨丨愛薫香院南溪</hi>㸔花思實<hi>沙頭十日春當日誰</hi>
<pb n="KR3k0030_WYG_234-2b"/>
<hi>手種風飄香未改雪壓枝自重丨丨丨食丨知味少人共霜降百工休把酒約寛縱山谷</hi>當花期實<lb/>
<hi>丨春丨盛時雪滿山前後常丨摘秋丨穣穣落吾手南豐</hi>
樂府朱鉛退盡<hi>素肌應怯餘寒艶陽占盡青蕪地樊川照日靈関遮路殘紅歛避傳火楼臺妬</hi>
<hi>花風雨長門深閉亞簾櫳半濕一枝在手偏勾引黄昏淚  别有風前月底布繁隂滿園歌吹丨丨丨丨潘妃</hi>
<hi>却酒昭君乍起雪浪翻空粉裳縞夜不成春意恨玉容不見瓊英謾好與何人比水龍吟  周美成</hi>丹青<lb/>
傳得<hi>鏤雪成花擅作蕋愛伴秋千揺曵春風裏翠䄂年年寒食淚為伊牽惹愁無際  幽艶偏宜春雨細</hi>
<hi>紅粉闌于有个人相似鈿合金釵誰與寄丨丨丨丨凄凉意蝶戀花  王道輔畫黎花</hi>
　　杏花<lb/>
<pb n="KR3k0030_WYG_234-3a"/>
　格物藂話<hi>杏者東方嵗星之精葉似梅而花差大其色㣲紅至春二三月始開妖嬈艶麗比桃</hi>
　<hi>花伯仲間亦可愛也故騷人詠物與梅並言則曰梅杏盖取其葉之似也與桃並言則曰桃杏盖取其花</hi>
　<hi>之近也杏之云乎豈凡花之比乎然又有多葉者又有黄花者真絶品也故併及之</hi>
事類緇帷林<hi>孔子遊丨丨之丨坐杏壇之上弟子讀書孔子弦歌鼓琴荘</hi>碎錦坊<hi>裴晉</hi>
<hi>公午橋荘有文杏百株其處立丨丨丨曹林異景</hi>探花宴<hi>神龍以來杏園宴後於慈㤙寺塔題名唐</hi>
<hi>進士杏花園初會謂之丨丨丨以少俊之人為探花使摭言</hi>聞花歎<hi>太平園中有杏数株每至爛開</hi>
<hi>大宴一株則令一娼倚其傍立歌曰爭春開元中宴罷夜闌或丨丨有丨息之聲楊州事跡</hi>花皆發<lb/>
<hi>唐明皇時遇春雨初晴命取羯鼓臨軒縱擊囬視栁杏皆發上笑曰此不喚我作天公可乎遺事</hi>花無<lb/>
<pb n="KR3k0030_WYG_234-3b"/>
恙<hi>徐州古豊縣朱陳村有杏花一百二十里近有人為徳慶戸曹道過此村見丨尚丨丨也昔東坡詩云我</hi>
<hi>是朱陳舊使君勸農曽入杏花村如今風物那堪話縣吏催錢夜打門詩話</hi>
詩集紅拆<hi>霞杏初丨丨白樂天</hi>紅交<hi>丨簇丨枝/杏李賀</hi>煙鬚<hi>丨濕杏花丨李賀</hi>雨<lb/>
花<hi>清明時節丨紛紛路上行人欲断䰟借問酒家何處有牧童遥指杏丨村古選詩</hi>艶奪霞<hi>杏丨</hi>
<hi>桃花丨晩丨唐房彦謙</hi>光闘日<hi>日日春丨丨丨光山城/斜路杏花香李啇隐</hi>壓枝紅<hi>大道</hi>
<hi>青楼御苑東玉欄仙杏丨丨丨韋荘</hi>滿枝紅<hi>知有杏園無路入馬前惆悵丨丨丨温飛卿</hi>粉啼<lb/>
消<hi>春意竟相妬杏花應最嬌紅輕欲愁殺丨薄似丨丨願作南華夢翩翩繞此條吳融</hi>色盡明<hi>寒艶</hi>
<hi>芳姿丨丨丨辛夤遜</hi>萬樹紅<hi>丨丨丨邉杏新開一夜風滿園深淺色照在碧波中王涯</hi>雙株<lb/>
<pb n="KR3k0030_WYG_234-4a"/>
紅<hi>居隣北郭古寺空杏花丨丨能白丨曲江滿園不可到㸔此聊避雨與風云云豈如此樹一來翫若在京</hi>
<hi>國情何窮今旦胡為忽惆悵萬片飄泊隨西東明年更發應更好道人莫忘鄰家翁昌黎集</hi>淡泊開<lb/>
<hi>杏園丨丨丨花鳯白樂天</hi>爛熳開<hi>春色方盈野枝枝綻曉英依稀映村塢丨丨丨山城好折待賔侣金</hi>
<hi>盤襯紅瓊周庾信</hi>舊焼枝<hi>獨開新塹底半/露丨丨丨張籍</hi>半在枝<hi>杏園欲去春遟遟正是風</hi>
<hi>吹狼籍時近西数樹猶堪醉半落春風丨丨丨樂天</hi>花開處<hi>明日期何處杏丨丨丨村樂天</hi>花下<lb/>
人<hi>怪君把酒偏惆悵曽是正元丨丨丨自别花來多少事東風二十四囬春前人</hi>每年開<hi>趙村紅杏</hi>
<hi>丨丨丨十五年來㸔幾囬前人</hi>曲江望<hi>年年丨丨丨花發即經過未飲心先醉臨風笑倍多劉禹鍚</hi>
挿花人<hi>莫怪杏花憔悴去滿城多少丨丨丨杜牧</hi>登龍客<hi>不覺梅欺雪輕黄照碧池小桃新謝</hi>
<pb n="KR3k0030_WYG_234-4b"/>
<hi>後雙燕却來時香属丨丨丨煙籠宿蝶枝臨軒湏邈取風雨昜離披鄭谷</hi>活色生香<hi>丨丨丨丨第一</hi>
<hi>流手中移得近青楼誰知艶性終相負亂向春風笑不休薛龍</hi>殷紅淡白<hi>丨丨鄙桃艶丨丨笑棃花</hi>
<hi>落處飄㣲霰繁時疊亂霞孫何</hi>花開能幾<hi>二十餘年作逐臣歸來還見曲江春遊人莫笑白頭醉老</hi>
<hi>醉丨丨丨丨人劉夢得</hi>花間共醉<hi>劉郎不用閒惆悵且作丨丨丨丨人等是貞元舊朝士幾員同</hi>
<hi>見太和春元微之</hi>花連錦帳<hi>丨開丨丨/丨姚台</hi>蘂粘紅蠟<hi>艶丨丨丨丨仙葩總薄羅</hi>
<hi>梅聖俞</hi>池倒冩真<hi>月淡斜分影丨清/丨丨丨文與可</hi>枝如㸃酥<hi>北園山杏皆髙株新</hi>
<hi>丨放花丨丨丨前人</hi>枝宻作圑<hi>紅芳紫蕚怯春寒蓓蕾粘丨丨丨丨王元之</hi>道白非白<lb/>
<hi>丨丨丨真丨言紅不若紅請君紅白外别眼㸔天工楊廷秀文杏</hi>道竒不竒<hi>不信東君也有私如</hi>
<pb n="KR3k0030_WYG_234-5a"/>
<hi>何偏寵杏花枝於中更出紅千葉且丨化工丨丨丨</hi>紅紅白白<hi>曽見輕條撼雪飛一暄曝出萬餘枝</hi>
<hi>從今日日湏來㸔丨到丨丨丨丨時</hi>白白紅紅<hi>丨丨丨丨一樹春晴光耀眼㸔難真無端昨夜蕭蕭</hi>
<hi>雨紅錦全機卸作茵並前人</hi>流鶯偷宿<hi>惟有丨丨偏稱意夜來丨丨最繁枝王元之</hi>期蝶<lb/>
成圑<hi>蓓蕾枝梢血㸃乾粉紅腮頰露春寒不禁煙雨輕欺着只好亭臺愛借㸔偎桞傍桃斜欲墜等鶯丨</hi>
<hi>丨猛丨丨京城巷陌新晴後買得風流更一般林和靖</hi>不施朱粉<hi>桃紅棃白莫争春素態妖姿雨</hi>
<hi>未匀日暮墻頭試囬首丨丨丨丨是東隣王元之</hi>淺注臙脂<hi>丨丨丨丨剪絳綃獨将妖艶冠花曹</hi>
<hi>春心自得東皇意逺勝𤣥都觀裏桃朱淑真</hi>春寒着蘂踈<hi>江梅已過杏花初尚怯丨丨丨丨丨</hi>
<hi>待得重來幾枝在半隨蝶翅半蜂鬚吕東萊</hi>春力犇花梢<hi>紅藍細細糁晴色紫玉森森走膩條</hi>
<pb n="KR3k0030_WYG_234-5b"/>
<hi>枯梗折枝無一寸併驅丨丨丨丨丨楊誠齋</hi>
多杏葉天工剪刻<hi>零露泣月蘂温風散晴葩丨丨子不睡連夜開此花芳心誰丨丨天質自</hi>
<hi>清華惱客香無有弄粧影横斜中山古戰國殺氣浮髙牙叢臺餘袨服昜水雄悲笳自從此花開玉肌洗塵沙</hi>
<hi>坐令遊俠窟化作温柔家我老念江海不飲空咨嗟劉郎歸何日紅桃爍流霞明年花開時舉酒望三巴東坡</hi>
黄花杏仙人種植<hi>顆顆粧成藥竈牙白邉開處近彤霞直宜相閣栽培物更是丨丨丨丨花</hi>
<hi>髙行出羣猶仰慕香名超格合洪誇諸賢継有尋芳㑹欲奉歡遊决自差韓忠献</hi>
樂府把花㸔<hi>東風約略吹羅幕一簾細雨春隂薄試丨杏丨丨濕紅嬌暮寒  佳人雙玉枕烘醉</hi>
<hi>鴛鴦錦抑得最繁枝煖香生翠幃菩薩蠻  張于湖</hi>任紅欹<hi>小桃零落春将半雙燕却來池館名園相</hi>
<pb n="KR3k0030_WYG_234-6a"/>
<hi>倚初開繁杏一枝遥見竹外斜穿栁間深映粉愁香怨丨丨丨宋玉墻頭千里曽牽惹人腸断  常記山城科</hi>
<hi>路噴清香日遟風煖春隂挫後馬前惆悵滿枝粧淺深院簾垂雨愁人處碎紅千片料明年更發多應更好約</hi>
<hi>隣翁㸔水龍吟  晁次膺</hi>胭脂滿地<hi>春寂寞長安古道東風惡丨丨丨丨杏花零落  臂消不耐黄</hi>
<hi>金約天寒猶怯春衫薄春衫薄不禁揾淚為君彈却憶秦娥  康伯可</hi>碎紅千片<hi>紅杏一枝遥見</hi>
<hi>凝露粉愁香怨吹開吹謝任春風恨流鶯不能拘管彫曲池連夜雨緑水上丨丨丨丨直擬移來向深院任</hi>
<hi>零不孤雙眼憶漢月  杜安世</hi>
　<lb/>
　<lb/>
<pb n="KR3k0030_WYG_234-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今合璧事類備要别集卷二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要别集卷十四</head> <lb/>
    <p>
<pb n="KR3k0030_WYG_220-1a"/>
欽定四庫全書<lb/>
　古今合璧事類備要别集卷十四<lb/>
　　　　　　　　　　　　宋　謝維新　撰<lb/>
　宫室門<lb/>
　　舘驛<lb/>
　宫室緫論<hi>按説文舘客舍也古者國野之道十里有廬廬有飲食三十里有宿宿有洛室洛室</hi>
　<hi>有委五十里有市市有候舘候舘有積皆所以待朝聘之官驛者又言置騎將以備送迎也四馬髙足為</hi>
　<hi>直傳四馬中足為馳傳四馬下足為乗傳一馬二馬為軺傳急者乗一馬曰乗一乗傳然古者以車故曰</hi>
<pb n="KR3k0030_WYG_220-1b"/>
　<hi>傳車其後又單置馬則謂之驛騎此舘驛之説不可不辨也是以古之人完客所舘无為客使憂而設有</hi>
　<hi>擅乗驛馬者或者得以奏聞无他皆所以嚴賔禮重迎接也孟子曰舍舘定而後求見長者乎而彭更亦</hi>
　<hi>曰後車數十乗從者數百人以傳食於諸侯其皆以此歟</hi>
事類入王<hi>凡諸侯丨丨則逆勞于畿及郊勞視舘致舘禮司宼</hi>告功<hi>克勝則使傳遽丨丨於王</hi>
<hi>釋文云以車曰傳以馬曰遽江漢詩注</hi>籧廬<hi>仁義先王之丨丨/舍一宿而去莊</hi>置郵<hi>徳之流行</hi>
<hi>速於丨丨而傳命注傳書今之驛也孟</hi>三日榖<hi>晉師三日舘丨注舘舍也食楚軍榖丨丨左僖廿八</hi>
中宿至<hi>晉文公入寺人披請見公使譲之且辭焉曰蒲城之役君命一宿女即至其後余從狄君以田</hi>
<hi>渭濵女為恵公來求殺余命女三宿女丨丨丨雖有君命何其速也左僖廿四</hi>適子之舘<hi>緇衣美武</hi>
<pb n="KR3k0030_WYG_220-2a"/>
<hi>公也緇衣之宜兮敝予又改為兮丨丨丨丨兮還予授子之粲兮詩</hi>𨽻人之垣<hi>見前公廨内</hi>司<lb/>
里不授<hi>單㐮公至陳膳宰不致餼丨丨丨丨舘國語</hi>重人曰㨗<hi>梁山崩晉侯以傳召伯宗</hi>
<hi>伯宗辟重曰辟傳丨丨丨待我不如丨之速也注傳驛重載之車㨗邪出左成五</hi>假舘願畱<hi>曹交</hi>
<hi>曰吾得見於鄒君可以丨丨丨丨而受業於門孟</hi>舍舘未定<hi>樂正子從於子敖之齊樂正子見孟</hi>
<hi>子孟子曰子亦來見我乎曰先生何為出此言也曰子來幾日矣曰昔者曰昔者則我出此言也不亦宜乎曰</hi>
<hi>丨丨丨丨曰子聞之也舍舘定然然求見長者乎曰克有罪仝上</hi>改舘晉侯<hi>秦伯丨丨丨丨饋七</hi>
<hi>牢焉左僖十五</hi>乃舘叔孫<hi>叔孫婼如晉晉人執之書曰晉人執我行人叔孫婼言使人也云云士伯</hi>
<hi>曰以芻蕘之難從者之病將舘子於都叔孫旦而立期焉丨丨諸箕舍子服昭伯於他邑云云丨丨所舘者雖</hi>
<pb n="KR3k0030_WYG_220-2b"/>
<hi>一日必葺其墻屋去之日如始至左昭二十三</hi>馬給傳置<hi>漢文帝詔太僕見馬遺財足餘皆丨丨丨</hi>
<hi>注遺畱也財與纔同傳置驛也本紀</hi>馬賦縣傳<hi>省廐丨以丨丨丨賈山至言</hi>驛馬迎賔<lb/>
<hi>鄭當時置丨丨日郊丨丨客縣次與續食注云路次也本傳</hi>私馬奏事<hi>王温舒為河内守其丨丨</hi>
<hi>五十疋自河内至長安以丨丨仝上</hi>詐乗御傳<hi>魏相字弱翁為茂陵令御史大夫桑𢎞羊客丨丨丨</hi>
<hi>丨傳縣相疑有奸案致其罪</hi>不修郵驛<hi>薛宣之子恵為彭城令宣過之橋梁郵驛丨丨知其不能</hi>
整頓以待<hi>劉寵免太尉歸清儉出京師欲息亭舍亭吏止之曰丨丨丨丨劉公寵不言而去時人稱</hi>
<hi>其長者</hi>歩擔欲止<hi>趙孝長平王莽時父為田禾將軍以父任為郎嘗告歸丨丨丨丨郵亭亭長不</hi>
<hi>納問曰聞田禾將軍子當過何時至孝曰尋將到</hi>傳詣雒陽<hi>田横懼乗丨丨丨丨髙祖紀</hi>舘<lb/>
<pb n="KR3k0030_WYG_220-3a"/>
延賢人<hi>公孫𢎞既相於是起客丨開東閣以丨丨丨一曰欽賢舘以待大賢次曰翹材舘以待大才次</hi>
<hi>曰㳺士舘以待國士躬自菲薄俸禄皆以給之西京雜記</hi>肥牛亭地<hi>漢張禹年老自起冡塋好平陵</hi>
<hi>丨丨丨部處丨又近延陵奏請求之上以賜禹詔平陵徙亭他所曲陽侯王根聞而争之曰此地當平陵寢廟</hi>
<hi>衣冠出遊道禹為師傅不遵謙譲至求衣冠所游之道又徙壊舊亭非所宜孔子稱賜女愛其羊我愛其禮宜</hi>
<hi>賜他地上卒以丨丨丨丨賜之</hi>為馬廐庫<hi>公孫𢎞起徒歩數十年至宰相封侯於是起客舘開東閣</hi>
<hi>以延賢人闕至賀屈氂時壊以丨丨丨丨奴婢客矣      而已</hi>飾<lb/>
傳取譽<hi>漢宣帝元康詔吏或丨厨丨稱遇使客以丨名丨注韋昭曰厨謂飲食傳謂舍言修丨意氣以</hi>
<hi>稱過使而已師古曰使人及賔客來者稱其意而遣之令過去也本紀</hi>代郵行書<hi>謫震諸子丨丨</hi>
<pb n="KR3k0030_WYG_220-3b"/>
<hi>丨丨注説文云丨境上丨丨舍楊震傳</hi>女子稱寃<hi>東漢王忳除鄖令到官至漦音古亭亭長曰亭</hi>
<hi>有鬼數殺過客不可宿忳曰仁勝凶邪徳除不祥何鬼之避即入亭上宿夜半聞丨丨丨丨為亭長所殺明旦</hi>
<hi>召游檄詰問其服罪即收繫本傳</hi>傖父來寄<hi>禇公裒為章安令遷太尉記室叅軍名字已顯而位</hi>
<hi>微人多未識公乗估舡送故吏數人投錢塘亭住爾時呉興沈縣令嘗送客至浙江客至亭吏驅公移牛屋下</hi>
<hi>潮水至沈令起傍徨問牛屋下是何牧人吏云昨有一丨丨丨丨亭中有尊貴客權移之令有酒色因遥問傖</hi>
<hi>父欲食餅不姓何等可共語褚因舉手答曰河南褚季野逺近久承名令於是大懼不敢移公便於牛屋下修</hi>
<hi>刺詣公更宰殺為饌具於公前鞭撻亭吏欲以謝慙公與之宴酌言色無異狀如不覺公送至界</hi>空舘<lb/>
女歌<hi>竟陵掾劉諷夜投丨丨有三丨郎至丨曰明月清風良宵㑹同星河易翻歡娯不終緑尊翠杓為君</hi>
<pb n="KR3k0030_WYG_220-4a"/>
<hi>斟酌今夕不飲何時歡樂忽有黄衣人曰婆提王屈娘子速來女郎皆起明旦拾得翠釵數隻幽恠録</hi>楹<lb/>
間鬼題<hi>劉元方嘗宿湖岸驛中夜聞歌聲朝閲丨丨有題云爹娘送我青楓根不記青楓幾囘落當時</hi>
<hi>手刺衣上花今日為灰不堪著</hi>院募駃足<hi>劉晏諸道巡丨皆丨丨丨置驛相望</hi>驛市健馬<lb/>
<hi>盧鈞拜華州刺史關輔丨馬疲耗鈞為丨丨丨率三嵗一易自是無乏事</hi>馳馹入奏<hi>温造使幽州還</hi>
<hi>詔丨丨丨丨孔帖</hi>乗傳過家<hi>仲子陵蜀人典黔中選補丨丨丨丨西人以為榮仝上</hi>不讓<lb/>
中人<hi>唐元稹為御史自東都召還次敷水驛中人仇士良夜至稹丨丨丨丨怒擊稹敗囬宰相以稹年少</hi>
<hi>輕樹威失憲臣體貶江陵叅軍</hi>擅乗驛馬<hi>髙元裕以右補闕召道商州㑹方士趙歸真丨丨丨丨元</hi>
<hi>裕詆曰天子置驛亦敢疾馳邪命左右奪之還具以聞</hi>見美婦人<hi>廣州押衙崔慶成嘗轄香藥綱</hi>
<pb n="KR3k0030_WYG_220-4b"/>
<hi>詣内庫抵皇華驛夜丨丨丨丨曰今日見君必有疑俟君囘轅别圗後㑹擲書云川中狗百姓眼馬撲兒御厨</hi>
<hi>飯丁晉公曰此乃獨眠孤舘四字也</hi>犯謹獨戒<hi>陶榖使江南以假書為名實使覘之丞相李獻以書</hi>
<hi>抵韓熙載曰五桞公驕甚其善待之穀至則果如李所言熙載謂所親曰陶委實非端介者其守可隳當使諸</hi>
<hi>君一笑因令宿驛舍竢謄六朝書半年乃畢熙載使歌姬秦蒻蘭衣弊為驛卒女榖見之而喜遂丨丨丨之丨</hi>
<hi>作長短句贈之云好因縁惡因縁柰何天秪得郵亭一夜眠别神仙琵琶撥盡相思調知音少待得鸞膠續斷</hi>
<hi>弦是何年明日中主燕客榖凛然不可犯中主持觥立使蒻蘭出歌續斷弦之曲侑觴榖大慚而罷泠齋夜話</hi>
李白姑熟亭記<hi>通驛公舘南有水亭焉四甍翬飛巉絶浦嶼盖前有攝令河東薛公棟而宇之</hi>
<hi>今宰隴西李公明化開物成務又横其梁而閣之晝鳴閒琴夕釣㳙月盖為接輶軒祖逺客之佳境也製置既</hi>
<pb n="KR3k0030_WYG_220-5a"/>
<hi>久莫知何名司馬武公長材博古獨映方外因據胡床岸幘嘯詠而謂前長史李公及諸公曰此亭跨姑熟之</hi>
<hi>水可稱為姑熟亭焉嘉名勝槩自我作也且夫曹官紱冕者大賢處之若遊青山卧白雲逍遥偃傲何適不可</hi>
<hi>小才居之窘而自拘悄若桎梏則清風朗月河英岳秀皆為棄物安得稱焉所以司馬南隣當文章之旗鼔翰</hi>
<hi>林客卿揮辭鋒以戰勝名教樂地无非得俊之場也千載一時言詩紀志</hi>孫樵褒城驛記<hi>褒城</hi>
<hi>驛號天下第一及得寓目視其沼則淺混而茅視其舟則離敗而膠庭除甚蕪堂廡甚淺焉覩其所謂宏麗者</hi>
<hi>訊於驛吏則曰忠穆公嘗牧梁州以褒城控二節度治所龍節虎旗馳馹奔軺以去以來轂交蹄劘由是崇侈</hi>
<hi>其驛以示雄大盖當時視他驛為壯且一嵗賔至者不下數百輩茍夕得其庇飢得其飽皆暮至朝去者寧有</hi>
<hi>顧惜心耶○至如掉舟則必折篙破舷碎鷁而後止釣魚則必枯泉汨泥盡魚而後止至有飼馬於軒宿隼於</hi>
<pb n="KR3k0030_WYG_220-5b"/>
<hi>堂凡所以汙敗室廬縻毁器用官小者其下雖氣猛可制官大者其下益暴横難禁由是日益碎敗不與曩類</hi>
<hi>某曹八九輩雖以供饋之隙一二力治之其能補數十百人殘暴乎○語未既有老甿笑於傍且曰舉今州縣</hi>
<hi>皆驛也吾聞開元中天下無金革之聲而户口日益破疆埸無侵削之虞埸音亦而墾田者益寡生民日益困</hi>
<hi>財力日益竭其故何哉凡與天子共治天下者刺史縣令而已以耳目接於民而政令速於行也今朝廷命官</hi>
<hi>既已輕任刺史縣令而又促數於變易且刺史縣令逺者三嵗再更故州縣之政茍有不利於民可以出意革</hi>
<hi>去者其在刺史縣令則曰我即去何用如此當愁醉醲當飢飽味囊帛懐金笑與秩終嗚呼州縣者真驛也矧</hi>
<hi>更代之隙黔吏因縁恣為奸欺以賣州縣者乎如此而欲望生民不困財力不竭户口不破墾田不寡難哉予</hi>
<hi>既揖退老甿條其言書于褒城驛壁屋</hi>桞子厚舘驛壁記<hi>凡萬國之㑹四夷之來天下之</hi>
<pb n="KR3k0030_WYG_220-6a"/>
<hi>道塗畢出於邦畿之内奉貢輸賦修職於王都者入於近關則皆重足錯轂以聽有司之命徴令賜予布政于</hi>
<hi>下國者出於甸服而後按行成列以就諸侯之舘故舘驛之制於千里之内尤重自萬年至于渭南其驛六其</hi>
<hi>蔽曰華州其關曰潼關自華而北界於櫟陽其蔽曰同州其關曰蒲津自灞而南至于藍田其驛六其蔽曰商</hi>
<hi>州其關曰武關自長安至于盭厔音輈窒其驛十有一其蔽曰洋州其關曰華陽自武功西至好畤其驛有三</hi>
<hi>其蔽曰鳯翔府其關曰隴關自渭而北至于華原其驛九其蔽曰方州自咸陽而西至于奉天其驛六其蔽曰</hi>
<hi>邠州由四海之内摠而合之以至于關由關之内束而㑹之以至于王都華人夷人往復而授舘者旁午而至</hi>
<hi>傳吏奉符至閲其數縣吏執牘而書其物告至告去之役不絶於道寓望迎勞之禮無曠于日而春秋朝陵之</hi>
<hi>邑皆有傳舘傳音轉其飲飫餼饋咸出於豐給繕完築復必歸於整頓列其田租布其貨利權其入而用其積</hi>
<pb n="KR3k0030_WYG_220-6b"/>
<hi>於是有出納竒贏之數勾㑹考校之政大歴十四年始命御史為之使俾考其成以質於尚書季月之晦必合</hi>
<hi>其簿書以視其等列而校其信宿必稱其制有不當者反之於官尸其事者有勞焉則復于天子而優升之勞</hi>
<hi>大者増其官次者降其調之數又其次猶異其考績官有不職則以告而罪之故月受俸二萬於太府史五人</hi>
<hi>承符者二人皆有食焉先是假廢官之印而用之貞元十九年南陽韓泰告於上始鑄使印而正其名然其嗣</hi>
<hi>當斯職未嘗有記之者追而求之盖數嵗而往則失之矣今余為之記遂以韓氏為首且曰修其職故首之也</hi>
劉禹錫管城驛記<hi>勞迎展蠲潔之敬餞别起登臨之思</hi>
詩集羣烏巢<hi>晨及河曲驛凄然自傷情丨丨丨庭樹乳燕飛簷楹韓</hi>小猿啼<hi>大猿呌罷</hi>
<hi>丨丨丨箐裏行人白晝迷惡籐牽頭石齧足嫗牽兒隨涙陸續我亦下行莫啼哭黄知命題小猿呌驛</hi>濃<lb/>
<pb n="KR3k0030_WYG_220-7a"/>
花發<hi>野舘丨丨丨杜送司馬</hi>衰桞側<hi>驛樓丨丨丨縣郭輕烟畔一望何綺麗盡日窮壯觀杜</hi>
煙滿嵐<hi>溪驛舊名杉丨光丨翠丨須知今夜好宿處是江南鮑昭宿杉嶺驛</hi>泉入户<hi>野竹通溪</hi>
<hi>泠丨聲丨丨鳴往來人不到寒草上階生錢起宿洞口驛</hi>嶺頭梅<hi>陽月南飛雁傳聞至此廻我行殊未</hi>
<hi>已何日復歸來江静潮初落林昏瘴不開明朝望鄉處應見丨丨丨</hi>驛前池<hi>嚴秦修此驛兼漲丨丨丨</hi>
<hi>已種萬竿竹又栽千樹梨四年三月半新笋晩花時悵望東山去等閒題作詩元稹題褒城驛</hi>同魚鱗<lb/>
<hi>府西三百里候舘丨丨丨韓酬裴十六</hi>隣蛟室<hi>逆旅相逢處江村日暮時衆山遥把酒孤嶼共題詩</hi>
<hi>㿍院丨丨丨人煙接島夷鄉關萬餘里失路一相悲孟浩然永嘉上浦舘送張容卿</hi>萬古戍<hi>丨丨巴丘</hi>
<hi>丨平湖北望長問人何淼淼愁莫更蒼蒼叠浪浮元氣中流没太陽孤舟有歸客早晩逹瀟湘      岳陽舘</hi>
<pb n="KR3k0030_WYG_220-7b"/>
<hi>中望洞庭湖</hi>千峯裹<hi>驛在丨丨丨寒宵獨此身古墳時見火荒壁悄无隣月白翻驚鳥雲閒欲就人</hi>
<hi>祗應将白鬂更與老相親張濵宿山驛</hi>簷楹飛舞<hi>丨丨丨丨垣墻外桑柘蕭條斤斧餘盡賜昆邪作奴</hi>
<hi>婢不知償得此人无然元豐七年有詔京東淮南築髙䴡亭舘宻海二州騷  有逃亡者明年軾過之歎其壯</hi>
<hi>麗畱一絶云</hi>麥隴荒涼<hi>桐廬縣前洲渚平桐廬江上晩潮生莫言獨有山川好過日仍聞官長清</hi>
<hi>丨丨丨丨當水店鱸魚鮮美稱蓴羮王孫客棹殘春去相去河橋羡此行李郢友人適越路過桐廬寄題江驛</hi>
松聲𢃄溪聲<hi>疊疊山腰繫泠雲疎疎雨脚弄黄昏丨丨更丨丨丨急不是行人也斷魂左鄯題湘</hi>
<hi>中郵亭壁</hi>蟬聲隔水聲<hi>孤舘蕭條槐葉稀暮丨丨丨丨丨微年年為客路无盡日日送人身未歸</hi>
<hi>何處離鴻迷浦月誰家愁婦𢷬霜衣夜深不卧簾猶捲數㸃殘螢入户飛楊發宿黄花舘</hi>花片㸃征<lb/>
<pb n="KR3k0030_WYG_220-8a"/>
衫<hi>倦投破驛歇征驂喜見山光政蔚藍不柰東風無檢束亂吹丨丨丨丨丨楊廷秀宿皂口驛</hi>
　　第宅　附<hi>奢麗辭第</hi>　<hi>卑陋/毁第</hi>　<hi>相宅/假宅</hi>　<hi>賜第先廬</hi>
　宫室舉要<hi>上古木處而顛土處而病自聖人易之以宫室而民賴以安矣盖古者聖人之教也</hi>
　<hi>上棟下宇取庇風雨足矣非教以示奢麗也故一畆而宫環堵而室蓽門而圭竇也蓬茨而甕牖也一切</hi>
　<hi>不為耻者安之也想斯時也未知有礱錯之巧也未知有樸斵之美也又未有有丹艧之侈也藉使知之</hi>
　<hi>亦所未暇也何也亦幸而聖人者與我脱橧巢營窟之陋也與我免震風凌雨之暴也又與我免蛇龍禽</hi>
　<hi>獸之害也如是已適矣奚庸他求也使人之情常如古也萬世猶一日也奈何智巧日生而文弊日作矣</hi>
　<hi>於是乎貧者不過容膝而富者雖廣厦萬間而未足賤者茍惟託處而貴者雖山節藻棁而未厭非夫貧</hi>
<pb n="KR3k0030_WYG_220-8b"/>
　<hi>者賤者之獨異于富者貴者而然也財力不及也使易地則皆然耳聖人惟見其人之情至此也故節之</hi>
　<hi>以制度也限之以禁防也然而民猶有踰制度越禁防而為之者自非財之殚力之窮誰其知止足之道</hi>
　<hi>也</hi>
事類擇吉處<hi>宅擇也言丨丨丨而營之也劉熙釋名</hi>究安宅<hi>其丨丨丨詩</hi>東西<lb/>
廂<hi>室有丨丨丨曰廟无東西廂有室曰寢无室曰榭爾雅</hi>西南户<hi>築室百堵丨丨其丨爰居爰處</hi>
<hi>詩斯干</hi>鳥䑕攸去<hi>風雨攸除丨/丨丨丨仝上</hi>燕雀來賀<hi>大厦成而丨丨丨丨淮南子</hi>
君子將營<hi>丨丨丨丨宫室宗廟為先祭庫為次居室為後曲禮</hi>小人皆有<hi>子罕曰吾儕丨</hi>
<hi>丨丨丨閤閭以避燥濕寒暑國語</hi>五畝之宅<hi>丨丨丨丨樹/墻下以桑孟</hi>環堵之室<hi>儒有</hi>
<pb n="KR3k0030_WYG_220-9a"/>
<hi>一畝之宫丨丨丨丨注堵長一丈髙一丈而環一堵為方丈故曰環堵之室髙誘注禮記</hi>東北謂宧<lb/>
<hi>丨丨隅丨之丨爾雅</hi>西南謂奥<hi>屋翼也室東南隅謂之突室丨丨隅丨之丨儀禮注</hi>三分四<lb/>
分<hi>葺屋丨丨瓦屋丨丨注各分其循以其一為峻考工記</hi>大第小第<hi>六帖</hi>若考作室<lb/>
<hi>丨丨丨丨既底法厥子乃弗肯堂矧肯構書</hi>之子于垣<hi>丨丨丨丨百堵皆作詩</hi>作於楚<lb/>
宫<hi>定之方中丨丨丨丨揆之以日作於楚室詩衞國風</hi>在其板屋<hi>丨丨丨丨亂我心曲注西戎板</hi>
<hi>屋詩秦國風</hi>更晏子宅<hi>齊景公欲丨丨丨之丨謂晏子曰子之宅近市不可以居請更諸爽塏云</hi>
<hi>云及晏子如晉公更宅反則成矣既拜乃毁卒復舊宅左</hi>壊孔子宅<hi>至魯共王好治宫室丨丨丨舊</hi>
<hi>丨以廣其居又升孔子堂聞金石絲竹之音乃不壊宅尚書序</hi>買宅自汚<hi>髙祖數使使問蕭相國何</hi>
<pb n="KR3k0030_WYG_220-9b"/>
<hi>為客説曰胡不多丨田丨賤貰貸丨丨上心必安何從其計</hi>仰屋而歎<hi>平恩許伯入第葢寛饒賀</hi>
<hi>之酒酣丨丨丨丨曰美哉富貴無常忽則易人此如傳舍所閲多矣惟謹慎為能久</hi>分宅與人<hi>吳漢</hi>
<hi>嘗出征妻子在後買田業漢還譲之曰軍師在外吏士不足何多買田宅乎遂盡分以與昆弟外家續漢書</hi>
借屋居中<hi>丁謚為人亢毅常於鄴丨人空丨丨其丨而諸王亦欲借之不知謚已借直開門入謚望</hi>
<hi>見王交脚卧不起而呼其奴客曰此等人促呵使去王怒其無禮還具上聞明帝收繫鄴獄以其功臣子原之</hi>
推以與建<hi>後漢范遷為司徒裁有一宅復丨與兄子建及薨子建自田畔置宅三畆時人美之</hi>遜<lb/>
以舍策<hi>周瑜與孫策同年相友善瑜丨道南大宅丨丨丨升堂拜母有无通共吳志本傳</hi>題門<lb/>
賣宅<hi>齊庾杲之接魏使使問百姓那得家家丨丨帖丨丨答曰朝廷欲掃蕩京洛剋復神州所以家家賣</hi>
<pb n="KR3k0030_WYG_220-10a"/>
<hi>宅耳</hi>標榜賣宅<hi>北齊皇甫亮所居宅汚丨丨丨之將買者問故亮云為丨中水淹不洩雨即流入牀</hi>
<hi>下由是宅終不售淳實不矯飾如此</hi>營第求假<hi>後魏王羆授西河内史辭不拜人問其故羆曰京洛</hi>
<hi>材木盡出西河朝貴丨丨宅者皆有所丨丨如其私辦則力所不堪若科發人間又違憲治以此敢辭耳</hi>禆<lb/>
直不受<hi>宋蔡興宗父廓起二宅以東宅與兄軌軌送錢五十萬為宅丨興宗白母曰一家由來豐儉必</hi>
<hi>共今日宅丨丨宜丨也</hi>贖魏證第<hi>李師道上私錢六百萬為魏徵孫贖故第白居易言徴任宰相</hi>
<hi>太宗用殿材成其正寢後嗣不能守陛下贖而賜之師道人臣不宜掠美帝從之白傳</hi>榜游巖宅<lb/>
<hi>田游巖隐箕山髙宗拜𢎞文學士乗𫝊赴都帝營奉天宫游巖舊宅在宫左詔不聽毁天子自丨其門曰隐士</hi>
<hi>田丨丨丨</hi>卜浣花溪<hi>杜甫在成都劒南節度使裴冕為丨西郭丨丨丨作草堂居焉或以為嚴武非</hi>
<pb n="KR3k0030_WYG_220-10b"/>
<hi>也</hi>求買山錢<hi>戴符山人問襄陽節度使/裴冕丨丨丨丨冕與百萬</hi>掘金燒杵<hi>魏郡張本</hi>
<hi>富賣宅與陳應應舉家疾病賣與何文文先獨持大刀暮入北堂梁上一更中有一人長丈餘髙冠赤幘呼曰</hi>
<hi>細腰細腰應喏何以有人氣答无便去文因呼細腰問向赤衣冠是誰答曰金也在西壁下問君是誰答云我杵</hi>
<hi>也今在竈下文丨得丨三百斤丨去丨由此大富宅遂清寧</hi>潤筆償價<hi>徐鉉初自南唐入京市宅</hi>
<hi>以居嵗餘見故宅主貧甚鉉召之曰得非售宅虧價而致是也今余撰碑獲丨丨二百千可丨爾矣其主堅辭</hi>
<hi>不獲亟命左右輦以付之聖宋掇遺</hi>巢居穴處<hi>熙寧間故太師王公拱辰即洛之道徳坊營第甚侈</hi>
<hi>中堂起屋三層最上曰朝元閣時司馬君實亦在洛於私第穿地深丈餘為土室二公各嘗登處其間邵雍堯</hi>
<hi>夫見富鄭公公問洛中有何新事堯夫曰近有一丨丨一丨丨者遂以二公對富為發笑麈史</hi>
<pb n="KR3k0030_WYG_220-11a"/>
奢麗美其室<hi>宋向戌見孟獻子尤其室曰子有令聞而丨丨丨非所望也對曰吾在晉吾兄為之</hi>
<hi>毁之重勞且不敢問左</hi>美哉輪<hi>晉獻文子成室晉大夫發焉張老曰丨丨丨焉美哉奐焉歌於斯哭</hi>
<hi>於斯聚國族於斯文子曰武也得歌於斯哭於斯聚國族於斯是全要領以從先大夫於九亰也君子謂之善</hi>
<hi>頌善禱記檀弓下</hi>山節藻棁<hi>臧文仲丨丨丨丨/君子以為濫矣記</hi>丹楹刻桷<hi>魯莊公丨</hi>
<hi>桓公丨丨桓公丨禮天子諸侯黝堊大夫蒼士黈丹楹非禮也天子之桷斵之礱之加宻石焉諸侯之桷斵之</hi>
<hi>礱之大夫斵之士斵木刻桷非正也榖梁春秋莊二十三年二十四年</hi>室美有懼<hi>智襄子為丨丨</hi>
<hi>士茁夕焉智伯曰里美矣夫對曰美則美矣臣意亦丨丨也髙山峻原不生草木土木勝人臣懼其不安人也</hi>
<hi>丨成三年而智氏亡説苑</hi>宅成乃毁<hi>見前/注</hi>榱題數尺<hi>丨丨丨丨我得志弗為也孟</hi>
<pb n="KR3k0030_WYG_220-11b"/>
康莊大屋<hi>自淳于髠以下齊宣王皆命為列大夫為開第丨丨之衢髙門大屋尊寵之鄒奭傅</hi>美<lb/>
宅自固<hi>秦王剪伐荊始皇送至㶚上剪請丨田丨謂人曰丨丨耳史</hi>益宅取怒<hi>漢田蚡以</hi>
<hi>景帝同母弟拜相請考工地丨丨上怒曰益取武庫蚡懼乃退召客飲坐其兄盖侯北鄉自坐東鄉以為漢相</hi>
<hi>尊不可以兄故私撓治宅甲諸第前堂羅鐘鼔立曲旗後房婦女以百數本傳</hi>被以文繡<hi>美者黼綉</hi>
<hi>是古天子之服今富人大賈嘉㑹召客者以披墻古者以奉一帝一后而節適今富人屋壁得為帝服且帝之</hi>
<hi>身自衣皂綈而富民墻屋丨丨丨丨賈誼策</hi>衣以綈錦<hi>哀帝與董賢宅柱檻皆如此文選注</hi>如<lb/>
入官舍<hi>郄超每聞欲髙尚隐退者輙為辦百萬資并為造入居室在剡為戴公起宅甚精戴始往居與</hi>
<hi>所親書曰近至剡丨丨丨丨</hi>欲容長㦸<hi>王濬士治恢廓有大志常起宅開門前路廣數十歩或問</hi>
<pb n="KR3k0030_WYG_220-12a"/>
<hi>之濬曰吾丨丨丨丨蟠旗衆咸笑之</hi>太原王宅<hi>後魏王椿於鄉造宅㕔事極髙壯椿往為本郡人呼</hi>
<hi>為王太原時人忽之此乃丨丨丨丨豈王太原宅未幾爾朱榮居椿宅榮封太原王焉</hi>安樂主宅<lb/>
<hi>丨丨公丨奪臨川長公主丨以為第撤民廬怨聲嚻然第成禁藏空殚六帖</hi>時呼富窟<hi>富人王元</hi>
<hi>寳頗好賔客宅中起堂甚壯榜以禮賢丨丨其宅為王氏丨丨酉陽雜爼</hi>時號木妖<hi>唐安史之亂法</hi>
<hi>度隳絶内臣戎師競治亭舘第宅力窮乃止丨丨丨丨南部新書</hi>白有佳宅<hi>唐馬周為御史時遣</hi>
<hi>人以圖購佳宅衆以其本書生素无貲皆竊笑他日丨丨丨丨直二百萬周以聞詔有司給直并賜奴婢什物</hi>
<hi>人乃悟</hi>必買此宅<hi>段文昌負才傲俗落拓荊楚間江陵街側有大宅門枕流渠文昌醉於渠上脱</hi>
<hi>屣濯足自言我作江陵節度丨丨丨丨聞者皆笑其後果鎮荊南遂買此宅録異記</hi>丐永昌治<hi>長寧</hi>
<pb n="KR3k0030_WYG_220-12b"/>
<hi>公主下嫁楊謹交造第東都使楊務亷管摠第成府財幾竭又取西京髙士亷第左金吾衞故營合為宅右属</hi>
<hi>都城左頫大道作三重樓以慿觀築山浚池帝及后數臨幸置酒賦詩又并坊西隙地廣鞠場東都廢永昌縣</hi>
<hi>主丨其治為府以地瀕洛築障之崇臺蜚觀相聨屬無慮費二十萬魏王秦故地東西盡一坊渚沼三百畝泰</hi>
<hi>薨以與民至是主丐得之亭閣華詭埒西市</hi>營安樂廬<hi>安樂公主營第及安樂佛廬皆憲為官省</hi>
<hi>而工緻之嘗請昆明池為私沼帝曰先帝未有以與人者主不悦自鑿定昆池延袤數里定言可抗訂之也司</hi>
<hi>農卿趙履温為繕治累石肖華山澄彴横斜囘淵九折以石瀵水</hi>開昌化第<hi>岐陽公主下嫁杜悰</hi>
<hi>丨第丨丨里疏龍首池為沼孔帖</hi>悉籍入宫<hi>馬璘家富不貲治第京師侈甚其寢堂無慮費錢二</hi>
<hi>十萬緡方璘方軍守者覆以油幔及䘮歸都人争入觀假稱故吏入赴弔者日數百徳宗在東宫聞之不喜及</hi>
<pb n="KR3k0030_WYG_220-13a"/>
<hi>即位乃禁第舍不得踰制詔毁璘中寢及宦人劉忠翼第璘家懼丨丨亭舘丨之丨其後賜羣臣宴多在璘山</hi>
<hi>池</hi>輟不敢治<hi>潘孟陽盛葺第舍帝微行至樂游原望見之以問左右孟陽懼丨丨丨丨</hi>嘉石<lb/>
美木<hi>牛僧孺治第洛之歸仁里多置丨丨丨丨</hi>重關複壁<hi>李林甫所居丨丨丨丨絡板甃石一</hi>
<hi>夕再徙家人莫知也</hi>燠舘涼臺<hi>裴度治第東都集賢里沼石林叢岑繚幽折作别墅具丨丨丨丨號</hi>
<hi>緑野堂激波其下</hi>飛廡複壁<hi>李訓起第善和里通永巷丨丨丨丨聚京師輕薄子</hi>親仁里<lb/>
宅<hi>郭子儀宅居丨丨丨四分之一中通傳永巷家人三千相出入不知其居本</hi>光化里第<hi>王涯再為</hi>
<hi>翰林學士帝以其孤進自樹立數訪之以私居逺或召不時至詔假丨丨丨官丨諸學士莫敢望</hi>擬憲<lb/>
宫禁<hi>𤣥宗貴妃楊氏兄銛與錡國忠諸姨家第舍聨亘丨丨丨丨見他第有勝者輙壊復造</hi>憲寫<lb/>
<pb n="KR3k0030_WYG_220-13b"/>
宫省<hi>見前</hi>號十王宅<hi>開元後皇子幼多居禁中既長詔附苑城為大官分院而處丨丨丨丨所</hi>
<hi>○慶忠禄鄂榮光儀頴永延盛濟等王以十舉全數也</hi>號五王宅<hi>譲皇帝初帝五子列第東都積</hi>
<hi>善坊丨丨丨子丨及賜第上都隆慶坊亦丨丨丨丨云</hi>麗甲當時<hi>張𢎞靖先第在東都思順里盛</hi>
<hi>丨丨丨丨</hi>奢冠當時<hi>元載城中開南北二第室宇丨廣當時為冠近郊作觀榭張帟什器不徙而供</hi>
香拍為第<hi>郭從義鎮河陽於洛中造大第皆以丨丨丨之文梓為梁花石甃池引水鑿山碾磑廐庫</hi>
<hi>亭閣无不備具第成約費白金五千鋌次年被召還都暮抵其第秉燭周覧時朝㑹有期侵星而出行至東都</hi>
<hi>而卒家人不能居</hi>方<graphic n="KR1020" url="https://raw.githubusercontent.com/kanripo/KR-Gaiji/master/images/KR1020.png" mimeType="image/png"/>甃屋<hi>趙韓王治第麻搗錢一千二百餘貫其他可知盖屋皆以板為笡上</hi>
<hi>以丨丨丨之然後布瓦至今寛壯</hi>乗車一遊<hi>趙韓王得營西宅遣人於秦隴市良材以萬數及宅</hi>
<pb n="KR3k0030_WYG_220-14a"/>
<hi>成韓王時為西京畱守已病矣詔詣闕朝行丨小丨丨丨第中遂如京師至於捐舘不復再來矣涷水</hi>肩<lb/>
輿一登<hi>丞相陳秀公升之治第于潤州極為閎壯綿亘數百歩宅成公已疾甚唯丨丨丨丨西樓而已</hi>
<hi>人謂之三不得居不得賣不得修不得筆談</hi>
卑陋蓽門圭竇<hi>儒有丨丨丨丨注圭竇者墻上鑿門上鋭下方如圭之狀記</hi>甕牖繩<lb/>
樞<hi>陳渉丨丨丨丨之子賈誼過秦論</hi>桑以為樞<hi>原憲居環堵之室蓬户不完丨丨丨丨甕以為</hi>
<hi>牖上漏下濕坐而弦歌</hi>蓆以為門<hi>陳平家負郭窮巷丨丨丨丨然門外多長者車轍漢本傳</hi>毋<lb/>
為勢奪<hi>蕭何買田宅必居窮僻不治垣舍曰令後世賢師吾儉不賢丨丨丨家所丨</hi>不為人<lb/>
利<hi>河間王孝㳟嘗謂人曰吾所居頗壯麗非吾心也當别營一區令粗足充事而已吾歿後子也才易以守</hi>
<pb n="KR3k0030_WYG_220-14b"/>
<hi>不才丨丨他丨所丨</hi>唯開一徑<hi>張仲蔚蓬蒿滿/宅丨丨丨行丨</hi>安事一室<hi>陳蕃年十五閒</hi>
<hi>居一室庭宇蕪穢同郡薛勤往候之曰孺子何不掃除以待賔客蕃曰大丈夫處世當掃除天下丨丨丨丨</hi>
不容妻子<hi>吳隐之為廣州刺史盧循㓂南海隐之為所得久方得反數畝小宅籬垣側陋内外茅屋</hi>
<hi>六間丨丨丨丨尋拜度支尚書</hi>不蔽風日<hi>陶潛環堵蕭然丨丨丨丨短褐穿結簞瓢屡空晏如也本</hi>
<hi>傳</hi>立茅作舍<hi>晉羅含為桓温别駕以廨舍諠擾於城西小洲丨丨舍以居織草為席布衣蔬食晏</hi>
<hi>如也</hi>結草為廬<hi>魏焦光字孝然丨丨廬於河間號蝸牛廬呻吟其中後野火燒之乃露寢雪中袒卧</hi>
<hi>人視之並如故後至百餘嵗卒</hi>權作小船<hi>齊張融為中書郎假東出武帝問往何處答曰臣陸處无</hi>
<hi>屋舟居水上後問融從兄緒緒曰融近東出未有居止丨丨丨丨岸上住帝大笑</hi>定是誰室<hi>梁徐</hi>
<pb n="KR3k0030_WYG_220-15a"/>
<hi>勉戒子書曰吾清明門宅西邉既施宣福寺不復方幅意亦謂逆旅舍爾何事須華嘗恠時人謂是我宅古往</hi>
<hi>今來豪貴繼踵宛其死矣丨丨丨丨</hi>不徙官廨<hi>吕僧珍世居廣陵後為本州刺史僧珍舊宅在市北</hi>
<hi>前有督郵廨鄉人咸勸徙廨以益宅僧珍怒曰豈可徙官廨以益吾私宅乎</hi>室無歩廡<hi>崔郾丨處</hi>
<hi>卑陋丨丨丨至霖淖則容盖而屐以就列位</hi>宅無正寢<hi>唐李義琰為相丨丨丨丨弟義璡市室材</hi>
<hi>送之義琰曰以吾為國相且自愧尚營美宇是速吾禍卒不許木久腐乃棄</hi>為酒食費<hi>唐張嘉貞</hi>
<hi>雖貴不立田園嘗曰吾相國矣未死豈有飢寒憂若以譴去雖富田産猶不能保也近世士大夫務廣田宅丨</hi>
<hi>不肖子丨丨丨我无是也</hi>為優笑地<hi>後先/廬注</hi>十尺之舍<hi>元徳秀未嘗有丨丨丨丨</hi>數<lb/>
間而已<hi>玉川先生洛城裏破屋丨丨丨丨矣韓寄盧仝</hi>毋傷蟄蟲<hi>曹彬所居之宅僅庇風雨</hi>
<pb n="KR3k0030_WYG_220-15b"/>
<hi>敗簷疎牖不堪其憂而彬處之恬然自若堂屋弊壊子弟請以修葺公曰時方大冬墻壁瓦石之間百蟲所蟄</hi>
<hi>不可傷其生</hi>僅容旋馬<hi>李文靖公沆為相治居第於封丘門内㕔事前丨丨丨丨或言其太隘公</hi>
<hi>笑曰居第當𫝊子孫此為宰相㕔事誠隘為太祝奉禮㕔事已寛矣温公訓儉</hi>居之裕如<hi>杜祁公衍</hi>
<hi>不殖貲産退寓南都凡十年第宅庳陋丨丨丨丨出入從者纔十許人烏帽皂綈革常帯親故或言宜為居士</hi>
<hi>服公曰老而謝事尚可竊髙士名邪言行録</hi>澹然弗顧<hi>吕正獻公公著燕居積塵滿案丨丨丨丨</hi>
<hi>家塾記</hi>不患無居<hi>范文正公在杭州子弟以公有退志乗間請治第洛陽樹園圃以為逸老之地</hi>
<hi>公曰人茍有道義之樂形骸可外况居室哉吾今年踰六十生且無幾乃謀樹第治圃顧何待而居乎吾之所</hi>
<hi>患在位髙而艱退丨丨退而丨丨也且西都士大夫園林相望為士人者皆得常遊而誰獨障吾遊者豈必有</hi>
<pb n="KR3k0030_WYG_220-16a"/>
<hi>諸己而後為樂邪俸賜之餘宜以賙宗族若曹遵吾言无以為慮遺事</hi>
相宅當有死者<hi>後漢董宣少平為北海相大姓公孫丹為五官椽造新宅而卜工占之云丨丨</hi>
<hi>丨丨丹乃命子殺道行人置屍舍内以塞咎宣知乃收丹子公殺之</hi>當出貴甥<hi>魏舒字陽元少孤為</hi>
<hi>外家寗氏所命寗氏起宅相宅者云丨丨丨丨外祖母以魏氏甥小而慧意謂應之舒曰當為外氏成此宅相</hi>
玉破不完<hi>唐僧泓師云長安永寧坊東南是金盞地安邑里西是玉杯地後永寧為王鍔宅安邑為</hi>
<hi>馬璘宅後入官王宅賜袁𢎞及史憲誠等所謂金盞破而成馬燧宅為鳯城園所謂丨杯丨而丨復丨也盧氏</hi>
<hi>雜記</hi>金傷重製<hi>李吉甫宅泓師謂其地形為玉杯玉杯一破无復完全牛僧孺新昌宅如金碗丨碗</hi>
<hi>或丨庶可丨丨孔帖</hi>宅氣索然<hi>浮屠泓與張説相宅戒無穿東北隅他日恠丨丨丨丨視隅有三坎</hi>
<pb n="KR3k0030_WYG_220-16b"/>
<hi>文餘驚曰公富貴一世而已諸子將不終説將平之泓師曰客土無氣與地脉不連譬身瘡痏補他肉無益也</hi>
賜第賜夏侯<hi>孝恵及髙后徳汝隂侯夏侯嬰脫孝恵於魯元下邑之間乃賜以北第之一曰近我</hi>
<hi>以尊異之注此第者近北闕之地嬰最第一也</hi>賜霍光<hi>宣帝丨丨丨甲第一區前本傳</hi>與董賢<lb/>
<hi>哀帝丨丨丨宅詳見前奢麗</hi>為張遼<hi>張遼字文逺為晉陽侯累有戰功魏文帝曰此古之邵虎也丨</hi>
<hi>起第舍</hi>賜甲第一<hi>唐河間王孝㳟平江/南丨丨丨丨區本傳</hi>輟小殿材<hi>魏徴宅無堂太</hi>
<hi>宗方造小殿乃輟其材以賜之</hi>復長安功<hi>徳宗賜季晟永崇里第及涇陽上田延平門之園林女樂</hi>
<hi>八人盖收復長安之功也</hi>梁生芝草<hi>宣和間王將明賜第既而以丨丨丨丨為奏者車駕臨幸適久</hi>
<hi>雨梅潤芝墜地京師無名子有為十七字詩曰相公賜新第丨上丨丨丨為甚脱下來膠少詩話</hi>
<pb n="KR3k0030_WYG_220-17a"/>
辭第敢煩里旅<hi>初景公欲更晏子之宅曰子之宅近市湫隘嚻塵不可以居請更諸爽塏者辭</hi>
<hi>曰臣之先臣容焉臣不足以嗣之於臣侈矣且小人近市朝夕得所求小人之利也丨丨丨丨左昭三</hi>無<lb/>
以家為<hi>霍去病為將軍帝欲治第去病辭曰國讐未滅臣丨丨丨丨漢本傳</hi>
毁第私作都門<hi>晉廷尉張闓住小市欲奪左右宅以廣其居乃丨丨丨丨早閉晏開人訟於賀</hi>
<hi>循循以聞闓遂毁之</hi>切責子弟<hi>後魏長孫道生位司空第宅卑陋出鎮後子弟頗更修繕起堂廡道</hi>
<hi>生還曰今強㓂尚遊魂漠北吾豈可安坐華美也乃丨丨丨丨毁宅</hi>即日遣人<hi>楊綰始輔政御史中</hi>
<hi>丞崔寛本豪侈城南别墅池觀堂皇為當時第一丨丨丨丨毁之</hi>為我忘身<hi>楊行宻見王茂章營</hi>
<hi>第曰天下未定而茂章居寢鬰然渠肯丨丨丨丨乎茂章遽毁損</hi>
<pb n="KR3k0030_WYG_220-17b"/>
假第假舘受業<hi>曹交曰吾得見於鄒君可以丨丨願畱而丨丨於門孟</hi>假宅求事<lb/>
<hi>田生如長安丨大丨令其子丨丨石后謁者張釋卿史記</hi>每假人宅<hi>王子猷丨丨丨丨必種竹詰之</hi>
<hi>曰不可一日無此君世説</hi>詔假官第<hi>王涯再為翰林學士帝以其孤進自樹立數訪之以私居逺或</hi>
<hi>召不時至丨丨光化里丨丨諸學士莫敢望</hi>
先廬請復舊宅<hi>齊景公欲更晏子之宅云云及晏子如晉公更其宅反則成矣既拜乃毁之而</hi>
<hi>為里室皆如其舊則使宅人反之且諺曰非宅是卜惟隣是卜二三子先卜隣矣違卜不祥君子不能犯非禮</hi>
<hi>小人不犯不祥古之制也吾敢違諸乎卒復其舊宅公弗許因陳桓子以丨乃許之左昭三</hi>猶有敝<lb/>
廬<hi>齊侯歸自襲莒遇杞梁之妻於郊使弔之辭曰殖之有罪何辱命焉若免於罪丨丨先人之丨丨在下妾</hi>
<pb n="KR3k0030_WYG_220-18a"/>
<hi>不得與郊弔齊侯弔諸其室左㐮二十三</hi>揚雄一區<hi>丨丨之先楊季處岷山之陽曰郫有田一㕓有</hi>
<hi>宅丨丨世以農桑為業自季至雄五世而傳一子海録</hi>文靖五畝<hi>楊𤣥欲以謝安宅為室其孫謝</hi>
<hi>琨曰召伯之仁猶惠及甘棠丨丨之徳更不保丨丨之宅邪𤣥聞慙而止</hi>雖貴不改<hi>後周王羆位開</hi>
<hi>府大將軍安於貧素丨丨鄉里舊宅丨丨衡門</hi>累徴不起<hi>龍門王通教授於河汾之間丨丨丨丨楊</hi>
<hi>素勸之仕通曰有先人之敝廬足以庇風雨薄田足以具餐粥讀書談道足以自樂願明公正以治天下使時</hi>
<hi>和嵗豐通也受賜多矣不願仕也通鎰</hi>魏徴故第<hi>白居易李師道上私錢六百萬為丨丨孫贖丨</hi>
<hi>丨居易言徴任宰相太宗用殿材成其正寢後嗣不能守陛下猶宜以賢者子孫贖而賜之師道人臣不宜掠</hi>
<hi>美帝從之</hi>𢎞靖先第<hi>張𢎞靖丨丨在東都思/順里盛麗甲當時孔帖</hi>先人舊貲<hi>楊捐居新</hi>
<pb n="KR3k0030_WYG_220-18b"/>
<hi>昌里與路巖第接巖方為相欲易其廐以廣第捐曰今尺寸土皆丨丨丨丨非吾等所有安可以奉權臣耶窮</hi>
<hi>逹命也卒不與</hi>先人舊廬<hi>李建子訥居與宰相楊收接收欲市訥兄舍以廣第訥叱曰丨丨丨丨為</hi>
<hi>權貴優笑地耶</hi>常恐失墜<hi>韓滉性節儉堂先無廊廡弟泗増補之滉徹去曰先君容焉吾等奉之丨</hi>
<hi>丨丨丨安敢改作以傷儉徳門當列㦸以父時第門不忍壞故不請</hi>無所増廣<hi>李愬昆弟賴家勲貴</hi>
<hi>矜室廬唯愬所處乃父時故院丨丨丨丨</hi>潘安仁閒居賦<hi>岳讀汲黯傳至司馬安四至九卿而</hi>
<hi>良史書之題以巧宦之目未曽不慨然廢書而歎曰嗟乎巧誠有之拙亦宜然於是覧止足之分庶浮雲之志</hi>
<hi>池沼足以漁釣舂鋭足以伐耕灌園鬻蔬供朝夕之膳牧羊酤酪俟伏臈之費此亦拙者之為政也乃作閒居</hi>
<hi>之賦於是退而閒居洛水之涘身齊逸民名輟下士背京泝伊面郊後市浮梁黝以徑度靈臺桀而髙峙窺天</hi>
<pb n="KR3k0030_WYG_220-19a"/>
<hi>文之秘奥究人事之終始爰定我君鑿室穿池長楊映沼芳枳樹籬遊鱗瀺灂菡蓞敷披竹木蓊藹靈果參差</hi>
<hi>張公大谷之梨梁侯烏椑之柿周文弱枝之棗房陵朱仲之李靡不畢植之桃表櫻胡之别柰曜丹白之色石</hi>
<hi>橊蒲萄之珍磊落漫衍乎其側梅杏都様之屬繁榮藻麗之飾華寳照爛言所不能極也菜則葱韮蒜芋青笋</hi>
<hi>紫草蘘荷依䕃時藿向陽緑葵含露白薤負霜桞垂隂車結軌陸摘紫房水挂頳鯉或宴於林或禊於氾</hi>楊<lb/>
廷秀雪巢賦<hi>天台林君景思之廬字以雪巢尤延之為作記廬陵楊某復為賦之其辭曰○赤城</hi>
<hi>兮霞外天台兮雲表有美兮先生相宅兮木杪厭人寰兮喧卑薄市門兮囂湫<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>谷奥渫蝸廬褊小陟彼懸崖</hi>
<hi>天紳之涯竒峰日拂枯松霄排飛上萬仭之巔旁無一寸之階我營我巢維條伊枚命黄鵠而銜枝驅𤣥鶴而</hi>
<hi>曳柴斧辛夷以為柱刈山桂以為棣蘭橑椒其有葐荷蓋岌其不動將旁招樵夫朋盍溪友以落之且有日其</hi>
<pb n="KR3k0030_WYG_220-19b"/>
<hi>善頌兮夜半風作頓撼林薄天駭地愕山跳海湧已而寂然四無人聲黯天黒而月落忽入窓之夜明悦身墮</hi>
<hi>於氷谷苨刮骨其寒生窮猿曹皥飢馬獨嗚先生夙興而視之但見千里一縞羣山失碧翔玉妃以萬舞飄天</hi>
<hi>葩之六出灼灼的的繽繽藉藉盖朔雪十丈乾沒吾巢而無人跡矣先生舉酒酧曰巢成雪至雪與巢㑹式瑶</hi>
<hi>我室式珠我廨空無一埃㸃我勝槩繼自今匪仙客其勿迎匪詩人其勿對廼摶水漿與雪汁飲兔鬚於黒澮</hi>
<hi>大書其楣曰雪巢標俗子出諸大門之外</hi>
詩集蓬蓽<hi>歸身丨丨屋選</hi>茅茨<hi>丨丨寄/短椽杜</hi>楊子宅<hi>濟濟京城内赫赫王侯居冠盖</hi>
<hi>䕃四衞朱輪竟長衢朝集金張舘暮宿許史廬南隣擊鐘磬北里吹笙竽寂寞丨丨丨門無卿相輿寥寥空宇</hi>
<hi>内所講在𤣥虛言論凖宣尼辭賦擬相如悠悠百世後英名擅八區左思記史</hi>謝公宅<hi>青山日將暮寂</hi>
<pb n="KR3k0030_WYG_220-20a"/>
<hi>寞丨丨丨竹裏無人聲池中有虛白荒庭衰草遍廢井蒼苔積唯有清風閒時時起泉石李白</hi>無車馬<lb/>
<hi>結廬在人境而丨丨丨喧問君何能爾心逺地自偏採菊東籬下悠然見南山山氣日夕佳飛鳥相與還此中</hi>
<hi>有真意欲辯已忘言陶潛</hi>蔽牀席<hi>昔欲居南村非為卜其宅聞多素心人樂與數晨夕懐此頗有年今</hi>
<hi>日從兹役敝廬何必廣取足丨丨丨隣曲時時來抗言談在昔竒文共欣賞疑義相與析前人</hi>愛吾廬<lb/>
<hi>孟夏草木長遶屋樹扶疎衆鳥欣有託吾亦愛丨丨既耕亦既種時還讀我書窮巷隔深轍頗廻故人車歡然</hi>
<hi>酌春酒摘我園中蔬微雨從東來好風與之倶泛覧周王傳流觀山海圖俯仰終宇宙不樂復何如陶潛</hi>有<lb/>
此屋<hi>始我來京師止㩦一束書辛勤三十年以丨丨丨廬此屋豈有華於我自有餘中堂髙且新四時登</hi>
<hi>牢疏前榮饌賔親冠婚之所於庭内無所有髙樹八九株有藤縷絡之春華夏隂敷東室坐見山雲風相吹嘘</hi>
<pb n="KR3k0030_WYG_220-20b"/>
<hi>松果連南亭外有𤓰芋區西偏屋不多槐榆翳空虛山鳥旦夕鳴有類澗谷居主婦治北堂膳服適戚疎恩封</hi>
<hi>髙平君子孫從朝裾開門問誰來無非卿大夫不知官髙卑玉𢃄懸金魚問客之所為巍冠講唐虞酒食罷無</hi>
<hi>為棊槊以相娛凡此坐中人十九持鈞樞又問誰與頻莫與張樊如來過亦無事考評道精粗蹮蹮媚學子墻</hi>
<hi>屏自有徒以能問不能其蔽豈可袪嗟我不修飾事與庸人倶安能坐如此比肩於朝儒詩以示兒曹其無迷</hi>
<hi>厥初韓愈示子</hi>掩荊肩<hi>野外罕人事窮巷寡輪鞅白日丨丨丨虛室絶塵想時復虛曲中披草共來往</hi>
<hi>相見無雜言但道桑麻長桑麻日已長我土日已廣嘗恐霜霰至零落同草莽陶潛</hi>對蓬廬<hi>昔聞羊叔</hi>
<hi>子茅屋在東梁豈不念歸路徘徊畏簡書乃知軒冕客自與田園疎歿世有遺恨精神何所如嗟予寡時用夙</hi>
<hi>志在林閭雖抱山水癖敢希仁智居清泉繞舍下脩竹䕃庭除幽逕松盖宻小池蓮葉初從來有好鳥近復躍</hi>
<pb n="KR3k0030_WYG_220-21a"/>
<hi>鯈魚少室映川陸鳴臯丨丨丨張何舊僚采予與吏部乃金門僚故也相勉在懸輿常恐似伯玉瞻前愧魏舒</hi>
<hi>李徳裕贈沈吏部</hi>八九間<hi>少無適俗韻性本愛丘山誤落塵網中一去三十年覊鳥戀舊林池魚思</hi>
<hi>故淵開荒南野際守拙歸田園方宅十餘畆草屋丨丨丨榆桞䕃後園桃李羅堂前曖曖逺人村依依墟里煙</hi>
<hi>狗吠深巷中雞鳴桑樹巔户庭無塵雜虛室有餘閒久在樊籠裏復得返自然陶潛</hi>四五主<hi>長安多大</hi>
<hi>宅列在街西東往往朱門内房廊相對空前主為將相得罪竄巴庸後主為公卿寢疾歿其中連延丨丨丨殃</hi>
<hi>禍繼相踵自從十年來不利主人翁風雨壊簷隙蛇䑕穿墻墉人疑不敢買日毁土木功嗟嗟俗人心甚矣其</hi>
<hi>愚蒙但恐災將至不思禍所從我今題此詩欲悟迷者胷凡為大官人年禄多髙崇權重持難久位髙勢易窮</hi>
<hi>驕者物之盈老者數之終四者如宼盗日夜來相攻假使居吉士孰能保其躬因小以明大借家可諭邦周秦</hi>
<pb n="KR3k0030_WYG_220-21b"/>
<hi>宅崤函其宅非不同一興八百年一死望夷宫寄語家與國人凶非宅凶白居易凶宅</hi>起甲第<hi>誰家</hi>
<hi>丨丨丨朱門大道邊豐屋中櫛比髙墉外回環纍纍六七堂棟宇相勾連一堂費百萬鬰鬰起青煙洞房温且</hi>
<hi>清寒暑不能干髙堂虛且逈坐卧見南山繞廊紫藤架夾砌紅藥欄攀枝摘夭桃𢃄花移牡丹主人此中坐十</hi>
<hi>載為大官厨有臭敗肉庫有朽貫錢誰能將我語問爾骨肉間豈無貧賤者忍不救飢寒如何奉一身直欲保</hi>
<hi>千年不見馬家宅今作奉城園白居易傷宅</hi>營菟裘<hi>無似老且病唯恐歸園遲一旦得引年九天還</hi>
<hi>聽卑為霑二品禄俾盡百年期恩深淪骨髓感極横涕洟始丨丨丨地來向濉水湄城隅㝡窮僻匠者寧求竒</hi>
<hi>丨築悉由已軒牖亦隨宜外以庇風雨内以安妻兒燕雀莫羣噪鷦鷯纔一枝因念古聖賢名為千古垂何嘗</hi>
<hi>廣居室儉為後人師亞聖樂簞食寢丘無立錐文終防世奪景相取家為文圍四壁立鄭公小殿移伊余臭貟</hi>
<pb n="KR3k0030_WYG_220-22a"/>
<hi>者適㑹承平時無術毗萬務無才抗四夷為郡亦齪齪勞心徒孜孜保身已天幸拊已宜自知開卷顔間厚復</hi>
<hi>懼來者嗤朂哉知止足清白猶可追杜世昌</hi>心是客<hi>杏為梁桂為柱何人堂室李開府碧砌紅軒色</hi>
<hi>未乾去年身歿今栘主髙其墻大其門誰家第宅盧將軍素泥朱板光未滅今嵗官收别賜人開府之堂將軍</hi>
<hi>宅未造成時頭已白逆旅重居逆旅中身是主人丨丨丨更有愚夫念身後心雖甚長計非久窮奢極麗越規</hi>
<hi>模付子傳孫令保守莫教門外過客聞撫掌廻頭笑殺君君不見馬家宅尚猶存宅門題作奉城園君不見魏</hi>
<hi>家宅屬他人詔贖賜還五代孫儉存奢失今在目安用髙墻圍臣門白居易</hi>手可熱<hi>長安甲第髙入</hi>
<hi>雲誰家居住霍將軍日晩朝回擁賔從路旁拜揖何紛紛莫言炙手丨丨丨須臾火盡灰亦滅莫言貧賤即可</hi>
<hi>欺人生富貴自有時一朝天子賜顔色世上悠悠應始知崔顥</hi>少隣並<hi>閒居丨丨丨草徑入荒村鳥宿</hi>
<pb n="KR3k0030_WYG_220-22b"/>
<hi>池中樹僧敲月下門過橋分野色移石動雲根暫去還來此幽期不負言賈島</hi>歸敝廬<hi>北闕休上書南</hi>
<hi>山丨丨丨不才明主棄多病故人疎白髪催年老青陽逼嵗除永懐愁不寐松月夜窗虛孟浩然</hi>種茶<lb/>
巖<hi>丨丨丨接紅霞塢灌稻泉生白石根皤腹老翁頭似雪海棠花底戲兒孫滕白</hi>浣花水<hi>丨丨流丨</hi>
<hi>水西頭主人上卜林塘幽已知出廓少塵事更有澄江銷客愁無數蜻蜓齊上下一雙鸂鶒對沈浮東行萬里</hi>
<hi>堪乗興須向山隂上小舟杜卜居</hi>池草侵沙<hi>古巷棘門誰舊宅早曽聞説屬官家更無新燕來巢</hi>
<hi>屋自有閒人寄看花荒廐欲摧塵滿櫪小丨初涸丨丨丨榮華事歇多如此立馬踟蹰到日斜朱餘慶廢宅</hi>
野蒿生瓦<hi>碑字依稀廟已荒猶聞耆舊説賢王林園一半為他主山水虛言是故鄉㦸户丨丨丨翠</hi>
<hi>丨舞樓棲鷂汙雕梁柱天功業縁何事不得終身似霍光皮日休題漢州漢陽王故宅</hi>莫嫌地窄<lb/>
<pb n="KR3k0030_WYG_220-23a"/>
<hi>丨丨丨丨林亭小莫厭貧家活計微大有髙門鎻空宅主人到了不曽歸白居易履道居</hi>敢辭湫隘<lb/>
<hi>遊宦京都二十春貧中無處可安貧長羡蝸牛猶有舍不如碩䑕解藏身且求容立錐頭地免似漂流木偶人</hi>
<hi>但道吾廬心便足丨丨丨丨與囂塵何上卜居</hi>閒花含笑<hi>舉目淒涼入破閒鮫人一飯尚知恩丨丨</hi>
<hi>舊識猶丨丨恠石無情更不言樵叟和巢伐樹李牧童兼草刈蘭蓀壺觴笑詠隨風去唯有聲聲蜀帝魂方于</hi>
<hi>題故人廢宅</hi>朽樹經隂<hi>當道朱門白晝扄髙堂歌吹乆無聲古窗積雨昏殘晝丨丨丨丨長寄生</hi>
<hi>門下老人時洒掃舊時來客歎平生艶姬驕馬知何處獨有庭花春自榮張文潛京師故宅</hi>楊棟榆<lb/>
楹<hi>予因卞氏故居改築新宅其㕔事陋甚有柴氏㕔三間求售三百餘萬錢力不能致子遲曰因卞之舊而</hi>
<hi>易其尤亦可子孫若賢當師公儉予愧其言從之作因舊詩○君不見林上鵲冬深始營巢及春巢已成又不</hi>
<pb n="KR3k0030_WYG_220-23b"/>
<hi>見梁上燕春深初作窠及夏雛已生我今一區屋三年費經營紛紛伐梧楸日厭斧斤聲老境能幾何何日安</hi>
<hi>餘齡一言愧吾兒事忌與力争青丨易三丨赤丨換雙丨指顧行即具構築役已輕酇侯念子孫不處髙閈閎</hi>
<hi>吾今何人斯此則座右銘</hi>竹落荆扉<hi>從官三十載故山凡幾歸昔歸尚有屋再歸已傾欹今歸但喬</hi>
<hi>木丨丨丨薪丨上為鸛鳥都下為雞犬棲相彼東西隅三畆以為基積塊與運甓實窪而培庳成兹道旁舍空</hi>
<hi>我槖中資堂室取即安牖户適所宜嘉樹三四株當窗發華姿馨花入懐袖似與僊人期我今六十老豈不知</hi>
<hi>前非骨相自不媚况復筋力微收此衰病身與汝長相依松楸幸在望隣曲不見遺葛巾隨里社庶以保期頥</hi>
<hi>供王父遷居</hi>窗響瀍澗<hi>嘉祐壬寅嵗新巢始孱功正分道徳里更近帝王宫檻仰端門峻軒迎兩</hi>
<hi>觀雄丨虛丨丨丨臺逈粲伊嵩好景尤難得昌辰豈易逢無才濟天下有分樂年豐水竹腹心裏鶯花淵藪中</hi>
<pb n="KR3k0030_WYG_220-24a"/>
<hi>老來歡不已端節歎何窮嘯嗷陪真侣經營荷府公丹誠徒自寫匪報自恩隆聞見録邵堯夫謝王栱辰</hi>園<lb/>
占林泉<hi>重謝諸公為買園買丨城東丨丨丨十千來歩平流水二十餘家争出錢嘉祐卜居終是僦熈</hi>
<hi>寧出劵誰能專鳯凰樓下新閒客道徳坊中舊散仙洛浦清風朝滿袖嵩岑皓月夜盈軒接籬倒戴芰荷畔談</hi>
<hi>塵輕揺楊桞邊陌徹銅駝花爛熳隄邉金谷草芊綿青春未老尚猶可紅日已髙猶自眠洞號長生宜有主窩</hi>
<hi>名安樂豈無權敢於世上開明眼㑹向人間别有天盡送光隂歸酒盞都移造化入詩篇也知此片好田地消</hi>
<hi>得堯夫筆似椽今宅契司馬温公户名園契富鄭公户名庄契主郎中户名康節初不改也仝前</hi>全勝<lb/>
賀監家<hi>楊監丨丨丨丨丨賜湖豈比賜書華回環自闢三三徑頃刻常開七七花門外有田聊伏臈望</hi>
<hi>中無處不烟霞却慙下客非摩詰無畫無詩可得誇周子充訪楊少監</hi>來臨處士家<hi>相國丨丨</hi>
<pb n="KR3k0030_WYG_220-24b"/>
<hi>丨丨丨山間草木也光華髙軒行李能過李小隊尋花到浣花留贈新詩光奪月端令老子氣成霞無論藏去</hi>
<hi>傳詒厥拈向田夫野老誇楊廷秀和謝</hi>卜居屏山下<hi>丨丨丨丨丨俯仰三十秋終焉村墟近未</hi>
<hi>愜心期幽近聞西山南深谷開平疇茆茨十數家清川可行舟風俗頗淳厚曠土非難求誓捐三徑貲往遂丘</hi>
<hi>壑謀伐木南山巔結廬北山頭耕田東漢岸濯足曲溪流朋來即共懽客去成孤遊静有山水樂而無身世憂</hi>
<hi>著書俟來哲補過希前修兹焉畢暮景何必營菟裘朱元晦卜居</hi>
先廬風雨荒舊宅<hi>去鄉三十年丨丨丨丨丨坡</hi>風雨傾舊廬<hi>江湖𦕈故國丨</hi>
<hi>丨丨丨丨</hi>喬木依然擁<hi>丨丨丨丨丨舊廬仝上</hi>
　古今合璧事類備要别集卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要續集卷十六</head> <lb/>
    <p>
<pb n="KR3k0030_WYG_166-1a"/>
欽定四庫全書<lb/>
　古今合璧事類備要續集卷十六<lb/>
　　　　　　　　　　　　宋　謝維新　撰<lb/>
　類姓門<lb/>
　　樂　南陽　角音<lb/>
　古今姓纂<hi>宋微子之後戴公生公子衎字樂父子孫以王父字為氏</hi>
事類昌國君<hi>樂毅合連四國之兵以伐齊大破之遂屠七十餘城封為丨丨丨新序</hi>武襄<lb/>
君<hi>樂乗樂間之宗也仕趙封為丨丨丨</hi>人水鏡<hi>晉樂廣文彦輔衛瓘曰此丨之丨丨見之瑩然若披</hi>
<pb n="KR3k0030_WYG_166-1b"/>
<hi>雲霧而覩青天</hi>國士風<hi>樂道融少有志好學不倦與朋友有信每約己而務周急有丨丨之丨</hi>嘉<lb/>
其清節<hi>樂法才字元備㓜有美名沈約曰法才實才子為建康令不受俸秩比去將至百金縣曹啓輸</hi>
<hi>臺庫梁武丨丨丨丨曰可以為百城表矣</hi>號稱彊直<hi>樂運字承業抑挫豪右丨丨丨丨為露門學士</hi>
<hi>北史</hi>願處諫官<hi>樂運嘗丨丨一丨丨從容諷議發憤録夏商以來諫諍事集而部之名曰諫苑奏上</hi>
<hi>隋文帝嘉焉</hi>召為編修<hi>皇朝樂史字子正撫州宜春人也母夢異人令吞五色珠而生史獻金明</hi>
<hi>池賦丨丨三館丨丨</hi>
　　于　河内　羽音<lb/>
　古今姓纂<hi>周武王第二子邘叔子孫以國為氏其後去邑單為于氏東海漢有于公生丞相西</hi>
<pb n="KR3k0030_WYG_166-2a"/>
　<hi>平公定國生永御史大夫</hi>
事類陰徳<hi>前漢于公其閭門壊父老方共治之公謂曰少髙大令容駟馬髙蓋車我治獄多丨丨未</hi>
<hi>嘗有所寃子孫必有興者至定國為丞相永為御史大夫封侯𫝊世云</hi>生祠<hi>于定國字曼倩東海郯人</hi>
<hi>父于公為縣獄吏郡法曹决獄平郡中立丨丨號曰于公祠</hi>西平侯<hi>于定國學法于父超為廷尉朝</hi>
<hi>廷稱之曰張釋之為廷尉天下無寃民于定國為廷尉民自以不寃遷御史大夫為丞相封丨丨丨</hi>古名<lb/>
將<hi>魏于禁字文則攻張繡禽吕布圍張超攻眭周皆被斬之太祖曰將軍在亂能整討暴堅壘有不可動之</hi>
<hi>節雖丨丨丨何以加之</hi>耆年歌功<hi>于謹字思敬負佐時之畧逢周文興運之期為大厦之棟梁擬</hi>
<hi>巨川之舟楫卒以丨丨碩徳譽髙望重禮備上庠丨丨司樂</hi>賜杖延年<hi>于謹為三公丨丨丨丨武</hi>
<pb n="KR3k0030_WYG_166-2b"/>
<hi>帝幸太學以食之</hi>作平梁歌<hi>于謹既平梁周文令司樂丨常山公丨丨丨十首使工人歌之</hi>著<lb/>
述志賦<hi>于宣敏字仲達年十一詣周趙王招命之賦詩詩甚有幽貞之志坐客莫不嗟賞常以盛滿之</hi>
<hi>誡昔賢所重毎懐靜退丨丨丨丨以見志焉</hi>世執貞節<hi>于忠字思賢宣武賜之劒杖舉酒屬忠曰</hi>
<hi>卿丨丨丨丨故恒以禁衞相委昔以卿行忠賜名曰忠今以卿才堪禦侮以所御劒杖相錫</hi>書題黒<lb/>
矟<hi>于栗磾少習武藝材力過人劉裕嘗遺其丨丨曰丨丨公麾下栗磾好持黒矟故有其號明元因授為黒</hi>
<hi>矟將軍</hi>累世貴盛<hi>于勁字鍾葵自栗磾至勁丨丨丨丨一皇后四贈公三領軍二尚書令三開國</hi>
<hi>公</hi>明斷無雙<hi>于仲文字次武為安固太守州刺史屈突尚坐事下獄無敢繩者仲文窮之遂竟其</hi>
<hi>獄蜀中語曰丨丨丨丨有于公不避彊禦有次武</hi>扞城衛難<hi>于翼字文若為渭州刺史宴先莅此</hi>
<pb n="KR3k0030_WYG_166-3a"/>
<hi>州翼又推誠布信事存寛簡夷夏感悦比之大小馮君後為安州幽州總管翼兼文武之寄受丨丨之託智能</hi>
<hi>足以丨丨勢力足以勤王曽無釋位之心但務隨時之義𢎞名節以髙貴豈所望於斯人並同上</hi>樂賢<lb/>
下善<hi>唐于休烈志寧曾孫歴清要不治産性恭儉仁愛丨丨丨丨推轂士甚衆年老嗜學不厭</hi>湖陂<lb/>
修復<hi>于頔字允元後周太師謹七世孫為湖州刺史有丨丨久廢命丨丨歲穫秔稻無慮萬計</hi>掌書<lb/>
露布<hi>于公異李晟辟為丨丨記朱泚平丨丨於徳宗曰臣既肅清宫禁祗奉寢園鍾簴不移廟貌如故帝</hi>
<hi>咨嘆一再</hi>
　　時　隴西　徴音<lb/>
　古今姓纂<hi>齊有賢人時子著書見孟子新論有時農鉅鹿魏有夀春令時苗後趙有謁者僕射</hi>
<pb n="KR3k0030_WYG_166-3b"/>
　<hi>時軌姓苑云並鉅鹿人也</hi>
事類檢校太尉<hi>五代時溥徐州人為州牙將黄巢亂京師節度使支詳遣溥與陳蕃率兵五千</hi>
<hi>西討至萊蕪大破之諸將皆有功惟溥功第一加檢校司徒同中書門下平章事進丨丨丨丨兼中書令鉅鹿</hi>
<hi>郡王</hi>彭城大族<hi>時氏丨丨丨丨度江而南一居秀之崇徳一居吳興一居廬陵居崇徳則某之外王</hi>
<hi>父也嘗為登聞檢院通判吉州知雷州卒葬崇徳兩子伯舅諱歈不及仕死亦兩子長嘉之迪功郎其季三嵗</hi>
<hi>隨母適廬陵伍姓從伍姓今年三十三矣某守臨川同舍郎王宣子守廬陵遣人訪尋得之告以世家為更其</hi>
<hi>名曰起之而字之曰子家仲舅名檄居官廉正恵愛辨治今為朝散郎新通判汀州子男四人勝之恭之文之</hi>
<hi>恵之未艾也居吳興曰衍之卒官朝請大夫成都運判子五人雋登進士科傑侃佐行以任入官居廬陵曰開</hi>
<pb n="KR3k0030_WYG_166-4a"/>
<hi>之兩子佑倚某於時氏既外諸孫因書遺子家使㮣知其生出本末云張于凱贈時起之序</hi>
　　傅　清河　商音<lb/>
　古今姓纂<hi>殷相說之後築於傅巖因以為姓北地人漢末傅氏居南陽</hi>
事類刺樓蘭王<hi>傅介子北地人以從軍為官求使大宛斬匈奴使丨丨丨丨封義陽侯</hi>蘭<lb/>
臺令史<hi>後傅殷字武仲作迪志詩為丨丨丨丨</hi>捧簡整帶<hi>晉傅𤣥字休奕為御史中丞每</hi>
<hi>有奏劾或值日暮丨白丨丨簪丨竦踊不寐坐而待旦於是貴游懾伏臺閣生風</hi>摩鱗觸鬚<hi>傅咸</hi>
<hi>字長虞剛簡有大節為御史中丞丨天子逆丨丨猛獸之丨同上</hi>皆謂傅聖<hi>傅琰字季珪父僧祐</hi>
<hi>山陰令有能名琰仕宋為武康令遷山隂令並著能名二縣丨丨之丨丨</hi>稱為學府<hi>傅昭字茂逺虞</hi>
<pb n="KR3k0030_WYG_166-4b"/>
<hi>通之貽其詩曰英妙擅山東才子傾洛陽清塵誰能嗣及爾遘遺芳仕梁歴位左戸尚書博極古今世丨丨丨</hi>
<hi>丨</hi>専典詔命<hi>傅亮字季友咸之𤣥孫入/直中書省丨丨丨丨南史</hi>有理縣譜<hi>傅琰父子</hi>
<hi>並著竒績時云諸傅丨丨丨丨子孫相傳不以示人同上</hi>下馬露布<hi>傅永字修期拜安逺將軍魏帝</hi>
<hi>每歎曰上馬能擊賊丨丨作丨丨唯傅修期耳北史</hi>改刻定軍<hi>唐傅奕善數自言其學不可𫝊又注</hi>
<hi>老子集晉魏以來與佛議駮者為髙識篇武徳時所丨漏丨丨十二丨號皆詔奕云</hi>青山白雲<hi>傅奕</hi>
<hi>相州人卒自謚曰傅奕丨丨丨丨人也以醉死</hi>堯俞謚獻可<hi>皇朝傅堯俞字欽之鄆州項城人元</hi>
<hi>裕四年拜中書侍郎在位三年卒丨丨丨</hi>元通金石人<hi>傅楫字元通嘗從學於陳襄襄稱之曰傅</hi>
<hi>丨丨丨丨丨也以其女妻之</hi>使金不肯拜<hi>傅察字公晦孟州濟原人宣和七年接伴金丨時金</hi>
<pb n="KR3k0030_WYG_166-5a"/>
<hi>人已渝盟察至燕山聞幹離不入寇或勸其毋遽行察曰銜命以出聞難而止若君命何遂行至境上遇斡離</hi>
<hi>不領兵至斡離不怒曰爾乃丨丨我耶麾令去察知不免謂其下曰彼脅我以拜我義不辱我必死矣贈徽猷</hi>
<hi>閣待制</hi>
　　皮　天水　徴音<lb/>
　古今姓纂<hi>風俗通周卿士樊仲皮之後後漢有諫議大夫皮究下勅後漢上計掾秦嘉集序皮</hi>
　<hi>仲固撰晉有尚書郎</hi>
事類勲貴子弟<hi>皮子信機悟有風神位儀同三司於丨丨丨丨中稱其識鑒北史</hi>唐之<lb/>
文士<hi>皮日休丨丨丨丨所著請韓文配享書桃花賦九諷七愛悼賈諸篇見之文粹</hi>
<pb n="KR3k0030_WYG_166-5b"/>
　　卞　清陽　羽音<lb/>
　古今姓纂<hi>曹叔振鐸之後支庻食采於卞因以氏焉魯有卞莊子楚有卞和</hi>
事類成人<hi>子路問丨丨子曰若卞莊子之勇文之以語禮樂亦可以為丨丨矣注莊子卞邑大夫</hi>泣<lb/>
玉<hi>卞和楚人得玉璞於楚山獻武王使人相之曰非也王怒刖其右足成王即位和抱玉泣於楚山下淚盡</hi>
<hi>繼之以血成王使玉人理之乃得寳名曰卞氏之璧</hi>卞氏六龍<hi>晉卞壼字望之父粹字𤣥仁兄弟六</hi>
<hi>人並登宰府世稱丨丨丨丨</hi>徧習五經<hi>卞華字昭雅丨丨丨丨仕梁兼五經博士說經析理為當時</hi>
<hi>之冠南史</hi>不仕賦枯魚<hi>卞彬字士蔚險㧞有才在齊丨得丨進為丨丨丨以喻意</hi>
　　齊　汝南　徴音<lb/>
<pb n="KR3k0030_WYG_166-6a"/>
　古今姓纂<hi>炎帝姜姓之後太公望姜子牙受封營丘為齊國因氏焉又衛大夫齊徳齊豹戰國</hi>
　<hi>時齊時周人也春秋書齊豹曰盜三叛人名以懲不義</hi>
事類稱王佐才<hi>唐齊澣字洗心定州人少開敏年十四見李嶠嶠丨有丨丨丨</hi>善風教<lb/>
職<hi>齊澣景雲初姚崇取為監察御史凡劾奏常先風教號善職</hi>解事舍人<hi>齊澣開元初姚崇復</hi>
<hi>相用為給事中中書舍人論駁及詔誥皆援準古誼朝廷大政必咨之時號丨丨丨丨</hi>清毅頌美<lb/>
<hi>齊澣為汴州刺史以丨丨聞吏民丨丨</hi>世謂臺選<hi>齊澣李元紘當國表宋璟為吏部尚書澣為侍</hi>
<hi>郎丨丨丨丨嘗奏事帝指政事堂曰非卿尚誰居者</hi>
　　康　京兆　商音<lb/>
<pb n="KR3k0030_WYG_166-6b"/>
　古今姓纂<hi>衛康叔支孫以謚為姓也</hi>
事類嚴整長厚<hi>康絢字長明少倜儻有志氣仕齊為華山太守推誠撫循荒餘恱服領安陸大</hi>
<hi>守大修城隍號為丨丨寛和少喜懼在朝見人如不能言號為丨丨南史</hi>上䟽詔奬<hi>康澄唐明宗時</hi>
<hi>為大理少卿嘗丨丨曰臣聞童謡非禍福之本祅祥豈隆替之源夫雊雉升鼎而桑穀生朝不能止殷宗之盛</hi>
<hi>神馬長嘶而玉龜告兆不能延晉祚之長是知國家有不足懼者五有深可畏者六陰陽不調不足懼三辰失</hi>
<hi>行不足懼小人訛言不足懼山崩川涸不足懼蟊賊傷稼不足懼賢人藏匿深可畏四民遷業深可畏上下相</hi>
<hi>狥深可畏廉恥道消深可畏毁譽亂真深可畏直言蔑聞深可畏不足懼者願陛下存而勿論深可畏者願陛</hi>
<hi>下修而靡忒丨丨之</hi>解御衣帶賜<hi>五代康延孝代北人見末帝任用羣小知其必亡乃以百騎奔</hi>
<pb n="KR3k0030_WYG_166-7a"/>
<hi>莊宗莊宗丨丨丨金丨以丨之</hi>為小馬坊使<hi>康福蔚州人世為軍校以騎射事晉王為偏將莊宗</hi>
<hi>嘗曰吾家以羊馬為生福狀貌類胡人而豐厚胡宜羊馬乃令福牧馬於相州丨丨丨丨丨逾年馬大蕃滋明</hi>
<hi>宗自魏反兵過相州福以小坊馬二千匹歸命明宗軍勢由是益甚</hi>
　　伍　安定　羽音<lb/>
　古今姓纂<hi>楚大夫伍叅生舉生晉奢生尚員員字子胥奔吳其子又為王孫氏適齊</hi>
事類胥山<hi>伍子胥楚人吳王賜以屬鏤之劒以鴟夷革盛尸浮之江中吳人憐之為立祠江上因命</hi>
<hi>曰丨丨史記</hi>椒舉<hi>伍舉楚大夫邑/於椒故曰丨丨</hi>英雋為冠<hi>前伍被楚人以材能稱為淮南</hi>
<hi>中郎淮南王安招致丨丨以百數被丨丨首</hi>守靜衡門<hi>晉伍朝字世明游心物外丨丨丨丨</hi>
<pb n="KR3k0030_WYG_166-7b"/>
　　余　下邳　商音<lb/>
　古今姓纂<hi>新安風俗通云田余之後代居歙州</hi>
事類改孝義里<hi>孝義余齊人少有學行父亡號呌而絶有司丨其里為丨丨丨南史</hi>論貶<lb/>
仲淹<hi>皇朝余靖字安道韶州曲江人舉進士遷秘書丞集賢校理范仲淹以言事忤意貶饒州諫官御史</hi>
<hi>不敢言靖上疏丨仲淹不當丨且言陛下親政以來屢逐言者恐鉗天下口不可坐落職知秦州以母憂去官</hi>
遷知制誥<hi>余靖慶厯中除右正言方是時仁宗勵精政事増諫官貟將有所為靖數言事合意丨丨</hi>
<hi>丨丨</hi>三使北戎<hi>余靖丨丨丨丨時相忌之出知吉州坐習蕃語奪官嘉祐六年起知處州帥潭移青</hi>
<hi>卒謚襄</hi>
<pb n="KR3k0030_WYG_166-8a"/>
　　元　河南　商音<lb/>
　古今姓纂<hi>衛大夫元咺之後其先食采於元因氏焉今元城是也其後子孫無聞河陽洛陽縣</hi>
　<hi>後魏書官氏志曰拓䟦氏改為元氏自云黄帝子昌意之後居北土代為鮮卑君長宋書云李陵之後昌</hi>
　<hi>意三十九代至昭成帝什翼犍始號代王都雲中道武改號魏即尊號孝文帝都洛陽改為元氏十一代</hi>
　<hi>十五帝一百六十一年</hi>
事類奏議<hi>元巖字君山剛鯁有器局以名節自許仕隋拜兵部尚書毎有丨丨侃然正色廷爭面折</hi>
<hi>無所回避上及公卿皆敬憚之</hi>時議<hi>唐元結後魏常山王遵十五代孫蘇源明見肅宗薦結可用召詣京</hi>
<hi>師上丨丨三篇帝悦曰卿能破朕憂</hi>著元子<hi>代宗立固辭丐侍親歸樊上授著作郎益著書作自釋曰</hi>
<pb n="KR3k0030_WYG_166-8b"/>
<hi>河南元氏望也結元子名也次山結字也世業載國史世系在家牒少居商餘山丨丨丨十篇故以元子為篇</hi>
<hi>同上</hi>猗玗子<hi>唐元結天下兵興逃亂/入猗玗洞始稱丨丨丨</hi>稱浪士<hi>元結後家瀼濵乃自丨丨</hi>
<hi>丨</hi>呼漫郎<hi>元結及有官人以為浪者/亦漫為官乎丨為丨丨</hi>更聱叟<hi>元結既客樊上漫遂</hi>
<hi>顯樊左右皆漁者少長相戲丨曰丨丨彼誚以聱者為其不相從聽不相鉤加帶笭箵而盡船獨聱齖而揮車</hi>
<hi>酒徒得此又曰公之漫其猶聱乎公守著作不帶笭箵乎又漫浪於人間得非聱齖乎公漫乆矣可以漫為叟</hi>
北門學士<hi>元萬頃諸儒論撰楚中萬頃與選凡撰列女傳臣軌百寮新戒樂書等九十餘篇至朝廷</hi>
<hi>疑議表䟽皆密使叅處以分宰相權故時謂丨丨丨丨</hi>呼元才子<hi>元稹字微之河南人長於詩與</hi>
<hi>白居易名相埒天下𫝊諷號元和體宫中丨為丨丨丨</hi>詩號絶唱<hi>元稹在越時辟竇鞏鞏工為丨</hi>
<pb n="KR3k0030_WYG_166-9a"/>
<hi>與之酬和故鏡湖秦望之竒益𫝊時丨蘭亭丨丨</hi>藥籠中物<hi>元澹字行冲以字行嘗謂仁傑曰聞</hi>
<hi>下之事上譬富家儲積以自資也門下充㫖味者多矣願以小人備一藥石可乎仁傑笑曰君正吾丨丨丨丨</hi>
<hi>不可一日無也</hi>歌于蔿于<hi>元徳秀字紫芝河南人𤣥宗在東都酺五鳳樓下命三百里縣令刺史各</hi>
<hi>以聲樂集河内太守輦優伎數百徳秀惟樂工數十人聨袂丨丨丨丨蔿于徳秀所為歌也帝歎曰賢人之言</hi>
<hi>哉徳秀益知名</hi>謂元魯山<hi>元徳秀李華兄事徳秀及卒謚文行先生天下髙其行不名丨之丨丨丨</hi>
識元紫芝<hi>元徳秀房琯歎曰見紫芝眉宇使人名利之心都盡蘇原明常語人曰吾不幸生衰俗所</hi>
<hi>不恥者丨丨丨丨也</hi>駕柴車去<hi>元徳秀所得俸禄悉衣食人之孤遺嵗滿笥餘一縑丨丨丨丨</hi>作<lb/>
蹇士賦<hi>元徳秀愛陸渾佳山水乃定居不為牆垣扃鑰家無僕妾彈琴以自娛善文辭丨丨丨丨以自</hi>
<pb n="KR3k0030_WYG_166-9b"/>
<hi>况</hi>調丞棄官去<hi>元延祖丨舂陵丨輒丨丨丨安禄山反召結戒曰而曹逢世多故不得自安山</hi>
<hi>林勉樹名節無近羞辱及卒門人謚曰大先生</hi>胡椒八百石<hi>元載字公輔鳳翔人後籍其家鍾乳</hi>
<hi>五百兩丨丨丨丨丨他物稱是東坡詩云何元相國萬鍾不滿欲胡椒銖兩多安用八百斛以此殺其身何翅</hi>
<hi>抵鵲玉</hi>
　　卜　西河　羽音<lb/>
　古今姓纂<hi>周禮卜人氏以官為氏</hi>
事類起予言詩<hi>卜商字子夏子曰丨丨者商也始可與丨丨也矣語</hi>牧羊治民<hi>漢卜</hi>
<hi>式河南人輸家財以助邊既為郎布衣草蹻而丨丨上林曰丨丨亦猶是也欲試使治民拜緱氏令</hi>
<pb n="KR3k0030_WYG_166-10a"/>
　　顧　武陵　羽音<lb/>
　古今姓纂<hi>顧伯夏殷侯國也子孫以國氏焉顧氏譜云越王勾踐七代孫閩君揺漢封東甌揺</hi>
　<hi>别封其子為顧余侯因氏焉漢初居㑹稽</hi>
事類三絶<hi>晉顧愷之字長康博學有才氣尤善丹青圖寫謝安以為有蒼生以來未之有也俗傳其</hi>
<hi>有丨丨才絶畫絶癡絶</hi>三俊<hi>顧榮字彦先機神朗悟與陸機兄弟同入洛時人號為丨丨</hi>世冑<lb/>
<hi>顧榮南金東箭丨丨髙門</hi>蒲質<hi>顧悦之字君叔與簡文同年而髪早白帝問其故答曰松栢之姿經霜猶</hi>
<hi>茂丨柳之丨望秋先零</hi>騏驥子<hi>顧和字君孝總角便有清操族叔榮雅重之曰此吾家丨丨興吾宗</hi>
<hi>者必此丨也</hi>令僕才<hi>顧和王導辟為揚州從事周顗指和心曰此中何所有答曰此中最是難測地</hi>
<pb n="KR3k0030_WYG_166-10b"/>
<hi>顗謂導曰卿州吏中有一丨丨丨</hi>令號神明<hi>齊顧憲之字士思性尤清直為建康丨丨曰丨丨</hi>
政謂清美<hi>顧憲之為丨甚得人和故都下飲酒者醇㫖輒號為顧建康丨其丨且丨焉</hi>縣日<lb/>
垂簾<hi>顧覬之字偉仁為山陰令山陰劇邑覬之御繁以約丨用無事畫丨丨丨門階閑寂南史</hi>虎不<lb/>
為害<hi>唐顧少連字夷仲蘇州人補登封主簿邑有虎民患之少連命塞陷穽移文嶽神丨丨丨丨</hi>笏<lb/>
擊姦臣<hi>顧少連裴延齡方横無敢忤者嘗與田鎬少連㑹酒酣少連曰段秀實笏擊賊臣今吾丨將丨</hi>
<hi>丨丨奮且前元友直在坐勸解之</hi>政尚寛簡<hi>改京兆尹丨丨丨丨不為灼灼名先是京畿租賦厚</hi>
<hi>薄不能一少連以法均之同上</hi>東都良吏<hi>唐顧少連為東都留守表禁苑及汝閒田募耕以便民閲</hi>
<hi>武力利鎧仗號丨丨</hi>
<pb n="KR3k0030_WYG_166-11a"/>
　　孟　平陸　羽音<lb/>
　古今姓纂<hi>魯桓公子慶父之後號曰孟孫因以為氏又衛襄公長子孟縶之後亦曰孟氏鄹有</hi>
　<hi>孟軻字子輿秦有孟說</hi>
事類為趙魏老<hi>孟公綽丨丨丨丨則優不可為滕薛大夫語</hi>猶晉欒范<hi>宣伯曰魯</hi>
<hi>之有季孟丨丨之有丨丨也政令於是乎成左</hi>濟河焚舟<hi>文二年秦伯用孟明視増修國政重施於</hi>
<hi>民三年秦伯伐晉丨丨丨丨晉人不出遂自茅津濟封殽尸而還遂霸西戎用孟明也同上</hi>甑墯不<lb/>
顧<hi>後孟敏字叔達荷丨丨地丨丨而去郭林宗問其意甑已破矣視之何益林宗異之因勸令學十年知名</hi>
浦珠復還<hi>孟嘗字伯周㑹稽人為合丨太守海出丨寳先宰守貪採求不知紀極珠漸徙於交趾界</hi>
<pb n="KR3k0030_WYG_166-11b"/>
<hi>嘗到官革易前弊未逾嵗去珠丨丨</hi>無書不覽<hi>蜀孟光字孝裕博物識古丨丨丨丨讀書常務其要</hi>
<hi>者</hi>時謂雙珠<hi>孟覬字彦重衛將軍昶之弟昶覬並美風姿丨人丨之丨丨</hi>嘉禾九穗<lb/>
<hi>孟業字敬業遷東郡太守以寛惠著名麥一莖五穂丨丨一莖丨丨咸以為政化所感北史</hi>性介少<lb/>
合<hi>唐孟郊字東野湖州人丨丨丨諧丨韓愈一見為忘形交</hi>平陵叢篠<hi>孟郊笠澤叢書李賀記為</hi>
<hi>兒時在溧陽聞白頭書佐言孟東野貞元中為尉溧陽昔為丨丨縣縣南五里有投金瀨瀨南八里有故平陵</hi>
<hi>城周丨丨䝉翳如塢如洞其地窪下積水沮洳深處可活魚鼈幽邃可喜東野得之忘歸</hi>為詩有理<lb/>
<hi>孟郊丨丨丨丨致為愈所稱卒張籍謚曰貞曜先生</hi>賦詩嗟伏<hi>孟浩然少好節義隱鹿門山年四十</hi>
<hi>乃游京師嘗太學丨丨一座丨丨</hi>郢州孟亭<hi>孟浩然王維過丨丨畫像於刺史亭因曰浩然亭更</hi>
<pb n="KR3k0030_WYG_166-12a"/>
<hi>曰丨丨</hi>南山敝廬<hi>孟浩然詩北闕休上書丨丨歸丨丨不才明主棄多病故人踈帝曰卿不求仕</hi>
<hi>朕未嘗棄卿奈何誣我因放還</hi>
　　平　河内　商音<lb/>
　古今姓纂<hi>韓哀侯少子婼食采平邑因氏焉秦滅徙下邑</hi>
事類父子至相<hi>前漢平當字子思以明經為丞相子晏以明經歴位大司徒漢興惟韋平丨丨</hi>
<hi>丨宰丨</hi>安貧樂道<hi>平恒字維叔多通博聞丨丨丨丨不以屢空改操北史</hi>祝井泉溢<lb/>
<hi>平鑒字明逹為懐州刺史魏將來攻城内有井隨汲即竭鑒具衣裳俯井而祝至旦丨丨湧丨</hi>
　　黄　江夏　商音<lb/>
<pb n="KR3k0030_WYG_166-12b"/>
　古今姓纂<hi>陸終之後受封於黄為楚所滅以國為氏</hi>
事類珠履客<hi>黄歇楚人相楚與孟嘗君等方爭下士招致賔客以相傾奪輔國持權客三千餘人</hi>
<hi>其上客皆躡丨丨史記</hi>春申君<hi>黄歇封為/丨丨丨</hi>尹京至相<hi>前漢黄霸字次公淮陽人</hi>
<hi>也為潁川太守治以禮義道不拾遺男女異路獄無重囚賜爵關内侯召為京兆尹而至丞相</hi>為相名<lb/>
損<hi>黄霸田者讓畔治為天下最而霸材長於治民及丨丨功丨丨於治郡</hi>教化神明<hi>黄霸為潁</hi>
<hi>川守力行丨丨而後誅罰咸稱丨丨</hi>居富去思<hi>黄霸所丨民/丨所丨民丨</hi>若千頃陂<hi>後黄</hi>
<hi>憲字叔度汝南人陳蕃周舉嘗相謂曰時日之間不見黄生則鄙吝之萌復存乎心郭林宗曰叔度汪汪丨丨</hi>
<hi>丨丨澄之不清淆之不濁</hi>淵乎似道<hi>黄憲隤然其處/順丨丨其丨丨</hi>絶才偉器<hi>黄允字子</hi>
<pb n="KR3k0030_WYG_166-13a"/>
<hi>文以雋才知名郭林宗見而謂曰卿有丨人之丨足成丨丨然恐守道不篤將失之矣</hi>無雙黄童<lb/>
<hi>黄香字文彊江夏人九嵗失母思慕憔悴鄉人稱其至孝京師號曰天下丨丨江夏丨丨</hi>早而辯慧<lb/>
<hi>黄琬字子琰瓊之孫丨丨丨丨對日食云日食之餘如月之初</hi>勇冠三軍<hi>蜀黄忠字漢升丨毅丨丨</hi>
<hi>丨為後將軍彊摯壯猛用作𤓰牙</hi>公衡快士<hi>黄權字丨丨在蜀為鎮北將軍降魏為車騎將軍司</hi>
<hi>馬宣王問曰蜀中有卿輩幾人又曰黄丨丨丨丨也</hi>公覆虎臣<hi>吳黄葢字公覆零陵人赤壁之役建</hi>
<hi>策火攻後加偏將軍為江表之丨丨</hi>筆斷大事<hi>唐黄碣閩人喜學問軒然有志向同列有假其丨者</hi>
<hi>怒曰是筆他日假當丨丨丨不可</hi>乞正典刑<hi>皇朝黄履字安中邵武人哲宗即位請外知越州召還復</hi>
<hi>為御史中丞上章丨黜責吕大防之黨以丨丨丨</hi>剛正氣節<hi>黄葆光字元暉歙州黟縣人天資丨</hi>
<pb n="KR3k0030_WYG_166-13b"/>
<hi>丨尚丨丨善論事㑹文切理不為横議所移</hi>一日千里<hi>黄庭堅字魯直洪州分寧人庶亞夫之子</hi>
<hi>也㓜警悟從舅李常見之以為丨丨丨丨</hi>超逸絶塵<hi>蘇軾見庭堅詩於孫覺之坐上異之後過李常</hi>
<hi>於濟南見其詩以為丨丨丨丨獨立萬物之表者由是聲名始震同上</hi>瑰瑋孝友<hi>黄庭堅蘇軾嘗</hi>
<hi>薦庭堅自代其畧曰丨丨之文妙絶當世丨丨之行追配古人世以為實録云</hi>位黜名髙<hi>庭堅晩節</hi>
<hi>丨益丨丨益丨世以配蘇軾謂之蘇黄</hi>號四學士<hi>庭堅與秦觀張耒晁補之皆游蘇軾之門丨丨</hi>
<hi>丨丨一文一詩出人爭𫝊誦之紙價為髙而庭堅之詩尤妙</hi>山谷道人<hi>庭堅嘗游灊皖樂山谷寺</hi>
<hi>石牛洞之林泉因自號丨丨丨丨天下皆稱曰山谷而不名字之同上</hi>知稼翁集<hi>黄公度字師憲</hi>
<hi>莆田人有丨丨丨丨十二卷陳正獻洪内翰為序䟦</hi>演山名集<hi>黄裳字冕仲南劒州人自叙其平生</hi>
<pb n="KR3k0030_WYG_166-14a"/>
<hi>所為文云演峯之下劔潭之濵予家在焉牛斗之光上下相照風雷之信有時變現而予常以自適獨遊乎其</hi>
<hi>間或曳履以穿雲或拏舟而泛月惟意所在乗興而言收拾遺藁得若干卷故丨丨丨其丨王温州悦為誌其</hi>
<hi>首</hi>誓不屈節<hi>黄中美字文昭其先自光州徙閩遂為昭武人晦翁朱先生嘗誌其墓曰熙寧以來</hi>
<hi>羣小相師士大夫酣拳之餘心志潰爛不可收拾宜其禍變危迫而皆不知以為憂倉卒迎降而皆不知以為</hi>
<hi>恥棄君叛父奉賊稱臣而皆不知以為辱也而猶復有如公者出於其間金人入城官吏拜降惟恐居後公獨</hi>
<hi>奮然丨丨丨丨變姓名匿里巷中敵退乃出還次京師適遭變故城中擁張邦昌兩立之一時公卿俛首聽命</hi>
<hi>公獨感憤投檄致其事以去</hi>
　　和　汝南　商音<lb/>
<pb n="KR3k0030_WYG_166-14b"/>
　古今姓纂<hi>羲和堯時掌天地之官和仲和叔因以為氏晉有和紐父漢有和武</hi>
事類清貧守約<hi>魏和洽字陽士舉孝廉後為尚書令丨丨丨丨至賣田宅以自給封西陵鄉侯</hi>
清和幹理<hi>和洽丨丨丨丨一世之美士也同上</hi>為政清簡<hi>晉和嶠字長輿逌之子有盛名</hi>
<hi>於世朝野許其能整風俗理人倫遷潁川太守丨丨丨丨甚得百姓歡心庾顗見而歎曰嶠森森如千丈松雖</hi>
<hi>磥砢多節目施之大厦有棟梁之用</hi>負鼎上書<hi>唐和逢堯岐州人武后時丨丨詣闕丨丨</hi>使稱<lb/>
逢堯<hi>突厥黙啜請尚公主逢堯以御史中丞攝鴻臚報可黙啜信之為斂髮紫衣南面再拜稱臣逢堯以</hi>
<hi>使稱㫖擢戸部侍郎唐興奉丨者丨丨丨</hi>進士第五<hi>五代和凝字成績鄆州須昌人唐故事知貢舉</hi>
<hi>者所校進士以己及第時名次為重凝舉丨丨及第時丨丨後知貢舉選范質為第五後質位至宰相封魯國</hi>
<pb n="KR3k0030_WYG_166-15a"/>
<hi>公官至太子太傅皆與凝同當時以為榮</hi>放牓徹棘<hi>和凝知貢舉是時進士多浮薄喜為諠譁以動</hi>
<hi>主司主司毎丨丨則圍之以棘閉門省絶人出入以為常凝丨丨開門而士皆肅然無譁所取皆一時之秀稱</hi>
<hi>為得人</hi>弓號鳳凰<hi>皇朝和詵字子美濮州郵城人上制勝强逺丨式施行之弓能破堅於三百歩</hi>
<hi>外邊人丨為丨丨弓</hi>樂備登歌<hi>和峴太祖以雅樂聲髙命峴依古法制造新尺并黄鍾九寸之管音</hi>
<hi>始和暢又詔峴作瑞木馴象玉鳥皓雀四丨以丨丨丨之獻</hi>
　　穆　河南　羽音<lb/>
　古今姓纂<hi>宋穆公之後支孫氏焉漢楚元王友有穆生或作繆亦音穆河南代人本姓丘目陵</hi>
　<hi>氏代為部落大人為北人八族之首後魏以穆陸奚李比漢金張許史孝文遷洛陽改為穆氏以位盡王</hi>
<pb n="KR3k0030_WYG_166-15b"/>
　<hi>公勲著當代下司州一同四姓</hi>
事類主糧守官<hi>唐穆寧懐州人剛正氣節自任上元初為侍御史佐鹽鐵轉運住埇橋李光弼</hi>
<hi>屯徐州餉不至檄取資糧寧不與光弼怒答曰命寧丨丨者敕也公可以檄乎時重其能丨丨</hi>譔家令<lb/>
訓子<hi>穆寧大厯初為和州刺史治有狀召拜太子右諭徳居家孝事寡姊恭甚嘗丨丨丨丨諸丨人一通</hi>
<hi>又戒曰君子之事親養志為大吾志直道而已茍枉而道三牲五鼎非吾養也</hi>家法尚二門<hi>先是</hi>
<hi>韓休家訓子姓至嚴正元間言丨丨者丨韓穆丨丨云</hi>兄弟皆和粹<hi>穆寧四子贊質員賞寧之</hi>
<hi>老贊為御史中丞質右補闕員侍御史賞監察御史皆以守道行誼顯丨丨丨丨丨世以珍味目之贊少俗然</hi>
<hi>有格為酪質美而多入為酥員為醍醐賞為乳腐</hi>為古文首倡<hi>皇朝穆修字伯長汶陽人時學</hi>
<pb n="KR3k0030_WYG_166-16a"/>
<hi>者從事皆恥丨丨丨修丨為之丨其後尹源與其弟洙始從之學又𫝊其春秋學</hi>
　　蕭　河南　角音<lb/>
　古今姓纂<hi>宋微子之後支孫封於蕭蕭叔大心子孫有功因邑命氏焉代豐沛至不疑為楚申</hi>
　<hi>君之客</hi>
事類轉漕<hi>蕭何沛豐人丨丨關中給食不乏史記</hi>劔履<hi>蕭何賜帶丨丨上殿入朝不趨</hi>位<lb/>
相國<hi>蕭何丨為丨丨功第一</hi>封酇侯<hi>丨丨丨食邑/八百戸同上</hi>一代宗臣<hi>蕭何太史</hi>
<hi>公曰何秦時為刀筆吏碌碌未有竒節漢興依日月之末光謹守管鑰為丨丨丨丨</hi>東海蕭生<hi>蕭望</hi>
<hi>之字長倩東海蘭陵人宣帝在民間聞其名曰此丨丨丨丨即拜為謁者</hi>身為儒宗<hi>又前蕭望之堂</hi>
<pb n="KR3k0030_WYG_166-16b"/>
<hi>堂折而不撓丨丨丨丨有輔佐之能近古社稷臣也贊</hi>意在本朝<hi>蕭望之為平原太守望之雅丨</hi>
<hi>丨丨丨為郡守内不自得上䟽徴入守少府宣帝察其材任宰相欲詳試其政事復以為左馮翊</hi>結綬<lb/>
相薦<hi>蕭育字次君以父任為太子庶子少與朱博為友長安語曰蕭朱丨丨言其丨丨達也</hi>大事<lb/>
先訪<hi>齊蕭介字茂鏡㑹侍中闕帝曰我門中久無此職宜用蕭介為之應對左右多所匡正遷都官尚書</hi>
<hi>每軍國丨丨必丨丨介帝謂朱异曰端右材也</hi>臨戎奮發<hi>梁蕭摩訶字元𦙍驍勇有名訥於言恂恂</hi>
<hi>長者至丨丨對寇志氣丨丨所向無前</hi>到縣挂冠<hi>蕭視素梁天監中位丹陽尹丞武帝賜錢八萬</hi>
<hi>一朝散之親友榮利不關於中喜怒不形於色後為諸暨令丨丨十餘日丨衣丨於縣門而去謚曰貞文先生</hi>
號曰卧虎<hi>蕭惠開遷御史中丞百寮憚之拜益州刺史嚴用威刑蜀人丨丨丨丨</hi>呼為宗<lb/>
<pb n="KR3k0030_WYG_166-17a"/>
老<hi>蕭琛字彦瑜惠開從子仕梁嘗預御筵醉伏武帝以棗投之琛取栗擲中正中面曰陛下投臣以赤心臣</hi>
<hi>敢不報以戰栗上每丨丨丨丨</hi>筆趣欲飛<hi>蕭引字叔休善書為當時所重陳宣帝嘗披奏事指引署</hi>
<hi>名曰此字丨丨翩翩似鳥之丨丨引謝曰此乃陛下假其毛羽耳</hi>上封建議<hi>唐蕭瑀字時文梁明</hi>
<hi>帝子太宗時丨丨丨丨</hi>謂社稷臣<hi>蕭瑀上嘗丨瑀不可以利怵死懼丨丨丨也賜詩曰疾風知勁</hi>
<hi>草版蕩識忠臣又曰公守道耿介古無以過</hi>上言賜金<hi>蕭瑀毎丨使宜上詔曰得公丨社稷所賴</hi>
<hi>朕既寳之丨黄丨一函</hi>蕭鈞真諫議<hi>丨丨有才譽為諫議大夫盧文操盜庫財髙宗以自盜論</hi>
<hi>死鈞曰若是則天下謂陛下重貨輕法帝曰丨丨丨也詔原死</hi>姚崇稱逺到<hi>蕭嵩丨丨丨其丨丨</hi>
<hi>十七年兼中書令在公謹密人莫見其際</hi>以王佐自任<hi>蕭遘字得聖負大節丨丨丨丨丨既當國</hi>
<pb n="KR3k0030_WYG_166-17b"/>
<hi>風采峭整天子器之自瑀逮遘凡八葉宰相</hi>為天子耳目<hi>蕭至忠沂州人遷監察御史劾奏蘇</hi>
<hi>味道贓貪曰故事臺無長官御史丨丨丨丨也其所請當專</hi>執禮號夫子<hi>蕭頴士字茂挺四嵗</hi>
<hi>屬文十嵗補太學生觀書一覽朗誦通百家譜系書籕學舉進士對䇿第一補秘書正字名播天下盧異等皆</hi>
<hi>丨弟子丨丨蕭丨丨倭國入朝自陳國人願得蕭夫子為師者</hi>齊名號蕭李<hi>李華與穎士丨丨世</hi>
<hi>丨丨丨同上</hi>歌唱可以娛神<hi>後周蕭大圜字仁顯四嵗能誦三都賦及孝經論語心安閒放</hi>
<hi>嘗云閭閻有優游之美朝廷有簪佩之累北山之北棄絶人間南山之南超踰世網藉纎草以䕃長松結幽蘭</hi>
<hi>而援芳桂丨纂纂丨烏烏丨丨丨丨可以散慮</hi>淹雅敏而好學<hi>蕭圓肅字明恭風度丨丨丨丨</hi>
<hi>丨丨周明帝時改太子少傅作少傅箴太子見而悦之</hi>
<pb n="KR3k0030_WYG_166-18a"/>
　　尹　天水　徴音<lb/>
　古今姓纂<hi>少昊之子封於尹城因氏焉風俗通云師尹也以官也於官為姓周有尹吉甫</hi>
事類不可干私<hi>前漢尹翁歸字子兄河東平陽人拜東海太守于定國欲屬託邑子兩人與語</hi>
<hi>終曰不敢見其邑子既去謂曰此賢將丨丨丨以丨</hi>為三輔最<hi>尹翁歸入守右扶風緩於小弱急於</hi>
<hi>豪强京師畏其威嚴課常丨丨丨丨</hi>髙第選守<hi>前尹賞字子心鉅鹿人以三輔丨丨丨丨長安為虎</hi>
<hi>穴以大石覆其口收捕奸猾以次内其中百人為輩覆以大石數日一發視皆相枕藉死三輔吏民甚畏之</hi>
佐命元功<hi>晉尹緯字景亮少有大志不營産業每覽書傳至宰相立勲之際常輟書而嘆姚萇起為</hi>
<hi>丨丨丨丨</hi>坎地獲㦸<hi>尹思貞其家丨丨丨古丨十二俄而門樹㦸時人異焉</hi>徧明六經<lb/>
<pb n="KR3k0030_WYG_166-18b"/>
<hi>尹知章絳州少學忽夢人持巨鑿破其心納若劑焉驚悟志思開徹遂丨丨丨丨</hi>畏尹卿筆<hi>唐尹</hi>
<hi>思貞京兆人弱冠以明經第授司府少卿時卿侯知一亦厲威嚴吏為語曰不畏侯卿杖祗丨丨丨丨</hi>北<lb/>
京三傑<hi>唐尹元凱坐事免栖遲不出者三十年又有富嘉謨吳少微等並負文辭時稱丨丨丨丨</hi>靜<lb/>
退為樂<hi>本朝尹元字師魯河南人沈存中筆談云師魯與一節者談師魯自言以丨丨丨丨其人曰此</hi>
<hi>猶有所繫不若進退兩忘師魯頓若有所得隱几之日文正來哭之師魯忽舉頭曰己與公别安用復來死生</hi>
<hi>常理也希文豈不達此乃揖而逝俄頃又舉頭曰亦無鬼神亦無驚怖言訖長往師魯所養至此可謂有力矣</hi>
<hi>尚未能脱有無之見得非進退兩忘猶存於胷中與</hi>以文學老<hi>尹焞字彦明以丨丨行義丨於山林</hi>
　古今合璧事類備要續集卷十六<lb/>
</p>
<p>
</p>
  </div>
</body>
</text>
</TEI>
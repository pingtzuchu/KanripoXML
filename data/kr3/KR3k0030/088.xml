<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要後集卷十九</head> <lb/>
    <p>
<pb n="KR3k0030_WYG_088-1a"/>
欽定四庫全書<lb/>
　古今合璧事類備要後集卷十九<lb/>
　　　　　　　　　　　　宋　謝維新　撰<lb/>
　左右史門<lb/>
　　左右史<hi>起居郎人起居舎</hi>
　歴代㳂革<hi>周周官有左右史盖今起居之本動則左史書之言則右史書之左史記言右史記</hi>
　<hi>事漢武帝有禁中起居注後漢馬皇后撰明帝起居注則漢起居似在宫中為女史之任其後起居皆近</hi>
　<hi>侍之臣録記也歴代有其職而無其官後魏始置起居令史每行幸宴會則在御左右記録帝言後又别</hi>
<pb n="KR3k0030_WYG_088-1b"/>
　<hi>置修起居注通典北齊有起居省至隋煬帝乃於内史省置起居舎人二貟同上唐起居郎二人掌録天</hi>
　<hi>子起居法度天子御正殿則郎居左舎人居右有命俯陛以聽季終以授史官正觀中以給事諫議大夫</hi>
　<hi>兼知起居注或知起居事每下議政事起居郎一人執筆記録于前史官隨之其後又置起居舎人分侍</hi>
　<hi>左右秉筆隨宰相入殿若仗在紫宸内閣則夾香案分立殿下直第二螭首和墨濡筆皆即坳處時號螭</hi>
　<hi>頭敬宗李義府為相奏請多畏人之知乃命起居舎人對仗承㫖仗下與百官皆出不復聞事務矣長壽</hi>
　<hi>中宰相姚璹建議仗下後宰相一人録軍國政要為時政記月送史館率推美讓善事非其實未幾亦罷</hi>
　<hi>而起居郎由因舊制勅稍稍筆削以廣國史之闕起居舎人居記言之職唯編紹書不及他事太和中詔</hi>
　<hi>入閤日起居舎人具紙筆立螭頭下復正觀故事百官志  國朝㳂唐制起居郎𨽻門下起居舎人𨽻中</hi>
<pb n="KR3k0030_WYG_088-2a"/>
　<hi>書號小兩省官皆為虚名職畧不典本省事而典職者自號修起居注凡二人天子御正殿記注官不侍</hi>
　<hi>左右唯朝會對立於香案前常日則更畨逓直於崇政殿延和殿行幸則從上出入皆所以書言動熈寧</hi>
　<hi>初詔諫官兼修注者因後殿侍立許奏事元豐中兼修注王存乞復起居郎舎人之職使得盡聞明天子</hi>
　<hi>德音退而書之神宗亦謂人臣奏對有頗僻讒慝者若左右有史官書之則無所肆其姦矣故事左右雖</hi>
　<hi>日侍立而欲奏事必稟中書俟㫖存因對及之乃詔雖不兼諌職者亦許直前奏事五年官制行罷修注</hi>
　<hi>而郎舎人始顓其職四朝志起居郎舎人掌記天子言動御正殿則俟於門廡外便殿則侍立行幸則從</hi>
　<hi>大朝會則對立於殿下螭首之側凡朝廷命令赦宥禮樂法度損益因革賞罰勸懲羣臣進對文武臣除</hi>
　<hi>授及祭祀燕享臨幸引見之事四時氣候四方符瑞戸口増減州縣廢置皆書以授着作官六年詔左右</hi>
<pb n="KR3k0030_WYG_088-2b"/>
　<hi>史分記言動元祐元年仍詔不分七年詔邇英閣講讀罷有留身奏事者許侍立紹聖元年中丞黄履言</hi>
　<hi>所奏或千古機宻難令旁立乃止㑹要史隆興元年胡銓奏記注之失有四一人主不當觀  國朝梁周</hi>
　<hi>翰以起居注每月進御慶歴中歐陽修乞更不進本仁宗從之今望遵仁宗之訓二立非其地國朝記注</hi>
　<hi>之臣立于座後歐陽修謂當仁主言動而書乃立於前脩罷復故令乃立於殿之東南隅言動不聞乞復</hi>
　<hi>歐陽修之制三前殿不立國朝古制前後殿皆侍立而前殿不立又左右史分日而立無言動之異欲乞</hi>
　<hi>於前後殿皆分日侍立四奏不直前臣欲直前奏事閤門以不預牒却之甞預牒矣又以無班為詞是雖</hi>
　<hi>有直前之名而無可奏之時矣乞左右史奏事直前不必預牒及有無班次為拘也詔前殿依後殿侍立</hi>
　<hi>餘並依舊制淳熈間羅春伯㸃自户部貟外郎除右史避曾祖諱以太常少卿兼侍立修注官其後兩史</hi>
<pb n="KR3k0030_WYG_088-3a"/>
　<hi>或闕則降㫖以某人權侍立官盖自此始</hi>
事類書言動<hi>天子元端而居言則左史書之動則右史書之記玉藻</hi>覽載籍<hi>身為國史</hi>
<hi>躬丨丨丨必廣記備言左傳序</hi>記言事<hi>古之王者世有史官君舉必書所以謹言行昭法式也左史丨</hi>
<hi>丨右史記丨前天文志</hi>書善惡<hi>古者天子諸侯有事必吿于廟廟有二史左史記言右史記事事為</hi>
<hi>春秋言為尚書君舉必丨丨丨成敗無不存焉後漢荀悦傳</hi>柱史星<hi>東一星曰丨丨主記過古有左</hi>
<hi>右史之象也晉天文志</hi>録言訓<hi>後魏始置起居令史每行幸宴會則在御左右記丨帝丨及賔客丨</hi>
<hi>荅通典</hi>録動作<hi>起居郎掌丨天子之丨丨法度以修記事之史凡記事之制以事繫日以日繫月以</hi>
<hi>月繫時以時繫年必時書其朔日甲乙以紀厯數典禮文物以考制度遷拜恩賞以勸善誅代黜免以懲惡季</hi>
<pb n="KR3k0030_WYG_088-3b"/>
<hi>終則授之於國史焉唐六典</hi>夾香案<hi>起居舎人分侍左右秉筆隨宰相入殿若仗在紫宸肉閣則丨</hi>
<hi>丨丨分立殿下唐百官志</hi>入延英<hi>唐馮定請左右史隨宰相丨丨丨記事宰相不樂唐㑹要</hi>侍從<lb/>
班<hi>左史得中謝自開成中至武宗即位隨仗而退無復簪筆之際因得宻邇天顔故後人謂兩省為丨丨丨</hi>
<hi>則登其選不為不逹矣嘉話録</hi>清美官<hi>正直第二螭首和墨濡翰皆即螭首之坳處由是諺傳謂螭頭</hi>
<hi>有水官既宻侍號為清美唐㑹要</hi>左侍極<hi>栁玭為左史其著序訓自稱丨丨丨桞玭家傳</hi>右螭<lb/>
立<hi>唐文宗時杜牧周墀誌曰公為起居舎人二史濡筆立丨丨下晏公類要</hi>第一流<hi>唐人言左右史</hi>
<hi>當用丨丨丨㑹要</hi>第二首<hi>見清美/官注</hi>執筆螭頭<hi>唐鄭朗字有客為起居郎文宗謂宰</hi>
<hi>臣曰云云時朗丨丨丨丨下宰臣退上謂朗曰適所議論卿記録末吾試觀之朗對曰臣執筆所記便名為吏</hi>
<pb n="KR3k0030_WYG_088-4a"/>
<hi>故事不可取觀帝曰朕恐平常閑語不闗理體垂諸將來切以為耻異日臨朝庻幾稍改何妨一見以誡醜言</hi>
<hi>朗遂進之本傳</hi>齎紙螭下<hi>唐文宗勑左右省起居丨丨硯及筆於丨頭丨記言記事六典</hi>置札<lb/>
玉階<hi>開成末韋絢自左補闕為起居舎人時揚嗣復以除起居舎人楊嗣復於殿下先奏曰左補闕韋絢</hi>
<hi>新除起居舎人未中謝奏取進㫖帝頷之李珏招而引之絢即丨筆丨於丨丨欄檻之右疾趨而置詞拜舞焉</hi>
<hi>嘉話録</hi>操筆赤墀<hi>鄭覃曰記注丨丨丨丨下其書為後世法不可用黨人職林</hi>執簡記<lb/>
録<hi>正觀中每日仗退上與宰臣參議政事即令起居郎一人丨丨丨丨唐會要蘇氏記</hi>對仗承㫖<lb/>
<hi>唐永徽已後左右史惟得丨丨丨丨已下後謀議皆不得預聞姚璹請撰時政記百官志</hi>職官修注<lb/>
<hi>唐杜正倫知起居注太宗甞謂侍臣曰朕每日坐朝欲出一言即思此言於百姓有利益否所以不不能多言</hi>
<pb n="KR3k0030_WYG_088-4b"/>
<hi>正倫曰羣舉必書言存於左右史臣丨丨丨起居不敢不盡愚直若一言乖於道理則千載累於聖徳非直當</hi>
<hi>今損於百姓願陛下慎之太宗大悦本傳</hi>職在司言<hi>唐元宗親製春臺望一章起居舎人蔡孚奏臣</hi>
<hi>丨丨丨丨請宣示百僚及編國史實録</hi>陳政得失<hi>髙鉞為起居郎言丨丨丨丨丨穆宗嘉之職官分紀</hi>
論事忠切<hi>唐魏謩轉起居舎人帝謂之曰以卿丨丨丨丨有正觀之風故不循限授卿此官本傳</hi>
諫罷封禪<hi>唐王觀有事太山禇遂良為起居郎丨丨丨丨之事職林</hi>請納封事<hi>唐吳兢為</hi>
<hi>起居郎上䟽元宗丨容丨丨丨本傳</hi>文章俊㧞<hi>鄭仁表為起居郎文章俊㧞自謂門地人物文章俱</hi>
<hi>美嘗曰天瑞有五色雲人瑞有鄭仁表唐本傳</hi>文史博渉<hi>禇遂良丨丨丨丨工𨽻楷太宗召令侍書</hi>
<hi>職林</hi>資質所宜<hi>文宗時周墀兼舎人帝御紫宸或召左右史丨丨丨丨最為天子欽□本傳</hi>召<lb/>
<pb n="KR3k0030_WYG_088-5a"/>
質是非<hi>張次宗有文學開成中為起居舎人文宗復故事每入閣左右史執筆立於螭頭之下宰相奏</hi>
<hi>事得以備録宰臣既退上丨左右史更丨證所丨丨故開成政事詳於史氏次宗尤稱奉職職官分紀</hi>不<lb/>
聞觀史<hi>唐太宗謂諌議大夫禇遂良曰卿知起居記録何事得觀之否對曰今之起居古左右史也書</hi>
<hi>人君言事且記善惡以為檢誡庻幾人主不為非法丨丨帝王親自丨丨上曰朕有不善卿必書之耶遂良曰</hi>
<hi>臣子當載筆君舉必記本傳</hi>不許觀史<hi>魏謩文宗時為舎人帝索起居注謩奏古置左右史書得</hi>
<hi>失人主不可觀向者取觀史氏為失職陛下一見則後來所書必有諱屈善惡不實不可以為史乃止魏謩傳</hi>
賦偃松篇<hi>開元中起居舎人蔡孚賦東都龍興觀丨丨丨元宗賜和御書刻石紀之聀林</hi>製春<lb/>
臺章<hi>見前職在司書注</hi>珥筆記言<hi>丨丨丨丨才光/東觀唐許公集</hi>珥彤記事<hi>書笏</hi>
<pb n="KR3k0030_WYG_088-5b"/>
<hi>丨丨丨丨於仙室文選王元長詩序</hi>才光東觀<hi>見前珥筆/記言注</hi>著為國典<hi>為起居郎</hi>
<hi>書事不回丨丨丨丨桞宗源集楊凝茂功墓状</hi>入記吾言<hi>擢為右史丨丨丨丨白集温造制</hi>俾<lb/>
伺朕居<hi>丨丨丨之起丨遂編之於簡牘元徽之集行髙鉞制</hi>邇英立侍<hi>仁宗朝講讀官侍丨</hi>
<hi>丨者皆立每問事則衆人齊對頗紛紛乃詔皆坐唯當講讀者以次立而記注亦坐石昌言奏記注官當丨丨</hi>
<hi>宻邇德音以詳記録不可坐遂令立侍長編</hi>延英入侍<hi>至和中知制誥賈黯言丨丨召侍臣講讀</hi>
<hi>其諮訪之際動闗政體乞令修注官侍閣中㑹要</hi>便殿侍立<hi>起居郎舎人掌記天子言動御正殿</hi>
<hi>則俟於門廡外丨丨則丨丨行幸則從大朝㑹則對立於殿下螭首之側續㑹要</hi>後殿奏事<hi>熈寧</hi>
<hi>詔諫官兼修起居者因丨丨侍立亦許丨丨同上</hi>綴兩省班<hi>熈寜八年范百禄奏今修起居注則</hi>
<pb n="KR3k0030_WYG_088-6a"/>
<hi>丨丨丨丨知諫院絀而不輿長編</hi>兼諌院職<hi>熈寜二年四月刑部郎中秘閣校理同修起居注陳襄丨起居</hi>
<hi>舎人知丨丨兵部貟外郎兼起居注人同知諫院范純仁直𨽻賢院同修起居注㑹要</hi>遂特用詢<lb/>
<hi>唐詢言執政純用科名人修起居注非故事未幾修注闕仁宗丨丨丨丨同上</hi>無以易乗<hi>初修起居</hi>
<hi>缺中書擬人而彭乗在選中上指乗曰此老儒也雅有恬退名丨丨丨之及召見諭曰卿先朝舊人久補外未</hi>
<hi>甞自言對曰臣生孤逺自量其分敢過有所望耶上頗嘉之仁宗實録</hi>士林竦羡<hi>元豐蔡京起居</hi>
<hi>郎其弟卞為右史兄弟並入侍立丨丨丨丨馬文昌雜録</hi>聞者稱快<hi>見後起居直前注</hi>朝無<lb/>
出公<hi>朝廷欲用蘇軾為起居舎人公起於憂患不欲驟履要地力辭之見宰相蔡持正自言持正曰公徊</hi>
<hi>翔久矣丨中丨丨丨右者公固辭持正曰今日誰當任公前者公曰昔林希同在館中年且長名臣言行録</hi>
<pb n="KR3k0030_WYG_088-6b"/>
朕自知卿<hi>胡銓字邦衡公為起居郎直前奏事云陛下登極首蒙召除曽未浹旬又擢左史上曰丨</hi>
<hi>丨丨丨同上</hi>推明聖德<hi>蘇軾為右史奏曰竊見韓維讀三朝寳訓至真宗皇帝惡殺生因論陛下</hi>
<hi>在宫中不忍踐履蟲蟻其言可以丨丨丨丨臣忝備位右史謹書其事於冊又録一本上進望陛下采覽無忘</hi>
<hi>此心以廣好生之徳臣不勝大願同上</hi>備職史官<hi>王巖叟字彦霖元祐中為起居舎人入侍邇英</hi>
<hi>司馬康講洪範至論體三徳上曰只此三德為更有德公退而上書曰陛下既能審而問之必能體而行之三</hi>
<hi>德者人君之大本得之則治失之則亂臣丨丨丨丨敬已書之於冊以示萬世同上</hi>延訪政事<hi>歐陽</hi>
<hi>修仁宗朝召知諫院未幾修起居注每勸止丨見大臣丨以丨丨東都事畧</hi>從容訪問<hi>周文忠公</hi>
<hi>必大以起居郎直前奏事上曰有近作可多進來属初御經筵公奏祖宗置經筵非為分章析句正欲人主丨</hi>
<pb n="KR3k0030_WYG_088-7a"/>
<hi>丨丨丨以禆聖德行狀</hi>起居直前<hi>胡銓擢丨丨郎論記注不應進案前後殿皆當侍立遇丨丨每</hi>
<hi>曰閤門毋隔班次金人再求和公曰願絶口不言和字上歎其忠直王之望尹穡皆主和排張忠獻公公延責</hi>
<hi>之聞者稱快行狀</hi>起居進御<hi>梁周翰太宗召兼史館修撰尋遷起居舎人兼起居郎因言皇帝宣</hi>
<hi>諭之言侍臣論列之事望修為時政記仍令郎與舎人分直崇政殿以記言動别為起居注每月先進御後降</hi>
<hi>付史館丨丨注丨丨自周翰始也東都事畧</hi>為郎七年<hi>陳文惠公堯佐居官不妄進取丨起居丨</hi>
<hi>丨丨不遷言行録</hi>修注十載<hi>崔遵度字堅伯大中祥符初同上起居丨丨餘丨常退匿楹間慮為</hi>
<hi>上所見其恬於勢利如此東都事略</hi>立堦非地<hi>李誠營造式螭首施之對柱及殿四角今二史所立</hi>
<hi>東南偏其丨殿角隨丨之螭歟以其堦為石螭遂認為唐螭丨其丨也程大冒演繁露</hi>繫鞋造殿<lb/>
<pb n="KR3k0030_WYG_088-7b"/>
<hi>國朝古制左右史逐日二貟特立雖前殿亦立今輪畨逓直以一日為率謂之直日駕御垂拱殿則同侍從官</hi>
<hi>俱朝而退至崇政殿則與日參官同朝退出殿門則就次丨丨而入丨嚲丨拱立待三省樞宻院及上殿班退</hi>
<hi>方升殿自黼座西面立於樞宻都承㫖之下閣門奏無公事駕興乃退然後趨出玉上並職略</hi>與講讀<lb/>
並<hi>唐起居舎人皆同宰相入預聞奏事本朝記注初不侍立但於前後殿為次上殿臣寮退回問所言書之</hi>
<hi>然未甞有敢告之者後始詔後殿輪日入侍崇寧初鄭居中字逹夫為左史復建言併前殿皆入並立於垜殿</hi>
<hi>雖存故事而奏對語畧不相聞亦不敢自書惟經筵得依講讀奏事嘉祐間賈直孺所請也石林燕語</hi>依<lb/>
講讀奏<hi>紹興二十八年詔起居郎舎人自今後許丨丨丨官丨事先是起居舎人吕陶甞乞候講讀臣</hi>
<hi>僚再留奏事並許侍立以見講退猶且入侍何由不許奏事乞下講筵所依講讀官例施行故有是詔中與會</hi>
<pb n="KR3k0030_WYG_088-8a"/>
<hi>要</hi>職聮兩省<hi>右右置史筆載螭坳/丨丨丨丨初寮制</hi>號為要地<hi>左右史官丨丨丨丨</hi>
<hi>手刋勑書足以明枉直之效宻侍殿陛足以觀進退之詳栾城</hi>真西山辭左史狀<hi>臣某奉聖</hi>
<hi>㫖真某除起居舎人日下供職某竊惟古者設載筆之官分記言之職推原本指蓋以人主出言之善否實治</hi>
<hi>亂榮辱之樞機遴選端良寘在左右操觚執簡有聞必書庶幾非道不言納君徳於無過之地膺是任者不其</hi>
<hi>重歟伏念某材弗適時學未聞道徒以文墨淺技饕攝禁林首尾四年漫無云補循名責實擯斥乃宜遽䝉誤</hi>
<hi>恩權典記注維昔先正宗工猶多力辭不敢輕授顧如庸陋廼可冒居况今賢俊布滿周行論德較材最在人</hi>
<hi>後伏望朝廷特賜敇奏俾某姑仍舊署少逭譴訶别乞精擇名儒以重螭陛所有恩命某未敢祗受西山文集</hi>
詩集㸃筆<hi>含章復記言清秩稱當年丨丨非常筆朝天最近天鄭谷寄左省張起居</hi>濡毫<hi>風神</hi>
<pb n="KR3k0030_WYG_088-8b"/>
<hi>何藴藉張緒正當年端簡爐煙裏丨丨御案邊鄭谷寄左省韋起居</hi>近御筵<hi>獻納司存雨露邊地分清</hi>
<hi>切任才賢舍人退食收封事宫女開函近御筵曉箭追移青鎻闥晴忩㸃檢白雲篇楊雄更有河東賦惟待吹</hi>
<hi>嘘送上天杜工部贈起居田舍人</hi>聞天語<hi>九衢寒霧歛䨇闕曙光分綵仗迎春日香煙接瑞雲珮聲</hi>
<hi>清漏間天語侍臣聞莫笑馮唐老還來謁聖君姚合寄劉起居</hi>玉皇吏<hi>我是丨丨香案丨謫居猶得在</hi>
<hi>蓬萊元㣲之誇白樂天詩</hi>皇帝語<hi>十官曉立爐煙裏立近丹墀是起居彩筆專書丨丨丨書成幾卷太</hi>
<hi>平書姚台寄裴起居</hi>近丹墀<hi>注見/上</hi>眠玉殿<hi>官清立在金爐北仗下歸丨丨丨西姚合寄周</hi>
<hi>起居</hi>含雞舌<hi>纔歸龍尾丨丨丨更立螭頭運兎毫閶闔欲開金漏盡冕旒初坐御香髙姚合寄右史李</hi>
<hi>定言</hi>立螭傍<hi>名髙三俊上官丨右丨丨陳后山寄張文潜舎人</hi>
<pb n="KR3k0030_WYG_088-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0030_WYG_088-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今合璧事類備要後集卷十九<lb/>
</p>
<p>
</p>
  </div>
</body>
</text>
</TEI>
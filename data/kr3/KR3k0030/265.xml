<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要别集卷五十九</head> <lb/>
    <p>
<pb n="KR3k0030_WYG_265-1a"/>
欽定四庫全書<lb/>
　古今合璧事類備要别集卷五十九<lb/>
　　　　　　　　　　　　宋　謝維新　撰<lb/>
　蔬門<lb/>
　　蔬<lb/>
　格物總論<hi>蔬菜也謂草之可食者也名色不可以一言盡或者亦以與百穀之數謂其可以助</hi>
　<hi>穀云</hi>
事類飯蔬<hi>孔子曰丨丨食飲水曲肱而枕之樂亦在其中矣</hi>擇菜<hi>孔子窮於陳蔡之間顏囘</hi>
<pb n="KR3k0030_WYG_265-1b"/>
<hi>丨丨莊子</hi>常蔬食<hi>後漢宣秉丨丨/丨瓦器漢書</hi>食菜羹<hi>崔瑗愛士好賔客盛脩餚膳彈極滋</hi>
<hi>味不問餘產居常丨丨丨而已同上</hi>挑菜傷指<hi>范宣丨丨丨丨大啼曰身體髮膚不敢毁傷故啼事</hi>
<hi>文類聚</hi>食菜致飽<hi>歩隲避亂江東與廣陵衛旌善相俱以種𤓰自給㑹稽焦征羗郡之豪族隲與</hi>
<hi>旌寄食其地懼為所侵乃共修刺奉𤓰以獻征羗内卧駐之移時旌欲去隲止之曰本所以來畏其强也今舍</hi>
<hi>去欲以為高秪怨耳良久征羗開牖見之隠几坐帳中設席置地坐隲旌牖外旌愈耻之隲辭色自若征羗身</hi>
<hi>自享大案殽膳重㳫而小盤飯與隲旌惟菜茹而已旌不能食隲極飱致飽乃辭出旌怒隲曰能忍此乎隲曰</hi>
<hi>吾等貧賤是以主人以貧賤遇之固其宜也當何所耻呉志</hi>燕惟下菜<hi>桓溫性儉每丨丨丨七莫</hi>
<hi>柈丨果而已本傳</hi>食不過菜<hi>吳隠之為廣州清藻愈厲常丨丨丨丨及乾魚而已</hi>天茁<lb/>
<pb n="KR3k0030_WYG_265-2a"/>
此徒<hi>宋宇種蔬三十品時雨之後按行園圃曰丨丨丨丨助予鼎爼豫章記</hi>日供常膳<hi>梁武</hi>
<hi>帝太官丨丨丨丨惟以菜蔬本傳</hi>惟食老葉<hi>齊江泌性仁孝食葉不食心以其生意丨丨丨丨而</hi>
<hi>已本傳</hi>同食苦蕒<hi>劉崇龜以清儉自居嘗召/同列丨丨丨北夢瑣録</hi>設菜數葅<hi>盧懷</hi>
<hi>慎為黄門監兼吏部尚書卧病既久宋璟從愿嘗相與訪焉懷慎卧於弊簣門無簾箔常器重璟友從愿見之</hi>
<hi>甚喜命丨食有蒸豆兩甌丨丨丨而已太平廣記</hi>食蔬一盤<hi>河陽軍節度烏公為節度之三月求</hi>
<hi>士於從事之賢者有薦石先生者公曰先生何如曰先生居嵩邙瀍榖之間冬一裘夏一葛朝夕飯一盂蔬一</hi>
<hi>盤韓退之送石洪序</hi>或如蓮花<hi>菜品中蕪菁菘芥之類遇旱其標多結成花丨丨丨丨或作龍蛇之</hi>
<hi>形此常性無足怪者熙寜中李賔客及之知潤州園中菜花悉成荷花仍各有一佛坐于花中形如雕刻莫知</hi>
<pb n="KR3k0030_WYG_265-2b"/>
<hi>其數暴乾之其相依然或云李氏之家奉佛甚謹故有此異筆談</hi>咬得菜根<hi>汪信民常言人常丨</hi>
<hi>丨丨丨則百事可做胡康侯聞之擊節歎賞聞見録</hi>陳去非玊延賦<hi>吾聞陽公之田不墾不耕</hi>
<hi>爰播盈斗可獲連城資隂陽之淑氣孕天地之至精蜿蜒赤埴之腴煌扈白虹之英驚山木之潤發冒朝采之</hi>
<hi>餘榮逮百嘉之澤盡候此玊之豐成王公大人方以不貪為寳辭秦王而陋楚珩雖三獻其奚售乃舉贄於老</hi>
<hi>生老生囊中之法未試腹内之雷久鳴搴石鼎以自濯搘豕腹之彭亨春江浩其波濤逺壑颯以松聲俄白雲</hi>
<hi>之漲谷亂雙眼於晦明擅人間之三絕色味勝而香清捧盃盂而笑領映户牖之新晴斥去懶殘之芋盡棄接</hi>
<hi>輿之菁收竒勲於景刻已未落而體輕凌厲八仙掃除三彭見蓬萊之夷路接閶闔於初程彼徇華之大夫含</hi>
<hi>三生之伯酲汙之以蜂蜜辱之以羊羹合堂逸少之炙同傳孝義之鯖喚超然之至味乃陸沉於聾盲豈皆能</hi>
<pb n="KR3k0030_WYG_265-3a"/>
<hi>於我遇亦或卿而或烹起援筆以三呌馳蛇蚓以縱横吾何與大夫之迷疾蓋以慰此玉之不平也</hi>洪舜<lb/>
俞老圃賦<hi>嗟余生之刺乖甘偭宻而即疏痛虺隤其倦游羸盤薄乎閒居老既怯於山橋窮莫備乎</hi>
<hi>澤車坐玩相牛之經閒抄種樹之書五十歩兮野園數百歩兮破廬一秃翁以自樂羣癡兒而共鉏氷解寒祛</hi>
<hi>霏開日舒濯濯而畦瀏瀏我渠穉角怒長鮮莢蔚扶渉熟成趣驩然忘劬翁放鋤顧兒而言曰汝亦知夫世有</hi>
<hi>遇不遇之蔬乎鴽醸施蓼麤醢侑葅䔩蒲羞鱉食苽薦魚芥醬且胾葱渫且朐烈有桂椒滑有堇榆已多乎燧</hi>
<hi>人庖犧氏之初而况織翠署蘇殷紅氍毹淋漓觴斚轟豗鍾竿猩唇豹胎之鼎素黿紫駝之厨始饞涎其趍新</hi>
<hi>中便腹而厭餘於是葷臊望風而引郤芳辛候色而應須擷翠苕於崑丘掇瑶穎乎方壺蔗漿盛夏而凍合萍</hi>
<hi>虀祁寒而暖敷行以白玉奉之緑珠五侯鯖兮遜美天酥陀兮失腴此其遇合不啻初識之機雲晚見之嚴徐</hi>
<pb n="KR3k0030_WYG_265-3b"/>
<hi>也若乃巖壑棲逢竹屋槿籬<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>擅場於秋風空結鱸魚之思韮爭長於春雨末辨黄梁之炊荻生而河豚上橙</hi>
<hi>熟而蠏螯肥指雖動而莫訓腹不負其幾希已而凌寒采薇近陽刈葵祛萱堂負擔芹澗湄饞黄獨之雪苖筐</hi>
<hi>白薤之露蕤茗蘼蕪以滌繁醪枸杞而補羸冷淘煮兮槐茁餛飩斫兮虀滋泫膏鉶兮雹突飫糞火兮蹲鴟酣</hi>
<hi>糟紫薑之掌沭醯青蔯之絲雲蒸罌粟之乳濤洶胡床之糜輪囷鵝鴨之瓠鬱屋龍蛇之芝婆娑熊蟠之菘䰐</hi>
<hi>鬖虬髯之菭鱭孕子兮㯶魚鱉解裙兮樹鷄竹競綳兮稚子蕨初拳兮小兒以至太華之藕黄河之菇婆羅之</hi>
<hi>波稜大宛之苜蓿南越之鹿角江東之耑啼與夫蜀之鷄蘇龍鶴栮脯加皮名器紛綸色光陸離性異溫涼氣</hi>
<hi>分王衰芼擇加精調胹得宜香聞爽心味適解眉有舉案之接敬無轑釜之見欺芬芬苾苾雜陳更進可以甦文</hi>
<hi>園之渴療首陽之饑彼其石芥老而逾勁苦笋少而已竒蔊有拂士之風菊抱幽人之姿囘睨蔓菁隨地而易</hi>
<pb n="KR3k0030_WYG_265-4a"/>
<hi>質薯蕷視人而變形曽不滿乎一嗤矧肯數乎惡苣邪蒿臭蒜而穢荽然是蔬也進不榮於珥貂鳴玉之齒退</hi>
<hi>不豪乎灑削胃脯之頥煙雲歕薄乎夜讀之吻風露簸蕩乎朝吟之脾與齋鉢其爭道食方丈乎何期其不遇</hi>
<hi>可知已兒拱而前其然豈然諸葛以姓行元脩以字傳玉糝得坡老而重銀茄為涪翁而妍與其見賞於肉食</hi>
<hi>之鄙孰若託名於捽茹之賢蓋窮患姱名之不立而不患併日之食粥達患伯學之不能行而不患一筋之萬</hi>
<hi>錢茍道義之信飽飯蔬食而樂焉翁捧腹一笑長歌振林皎白駒之束芻母金玉兮爾音</hi>黄山谷題<lb/>
畫菜<hi>不可使士大夫不知此味不可使天下之民有此色</hi>
虀食寒葅<hi>楚惠王丨丨丨而得蛭遂吞之新序</hi>投生菜<hi>江浙間以大罁貯米泔丨丨丨釀其</hi>
<hi>中作韲羹雜志</hi>韭萍是擣<hi>石崇為客作豆粥咄嗟便辦毎冬得韭萍韲王愷宻問其帳下云豆至難</hi>
<pb n="KR3k0030_WYG_265-4b"/>
<hi>熟豫作熟味客來但作白粥投之丨丨虀丨丨韭根雜以豆苖耳晉書</hi>鳯胎不及<hi>太宗皇帝命蘇</hi>
<hi>易簡講文中子有楊素遺子食經羹藜含糗之説時上因問食品何物最珍對曰物無定味適口者珍臣正知</hi>
<hi>虀汁為美臣憶一夕寒甚擁爐痛飲夜半吻燥中庭月明殘雪中覆一韲盂連咀數根臣此時自謂上界仙厨</hi>
<hi>鸞脯丨丨殆恐丨丨屢欲作氷壺先生傳紀其事因循未果也上笑而然之僧文榮玉壺詩話</hi>
詩集園中摘<hi>摘我丨丨蔬淵明</hi>地肥熟<hi>耕丨桑柘間丨丨菜常熟為問葵藿資何如廟</hi>
<hi>堂肉馬適</hi>鄰舍與<hi>丨丨丨/園蔬</hi>清晨送<hi>丨丨丨菜把/常荷地主恩</hi>媚盤飱<hi>畦素繞茅</hi>
<hi>屋自足丨丨丨</hi>自鋤稀<hi>丨丨丨菜甲小/摘為情親並杜</hi>吾蜀冬蔬<hi>蔓菁宿根已生莢韭芽戴</hi>
<hi>土拳如蕨爛蒸香薺白魚肥碎㸃青蒿涼餅滑宿酒初消春睡起細履幽畦掇芳辣茵陳甘菊不負渠鱠縷堆</hi>
<pb n="KR3k0030_WYG_265-5a"/>
<hi>盤纎手抹北方苦寒今未已雪底波蓤如鐵甲豈知丨丨富丨丨霜葉露芽柔更茁久抛松葛猶細事苦竹江</hi>
<hi>豚那忍説明年投劾徑須歸莫待齒揺并髮脱坡</hi>北方春蔬<hi>丨丨丨丨嚼氷雪妍暖思采南山蕨</hi>
<hi>韮苖水餅姑置之苦菜黄鷄羹糝滑蓴絲色紫菰首白蔞蒿芽甜蔊頭辣生葅入湯翻手成芼以薑橙誇縷林</hi>
<hi>驚雷菌子出萬釘白鵝截掌鱉解甲琅玕森深未飄籜軟炊香粇煨短茁萬錢自足宰相事一飯且從吾黨説</hi>
<hi>公如端為苦笋歸明日青衫誠可脱山谷</hi>與何曽同<hi>秋來霜露滿東園蘆菔生兒芥有孫我丨丨丨</hi>
<hi>丨一飽不知何苦食鷄豚坡煮菜</hi>映庾郎貧<hi>春蔬照丨丨丨丨遣騎持籠佐茹葷却得齋厨厭滋</hi>
<hi>味白鵝存掌鱉留裙谷和孫奉議送菜</hi>强為僧舍煮<hi>新春階下笋芽生厨裏霜虀倒舊甖時遶</hi>
<hi>麥田求野虀丨丨丨丨丨山羹園無雨潤何須歎身與時違合退耕欲看年華自有處鬢間秋色兩三莖坡和</hi>
<pb n="KR3k0030_WYG_265-5b"/>
<hi>種菜</hi>溷煩僚友送<hi>南山疇昔從諸父雨甲煙苖手自鋤三徑就荒歸計拙丨丨丨丨丨園蔬山谷</hi>
野譜渠不識<hi>雲白蘆菔非蘆菔喫來自是軟底玉花葉蔓菁非蔓菁喫來自是甜底氷三館宰夫</hi>
<hi>傳食籍丨人蔬丨丨丨丨用醢不用酸用鹽不用鹹鹽醓之外别有味薑芽橙子仍相參不甑亦不釡非蒸亦</hi>
<hi>非煮壞盡蔬中腴乃以煙火故霜根露葉細鏤來甆瓶夕釁朝即開貴人我知不官様肉食我知無骨相抵合</hi>
<hi>南溪嚼菜根一樽徑醉溪中雲此詩莫續恐嚥殺要讀此詩先捉舌誠齋春菜</hi>此事今真辦<hi>山翁</hi>
<hi>老學圃自笑一向愚磽瘠纔三畝勤渠賴兩奴正芳畦畫局微潤土融酥剪闢荆榛盡鋤犂磊磈無過溝横略</hi>
<hi>犳聚甓起浮屠隠地成苽苑餘功及芋區如絲細生菜似鴨爛蒸壷丨丨丨丨丨東歸不為鱸陸放翁</hi>晩<lb/>
飡當肉更宜人<hi>未覺閒來嵗月頻荷鋤方喜土膏匀連畦已於瑶簮露覆地行看玉本新小摘</hi>
<pb n="KR3k0030_WYG_265-6a"/>
<hi>登盤先餉客丨丨丨丨丨丨丨却憐寂寞公儀子拔盡園葵不歎貧朱文公蔬園</hi>
虀價千金<hi>九月十月屋瓦霜家人共慰畦蔬黄小甖大甕淨滌濯青菘緑葵謹蓄藏天氣初寒手訣</hi>
<hi>妙呉鹽正白山泉香挾書旁觀稚子喜洗刀竭作厨人忙園丁無事卧曝日棄葉狼籍堆空廊泥為緘封糠作</hi>
<hi>火守䕶不敢非時嘗人生各自有貴賤百花開時促高宴劉伶病酲相如渴長魚大肉何由薦凍虀此際丨丨</hi>
<hi>丨不數狐泉槐葉麫摩娑便腹一欣然作歌聊續氷壺傳陸放翁</hi>秋一月<hi>庾郎曉菘翡翠茸金城土</hi>
<hi>酥玉雪容如何俱墮瑶甕中却與醯鷄同閟宫金井銀床水清泚雪山氷谷鹽輕脆丨風丨丨釀得成字曰受</hi>
<hi>辛非麴生太學徐生朝復暮茹冷啜寒那可度十年雪汁凍蔬賜一夜饑雷聴更皷不如吏部甕頭醒一逢受</hi>
<hi>辛還一醒畢卓與爾同死生楊</hi>露葉霜芽<hi>苑薑馨辣最嘉蔬孫芥芳辛不讓渠蠏眼嫰湯微熟了鵝</hi>
<pb n="KR3k0030_WYG_265-6b"/>
<hi>兒新酒正醒初橙香酸釅作三友丨丨丨丨知幾鋤自笑枯腸成破甕一生只解貯寒葅楊誠齋芥虀</hi>
　　芥<lb/>
　格物總論<hi>芥多種有青芥黄芥紫芥白芥白芥似菘而有毛味辣好作葅甚快且辣</hi>
事類擣芥<hi>季郈之鷄闘季氏介其鷄注丨丨子播其羽介又作芥左昭二十五</hi>拾芥<hi>夏侯勝謂</hi>
<hi>諸生曰士病不明經術經術茍明取青紫如丨地丨爾前漢本傳</hi>
詩集芥有孫<hi>秋來霜雪滿東園蘆菔生兒丨丨丨我與何曽同一飽不知何苦食鷄豚東坡</hi>芥<lb/>
可虀<hi>珍丨丨丨芹可羹晩風咿<graphic n="KR2374" url="https://raw.githubusercontent.com/kanripo/KR-Gaiji/master/images/KR2374.png" mimeType="image/png"/>桔槔聲白頭孤窅成何事悔不畦蔬過此生放翁</hi>辛膳胹<hi>丨丨</hi>
<hi>丨薑芥山谷</hi>春蔬滿<hi>桑下丨丨緑丨畦菘心青嫩芥籉肥溪頭洗擇店頭賣日暮裹鹽沽酒歸石湖</hi>
<pb n="KR3k0030_WYG_265-7a"/>
　　菘<lb/>
　格物總論<hi>菘有二有春菘有秋菘與蔓菁相似菜中有菘最為常食性和利人有以子之北地</hi>
　<hi>種之即化為蕪菁蕪菁之南地種之亦然疑若一種也</hi>
事類秋末晩菘<hi>周顒清貧終日長蔬  詳見韭門注</hi>
詩集為種菘<hi>奴肥丨丨丨</hi>久抛菘<hi>丨丨丨蕨猶細事苦笋江豚那忍説坡</hi>白菘<lb/>
類羔<hi>丨丨丨丨豚冒土出熊蹯坡</hi>春菘勝蕨<hi>茂盛丨丨/甘丨丨谷</hi>烹亦甘腴<hi>幽居</hi>
<hi>無一事隙地自栽蔬秋雨忽甲坼青青千萬餘江鄉盛菘芥丨咀丨丨丨張文潜</hi>味更肥醲<hi>撥雨</hi>
<hi>挑來塌地菘丨如蜜藕丨丨丨朱門肉食無風味只作尋常菜把供范石湖</hi>今晨薦新<hi>周郎愛晩</hi>
<pb n="KR3k0030_WYG_265-7b"/>
<hi>菘對客䝉稱賞丨丨喜丨丨小嚼氷霜響劉屏山</hi>九月遅種<hi>雨送寒聲滿背蓬如今真是荷鉏翁</hi>
<hi>可憐遇事常遅鈍丨丨丨遅丨晩菘陸放翁</hi>
　　芹<lb/>
　格物總論<hi>芹楚葵也字亦作靳生水中有兩種荻芹取根白色赤芹取莖葉堪作葅</hi>
事類鄉豪取嘗<hi>宋有田父暨春東作自曝於日不知天下之有廣厦隩室綿纊狐貉顧謂其妻</hi>
<hi>曰負日之暄人莫知者以獻吾君當有厚賞也其室告之曰昔人有美戎葵甘枲莖芹萍子對鄉豪稱之丨丨</hi>
<hi>丨丨之蜇於口慘於腹衆哂之列子楊朱篇</hi>野人欲獻<hi>丨丨有快曝背而美芹子者丨丨之至尊</hi>
<hi>雖有區區之意亦已疎矣嵇叔夜與山巨源絶交書</hi>
<pb n="KR3k0030_WYG_265-8a"/>
詩集芹英<hi>飯稻茹丨丨白樂天</hi>芹葉<hi>艾心丨丨初生小秪/鬭時新不鬬花王建</hi>獻芹<hi>丨丨</hi>
<hi>則小小杜</hi>美芹<hi>丨丨由來/知野人</hi>碧澗羹<hi>香芹丨/丨丨</hi>青泥底<hi>煮飯丨丨坊丨芹</hi>
隨燕觜<hi>芹泥丨丨丨</hi>剥烏觜<hi>盤丨白鴉丨/丨芹並杜</hi>獻芹心<hi>尚有丨丨丨無因見</hi>
<hi>明主高適</hi>食芹美<hi>丨丨雖云丨獻/御固巳凝韓</hi>王本一時生<hi>晚食寧論肉知君薄世榮</hi>
<hi>建因何日種丨丨丨丨丨白鵷今休誤青泥舊得名收簞還炙背北閟儻關情朱文公</hi>溪毛躬自<lb/>
薦<hi>幽人本無肉食願岸草丨丨丨丨丨並隄有芹秀晩春采掇歸來待朝膳朱待制</hi>
　　葱<lb/>
　格物總論<hi>葱凢四種入藥用山葱胡葱食只用東葱漢葱狀皆似大蒜而小形圓皮赤稍長而</hi>
<pb n="KR3k0030_WYG_265-8b"/>
　<hi>鋭食之消穀</hi>
事類厭葱韭<hi>徐無鬼見魏武侯武侯曰先生居山林食芋粟丨丨丨以賔寡人久矣夫莊子</hi>設<lb/>
葱食<hi>井丹信陽侯隂就使人要刼之丹至就故為丨麥飯丨葉之丨丹推去之曰以君侯能供甘㫖故來</hi>
<hi>相遇何其薄乎更置盛饌乃食後漢本傳</hi>歸葱肆<hi>梁吕僧珍為冠軍將軍封平國侯其先以飯葱為業</hi>
<hi>及僧珍貴其兄子棄業求官僧珍不許曰汝等自有常分豈可妄求但當速丨丨丨耳本傳</hi>寧食三<lb/>
斗<hi>屈突通擢左武衛將軍蒞官勁正有犯法者雖親無所囘縱其弟蓋為長安令亦以方嚴顯時為語曰丨</hi>
<hi>丨丨丨艾莫逢屈突蓋丨丨丨丨葱莫逄屈突通唐本𫝊</hi>
詩集芼薑葱<hi>㸃酒下鹽豉縷橙丨丨丨</hi>潑油葱<hi>一杯湯餅丨丨丨並坡</hi>煮餅澆<lb/>
<pb n="KR3k0030_WYG_265-9a"/>
<hi>已辨丨丨丨油葱后山</hi>芼羹用<hi>瓦盆麥羹伴鄰翁黄菌青蔬放筯空一事尚非貧賤分丨丨僣丨太</hi>
<hi>官葱注鄰圃有太官葱比常葱差小陸放翁</hi>鮭菜清貧<hi>丨丨丨丨只韭葱</hi>
　　韭　<hi>附</hi>　<hi>
                        <graphic n="KR1366" url="https://raw.githubusercontent.com/kanripo/KR-Gaiji/master/images/KR1366.png" mimeType="image/png"/>
                    </hi>
　格物總論<hi>韭叢生豐本葉青細而長近根處白按本草味辛雖煮食之便出猶熏灼不如葱薤</hi>
　<hi>熟即無氣最是養性者所忌</hi>
事類韭葅<hi>醢人其實丨丨周禮</hi>韭茖<hi>山丨丨/爾雅</hi>豐本<hi>韭曰丨/丨曲禮</hi>鍾乳<hi>韭是</hi>
<hi>菜丨丨本草</hi>薦韭<hi>庶人春丨丨/以卵王制</hi>祭韭<hi>獻羔丨/丨七月</hi>剪韭<hi>郭林宗見友人夜冒</hi>
<hi>雨丨丨作炊餅今洛人效之</hi>食韭<hi>周顒清貧終日長蔬王儉謂顒曰卿山中何所食荅曰赤米白鹽緑</hi>
<pb n="KR3k0030_WYG_265-9b"/>
<hi>葵紫蓼文惠太子問顒菜丨何味最勝曰春初早丨秋末晚菘南史</hi>三韭<hi>庾杲之事見儉門</hi>二韭<lb/>
<hi>李崇事見儉門</hi>
薤為歌<hi>齊田横亡門人丨薤露之丨曰薤上露何晞明朝還復落漢書</hi>勸種<hi>漢龔遂為渤海太守</hi>
<hi>丨民口丨百本薤五十本葱一畦薤本傳</hi>欲吾擊疆<hi>後漢龎參為漢陽太守郡人任宗有志節參到</hi>
<hi>先候之堂不與言但以薤一本水一盂置屏前抱兒孫伏户下參思其微㫖曰水欲吾清拔薤丨丨丨丨宗抱</hi>
<hi>孫兒當户欲吾開門恤孤也本傳</hi>明日必食<hi>唐李宗囘與客謁華隂令客能知飲食客曰丨丨丨</hi>
<hi>丨椒薤酒果然太平廣記</hi>潘安仁賦<hi>白薤負霜</hi>
詩集花初白<hi>秋韭丨丨丨白樂天</hi>牙戴土<hi>薤丨丨丨/拳如蕨坡</hi>夜雨剪<hi>丨丨丨春</hi>
<pb n="KR3k0030_WYG_265-10a"/>
<hi>韭杜</hi>春雨足<hi>肉食嘲三九終憐氣韻清一畦丨丨丨翠髮剪還生屏山</hi>
薤露薤<hi>隠者柴門内畦蔬遶舍秋盈箱承丨丨不待致書求束此青芻色圜齊玊筋頭衰年關鬲冷味</hi>
<hi>煖併無憂</hi>霜薤<hi>昔聞丨丨白/重惠意如何</hi>薤葉露<hi>丨丨有/朝丨</hi>薤白酒<hi>酥煖丨丨丨並</hi>
<hi>杜甫</hi>
　<lb/>
　<lb/>
　<lb/>
　<lb/>
<pb n="KR3k0030_WYG_265-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今合璧事類備要别集卷五十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要續集卷五十</head> <lb/>
    <p>
<pb n="KR3k0030_WYG_200-1a"/>
欽定四庫全書<lb/>
　古今合璧事類備要續集卷五十<lb/>
　　　　　　　　　　　　宋　謝維新　撰<lb/>
　事為門<lb/>
　　知人　附　<hi>不知人不見知</hi>　<hi>知己己求知</hi>
　事理𤼵揮<hi>甚矣知人之為難也亦甚矣知己者之不易得也惟其知人則施于人者不悖惟其</hi>
　<hi>知己則伸于巳者不少人之知己與己之知人一也自非氣類相求肝膽相照又安得有真相知者哉此</hi>
　<hi>管鮑之賢所以不世有也然人不已知非所患也已不知人其可乎故君子必以知人為急</hi>
<pb n="KR3k0030_WYG_200-1b"/>
事類則哲<hi>臯陶曰在知人禹曰咸若時惟帝其難之知人丨丨能官人書</hi>唯賢<hi>丨丨知賢</hi>患<lb/>
不知<hi>子曰不患人之不已知丨丨丨人也為政</hi>未易知<hi>人固丨丨丨知人亦未易范滂傳</hi>知<lb/>
下惠<hi>臧文仲魯大夫臧孫辰也時栁下惠為士師文仲知其賢而不進達之孔子曰臧文仲其竊位者與</hi>
<hi>丨栁丨丨之賢而不與立也史</hi>知子産<hi>鄭人游于鄉校然明謂子産曰毁鄉校如何子産曰何為云云</hi>
<hi>然明曰蔑也今而後知吾子之信可事也左襄二十一年</hi>知<graphic n="KR0934" url="https://raw.githubusercontent.com/kanripo/KR-Gaiji/master/images/KR0934.png" mimeType="image/png"/>蔑<hi>叔向適鄭鬷蔑欲觀叔向使之從収</hi>
<hi>器者而往立于堂下一言而善叔向将飲酒問之曰必鬷明也下執其手以上曰昔賈大夫惡娶妻而美三年</hi>
<hi>不言不笑御以如臯射雉獲之其妻始笑而言賈大夫曰才之不可以已我不能射女遂不言不笑夫今子少</hi>
<hi>不颺子若無言吾幾失子矣言之不可以已也如是遂如故知左昭二十八年</hi>足知雅曲<hi>曹公使蒋</hi>
<pb n="KR3k0030_WYG_200-2a"/>
<hi>斡説周瑜瑜先覺之謂幹曰吾雖不及夔曠聞絃賞音丨丨丨丨也</hi>號為氷鑑<hi>司馬徽清雅有知人</hi>
<hi>之鍳龎德公嘗謂德操為氷鑑</hi>此是君座<hi>何充嘗詣王導導以塵尾指床呼充共坐曰丨丨丨丨也</hi>
<hi>及導薨充參録尚書事</hi>作黒頭公<hi>王詢與謝𤣥為桓温掾温嘗謂之曰謝椽年四十必擁旄杖節</hi>
<hi>王掾當丨丨丨丨並本傳</hi>誤蒼生者<hi>王衍嘗造山濤濤嗟歎良久既去目而送之曰何物老嫗生寧</hi>
<hi>馨兒然丨天下丨丨丨未必非此人也</hi>當為冠冕<hi>龎統字士元少時朴鈍未有識者頴川司馬徽</hi>
<hi>清雅有知人鍳往見徽稱統丨丨南州士之丨丨由是漸顯</hi>當為棟梁<hi>吏部侍郎高孝基稱知人</hi>
<hi>見房喬曰當為偉器恨不見其聳壑昻霄見杜如晦曰公有應變之才丨丨丨丨之用</hi>必為後患<lb/>
<hi>張九齡曰禄山失律喪師于法不可不誅且臣觀其貌有反相不殺丨丨丨丨上曰卿勿似王夷甫識石勒枉</hi>
<pb n="KR3k0030_WYG_200-2b"/>
<hi>害忠良竟赦之本傳</hi>使後得權<hi>郭子儀病雖百官造省不屛姬侍及盧杞至則屏之隱几而待家人</hi>
<hi>怪問其故曰彼外陋内險左右見必笑丨丨丨丨吾族無類矣</hi>勉旃自愛<hi>蘇子容丞相始為南都從</hi>
<hi>事時杜正獻公方致仕居南都見蘇公大器之為道其平生出處本末甚詳曰子異時所至亦如老夫願丨丨</hi>
<hi>丨丨蘇公唯唯謝之徐度却掃</hi>恍然大驚<hi>熙寧間蘇公頌以集賢院學士守杭州梁况之以朝官通</hi>
<hi>判明州之官道出錢塘公一見異之留連數月待遇甚厚既别復遣介至津亭手簡問勞且以一硯遺之曰石</hi>
<hi>硯一枚留為異日玉堂之用梁公姑謝而留之元祐六年梁公在翰苑一夕宣召甚急将行而嘗所用硯誤墜</hi>
<hi>地碎倉卒取他硯以行既至則靣受㫖尚書左丞蘇某拜右僕射梁公受命退歸玉堂方抒思命詞涉筆之際</hi>
<hi>視所携硯則頃年錢塘蘇公所贈也因丨丨丨丨是夕梁公亦有左丞之命他日會政事堂語及之蘇公一笑</hi>
<pb n="KR3k0030_WYG_200-3a"/>
<hi>而已却掃録</hi>如文靖言<hi>寇萊公與丁晉公始甚相善李文靖公為相丁公尚為兩制萊公屢以丁</hi>
<hi>薦而公不用何也文靖答曰今已為兩禁矣稍進則當國如斯人者果可當國乎宼曰如丁之才相公自度終</hi>
<hi>能抑之否文靖曰唯行且用之然他日勿悔也既而二公秉政果傾軋竟丨丨丨之丨倦逰雜録</hi>識夷<lb/>
簡否<hi>王沂公知制誥一日至中書見王文正公問君丨一呂丨丨丨沂公曰不識也退而訪諸人呂公方</hi>
<hi>為太常博士倅濵州文正曰此人異日與舎人對秉鈞軸沂公曰何以知之曰吾亦不識但以其奏請得之如</hi>
<hi>不税農器之類沂公姑應之及丁晉公敗沂公引為執政卒與沂公並相沂公從容道文正語皆嗟歎以為非</hi>
<hi>所及龍川志</hi>不可大用<hi>韓魏公嘗云呉長文奎有識方天下盛推王安石以為必可致太平唯長</hi>
<hi>文獨語曰王安石心强性狠丨丨丨丨魏公别録</hi>後當如是<hi>王安石始為政司馬温公上疏逆陳</hi>
<pb n="KR3k0030_WYG_200-3b"/>
<hi>其利害曰丨丨丨丨及二十餘年無一不如公言行状</hi>必受其弊<hi>呂獻可将彈新參温公愕然獻</hi>
<hi>可曰王安石雖有時名好執偏見侍從猶可置諸宰府丨丨丨丨詳見官制門</hi>必亂天下<hi>神宗将召</hi>
<hi>用介甫訪于大臣爭稱舉之張安道時為承旨獨言安石言偽而辯行愎而堅用之丨丨丨丨記聞</hi>
不知人以言舉<hi>君子不丨丨丨人</hi>以容取<hi>子路曰澹臺子羽有君子之容而行不勝</hi>
<hi>其貌宰我有文雅之辭而智不充其辯相馬以車相士以居丨丨丨人則失之子羽以言取人則失之宰予家</hi>
<hi>語</hi>
知巳為知巳用<hi>列子曰管夷吾與叔牙二人相友管仲曰吾與鮑叔賈分財多自與鮑叔不以</hi>
<hi>我為貪知吾有親也吾嘗與鮑叔謀事大窮困鮑叔不以我為愚知時有不利也吾嘗三仕三見逐鮑叔不以</hi>
<pb n="KR3k0030_WYG_200-4a"/>
<hi>我為不肖知不遭時也知我者鮑叔生我者父母昔鮑叔有疾管仲為之不食不内漿寗戚患之管仲曰生我</hi>
<hi>者父母知我者鮑子士丨丨丨者丨馬為知己者良鮑子死天下莫知安用水漿雖為之死亦何傷哉韓詩外</hi>
<hi>傳</hi>為知己死<hi>趙襄子滅智伯其臣豫讓逃遁山中曰嗟乎士丨丨丨者丨女為悦己者容今智伯</hi>
<hi>知我我必為報讎而死以報智伯則吾魂魄不愧矣史記</hi>以為知己<hi>晏嬰之晉至中牟見弊冠反裘</hi>
<hi>負芻息于道側者嬰問曰吾子何為者對曰我越石父者為人臣僕于中牟見使将歸嬰曰何為僕對曰吾身</hi>
<hi>不免凍餓之地吾是以為僕也嬰曰可得而贖乎對曰可遂解左驂而贖之因載而與之俱歸至舎不辭而入</hi>
<hi>越石父立而請絶晏嬰使人應之曰子何絶我之暴也越石父曰臣聞士者屈于不知巳而伸于知巳吾三年</hi>
<hi>為臣僕人莫吾知也今子贖我吾丨丨丨丨矣今不辭而入是與臣我者同矣晏子出見之曰向也見客之容</hi>
<pb n="KR3k0030_WYG_200-4b"/>
<hi>今也見客之意遂以為上客</hi>且曰知我<hi>子産聞子皮卒哭丨丨吾已無與為善矣惟夫子丨丨左</hi>
<hi>昭十三</hi>立不失容<hi>荘子送葬過惠子之墓謂從者曰郢人堊墁其鼻端若蠅翼使匠石斵之匠石</hi>
<hi>運斤成風斵之盡堊而鼻不傷郢人丨丨丨丨宋元君聞之召匠石曰嘗試為寡人為之匠石曰臣能斵之雖</hi>
<hi>然臣之質死久矣自夫子之死也吾無以為質矣吾無與言也荘子</hi>仰而長鳴<hi>驥服鹽車而上太行</hi>
<hi>遷延負轅不能上伯樂遭之下車攀而哭之驥于是俛而噴丨丨丨丨聲聞于天下若出金石者何也彼見伯</hi>
<hi>樂之知己也戰國䇿</hi>林宗見竒<hi>茅容與等輩避雨樹下衆皆夷踞相對容獨危坐愈㳟郭丨丨丨而</hi>
<hi>丨其異遂與共言</hi>謝安所知<hi>羊曇為丨丨丨丨安薨後徹樂彌年行不由西州路</hi>宣武所<lb/>
器<hi>習鑿齒有才桓丨丨器之未三十用為荆州治中謝牋曰不遇明公荆州老從事耳世説</hi>若遇知<lb/>
<pb n="KR3k0030_WYG_200-5a"/>
己<hi>吉温常曰丨丨丨丨南山白額虎不難縛也唐元紀</hi>
不知己莫知我艱<hi>詩</hi>莫知我勩<hi>同/上</hi>知我者天<hi>子曰莫我知也夫不</hi>
<hi>怨天不尤人下學而上達丨丨丨其丨乎語十四</hi>知我者希<hi>丨丨丨丨則為貴矣老子</hi>斯巳<lb/>
而已<hi>子撃磬于衛有荷蕢而過孔氏之門者曰莫已知也丨丨丨丨矣深則厲淺則揭</hi>伯牙絶<lb/>
絃<hi>伯牙鼓琴意在泰山鍾子期曰善哉巍巍若泰山俄而志在流水子期曰善哉湯湯乎若流波子期死丨</hi>
<hi>丨破琴丨丨終身不復鼔琴以為世無賞音者説苑</hi>卞和泣玉<hi>應劭曰丨丨得玉璞獻之武王武王</hi>
<hi>示玉人玉人曰石刖其右足武王没復獻文王玉人復曰石也刖其左足至成王時卞和抱璞哭于郊乃使玉</hi>
<hi>尹攻之果得寶玉史記</hi>束之高閣<hi>殷浩才名冠世庾翼弗之重也每語人曰此輩宜丨丨丨丨俟</hi>
<pb n="KR3k0030_WYG_200-5b"/>
<hi>天下太平然後議其任耳庾𫝊</hi>遇以海客<hi>牛僧孺詣襄陽于頔求知頔以海客遇之牛怒而去後怱</hi>
<hi>問牛秀才發未曰已去立命小将賫書絹五百疋追之僧孺不啓封揖回幽閑鼓吹</hi>以為輕已<hi>韓魏</hi>
<hi>公知揚州王介甫以新進士簽書判官事魏公雖重其文學而不以吏事許之介甫數引古義爭公事其言迂闊</hi>
<hi>魏公多不從介甫秩滿去會有上韓公書者多用古字韓公笑而謂僚屬曰惜王介甫不在此其人頗識難字</hi>
<hi>介甫聞丨丨韓公丨丨由是怨之記聞</hi>謂非知我<hi>韓魏公知揚州王荆公為僉判每讀書達旦畧</hi>
<hi>假寐日已高亟上府多不及盥漱魏公見荆公年少意其夜飲放逸一日從容丨荆公曰君年少母廢書不可</hi>
<hi>自棄荆公不答退而言曰魏公丨丨丨者魏公後知荆公之賢欲収之門下荆公終不屈如召館職不就之類</hi>
<hi>是也故荆公熙寧日録中短魏公為多每曰韓形相好耳作畫虎圖詩詆之及魏公薨荆公有挽詩云幕府少</hi>
<pb n="KR3k0030_WYG_200-6a"/>
<hi>年今白髪傷心無路送靈輀猶不㤀魏公少年之語也又入𤓰步望揚州詩云白頭追想當年事幕府青衫最</hi>
<hi>少年同上</hi>
求知己求為可知<hi>子曰不患無位患所以立不患莫已知丨丨丨丨也語</hi>患其不<lb/>
能<hi>子曰不患人之不已知丨丨丨丨也語憲問</hi>上書自鬻<hi>東方朔丨丨丨丨曰臣朔勇若孟賁</hi>
<hi>㨗若慶忌亷若鮑叔信若尾生若此可以為天子大臣矣本𫝊</hi>於路自陳<hi>魏愷自散騎常侍遷青州</hi>
<hi>刺史固辭文宣大怒曰何物漢子與官不就由是積年沉廢後遇愔丨丨丨丨愔曰咸由中旨愷曰雖復零雨</hi>
<hi>自天終待雲興四岳愔欣然數日除霍州刺史本𫝊</hi>上書求薦<hi>先生云一日程頤與韓持國范夷叟</hi>
<hi>泛舟于頴昌西湖湏臾官将云有一官員丨丨謁大資乃是求知己頤曰大資居位却不求人乃人倒來求已</hi>
<pb n="KR3k0030_WYG_200-6b"/>
<hi>是甚道理夷叟曰丨丨章常事也頤云不然只為曾有不求者不與求者與之遂致人如此持國便服程氏遺</hi>
<hi>書</hi>勤職求知<hi>滎陽公呂希哲與諸人云自少官守處未嘗干人舉薦以為後生之戒仲父常從守</hi>
<hi>官會稽人或議其不求知者仲父對云丨于丨事乃所以丨丨也童蒙訓</hi>韓愈與馮宿書<hi>昔揚</hi>
<hi>子雲著太𤣥人皆笑之子雲之言曰世不我知無害也後世復有揚子雲必好之矣子雲死近千載竟未有揚</hi>
<hi>子雲可歎也其時桓譚亦以雄書勝老子老子未足道也子雲豈止于老子爭强而已乎此誠未必為知雄者</hi>
<hi>其弟子侯芭頗知之以為其師之書勝周易然侯芭之他文不見于世不知其人果何如耳以此而言作者不</hi>
<hi>祈人之知也明矣直百世以俟聖人而不惑質諸鬼神而不疑耳足下豈不謂然乎</hi>韓愈與陳商<lb/>
書<hi>辱惠書語高而旨深三四讀尚不能通曉茫然増愧赧又不以其淺弊無過人智識且喻以所守幸甚敢</hi>
<pb n="KR3k0030_WYG_200-7a"/>
<hi>不吐情實然自識其不足補吾子所湏也齊王好竽有求仕于齊者操瑟而往立王之門三年不得入叱曰吾</hi>
<hi>瑟鼓之能使鬼神上下為鼓瑟合軒轅氏之律呂客罵之曰王好竽而子鼓瑟瑟雖工如王不好何是所謂工</hi>
<hi>于瑟而不工于求齊也今舉進士于此世也求禄利行道于此世而為文必使一世人不好得無與操瑟立齊</hi>
<hi>門者比歟文誠工不利于求求不得則怒且怨不知君子必爾不為也故區區之心每有來訪者皆有意于不</hi>
<hi>肖者也畧不辭讓遂盡言惟吾子諒察</hi>韓愈薦侯喜状<hi>右其人為文甚古立志甚堅行止取</hi>
<hi>舎有士君子之操家貧親老無援于朝在舉場十餘年意無知遇愈嘗慕其才而恨其屈與之還往歲月已多</hi>
<hi>嘗欲薦之于主司言之于上位名卑官賤其路無由觀其所為文未嘗不掩卷長歎去年愈從調選本欲擕持</hi>
<hi>同行適遇其人自有家事迍邅坎軻又廢一年及春末自京還怪其久絶消息五月初至此自言為閣下所知</hi>
<pb n="KR3k0030_WYG_200-7b"/>
<hi>辭氣激揚靣有矜色曰侯喜死不恨矣喜辭親入闗羇旅道路見王公數百未嘗有如盧公之知我也比者分</hi>
<hi>将委棄泥塗老死草野今胷中之氣勃勃然復有仕進之路矣愈感其言賀之以酒謂之曰盧公天下之賢刺</hi>
<hi>史也未聞有所推引葢難其人而重其事今子鬰為選首言其死不恨固宜也古所謂知己者正如此耳身在</hi>
<hi>貧賤為天下所不知獨見遇于大賢乃可貴耳若自有名聲又託形勢此乃市道之事又何足貴乎子之遇知</hi>
<hi>于盧公真所謂知己者也士之修身立節而竟不遇知己前古已來不可勝數或日接膝而不相知或異世而</hi>
<hi>相慕以其遭逢之難故曰士為知己者死不其然乎不其然乎閣下既已知侯生而愈復以侯生言于閣下者</hi>
<hi>非為侯生謀也感知己之難遇大閣下之德而憐侯生之心故因其行而獻于左右焉</hi>韓愈上張<lb/>
僕射書<hi>執事之擇于愈者非為其能晨入而夜歸也必将有以取之苟有以取之雖不晨入而夜歸其</hi>
<pb n="KR3k0030_WYG_200-8a"/>
<hi>所取者猶在也下之事上不一其事上之使下不一其事量力而任之度才而處之其所不能不强使為是故</hi>
<hi>為下者不獲罪于上為上者不得怨于下矣孟子有云今之諸侯無大相過者以其皆好臣其所敎而不好臣</hi>
<hi>其所受敎今之時與孟子之時又加逺矣皆好其聞命而奔走者不好其直已而行道者聞命而奔走者好利</hi>
<hi>者也直已而行道者好義者也未有好利而愛其君者未有好義而㤀其君者今之王公大人惟執事可以聞</hi>
<hi>此言惟愈于執事也可以此言進愈䝉幸于執事其所從舊矣若寛假之使不失其信加待之使足以為名天</hi>
<hi>下之人聞執事之于愈如是必皆曰執事之好士也如此執事之待士以禮如此執事之使人不枉其性而能</hi>
<hi>有容如此執事之欲成人之名如此執事之厚于故舊如此又将曰韓愈之識其所依歸也又如此韓愈之不</hi>
<hi>謟屈于富貴之人如此韓愈之賢能使其主待之以禮如此則死于執事之門無悔若使隨行而入逐隊而趨</hi>
<pb n="KR3k0030_WYG_200-8b"/>
<hi>言不敢盡其誠道有所屈于巳天下之人聞執亊之于愈如此皆曰執事之用韓愈哀其窮収之而已耳韓愈</hi>
<hi>之事執事不以道利之而已耳苟如是雖日受千金之賜一歲九遷其官感恩則有之矣将以稱于天下曰知</hi>
<hi>己知己則未也</hi>栁子厚送苑論詩序<hi>八年冬余與馬邑苑言揚聯貢于京師自時而後車</hi>
<hi>必挂轊席必交衽量其志知其達于昭代究其文辯其勝于太常探而討之則明韜于朴厚之質行浮于幽顕</hi>
<hi>之間逰公卿之間質直而不犯恪謹而不懾交同列之羣以誠信聞余拜而兄之以為執誼而固臨節不奪在</hi>
<hi>兄而已是歲小司徒顧公守春官之缺而權擇士之柄明年春同趨權衡之下並就重輕之試觀其掉鞅于術</hi>
<hi>藝之場逰刃乎文翰之林風雨生于筆札雲霞𤼵于簡牘左右圜視朋儕拱手甚可壮也二月丙子有司題甲</hi>
<hi>乙之科揭于南宮余與兄又聮登焉余不厚顔懷愧而陪其遊久矣夏四月告歸荆衡拜手行邁輪移都門之</hi>
<pb n="KR3k0030_WYG_200-9a"/>
<hi>轍轅指秦嶺之路方将高堂稱慶里閈更賀曳裾峨冠榮向諸侯之邦遐登王粲之樓高視劉表之榻桂枝片</hi>
<hi>玉光生于家是宜砥商雒之阻艱帶江漢之浩蕩以談笑顧聁超越千里而無倦極也然而景熾氣燠往即南</hi>
<hi>方乘陵炎雲呼吸温風可無敬乎慎進藥石保安其躬是亦非兄之所宜私也羣公追餞于霸陵列筵而觴送</hi>
<hi>逺之賦圭璋交映或授首簡于余曰子得非知言揚者乎安而黙耶余受而書之編于羣玉之右非不知讓貴</hi>
<hi>傳信焉爾</hi>皇甫湜送丘儒序<hi>吾居河隂丘生敲門請曰儒貴求知余謹自露願以是非賜决</hi>
<hi>語其學如猗頓之富聽其音如清廟之樂觀其刻意勵行如奉商鞅之法而懼秦刑吾驚而與之遊踰年将鬭</hi>
<hi>其藝于洛下吾逺來洛下喻之曰子知市乎懐貝玉以之名都之肆未有不售者也挈而之三家之墅未有不</hi>
<hi>為盗困幸矣子将安置哉京師賢才市也一人不知子也他人知子一門不容子也他門容子子謹持其所有</hi>
<pb n="KR3k0030_WYG_200-9b"/>
<hi>以往未有不成者也今子之類固少勢能移事者稀為一不知為一相移白變而復黒倒上而為下吾未如之</hi>
<hi>何矣生不信而試果困而見吾酌酒而賀之曰謹持貝玉以往之都市可矣曰諾乃叙其行</hi>
詩集無知者<hi>仲蔚爱窮居遶舎生蒿蓬翳然絶交逰賦詩頗能工舉世丨丨丨止有一劉龔此士</hi>
<hi>胡獨然實由罕所同介然安其業所樂非窮通人事固已拙聊得長相從陶潛詠貧士</hi>無知己<hi>鄉曲</hi>
<hi>丨丨丨朝端乏親故伊誰為揚雄一薦甘泉賦孟浩然</hi>桐遇知音<hi>馬因回首雖增價丨丨丨丨已</hi>
<hi>半燋白侍郎</hi>圭璧無人知<hi>丨丨丨丨丨甘與頑石列舜禹無陶堯名聲隨腐滅唐文粹</hi>期君<lb/>
蟠桃枝<hi>丨丨丨丨丨千歳終一嘗山谷</hi>
　古今合璧事類備要續集卷五十<lb/>
</p>
<p>
</p>
  </div>
</body>
</text>
</TEI>
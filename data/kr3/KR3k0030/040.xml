<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今合璧事類備要前集卷四十</head> <lb/>
    <p>
<pb n="KR3k0030_WYG_040-1a"/>
欽定四庫全書<lb/>
　古今合璧事類備要前集卷四十<lb/>
　　　　　　　　　　　　宋　謝維新　撰<lb/>
　仕進門<lb/>
　　薦舉　附　<hi>舉讎舉親</hi>　<hi>自薦/自代</hi>　<hi>賞舉主罰舉主</hi>
事類拔茹<hi>丨茅丨以其彚征吉泰卦</hi>引重<hi>魏其侯灌夫工人以友善相丨丨丨丨猶薦善也</hi>
推賢<hi>儒有内稱不避親外舉不避怨丨丨而進達之不望其報儒行</hi>知己<hi>越石父曰君子伸於知己</hi>
<hi>史記</hi>舉所知<hi>仲弓問政子曰舉賢才曰焉知賢才而舉之曰丨爾丨丨爾所不知人其舍諸</hi>勵有<lb/>
<pb n="KR3k0030_WYG_040-1b"/>
志<hi>蜀龎統字士元為郡功曹性好人倫每所稱述多過其才人怪問之曰當今雅道陵遲善人少惡人多今</hi>
<hi>拔十得五猶可以崇邁世教使有志者自勵</hi>舉七十士<hi>趙文子所舉於晋國管庫之士七十有餘</hi>
<hi>家禮記</hi>薦六十家<hi>趙武丨白屋之/士丨丨丨韓子</hi>除吏八百<hi>常衮當國凡奏請一杜絶</hi>
<hi>之無所甄别賢愚同滯及崔祐甫則薦舉惟其人未踰年丨丨㡬丨丨員莫不諧允</hi>起家千石<hi>漢田</hi>
<hi>蚡景帝皇后同母弟武帝時為丞相蚡以肺腑為相入奏事語移日所言皆聴薦人或丨丨至丨丨權移主上</hi>
<hi>上曰君除吏盡未吾亦欲除吏</hi>一言取士<hi>賈辛將適縣見魏子魏子曰辛來昔叔向適鄭鬷蔑惡欲</hi>
<hi>觀叔向從使之取噐者而往立於堂下一言而善叔向聞之曰必鬷明也下執其手以上今子少不颺子若無</hi>
<hi>言吾㡬失子矣言之不可以已也如是遂如故知今汝有力於王室吾是以舉女行乎敬之哉左昭二十八年</hi>
<pb n="KR3k0030_WYG_040-2a"/>
一字拔人<hi>初蔡克未仕時河内山簡嘗與瑯琊王衍書曰蔡子尼今之正人衍以書示衆曰山子以</hi>
<hi>丨丨丨丨</hi>薦寵下士<hi>灌夫為人剛直使酒不好面諛貴戚諸勢在己之右欲必陵之士在己左愈貧</hi>
<hi>賤尤益禮敬與鈞稠人廣衆丨丨丨軰丨亦以此多之</hi>推舉㢘士<hi>韓安國嗜於財然所丨丨皆丨</hi>
<hi>丨賢於己者也於梁舉壺遂臧固郅佗皆天下之名士人亦以此稱慕之</hi>惟恐人知<hi>孔光薦舉丨丨</hi>
<hi>其丨之聞丨</hi>不容私謝<hi>張安世嘗有所薦其人來謝安世大恨以為舉賢達能豈有私謝耶絶弗</hi>
<hi>復為通</hi>被薦不知<hi>仁傑為相婁師德實薦之仁傑不知數擠師德於外武后問仁傑曰師德知人</hi>
<hi>乎曰未聞武后以告仁傑出歎曰婁公盛德我為其所容</hi>所舉皆當<hi>鄧禹字仲華光武任使諸將多</hi>
<hi>訪於禹禹每有丨丨丨丨其才</hi>可用為相<hi>唐武后問狄仁傑朕欲得一佳士用之誰可者仁傑曰必</hi>
<pb n="KR3k0030_WYG_040-2b"/>
<hi>欲卓犖竒才則有荆州長史張柬之其人雖老宰相才也大后擢柬之為洛州司馬數日又問仁傑曰臣所薦</hi>
<hi>者可為宰相非司馬也乃遷秋官侍郎又曰云云卒用為相又嘗薦夏官侍郎姚崇監察御史桓彦範太平州</hi>
<hi>刺史敬暉數人率為名臣或謂仁傑曰天下桃李盡在公門仁傑曰薦賢為國非為私也</hi>非此不可<lb/>
<hi>韓信亡去蕭何追之因薦於漢王曰必欲争天下非信無可與計事者又房元齡曰餘人不足惜至於杜如晦</hi>
<hi>王佐之才大王欲經營四方非如晦不可</hi>以母言薦<hi>吴隱之與太常韓康伯鄰居康伯母殷浩之姊</hi>
<hi>賢明婦人也隱之執母喪毎聞其泣輟飱投筯為之悲泣既而謂康伯曰汝若居銓衡當舉如此輩人及康伯</hi>
<hi>為吏部尚書隱之遂階清級</hi>為友表薦<hi>蕭嵩為左拾遺常與布衣張鎬丨丨館而禮之丨丨曰如</hi>
<hi>鎬者用之則為王者師不用則幽谷一叟矣元宗擢鎬拾遺不數年出將入相</hi>命世卿相<hi>荀彧字文</hi>
<pb n="KR3k0030_WYG_040-3a"/>
<hi>若前後所舉丨丨大才終為卿相者十數人</hi>私門賓客<hi>漢匡衡傳楊興說車騎將軍史髙曰以將</hi>
<hi>軍之幕府海内所仰望而所舉不過丨丨丨丨乳母子弟富貴在身而烈士不舉是為狐白之裘而反衣之也</hi>
藥籠儲材<hi>元行冲謂狄仁傑曰下之事上譬如富家儲積以自資也脯腊膎胰以供滋膳參术芝桂</hi>
<hi>以防疾疢門下充為味者多矣願以小人充備一藥石仁傑笑曰君正吾藥籠中物不可一日無</hi>竒寳<lb/>
横道<hi>韓愈薦樊宗師於袁滋相公書曰誠不忍丨丨丨棄丨側</hi>不如一鶚<hi>漢鄒陽諫吴王曰臣</hi>
<hi>聞鷙鳥累百丨丨丨丨又後漢龎參字仲達為左校令先零反御史中丞樊凖薦參曰鷙鳥累百丨丨丨丨又</hi>
<hi>吴吕蒙廬陵賊起諸將不能下孫權曰鷙鳥累百丨丨丨丨令蒙討平之</hi>若御三龍<hi>劉繇字正禮兄</hi>
<hi>岱字公山兖州刺史陶邱洪薦繇欲令舉茂才刺史曰前年舉公山奈何復舉正禮洪曰明使君用公山於前</hi>
<pb n="KR3k0030_WYG_040-3b"/>
<hi>擢正禮於後所謂御三龍於長途騁騏驥於千里不亦可乎</hi>齎函貢身<hi>嚴羽仕郡功曹刺史辟為</hi>
<hi>從事郡舉孝㢘曰大士貢名下士貢身丨丨丨丨非髙士也辭孝㢘貶吏部除無錫長耆舊傳</hi>懐板入<lb/>
見<hi>黄穆為郡主簿忠上率下朝廷肅清太守荆寓舉穆孝㢘乃薦讓殷仲之遂丨丨丨丨寓曰若仲才者六</hi>
<hi>選之首也而穆先之適足以興謗議使使投版於内則卧病寓遂從之</hi>珥筆丹墀<hi>杜預舉賢良方</hi>
<hi>正表曰案蘇贊布行於草野著德於閭閻放心直意若得丨丨丨丨端方格言必有諤諤匪躬之節</hi>論道<lb/>
紫宫<hi>陸雲薦張瞻文曰若得言論端委太學錯綜藝文垂纓玉陛丨丨丨丨誠帝宫之瑰寶清廟之偉噐</hi>
増輝日月<hi>陳蕃胡廣上疏薦徐孺子等書曰伏見處士豫章徐孺子彭城姜肱德行純備著於人聴</hi>
<hi>若使擢登三事協亮天工必能翼宣盛美丨丨丨丨矣司馬彪續漢書</hi>垂光虹霓<hi>孔融薦禰衡表</hi>
<pb n="KR3k0030_WYG_040-4a"/>
<hi>曰伏見處士禰衡淑質貞亮英才卓犖若得龍躍天衢振翼雲漢丨丨丨丨足以昭近署之多士</hi>司農<lb/>
推轂<hi>漢鄭當時字莊為大丨丨每朝候上間未嘗不言天下長者其丨丨士及官屬丞吏誠有味其言也</hi>
<hi>未嘗名吏與官屬言若恐傷之聞人之善言進之上惟恐後山東諸公以此翕然稱鄭莊</hi>尚書密啓<lb/>
<hi>山濤字巨源為吏部丨丨用人皆先丨丨然後公奏舉無失才惟用陸亮尋賄敗濤為冀州甄拔三十餘人或</hi>
<hi>為侍中尚書</hi>薦二臺官<hi>孫抃為御史中丞薦唐介吴中復為御史人問曰公未嘗與二人相識遽</hi>
<hi>薦之何也孫曰昔人恥呈身御史今豈求識面臺官耶後二人皆以風力聞天下孫晩為執政嘗歎曰吾何功</hi>
<hi>以輔政惟丨丨丨丨為無愧耳東軒筆録</hi>薦兩能吏<hi>有范延賞者為殿直押兵過金陵張忠定公為</hi>
<hi>守因問曰天使沿路來還見好官員否延賞曰昨過袁州萍鄉縣邑宰張希顔者雖不識之知其好官員也公</hi>
<pb n="KR3k0030_WYG_040-4b"/>
<hi>曰何以言之延賞曰自入縣境驛傳橋道皆完葺田萊墾闢野無惰農及至邑則廛肆無賭博市驛不敢喧争</hi>
<hi>夜宿郵中更鼔分明以是知其必善政也公大笑曰希顔固美矣天使亦好官員也即日同薦於朝希顔為發</hi>
<hi>運使延賞亦為閣門祗候皆號能吏也筆録</hi>薦不示恩<hi>范忠宣公在相位凡薦引人才必以天下</hi>
<hi>公議所薦士未嘗知公公未嘗示恩意於人言行録</hi>薦不識面<hi>韓魏公喜用知名士或不識其面既</hi>
<hi>用之其人亦不知所薦</hi>不市私恩<hi>王沂公曽為相士大夫有以差遣為請者公察其可用必正色</hi>
<hi>却之既而擢用絶口未嘗與言子弟曰獨不使之知乎公曰用賢人主之事若使之知是我徇私請而市私恩</hi>
<hi>也恩欲歸已怨使誰歸</hi>不嫌毁已<hi>王太尉薦冦萊公為相萊公數短太尉於上前而太尉專稱其</hi>
<hi>長上一日謂太尉曰卿雖稱其美彼常談卿惡太尉曰理固當然臣在相位乆政事闕失必多凖對陛下無所</hi>
<pb n="KR3k0030_WYG_040-5a"/>
<hi>隱益見其忠直此臣所以重凖也上由是益賢太尉</hi>舉友代薦<hi>劉錡與李常友善發運使楊佐欲薦</hi>
<hi>常改官常願先錡佐曰不見此風乆矣並薦之</hi>上書求薦<hi>程伊川與韓持國范夷叟泛舟於潁川西</hi>
<hi>湖須臾客將去有一官員丨丨謁見大資頥將謂有激切公事乃是求知己頥云大資居位却不求人乃使人</hi>
<hi>倒來求己是甚道理夷叟云只為正叔太執丨丨章常事也頥云不然只為曽有不求者不與來求者與之遂</hi>
<hi>致人如此持國便服</hi>不干舉薦<hi>榮陽吕公希哲與諸人云自少官守處未嘗干人薦舉以為後生之</hi>
<hi>戒童䝉訓</hi>不妄推薦<hi>謝泌諫議居官丨丨薦士或薦一人則焚香捧表望闕再拜而遣之所薦雖少</hi>
<hi>而無有不顯者云云</hi>置夾袋册<hi>吕蒙正公為相夾袋中有册子四方人替罷謁見必問其有何人才</hi>
<hi>客去隨即疏之悉分門類或有一人而數人稱之者必賢也朝廷求賢取之囊中故公為相文武百官各稱職</hi>
<pb n="KR3k0030_WYG_040-5b"/>
<hi>者以此巵史</hi>袖材館録<hi>虞允文為相懐丨有一小方册目曰丨丨丨如汪應辰趙雄胡銓張震洪</hi>
<hi>遵梁克家留正一時得人之盛有慶歴元祐風行狀</hi>薦張横渠<hi>吕公著丨丨載修身講學為關右士</hi>
<hi>人師表且深知邊境利害上特召對以為崇文院校書公又言載老矣宜任以事</hi>薦程伊川<hi>吕正</hi>
<hi>獻公與温公同奏舉河南處士程頥乞特加召命待以不次召以為潁川推官國子監教授不就又以秘書省</hi>
<hi>校書郎亦不就已而召對便殿拜崇政說書乃受命議者譏頥辭卑而居尊吕家傳</hi>更薦范公<hi>范公</hi>
<hi>服中上宰相書言朝政得失王曽見而偉之時晏殊亦在京師薦一人為館職曽謂殊曰公知范仲淹捨不薦</hi>
<hi>而薦斯人乎已為公置不行更薦仲淹也殊從之</hi>力薦歐公<hi>韓魏公屢薦歐陽公仁宗不用他日</hi>
<hi>復薦之曰韓愈唐之名士天下望以為相而竟不用使愈為之未必有補於唐而談者至今以為謗歐陽修今</hi>
<pb n="KR3k0030_WYG_040-6a"/>
<hi>之韓愈陛下不用臣恐後人如唐謗必及國陛下何惜不一試之以曉天下後世也上從之</hi>
舉讎祈奚舉善<hi>丨丨請老晋侯問嗣焉稱解狐其讎也將立之而卒又問焉對曰午也可於是</hi>
<hi>羊舌職死矣晋侯曰孰可以代之對曰赤也可於是使祈午為中軍尉羊舌赤佐之君子謂祈奚能丨丨矣稱</hi>
<hi>其讎不為諂立其子不為比舉其偏不為黨解狐得舉祈午得位伯華得官建一官而三物成能舉善也左襄</hi>
<hi>二年</hi>解狐舉賢<hi>解狐與荆伯栁為怨趙簡子問於丨丨曰孰可以為上黨守對曰荆伯栁可簡子曰</hi>
<hi>非子之讎乎對曰臣聞忠臣丨丨不避仇讎韓子</hi>舅犯公薦<hi>晋文公問於丨丨誰可使為西河守</hi>
<hi>者對曰虚子羔曰子羔非子之仇歟曰君問為守者非問臣之仇也子羔見舅犯謝之曰君幸赦臣之過薦之</hi>
<hi>於君得為西河守舅犯曰薦子者公也吾不以私事害公義子其去矣顧我射子矣說苑</hi>蔣欽公舉<lb/>
<pb n="KR3k0030_WYG_040-6b"/>
<hi>丨丨屯宣城徐盛收欽屯吏表斬之盛常畏欽因事害已而欽亦稱其善孫權曰君欲慕祈奚耶欽曰丨丨不</hi>
<hi>挾私怨盛忠而勤强有膽畧今大事未定當助國求才豈敢挾私恨以蔽賢能吴書</hi>
舉親祈奚舉子<hi>魏子謂成鱄曰吾與戍也縣人其以我為黨乎對曰何也戍之為人也逺不㤀</hi>
<hi>君近不偪同居利思義在約思純雖與之縣不亦可乎</hi>謝安薦侄<hi>符堅强盛邊境數被冦侵朝廷</hi>
<hi>求文武將鎮禦丨丨以兄子元應舉㕁超歎曰安違衆舉親明也元必不負竒才也</hi>仁傑薦子<hi>狄丨</hi>
<hi>丨子光嗣為司空丞武后詔丞相各舉尚書郎一人仁傑薦光嗣後稱職后曰祈奚内舉果得人</hi>貫之<lb/>
舉弟<hi>韋丨丨為監察御史丨其丨纁自代議者不謂之私</hi>以親擬官<hi>肅宗謂崔祐甫曰人言卿</hi>
<hi>擬官多親故何也對曰陛下令臣薦擬庶官夫薦擬者必須悉其才行如不聞知何由得實帝然之</hi>舉弟<lb/>
<pb n="KR3k0030_WYG_040-7a"/>
充薦<hi>程顥為御史神宗嘗使推擇人才先生薦數十人而以父表弟張載及弟頥居首行狀</hi>薦子<lb/>
為將<hi>曹侍中將薨車駕親臨視之問以後事對曰臣無事可言固問之對曰臣二子曄與煒材噐有取臣</hi>
<hi>若内舉皆堪為將上問優劣對曰曄不如煒已而果然洓水</hi>薦姪至相<hi>吕文穆蒙正致政居洛真</hi>
<hi>宗祀汾隂過洛文穆尚能迎謁至囘鑾已病帝幸其宅問曰卿諸子孰可用對曰臣諸子皆豚犬不可用有姪</hi>
<hi>夷簡任潁川推官宰相才也帝記其語遂至大用</hi>
自薦郭隗自薦<hi>燕昭王謂郭隗曰齊因吾國亂而襲破燕孤極知燕小誠得賢士以共圖雪先</hi>
<hi>王之恥孤之願也先生視可者得身事之隗曰王必欲致士先從隗始况賢於隗者豈逺千里哉昭王為隗改</hi>
<hi>築宫而師事之樂毅自魏往鄒衍自齊往劇辛自趙往士争趨燕遂以樂毅為上將軍破齊戰國䇿</hi>毛遂<lb/>
<pb n="KR3k0030_WYG_040-7b"/>
自贊<hi>秦圍邯鄲趙使平原君求救合從於楚約食客文武具備者二十人偕得十九人餘無以滿丨丨者</hi>
<hi>前丨丨於平原君者願備員而行平原君曰夫賢士譬若錐之處囊中其末立見先生未有所聞毛遂曰臣早</hi>
<hi>得處囊中乃脫穎而出非特末見而已遂以為上客</hi>方朔自譽<hi>東丨丨上書文辭不遜髙丨稱丨上</hi>
<hi>偉之令待詔公車</hi>王霸自陳<hi>光武過潁陽丨丨率賓客上謁願充行伍曰臣援歸身聖朝本無公</hi>
<hi>卿一言之薦左右為容之助臣不丨丨陛下何因聞之也</hi>上書自鬻<hi>漢武帝召天下賢良文學材力</hi>
<hi>之士待以不次之位四方士多丨丨言得失丨丨者以千數東方朔傳</hi>獻文不報<hi>唐舒元輿丨丨</hi>
<hi>闕下丨丨上書自言漢主父偃以布衣上書朝奏暮召臣所上八萬言鍛鍊精粹出入今古數千百年拔犀之</hi>
<hi>角擢象之齒豈主父偃等可比哉</hi>
<pb n="KR3k0030_WYG_040-8a"/>
自代吕蒙舉代<hi>吕蒙至都權問誰可代卿者蒙對曰陸遜意深長才堪負重乃召遜拜偏將軍</hi>
<hi>右都督以代蒙漢獻紀</hi>鍾皓舉代<hi>陳寔出於單微鍾皓為郡功曹辟司徒府臨辭太守問誰可代</hi>
<hi>卿者皓曰明府必欲得其人西門亭長陳寔可寔聞之曰鍾君似不察人不知何獨識我太守遂以寔為功曹</hi>
<hi>漢質紀</hi>韓愈舉代<hi>韓愈薦錢徽自代表云時名年輩俱在臣前擢以代臣必允衆望</hi>周瑜<lb/>
舉代<hi>周瑜病因上疏曰魯肅智略足任乞以代瑜肅傳</hi>蕭何舉代<hi>蕭何不與曹參相能及何</hi>
<hi>病惠帝自臨視因問曰君即百嵗後誰可代君對曰知臣莫如主帝曰曹參何如何蝢首曰帝得之矣臣死不</hi>
<hi>恨矣</hi>丙吉舉代<hi>丙吉病上問可以自代者吉曰羣臣行能明主所知上固問吉乃曰西河守杜延年</hi>
<hi>明於法度曉國家事前為九卿十餘年今在郡治有聲廷尉平于定國執憲詳平天下自以為不寃太僕陳萬</hi>
<pb n="KR3k0030_WYG_040-8b"/>
<hi>年事後母孝謹此三人能在臣右上許之相次用以為相</hi>
賞舉士縣賞胥臣<hi>晋侯敗狄于箕卻缺獲白狄子初臼季過冀見冀缺耨其妻饁之敬相待</hi>
<hi>如賓與之歸言諸文公請用之文公以為下軍大夫反自箕襄公以再命先茅之丨丨丨丨曰舉卻缺子之功</hi>
<hi>也左傳</hi>縣賞士伯<hi>晋侯賞桓子狄臣千室亦賞士伯以瓜衍之縣曰吾獲狄土子之功也微子吾</hi>
<hi>喪伯氏矣羊舌職曰是賞也周書所謂庸庸祗祗者謂此物也宣十五年</hi>召用王稽<hi>秦昭王使謁者</hi>
<hi>王稽於魏王稽載范睢入秦因言曰魏有張禄先生天下辯士臣故載來後昭王拜范睢為相睢言於昭王王</hi>
<hi>召王稽拜河東太守本傳</hi>因封鄂秋<hi>漢髙祖論功行封蕭何為第一上曰進賢受上賞丨丨丨丨安</hi>
<hi>平侯</hi>爵賞無知<hi>髙祖封陳平為户牖侯平辭曰此非臣之功也上曰吾用先生計謀戰勝克敵非功</hi>
<pb n="KR3k0030_WYG_040-9a"/>
<hi>而何平曰非魏無知臣安得進上曰若子可謂不背本矣迺復賞無知</hi>帛賜常何<hi>馬周至長安舍</hi>
<hi>中郎將常何家貞觀間詔百官言得失何武人不涉學周為條二十餘事皆當世所切太宗怪問何曰此非臣</hi>
<hi>所能家客馬周教臣言之帝即召之間未至遣使四輩趣及謁見帝與語大恱拜監察御史帝以何得人賜帛</hi>
<hi>三百匹</hi>
罰舉主蔽賢蒙戮<hi>漢武帝詔進賢受上賞丨丨丨顯丨古之道也不貢士一則黜爵再則削</hi>
<hi>地三則黜爵削地卑矣</hi>不實削户<hi>元帝詔列侯茂才張勃舉陳湯司𨽻奏湯無行勃選舉故丨以</hi>
<hi>丨丨丨</hi>舉主坐遷<hi>何武舉方正所舉者召見槃辟雅拜有司以為詭衆武坐遷楚内史本傳</hi>郡<lb/>
主坐免<hi>順帝令郡國舉孝㢘限年四十以上諸生通章句文史能牋奏乃得應選其有茂才異等若顔</hi>
<pb n="KR3k0030_WYG_040-9b"/>
<hi>淵子竒不拘年齒廣陵舉孝㢘徐淑左雄詰之曰昔顔淵聞一知十孝㢘聞一知㡬耶淑無以對丨丨丨丨</hi>
詩集鍳裁<hi>藍田十月雪塞關我興南望愁羣山攢天崔嵬凍相映公乃寄命於其間秩卑俸薄食口</hi>
<hi>衆豈有酒食開容顔殿前羣公賜食罷驊騮踏路驕且閑稱多量少丨丨密豈念幽桂遺蓁菅㡬欲犯顔出薦</hi>
<hi>口氣象硉兀未可攀韓愈贈崔斯立</hi>吹送<hi>獻納司存雨露邊地分清切任才賢舍人退食收封事宫女開</hi>
<hi>函近御筵曉漏追趨青瑣闥晴窻檢㸃白雲篇楊雄更有河東賦惟待丨嘘丨上天杜甫贈起居舍人</hi>花<lb/>
木春<hi>范文正知杭州蘇鱗為屬縣巡檢城中兵官往往皆獲薦書獨鱗在外邑未見收録因公事入府獻</hi>
<hi>詩曰近水樓臺先得月向陽丨丨易為丨文正薦之</hi>酴醿架<hi>王荆公薦進一二寒士位侍從初無意於</hi>
<hi>大用也公去位後遂參政公作小詩寄意云本種丨丨丨金沙只謾栽自矜顔色好飛度臘前開曽慥詩話</hi>
<pb n="KR3k0030_WYG_040-10a"/>
　　辟舉<lb/>
事類宰府辟舉<hi>吏職滿嵗丨丨州郡迺得丨丨左雄疏</hi>郡國辟置<hi>漢自詔舉之外</hi>
<hi>其府寺郡國屬吏皆令自辟故河南守吴公召賈誼致門下孫寳明經張忠辟寳為屬楊震辟杜喬胡廣辟李</hi>
<hi>膺漢書</hi>表留幕府<hi>唐太宗為秦王府屬多外遷房元齡曰如晦王佐才丨丨丨丨唐書</hi>屈為<lb/>
參軍<hi>唐韋思謙傳沛王府長史皇甫公義引思謙為參軍謂曰公非池中物屈公為數旬客以重此府耳</hi>
與父同命<hi>陳羣父子並著髙名世號三君毎宰府辟召常同時旌命羔鴈成羣當世靡不榮之續漢</hi>
<hi>書</hi>為親而喜<hi>後漢毛義家貧以孝行稱府檄以為郡守義以手捧檄而入喜動顔色張奉薄之後</hi>
<hi>義母亾遂不仕奉歎曰徃日之喜乃為親也東漢書力田不如逢年善仕不如遇合史記</hi>江統知人<lb/>
<pb n="KR3k0030_WYG_040-10b"/>
<hi>晋江統字應元東海王越為兖州牧以統為别駕委以車州事與統書曰昔王子師為豫州未下車辟荀慈明下</hi>
<hi>辟孔文舉貴州人士有堪應比者否統舉㕁覽為賢良阮修為直言程收為方正時以為知人</hi>桓温善<lb/>
客<hi>謝安及第萬廢黜始有仕進志年已四十餘矣桓温請為司馬發新亭朝士咸送既到温喜甚言平生歡</hi>
<hi>笑竟日賓出温問左右頗嘗見我有如此客否本傳</hi>仲叔投劾<hi>太原閔仲叔世稱節士建武中應司</hi>
<hi>徒侯霸之辟既至霸不及政事徒勞苦而已仲叔恨曰以丨丨為不足問耶不當辟辟而不問是失人也遂丨</hi>
<hi>丨而去周燮等傳叙</hi>陳蕃投傳<hi>豫州刺史周景辟陳蕃為别駕從事蕃以諫諍不合投傳而去注傳</hi>
<hi>符也本傳</hi>辟可為師<hi>范文正公言幕府丨客須丨丨丨者乃辟之雖朋友亦不可辟</hi>取所可<lb/>
用<hi>儂智髙叛仁宗遣樞密副使狄青為宣撫使青受命有因貴近求從青行者青延見謂之曰君欲從青行</hi>
<pb n="KR3k0030_WYG_040-11a"/>
<hi>此青之所求也何必因人之言乎然能擊賊有功朝廷有厚賞青不敢不為之請也若往而不能擊賊則軍中</hi>
<hi>法重青不敢私也君其思之聞者大駭其所辟取皆青之素所予以為可用者人望固已歸矣南豐雜志</hi>幕<lb/>
府名士<hi>天聖明道中錢文僖留守西都謝希深為通判歐陽永叔為推官尹師魯為書記梅聖俞為主</hi>
<hi>簿皆天下之名士聞見録</hi>書局辟官<hi>司馬公光作通鑑英宗命置局袐閣以其所素賢者劉攽劉恕</hi>
<hi>范祖禹為屬又奏其子康為檢閱文字除袐書省正字遷校書郎</hi>
詩集感意<hi>君知妾有夫贈妾雙明珠丨君纒綿丨繫在紅羅襦妾家髙樓連苑起良人執㦸明光裏</hi>
<hi>知君用心如日月事夫誓擬同生死還君明珠雙淚垂何不相逢未嫁時張籍節婦吟辭辟命作</hi>報恩<lb/>
<hi>長把種樹書人云避世士忽騎將軍馬自號丨丨子風雲入壯懐泉石别幽耳鉅鹿師欲老常山險猶恃豈特</hi>
<pb n="KR3k0030_WYG_040-11b"/>
<hi>彼相憂固是吾徒恥去去事方急酒行可以起韓愈送石處士赴幕</hi>
　　濫爵<lb/>
事類獻瓜<hi>唐德宗幸梁有丨丨者帝嘉其意欲授以試官陸贄曰爵禄者天下公噐不可輕也今獻</hi>
<hi>瓜一噐果一盛則授之彼忘軀者有以相謂矣人何勸焉唐紀</hi>貨纈<hi>鄭雲濫事劉瞻丨紫丨四百匹得為</hi>
<hi>安州刺史北史</hi>互市<hi>晋惠帝居位貨賂公行讒邪得志/更相薦舉天下謂之丨丨本紀</hi>賭郡<hi>南史</hi>
<hi>文帝與羊保奕丨丨保勝補宣城太守本傳</hi>白版侯<hi>武后時封侯者衆鑄印不供至有丨丨丨者焉</hi>
<hi>朝野僉載</hi>墨敇官<hi>中宗時韋后及太平安樂公主等用事於側門屠販納貲售官降丨丨斜封授之號</hi>
<hi>斜封丨凡數千員内外盈溢至無㕔事以居當時謂之三無坐處言宰相御史及員外郎也唐書</hi>西國<lb/>
<pb n="KR3k0030_WYG_040-12a"/>
成市<hi>齊季陵遲官方淆亂鴻圖不綱丨丨丨丨金章有盈笥之謠華貂深不足之歎選范雲遜封侯表</hi>
朱門陳㦸<hi>隋文帝曰道衡驅吏勤勞宜使丨丨丨丨於是進上開府隋史</hi>鳴玉曵履<hi>馬周</hi>
<hi>上疏王長通曰明達本樂工輿皂雜類韋槃提斛斯正無他才獨解調馬雖術踰等夷可厚賜金帛今超授髙</hi>
<hi>爵與外廷朝㑹騶儒倡子丨丨丨丨臣切恥之本傳</hi>把椎脫腕<hi>劉子元上書譏羣臣無功遭遇輙遷</hi>
<hi>至都下有車載斗量丨丨丨丨之諺云云</hi>厮役續貂<hi>晋趙王倫簒位同謀者越階次奴卒厮役亦加</hi>
<hi>爵位每會貂蟬盈坐時人語曰貂不足狗尾續晋史</hi>舞胡曵組<hi>唐髙祖以樂工安叱奴為散騎常侍</hi>
<hi>李綱諫丨丨鳴玉丨丨非創業垂統貽子孫之道</hi>騎都塞市<hi>梁天監初鍾嶸言永平時弊未革丨</hi>
<hi>丨丨丨郎將填街</hi>常侍比肩<hi>梁朝員外丨丨路上丨丨咨議參軍市中無數</hi>羊胃都騎<lb/>
<pb n="KR3k0030_WYG_040-12b"/>
<hi>後漢更始官爵皆賈豎膳夫庖人長安為之語曰竈下養中郎將爛羊胃騎都尉爛羊頭關内侯漢書</hi>麒<lb/>
麟朝士<hi>唐楊炯毎呼朝士為麒麟楦或問之曰今假弄麒麟者必修飾其形覆之驢上宛然異物及去</hi>
<hi>其皮還是驢爾無德而朱紫何以異是朝野僉記</hi>騎馬員外<hi>宋泰始初軍功既多爵秩無序佃夫</hi>
<hi>僕從皂𨽻皆受不次之位捉車者郎將丨丨者丨丨宋書</hi>索彪儀同<hi>齊後主時諸宫奴婢閹人商人</hi>
<hi>胡户歌舞倡優人濫得富貴者以萬數開府千餘儀同無數爵及鷹犬乃有儀同明君之號故有丨丨丨丨逍</hi>
<hi>遥郡君陵霄郡君</hi>酣舞學士<hi>崔日用宴内殿酒丨起為囘波丨求為丨丨中宗即詔兼文館學士</hi>
疾足節度<hi>五代王進以疾足善走周太祖授以丨丨丨丨</hi>
　　鬻爵<lb/>
<pb n="KR3k0030_WYG_040-13a"/>
事類入粟拜爵<hi>晁錯策重粟之道在於以粟為賞罰令募天下丨丨縣官丨丨得以除罪如此</hi>
<hi>富人有爵農人有錢粟有所渫漢食貨志</hi>以貲補郎<hi>張釋之傳以入貲為郎又漢渾邪等降縣官費</hi>
<hi>衆倉府空貧民大徙皆仰給縣官無以盡贍卜式復持錢二十萬與河南太守以給徙上識式姓名以式終長</hi>
<hi>者迺召拜為中郎本傳</hi>計金封侯<hi>漢武帝時請令民得買爵請置賞者名曰武功爵級十七萬凡</hi>
<hi>直三十餘萬金以顯軍功軍功多用超等大者封侯卿大夫小者郎吏</hi>入米除郡<hi>宋文帝令人丨</hi>
<hi>丨七百石者丨丨</hi>西邸定價<hi>後漢靈帝光和元年初開丨丨賣官自關内侯虎賁羽林入錢各有</hi>
<hi>差私令左右賣公卿公千萬卿五百萬</hi>私門入錢<hi>晋武帝問劉毅朕方漢何帝對曰桓靈賣官錢</hi>
<hi>入官庫陛下賣官錢入私門殆不如也本紀</hi>堂牒賣官<hi>王昶遣醫人陳究以空名丨丨丨丨</hi>墨<lb/>
<pb n="KR3k0030_WYG_040-13b"/>
敇斜封<hi>中宗庶人韋氏梢寵樹親屬封拜之昭容與乳母及尚宫賀婁等多受金錢封巫趙隴西夫人</hi>
<hi>禁中勢與上官埓繇是丨丨丨丨出矣出唐史</hi>銅臭三公<hi>靈帝開鴻都門賣官及私令左右賣公卿</hi>
<hi>公千萬卿五百萬崔烈入錢得三公問子鈞曰我為三公人以為何鈞曰論者嫌其銅臭烈怒擊之漢書</hi>錢<lb/>
多刺史<hi>前蜀王衍太后太妃以教令賣官自刺史以下每一官闕必數人並争而入錢多者得之出白</hi>
<hi>六帖</hi>
　<lb/>
　<lb/>
　古今合璧事類備要前集卷四十<lb/>
</p>
<p>
</p>
  </div>
</body>
</text>
</TEI>
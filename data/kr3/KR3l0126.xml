<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR3l0126_SBCK_001-1a"/>
續幽怪録卷第一<lb/>
　　　　　　　　李　復言編<lb/>
　　　楊恭政<lb/>
楊恭政虢州閿郷縣長壽郷天仙村田家女也<lb/>
年十八適同村王清其夫貧力田楊氏奉箕帚<lb/>
供農婦之職甚謹夫族目之曰勤力新婦性沉<lb/>
靜不好戯笑有暇必洒掃靜室閉門閑居雖隣<lb/>
婦狎之終不相往來生三男一女年二十四歳<lb/>
元和十二年五月十二日夜告其夫曰妾神識<lb/>
<pb n="KR3l0126_SBCK_001-1b"/>
頗不安惡聞人語當於靜室寧之請君與兒女<lb/>
暫居異室其夫以田作困又保無他因以許之<lb/>
不問其故楊氏遂沐浴着新衣掃洒其窒焚香<lb/>
閉户而坐及明訝其起遲開門視之衣服委於<lb/>
床上若蟬蛻然身已去矣但覺異香滿屋其夫<lb/>
驚以告其父母共歎之次隣人來曰昨夜夜半<lb/>
有天樂從西而來似若雲中下於君家奏樂乆<lb/>
之稍稍上去闔村皆聽之君家聞否而異香酷<lb/>
烈遍數十里村吏以告縣令李邯遣吏民逺近<lb/>
<pb n="KR3l0126_SBCK_001-2a"/>
㝷逐皆無蹤迹因令不動其衣閉其户以棘環<lb/>
之兾其或來也至十八日夜五更村人復聞雲<lb/>
中仙樂之聲異香之芳從東來復王氏宅作樂<lb/>
乆之而去王氏亦無聞者及明來視其門棘封<lb/>
如故房中髣髴若有人聲遽走告縣令李邯親<lb/>
率僧道官吏共開其門則新婦者宛在床矣但<lb/>
覺面目光芒有非常之色邯問曰向何所去今<lb/>
何所來對曰昨十五日夜𥘉有仙騎來曰夫人<lb/>
當上仙雲鶴即到冝静室以俟之遂求静室至<lb/>
<pb n="KR3l0126_SBCK_001-2b"/>
三更有仙樂彩仗霓旌絳節鸞鶴紛紜五雲來<lb/>
降入于房中執節者前曰夫人准籍合仙仙師<lb/>
使者來迎將㑹于西岳於是綵童二人捧玉箱<lb/>
來獻箱中有竒服非綺非羅製若道人之衣珍<lb/>
華香潔不可名狀遂衣之畢樂作三闋青衣引<lb/>
白鶴來曰冝乗此𥘉尚懼其危試乗之穩不可<lb/>
言飛起而五雲捧出綵仗霓旌次第前引至予<lb/>
華山雲臺峯峯上有盤石巳有四女先在彼焉<lb/>
一人云姓馬宋州人一人姓徐幽州人一人姓<lb/>
<pb n="KR3l0126_SBCK_001-3a"/>
郭荆州人一人姓夏青州人皆其夜成仙同㑹<lb/>
于此傍一小仙曰並捨虚幻得證眞仙今當定<lb/>
名冝有真字於是馬曰信真徐曰湛真郭曰脩<lb/>
真夏曰守真其時五雲參差徧覆崖谷妙樂羅<lb/>
列間作於前五人相慶曰同生濁界並是凡身<lb/>
一旦翛然遂與塵隔今夕何夕歡㑹於斯冝各<lb/>
賦詩以導其意信真詩曰　幾劫澄煩思今身<lb/>
僅小成誓將雲外隱不向丗間行湛真詩曰<lb/>
綽約離塵界從容上太清雲衣無綻日鶴駕没<lb/>
<pb n="KR3l0126_SBCK_001-3b"/>
遥程　脩真詩曰華岳無三尺東瀛僅一杯<lb/>
入雲騎綵鳯歌舞上蓬萊守真詩曰　共作<lb/>
雲山侶俱辭丗界塵靜思前日事抛却幾年身<lb/>
恭政亦繼詩曰　人丗徒紛擾其生似蕣華誰<lb/>
言今夕裏俛首視雲霞旣而雕盤珎果名不可<lb/>
知妙樂鏗鍠響動崖谷俄而執節者請曰冝往<lb/>
蓬萊謁大仙伯五眞曰大仙伯爲誰曰茅君也<lb/>
妓樂鸞鶴復次弟前引東去倐忽間巳到蓬萊<lb/>
其宫闕皆金銀花木樓殿皆非人丗之製作大<lb/>
<pb n="KR3l0126_SBCK_001-4a"/>
仙伯居金闕玉堂中侍衞甚嚴見五眞喜曰來<lb/>
何晚耶飲以玉盃賜以金簡鳯文之衣玉華之<lb/>
冠配居蓬萊華院四人者出恭政獨前曰王父<lb/>
清年髙無人侍養請迴侍其殘年王父去丗然<lb/>
後從命誠不忍得樂而忘王父也唯仙伯哀之<lb/>
仙伯曰㳟政汝村一千年方出一仙人汝當之<lb/>
㑹無自墜其道因勑四眞送至其家故得還也<lb/>
邯問昔何修習曰村婦何以知但性本虚静閑<lb/>
即凝神而坐不復俗慮得入<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>中耳此性也非<lb/>
<pb n="KR3l0126_SBCK_001-4b"/>
學也又問要去可否曰本無道術何以能去雲<lb/>
鶴來迎即去不來亦無術可召於是遂謝絶其<lb/>
夫服黃冠邯以狀聞州州聞廉使時崔尚書從<lb/>
按察陜輔延之舎於陜州紫極宫請王父於别<lb/>
室人不得昇其堦唯廉使從事及夫人之瞻拜<lb/>
者才及堦而巳亦不得昇廉使以聞上召見舎<lb/>
於内殿䖍誠訪道而無以對罷之今見在陜州<lb/>
終歳不食時㗖果實或飲酒三兩盃絶無所食<lb/>
但容色轉芳嫰耳<lb/>
<pb n="KR3l0126_SBCK_001-5a"/>
　　　辛公平上仙<lb/>
洪州髙安縣尉辛公平吉州廬陵縣尉成士廉<lb/>
同居泗州下邳縣於元和末偕赴調集乗雨入<lb/>
洛西榆林店掌店人甚貧待賔之具莫不塵穢<lb/>
獨一床似㓗而有一歩客先憩於上矣主人率<lb/>
皆重車馬而輕徒歩辛成之來也乃遂歩客於<lb/>
他床客倦越於床而回顧公平謂主人曰客之<lb/>
賢不肖不在車徒安知歩客非長者以吾有一<lb/>
僕一馬而煩動乎因謂歩客曰請公不起僕就<lb/>
<pb n="KR3l0126_SBCK_001-5b"/>
　　矣客曰不敢遂復就寝深夜二人飲酒食<lb/>
肉私曰我欽之之言彼固德我今或召之未惡<lb/>
也公平髙聲曰有少酒肉能相從否一召而來<lb/>
乃緑衣吏也問其姓名曰王臻言辤亮逹辯不<lb/>
可及二人益狎之酒䦨公平曰人皆自天生萬<lb/>
物唯我㝡靈儒書亦謂人爲生靈來日所食便<lb/>
不能知此安得爲靈乎臻曰歩走能知之夫人<lb/>
生一言一憩之㑹無非前定來日必飡於礠澗<lb/>
王氏致飯𬞞而多品宿於新安趙氏得肝美耳<lb/>
<pb n="KR3l0126_SBCK_001-6a"/>
臻以徒歩不可晝隨而夜可㑹耳君或不弃敢<lb/>
附末光未明歩客前去二人及礠澗逆旅問其<lb/>
姓曰王中堂方饌僧得僧之餘悉奉客故𬞞而<lb/>
多品到新安店叟召之者十數意皆不往試入<lb/>
一家問其姓曰趙將食果有肝美二人相顧方<lb/>
笑而臻適入執其手曰聖人矣禮欽甚篤宵㑹<lb/>
晨分期將來之事莫不中的行次閿郷臻曰二<lb/>
君固明智之者識臻何爲者曰博文多藝隱遁<lb/>
之客也曰非也固不識我乃隂吏之迎駕者曰<lb/>
<pb n="KR3l0126_SBCK_001-6b"/>
天子上仙可單使迎乎曰是何言歟甲馬五百<lb/>
將軍一人臻乃軍之籍吏耳曰其徒安在曰左<lb/>
右前後今臻何所以奉白者來日金天置宴謀<lb/>
少酒肉奉遺請華隂相待黃昏臻乗馬引僕携<lb/>
羊豕各半酒數㪷來曰此人間之物幸無疑也<lb/>
言訖而去其酒肉肥濃之極過於華隂聚散如<lb/>
𥘉宿灞上臻曰此行乃人丗不測者也幸君能<lb/>
一觀成公曰何獨弃我曰神祇尚侮人之衰也<lb/>
君命稍薄故不可耳非敢不均其分也入城當<lb/>
<pb n="KR3l0126_SBCK_001-7a"/>
舎於開化坊西門北壁上第二板門王家可直<lb/>
造焉辛君初五更立灞西古槐下及期辛歩往<lb/>
灞西見旋風卷塵邐迤而去到古槐立未定忽<lb/>
有風來撲林轉所間一旗甲馬立於其前王臻<lb/>
者乗且牽呼臻速登旣乗觀焉前後戈甲塞路<lb/>
臻引辛謁大將軍將軍者丈餘㒵甚偉揖公平<lb/>
曰聞君有廣欽之心誠推此心於天下鬼神者<lb/>
且不敢侮况人乎謂臻曰君旣召來冝盡主人<lb/>
之分遂同行入通化門及諸街鋪各有吏士迎<lb/>
<pb n="KR3l0126_SBCK_001-7b"/>
拜次天門街有紫吏若供頓者曰人多并下不<lb/>
得請逐近配分將軍許之於是分兵五處獨將<lb/>
軍與親衞舘於顔魯公廟旣入坊顔氏之先簪<lb/>
𥚑而來若迎者遂入舎臻與公平止西廊幕次<lb/>
餚饌馨香味窮海陸其有令公平食之者有令<lb/>
不飡者臻曰陽司授官皆禀隂命臻感二君也<lb/>
撿選事據籍誠當駮放君僅得一官耳臻求名<lb/>
加等吏曹見許矣居數日將軍曰時限向盡在<lb/>
於道埸萬神護蹕無許奉迎如何臻曰牒府請<lb/>
<pb n="KR3l0126_SBCK_001-8a"/>
夜宴宴時腥羶衆神自許即可矣遂行牒牒去<lb/>
逡巡得報曰巳勑備夜宴於是部管兵馬戍時<lb/>
齊進入光範及諸門門吏皆立拜宣政殿下馬<lb/>
兵三百餘人歩將軍金甲仗鉞來立於所宴殿<lb/>
下五十人從卒環殿露兵若備非常者殿上歌<lb/>
舞方歡俳優賛詠燈燭熒煌絲竹並作俄而三<lb/>
更四點有一人多髯而長碧衫皂袴以紅爲褾<lb/>
又以紫縠畫虹蜆爲帔結於兩肩右腋之間垂<lb/>
兩端於背冠皮冠非虎非豹飾以紅罽其狀可<lb/>
<pb n="KR3l0126_SBCK_001-8b"/>
畏忽不知其所來執金匕首長尺餘拱於將軍<lb/>
之前延聲曰時到矣將軍頻眉揖之唯而走自<lb/>
西廂歷階而上當御座後跪以獻上旣而左右<lb/>
紛紜上頭眩音樂驟散扶入西閤乆之未出將<lb/>
軍曰昇雲之期難違頃刻上旣命駕何不遂行<lb/>
對曰上澡身否然可即路遽聞具浴之聲三更<lb/>
上御碧玉輿青衣士六衣上皆畫龍鳯肩舁下<lb/>
殿將軍揖介胃之士無拜因慰問以人間紛挐<lb/>
萬機勞苦淫聲蕩耳妖色感心清真之懷得復<lb/>
<pb n="KR3l0126_SBCK_001-9a"/>
存否上曰心非金石見之能無少亂今巳捨離<lb/>
固亦釋然將軍笑之遂歩從環殿引翼而出自<lb/>
内閤及諸門吏莫不嗚咽群辤或收血捧輿不<lb/>
忍去者過宣政殿二百騎引三百騎從如風如<lb/>
雷䬃然東去出望仙門將軍乃勑臻送公平遂<lb/>
勒馬離隊不覺足巳到一板門前臻曰此開化<lb/>
王家宅成君所止也仙馭巳逺不能從容爲臻<lb/>
多謝成君牽轡揚鞭忽不復見公平扣門一聲<lb/>
有人應者果成君也袐不敢泄更數月方有攀<lb/>
<pb n="KR3l0126_SBCK_001-9b"/>
髯之泣來年公平授揚州江都縣簿士廉授兖<lb/>
州瑕丘縣丞皆如其言元和𥘉李生疇昔宰彭<lb/>
城而公平之子忝徐州軍事得以詳聞故書其<lb/>
實以警道途之傲者<lb/>
　　　凉國武公李愬<lb/>
凉武公以殊勲之子將元和之兵擒蔡破鄆數<lb/>
年攻戰收城下壁皆以仁恕爲先未甞枉煞一<lb/>
人誠信遇物發於深懇長慶元年秋自魏博節<lb/>
度使左僕射平章事詔徴還京師將入洛其衙<lb/>
<pb n="KR3l0126_SBCK_001-10a"/>
門將石季武先在洛夢涼公自此登天津橋季<lb/>
武爲導以宰相行呵叱動地有道士八人乗馬<lb/>
持絳節幡幢從南欲上導騎呵之對曰我迎仙<lb/>
公安知宰相招季武與語季武驟馬而前持節<lb/>
道士曰可記我言聞於相公其言曰聳轡排金<lb/>
闕乗軒上漢槎浮名何足戀髙舉入煙霞季武<lb/>
元不識字記姓名又少及隨道士言之再聞巳<lb/>
得道士曰巳記得可先白相公乃驚覺汗流𬒳<lb/>
體喜以爲相國由當上仙況俗官乎後三日凉<lb/>
<pb n="KR3l0126_SBCK_001-10b"/>
公果自北登天津橋季武爲導因入憩天宫寺<lb/>
月餘而薨時人以仁恕端慤之心固合於道安<lb/>
知非謫仙數滿而去乎材行官業著於國史故<lb/>
不書<lb/>
　　　薛中丞存誠<lb/>
御史中丞薛存誠元和末由臺丞入給事中未<lb/>
朞復亞臺長憲閣清嚴塵俗罕到再入之日浩<lb/>
然有閑曠之思及廳吟曰卷簾疑客到入户似<lb/>
僧歸後數月閽吏因晝寢未熟髣拂間見僧童<lb/>
<pb n="KR3l0126_SBCK_001-11a"/>
數十人持香花幢蓋作𣑽唱次第入臺閽吏呵<lb/>
之曰此御史臺是何法事髙聲入來其一僧自<lb/>
稱識逹曰識逹是中丞弟子來迎本師師在臺<lb/>
可入省迎乎閽吏曰此中丞官亞臺本非僧侣<lb/>
奈何妖敢入臺門即欲擒之識逹曰中丞元是<lb/>
湏彌山東峯静居院羅漢大德縁悞與天下人<lb/>
言意渉近俗謫來俗界五十年年足合歸故來<lb/>
迎耳非汝軰所知也閽吏將馳報遂驚覺後數<lb/>
日薛公自臺中遇疾而薨潜問其年正五十矣<lb/>
<pb n="KR3l0126_SBCK_001-11b"/>
　　　麒麟客<lb/>
麒麟客者南陽張茂實家傭僕也茂實家於華<lb/>
山下大中偶遊洛中假僕于南市得一人焉其<lb/>
名曰王夐年可四十餘傭作之直月五百勤幹<lb/>
無私出於深誠苟有可爲不待指使茂實噐之<lb/>
易其名曰大曆將倍其直固辤其家益憐之居<lb/>
五年計酬直盡一旦辤茂實曰夐本居山家業<lb/>
不薄適與厄㑹湏傭作以穰之固非無資也而<lb/>
賣力者仐厄盡矣請從辤茂實不測其言不敢<lb/>
<pb n="KR3l0126_SBCK_001-12a"/>
留聽之曰今暮當去迨暮入白茂實曰感君恩<lb/>
宥深以奉報夐家去此甚近其中景趣亦甚可<lb/>
觀能相逐一遊乎茂實喜曰何幸然不欲令家<lb/>
中知潜一遊可乎夐曰甚易於是截竹杖長數<lb/>
尺其上書符受茂實曰君杖此入室稱腹痛左<lb/>
右人悉令取藥去後潜置竹於衾中抽身出來<lb/>
可也茂實從之夐喜曰君眞可遊吾居者也相<lb/>
與南行一里餘有黃頭執青麒麟一赤文虎二<lb/>
俟於道左實驚欲迴敻曰無苦但前行旣到前<lb/>
<pb n="KR3l0126_SBCK_001-12b"/>
夐乗麟茂實與黃頭各乗一虎茂實懼不敢近<lb/>
夐曰相隨請不復畏且此物人間之極俊者但<lb/>
試乗之遂慿而上穩不可言於是從之上升掌<lb/>
峯越壑凌山舉意而過殊不覺峻險如到三更<lb/>
計數百里矣下一山物象鮮媚松石可愛樓臺<lb/>
宫觀非丗間所有將及門引者揖鞭曰阿郎來<lb/>
紫衣吏數百人羅拜道側旣入青衣數十人容<lb/>
色皆殊衣服鮮華不可名狀各執樂噐引拜遂<lb/>
入中堂宴食畢且命茂實坐夐入更衣返坐衣<lb/>
<pb n="KR3l0126_SBCK_001-13a"/>
裳冠冕儀皃堂堂然實真仙之風度也其䆫户<lb/>
階闥屏幃床榻茵褥之盛固非人丗之所有歌<lb/>
鸞舞鳯及諸聲樂皆所未聞情意髙逸不復思<lb/>
人寰之事歡極主人曰此乃仙居非丗人之所<lb/>
到以君宿縁合一到此故有逃厄之遇仙俗路<lb/>
殊塵静難雜君冝歸修其心三五刼當復相見<lb/>
夐比者塵縁將盡上界有名得遇太清真人召<lb/>
入小有洞中示以九天之樂復令下指生死海<lb/>
波且曰樂雖難求苦亦易遣如爲山者掬土増<lb/>
<pb n="KR3l0126_SBCK_001-13b"/>
髙不掬則止穿則䧟夫昇髙者不上難而下易<lb/>
乎自是修習經六七刼乃證此身迴視委骸積<lb/>
如山岳四大海水半是吾宿丗父母妻子別泣<lb/>
之淚然念念倐之條巳一丗形骸雖逺此不忘<lb/>
修致其功即亦非逺亦時有心逺氣清一言而<lb/>
悟者勉之遺金百鎰爲修身之助復乗麒麟令<lb/>
黃頭執之夐歩送到家家人方環泣茂實投金<lb/>
於井中夐取去竹杖令茂實潜卧衾中夐曰我<lb/>
當蓬萊謁大仙伯明旦於蓮花峯上有彩雲東<lb/>
<pb n="KR3l0126_SBCK_001-14a"/>
去我之乗也遂揖而去茂實忽呻吟衆驚而問<lb/>
之茂實紿之曰𥘉腹痛忽若有人見召遂掩然<lb/>
耳不知其多時日也家人曰取藥旣迴呼之不<lb/>
應巳七日矣唯心頭尚暖故未殮也明日望之<lb/>
蓮花峯上果有綵雲去遂弃官遊名山後歸出<lb/>
井中金與眷屬再出遊山終不知所在也<lb/>
續幽怪録卷第一<lb/>
<pb n="KR3l0126_SBCK_001-14b"/>
</p>
<p>
</p>
  </div>
<div> <lb/>
    <p>
<pb n="KR3l0126_SBCK_002-1a"/>
續幽怪録卷第二<lb/>
　　　　　　　　李　復言　編<lb/>
　　　盧僕射從史<lb/>
盧公元和初以左僕射節制澤潞因鎭陽拒命<lb/>
跡渉不臣爲中官驃騎將軍吐突承璀所紿縛<lb/>
送京師以反狀未明左遷驩州司馬旣而逆跡<lb/>
盡露賜死於康州寳曆元年蒙州刺史李湘去<lb/>
郡歸闕自以海隅郡守無臺閣之親一旦造上<lb/>
國若扁舟泛滄海者門端溪縣女巫者知未來<lb/>
<pb n="KR3l0126_SBCK_002-1b"/>
之事維舟召焉巫到曰某能知未來之事乃見<lb/>
鬼者也呼之皆可召然鬼有二等有福德之鬼<lb/>
有貧賤之鬼福德者精神俊爽往往自與人言<lb/>
貧賤者氣劣神悴假某以言事盡在所遇非某<lb/>
能知也湘曰安得鬼而問之曰廳前楸林下有<lb/>
一人衣紫佩者自稱澤潞盧僕射可拜而請之<lb/>
湘乃公服執簡向林而拜女巫曰僕射巳荅拜<lb/>
湘遂揖上階空中曰從史死於此廳爲弓弦所<lb/>
遣今尚惡之使君床上弓幸除之湘遽命去焉<lb/>
<pb n="KR3l0126_SBCK_002-2a"/>
時驛廳副堦上只有一榻湘偶忘其貴將坐問<lb/>
之女巫曰使君無禮僕射官髙何不延坐乃將<lb/>
吏視之僕射大怒去也急隨拜謝或肯却來湘<lb/>
匍匐下堦問其所向一歩一拜凡數十歩空中<lb/>
曰大錯公之官未敵吾軍一禆將柰何對我而<lb/>
自坐湘再三辤謝方肯却迴女巫曰僕射却迴<lb/>
矣於是拱立而行及堦女巫曰僕射上矣別置<lb/>
榻而設䄄褥以延之巫曰坐矣湘乃坐空中曰<lb/>
使君何所問對曰湘逺官歸朝憂疑曰極伏知<lb/>
<pb n="KR3l0126_SBCK_002-2b"/>
僕射神通造化識逹未然伏乞略賜一言示其<lb/>
榮悴空中曰大有人接引到城一月當刺梧州<lb/>
湘又問終更不言湘因問曰僕射去人寰乆矣<lb/>
何不還生人中而乆處冥寞曰吁是何言哉人<lb/>
丗勞苦萬愁纒心盡如燈蛾爭撲名利愁勝而<lb/>
髪白神敗而形羸方寸之間波瀾萬丈相妬相<lb/>
賊猛於豪獸故佛以丗界爲火宅道以人身爲<lb/>
大患吾巳免離下視湯火豈復低身而卧其間<lb/>
乎且夫據其生死明晦未殊學仙成敗則無所<lb/>
<pb n="KR3l0126_SBCK_002-3a"/>
異吾巳得煉形之術也其術自無形而煉成三<lb/>
尺之形則上天入地乗雲駕鶴于變萬化無不<lb/>
可也吾之形所未圎者三寸耳飛行自在出幽<lb/>
入明亦可也萬乗之君不及吾況平民乎湘曰<lb/>
煉形之道可得聞乎曰非使君所冝聞也復問<lb/>
梧州之後終而不言乃云湘到輦下以竒貨求<lb/>
助助者數人未一月拜梧州刺史皆如其言竟<lb/>
終於梧州盧所以不復言其後事也<lb/>
　　　李岳州<lb/>
<pb n="KR3l0126_SBCK_002-3b"/>
岳州刺史李公倰興元中舉進士連不中第次<lb/>
年有故人國子祭酒通春官包結者援成之牓<lb/>
前一日例以名聞執政初五更倰將候祭酒里<lb/>
門未開立馬門側傍有鬻餻者其氣爞爞有一<lb/>
吏若外郡之　者小囊氊帽坐於其側欲餻<lb/>
之色盈面倰顧曰此甚賤何不以錢易之客曰<lb/>
囊中無錢耳倰曰倰有錢願獻一飽多少唯意<lb/>
客甚喜㗖數片俄而里門開衆竸出客獨附倰<lb/>
馬曰少故願請少間倰下路聽之曰某乃冥吏<lb/>
<pb n="KR3l0126_SBCK_002-4a"/>
之送進士名者君非其徒耶倰曰然曰送堂之<lb/>
牓在此可自尋之因出視倰無名垂泣曰苦心<lb/>
筆硯二十餘年偕計而歷試者亦僅十年心破<lb/>
䰟斷以望斯舉今復無名豈不終無成乎曰君<lb/>
之成在一年一年之外成名禄位甚盛今欲求<lb/>
之亦非難但於本䘵耗半且多屯剥纔獲一郡<lb/>
如何倰曰所求者名名得足矣客曰能行少賂<lb/>
於冥吏即於此取其同姓者去其名而自書其<lb/>
名可乎倰曰幾賂可曰隂錢三萬貫某感恩而<lb/>
<pb n="KR3l0126_SBCK_002-4b"/>
以誠告其錢非某敢取將遺牘吏來日午時送<lb/>
可也復授倰自注從上有故太子少師李公夷<lb/>
簡名倰欲揩之客遽曰不可此人禄重未易動<lb/>
也又其下有李温名客曰可矣倰乃揩去温字<lb/>
注倰字客遽卷而行曰無違約旣而倰詣祭酒<lb/>
祭酒未冠聞倰來怒目延坐徐出曰吾與主司<lb/>
分深一言姓名狀頭可致公何躁甚相疑頻頻<lb/>
見問吾豈輕語者耶倰再拜對曰倰懇於名者<lb/>
若思決此一朝今當呈牓之晨冒責奉謁祭酒<lb/>
<pb n="KR3l0126_SBCK_002-5a"/>
曰唯唯其聲甚不平倰見其責憂疑愈極乃變<lb/>
服伺祭酒出之到子城東北隅逢春官懷其牓<lb/>
將赴中書祭酒揖問曰前言遂否春官曰誠知<lb/>
獲罪負荆不足以謝然迫於大權難副髙命祭<lb/>
酒自以交春官深意謂無阻待倰之怒色甚峻<lb/>
今乃不成何面相見因曰季布所以名重天下<lb/>
者能立然諾今君不副然諾移妄於某蓋以某<lb/>
官閑也平生交契今日絶矣不揖而行春官遽<lb/>
追之曰迫於豪權留之不得竊持深顧外於形<lb/>
<pb n="KR3l0126_SBCK_002-5b"/>
骸見責如此寧得罪於權右耳請同㝷牓揩名<lb/>
填之祭酒開牓見李公夷簡欲揩春官急曰此<lb/>
人宰相處分不可去指其下李温曰可矣遂揩<lb/>
去温字注倰字及牓出倰名果在巳前所揩處<lb/>
其日午時隨衆叅謝不及即餻客之約迨暮將<lb/>
歸道逢餻客泣示之背曰爲君所誤得杖矣牘<lb/>
吏將舉勘某更他祈共止之其背實有重杖者<lb/>
倰驚謝之且曰當如何客曰旣而勿復道也來<lb/>
日午時送五萬緡亦可無追勘之厄倰曰諾及<lb/>
<pb n="KR3l0126_SBCK_002-6a"/>
到時焚之遂不復見然倰筮仕之後追劾貶降<lb/>
不歇於道才得岳州刺史未幾而終生人之窮<lb/>
逹皆自隂騭豈虚乎哉<lb/>
　　　張質<lb/>
張質者猗氏人元和中明經授亳州臨渙尉到<lb/>
任月餘日𥘉暮見數人執符來追其僕亦持馬<lb/>
俟於階下遂乗馬隨之出縣門𥘉黃昏縣吏由<lb/>
列坐門下略無起者質怒曰州司暫追官不遽<lb/>
廢人吏敢無禮如此人亦不顧出數十里到一<lb/>
<pb n="KR3l0126_SBCK_002-6b"/>
栢林使者曰到此冝下馬遂去馬歩行約百餘<lb/>
里入城郭直北有大府門門額題曰地府入府<lb/>
經西有門題曰推院吏士甚衆門人曰臨渙尉<lb/>
張質遂入見一美鬚髯衣緋人據案而坐責曰<lb/>
爲官本合理人因何曲推事遣人枉死質𬒳捽<lb/>
搶地呌曰質本任解褐到官月餘未甞推事又<lb/>
曰案牘分明訴人不逺府命追勘仍敢詆欺取<lb/>
枷枷之質又曰訴人旣近請與相見曰召冤人<lb/>
來有一老人眇目自西房出疾視質曰此人年<lb/>
<pb n="KR3l0126_SBCK_002-7a"/>
少非推某者乃刺禄庫檢到報猗氏張質元和<lb/>
十七年四月二十一日上臨渙尉又檢訴狀𬒳<lb/>
屈抑事又牒隂道亳州其年三月臨渙見任尉<lb/>
年名如巳受替替人年名并受上月日得牒其<lb/>
年三月見任尉江陵張質年五十一元和十一<lb/>
年四月十一日上任十七年四月二十一日受<lb/>
替<hi>人檢</hi>猗氏張質年四十七檢狀過判官曰名姓<lb/>
偶同遂不審勘錯行文牒追擾平人聞於上司<lb/>
豈斯容易本典決十下改追正身其張尉任歸<lb/>
<pb n="KR3l0126_SBCK_002-7b"/>
執符者復引而迴若行髙山墜於嵒下遂如夢<lb/>
覺乃在栢林中伏於馬項上雨裛衣背痛不能<lb/>
自起且不知何處隱隱聞樵歌之聲知其有人<lb/>
遂大呼救命樵人來視之驚曰縣失官人并馬<lb/>
此莫是乎竸來問質不能對扶正其身筞以送<lb/>
縣其栢林在縣北三十里官吏大喜迎焉質之<lb/>
馬爲鬼所加僕人不知及乗馬出門門吏雖環<lb/>
坐爲鬼所隱人亦不見有頃家童求質不得問<lb/>
於隣㕔並云不來入厩視馬亦不在而僕夫不<lb/>
<pb n="KR3l0126_SBCK_002-8a"/>
覺訪於門吏吏不見出其宰惑之且疑質之𥘉<lb/>
臨也嚴於吏吏怨而殺之是夜坐門者及門人<lb/>
當宿之吏莫不禁錮㝷求不得者巳七日矣質<lb/>
歸憩數日方能言然神識遂闕元和六年質尉<lb/>
彭城李生者爲之宰訝其神蕩說竒以導之質<lb/>
因具言也<lb/>
　　　韋令公皐<lb/>
公𥘉無官薄遊劒外西川節度使兵部尚書平<lb/>
章事張延賞以女妻之旣而惡焉猒薄之情日<lb/>
<pb n="KR3l0126_SBCK_002-8b"/>
露公鬰鬰不得志時入幕廷與賔朋從遊且攄<lb/>
其憤張公愈惡乗間謂公曰幕寮無非時彦延<lb/>
賞尚欽憚之韋郎無事不必數到其見輕也如<lb/>
此他日其妻尤甚憫之曰男兒固有四方意大<lb/>
丈夫何處不安今猒賤如此而知者歡然度日<lb/>
竒哉推鼔舞人豈公之樂妾辤家事君子荒隅<lb/>
一間茅屋亦君之居炊菽羮藜簞食瓢飲亦君<lb/>
之食何必忍媿強安爲有血氣者可笑時公之<lb/>
道未行自疑其命甞希乗張之權於仕一旦悟<lb/>
<pb n="KR3l0126_SBCK_002-9a"/>
此身茫然於是入告張行意張公遺帛五束夫<lb/>
人薄之揣知深竟不敢言乃私遺二十束公將<lb/>
别而行也自中堂歸院益州女巫適到見之問<lb/>
夫人曰向之緑衣入西院者爲誰曰韋郎曰此<lb/>
人極貴位過丞相逺矣其禄將發不乆亦鎮此<lb/>
冝殊待之問其所以曰貴人之行必有隂吏相<lb/>
國之侍一二十人耳如緑衣郎者乃百餘人夫<lb/>
人旣憫韋之是行也其女且嫁之聞是大喜遽<lb/>
言於相國相國怒曰閨闈中人無端乃如是且<lb/>
<pb n="KR3l0126_SBCK_002-9b"/>
延賞女巳嫁此人怜其貧而贈薄請益則加柰<lb/>
何假託妖巫以相誷乎物怒與之帛五束是日<lb/>
韋行月餘日到歧歧帥以西川之貴<graphic n="KR2174" url="https://raw.githubusercontent.com/kanripo/KR-Gaiji/master/images/KR2174.png" mimeType="image/png"/>延置幕<lb/>
中奏大理評事㝷以鞫獄平允加監察以隴州<lb/>
刺史卒出知州事俄而朱泚窺神噐駕幸奉天<lb/>
兵戈亂起征鎮路絶輦下軍士衣食將闕獨隴<lb/>
州貢獻不絶於道天子忠之乃除御史中丞行<lb/>
在軍糧使旣而妖氛廓清駕還宫闕乃授兵部<lb/>
尚書西川節度使辤相國歳餘代居其位相國<lb/>
<pb n="KR3l0126_SBCK_002-10a"/>
聞之拔劒將自抉其目以懲不知人之過左右<lb/>
執之乆而方解問知韋路入朝蓋以輕忽之極<lb/>
無面目復見噫夫人未遇其必然乎非張相之<lb/>
忽悔不足以戒天下之傲者<lb/>
　　　鄭虢州騊夫人<lb/>
弘農令女旣笄將適盧氏卜吉之日女巫有來<lb/>
者李氏之母問曰小女今夕適人盧郎當來巫<lb/>
當屬見其人官禄厚薄巫曰盧郎非長而髯者<lb/>
乎曰然然則非夫人之子<graphic n="KR2174" url="https://raw.githubusercontent.com/kanripo/KR-Gaiji/master/images/KR2174.png" mimeType="image/png"/>也夫人子<graphic n="KR2174" url="https://raw.githubusercontent.com/kanripo/KR-Gaiji/master/images/KR2174.png" mimeType="image/png"/>中形<lb/>
<pb n="KR3l0126_SBCK_002-10b"/>
且無髯夫人大驚曰吾女今夕適人何以非盧<lb/>
生曰不知其他盧非子<graphic n="KR2174" url="https://raw.githubusercontent.com/kanripo/KR-Gaiji/master/images/KR2174.png" mimeType="image/png"/>之㒵俄而盧納采夫<lb/>
人怒援巫視之巫曰事在今夕安敢妄乎即盧<lb/>
納其身非夫人之子<graphic n="KR2174" url="https://raw.githubusercontent.com/kanripo/KR-Gaiji/master/images/KR2174.png" mimeType="image/png"/>也其家大怒共逐焉及<lb/>
夕盧乗軒車來展親迎之禮賔主禮具解珮約<lb/>
花盧若驚奔而出乗馬而遁衆賔追之不及掌<lb/>
人素有氣丈夫不勝其憤且恃其女之容也邀<lb/>
客皆坐呼女出拜其㒵之麗天然罕敵指曰此<lb/>
女豈驚人乎今若不出人以爲獸形也衆莫不<lb/>
<pb n="KR3l0126_SBCK_002-11a"/>
嗟憤掌人曰此女巳奉見衆賔中有能娉者願<lb/>
赴今夕時有鄭騊爲盧之儐在坐起曰願事門<lb/>
舘於是奉擇相登車成巫之言㒵宛然乃知巫<lb/>
之有知也後數年鄭仕於京逢盧問其走狀盧<lb/>
曰兩眼亦且大如盞牙長數寸出於口兩角得<lb/>
無驚奔乎鄭素與盧善乃出其妻以示之盧大<lb/>
慙而退乃知結䄜之親命固前定不可苟求乃<lb/>
驗巫言有徴矣<lb/>
　　　薛偉<lb/>
<pb n="KR3l0126_SBCK_002-11b"/>
薛偉者乾元元年在涇州青城縣主簿與丞鄒<lb/>
滂尉雷濟裴寮同時其秋偉病七日忽奄然若<lb/>
往者連呼不應而心頭微暖家人不忍即殮環<lb/>
而伺之經二十日忽長吁起坐謂其人曰吾不<lb/>
知人間幾日矣曰二十日矣與我覷群官方食<lb/>
鱠否言吾巳蘇矣甚有竒事請諸公罷筯來聽<lb/>
也僕人走示群官實欲食鱠遂以告皆停飱而<lb/>
來偉曰諸公勑司户僕張弼求魚乎曰然又問<lb/>
弼曰漁人趙幹藏巨鯉以小者應命汝於葦間<lb/>
<pb n="KR3l0126_SBCK_002-12a"/>
得藏者携之而來方入縣也司户吏其坐門東<lb/>
糺曹吏坐門西方弈碁入及堦鄒雷方博裴㗖<lb/>
桃實弼言幹之藏巨魚也曰五鞭之旣付食工<lb/>
王士良者喜而煞之皆然乎遞相問誠然衆曰<lb/>
子何以之曰向煞之鯉我也衆駭曰願聞其說<lb/>
曰吾初疾困爲熱所逼殆不可堪忽悶忘其疾<lb/>
惡熱求凉筞杖而去不知其夢也旣出郭其心<lb/>
欣欣然若籠禽檻獸之得逸莫我如也漸入山<lb/>
山行益悶遂下遊於江畔見江潭深淨秋色可<lb/>
<pb n="KR3l0126_SBCK_002-12b"/>
愛輕漣不動鏡涵逺靈忽有思浴意遂脫衣於<lb/>
岸跳身便入自㓜狎水成人巳來絶不復戯遇<lb/>
此縱適實契宿心且曰人浮不如魚快也安得<lb/>
攝魚而健游乎傍有一魚曰顧足下不願耳正<lb/>
授亦易何况求攝當爲足下圖之快然而去未<lb/>
頃有魚頭人長數尺騎鯢來導從數十魚宣河<lb/>
伯詔曰城居水遊浮沉異道苟非其好則昧通<lb/>
波薛掌意尚浮深跡思性廣樂浩汗之域放懷<lb/>
清江厭巘崿之情投簮幻丗暫從鱗化非遽成<lb/>
<pb n="KR3l0126_SBCK_002-13a"/>
身可權充東潭赤鯉嗚呼恃長波而傾舟得罪<lb/>
於晦昧纎鈎而貪餌見傷於明無惑失身以羞<lb/>
其黨爾其勉之聽而自顧即巳魚服矣於是放<lb/>
身而遊意往斯到波上潭底莫不從容三江五<lb/>
湖騰躍將遍然配留東潭每暮必復俄而飢甚<lb/>
求食不得循舟而行忽見趙幹垂鈎其餌芳香<lb/>
心亦知戒不覺近口曰我人也暫時爲魚不能<lb/>
求食乃吞其鈎乎捨之而去有頃飢益甚思曰<lb/>
我是官人戯而魚服縱吞其鈎趙幹豈煞我固<lb/>
<pb n="KR3l0126_SBCK_002-13b"/>
當送我歸縣耳遂吞之趙幹收綸以出幹手之<lb/>
將及也偉連呼之幹不聽之而以繩貫我腮乃<lb/>
繫于葦間旣而張弼來曰裴少府買魚湏大者<lb/>
幹曰未得大魚有小者十餘斤弼曰奉命取大<lb/>
魚安用小者乃自於葦間㝷得偉而提之又謂<lb/>
弼曰我是汝縣主簿化形爲魚遊江何得不拜<lb/>
我弼不聽提之而行罵亦不巳幹終不顧入縣<lb/>
門見縣吏坐者弈碁皆大聲呼之略無應者唯<lb/>
笑曰可畏魚直三四斤餘而旣入階鄒雷方博<lb/>
<pb n="KR3l0126_SBCK_002-14a"/>
裴㗖桃實皆喜魚大促命付厨弼言幹之藏巨<lb/>
魚以小者應命裴怒鞭之我呌諸公曰我是公<lb/>
同官今而見擒竟不相捨促煞之仁乎哉大呌<lb/>
而泣三君不顧而付鱠手王士良者方持刃喜<lb/>
而投我於机上我又呌曰王士良汝是我之常<lb/>
使鱠手也因何煞我何不執我白於官人士良<lb/>
若不聞者按吾頸於砧上而斬之彼頭適落此<lb/>
亦醒悟遂奉召爾諸公莫不大驚心生愛忍然<lb/>
趙幹之獲張弼之提縣司之弈吏三君之臨堦<lb/>
<pb n="KR3l0126_SBCK_002-14b"/>
王士良之將煞皆見其口動實無聞焉於是三<lb/>
君並捉鱠終身不食偉自此乎愈後異華陽丞<lb/>
乃卒<lb/>
續幽怪録卷第二<lb/>
</p>
<p>
</p>
  </div>
<div> <lb/>
    <p>
<pb n="KR3l0126_SBCK_003-1a"/>
續幽怪録卷第三<lb/>
　　　　　　　　李　復言　編<lb/>
　　　蘇州客<lb/>
洛陽劉貫詞大曆中求丐于蘇州逢蔡霞秀才<lb/>
者精彩㑺爽之極一相見意頗勤勤以兄見呼<lb/>
貫詞旣而携羊酒來宴酒闌曰兄所泛浮江湖<lb/>
間何爲乎曰求丐耳霞曰有所抵耶泛行郡國<lb/>
耶曰蓬行耳霞曰然則幾獲而止曰十萬霞曰<lb/>
蓬行而望十萬乃無翼而思飛者也設令必得<lb/>
<pb n="KR3l0126_SBCK_003-1b"/>
亦廢數月霞居洛中左右下不貧以他故避地<lb/>
音問乆絶意有所託祈兄爲迴途中之費蓬遊<lb/>
之望不擲日月而得如何曰固所願耳霞於是<lb/>
遺錢十萬授書一緘白日逆旅中遽蒙同念旣<lb/>
無形迹輒露心誠霞家長鱗虫宅渭橋下合眼<lb/>
叩橋柱當有應者必邀入宅孃奉見時必請與<lb/>
霞小妹相見旣爲兄弟情不合踈書中亦令渠<lb/>
出拜渠雖年㓜性頗聦惠使渠助爲掌人百緡<lb/>
之贈渠當必諾貫詞遂歸到渭橋下一潭泓澄<lb/>
<pb n="KR3l0126_SBCK_003-2a"/>
何計自逹乆之以爲龍神不當我欺試合眼叩<lb/>
之忽有一人應因視之則失橋及潭矣有朱門<lb/>
甲第樓閣參差有紫衣僕拱立於前而問其意<lb/>
貫詞曰來自呉郡郎君有書問者執書以入頃<lb/>
而復出曰太夫人奉屈遂入廳中見太夫人者<lb/>
年四十餘衣服皆紫容皃可愛貫詞拜之太夫<lb/>
人荅拜且謝曰兒子逺遊乆絶音耗勞君惠顧<lb/>
數千里逹書渠少失意上官其痕未減一從遁<lb/>
去三歳寂然非君特來愁緒猶積言訖命坐貫<lb/>
<pb n="KR3l0126_SBCK_003-2b"/>
詞曰郎君約爲兄弟小娘子即貫詞妹也亦當<lb/>
相見夫人曰兒子書中亦言渠略梳頭即出奉<lb/>
見俄有青衣曰小娘子來年可十五六容色絶<lb/>
代辯惠過人旣拜坐於母下遂命飲饌亦甚精<lb/>
潔方對食太夫人忽眼赤直視貫詞女急曰哥<lb/>
哥憑來宜且禮待况今宵患不可動揺因曰書<lb/>
中以兄處分令以百緡奉贈旣難獨舉湏使輕<lb/>
賫今奉一噐其價相當可乎貫詞曰巳爲兄弟<lb/>
寄一書扎豈冝受其賜太夫人曰郎君貧遊兒<lb/>
<pb n="KR3l0126_SBCK_003-3a"/>
子備𫐠今副其諾不可推辭貫詞謝之因命鎮<lb/>
國椀來又進食未幾太夫人復瞪視眼赤口兩<lb/>
角涎下女急掩其口曰哥哥深誠託人不冝如<lb/>
此乃曰孃年髙風疾發動祗對不得兄冝且出<lb/>
女若懼者遣青衣持椀自隨而投貫詞曰此罽<lb/>
賔國椀其國以鎮灾癘唐人得之固無所用得<lb/>
錢十萬即貨之其下勿鬻某縁孃疾湏侍左右<lb/>
不遂從容再拜而入貫詞持椀而行數歩迴顧<lb/>
碧溜危橋宛似𥘉到而身若適下視手中噐乃<lb/>
<pb n="KR3l0126_SBCK_003-3b"/>
一黃色銅椀也其價只三五環矣大以爲龍妹<lb/>
之妄也執鬻於市有酬七百八百者亦有酬五<lb/>
百者念龍神貴信不當欺人日日持行於市及<lb/>
歳餘西市店忽有胡客周視之大喜問其價貫<lb/>
詞曰二百緡客曰物冝所直何止二百緡但非<lb/>
中國之寳有之何益百緡可乎貫詞以𥘉約只<lb/>
爾不復廣求遂許之交受客曰此乃罽賔國鎮<lb/>
國椀也在其國大穰人民忠孝比椀失來其國<lb/>
大荒兵戈亂起吾聞龍子所竊巳僅四年其君<lb/>
<pb n="KR3l0126_SBCK_003-4a"/>
方以中國半年之賦召贖君何以致之貫詞具<lb/>
告其實客曰罽賔守龍上訴當追尋次此霞所<lb/>
以避地也隂冥吏嚴不得陳首藉君爲郵送之<lb/>
耳殷勤見妹者非固親也慮老龍之嚵或欲相<lb/>
㗖以其妹衞君耳此椀旣去渠亦當來亦銷患<lb/>
之道也五十日後漕浴波騰瀺灂竟日是霞歸<lb/>
之候也曰何以五十日然後歸客曰吾携過嶺<lb/>
方敢來復貫詞記之及期往視誠然矣<lb/>
　　　張庾<lb/>
<pb n="KR3l0126_SBCK_003-4b"/>
張庾舉進士元和十二年居長安昇道里南街<lb/>
十一月八日夜僕夫他宿獨庾在月下忽聞異<lb/>
香氛馥驚惶之次俄聞行歩之聲漸近庾屣履<lb/>
聽之數青衣年十八九艶美無敵推開庾門曰<lb/>
歩月逐勝不必樂遊原只此院小臺藤架可以<lb/>
樂矣遂引少女七八人容色皆艶絶代莫比衣<lb/>
服華麗首飾珍光宛若公王節制家庾側身走<lb/>
入堂前垂簾望之諸女徐行直詣藤下湏臾陳<lb/>
設華麗床榻並列雕盤玉樽杯杓皆竒物八人<lb/>
<pb n="KR3l0126_SBCK_003-5a"/>
環坐青衣執樂者十人執板立者二人左右倚<lb/>
立者十人絲管方動坐上一曰不告掌人遂欲<lb/>
張樂得無慢易乎旣是衣冠且非異類邀來同<lb/>
歡亦甚不惡因命一青衣傳語曰姊妹歩月偶<lb/>
入貴院酒肉絲竹輒以自隨秀才能暫出作掌<lb/>
人否夜深計巳脫冠紗巾而來可稱踈野庾聞<lb/>
青衣受命畏其來也乃閇門拒之傳詞者叩門<lb/>
而呼庾不應推門門復閇遂走復命一女曰吾<lb/>
軰同歡人不敢望旣入其家門不召亦合來謁<lb/>
<pb n="KR3l0126_SBCK_003-5b"/>
閇門塞户羞見吾徒呼旣不應何湏更召於是<lb/>
一人執樽一人糺司酒旣巡行絲竹合奏餚饌<lb/>
芳珍音曲清亮權貴之極不可名言庾自度此<lb/>
坊南街盡是墟墓絶無人住謂是坊中出來則<lb/>
坊門巳閉若非妖狐乃是鬼物今吾尚未惑可<lb/>
以逐之少頃見迷何能自悟於是潜取枝床石<lb/>
徐開門突出望塵而擊正中臺盤衆起紛紜各<lb/>
執而去庾趂及奪得一盞遽以衣繫之及明解<lb/>
視乃一白角盞盞中之竒不是過也院中香氣<lb/>
<pb n="KR3l0126_SBCK_003-6a"/>
數日不歇其盞鏁於櫃中親朋來者莫不傳視<lb/>
竟不能辯其所自後十餘日轉觀之次忽墮地<lb/>
遂不復見庾明年春進士上第焉<lb/>
　　　竇玉妻<lb/>
進士王勝蓋夷元和中求薦於同州其時客多<lb/>
賔舘頗溢二人聞郡功曹王翥私第空閑借其<lb/>
西廊以俟郡試旣而他室皆有人唯正堂以小<lb/>
繩繫門自牗而窺其廂獨床上有褐衾床北有<lb/>
𬒳籠此外空然更無他有問其隣曰處士竇三<lb/>
<pb n="KR3l0126_SBCK_003-6b"/>
郎居也二客以西廂爲窄思與同居甚喜其無<lb/>
姬僕也迨暮竇處士者一驢一僕乗醉而來夷<lb/>
勝前謁且曰勝求解於此所得西廊亦甚窄君<lb/>
子旣無姬僕又是方外之人願略同此堂以俟<lb/>
郡試玉固辭接對之色甚傲夷勝銜之夜深將<lb/>
寢忽聞異香驚起㝷之則見堂中垂簾帷喧然<lb/>
語笑於是夷勝突入其堂中屏帷四合竒香撲<lb/>
人雕盤珎膳不可名狀有一女年可十八九妖<lb/>
麗無比與竇三對食侍婢十餘人亦皆端妙燒<lb/>
<pb n="KR3l0126_SBCK_003-7a"/>
爐煑茗方熟坐者起入西廂帷中侍婢悉入曰<lb/>
是何兒郎突衝人家竇三者面色如土端坐不<lb/>
語夷勝無以致辭啜茗而出旣下階聞其閉户<lb/>
之聲乃復聽之聞曰風狂兒郎因何共止古人<lb/>
所以卜隣者豈虚言哉致相突乃如此豈非君<lb/>
率易也竇　以非巳之居難拒異客必慮輕侮<lb/>
豈無他宅因復懽笑及明往覘之盡復其故竇<lb/>
三者獨偃於裮衾中拭目方起夷勝召詰之不<lb/>
對夷勝曰君晝爲布衣夜㑹公族非習妖幻何<lb/>
<pb n="KR3l0126_SBCK_003-7b"/>
以致之麗人不言其實當即告郡竇曰此固祕<lb/>
事言亦無妨比者玉薄遊太原晚發冷泉將宿<lb/>
於孝義縣隂晦失道夜投人㽵問其掌㽵僕曰<lb/>
汾州崔司馬田也令入告焉出曰延入崔司馬<lb/>
年可五十餘衣緋儀㒵可愛問竇之先及伯叔<lb/>
昆弟詰其中外自言其族乃玉親重表丈也自<lb/>
㓜亦甞聞此丈人恨不知其官慰問殷懃情禮<lb/>
優重因令報其妻曰竇秀才乃是右衞將軍七<lb/>
兄之子也是吾之重表姪夫人亦是丈母可見<lb/>
<pb n="KR3l0126_SBCK_003-8a"/>
之從䆠異方親戚離阻不因行李豈得相逢請<lb/>
即梳頭相見少頃一青衣曰屈三郎子入其中<lb/>
堂陳設之盛曗若王侯之居盤饌珍華味窮海<lb/>
陸旣食丈人曰君今此遊將何所求曰求舉資<lb/>
耳曰家在何郡曰海内無家萍蓬之士也丈人<lb/>
曰君生涯如此身事落然蓬遊無<graphic n="KR1328" url="https://raw.githubusercontent.com/kanripo/KR-Gaiji/master/images/KR1328.png" mimeType="image/png"/>徒勞往復<lb/>
丈人有女年近長成今便令奉事衣食之給不<lb/>
求於人可乎玉起拜曰孤客無家才能素薄忽<lb/>
蒙采顧何副眷憐但慮庸虚敢不承命夫人喜<lb/>
<pb n="KR3l0126_SBCK_003-8b"/>
曰今夕甚佳又有牢饌親戚中配屬何必廣召<lb/>
賔客吉禮旣便取今夕於是言謝訖復坐又進<lb/>
食食畢揖玉退於西廳具浴浴訖授衣一襲巾<lb/>
櫛一幞引相者三人來皆聦明之士一人姓王<lb/>
稱郡法曹一人姓裴稱戸曹一人姓韋稱郡督<lb/>
郵相揖而坐俄而禮輿香車皆具華燭前引自<lb/>
西廳至中門展親御之禮因又遶㽵一周自南<lb/>
門入及中堂堂中帷帳巳滿成禮訖𥘉三更其<lb/>
妻告玉曰此非人間乃神道也所言汾州隂道<lb/>
<pb n="KR3l0126_SBCK_003-9a"/>
汾州非人間也相者數子無非冥官妾與君宿<lb/>
縁合爲夫婦故得相遇人神路殊不可乆住君<lb/>
冝即去玉曰人神旣殊安得配屬巳爲夫婦便<lb/>
合相從信誓之誠言猶在耳一夕而别何太驚<lb/>
人妻曰妾身奉君固無逺邇但君生人不合乆<lb/>
居於此君速命駕入辭而行常令君篋中有絹<lb/>
百疋用盡復滿數萬減焉所到必求静室獨居<lb/>
少以存想隨念即至十年之外可以同行未間<lb/>
晝別宵㑹爾玉入辭丈人曰明晦雖殊人神無<lb/>
<pb n="KR3l0126_SBCK_003-9b"/>
二小女子得奉巾櫛蓋是宿縁勿謂異類遂猜<lb/>
薄之亦不可唱言於人公法訊問言亦無妨言<lb/>
訖得絹百疋而別自是每夜獨宿思之則來供<lb/>
帳饌具悉其携也若此者五年矣夷勝開其篋<lb/>
果有絹百疋因各贈三十疋求其祕之言訖遁<lb/>
去不知所在焉<lb/>
　　　房杜二相國<lb/>
房相國元齡杜相國如晦微時甞自周偕之秦<lb/>
宿敷水店適有酒肉夜深對食忽見兩黒毛手<lb/>
<pb n="KR3l0126_SBCK_003-10a"/>
出於燈下若有所請乃各以一炙置手中有頃<lb/>
復出若掬又各斟酒與之遂不復見食訖背燈<lb/>
就寢至二更聞街中有髙聲呼王文晸者連呼<lb/>
不巳忽聞一人應於燈下呼者乃曰正東二十<lb/>
里村人有筵神者酒食甚豐汝能去否對曰吾<lb/>
巳醉飽於酒肉有公事去不得勞君相召呼者<lb/>
曰汝終日飢困何有酒肉本非吏人安得公事<lb/>
何妄語也對曰吾𬒳界吏差直二相蒙賜酒肉<lb/>
故不得去若常時聞命即子行吾走耳呼者謝<lb/>
<pb n="KR3l0126_SBCK_003-10b"/>
而去二君共喜識之竟同入鳯城詔爲名相焉<lb/>
　　　錢方義<lb/>
殿中侍御史錢方義故華州刺史禮部尚書徽<lb/>
之子寳曆𥘉獨居常樂第夜如厠童僕無從者<lb/>
忽見蓬頭青衣者長數尺來逼方義𥘉懼欲走<lb/>
入以鬼神之來走亦何益乃強謂曰君非郭登<lb/>
耶曰然曰與君殊路何必相見常聞人之見君<lb/>
莫不致死豈方義命當死而見耶將以君故相<lb/>
害耶方義家居華州文兄依佛者亦在在此一<lb/>
<pb n="KR3l0126_SBCK_003-11a"/>
旦溘死君手命不敢惜顧人弟之情不足能相<lb/>
容面辭乎蓬頭者復曰登非害人出亦有限人<lb/>
之見者正氣不勝自致夭横非登煞之然有心<lb/>
曲欲以託人以此乆不敢出惟貴人福禄無疆<lb/>
正氣充溢見亦無患故敢出相求耳方義曰何<lb/>
求對曰登乆任此職積効當遷但以福薄湏得<lb/>
人助貴人能爲寫金字金剛經一卷一心表白<lb/>
迴付與登即登之職遂乃小人必有厚報不敢<lb/>
虚言方義曰諾蓬頭者又曰登以隂氣侵陽不<lb/>
<pb n="KR3l0126_SBCK_003-11b"/>
人雖福力正強不成疾病亦當有少不安冝急<lb/>
服生犀角生玳瑁麝香塞鼻則無苦矣方義到<lb/>
中堂悶絶欲倒遽服麝香等并塞鼻尚書門人<lb/>
王直温者居同里乆於江嶺從事飛書求得生<lb/>
犀又服之良乆方定明旦召經工令冩金字金<lb/>
剛經三卷貴酬其直令早畢功功畢飯僧讃嘆<lb/>
迴付郭登後月餘歸曰州别墅下馬方憩丈人<lb/>
有姓裴者家寄鄂渚别巳十年忽自門入徑到<lb/>
階下方義遽拜之丈人曰有客且出門遂前示<lb/>
<pb n="KR3l0126_SBCK_003-12a"/>
方帝從之及門失丈人矣見一紫𫀆牙笏導從<lb/>
緋紫吏數十人俟於門外俛視其皃乃郭登也<lb/>
歛笏前拜曰弊職當遷只銷金剛經一卷貴人<lb/>
仁念特致三卷今功德極多超轉數等職位崇<lb/>
重爵爲貴豪無非貴人之力雖職巳驟遷其厨<lb/>
仍舊頃者當任實如鮑肆之人今旣别司復未<lb/>
就食方知前苦殆不可堪貴人慈察更爲轉金<lb/>
剛經七遍即改厨矣終身銘德何時敢忘方義<lb/>
曰諾因問丈人安在曰賢丈江夏寢今夕方困<lb/>
<pb n="KR3l0126_SBCK_003-12b"/>
神道可求人非其親人湏可自詣適巳先歸耳<lb/>
又曰厠神每月六日十六二十六日例當出巡<lb/>
此日人逢必致灾難人見即死見人即病前者<lb/>
八座抱疾三旬蓋縁登巡畢將歸瞥見半面耳<lb/>
親戚之中湏冝相避方乂又問曰幽冥吏人薄<lb/>
福者衆無所得食率當受餓必能推食泛祭一<lb/>
切鬼神此心不忘咸見斯衆暗中陳力必救灾<lb/>
厄方義曰晦明路殊偶得相遇毎一奉見數日<lb/>
不平意欲所言幸於夢寐轉經之請天暁爲期<lb/>
<pb n="KR3l0126_SBCK_003-13a"/>
唯唯而去及明因召所欽僧念金剛經四十九<lb/>
遍又明祝付與郭登功畢夢曰本請一七數又<lb/>
六之累計其功食天厨矣貴人有難當先奉白<lb/>
不爾不敢來黷也泛祭之請記無忘焉復言頃<lb/>
亦聞之未詳其實大和二年秋與方義從兄及<lb/>
河南兄不旬求歧州之薦道途授館日夕同之<lb/>
宵話竒言故及斯事故得以備書焉<lb/>
<pb n="KR3l0126_SBCK_003-13b"/>
續幽怪録卷第三<lb/>
</p>
<p>
</p>
  </div>
<div> <lb/>
    <p>
<pb n="KR3l0126_SBCK_004-1a"/>
續幽怪録卷第四<lb/>
　　　　　　　　李　復之　編<lb/>
　　　張逢<lb/>
南陽張逢元和末薄遊嶺表行次福州福唐縣<lb/>
撗山店時𥘉霽日將暮山色鮮媚煙嵐藹然筞<lb/>
杖㝷勝不覺極逺忽有一叚細草縱廣百餘歩<lb/>
碧鮮可愛其傍有一小林遂脫衣掛林以杖倚<lb/>
之投身草上左右翻轉旣而酣甚若獸蹍然意<lb/>
足而起其身巳成虎也文彩爛然自視其瓜牙<lb/>
<pb n="KR3l0126_SBCK_004-1b"/>
之利匈膊之力天下無敵遂騰躍而起超山越<lb/>
壑其疾如電夜乆頗飢因傍村落徐行犬彘駒<lb/>
犢之軰悉無可取意中恍惚自謂當得福州鄭<lb/>
録事乃傍道潜伏未幾有人自南行若候吏迎<lb/>
鄭糺者見人問曰福州鄭録事名璠計程宿前<lb/>
店見說何時發來人曰吾之出掌人也聞其飾<lb/>
裝到亦非乆候吏曰只一人來且復有同行者<lb/>
吾當迎拜時慮其悞也曰三人之中慘緑者是<lb/>
其時逢方伺之而彼詳問若爲逄而問者逄旣<lb/>
<pb n="KR3l0126_SBCK_004-2a"/>
知之攅身以俟之俄而鄭糺到導從甚衆衣慘<lb/>
緑甚肥巍巍而來適到逢前遂<graphic n="KR1868" url="https://raw.githubusercontent.com/kanripo/KR-Gaiji/master/images/KR1868.png" mimeType="image/png"/>銜之走而上<lb/>
山時天未曉人莫敢逐得恣食之殘其腸髮耳<lb/>
行於山林單然無侣乃忽思曰本人也何樂爲<lb/>
虎自囚於深山盍求𥘉化之地而復耶乃歩歩<lb/>
㝷之日暮方到其所衣服猶掛杖亦倚林碧草<lb/>
依然翻復轉身於其上意足而起即復人形矣<lb/>
於是衣衣筞杖而歸昨往今來一復時矣𥘉其<lb/>
僕夫驚其失逢也訪之於隣或云筞杖登山多<lb/>
<pb n="KR3l0126_SBCK_004-2b"/>
歧㝷之杳無行處及其來也驚喜問其故逢紿<lb/>
之曰偶㝷山泉到一山院共談釋教不覺移時<lb/>
掌人曰今且側近有虎食福州鄭録事求餘不<lb/>
得山林故多猛獸不易獨行郎之未迴憂負亦<lb/>
極且喜平安無他逢遂行元和六年旅次淮陽<lb/>
舎於公舘舘吏宴客坐客有爲令者曰巡若到<lb/>
各言巳之竒事事不竒者罰巡到逢逢言橫山<lb/>
之事末坐有進士鄭遐者乃鄭糺之子也怒目<lb/>
而起持刀將煞逢言復父讎衆共隔之遐怒不<lb/>
<pb n="KR3l0126_SBCK_004-3a"/>
巳遂白郡將於是送遐淮南勑津吏勿復渡逢<lb/>
西邁具改姓名以避遐議曰聞父之讎不可以<lb/>
不報然此讎非故煞必使煞逢遐亦當坐遂遁<lb/>
去而不復其讎也<lb/>
　　　定婚店<lb/>
杜陵韋固少孤思早娶婦多歧求婚必無成而<lb/>
罷元和二年將遊清河旅次宋城南店客有以<lb/>
前清河司馬潘昉女見議者來日先明期於店<lb/>
西龍興寺門固以求之意切且往焉斜月尚明<lb/>
<pb n="KR3l0126_SBCK_004-3b"/>
有老人倚布囊坐於階上向月撿書固歩覘之<lb/>
不識其字旣非虫篆八分科斗之勢又非𣑽書<lb/>
因問曰老父所㝷者何書固少小苦學丗間之<lb/>
字自謂無不識者西國𣑽字亦能讀之唯此書<lb/>
目所未覿如何老人笑曰此非丗間書君因何<lb/>
得見固曰非丗間書則何也曰幽冥之書固曰<lb/>
幽冥之人何以到此曰君行自早非某不當來<lb/>
也凡幽吏皆掌人生之事掌人可不行冥中乎<lb/>
今道途之行人鬼各半自不辯爾固曰然則君<lb/>
<pb n="KR3l0126_SBCK_004-4a"/>
又何掌曰天下之婚牘耳固喜曰固少孤常願<lb/>
早娶以廣㣧嗣爾來十年多方求之竟不遂意<lb/>
今者人有期此與議潘司馬女可以成乎曰未<lb/>
也命苟未合雖降衣纓而求屠博尚不可得况<lb/>
郡佐乎君之婦適三歳矣年十七當入君門因<lb/>
問囊中何物曰赤繩子耳以繫夫妻之足及其<lb/>
生則潜用相繫雖讎敵之家貴賤懸隔天涯從<lb/>
䆠呉楚異郷此繩一繫終不可逭君之脚巳繫<lb/>
於彼矣他求何益曰固妻安在其家何爲曰此<lb/>
<pb n="KR3l0126_SBCK_004-4b"/>
店北賣菜陳婆女耳固曰可見乎曰陳甞抱來<lb/>
鬻菜於市能隨我行當即示君及明所期不至<lb/>
老人卷書揭囊而行固逐之入菜市有眇嫗抱<lb/>
三歳女來弊陋亦甚老人指曰此君之妻也固<lb/>
怒曰煞之可乎老人曰此人命當食天禄因子<lb/>
而食邑庸可煞乎老人遂隱固罵曰老鬼妖妄<lb/>
如此吾士大夫之家娶婦必敵苟不能娶即聲<lb/>
妓之美者或援立之奈何㛰眇嫗之陋女磨一<lb/>
小刀子付其奴曰汝素幹事能爲我煞彼女賜<lb/>
<pb n="KR3l0126_SBCK_004-5a"/>
汝萬錢奴曰諾明日䄂刀入菜行中於衆中刺<lb/>
之而走一市紛擾固與奴奔走獲免問奴曰所<lb/>
刺中否曰𥘉刺其心不幸才中眉間爾後固屢<lb/>
求婚終無所遂又十四年以父䕃叅相州軍刺<lb/>
史王泰俾攝司户掾專鞠詞獄以爲能因妻以<lb/>
其女可年十六七容色華麗固稱愜之極然其<lb/>
眉間常帖一花子雖沐浴間處未甞暫去歳餘<lb/>
固訝之忽憶昔日奴刀中眉間之說因逼問之<lb/>
妻澘然曰妾郡守之猶子也非其女也疇昔曾<lb/>
<pb n="KR3l0126_SBCK_004-5b"/>
宰宋城終其官時妾在襁褓母兄次没唯一㽵<lb/>
在宋城南與乳母陳氏居去店近鬻𬞞以給朝<lb/>
夕陳氏憐小不忍暫弃三歳時抱行市中爲狂<lb/>
賊所刺刀痕尚在故以花子覆之七八年前叔<lb/>
從事盧龍遂得在左右仁念以爲女嫁君耳固<lb/>
曰陳氏眇乎曰然何以知之固曰所刺者固也<lb/>
乃曰竒也命也因盡言之相欽愈極後生男鯤<lb/>
爲鴈門太守封太原郡太夫人乃知隂騭之定<lb/>
不可變也宋城宰聞之題其店曰定婚店<lb/>
<pb n="KR3l0126_SBCK_004-6a"/>
　　　葉令女<lb/>
汝州葉縣令盧造者有女勾大曆中許邑客鄭<lb/>
楚曰及長以嫁君之子元方楚拜之俄而楚録<lb/>
潭州軍事造亦辭滿寓葉後楚卒元方護䘮居<lb/>
江陵數年間音問兩絶縣令韋計爲子娶焉其<lb/>
吉晨元方適到㑹武昌戍邊兵亦止其縣縣隘<lb/>
天雨甚元方無所容徑往縣東十二里佛舎舎<lb/>
西北隅有若小獸號鳴者出火視之乃三虎子<lb/>
目猶未開以其小未能害人且不忍投於雨中<lb/>
<pb n="KR3l0126_SBCK_004-6b"/>
閉門堅拒而巳約三更𥘉虎來觸其門不得入<lb/>
其西有䆫亦甚堅虎怒搏之櫺祈䧟頭於中爲<lb/>
左右所轄進退不得元方取佛塔塼擊之虎吼<lb/>
怒拏攫終莫能去連擊之俄頃而斃旣而聞門<lb/>
外若女人呻吟氣甚困劣徐問曰門外呻吟者<lb/>
人耶鬼耶曰人也曰何以到此曰妾前盧令女<lb/>
也今夕將適韋氏親迎方登卑爲虎所執負荷<lb/>
而來投此今即無損雨甚畏其復來能相救乎<lb/>
元方竒之執燭出視真衣纓也年十七八禮服<lb/>
<pb n="KR3l0126_SBCK_004-7a"/>
儼然泥水皆敵旣扶入復固其門拾佛塔毀像<lb/>
以繼其明女曰此何處也曰縣東僧舎耳元方<lb/>
言姓名且話舊諾女亦前記之曰妾父曾許妻<lb/>
君一且以君之絶耗也將嫁韋氏天命難改虎<lb/>
送歸君㽵去此甚近君能送歸請絶韋氏而奉<lb/>
巾櫛及明而送歸其家以虎欔而去方坐且制<lb/>
服禮見其來喜若天降元方致虎於縣具言其<lb/>
事縣宰異之以盧氏歸于鄭焉<lb/>
　　　驢言<lb/>
<pb n="KR3l0126_SBCK_004-7b"/>
<pb n="KR3l0126_SBCK_004-7b"/>
父當騎我我固不辭吾不負汝汝不當騎我汝<lb/>
強騎我我亦騎汝汝我交騎何劫能止以吾之<lb/>
肌膚不啻直萬錢也只負汝一緡半出門貨之<lb/>
人酬亦爾然而無的取者以他人不負吾錢也<lb/>
麩行王胡子負吾二緡吾不負其力取其緡半<lb/>
還汝半緡充口食以終驢限耳和牽歸以告其<lb/>
母母泣曰郎騎汝年深固甚勞苦緡半錢何足<lb/>
惜將捨債豐秣而長生乎驢擺頭又曰賣而取<lb/>
錢乎乃點頭遽令貨之人酬不過緡半且無敢<lb/>
<pb n="KR3l0126_SBCK_004-8a"/>
取者牽入西市麩行逢一人長而胡者乃與半<lb/>
易之問其姓曰王自是連雨數日乃晴和往覘<lb/>
之驢巳死矣王竟不得騎又不負之驗也和東<lb/>
隣有右金吾郎將張逹其妻李之出也余甞造<lb/>
焉云見驢言之夕遂聞其事且以戒欺暗者故<lb/>
備書之<lb/>
　　　木工蔡榮<lb/>
中牟縣三異郷木工蔡榮者自㓜信神祇每食<lb/>
必分置於地潜祝土地自揔角至於不惑未甞<lb/>
<pb n="KR3l0126_SBCK_004-8b"/>
暫忘也元和二年春卧疾六七日方暮有武吏<lb/>
走來謂其母曰蔡榮衣服器物速藏之勿使人<lb/>
見仍速作婦人裝梳覆以婦人之服有人來問<lb/>
必紿之曰出矣求其處則亦竟對勿令知所在<lb/>
也言訖走去妻母不測其故遽藏噐物裝梳才<lb/>
畢有將軍乗馬從十餘人全弓矢直入堂中曰<lb/>
蔡榮在否其母驚惶曰不在曰何往對曰榮醉<lb/>
歸怠於其業老婦怒而笞之榮或潜去不知何<lb/>
　月餘日矣將軍遣吏入捜捜者出曰房中無<lb/>
<pb n="KR3l0126_SBCK_004-9a"/>
　　亦無噐物將軍連呼地界教藏者出曰諾<lb/>
責曰蔡榮出行豈不知處對曰怒而去不告所<lb/>
由將軍曰王後殿傾湏此巧匠期限向盡何人<lb/>
堪替對曰梁城郷葉幹者巧於蔡榮訏其年限<lb/>
正當追役將軍者走馬而去有頃教藏者亦復<lb/>
曰某地所由也以蔡榮每食必相召故報恩耳<lb/>
然莫不驚之計即乎愈遂去母視榮即汗洽矣<lb/>
自此疾愈俄聞梁城郷葉幹者暴卒幹妻乃榮<lb/>
母之猶子也審其死者正當榮服雌服之時有<lb/>
<pb n="KR3l0126_SBCK_004-9b"/>
李復者從母夫楊林爲中牟團乃於三異郷遍<lb/>
聞其說召榮母問之迴以相告泛祭之見德者<lb/>
豈其然乎<lb/>
　　　梁革<lb/>
金吾騎曹梁革得和扁之術者也大和𥘉爲宛<lb/>
陵巡官按察使于公敖有青衣美色而艶者曰<lb/>
蓮子念之甚厚一旦以笑語獲罪斥出貨焉市<lb/>
吏定直曰七百緡從事御史崔公者聞而召焉<lb/>
命革侯其脉革侯其臂曰二十春無疾佳人也<lb/>
<pb n="KR3l0126_SBCK_004-10a"/>
公喜留之送其直於于公公以常深念也偶怒<lb/>
而逐之售於不識者斯巳矣聞崔公寵之也不<lb/>
恱之意形於顔色然業巳去之難復召矣常貯<lb/>
於懷未一年蓮子暴死革方有外郵之事迴及<lb/>
城門逢柩車崔人有執紼者問其所葬曰蓮子<lb/>
也呼載歸而奔告崔曰蓮子非死蓋尸蹶耳向<lb/>
者革入郭遇其柩載歸而請往蘇之崔怒革之<lb/>
𥘉言悲蓮子之遽夭勃然曰疋夫也妄惑諸侯<lb/>
遂齒簪𥚑之列謂二十春無疾者一年而死今<lb/>
<pb n="KR3l0126_SBCK_004-10b"/>
旣葬矣召柩而歸脫不能生何以相見階前數<lb/>
歩之内知公何有革曰此固非死而尸蹶耳千<lb/>
年而一苟不能生之是革術不神於天下何如<lb/>
就死以謝過言乃辭往崔第破棺出之遂刺其<lb/>
心及臍下各數處鑿去一齒以藥一刀圭於口<lb/>
中衣以單衣卧空床上以練索縛其手足有微<lb/>
火於床下曰此火衰蓮子生矣且戒其徒煮䓗<lb/>
粥伺焉其氣通若狂者愼勿令起逡巡自定定<lb/>
而困困即解其縛以䓗粥嚾之遂活矣正狂令<lb/>
<pb n="KR3l0126_SBCK_004-11a"/>
起非吾之所知也言竟復入府謂崔曰蓮子即<lb/>
生矣崔大釋其怒留坐㕔事俄而蓮子起坐言<lb/>
笑界吏報于公公飛牘於崔蓮子復生乃何術<lb/>
也與革偕歸入門則蓮子來迎矣于公大竒之<lb/>
且夫蓮子事崔也非素意因勸以與革崔亦惡<lb/>
其無齒又重于公遂與革得之以神藥傳齒未<lb/>
踰月而齒生如故大和壬子歳調授金吾騎曹<lb/>
與蓮子偕在輦下其年秋友人髙損之以其元<lb/>
舅爲天官郎日與相聞故熟其事而言之命余<lb/>
<pb n="KR3l0126_SBCK_004-11b"/>
繤録耳<lb/>
　　　李衛公靖<lb/>
衛國公李靖微時甞射獵霍山中寓食山村村<lb/>
翁竒其爲人毎豐饋焉歳乆益厚忽遇群鹿乃<lb/>
逐之㑹暮欲捨之不能俄而隂晦迷路茫然不<lb/>
知所歸悵悵而行困悶益極乃極目有燈火光<lb/>
因馳赴焉旣至乃朱門大第墻宇甚峻叩門乆<lb/>
之一人出問公告其迷且請寓宿人曰郎君皆<lb/>
巳出惟大夫人在宿應不可公曰試爲咨白乃<lb/>
<pb n="KR3l0126_SBCK_004-12a"/>
入告而出曰夫人𥘉欲不許且以隂黒客又言<lb/>
迷不可不作主人邀入㕔中有頃一青衣出曰<lb/>
夫人來年可五十餘青裙素𥜗神氣清雅宛若<lb/>
士大夫家公前拜之夫人荅拜曰兒子皆不在<lb/>
不合奉留今天色隂晦歸路又迷此若不容遣<lb/>
將何適然此乃山野之居兒子往還或夜到而<lb/>
喧勿以爲懼公曰不敢旣而命食食頗鮮美然<lb/>
多魚食畢夫人入宅二青衣送床席䄄褥衾𬒳<lb/>
香潔皆極鋪陳閉户繫之而去公獨念山野之<lb/>
<pb n="KR3l0126_SBCK_004-12b"/>
外夜到而閙者何物也懼不敢寢端坐聽之夜<lb/>
將半聞扣門聲甚急又聞一人應之曰天符大<lb/>
郎子報當行雨周此山七里五更湏足無慢滯<lb/>
無<graphic n="KR2322" url="https://raw.githubusercontent.com/kanripo/KR-Gaiji/master/images/KR2322.png" mimeType="image/png"/>傷應者受符入呈聞夫人曰兒子二人未<lb/>
歸行兩次到固辭不可違時見責縱使報之亦<lb/>
巳晚矣僮僕無任專之理當如之何一小青衣<lb/>
曰適觀廳中客非常人也盍請乎夫人喜因自<lb/>
扣廳門曰郎覺否請暫出相見公曰諾遂下堦<lb/>
見之夫人曰此非人宅乃龍宫也妾長男赴東<lb/>
<pb n="KR3l0126_SBCK_004-13a"/>
海婚禮小男送妹適奉天符次當行雨計兩處<lb/>
雲程合踰萬里報之不及求代又難輒欲奉煩<lb/>
頃刻間如何公曰靖俗客非乗雲者奈何能行<lb/>
雨有方可教即唯命耳夫人曰苟從吾言無有<lb/>
不可也遂勑黃頭𬒳青騘馬來又命取雨器乃<lb/>
一小缾子繫於鞍前誡曰郎乗馬無陋銜勒信<lb/>
其行馬躩地嘶鳴即取瓶中水一滴滴馬鬃上<lb/>
愼勿多也於是上馬騰騰而行其足漸髙但訝<lb/>
其穩疾不自知其雲上也風急如箭雷霆起於<lb/>
<pb n="KR3l0126_SBCK_004-13b"/>
歩下於是隨所躩輒滴之旣而電掣雲開下見<lb/>
所憇村思曰吾擾此村多矣方德其人計無以<lb/>
報其乆旱苗稼將悴而雨在我手寧復惜之顧<lb/>
一滴不足濡乃連下二十滴俄頃雨畢騎馬復<lb/>
歸夫人者泣於廳曰何相悞之甚本約一滴何<lb/>
私感而二十之天此一滴乃地上二尺雨也此<lb/>
夜半平地水深二丈豈復有人妾巳受譴杖八十<lb/>
矣袒視其背血痕滿焉兒子並連坐如何公慙<lb/>
怖不知所對夫人復曰郎君丗間人不識雲雨<lb/>
<pb n="KR3l0126_SBCK_004-14a"/>
之變誠不敢恨即恐龍師來㝷有所驚恐宜速<lb/>
去此然而勞煩未有以報山居無物有二奴奉<lb/>
贈惣取亦可取一亦可唯意所擇於是命二奴<lb/>
出來一奴從東廊出儀㒵和恱怡怡然一奴從<lb/>
西廊出憤氣勃然拗怒而立公曰成獵徒以鬪<lb/>
猛爲事一旦取奴而取恱者人以我爲怯乎因<lb/>
曰兩人皆取則不敢夫人旣賜欲取怒者夫人<lb/>
微笑曰郎之所欲乃爾遂揖與別奴亦隨去出<lb/>
門數歩迴望失宅顧問其奴亦不見矣獨㝷路<lb/>
<pb n="KR3l0126_SBCK_004-14b"/>
而歸及明望其村水巳極目大樹或露梢而巳<lb/>
不復有人其後竟以兵權静㓂難功蓋天下而<lb/>
終不及於相豈非恱奴之不得乎丗言關東出<lb/>
相關西出將豈東西而喻耶所以言奴者亦臣<lb/>
下之象向使二奴皆取即位極將相矣<lb/>
續幽怪録卷第四<lb/>
　　　　　　　　二册統五十有八番全<lb/>
</p>
<p>
</p>
  </div>
<div> <lb/>
    <p>
<pb n="KR3l0126_SBCK_005-1a"/>
</p>
<p>
　　嘉慶丙寅孟夏月杭州書友介其族人陶藴輝<lb/>
　　售宋刻李注文選扵余以此續幽怪録二册為副<lb/>
　　藴輝曰此書向扵東城書坊獲之後歸知不足齋<lb/>
　　今仍返故土古書殆亦有靈耶余檢卷中藏書家<lb/>
　　圖記有鄭印敷教一章則其為東城故物無疑<lb/>
　　桐菴先生秋水軒其去余縣橋新居不逺同里<lb/>
　　旭亭韓文曽言之兹書歸吴而余適遷居東<lb/>
　　城因遂淂此以慰書之願云尔　蕘翁<lb/>
<pb n="KR3l0126_SBCK_005-1b"/>
此臨安府太廟前尹家書籍鋪刋行本也余所<lb/>
淂茅亭客話亦為尹家刋夲行字多寡与此正同<lb/>
然茅亭曽經遵王记之而此書絶未有著于録者<lb/>
可云竒祕矣此録續牛僧孺書夲名玄怪見於陳<lb/>
晁两家之書其云幽怪者殆避宋諱欤陳云五卷<lb/>
晁云十卷今多扵陳而少扵晁其分卷當出更<lb/>
定晁又云分仙術感應三门此不分者殆合并<lb/>
而去其门類也尹氏所見谅已不全就其所載<lb/>
事核之　二十三則耳述古堂目所収抄夲正<lb/>
三卷較此更少矣近彚刻書目云稽古堂日鈔<lb/>
<pb n="KR3l0126_SBCK_005-2a"/>
　亦列其名未知其卷若何然以宋刻爲據則此<lb/>
　四卷者固足以覘前此之梗㮣而订後未之疎<lb/>
　畧矣余喜讀未見書若此小　依然舊刻<lb/>
　　不可備百宋一㕓書録之續尔　古翁　记<lb/>
<pb n="KR3l0126_SBCK_005-2b"/>
<pb n="KR3l0126_SBCK_005-2b"/>
<pb n="KR3l0126_SBCK_005-2b"/>
</p>
<p>
</p>
  </div>
        </body>
</text>\m</TEI>
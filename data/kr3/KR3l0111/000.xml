<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐闕史</head>
    <p>
<pb n="KR3l0111_WYG_000-1a"/>
欽定四庫全書<lb/>
御題唐闕史<lb/>
知不足齋奚不足<hi>鮑士恭家藏書處名知不足齋</hi>渴於書籍是賢乎長<lb/>
編大部都庋閣小説巵言亦入厨闕史兩篇傳摭拾<hi>是書</hi>
<hi>分上下兩卷</hi>晚唐遺蹟見規模彦休自號參寥子參得寥天<lb/>
一也無<lb/>
<pb n="KR3l0111_WYG_000-2a"/>
欽定四庫全書　　　　　子部十二<lb/>
　唐闕史　　　　　　　　小說家𩔖二<hi>異聞之屬</hi>
　　提要<lb/>
　　　　<hi>臣</hi>等謹案唐闕史三卷舊本題唐髙彦休<lb/>
　　　　撰彦休始末未詳書中載鄭少尹及第一<lb/>
　　　　條有開成二年愚江夏伯祖再司文柄語考<lb/>
　　　　舊唐唐高鍇傳鍇於太和三年以吏部員外<lb/>
　　　　郎奉詔審定勅試别頭進士明經開成元年<lb/>
<pb n="KR3l0111_WYG_000-2b"/>
　　　　以中書舎人權知禮部貢舉尋為禮部侍即<lb/>
　　　　掌貢部者三年出為鄂岳觀察使而卒鄂岳<lb/>
　　　　正江夏之地所言官品事跡俱合則彦休當<lb/>
　　　　為鍇之從孫惟新舊書皆失鍇之里籍遂不<lb/>
　　　　知彦休為何地人耳陳振孫書錄解題曰彦<lb/>
　　　　休自號參寥子唐藝文志注亦同宋史藝文<lb/>
　　　　志載闕史一卷註曰參寥子述又載高彦休<lb/>
　　　　闕史三卷分為兩書両人殊為舛誤又黄伯思<lb/>
<pb n="KR3l0111_WYG_000-3a"/>
　　　　東觀餘論有此書跋云叙稱甲辰歳編次葢<lb/>
　　　　僖宗中和四年而其間有已書僖號者或後<lb/>
　　　　人追改之今考序中自言乾符甲子生乾符<lb/>
　　　　無甲子當為甲午之訛下距中和四年僅十<lb/>
　　　　年不應即能著書由是以後惟晉開運元年<lb/>
　　　　為甲辰上推乾符元年甲子生年當七十一<lb/>
　　　　歲尚有著書之理然則彦休葢五代人也是<lb/>
　　　　書諸家著錄皆三卷今止上下二卷以從他<lb/>
<pb n="KR3l0111_WYG_000-3b"/>
　　　　書抄撮而成非其原本張采宛邱集稱賈長<lb/>
　　　　卿嘗辨此書所載白居易母墜井事此本無<lb/>
　　　　之是亦不完之一証然自序言共五十一篇<lb/>
　　　　分為上下二卷又似非有脱遺者或後人併<lb/>
　　　　追改其序歟王士禎居易錄譏其首載李師<lb/>
　　　　道之黨丁約獻俘闕下臨刑幻化仙去事以<lb/>
　　　　為𨗳逆其説甚當然所載如周墀之對文宗<lb/>
　　　　崔閫之對宣宗鄭薫判宦官之蔭子盧擕之<lb/>
<pb n="KR3l0111_WYG_000-4a"/>
　　　　議鎮州皆足與史傳相參訂李可及戲論三<lb/>
　　　　教一條謂伶人不當授官持論尤正他如皇<lb/>
　　　　甫湜作福先寺碑劉蜕辨齊桓公器單長鳴<lb/>
　　　　非姓單諸事亦足以資考証不盡小説荒怪<lb/>
　　　　之談也乾隆四十一年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3l0111_WYG_000-5a"/>
唐闕史序<lb/>
皇朝濟濟多士聲名文物之盛兩漢纔足以扶輪捧轂<lb/>
而已區區晉魏周隋已降何足道哉故自武德貞觀而<lb/>
後吮筆為小説小録補史野史雜録雜記者多矣貞元<lb/>
大歴已前捃拾無遺事大中咸通而下或有可以為誇<lb/>
尚者資談笑者垂訓誡者惜乎不書於方冊輙從而記<lb/>
之其雅登於太史氏者不復載録愚乾符甲子歲生唐<lb/>
世二十有一始隨鄉薦于小宗伯或預聞長者之論退<lb/>
<pb n="KR3l0111_WYG_000-5b"/>
必草于搗網歲月滋乆所録甚繁辱親朋所知謂近强<lb/>
記中和歲齊偷搆逆翠華幸蜀搏虎未期鳴鸞在逺旅<lb/>
泊江表問安之暇出所記述亡逸過半其間近屏幃者<lb/>
涉疑誕者又刪去之十存三四焉共五十一篇分為上<lb/>
下卷約以年代為次討尋經史之暇時或一覽猶至味<lb/>
之有𦵔醢也甲辰歲清和月編次參寥子述<lb/>
</p>
<p>
</p>
  </div>
</body>
</text>
</TEI>
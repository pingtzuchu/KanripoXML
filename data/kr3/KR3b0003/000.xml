<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3b0003_WYG_000-1a"/>
欽定四庫全書　　　　　子部二<lb/>
　提要<lb/>
　　孫子　　　　　　　　兵家類<lb/>
　　　　<hi>臣</hi>等謹案孫子一卷周孫武撰考史記孫子<lb/>
　　　　列傳載武之書十三篇而漢書藝文志乃載<lb/>
　　　　呉孫子兵法八十二篇圖九卷故張守節正<lb/>
　　　　義以十三篇為上卷又有中下二卷牡牧亦<lb/>
　　　　謂武書本數十萬言曹操削其繁劇筆其精<lb/>
<pb n="KR3b0003_WYG_000-1b"/>
　　　　粹以成此書然史記稱闔閭謂武曰子之十<lb/>
　　　　三篇吾盡觀之云云其數實與此相合漢志<lb/>
　　　　出史記後疑其或有所附益牧之言固未可<lb/>
　　　　以為據也此書注本極夥隋書經籍志所載<lb/>
　　　　自曹操外有王凌張子尚賈詡孟氏沈友諸<lb/>
　　　　家唐志益以李筌牡牧陳皡賈林孫鎬諸家<lb/>
　　　　馬端臨經籍考又有紀燮梅堯臣王晳何氏<lb/>
　　　　諸家歐陽修謂兵以不窮為奇宜其説者之<lb/>
<pb n="KR3b0003_WYG_000-2a"/>
　　　　多其言最為有理自宋元豐中以孫呉二子<lb/>
　　　　司馬兵法黄石公三畧尉繚子吕望六韜李<lb/>
　　　　衛公問答頒行武學試士謂之武經七書至<lb/>
　　　國朝始黜三畧以下四家定為孫呉司馬三書<lb/>
　　　　皆武科所習用坊間因取諸注之存者割裂<lb/>
　　　　刪改作為講章猥陋尤甚而専家之注遂微<lb/>
　　　　今但存其本文著之於録武書為百代談兵<lb/>
　　　　之祖其説多舍正而取奇背義而依詐三代<lb/>
<pb n="KR3b0003_WYG_000-2b"/>
　　　　禮信之遺至此遂蕩然而一變葉適以其人<lb/>
　　　　不見載於左傳疑其書乃春秋末戰國初山<lb/>
　　　　林處士之所為其言誠為太過然所云破楚<lb/>
　　　　入郢北威齊晉亦多夸張失實之辭或當時<lb/>
　　　　策士以武善談兵故造此言以粉飾之亦未<lb/>
　　　　可定要其文筆簡妙當為先秦以前書則固<lb/>
　　　　確有可信者耳<lb/>
　　呉子　　　　　　　　兵家類<lb/>
<pb n="KR3b0003_WYG_000-3a"/>
　　　　<hi>臣</hi>等謹案呉子一卷周呉起撰起事蹟見史<lb/>
　　　　記列傳太史公稱起兵法世多有而不言篇<lb/>
　　　　數漢書藝文志載呉起四十八篇隋志一卷<lb/>
　　　　賈詡注唐志並同鄭樵通志畧又有孫鎬注<lb/>
　　　　一卷鼂公武讀書志則作三卷稱唐陸希聲<lb/>
　　　　類次為之説圖國料敵治兵論將變化勵士<lb/>
　　　　凡六篇案今世所行本其篇第並與讀書志<lb/>
　　　　相合惟變化作應變疑公武所記有誤至四<lb/>
<pb n="KR3b0003_WYG_000-3b"/>
　　　　十八篇之數不知何時散佚今已不可考矣<lb/>
　　　　起殺妻求將齧臂盟母其行事殊不足道然<lb/>
　　　　嘗學於曽子故所論較為精粹與戰國術士<lb/>
　　　　専事智術詐譎者判然有殊如對魏武侯則<lb/>
　　　　曰在徳不在險論制國治軍則曰教之以禮<lb/>
　　　　勵之以義論為將之道則曰所慎者五一曰<lb/>
　　　　理二曰備三曰果四曰戒五曰約大抵持議<lb/>
　　　　正大猶有先王節制之遺髙似孫子畧謂其<lb/>
<pb n="KR3b0003_WYG_000-4a"/>
　　　　尚禮義明教訓或有得於司馬法誠此書之<lb/>
　　　　定評也<lb/>
　　司馬法　　　　　　　兵家類<lb/>
　　　　<hi>臣</hi>等謹案司馬法一卷舊題齊將司馬穰苴<lb/>
　　　　撰今考史記穰苴列傳稱齊威王使大夫追<lb/>
　　　　論古者司馬兵法而附穰苴於其中因號曰<lb/>
　　　　司馬穰苴兵法然則是書乃齊威王使其臣<lb/>
　　　　所追輯隋唐諸志皆以為穰苴所自撰者非<lb/>
<pb n="KR3b0003_WYG_000-4b"/>
　　　　也漢志稱軍禮司馬法百五十五篇陳師道<lb/>
　　　　以傳記所載司馬法之文今本皆無之而疑<lb/>
　　　　其非齊之全書然其言大抵據道依徳本仁<lb/>
　　　　祖義所謂明白正大廓然王者之規三代行<lb/>
　　　　軍用師之大經大法猶藉存什一於千百文<lb/>
　　　　章亦閎深簡括詞㫖嚴肅非後人所能作班<lb/>
　　　　固序兵權謀十三家形勢十一家隂陽十六<lb/>
　　　　家技巧十三家獨出此書入禮類亦以其説<lb/>
<pb n="KR3b0003_WYG_000-5a"/>
　　　　多與周官相出入為五禮之一故特加分析<lb/>
　　　　不使其與縱横變詐之術同類而並道耳雖<lb/>
　　　　胡應麟惜其以穰苴所言㕘伍於仁義禮樂<lb/>
　　　　之中謂不免懸疣附贅然其大㫖純正在兵<lb/>
　　　　家之中固最為近古矣隋唐志俱作三卷今<lb/>
　　　　以篇頁無多併為一卷云乾隆四十六年正<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3b0003_WYG_000-5b"/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
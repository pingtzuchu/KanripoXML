<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>普濟方卷一百二十七</head>
    <p>
<pb n="KR3e0067_WYG_126-1a"/>
欽定四庫全書<lb/>
　普濟方卷一百二十七　明　周王朱橚　撰<lb/>
　　傷寒門<lb/>
　　　辨太陽病脉證并治法上第五<lb/>
太陽之為病脉浮頭項强痛而惡寒<hi>經曰尺寸俱浮太陽為陽主表脉浮</hi>
<hi>頭痛惡寒者太陽表病也</hi>太陽病發熱汗出惡風脉緩者名為中風<lb/>
<hi>風陽也寒隂也風則傷衞發熱汗出惡風者衛中風也榮病發熱無汗不惡風而惡寒衛病則發熱汗出不惡</hi>
<hi>寒而惡風也以衛為陽衛外者也病則不能衛固其外而皮腠踈故汗出而惡風也傷寒脉𦂳傷風脉緩者寒</hi>
<pb n="KR3e0067_WYG_126-1b"/>
<hi>性勁急而風性解緩故也</hi>太陽病或已發熱或未發熱必惡寒體痛<lb/>
嘔逆脉隂陽俱𦂳者名曰傷寒<hi>經曰凡傷於寒則為病熱謂寒氣客於經中陽</hi>
<hi>氣怫鬰而成熱也中風即發熱者風為陽邪及傷寒或已發熱未發熱者以寒為隂邪不能即熱欎而方變熱</hi>
<hi>也風則傷衛寒則傷榮衛虚者惡風榮虛者惡寒寒傷榮者必惡寒也氣病者則麻血病者則痛風令氣緩寒</hi>
<hi>令氣逆體痛嘔逆者榮中寒也經曰脉盛身寒得之傷寒隂陽俱𦂳者知其傷寒也</hi>傷寒一日太<lb/>
陽受之脉若静者為不傳頗欲吐若躁煩脉數急者為<lb/>
傳也<hi>太陽主表一日則太陽受邪至二日當傳陽明若脉氣㣲為不傳陽明胃經受邪則善吐寒邪傳裏</hi>
<hi>者則變熱如頗欲吐若煩躁脉急數者為太陽寒邪之變熱傳於陽明也</hi>傷寒二三日陽明<lb/>
<pb n="KR3e0067_WYG_126-2a"/>
少陽證不見者為不傳也<hi>傷寒二三日無陽明少陽證知邪不傳止在太陽經中也</hi>
太陽病發熱而渇不惡寒者為温病<hi>發熱而渇不惡寒者陽明也此太陽</hi>
<hi>受邪知為温病非傷寒也積温成熱所以發熱而渇不惡寒也</hi>若發汗已身灼熱者名<lb/>
曰風温風温為病脉隂陽俱浮自汗出身重多眠睡鼻<lb/>
息必鼾語言難出若被下者小便不利直視失溲若被<lb/>
火者微發黄色劇如驚癎時瘈瘲若火熏之一逆尚引<lb/>
日再逆促命期<hi>傷寒發汗已則身凉若發汗已身灼熱者非傷寒為風温也風邪傷上而陽受</hi>
<hi>風氣與温相合則傷衛脉隂陽俱浮自汗出者衛受邪也衛者氣也風則傷衛温則傷氣身重多眠睡者衛氣</hi>
<pb n="KR3e0067_WYG_126-2b"/>
<hi>受風温而氣傷也鼻息必鼾語言難出者風温外盛而氣擁不利也若被下者則傷藏氣太陽膀胱經也内經</hi>
<hi>曰膀胱不利不為約為遺溺癃者小便不利也太陽之脉起目内眥内經曰瞳子髙者太陽不足戴眼者太陽</hi>
<hi>以絶小便不利直視失溲為下竭津液藏氣欲絶也為難治若被火者則風温挾火之熱㣲者熱瘀而發黄劇</hi>
<hi>者熱勝生風如驚癎而時瘈瘲也先曽被火為一逆若更以火熏之為再逆也一逆猶尚延引時日而不愈其</hi>
<hi>再逆者必致危殆故云促命期</hi>病有發熱惡寒者發於陽也無熱惡寒<lb/>
者發於隂也發於陽者七日愈發於隂者六日愈以陽<lb/>
數七隂數六故也<hi>陽為熱也隂為寒也發熱而惡寒寒傷陽也無熱而惡寒寒傷隂也陽法</hi>
<hi>火隂法水火成數七水成數六陽病七日愈者火數足也隂病六日愈者水數足也</hi>太陽病頭痛<lb/>
<pb n="KR3e0067_WYG_126-3a"/>
至七日已上自愈者以行其經盡故也若欲作再經者<lb/>
鍼足陽明使經不傳則愈<hi>傷寒自一日至六日傳三隂三陽經盡至七日當愈經曰</hi>
<hi>七日太陽病衰頭痛少愈若七日不愈則太陽之邪再傳陽明針足陽明為逆而奪之使經不傳則愈</hi>太<lb/>
陽病欲解時從巳至未上<hi>巳為正陽則陽氣得復也始扵太陽終厥隂各以三時為</hi>
<hi>解而太陽從巳至未陽明從申至戌少陽從寅至辰至太隂從亥至丑少隂從子至寅厥隂從丑至卯者以陽</hi>
<hi>行也速隂行也緩陽主晝隂主夜陽三經從寅至戌以陽道常饒也隂三經解時從亥至卯以隂道常之也内</hi>
<hi>經曰陽中之太陽通于夏氣則於午未太陽乘旺也</hi>風家解表而不了了者十二<lb/>
日愈<hi>中風家發汗解後未全快暢者至十二日大邪皆去六經悉和則愈</hi>病人身熱反欲<lb/>
<pb n="KR3e0067_WYG_126-3b"/>
得近衣者熱在皮膚寒在骨髓也身大寒反不欲近衣<lb/>
寒在皮膚熱在骨髓也<hi>皮膚言淺骨髓言深皮膚言外骨髓言内</hi>陽脉浮者<lb/>
熱自發隂脉弱者汗自出嗇嗇惡寒淅淅惡風翕翕發<lb/>
熱鼻鳴乾嘔者桂枝湯主之<hi>陽以候衛隂以候榮陽脉浮者衞中風也隂脉弱者</hi>
<hi>榮氣弱也風并于衛則衛實而榮虛故發熱而汗自出也經曰太陽病發熱汗出者此為榮弱衛强者是也嗇</hi>
<hi>嗇惡寒之貌也淅淅洒淅也惡風之貌衛虚則惡風榮虛則惡寒榮弱衛强惡寒復惡風者以自汗出則皮毛</hi>
<hi>緩腠理疎是以惡風也翕者熇熇然而熱言熱在表也鼻鳴乾嘔者風擁而氣逆也與桂枝湯和榮衞而散風</hi>
<hi>邪也</hi>
<pb n="KR3e0067_WYG_126-4a"/>
桂枝湯方<lb/>
　　桂枝<hi>三兩去皮味辛熱</hi>白芍<hi>三兩味苦/酸微寒</hi>甘草<hi>三兩炙味甘平</hi>生薑<lb/>
　　<hi>三兩切味辛温</hi>大棗<hi>十二枚擘味甘温</hi>
　　<hi>内經曰辛甘發散為陽桂枝辛甘之劑也所以發散風邪内經曰風滛所勝平以辛温佐以苦甘以</hi>
　　<hi>甘緩之以酸収之是以桂枝為主芍藥為佐也又曰風滛於内以甘緩之以辛散之是以生薑大棗</hi>
　　<hi>為使也</hi>
　右五味㕮咀以水七升微火煑取三升去滓適寒温<lb/>
　服一升服已須臾歠熱稀粥一升餘以助藥力温覆<lb/>
<pb n="KR3e0067_WYG_126-4b"/>
　一時許令遍身漐漐微似有汗者佳不可令大汗如<lb/>
　水流漓病必不除若一服汗出病差停後服不必盡<lb/>
　劑若不汗更服依前法又不汗小促役其間半日許<lb/>
　令三服盡若病重者一日一夜服周時觀之服一劑<lb/>
　盡病症猶在者更作服若汗不出者乃服至二三劑<lb/>
　禁生冷粘滑肉麵五辛酒酪臭惡等物<lb/>
太陽病頭痛發熱汗出惡風者桂枝湯主之<hi>頭痛者太陽也發熱</hi>
<hi>汗出惡風者中風也與桂枝湯解散風邪</hi>太陽病項背强几几反汗出惡風<lb/>
<pb n="KR3e0067_WYG_126-5a"/>
桂枝加葛根湯主之<hi>几几者伸頸之貌也動則伸頸揺身而行項背强者動則如之項背</hi>
<hi>几几者當無汗反汗出惡風者中風表虚也與桂枝湯以和表加麻黄主表實後葛根湯症云太陽病項背强</hi>
<hi>几几無汗惡風葛根湯主之藥味正與此方同其無汗者當用麻黄今曰汗出恐不加麻黄但加葛根也</hi>太<lb/>
陽病下之後其氣上衝者可與桂枝湯方用前法若不<lb/>
上衝者不可與之<hi>太陽病属表而反下之則虚其裏邪欲乘虚入裏若氣上衝者裏不受邪</hi>
<hi>而氣逆上與邪争也争則邪仍在表故當復與桂枝湯解外其氣不上衝者裏虛不能與邪争邪氣已傳裏也</hi>
<hi>故不可更與桂枝湯攻表</hi>太陽病三日已發汗若吐若下若温針仍<lb/>
不解者此為壞病桂枝不中與也觀其脉證知犯何逆<lb/>
<pb n="KR3e0067_WYG_126-5b"/>
隨證治之<hi>太陽病三日中曽經汗吐下温針虛其正氣病仍不解者謂之壞病言病為醫所壞不可</hi>
<hi>復與桂枝湯當審觀脉證知犯何逆而治之逆者隨所逆而救之</hi>桂枝本為解肌若其<lb/>
人脉浮𦂳發熱汗不出者不可與也常須識此勿令誤<lb/>
也<hi>脉浮發熱汗出惡風者中風也可與桂枝湯解肌脉浮𦂳發熱不汗出者傷寒也可與麻黄湯常須識此</hi>
<hi>勿妄治也</hi>若酒客病不可與桂枝湯與則嘔以酒客不喜甘<lb/>
故也<hi>酒客内熱喜辛而惡甘桂枝湯酒客得之則中滿而嘔</hi>喘家作桂枝湯加厚<lb/>
朴杏仁佳<hi>太陽病為諸陽生氣中風其氣擁則生喘也與桂枝湯以散風加厚朴杏仁以降氣</hi>凡<lb/>
服桂枝湯吐者其後必吐膿血也<hi>内熱者與桂枝湯則吐如酒客之類也既</hi>
<pb n="KR3e0067_WYG_126-6a"/>
<hi>亡津液又為熱所搏後必吐膿血吐膿血者謂之肺痿金匱要畧曰熱在上焦為肺痿謂或從汗或從嘔吐得</hi>
<hi>之重亡津液故也</hi>太陽病發汗遂漏不止其人惡風小便難四<lb/>
肢微急難以屈伸者桂枝加附子湯主之<hi>太陽病因發汗遂汗漏不</hi>
<hi>止而惡風者為陽氣不足因發汗陽氣益虛而皮腠不固也内經曰膀胱者州都之官津液藏焉氣化斯出小</hi>
<hi>便難者汗出亡津液陽氣虛弱不能施化四肢者諸陽之本也四肢微急難以屈伸者亡陽而脫液也鍼經曰</hi>
<hi>液脫者骨属屈伸不利與桂枝加附子湯以温經復陽</hi>太陽病下之後脉促胸滿<lb/>
者桂枝去芍藥湯主之若微惡寒者去芍藥方中加附<lb/>
子湯主之<hi>脉來數時一止復來曰促促為陽盛則不因下後而脉促者也此下後脉促不得為陽盛</hi>
<pb n="KR3e0067_WYG_126-6b"/>
<hi>也太陽病下之其脉促不結胸者此為欲解此下後脉促而復胸滿則不得為欲解由下後陽虚表邪漸入而</hi>
<hi>客於胸中也與桂枝湯以散客邪通行陽氣芍藥益隂陽虛者非所宜故去之陽氣已虚若更加之㣲寒則伏</hi>
<hi>當温以散之故加附子</hi>太陽病得之八九日如瘧状發熱惡寒熱<lb/>
多寒少其人不嘔清便欲自可一日二三度發脉㣲緩<lb/>
者為欲愈也脉㣲而惡寒者此隂陽俱虚不可更發汗<lb/>
更下更吐也面色反有熱色者未欲解也以其不能得<lb/>
小汗出身必痒宜桂枝麻黄各半湯<hi>傷寒八九日則邪傳再經又遍三陽</hi>
<hi>欲傳三隂之時也傳經次苐則三日傳遍三陽至四日陽去隂入不入隂者為欲解其傳隂經第六日傳遍三</hi>
<pb n="KR3e0067_WYG_126-7a"/>
<hi>隂為傳經盡而當解其不解傳為再經者至九日又遍三陽陽不傳隂則解如瘧發作有時也寒多者為病進</hi>
<hi>熱多者為病退經曰厥少熱多其病為愈寒多熱少陽氣退故為病進也今雖發熱惡寒而熱多寒少為陽氣</hi>
<hi>進而邪氣退也裏不和則嘔今不嘔清便自調者裏和也寒熱間日發者邪氣深也日一發者邪氣復當出也</hi>
<hi>日再發者邪氣淺也日二三發者邪氣微也内經曰大則邪至少則脉微今日數多而脉㣲緩者是邪氣微緩</hi>
<hi>也故云欲愈脉㣲而惡寒者表裏俱虚也陽表也隂裏也脉微為裏虛惡寒為表虛以表裏俱虚故不可更發</hi>
<hi>汗更下更吐也隂陽俱虛則面色青白反有赤色者表未解也熱色赤色也得小汗則和不得汗則邪氣外散</hi>
<hi>皮膚而為痒也與桂枝麻黄各半湯小發其汗以除表邪</hi>太陽病初服桂枝湯反煩<lb/>
不解者先刺風池風府却與桂枝湯則愈<hi>煩者熱也服桂枝湯當汗</hi>
<pb n="KR3e0067_WYG_126-7b"/>
<hi>出而身凉和若反煩不解者風甚而未能散也先刺風池風府以通太陽之經而除風氣却與桂枝湯解散則</hi>
<hi>愈</hi>服桂枝湯大汗出脉洪大者與桂枝湯如前法若形<lb/>
如瘧日再發者汗出必解宜桂枝二麻黄一湯<hi>經曰如服一劑</hi>
<hi>病證猶在者故當復作本湯服之服桂枝湯汗出後脉洪大者病猶在也若形如瘧日再發者邪氣客於榮衛</hi>
<hi>之間也與桂枝二麻黄一湯解散榮衛之邪</hi>服桂枝湯大汗出後大煩渇不<lb/>
解脉洪大者白虎加人参湯主之<hi>大汗出脉洪大而不解邪氣猶在表也可</hi>
<hi>更與桂枝湯若大汗出脉洪大而煩渇不解者表裏有熱不可更與桂枝湯當以白虎加人参湯生津止渇和</hi>
<hi>表散熱</hi>病發熱惡寒熱多寒少脉微弱者此無陽也不可<lb/>
<pb n="KR3e0067_WYG_126-8a"/>
發汗宜桂枝二越婢一湯<lb/>
桂枝二越婢一湯方<lb/>
　　桂枝<hi>去皮</hi>芍藥　甘草<hi>各十/八銖</hi>生薑<hi>一兩三/錢切</hi>大棗<hi>四枚擘</hi>
　　麻黄<hi>十八銖去節</hi>石膏<hi>二十四銖碎綿裹</hi>
　　<hi>胃為十二經之主脾治水穀為卑藏若婢内經曰脾主為胃行其津液若湯所謂越婢者以發越脾</hi>
　　<hi>氣通行津液外䑓方一名越脾湯即此義也</hi>
　右七味㕮咀以五升水煮麻黄去上沫内諸藥煮取<lb/>
　二升去查温服一升本云當裁為越婢湯桂枝湯合<lb/>
<pb n="KR3e0067_WYG_126-8b"/>
　飲一升今合為一方桂枝二越婢一<lb/>
服桂枝湯或下之仍頭項强痛翕翕發熱無汗心下滿<lb/>
微痛小便不利者桂枝去桂加茯苓白术湯主之<hi>頭項强痛</hi>
<hi>翕翕發熱雖經汗下為邪氣仍在表也心下滿微痛小便不利者則欲成結胸今外證未罷無汗小便不利則</hi>
<hi>心下滿微痛為停飲也與桂枝以觧外加茯苓白术利小便行留飲之水也</hi>傷寒脉浮自汗<lb/>
出小便數心煩微惡寒脚攣急反與桂枝湯欲攻其表<lb/>
此誤也得之便厥咽中乾煩躁吐逆者作甘草乾薑湯<lb/>
與之以復其陽若厥愈足温者更作芍藥甘草湯與之<lb/>
<pb n="KR3e0067_WYG_126-9a"/>
其脚即伸若胃氣不和讝語者少與調胃承氣湯若重<lb/>
發汗加燒針者四逆湯主之<hi>脉浮自汗出小便數而惡寒者陽氣不足也心煩脚</hi>
<hi>攣急者隂氣不足也隂陽血氣俱虚則不可發汗若與桂枝湯攻表則又損陽氣故為誤也得之便厥咽中乾</hi>
<hi>煩躁吐逆者先作甘草乾薑湯以復其陽氣得厥愈足温乃與芍藥甘草湯益其隂血則脚脛得伸隂陽雖復</hi>
<hi>其有胃燥讝語少與調胃承氣微溏以和其胃若重發汗為亡陽加燒針則損隂也經曰榮氣微者加燒針則</hi>
<hi>血不行重發汗復燒針是隂陽之氣大虛四逆湯以復隂陽之氣</hi>
甘草乾薑湯方<lb/>
　　甘草<hi>四兩炙味甘温</hi>乾薑<hi>一兩炮味辛熱</hi>
<pb n="KR3e0067_WYG_126-9b"/>
　　<hi>内經曰辛甘發散為陽甘草乾薑相合以復陽氣</hi>
　右㕮咀以水三升煮取一升五合去滓分温再服<lb/>
芍藥甘草湯方<lb/>
　　白芍藥<hi>四兩味苦酸微寒</hi>甘草<hi>四兩炙甘平</hi>
　　<hi>芍藥白補而赤㵼白收而赤散也酸以收之甘以緩之酸甘相合用補隂血</hi>
　右二味㕮咀以水三升煮取一升半去滓分温再服<lb/>
調胃承氣湯方<lb/>
　　大黄<hi>四兩去皮清酒浸</hi>甘草<hi>二兩/炙</hi>芒硝<hi>半觔味鹹苦大寒</hi>
<pb n="KR3e0067_WYG_126-10a"/>
　　<hi>内經曰熱滛於内治以鹹寒佐以苦甘芒硝鹹寒以除熱大黄苦寒以蕩熱甘草甘平助二物推陳</hi>
　　<hi>而緩中益氣</hi>
　右三味㕮咀以水三升煮取一升去滓内芒硝更上<lb/>
　微火令沸少少温服<lb/>
四逆湯方<lb/>
　　甘草<hi>二兩炙味甘平</hi>乾薑<hi>一兩半/味辛熱</hi>附子<hi>一枚生用去皮破八片辛大熱</hi>
　　<hi>内經曰寒滛於内治以甘熱又以寒滛所勝平以辛熱甘草薑附相合為甘辛大熱之劑乃可發散</hi>
　　<hi>隂陽之氣</hi>
<pb n="KR3e0067_WYG_126-10b"/>
　右三味㕮咀以水三升煮取一升二合去滓分温再<lb/>
　服强人可加乾薑三兩<lb/>
問曰證象陽旦按法治之而増劇厥逆咽中乾兩脛拘<lb/>
急而讝語師曰言夜半手足當温兩脚當伸後如師言<lb/>
何以知此答曰寸口脉浮而大浮則為風大則為虛風<lb/>
則生微熱虚則兩脛攣病證象桂枝因加附子參其間<lb/>
增桂令汗出附子温經回陽故也厥逆咽中乾煩躁陽<lb/>
明内結讝語煩亂更與甘草乾薑湯夜半陽氣不足兩<lb/>
<pb n="KR3e0067_WYG_126-11a"/>
脛當熱尚微拘急重與芍藥甘草湯尔乃脛伸以承氣<lb/>
湯微溏則止其讝語故知病可愈<hi>陽旦桂枝湯别名也前症脉微自汗出小</hi>
<hi>便數心煩微惡寒脚攣急讝語桂枝湯證相似是證象陽旦也與桂枝湯而増劇得寸口脉浮大浮為風邪大</hi>
<hi>為血虛即扵桂枝湯加附子温經以補虛桂令汗出以祛風其有治之逆而増厥者與甘草乾薑湯陽復而足</hi>
<hi>温更與芍藥甘草湯隂和而脛伸表邪已解隂陽已復而有陽明内結讝語煩亂少與調胃承氣微溏泄以和</hi>
<hi>其胃則隂陽之氣皆和内外之邪悉去故病可愈</hi>
　　　辨太陽病脉證并治中第六<lb/>
太陽病項背强几几無汗葛根湯主之<hi>太陽病項背几几汗出惡風者</hi>
<pb n="KR3e0067_WYG_126-11b"/>
<hi>中風表虛也項背强几几無汗惡風者中風表實也表虛宜解肌表實宜發汗是以葛根湯發之也</hi>
葛根湯方<lb/>
　　葛根<hi>四兩</hi>麻黄<hi>三兩/去莭</hi>桂枝<hi>三兩/去皮</hi>芍藥<hi>二兩/切</hi>甘草<hi>二兩炙</hi>
　　生薑<hi>三兩切</hi>大棗<hi>十二枚擘</hi>
　　<hi>本草云輕可去實麻黄葛根之属是也此以中風表實故加二物於桂枝湯中也</hi>
　右七味㕮咀以水一斗先煮麻黄葛根減二升去沫<lb/>
　内諸藥取煮三升去滓温服一升覆取微似汗不須<lb/>
　啜粥餘如桂枝法將息及禁忌<lb/>
<pb n="KR3e0067_WYG_126-12a"/>
太陽與陽明合病者必自下利葛根湯主之<hi>傷寒有合病有併病</hi>
<hi>本太陽病不解併扵陽明者謂之併病二經俱受邪為合病謂之合病者邪氣甚也太陽陽明合病者與太陽</hi>
<hi>少陽合病陽明少陽合病皆陽也必自下利者以邪氣併於隂則隂實而陽虛邪氣併於陽則陽實而隂虚寒</hi>
<hi>邪氣甚客於二陽二陽方外實而不主裏則裏氣虛故必下利與葛根湯以散經中之甚邪也</hi>太陽與<lb/>
陽明合病不下利但嘔者葛根湯加半夏主之<hi>邪氣外甚陽不</hi>
<hi>主裏裏氣不和氣下而不上者但下利而不嘔裏氣上逆而不下者但嘔而不下利與葛根湯以散其邪加半</hi>
<hi>夏以下逆氣而一以貫之矣</hi>
葛根加半夏湯方<lb/>
<pb n="KR3e0067_WYG_126-12b"/>
　　葛根<hi>四兩</hi>麻黄<hi>三兩去節湯泡/去黄汁焙乾稱</hi>生薑<hi>三兩/切</hi>甘草<hi>二兩炙</hi>
　　芍藥<hi>二兩</hi>桂枝<hi>二兩/去皮</hi>大棗<hi>十二/枚擘</hi>半夏<hi>半觔洗</hi>
　右八味以水一斗先煮葛根麻黄減二升去白沫内<lb/>
　諸藥煮取三升去滓温服一升覆取微似汗<lb/>
太陽病桂枝證醫反下之利遂不止脉促者表未解也<lb/>
喘而汗出者葛根黄連黄芩湯主之<hi>經曰不宜下而便攻之内虚熱入協</hi>
<hi>熱遂利桂枝證者邪在表也而反下之虛其腸胃為熱所乘遂利不止邪在表則見陽脉邪在裏則見隂脉下</hi>
<hi>利脉微遲邪在裏也促為陽盛雖下利而脉促者知表未解也病有未汗出而喘者有自汗出而喘者皆邪氣</hi>
<pb n="KR3e0067_WYG_126-13a"/>
<hi>外甚所致喘而汗出者謂急喘而汗出也即裏熱氣逆所致與葛根黄連黄芩湯散表邪去裏熱而已</hi>
葛根黄連黄芩湯方<lb/>
　　葛根<hi>半觔</hi>甘草<hi>二兩/炙</hi>黄芩<hi>二兩味/苦寒</hi>黄連<hi>三兩味大苦寒</hi>
　　<hi>内經曰辛甘發散為陽表未解者散以葛根之辛甘草之甘以緩裏氣黄連黄芩之苦以清裏熱以</hi>
　　<hi>堅裏氣</hi>
　右四味以水八升先煮葛根減二升内諸藥煮取二<lb/>
　升去滓分温再服<lb/>
太陽病頭痛發熱身疼腰痛骨節疼痛惡風無汗而<lb/>
<pb n="KR3e0067_WYG_126-13b"/>
喘者麻黄湯主之<hi>此太陽傷寒證也寒則傷榮頭痛身疼腰痛以至牽連骨節疼痛者</hi>
<hi>太陽經榮血不利也内經曰風寒客於人使人毫毛畢直皮膚閉而為熱者寒在表也風并於衛衛實而</hi>
<hi>榮虛者自汗出而惡風也寒并於榮榮實而衛虚者無汗而惡風也以榮强衛弱故氣逆而喘與麻黄湯</hi>
<hi>以發其汗</hi>
麻黄湯方<lb/>
　　麻黄<hi>三兩去節味甘温</hi>桂枝<hi>二兩去皮/味辛熱</hi>甘草<hi>一兩炙味甘平</hi>杏仁<lb/>
　　<hi>七十个湯泡去皮尖味辛温</hi>
　　<hi>内經曰寒滛於内治以甘熱佐以苦辛麻黄甘草開肌發汗桂枝杏仁散寒下氣</hi>
<pb n="KR3e0067_WYG_126-14a"/>
　右四味以水九升先煮麻黄減二升去上沫内諸藥<lb/>
　煮取二升半去滓温服八合覆取微似汗不須啜粥<lb/>
　餘如桂枝法将息<lb/>
太陽與陽明合病喘而胸滿者不可下宜麻黄湯主之<lb/>
<hi>陽受氣于胸中喘而胸滿者陽氣不宣發壅而逆也心下滿胸滿皆為實當下之此以為胸滿非裏實故不可</hi>
<hi>下雖有陽明然與太陽合病為属表宜與麻黄發汗</hi>太陽病十日已上脉浮細而<lb/>
嗜卧者外已解也設胸滿脇痛者與小柴胡湯脉但浮<lb/>
者與麻黄湯<hi>十日已上向解之時也脉浮細而嗜卧者表邪已罷也病雖已和觧若脉但浮而不</hi>
<pb n="KR3e0067_WYG_126-14b"/>
<hi>細者則邪氣猶在表際也與桂枝麻黄發散之</hi>太陽中風脉浮𦂳發熱惡寒身<lb/>
疼痛不汗出而煩躁者大青龍湯主之若脉㣲弱汗出<lb/>
惡風者不可服服之則厥逆筋惕肉瞤此為逆也<hi>此中風見</hi>
<hi>寒脉也浮則為風風則傷衛𦂳則為寒寒則傷榮榮衛俱病故發熱惡寒身疼痛也風并於衛者為榮弱衛强</hi>
<hi>寒并於榮者為榮强衛弱今風寒兩傷則榮衛俱實故不汗出而煩躁也與大青龍湯發汗以除榮衛風寒若</hi>
<hi>脉微弱汗出惡風者為榮衛俱虚反服青龍湯則令陽虚故生厥逆筋惕肉膶此治之逆也</hi>
大青龍湯方<lb/>
　　麻黄<hi>六兩去莭味甘温</hi>桂枝<hi>三兩去皮/味辛熱</hi>甘草<hi>二兩炙味甘平</hi>杏仁<lb/>
<pb n="KR3e0067_WYG_126-15a"/>
　　<hi>四十粒去皮尖味苦甘温</hi>生薑<hi>三兩切/味辛温</hi>大棗<hi>十二枚擘/味甘温</hi>石膏<hi>如鷄</hi>
　　<hi>子大碎味甘微寒</hi>
　　<hi>辛甘均為發散然風以辛散寒宜甘發辛甘相合乃能發散榮衛之風寒麻黄甘草石膏杏仁以發</hi>
　　<hi>散榮中之寒桂枝薑棗以觧除衛中之風</hi>
　右七味以水九升先煮麻黄減二升去上沫内諸藥<lb/>
　煮取三升去滓温服一升取微似汗汗出多者温粉<lb/>
　撲之一服汗出停後服<lb/>
傷寒脉浮緩身不疼但重乍有輕時無少隂症者大青<lb/>
<pb n="KR3e0067_WYG_126-15b"/>
龍湯發之<hi>此傷寒見風脉者傷寒身疼此以風勝故身不疼中風者身重此以兼風故乍有輕時不</hi>
<hi>發厥吐利無少隂症者為風寒外甚也與大青龍湯以發散表中之風寒</hi>傷寒表不解心下<lb/>
有水氣乾嘔發熱而欬或渇或利或噎或小便不利小<lb/>
腹滿或喘者小青龍湯主之<hi>傷寒表不解心下有水飲則水寒相搏肺寒氣逆故</hi>
<hi>乾嘔發熱而欬鍼經曰形寒飲冷則傷肺以其兩寒相感中外皆傷故氣逆上行此之謂也與小青龍湯發汗</hi>
<hi>散水水氣内漬則所傳不一故有或為之症隨症增損以解化之</hi>
小青龍湯方<lb/>
　　麻黄<hi>三兩去節味辛温</hi>芍藥<hi>三兩味/酸微寒</hi>乾薑<hi>三兩味/辛熱</hi>甘草<hi>三兩</hi>
<pb n="KR3e0067_WYG_126-16a"/>
　　<hi>炙味甘平</hi>五味子<hi>半升味/酸温</hi>桂枝<hi>三兩去皮/味辛熱</hi>半夏<hi>半升湯洗味辛</hi>
　　<hi>微温燥</hi>細辛<hi>三兩味辛温</hi>
　　<hi>寒邪在表非辛甘不能散之麻黄桂枝甘草之辛甘以發散表邪水停心下而不行則腎氣燥内經</hi>
　　<hi>曰腎苦燥急食辛以潤之乾薑細辛半夏之辛以行水氣而潤腎燥欬逆而喘則肺氣逆内經曰肺</hi>
　　<hi>欲收急食酸以收之芍藥五味子之酸以收逆氣而安肺</hi>
　右八味以水一斗先煮麻黄減二升去上沫内諸藥<lb/>
　煮取三升去滓温服一升<lb/>
　加減法<hi>若微利去麻黄加蕘花如鷄子大熬令赤色下利者不可攻其表汗出必脹滿麻黄發其</hi>
<pb n="KR3e0067_WYG_126-16b"/>
　　<hi>陽水漬入胃必作利蕘花下十二經水水去則利止若渇者去半夏加括蒌根三兩酸甘而苦潤半</hi>
　　<hi>夏味辛而燥津液非渇者所宜故去之括蒌味苦而生津故加之○若噎者去麻黄加附子一枚炮</hi>
　　<hi>經曰水得寒氣冷必相搏其人即噎加附子温散水寒病人有寒復發汗胃中冷必吐去麻黄惡發</hi>
　　<hi>汗也○若小便不利少腹滿去麻黄加茯苓四兩水畜下焦不行為小便不利少腹滿麻黄發津液</hi>
　　<hi>於外非所宜也茯苓泄畜水於下加所當也○若人喘者去麻黄加杏仁半升去皮尖金匱要略曰其</hi>
　　<hi>形腫故不内麻黄内杏仁以麻黄發其陽故也喘呼形腫水氣標本之疾具矣</hi>
傷寒心下有水氣欬而喘發熱不渇服湯已渇者此寒<lb/>
去欲解也小青龍湯主之<hi>欬而欲喘者水寒射肺也發熱不渇表證未罷也與小青</hi>
<pb n="KR3e0067_WYG_126-17a"/>
<hi>龍湯發表散水服已渇者裏氣温水氣為欲解也</hi>太陽病外證未解脉浮弱者<lb/>
當以汗解宜桂枝湯<hi>脉浮弱者榮弱衞强也</hi>太陽病下之微喘者<lb/>
表未解故也桂枝加厚朴杏仁湯主之<hi>下後大喘則為裏氣大虚邪氣</hi>
<hi>傳裏正氣将脫也下後微喘則為裏氣上逆邪不能傳裏猶在表也與桂枝湯以解外加厚朴杏仁以降逆氣</hi>
大陽病外證未解者不可下也下之為逆欲解外者宜<lb/>
桂枝湯主之<hi>經曰本發汗而復下之為逆也若先發汗治不為逆</hi>太陽病先發汗<lb/>
不解而復下之脉浮者不愈浮為在外而反下之故令<lb/>
不愈今脉浮故知在外當須解外則愈宜桂枝湯主之<lb/>
<pb n="KR3e0067_WYG_126-17b"/>
<hi>經曰柴胡湯證具而以他藥下之柴胡證仍在者復與柴胡湯此雖已下之不為逆則其類矣</hi>太陽病<lb/>
脉浮𦂳無汗發熱身疼痛八九日不解者表證仍在此<lb/>
當發其汗也服藥已微除其人發煩目瞑劇者必衂衂<lb/>
乃解所以然者陽氣重故也麻黄湯主之<hi>脉浮𦂳無汗發熱身疼痛</hi>
<hi>太陽傷寒也雖至八九日而表證仍在亦當發其汗既服温經發散湯藥雖未作大汗亦微除也煩者身熱也</hi>
<hi>邪氣不為汗解欎而變熱蒸於經絡發于肌表故生熱煩肝受血而能視始者氣傷榮寒寒既變熱則血為熱</hi>
<hi>搏肝氣不舒故目瞑也劇者熱甚於經廹血妄行而為衂得衂則熱隨血散而解陽氣重者熱氣重也與麻黄</hi>
<hi>以解前太陽之寒邪也</hi>太陽病脉浮𦂳發熱身無汗自衂者愈<hi>風寒</hi>
<pb n="KR3e0067_WYG_126-18a"/>
<hi>在經不得汗解欎而變熱衂則熱隨血散故云自衂者愈</hi>二陽併病太陽初得病時<lb/>
發其汗汗先出不徹因轉属陽明續自微汗出不惡寒<lb/>
若太陽病證未罷者不可下下之為逆如此可小發汗<lb/>
設面色緣緣正赤者陽氣怫欎在表當表之熏之若發<lb/>
汗不徹不足陽氣怫鬰不得越當汗不汗其人躁煩不<lb/>
知痛處乍在腹中乍在四肢按之不可得其人短氣但<lb/>
坐以汗出不徹故也更發汗則愈何以知汗出不徹以<lb/>
脉濇故知也<hi>太陽病未解傳病併入陽明而太陽證未罷者名曰併病續自微汗出不惡寒者為</hi>
<pb n="KR3e0067_WYG_126-18b"/>
<hi>太陽證罷陽明症具也法當下之若太陽病未罷者為表未解則不可下當小發其汗先解表也陽明之經自</hi>
<hi>面色緣緣正赤者陽氣怫鬰在表也當解之熏之以取其汗若發汗不徹者不足言陽氣怫鬰止是當汗不汗</hi>
<hi>陽氣不得越散邪無從出擁甚於經故躁煩也邪循經行則痛無常處或在腹中或在四肢按之不可得而短</hi>
<hi>氣但責以汗出不徹更發汗則愈内經曰諸過者切之濇者隂氣不足陽氣有餘為發熱無汗是以脉濇知陽</hi>
<hi>氣擁鬰而汗出不徹也</hi>脉浮數者法當汗出而愈若下之身重心<lb/>
悸者不可發汗當自汗出乃解所以然者尺中脉微此<lb/>
裏虚須裏氣實津液自和便自汗出愈<hi>經曰諸脉浮數當發熱洒淅惡</hi>
<hi>寒言邪氣在表也是當汗出愈若下之身重心悸者損其津液虚其胃氣若身重心悸而尺脉實者則下後裏</hi>
<pb n="KR3e0067_WYG_126-19a"/>
<hi>虛邪氣乘虚入裏也今尺脉微身重心悸者知下後裏虚津液不足邪氣不傳裏但在表也然以津液不足則</hi>
<hi>不可發汗湏裏氣實津液足便自汗出而愈也</hi>脉浮𦂳者法當身疼痛宜以汗<lb/>
觧之假令尺中遲者不可發汗何以知之然以榮氣不<lb/>
足血少故也<hi>鍼經曰奪血者無汗尺脉遲者為榮血不足故不可發汗</hi>脉浮者病在<lb/>
表可發汗宜麻黄湯<hi>浮為輕手得以候皮膚之氣内經曰其在皮毛者汗而發之</hi>脉<lb/>
浮者病可發汗宜麻黄湯<hi>浮則傷衛數則傷榮榮衛受邪為病在表故當汗散</hi>病<lb/>
常自汗出者此為榮氣和榮氣和者外不諧以衛氣不<lb/>
共榮氣和諧故尔以榮行脉中衛行脉外復發其汗榮<lb/>
<pb n="KR3e0067_WYG_126-19b"/>
衛和則愈宜桂枝湯<hi>風則傷衛寒則傷榮衛受風邪而榮不病者為榮氣和也衛既客邪</hi>
<hi>則不能與榮氣和諧亦不能衛䕶皮腠是以常自汗出與桂枝湯解風邪調和榮衛則愈也</hi>病人藏<lb/>
無他病時發熱自汗出而不愈者此衛氣不和也先其<lb/>
時發汗則愈宜桂枝湯主之<hi>藏無他病裏和也衛氣不和表病也外䑓云裏和表</hi>
<hi>病汗之則愈所謂先其時者先其發熱汗出之時發汗則愈</hi>傷寒脉浮𦂳不發汗因<lb/>
致衂者麻黄湯主之<hi>傷寒脉浮𦂳邪在表也當與麻黄湯發汗若不發汗則邪無從出擁</hi>
<hi>甚於經迫血妄行因致衂也</hi>傷寒不大便六七日頭痛有熱者與承<lb/>
氣湯其小便清者知不在裏仍在表也當須發汗若頭<lb/>
<pb n="KR3e0067_WYG_126-20a"/>
痛必衂宜桂枝湯<hi>不大便六七日頭痛有熱者故宜當下若小便清者知裏無熱則不可下</hi>
<hi>經曰小便數者大便必鞕不更衣十日無所苦也况此不大便六七日小便清者不可責邪在裏是仍在表也</hi>
<hi>與桂枝湯以解外若頭痛不已為表邪不罷鬰熱甚于經迫血妄行至為衂也</hi>傷寒發汗解半<lb/>
日許復煩脉浮數者可更發汗宜桂枝湯主之<hi>煩者熱也發汗</hi>
<hi>身凉為已解至半日許身復熱脉浮數者邪不盡也可更發汗與桂枝湯</hi>凡病若發汗若吐<lb/>
若下若亡津液隂陽自和者必自愈<hi>重亾津液則不能作汗必待隂陽自</hi>
<hi>和乃自愈矣</hi>大下之後復發汗小便不利者亡津液故也勿<lb/>
治之得小便利必自愈<hi>因亡津液而小便不利者不可以藥利之後津液足小便利必</hi>
<pb n="KR3e0067_WYG_126-20b"/>
<hi>自愈也</hi>下之後復發汗必振寒脉㣲細所以然者以内外<lb/>
俱虛故也<hi>發汗則表虛而亡陽下之則裏虛而亡血振寒者陽氣㣲也脉㣲細者隂血弱也</hi>下<lb/>
之後復發汗晝日煩躁不得眠夜而安静而不嘔不渇<lb/>
無表證脉沉微身無大熱者乾薑附子湯主之<hi>下之虚其裏汗</hi>
<hi>之虚其表既下又汗則表裏俱虚陽主晝陽欲復虚不勝邪正邪交争故晝日煩躁不得眠夜主隂陽虛不能</hi>
<hi>與之争是以夜則安静不嘔不渇者裏無熱也身無大熱者表無熱也既無裏症又無表症而脉沉㣲者是陽</hi>
<hi>氣大虚隂寒氣甚與乾薑附子湯退隂復陽</hi>
乾薑附子湯方<lb/>
<pb n="KR3e0067_WYG_126-21a"/>
　　乾薑<hi>一兩味辛熱</hi>附子<hi>一枚生用去皮破八片味辛熱</hi>
　　<hi>内經曰寒滛所勝平以辛熱虚寒大甚是以以辛熱之劑勝之也</hi>
　右二味以水三升煮取一升去滓頓服<lb/>
發汗後身疼痛脉沉遲者桂枝加芍藥生薑各一两人<lb/>
參三兩新加湯主之<hi>汗後身疼痛邪氣未盡也脉沉遲榮血不足也經曰其脉沉者榮氣</hi>
<hi>㣲也又曰遲者榮氣不足也血少故也與桂枝湯以解未盡之表加芍藥生薑人參以益不足之榮血也</hi>發<lb/>
汗後不可更行桂枝湯汗出喘無大熱者可與麻黄杏<lb/>
仁甘草石膏湯主之<hi>汗出而喘當作桂枝加厚朴杏仁湯汗出而喘愈今發汗後而喘是</hi>
<pb n="KR3e0067_WYG_126-21b"/>
<hi>邪氣擁甚桂枝湯不能發散故不可更行桂枝湯汗出而喘有大熱者内熱氣盛也無大熱者表邪擁甚也與</hi>
<hi>麻黄杏仁甘草石膏湯以散其邪</hi>
麻黄杏仁甘草石膏湯方<lb/>
　　麻黄<hi>四兩去莭味辛温</hi>杏仁<hi>五十粒去皮/尖味甘温</hi>甘草<hi>二兩炙味甘平</hi>石<lb/>
　　膏<hi>半觔碎綿褁味甘平</hi>
　　<hi>内經曰肝苦急急食甘以緩之風氣通於肝風邪外甚故以純甘之劑發之</hi>
　右四味以水九升先煮麻黄減二升去上沬内諸藥<lb/>
　煮取二升去滓温服一升本云黄耳柸<lb/>
<pb n="KR3e0067_WYG_126-22a"/>
發汗過多其人叉手自冒心心下悸欲得按者桂枝甘<lb/>
草湯主之<hi>發汗過多亡陽也陽受氣于胸中陽氣不足故病人叉手自冒心心下悸欲得按者與桂</hi>
<hi>枝甘草湯以調不足之氣</hi>
桂枝甘草湯方<lb/>
　　桂枝<hi>四兩去皮味辛熱</hi>甘草<hi>二兩味甘平炙</hi>
　　<hi>桂枝之辛走肺而益氣甘草之甘入脾而緩中</hi>
　右二味以水三升煮取一升去滓頓服<lb/>
發汗後其人臍下悸者欲作奔豚茯苓桂枝甘草大棗<lb/>
<pb n="KR3e0067_WYG_126-22b"/>
湯主之<hi>汗者心之液發汗後臍下悸者心氣虚而腎氣發動也腎之積名曰奔豚發則從小腹上至心</hi>
<hi>下為腎氣逆欲上凌心今臍下悸為腎氣發動故云欲作奔豚與茯苓桂枝甘草大棗湯以降腎氣</hi>
茯苓桂枝甘草大棗湯<lb/>
　　茯苓<hi>半觔味甘平</hi>甘草<hi>二兩炙/味甘平</hi>桂枝<hi>四兩去皮/味辛熱</hi>大棗<hi>十五</hi>
　　<hi>枚擘</hi>
　　<hi>茯苓以伐腎邪桂枝能泄奔豚甘草大棗之甘滋助脾土以平腎水氣煎用甘瀾水者揚之無力取</hi>
　　<hi>不助腎邪也</hi>
　右四味以甘瀾水一斗先煮茯苓減二升内諸藥煮<lb/>
<pb n="KR3e0067_WYG_126-23a"/>
　取三升去滓温服一升日三服○作甘瀾水法取水<lb/>
　二斗置大盆内以杓揚之水上有珠子五六千顆相<lb/>
　逐取用之<lb/>
發汗後腹脹滿者厚朴生薑甘草半夏人參湯主之<hi>吐後</hi>
<hi>脹滿與下後腹滿皆為實言邪氣乘虛入裏為實發汗後外已解也復脹滿知非裏實由脾胃津液不足氣濇</hi>
<hi>不通壅而為滿與此湯和脾胃而降氣</hi>
厚朴生薑甘草半夏人參湯方<lb/>
　　厚朴<hi>半觔去皮炙味苦温</hi>生薑<hi>半觔切/味辛温</hi>半夏<hi>半升洗/味辛温</hi>人參<hi>一两</hi>
<pb n="KR3e0067_WYG_126-23b"/>
　　<hi>味甘温</hi>甘草<hi>三兩炙味甘平</hi>
　　<hi>内經曰脾欲緩急食甘以緩之以苦泄之厚朴之苦以泄腹滿人參甘草之甘以益脾胃半夏生薑</hi>
　　<hi>之辛以散滯氣而三服矣</hi>
　右五味以水一斗煮取三升去滓温服一升日三服<lb/>
傷寒若吐若下後心下逆滿氣上衝胸起則頭眩脉沉<lb/>
𦂳發汗則動經絡身為振揺者茯苓白术桂枝甘草湯<lb/>
主之<hi>吐下後裏氣虚氣上逆者心下逆滿氣上衝胸表裏陽不足也起則頭眩脉浮𦂳為邪在表當發汗</hi>
<hi>脉沉𦂳為邪在裏則不可發汗發汗則外動經絡損傷陽氣陽氣外虚則不能主持諸脉身為振揺也而此湯</hi>
<pb n="KR3e0067_WYG_126-24a"/>
<hi>以和經益陽</hi>
茯苓桂枝白术甘草湯方<lb/>
　　茯苓<hi>四兩味甘平</hi>桂枝<hi>三兩去皮/味辛熱</hi>白术<hi>二兩味/苦甘温</hi>甘草<hi>二兩</hi>
　　<hi>炙味甘平</hi>
　　<hi>陽不足者補之以甘茯苓白术生津液而益陽也裏氣逆者散之以辛桂枝甘草行陽散氣</hi>
　右四味以水六升煮取三升去滓温服三<lb/>
發汗病不解反惡寒者虛故也芍藥甘草附子湯主之<lb/>
<hi>發汗病解則不惡寒發汗病不解表實者亦不惡寒今發汗病且不解反惡寒者榮衛俱虛也汗出則榮虚惡</hi>
<pb n="KR3e0067_WYG_126-24b"/>
<hi>寒則衛虚而芍藥甘草附子湯以補榮衛</hi>
芍藥甘草附子湯方<lb/>
　　芍藥<hi>三兩味酸微寒</hi>甘草<hi>三兩炙/味甘平</hi>附子<hi>一枚炮去皮破八片味辛熱</hi>
　　<hi>芍藥之酸收斂津液而益榮附子之辛温固陽氣而補胃甘草之甘調和辛酸而安正氣</hi>
　右三味以水五升煮取一升五合去滓分温服○疑<lb/>
　非仲景意<lb/>
發汗若下之病仍不解煩躁者茯苓四逆湯主之<hi>發汗若下</hi>
<hi>病宜解也若病仍不解者則發汗外虚陽氣下之内虛隂氣陽隂俱虛邪獨不解故生煩躁與茯苓四逆湯以</hi>
<pb n="KR3e0067_WYG_126-25a"/>
<hi>復隂陽之氣</hi>
茯苓四逆湯方<lb/>
　　茯苓<hi>六兩味甘平</hi>人參<hi>一兩味/甘温</hi>附子<hi>一枚生用去皮破八片味辛熱</hi>甘<lb/>
　　草<hi>二兩炙味甘平</hi>乾薑<hi>一兩半味辛熱</hi>
　　<hi>四逆湯以補陽加茯苓人參以益隂</hi>
　右五味以水五升煮取三升去滓分温服七合日三<lb/>
　服<lb/>
發汗後惡寒者虛故也不惡寒但熱者實也當和胃氣<lb/>
<pb n="KR3e0067_WYG_126-25b"/>
與調胃承氣湯<hi>汗出而惡寒者表寒也汗出而不惡寒但熱者裏實也經曰汗出不惡寒者表</hi>
<hi>解裏未和與調胃承氣湯以和胃氣</hi>太陽病發汗後大汗出胃中乾煩躁<lb/>
不得眠欲得飲水者少少與之令胃氣得和則愈若脉<lb/>
浮小便不利㣲熱消渇者與五苓散主之<hi>發汗已解胃中乾煩燥不</hi>
<hi>得眠欲飲水者少少與之胃氣得潤則愈若脉浮者表未解也飲水多而小便少者謂之消渇裏熱甚實也微</hi>
<hi>熱消渇者熱未成實上焦燥也與五苓散生津液和表裏也</hi>
五苓散方<lb/>
　　猪苓<hi>十八銖味甘平</hi>澤㵼<hi>一兩六銖/半味酸鹹</hi>茯苓<hi>十八銖/味甘平</hi>桂枝<hi>半兩</hi>
<pb n="KR3e0067_WYG_126-26a"/>
　　<hi>去皮味辛熱</hi>白术<hi>十八銖味甘平</hi>
　　<hi>淡者一也口入而為甘甘甚而反淡者甘緩而淡滲猪苓白术茯苓三味之甘潤虚燥而利津液味</hi>
　　<hi>下泄為隂澤㵼之鹹以泄伏水辛甘發散為陽桂枝之辛甘以和肌表</hi>
　右五味為末以白飲和服方寸匕日三服多飲煖水<lb/>
　汗出愈<lb/>
發汗已脉浮數煩渇者五苓散主之<hi>發汗已脉浮數者表邪未盡也煩渇亡</hi>
<hi>津液胃燥也與五苓散和表潤燥</hi>傷寒汗出而渇者五苓散主之不渇<lb/>
者茯苓甘草湯主之<hi>傷寒汗出而渇者亡津液胃燥邪氣漸傳裏也五苓散以和表裏若</hi>
<pb n="KR3e0067_WYG_126-26b"/>
<hi>汗出不渇者邪氣不傳裏但在表而表虚也與茯苓甘草湯和表合衛</hi>
茯苓甘草湯方<lb/>
　　茯苓<hi>二兩味甘平</hi>桂枝<hi>二兩去皮/味辛熱</hi>生薑<hi>三兩切/味辛温</hi>甘草<hi>一兩</hi>
　　<hi>炙味甘平</hi>
　　<hi>茯苓甘草之甘益津而和衛桂枝生薑之辛助陽而解表</hi>
　右四味以水四升煮取二升去滓分温三服<lb/>
中風發熱六七日不解而煩有表裏證渇欲飲水水入<lb/>
則吐者名曰水逆五苓散主之<hi>中風發熱至六七日則當解若不解煩者邪在</hi>
<pb n="KR3e0067_WYG_126-27a"/>
<hi>表也渇欲飲水邪傳裏也裏熱甚則能消水水入不吐裏熱少則不能消水水停則精不散飲而吐水也以其</hi>
<hi>飲水而吐故名水逆而五苓散和表裏散停飲</hi>未持脉時病人叉手冒心師因<lb/>
教試令欬而不欬者此必兩耳聾無聞也所以然者以<lb/>
重發汗虛故如此<hi>發汗多而亡陽胸中陽氣不足病人叉手冒心師見外證知陽氣不足也</hi>
<hi>又試令欬而不即欬者耳聾也則陽氣虚明矣耳聾者陽氣虛精氣不足不得上通于耳故也</hi>發汗後<lb/>
飲水多必喘以水灌之亦喘<hi>飲水多而喘者飲冷傷肺也以水灌洗而喘者形寒</hi>
<hi>傷肺也</hi>發汗後藥不得入口為逆若更發汗必吐下不止<lb/>
血弱氣盡腠理開邪氣因入與正氣相搏結於脇下邪<lb/>
<pb n="KR3e0067_WYG_126-27b"/>
正分争往來寒熱發作有時黙黙不欲飲食藏府相連<lb/>
其痛必下邪髙痛下故使嘔也小柴胡湯主之<hi>人之氣血隨時</hi>
<hi>盛衰當月郭空之時則為血弱氣衰腠理開疎之時邪氣乘虚傷人則深鍼經月廓空則海水東盛人血氣虚衛</hi>
<hi>氣去形獨居肌肉減皮膚緩腠理開毛髮殘瞧薄垢落當更時遇賊風則其入深者是矣邪因正虛自表之裏</hi>
<hi>而結於脇下與正分争作往來寒熱黙黙不欲飲食此謂自外之内經絡與藏府相連也邪氣隨經必傳于裏</hi>
<hi>故曰痛下作病邪在上焦為邪髙邪漸入裏為痛下裏氣與邪氣相搏而上行故使嘔也與小柴胡湯以觧半</hi>
<hi>表半裏之邪</hi>服柴胡湯已渇者属陽明也以法治之<hi>服小柴胡湯表</hi>
<hi>邪已而渇裏邪傳于陽明也以陽明治之</hi>得病六七日脉遲浮弱惡風寒手<lb/>
<pb n="KR3e0067_WYG_126-28a"/>
足温醫二三下之不能食而脇下滿痛面目及身黄頸<lb/>
項强小便難者與柴胡湯後必下重本渇而飲水嘔者<lb/>
柴胡湯不中與也食穀者噦<hi>得病六七日脉遲浮弱惡風寒手足温則邪在半表</hi>
<hi>半裏未為實醫反二三下之虚其胃氣損其津液邪蕰於裏故不能食而脇下滿者胃虚為熱氣熏蒸發於面</hi>
<hi>目及身故必黄也頸項强者表仍未解也小便難者内若乏津液雖本柴胡湯證然以裏虚下焦氣澁而小便雖</hi>
<hi>與柴胡湯又走津液後必下重也不因飲水而嘔者柴先胡湯證若本因飲水而嘔者水停心下也金匱要略曰</hi>
<hi>渇却嘔者為水停心下此属飲家飲水者水停而嘔食穀者物聚而噦皆非小柴胡湯所宜二者皆柴胡湯之</hi>
<hi>戒不可不識也</hi>傷寒四五日身熱惡風頸項强脇下滿手足温<lb/>
<pb n="KR3e0067_WYG_126-28b"/>
而渇者小柴胡湯主之<hi>身熱惡風頸强者表未解也脇不滿而渇者裏不和也邪在表</hi>
<hi>則手足通熱邪在裏則手足厥寒今手足温者知邪在半表半裏之間也與小柴胡湯所以解半表半裏之邪</hi>
傷寒陽脉濇隂脉弦法當腹中急痛者先與小建中湯<lb/>
不差者與小柴胡湯主之<hi>陽脉濇隂脉弦而腹中急痛者當作裏有虚寒治之與小</hi>
<hi>建中湯温中散寒若不差者非裏寒也必由邪氣之裏裏氣不利所致與小柴胡湯去黄芩加芍藥以除傳裏</hi>
<hi>之邪</hi>
小建中湯方<lb/>
　　桂枝<hi>三兩去皮味辛熱</hi>甘草<hi>三兩炙/味甘平</hi>大棗<hi>十二枚擘味甘温</hi>芍藥<lb/>
<pb n="KR3e0067_WYG_126-29a"/>
　　<hi>六兩味酸微寒</hi>生薑<hi>二兩切/味辛熱</hi>膠飴<hi>一觔味甘温</hi>
　　<hi>建中者建脾也内經曰脾欲緩急食甘以緩之膠飴大棗甘草之甘以緩中也辛潤散也榮衛不足</hi>
　　<hi>潤以散之桂枝生薑之辛以行榮衛酸收也隂氣不和芍藥之酸以和隂氣</hi>
　右六味以水七升煮取三升去滓内膠飴更上微火<lb/>
　消解温服一升日三服虗嘔家不可用建中湯以甜<lb/>
　故也<lb/>
傷寒中風有柴胡證但見一證便是不必悉具<hi>柴胡證是邪氣</hi>
<hi>在表裏之間也或胸中煩而不嘔或渇或腹中痛或脇下痞鞕或心下悸小便不利或不渇身有微熱或欬但</hi>
<pb n="KR3e0067_WYG_126-29b"/>
<hi>見一證便宜與柴胡湯治之不必待其證候全具也</hi>凡柴胡湯病證而下之若柴<lb/>
胡證未罷者復與柴胡湯必蒸蒸而振却發熱汗出而<lb/>
解<hi>邪在半表半裏之間為柴胡證未作裏實醫便以藥下之若柴胡證仍在者雖下之不為逆可復與柴胡</hi>
<hi>湯以和解之得邪氣外越外作蒸蒸而熱先經下裏氣虛邪氣欲出内則振振然而却也正氣勝陽氣生復發</hi>
<hi>熱汗出而觧也</hi>傷寒中風五六日往來寒熱胸脇苦滿黙黙不<lb/>
欲食心煩喜嘔或胸中煩而不嘔或渇或腹中痛或脇<lb/>
痞鞕或心下悸小便不利或不渇身有微熱或欬者與<lb/>
小柴胡湯主之<hi>病有在表者有在裏者有在表裏之間者此邪在表裏之間謂之半表半裏證</hi>
<pb n="KR3e0067_WYG_126-30a"/>
<hi>五六日邪氣在表傳裏之時或傷寒至五六日或中風至五六日而往來寒熱者即是非傷寒又中風也傷寒</hi>
<hi>中風俱有柴胡證俱見一證便是不必悉具正是謂或中風或傷寒也邪在表則寒邪在裏則熱今邪在半表</hi>
<hi>半裏之間未有定處是以寒熱往來也邪在表則胸腹不滿邪在裏則胸腹脹滿今止言胸脇苦滿知邪氣在</hi>
<hi>表裏之間未至于胸腹脹滿也黙黙静也邪在表則呻吟邪在裏則煩悶内經曰陽入之隂則静黙黙者邪方</hi>
<hi>自表之裏在表裏之間也邪在表則能食邪在裏則不能食不欲食者邪在表裏之間未至于必不能食也邪</hi>
<hi>在表則不煩不嘔邪在裏則煩滿而嘔心煩喜嘔者邪在表方得裏也邪初入裏未有定處則所傳不一故有</hi>
<hi>或為之證有柴胡證但見一證便是故有或為之證云</hi>
小柴胡湯方<lb/>
<pb n="KR3e0067_WYG_126-30b"/>
　　柴胡<hi>半觔味辛微温</hi>黄芩<hi>三兩味/苦寒</hi>人參<hi>三両味/甘温</hi>甘草<hi>二両味甘</hi>
　　<hi>平</hi>半夏<hi>半觔洗/味辛温</hi>生薑<hi>三兩切/味辛温</hi>大棗<hi>十二枚擘味甘温</hi>
　　<hi>内經曰熱滛於内以苦發之柴胡黄芩之苦以發傳邪之熱裏不足者以甘緩之人參甘草之甘以</hi>
　　<hi>緩中和之氣邪半入裏則裏氣逆辛以散之半夏以除煩嘔邪半在表則榮衛争辛甘觧之薑棗以</hi>
　　<hi>和榮衛</hi>
　右七味以水一斗二升煮取六升去滓再煎取二升<lb/>
　温服一升日三服　後加減法<lb/>
　若胸中煩而不嘔去半夏人參加括蔞實一枚<hi>胸中煩而</hi>
<pb n="KR3e0067_WYG_126-31a"/>
　<hi>不嘔熱聚而氣不逆也甘者令人中滿方熱聚無用人參之補辛散逆氣既不嘔無用半夏之辛治熱宜</hi>
　<hi>用寒療聚宜苦括蒌實苦寒以泄胸中之藴熱</hi>若渇者去半夏加人參合前<lb/>
　成四兩半括蔞根四兩<hi>半夏燥津液非渇者所宜人參甘而潤括蒌根苦而凉徹</hi>
　<hi>熱生津二物為必當之藥也</hi>若腹中痛者去黄芩加芍藥三兩<hi>去黄</hi>
　<hi>芩惡寒中加芍藥以通壅</hi>若脇下痞鞕去大棗加牡蠣四兩<hi>甘能令人</hi>
　<hi>滿痞者去大棗之甘醎以耎堅鞕者加牡蠣之鹹</hi>若心下悸小便不利者去<lb/>
　黄芩加茯苓四兩<hi>飲而水畜不行為悸小便不利内經曰腎欲堅急食苦以堅之腎堅</hi>
　<hi>則水益堅故去黄芩味淡滲泄為陽茯苓甘淡以泄伏水之藥也</hi>若不渇外有微熱<lb/>
<pb n="KR3e0067_WYG_126-31b"/>
　者去人參加桂三兩覆微取汗愈<hi>不渇者裏和也故去人參外有熱表</hi>
　<hi>未解也故加桂枝以發汗</hi>若欬者去人參大棗生薑加五味子半<lb/>
　升乾薑二兩<hi>欬者氣逆也甘則壅氣故去人參大棗内經曰肺欲収急食酸以收之五味子</hi>
　<hi>之酸以收逆氣肺寒則欬温以辛熱故易生薑以乾薑之熱也</hi>
傷寒醫下之續得下利清穀不止身疼痛者急當救裏<lb/>
後身疼痛清便自調者急當救表救裏宜四逆湯救表<lb/>
宜桂枝湯<hi>傷寒下之續得下利清穀不止身疼痛即當救裏者以裏氣不定必先救裏急用四逆湯</hi>
<hi>得清便自調裏氣已和然後急與桂枝湯以救表身疼痛者表邪也内經曰病發於不足標而本之先治其標</hi>
<pb n="KR3e0067_WYG_126-32a"/>
<hi>後治其本此以裏寒為標外邪為本也</hi>病發熱頭痛脉反沉若不差身體<lb/>
疼痛當救其裏宜四逆湯<hi>發熱頭痛表病也脉反沉者裏脉也經曰表有病者脉當</hi>
<hi>浮大今脉反沉遲故知欲愈也是表病而得裏脉則當差若不差是為内虚寒甚也宜四逆湯以救其裏</hi>太<lb/>
陽病先下之而不愈因復發汗以此表裏俱虚其人因<lb/>
致冒冒家汗出自愈所以然者汗出表和故也裏未和<lb/>
然後復下之<hi>冒者鬰也下之則裏虚而亡血汗之則表虚而亡陽表裏俱虛寒氣怫鬰其人因致</hi>
<hi>冒金匱要略曰亡血復汗寒多故令鬰冒汗出則怫鬰之邪得解而冒愈又曰冒家欲解必大汗出汗出表和</hi>
<hi>而裏不和然後下之</hi>太陽病未解脉隂陽俱停必先振慄汗出而<lb/>
<pb n="KR3e0067_WYG_126-32b"/>
解但陽脉㣲者先汗出而解隂脉微者下之而解若欲<lb/>
下之宜調胃承氣湯<hi>脉隂陽俱停無偏勝者隂陽氣和也經曰寸口關上尺中三處大小浮</hi>
<hi>沉遲數同等此脉為隂陽和雖劇當愈今隂陽既和必先振慄汗出而解也如陽脉微者陽不足而隂有餘也</hi>
<hi>經曰陽虚隂盛汗之則愈隂脉微者隂不足而陽有餘也經曰陽盛隂虚下之則愈是也</hi>太陽病發<lb/>
熱汗出者此為榮弱衛强故使汗出欲救邪風者宜桂<lb/>
枝湯<hi>太陽中風風併于衛則衛實而榮虛榮隂也衛陽也發熱汗出隂弱陽強也内經曰隂虛者陽必凑</hi>
<hi>之故時發熱而汗出與桂枝湯解散風邪調和榮衛</hi>傷寒醫以丸藥大下之身熱<lb/>
不去微煩者梔子乾薑湯主之<hi>丸藥下之不能除熱但損正氣邪氣乘虛於胸</hi>
<pb n="KR3e0067_WYG_126-33a"/>
<hi>中而未入深者則身熱不去微煩與梔子乾薑湯吐煩和裏</hi>
　　梔子<hi>十四枚擘味苦寒</hi>乾薑<hi>三兩味辛熱</hi>
　　<hi>苦以湧之梔子之苦以吐煩辛以潤之乾薑之辛以和裏</hi>
　右二味以水三升半煮取一升半去滓分二服温進<lb/>
　一服得吐止後服　凡用梔子湯病人舊微溏者不<lb/>
　可與服之<hi>病人舊微溏者裏虚而寒在下也雖煩則非藴熱故不可與梔子湯内經曰先㵼而</hi>
　<hi>後生他病者治其本必且調之後乃治其他病</hi>
太陽病發汗汗出不解其人仍發熱心下悸頭眩身膶<lb/>
<pb n="KR3e0067_WYG_126-33b"/>
動振振欲擗地者真武湯主之<hi>發汗之後仍發熱者邪氣未解也心下悸頭眩</hi>
<hi>身膶動振振欲擗地者汗出亡陽也裏虚為悸上虚為眩經虛為身膶動揺振擗與真武湯温經復陽</hi>
真武湯方<lb/>
　　茯苓<hi>三兩味甘平</hi>芍藥<hi>三兩味/酸微寒</hi>生薑<hi>三兩切/味辛熱</hi>白术<hi>二兩味甘</hi>
　　<hi>温</hi>附子<hi>一枚炮去皮破八片味辛熱</hi>
　右五味以水八升煮取三升去滓温服七合日三服<lb/>
咽喉乾燥者不可發汗<hi>津液不足也</hi>淋家不可發汗發汗必<lb/>
便血<hi>膀胱裏熱則淋反以湯藥發汗亡耗津液益増客熱膀胱虚燥小便必血</hi>瘡家雖身疼<lb/>
<pb n="KR3e0067_WYG_126-34a"/>
痛不可發汗發汗則痓<hi>表虚熱聚則生瘡瘡家身疼如傷寒不可發汗發汗則表氣愈</hi>
<hi>虛熱勢愈甚熱甚生風故變痓也</hi>衂家不可發汗汗出必額上陷脉急<lb/>
𦂳直視不能眴不得眠<hi>衂血上焦亡血也若發汗則上焦津液枯竭經絡乾澁故額上</hi>
<hi>陷脉急𦂳諸經脉皆属于目筋脉急𦂳則牽引其目故直視不能眴瞬合目也針經曰隂氣虛則目不能瞑亡</hi>
<hi>血為隂虚是以不得眠也</hi>亡血家不可發汗發汗則寒慄而振<hi>鍼經曰奪</hi>
<hi>血者無汗奪汗者無血發汗則隂陽俱虛故寒慄而振揺</hi>汗家重發汗必恍惚心亂<lb/>
小便已隂疼與禹餘糧丸<hi>汗者心之液汗家重發汗則心虛恍惚奪汗者無血故小</hi>
<hi>便已隂中痛</hi>病人有寒復發汗發汗則胃中冷必吐<hi>病人有寒則當</hi>
<pb n="KR3e0067_WYG_126-34b"/>
<hi>温散反發汗陽氣虚胃中冷必吐蚘也</hi>本發汗而復下之此為逆也若先<lb/>
發汗治不為逆本先下之而反汗之為逆若先下之治<lb/>
不為逆<hi>病在表者汗之為宜下之為逆病在裏者下之為宜汗之為逆經曰陽盛隂虚汗之則死下之</hi>
<hi>則愈陽虚隂盛汗之則愈下之則死藥不得入口為之吐逆發汗亡陽胃中虛冷也若更發汗則愈損陽氣胃</hi>
<hi>氣大虚故吐下不止也</hi>發汗吐下後虛煩不得眠若劇者必反覆<lb/>
顛倒心中懊憹梔子豆豉湯主之<hi>發汗吐下後邪熱乗虚客於胸中謂之虚</hi>
<hi>煩熱鬰胸中煩躁鬰悶而不得發散者是也熱氣伏於裏者則喜睡今熱浮于土煩擾陽氣故不得眠心惡熱</hi>
<hi>甚則必神昏是以劇者反覆顛倒而不安心中懊惱而憒悶懊憹者俗謂鶻突是也内經曰其髙者因而越之</hi>
<pb n="KR3e0067_WYG_126-35a"/>
<hi>與梔子豆豉湯以吐胸中之邪</hi>
梔子豆䜴湯<lb/>
　　梔子<hi>十四枚擘味苦寒</hi>香䜴<hi>四合絹裹味苦寒</hi>
　　<hi>酸苦湧㵼為隂苦以湧吐寒以勝熱梔子䜴湯相合吐劑宜矣</hi>
　右二味以水四升先煮梔子得二升半内䜴煮取一<lb/>
　升半去滓分為二服温進一服得吐者止後服<lb/>
若氣少者梔子甘草䜴湯主之若嘔者梔子生薑䜴湯<lb/>
主之<hi>少氣者熱傷氣也加甘草以益氣嘔者熱煩而氣逆也加生薑以散逆氣氣少則氣為熱搏散而不</hi>
<pb n="KR3e0067_WYG_126-35b"/>
<hi>收甘以補之可也嘔者氣為熱搏逆而不散辛以散之可也</hi>發汗若下之而煩熱胸<lb/>
中窒者梔子豆䜴湯主之<hi>陽氣鬰於胸中發汗若下使陽氣不足邪熱客於胸中結</hi>
<hi>而不散故煩熱而胸中窒塞與梔子䜴湯以吐胸中之邪</hi>傷寒五六日大下之後身<lb/>
熱不去心中結痛者未欲解也梔子䜴湯主之<hi>傷寒五六日邪</hi>
<hi>氣在裏之時若大下之身熱去心中空者為欲解若大下之後身熱而心結痛者結胸也身熱不去心中結痛</hi>
<hi>者虚煩也結胸為熱結胸中為實是熱氣已收斂於内則外身熱去虛煩為熱客胸中未結為實散漫為煩是</hi>
<hi>以身熱不去六七日為欲解之時以熱為虚煩故云未欲解也與梔子豆䜴湯以吐胸中虛煩</hi>傷寒下<lb/>
後心煩腹滿起卧不安者梔子厚朴湯主之<hi>下後但腹滿而不心</hi>
<pb n="KR3e0067_WYG_126-36a"/>
<hi>煩即邪氣入裏為裏實但心煩而不腹滿即邪氣在胸中為虚煩心煩且滿則邪氣壅于胸腹間也滿則不能</hi>
<hi>坐煩則不能卧故不安與梔子厚朴湯吐煩泄滿</hi>
梔子厚朴湯方<lb/>
　　梔子<hi>十四枚擘味苦寒</hi>厚朴<hi>四兩薑炙/味苦温</hi>枳實<hi>四枚水浸去穰炒味苦寒</hi>
　　<hi>酸苦湧泄為隂梔子之苦以湧虚煩厚朴枳實之苦以泄腹滿</hi>
　右三味以水三升半煮取一升半去滓分温服進一<lb/>
　服得吐者止後服<lb/>
傷寒腹滿讝語寸口脉浮而𦂳此肝乘脾也名曰縱刺<lb/>
<pb n="KR3e0067_WYG_126-36b"/>
期門<hi>腹滿讝語者脾胃病也浮而𦂳者肝脉也脾病見肝脉木行乘土也經曰水行乘火木行乘土名曰</hi>
<hi>縱此其類矣期門者肝之募刺之以㵼肝經之勝氣也</hi>傷寒發熱嗇嗇惡寒大渇<lb/>
欲飲水其腹必滿自汗出小便利其病欲解不解者此<lb/>
肝乘肺也名曰横刺期門<hi>傷寒發熱嗇嗇惡寒肺病也大渇欲飲水肝氣勝也五七</hi>
<hi>日作大渇欲飲酢浆是知肝氣勝也經曰傷寒欲飲水者愈若不愈者而腹滿是肝氣乗肺水不得行也木行</hi>
<hi>乘金名曰横刺期門以冩肝之勝氣使肺氣水散而津液得通外作自汗出内為小便利而解也</hi>太陽<lb/>
病二日發躁反熨其背而大汗出火熱入胃胃中躁煩<lb/>
必發讝語十餘日振慄自下利者此為欲解也故其汗<lb/>
<pb n="KR3e0067_WYG_126-37a"/>
從腰已下不得汗欲小便不得反嘔欲失溲足下惡風<lb/>
大便鞕小便當數而反不数及不多大便已頭卓然而痛<lb/>
其人足心必熱谷氣下流故也<hi>太陽病二日則邪在表不當發躁反躁者熱氣</hi>
<hi>行於裏也反熨其背而發汗大汗出則胃中燥火熱入胃胃中燥熱躁煩而讝語至十餘日振慄自下利者火</hi>
<hi>邪勢微隂陽復生津液得復也故為欲解火邪去大汗出則愈若從腰以下不得汗則津液不得通故欲小便</hi>
<hi>不得熱氣上逆而反嘔也欲失溲足下惡風者氣不得通于下而虚也津液偏滲令大便鞕者小便當數經曰</hi>
<hi>小便數者大便必鞕也此以火熱内燥津液不得下通便故小便不數及不多也若火邪消津液利則結鞕之大</hi>
<hi>得潤因自大便也便已頭卓然而痛者先大便鞕則陽氣不得下通既得大便則陽氣下降頭中陽虛故卓然</hi>
<pb n="KR3e0067_WYG_126-37b"/>
<hi>而痛谷氣者陽氣也先陽氣不通於下之時足下惡風今陽氣得下故足心熱也</hi>太陽病中風<lb/>
以火刼發汗邪風實也潮熱者被火熱血氣流溢失其<lb/>
常度兩陽相熏灼其身發黄陽盛則欲衂隂虚則小便<lb/>
難隂陽俱虛竭身體則枯燥但頭汗出劑頸而還腹滿<lb/>
㣲喘口乾咽爛或不大便久則讝語甚者至噦手足躁<lb/>
擾捻衣摸床小便利者其人可治<hi>風為陽邪因火熱之氣則邪風愈甚迫於</hi>
<hi>血氣流遍失其常度風與火氣謂之兩陽相熱熏灼熱發必發身黄若熱搏於經絡為陽盛外熱迫血上行必</hi>
<hi>衂熱搏于内者為隂虚内熱必小便難若熱消血氣陽隂俱虛血氣虚少不能榮於身體為之枯燥三陽經絡</hi>
<pb n="KR3e0067_WYG_126-38a"/>
<hi>至頸三隂至胸中而還但頭汗出劑頸而還者熱氣炎上搏陽而不搏隂也内經曰諸脹腹滿皆属於熱腹滿</hi>
<hi>㣲喘者熱氣内鬰也内經曰火氣内發上為口乾咽爛者火熱上熏也火氣上而不下則大便不鞕若熱氣下</hi>
<hi>入胃消鑠津液則大便鞕故云不大便久則胃中燥實必發讝語内經曰病深其聲噦火氣大甚正氣逆上則</hi>
<hi>噦内經曰四肢者諸陽之本也陽盛則四肢實火熱太甚故手足躁擾捻衣摸牀擾亂也小便利者為火未劇</hi>
<hi>津液未竭而猶可治也</hi>傷寒脉浮醫以火迫刼之亡陽必驚狂起<lb/>
卧不安者桂枝去芍藥加蜀漆牡蠣龍骨救逆湯主之<lb/>
<hi>傷寒脉浮責邪在表醫以火刼發汗汗大出者亡其陽汗者心之液亡陽則心氣虛心惡熱火邪内迫則心神</hi>
<hi>浮越故驚狂起卧不安與桂枝以解未盡之表邪芍藥益隂非亡陽所宜火邪錯逆加蜀漆之辛以散之陽氣</hi>
<pb n="KR3e0067_WYG_126-38b"/>
<hi>亡脫加龍骨牡蠣之澁以固之本草云澁可去脫龍骨牡蠣之属是也</hi>
桂枝去芍藥加蜀漆龍骨牡蠣救逆湯主之<lb/>
　　桂枝<hi>三兩去皮</hi>甘草<hi>二兩/炙</hi>生薑<hi>三兩/切</hi>牡蠣<hi>五兩煅味酸寒</hi>龍骨<lb/>
　　<hi>四兩味甘濇</hi>大棗<hi>十二/枚擘</hi>蜀漆<hi>二兩洗味辛平</hi>
　右七味以水一斗二升先煮蜀漆減二升内諸藥煮<lb/>
　取三升去滓温服一升<lb/>
形作傷寒其脉不弦𦂳而弱弱者必渇被火者必讝語<lb/>
弱者發熱脉浮解之當汗出愈<hi>形作傷寒謂頭痛身熱也脉不弦𦂳則無傷寒</hi>
<pb n="KR3e0067_WYG_126-39a"/>
<hi>表脉也經曰諸弱發熱則脉弱為裏熱故云弱者必渇也若被火氣兩熱相合傳於胃中胃中躁煩必發讝語</hi>
<hi>脉弱發熱者得脉浮為邪氣還表當汗出而解矣</hi>太陽病以火蒸之不得汗其<lb/>
人必躁至六七日不解必清血名為火邪<hi>此火邪迫血而血下行者</hi>
<hi>太陽病用火蒸之不得汗則熱無從出隂陽俱虚被火必發燥也六日傳經盡至七日再到太陽經則熱氣當</hi>
<hi>解若不解熱氣迫血下行必清血清厠也</hi>脉浮熱甚反灸之此為實實以虚<lb/>
治因火而動必咽燥唾血<hi>此火邪迫血而血上行者也脉浮熱甚為表實醫以脉浮</hi>
<hi>為虚用火灸之因火氣動血迫血上行故咽燥唾血</hi>微數之脉慎不可灸因火為<lb/>
邪則為煩逆追虚逐實血散脉中火氣雖微内攻有力<lb/>
<pb n="KR3e0067_WYG_126-39b"/>
焦骨傷筋血難復也<hi>微數之脉則為熱也灸能除寒不能散熱是慎不可灸也若反灸之</hi>
<hi>熱因火甚遂為煩逆灸本以追虛而復逐熱為實熱則傷血又加火氣使血散脉中氣主呴之血主濡之血氣</hi>
<hi>散不能濡潤筋骨致骨焦筋傷血散而難復也</hi>脉浮宜以汗解用火灸之邪無<lb/>
從出因火而盛病從腰以下必重而痺名火逆也<hi>脉浮在表</hi>
<hi>宜以汗解醫以火灸取汗而不得汗邪無從出又加火氣相助則熱愈甚半身以上同天之陽半身以下同地</hi>
<hi>之隂火性炎上則腰以下隂氣獨治故從腰以下必重而痺也</hi>欲自汗者必當先煩乃<lb/>
有汗而解何以知之脉浮故知汗出解也<hi>煩熱也邪氣還表則為煩</hi>
<hi>熱汗出而解以脉浮故為邪還表也</hi>燒針令其汗針處被寒核起而赤者<lb/>
<pb n="KR3e0067_WYG_126-40a"/>
必發奔豚氣從少腹上衝心者灸其核上各一壯與桂<lb/>
枝湯更加桂二兩<hi>燒針發汗則損隂血心氣虚針處被寒氣而成核心氣因驚而虚腎氣乘</hi>
<hi>寒而動發為奔豚金匱要略曰病有奔豚從核上驚發得之腎氣欲上乘心故其氣從小腸上衝心也先灸核</hi>
<hi>上以散其寒與桂枝湯以泄奔豚之氣</hi>火逆下之因燒針煩躁者桂枝甘<lb/>
草龍骨牡蠣湯主之<hi>先火為逆復以下除之裏氣因虛又加燒針裏虛而為火熱所擾故</hi>
<hi>生煩躁與桂枝甘草龍骨牡蠣湯以散火邪</hi>
桂枝甘草龍骨牡蠣湯方<lb/>
　　桂枝<hi>二兩去皮</hi>甘草<hi>二兩/炙</hi>牡蠣<hi>二兩/煅</hi>龍骨<hi>二兩</hi>
<pb n="KR3e0067_WYG_126-40b"/>
　　<hi>辛甘發散桂枝甘草之辛甘以發散經中之火邪澁可去脫龍骨牡蠣之濇以收斂浮越之正氣</hi>
　右四味為末以水五升煮取二升半去滓温服八合<lb/>
　日三服<lb/>
太陽傷寒者加温針必驚也<hi>寒則傷榮榮氣微者加燒針則血留不行驚者温針</hi>
<hi>損榮血而動心血金匱要略曰血氣少者属於心故驚也</hi>傷寒八九日下之胸滿煩<lb/>
驚小便不利讝語一身盡重不可轉側者柴胡加龍骨<lb/>
牡蠣湯主之<hi>傷寒八九日邪氣已成熱而復傳陽經之時下之虚其裏而熱不除胸滿而煩者陽</hi>
<hi>熱客於胸中也驚者心惡熱而神不寧也小便不利者裏虛津液不行也讝語者胃熱也一身盡重不可轉側</hi>
<pb n="KR3e0067_WYG_126-41a"/>
<hi>者隂氣内行於裏不榮于表也與柴胡湯以除胸滿而煩加龍骨牡蠣丹鉛收斂神氣而鎮驚加茯苓以行津</hi>
<hi>液利小便加大黄以逐胃熱止讝語加桂枝以行陽氣而解身重錯雜之邪斯悉愈矣</hi>
柴胡加龍骨牡蠣湯方<lb/>
　　半夏<hi>二合洗</hi>大棗<hi>六枚/擘</hi>柴胡<hi>四兩/</hi>生薑<hi>一兩/半</hi>人參<hi>一兩</hi>
　　<hi>半</hi>龍骨<hi>一兩/半</hi>鉛丹<hi>一兩/半</hi>桂枝<hi>二兩半/去皮</hi>茯苓<hi>一兩半</hi>大<lb/>
　　黄<hi>二兩</hi>牡蠣<hi>一兩半熬</hi>
　右十一味以水八升煮取四升内大黄切如碁子更<lb/>
　煮三沸去滓温服一升<lb/>
<pb n="KR3e0067_WYG_126-41b"/>
傷寒十三日不解胸脇滿而嘔日晡所發潮熱已而微<lb/>
利此本柴胡湯下之而不得利今反利者知以丸藥下<lb/>
之非其治也先宜小柴胡湯以解外後以柴胡加芒硝<lb/>
湯主之<hi>傷寒十三日再傳經盡當解之時也若不解胸脇滿而嘔者邪氣猶在表裏之間此為柴胡湯</hi>
<hi>證若以柴胡湯下之則更無潮熱自利矣醫反以丸藥下之虛其腸胃邪熱乘虚入府日晡所潮熱熱已而利</hi>
<hi>也潮熱雖為實熱胸脇之邪未解故先與小柴胡湯以解外後以柴胡加芒硝以下胃熱</hi>傷寒十三<lb/>
日不解過經讝語者以有熱也當以湯下之若小便利<lb/>
者大便當鞕而反下利脉調和者知醫以丸藥下之非<lb/>
<pb n="KR3e0067_WYG_126-42a"/>
其治也若自下利者脉當微厥今反和者此為内實也<lb/>
調胃承氣湯主之<hi>傷寒十三日再傳經盡謂之過經讝語者陽明胃熱也當以諸承氣湯下</hi>
<hi>之若小便利者津液偏滲大便當鞕反下利者知醫以丸藥下之也下利脉微而厥者虛寒也今脉調和則非</hi>
<hi>虚寒由腸胃虚熱協熱而下利也與調胃承氣湯以下胃熱</hi>太陽病不解熱結膀胱<lb/>
其人如狂血自下下者愈其外不解者尚未可攻當先<lb/>
解外外解也但少腹急結者乃可攻之宜桃仁承氣湯<lb/>
主之<hi>太陽膀胱經也太陽經邪熱不解隨經入府為熱結膀胱其人如狂者為未至於至但不寧也經曰</hi>
<hi>其人如狂者以熱在下焦太陽多熱熱在膀胱必與血搏若血不為畜為熱迫之則血自下血下則熱隨血出</hi>
<pb n="KR3e0067_WYG_126-42b"/>
<hi>而愈若血不下者則血為熱搏畜積於下而少腹急結乃可攻之與桃仁承氣下熱散血内經曰從外之内而</hi>
<hi>盛於内者先治其外後調其内此之謂也</hi>
桃仁承氣湯方<lb/>
　　桃仁<hi>五十粒去皮尖味甘平</hi>桂枝<hi>二兩去皮/味辛熱</hi>大黄<hi>四/兩</hi>芒硝<hi>二兩</hi>
　　甘草<hi>三兩炙</hi>
　　<hi>甘以緩之辛以散之少腹急結緩以桃仁之甘下焦畜血散以桂枝辛熱之氣寒以取之熱甚搏血</hi>
　　<hi>故加二物於調胃承氣湯中也</hi>
　右五味以水七升煮取二升半去滓内芒硝更上火<lb/>
<pb n="KR3e0067_WYG_126-43a"/>
　微沸下火先食温服五合日三服當微利<lb/>
傷寒二三日心中悸而煩者小建中湯主之<hi>傷寒二三日邪氣在</hi>
<hi>表未當傳裏之時心中悸而煩是非邪氣傳裏所致心悸者氣虚也煩者血虚也以氣血内虚與小建中湯先</hi>
<hi>建其裏使在表之邪不致傳裏而自解也</hi>太陽病過經十餘日及二三下之<lb/>
後四五日柴胡證仍在者先與小柴胡湯嘔不止心下<lb/>
急鬰鬰微煩者為未解也與大柴胡湯下之則愈<hi>日數過多</hi>
<hi>屡經攻下而柴胡證不罷者亦須先與小柴胡湯以解其表經曰凡柴胡湯疾病而下之柴胡證不罷者復與</hi>
<hi>柴胡者是也嘔吐者表裏不和也若嘔不止鬰鬰微煩者裏熱也熱結於胃中也與大柴胡湯下其裏熱則愈</hi>
<pb n="KR3e0067_WYG_126-43b"/>
大柴胡湯方<lb/>
　　柴胡<hi>半觔味辛温</hi>黄芩<hi>三兩味/苦寒</hi>芍藥<hi>三兩味/酸微寒</hi>半夏<hi>半升洗味</hi>
　　<hi>辛温</hi>生薑<hi>五兩切/味辛温</hi>枳實<hi>四枚炙/味苦寒</hi>大棗<hi>十二枚擘味甘温</hi>大黄<lb/>
　　<hi>三兩味苦寒</hi>
　　<hi>柴胡黄芩之苦入心而折熱枳實芍藥之酸苦湧泄而扶隂辛者散也半夏之辛以散逆氣辛甘和</hi>
　　<hi>也薑棗之辛甘以和榮衞</hi>
　右七味以水一斗煮取六升去滓再煎温服一升日<lb/>
　三服　一方加大黄二兩若不加大黄恐不為大柴<lb/>
<pb n="KR3e0067_WYG_126-44a"/>
　胡湯也<lb/>
太陽病當惡寒發熱今自汗出不惡寒發熱關上脉細<lb/>
數者以醫吐之過也一二日吐之者腹中飢口不能食<lb/>
三四日吐之者不喜糜粥欲食冷食朝食暮吐以醫吐<lb/>
之所致也此為小逆<hi>惡寒發熱為太陽表病自汗出不惡寒發熱者為陽明證本太陽表</hi>
<hi>病醫反吐之傷動胃氣表邪乘虚傳於陽明也以關脉細數知醫吐之所致病一二日為表邪尚寒而未成熱</hi>
<hi>吐之則表寒傳於胃中胃中虛寒故腹中飢而口不能食病三四日則表寒已傳成熱吐之則表熱乘虚入胃</hi>
<hi>胃中虚熱故不喜糜粥欲食冷食朝食暮吐也朝食暮吐者晨食入胃胃虛不能尅化即知至暮胃氣行裏與</hi>
<pb n="KR3e0067_WYG_126-44b"/>
<hi>邪氣相搏則胃反逆而以胃氣尚在止云小逆</hi>太陽病吐之但太陽病當惡寒<lb/>
今反不惡寒不欲近衣此為吐之内煩也<hi>太陽表病今反吐之傷其</hi>
<hi>胃氣邪熱乗虚入胃胃為邪熱内煩故不惡寒不欲近衣也</hi>病人脉數數為熱當消<lb/>
穀引食而反吐者此以發汗令陽氣微膈氣虛脉乃數<lb/>
也數為客熱不能消穀以胃虚冷故吐也<hi>陽受氣于胸中發汗外虛</hi>
<hi>陽氣是令陽氣微膈氣虛也數為熱本熱則能消榖客熱則不能消穀因發汗外損陽氣致胃中虚冷故吐也</hi>
太陽病過經十餘日心下温温欲吐而胸中痛大便反<lb/>
溏腹微滿鬰鬰微煩先此時自極吐下者與調胃承氣<lb/>
<pb n="KR3e0067_WYG_126-45a"/>
湯若不爾者不可與但欲吐胸中痛微溏者此非柴胡<lb/>
證以嘔故知極吐下也<hi>心下温温欲吐鬰鬰微煩胸中溏痛當責邪熱客胷中若大便反</hi>
<hi>腹微滿則邪熱已下於胃也日數雖多若不經吐下止是傳邪亦未可與調胃承氣當與柴胡湯以除上中二</hi>
<hi>焦之邪若曽吐損傷胃氣胃虛則邪乘虚入胃為實非柴胡湯所能去與調胃承氣湯下胃熱以嘔知胃氣先</hi>
<hi>曽動傷也</hi>太陽病六七日表證仍在脉微而沉反不結胸其<lb/>
人發狂者以熱在下焦少腹當鞕滿小便自利者下血<lb/>
乃愈所以然者以太陽隨經瘀熱在裏故也抵當湯主<lb/>
之<hi>太陽膀胱經也此隨經入府者也六七日邪氣傳裏之時脉微而沉邪氣傳裏之脉也表證仍在則邪氣</hi>
<pb n="KR3e0067_WYG_126-45b"/>
<hi>猶淺當結於胸中若不結胸其發狂者熱結在膀胱也經曰熱結膀胱其人如狂此發狂則熱又深也少腹鞕</hi>
<hi>滿小便不利者為無血也小便自利者血證諦也與抵當湯以下畜血</hi>
抵當湯方<lb/>
　　水蛭<hi>三十个熬味鹹苦寒</hi>蝱蟲<hi>三十个熬去翅/足味苦微寒</hi>桃仁<hi>三十粒去皮尖</hi>
　　<hi>味苦甘平</hi>大黄<hi>三兩酒浸味苦寒</hi>
　　<hi>苦走血鹹勝血蝱蟲水蛭之鹹苦以除畜血甘緩結苦㵼熱大黄之苦以㵼結熱</hi>
　右四味為末以水五升煮取三升去滓温服一升不<lb/>
　下再服<lb/>
<pb n="KR3e0067_WYG_126-46a"/>
太陽病身黄脉沉結少腹鞕小便不利者為無血也小<lb/>
便自利其人如狂血證諦也抵當湯主之<hi>身黄脉沉結少腹鞕小便</hi>
<hi>不利者胃熱發黄也可與茵陳湯身黄脉沉結少腹鞕小便自利其人如狂者則非胃之瘀熱為熱結下焦而</hi>
<hi>為畜血也與抵當湯以下畜血</hi>傷寒有熱少腹滿應小便不利今反利<lb/>
者為有血也當下之不可餘藥宜抵當丸<hi>傷寒有熱少腹滿是畜血</hi>
<hi>於下焦若熱畜津液不通則小便不利其熱不畜津液而畜血不行小便自利者乃為畜血當與桃仁承氣抵</hi>
<hi>當湯下之然此無身黄屎黑又無喜忘發狂之証是未至于甚故不可以餘藥下之但與抵當丸小下之可也</hi>
抵當丸方<lb/>
<pb n="KR3e0067_WYG_126-46b"/>
　　水蛭<hi>三十个</hi>蝱蟲<hi>二十/五个</hi>桃仁<hi>二十/个</hi>大黄<hi>三兩</hi>
　右四味杵分為四丸以水一升煮一丸取七合服之<lb/>
　晬時當下血若不下者更服<lb/>
太陽病小便利者以飲水多必心下悸小便少者必苦<lb/>
裏急也<hi>飲水多而小便自利者則水不内畜但腹中飲多令心下悸金匱要略曰食少飲多水停心下</hi>
<hi>甚者則悸飲水多而小便不利則水畜於内而不行必苦裏急也</hi>
　　　辨太陽脉證并治下第七<lb/>
問曰病有結胸有藏結其狀何如答曰按之痛寸脉浮<lb/>
<pb n="KR3e0067_WYG_126-47a"/>
關脉沉名曰結胸何謂藏結答曰如結胸狀飲食如故<lb/>
時時下利寸脉浮關脉小細沉𦂳名曰藏結舌上白胎<lb/>
滑者難治<hi>結胸者邪結在胸藏結者邪結在藏二者皆下後邪氣乘虛入裏所致下後邪氣入裏與</hi>
<hi>陽相結者為結胸以陽受氣於胸中故也與隂相結者為藏結以隂受之則入五藏故也宜通而塞故痛邪結</hi>
<hi>陽分則隂氣不得上通邪結隂分則陽氣不得下通是故二者皆心下鞕痛寸脉浮關脉沉知邪結在陽也寸</hi>
<hi>脉浮關脉小細沉𦂳者知邪結在隂也隂結而陽不結雖心下結痛飲食亦自如故隂氣乘陽虚而下故時時</hi>
<hi>自下利隂得陽則解藏結得熱證多則為易治舌上白胎滑者則胸中亦寒故難治</hi>藏結無陽證<lb/>
不往來寒熱其人反静舌上胎滑者不可攻也<hi>藏結於法當下</hi>
<pb n="KR3e0067_WYG_126-47b"/>
<hi>無陽證為表無熱不往來寒熱為半表半裏無熱其人反静為裏無熱經曰舌上如無胎者以丹田有熱胸中</hi>
<hi>有寒今舌上胎滑以表裏皆寒故不可攻</hi>病發於陽而反下之熱入因作結<lb/>
胸病發於隂而反下之因作痞所以成結胸者以下之<lb/>
太早故也<hi>發熱惡寒者發於陽也而反下之則表中陽邪入裏結於胸中為結胸無熱惡寒者發於</hi>
<hi>隂也而反下之則表中隂邪入裏結於心下為痞</hi>結胸者項亦强如柔痓狀下<lb/>
之則和宜大陷胸丸<hi>結胸病項强者為邪結胸中胸結膈滿心下𦂳實但能仰不能俛是</hi>
<hi>項强亦如柔痓之状也與大陷胸丸下結泄滿</hi>
大陷胸丸方<lb/>
<pb n="KR3e0067_WYG_126-48a"/>
　　大黄<hi>半觔味苦寒</hi>葶<graphic n="KR1047" url="https://raw.githubusercontent.com/kanripo/KR-Gaiji/master/images/KR1047.png" mimeType="image/png"/>
                    <hi>半升熬/味苦寒</hi>芒硝<hi>半升味/酸寒</hi>杏仁<hi>半升去皮</hi>
　　<hi>尖熬黑味苦甘温</hi>
　　<hi>大黄芒硝之苦寒所以下熱葶歴杏仁之苦甘所以泄滿甘遂取其直達白蜜取其潤利皆以下泄</hi>
　　<hi>滿實物也</hi>
　右四味搗篩大黄葶厯二味内杏仁芒硝合研如脂<lb/>
　和散如彈丸一枚别搗甘遂末一錢匕白蜜二合水<lb/>
　二升煮取一升温頓服之一宿乃下如不下更服取<lb/>
　下為效禁如藥法<lb/>
<pb n="KR3e0067_WYG_126-48b"/>
結胸證其脉浮大者不可下下之則死<hi>結胸為邪結胸中属上焦之分</hi>
<hi>得寸脉浮關脉沉者為在裏則可下若脉浮大心下雖結是在表者猶多未全結也下之重虛邪氣復結則難</hi>
<hi>治故云下之則死</hi>結胸證悉具煩躁者亦死<hi>結胸證悉具邪結已深也煩躁者正</hi>
<hi>氣散亂也邪氣勝正氣病必死</hi>太陽病脉浮而動數浮則為風數則為<lb/>
熱動則為痛數則為虛頭痛發熱微盜汗出而反惡寒<lb/>
者表未解也醫反下之動數變遲膈内拒痛胃中空虛<lb/>
客氣動膈短氣躁煩心中懊憹陽氣内陷心下因鞕則<lb/>
為結胸大陷胸湯主之若不結胸但頭汗出餘無汗劑<lb/>
<pb n="KR3e0067_WYG_126-49a"/>
頸而還小便不利身必發黄也<hi>動數皆陽脉也當責邪在表睡而汗出者謂之</hi>
<hi>盜汗為邪氣在半表半裏則不惡寒此頭痛發熱微盜汗出反惡寒者表未解也當發其汗醫反下之虛其胃</hi>
<hi>氣表邪乘虛則陷邪在表則見陽脉邪在裏則見隂脉邪氣内陷動數之脉所以變遲而脉浮獨不變者以邪</hi>
<hi>氣結胸中上焦陽結脉不得而沉也客氣者外邪乘胃中空虛入裏結于胸膈膈中拒痛者客氣動膈也金匱</hi>
<hi>要略曰短氣不足以息者實也短氣躁煩心中懊憹皆邪氣實熱陽氣内陷氣不得通於膈壅塞心下為鞕滿</hi>
<hi>而痛成結胸也與大陷胸湯以下結熱若胃中空虛陽氣内陷不結于胸膈下入于胃中者遍身汗出則為熱</hi>
<hi>越不能發黄若但頭汗身無汗劑頸而還小便不利者熱不得越必發黄也</hi>
大陷胸湯方<lb/>
<pb n="KR3e0067_WYG_126-49b"/>
　　大黄<hi>六兩去皮苦寒</hi>芒硝<hi>一升味/鹹寒</hi>甘遂<hi>六錢七分味苦寒</hi>
　　<hi>大黄為將軍苦以蕩之芒硝一名消石以其鹹以耎堅膚間有水甘遂以通水也其氣直達邪結之</hi>
　　<hi>處以導去熱邪也</hi>
　右以水六升先煮大黄取二升去滓内芒硝煮一兩<lb/>
　沸内甘遂末温服一升得快利止後服<lb/>
傷寒六七日結胸實熱脉沉而𦂳心下痛按之石鞕者<lb/>
大陷胸湯主之<hi>病在表而下之熱入因作結胸此不云下後而云傷寒六七日則是傳裏之實</hi>
<hi>熱也沉為在裏𦂳為裏實以心下痛按之實鞕是亦為結胸不因誤下也與陷胸湯以下結實</hi>傷寒十<lb/>
<pb n="KR3e0067_WYG_126-50a"/>
餘日熱結在裏復往來寒熱者與大柴胡湯但結胸無<lb/>
大熱者此為水結在胸脇也但頭微汗出者大陷胸湯<lb/>
主之<hi>傷寒十餘日熱結在裏是可下之證復往來寒熱為邪正分争未全結裏與大柴胡湯下之但結胸</hi>
<hi>無大熱者非熱結也是水飲聚於胸脇謂之水結胸周身汗出者是水飲外散則愈若但頭微汗出餘無汗是</hi>
<hi>水飲不得外泄停畜而不得行也與大陷胸湯以逐其水</hi>太陽病重發汗而復下之<lb/>
不大便五六日舌上燥而渇日晡所有潮熱從心至少<lb/>
腹鞕滿而痛不可近者大陷胸湯主之<hi>重發汗而復下之則内外重亡</hi>
<hi>津液而邪熱内結致不大便五六日舌上燥而渇也日晡潮熱属胃此小有潮熱非但在胃從心下至少腹鞕</hi>
<pb n="KR3e0067_WYG_126-50b"/>
<hi>滿而痛不可近者是一腹之中上下邪氣俱實也宜大陷胸湯以下其實邪</hi>小結胸病在心<lb/>
下按之則痛脉浮滑者小陷胸湯主之<hi>凡心下鞕痛手不可近者結胸</hi>
<hi>也正在心下按之則痛是熱氣猶淺謂之小結胸結胸脉沉𦂳或寸浮關沉今脉浮滑知熱未深結可與小陷</hi>
<hi>胸湯以除膈上之結熱</hi>
小陷胸湯方<lb/>
　　黄連<hi>一兩味苦寒</hi>半夏<hi>半升洗/味辛温</hi>括蔞實<hi>大者一个味苦寒</hi>
　　<hi>苦以泄之辛以散之黄連括蔞實之苦寒以泄熱半夏之辛以散結</hi>
　右三味以水六升先煮括蔞取三升去滓内諸藥煮<lb/>
<pb n="KR3e0067_WYG_126-51a"/>
　取二升去滓分温三服<lb/>
太陽病二三日不能卧但欲起心下必結脉微弱者此<lb/>
本有寒分也醫反下之若利止必作結胸未止者四日<lb/>
復下之此作協熱利也<hi>太陽病二三日邪在表也不能卧但欲起心下必結者心下結</hi>
<hi>滿卧則氣壅而益甚故不能卧而但欲起也心下結滿有水分有氣分有寒分今脉微弱知本有寒分醫見心</hi>
<hi>下結而反下之則太陽表邪乘虚入裏利止邪氣留為結胸利不止至于四日後前下利不止者是邪熱下攻</hi>
<hi>腸胃為挾熱利也</hi>太陽病下之其脉促不結胸者此為欲解也<lb/>
脉浮者必結胸也脉𦂳者必咽痛脉弦者必兩脇拘急<lb/>
<pb n="KR3e0067_WYG_126-51b"/>
脉細數者頭痛未止脉沉𦂳者必欲嘔脉沉滑者協熱<lb/>
利脉浮滑者必下血<hi>此太陽病下之後邪氣傳變也其脉促者為陽盛下後脉促為陽勝</hi>
<hi>隂也故不作結胸為欲解下後脉浮為上焦陽邪結而為結胸也經曰結胸者寸脉浮關脉沉下後脉𦂳則太</hi>
<hi>陽之邪傳於少隂經曰脉𦂳者属少隂内經曰邪客於少隂之絡令人嗌痛不可納食所以脉𦂳者必咽痛脉</hi>
<hi>弦則太陽之邪傳于少陽經曰尺寸俱弦者少陽病也其脉循脇絡於耳所以脉弦者必兩脇拘急下後邪氣</hi>
<hi>傳裏則頭痛當止脉細數為邪未傳裏而傷氣也細為氣少數為在表故頭痛未止脉沉𦂳則太陽之邪傳於</hi>
<hi>陽明為裏實也沉為在裏𦂳為裏實陽明裏實故必欲嘔脉滑則太陽之邪傳於腸胃以滑為隂氣有餘知邪</hi>
<hi>氣入裏在于下焦也沉為血勝氣虛是為恊熱下利浮為氣勝血虛是知必下血經曰不宜下而便攻之諸變</hi>
<pb n="KR3e0067_WYG_126-52a"/>
<hi>不可勝數此之謂也</hi>病在陽應以汗解之反以冷水噀之若灌之<lb/>
其熱被刼不得去彌更益煩肉上粟起意欲飲水反不<lb/>
渇者服文蛤散若不差者與五苓散寒實結胸無熱證<lb/>
者與三物小陷胸湯白散亦可服<hi>病在陽為邪在表也法當汗出而解反以</hi>
<hi>冷水潠之灌洗熱被寒水外刼不得出則反攻其裏彌更益煩肉上粟起者水寒之氣客於皮膚也意欲飲水</hi>
<hi>者有熱也反不渇者寒在表也與文蛤散以散表中水寒之氣若不差是水熱相搏欲傳於裏與五苓散發汗</hi>
<hi>以和之始熱在表因水寒制之不得外泄内攻於裏結於胸膈心下鞕痛本以水寒伏熱為實故謂之寒實結</hi>
<hi>胸無熱證者外無熱而熱悉收斂于裏也與小陷胸湯以下逐之白散下熱故亦可服</hi>
<pb n="KR3e0067_WYG_126-52b"/>
文蛤散方<lb/>
　　文蛤<hi>五兩醎寒</hi>
　　<hi>醎走腎則可以勝水氣</hi>
　右一味為末散以沸湯和一錢匕服湯用五合<lb/>
白散方<lb/>
　　桔梗<hi>三分味辛苦微温</hi>巴豆<hi>一分去皮心熬/黑研如脂辛温</hi>貝母<hi>三分味辛苦平</hi>
　　<hi>辛散而苦泄桔梗貝母之苦辛用以下氣巴豆辛温用以散實</hi>
　右三味為末内巴豆於臼中杵之以白飲和服强人<lb/>
<pb n="KR3e0067_WYG_126-53a"/>
　半錢羸者减之病在膈上必吐病在膈下必利不利<lb/>
　進熱粥一杯利過不止進冷粥一杯身熱皮粟不解<lb/>
　欲引衣自覆者若以水潠之洗之益令熱邪不得出<lb/>
　當汗而不汗則煩假令汗已出腹中痛與芍藥三兩<lb/>
　如上法<lb/>
太陽與少陽併病頭項强痛或眩冒時如結胸心下痞<lb/>
硬者當刺大椎第一間肺俞肝俞慎不可發汗發汗則<lb/>
讝語脉弦五六日讝語不止當刺期門<hi>太陽之脉絡頭下項頭項强痛</hi>
<pb n="KR3e0067_WYG_126-53b"/>
<hi>者太陽表病也少陽之脉循胸絡脇如結胸心下痞鞕者少陽病也太陽少陽相併為病不純在表故頭項不</hi>
<hi>但强痛而或眩冒亦未全之裏故時如結胸心下痞鞕此邪在半表半裏之間也刺大椎第一間肺俞以㵼太</hi>
<hi>陽之邪肝俞以㵼少陽之邪邪在表則可發汗邪在半表半裏則不可發汗發汗則亡津液損動胃氣少陽之</hi>
<hi>邪因汗於胃土為木刑必發讝語脉弦至五六日傳經盡邪熱去而讝語當止若復不止為少陽邪熱甚也刺</hi>
<hi>期門以㵼肝膽之邪</hi>婦人中風發熱惡寒經水適來得之七八日<lb/>
熱除而脉遲身凉胸脇下滿如結胸狀讝語者此為熱<lb/>
入血室也當刺期門隨其實而㵼之<hi>中風發熱惡寒表病也若經水不來</hi>
<hi>表邪入裏則入府而不入血室也因經水適來血室虛空至七八日邪氣内傳入裏之時更不入府乗虛而入</hi>
<pb n="KR3e0067_WYG_126-54a"/>
<hi>於血室熱除而脉遲身凉者邪氣内陷而表證罷也胸脇下滿如結胸状讝語者熱入血室而裏實期門者肝</hi>
<hi>之募肝主血刺期者㵼血室之熱審㸔何經氣實更隨其實而㵼之</hi>婦人中風七八日續<lb/>
得寒熱發作有時經水適斷者此為熱入血室必結故<lb/>
使如瘧狀發作有時小柴胡湯主之<hi>中風七八日邪氣傳裏之時本無寒</hi>
<hi>熱而續得寒熱經水適斷者此為表邪乘虛入於血室與血相搏而血結不行經水所以斷也血氣與邪氣分</hi>
<hi>争因致寒熱如瘧而發作有時與小柴胡湯以散傳經之邪</hi>婦人傷寒發熱經水適<lb/>
來晝日了了暮則讝語如見鬼狀者此為熱入血室也<lb/>
無犯胃氣及上中二焦必自愈<hi>傷寒發熱者寒已成熱也經水適來則血室空</hi>
<pb n="KR3e0067_WYG_126-54b"/>
<hi>虛邪熱乘虛入于血室若晝日讝語為邪客於府而與陽争也此晝日明了暮則讝語如見鬼狀是邪不入府入</hi>
<hi>于血室而與隂争也陽盛讝語則宜下此熱入血室不可與下藥犯其胃氣其脇滿如結胸状者可刺期門此</hi>
<hi>雖熱入血室而無滿結不可刺期門犯其中焦必自愈者以經行熱隨血去血下已則邪悉除而愈矣所謂無</hi>
<hi>犯上中二焦謂發汗為犯上焦者發汗則動衛氣衛氣出上焦故也刺期門為犯中焦者刺期門則動榮氣榮</hi>
<hi>氣出中焦故也脉經曰無犯胃氣及上中二焦必自愈豈謂藥不謂針耶</hi>傷寒六七日發熱<lb/>
微惡寒支節煩痛微嘔心下支結外證未去者柴胡加<lb/>
桂枝湯主之<hi>傷寒六七日邪當傳裏之時嘔而心下支結者裏證也法當攻裏乃發熱微惡寒支</hi>
<hi>節煩疼為外證未去不可攻裏與柴胡桂枝湯以和解之</hi>傷寒五六日已發汗而復<lb/>
<pb n="KR3e0067_WYG_126-55a"/>
下之胸脇滿微結小便不利渇而不嘔但頭汗出往來<lb/>
寒熱心煩者此為未解也柴胡桂枝乾薑湯主之<hi>傷寒五六</hi>
<hi>日已經汗下之後則邪當解今胸脇滿微結小便不利渇而不嘔但頭汗出往來寒熱心煩者即邪氣在半表</hi>
<hi>半裏之間為未解也胸脇滿微結寒熱心煩者邪在半表半裏之間也小便不利而渇者汗下後亡津液内燥</hi>
<hi>也若熱消津液則小便不利而渇者其人必嘔今渇而不嘔知非裏熱也傷寒汗出則和今但頭汗出而餘處</hi>
<hi>無汗者津液不足而陽虚於上也與柴胡桂枝乾薑湯以解表裏之邪復津液而助陽也</hi>
柴胡桂枝乾薑湯<lb/>
　　柴胡<hi>半觔</hi>桂枝<hi>三兩/去皮</hi>乾薑<hi>二/兩</hi>括蔞<hi>四/兩</hi>黄芩<hi>三兩</hi>牡蠣<lb/>
<pb n="KR3e0067_WYG_126-55b"/>
　　<hi>二兩</hi>甘草<hi>二兩炙</hi>
　　<hi>内經曰熱滛於内以苦發之柴胡黄芩之苦以解在裏之邪辛甘發散為陽桂枝甘草之辛甘以散</hi>
　　<hi>在表之邪鹹以耎堅牡蠣之鹹以消胸膈之滿辛以潤之乾薑之辛以固陽虛之汗津液不足而為</hi>
　　<hi>渇苦以堅之括蔞之苦以生津液</hi>
　右以水一斗二升煮取六升去滓再煎取三升温服<lb/>
　一升日三服初服微煩復服汗出愈<lb/>
傷寒五六日頭汗出微惡寒手足冷心下滿口不欲食<lb/>
大便鞕脉細者此為陽微結必有表復有裏也脉沉亦<lb/>
<pb n="KR3e0067_WYG_126-56a"/>
在裏也汗出為陽微假令純隂結不得復有外證悉入<lb/>
在裏此為半在裏半在外也脉雖沉𦂳不得為少隂病<lb/>
所以然者隂不得有汗今頭汗出故知非少隂也可與<lb/>
小柴胡湯設不了了者得屎而解<hi>傷寒五六日邪當傳裏之時頭汗出微惡</hi>
<hi>寒者表仍未解也手足冷心下滿口不欲食大便鞕脉細者邪結于裏也大便鞕為陽結此邪熱雖傳于裏然</hi>
<hi>以外帶表邪則熱結猶淺故曰陽微結脉沉雖為在裏若純隂結則便無頭汗惡寒之表證諸隂脉皆至頸胸</hi>
<hi>中而還不上循頭今頭汗出知非少隂也與小柴胡以解半表半裏之邪服湯已外證罷而不了了者為裏熱</hi>
<hi>未除與湯取其微利則愈故云得屎而解</hi>傷寒五六日嘔而發熱者柴胡湯<lb/>
<pb n="KR3e0067_WYG_126-56b"/>
證具而醫以他藥下之柴胡證仍在者復與柴胡湯此<lb/>
雖已下之不為逆必蒸蒸而振怯發熱汗出而解若心<lb/>
下滿而鞕痛者此為結胸也大陷胸湯主之但滿而不<lb/>
痛者此為痞柴胡不中與之宜半夏㵼心湯主之<hi>傷寒五六</hi>
<hi>日邪在半表半裏之時嘔而發熱邪在半表半裏之證是為柴胡證具以他藥下之柴胡證不罷者不為逆却</hi>
<hi>與柴胡湯則愈若下後邪氣傳裏者邪在半表半裏則隂陽俱有邪至於下後邪氣傳裏亦有隂陽之異若下</hi>
<hi>後陽邪傳裏者則結於胸中為結胸為陽受氣之分與大陷胸湯以下其結隂邪傳裏者則留于心下為痞為</hi>
<hi>隂受氣之分與半夏㵼心湯以通其痞經曰病發于陽而反下之熱入因作結胸病發於隂而反下之因此作</hi>
<pb n="KR3e0067_WYG_126-57a"/>
<hi>痞此之謂也</hi>
半夏㵼心湯方<lb/>
　　半夏<hi>半升洗</hi>黄芩　乾薑　人參<hi>已上各/三兩</hi>黄連<hi>一兩</hi>大<lb/>
　　棗<hi>十二枚擘</hi>甘草<hi>三兩炙</hi>
　　<hi>辛入肺而散氣半夏之辛以散結氣苦入心而㵼熱黄連黄芩之苦以㵼痞熱脾欲緩急食甘以緩</hi>
　　<hi>之人參甘草大棗之甘以緩之</hi>
　右七味以水一斗煮取六升去滓再煮取三升温服<lb/>
　一升日三服<lb/>
<pb n="KR3e0067_WYG_126-57b"/>
太陽少陽併病而反下之成結胸心下鞕下利不止水<lb/>
漿不下其人心煩太陽少陽併病為邪氣在半表半裏<lb/>
也而反下之二經之邪乘虛而入太陽表邪入裏結於<lb/>
胸中為結胸心下鞕少陽裏邪乘虛下於腸胃遂利不<lb/>
止若邪結隂分則飲食如故而為藏結此為陽邪内結<lb/>
故水漿不下而煩脉浮而𦂳而復下之𦂳反入裏則作<lb/>
痞按之自濡但氣痞耳浮而𦂳浮為傷陽𦂳為傷隂當<lb/>
發其汗而反下之若浮入裏為陽邪入裏則作結胸浮<lb/>
<pb n="KR3e0067_WYG_126-58a"/>
不入裏而𦂳入裏者隂邪入裏則作痞<lb/>
太陽中風下利嘔逆表解者乃可攻之其人漐漐汗出<lb/>
發作有時痛心下痞鞕滿引脇下痛乾嘔短氣汗出不<lb/>
惡寒者此表解裏未和也十棗湯主之<hi>下利嘔逆裏受邪也邪在裏可</hi>
<hi>以下須待表解者乃可攻之其人漐漐汗出發作有時短不惡寒者表已解也頭痛心下痞鞕滿引脇下痛乾嘔</hi>
<hi>氣者邪熱内蓄而有伏飲是裏未和也與十棗湯下熱逐飲</hi>
十棗湯方<lb/>
　　芫花<hi>熬</hi>甘遂　大㦸　大棗<hi>十枚擘</hi>
<pb n="KR3e0067_WYG_126-58b"/>
　　<hi>辛以散之芫花之辛以散飲苦以泄之甘遂大㦸之苦以泄水水者腎所主也甘者脾之味也大棗</hi>
　　<hi>之甘益土而勝水</hi>
　右三味等分各别搗為散以水一升半先煮大棗肥<lb/>
　者十枚取八合去滓内藥末强人服一錢匕羸人服<lb/>
　半錢温服之平旦服若下少病不除明日更加服半<lb/>
　錢得快下利後米粥自養<lb/>
太陽病醫發汗遂發熱惡寒因復下之心下痞表裏俱<lb/>
虛隂陽氣並竭無陽則隂獨復加燒針因胸煩面色青<lb/>
<pb n="KR3e0067_WYG_126-59a"/>
黄膚瞤者難治令色微黄手足温者易愈<hi>太陽病因發汗遂發熱惡</hi>
<hi>寒外虛陽氣邪復不除因復下之又虛其裏表中虛邪内陷傳於心下為痞發汗表虛為竭陽下之裏虛為竭</hi>
<hi>隂表證罷為無陽裏有痞為隂獨又加燒針虛不勝火火氣致胸煩也傷寒之病以陽為主其人面色青膚肉</hi>
<hi>瞤動者陽氣大虛故云難治若面色微黄手足温者即陽氣得復故云易愈</hi>心下痞按之濡<lb/>
其脉關上浮者大黄黄連㵼心湯主之<hi>心下鞕按之痛脉關沉者實熱</hi>
<hi>也心下痞按之濡其脉關上浮者為虛熱也大黄黄連㵼心湯以導虛熱</hi>
大黄黄連㵼心湯方<lb/>
　　大黄<hi>二兩</hi>黄連<hi>一兩</hi>
<pb n="KR3e0067_WYG_126-59b"/>
　　<hi>内經曰火熱受邪心病生焉苦入心寒除熱大黄黄連之苦寒以導㵼心下之虛熱但以麻沸湯漬</hi>
　　<hi>服者取其氣薄而㵼虛熱也</hi>
　右二味以麻沸湯漬之須臾絞去滓分温再服<lb/>
心下痞而復惡寒汗出者附子㵼心湯主之<hi>心下痞者虛熱内伏</hi>
<hi>也惡寒汗出者陽氣外虚也與㵼心湯攻痞加附子以固陽</hi>本以下之故心下痞與<lb/>
㵼心湯痞不解其人渇而口燥煩小便不利者五苓散<lb/>
主之<hi>本因下後成痞當與㵼心湯除之若服之痞不解其人渇而口燥煩小便不利者為水飲内蓄津液</hi>
<hi>不行非熱痞也與五苓散發汗散水則愈一方忍之一日不飲乃愈者外水不入所停之水得行而痞亦愈也</hi>
<pb n="KR3e0067_WYG_126-60a"/>
傷寒汗出解之後胃中不和心下痞鞕乾噫食臭脅下<lb/>
有水氣腹中雷鳴下利者生薑㵼心湯主之<hi>胃為津液之主陽氣</hi>
<hi>之根大汗出後亡津液胃中空虚客氣上逆心下鞕痞金匱要畧曰中焦氣未和不能消榖故令噫乾噫食臭</hi>
<hi>者胃氣虛而不殺榖也脇下有水氣腹中雷鳴土弱不能勝水也與㵼心湯以攻痞加生薑以調中益胃也</hi>
傷寒中風醫反下之其人下利日數十行榖不化腹中<lb/>
雷鳴心下痞鞕而滿乾嘔心煩不得安醫見心下痞謂<lb/>
不盡復下之其痞愈甚此非結熱但以胃中虚客氣上<lb/>
逆故使鞕也甘草㵼心湯主之<hi>傷寒中風是傷寒或中風也邪氣在表醫反下</hi>
<pb n="KR3e0067_WYG_126-60b"/>
<hi>之虛其腸胃而氣内陷也下利日數十行榖不化腹中雷鳴者下後裏虛胃弱也心下痞鞕乾嘔心煩不得安</hi>
<hi>者胃中空虚客氣上逆也與㵼心湯以攻痞加甘草以補虚前以汗後胃虛是外傷陽氣故加生薑此以下後</hi>
<hi>胃虛是内損隂氣故加甘草</hi>傷寒服湯藥下利不止心下痞鞕服㵼<lb/>
心湯已復以他藥下之利不止醫以理中與之利益甚<lb/>
理中者理中焦此利在下焦赤石脂禹餘糧湯主之復<lb/>
利不止者當利其小便<hi>傷寒服湯藥下後利不止而心下痞鞕者氣虛而客氣上逆也</hi>
<hi>與㵼心湯攻之則痞已醫復以他藥下之又虛其裏致利不止也理中丸脾胃虛寒下利者服之愈此以下焦</hi>
<hi>虛故與之其利愈甚聖濟經曰滑則氣脫欲其收也如開腸洞㵼便溺遺失澁劑所以收之也此利由下焦不</hi>
<pb n="KR3e0067_WYG_126-61a"/>
<hi>約與赤石脂禹餘糧湯以澁洞㵼下焦主分清濁下利者水榖不分也若服澁劑而利不止者當利小便以分</hi>
<hi>其水氣</hi>
赤石脂禹餘糧湯方<lb/>
　　赤石脂<hi>一觔碎味甘温</hi>禹餘糧<hi>一觔碎味甘温</hi>
　　<hi>本草云澁可去脫石脂之澁以收斂之重可去怯餘糧之重以鎮固之</hi>
　右二味以水六升煮取二升去滓日三服<lb/>
傷寒吐下後發汗虛煩脉甚微八九日心下痞鞕脇下<lb/>
痛氣上衝咽喉眩冒經脉動惕久而成痿<hi>傷寒吐下後發汗則表裏</hi>
<pb n="KR3e0067_WYG_126-61b"/>
<hi>之氣俱虚其脉甚微為正氣虛邪氣獨在至八九日正氣當復邪氣當罷而心下痞脇下痛氣上衝咽喉眩冒</hi>
<hi>者正氣内虚而不復邪氣留結而不去經脉動惕者經絡之氣虚極久則熱氣還經必成痿弱</hi>傷寒發<lb/>
汗若吐若下解後心下痞鞕噫氣不除者旋覆代赭湯<lb/>
主之<hi>外邪雖解以曾發汗吐下胃氣弱而未和虛氣上逆故心下痞鞕噫氣不除與旋覆代赭湯鎮虛氣</hi>
<hi>而和胃</hi>
旋覆代赭石湯方<lb/>
　　旋覆花<hi>三兩味鹹温</hi>代赭石<hi>一兩味/苦寒</hi>人參<hi>二兩味甘温</hi>甘草<lb/>
　　<hi>三兩炙</hi>半夏<hi>半升洗/味辛温</hi>生薑<hi>五兩/切</hi>大棗<hi>十二枚擘</hi>
<pb n="KR3e0067_WYG_126-62a"/>
　　<hi>鞕則氣堅鹹味可以耎之旋覆之鹹以耎痞鞕怯則氣浮重則可以鎮之代赭之重以鎮虛逆辛者</hi>
　　<hi>散也生薑半夏之辛以散虛痞甘者緩也人參甘草大棗之甘以補胃弱</hi>
　右七味以水一斗煮取六升去滓再煎取三升温服<lb/>
　一升日三服<lb/>
下後不可更行桂枝湯若汗出而喘無大熱者可與麻<lb/>
黄杏仁甘草石膏湯<hi>前第三卷十六證云發汗不可更行桂枝湯汗出而喘無大熱者為</hi>
<hi>與此證治法同汗下雖殊既不當損正氣則一邪氣所傳既同遂用一法治之經所謂若發汗若吐若下後者</hi>
<hi>是也</hi>太陽病外證未除而數下之遂協熱而利利不止心<lb/>
<pb n="KR3e0067_WYG_126-62b"/>
下痞鞕表裏不解者桂枝人參湯主之<hi>外證未除而數下之為重虛其</hi>
<hi>裏邪熱乘虚而入裏裏虛協熱遂利不止而心下痞若表解而下利心下痞者可與㵼心湯若不下利表不解</hi>
<hi>而心痞可先解表而後攻痞以表裏不解故與桂枝人參湯和解表裏</hi>
桂枝人參湯方<lb/>
　　桂枝<hi>四兩去皮味辛熱</hi>甘草<hi>四兩炙/味甘平</hi>白术<hi>三兩味/甘温</hi>乾薑<hi>三兩</hi>
　　<hi>味辛熱</hi>人參<hi>三兩味甘温</hi>
　　<hi>表未解者辛以散之裏不足者甘以緩之此以裏氣大虛表裏不解故加桂枝甘草於理中湯中也</hi>
　右五味以水九升先煮四味取五升内桂更煮取三<lb/>
<pb n="KR3e0067_WYG_126-63a"/>
　升温服一升日再夜一服<lb/>
傷寒大下後復發汗心下痞惡寒者表未解也不可攻<lb/>
痞當先解表表解乃可攻痞解表宜桂枝湯攻痞宜大<lb/>
黄黄連㵼心湯<hi>大下後復發汗則表裏之邪當悉已此乃痞而惡寒者表裏之邪俱不解也因</hi>
<hi>表不解而下之為心下痞先與桂枝湯以解表表解乃與大黄黄連㵼心湯以攻痞内經曰從外之内而盛於</hi>
<hi>内者先治其外而後調其内</hi>傷寒發熱汗出不解心下痞鞕嘔吐而<lb/>
下利者大柴胡湯主之<hi>傷寒發熱寒已成熱也汗出不解表未和而裏復病也吐利心</hi>
<hi>腹濡耎為裏虛嘔吐而下利心下痞鞕者是裏實也與大柴胡湯以下裏熱</hi>病如桂枝證頭<lb/>
<pb n="KR3e0067_WYG_126-63b"/>
不痛項不强寸脉微浮胸中痞鞕氣上衝咽喉不得息<lb/>
者此為胸有寒也當吐之宜𤓰蒂散<hi>病如桂枝證為發熱汗出惡風言邪</hi>
<hi>在表也頭痛項强為桂枝湯證具若頭不痛項不强則邪不在表而傳裏也浮為在表沉為在裏今寸脉微浮</hi>
<hi>則邪不在表亦不在裏而在胸中也胸中與表相應故知邪在胸中猶如桂枝證而寸脉微浮也以胸中痞鞕</hi>
<hi>上衝咽喉不得息知寒邪客於胸中而不在表也千金以曰氣浮上部填塞心胸胸中滿者吐之則愈與𤓰蒂散</hi>
<hi>吐胸中之邪</hi>
夫盛食填塞於胸中為之窒塞兩寸當王事兩尺脉不<lb/>
見其理安在胸中有食故以吐出之食者物也物者坤<lb/>
<pb n="KR3e0067_WYG_126-64a"/>
土也是足太隂之號也胸中者肺也為物所填肺者手<lb/>
太隂金也金主殺伐與坤土傾在於上而旺於天金能<lb/>
尅木故肝木生發之氣伏於地下非木鬰而何吐出上<lb/>
焦隂土之物木得舒暢則鬰去矣食塞於上脉絶於下<lb/>
若不明天地之道無由達此至理水火者隂陽之徵兆<lb/>
天地之别名也故曰獨陽不生獨隂不長天之用在於<lb/>
地下則萬物生長矣地之用在於天上則萬物收藏矣<lb/>
此乃天地交而萬物通也此天地相根之道也故陽火<lb/>
<pb n="KR3e0067_WYG_126-64b"/>
之根本於地下隂水之源本於天上故曰水出髙源故<lb/>
人五藏主有形之物物者隂也隂者水也右三部脉主<lb/>
之偏見于寸口食塞其上是絶五藏之源源絶則水不<lb/>
下流兩尺竭絶此其理也何疑之有重明木鬰達之之<lb/>
理達造化者能此或曰食盛填塞於胸中為窒也今吐<lb/>
以去所傷之物去則安胸中者太隂肺之分野木鬰者<lb/>
遏鬰厥隂肝木於下故以吐伸之以舒暢陽和風木之<lb/>
氣也此吐乃㵼出太隂之塞所謂木鬰請問其說荅曰<lb/>
<pb n="KR3e0067_WYG_126-65a"/>
此大神靈之問非既演大道不能及於此天地之間六<lb/>
合之内惟水與火耳火者陽也升浮之象也在天為體<lb/>
在地為用水隂土也降沉之象也在地為體在天為用<lb/>
殞殺之收藏之象也其氣上下交則以成八卦矣以醫<lb/>
者言之則是升浮降沉温凉寒熱四時也以應八卦若<lb/>
天火在上地火在下則是天地不交隂陽不相輔也是<lb/>
萬物之道大易之理絶滅矣故經言獨陽不生獨隂不<lb/>
長天地隂陽不交㑹矣故曰陽本根於隂隂本根於陽<lb/>
<pb n="KR3e0067_WYG_126-65b"/>
若不明根源是不明道故六陽之氣生於地則曰陽本<lb/>
根於隂以人身言之是六腑之生發長散於胃中上之<lb/>
中也既陽氣鼔舞萬象有形質之物於天為浮散者也<lb/>
物極必反陽極變隂既六陽升浮之力在天其力既盡是<lb/>
陽道終矣所以鼔舞六隂有形之隂水在天在外也上<lb/>
六無外必歸於下此老陽變隂之象也是五藏之源在<lb/>
於天者也天者人之肺以應之故曰隂本根於陽水出<lb/>
髙源者是也人之五藏其源在肺肺者背也背在天地<lb/>
<pb n="KR3e0067_WYG_126-66a"/>
故足太陽膀胱寒水生長其源在中故隂寒自此而降<lb/>
以成秋收氣寒之漸也降之於成冬藏伏謂六陽在九<lb/>
泉之下者也故五藏之氣生於死以人身是五藏之氣<lb/>
收藏沉降之源出於肺氣之上其流下行既隂氣下行<lb/>
沉墜萬化有形質之物皆收藏於地為沉降者也物極<lb/>
必反隂極變陽既六隂沉降之力在地其力既盡是隂<lb/>
道終矣是老隂變陽陽乃和上九無位是一嵗四時之氣<lb/>
終而復始為上下者也莫測其紀如環無端具太陽隂<lb/>
<pb n="KR3e0067_WYG_126-66b"/>
者肺金收降之氣當居下體金反在上抑遏厥隂風木<lb/>
反居於下是不得上升也故曰木鬰故令其吐出窒塞<lb/>
有形土化之物使太隂秋肺收於下體浮其木以衰之<lb/>
始上升手足厥隂之木尤氣以伸其舒暢上升之念得<lb/>
其所以又沉金能尅木以土伐之則金衰矣金者其道<lb/>
當降是塞因塞用歸其本矣居於上則遏其木故以吐<lb/>
伸之乃㵼金以助木也徧考内經中說木鬰則逹之之<lb/>
義止是食傷太隂有形之物窒塞於胸中尅制厥隂木<lb/>
<pb n="KR3e0067_WYG_126-67a"/>
氣伏潜於下不得舒伸於上此若無異說以六滛有餘<lb/>
運氣中論之仲景傷寒論云懊惱躁煩不得眠不經汗<lb/>
下謂之實煩𤓰蒂散主之曾經妄汗妄下謂之虛煩梔<lb/>
子䜴湯主之<lb/>
𤓰蒂散方<lb/>
　　𤓰蒂<hi>一分熬黄味苦寒</hi>赤小豆<hi>一分味酸温</hi>
　　<hi>其髙者因而越之越以𤓰蒂之苦佐以赤小豆之酸内經曰酸苦湧㵼為隂</hi>
　右二味各别搗篩為散已合治之取一錢匕以香䜴<lb/>
<pb n="KR3e0067_WYG_126-67b"/>
　一合用熱湯七合煮作稀糜去滓取汁和丸散温頓<lb/>
　服之不吐者少少加得快吐乃止諸亡血虛家不可<lb/>
　與𤓰蒂散<lb/>
病脇下素有痞連在臍旁通引少腹入隂筋者此名藏<lb/>
結死<hi>素有宿昔之積結於脇下為痞今因傷寒邪氣入裏與宿積相併使藏真之氣結而不通致連在臍</hi>
<hi>旁痛引少腹入隂筋而死</hi>傷寒病若吐若下後七八日不解熱結在<lb/>
裏表裏俱熱時時惡風大渇舌上乾燥而煩欲飲水數<lb/>
升者白虎加人參湯主之<hi>若吐若下後七八日則當解復不解而熱結在裏表熱者</hi>
<pb n="KR3e0067_WYG_126-68a"/>
<hi>身熱也裏熱者内熱也今因吐下後邪氣乗虛内陷為結熱若無表熱而純為裏熱則邪熱結而為實此以表</hi>
<hi>熱未罷時時惡風若邪氣純在表則惡風無時若邪氣純在裏則更不惡風以時惡風知表裏俱有熱也邪熱</hi>
<hi>結而為實者則無大渇邪熱散漫則渇今雖結熱在裏表裏俱熱未為結實邪氣散漫熏蒸焦膈故大渇舌上乾</hi>
<hi>慘而煩欲飲數升與白虎湯加人參湯散熱生津</hi>傷寒無大熱口燥渇心煩背<lb/>
㣲惡寒者白虎加人參湯主之<hi>無大熱者為身無大熱也口燥渇心煩者當作</hi>
<hi>陽明病然以背微惡寒為表未罷所以属太陽也背為陽背惡寒口中和者少隂病也當與附子湯今口燥而</hi>
<hi>渇背雖惡寒此裏熱也其惡寒亦不至甚故云微惡寒與白虎湯和裏散熱加人參止渇生津</hi>傷寒脉<lb/>
浮發熱無汗其表不解者不可與白虎湯渇欲飲水無<lb/>
<pb n="KR3e0067_WYG_126-68b"/>
表證者白虎加人參湯主之<hi>傷寒脉浮發熱無汗其表不解不渇者宜麻黄湯渇</hi>
<hi>者宜五苓散非白虎湯所宜大渇欲飲水無表證者乃可與白虎湯加人參湯以散裏熱臨病之工大宜精别</hi>
太陽少陽併病心下鞕頸項强而眩者當刺大椎肺俞<lb/>
慎勿下之<hi>心下痞鞕而眩者少陽也頸項强者太陽也刺大椎肺俞以㵼太陽之邪以太陽脉下項</hi>
<hi>俠脊故刺肝俞以㵼少陽之邪以膽為肝之府故爾太陽為在表少陽為在裏即是半表半裏證前第八證云</hi>
<hi>不可發汗發汗則讝語是發汗攻太陽而少陽之邪益甚于胃必發讝語此云慎勿下之攻少陽之邪而太陽</hi>
<hi>之邪乘虛入裏必作結胸經曰太陽少陽併病而反下之成結胸</hi>太陽與少陽合病自<lb/>
下利者與黄芩湯若嘔者黄芩加半夏生薑湯主之<hi>太陽</hi>
<pb n="KR3e0067_WYG_126-69a"/>
<hi>陽明合病自下利為在表當與葛根湯發汗陽明少陽合病自下利為在裏可與承氣湯下之此太陽少陽合</hi>
<hi>病自下利為在半表半裏非汗下所宜故以黄芩湯以解半表半裏之邪嘔者胃氣逆也故加半夏生薑以散</hi>
<hi>逆氣</hi>
黄芩湯方<lb/>
　　黄芩<hi>三兩味苦寒</hi>甘草<hi>三兩炙/味甘平</hi>芍藥<hi>三兩味/酸平</hi>大棗<hi>二十枚擘</hi>
　　<hi>味甘温</hi>
　　<hi>虛而不實者苦以堅之酸以收之黄芩芍藥之苦酸以堅斂腸胃之氣弱而不足者甘以補之甘草</hi>
　　<hi>大棗之甘以温補固腸胃之氣</hi>
<pb n="KR3e0067_WYG_126-69b"/>
　右四味以水一斗煮取三升去滓温服一升日再夜<lb/>
　一服若嘔者加半夏半升生薑三兩<lb/>
傷寒胸中有熱胃中有邪氣腹中痛欲嘔吐者黄連湯<lb/>
主之<hi>濕家下後舌上如胎者以丹田有熱胸中有寒是邪氣入裏而為下熱上寒也此傷寒邪氣傳裏而</hi>
<hi>為下寒腹中痛上熱也胃中有邪氣使隂陽不交隂不得升而獨治於下為下寒腹中痛陽不降而獨治於上</hi>
<hi>為胸中痛欲嘔吐與黄連湯升降隂陽之氣</hi>
黄連湯方<lb/>
　　黄連<hi>三兩</hi>甘草<hi>三兩/炙</hi>乾薑<hi>三/兩</hi>桂枝<hi>二兩/去皮</hi>人參<hi>二兩</hi>半<lb/>
<pb n="KR3e0067_WYG_126-70a"/>
　　夏<hi>半升</hi>大棗<hi>十二枚擘</hi>
　　<hi>上熱者㵼之以苦黄連之苦以降陽下寒者散之以辛桂薑半夏之辛以升隂脾欲緩急食甘以緩</hi>
　　<hi>之人參甘草大棗之甘以益胃</hi>
　右七味以水一斗煮取六升去滓温服一升日三服<lb/>
　夜二服<lb/>
傷寒八九日風濕相搏身體煩疼不能自轉側不嘔不<lb/>
渇脉浮虛而濇者桂枝附子湯主之<hi>傷寒與中風家七八日再經之時則</hi>
<hi>邪氣多在裏身必不苦疼痛今日數雖多身體煩疼不能自轉側者風濕相搏也煩者風也身疼不能自轉側</hi>
<pb n="KR3e0067_WYG_126-70b"/>
<hi>者濕也經曰風則浮虛脉經曰脉來濇者為病寒濕也不嘔不渇裏無邪也脉得浮虛而濇身有煩疼知風濕</hi>
<hi>但在經也與桂枝附子湯以散表中風濕</hi>若其人大便鞕小便自利者去桂<lb/>
枝加白术湯主之<hi>桂枝發汗走津液此小便利大便鞕為津液不足故去桂加术</hi>
桂枝附子湯方<lb/>
　　桂枝<hi>四兩去皮味辛熱</hi>附子<hi>二枚炮去皮/破八片辛熱</hi>生薑<hi>三兩切辛温</hi>甘<lb/>
　　草<hi>二兩炙味甘温</hi>大棗<hi>十二枚擘味甘温</hi>
　右五味以水六升煮取二升去滓分温三服<lb/>
風濕相搏骨莭煩疼掣痛不得屈伸近之則痛劇汗出<lb/>
<pb n="KR3e0067_WYG_126-71a"/>
短氣小便不利惡風不欲去衣或身微腫者甘草附子<lb/>
湯主之<hi>風則傷衛濕流關節風濕相搏兩邪亂經故骨節煩疼掣痛不得屈伸近之則痛劇也風勝則</hi>
<hi>衛氣不固汗出短氣惡風不欲去衣為風在表濕勝則水氣不行小便不利或身微腫為濕外搏也與甘草附</hi>
<hi>子湯散濕固衛氣</hi>
甘草附子湯方<lb/>
　　甘草<hi>二兩炙味甘平</hi>附子<hi>二枚炮去皮/破味辛熱</hi>白术<hi>二兩/甘温</hi>桂枝<hi>二兩</hi>
　　<hi>桂枝甘草之辛甘發散風邪而利衛附子白术之甘温解濕氣而温經</hi>
　右四味以水六升煮取三升去滓温服一升日三服<lb/>
<pb n="KR3e0067_WYG_126-71b"/>
　初服得微汗則解能食汗出復煩者服五合恐一升<lb/>
　多者宜服六七合為妙<lb/>
傷寒脉浮滑此表有熱裏有寒白虎湯主之<hi>浮為在表滑為在裏</hi>
<hi>表有熱外有熱也裏有寒邪氣傳裏也以邪未入腑故止言寒如𤓰蒂散證云胸中有寒者是也與白虎湯以</hi>
<hi>解内外之邪</hi>
白虎湯方<lb/>
　　知母<hi>六兩味苦寒</hi>石膏<hi>一觔碎/味甘寒</hi>甘草<hi>一兩/甘平</hi>粳米<hi>六合味甘平</hi>
　　<hi>内經曰熱滛所勝佐以苦甘知母石膏之苦甘以散熱熱則傷氣甘以緩之甘草粳米之甘以益氣</hi>
<pb n="KR3e0067_WYG_126-72a"/>
　右四味以水一斗煮米熟湯成去滓温服一升日三<lb/>
　服<lb/>
傷寒脉結代心動悸炙甘草湯主之<hi>結代之脉動而中止能自還者名曰</hi>
<hi>結不能自還者名曰代由血氣虚衰不能相續也心中悸動知真内虛也與炙甘草湯益氣虛補血虚而復脉</hi>
炙甘草湯方<lb/>
　　甘草<hi>四兩炙</hi>生薑<hi>三兩/切</hi>桂枝<hi>三兩/去皮</hi>生地黄<hi>一觔甘温</hi>阿膠<lb/>
　　<hi>二兩</hi>麥門冬<hi>半升去/心甘平</hi>麻子仁<hi>半升/甘平</hi>大棗<hi>十二/枚擘</hi>人參<hi>二兩</hi>
　　<hi>補可去弱人參甘草大棗之甘以補不足辛走氣桂枝生薑之辛以益正氣聖濟經曰津液耗散為</hi>
<pb n="KR3e0067_WYG_126-72b"/>
　　<hi>枯五藏痿弱榮衛涸流温以潤之麻仁阿膠麥冬生地之甘潤經益血以復脉通心也</hi>
　右九味以清酒七升水八升先煮八味取三升去滓<lb/>
　内膠烊消盡温服一升日三服一名復脉湯<lb/>
脉按之來緩而時一止復來者名曰結又脉來動而中<lb/>
止更來小數中有還者反動名曰結隂也脉來動而中<lb/>
止不能自還因而復動名曰代隂也得此脉者必難治<lb/>
<hi>結代之脉一為邪氣留結一為真氣虛衰脉來動而不止若能自還更來小數止是邪氣留結名曰結隂若動</hi>
<hi>而中止不能自還因其呼吸隂陽相引復動者是真氣衰極名曰代隂為難治之脉經曰脉結者生代者死此</hi>
<pb n="KR3e0067_WYG_126-73a"/>
<hi>之謂也</hi>
夫太陽病下之不愈其脉浮者為在外汗之則愈宜桂<lb/>
枝湯<lb/>
夫太陽病發汗已解半日後復煩燥其脉浮散者可復<lb/>
發其汗宜桂枝湯<lb/>
太陽病脉浮而數者可發其汗宜麻黄湯<lb/>
太陽與陽明合病而自利宜术附湯<lb/>
太陽病發汗後腹脹滿者宜厚樸湯<lb/>
<pb n="KR3e0067_WYG_126-73b"/>
太陽病汗後心下痞滿者宜㵼心湯<lb/>
太陽病汗出後胃中不和心下痞堅乾噎食臭脇下有<lb/>
水氣腹中雷鳴而利宜半夏㵼心湯<lb/>
　<lb/>
　<lb/>
　<lb/>
　<lb/>
　普濟方卷一百二十七<lb/>
</p>
<p>
</p>
  </div>
</body>
</text>
</TEI>
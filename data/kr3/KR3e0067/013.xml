<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>普濟方卷十三</head>
    <p>
<pb n="KR3e0067_WYG_013-1a"/>
欽定四庫全書<lb/>
　普濟方卷十三　　　　　明　周王朱橚　撰<lb/>
　　臟腑總論<lb/>
　　　五臟六腑經絡論<lb/>
肺手太隂之脉起於中焦下絡大腸還循胃口上膈属<lb/>
肺従肺系横出腋下循臑内行少隂心主之前下肘<lb/>
中循臂内上骨下亷入寸口上魚循魚際出大指之端<lb/>
其支者從腕後直出次指内亷出其端是動則病肺脹滿膨<lb/>
<pb n="KR3e0067_WYG_013-1b"/>
膨而喘欬缺盆中痛甚則交兩手而瞀此為臂厥是主<lb/>
肺所生病者欬𠻳上氣喘喝煩心胷滿臑臂内前亷痛<lb/>
掌中熱氣盛有餘則肩臂痛風寒汗出中風小便數而<lb/>
欠氣虚則肩臂痛寒少氣不足以息溺色變為此諸病盛<lb/>
則㵼之虚則補之熱則疾之寒則留之䧟下則灸之不<lb/>
盛不虚以經取之盛者寸口大三倍於人迎虚者則寸<lb/>
口反小於人迎也○大腸手陽明之脉起於大指次指<lb/>
之端循指上㢘出合谷兩骨之間上入兩筋之中循臂<lb/>
<pb n="KR3e0067_WYG_013-2a"/>
上亷入肘外亷循臑外前亷上肩出髃骨之前亷上出<lb/>
於柱骨之㑹上下入缺盆絡肺下膈属大腸其支者従<lb/>
缺盆上頸貫頰下入齒縫中還出挾口交人中左之右右<lb/>
之左上挾鼻孔是動則病齒痛䪼腫是主津液所生病<lb/>
者目黄口乾鼽衂喉痺肩前臑鼽痛大指次指痛不用<lb/>
氣有餘則當脉所過者熱腫虚則寒慄然不復為此諸<lb/>
病盛則㵼之虚則補之熱則疾之寒則留之䧟下炙之<lb/>
不盛不虚以經取之盛者人迎大三倍於寸口虚者人<lb/>
<pb n="KR3e0067_WYG_013-2b"/>
迎反小於寸口也○胃足陽明之脉起於鼻之交頞中<lb/>
旁納<hi>一本作約字</hi>太陽之脉下循鼻外上入齒中還出挾口<lb/>
環唇下交承漿却循頥後下亷出大迎循頰車上耳前<lb/>
過客主人循髪際至額顱其支者從大迎前下人迎循喉<lb/>
嚨入缺盆下膈属胃絡脾其直者從缺盆下乳内亷下<lb/>
挾臍入氣衝中其支者起於胃口下循腹裏下至氣衝<lb/>
中而合以下髀闗抵伏兎下膝臏中下循脛外亷下足<lb/>
跗入中指内間其支者下亷三寸而别下入中指外間<lb/>
<pb n="KR3e0067_WYG_013-3a"/>
其支者别跗上入大指間出其端是動則病悽悽振寒<lb/>
善呻數欠顔黒病至則惡人與火聞木聲則愓然而驚<lb/>
心欲動獨閉户塞牖而處甚則欲上髙而歌棄衣而走<lb/>
賁響腹脹是為骭厥是主血所生病者狂瘧温滛汗出<lb/>
鼽衂口喎唇胗頸腫喉痺大腹水腫膝臏腫痛循膺乳<lb/>
氣衝股伏兎骭外亷足跗上皆痛中指不用氣盛則身<lb/>
以前皆熱其有餘於胃則消榖善飢溺色黄氣不足則<lb/>
身以前皆寒慄胃中寒則脹滿為此諸病盛則㵼之虚<lb/>
<pb n="KR3e0067_WYG_013-3b"/>
則補之熱則疾之寒則留之䧟下則炙之不盛不虚以<lb/>
經取之盛者人迎大三倍於寸口虚者人迎反小於寸<lb/>
口也○脾足太陰之脉起於大指之端循指内側白肉<lb/>
際過核骨後上内踝前亷上踹内循脛骨後交出厥陰<lb/>
之前上膝股内前亷入腹属脾絡胃上行挾咽連舌本<lb/>
散舌下其支者復從胃别上膈注心中是動則病舌本<lb/>
強食則嘔胃脘痛腹脹善噫得後與氣則快然如衰身<lb/>
體皆重是主脾所生病者舌本痛體不能動摇食不下<lb/>
<pb n="KR3e0067_WYG_013-4a"/>
煩心心下急痛溏瘕泄水閉黄疸不能卧强立股膝内<lb/>
腫厥足大指不用為此諸病盛則㵼之虚則補之熱則<lb/>
疾之寒則留之䧟下則炙之不盛不虚以經取之盛者<lb/>
寸口大三倍於人迎虚者寸口反小於人迎也○心手<lb/>
少隂之脉起於心中出属心系下膈絡小膓其支者從<lb/>
心系上挾咽繫目系其直者復從心系却上肺下出腋下<lb/>
下循臑内後亷行手太隂心主之後下肘内循臂内後亷<lb/>
抵掌後銳骨之端入掌内後亷循小指之内出其端是<lb/>
<pb n="KR3e0067_WYG_013-4b"/>
動則病嗌乾心痛渇而欲飲是為臂厥是主心所生病<lb/>
者目黄脇痛臑臂内後亷痛厥掌中熱為此諸病盛則<lb/>
㵼之虚則補之熱則疾之寒則留之䧟下則灸之不盛<lb/>
不虚以經取之盛者寸口大三倍於人迎虚者寸口反<lb/>
小於人迎也○小膓手太陽之脉起於小指之端循手<lb/>
外側上腕出踝中直上循臂骨下亷出肘内則兩筋之<lb/>
間上循臑外後亷出肩解繞肩胛交肩上入缺盆絡心<lb/>
循咽下膈抵胃属小膓其支者從缺盆循頸上頰至目<lb/>
<pb n="KR3e0067_WYG_013-5a"/>
銳眥却入耳中其支者别頰上䪼抵鼻至目内眥斜絡<lb/>
於顴是動則病嗌痛頷腫不可囬顧肩似拔臑似折是<lb/>
主液所生病者耳聾目黄頰頷腫痛肩臑肘臂外後亷<lb/>
痛為此諸病盛則㵼之虚則補之熱則疾之寒則留之<lb/>
䧟下則灸之不盛不虚以經取之盛者人迎大再倍於<lb/>
寸口虚者人迎反小於寸口也○膀胱足太陽之脉起<lb/>
於目内眥上額交巔其支者從巔至耳上角其直者從<lb/>
巔入絡腦還出别下項循肩髆内挾脊抵腰中入循膂<lb/>
<pb n="KR3e0067_WYG_013-5b"/>
絡腎屬膀胱其支者從腰中下挾脊貫臀入膕中其<lb/>
支者從髆内左右别下貫胛挾脊内過髀樞循胛外從<lb/>
後亷下合膕中以下貫踹内出外踝之後循京骨至小<lb/>
指外側端是動則病衝頭痛目似脫項如㧞脊痛腰似<lb/>
折髀不可以曲膕如結腨如裂是為踝厥是主筋所生<lb/>
病者痔瘧狂癲疾頭𩕄項痛目黄淚出鼽衂項背腰尻<lb/>
膕腨脚皆痛小指不用為此諸病盛則㵼之虚則補之<lb/>
熱則疾之寒則留之䧟下則灸之不盛不虚以經取之<lb/>
<pb n="KR3e0067_WYG_013-6a"/>
盛者人迎大再倍於寸口虚者人迎反小於寸口也○<lb/>
腎足少隂之脉起於小指之下邪趨足心出於然谷之<lb/>
下循内踝之後别入跟中以上腨内出膕内亷上股内<lb/>
後亷貫脊属腎絡膀胱其直者從腎上貫肝膈入肺中<lb/>
循喉嚨挾舌本其支者從肺出絡心注胷中是動則病<lb/>
飢不飲食面如漆柴欬唾則有血喝喝而喘坐而欲起<lb/>
目䀮䀮如無所見心如懸若飢狀氣不足則善恐心惕<lb/>
惕如人將捕之是為骨厥是主腎所生病者口熱舌乾咽<lb/>
<pb n="KR3e0067_WYG_013-6b"/>
腫上氣嗌乾及痛煩心心痛黄疸膓澼脊股内後亷痛<lb/>
痿厥嗜卧足下熱而痛為此諸病盛則㵼之虚則補之<lb/>
熱則疾之寒則留之䧟下則灸之不盛不虚以經取之<lb/>
灸則强食生肉緩帶被髪大杖重履而歩盛者寸口大<lb/>
再倍於人迎虚者寸口反小於人迎也○心主手厥隂<lb/>
心包絡之脉起於胷中出屬心包絡下膈歷絡三焦其支<lb/>
者循胷中出脇下腋三寸上抵腋下循臑内行太隂少隂<lb/>
之間入肘中下臂行兩筋之間入掌中循中指出其端<lb/>
<pb n="KR3e0067_WYG_013-7a"/>
其支者别掌中循小指次指出其端是動則病手心熱<lb/>
臂肘攣急腋腫甚則胷脇支滿心中憺憺大動面赤目<lb/>
黄喜笑不休是主脉所生病者煩心心痛掌中熱為此<lb/>
諸病盛則㵼之虚則補之熱則疾之寒則留之䧟下則<lb/>
灸之不盛不虚以經取之盛者寸口大一倍於人迎虚<lb/>
者寸口反小於人迎也○三焦手少陽之脉起於小指<lb/>
次指之端上出次指之間循手表腕出臂外兩骨之間<lb/>
上貫肘循臑外上肩而交出足少陽之後入缺盆布膻<lb/>
<pb n="KR3e0067_WYG_013-7b"/>
中散絡心包下膈循属三焦其支者從膻中上出缺盆<lb/>
上項繫耳後直上出耳上角以屈下頰至䪼其支者從<lb/>
耳後入耳中出走耳前過客主人前交頰至目銳眥是<lb/>
動則病耳聾渾渾焞焞嗌腫喉痺是主氣所生病汗出<lb/>
目銳眥痛頰腫耳後肩臑肘臂外皆痛小指次指不用為此諸<lb/>
病盛則㵼之虚則補之熱則疾之寒則留之䧟下則灸<lb/>
之不盛不虚以經取之盛者人迎大一倍於寸口虚者<lb/>
人迎反小於寸口也○膽足少陽之脉起於目銳眥上<lb/>
<pb n="KR3e0067_WYG_013-8a"/>
抵頭角下耳後循頸行手少陽之前至肩上却交出手<lb/>
少陽之後入缺盆其支者從耳後入耳中出走耳前至<lb/>
目銳眥後其支者别銳眥下大迎合於手少陽抵於䪼<lb/>
下加頰車下頸合缺盆以下胷中貫膈絡肝属膽循脇<lb/>
裏出氣衝繞毛際横入髀厭中其直者從缺盆下腋循<lb/>
胷過季脇下合髀厭中以下循髀陽出膝外亷下外輔<lb/>
骨之前直下抵絶骨端下出外踝之前循足跗上入小<lb/>
指次指之間其支者别跗上入大指之間循大指岐骨<lb/>
<pb n="KR3e0067_WYG_013-8b"/>
内出其端還指爪甲出三毛是動則病口苦善太息心<lb/>
脇痛不能轉側靣㣲有塵體無膏澤足外反熱是為陽<lb/>
厥是主膽所生病者頭痛頷痛目銳眥痛缺盆中腫痛<lb/>
腋下腫馬刀俠癭汗出振寒瘧胷脇肋髀膝外至脛絶<lb/>
骨外踝前及諸莭皆痛小指次指不用為此諸病盛則<lb/>
㵼之虚則補之熱則疾之寒則留之䧟下則灸之不盛<lb/>
不虚以經取之盛者人迎大一倍於寸口虚者人迎反<lb/>
小於寸口也○肝足厥陰之脈起於大指聚毛之際上<lb/>
<pb n="KR3e0067_WYG_013-9a"/>
循足跗上亷去内踝一寸上踝八寸交出太陰之後上<lb/>
膕内亷循股陰入毛中過陰器抵小腹挾胃属肝絡膽<lb/>
上貫膈布脇肋循喉嚨之後上入頏顙連目系上出額<lb/>
與督脈㑹於巔其支者從目系下頰裏環唇内其支者<lb/>
復從肝别貫膈上注肺是動則腰痛不可以俛仰丈夫<lb/>
㿉疝婦人少腹腫甚則嗌乾面塵脫色是主肝所生病<lb/>
者胷滿嘔逆飱泄狐疝遺溺癃閉為此諸病盛則㵼之<lb/>
虚則補之熱則疾之寒則留之䧟下則灸之不盛不虚<lb/>
<pb n="KR3e0067_WYG_013-9b"/>
以經取之盛者寸口大一倍於人迎虚者寸口反小於人<lb/>
迎也○手太隂之别名曰列缺起於腕上分間並太隂<lb/>
之經直入掌中散入魚際其病實則手銳掌熱虚則欠<lb/>
㰦少便遺數取之去腕半寸别走陽明也○手少陰之<lb/>
别名曰通里去腕一寸半别而上行循經入於心中繫<lb/>
舌本属目系其實則支膈虚則不能言取之掌後一寸<lb/>
别走太陽也○手心主手厥隂之别名曰内闗去腕二<lb/>
寸出於兩筋之間循經以上繫於心包絡心系實則心<lb/>
<pb n="KR3e0067_WYG_013-10a"/>
痛虚則為頭强取之兩筋間也○手太陽之别名曰支正<lb/>
上腕五寸内注少隂其别者上走肘絡肩髃實則莭㢮<lb/>
肘癈虚則生肬小者如指痂疥取之所别也○手陽明<lb/>
之别名曰徧歷去腕三寸别入太隂其别者上循臂乗<lb/>
肩髃上曲頰徧齒其别者入耳合於宗脈實則齲聾虚<lb/>
則齒寒痺隔取之所别也○手少陽之别名曰外闗去<lb/>
腕二寸外遶臂注胷中合心主病實則肘攣虚則不收<lb/>
取之所别也○足太陽之别名曰飛揚去踝七寸别走<lb/>
<pb n="KR3e0067_WYG_013-10b"/>
少陰實則鼽窒頭背痛虚則鼽衂取之所别也○足少<lb/>
陽之别名曰光明去踝五寸别走厥隂下絡足跗實<lb/>
則厥虚則痿躄坐不能起取之所别也○足陽明之别<lb/>
名曰豐隆去踝八寸别走太陰其别者循脛骨外亷上<lb/>
絡頭項合諸經之氣下絡喉嗌其病氣逆則喉痺卒瘖<lb/>
實則狂癲虚則足不收脛枯取之所别也○足太陽之<lb/>
别名曰公孫去本節之後一寸别走陽明其别者入絡<lb/>
膓胃厥氣上逆則霍亂實則膓中切痛虚則皷脹取之<lb/>
<pb n="KR3e0067_WYG_013-11a"/>
所别也○足少陰之别名曰大鍾當踝後繞跟别走太<lb/>
陽其别者并經上走於心包下外貫腰脊其病氣逆則<lb/>
煩悶實則閉癃虚則腰痛取之所别也○足厥陰之别<lb/>
名曰蠡溝去内踝五寸别走少陽其别者循脛上睪結<lb/>
於莖其病氣逆則睪腫卒疝實則挺長虚則暴癢取之<lb/>
所别也○任脈之别名曰尾翳下鳩尾散于腹實則腹<lb/>
皮痛虚則癢搔取之所别也○督脈之别名曰長強挾<lb/>
膂上項散頭上下當肩胛左右别走太陽入貫膂實則<lb/>
<pb n="KR3e0067_WYG_013-11b"/>
脊强虚則頭重髙摇之挾脊之有過者取之所别也○<lb/>
脾之大絡名曰大包出淵腋下三寸布胷脇實則身盡<lb/>
痛虚則百莭盡皆縦此脈若羅絡之血者皆取之脾之<lb/>
大絡脈也凡此十五絡者實則必見虚則必下視之不<lb/>
見求之上下人經不同絡脈異所别也○足太陽之筋<lb/>
起於足小指上結於踝邪上結於膝其下循足外側結<lb/>
於踵上循跟結於膕其别者結于腨外上膕中内亷與<lb/>
膕中并上結於臀上挾脊上項其支者别入結於舌本<lb/>
<pb n="KR3e0067_WYG_013-12a"/>
其直者結於枕骨上頭下額結於鼻其支者為目上網<lb/>
下結於頄其支者從腋後外亷結於肩髃其支者入腋<lb/>
下上出缺盆上結於完骨其支者出缺盆邪上出於頄<lb/>
其病小指支跟腫痛膕攣脊反折項筋急肩不舉腋<lb/>
支缺盆中紐痛不可左右摇治在燔針刼刺以知為數<lb/>
以痛為輸名曰仲春痺○足少陽之筋起於小指次指<lb/>
上結外踝上循脛外亷結於膝外亷其支者别起外<lb/>
輔骨上走髀前者結於伏兎之上後者結於尻其直者<lb/>
<pb n="KR3e0067_WYG_013-12b"/>
上乗䏚季脇上走腋前亷繫於膺乳結於缺盆直者上<lb/>
出腋貫缺盆出太陽之前循耳後上額角交巔上下走<lb/>
頷上結於頄支者結於目眥為外維其病小指次指支<lb/>
轉筋引膝外轉筋膝不可屈伸膕筋急前引髀後引尻<lb/>
即上乗䏚季脇痛上引缺盆膺乳頸維筋急從左之右<lb/>
右目不開上過右角並蹻脈而行左絡於右故傷左角<lb/>
右足不用命曰維筋相交治在燔針刼刺以知為數以<lb/>
痛為輸名曰孟春痺也○足陽明之筋起於中三指結<lb/>
<pb n="KR3e0067_WYG_013-13a"/>
於跗上邪外上加於輔骨上結於膝外亷直上結於髀<lb/>
樞上循脇属脊其直者上循骭結於缺盆其支結外<lb/>
輔骨合少陽其直者上循伏兎上結於髀聚於隂器上<lb/>
腹而布至缺盆而結上頸上挾口合於頄下結於鼻上<lb/>
合於太陽太陽為目上網陽明為目下網其支者從頰<lb/>
結於耳前其病足中指支脛轉筋脚跳堅伏兎轉筋髀<lb/>
前腫㿉疝腹筋急引缺盆及頰卒口僻急者目不合熱<lb/>
則筋縱目不開頰筋者有寒則急引頰移口有熱則筋<lb/>
<pb n="KR3e0067_WYG_013-13b"/>
弛縱緩不勝收故僻治之以馬膏其急者以白酒和桂<lb/>
以塗其緩者以桑鈎鈎之即以生桑炭置之坎中髙下<lb/>
以坐等以膏熨急頰且飲美酒噉美炙内不飲酒者自<lb/>
强也為之三拊而已治在燔針刼刺以知為數以痛為<lb/>
輸名曰季春痺也○足太陰之筋起於大指之端内側<lb/>
上結於内踝其直者絡於膝内輔骨上循隂股結於髀<lb/>
聚於隂器上腹結於臍循腹裏結于肋散于胷中其内者<lb/>
著於脊其病足大指支内踝痛轉筋痛膝内輔骨痛隂<lb/>
<pb n="KR3e0067_WYG_013-14a"/>
股引髀而痛隂器紐痛下引臍兩脇痛引膺中脊内痛<lb/>
治在燔針刼刺以知為數以痛為輸命曰孟秋痺也○<lb/>
足少陰之筋起於小指之下並足太陰之筋邪走内踝<lb/>
之下結於踵與太陽之筋合而上結於内輔之下並太<lb/>
陰之筋而上循陰股結于陰器循脊内挾膂上至項結<lb/>
於枕骨與足太陽之筋合其病足下轉筋及所過而結<lb/>
者皆痛及轉筋病在此者主癎瘛及痙在外者不能俛在内<lb/>
者不能仰故陽病者腰反折不能俛隂病者不能仰治<lb/>
<pb n="KR3e0067_WYG_013-14b"/>
在燔針刼刺以知為數以痛為輸在内者熨引飲藥此<lb/>
筋折紐紐發數甚者死不治名曰仲秋痺也○足厥隂<lb/>
之筋起於大指之上上結于内踝之前上循脛上結内<lb/>
輔之下上循陰股結于隂器絡諸筋其病足大指支内<lb/>
踝之前痛内輔痛隂股痛轉筋隂器不用傷於内則不起<lb/>
傷於寒則陰縮入傷於熱則縱挺不收治在行水清陰<lb/>
氣其病轉筋者治在燔針刼刺以知為數以痛為輸名<lb/>
曰季秋痺也○手太陽之筋起于小指之上結於腕上<lb/>
<pb n="KR3e0067_WYG_013-15a"/>
循臂内亷結于肘内銳骨之後彈之應小指之上入結<lb/>
于腋下其支者後走腋後亷上繞肩胛循脛出走太陽<lb/>
之前結于耳後完骨其支者入耳中直者出耳上下結<lb/>
於頷上属目外眥其病小指支肘内銳骨後亷痛循臂<lb/>
陰入腋下痛腋後亷痛繞肩胛引頸而痛應耳中鳴<lb/>
痛引頷目瞑良乆乃得視頸筋急則為筋痿頸腫寒熱<lb/>
在頸者治在燔針刼刺之以知為數以痛為輸其為腫<lb/>
者後而銳之本支者上曲牙循耳前属目外眥上頷結<lb/>
<pb n="KR3e0067_WYG_013-15b"/>
于角其病當所過者支轉筋治在燔針刼刺以知為數<lb/>
以痛為輸名曰仲夏痺也○手少陽之筋起于小指次<lb/>
指之端結於腕上循臂結于肘上繞臑外亷上肩走頸<lb/>
合手太陽其支者當曲頰入繫舌本其支者上曲牙循<lb/>
耳前属目外眥上乗頷結于角其病當所過者即支轉<lb/>
筋舌卷治在燔針刼刺以知為數以痛為輸名曰季夏<lb/>
痺也○手陽明之筋起于大指次指之端結于腕上循<lb/>
臂上結于肘外上臑結于髃其支者繞肩胛挾脊直者<lb/>
<pb n="KR3e0067_WYG_013-16a"/>
從肩髃上頸其支者上頰結于頄直者上出手太陽之<lb/>
前上左角絡頭下右頷其病當所過者支痛及轉筋肩<lb/>
不舉頸不可左右視治在燔針刼刺以知為數以痛為<lb/>
輸名曰孟夏痺也○手太陽之筋起于大指之上循指<lb/>
上行結于魚後行寸口外側上循臂結肘中上臑内亷<lb/>
入腋下出缺盆結肩前髃上結缺盆下結胷裏散貫賁<lb/>
合賁下抵季脇其病當所過者支轉筋痛甚成息賁脇急<lb/>
吐血治在燔針刼刺以知為數以痛為輸名曰仲冬痺<lb/>
<pb n="KR3e0067_WYG_013-16b"/>
也○手心主之筋起于中指與太陰之筋並行結于肘<lb/>
内亷上臂陰結腋下下散前後挾脇其支者入腋散胷<lb/>
中結于臂其病當所過者支轉筋前及胷痛息賁治在<lb/>
燔針刼刺以知為數以痛為輸名曰孟冬痺也○手少<lb/>
陰之筋起于小指之内側結于銳骨上結肘内亷上入<lb/>
腋交太陰挾乳裏結于胷中循臂下繫于臍其病内急<lb/>
心承伏梁下為肘網其病當所過者支轉筋筋痛治在<lb/>
燔針刼刺以知為數以痛為輸其成伏梁唾血膿者死<lb/>
<pb n="KR3e0067_WYG_013-17a"/>
不治經筋之病寒則反折筋急熱則筋弛縦不收陰痿<lb/>
不用陽急則反折陰急則俛不伸焠刺者刺寒急也熱<lb/>
則筋縱不收無用燔針名曰季冬痺也○足之陽手之<lb/>
太陽筋急則口目為僻眥急不能卒視治皆如右方也<lb/>
　　　五臟所主論<lb/>
夫在天之風在地為木在人為肝惟肝則主風在天之熱<hi>暄暑</hi>
<hi>熾燠熱之用也</hi>在地為火在人為心惟心則主熱在天之濕在<lb/>
地為土在人為脾惟脾則主濕在天之燥在地為金在<lb/>
<pb n="KR3e0067_WYG_013-17b"/>
人為肺惟肺則主燥在天之寒在地為水在人為腎惟<lb/>
腎則主寒此天地自然之氣也氣之愆伏乗虚入人而<lb/>
人不能克百病之所由生故風喜傷肝熱喜傷心濕喜<lb/>
傷脾燥喜傷肺寒喜傷腎而暑喜傷心包絡<hi>心包絡曰膻中在胷</hi>
<hi>膈間盖心主暑故暑氣伏於三焦膈胃之間</hi>其或風暑之勝木邪乗土則脾<lb/>
病生焉熱氣之勝火邪乗金則肺病生焉濕氣之勝土<lb/>
邪乗水則腎病生焉燥氣之勝金邪乗木則肝病生焉<lb/>
寒氣大来心火亦為腎水所乗矣在闗為人迎可以知<lb/>
<pb n="KR3e0067_WYG_013-18a"/>
風寒暑濕熱燥所從入之門右闗為氣口可以别臟氣<lb/>
欝暢與食氣聚散盈虚之候若乃憂愁思慮易耗心神<lb/>
恚怒氣逆易損肝氣縦慾強志腎之戕形寒飲冷肺之<lb/>
害飢飽勞倦脾之傷外之六氣相乗内之七情相感凡<lb/>
是數者皆為五臟之邪因其所主而尋其各臟所受之<lb/>
處則得之矣心主乎血所藏者神上應舌外應諸掌其<lb/>
聲言其色赤其臭焦其味苦其液汗肝主筋所藏者魂<lb/>
上應眼外應爪甲其聲呼其色青其臭臊其味酸其液<lb/>
<pb n="KR3e0067_WYG_013-18b"/>
泣腎主骨所藏者精與志上應耳外應腰背其聲呻其<lb/>
色黑其臭腐其味鹹其液唾<hi>腎冷多唾腎熱多渇</hi>肺主氣所藏者<lb/>
魄上應鼻外應皮毛其聲笑其色白其臭腥其味辛其<lb/>
液涕脾主肌肉所藏者意與智上應口外應四肢其聲<lb/>
歌其色黄其臭香其味甘其液涎故心肺在上主脈氣<lb/>
也肝腎在下藏精血也脾居中州又所以主精血脈氣<lb/>
之養也心之平脈浮大而散肝之平脉弦細而長腎之<lb/>
平脈沉濡而滑肺之平脉短濇而浮脾之平脈和緩而<lb/>
<pb n="KR3e0067_WYG_013-19a"/>
大平者五臟本然之正脉也春弦夏鈎<hi>叔和云夏洪取火脈来盛之義</hi>
秋毛冬石以其四時當旺者象之木火金水四時各旺<lb/>
七十有二日土為季脈每季之月寄旺一十八日春則<lb/>
弦緩夏則洪緩秋則微緩冬則沉緩合四季而論則亦<lb/>
七十有二矣春弦者端直之狀細弱而長是也夏鈎者<lb/>
浮大而散来疾去遲是也秋毛者稀軟之狀輕虚似浮<lb/>
是也冬石者沉濡而滑舉指来疾是也土之脈温厚氣<lb/>
行乎臟腑之中平和不可得見其衰則現焉所謂弦鈎<lb/>
<pb n="KR3e0067_WYG_013-19b"/>
毛石盖應時而略見耳其中須有榖神胃氣之和若弦<lb/>
如張弓弦鈎如操帶鈎毛如風吹毛石来如奪索去如<lb/>
彈石此皆危脈也此絶無胃氣也虧絶其能乆乎若夫<lb/>
春得金脉夏得水脉秋得火脉冬得土脉四季得木脉<lb/>
其與心之脉尅肺肺之脉尅肝肝之脉尅脾脾之脉尅<lb/>
腎此皆賊邪也一藏無氣况可以為人乎然則諸腑之脉<lb/>
可得聞歟曰小腸㣲洪大腸㣲濇膀胱㣲沉胃㣲緩而<lb/>
膽㣲弦急此無他腑與臟合氣同氣相求斯有得其近<lb/>
<pb n="KR3e0067_WYG_013-20a"/>
似者矣抑古人所為九臟者又何如耶曰形臟四一者<lb/>
頭角二者耳目三者口齒四者胷中神臟五在心藏神在肝<lb/>
藏魂在腎藏志肺藏魄而脾藏意然臟者神之舎色者<lb/>
神之旗五臟已散其色必夭槁怪異常夭必亡矣抑猶<lb/>
有說焉微遲濡弱其候雖不同而為寒為虚一也數實<lb/>
長洪其形雖不類而為熱為實一也諸脈皆弦吾知其<lb/>
病出於肝諸脈皆緩吾知其病出於脾諸脈皆濇吾知<lb/>
其病出於肺脉皆浮洪病不在心乎脉皆沉滑病不在<lb/>
<pb n="KR3e0067_WYG_013-20b"/>
腎乎若合臟腑而觀假如數在左寸數之主熱也沉之<lb/>
而得則熱入於心浮之而得則熱入於小腸遲在左尺<lb/>
遲主寒也沉之而得則寒入於腎浮之而得則寒入膀<lb/>
胱其餘以此推之<lb/>
　　　五臟病證虚實論<lb/>
五臟各有所主至其病證莫不随所主而見焉面赤喜<lb/>
笑舌破口乾頤燥掌熱心痛而啘臍上有動氣者心家<lb/>
病也面青多怒脇下痛硬欬逆目眩支節攣急轉筋溲<lb/>
<pb n="KR3e0067_WYG_013-21a"/>
難臍左有動氣者肝家病也<hi>肝乗脾挾水氣故欬逆足厥隂下絡於陰器故溲難</hi>
面黑而恐呵欠呻吟齒痛骨痿耳鳴精泄足脛寒腰脊<lb/>
痛小腹急疼瘕泄而裏急後重臍下有動氣者腎家病<lb/>
也面白善嚏憂愁欲哭喘𠻳氣逆咽喉不利洒淅惡寒<lb/>
熱臍左有動氣者肺家病也面黄善思善噫善嗜中脘<lb/>
脹滿飲食不消身體腫重肢莭酸疼怠惰嗜卧四肢不<lb/>
收當臍動氣脾家病也東莱先生有曰肝受病則目不<lb/>
能視腎受病則耳不能聴脾受病口不能食心受病則<lb/>
<pb n="KR3e0067_WYG_013-21b"/>
舌不能舉五臟病證以此觀之不待智者而後知矣然<lb/>
而心之惡熱者何熱則潰濁也肝之惡風者何風則筋<lb/>
燥急也腎何以惡燥燥則精涸竭肺何以惡寒寒則氣<lb/>
留滯也脾何以惡濕濕傷肌肉肉傷則痿腫也五臟之<lb/>
病推原及本安有不從所受中来哉是以臟氣有餘謂<lb/>
之實臟氣不足謂之虚心實之候口乾喜笑身熱汗血<lb/>
痛滿乎脾脇膺背之間肝實之候目赤多怒頭眩耳聾<lb/>
痛引乎兩脇小腹之間腎實之候腹膨體腫少氣不言<lb/>
<pb n="KR3e0067_WYG_013-22a"/>
骨痛飱泄而小便黄肺實之候喘促咳𠻳上氣鼻張脛<lb/>
股肩疼而胷中滿脾氣已實必至肢體重着而不舉腹<lb/>
脹尿閟而苦飢故曰臟氣有餘謂之實者此也心虚則<lb/>
恍惚多驚憂煩少色咳唾舌強腰背酸疼肝虚則眼目<lb/>
昏胷痛筋脇拘攣恐懼面青如人將捕腎虚則心懸如<lb/>
渇飢胷痛引脊厥逆溲變腹冷耳鳴肺虚則呼吸少氣<lb/>
鼻涕嗌乾肺中聲鳴喘乏咳血<hi>唾中有紅縷者此肺損為氣所傷也若脇下痛</hi>
<hi>而唾鮮血者此熱氣傷肝也</hi>其或吐逆泄利飲食不消腹脹腸鳴四<lb/>
<pb n="KR3e0067_WYG_013-22b"/>
肢無力則脾虚之證生焉故曰臓氣不足謂之虚者此<lb/>
也大抵實者㵼之虚者補之無過不及以平為期否則<lb/>
實實虚虚損不足而益有餘至若心病而直視面黧肝<lb/>
病而舌卷囊縮腎病而腰折骨枯肺病而毛焦氣出脾病<lb/>
而臍突唇反此則五臟之氣絶矣邪氣盛則實精氣奪<lb/>
則虚脉盛皮熱腹脹前後不通曰五實脉細皮寒氣少<lb/>
前後泄利飲食不進曰五虚諸病出者為虚諸病入者<lb/>
為實<hi>陰出乗陽陽入乗陰</hi>言者為虚不言者為實緩者為虚急者<lb/>
<pb n="KR3e0067_WYG_013-23a"/>
為實<hi>陰主静則緩陽主急則急</hi>濡者為虚堅者為實癢者為虚痛者<lb/>
為實外痛内快者外實内虚外快内痛者外虚内實其<lb/>
有心腹皮膚内外俱痛則按之而止者虚也按之而痛<lb/>
者實也經所謂皮虚則熱脉虚則驚肉虚則重筋虚則<lb/>
急骨虚則痛髓虚則墮腸虚則溏泄三陽實三陰虚汗<lb/>
不出三陰實三陽虚汗不止與夫脉浮而緩自汗惡風法<lb/>
當解肌脉浮而𦂳無汗惡寒法當發汗此表之病一虚<lb/>
一實脉伏而牢腹痛秘結法當下之脉沉而弱厥冷自<lb/>
<pb n="KR3e0067_WYG_013-23b"/>
利法當温之此裏之病一實一虚内實之證心下牢強<lb/>
腸中痛滿前後不通乾嘔而無物出者死内虚之證厥<lb/>
逆煩燥而吐利不止者亡<lb/>
　　　五臟平脈<lb/>
黎居士簡易方論云肝平脉来厭厭聶聶如循榆莢○<lb/>
心平脈来累累如環如循琅玕○脾平脈来而和柔去<lb/>
如鷄踐地○肺平脈来如藹藹如車盖按之益大○腎<lb/>
平脉来上大下銳濡滑如雀之喙<lb/>
<pb n="KR3e0067_WYG_013-24a"/>
　　　五臟病脉<lb/>
肝病脉来實而益滑如循長竿○心病脉来累累連属<lb/>
其中㣲曲○脾病脉来實滿稍數如鷄舉足○肺病脉<lb/>
来不上不下如循鷄羽○腎病脉来如引葛按之而益<lb/>
堅<lb/>
　　　五臟死脈<lb/>
肝死脈来急而益勁如新張弓弦○心死脉来前曲而<lb/>
後居如操帶鈎○脾死脉来銳堅如鳥喙如屋之漏○<lb/>
<pb n="KR3e0067_WYG_013-24b"/>
肺死脉来按之消索如風吹毛○腎死脉来之如解索<lb/>
去之如彈石<lb/>
　　　五臟真脉<lb/>
真肝脉至中外急如循刀刃責責然如按琴瑟弦色青<lb/>
白不澤毛折乃死○真心脉至堅而急如循薏苡子累<lb/>
累然色赤黑不澤毛折乃死○真脾脉至弱而乍數乍<lb/>
踈色黄青不澤毛折乃死○真肺脉至大而虚如以毛<lb/>
羽中人膚色赤白不澤毛折乃死○真腎脉至摶而絶<lb/>
<pb n="KR3e0067_WYG_013-25a"/>
如指彈石辟辟然色黑黄不澤毛折乃死<lb/>
　　　五臟色候<lb/>
氣所以養形而化神也周流乎五臟六腑之間發越乎<lb/>
五嶽四瀆之表神者氣之主氣者色之源色者容之表<lb/>
氣充乎内色形於外故色有青黄赤白黑以應肝心脾<lb/>
肺腎也夫五色得其正而形不相克者為善黄色尤為<lb/>
之正然亦不可無神氣要之得如秋雲襯月春蠶吐絲<lb/>
濕潤明快為佳設或枯燥暗惡則病將至矣内經所載<lb/>
<pb n="KR3e0067_WYG_013-25b"/>
五臟之色生死各不同也○東方青色入通於肝肝象<lb/>
木而色青青欲如蒼璧之澤不欲如藍故云如翠羽者<lb/>
生如草滋者死○南方赤色入通於心心法火而色赤<lb/>
赤欲如帛裹朱不欲如赭故云如鷄冠者生如血衃者死<lb/>
○中央黄色入通於脾脾属土而色黄黄欲如羅裹雄黄<lb/>
不欲如黄土故云如蟹腹中生如枳實者死○西方白<lb/>
色入通於肺肺傚金其色白白欲如鵝羽不欲如鹽故云<lb/>
如猪膏者生如枯骨者死○北方黑色入通於腎腎應<lb/>
<pb n="KR3e0067_WYG_013-26a"/>
水而色黑黑欲重漆色不欲如地蒼故云如鳥羽者生<lb/>
如炭煤者死<lb/>
　　　五臟聲音<lb/>
詩云情動於中而形於言故人之有言將有所為則意<lb/>
與氣合而聲隨至矣聲之所發㑹於五臟而備五音矣<lb/>
○肝其音角其聲呼在志為怒在變動為握○心其音徵<lb/>
其聲言在志為笑在變動為擾○脾其音宫其聲歌在<lb/>
志為思在變動為噦○肺其音商其聲哭在志為慮在<lb/>
<pb n="KR3e0067_WYG_013-26b"/>
變動為欬○腎其音羽其聲呻在志為恐在變動為慄<lb/>
　　　五臓臭味<lb/>
臭陽也其氣上逹故心主之味陰也物成致養焉故脾<lb/>
主之五行互相連故五臟各復自有臭味亦各從五行<lb/>
之數也故内經曰形不足者補之以氣精不足者補之以<lb/>
味五臓各有補之法詳列如左○肝其臭臊其味酸榖<lb/>
以麦為養果以李為助菜以葵為充肉以犬為益藥以<lb/>
空青為治合而服之以補精益氣○心其臭焦其味苦<lb/>
<pb n="KR3e0067_WYG_013-27a"/>
榖以小豆為養果以梨為助菜以薤為充肉以羊為益<lb/>
藥以丹砂為治合而服之以補精益氣○脾其臭香其<lb/>
味甘榖以大豆為養果以棗為助菜以韭為充肉以牛<lb/>
為益藥以雄黄為治合而服之以補精益氣○肺其臭<lb/>
腥其味辛榖以麻為養果以桃為助菜以葱為充肉以<lb/>
雞為益藥以雲母為治合而服之以補精益氣○腎其臭<lb/>
腐其味醎榖以黄黍為養果以栗為助菜以藿為充肉<lb/>
以豕為益藥以磁石為治合而服之以補精益氣<lb/>
<pb n="KR3e0067_WYG_013-27b"/>
　　　五臟主配<lb/>
肝者罷極之本魂之居也其華在爪爪者筋之餘其充<lb/>
在筋筋者肝之養開竅於目目者肝之官與膽為合膽<lb/>
者肝之府肝主内血配於仁為陽中之少陽通於春氣<lb/>
○心者生之本神之變也其華在面心火氣騰上使五<lb/>
色修明而榮於其面也其充在血脉血脉者心之養開<lb/>
竅於舌舌用非竅寄通於耳耳為心之官與小腸合小<lb/>
腸者心之府心主行血配於禮為陽中之太陽通於夏<lb/>
<pb n="KR3e0067_WYG_013-28a"/>
氣○脾者倉廩之本營之居也其華在唇四白肉際唇<lb/>
者脾之外候也其充在肌肌者脾之所至開竅於口口<lb/>
者脾之官與胃為合胃者脾之府脾主裹血配於信上<lb/>
合太陰通於土氣○肺者氣之本魄之處也其華在毛<lb/>
其充在皮皮毛者肺之所養開竅於鼻鼻者肺之官與<lb/>
大腸為合大腸者肺之府肺主持諸氣配於義為陰中<lb/>
之太陰通於秋氣○腎者主蟄封藏之本精之處也其<lb/>
華在髪髪者血之餘腦之所養腎主於髓而腦為髓海<lb/>
<pb n="KR3e0067_WYG_013-28b"/>
其充在骨骨者腎之外應開竅於二陰二陰者前後便也<lb/>
前後便者腎之外穴也與膀胱為合膀胱者腎之府主<lb/>
受五臟六腑之精而藏配於智為陰中之少陰通於冬<lb/>
氣<lb/>
　　　五邪相干<lb/>
假令肝病<lb/>
　實邪風熱相合風性急火摇動熖而旋轉其脉弦而<lb/>
　緊洪風熱發狂宜羌活湯<lb/>
<pb n="KR3e0067_WYG_013-29a"/>
　　羗活　川芎　大黄<hi>各一兩</hi>甘草<hi>五錢</hi>
　右㕮咀每服五錢水二鍾煎至六分去滓温服<lb/>
　虚邪風寒相合本慮腎恐拘急自汗其脉弦緊而沉<lb/>
　仲景云風感太陽移證在太陽經中桂枝加附子湯<lb/>
　主之○賊邪風燥相合血虚筋縮皮膚皺掲脉弦浮<lb/>
　而濇仲景云血虚筋急桂枝加栝蔞湯主之○㣲邪<lb/>
　風濕相合體重莭痛藏府洞泄脉弦長而緩仲景云<lb/>
　身體疼痛下利清榖急當救裏四逆湯主之○正邪<lb/>
<pb n="KR3e0067_WYG_013-29b"/>
　中風目眩頭重呌怒不咄脉弦緊而長仲景云甚則<lb/>
　為癎為痓真羗活湯本草云羗活主痓主癎防風黄<lb/>
　蓍為佐小兒為癎大人為痓<lb/>
假令心病<lb/>
　實邪熱濕相合憒憒心煩熱蒸不眠脾經絡於心心<lb/>
　經起於脾二經相接故為濕熱脉浮大而緩足太陰<lb/>
　寄證在手太陽宜梔豉湯若痞加厚朴枳實○虚邪<lb/>
　熱風相合妄聴妄聞耳簫聲膽與三焦之經同出於<lb/>
<pb n="KR3e0067_WYG_013-30a"/>
　耳銅人云刺闗衝出血㵼支溝脉浮大而弦初小柴<lb/>
　胡湯後大柴胡湯此證是太陽與少陽為病前客後<lb/>
　主也○賊邪熱寒相合膽傷心懸如飢神怯恐怖足<lb/>
　少陰與手厥陰相接水中心經手邪故神怯怖耳脉<lb/>
　大而沉濡亦在太陽經中内經曰心虚則熱收於内<lb/>
　黄連附子湯㵼心湯主之法云謂熱多寒少以為佐<lb/>
　矣如寒多熱少加附子亁薑佐之○㣲邪熱燥相合<lb/>
　過飲歌樂實為熱燥俗言暢飲也病人曰快活快活<lb/>
<pb n="KR3e0067_WYG_013-30b"/>
　是有聲於歌樂也以意思漿是無聲歌樂也脉洪大<lb/>
　而濇白虎湯主之喘則加人參○正邪熱也脫陽見<lb/>
　鬼躁擾狂起脉洪實一呼四至是八至脉也小承氣<lb/>
　湯主之謂復堅大也<lb/>
假令脾病<lb/>
　實邪温燥相合胃中燥屎腹滿堅痛其脉緩而長濇<lb/>
　是太陽陽明證也以承氣湯主之○虚邪濕熱相合<lb/>
　熱䧟胃中腸癖下血脉中緩大黄黄連解毒湯主之<lb/>
<pb n="KR3e0067_WYG_013-31a"/>
　○賊邪濕風相合嘔逆脇痛往来寒熱脉緩而弦長<lb/>
　小柴胡湯主之○㣲邪濕寒相合濕與寒交寒来求<lb/>
　濕身黄而不熱體重而不渇謂之寒濕其脉緩沉而<lb/>
　滑木附湯主之如小便不利者加茯苓○正邪濕自<lb/>
　病腹滿時痛手足自温其脉沉濇而長虚痛桂枝加<lb/>
　芍藥湯主之實痛桂枝大黄湯<lb/>
假令肺病<lb/>
　實邪燥寒相合毛聳皮涼溲多而清其脉短濇而沉<lb/>
<pb n="KR3e0067_WYG_013-31b"/>
　此證如秋冬宜八味丸若春夏宜地黄丸○虚邪燥<lb/>
　濕相合㣲喘而痞便難而痰其脉浮濇而緩枳實理<lb/>
　中丸主之如喘甚加人參若便難加木香㯽榔各五<lb/>
　分為極細末煎下理中丸○賊邪燥熱相合鼻窒鼽<lb/>
　衂血溢血泄其脉濇而浮大甚者桃仁承氣湯㣲者<lb/>
　犀角地黄湯極者抵當湯㣲極抵當丸○微邪燥風<lb/>
　相合皮著甲枯血虚氣虚二藏俱虚先血後氣其脉<lb/>
　浮濇而弦乆養氣血主之○正邪燥自病其氣奔欝<lb/>
<pb n="KR3e0067_WYG_013-32a"/>
　皆属於肺諸燥有聲其脉浮濇而短列諸咳藥選而<lb/>
　用<lb/>
假令腎病<lb/>
　實邪寒風相合臟不藏散下利純清其脉沉滑而弦<lb/>
　仲景云少陰證口燥咽乾下利純清大承氣湯主之<lb/>
　脉弦仲景云膈逆冷者宜四逆湯等○虚邪寒清相<lb/>
　合腎唾多呻洒浙寒清無寐經言燥化清其脉沉實<lb/>
　而濇酸棗仁湯主之○賊邪寒濕相合腎為胃闗闗<lb/>
<pb n="KR3e0067_WYG_013-32b"/>
　閉水溢闗閉水在胃為腫水在肺為喘及變諸證其<lb/>
　脉沉緩而大仲景云大病差後腰下有水氣者牡蠣<lb/>
　澤㵼湯主之○微邪寒熱相合膀胱熱欝津液枯少<lb/>
　其脉沉濡而大内經曰水少乾涸也猪苓湯主之○<lb/>
　正邪寒自病寒忿用臟黑痺經沉濡而滑黑痺天蔴<lb/>
　丸如證同脉異㣲者腑病也甚者臟病也<lb/>
　　　五臟各有身熱<lb/>
夫五臟者有邪各有身熱其狀各異以手捫摸有三法<lb/>
<pb n="KR3e0067_WYG_013-33a"/>
以輕手捫之則熱重按之則不熱是熱在皮毛血脉也<lb/>
重按之至筋骨之分則熱蒸手極甚輕手則不熱是邪<lb/>
在筋骨之間也輕手捫之不熱重加力以按之不熱不<lb/>
輕不重按之而熱是在筋骨之上皮毛血脉之下乃熱<lb/>
在肌肉也此為三法以三黄丸通治之細分為五等<lb/>
　肺熱者輕手乃得但㣲按全無是瞥瞥然見於皮毛<lb/>
　之上日西尤甚乃皮毛之熱其證必見喘咳洒浙寒熱<lb/>
　輕者㵼白散重涼膈散白虎湯地骨皮散○心熱者<lb/>
<pb n="KR3e0067_WYG_013-33b"/>
　心主血脉㣲按至皮膚之下肌肉之上輕手乃得㣲<lb/>
　按至皮毛之下則熱少加力按之則全不熱是熱在<lb/>
　血脉也日中大甚乃心之熱也其證煩心心痛掌中<lb/>
　熱而噦以黄連㵼心湯導赤散硃砂安神丸清涼飲<lb/>
　子○脾熱者輕手捫之不熱重按至筋骨又不熱不<lb/>
　輕不重在輕手重手之間熱在肌肉遇夜尤甚證必<lb/>
　怠惰嗜卧四肢不收無氣以動㵼黄散調胃承氣湯<lb/>
　治實熱用之人參黄茋散補中益氣湯治中虚有熱<lb/>
<pb n="KR3e0067_WYG_013-34a"/>
　者用之○肝熱者重按之肌肉之下至骨之上乃肝<lb/>
　之熱寅卯間尤甚其脉強四肢滿悶便難轉筋多怒<lb/>
　多驚四肢困熱筋痿不能起於床㵼清丸柴胡飲子<lb/>
　○腎熱者輕手重手俱不熱如重手按於骨分其熱<lb/>
　蒸手如火其人骨蘇蘇如虫蝕其骨困熱不任亦不<lb/>
　能起於床滋腎丸六味地黄丸<lb/>
　<lb/>
　<lb/>
<pb n="KR3e0067_WYG_013-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　普濟方卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>普濟方卷一百十九</head>
    <p>
<pb n="KR3e0067_WYG_118-1a"/>
欽定四庫全書<lb/>
　普濟方卷一百十九　　明　周王朱橚　撰<lb/>
　　積熱痼冷門<lb/>
　　　總論<lb/>
一陰一陽之謂道偏陰偏陽之謂疾夫人一身不外乎<lb/>
陰陽氣血相與流通焉耳如陰陽得其平則疾不生陰<lb/>
陽偏勝則為痼冷積熱之患也所謂痼冷者陰陽沈痼<lb/>
而不解也積熱者陽毒藴積而不散也故陰偏勝則偏<lb/>
<pb n="KR3e0067_WYG_118-1b"/>
而為痼冷陽偏勝則偏而為積熱古賢云偏勝則有偏<lb/>
害偏害則治偏勝不可不察也大抵真陽旣弱胃氣不<lb/>
温復啖生冷氷雪以益其寒陰沍於内陽不能勝遂致<lb/>
嘔吐涎沫畏冷憎寒手足厥逆飲食不化大腑洞泄小<lb/>
便頻數此皆陰偏勝而為痼冷之證也其或陰血旣衰<lb/>
三焦已燥復餌酒炙丹石以助其熱陽熾於内陰不能<lb/>
制遂致口苦咽乾涎稠目澁膈熱口瘡心煩喜冷大便<lb/>
閉結小便赤淋此皆陽偏勝而為積熱之證也施治之<lb/>
<pb n="KR3e0067_WYG_118-2a"/>
法冷者熱之熱者冷之痼者解之積者散之使陰陽各<lb/>
得其平則二者無偏勝之患矣　常政大論云治熱以<lb/>
寒温而行之治寒以熱凉而行之治温以清冷而行之<lb/>
治清以温熱而行之　夫治熱以寒温而行之者有三<lb/>
皆同大熱在身止用黃芪人參甘草此三味者皆甘温<lb/>
雖表裏皆熱躁發於内捫而肌熱於外能和之汗自出<lb/>
而解矣此温能除大熱之至理一也熱極生風及左遷<lb/>
入地補母以虚其子使天道右遷順行諸病得天令行<lb/>
<pb n="KR3e0067_WYG_118-2b"/>
而必愈二也況天熱在上大寒必伏於内温能退寒以<lb/>
助地氣地氣者在人乃胃之生氣使正氣旺三也治寒<lb/>
以熱凉而行之者何也此亦有三皆同北方之人為大寒<lb/>
所傷其足腫脹乃寒勝則浮使之然也若火炙湯浴必<lb/>
烙肌見骨以新汲凉水浴之少時見完復矣更有大寒<lb/>
凍其面或耳若近火湯浴必脫皮或瘡須先於凉房處<lb/>
停步時以温手烙熨必能完復此涼而行之除其大寒<lb/>
之理一也大寒之氣必令毋實乃地道右遷入肺逆行<lb/>
<pb n="KR3e0067_WYG_118-3a"/>
於天以涼藥投之使天道右遷而順天令諸病得天令<lb/>
行而必愈二也況大寒在外其大熱伏於地下者乃三<lb/>
焦包絡天真元氣所居之根蒂也熱伏於中元氣必傷<lb/>
在人之身乃胃也以涼藥和之則元氣充實而不傷三<lb/>
也<lb/>
　　　諸熱<hi>論</hi>
黃帝曰病熱當何禁之歧伯曰病熱少愈食肉則復多<lb/>
食則遺此其禁也因熱稍愈猶未盡除不戒飲食勞動<lb/>
<pb n="KR3e0067_WYG_118-3b"/>
情慾擾亂致脾胃氣虚未能消化堅食故熱復生五臟<lb/>
皆熱者以熱病乃傷寒之類也人之傷於寒則為病熱<lb/>
寒毒薄於肌膚陽氣不能散發而内為欎結故傷寒者<lb/>
反病為熱熱雖甚不死奈巨陽為首巨陽者諸陽之屬<lb/>
也諸陽為熱主氣諸陰為寒主血為熱病已愈其有復<lb/>
作謂病已衰而熱有餘所藏熱與穀氣相搏兩熱相合<lb/>
故有所遺之熱也雖邪氣稍退因遺熱在故當復作五<lb/>
臟俱熱者皆可覘肝熱左頰先赤心熱額先赤脾熱鼻<lb/>
<pb n="KR3e0067_WYG_118-4a"/>
先赤肺熱右頰先赤腎熱頤先赤肝熱者小便黃腹痛<lb/>
多卧身熱熱争則狂驚脇滿手足躁而不得安卧心熱<lb/>
者不樂數日乃熱熱争則卒心痛煩悶善嘔頭痛面赤<lb/>
無汗脾熱者頭重頰痛心煩顔青欲吐身熱熱争則腰<lb/>
痛不可仰腹滿泄兩頷痛肺熱者毫毛淅然厥起惡風<lb/>
寒舌上黃身熱熱争則喘咳痛走胸壅背不得直頭痛<lb/>
不堪汗出而寒腎熱者腰痛䯒骨若折數飲身熱熱争<lb/>
則項痛而强䯒寒且痠足下熱不欲言經曰汗出脈躁<lb/>
<pb n="KR3e0067_WYG_118-4b"/>
盛一死脈不與汗相應其病二死狂言失志者三死皆<lb/>
是怫熱鬱結不能解散以致危殆素問諸熱瞀瘛暴瘖<lb/>
冐昧躁擾狂越罵詈驚駭胕腫疼痠氣逆皆手少陽相<lb/>
火心胞絡三焦之氣也夫腎水真陰本虚心火狂陽積<lb/>
熱已甚以致風熱壅滯頭面昏眩肢體麻痺皮膚瘙癢<lb/>
筋脈拘倦胸膈痞滿時或痛悶或鼻窒齀衂口舌生瘡<lb/>
咽喉不利牙齒疳蝕或徧身生瘡癬疥或睡語咬牙驚<lb/>
惕虚汗或徤忘心忪煩燥多睡或大小便澁滯或煩熱<lb/>
<pb n="KR3e0067_WYG_118-5a"/>
腹滿或酒食積毒勞役過度中外一切勞損神狂氣少<lb/>
心志不寧口苦咽乾飲食減少變生風熱諸疾虚羸困<lb/>
倦或乆病瘦捽及老弱虚人或脾腎經虚風熱燥鬱色<lb/>
黒齒槁身瘦焦痿或熱中煩滿飢不欲食或脾盛消食<lb/>
善食而瘦或消渇頭靣多虚浮數小便或服甘辛熱藥過<lb/>
度變成三消上則消渇中則消中下則消腎小便白膏<lb/>
也　凡人患大熱皆須候脈若人大熱者不得一準方<lb/>
用藥皆準病用藥大熱不可那者當兩倍三倍若大熱<lb/>
<pb n="KR3e0067_WYG_118-5b"/>
甚乃至十倍用之乃可制之爾有人若熱不已皆由服<lb/>
金石所致種種服餌不能制止惟朴硝煎可以定之武<lb/>
徳中有髙貴人師市遺之紫雪散方此方祗用二硝<lb/>
寒水石石膏可也可不用金有金者髙貴人所加也<lb/>
有表而熱者謂之表熱無表而熱者謂之裏熱有暴熱<lb/>
者病在心肺有積熱者病在腎肝治暴熱者局方雄黃<lb/>
解毒丸積熱者局方妙香丸暴熱心肺上喘者謂之高<lb/>
喘木香金鈴散主之上焦熱而煩者大黃散主之臟腑<lb/>
<pb n="KR3e0067_WYG_118-6a"/>
秘者牛黃散主之有上焦熱而無他證者桔梗湯主之<lb/>
有病乆憔悴發熱盜汗謂之五臟齊損此熱勞骨蒸之<lb/>
病也損瘦弱虚煩腸癖下血皆蒸勞也治法宜養血益<lb/>
陰熱能自退此謂不治而治也錢氏地黃丸主之煎酒<lb/>
麵煎<graphic n="KR1020" url="https://raw.githubusercontent.com/kanripo/KR-Gaiji/master/images/KR1020.png" mimeType="image/png"/>雄附峻補皆能生熱謂之積者何哉夫人偏陰<lb/>
不可以無陽偏陽不可以無陰惟在冷熱得中而已矯<lb/>
枉過正識者憂焉然則欲去積熱將何如曰三黃湯丸<lb/>
第一藥耳雖丸熱甚則能傷血熱出於心洗心散所不<lb/>
<pb n="KR3e0067_WYG_118-6b"/>
可闕熱能傷血四順清涼飲又不可無此窮源探本之<lb/>
論也若夫酒後之麵飯後之酒最易積熱又當防於未<lb/>
然　經曰諸轉反戾水液渾濁皆屬於熱諸燥狂越皆<lb/>
屬於火内㗜而潮燥言讝結中便澁外攻即腫毒目赤<lb/>
瘡堵咽喉火熱炎上治以寒涼酸苦滌膓泄而勿補<lb/>
　　　方<lb/>
紫雪<hi>出和劑方</hi>療脚氣毒遍内外煩熱不解口中生瘡狂易<lb/>
　呌走瘴疫毒厲卒死温瘧五尸五疰心腸諸疾疞刺<lb/>
<pb n="KR3e0067_WYG_118-7a"/>
　痛及解諸熱藥毒發邪熱卒黃等并解蠱毒鬼魅野<lb/>
　道熱毒又治小兒驚癎百病<lb/>
　　黃金<hi>一百兩</hi>石膏　寒水石　磁石　滑石<hi>已上四味各三</hi>
　　<hi>兩斤擣碎水一斛煑至四斗去滓入下項</hi>犀角屑　羚羊角屑<lb/>
　　青木香<hi>擣碎</hi>沈香<hi>擣碎各/五兩</hi>𤣥參<hi>洗焙/擣碎</hi>升麻<hi>各一斤</hi>甘草<lb/>
　　<hi>剉炒八兩</hi>丁香<hi>一兩擣碎</hi>
　已上八味入前藥汁中再煮取一斗五升去滓入下<lb/>
　項<lb/>
<pb n="KR3e0067_WYG_118-7b"/>
　　朴消<hi>精者十斤</hi>肖石<hi>四升如闕芒肖亦得每升重七兩七錢半</hi>
　已上二味入前藥汁中㣲火上煎栁木箆攪不住手<lb/>
　候有七升投在木盆中半日欲凝入下項<lb/>
　　硃砂<hi>飛研三兩</hi>麝香當門子<hi>一兩三錢半研</hi>
　已上二味入前藥中攪調令勻寒之二日<lb/>
　右藥成霜雪紫色每服一錢或二錢用冷水調下大<lb/>
　人小兒臨時以意加減食後服<lb/>
消痞丸<hi>出宣明論</hi>治積濕熱毒甚者身體面目黃心脇腹滿<lb/>
<pb n="KR3e0067_WYG_118-8a"/>
　嘔吐不能飲食痿弱難以運動咽嗌不利肢體焦尫<lb/>
　眩悸膈熱坐卧不寧心火有餘而妄行上為咳血衂<lb/>
　血下為大小便血腸風痔痿三焦壅滯悶痺熱消渇<lb/>
　𫝊化失常小兒疳積熱<lb/>
　　黃連<hi>去鬚</hi>乾葛<hi>各一/兩</hi>青黛<hi>研一/兩</hi>牽牛<hi>二兩</hi>黃芩<lb/>
　　大黃　黃蘗　梔子　薄荷　藿香　厚朴<hi>去皴皮</hi>
　　茴香<hi>炒各半兩</hi>木香　㨂桂<hi>各二兩</hi>
　右為細末滴水丸如小豆大每服十丸新水下温水<lb/>
<pb n="KR3e0067_WYG_118-8b"/>
　亦得小兒丸麻子大病本濕熱内餘本自利者去大<lb/>
　黃牽牛忌發熱諸物<lb/>
龍腦丸<hi>出本事方</hi>治胸中鬱熱肺熱喘嗽口臭喉腥脾疸口乾丈<lb/>
　夫吐血婦人血崩並皆治之<lb/>
　　真蒲黃<hi>一兩</hi>麥門冬<hi>去心/二兩</hi>阿膠<hi>一/兩</hi>甘草<hi>一兩/半</hi>人參<hi>一兩</hi>
　　川當歸<hi>去蘆一兩</hi>黃耆<hi>一兩/半</hi>木通<hi>一/兩</hi>生乾地黃<hi>三兩</hi>
　　龍腦薄荷<hi>五兩浄葉</hi>柴胡<lb/>
　右為細末鍊蜜丸如桐子大每服二十丸病上焦飯<lb/>
<pb n="KR3e0067_WYG_118-9a"/>
　後用熟水吞下㣲嚼破更好病下焦空心服小兒加<lb/>
　減與之<lb/>
犀角丸治積熱胸膈有停滯<lb/>
　　犀角　黃連　黃芩　橘皮　滑石　大黃<hi>各三兩</hi>
　　牽牛頭末<hi>四兩</hi>㯽榔　木香　薄荷　青皮　川芎<lb/>
　　<hi>各一兩</hi>
　右為細末滴水為丸如桐子大每服丸數量人虚實<lb/>
　常服温暖丹田<lb/>
<pb n="KR3e0067_WYG_118-9b"/>
麝香上清丸<hi>出仁存方</hi>治心經有熱咽膈不利目赤口渇小<lb/>
　便不利<lb/>
　　辰砂<hi>一兩</hi>馬牙硝　天竺黃　甘草<hi>各半兩</hi>海金砂<lb/>
　　防風　滑石　麝香　腦子<hi>各一分</hi>牛黄<hi>半/錢</hi>吉荷<hi>半兩</hi>
　右研細蜜丸每一兩作十五丸金箔為衣每服一丸<lb/>
　細研薄荷湯下一方有川芎防風石膏各一兩餘藥<lb/>
　同煎一方無吉荷<lb/>
真珠散<hi>出和劑方</hi>治男子婦人五臟積熱毒氣上攻心胸煩<lb/>
<pb n="KR3e0067_WYG_118-10a"/>
　悶口乾舌燥精神恍惚心忪悶亂坐卧不寧並宜服<lb/>
　之<lb/>
　　苽蔞根末　琥珀　真珠粉　寒水石<hi>煅碎醋研</hi>
　　鉄粉　硃砂<hi>研飛</hi>甘草<hi>生/</hi>川大黃　牙硝<hi>枯研</hi>
　右等分為末拌勻每服一錢以竹葉湯温調下不拘<lb/>
　時候<lb/>
防風散治積熱上衝頭熱火痛入頂中<lb/>
　　防風<hi>去蘆</hi>羌活<hi>去/蘆</hi>薄荷<hi>去麄/根</hi>當歸<hi>去/尾</hi>大黃　梔子<hi>去皮</hi>
<pb n="KR3e0067_WYG_118-10b"/>
　　川芎<hi>各一兩</hi>蟬退<hi>二十箇/去足翼</hi>粉草<hi>五分</hi>
　右為散每服四錢水一盞半燈心二十莖苦竹葉十<lb/>
　片煎食後服一方無粉草<lb/>
碧雪治一切積熱咽喉腫痛口舌生瘡心中煩燥嚥食<lb/>
　妨悶或喉閉壅寒水漿不下天行時疫發狂昏憒並<lb/>
　皆治之<lb/>
　　芒硝　青黛　石膏<hi>煅過研飛</hi>寒水石<hi>研飛</hi>朴硝<lb/>
　　硝石　甘草　馬牙硝<hi>各等分</hi>
<pb n="KR3e0067_WYG_118-11a"/>
　右將甘草煎湯二升去滓却入諸藥再煎用栁木箆<lb/>
　不住手攪令硝溶得所却入青黛和勻傾入砂盆内<lb/>
　候冷結凝成霜研為細末每用少許含化嚥津不拘<lb/>
　時候如喉閉塞壅不能嚥物者即用小竹筒吹藥入<lb/>
　喉中即愈頻神効<lb/>
天門冬飲治上膈壅盛咽喉腫痛唇焦舌乾腮頰生瘡<lb/>
　痰熱煩渇<lb/>
　　天門冬<hi>去心三分</hi>紫蘇葉<hi>半/兩</hi>百藥煎<hi>半/兩</hi>黒參<hi>細實者湯浸洗焙乾</hi>
<pb n="KR3e0067_WYG_118-11b"/>
　　牛旁子<hi>炒</hi>甘草<hi>㣲炙已上三/味各一兩</hi>人參<hi>去蘆/頭</hi>硼砂<hi>别研</hi>
　　腦子<hi>别研已上三味各二分</hi>
　右為細末和勻煉蜜為丸每一兩作二十丸每服一<lb/>
　丸細嚼生薑湯下食後臨卧服<lb/>
涼膈散治大人小兒腑臟積熱煩燥多渇面熱頭昬唇<lb/>
　焦咽噪舌腫喉閉目赤鼻衂頷頰結硬口舌生瘡疾<lb/>
　實不利涕唾稠粘睡卧不寧譫語狂妄腸胃燥澁便<lb/>
　溺秘結一切風壅冝服一方加黃連半兩名黃連清<lb/>
<pb n="KR3e0067_WYG_118-12a"/>
　心湯<lb/>
　　川大黃　朴硝　甘草<hi>爁各二十兩</hi>山梔子仁<lb/>
　　薄荷葉<hi>去梗</hi>黃芩<hi>各十/兩</hi>連翹<hi>二斤半</hi>
　右粗末每服三錢水一盞入竹葉七片蜜少許煎至<lb/>
　七分去滓食後温服小兒可服半錢更隨歲數加減<lb/>
　服之得利主服一方咽嗌不利腫痛并涎嗽者加桔<lb/>
　梗一兩荆芥穗半兩欬而嘔者加半夏二錢半生薑<lb/>
　煎　鼻衂嘔血者加當歸芍藥生地黃各半兩一料<lb/>
<pb n="KR3e0067_WYG_118-12b"/>
　内如淋閟加滑石四兩茯苓一兩或閟而不通臍下<lb/>
　収如覆椀痛悶不可忍乃腸胃乾涸膻中氣不下故<lb/>
　經所謂膀胱者州都之官津液藏焉氣化則能出矣<lb/>
　故膻中者臣使之官名三焦相火下合在腎為氣海<lb/>
　也　王注曰膀胱津液之腑胞内居之腹少處間毛<lb/>
　内藏胞器若得氣海之氣施化則溲便下注氣海氣<lb/>
　之不及則閟飲不通故不得便利也先用木香沈香<lb/>
　各三錢酒調下或八正散甚則宜上湧之令氣通達<lb/>
<pb n="KR3e0067_WYG_118-13a"/>
　小便自通經所謂病在下上取之　王注曰熱攻於<lb/>
　上不利於下氣盛於上則温辛散之苦以利之<lb/>
七寳洗心散治寒壅不調鼻塞聲重咽乾多渇五心煩<lb/>
　熱小便赤澁大便祕滯及風壅壯熱頭目昬痛肩背<lb/>
　拘急肢節煩疼熱氣上衝口苦唇焦咽喉腫痛痰涎<lb/>
　壅塞涕唾稠粘心神煩燥眼澁睛疼一名瀉散<lb/>
　　大黃<hi>麵裹煨去麵焙</hi>芍藥　甘草<hi>炙/</hi>麻黃<hi>不去節</hi>當歸<lb/>
　　荆芥穗<hi>各六兩</hi>白术<lb/>
<pb n="KR3e0067_WYG_118-13b"/>
　右為細末每服二錢水一盞薑二片薄荷三葉同煎<lb/>
　七分温服小兒麩豆瘡疹欲發先狂語多渇及驚風<lb/>
　天吊可服一錢並臨卧服大人五臟壅實欲要溏泄<lb/>
　加至四五錢熱服<lb/>
天笠散治臟腑積熱煩燥多渇口舌生瘡咽喉腫痛<lb/>
　　山梔子<hi>去殻</hi>連翹<hi>各三/錢</hi>甘草<hi>三兩/二錢</hi>苽蔞根<hi>二兩六錢</hi>
　　雞冠雄黃<hi>半錢</hi>鬱金<hi>用皂角水浸切/片焙乾三錢</hi>天竺黃<hi>五錢</hi>
　右為末每服一錢食後臨卧新汲水調一方無天竺黃<lb/>
<pb n="KR3e0067_WYG_118-14a"/>
朴硝煎<lb/>
　　朴硝<hi>一斤</hi>芒硝<hi>八/兩</hi>寒水石<hi>四/兩</hi>石膏　金<hi>各二兩</hi>
　右先納二硝於八升湯中攪令消以好紙宻封一宿<lb/>
　澄取清納銅器中别擣寒水石石膏碎如豆粒大以<lb/>
　絹袋盛之納汁中以㣲火煎候其上有沫起以筯投<lb/>
　中著筯如凌雪凝白急下瀉著盆中待凝取出烈日<lb/>
　曝乾積熱困悶不已者以方寸匕白蜜一合和冷水<lb/>
　五合攪和令消頓服之日三服熱定即止<lb/>
<pb n="KR3e0067_WYG_118-14b"/>
治積熱方<lb/>
　　枳實　黃芩　大黃　黃連　芒硝<hi>各二兩</hi>
　右為末蜜丸如桐子大空心酒服三十丸加至四十<lb/>
　丸日一服<lb/>
治熱䘌煩滿不能食<lb/>
　以狶薟生擣汁服三四合多則令人吐<lb/>
治熱氣消食<lb/>
　以檐羅雜昆布為羹食之<lb/>
<pb n="KR3e0067_WYG_118-15a"/>
消毒麻仁丸治諸般風氣上壅乆積熱毒痰涎結實胸<lb/>
　膈不利頭旋目運或因酒麵炙<graphic n="KR1020" url="https://raw.githubusercontent.com/kanripo/KR-Gaiji/master/images/KR1020.png" mimeType="image/png"/>毒食所傷停留心<lb/>
　肺浸漬腸胃藴蓄不散乆則内鬱血熱腸風五痔外<lb/>
　則發瘡瘍癰<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>赤斑遊腫渾身燥悶靣上<graphic n="KR1439" url="https://raw.githubusercontent.com/kanripo/KR-Gaiji/master/images/KR1439.png" mimeType="image/png"/>赤口乾<lb/>
　舌裂咽喉澁痛消中引飲或傷寒時變口鼻出血煩<lb/>
　燥者及風毒下疰瘡腫疼痛脚氣衝心悶亂一切風<lb/>
　熱毒氣並皆治之<lb/>
　　杏仁<hi>生去皮尖二兩</hi>大黃<hi>生五/兩</hi>山梔子仁<hi>十兩</hi>
<pb n="KR3e0067_WYG_118-15b"/>
　右為末煉蜜為丸每服三十丸至五十丸夜卧温湯<lb/>
　吞下利下赤毒膠涎為効服時隨意加減此藥甚稳<lb/>
　善不損臟腑常服搜風順氣解毒治小兒驚熱以蜜<lb/>
　湯化下三五丸極効<lb/>
青黛解毒丸治大人小兒五臟積熱毒氣上攻胸膈煩悶<lb/>
　咽喉腫痛赤眼癰腫頭面發熱唇口乾燥兩頰生瘡<lb/>
　精神恍惚心忪悶亂坐卧不寧及傷暑毒面赤身熱<lb/>
　心躁煩渇飲食不下<lb/>
<pb n="KR3e0067_WYG_118-16a"/>
　　寒水石<hi>研</hi>石膏<hi>研各十六兩</hi>青黛<lb/>
　右細研如粉入青黛和勻蒸餅七箇水調為丸如雞<lb/>
　頭大每服一丸食後新汲水化下或細嚼用生薑水<lb/>
　下亦得如中諸毒並宜服之及小兒驚風潮熱痰涎<lb/>
　壅塞心胸煩燥頰赤多渇睡卧不稳每三歲兒可服<lb/>
　半粒更量歲數加減與之<lb/>
無憂散治諸熱譫語精神昏冐及裏有蓄熱<lb/>
　　天南星<hi>牛膽製為末一兩</hi>腦子<hi>半錢</hi>
<pb n="KR3e0067_WYG_118-16b"/>
　右同研勻每服三錢濃煎人參湯調下如人行三里<lb/>
　地更飲人參湯一盞投之須曳下惡物為度累用有<lb/>
　効<lb/>
青心丸治經絡中熱煩滿心忪恍惚膈熱夢遺不可全<lb/>
　作虚冷赤有經絡熱而得之也<lb/>
　　黃蘖<hi>二兩生用</hi>龍腦<hi>二錢</hi>
　右為細末煉蜜為丸如梧桐子大每服一十丸臨卧<lb/>
　麥門冬湯送下<lb/>
<pb n="KR3e0067_WYG_118-17a"/>
𤣥明粉治邪熱所干膈上氣滯五臟祕澁<lb/>
　用朴硝煎過澄濾五七遍至夜於星月下露至天明<lb/>
　自然結成青白塊子用甆鑵子按實於炭火内從慢<lb/>
　至𦂳自然成汁煎沸直候不響再加頂火一煅便取<lb/>
　出於浄地上倒下用盆合葢了以去火毒然後研為<lb/>
　細末每二斤入甘草生熟二兩為末一處攪勻臨卧<lb/>
　斟量用之或一錢二錢以桃花煎湯或葱白湯下此<lb/>
　藥本性寒焼過性温無毒忌諸般魚及毒物等<lb/>
<pb n="KR3e0067_WYG_118-17b"/>
又方治寒熱虚熱上攻口瘡<lb/>
　用附子一箇炮去皮臍切片水兩大碗煎至一小碗<lb/>
　入沈香末二錢再略煎候冷服空心早辰先服黒錫<lb/>
　丹百粒大要治虚熱上攻者一方用四味黃耆建中<lb/>
　湯煎放冷服亦妙<lb/>
當歸龍膽丸治腎水隂虚風熱藴積時發驚悸筋惕搐<lb/>
　搦神志不寧榮衛壅滯頭目昏眩飢肉瞤瘛胸膈痞<lb/>
　塞咽嗌不利腸胃燥澁小便淋悶筋脈拘苛<hi>音荷急也重也</hi>
<pb n="KR3e0067_WYG_118-18a"/>
　肢體痿弱暗風癎病小兒急慢驚風常服宣通血氣<lb/>
　調順陰陽病無再作<lb/>
　　當歸<hi>焙</hi>草龍膽　大梔子　黃連　黃蘖　黃芩<lb/>
　　<hi>各一兩</hi>大黃　蘆㑹　青黛<hi>各半/兩</hi>木香<hi>一/分</hi>麝香<hi>半錢别研</hi>
　右為末煉蜜和丸如小豆大小兒麻子大生薑湯每<lb/>
　服二十丸忌發熱諸物宜兼服防風通聖散一方加<lb/>
　牽牛二兩<lb/>
旣濟清神飲益腎水降心火清上實下<lb/>
<pb n="KR3e0067_WYG_118-18b"/>
　　桔梗　黃芩　川芎　當歸　茯苓　羌活<lb/>
　　白木　山梔子<hi>各一兩</hi>薄荷　甘草　知母<hi>各半兩</hi>
　右㕮咀每服五錢水一盞半煎至七分去滓入蜜調<lb/>
　服<lb/>
麥門冬散治男子婦人藴積邪熱心胸煩悶咽乾口燥<lb/>
　睡多不安或大小腸不利口舌生瘡並皆治之<lb/>
　　小草<hi>去心</hi>黃連<hi>去/鬚</hi>升麻<hi>去麄皮</hi>犀角屑　甘草　枳殻<lb/>
　　<hi>去穰炒黃</hi>黃芩　大青<hi>去根各/半兩</hi>芒硝<hi>一/兩</hi>麥門冬<hi>去心三分</hi>
<pb n="KR3e0067_WYG_118-19a"/>
　右為細末每服三錢水一盞煎至七分食後温服<lb/>
導赤丸治心腎凝滯膀胱有熱小便不通風熱相摶淋<lb/>
　瀝不宣或服補藥過多水道蹇澁出少起數臍腹急<lb/>
　痛攻疰陰間或心肺壅熱面赤心忪口乾煩渇及癰<lb/>
　腫發背血脈瘀閉服此排膿内消腫毒疎導心經邪<lb/>
　熱應内藴風熱五般淋疾皆治之<lb/>
　　赤芍藥　茯苓<hi>去皮</hi>滑石<hi>各四/兩</hi>生地黃<hi>焙/</hi>木通<hi>去節各半</hi>
　　<hi>斤</hi>大黃<hi>炒十/五兩</hi>山梔子<hi>炒一十二兩</hi>
<pb n="KR3e0067_WYG_118-19b"/>
　右為細末煉蜜為丸如梧桐子大每服二十丸至三<lb/>
　十丸食後用温熟水吞下<lb/>
烏梅丸生津止渇涼咽膈<lb/>
　　好百藥煎<hi>一斤</hi>烏梅肉<hi>一/兩</hi>朴硝<hi>二/兩</hi>砂仁<hi>半兩</hi>香白芷<lb/>
　　薄荷<hi>三兩</hi>豆粉<hi>五兩</hi>
　右為極細末甘草膏和丸龍眼大含化<lb/>
龍腦飲子<hi>出和劑方</hi>治大人小兒藴積邪熱咽喉腫痛赤眼<lb/>
　口瘡心煩鼻衂咽乾多渇睡卧不寧及除痰熱咳嗽<lb/>
<pb n="KR3e0067_WYG_118-20a"/>
　中暑煩燥一切風壅並宜服之<lb/>
　　縮砂仁　苽蔞根<hi>各三兩</hi>藿香葉<hi>二兩/四錢</hi>石膏<hi>四兩</hi>
　　甘草<hi>蜜炒十六兩</hi>大梔子<hi>㣲炒十二兩</hi>
　右為末每服一錢至二錢用新汲水入蜜調下又治<lb/>
　傷寒餘毒潮熱虚汗用藥二錢水一盞入竹葉五六<lb/>
　片煎至七分温服並食後服一方有薄荷<lb/>
牛黃膏<hi>出濟生拔萃方</hi>治熱入血室發狂不認人者<lb/>
　　牛黃<hi>二錢半</hi>硃砂　欎金<hi>各三兩</hi>腦子　甘草<lb/>
<pb n="KR3e0067_WYG_118-20b"/>
　　牡丹皮<hi>三錢</hi>
　右為細末煉蜜為丸如皂子大新汲水化下<lb/>
加減大府丸<hi>出御藥院方</hi>治心經藴熱頭目壅赤小便秘澁<lb/>
　　木通<hi>一兩半</hi>黃連<hi>去鬚/三分</hi>黃芩<hi>去黒皮/一分</hi>赤茯苓<hi>去黒皮半兩</hi>
　　生乾地黃<hi>洗切焙一兩</hi>
　右為細末煉蜜為丸如梧桐子大每服三十丸至四<lb/>
　十丸食後温水下<lb/>
消毒犀角飲<hi>出和劑方</hi>治大人小兒内藴邪熱咽膈不利痰<lb/>
<pb n="KR3e0067_WYG_118-21a"/>
　涎壅嗽眼赤臉腫腮項結核癰毒腫聚遍身風疹癉<lb/>
　毒赤㿔及瘡疹已出未出不能快透並皆治療小兒<lb/>
　疹豆欲出及已出熱未解急進此藥三四服快透消<lb/>
　毒効<lb/>
　　防風<hi>去乂八兩</hi>荆芥穗<hi>二/斤</hi>甘草<hi>炙十/六兩</hi>鼠粘子<hi>炒六十四兩</hi>
　右為末每服三錢水一盞煎至七分去滓食後温服<lb/>
　大便實加大黃用<lb/>
牛黃瀉心湯<hi>出御藥院方</hi>治心經邪熱狂語精神不爽<lb/>
<pb n="KR3e0067_WYG_118-21b"/>
　　腦子　牛黃　硃砂<hi>各三錢半</hi>大黃末<hi>生一兩</hi>
　右用研極細每服三錢涼生薑蜜水調下<lb/>
龍腦丸<hi>出宣明論</hi>治大人小兒一切藴積熱毒不散及陰癮<lb/>
　疹<lb/>
　　龍腦　硃砂　硼砂　牛黃<hi>各等分</hi>
　右末鎔黃蠟為丸米粒大每服三五丸浸甘草人參<lb/>
　湯下無時候<lb/>
四順清涼飲<hi>一名四順引子</hi>治血脈壅實腑臟生熱煩赤多渇<lb/>
<pb n="KR3e0067_WYG_118-22a"/>
　五心煩燥睡不寧四肢抽掣及因飲食不時寒温失<lb/>
　度血氣不理腸胃不調或温服連滯欲成伏熱不歇<lb/>
　欲發癎又治風熱結核頭面瘡癤目赤咽痛瘡疹餘<lb/>
　毒一切壅滯並宜服之<hi>出仁齋直指方</hi>
　　大黃<hi>飯上蒸切焙</hi>赤芍藥　當歸<hi>去/蘆</hi>甘草<hi>各等分</hi>
　右剉散每服三錢水一盞半煎食後臨卧温服小兒<lb/>
　量大小虚實加減㣲溏利為度加荆芥穗尤妙<hi>小柴胡湯</hi>
　<hi>亦治血熱可擇用</hi>
<pb n="KR3e0067_WYG_118-22b"/>
導赤散<hi>出和劑方</hi>治大人小兒心經内虚邪熱相乗煩燥悶<lb/>
　亂傳流不經小便赤澁淋澁臍下滿痛<lb/>
　　生乾地黃　木通　甘草<hi>生各等分</hi>
　右㕮咀每服三錢水一盞竹葉少許同煎至六分去<lb/>
　滓温服無時候<lb/>
火府丸<hi>出楊氏家藏方</hi>治心肝二經藴蓄邪熱口燥咽乾大渇<lb/>
　引飲潮熱煩燥目赤睛疼唇焦鼻衂小便赤澁癃閉<lb/>
　不通<lb/>
<pb n="KR3e0067_WYG_118-23a"/>
　　生乾地黃　黃芩　木通<hi>各二兩</hi>犀角屑<hi>一/兩</hi>甘草<hi>三錢</hi>
　　<hi>㣲炙</hi>
　右為細末煉蜜為丸如梧桐子大每服五十丸温熱<lb/>
　水下食後去黃芩犀角名導赤飲治病同前<lb/>
等涼丸<hi>楊氏家藏方</hi>去肝經熱毒清利頭目涼血消壅<lb/>
　　黒參　龍膽草<hi>各等分</hi>
　右為細末麵糊為丸如梧桐子大每服三十丸人參<lb/>
　湯下食後稍空服<lb/>
<pb n="KR3e0067_WYG_118-23b"/>
清神散<hi>出和劑方</hi>治消風痰化壅涎治頭風目眩心忪面熱<lb/>
　腦痛耳鳴鼻塞聲重口眼瞷動精神昏憒肢體疼倦<lb/>
　項背拘急腦膈煩悶咽嗌不下<lb/>
　　石膏<hi>研細水飛四兩</hi>薄荷葉　荆芥穗　甘草<hi>炙各三兩</hi>
　　防風<hi>去乂股及蘆頭</hi>人參<hi>去/蘆</hi>檀香<hi>各一/兩</hi>細辛<hi>去苗洗焙半兩</hi>羌活<lb/>
　右為細末每服二錢沸湯㸃服或茶酒調下亦得<lb/>
石膏散<hi>一名清氣飲</hi>治氣煩燥身熱作渇恍惚驚悸風壅熱<lb/>
　盛涎潮<lb/>
<pb n="KR3e0067_WYG_118-24a"/>
　　石膏<hi>一兩半</hi>南星麯<hi>一/兩</hi>大黃<hi>煨/</hi>殭蠶<hi>炒去/絲嘴</hi>粉米<hi>炙各半兩</hi>
　　硃砂<hi>三錢别研</hi>腦子<hi>三錢别研</hi>牛黃<lb/>
　右為末每服二錢食後新汲水調下<lb/>
團參大乙丹<hi>楊氏家藏方</hi>治諸經藴熱神情恍惚睡卧不寧<lb/>
　煩燥健忘小便赤澁口苦舌乾頭目昏痛<lb/>
　　人參<hi>去蘆頭</hi>酸棗仁<hi>炒/</hi>山梔子仁<hi>㣲/炒</hi>阿膠<hi>蛤粉炒各半兩</hi>
　　天南星<hi>牛膽製者一兩</hi>甘草<hi>一兩/炙</hi>𤣥精石<hi>别/研</hi>麝香<hi>别研</hi>
　　腦子<hi>别研三味各一兩</hi>辰砂<hi>别研/三兩</hi>金箔<hi>十片為衣</hi>
<pb n="KR3e0067_WYG_118-24b"/>
　右為細末煉蜜為丸每兩作一十五丸金箔為衣每<lb/>
　服一丸荆芥茶嚼下食後臨卧服<lb/>
雞蘇丸<hi>楊氏家藏方</hi>治虛熱上壅頭目不清面赤咽乾痰嗽<lb/>
　煩渇<lb/>
　　雞蘇葉<hi>半斤</hi>荆芥穗<hi>一/兩</hi>防風<hi>去蘆頭/一兩</hi>黃耆<hi>生用</hi>
　　生乾地黃　桔梗<hi>去蘆頭炒各半兩</hi>甘草<hi>炙</hi>川芎<lb/>
　　甘菊花<hi>各一兩</hi>腦子<hi>半錢别研</hi>
　右為細末煉蜜為丸每一兩作一十丸每服一丸麥<lb/>
<pb n="KR3e0067_WYG_118-25a"/>
　門冬去心煎湯嚼下一方小便赤澁加車前子一分<lb/>
　食後服<lb/>
補髓丸<hi>出指南方</hi>治四肢熱發<lb/>
　　生乾地黃<hi>日乾三兩</hi>乾漆<hi>半兩碎炒令烟出</hi>
　右為末煉蜜丸如菉豆大每服三十丸空心臨卧米<lb/>
　飲下<lb/>
加減辛夷散治風熱上壅鼻流濁涕或腥臭頭昏眉稜<lb/>
　角痛<lb/>
<pb n="KR3e0067_WYG_118-25b"/>
　以茶調散加辛夷仁藁本蒼耳子木通各一兩為末<lb/>
　淡茶清調下<hi>方見頭門首風類</hi>
紅雪通中散<hi>出和劑方</hi>治煩熱黃疸脚氣温瘴解酒毒消宿<lb/>
　食開三焦利五臟爽精神除毒熱破積滯去腦悶治<lb/>
　眼昏頭痛鼻塞口瘡重重腸癰喉閉及傷寒狂躁胃<lb/>
　爛發班等病並宜服之<lb/>
　　赤芍藥　人參<hi>去蘆</hi>㯽榔　枳殻<hi>去穰麩/炒黃</hi>甘草<hi>生用</hi>
　　淡竹葉　木香<hi>各二兩</hi>羚羊角屑<hi>三/兩</hi>升麻<hi>三/兩</hi>黃芩<hi>三兩</hi>
<pb n="KR3e0067_WYG_118-26a"/>
　　梔子<hi>去皮</hi>葛根　桑白皮　木通　大青<hi>去/根</hi>藍葉<hi>各一</hi>
　　<hi>兩半</hi>川朴硝<hi>十/斤</hi>蘇枋<hi>六/兩</hi>硃砂<hi>細研/一兩</hi>麝香<hi>細研半兩</hi>
　右除硃砂麝香外並細剉以水二㪷五升煎至九升<lb/>
　去滓更以綿濾過再以緩火煎令㣲沸然後下朴硝<lb/>
　以栁箆攪勿手住候凝次下硃砂麝香等末攪令勻<lb/>
　頓新甆盆中經宿即成矣細研每服一錢至二錢新<lb/>
　汲水調下更量老小虚實等臨時加減服之九服靈<lb/>
　寳丹者先依上件服法調此藥服訖須臾更以熱茶<lb/>
<pb n="KR3e0067_WYG_118-26b"/>
　投令宣瀉一兩行為度後法服靈寳丹立効<lb/>
抱龍丸<hi>出和劑方</hi>治風壅痰實頭目昬眩胸膈煩悶心神不<lb/>
　寧恍惚驚悸痰涎壅塞及治中暑煩渇陽毒狂燥並<lb/>
　時疾<lb/>
　　雄黃<hi>研飛四兩</hi>白石英<hi>研/飛</hi>生犀角　麝香<hi>研/</hi>硃砂<hi>研飛各一</hi>
　　<hi>兩</hi>藿香葉<hi>二/兩</hi>天南星<hi>牛膽製/十六兩</hi>牛黃<hi>研半/兩</hi>阿膠<hi>研炒如珠</hi>
　　<hi>三兩</hi>金箔<hi>研/</hi>銀箔<hi>研各五十片</hi>
　右為細末入研藥令勻用温湯搜和為丸如雞頭實<lb/>
<pb n="KR3e0067_WYG_118-27a"/>
　大每服一丸用新汲水化破入鹽少許食後一方有<lb/>
　紫石英無銀箔以熱水浸黃牛膽和藥末為丸<lb/>
牛黃涼膈丸<hi>出和劑方</hi>治風壅痰實藴積不散頭痛面赤心<lb/>
　煩潮熱痰涎壅塞咽膈不利精神恍惚睡卧不安口<lb/>
　乾多渇唇焦咽痛頷頰赤腫口舌生瘡<lb/>
　　牛黃<hi>研一兩一分</hi>南星<hi>牛膽製/七兩半</hi>甘草<hi>爁十/兩</hi>紫石英<hi>研飛</hi>
　　麝香<hi>研</hi>龍腦<hi>研各/二兩</hi>牙硝<hi>枯過/研細</hi>寒水石粉<hi>煅/</hi>石膏<hi>細研</hi>
　　<hi>各二十兩</hi>
<pb n="KR3e0067_WYG_118-27b"/>
　右為末煉蜜為丸每兩作三十丸每服一丸温薄荷<lb/>
　人參湯嚼下食後服小兒常服半丸治急驚一丸用<lb/>
　薄荷水化下<lb/>
甘露丸<hi>出和劑方</hi>治大人小兒風壅痰熱心膈煩燥夜卧不<lb/>
　安譫語狂妄目赤鼻衂口燥咽乾療中暑解熱毒<lb/>
　　鈆白霜　龍腦<hi>各三分</hi>牙硝<hi>枯過/三兩</hi>寒水石粉<hi>二十二兩</hi>
　　甘草<hi>炙一兩</hi>
　右為細末用糯米糊丸如彈子大每服用生薑蜜水<lb/>
<pb n="KR3e0067_WYG_118-28a"/>
　磨下半丸新汲水亦得小兒一丸分五服食後<lb/>
玊露飲<hi>出仁存方</hi>治心肺上膈壅熱煩燥口乾生瘡小便赤<lb/>
　澁並皆治之<lb/>
　　寒水石　石膏　滑石<lb/>
　右等分研極細如麵入硃砂如桃花色每服一錢<lb/>
　麥門冬湯調下食後服<lb/>
甘豆湯<hi>出仁齊直指方</hi>治諸熱煩渇大小便澁<lb/>
　　黒豆<hi>二合</hi>甘草<hi>二錢</hi>
<pb n="KR3e0067_WYG_118-28b"/>
　右入生薑七片井水煎汁服<lb/>
治卒煩熱<lb/>
　用白鴨肉和葱豉作汁飲之<lb/>
解煩熱止洩實大腸壓口熱止渇<lb/>
　用粟米糗一名麫味酸寒和水服之<lb/>
調中下熱氣方<hi>出本草</hi>
　以泉水多飲之乆服却温<lb/>
治胸中熱渇或煩心燥<lb/>
<pb n="KR3e0067_WYG_118-29a"/>
　用葛粉四兩先以水浸粟米半升經宿漉出葛粉相<lb/>
　拌匀煑熟食<lb/>
治膈上煩熱多渇通利九竅<lb/>
　用滑石二兩擣碎以水三大盞煎至二盞去滓下粳<lb/>
　米二合煑粥温食之効<lb/>
治覺熱四肢不和<lb/>
　用蜜漿一碗飲之甚良<lb/>
治煩熱止泄痢並渇<lb/>
<pb n="KR3e0067_WYG_118-29b"/>
　用黍米飯食之<lb/>
大黃除熱湯<hi>出指南方</hi>治陽實發熱<lb/>
　　大黃<hi>三兩</hi>黃芩<hi>三/兩</hi>柴胡　芒硝<hi>别/研</hi>甘草<hi>各一兩</hi>
　右為麄末每服五錢水一盞去滓入芒硝一錢許再<lb/>
　煎三兩沸温服<lb/>
茯苓丸<hi>出指南方</hi>治四肢熱發逢風如炙如焚此由因陰陽<lb/>
　氣不調陰氣虚陽盛四肢不屬其陽兩陽相摶而陰<lb/>
　氣虚以水少不能滅盛火陽獨活於外乆之令人内<lb/>
<pb n="KR3e0067_WYG_118-30a"/>
　消宜<lb/>
　　赤茯苓<hi>四兩</hi>黃芩<hi>二兩</hi>
　右為細末煉蜜丸如梧桐子大每服三十丸米飲吞<lb/>
　下<lb/>
桔梗湯<hi>出指南方</hi>治四肢發熱<lb/>
　　桔梗<hi>二兩</hi>人參　麥門冬　甘草<hi>各半/兩</hi>小麥<hi>一兩</hi>
　右㕮咀水三升煎至一升去滓分三服不拘時候服<lb/>
竹茹散<hi>出楊氏家藏方</hi>治大腸實熱心神煩燥口内生瘡<lb/>
<pb n="KR3e0067_WYG_118-30b"/>
　　羚羊角<hi>三分</hi>青竹茹<hi>一兩</hi>黃芩　山梔子仁　黒參<lb/>
　　紫蘇葉　木通　杏仁<hi>湯浸去皮尖麩炒㣲黃色</hi>朴硝<hi>一兩别研</hi>
　　甘草<hi>半兩炙赤</hi>大黃<hi>一兩剉炒</hi>
　右為麄末每服三錢水一盞至六分去滓入生地黃<lb/>
　汁一合再煎一兩沸温服不拘時候<lb/>
利膈湯<hi>出濟生方</hi>治上膈壅熱口苦咽乾痰唾稠粘心煩喜<lb/>
　冷咽喉生瘡疼痛但是一切上壅之證皆可服之<lb/>
　　防風<hi>去蘆</hi>雞蘇葉　桔梗<hi>去蘆</hi>牛旁子　川升麻<lb/>
<pb n="KR3e0067_WYG_118-31a"/>
　　人參　甘草<hi>炙各半兩</hi>荆芥穗<lb/>
　右㕮咀每服四錢水一盞半薑五片煎至八分去滓<lb/>
　温服不拘時候<lb/>
黄耆膏子煎丸<hi>出濟生拔萃方</hi>除煩解勞去肺熱<graphic n="KR2098" url="https://raw.githubusercontent.com/kanripo/KR-Gaiji/master/images/KR2098.png" mimeType="image/png"/>衂心熱驚<lb/>
　悸脾胃熱口乾吐血肝膽熱泣出口苦腎熱神志不<lb/>
　定上而酒毒膈熱消渇下而血滯五淋血崩等疾<lb/>
　　人參　白术<hi>各一兩半</hi>柴胡　黃芩<hi>各一兩</hi>白芷　知母<lb/>
　　<hi>各半兩</hi>甘草<hi>半兩/炒</hi>鼈甲<hi>一箇半手大者酥炙</hi>
<pb n="KR3e0067_WYG_118-31b"/>
　右為細末黃耆膏子丸如桐子大每服三五十丸百<lb/>
　沸湯下空心右用黃耆半斤麄末水二斗熬一斗去<lb/>
　滓再熬令不住攪成膏至半斤入白蜜一兩再熬令<lb/>
　蜜餳熟得膏十兩放冷丸藥<lb/>
神芎丸<hi>出鮑氏丸</hi>治感熱氣閉藏氣不舒而成痛<lb/>
　　大黃<hi>三兩</hi>黃芩<hi>二/兩</hi>滑石<hi>四/兩</hi>黒牽牛<hi>四/兩</hi>薄荷<hi>半/兩</hi>川芎<hi>半兩</hi>
　右為末蜜丸每服十丸欲泄多服冷氣加丁香<lb/>
通膈丸<hi>出本事方</hi>治上焦虚熱肺脘咽膈有氣如烟搶上<lb/>
<pb n="KR3e0067_WYG_118-32a"/>
　　黃連　茯芩　人參<hi>各三兩</hi>硃砂<hi>一/分</hi>真腦子<hi>少許</hi>
　右細末研勻煉蜜丸如桐子大熟水下三五丸日三<lb/>
　二服<lb/>
牛黃宣毒丸治壅熱内攻胸膈不利或遍身搔痒口唇<lb/>
　生瘡咽膈不利與當歸順氣飲子為表裏<lb/>
　　大黃　芒硝　黃連<hi>不見火</hi>黃蘗　黒牽牛<hi>㣲炒各等分</hi>
　右為細末水丸如梧桐子大每服百丸用當歸順氣<lb/>
　飲子送下渾身瘙痒足脛生瘡膿爛腥臭乆而不已<lb/>
<pb n="KR3e0067_WYG_118-32b"/>
　用蜜水下二百丸<lb/>
治膈上熱方<lb/>
　　苦參<hi>十兩</hi>𤣥參<hi>五/兩</hi>麥門冬<hi>二/兩</hi>車前子<hi>二兩</hi>
　右為末蜜丸如桐子大一服十五丸日二服<lb/>
大黃散治上焦虚煩熱不能睡卧<lb/>
　　梔子仁　大黃　欎金<hi>各半兩</hi>甘草<hi>二錢半</hi>
　右為細末每服三四錢水煎食後服㣲利則已<lb/>
滋腎丸治不渇小便閉邪熱在血分也<lb/>
<pb n="KR3e0067_WYG_118-33a"/>
　　黃蘗<hi>三兩細剉酒拌陰乾</hi>知母<hi>二兩酒/浸隂乾</hi>肉桂<hi>一錢半</hi>
　右上二味氣俱隂以同腎氣故能補而㵼下焦火也<lb/>
　桂與火邪同體故曰寒因熱用凡諸病在下焦皆不<lb/>
　渇也熟水為丸百沸湯下<lb/>
青金丹清心解熱陰潮治譫語舌生白胎痰盛氣壅煩<lb/>
　渇引飲反時行熱極生風大人小兒均可服並時行<lb/>
　熱疫發熱如火連日不愈者<lb/>
　　天門冬<hi>去心</hi>麥門冬<hi>各一/兩</hi>天麻<hi>二/分</hi>全蝎<hi>大者/五箇</hi>牙硝<hi>二錢</hi>
<pb n="KR3e0067_WYG_118-33b"/>
　　天竺黃<hi>二分</hi>硼砂<hi>一/錢</hi>雄黃<hi>一/錢</hi>白附子<hi>二/錢</hi>紫粉<hi>四錢</hi>辰砂<lb/>
　　<hi>一錢</hi>片腦子<hi>半/錢</hi>生麝香<hi>半/錢</hi>金銀箔<hi>各十/片</hi>水粉<hi>一兩</hi>
　右另研腦麝辰砂水粉金銀箔同前藥末入白麵二<lb/>
　兩水丸以靛花為衣如筯頭大每丸用麥門冬生地<lb/>
　黃燈心薄荷煎湯磨化服合時加甘草人參尤妙<lb/>
地黃煎治熱<lb/>
　　地黃汁<hi>四升三合</hi>茯神　知母　萎㽔<hi>各四/兩</hi>栝萎根<hi>五錢</hi>
　　竹瀝<hi>三合一方用竹葉</hi>生薑汁　生地骨皮　白蜜<lb/>
<pb n="KR3e0067_WYG_118-34a"/>
　　生麥門冬汁<hi>各二升</hi>石膏<hi>八兩</hi>
　右㕮咀以水一斗二升先煑諸藥取汁三升去滓下<lb/>
　竹瀝地黃麥門冬汁㣲火煎四五沸下蜜薑汁㣲火<lb/>
　煎取六升初服四合日三夜一加至五六七合四月<lb/>
　五月作散服之<lb/>
半夏湯治胸中客熱心煩滿氣上大小便難<lb/>
　　半夏<hi>一升</hi>生薑<hi>八/兩</hi>前胡<hi>四/兩</hi>茯苓　白术<hi>各五/兩</hi>甘草<hi>一兩</hi>
　　黃芩　人參<hi>各二兩</hi>杏仁　枳實<hi>各三兩</hi>
<pb n="KR3e0067_WYG_118-34b"/>
　右㕮咀以水九升煑取三升分三服胸中大熱者沈<lb/>
　冷服之大小便澁加大黃二兩一方用梔子仁二兩<lb/>
　為十一味<lb/>
防風當歸飲子如煩渇發熱虚煩蒸病空心服地黃丸<lb/>
　食後服此藥<lb/>
　　柴胡　人參　黃芩　甘草<hi>各一兩</hi>滑石<hi>三兩</hi>大黃<lb/>
　　當歸　芍藥<hi>各半兩</hi>防風<hi>半兩</hi>
　右為麄末生薑同煎服如痰實咳嗽半夏一方無防風<lb/>
<pb n="KR3e0067_WYG_118-35a"/>
發表解表升麻湯治遍身壯熱骨節疼痛<lb/>
　　升麻<hi>一錢</hi>柴胡<hi>七/分</hi>當歸<hi>五/分</hi>羌活　蒼术<hi>各一/錢</hi>防風<hi>八分</hi>
　　甘草<hi>七分</hi>藁本<hi>五/分</hi>橘皮<hi>三/分</hi>加麻黃<hi>春加去節冬加不去節</hi>
　右㕮咀作一服水煎去滓温服後以葱醋湯發之<lb/>
和中丸治口燥舌乾咽嗌不利胸膈痞滿心腹痛悶小<lb/>
　便赤澁大便結實治風氣怫鬱頭目昏眩筋脈拘急<lb/>
　肢體疼倦一切風壅常服寛膈美食消痰止逆<lb/>
　　牽牛　滑石<hi>各二兩</hi>官桂　木香<hi>各一分</hi>大黃　紅花<lb/>
<pb n="KR3e0067_WYG_118-35b"/>
　　<hi>一作紅皮</hi>黃芩　茴香<hi>各半兩</hi>
　右為末滴水如小荳大每服二十丸煎生薑湯下温<lb/>
　水亦得日三服無時候<lb/>
大黃湯治大人小兒五臟積熱煩燥多渇唇烈喉閉赤<lb/>
　鼻衂頷頰結硬口舌生瘡陽明正傷寒發狂見鬼譫<lb/>
　語大小便秘一切風壅並皆治之<lb/>
　　川大黃<hi>二兩</hi>山梔子<hi>一/兩</hi>朴硝<hi>二/兩</hi>連翹<hi>二/兩</hi>薄荷<hi>二兩去枝根梗</hi>
　　甘草<hi>一兩</hi>乾葛<hi>二/兩</hi>赤芍藥<hi>一兩</hi>
<pb n="KR3e0067_WYG_118-36a"/>
　右為剉末每服二錢水一盞入竹葉七片蜜三匙同<lb/>
　煎至七分去滓食後服唯陽明證傷寒空心下<lb/>
又方<lb/>
　　白术　荆芥　赤芍藥<hi>各三兩</hi>大黃　車前子<hi>各二兩生</hi>
　　<hi>用</hi>木通<hi>三/兩</hi>甘草<hi>二兩</hi>川當歸<lb/>
　右為細末大便祕結米泔調三錢空心服上膈壅熱<lb/>
　或生丹毒或如癰癤用水二盞煎二錢服小便結如<lb/>
　淋狀用蘆根打碎浄洗煎湯調下五心煩熱生薑二<lb/>
<pb n="KR3e0067_WYG_118-36b"/>
　片同煎三錢服<lb/>
涼藥丸子治五臟伏熱痰壅煩燥口舌生瘡大便祕小<lb/>
　便赤澁小兒驚疳<lb/>
　　連翹<hi>一兩半</hi>牙硝　甘草<hi>生各一/兩二錢</hi>大黃<hi>一/兩</hi>石膏<hi>半兩</hi>
　　薄荷葉　梔子　菉豆粉<hi>各二分</hi>
　右為末煉蜜為丸如彈子大每服一二丸水化食後<lb/>
　日進二服<lb/>
治心肺五臟熱毒氣<lb/>
<pb n="KR3e0067_WYG_118-37a"/>
　用苦竹根細剉一斤水五升煑取汁一升分三服<lb/>
木通散治諸熱利小便<lb/>
　　生乾地黃　木通　荆芥　地骨皮　桑白皮<hi>炒</hi>
　　甘草<hi>炙</hi>北梗<hi>各等分</hi>
　右剉每服三錢薑三片同煎服<lb/>
竹茹湯治虚心煩悶内熱不解<lb/>
　　竹葉　麥門冬<hi>去心</hi>人參　茯苓<hi>去/皮</hi>小麥<hi>炒/</hi>半夏<hi>泡各</hi>
　　<hi>一兩</hi>甘草<hi>半兩炙</hi>
<pb n="KR3e0067_WYG_118-37b"/>
　右㕮咀每服四錢用水一盞半薑五片煎至七分去<lb/>
　滓不拘時候温服<lb/>
木香金鈴散治暴熱心肺上喘不已<lb/>
　　大黃<hi>半兩</hi>金鈴子<hi>三/錢</hi>木香<hi>三/錢</hi>輕粉<hi>少/許</hi>朴硝<hi>二錢</hi>
　右為末桑白皮湯調下食後三錢或四錢以利為度<lb/>
　喘止則已<lb/>
犀角散治五臟積熱<lb/>
　　黃連　大黃　芍藥　犀角　甘草<hi>各等分</hi>
<pb n="KR3e0067_WYG_118-38a"/>
　右為麄末每服五錢水一盞煎至七分去滓温服無<lb/>
　時<lb/>
細丸治客熱結塞不流利方<lb/>
　　大黃　葶藶<hi>各三錢</hi>香豉<hi>二/合</hi>杏仁　巴豆<hi>各五分</hi>
　右五味為末蜜丸如桐子大每日飲服二丸以利為<lb/>
　度<lb/>
管仲散解一切諸熱毒或中食毒酒藥毒等並皆解之<lb/>
　　黃連　管仲　甘草<hi>各三錢</hi>駱馳峯<hi>五錢</hi>
<pb n="KR3e0067_WYG_118-38b"/>
　右為細末每服三錢冷水調下<lb/>
神芎丸治一切熱證常服治腎水真陰本虚心火狂陽<lb/>
　積甚以治風熱壅滯頭目昏眩肢體麻痺皮膚瘙痒<lb/>
　筋脈拘倦胸膈痞滿時或痛悶或鼻窒<graphic n="KR0864" url="https://raw.githubusercontent.com/kanripo/KR-Gaiji/master/images/KR0864.png" mimeType="image/png"/>衂口舌生<lb/>
　瘡咽喉不利牙齒甘蝕或徧身多生瘡疥或睡語咬<lb/>
　牙驚惕虚汗或徤忘心忪煩燥多渇或大小便澀滯<lb/>
　或煩熱腹滿或酒過積毒或勞役過度中外一切勞<lb/>
　損神狂氣亂心志不安口苦咽乾飲食減少變生風<lb/>
<pb n="KR3e0067_WYG_118-39a"/>
　熱諸疾虚羸困倦或酒病瘦悴及老弱虚人尤宜服<lb/>
　之或脾腎陰虚風熱燥鬱色黒齒槁身瘦耳焦或熱<lb/>
　中煩滿饑不欲食或癉成消中善食而瘦或消渇多<lb/>
　飲而數小便宜常服<lb/>
　　大黃　黃芩<hi>各二兩</hi>牽牛　滑石<hi>各四錢</hi>
　右為細末滴水為丸如小豆大温水下十丸至十五<lb/>
　丸每服加十丸一二服冷水下亦得或煉蜜丸愈佳<lb/>
　或乆病熱鬱無問瘦悴老弱并一切須可下者始自<lb/>
<pb n="KR3e0067_WYG_118-39b"/>
　十丸每服加十丸以利為度如常服此藥但除腸垢<lb/>
　積滯不傷和氣推陳致新得便快並無藥燥搔擾亦<lb/>
　不困倦虚損頗遂病人心意或熱甚必須及下者便<lb/>
　服四五十丸未利再服以意消息三五歲孩兒丸麻<lb/>
　子大凡此一法此藥至善常服二三十丸下利臟腑<lb/>
　但有益且無損或婦人血下惡物加桂枝半兩病㣲<lb/>
　者常服病重者亦取利因而結滯開通惡物自下也<lb/>
　此方除臟腑滑泄者或重寒脈遲者或婦人經病産<lb/>
<pb n="KR3e0067_WYG_118-40a"/>
　後血不止者但孕婦等則不宜服此外一切風熱雜<lb/>
　病煩悶壅塞神氣不和或平人保養常服自顯其功<lb/>
　若以効驗觀其藥味則非明本草造化之理者不可<lb/>
　得而知其然也猶孔子讚易道明顯應化萬仁之善<lb/>
　而不見其大道之功用故曰顯諸仁藏諸用因名藏<lb/>
　用丸一法加黃連川芎薄荷等各半兩治一切頭目<lb/>
　昏眩者愈<lb/>
大金花丸治中外諸熱寢汗咬牙睡語驚悸溺血淋悶<lb/>
<pb n="KR3e0067_WYG_118-40b"/>
　嗽血衂血瘦弱頭痛並骨蒸肺痿喘嗽大便黄米榖<lb/>
　完出一法去大黃加梔子名梔子金花丸又名旣濟<lb/>
　解毒丸<lb/>
　　黃連　黃蘗　黃芩　大黃<hi>各半兩</hi>
　右為末滴水丸如小豆大每服三十丸新汲水下自<lb/>
　利去大黃加梔子半兩小兒丸如麻子大三五丸<lb/>
四生丸治一切熱疾常服潤肌膚奈老諸熱證皆可服<lb/>
　　大黃　牽牛　皂角<hi>各二兩</hi>朴硝<hi>半兩</hi>
<pb n="KR3e0067_WYG_118-41a"/>
　右為末滴水和丸如桐子大每服三十丸白湯下百<lb/>
　十丸服至三十丸食後服之<lb/>
當歸承氣湯治熱攻於上不利於下陽狂奔走罵詈不<lb/>
　避親疎<lb/>
　　大黃　當歸<hi>各一兩</hi>甘草<hi>炙半/兩</hi>芒硝<hi>九錢</hi>
　右㕮咀每服二兩水一大碗入生薑五片棗十枚煎<lb/>
　半碗熱服此陽有餘陰不足大黃芒硝去胃中實當<lb/>
　歸補血益陰甘草暖中加生棗胃屬土此引至於胃<lb/>
<pb n="KR3e0067_WYG_118-41b"/>
　中也經所謂㣲者逆之甚者從之此之謂也以大利<lb/>
　為度㣲緩以𤓰蒂散加防風䔧蘆得吐立愈後調法<lb/>
　洗心散涼膈散解毒湯等藥調治之<lb/>
黃連解毒湯治五臟積熱赤目口瘡咽喉糜爛酒毒煩<lb/>
　燥傷寒蓄熱在中身熱狂燥昏迷不食<lb/>
　　黃連　黃蘗　黃芩　大梔子<hi>已上各等分</hi>
　右剉為麻豆大每服五錢水二盞煎至八分去滓温<lb/>
　服如腹滿嘔吐欲作利者加半夏茯苓厚朴各三錢<lb/>
<pb n="KR3e0067_WYG_118-42a"/>
　生薑同煎如白膿下痢後重者加大黃三錢海藏加<lb/>
　防風連翹為金花丸治風熱加柴胡治小兒潮熱與<lb/>
　四物湯相合各半亦治婦人潮熱<lb/>
八正散治大人小兒心經邪熱一切藴毒咽乾口燥大<lb/>
　渇引飲心忪面熱煩燥不安目赤睛疼唇焦鼻衂口<lb/>
　舌生瘡咽喉腫痛又治小便赤澁或癃閉不通及熱<lb/>
　淋血淋<lb/>
　　車前子　瞿麥　萹蓄<hi>或用薄荷代</hi>白滑石　甘草<lb/>
<pb n="KR3e0067_WYG_118-42b"/>
　　梔子仁　木通<hi>去皮節</hi>大黃<hi>各半斤</hi>
　右剉散每服三錢水一盞半用燈心十莖煎食後臨<lb/>
　卧温服小兒量力少與之或加麥門冬去心尤妙<hi>儒門</hi>
　<hi>事親書加木香一兩尤佳</hi>
海先丸治諸伏熱頭目不清神志昏塞解諸大毒以取<lb/>
　水之精漬於船板木中縷見風日久則日灸變為清<lb/>
　色以取大陽之氣水見太陽之氣而熾曝中有陰陽<lb/>
　之氣結而不散聚而為清服之分陰陽去邪熱調腑<lb/>
<pb n="KR3e0067_WYG_118-43a"/>
　臟聖人處治以度物之氣味所用且如東壁牆上土<lb/>
　取之以新水調化取清氷服之治腑臟不調謂脾主<lb/>
　於土脾受濕濡瀉取以太陽真火其土引入於脾藉<lb/>
　太陽真火之氣以除去其濕而吐瀉得止又以魚骨<lb/>
　入喉中肉不出焼魚網灰新水調服其魚骨即時便<lb/>
　出又有月蝕瘡不愈者令人燒救月鼓杖灰乾糝瘡<lb/>
　上立已聖人取其物類相感故也且船板青與上同<lb/>
　意<lb/>
<pb n="KR3e0067_WYG_118-43b"/>
　　船板青<hi>五兩</hi>酥油餅末<hi>一兩半</hi>
　右為細末稀麵和丸如桐子大每服四五十丸酒送<lb/>
　下無時候<lb/>
黄耆當歸湯治熱上攻頭目沿身胸背發熱目赤面紅<lb/>
　煩渇引飲晝夜不息其脈洪大而虚重按全無通評<lb/>
　虚實論云脈虚血虚脈實血實又云血虚發熱證象<lb/>
　白虎惟脈不長實為辨也若悞服白虎湯死此病得<lb/>
　之於肌困勞役<lb/>
<pb n="KR3e0067_WYG_118-44a"/>
　　當歸身<hi>一錢酒洗</hi>黃耆<hi>半兩</hi>
　右㕮咀水煎服之食前<lb/>
牛黃散治一切熱毒黃疽衂血發班口咽瘡爛吐血便<lb/>
　血時氣發狂神昏不省<lb/>
　　川大黃　鬱金<hi>各一兩</hi>
　右為細末每服二錢雞子清汁調下加減服之<lb/>
黃連湯治一切熱血熱眼熱酒熱並主之<lb/>
　用黃連去鬚剉碎以井水浸良久磁碗盛之置鉄銚<lb/>
<pb n="KR3e0067_WYG_118-44b"/>
　血膈湯洮取清汁服再洮<lb/>
治五臟邪氣厭穀者治脾胃腸澼大渇熱中暴疾惡瘡<lb/>
　用邪蒿以煑令熟和醬醋食之<lb/>
治骨節熱積漸黃瘦<lb/>
　用大黃四分以童子小便五大合煎取四合去滓空<lb/>
　腹分為兩服如人行四五里服<lb/>
　<lb/>
　普濟方卷一百十九<lb/>
</p>
<p>
</p>
  </div>
</body>
</text>
</TEI>
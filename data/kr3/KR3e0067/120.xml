<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>普濟方卷一百二十一</head>
    <p>
<pb n="KR3e0067_WYG_120-1a"/>
欽定四庫全書<lb/>
　普濟方卷一百二十一　明　周王朱橚　撰<lb/>
　　傷寒門<lb/>
　　　傷寒總論<lb/>
夫人生天地之間命有遭逢時有否泰吉凶安危喜怒<lb/>
愛憎存亡憂畏闗心之慮日有千條謀身之道時有萬<lb/>
計乃度一日是故天無一歳不寒暑人無一日不憂喜<lb/>
故有天行瘟疫病者則天地變化之一氣也斯葢造化<lb/>
<pb n="KR3e0067_WYG_120-1b"/>
必然之道不得無畏故聖人雖有補天立極之徳而不<lb/>
能廢之而能以道御之其次有賢人善於攝生調和樽<lb/>
節與時推移亦得保全天地有斯瘴癘還以天地所生<lb/>
之物以防備之命曰知方則病無所侵矣然此病也俗<lb/>
人謂之横病多不解療皆云日滿自瘥以此致枉者天<lb/>
下大半凡始覺不佳便須救療若至於病即湯食競進<lb/>
折其毒勢自然而瘥必不可令病氣日甚拱手待斃斯<lb/>
為誤矣夫得病一日在皮當摩膏火灸淋浴發汗則愈<lb/>
<pb n="KR3e0067_WYG_120-2a"/>
若不解者二三日在膚可法針服解肌散發汗出則愈<lb/>
若不解者至三日復一發汗則愈若不解者則勿復發<lb/>
汗也至四日在胃宐服赤小豆𤓰蒂散吐之則愈至五日<lb/>
在腹六日入胃則可下之若熱未入胃而誤下之其熱<lb/>
乗虚入胃然病要須下者又不得留於胃中也若胃實<lb/>
者熱毒為病三死一生若胃虚者熱毒入胃即爛矣微<lb/>
者赤斑出此候五死一生劇者黑斑出此候十死一生<lb/>
以病人各有强弱治有難易得効相倍也若得傷寒病<lb/>
<pb n="KR3e0067_WYG_120-2b"/>
無熱但狂言煩燥不安精采言語與人不相主當勿以火<lb/>
灸但以五苓散二三錢服之可與新汲水一升或一升半<lb/>
可至二升强飲之指刺喉中吐之隨手便愈若不便吐<lb/>
者此病多不善勿以餘藥吐也又此病不急用猪苓散<lb/>
及吐觧之法其斃速爾可先以發表之藥尤佳病者過<lb/>
日不已則不是熱不可下之若下之則熱毒乘虚入胃<lb/>
亦令胃爛斑出也又春夏無大吐下秋冬無大發汗若<lb/>
冬及始春天寒宜服神丹圓亦可摩膏火灸若末春夏<lb/>
<pb n="KR3e0067_WYG_120-3a"/>
月初秋凡此熱月不宜火灸不宐厚覆宜服六味圓散<lb/>
若無圓散及煎但用柴胡數兩煎服傷寒時行皆可服<lb/>
也亦可以發汗藥發汗不但一也直至再三發汗不解<lb/>
者當與湯實者宜轉下之其脈朝夕駛者為實癖也朝<lb/>
平夕駛非癖也轉湯可早與服但當少與勿令下多其<lb/>
間諸虚煩熱者與傷寒相似然不惡寒身不疼痛故知<lb/>
非傷寒也不可發汗若頭不痛脉不緊數故知非裏實<lb/>
不可下也如此外内皆不可攻而醫强攻之必致危損<lb/>
<pb n="KR3e0067_WYG_120-3b"/>
多死難痊也虚煩者但當與竹葉湯若嘔者與橘皮湯<lb/>
不愈者可重與服也若得病連服湯藥發汗而汗不出<lb/>
者皆死病也凡難得汗者可蒸之如蒸中風法蒸濕之<lb/>
氣於外迎之不得不汗出也　凡病發熱惡寒脈洪者<lb/>
便宜發汗後以粉粉之勿令著風若當發汗而其人適<lb/>
已失血及大下利者雖不可汗如此者可數與桂枝湯<lb/>
使體中熱汗出連日如此自當觧也夫表和裏病下<lb/>
之則愈汗之則死裏和表病汗之則愈下之則死夫如<lb/>
<pb n="KR3e0067_WYG_120-4a"/>
是則神丹不可以誤發甘遂何可以妄攻然則桂枝下<lb/>
咽表和則愈承氣入胃裏平則痊明當消息病之症候<lb/>
不可亂投湯藥虚其胃氣也經言脉微不可吐虚細不<lb/>
可下此醫之大禁也凡脈有浮沉轉能變化或人得病<lb/>
數日方以告醫雖云初覺視病已積日矣其疾乆已成<lb/>
非發汗所觧當診其脈隨時救療必得痊也不可茍以<lb/>
次第為之失其機要乃致禍矣傷寒病三日已内發汗<lb/>
者謂當風觧衣夜卧失覆復為寒濕所攻也賊風相染<lb/>
<pb n="KR3e0067_WYG_120-4b"/>
易為外邪所中也至於人自飲食過度生冷失節臟腑<lb/>
不能轉動稍有頭疼身熱其脈實大者便可吐下不可<lb/>
發汗也凡人有小病覺不如常則須早療若隐忍不療<lb/>
冀望自瘥須臾之間致成痼疾小兒女子益以滋甚若<lb/>
天行不和當自戒謹小有不安便須救療尋其邪由及<lb/>
在腠理湯散以時鮮有不愈者若患數日乃使邪氣入<lb/>
臟則難施治雖和緩之攻亦無能為也　夫氣寒者百<lb/>
病之始也是四時八節不正疫癘之氣經云春氣温和<lb/>
<pb n="KR3e0067_WYG_120-5a"/>
夏氣暑熱秋氣清凉冬氣冰冷乃四不正氣冬時嚴寒<lb/>
萬類深藏君子固氣於宻則不傷寒觸日月之寒者乃<lb/>
傷寒耳春陽之分熱病歸之有八節邪氣所中於人陽<lb/>
邪為病傳手經隂邪為病傳足經其邪自何而入自風<lb/>
池而入爲脊骨兩傍一寸五分是十二經之俞穴春夏<lb/>
應陽秋冬應隂至真大論云寒暑温凉盛衰之用其在<lb/>
四維故陽之動始於温盛於暑隂之動始於凉盛於寒<lb/>
春夏秋冬各差其分易云水流濕火就燥熱論云夫熱<lb/>
<pb n="KR3e0067_WYG_120-5b"/>
病者皆傷寒之類也人之傷於寒則為病熱熱雖甚不死<lb/>
太隂明陽論云陽受風氣隂受濕氣注云同氣相求耳又<lb/>
曰傷於風者上先受之傷於濕者下先受之注云陽氣<lb/>
炎上故受風隂氣潤下故受濕葢同氣相合也故風熱<lb/>
火為陽寒濕燥為隂故熱論云五臟俱有熱病肝熱病<lb/>
左頰先赤心熱病顏先赤脾熱病鼻先赤肺熱病右頰<lb/>
先赤腎熱病顋先赤甲乙經熱論有春應煖而反寒夏<lb/>
應熱而反冷秋應凉而反熱冬應寒而反温乃非時之<lb/>
<pb n="KR3e0067_WYG_120-6a"/>
邪氣是以辛苦之人一嵗之中病無少長自一日巨陽<lb/>
膀胱受之巨陽者三陽之首故先受之二日陽明胃受<lb/>
之三日少陽膽受之未入其臟可汗之四日太隂脾受<lb/>
之五日少隂腎受之六日厥隂肝受之其入藏可泄之<lb/>
經云其未滿三日汗之而已其滿三日泄之而已故聖<lb/>
人論汗下大槩言之以脉分别三日脈沉伏亦當下六<lb/>
七日脉浮滑亦可汗故傷寒傳足經不傳手經未詳耳<lb/>
且人身有十二經絡分布上下手足有三隂三陽禀天<lb/>
<pb n="KR3e0067_WYG_120-6b"/>
地之氣天樞之上同天之陽天樞之下同地之隂至真<lb/>
大論云身半以上其氣三矣天之分也天氣主之身半<lb/>
以下其氣三矣地之分也地氣主之注云當隂之分冷<lb/>
病歸之當足太隂熱病有手足少隂熱病有足厥隂熱<lb/>
病熱論其三隂三陽五臟六腑皆受病榮衛不行五臓<lb/>
不通則死矣未嘗只傳足經不傳手經　治傷寒湏辨<lb/>
隂陽人身手足各有三隂三陽合為十二經在手背者<lb/>
為陽屬表為腑在手掌心者為隂屬裏為臓足經倣此<lb/>
<pb n="KR3e0067_WYG_120-7a"/>
傷寒只傳足經不傳手經素問熱論中亦只說足隂陽<lb/>
也足太陽膀胱經少隂腎經並屬水足陽明胃經太隂<lb/>
脾經並屬土足少陽膽經厥隂肝經並屬木傷寒傳變<lb/>
陽經先受病故次第傳入隂經以陽主生故太陽水傳<lb/>
陽明土傳少陽膽為微邪隂主殺故少陽木傳陽明土<lb/>
土傳少隂水水傳厥隂木至六七日當傳厥隂肝木故<lb/>
移氣剋脾再受賊邪則五臓六腑皆困而危殆榮衛不<lb/>
通耳聾囊縮不知人而死矣速用承氣湯下之可保五<lb/>
<pb n="KR3e0067_WYG_120-7b"/>
死一生古人云脾熱病則五臓危又云土敗則死至第<lb/>
六七日傳厥隂脉得㣲緩㣲浮為有脾胃脉也故知脾<lb/>
氣全不受尅邪無所容否極泰來榮衛將復水升火降<lb/>
寒熱作而大汗觧矣　甲乙經云邪生於陽者得之風<lb/>
雨寒暑邪中於隂者得之飲食起處隂陽喜怒又曰敗<lb/>
風虚邪者陽受之飲食不節起居不時者隂受之陽受<lb/>
之則入腑隂受之則入臓入六腑則身熱不得臥爲喘<lb/>
呼入五臓則填滿閉塞下為飱泄久為腸癖大抵發於<lb/>
<pb n="KR3e0067_WYG_120-8a"/>
陽則太陽也發於隂則少隂也此二經為表裏其受病<lb/>
最多陽明太隂受病頗稀少陽厥隂肝膽之經又加少<lb/>
焉凡病一日至十三日太陽證不罷但治太陽有初得<lb/>
病便見少隂直攻少隂此最變活法也　寒邪或首尾<lb/>
只在一經又云六氣之邪乘虚之經自背得之則入太<lb/>
陽或入少隂自面感之則入陽明之類不必皆始於太<lb/>
陽次第傳於諸經或寒邪首尾只在一經不可以一理<lb/>
推但㨿脈與外證驗之假令病人脉浮緊頭項强痛發<lb/>
<pb n="KR3e0067_WYG_120-8b"/>
熱惡寒已至過經每日如此只是太陽受病更不傳諸<lb/>
經餘皆倣此　大凡陽病當投酸苦之藥微則用苦甚<lb/>
則兼用之隂病當投辛甘之藥微則用辛甘甚則專用<lb/>
辛古人云辛甘發散為陽酸苦湧泄為隂辛甘者桂枝<lb/>
甘草乾薑附子之類謂能復其陽氣也酸苦參大青葶<lb/>
藶苦酒之類謂能復其隂氣也　太陽傷寒一日二日<lb/>
發熱惡寒頭疼腰脊强尺寸脈俱浮病在太陽經也陽<lb/>
明傷寒二三日身熱目疼鼻乾不得臥尺寸脈俱長病<lb/>
<pb n="KR3e0067_WYG_120-9a"/>
在陽明經也少陽傷寒三四日胸脇痛而耳聾或口苦<lb/>
舌乾或往來寒熱而嘔尺寸脈俱强病在少陽經也太<lb/>
隂病傷寒四五日腹滿咽乾手足自温或自利不渇或<lb/>
腹痛尺寸脈俱沉細病在太隂經也少隂傷寒五六日<lb/>
口燥舌乾而惡寒尺寸脉俱沉病在少隂經也厥隂傷<lb/>
寒六七日煩滿囊縮尺寸脉俱㣲緩病在厥隂經也<lb/>
經言寒傷形寒傷皮毛寒傷血寒傷榮衛寒主閉藏而<lb/>
腠理秘宻陽氣拂欝不能通暢怫然内作故身熱燥而<lb/>
<pb n="KR3e0067_WYG_120-9b"/>
無汗故經曰人之傷於寒也則為病熱又云夫熱病皆<lb/>
傷寒之類也内經既直言熱病者言一身為之熱氣也<lb/>
以至仲景直言傷寒者言外傷之寒邪以至風寒暑濕<lb/>
之所傷主療不同故只言傷寒而不通言熱病也其寒<lb/>
邪為害至大故一切内外所傷俱為受寒而熱病者亦<lb/>
通謂之傷寒也一名大病者皆以為害之大也又春曰<lb/>
温病夏曰熱病秋曰濕病冬曰傷寒傷寒者是隨四時<lb/>
天氣春温夏熱秋濕冬寒為名以明四時病之㣲甚及<lb/>
<pb n="KR3e0067_WYG_120-10a"/>
主療消息稍有不等大槩而言之則一也非爲外傷及<lb/>
内病有此異耳或云冬伏寒邪於肌膚骨肉之間至於<lb/>
春變為温病夏變為熱病秋變為濕病冬變為正傷寒<lb/>
病及日月受寒而内生怫熱熱㣲而不即病者以至將<lb/>
來陽熱變動或又感之而成熱病非謂伏其寒氣而反<lb/>
變寒為熱也經曰冬傷於寒春必病温亦其義也亦有<lb/>
一時日月寒而便為熱病者感四時不正乖戾之氣或<lb/>
隨氣運興衰變動或内外諸邪所傷或他人傳染皆能<lb/>
<pb n="KR3e0067_WYG_120-10b"/>
成之但以分門隨證治之耳經言此六經傳受乃外傷<lb/>
於寒而為熱病之大略主療之活法也又云辨傷寒隂<lb/>
陽之異證者是以邪熱在表腑病為陽邪熱在裏臓病<lb/>
為隂也俗乃妄言有寒熱隂陽之異證者誤之久矣且<lb/>
素問傷寒云熱病誠非寒也其三篇名曰熱論利熱篇<lb/>
評熱病篇及各篇明言為熱竟無寒理兼素問及靈樞<lb/>
諸篇運氣造化之理推之則明為熱病誠非寒也寒病<lb/>
固有矣非汗病之謂也且造化為汗液之氣者乃陽熱<lb/>
<pb n="KR3e0067_WYG_120-11a"/>
之氣所為非隂寒之所能也以觀萬物熱極而出液則<lb/>
可知矣經曰夫熱病皆傷寒之類也又曰人之傷於寒<lb/>
也則為熱病然既身内有隂寒者止為雜病終莫能為<lb/>
汗病也况病法曰身熱在表飲水為熱在裏此傷寒汗<lb/>
病本末身凉不渇小便不黄脈不數者未之有也雖仲<lb/>
景用四逆薑附之類熱藥是以治其本裏和誤以寒藥<lb/>
下之太早表熱未入裏而寒下利不止及或表熱裏寒<lb/>
而自利者急以四逆湯攻裏利止裏和急以解於表也<lb/>
<pb n="KR3e0067_WYG_120-11b"/>
故仲景四逆湯證後復有承氣下熱之說也由是觀之<lb/>
傷寒汗病經直言熱病而不言其有寒凝也經言三隂<lb/>
證者為邪熱在臓在裏以臓與裏為隂也宜不熱者也<lb/>
夫傷寒隂陽之别者非但表熱當汗而下之則死裏熱<lb/>
當下而汗之亦死故仲景曰桂枝下咽陽盛則斃承氣<lb/>
入胃隂實即亡死生之要在乎須臾視身之盡不暇計<lb/>
日此隂陽虚實之交錯其候至㣲發汗吐下之相反其<lb/>
禍至速而醫術淺短者懵然不知病為治乃誤使病者<lb/>
<pb n="KR3e0067_WYG_120-12a"/>
殞殁然則止為邪熱在表則汗之邪熱在裏則下之熱<lb/>
在上則吐之熱在下則泄之邪熱在半表裏則和解之<lb/>
豈分寒熱隂陽之虚實與隂陽汗病之證耶况朱奉議<lb/>
自言隂毒脈疾七至八至以上疾不可數者隂毒已深<lb/>
也夫既云七至八至以上疾不可數者正是陽熱極深<lb/>
之脈也豈是隂寒歟凡世俗所謂諸毒證以素問造化<lb/>
驗之皆陽熱亢極之證但蓄熱極深在内而身表有似<lb/>
隂寒也經云亢則害承乃制言五行之道熱甚過極則<lb/>
<pb n="KR3e0067_WYG_120-12b"/>
反似尅其已者是為兼化如萬物熱極反幽水液以火<lb/>
煉金熱極而反似水是以火極而似水之化也五行皆<lb/>
然故肝熱甚則出泪心熱甚則出汗脾熱甚則出涎肺<lb/>
熱甚則出涕腎熱甚則出唾今傷寒作汗之病氣者乃<lb/>
陽熱怫欝而否極復泰即熱氣蒸蒸而為汗出也如天<lb/>
時暘熱亢旱否極而泰則復為雨也故欲雨則天乃欝<lb/>
熱晴霽則天反凉人凉則病愈熱在則病在故病寒者<lb/>
自是寒病非此汗病之氣也雖寒屬隂水而天地隂陽<lb/>
<pb n="KR3e0067_WYG_120-13a"/>
氣液相生之道則寒之化不能更生隂水也故古聖曰<lb/>
陽中生隂隂中生陽氣中生液液中生氣又曰積液生<lb/>
氣積氣生液又經曰氣和而生精液然氣為陽物故萬<lb/>
物之水液皆生於陽熱之氣如天氣陽熱極甚則萬物<lb/>
濕潤而冬寒則萬物乾燥由是言之既為作汗之病氣<lb/>
本熱非寒明矣故經又曰凡傷寒而成温病者先夏至<lb/>
為温病後夏至為暑病暑與汗皆出正言邪熱隨汗皆<lb/>
出盡而愈也又經曰飲食飽甚汗出於胃驚而奪精汗<lb/>
<pb n="KR3e0067_WYG_120-13b"/>
出於心負重逺行汗出於腎疾走恐懼汗出於肝搖體<lb/>
勞苦汗出於脾此皆動亂勞苦而至陽熱以為汗出豈<lb/>
可反言作汗之病以為隂寒邪今之俗醫不明隂陽變<lb/>
化之道而妄取陽主於生隂主於死而欲養於陽熱者<lb/>
殊不知此言自生之後以顯為陽陽中生隂故生者死<lb/>
之道也既死之後以隠為陰隂中生陽故死者生之道<lb/>
也此古人之論道乃死生有無動静隠顯之隂陽非言<lb/>
寒熱之隂陽也俗又妄言仙經云純陽升而為仙純隂<lb/>
<pb n="KR3e0067_WYG_120-14a"/>
死而為鬼隂以養陽氣恐亦不如此以陽主虛無而言<lb/>
神為陽隂主形體而言形為隂言善養生者調順隂陽<lb/>
煉就陽神超升棄其隂體即純陽之神廼為仙也不明<lb/>
道者寒熱不調以致隂陽勝負耗絶陽神惟存隂殻則<lb/>
遊魂冥冥非鬼何哉此則修養家言形神之隂陽而非<lb/>
醫之隂陽也俗又妄謂周易以陽為尊為美為善為剛<lb/>
為清為正而隂邪反之但欲養於陽熱者此又不知易象<lb/>
言隂陽體用之道以為教非言一身之寒熱隂陽也故陽<lb/>
<pb n="KR3e0067_WYG_120-14b"/>
健唱命而隂順和之隂順和之則隂陽和平而同歸善<lb/>
道非以乾陽特為熱也且夫子云乾為天為圜為君為<lb/>
父為玉為金為寒為冰然則乾之純陽豈為熱耶此亦<lb/>
非特取寒冰為陽是取冰之勁健整肅清剛為乾徤之<lb/>
象耳夫寒熱之卦坎為中男廼少陽之卦即寒冰也離<lb/>
為女乃少隂之卦即火熱也坎離水火為夫婦而易以<lb/>
陽剛坎水寒者為夫而以隂柔離火熱者為婦亦非以<lb/>
熱為陽剛而寒為隂柔也故易言隂陽者但以明其物<lb/>
<pb n="KR3e0067_WYG_120-15a"/>
象而非素問論病寒熱隂陽之氣也設云乾為寒者本<lb/>
非取乾陽之勁慓清整像乾之道也俗有妄言人生則<lb/>
身温而死則身冷及病雖身熱未至於死將死者必熱<lb/>
反變寒而後死也陽則生隂則死以此專欲養於陽熱<lb/>
殊不知一身之内寒水燥濕風火六氣渾為一兩停則<lb/>
和平一興一衰病以生也夫和平之常者温凉得所適<lb/>
當其和陽之氣如俗云人體温和是也然冬寒而人腠<lb/>
理閟宻則身當温和夏熱則腠理開通而多汗出則身<lb/>
<pb n="KR3e0067_WYG_120-15b"/>
當微凉相反者病過與不及亦病其中臓腑隂分以為<lb/>
根本則固守陽和之氣但當温和乃為和平唯腑臟之<lb/>
氣各隨五行休囚旺相死之時位而微有虚實不一也<lb/>
此之虚實乃自然之道而不為病者然冬腎水隂至而<lb/>
復以天氣寒則腠理閟宻而氣收蔵陽固守於内則適<lb/>
當其平而以能内外之寒夏心火陽王而熱復以天氣<lb/>
熱則膚腠開泄而陽熱散越於外適當其平而以能内<lb/>
外之熱萬物皆然此隂陽否泰天道造化之理葢莫大<lb/>
<pb n="KR3e0067_WYG_120-16a"/>
乎此也然雖秋冬否閉此以其肺腎隂王而得其所故<lb/>
康彊省病而病亦輕微春夏開泰以其肝心陽旺故怯<lb/>
弱多病而病熱怫欝則陽氣越故病甚而多死亡及夫<lb/>
地理方位髙下四時寒熱温凉安危夀夭並同故經曰<lb/>
隂精所奉人多夀陽精所奉人多夭又仙經西山記言<lb/>
平人四時當有唏謂三焦相火無不足八節不得吹謂<lb/>
腎臓隂難得實然則豈可不明隂陽虚實但欲養於陽<lb/>
熱耶凡病致死者陽和氣既不存則止為隂濕形體而已<lb/>
<pb n="KR3e0067_WYG_120-16b"/>
非冷何哉俗未知熱甚則熱蓄於内而陽氣不能營運<lb/>
於四肢身表故四肢逆冷以至身冷脈細而絶則死蓄<lb/>
熱甚者氣血不通而身面俱青此則畜熱之深也所以<lb/>
仲景言傷寒熱極失下則厥厥深者熱亦深而厥㣲者<lb/>
熱亦㣲如此則熱極而死者莫不身冷脈㣲而已至於<lb/>
絶也俗未明其然直反曰陽在則生陽去則死又曰陽<lb/>
熱變為寒則死因以但欲養其陽熱而反致殘隂暴絶<lb/>
則陽氣後竭而死者不為少也俗醫未深明造化乂以<lb/>
<pb n="KR3e0067_WYG_120-17a"/>
妄為傷寒得之勢惡陽勢暴甚而便畜熱以深身冷厥<lb/>
逆手足無復温和者真以為寒極而為隂厥以對陽厥<lb/>
及表裏熱勢俱甚而不畜熱於内者以為陽毒以配隂<lb/>
毒分為寒熱隂陽之異證曾不知傷寒汗病便是熱病<lb/>
實無隂厥者也嗚呼病本熱甚熱蘊表裏則陽氣䧟下<lb/>
以至厥身冷或青而脉㣲乃妄以寒極而内外急救其<lb/>
陽而反招其暴虚之陽因以妄言必死之證問或彊實<lb/>
之人素本不衰及熱欝怫結向衰㣲者偶中辛甘熱藥<lb/>
<pb n="KR3e0067_WYG_120-17b"/>
發散而腠理氣通怫熱以隨汗泄而愈者遂以為必死<lb/>
之病而救之以活反恨往之死者救助其陽之不及因<lb/>
以互相議論但見畜熱内結厥逆者或未厥者早以温<lb/>
之毋用寒凉恐成隂毒隂證而死俗醫治傷寒誤人多<lb/>
者無過於此後學之士但以素問運氣自然造化之理<lb/>
原其標本則眀可見焉且以依法救人慎勿惑於衆人<lb/>
之言故經曰謹熟隂陽無與衆謀又曰知逆與從正行<lb/>
無問此其道也　又云傷寒傳染論夫傷寒傳染之由<lb/>
<pb n="KR3e0067_WYG_120-18a"/>
者因聞大汗穢毒以致神狂氣亂邪熱暴甚於内作發<lb/>
於外而為病也則如西山記曰近穢氣而傷真氣錢仲<lb/>
陽曰歩履糞穢之履無使近於嬰兒若聞其氣則令兒<lb/>
急驚風搐也孫真人云乘馬逺行至暮當沐浴更衣然後<lb/>
方可近於嬰兒使不聞馬汗氣毒不然則多為天吊急<lb/>
驚風搐也故剥死馬者感其毒氣而成馬氣丁黄之疾<lb/>
皆由聞其毒氣之所作也故聖惠方以法大汗則懸藥<lb/>
於戸辟其大汗穢毒無使傷於人也世以艾炙席隅者<lb/>
<pb n="KR3e0067_WYG_120-18b"/>
皆其義也多染親屬憂戚侍奉之人勞役者由其神氣<lb/>
怯弱易為變亂故也何以知傳染者脈不浮者是也若<lb/>
誤以熱藥觧表不惟不觧其病反甚而危殆矣其治之<lb/>
法自汗宜以蒼术白虎湯無汗宜滑石凉膈散熱散而<lb/>
愈其不觧者適其表裏㣲甚隨證治之而與傷寒之法<lb/>
皆無異也　大凡治病必先明此寒暑燥濕風火六氣<lb/>
最為惡也故曰其治病之法以寒治寒以熱治寒以清<lb/>
治温以濕治燥乃正治之法也又云逆治所謂藥氣逆<lb/>
<pb n="KR3e0067_WYG_120-19a"/>
病之氣也其病輕㣲則當如此治其病重當從反治之<lb/>
法其反治者亦名從治所從順於病之氣也是故經曰<lb/>
以熱治熱以寒治寒然以熱治熱非謂病氣熱甚更以<lb/>
熱性之藥治之本是寒性之藥反熱佐而服之所謂病<lb/>
氣熱甚藥氣反寒病熱極而懼其藥寒寒攻不入寒熱<lb/>
交争則其病加也故用寒藥反熱佐而服之令藥氣與<lb/>
病不相違忤其藥性寒熱服下咽之後熱體既消寒性<lb/>
乃發由是病氣隨愈其餘皆倣此然正治之治猶君刑<lb/>
<pb n="KR3e0067_WYG_120-19b"/>
臣過逆其臣性而刑之矣故熱病不甚治之以寒逆其<lb/>
病氣病自除矣反治之法猶臣諫君非順其君性而怡<lb/>
悅之其始則從其終則逆可以使君去其邪而歸於正<lb/>
也　素問至真要大論云寒者熱之熱者寒之從者逆<lb/>
之順者從之王氷註云病㣲猶人挾火得草而焫得木<lb/>
而燔可以水滅之故逆其性氣而折之病氣㣲而攻之<lb/>
以寒病甚猶救龍火得濕而熖遇水而燔不知其性以<lb/>
水折之以濕攻之適足以光熖詣天物窮方止矣識其<lb/>
<pb n="KR3e0067_WYG_120-20a"/>
性者反常之理以人火逐則熖灼自消炎光撲滅然逆<lb/>
之謂以寒攻熱以熱攻寒從之謂熱難入從其性用不<lb/>
必皆同是以下又曰逆者正治從者反治從少從多觀<lb/>
其是也若夫實實虚虚以寒攻寒以熱攻熱則於逆從<lb/>
之道畔矣　臓腑經絡先後病脈證間曰上工治未病<lb/>
何也師曰夫治未病者見肝之病知肝傳脾當先實脾<lb/>
四季脾王不受邪即勿補之中工不曉相傳見肝之病<lb/>
不觧實脾惟治肝也肝之病補用藥助用蕉枯益用甘<lb/>
<pb n="KR3e0067_WYG_120-20b"/>
辛之藥調之酸入肝焦苦入心甘入脾脾能傷腎腎氣<lb/>
㣲弱則水不行水不行則心火氣盛心火氣盛則傷肺<lb/>
肺被傷則金氣不行故治之能使肺氣盛則肝病自愈<lb/>
此治肝補脾之要妙也肝虚則用此法實則不可用之<lb/>
經曰虚虚實實補不足損有餘是其義也餘臓凖此<lb/>
夫人禀五常因風氣而生長風氣雖能生萬物亦能害<lb/>
萬物如水能浮舟亦能覆舟若五臓元真通暢人能和<lb/>
客氣邪風中人多死千般疾難不越三條一者經絡受<lb/>
<pb n="KR3e0067_WYG_120-21a"/>
邪入臓腑為内所因也二者四肢九竅血脈相搏壅塞<lb/>
不通為外皮膚所中也三者房室金刃蟲獸所傷以此<lb/>
推之病由都盡若人能養慎不令邪風干忤經絡適中<lb/>
經絡未流傳臓腑即醫治之四肢才覺重滯即導引吐<lb/>
納鍼灸膏摩勿令九竅閉塞更能無犯王法禽獸災傷<lb/>
房室勿令竭之服食節其冷熱苦酸辛甘不遣形體有<lb/>
衰病則無由入其腠理腠者是三焦通會元真之處為<lb/>
血氣所注理者是皮膚臓腑之文理也問曰病人有氣<lb/>
<pb n="KR3e0067_WYG_120-21b"/>
色見於面部願聞其說師曰鼻頭色青腹中痛若冷者<lb/>
死鼻頭色㣲黑者有水氣色黄者胸上有寒色赤為風<lb/>
色黄者便難色鮮明者有留飲師曰病人語聲寂然喜<lb/>
驚呼者骨節間病語聲喑喑然不㣲者心膈間病語聲<lb/>
啾啾然細而長者頭中病<hi>一作痛</hi>又云息搖肩者心中堅<lb/>
息引胸中上氣者欬息張口短氣者肺痿唾沫又云吸<lb/>
而㣲數其病在中焦實也當下之即愈虚不治在上焦<lb/>
者其吸促在下焦者其吸逺此皆難治呼吸動搖振振<lb/>
<pb n="KR3e0067_WYG_120-22a"/>
者不治又云寸口脈動者因其旺時而動假令肝主青<lb/>
色四時各隨其色肝色青而反色白非其時色脉皆當<lb/>
病問曰有未至有至而不至有至而不去有至而太過<lb/>
何謂也師曰冬至之後甲子夜少隂起少陽之時陽始<lb/>
生天得温和以未得甲子天因温和此為未至而至也<lb/>
以得甲子而天未温和此為至而不至也以得甲子天<lb/>
大寒不解此為至而不去也以得甲子而天温如盛夏<lb/>
五六月時此為至而太過也又云病人脈浮者在前其<lb/>
<pb n="KR3e0067_WYG_120-22b"/>
病在表浮者在後其病在裏腰疼背强不能行必短氣<lb/>
而極也問曰經云厥陽獨行何謂也師曰此謂有陽無<lb/>
隂故稱厥陽問曰寸脈沉大而滑沉則為實滑則為氣<lb/>
實氣搏血氣入臓即死入腑即愈此為卒厥何謂也師<lb/>
曰唇青身冷氣入臓即死如身和汗自出為入腑即愈<lb/>
問曰脉脫入臓即死入腑即愈何謂也師曰非為一病<lb/>
百病皆然譬如浸淫瘡從口起流向四肢者可治從四<lb/>
肢流來入口者不可治病在外者可治入裏者即死問<lb/>
<pb n="KR3e0067_WYG_120-23a"/>
曰陽病十八何謂也師曰頭痛項腰脊臂脚掣病隂病<lb/>
十八何謂也師曰欬上氣喘噦咽腸鳴脹滿心痛拘急<lb/>
五臟病各有十八合為九十病人有六㣲㣲有十八病<lb/>
合為一百八病五勞七傷六極婦人三十六病不在其<lb/>
中清邪居上濁邪居下大邪中表小邪中裏罄飪之邪<lb/>
從口入者宿食也五邪中各有法度中風於前寒中於<lb/>
前寒於中暮濕傷於下霧傷經熱極傷絡問曰病急當<lb/>
救裏後救表者何謂也師曰病醫下之續得下利清穀<lb/>
<pb n="KR3e0067_WYG_120-23b"/>
不止身體疼痛者急當救裏後身體疼痛清便自調者<lb/>
急當救表也夫病痼疾加以卒病當先治其卒病後乃<lb/>
治其痼疾也師曰五臓病各有得者愈五臟病各有所<lb/>
惡各隨其所不喜者為病病者素不應食而反暴思之<lb/>
必發熱也夫諸病在臓欲攻之當隨其所得而攻之如<lb/>
渇者與猪苓湯餘皆倣此　歌曰傷寒無汗惡寒攻𦂳<lb/>
濇浮兮慘有容自汗惡風浮緩脈面光不慘是傷風<lb/>
又論云傷風脈浮而緩自汗惡風頭疼面光發熱燥煩<lb/>
<pb n="KR3e0067_WYG_120-24a"/>
手足不寒熱勝不得謂傷寒耳風傷衛氣表虚自汗法<lb/>
當觧肌桂枝湯敗毒散獨活散人參羌活散可選用之<lb/>
若項背强桂枝加葛根湯裏傷不飲水者桂枝去芍藥<lb/>
加附子湯或加乾薑臓腑滑者和觧散若鼻塞通闗散<lb/>
或發汗漏不止而惡風四肢拘急桂枝加附子湯壯熱<lb/>
煩燥人參羌活散參蘇飲或天麻防風丸薄荷泡湯調<lb/>
下脉濡緊自汗勿用桂枝湯當用小建中湯傷寒脉浮<lb/>
而𦂳無汗惡寒頭疼面慘發熱拘急手足㣲寒寒勝於<lb/>
<pb n="KR3e0067_WYG_120-24b"/>
熱耳寒傷榮氣表實無汗法當發汗麻黄湯麻黄葛根<lb/>
湯人參順氣散可選用之頭疼甚者葱白湯或熱多寒<lb/>
少脈弱無陽只用桂枝二越脾一湯或喘急者可與麻<lb/>
黄湯尺脉遲而血少者黄耆建中湯淋家衂家瘡家虚<lb/>
家四動氣不可汗可與小柴胡湯太陽脈浮有汗為傷<lb/>
風脉𦂳無汗為傷寒陽明善飢為傷風不食為傷寒少<lb/>
陽耳聾目赤胸煩滿為傷風口苦咽乾目强為傷寒三<lb/>
隂傷風但四肢煩疼傷風見寒傷寒見風脉證熱盛而<lb/>
<pb n="KR3e0067_WYG_120-25a"/>
煩手足傷風生寒脈𦂳浮全不煩少熱肢㣲厥寒證兼<lb/>
風脉浮緩然傷風見寒脉傷寒見風脈為榮衛俱受邪<lb/>
用大青龍湯然大青龍不可輕用湏是風寒俱盛又加<lb/>
煩燥證方可與之知易簡者謂二證交攻則桂枝麻黄<lb/>
湯兼用尤為稳當二陽合病太陽合謂脈浮長若是浮<lb/>
弦合少陽膽合胃時弦下短更將外證互推詳太陽陽<lb/>
明本太陽病若汗若利小便無津液胃中燥轉屬陽明<lb/>
大便堅小便利是為脾約脾約丸麻子仁丸主之若惡<lb/>
<pb n="KR3e0067_WYG_120-25b"/>
寒則用升麻葛根湯不惡寒反惡熱大便不秘可少與<lb/>
白虎湯不惡寒反惡熱大便秘或譫語調胃承氣湯下<lb/>
之喘而胸滿者不可不用麻黄湯太陽少陽頸項强急<lb/>
腹不鞭滿目眩往來寒熱諸證並用小柴胡湯少陽陽<lb/>
明本少陽病因發汗利小便後胃中燥大便難用調胃<lb/>
承氣湯正陽陽明本經風盛氣實也大柴胡湯大小承<lb/>
氣湯主之又三陽合病腹滿身重面垢讝語遺尿口中<lb/>
不仁用白虎湯或舌乾口燥不仁背惡寒者通用太陽<lb/>
<pb n="KR3e0067_WYG_120-26a"/>
陽明少陽陽明正陽無表證者俱可不惟惡寒中寒為<lb/>
太陽陽明合病未過經亦屬表可發汗用桂枝麻黄各<lb/>
半湯葢在經則汗過經則否也三陽無合病　太陽陽<lb/>
明倂病歌曰太陽已汗病陽明不惡寒兮裏未寧全入<lb/>
陽明須下劑汗之猶在太陽明倂病本太陽初病發汗<lb/>
而未徹轉屬陽明續遂自汗出不惡寒是倂歸陽明也<lb/>
若太陽證尚在桂枝麻黄各半湯若太陽證已退但有<lb/>
陽明者大承氣湯下之　春温夏熱歌曰春温浮𦂳易<lb/>
<pb n="KR3e0067_WYG_120-26b"/>
經安發熱頭疼咳𠻳干夏月傷寒為熱病脉來洪盛療<lb/>
應難温病發於春間及夏至以前是也發熱咳𠻳頭疼<lb/>
身痛口中燥渇脉來浮𦂳看其病輕而熱多者小柴胡<lb/>
湯熱少者升麻湯觧肌湯㣲熱不渇者小柴胡加桂渇<lb/>
者小柴胡去半夏加人參栝蔞根脈實煩渇大柴胡微<lb/>
利之以其實而大便秘也虚煩用竹葉湯𠻳者小柴胡<lb/>
加五味子夏月傷寒是為熱病發熱頭疼肢體疼重或<lb/>
惡熱脉洪盛用藥不可太温如桂枝麻黄青龍湯之屬<lb/>
<pb n="KR3e0067_WYG_120-27a"/>
湏以黄芩升麻佐之熱病三日外脈仍數邪猶在經絡<lb/>
未入臟腑者桂枝石膏湯三月至夏至謂晚發梔子升<lb/>
麻湯　風温濕温歌曰風温熱汗脈多浮喘渇瘈瘲體<lb/>
不收腹滿脚寒頭目痛濕温讝熱汗頻流風温尺寸俱<lb/>
浮𦂳傷於風因而傷熱風與熱搏即發風温惟其有風<lb/>
則四肢緩縱而不收也其證身熱自汗頭疼喘息發渇<lb/>
昏睡或體重不仁謹勿發汗汗則讝語躁擾目亂無睛<lb/>
　張氏又云寸脈浮滑尺脉濇弱亦不可下下之則失<lb/>
<pb n="KR3e0067_WYG_120-27b"/>
㳛直視若被火則發黄癡狀如驚癇皆變逆之證耳病<lb/>
在少隂厥隂二經用萎㽔湯人參敗毒散身灼熱知母<lb/>
乾葛湯甚者栝蔞根湯脈浮身重汗出漢防己湯讝汗<lb/>
用防己黄耆湯救之龎氏用葛根龍膽湯證治論用小<lb/>
柴胡湯未醒者柴胡桂枝湯取㣲汗痰壅金沸草散咳<lb/>
𠻳加杏仁細辛五味子濕温寸濡而弱尺小而急素傷<lb/>
於温因而中暑温與熱搏即發濕温其狀胸滿頭目痛<lb/>
發壯熱若妄言身上汗多兩脛逆冷倦怠惡寒若妄發<lb/>
<pb n="KR3e0067_WYG_120-28a"/>
其汗使人不能言耳聾不知疼處其身青面色變是重<lb/>
暍而醫殺之濕温病在太陽經用白虎加蒼术湯更加<lb/>
官桂濕氣勝則一身盡痛發熱身黄小便不利大便反<lb/>
快用除濕湯五苓散臟腑虚大便滑者理中湯加蒼术<lb/>
白茯苓虚滑甚者术附湯暑氣勝則壯熱煩躁小便不<lb/>
利大便秘口渇用香薷散治要六合湯腑閉而煩渇者<lb/>
白虎加蒼术湯　風濕歌曰風濕浮兮額汗為腫疼發<lb/>
熱喜重衣身黄熱痛沉而緩中濕用䟽水府稀又論云<lb/>
<pb n="KR3e0067_WYG_120-28b"/>
風濕脈浮先傷濕而後傷風故也外證肢體重痛不能<lb/>
轉側額上微汗怯寒而不欲去衣大便難小便利熱至<lb/>
日晡而劇治法但㣲觧肌若正發汗則風去濕在非徒<lb/>
無益而又害之治法㣲觧肌用麻黄杏仁薏苡甘草加<lb/>
白术防己黄耆湯不嘔不渇脈虚浮而濇者桂枝附子<lb/>
湯濕多身痛小便不利甘草附子湯煩渇小便不利五<lb/>
苓散外不熱内不渇小便自利术附湯若昏沉腹滿身<lb/>
重自汗失音下利不禁白通湯多加白术少用甘草身<lb/>
<pb n="KR3e0067_WYG_120-29a"/>
腫疼㣲喘惡風杏仁湯通用人參敗毒散熱而煩渇者<lb/>
加栝蔞根若誤下之小便必不利可與五苓散中濕脈<lb/>
沉而緩風雨襲虛霿霧乘隙人多為濕所傷也一身盡<lb/>
痛重着發黄闗節煩痛發熱鼻塞時或脹滿大便利<lb/>
小便難外證耳濕家不可汗汗之則發痓熱而痓者<lb/>
死亦不可下下之則額汗胸滿㣲喘而噦小便不利全<lb/>
濟赤難經云治濕之法不利小便非其治也中濕小便<lb/>
不利大便自利甘草附子湯五苓散或除濕湯加茯苓<lb/>
<pb n="KR3e0067_WYG_120-29b"/>
主之大小便皆直利則與术附湯身體痛鼻塞黄耆建<lb/>
中湯小建中湯寒濕交攻疼痛重着易簡滲濕湯甚者<lb/>
參料理中湯加熟附子風寒濕氣合而為痺其何以為<lb/>
治曰寒多則為疼痛當用官桂乾薑附子風多則為走<lb/>
注當用麻黄薏苡烏頭中氣則為堅滿紫蘇陳皮枳殼<lb/>
所不可闕中濕則為重着能以茯苓蒼术乾薑主之應手而<lb/>
愈　温毒中暑歌曰温毒春間斑發瘡嘔而咳悶透心<lb/>
傷背寒面垢虚來脈自汗焦煩是暑傷温毒者冬間感<lb/>
<pb n="KR3e0067_WYG_120-30a"/>
受寒毒乖氣至春而發也表證未退毒氣不散所以發<lb/>
斑肌肉絞疼心下煩悶嘔逆咳𠻳後必下利寸脈洪數<lb/>
尺脈實大其為病重葢陽氣盛耳治法通用𤣥參升麻<lb/>
湯黑膏六一散或用敗毒散加紫草咳悶而嘔清水實<lb/>
者葛根橘皮湯證治論黄連橘皮湯中暑脈虚弱或沉<lb/>
伏身熱背寒面垢自汗躁煩毛聳惡寒昏昏倦怠而身<lb/>
不痛經云寒則腠理閉暑則腠理開開則灑然寒閉則<lb/>
熱而悶體認不精以傷暑為熱病誤人多矣内外俱熱<lb/>
<pb n="KR3e0067_WYG_120-30b"/>
口燥煩渇四肢㣲冷而不動白虎湯嘔逆惡寒橘皮湯<lb/>
熱悶不惡寒竹葉石膏湯頭疼惡心煩躁心下不快五<lb/>
苓散消暑丸霍亂吐瀉香薷散温服信効方中暑用小<lb/>
柴胡湯脈沉遲腠理開灑然毛聳口前開而板齒燥用<lb/>
白虎加人參湯傷暑發大熱頭疼自汗咽疼煩躁腹中<lb/>
熱結諸藥不効者小柴胡湯最良小便不利五苓散熱<lb/>
病中暑濕温雖皆因暑所致然脈證不同當明辨之熱<lb/>
病者冬間感寒至盛暑而後發此即夏月傷寒但熱多<lb/>
<pb n="KR3e0067_WYG_120-31a"/>
而脉洪盛者是也中暑者病在太陽外證與熱病相似<lb/>
但熱病脉盛肢節重痛中暑脈虚肢節不疼兼面垢背<lb/>
寒而手足㣲冷者是也濕温相搏之病在太陽其脉寸<lb/>
濡而弱尺小而急外證胸滿頭目痛身熱汗多而足脛<lb/>
逆冷是也以上三證夏月病多有之湏别其名庶無毫<lb/>
釐千里之謬凡夏月傷暑雖則熱毒為害皆因脾胃虚<lb/>
怯而得之胃虚然後伏暑然後煩躁其有飲水過多及<lb/>
用解暑冷藥太過傷動其中真氣内虧嘔吐不食自利<lb/>
<pb n="KR3e0067_WYG_120-31b"/>
不渇六脉沉㣲按之隠隐是為裏寒外熱如隂盛格陽<lb/>
之類不可更泥中暑伏熱之說急以理中甘草乾薑湯<lb/>
與之縱或㣲煩小便不利斷不可以為熱也又有冷藥<lb/>
過度胃寒停水潮熱而嘔或身有煩熱此為陽浮外而<lb/>
不内可與小半夏茯苓湯或加前胡脾胃素弱者二陳<lb/>
湯主之雖然抑猶有觧夏月病多傷暑暑家脉虚面慘<lb/>
冷汗手足㣲寒茍不揣其裏熱之證妄以剛劑投之是<lb/>
猶抱薪救火不發黄則發斑甚至蓄血悶亂而死矣可<lb/>
<pb n="KR3e0067_WYG_120-32a"/>
不遡源窮流而精審之哉假如夏月泄瀉不止胃脘閉<lb/>
膈飲食不進或心腹痛滿大抵因暑得之泄㵼中滿者<lb/>
香薷散加縮砂下消暑丸心腹刺痛者香薷散加縮砂<lb/>
下蘇合丸俱得其便假如夏月下痢赤白煩渇嘔逆腹<lb/>
中攪痛小便不利是亦因暑致之可與五苓散香薷散<lb/>
小柴胡湯黄龍丸之屬若以此嘔證為脾胃寒嘔則誤<lb/>
矣　痓病温瘧疫癘歌曰痓甚風癎强體肢柔剛二證<lb/>
必須推後寒先熱名温瘧疫癘之邪責四時痓者先傷<lb/>
<pb n="KR3e0067_WYG_120-32b"/>
於風又感寒濕所致發熱腹疼口噤頭搖癡□不語項<lb/>
强背直腰身反張或目痛或目赤或閉目或足冷或足<lb/>
温或妄行其脉沉弦而遲亦或帶𦂳此為惡候不救者<lb/>
多若脉如雨濺散出於指外者旦暮殂也傷風頭疼發<lb/>
熱常出㣲汗又自嘔逆汗之必發痓新產血虚汗出傷<lb/>
風亦致發痓大發濕家汗亦作痓者死痓病初發多有<lb/>
腹疼之證内經曰戴眼反折瘈瘲汗出如珠着身不流<lb/>
太陽絶也其謂是乎發熱無汗惡寒讝語為剛痓用葛<lb/>
<pb n="KR3e0067_WYG_120-33a"/>
根湯麻黄葛根湯發熱有汗惡寒為柔痓用桂枝加葛<lb/>
根湯桂枝栝蔞根湯二痓通用小續命湯剛痓去附子<lb/>
柔痓去麻黄剛痓腹滿内藥咬齒脚攣卧不着席大承<lb/>
氣湯下之柔痓桂心白术湯附子防風散八物白术散<lb/>
其脉尺寸俱盛先熱後寒汗吐下後重感於寒而得之<lb/>
寒多者其脉弦遲熱多者其脈弦數寒熱乃隂陽之争<lb/>
也先熱後寒先寒後熱或寒熱相等並小柴胡湯先寒<lb/>
後熱小柴胡湯加桂枝多熱而燥少與白虎加桂湯多<lb/>
<pb n="KR3e0067_WYG_120-33b"/>
寒者柴胡桂薑湯或致中湯加桂寒少熱多或多痰而<lb/>
嘔食不入二陳湯加烏梅小便赤經汗出煩渇素有瘴<lb/>
氣不服水土而嘔五苓散大便秘嘔吐寒熱無時脉小<lb/>
𦂳者大柴胡湯下之　痰證傷食類傷寒有痰頭項皆<lb/>
和暢外熱憎寒寸浮上頭疼右手脉数身不疼左手脉平傷<lb/>
食狀痰證寸口脉浮發熱憎寒惡風自汗胸滿氣上衝<lb/>
咽不能喘息頭不疼項不强為異耳有熱用柴胡半夏<lb/>
湯金沸草散易簡參蘇飲無熱二陳湯温膽湯伸欠頭<lb/>
<pb n="KR3e0067_WYG_120-34a"/>
疼者胸滿發寒熱亦是痰證痰脈𦂳而不大𤓰蒂散吐<lb/>
之不得謂痰證例無頭疼而以他證參之也傷食右手<lb/>
闗脈𦂳盛而數頭疼發熱惡風但身體不疼中脘痞悶<lb/>
噯噫噎食臭為異耳熱邪伏於脾胃則食不能消經云<lb/>
人迎𦂳盛傷於寒氣口𦂳盛傷於食人迎主外風寒入<lb/>
之氣口主中飲食傷之是以有左右手之别中脘痞悶<lb/>
嘔而熱者二陳湯加生薑烏梅寒多不甚熱者治中湯<lb/>
五積散心腹滿痛者大柴胡下之胸膈實而嘔吐者食<lb/>
<pb n="KR3e0067_WYG_120-34b"/>
在上脘𤓰蒂散吐之　夾食傷寒證候按病源云下後<lb/>
六七日不大便煩熱腹滿而痛為胃中有乾糞亦挾宿<lb/>
食故也審如是則夾食傷寒即太隂證腹滿時痛桂枝<lb/>
湯加大黄者是也所以太隂受病主胸膈脹嘔吐飱泄<lb/>
朱氏以為飲食得之如曰太隂證飲食不節胸膈不快<lb/>
用理中湯加青皮陳皮或枳實理中丸或二陳湯皆其<lb/>
治之今推明治法有表者用致中湯去白术多用青皮<lb/>
有表復有裏者用桂枝加大黄湯若表證已觧但有裏<lb/>
<pb n="KR3e0067_WYG_120-35a"/>
證者小承氣湯與之可也張氏云傷食者剉大黄三五<lb/>
粒入湯劑中正此意耳雖然夾食傷寒則脾胃已傷暴<lb/>
加轉下不可也復發其汗亦不可也夾食傷寒見吐利<lb/>
厥逆而不挾表證者依隂病及霍亂等治之若吐利厥<lb/>
逆而挾表證者即依先救表之法　虚煩脚氣類傷寒<lb/>
虚煩身首全無痛脉自和平多熱壅轉筋惡食大便難<lb/>
脚氣酸疼而弱腫虚煩諸虚煩熱也不惡寒身不痛頭<lb/>
不疼脉不浮不𦂳數為異耳重者竹葉湯輕者小柴胡<lb/>
<pb n="KR3e0067_WYG_120-35b"/>
湯嘔者橘皮湯並不可下隂證虚煩外熱内寒肢節疼<lb/>
隂旦湯　脚氣初病發熱憎寒頭痛嘔噦惡聞食臭肢<lb/>
節酸痛大便難或胸滿腹痛卒起而脚轉筋屈弱攣痛<lb/>
腫重痺頑為異耳脚氣通用三和散降氣湯大流氣飲<lb/>
烏藥順氣散分氣紫蘇飲木𤓰散石楠丸枳殼散用木<lb/>
𤓰煎湯調下毒氣入腹衝心作痛吐涎者降氣湯下養<lb/>
正丸或用吳茱萸製炒煎熱入生薑汁主之寒多者越<lb/>
婢湯小續命湯加獨活濕多者除濕湯五苓散痰多者<lb/>
<pb n="KR3e0067_WYG_120-36a"/>
除濕湯下白丸子挾寒者養正丹躁煩者竹瀝湯或紫<lb/>
雪丸太便秘者脾約丸神功圓麻仁丸或五積散加大<lb/>
黄風毒腫疼排風湯檳榔散筋急掣痛木香煎湯調乳<lb/>
香趂痛散又用香蘇散三錢川練子兩箇取皮肉剉新<lb/>
瓦上焙降真香碎三節和之新汲水煎空心服脚氣證<lb/>
候與傷寒無異或發熱頭疼或身體冷痛或寒熱往來<lb/>
或自汗惡風或大小便秘或腹痛下利胸滿氣短怔忪<lb/>
煩悶嘔噦涎沫惡聞食臭大類傷寒但卒起腿脚屈弱<lb/>
<pb n="KR3e0067_WYG_120-36b"/>
頑痺肢節攣急酸疼或歴節及髀脛間焮然赤腫為異<lb/>
耳傷寒傳足六經在太陽則頭疼項强腰背酸重在陽<lb/>
明則口燥鼻乾惡熱譫語在少陽則耳聾口苦脇疼在<lb/>
太隂則胸腹滿痞肢體浮腫在少隂則咳喘面黧咽痛<lb/>
在厥隂則癱緩筋攣隂器脹痛六經所傳又有合病併<lb/>
病外證與傷寒並同凡遇發熱燥煩大便不通嘔噦痰<lb/>
涎而惡食者起於熱熱則下而愈須審問之脈浮而弦<lb/>
者起於風則汗而愈濡而弱者起於濕濕則滲而愈洪<lb/>
<pb n="KR3e0067_WYG_120-37a"/>
而數者起於熱熱則下而愈遲而澁者起於寒寒則温<lb/>
而愈風寒暑濕證狀不同然風為走注寒為疼痛暑為<lb/>
熱煩濕為重着必有可驗之證治法總貴乎䟽導但不<lb/>
可過劑其補湯淋洗則醫家之大戒也雖然脚氣漸入<lb/>
頓深非藥力相接不可也治之亦當究其源或因風寒<lb/>
發動則為之觧風寒或因飲食釀成則為之消飲食氣<lb/>
觸而發者則為之調氣續生他病者則以他病方藥理<lb/>
之所患氣實而死未有服藥致虚而殂者甚至喘𠻳氣<lb/>
<pb n="KR3e0067_WYG_120-37b"/>
上衝心痛嘔吐腹脇脹滿頑痺不仁最為惡候然則所<lb/>
謂寒則温之熱則寒之在表者散之在裏者下之大虚<lb/>
者扶養之是為不刋之法　傷寒傳經之邪病至厥隂<lb/>
其脈㣲帶浮緩之狀是則脾氣將復邪無所容寒熱作<lb/>
而得汗以觧若尺寸俱沉短此為毒氣入臓土敗木賊<lb/>
脾受肝邪必有囊縮舌卷耳聾不知人之證當急下之<lb/>
五救其一　傷寒表證當汗而不可下裏證當下而不<lb/>
可汗在半表半裏當和觧而不可發汗吐下在上則通<lb/>
<pb n="KR3e0067_WYG_120-38a"/>
之在下則泄之傷寒無汗表病裏和則麻黄湯汗之或<lb/>
天水散之類亦佳表不觧半入於裏半尚在表者小柴<lb/>
胡湯和觧之或天水凉膈散甚良表裏熱勢俱甚大柴<lb/>
胡湯㣲下之更甚者大承氣湯表熱多裏熱少者天水<lb/>
一凉膈半和觧之裏熱少未可下者凉膈天水一半調<lb/>
之勢更甚者小承氣湯下之表證觧但有裏證者大承<lb/>
氣湯下之凡此諸可下者通宜三承氣湯下之發汗不<lb/>
觧别無異證者通宜凉膈散調之以退其熱兩感證則<lb/>
<pb n="KR3e0067_WYG_120-38b"/>
倣此而已傷風自汗表病裏和者桂枝湯觧肌半在表<lb/>
半在裏白虎湯和觧之病在裏者大承氣湯下之一法<lb/>
無問風寒暑濕有汗無汗内外諸邪所傷但有可下者<lb/>
或表裏兩證俱不見而目深但睛不了了睛不和者或<lb/>
腹脹滿實痛者或煩渇或譫語妄言或狂躁喘滿者或<lb/>
熱極而將死者通宜大承氣湯下之或三承氣湯尤良<lb/>
傷寒大發汗汗出不觧反無汗脈尚浮者蒼术白虎湯<lb/>
和觧之或中暑自汗脈虚頭痛口乾倦怠煩躁或時惡<lb/>
<pb n="KR3e0067_WYG_120-39a"/>
寒或畏日氣無問表裏通宐白虎湯裏熱勢甚腹滿而<lb/>
脈沉可下者宜大承氣湯或三承氣湯傷寒表熱極甚<lb/>
身疼痛不可忍或煩或嘔裏有㣲熱不可發汗吐下擬<lb/>
以小柴胡天水凉膈之類和觧恐不能退其熱勢之甚<lb/>
或大下後或再三下後熱勢尚甚不能退本氣虛損而<lb/>
脈不能實擬更下之恐下脫而立死不下亦熱極而死<lb/>
寒凉之藥不能退其熱勢之甚者或因大下後濕熱下<lb/>
利不止熱不退脉弱氣虚不可更下者或諸濕熱内甚<lb/>
<pb n="KR3e0067_WYG_120-39b"/>
小便赤大便溏㵼頻併少而急痛者必欲作利也速宜<lb/>
黄連觧毒湯或裏熱極甚而隂氣虚不能退者或已下<lb/>
後熱不退者或畜熱内甚隂厥極深以至陽氣不能營<lb/>
運而已致遍身青冷痛甚不堪項背拘急目赤睛疼昏<lb/>
眩恍惚咽乾或痛躁渇虚汗嘔吐下利腹滿實痛甚至<lb/>
痞悶煩亂喘息急聲脉疾而數以其畜熱極深致脈沉<lb/>
細而欲絶或始得病陽熱勢暴而便有此證者或兩感<lb/>
勢甚者通宜解毒湯加大承氣湯下之熱不退者再下之<lb/>
<pb n="KR3e0067_WYG_120-40a"/>
雖古人有云三下熱不退者死然亦有下四五次利數<lb/>
十行而熱退救活者又下利熱稍退而未愈者亦用黄<lb/>
連觧毒湯調之或㣲熱未除者凉膈散調之或失下熱<lb/>
極以致身冷脉㣲而昏冒將死者若急下之則隂暴絶<lb/>
陽氣復竭而立死不下亦死當以凉膈散或黄連觧毒<lb/>
湯養隂退陽使熱氣漸以消㪚則心胸腹暖脉漸以生<lb/>
俟脈復有力然後以三承氣湯選用或下後微熱不觧者<lb/>
凉膈散調之愈後但宜用退熱之藥忌發熱諸物以熱<lb/>
<pb n="KR3e0067_WYG_120-40b"/>
易於再作也　六經傳變太隂少隂厥隂皆屬隂證也<lb/>
少隂者腎也厥隂者肝也太隂者脾也脾何以謂之太<lb/>
隂太隂者脾之經主胸膈䐜脹腎何以謂之少隂少隂<lb/>
者腎之經主脈㣲細心煩但欲寐或自利而渇又寒入<lb/>
於太隂則發熱而惡寒入於少隂則只惡寒而不發熱<lb/>
也三隂中寒㣲則理中湯或稍厥或下利乾薑甘草湯<lb/>
重者四逆湯無脉者通脉四逆湯厥隂者肝之經也厥<lb/>
隂之為病主消渇氣上衝心中痛飢不欲食食則吐蚘<lb/>
<pb n="KR3e0067_WYG_120-41a"/>
下之利不止若隂氣獨盛陽氣暴絶則為隂毒其證四<lb/>
肢逆冷腹臍築痛身如被杖脉沉疾或吐或利當急灸<lb/>
臍下内服辛熱之藥令陽復而大汗矣　人之傷寒則<lb/>
為熱病古人通謂之傷寒病前三日巨陽陽明少陽受<lb/>
之熱在於表汗之則愈後三日太隂少隂厥隂受之熱<lb/>
傳於裏下之則愈六經傳受由淺至深皆是熱證非有<lb/>
隂寒之證古聖訓隂陽為表裏惟仲景深得其意厥後<lb/>
朱氏編活人書俱失仲景本意將隂陽二字釋作寒熱<lb/>
<pb n="KR3e0067_WYG_120-41b"/>
此差之毫釐失之千里矣　傷寒則别語無倫者曰讝<lb/>
語實則讝語也外證大便秘小便赤聲重曰鄭聲虚則<lb/>
鄭聲也外證二便利手足冷下洩曰轉失氣大便堅小<lb/>
便利曰脾約得大便曰更衣大便如常曰清便自調或<lb/>
云自可水穀不化曰下利清穀下利曰飱泄痔曰腸癖<lb/>
腸癖謂痔也素問曰飲食自倍腸胃乃傷活人書云此<lb/>
太隂受病下為飱洩久為腸癖病十二日曰過經長蟲<lb/>
曰蚘蟲即蛔蟲也隂病發躁曰隂躁手足逆冷曰厥有<lb/>
<pb n="KR3e0067_WYG_120-42a"/>
隂厥陽厥二證手足指頭㣲冷曰清屬三隂肌膚冷或<lb/>
下利而發躁無時暫安曰臓厥不治兩手無脉曰雙伏<lb/>
一手無脉曰單伏男子病新瘥而婦人與之交曰陽易<lb/>
婦人病新瘥而男子與之交曰隂易燒裩㪚猳䑕糞湯<lb/>
竹皮湯男子作隂腫小腸絞痛婦人則裏急腰胯連腹<lb/>
内痛其人身體重熱上衝胸頭重不能舉眼中生花四<lb/>
肢拘急小腹絞通手足拳百節觧離經<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>見者皆主死<lb/>
一呼一至曰損脉離經太過曰至不及曰損一呼三至<lb/>
<pb n="KR3e0067_WYG_120-42b"/>
曰至脉離經二<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>惟隂易陽易病有之發汗吐下後温<lb/>
針後病不觧此為壊病又曰何逆何逆有四種或變為<lb/>
温瘧或變為風温或為温毒或為温疫也發汗而汗不<lb/>
止曰漏風漏風亦亡陽之别名也又大下之後損傷隂<lb/>
血亦謂之亡陽又太陽病桂枝證而投麻黄汗出多遂<lb/>
漏不止亦曰亡陽發狂條有因火刼驚狂謂之火邪其<lb/>
人亡陽尺寸脈𦂳主無汗今反有汗者曰亡陽大抵隂<lb/>
病主無汗今有汗者亦亡陽也三月至夏方發曰晩發<lb/>
<pb n="KR3e0067_WYG_120-43a"/>
冬應寒而反大温人暴感之而病曰冬温非時暴寒伏<lb/>
於少隂之經咽痛不利曰腎傷寒發汗後仍灼熱自汗<lb/>
曰風温係何逆之數也中暑曰中暍感不時之氣而病<lb/>
老㓜皆相似者俗謂之天行發濕温汗曰重暍重暍者<lb/>
死温病汗出徹後復發熱而脉躁疾不為汗衰狂言不<lb/>
能食曰隂陽交交者死也評熱論云發熱脉躁狂言不<lb/>
能食謂之三死發熱脉躁盛不得汗者曰陽極死又若<lb/>
已得汗而脉躁盛者亦主死也大都汗後脉躁盛者皆<lb/>
<pb n="KR3e0067_WYG_120-43b"/>
主死也病瘥後更發熱曰遺熱病瘥後勞動再病曰勞<lb/>
復病瘥後食肉再病曰食復脉浮遲或弱不能作汗其<lb/>
身癢者曰無陽目亂無神吐利並作曰霍亂鼻出血曰<lb/>
衂陽病下之早為結胸為懊憹隂病下之早為痞不按<lb/>
自痛臍腹堅硬曰大結胸按之而痛為小結胸又有水<lb/>
停結在胸脇間身無大熱而額㣲汗出曰水結胸煩躁<lb/>
多而有結胸證曰熱實結胸無熱而有結胸證曰寒實<lb/>
結胸證似結胸飲食如故時時下利陽脉浮闗脈小細<lb/>
<pb n="KR3e0067_WYG_120-44a"/>
沉𦂳舌上白胎而滑者曰臓結死不治上唇有瘡蟲食<lb/>
其喉或食其藏曰<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>下唇有瘡蟲食其肛或食其隂曰<lb/>
狐咳逆曰噦乾嘔曰啘脉相剋賊曰負負者死謂陽明<lb/>
與少陽合病其脉但長大者謂有胃脉為順若脉中有<lb/>
弦即是有木脉也上被木賊故曰負所以死也傷寒有<lb/>
所不利者行之取其滲洩也利小水曰滲洩大抵小數<lb/>
則大便難小便曰溲民病鶩溏大便寒而鴨溏水穀不<lb/>
别也大便堅硬曰鞕此有熱而鞕也故曰寒則溏熱則<lb/>
<pb n="KR3e0067_WYG_120-44b"/>
垢也協熱而利謂之腸垢渇欲飲水水入即吐名曰水<lb/>
逆黄病曰疸内經瘧論中謂疸為熱活人書以黄為疸<lb/>
南方暑濕近夏癉熱故病黄也疸與癉同因熱而病黄<lb/>
疸也心振寒而動曰悸厥隂證云厥逆怔忪此有水也<lb/>
宜治水脚氣有小腹不仁而怔忪者少陽嘔而發熱胸<lb/>
脇滿小便不利怔忪者心中若有所失曰懊憹當汗而<lb/>
誤下者為痞為結胸為懊憹應下而汗者為亡陽為讝<lb/>
語為下厥上竭强發少隂汗則動血或出口鼻或出耳<lb/>
<pb n="KR3e0067_WYG_120-45a"/>
目謂之下厥上竭也目中不了了了了謂不明了也或<lb/>
謂之睛不和言不和平如尋常也口中不仁小腹不仁<lb/>
者即所謂皮膚不仁之義皮膚不仁者頑麻而不知有<lb/>
無也身振搖而動曰肉瞤臍下有動氣曰奔豚在上者<lb/>
湧之曰吐在下者洩之曰利左闗曰人迎右闗曰氣口<lb/>
足趺上動脉曰衝陽内踝骨上䧟中動脈曰太谿婦人<lb/>
乳直下筋骨間近腹處曰期門臍下一寸曰氣海千金<lb/>
方指迷方並云一寸五分此謂從其心量下一寸五分<lb/>
<pb n="KR3e0067_WYG_120-45b"/>
也二寸曰丹田三寸曰闗元血曰榮氣曰衛𤣥府曰汗<lb/>
孔素問生氣通天勞汗當風注云𤣥府即汗孔也手足<lb/>
搐搦曰瘈瘲二陽俱病曰合病先二陽倶病而後一陽<lb/>
自病曰倂病隂陽俱病曰兩感先曰隂陽䨇傳四肢病<lb/>
曰末疾大抵有風則四肢不收左傳曰風淫末疾者是<lb/>
也　傷寒諸篤證搖頭直視形如烟熏心絶唇脗反青<lb/>
四肢多汗肝絶反目直視狂言遺尿腎絶汗出髮潤喘<lb/>
而不休肺絶環口黧黑柔汗發黄脾絶汗出如油喘息<lb/>
<pb n="KR3e0067_WYG_120-46a"/>
無已水漿不下形體不仁命絶大發濕家汗則成痓發<lb/>
濕温汗身青面變耳聾不語曰重竭不治發風濕汗必<lb/>
讝語不治發少陽汗則譫語發汗只在頭面不至遍身<lb/>
鼻衂不止者逆發汗不至足者逆諸逆發汗劇者言亂<lb/>
目眩並不治當汗無汗服麻黄湯數劑汗不出者不治<lb/>
汗出如流不治汗出如油口噤肉戰聲低喘促不治汗<lb/>
後嘔吐水藥不入口者逆熱病脈躁盛而不得汗不治<lb/>
汗後不為汗衰復大熱躁疾狂言不食曰隂陽交不治<lb/>
<pb n="KR3e0067_WYG_120-46b"/>
忽冒昧無脉服藥後汗觧則生若無汗脈不至者不治<lb/>
少隂厥逆無脉服藥通脉其脈漸續則生暴出則不治<lb/>
下利厥逆無脈灸之脈不回身不温不治少隂四逆下<lb/>
利惡寒而踡發躁無脈不治下利日十餘行其脉反實<lb/>
者逆少陽陽明合病下利脈長大而弦曰負不治陽病<lb/>
見隂脈者不治發斑屬陽見隂脈不治代脈不治吐血<lb/>
衂血脈反浮大而牢不治隂易陽易脈離經外腎腫腹<lb/>
中絞痛手足拳攣不治欬逆上氣脈止者不治譫語脈<lb/>
<pb n="KR3e0067_WYG_120-47a"/>
反沉㣲四肢厥冷不治脈隂陽俱虚熱不止者不治七<lb/>
八日以上發大逆難治舌本爛身熱或汗不止厥不止<lb/>
並不治下利發熱厥逆躁不得眠不治讝語直視或喘<lb/>
滿或下利並不治讝語屬陽見隂證者逆傷寒脉乍踈<lb/>
乍數不治發斑先赤後黯面色黧晦不治發斑大便自<lb/>
利不治發黄而變黑不治舌乾黑不治口張目䧟不治<lb/>
張口出氣乾嘔骨體熱痛者逆咳逆不止者不治心下<lb/>
痞悶上氣喘麄者逆霍亂喘脹煩躁不治誤下濕家額<lb/>
<pb n="KR3e0067_WYG_120-47b"/>
汗喘促或小便不利大便自利不治頭汗内外闗格小<lb/>
便不利此為陽脫不治腹滿咳逆不得小便不治腹大<lb/>
滿而不泄不治若脈洪𦂳而滑尤可慮臟結如結胸舌<lb/>
上白胎隂筋引臍腹痛時下利不治結胸證具更加煩<lb/>
躁不治臓厥七八日膚冷煩躁下利無時暫安不治少<lb/>
隂吐利厥逆煩躁不治厥而下利反能食者曰除中不<lb/>
治四肢厥逆臍下絞痛石硬睛定者逆厥隂證唇青舌<lb/>
卷面黑耳聾囊縮不治頭連胸痛甚手足俱寒不治<lb/>
<pb n="KR3e0067_WYG_120-48a"/>
隂毒陽毒過六七日不治狐<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>咽乾聲啞唇瘡不治赤<lb/>
斑五救其一黑斑十救其一尋衣摸空者逆　總括論<lb/>
云傷寒汗吐下之法最不可輕據脉以驗證問證而對<lb/>
脉太陽者陽病證之表也陽明者陽證之裏也少陽者<lb/>
三陽三隂之間太隂少隂厥隂又居於裏總而謂之陽<lb/>
證也發於陽則太陽為之首發於隂則少隂為之先太<lb/>
陽惡寒而少隂亦惡寒但太陽之脈多浮少隂之脈沉<lb/>
細與其他證狀亦自異也發熱惡寒身體疼痛或自汗<lb/>
<pb n="KR3e0067_WYG_120-48b"/>
或無汗是為表證可汗不惡寒反惡熱手掌心并腋下<lb/>
濈濈然而汗出口燥咽乾壯熱腹滿小便如常不白而<lb/>
少大便秘鞕是為裏證可下厥冷踡默自利煩躁而無<lb/>
身熱頭疼是為隂證可温其脈單浮與浮洪浮數浮𦂳<lb/>
者此表病之脉滑實弦𦂳中間數盛者此裏病之脈沉<lb/>
細緩弱者此隂病之脈在表者邪搏於榮衛之間在裏<lb/>
者邪入於胃府之内胃府而下少隂居焉若傳次三隂<lb/>
則為邪氣入臓矣榮與衛均為表也亦均可汗也然自<lb/>
<pb n="KR3e0067_WYG_120-49a"/>
汗者為傷風風傷衛氣衛行脉外其脉浮緩而病尚淺<lb/>
則以桂枝湯助陽而汗之無汗者為傷寒寒傷榮氣榮<lb/>
行脉中其脉浮𦂳而病稍深則以麻黄湯助陽而汗之<lb/>
榮衛固為表也胃腑亦可以為表也然以臓腑而分表<lb/>
裏則在腑者胃之表在臓者胃之裏謂取諸腑可以表<lb/>
言若令榮衛腑臓而分之則表者榮衛之所行裏者胃<lb/>
腑之所主而臓則又深於裏者矣審脉問證辨名定經<lb/>
真知其為表邪則汗之真知其為裏邪則下之真知其<lb/>
<pb n="KR3e0067_WYG_120-49b"/>
為隂病則温之表有邪則為陽虚隂盛而發表之藥用<lb/>
温裏有邪則為隂虚陽盛而攻裏之藥用寒隂經受邪<lb/>
則為臓病而温隂之藥用熱是三者貴乎得中否則寧<lb/>
可不及亦不可太過得中者上也不及者次也夫茍太<lb/>
過則斯為下矣葢得中者如此而汗如彼而下又如彼<lb/>
而温桂枝承氣投之不差薑附理中發而必中重者用<lb/>
藥𦂳輕者用藥㣲不背隂陽深合法度故曰得中者上<lb/>
也寧可不及者證與脈大同而小異名與經似異而實<lb/>
<pb n="KR3e0067_WYG_120-50a"/>
同當五分取汗而三分之劑散之當五分轉下而三分<lb/>
之劑導之當純用温裏而略温之劑扶持之未可汗下<lb/>
者與之和觧未可遽温者且安其中若猶未也則増减<lb/>
於其間細細而加推詳徐徐而就條理雖未遽安亦無<lb/>
傳變故曰寧可不及者次也太過者粗工不知深淺輕<lb/>
舉妄動者為之或問證而不知脈或執脈而不對證或<lb/>
名實之不辨或日數之拘泥遂有汗下太早之失甚者<lb/>
不問隂陽當汗而反下則為痞為結胸為懊憹當下而<lb/>
<pb n="KR3e0067_WYG_120-50b"/>
反汗則為讝語為亡陽為動經為下厥上竭至於陽厥<lb/>
似隂之證誤以剛劑投之黑斑發狂悶亂可畏性命至<lb/>
貴可輕試哉故曰夫茍太過則斯為下矣大抵治傷寒<lb/>
有法與治他病不同條例得審藥進病除投劑少差死<lb/>
生立異古之人處方立論曰可汗曰可下曰可温曰和<lb/>
觧曰少與曰急下曰隨證滲泄與夫先温其裏乃發其<lb/>
表先觧其表乃攻其裏謂知音者若網在綱有條不紊<lb/>
此固得中者之事也若班固所謂病以不服藥為中醫<lb/>
<pb n="KR3e0067_WYG_120-51a"/>
許仁則以為守過七日最為得計此非寧可不及之意<lb/>
乎王叔和善脈而且以承氣為戒虞世南善方而論傷<lb/>
寒一節且謂麻黄桂枝非深於其道則莫之敢為又非<lb/>
所以為太過者之戒乎論而至此則知古人之立論甚<lb/>
嚴而傷寒汗下温之法固自有定論也經云傷寒六七<lb/>
日目中不了了無表裏證脈雖浮亦有可下者少隂二<lb/>
三日無表證亦有可汗者隂證四逆法當用温而四逆<lb/>
散軰中有柴胡枳殼此豈厚誣哉醫在九流之中非圓<lb/>
<pb n="KR3e0067_WYG_120-51b"/>
機之士不足與語也何者脈雖浮而亦可下無表裏證<lb/>
者謂六七日大便難也藉使大便不難其敢輕下之乎<lb/>
少隂病亦有發汗者謂隂證初病便屬少隂而反發熱<lb/>
少隂本無熱今反發熱者是表猶未觧故用温藥㣲取<lb/>
其汗也藉使身不發熱其敢輕汗之乎四逆湯用薑附<lb/>
四逆散用枳柴一熱一寒並主厥逆固不侔矣然傳經<lb/>
之邪與隂經受邪初病便厥者不同故四逆㪚用藥主<lb/>
寒先陽而後隂也四逆湯用藥主熱陽不足而隂有餘<lb/>
<pb n="KR3e0067_WYG_120-52a"/>
也其敢例視隂逆一切温之乎不特此耳傷寒有始得<lb/>
病其脉沉數外證腹滿口燥煩渇即為陽盛入内之證<lb/>
醫當以下劑攻之不可槩以三日在太陽而發表也前<lb/>
所為隂證傷寒初病以來便見脉沉厥冷惡寒更無頭<lb/>
痛即是少隂受病之證醫法以乾薑附子軰温之又不<lb/>
可概以三隂傳次先太隂而後少隂也若張氏之論日<lb/>
數而曰日數雖多但有表證而脈浮者猶可發汗日數<lb/>
雖少若有裏證而脈沉實者即須下之是日數之不可<lb/>
<pb n="KR3e0067_WYG_120-52b"/>
拘也如此孫思邈云服承氣得利謹勿補中以熱氣得<lb/>
補復盛此所以言實熱也王叔和有曰虚熱不可去熱<lb/>
去則寒起此所以言虚熱也二言之殊途同歸是虚實<lb/>
之不可不辨也如此又况寒温熱同實而不同名暑濕<lb/>
風異種而有兼病異氣之相乘他邪之並作表證中之<lb/>
有不可汗裏証中之有不可下三隂可温有熱證者不<lb/>
同表裏俱見與半表裏者有異中暑熱病疑似難明傷<lb/>
寒傷風脉證互見陽明本多汗而有反無汗之别少隂<lb/>
<pb n="KR3e0067_WYG_120-53a"/>
本無汗而有反自汗之證或隂極發躁熱極發厥陽證<lb/>
似隂隂證似陽差之毫釐繆以千里又有痰證食積虚<lb/>
煩脚氣等證似傷寒之病自非心領意會逹變知幾體<lb/>
認之精發用之審則縱橫泛應幾何而不窮哉孔子曰<lb/>
可與適道未可與立可與立未可與權是說也亦在夫<lb/>
人權之而已矣　危氏得効方傷寒撮要論云凡發汗<lb/>
法欲令手足俱周濈濈然一時許為佳不欲淋漓如水<lb/>
服湯中病即已不必盡劑若發汗後病證仍在者三日<lb/>
<pb n="KR3e0067_WYG_120-53b"/>
内可再三汗之令腰脚間周遍為度凡轉下法須體認<lb/>
得合下之證明白在陽明胃經則不拘日數過時失下<lb/>
則氣血不通四肢便厥不識者疑為隂厥復進熱藥禍<lb/>
如反掌若少隂腎經太隂脾經下證悉具服湯後已更<lb/>
衣者不須盡劑陽明病得利瘥慎勿服補中藥以熱氣<lb/>
得補復成更復下之是重困也宜消息安養之凡取吐<lb/>
法服吐藥後不大吐則當以手指探之便吐矣不吐稍<lb/>
増藥以吐為度若吐少病不除明日再服吐藥可至再<lb/>
<pb n="KR3e0067_WYG_120-54a"/>
三但虚人宜少吐藥力過多者飲水觧之凡水漬法以<lb/>
疉布數重新水漬之稍捩去水搭於胸上須臾蒸熱又<lb/>
漬令冷如前用之仍數易新水日數十易熱甚者着病<lb/>
人於水中熱勢退則已亦良法也凡葱熨法用葱一束<lb/>
以絲纒如餅饀大去根惟存白三寸許先以火㶸一面<lb/>
令通熱勿至灼人乃以熱處着病人臍下上用熨斗盛<lb/>
火熨之令葱餅熱氣透入腹中更用三四餅候病人醒<lb/>
手足温有汗乃止凡蒸法以薪火燒地良久可以水洒<lb/>
<pb n="KR3e0067_WYG_120-54b"/>
之取蠶砂栢葉桃葉糠麩皆可用相和鋪燒地上面鋪<lb/>
草蓆令病人上臥温覆之夏月熱只用布單覆之汗移<lb/>
時立至俟脚心有汗乃用温粉撲上移上牀最得力者<lb/>
蠶砂栢葉桃葉也無蠶砂亦得<lb/>
　<lb/>
　<lb/>
　<lb/>
　普濟方卷一百二十一<lb/>
</p>
<p>
</p>
  </div>
</body>
</text>
</TEI>
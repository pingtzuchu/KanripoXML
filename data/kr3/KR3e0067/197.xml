<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>普濟方卷一百九十七</head>
    <p>
<pb n="KR3e0067_WYG_197-1a"/>
欽定四庫全書<lb/>
　普濟方卷一百九十七　明　周王朱橚　撰<lb/>
　　諸瘧門<lb/>
　　　縂論<lb/>
夫夏傷於暑秋必病瘧盖傷之淺者近而暴傷之重者<lb/>
逺而疾㾬瘧者乆瘧也是知夏傷於暑温熱閉藏而不<lb/>
能發泄於外邪氣内行至秋而發為瘧也經受之隨其<lb/>
動而取之有中三陽有中三隂者經中邪氣其證各殊<lb/>
<pb n="KR3e0067_WYG_197-1b"/>
同傷寒論之也五臟皆有瘧其治各異在太陽經謂之<lb/>
風瘧治多汗之在陽明經謂之熱瘧治多下之在少陽<lb/>
經謂之風熱瘧治多和之在隂經則不分三經縂謂之<lb/>
濕瘧當從太隂經論之　瘧病所謂因者病當先寒後<lb/>
熱寒則湯火不能温熱則氷水不能寒以先傷寒後傷<lb/>
風故先寒而後熱名曰寒瘧病者先熱後寒躁煩自汗<lb/>
惡風以先傷風後傷寒風為陽寒為隂故先熱而後寒<lb/>
名曰温瘧病者但熱不寒隂氣孤絶陽氣獨發心氣煩<lb/>
<pb n="KR3e0067_WYG_197-2a"/>
悗手足而欲嘔必渴以傷於暑熱名曰癉瘧病者寒熱<lb/>
身重骨節煩疼脹滿濈濈自汗善嘔因汗出復浴濕舍<lb/>
皮膚及冒雨濕名曰濕瘧病者寒多不熱但慘戚振慄<lb/>
病以時作此以陽虚隂盛多感隂濕陽不能制隂名曰<lb/>
牡瘧五種瘧疾以外感風寒暑濕與衛氣相并而成也<lb/>
瘧病内所因者病者寒熱顔色蒼蒼然善太息如死狀<lb/>
以蓄怒傷肝氣欝所致名曰肝瘧病者必煩欲飲清水<lb/>
反寒多不甚熱乍來乍去以喜傷心氣耗㪚所致名曰<lb/>
<pb n="KR3e0067_WYG_197-2b"/>
心瘧病者寒多腹中熱痛或渴不渴不熱不泄腸鳴汗<lb/>
出以思傷脾氣欝涎結所致名曰脾瘧病者心寒甚發<lb/>
熱間善驚而有所見以憂傷肺氣凝痰以致名曰肺瘧<lb/>
病者手足寒洒然腰脊痛發熱大便難目眴以失志傷<lb/>
腎所致名曰腎瘧五種瘧疾以臟氣不和欝結涎飲而<lb/>
成也瘧不内外因者病者發寒熱一歳之間長幼强弱<lb/>
或染時行變成寒熱名曰疫瘧以嵗運推之病者寒熱<lb/>
不作夢寐不祥多生恐怖名曰鬼瘧宜用禁避厭禳之<lb/>
<pb n="KR3e0067_WYG_197-3a"/>
法病者乍寒乍熱乍有乍無啇方多病此名曰癉瘧當<lb/>
隨方上所宜治之病者寒善飢而不能實已之滿腹急<lb/>
病痛以日作名曰胃瘧六腑無瘧唯胃有者盖飲食飢<lb/>
飽所傷胃氣而成世之謂食瘧或因諸瘧飲食不節變<lb/>
為此證也病者經年不差差復再發逺行乆立不至㣲<lb/>
勞力皆不任盖因表裏俱虚客邪未散真氣不復疾雖<lb/>
暫間少勞便發名曰勞瘧亦有數年不差百藥不斷結<lb/>
成癥癖腸脇名曰老瘧亦曰母瘧備内外不内外三因<lb/>
<pb n="KR3e0067_WYG_197-3b"/>
外則感四氣内則動七情飲食飢飽勞逸皆能致瘧經<lb/>
中所謂夏傷暑秋痰瘧者此則因時而序耳不可專隅<lb/>
以此論之則知温病飱泄欬嗽不可拘也夫瘧之始發<lb/>
先起於毫毛伸欠乃作寒慄鼔頷腰背俱痛寒去則内<lb/>
外皆熱頭痛而渴欲飲冷者以隂陽上下交爭虚實更<lb/>
作若陽并於隂則隂實而陽虚陽明虚則寒慄鼔頷太<lb/>
陽虚則腰背頭項俱痛少陽虚則心體解倦心愓愓然<lb/>
三陽俱虚則隂氣勝骨寒而痛病於陽則陽實而隂虚<lb/>
<pb n="KR3e0067_WYG_197-4a"/>
太陽虚則不嗜食善嘔嘔已乃衰少隂虚則熱多寒少<lb/>
嘔甚其病難已厥隂虚則腰腹痛小便不利如癃三隂<lb/>
俱虚則陽氣勝熱勝悒悒不樂隂盛則内寒陽虚則外<lb/>
寒生於内故中外皆寒陽盛則外熱隂虚則内熱一生<lb/>
於外故中外皆熱此皆因外感寒暑風濕内欝喜怒憂<lb/>
驚藴積痰飲所至飲食飢飽勞逸之所為也病氣與衛<lb/>
氣并居故病作衛氣晝行陽夜行隂得陽而外出得隂<lb/>
而内薄所以日作其氣内内薄於五臟横連於募原其<lb/>
<pb n="KR3e0067_WYG_197-4b"/>
道逺其氣深其行遲不能與衛氣俱出故間作以衛氣<lb/>
一日一夜大㑹於風府日下以節以此日作稍晏至二<lb/>
十五日至骶骨二十六日入脊内其氣上行故作日益<lb/>
早也瘧氣所以更盛更虚當氣之所在者在陽則熱躁<lb/>
在隂則寒靜極則隂陽俱衰衛氣相離則病休衛氣集<lb/>
則腹病也於是有日作間日作早晏不同又邪氣中於<lb/>
頭項者氣至頭項則作中於外者氣至背則作中於腰<lb/>
脊者至腰脊即作各隨其所中而作但衛氣之所在與<lb/>
<pb n="KR3e0067_WYG_197-5a"/>
邪氣相合則病作也更有疫瘧鬼瘴等瘧亦以邪氣中<lb/>
外氣之所為也除癉瘧純熱寒瘧先熱牝瘧無熱外諸<lb/>
熱皆先寒而後熱又經曰無刺熇熇之熱無刺渾渾之<lb/>
脉無刺漉漉之汗為其病逆未可治也知此則病方來<lb/>
與正作與將過皆不可治以反傷真氣不可不知也<lb/>
夫肺病為瘧者乍來乍去令人必寒甚則熱發善驚如<lb/>
有所見此肺瘧證也若人夲來語聲清雄忽爾不亮拖<lb/>
氣用力方得出言反於常人呼共語真親不應雖曰未<lb/>
<pb n="KR3e0067_WYG_197-5b"/>
病勢當不乆此則肺病聲之候也察病觀疾表裏相應<lb/>
依源審療乃不失也心病為瘧者令人心煩甚欲飲清<lb/>
水多寒少熱若人本來心性和雅而忽卒急反於常倫<lb/>
或言未訖便住以手剔脚爪此人必死禍雖未及呼曰<lb/>
行尸此心病聲之候也虚則補之實則瀉之不可療者<lb/>
明而察之肺病為瘧者令人色蒼蒼然氣息喘悶戰掉<lb/>
如死者若人本來少於悲恚忽爾嗔怒出言反常乍寛<lb/>
乍急言未訖以手向眼如有所思若下節病禍必至矣<lb/>
<pb n="KR3e0067_WYG_197-6a"/>
此則肺病聲之飲也其人若虚則為寒風所傷若實則<lb/>
熱氣所損陽則瀉之隂則補之脾病為瘧者令人寒則<lb/>
腹中痛熱則腸中鳴鳴已則汗出若其人本來少於喜<lb/>
怒而忽反常嗔喜無多言自笑不答於人此是脾病聲<lb/>
之候也不盈旬日禍必至腎病為瘧者令人凄凄然腰<lb/>
脊痛而宛轉大便澀身掉不定<hi>素問作目眴眴然</hi>手足寒熱人<lb/>
本來不喜不怒忽然謇而好喜怒反於常性此腎已傷<lb/>
雖未發覺聲其候也見人未言而前開口還開口不聲<lb/>
<pb n="KR3e0067_WYG_197-6b"/>
舉手爪栅腹此腎病聲之候也虚實表裏浮沉清濁宜<lb/>
以察之逐而療之夫瘧脉者自弦弦數者多熱弦遲者<lb/>
多寒弦小𦂳者可下之弦遲者温藥已若脉數而𦂳者<lb/>
可發汗針灸之脉浮大者不可針灸之凡瘧先發食頃<lb/>
乃可以療之過之則失時足太陽之瘧令人腰痛頭重<lb/>
寒從背起先寒後熱熇熇<hi>虚嬌切</hi>暍暍然熱止汗出難已<lb/>
刺□中出血足少隂之瘧令人聲體解㑊寒不甚熱不<lb/>
甚乆惡見人見人心惕惕然若多汗出甚刺足少隂足<lb/>
<pb n="KR3e0067_WYG_197-7a"/>
陽明之瘧令人先寒洒洒浙浙寒甚乆乃熱熱去汗出<lb/>
喜見日月光火氣乃快然刺足陽明附上足太隂之瘧<lb/>
令人不樂好太息不睡多寒熱汗出病至則善嘔嘔已<lb/>
乃衰則取之則善足少隂之瘧令人悶吐嘔甚多寒熱<lb/>
熱多寒者欲閉户而處其病難已足厥隂之瘧令人腰<lb/>
痛小腹滿小便不利如癃狀非癃也數小便意恐懼氣<lb/>
不足膓唈唈刺足厥隂腰瘧者刺手太隂陽明心瘧者<lb/>
刺足厥隂肝瘧者刺足厥隂見血脾瘧者刺足太隂腎<lb/>
<pb n="KR3e0067_WYG_197-7b"/>
瘧者刺足太陽少隂胃瘧者刺足陽明太隂横脉見血<lb/>
　足經太陽瘧羗活加生地黄湯小柴胡加桂湯陽明<lb/>
瘧桂枝及白虎二湯黄芩芍藥加桂枝湯少陽瘧小柴<lb/>
胡湯主之太隂瘧小建中湯異共湯少陽瘧小柴胡加<lb/>
半夏湯厥隂瘧四物元胡苦練附子湯肝瘧四逆湯通<lb/>
脉四逆湯胃瘧理中湯理中丸心瘧桂枝加黄芩湯腎<lb/>
瘧桂枝加當歸芍藥湯　肝病靣青脉弦皮急多青則<lb/>
痛形盛胸脇痛耳聾口苦舌乾往來寒熱而嘔以上是<lb/>
<pb n="KR3e0067_WYG_197-8a"/>
形盛當和之以小柴胡湯如形衰骨揺而不能安於地<lb/>
乃膝筋治之以𦍑活湯夲草云𦍑活為君也瘧證取以<lb/>
少陽如乆者發為痺瘧宜以鈚針刺絶骨血復以小柴<lb/>
胡湯治之心病靣赤脉洪身熱赤多則熱暴病壯熱惡<lb/>
寒麻黄加知母石膏黄芩湯主之此如不發汗乆不愈<lb/>
為瘧也淹疾項腫靣赤身熱脉洪𦂳而消痩婦人則亡<lb/>
血男子則失精脾病面黄脉緩皮膚亦緩黄多則熱形<lb/>
盛依傷寒說是為温温其脉陽浮而若隂小而即治太<lb/>
<pb n="KR3e0067_WYG_197-8b"/>
隂濕温自汗白虎湯加蒼术主之如乆不愈為温瘧重<lb/>
<graphic n="KR2109" url="https://raw.githubusercontent.com/kanripo/KR-Gaiji/master/images/KR2109.png" mimeType="image/png"/>白虎加桂枝主之淹疾内消食少無力故曰熱消飢<lb/>
肉宜以養血凉藥内經曰血生肉肺病面白皮濇脉亦<lb/>
濇多白則寒暴病濇痒氣虚麻黄加桂枝令少汗則去<lb/>
也傷寒論云夏傷於暑汗不得出為痒若乆不痊為風<lb/>
瘧形衰靣白脉濇皮膚亦濇形羸氣弱形淹衛氣不足<lb/>
腎病靣黒身凉脉沉而滑多黒則痺暴病形冷惡寒三<lb/>
焦傷也治之以薑附湯或四逆湯乆不愈為瘧暴氣衝<lb/>
<pb n="KR3e0067_WYG_197-9a"/>
上吐食夜發俗呼為之夜瘧太陽經桂枝湯證形衰淹疾<lb/>
羸瘦風痺痿厥不能行也　夫瘧脉自弦弦數者多熱<lb/>
弦遲者多寒弦而小𦂳者宜下弦遲者宜温浮大者宜<lb/>
吐治療之法當先發㪚寒邪不可驟用截補之藥若截<lb/>
則補住邪氣其證變異不能即愈致成癆瘵者有之發<lb/>
散之藥熱多宜小柴胡湯參蘇飲清脾湯之類寒多者<lb/>
宜養胃湯四獸飲發散不退然後以常山飲勝金丸截<lb/>
而不愈乆則脾氣虚敗唯宜多進養脾驅痰之藥脾氣<lb/>
<pb n="KR3e0067_WYG_197-9b"/>
一盛自然平復此證既愈尤當節飲食謹勞傷妨其再<lb/>
作如烟瘴之地居人常患瘧疾者又當隨其方土所宜<lb/>
藥性施以治法客旅徃來瘴地當宜服平胃㪚草菓飲<lb/>
先以妨之　凡富貴膏粱之家病瘧或間日或頻日發<lb/>
或熱多寒少宜大柴胡湯下過三五行次服白虎湯或<lb/>
玉露散桂芩甘露散之類如不愈者是積太甚以神芎<lb/>
三花神祐丸調胃承氣湯等劑大作料下之后以長流<lb/>
煎五苓㪚服之或服小柴胡亦可或以先恒散吐之後<lb/>
<pb n="KR3e0067_WYG_197-10a"/>
服凉膈白虎之類必愈矣大忌發熱之物雞猪魚兔五<lb/>
辛之物犯之則再發也凡田野貧寒之家病瘧為飲食<lb/>
麄糲衣服寒薄勞力動作不與膏粱法同臨發日可用<lb/>
野多効方中温脾散治之如不愈服辰砂丹治之必愈<lb/>
矣喫罷此藥以長流煎白虎湯服之不宜食熱物　夫<lb/>
先熱後寒可與觧㪚風邪如川芎白芷青皮紫蘇之類<lb/>
或細辛㯽榔佐之温一證先熱後寒此為傷寒壊病與<lb/>
瘧大畧則同熱多寒少小柴胡湯熱少寒多小柴胡湯<lb/>
<pb n="KR3e0067_WYG_197-10b"/>
内加官桂寒瘧自感寒而得無汗惡攣痛面慘轉而為<lb/>
瘧寒隂氣也故先寒後熱可與發散寒邪生料五積㪚<lb/>
增桂養胃湯或良薑乾薑官桂草菓之類甚則薑附湯<lb/>
附子理中湯暑瘧者暑勝熱多得之一名癉瘧隂氣獨<lb/>
㣲陽氣獨發但熱不寒裏實不泄煩喝且嘔肌肉消鑠<lb/>
當用小柴胡湯香薷飲嘔者縮脾飲加生薑温服下消<lb/>
暑圎多躁甚者少與竹葉湯恒山柴胡於暑證最便濕<lb/>
瘧者冒襲雨濕出汗澡浴得之身體痛重肢節煩疼嘔<lb/>
<pb n="KR3e0067_WYG_197-11a"/>
逆脹滿盡用五苓散除濕湯加蒼术茯苓軰寒多者术<lb/>
附湯最良牝瘧者乆受隂濕隂盛陽虚陽不能制隂所<lb/>
以寒多不熱氣虚而泄淒惨振振柴胡桂薑湯減半黄<lb/>
芩加以半夏施之為當食瘧一名胃瘧飲食無節飢飽<lb/>
有傷致然也凡食啖生冷鹹藏魚塩肥膩中脘生痰皆<lb/>
為食瘧其狀若飢不能食食則中滿嘔逆腹痛青皮陳<lb/>
皮草菓半夏縮砂白荳蔲作劑或四獸湯下紅圓子自<lb/>
有竒功瘴瘧挾嵐瘴溪源蒸毒之氣致然也白嶺以南<lb/>
<pb n="KR3e0067_WYG_197-11b"/>
地毒苦炎躁濕不常人多瘴瘧其狀血來上焦病欲來<lb/>
時令人迷困甚則發燥狂心亦有啞不能言者皆由敗<lb/>
血於心毒涎聚於脾坡仙指脾胃為實熱所致又有甚<lb/>
於傷暑之瘧耳治之湏用凉膈䟽通大腸小柴胡加大<lb/>
黄治瘴木香圓觀音圓皆為要藥如前数證經乆不瘥<lb/>
真氣已耗邪氣猶存則有所謂勞瘧瘧母者焉表裏俱<lb/>
虚真元未復雖暫止小勞復勞謂之勞瘧發當調養氣<lb/>
血川芎當歸官桂芍藥軰所不可無彌年閱歳經吐汗<lb/>
<pb n="KR3e0067_WYG_197-12a"/>
下榮衛虧損邪氣伏藏脇間結為癥癖謂之瘧母此證<lb/>
未可直攻急作烏梅七棗湯以扶其裏候其内氣已充<lb/>
繼此經効瘧丹消癖圓下之取愈大抵瘧之初得三數<lb/>
日間如火療原不可嚮邇波濤洶湧未易囬瀾當俟其<lb/>
稍定而圖之經所謂其盛者可待衰而已瘧方來與正<lb/>
發及將解不可投藥耗其真氣投藥當於未發以前兩<lb/>
時之先或遲發日凌晨空心與之諸瘧之脉大約尺寸俱<lb/>
弦或浮數或𦂳實或緩濇或虚遲或左手濡而右手盛<lb/>
<pb n="KR3e0067_WYG_197-12b"/>
或尺寸盛而闗中不可定名已為弦也總前治法弦數<lb/>
多熱者寒之弦遲多寒者温之浮弦浮𦂳浮數其邪在<lb/>
表者可汗弦實沉實數實其邪在裏者可下若夫調胃<lb/>
氣利痰水分隂陽行三焦是又治法之綱領也渴亦水<lb/>
漿藥入輙吐人參煎湯効亦猶有說焉嘗讀二廣攝生<lb/>
見其論議若瘴瘧若暑毒每用踈轉之劑取下根源果<lb/>
有先傷暑後發瘧渉年餘者度其腹中有癖水磨沉香<lb/>
下解毒雄黄圓黒血如泥泄下極臭由是獲愈因知諸<lb/>
<pb n="KR3e0067_WYG_197-13a"/>
瘧皆有根在治法之外又當隨輕重而利導之實者與<lb/>
巴豆大黄虚者用養正丹軰不然恒山於瘧每每作効<lb/>
何耶葢瘧家多蓄黄水恒山為能破其癖而下其水也<lb/>
恒山治瘧罌粟殻治痢人皆薄之故也然其痢日乆腹<lb/>
中無痛當澀腸則豈容下澀瘧以痰水作恙法當吐痰<lb/>
逐水豈容不為吐下於斯時也不有罌殻恒山之劑其<lb/>
何以為對治乎但中間有藥補之耳凡瘧皆因停中腹<lb/>
蓄黄水惟水不行所以寒熱不歇此瘧家受病之處治<lb/>
<pb n="KR3e0067_WYG_197-13b"/>
暑瘧純熱以香薷散加青皮北大黄兩箇烏梅同煎侵<lb/>
晨温服寒瘧多寒以二陳湯加青皮良薑多用薑同煎<lb/>
侵晨吞神保圓五粒並欲取下毒水以去其病根寒熱<lb/>
自解<hi>發瘧嘔吐勿用恒山有中年人臟腑乆虚大便常滑忽得瘧疾嘔吐異常惟専用人參為能止嘔其</hi>
<hi>他瘧劑並不可施遂以茯苓二陳湯人參縮砂而並用白荳䓻進一二服病人自覺氣脉頗消於是寒熱不作</hi>
<hi>盖白荳蔲能消能磨流行三焦榮衛一轉寒熱自平繼今遇有嘔吐發瘧之證或其人素嘔而發瘧謹勿用恒</hi>
<hi>山惟以生蘿蔔生薑各研自然汁半盞入蜜三四匙烏梅兩箇同煎吞局方雄黄圓三四粒候其利下惡血痰</hi>
<hi>水即以人參川芎茯苓半夏縮砂甘草調和之萬一嘔不止而熱不退却用真料小柴胡湯多加生薑主治其</hi>
<pb n="KR3e0067_WYG_197-14a"/>
<hi>或嘔吐大作而又發熱但先為治瘧生熱飲嘔定小柴胡湯繼之  瘧有水有血水即水飲也血瘀血也惟水</hi>
<hi>飲所以作寒熱惟瘀血所以增寒熱恒山逐水利固也茍無行血藥品佐即其間何収十全之効耶斷自今瘧</hi>
<hi>家或衂血或唾血或大便血絲或瘧後適來適去皆是血證當以恒山草菓㯽榔烏梅甘草作劑於内加五靈</hi>
<hi>臍桃仁為佐入生薑濃蜜同煎以主治之用瘧證寒熱不歇不急有根凡瘧固當以風寒暑濕而  之或汗或</hi>
<hi>下或吐或瀉活人方書之格法雖盧扁不能違矣然常見瘧之經乆而不歇其故自必有根在也根者何曰根</hi>
<hi>在于水水乆積則為癖之瘧母惟敗血為暑熱之毒惟飲與水皆生寒熱故暑  脉虚水故也  癖之脉結聚</hi>
<hi>挾水飲者為之逐水消飲結癖者歇必痛為之攻癖散血暑毒隨證而踈利之寒熱不隨吾未信之  常山治</hi>
<hi>瘧湏用佐瘧家多蓄痰涎黄水恒山為能吐之利之是故然爾其有純熱發瘧或藴熱内實之證投以恒山大</hi>
<pb n="KR3e0067_WYG_197-14b"/>
<hi>便㸃滴而下似泄不泄湏用比大黄為佐大泄數行然後獲愈或用巴豆圓子相依而行亦能泄也是又不然</hi>
<hi>巴豆工於下積茍血湯滌血熱不可以無大黄丸瘧方來與正發不可服藥在於未發兩時之先瘧病交爭轉</hi>
<hi>為深害盛寒熱此瘧此傷寒一證而實非瘴瘧也其人肝脉浮  頭痛怯風大抵小柴胡湯加青皮紫蘇之嘔</hi>
<hi>者多用生姜渴者加烏梅其或傷暑兼之小柴胡湯加香薷入生姜烏梅同煎可也抑猶有說焉寒熱之根必</hi>
<hi>通利不能除也萬一其根未鋤又當以麻仁圓神保圓軰與之亦先解後攻之意  治瘧總要不過吐汗下三</hi>
<hi>法當下而下不盡腹中尚有餘痛或大便一泄之後不復再泄但時時㸃滴而出者湏再下之大黄以佐恒山</hi>
<hi>可也當汗而不匝頭汗至胸而手足無汗者湏周浹一身  汗之青皮以佐紫蘇可也所謂吐者湏出盡水飲</hi>
<hi>若作吐劑常山豈容移哉䆒竟焉收效必矣怒瘧之為厲大抵連綿有病差以後或飲食失節或患  傷中或</hi>
<pb n="KR3e0067_WYG_197-15a"/>
<hi>梳洗感風又再發者何以處之曰熱多者二陳湯加青皮甘草熱少者二陳湯加青皮草菓堅守胃氣而已二</hi>
<hi>藥並用生薑烏梅蜜水同煎空心進劑其間幹運更用巴豆丸子藥疏利大便以泄毒氣其何厲之有或藥已</hi>
<hi>服過多以致腹疼可用生薑甘草煎湯温和解之生薑解諸毒藥  退熱用凉藥不可十分盡或餘熱些少未</hi>
<hi>去不必關心自然無事否則熱去則寒起古人成效一方多用川芎茯苓甘草少用白术麄木水煎病後和胃</hi>
<hi>收歛啓陽屢試得効熱柴胡退熱不及黄芩若藥不瞑眩厥疾弗瘳世俗治  例用柴胡最為稳當至熟黄芩</hi>
<hi>一軰則指為大寒不敢用也不思藥病不相當鮮克有濟繼令退熱而熱不去者湏用黄芩  凡壯熱煩燥用</hi>
<hi>柴胡黄芩大黄解利之其熱乍輕而不退盍用黄芩川芎甘草烏梅作劑用黄連生地黄赤茯苓同煎臨熟入</hi>
<hi>燈心一捻主之其效亦速盖川芎生地黄皆能調血一調其熱自退</hi>
<pb n="KR3e0067_WYG_197-15b"/>
　　　諸瘧<hi>附論</hi>
夫人五臟瘧有寒熱痰鬼及山嵐瘴氣諸瘧原其受病<lb/>
皆因調攝失宜隂陽交爭寒熱競作雖名目淺深各異<lb/>
而主治小異大同今以一方俱療之故曰諸瘧也<lb/>
　　　方<lb/>
虎骨頭丸　治一切瘧疾<lb/>
　　虎骨頭<hi>三兩塗酥炙黄</hi>朱砂<hi>一兩/細研</hi>常山<hi>半兩/剉</hi>甘草<hi>半兩炙㣲赤剉</hi>
　　桃仁<hi>三七枚湯浸去皮尖麩炒㣲黄色</hi>川大黄<hi>一兩剉/碎㣲炒</hi>射香<hi>半兩細研</hi>
<pb n="KR3e0067_WYG_197-16a"/>
　　牡犡粉<hi>一兩</hi>桂心<hi>一/兩</hi>知母<hi>一/兩</hi>乳香<hi>半/兩</hi>枳殻<hi>半兩麸炒㣲黄去穰</hi>
　　烏梅肉<hi>半兩㣲</hi>附子<hi>半兩炮裂/去皮臍</hi>木香<hi>半兩</hi>
　右為末入研藥令匀錬蜜和搗三二百杵如梧桐子<lb/>
　大每食前用桃符湯下十五丸<lb/>
天靈盖丸　治一切瘧發歇寒熱神思昏悶曉夜不得<lb/>
　安靜<lb/>
　　天靈盖<hi>一兩</hi>阿魏<hi>半/兩</hi>朱砂<hi>一兩/細研</hi>白芥子<hi>半/兩</hi>安息香<hi>三分</hi>
　　麝香　砒霜<hi>一兩細研</hi>虎糞中骨<hi>一/兩</hi>猢猻骨<hi>一/兩</hi>菉豆<hi>一分</hi>
<pb n="KR3e0067_WYG_197-16b"/>
　　䜴<hi>一合炒乾</hi>烏驢蹄<hi>一/兩</hi>薫陸香<hi>三/分</hi>巴豆<hi>七粒去皮心研</hi>
　右為末入硏藥令匀端午時鍊蜜和丸如皂莢子大<lb/>
　每發日男左女右手心一丸如未止即以新汲水下<lb/>
　一丸忌食熱物<lb/>
虎骨常山丸　療瘧不瘥<lb/>
　　虎頭骨<hi>炙</hi>常山　甘草<hi>炙/</hi>鼈甲<hi>炙</hi>烏梅　萎蕤<lb/>
　　白薇　升麻　茯苓　石膏<hi>研</hi>知母　麥門冬<hi>去心</hi>
　　豆䜴<hi>熬</hi>　地骨白皮<lb/>
<pb n="KR3e0067_WYG_197-17a"/>
　右各等分合搗蜜和丸如梧子大未發前日晚空肚<lb/>
　服二十丸至日平旦服四十丸如人行十里食白粥<lb/>
　一碗欲發時亦服三十丸三日内慎生冷萬不可犯<lb/>
　不乆自愈忌海藥菘菜大酢生葱生菜莧菜<lb/>
麻黄白术㪚　治傷寒温暑濕滯留經絡與衛相并病<lb/>
　以日作寒熱交煎<lb/>
　　麻黄<hi>去節湯洗</hi>白术<hi>去/蘆</hi>茯苓　桂心<hi>各一/兩</hi>乾薑<hi>半一兩</hi>
　　陳皮　青皮<hi>去瓤</hi>桔梗<hi>去蘆</hi>白芷　甘草　紫蘇葉<lb/>
<pb n="KR3e0067_WYG_197-17b"/>
　　半夏　烏梅<hi>各三分去核</hi>
　右為剉散服四錢水三盞薑三片棗二枚煎七分去<lb/>
　滓當發日空心一服臨發一服亦治時疫<lb/>
烏梅丸　治一切瘧無問逺近<lb/>
　　烏梅肉<hi>炒</hi>甘草<hi>炙/剉</hi>虎頭骨<hi>炙各/二兩</hi>人參　肉桂<hi>去麄皮</hi>
　　常山　肉蓯蓉<hi>酒浸切焙各三兩</hi>桃仁<hi>去皮炙雙/仁炒研</hi>升麻<hi>一兩</hi>
　　䜴<hi>一升炒</hi>麝香<hi>研一/分</hi>附子<hi>炮製去皮臍一枚</hi>
　右為末煉蜜丸如梧桐子大每服三十丸空腹飲下<lb/>
<pb n="KR3e0067_WYG_197-18a"/>
　如虚勞加鼈甲三兩<lb/>
常山丸　延年療瘧<lb/>
　　常山<hi>四分</hi>青木香<hi>四/分</hi>蜀潦<hi>一/分</hi>牡蠣<hi>二分/熬</hi>烏梅肉<hi>一分熬</hi>
　　大黄<hi>二分</hi>丹砂<hi>二分/研</hi>知母<hi>二/分</hi>麻黄<hi>一分/去節</hi>鼈甲<hi>二/分</hi>䜴<hi>一分</hi>
　　<hi>熬</hi>
　右搗篩蜜和丸如桐子大未發前粥飲下五丸訖㣲<lb/>
　吐後湏臾任食至欲發更服十丸忌莧菜生血物生<lb/>
　葱菜油膩<lb/>
<pb n="KR3e0067_WYG_197-18b"/>
雄黄丸　治一切　寒熱發歇不定痰逆不下飲食<lb/>
　　雄黄<hi>一分細研</hi>虎脂<hi>一分銷/令鋊</hi>砒霜<hi>一分/細研</hi>猢猻頭骨<hi>一分細研</hi>
　　硃砂<hi>一分細研</hi>安息香<hi>一/分</hi>分䑕糞<hi>一/分</hi>白芥子<hi>一/分</hi>黄丹<hi>一分</hi>
　　天靈盖<hi>一分生用</hi>菉豆粉<hi>一分</hi>
　右為末入硏藥匀入虎脂并煉蜜為丸如皂莢子大<lb/>
　男左女右以緋帛繫一丸於中指上時時嗅之<lb/>
鼈甲煎丸　治瘧疾<hi>方見瘧母類</hi>
烏梅丸　療瘧無問温瘴痰瘧悉皆主之<lb/>
<pb n="KR3e0067_WYG_197-19a"/>
　　烏梅肉<hi>二兩</hi>常山<hi>二/兩</hi>鼈甲<hi>二兩/炙</hi>香䜴<hi>二/兩</hi>蜀漆<hi>二兩</hi>
　　川椒　人參<hi>二兩</hi>桂心<hi>二/兩</hi>知母<hi>二/兩</hi>桃仁<hi>二兩去皮尖别搗如稀餳</hi>
　　肉蓯蓉<hi>二兩</hi>
　右搗篩為末蜜和丸如梧桐大空心以酒飲任下三<lb/>
　十丸忌生葱莧菜海菜藻菘菜<hi>一方有升麻甘草各二兩為十三味</hi>
尅効餅子<hi>出和劑方</hi>　治一切瘧疾發作有時先覺身欠乃<lb/>
　作寒慄䜴振頥額中外皆寒腰脊俱痛寒戰既已内<lb/>
　外皆熱頭疼如破渴欲飲冷或痰聚胸中煩悶滿欲<lb/>
<pb n="KR3e0067_WYG_197-19b"/>
　嘔或先熱後寒或先寒後熱或寒多熱少或熱多寒<lb/>
　少或寒熱相半或但熱不寒或但寒不熱或一日發<lb/>
　或隔日發或一發六七日再發並能主之<lb/>
　　金箔<hi>三十五片為衣</hi>信砒<hi>醋煮二/兩半</hi>甘草<hi>爁/</hi>荷葉<hi>爁/</hi>定粉<hi>研</hi>
　　龍腦<hi>研</hi>菉豆末　麝香<hi>研各/半兩</hi>硃砂<hi>研飛一兩</hi>
　右為末煉蜜搜和每兩作二十丸揑匾以金箔為衣<lb/>
　每服一餅子以新汲水磨化日發者未發前服之間<lb/>
　日者不發夜服隔數日發者前一日夜服連日臨晨<lb/>
<pb n="KR3e0067_WYG_197-20a"/>
　服<lb/>
驅瘧飲子<hi>出三因方</hi>
　　前胡　柴胡<hi>各四兩</hi>桂心　桔梗　厚朴<hi>薑/製</hi>半夏<hi>湯洗</hi>
　　<hi>去滑各三兩</hi>黄耆　乾薑<hi>炮/</hi>甘草<hi>各二兩</hi>
　右剉散每服四錢水盞半生薑三片棗二枚煎七分<lb/>
　去滓温服<lb/>
草菓飲<hi>出百一選方</hi>　治瘧<lb/>
　　大棗<hi>十箇</hi>草菓<hi>五箇/去皮</hi>半夏<hi>十枚湯/洗七次</hi>青橘皮<hi>四箇湯浸連白用</hi>
<pb n="KR3e0067_WYG_197-20b"/>
　　生薑<hi>三十塊連皮</hi>烏梅<hi>十箇/打碎</hi>甘草<hi>三寸/炙</hi>厚朴<hi>三寸去麄皮薑汁製</hi>
　　陳橘皮<hi>四箇湯浸連白用</hi>
　右為麄末以水三大碗煎碗半去滓當發日五更初<lb/>
　服一盞五更五㸃又服一盞平明服一盞比至飯前<lb/>
　要分服令盡再將滓以水碗半煎七分慢呷喫<lb/>
恒山酒　治瘧<lb/>
　　恒山　鼈甲<hi>醋炙去裙襴各三分</hi>桃仁<hi>三七枚去皮/尖雙仁炒</hi>䜴<hi>炒半分</hi>
　　虎頭骨<hi>炙半兩</hi>桃枝<hi>一/握</hi>桞枝<hi>一/握</hi>乾棗<hi>三枚/去核</hi>烏梅<hi>炙七枚</hi>
<pb n="KR3e0067_WYG_197-21a"/>
　右細剉以酒一升浸一宿明日入生薑五片煎取五<lb/>
　合去滓空心分為二服<lb/>
桂枝黄芩湯<hi>出醫方大成</hi>　治瘧服藥寒熱轉大者知太陽<lb/>
　陽明少陽三陽合病也<lb/>
　　甘草　黄芩　人參<hi>各四錢半</hi>半夏<hi>四/錢</hi>桂枝<hi>二錢</hi>石膏<lb/>
　　知母<hi>各五錢</hi>柴胡<hi>一兩二錢</hi>
　右為麄末水煎從夘至午時發者宜大柴胡湯下之<lb/>
　從午時至酉發者知其邪氣在内也宜用大承氣湯<lb/>
<pb n="KR3e0067_WYG_197-21b"/>
　下之從酉至子時發者或至寅時知其邪氣在血也<lb/>
　宜桃仁承氣湯下之㣲利後更以小柴胡湯制其邪<lb/>
　氣可也立秋以後及處暑前發瘧漸痩不能食者謂<lb/>
　之疚瘧此邪氣深逺而中隂經為乆瘧也<lb/>
加减七寳飲　治一切瘧疾熱多寒少者<lb/>
　　恒山<hi>醋製炒</hi>㯽榔　甘草　厚朴<hi>姜製</hi>烏梅　青蒿<lb/>
　　草菓仁　知母<lb/>
　右等分㕮咀每服半兩水一碗酒一盞同煎至一大<lb/>
<pb n="KR3e0067_WYG_197-22a"/>
　盞露一宿來日早晨盪温去滓靣東服<lb/>
截瘧飲　専治諸瘧疾<lb/>
　　恒山　草菓　㯽榔　柴胡　黄蓍　　甘草<lb/>
　　鼈甲　烏梅<hi>少許用二箇</hi>
　右等分酒一盞煎至半盞隔宿露至五更復温朝東<lb/>
　服<lb/>
知母丸　治瘧疾<lb/>
　　知母<hi>焙</hi>烏梅肉<hi>炒各一/兩半</hi>肉蓯蓉<hi>切/焙</hi>恒山　豉<hi>炒各二兩</hi>
<pb n="KR3e0067_WYG_197-22b"/>
　　甘草<hi>炙剉</hi>人參　桂<hi>去麄皮各一兩半</hi>
　右為末煉蜜和丸如梧桐子大每服二十九丸温酒<lb/>
　下<lb/>
烏梅飲子　治温瘧勞瘧<lb/>
　　烏梅<hi>七顆</hi>桃栁心<hi>各七/莖</hi>葱白<hi>七/莖</hi>䜴<hi>一/合</hi>甘草<hi>四/分</hi>柴胡<hi>四分</hi>
　　知母<hi>四分</hi>大黄<hi>三分</hi>
　右各細剉以童子小便兩茶碗宿浸明日早煎三兩<lb/>
　沸去滓頓服瘥未瘥更作三服永瘥忌海藻菘菜<lb/>
<pb n="KR3e0067_WYG_197-23a"/>
撩膈湯　治瘧<lb/>
　　恒山<hi>三兩</hi>松蘿<hi>二/兩</hi>黄芩<hi>二/兩</hi>瓜蒂<hi>十四/枚</hi>梔子仁<hi>十四粒</hi>
　　甘草<hi>二兩炙</hi>烏梅<hi>十四枚</hi>
　右切以酒二升漬一宿明旦以水四升煮取三升分<lb/>
　三服忌海藻生葱生菜菘菜等<lb/>
七珍散<hi>出衛氏家寳方</hi>　治瘧後及傷中暑後宜服此壯胃養<lb/>
　氣進食温平毎日服之十日外飲食倍常<lb/>
　　人參<hi>去蘆頭</hi>白术　黄茋　山芋　粟米<hi>㣲炒</hi>甘草<lb/>
<pb n="KR3e0067_WYG_197-23b"/>
　　白茯苓<hi>去皮各半兩</hi>
　右為末每服二錢水一盞生薑三片棗二枚同煎至<lb/>
　七分去滓食前温服一方加白匾豆一兩蒸用名八<lb/>
　珍散<lb/>
七寳散<hi>出楊氏家藏方</hi>　治男女婦人一切瘧疾或先寒後熱<lb/>
　或先熱後寒或寒多熱少或熱多寒少或多寒但寒<lb/>
　或多熱但熱或一日發或一日二三發或連日發或<lb/>
　間日發或三四日一發不問鬼瘧食瘧不服水土山<lb/>
<pb n="KR3e0067_WYG_197-24a"/>
　嵐瘴氣似瘧者亦皆治之<lb/>
　　恒山　厚朴<hi>薑製</hi>青皮　陳皮<hi>並不去白</hi>甘草　㯽榔<lb/>
　　草菓仁<hi>各等分</hi>
　右㕮咀每服半兩於未發隔日夜用水一碗酒一盞<lb/>
　煎至一大盞濾出露一宿却將滓再用酒水更依前<lb/>
　煎一次去滓别一碗盛亦露一宿來日當發之早盪<lb/>
　温靣東先服頭藥少歇再服藥滓一方用生薑烏梅<lb/>
　水煎如熱多加柴胡寒多加酒熱多加水忌熱物<lb/>
<pb n="KR3e0067_WYG_197-24b"/>
又方<lb/>
　用烏梅良薑無陳青皮寒者如夲方熱多者去陳青<lb/>
　皮用烏梅青蒿或加知母等分煎尤好<lb/>
草菓飲<hi>出徳生堂方</hi>　諸瘧通用加乾薑治寒瘧脾疾初愈<lb/>
　服此進食理脾<lb/>
　　草菓　白蕋　良薑　青皮　川芎　紫蘇葉<lb/>
　　甘草<hi>炒等分</hi>
　右剉散每服三錢用水一盞半煎至八分去滓熱服<lb/>
<pb n="KR3e0067_WYG_197-25a"/>
　當發日連進三服一方有陳皮一方生薑煎<lb/>
柴胡桂薑湯<hi>一名薑桂飲子</hi>　治瘧或有寒者但寒不熱者并<lb/>
　治癆瘧亦治乆不愈者<lb/>
　　北柴胡<hi>四錢</hi>括蔞根<hi>二/錢</hi>牡蠣<hi>打碎/炒</hi>甘草　乾薑<hi>各一錢</hi>
　　黄芩　桂<hi>各一錢半</hi>
　右為麄末每服五錢水一盞半煎至八分温服一方<lb/>
　加半夏麯半兩如先寒後熱者於未發之日先服柴<lb/>
　胡桂薑湯二服却繼以白虎加桂湯二服然後夜間<lb/>
<pb n="KR3e0067_WYG_197-25b"/>
　服截藥以達夫肝欝<lb/>
七聖散<hi>出續易簡方</hi>　専治諸瘧疾重者不過三服<lb/>
　　㯽榔<hi>二箇最小者炒</hi>烏梅<hi>七/箇</hi>杏仁<hi>十箇去/皮尖</hi>薑<hi>十/片</hi>小棗<hi>七箇去核</hi>
　　草菓<hi>二箇大者炒</hi>恒山<hi>一錢</hi>
　右㕮咀用汲水二盞煎至一大盞不犯紅日空心靣<lb/>
　東正坐通口服之<lb/>
人參養胃湯<hi>出醫方大成</hi>　治瘧疾寒多熱少者必湏先用<lb/>
　此藥發散然後用四獸飲之類截之因食倍加草菓<lb/>
<pb n="KR3e0067_WYG_197-26a"/>
　<hi>方見時氣門疫癘類</hi>
四獸飲<hi>出如宜方</hi>　治五臟氣虚喜怒不節勞逸兼并致隂<lb/>
　陽相勝結聚涎飲與衛氣相摶發為瘧疾兼治瘴瘧<lb/>
　常服温中快膈最有神効<lb/>
　　茯苓　人參　白术　草菓　半夏<hi>湯去滑</hi>橘紅<hi>各等</hi>
　　<hi>分</hi>甘草<hi>減半</hi>
　右同棗子烏梅生薑並等分㕮咀以鹽少許淹食頃<lb/>
　厚皮紙裹用水濕之慢火炮令香熟焙乾每服半兩<lb/>
<pb n="KR3e0067_WYG_197-26b"/>
　水二盞煎至六分去滓未發前併進數服　一方治<lb/>
　脾寒名快脾飲用草菓人參白术橘紅半夏厚朴縮<lb/>
　砂仁附子等分甘草減半每服四錢水二盞薑十片<lb/>
　烏梅二箇棗子一枚煎至六分去滓不以時服用此<lb/>
　藥下紅圓子尤佳兼治脾胃虚弱脘停寒不進飲食<lb/>
　四肢無力　治熱多者宜服驅瘧飲用前胡柴胡各<lb/>
　一兩官桂厚朴桔梗各三分黄茋乾薑甘草各半兩<lb/>
　每服四錢水一盞半薑五片棗二枚煎六分去滓熱<lb/>
<pb n="KR3e0067_WYG_197-27a"/>
　服　治寒多者宜服七棗湯用附子一隻鹽泡以水<lb/>
　再炮再浸如此七次去皮切片分作二服用水二盞<lb/>
　薑十四片棗七箇煎七分發日空心温服　一方名<lb/>
　七寳湯用恒山陳皮青皮㯽榔草菓仁甘草各等分<lb/>
　每服半兩水酒各一盞煎六分當發侵晨服之此藥<lb/>
　既有恒山必湏吐而後愈當日或大作世謂鬪藥是<lb/>
　也虚怯人不宜服此脾胃素虛寒者亦不宜服瘧疾<lb/>
　多因中脘有飲用恒山作効者以其能吐之若用辰<lb/>
<pb n="KR3e0067_WYG_197-27b"/>
　砂黄丹軰墜之為稳　其方用黄丹一兩煨大蒜去<lb/>
　皮研膏作三丸當發日早晨嚼一丸并水或熱嚥下<lb/>
　畏蒜氣者白水為丸一法用生硫黄辰砂各為細末<lb/>
　寒多倍硫黄熱多倍辰砂寒熱者匀用每服三錢臘<lb/>
　茶青調臨發日早辰進之當日或大作或不作皆是<lb/>
　其効湏早用之為佳不然恐連綿不已遂致因頸若<lb/>
　積日既乆變成勞瘧者宜灸膏盲<lb/>
人參木香湯　治脾胃有積乆不尅化或原有此證遂<lb/>
<pb n="KR3e0067_WYG_197-28a"/>
　成寒瘧之疾或先寒後熱或先熱後寒或但熱不寒<lb/>
　或但寒不熱或頭疼譫語除傷寒之外是瘧疾者並<lb/>
　皆治之<lb/>
　　人參　木香　官桂　白术　白茯苓　黄連<lb/>
　　附子　柴胡　黄茋　厚樸　甘草　麻黄<hi>各三錢</hi>
　　肉荳蔲<hi>十箇</hi>㯽榔<hi>五箇</hi>
　右㕮咀每服三錢水一盞生薑三片烏梅一枚同煎<lb/>
　至七分入酒少許又煎三四五沸温服兼治虛弱之<lb/>
<pb n="KR3e0067_WYG_197-28b"/>
　人<lb/>
知母飲<hi>出聖恵方</hi>　治瘧<lb/>
　　烏梅<hi>去核一枚</hi>鼈甲<hi>醋炙去/裙襴</hi>桃仁<hi>去皮尖/雙仁炒</hi>附子<hi>炮製去皮臍</hi>
　　知母<hi>焙</hi>恒山　狼牙<hi>各半分</hi>
　右剉如麻豆每服五錢用酒一大盞半糯米四十九<lb/>
　粒隔夜浸一宿至五更初同煎取七分去滓乗熱分<lb/>
　作二服未發一服發時一服<lb/>
虎頭骨丸<hi>出聖恵方</hi>　治一切瘧<lb/>
<pb n="KR3e0067_WYG_197-29a"/>
　　虎頭骨<hi>一兩半塗酥炙黄</hi>臘月猪血<hi>半/合</hi>桃奴<hi>七/枚</hi>寒食麵<hi>半匙</hi>
　　砒霜<hi>一分細研</hi>桃心<hi>一百二十/枚乾者</hi>端午糉子尖<hi>九枚</hi>
　右将桃心虎骨桃奴為末研上藥一處令匀於五月<lb/>
　五日未出時合用粟米飯和丸如菉豆大欲發前新<lb/>
　汲水下二丸忌食熱物<lb/>
恒山飲<hi>一名截瘧鬼哭恒山飲出徳生堂方</hi>　治瘧疾丸瘧疾之疾盖因<lb/>
　外邪客於風府生冷之物内傷脾胃或先寒後熱或<lb/>
　先熱後寒或寒熱獨作或連日併發或間日一發寒<lb/>
<pb n="KR3e0067_WYG_197-29b"/>
　則肢體顫掉熱則舉身如燒頭疼惡心煩渴引飲氣<lb/>
　息喘急口苦咽乾脊腰酸腸鳴腹痛諸藥不治及發<lb/>
　散不愈漸成勞瘧者此藥治之五月五日修合者極<lb/>
　佳<lb/>
　　知母　川恒山　草菓　甘草<hi>炙各二斤</hi>良薑<hi>二十兩</hi>
　　烏梅<hi>去仁一斤</hi>
　右為散每服三錢水一盞薑五片棗二枚煎至七分<lb/>
　去滓温服當發日隔夜煎濾出滓桌子置虚空處將<lb/>
<pb n="KR3e0067_WYG_197-30a"/>
　藥露天一宿次早五更病者起向東冷服此藥煎時<lb/>
　勿令婦人鷄犬得見病者宜暫離家否則移房妙<lb/>
荔枝膏<hi>出御藥院方</hi>　治瘧疾<lb/>
　　烏梅<hi>八兩</hi>乳糖<hi>二十/六兩</hi>生薑<hi>五兩/取汁</hi>麝香<hi>半/錢</hi>熟蜜<hi>十四兩</hi>
　　桂<hi>十兩</hi>
　右用水一斗熬至一半濾去滓下乳糖再熬候糖鎔<lb/>
　化開入薑汁再熬濾去滓候少時入麝香用如常法<lb/>
青皮飲<hi>出百一選方</hi>　治逺近瘧疾如神<lb/>
<pb n="KR3e0067_WYG_197-30b"/>
　　恒山<hi>雞骨者</hi>青皮<hi>去/穰</hi>烏梅<hi>去/核</hi>草菓<hi>去/皮</hi>甘草<hi>炙/</hi>㯽榔<hi>雞心</hi>
　　<hi>者</hi>
　右等分為麄末每服二錢水酒各七分同煎至七分<lb/>
　去滓當發日五更初温服了睡片時忌熱物半日寒<lb/>
　多加酒退水熱多退酒加水湏慢火煎冷熱不吐不<lb/>
　瀉甚有功効余於親友間每用之一服即効甚妙廬<lb/>
　陵袁司户方無烏梅草菓不用酒煎却加神麯麥<lb/>
　蘖白薑三味恒山日乾不見火每藥一兩作二劑水<lb/>
<pb n="KR3e0067_WYG_197-31a"/>
　三升炒餅文武火煎取一升當發日五更㸃心後早<lb/>
　食後各一服紹興張醫名升之方不用烏梅㯽榔二<lb/>
　味熱多柴胡知母陳皮寒多加良薑餘與秦醫方同<lb/>
　却用薑棗烏梅煎<lb/>
五行神驗丸　治一切瘧疾<lb/>
　　澱花<hi>二兩東方</hi>桂<hi>一兩/南方</hi>乾薑<hi>一兩/西方</hi>巴豆<hi>一兩/北方</hi>硫黄<hi>一兩中央</hi>
　　麝香<hi>少許</hi>
　右將五般藥於盤内據五方排定取四月二十八日<lb/>
<pb n="KR3e0067_WYG_197-31b"/>
　夜安桌子上於中庭露以香一爐當䖍心如是露七<lb/>
　夜至端午日早修合將巴豆去殻湯五沸細擣研餘<lb/>
　藥為散入麝香以薄麺糊調澱花末為丸如櫻桃大<lb/>
　合時忌女子等見丸了焙乾於盒内盛發日凈手取<lb/>
　以綿裹香火炙令熱男左女右預前帶安耳中便利<lb/>
　時除去净手後再安耳中不得女子捻觸女子患男<lb/>
　子與安日忌一切葷腥果子一方無麝香<lb/>
醇醨湯　療瘧<lb/>
<pb n="KR3e0067_WYG_197-32a"/>
　　生薑<hi>三兩</hi>烏梅<hi>三七枚擘一/方十四枚</hi>甘草<hi>二兩/尖</hi>　河根<hi>三兩</hi>
　　桂心<hi>三兩</hi>恒山<hi>三兩</hi>
　右切以水六升煮汁取一升曰醇未發時湏頓服更<lb/>
　以水三升煮取一升曰醨至發斷復頓服甚良别方<lb/>
　說發日平旦服醨一升以醇著頭邉若欲發便服醇<lb/>
　神良二說不同也忌海藻菘菜生蒜生菜<lb/>
硃砂丸<hi>出聖恵方</hi>　治一切瘧疾乆不瘥<lb/>
　　硃砂　阿魏　乳香　砒霜<hi>各半兩</hi>麝香<hi>一/分</hi>䜴<hi>一兩别研</hi>
<pb n="KR3e0067_WYG_197-32b"/>
　　<hi>如膏</hi>
　右硏令細以䜴并軟飯和丸如菉豆大每服煎桃枝<lb/>
　湯下四丸未發前二服以吐為効<lb/>
恒山烏梅湯<hi>出肘後方</hi>　療瘧膈痰不得吐宜吐之<lb/>
　　烏梅　桂心　芫花　半夏　恒山<hi>各半兩</hi>䜴<hi>五合綿褁</hi>
　右切以酒三升水四升合煮取二升分三服必得吐<lb/>
　忌生葱羊肉餳生菜一方取三升無半夏恒山<lb/>
大黄丸　治瘧<lb/>
<pb n="KR3e0067_WYG_197-33a"/>
　　白驢蹄<hi>二分熬</hi>大黄<hi>四/分</hi>菉豆<hi>三/分</hi>砒霜<hi>三/分</hi>光明砂<hi>半分</hi>
　　雄黄<hi>一分</hi>
　右為末蜜丸如梧桐子大發日平旦冷水服二丸七<lb/>
　日内忌油<lb/>
辟邪丹<hi>出宣明論</hi>　治嵐瘴鬼瘧食瘧併平日者及瘧疾等<lb/>
　　菉豆　雄黒豆<hi>各四十九粒一作小豆</hi>信砒<hi>半錢/另研</hi>黄丹<hi>一錢為衣</hi>
　　硃砂<hi>二粒</hi>
　右為末於端午日同入乳鉢内滳水為丸分作三十<lb/>
<pb n="KR3e0067_WYG_197-33b"/>
　粒每服一粒用東南桃心取七枝研汁将井花水早<lb/>
　晨日欲出未出時吞之醋湯亦得其驗不具言經三<lb/>
　五月患者只一丸服後大叚者只㣲寒若小可便絶<lb/>
　去也當發日服忌葷腥三日一服孕婦不可服一方<lb/>
　有雄黄<lb/>
麻黄桂枝湯<hi>出醫方大成</hi>　治瘧如夜發者<lb/>
　　麻黄<hi>一兩去節</hi>甘草<hi>炙三/錢</hi>黄芩<hi>五/錢</hi>桂<hi>二/錢</hi>桃仁<hi>三十枚去皮尖</hi>
　右為末水煎服桃仁味苦甘辛肝者血之海血聚則<lb/>
<pb n="KR3e0067_WYG_197-34a"/>
　肝氣燥經所謂肝若急急食甘以緩之故桃仁散血<lb/>
　緩肝謂邪氣深逺而入血故夜發及隂經有邪此湯<lb/>
　發散血中風寒之劑<lb/>
妙應丹<hi>出三因方</hi>　専治諸瘧無問寒温乆近悉主之<lb/>
　　黄丹<hi>三分炒</hi>木香<hi>為細/末</hi>青皮　陳皮　呉茱萸<hi>各半兩米</hi>
　　<hi>醋二升熬青皮以三味至一升去滓再熬醋成膏</hi>
　右將黄丹木香末入膏内搜和為丸如梧桐子大辰<lb/>
　砂為衣每服十丸未發前一食頃白湯下再將前三<lb/>
<pb n="KR3e0067_WYG_197-34b"/>
　件滓添木香半兩為末别研入黄丹三分和匀以醋<lb/>
　糊為丸如梧桐子大每服三五十丸治瘧亦名妙槤<lb/>
　丹<lb/>
趂鬼丹<hi>出宣明論</hi>　治一切瘧<lb/>
　　信砒<hi>一錢</hi>大豆<hi>七/錢</hi>雄黄　輕粉　荷葉<hi>各半/錢</hi>甘草<hi>一寸</hi>
　右為末酒水為丸如小豆大重五日未出不見雞犬<lb/>
　婦人脩合每服一丸無根水下平日夜視北斗来日<lb/>
　服忌熱物<lb/>
<pb n="KR3e0067_WYG_197-35a"/>
萬安散<hi>出濟生方</hi>　治一切瘧疾得病之初以其氣壯進此<lb/>
　藥以取效氣虚胃弱及妊婦不宜服之<lb/>
　　蒼术<hi>泔水浸去黑皮剉炒</hi>厚朴<hi>薑製/炒</hi>陳皮<hi>去/白</hi>㯽榔　恒山<hi>酒浸</hi>
　　<hi>一宿</hi>
　右各一錢半重和勻用水二盞酒一盞煎至一盞半<lb/>
　去滓夜露一宿當發日分作二服盪温早晨進一服<lb/>
　候其發時再進一服忌食熱物片時一方有甘草炙<lb/>
　用<lb/>
<pb n="KR3e0067_WYG_197-35b"/>
加減柴胡湯<hi>出衛生方</hi>　治瘧寒熱頭疼胸滿咽乾休作有<lb/>
　時臨時加減<lb/>
　　柴胡<hi>剉二兩</hi>黄芩　甘草　人參　半夏<hi>湯洗各切三分</hi>
　右㕮咀每服四錢水一盞半生薑六片棗一枚同煎<lb/>
　至七分去滓温服未發前進日二服發即止之如日<lb/>
　尤宜服之先寒加桂三分一名小柴胡湯<lb/>
辰砂丹　治大人小兒諸種瘧疾湏端午日侵晨於净<lb/>
　室焚香齋戒沐浴净心修合<lb/>
<pb n="KR3e0067_WYG_197-36a"/>
　　明砒<hi>五錢同研極細</hi>菉豆粉　黒豆麫<hi>各一/兩</hi>硃砂<hi>二錢留半為衣</hi>
　　明雄黄<hi>半兩</hi>
　右為細末滴水為丸如大豆子大硃砂為衣每服一<lb/>
　丸未發前如夜向北斗新汲水下忌熱物食一時辰<lb/>
　小兒黄米大忌葷腥酒菓硬物凡治瘧病但熱不寒<lb/>
　者勿服只先可以白虎加桂湯三服而愈<lb/>
不二㪚　治瘧疾<lb/>
　　紫河車<hi>二錢</hi>菉豆粉<hi>半/兩</hi>甘草<hi>一/錢</hi>薄荷<hi>二/錢</hi>信<hi>一錢</hi>
<pb n="KR3e0067_WYG_197-36b"/>
　右一處為末星月上時用無根井水調大人一錢小<lb/>
　兒半錢忌毒物<lb/>
一字散　治男子婦人小兒日近瘧疾寒熱或隔日發<lb/>
　於未發日臨夜服朝日發於未發時臨卧服大人作<lb/>
　一服小兒作二服先凈手然後安藥在手心内用新<lb/>
　汲水三㸃調藥舌頭䑛喫了便睡<lb/>
　　管仲<hi>一兩半</hi>黒豆<hi>一兩/半</hi>甘草<hi>半/兩</hi>菉豆<hi>一兩/半</hi>信<hi>七錢</hi>
　右為細末每服抄一字依先服之<lb/>
<pb n="KR3e0067_WYG_197-37a"/>
恒山散<hi>出經效濟世方</hi>　治瘧疾<lb/>
　　真恒山　乾青蒿　烏梅　赤芍藥　甘草<hi>炙</hi>
　右等分為末每服五錢水一盞半煎至八分去滓露<lb/>
　一宿以刀一柄置所露盞上於發日五更服如虚日<lb/>
　温過<lb/>
白虎加桂湯　治瘧疾必多於熱方<hi>見本門瘴瘧類</hi>
鼈甲散　治瘧疾此病之候乃有類種亦有宿患痃癖<lb/>
　飲食失宜因節氣初交亦生此病亦有痰癖積聚乆<lb/>
<pb n="KR3e0067_WYG_197-37b"/>
　不通散冷熱相攻亦生此疾亦有地居卑濕或時屬<lb/>
　暑熱内有宿病外感惡氣亦生此疾亦有盛夏蒸熱<lb/>
　飲冷冷熱間隔秋夏氣交亦生此疾以要言之終有<lb/>
　飲食失常寒暑忤宜上熱下擊將療之方吐下為夲<lb/>
　人有強羸病有輕重自湏臨時斟酌不可一槩言之<lb/>
　此病之始與天行不多别有頭痛骨肉酸楚手足逆<lb/>
　冷口鼻喉舌乾好飲水毛聳腰脊強欲反抝小便赤<lb/>
　但先寒後熱發作有時可不省察其發作日有準凡<lb/>
<pb n="KR3e0067_WYG_197-38a"/>
　經七日以後先服此藥取快吐<lb/>
　　鼈甲<hi>三兩生用</hi>恒山<hi>二/兩</hi>甘草<hi>二兩/炙</hi>松蘿<hi>二/兩</hi>桂心<hi>二兩</hi>
　右為散煮烏梅湯下初服一方寸日二服稍加之以<lb/>
　得吐為限忌韮莧生葱生菜海藻菘菜<lb/>
當歸散　治瘧又審自候若體力全強日再服每服皆<lb/>
　取吐自覺氣力不甚強則每服取吐後不湏服如全<lb/>
　未愈必湏取吐則三兩日一服經五六度吐訖但適<lb/>
　寒温将息并飲食使體漸強若知病雖輕而氣力尚<lb/>
<pb n="KR3e0067_WYG_197-38b"/>
　覺強盛不妨用此以減病勢宜合服之取利<lb/>
　　當歸<hi>五兩</hi>白术<hi>五/兩</hi>細辛<hi>四/兩</hi>桂心<hi>三/兩</hi>大黄<hi>五/兩</hi>朴硝<hi>四兩</hi>
　右為散平旦空肚以酒飲下初服一方寸日再服稍<lb/>
　加之得利為度候氣力強羸取利多少亦忌桃李雀<lb/>
　肉生葱生菜<lb/>
鬼箭羽丸　治瘧又依前鼈甲散取吐當歸散利後雖<lb/>
　經吐下病源尚在如更吐利又慮虺羸宜合服之<lb/>
　　細辛<hi>四兩</hi>橘紅<hi>四/兩</hi>鬼箭羽<hi>拆㸔如金/色者二兩</hi>白术<hi>五/兩</hi>桂心<hi>四兩</hi>
<pb n="KR3e0067_WYG_197-39a"/>
　　地骨皮<hi>四兩</hi>蜀漆<hi>二/兩</hi>甘草<hi>二兩/炙</hi>當歸<hi>五/兩</hi>丁香<hi>三兩</hi>
　右搗篩蜜丸如梧子大煮烏梅飲下之初服十五丸<lb/>
　再稍加三十丸服經三五日後若覺熱上每服藥後<lb/>
　良乆任食粥三兩口壓之忌海藻菘菜桃李雀肉生<lb/>
　葱<lb/>
療瘧丸<hi>出肘後方</hi>
　　恒山<hi>三兩</hi>甘草<hi>二分/炙</hi>知母<hi>四分</hi>
　右搗篩蜜和丸如梧子大未發前服十五丸臨發服<lb/>
<pb n="KR3e0067_WYG_197-39b"/>
　十五丸得快吐則愈忌海藻菘菜生葱生菜又次服<lb/>
　減七八丸後五六丸即瘥<lb/>
小柴胡加桂湯<hi>出醫方集成</hi>　治瘧疾先寒後熱兼治之<lb/>
　　柴胡<hi>八兩</hi>桂<hi>去粗/皮</hi>人參　甘草<hi>炙/</hi>半夏<hi>洗七/次切</hi>黄芩<hi>各三</hi>
　　<hi>两</hi>
　右剉如麻豆每服抄五錢水一盞半薑七片棗二枚<lb/>
　煎至八分去滓取六分清汁温服日三夜二若湯者<lb/>
　去半夏加人參括蔞根同煎服一方加芍藥<lb/>
<pb n="KR3e0067_WYG_197-40a"/>
桂枝羗活湯<hi>出醫方大成</hi>　治瘧疾處暑前發頭疼項強脉<lb/>
　浮惡寒有汗<lb/>
　　桂枝　𦍑活　防風　甘草<hi>各半兩</hi>
　右為粗末每服半兩水盞半煎至一盞温服迎發而<lb/>
　服之如吐者加半夏麴等分<lb/>
桂枝石膏湯<hi>出濟生㧞萃方</hi>　治瘧先寒後熱熱多寒少<lb/>
　　桂枝<hi>五錢</hi>石膏　知母<hi>各兩/半</hi>黄芩<hi>一兩</hi>
　右為末分三服每服水一盞同煎服間日者邪氣所<lb/>
<pb n="KR3e0067_WYG_197-40b"/>
　合深也<lb/>
加減四逆湯　治瘧疾瀉痢並作合潮者非時邪疫之<lb/>
　氣流運之所變之致也春傷於風夏生飱泄夏傷於<lb/>
　暑秋必病瘧湏傷寒温瘧流變法中主之<lb/>
　　柴胡　芍藥　甘草　枳實<hi>麺炒黄各等分</hi>
　小便澁加茯苓　痢後重加薤白十寸<lb/>
　右㕮咀每服五錢水二盞粟米一捻煎至一盞去滓<lb/>
　温服脇熱利不止一方用葛根黄連黄芩湯若同雜<lb/>
<pb n="KR3e0067_WYG_197-41a"/>
　病治利之方以熱藥治之反致夭殃傷人甚衆<lb/>
麻黄𦍑活湯　治瘧病頭痛項強脉浮惡風無汗者<lb/>
　　麻黄<hi>去節</hi>𦍑活　防風　甘草<hi>各半兩</hi>
　右為粗末水煎如吐加半夏麴等分<lb/>
節金飲子　治瘧疾寒熱愈後調理脾胃<lb/>
　　厚朴<hi>去皮薑汁炙</hi>蒼术<hi>泔/浸</hi>甘草<hi>炙各/三分</hi>陳皮<hi>去白炒黄色半</hi>
　右㕮咀每服四錢水一盞薑三片棗一枚煎服一方<lb/>
　加草菓倍用蒼术名草菓平胃散<lb/>
<pb n="KR3e0067_WYG_197-41b"/>
黒虎散　治瘧<lb/>
　　片子薑黄　良薑　乾薑<hi>各一兩</hi>巴豆<hi>三十粒新者二十五去殻</hi>
　右將上三藥剉如巴豆一處炒令焦黒豆色去巴豆<lb/>
　不用將餘藥為細末每服三錢於未發前一時辰熱<lb/>
　酒調下臨發時再進一服炒藥湏是焦黒生即令人<lb/>
　瀉<lb/>
四將軍飲　治瘧作時仆厥手足俱冷昏不知人一時<lb/>
　救急用之有驗撼掖不醒是中心抑欝隂陽交戰所<lb/>
<pb n="KR3e0067_WYG_197-42a"/>
　致先依灸法見發仍服此藥<lb/>
　　附子<hi>一兩泡去皮</hi>訶子<hi>四箇/去核</hi>陳皮<hi>四箇全/者洗</hi>甘草<hi>四寸炙</hi>
　右為剉散每服四錢水二鍾薑七片棗七枚煎至七<lb/>
　分服昔有人與客聚話之際瘧作而仆厥手足俱冷<lb/>
　昏不知人盡室駭懼客曰無傷正四將軍飲證也先<lb/>
　令灼艾灸至四百壮了無蘇意於是急製前藥初一<lb/>
　盃灌之不納至再稍若吞嚥三則倐起坐四服盡頓<lb/>
　愈更不復發一時救急有騐凡病臨發前逐杯併服<lb/>
<pb n="KR3e0067_WYG_197-42b"/>
　無不神效<lb/>
如聖飲　治瘧及有孕婦人患者無不愈<lb/>
　　甘草<hi>炙</hi>柴胡<hi>去/苖</hi>常山　烏梅<hi>各等分</hi>
　右剉碎用銀器或砂石銚當發日絶早以好酒二升<lb/>
　慢火熬至一盞濾出滓放温作一服飲盡良乆吐涎<lb/>
　即愈如尚覺有寒氣未退候五七日再服<lb/>
温脾散　治瘧發熱不退<lb/>
　　紫河車　菉豆<hi>各一兩</hi>甘草<hi>半/兩</hi>砒<hi>一錢半别研</hi>
<pb n="KR3e0067_WYG_197-43a"/>
　右為細末後入砒研匀每服半錢新汲水半盞調如<lb/>
　是隔日發直待臨睡服藥如頻日發只夜深服忌葷<lb/>
　酒魚兎等物衛生寳鑑方羅謙甫云如受得寒邪氣<lb/>
　深只一服便定如十歳以上服一字十嵗以下至五<lb/>
　三歳用水少許服半字婦人有胎不可服但合此藥<lb/>
　與人服並不吐親用此藥三五十年救人甚多雖砒<lb/>
　一味大熱有毒紫河車甘草菉豆三味性凉觧得假令<lb/>
　新汲水亦觧得金液丹用硫黄小兒紫霜丸用巴豆杏仁夲<lb/>
<pb n="KR3e0067_WYG_197-43b"/>
　草云巴豆杏仁有大毒有小毒製了服之皆有效小<lb/>
　兒亦可服恐人不合此藥故論及此一方滴水為丸<lb/>
　水服名温脾丸<lb/>
常山大黄湯　瘧結實積熱煩擾逆冐寒熱但多綿惙<lb/>
　困篤<lb/>
　　常山　甘草<hi>炙</hi>前胡　大黄<hi>各三兩</hi>
　右切以水一斗煮取三升半下大黄煎取三升分澄<lb/>
　令冷初服七合中服八合比欲發服九合忌海藻菘<lb/>
<pb n="KR3e0067_WYG_197-44a"/>
　菜生葱菜<lb/>
䜴心丸　療瘧<lb/>
　　香䜴<hi>五合熬令色變</hi>常山<hi>三/兩</hi>大黄<hi>三/分</hi>附子<hi>三分炮</hi>
　右搗篩蜜和丸如豆大服十丸勿食物比至發時令<lb/>
　服三十丸瘧不止亦可至四十丸瘧必止若膈上有<lb/>
　停痰欲吐聽之若腹中實欲下亦無妨忌生葱菜等<lb/>
　物<lb/>
常山㯽榔飲　治瘧<lb/>
<pb n="KR3e0067_WYG_197-44b"/>
　　常山<hi>一大撮</hi>㯽榔<hi>一/箇</hi>草菓<hi>半/箇</hi>甘草<hi>三寸</hi>
　右水一盞半酒半盞或加烏梅一箇煎至八分濾滓<lb/>
　碗盛紗罩露過臨發日五更靣北温服<lb/>
神聖藥師餅　治瘧疾等證<lb/>
　　人言<hi>錢半</hi>雄黄<hi>錢/半</hi>白麵<hi>七錢半</hi>乾胭脂<lb/>
　右各研極細滴水丸為餅子如棊子大毎服三餅臨<lb/>
　卧細嚼冷水送下忌濕靣葷腥生硬冷物生作三十<lb/>
　服虚實大小加減服之計九十餅<lb/>
<pb n="KR3e0067_WYG_197-45a"/>
仙靈散　治瘧疾<lb/>
　　常山<hi>二錢</hi>甘草<hi>錢/半</hi>㯽榔<hi>二/箇</hi>黒豆<hi>四十九粒</hi>
　右為末先用酒一小盞煎乾後用水大盞煎八分露<lb/>
　一宿早晨温服雞魚忌吐不妨<lb/>
麝香丸　治一切瘧疾<lb/>
　　臰黄<hi>一兩</hi>黄丹<hi>一/兩</hi>硃砂<hi>半/兩</hi>麝香<hi>半兩</hi>
　右細研用粟米和丸如菉豆大隂乾當發日早晨以<lb/>
　温茶下五丸即吐痰水惡涎吐後過時煮菉豆粥服<lb/>
<pb n="KR3e0067_WYG_197-45b"/>
　之孕婦勿服<lb/>
胡粉丸　治一切瘧<lb/>
　　䜴<hi>一分研如膏</hi>黄丹<hi>半/兩</hi>胡粉<hi>半/兩</hi>砒霜<hi>一分</hi>
　右同研令細以軟飯并䜴膏同丸如梧桐子大臨發<lb/>
　前以冷醋湯下三丸忌食熱物<lb/>
硫黄丸　治一切瘧疾<lb/>
　　砒霜<hi>半兩</hi>硫黄<hi>半/兩</hi>雄黄<hi>半/兩</hi>雌黄<hi>半兩</hi>
　右研細於銚鍋内先布鹽末於中節下諸藥於鹽上<lb/>
<pb n="KR3e0067_WYG_197-46a"/>
　以瓷椀盖用六一泥封勿洩氣以灰火三斤養半日<lb/>
　候冷以甘草湯煮半日出火細研用飯和丸如菉豆<lb/>
　大大人患醋湯服三丸青帯繫三丸於臂上男左女<lb/>
　右小兒服一丸繫一丸<lb/>
牡蠣湯　治牡瘧者多寒<lb/>
　　牡蠣　麻黄<hi>各四兩</hi>蜀漆<hi>三兩無/常山代</hi>甘草<hi>二兩</hi>
　右先洗漆三過去腥㕮咀以水八升煮蜀漆麻黄得<lb/>
　六升去沫内餘藥煮取二升飲一升即吐之復飲<lb/>
<pb n="KR3e0067_WYG_197-46b"/>
麻黄湯　専治瘧湏發汗<lb/>
　　麻黄　括蔞根　大黄<hi>各四兩</hi>甘草<hi>一兩</hi>
　右㕮咀以水七升煮取二升半分三服未發前食頃<lb/>
　一服臨發一服服後厚覆取汗<lb/>
斷魔如聖丹　治瘧疾<lb/>
　　信<hi>一錢</hi>蜘蛛<hi>大者/三枚</hi>雄黒豆<hi>四十九粒</hi>
　右為末同研細滴水丸如菀豆大來日今夜北斗下<lb/>
　獻早晨紙褁一丸塞耳中一粒可治三人立愈如聖<lb/>
<pb n="KR3e0067_WYG_197-47a"/>
　神<lb/>
白芷湯　治瘧身熱目疼熱多寒少脉長睡卧不安先<lb/>
　以大柴胡湯下之㣲利為度如下過愈邪不盡當服<lb/>
　此以盡其邪<lb/>
　　白芷　知母<hi>一兩七錢</hi>石膏<hi>四錢</hi>
　右為末水煎<lb/>
地黄丸　治一切瘧疾<lb/>
　　地黄汁<hi>一斤</hi>砒霜<hi>研半/斤</hi>蠟<hi>少許</hi>
<pb n="KR3e0067_WYG_197-47b"/>
　右將地黄汁於磁器中煖候沸入砒霜不住手攪煎<lb/>
　令稠次入蠟相和丸如菉豆大毎發時井花水下一<lb/>
　丸未瘥發前更一丸忌熱物<lb/>
麻黄白术湯　治感風發瘧<lb/>
　　麻黄<hi>去蘆</hi>官桂　青皮　陳皮　川芎　半夏麴<lb/>
　　白芷　紫蘇　茯苓　白术　桔梗　甘草<hi>炙各等分</hi>
　　細辛　㯽榔<lb/>
　右剉為細末每服三錢水二盞生薑四片棗二枚煎<lb/>
<pb n="KR3e0067_WYG_197-48a"/>
　至八分去滓空心服<lb/>
大黄丸　治一切瘧<lb/>
　　大黄<hi>二兩</hi>巴豆<hi>一兩去皮熬令黑色研如泥</hi>朴硝<lb/>
　右搗篩大黄巴豆然後内巴豆以蜜搗二千杵丸如<lb/>
　梧桐子大米飲下二丸二服不斷再服忌蘆笋野猪<lb/>
　肉等物<lb/>
桃仁常山丸　療一切瘧疾<lb/>
　　桃仁<hi>二兩生用</hi>常山<hi>二/兩</hi>豆䜴<hi>三兩</hi>
<pb n="KR3e0067_WYG_197-48b"/>
　右各搗五六百杵又和搗六七百杵後㸃好酒如黒<lb/>
　泥自成丸不飲酒者少酒下三十丸如梧子大未發<lb/>
　前服臨發更服三十丸以手捧之於鼻下嗅取氣便<lb/>
　定如不得平復更服三十丸或吐或㣲利亦有不吐<lb/>
　利瘥者吐了不得嗽口不得吃生葱菜菓甜物油膩<lb/>
　等若已瘥而忽又發者不過再三服瘥或一服瘥者<lb/>
　其常山蜀者桃仁湏要毛桃仁豉湏新美者如渴取<lb/>
　烏梅三枚作漿稍咽三五口其藥味一人患則少合<lb/>
<pb n="KR3e0067_WYG_197-49a"/>
　不堪預合乆則無力不効<lb/>
巴豆丸　治瘧疾<lb/>
　　巴豆<hi>一枚去心皮</hi>射□<hi>如巴/豆大</hi>棗<hi>一枚去皮</hi>
　右各搗成丸如梧子大先熱發各服一丸<lb/>
如聖散　治瘧疾<hi>一名辰砂丹</hi>
　　人言　雄黄　黄丹<hi>各等分</hi>
　右為末每服一字早晨空心服一方用雄黒豆九十<lb/>
　八粒水浸一宿去皮同藥搗為丸分作二十六丸硃<lb/>
<pb n="KR3e0067_WYG_197-49b"/>
　砂為衣發時新汲水靣東服一丸忌雞猪魚兔等物<lb/>
砒霜丸　治一切瘧疾<lb/>
　　砒霜<hi>一分細研</hi>桃仁<hi>半兩湯浸去/皮尖雙仁</hi>豉<hi>半兩炒乾</hi>
　右為末入砒霜以軟飯和丸如梧桐子大臨發前以<lb/>
　冷生薑湯下三丸忌食熱物<lb/>
蜀漆散　治瘧多寒者牡瘧也<lb/>
　　蜀漆　雲母　龍骨<hi>各等分</hi>
　右搗篩為末未發之時先以酸浆服半錢臨發服一<lb/>
<pb n="KR3e0067_WYG_197-50a"/>
　錢温瘧者加搗蜀漆半錢雲母取火燒三日三夜一<lb/>
　方不用雲母用雲實<lb/>
白扁豆丸　治瘧疾<lb/>
　　白扁豆<hi>一兩炒</hi>菉豆<hi>一兩/炒</hi>好信<hi>五錢醋煮</hi>
　右為末入白麵四兩水和丸如梧子大臨發日五更<lb/>
　用凉水送下忌熱物<lb/>
白薑散　治瘧疾<lb/>
　　白薑　良薑<hi>半生半熟各半兩</hi>穿山甲<hi>三錢炮</hi>
<pb n="KR3e0067_WYG_197-50b"/>
　右為末每服二錢猪腎酒調下<lb/>
治瘧無問新乆方<lb/>
　　䑕尾子　車前子<hi>各一虎口</hi>
　右㕮咀以水五升煮取二升未發前服盡<lb/>
勝金散　治一切瘧病發作有時葢因外邪宻於臟腑<lb/>
　生冷之物内傷脾外或先寒後熱或後寒先熱或寒<lb/>
　多熱少或寒少熱多或但寒不熱或但熱不寒或連<lb/>
　日併發或間日而發或發後三五日再發寒則肢體<lb/>
<pb n="KR3e0067_WYG_197-51a"/>
　顫掉熱則舉身如火頭疼惡心煩渴引飲氣息喘急<lb/>
　口乾咽苦背膂疫痛或痰聚胸中煩滿欲嘔腸鳴腹<lb/>
　痛並皆治之<lb/>
　　㯽榔　常山<hi>酒浸蒸焙一斤</hi>
　右為末水麵糊為丸如梧子大每服三十丸於發前<lb/>
　一夜時臨卧用冷酒下便睡不得食熱物茶湯之類<lb/>
　至四更盡再用冷酒下十五丸忌食一切熱羮湯粥<lb/>
　食下間可食温粥至晚方可食熱忌一切生冷魚腥<lb/>
<pb n="KR3e0067_WYG_197-51b"/>
　等物数日如夜發者却於當晨午後二次依前服之<lb/>
　一方用鷄子清為丸<lb/>
常山丸<lb/>
　　常山<hi>十六兩為末</hi>鷄卵<hi>十五隻</hi>
　右用鷄卵清和末為丸治證服餌一如前法名勝金<lb/>
　丸同常山一兩半酒煮焙末鷄子清蜜一匙米糊丸<lb/>
　每服十五丸酒送下<lb/>
瘧神丹　治諸般瘧疾<lb/>
<pb n="KR3e0067_WYG_197-52a"/>
　　信砒<hi>一兩</hi>雄黄<hi>一錢</hi>
　右以五月五日用糉子尖左右三千下日未出不令<lb/>
　雞犬婦人見丸如桐子大未發前一日靣東冷水下<lb/>
　一丸<lb/>
紅散子　治瘧湏當發日早晨服<lb/>
　　黄丹<hi>炒色變</hi>建茶<hi>各等分</hi>
　右各和二錢白湯調下或温酒調下入茶<lb/>
瘧丹<lb/>
<pb n="KR3e0067_WYG_197-52b"/>
　　雄黒豆<hi>四十九粒重午日井水浸次日取起去皮我乾研為膏</hi>真砒<hi>一錢研細入豆</hi>
　　<hi>膏内研匀</hi>
　右五月五日午時丸如菉豆大控乾辰砂為衣宻器<lb/>
　封之發日空心井花水下一丸忌見雞犬若女人病<lb/>
　令女閉目男送入口忌食熱一日孕婦不得服於發<lb/>
　日以綘錦繫一丸於右臂上小兒不得吞隨男左女<lb/>
　右以繫之一方用雄黄為衣一法以醋煎黒豆<lb/>
膽仰丸　治一切瘧疾<lb/>
<pb n="KR3e0067_WYG_197-53a"/>
　　常山<hi>四兩</hi>草菓<hi>二兩各燒存性</hi>
　右為末薄糊為丸如梧子大臨卧冷酒下四十丸五<lb/>
　更時再服三十丸忌熱物<lb/>
截瘧方<hi>出仁存</hi>
　五月五日天未明時採青蒿隂乾後日晒為末四兩<lb/>
　桂一兩末和匀每服二錢發前酒調下<lb/>
瓜蒂散<hi>出仁存方</hi>治瘧疾<lb/>
　　瓜蒂<hi>一箇</hi>穿山甲<hi>一片瓦上焙乾</hi>
<pb n="KR3e0067_WYG_197-53b"/>
　右為末欲發前男左女右鼻内搐一豆許<lb/>
恒山散<hi>出楊氏家藏方</hi>吐瘧<lb/>
　　恒山<hi>二兩水煮曝乾</hi>甘草<hi>一兩半</hi>
　右水煎空心服<lb/>
治瘧疾方<hi>出百一選方</hi>
　　白附子　陳皮<hi>去白各等分</hi>
　右為細末米飲調下二錢先喫少飲食了歇定服㣲<lb/>
　吐即止<lb/>
<pb n="KR3e0067_WYG_197-54a"/>
怯邪丹<hi>出百一選方</hi>治瘧<lb/>
　五月初四日揀黒豆冷水浸至端午日早用好砒霜<lb/>
　一兩一順手硏極細入生黄丹二兩相和取黒豆去<lb/>
　皮細研成膏和藥丸時便分大小丸了用硃砂為衣<lb/>
　當發日五更初井花水送下一丸忌熱物半日次忌<lb/>
　魚菓油膩腥冷等物不禁冷水老弱孕婦不可服藥<lb/>
　分十數等丸大者如桐子止<lb/>
治瘧方<hi>出直指方</hi>
<pb n="KR3e0067_WYG_197-54b"/>
　用二陳湯二貼加恒山二錢分作兩服每服薑七片<lb/>
　棗二枚烏梅二枚水一碗煎至六分候㣲温冷吞脾<lb/>
　積丸七丸次日吞三丸<lb/>
治瘧疾如神方<hi>出經驗良方</hi>
　　黄丹　大蒜<hi>小者亦可</hi>
　右二味先将大蒜摏碎後入黄丹為丸朝東吞一方<lb/>
　去熱蒜皮再入大蒜五箇入辰砂一錢宿蒸餅丸如<lb/>
　梧桐子大空心井花水一丸十歳以下丸如麻子大<lb/>
<pb n="KR3e0067_WYG_197-55a"/>
　忌生冷油膩熱湯合藥宜端午日<lb/>
神聖丹<hi>出聖惠方</hi>治瘧疾<lb/>
　用大蒜一頭分開四片内巴豆肉一粒濕紙裹煨熟<lb/>
　去巴豆入黄丹為丸如雞頭大每服一丸先發寒用<lb/>
　東南桃枝七寸煎湯發日五更靣北服如發熱用冷<lb/>
　水送下未全安次發又可進一服<lb/>
鬼哭丹<hi>出本事方</hi>治瘧疾不問一日一發間日一發或三日<lb/>
　者多寒少寒多熱少熱頭疼渴欲飲冷者<lb/>
<pb n="KR3e0067_WYG_197-55b"/>
　　人言<hi>一錢研末</hi>新菉豆<hi>一兩為末</hi>
　二味攪匀以無根水搜為一丸如皂莢子大却将黄<lb/>
　丹為衣隂乾小兒丸如菉豆大臨發日五更用桃柳<lb/>
　枝露水送下忌熱物半日<lb/>
神恵方<hi>出經驗良方</hi>治瘧<lb/>
　　青蒿葉<hi>端午日採隂乾</hi>香薷<hi>各等分</hi>
　右為細末如先寒用酒熱服先熱用冷酒服遇發日<lb/>
　五更早服宜至誠齋戒忌雞魚麫生物<lb/>
<pb n="KR3e0067_WYG_197-56a"/>
治瘧方<hi>出肘後方</hi>
　用桃仁一百箇去皮尖於乳鉢中細硏成膏不得犯<lb/>
　生水候成膏入黄丹三錢如梧子大毎服三丸當發<lb/>
　日面東温酒吞下如不飲酒井花水下亦得五月五<lb/>
　日午時合鷄犬婦人忌見<lb/>
治瘧不痊方<hi>出朱氏傳濟方</hi>
　　乾薑　髙良薑<lb/>
　右等分為末毎服一錢水一鍾煎至七分服一方炒<lb/>
<pb n="KR3e0067_WYG_197-56b"/>
　令黒色為末發時調服<lb/>
治瘧<hi>出十便良方</hi>
　用麝香少許硏黒書額上去邪辟魔<lb/>
硃砂丸<hi>出聖惠方</hi>療一切瘧<lb/>
　　硃砂<hi>一兩</hi>蜀常山<hi>三兩並須精上大秤</hi>
　右各搗篩畢别取硃砂瓷器中硏細可一日硏如麵<lb/>
　煉蜜和童便搗計一萬七千杵訖作丸如梧桐子大<lb/>
　一服三丸清酒下行五十餘歩隨意坐卧無酒飲下<lb/>
<pb n="KR3e0067_WYG_197-57a"/>
　亦得唯湏得暖将息病人氣力強仍不廢行動者則<lb/>
　湏於當發日服之如似日西發者臨發之日勿食平<lb/>
　旦服三丸巳時服三丸午時服三丸則瘥若不瘥必<lb/>
　定輕㣲更服則瘥餘時發者凖皆服之時任意消息<lb/>
　其病人氣㣲弱者不得臨發日服應預前一日服之<lb/>
　如似明日發者今日平旦空腹服三丸至齋時食一<lb/>
　碗粥至日四更服三丸至日暮復食一碗淡粥並不<lb/>
　得飽食至一更盡服三丸至平明食一碗粥至齋前<lb/>
<pb n="KR3e0067_WYG_197-57b"/>
　更進三丸不得食至午時更進三丸必瘥瘥後三日<lb/>
　以來唯得食甜粥飲浆忌生冷腥滑膩麵及飽食七<lb/>
　日以來特忌生血物生葱菜若謂愈已七日漸食生<lb/>
　冷二種瘧必復發不若于患瘥以後還湏百日禁忌<lb/>
　生冷乃為萬無一失倘不自愛惜致復發不可救者<lb/>
　多矣但得百來日禁生冷過百日後得食無妨此在<lb/>
　患者自己鄭重耳日乆極重者不過十服瘥重者三<lb/>
　五服則瘥病人五十以上者一服三五十丸以下者<lb/>
<pb n="KR3e0067_WYG_197-58a"/>
　七嵗以上者一服三丸七嵗以下者一服　丸如小<lb/>
　者分此一丸作二丸服之或米飲下<lb/>
既濟丹<hi>出經効濟世方</hi>治瘧<lb/>
　　附子<hi>一兩炮去皮炙</hi>硃砂<hi>半兩</hi>
　右為末和匀以半夏麴末為糊丸如桐子大發日靣<lb/>
　東取氣一口以井花水吞下一丸黙想藥至丹田<lb/>
治瘧自汗不止者<hi>出經効濟世方</hi>
　用草菓子以麫裹煨香熟取麫并皮爛槌碎每平胃<lb/>
<pb n="KR3e0067_WYG_197-58b"/>
　散二錢入草菓一枚水二盞同煎七分去滓通口服<lb/>
治病瘧方<hi>出肘後方</hi>
　用䑕婦豆䜴二枚合搗令相和未發時二丸欲發時<lb/>
　一丸<lb/>
又方<hi>出肘後方</hi>
　用皂莢三兩去皮炙巴豆二兩去心皮搗丸如大豆<lb/>
　大一服用一丸<lb/>
又方<hi>出肘後方</hi>
<pb n="KR3e0067_WYG_197-59a"/>
　用恒山三兩秋米三百粒以水六升煮取三升分之<lb/>
　服至發時令盡<lb/>
又方<hi>出肘後方</hi>
　用䑕婦兎子四枚各一以<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>糖裹之丸服<lb/>
治瘧症方<hi>出肘後方</hi>
　用黄丹新瓦焙乾麫糊為丸如桐子大棗一枚去核<lb/>
　放藥在内用草紙包煨服<lb/>
治一切瘧方<hi>出聖恵方</hi>
<pb n="KR3e0067_WYG_197-59b"/>
　用硫黄半兩細研取五月五日午時爛嚼四十九粒<lb/>
　䜴和津涶於砒針内兼吸取日光吐入藥中和研為<lb/>
　丸如菉豆大當發日空心井花水下一丸忌食熱物<lb/>
　一方煉蜜丸用温䜴湯下醋浸豉一宿搗為丸以䓤<lb/>
　酒下亦可<lb/>
瘧丹<hi>出朱氏集騐方</hi>治瘧疾<lb/>
　　　茶<hi>一錢或臘茶</hi>硫黄<hi>一錢</hi>
　右發日早起服或寒多加硫黄少許熱多加臘茶少<lb/>
<pb n="KR3e0067_WYG_197-60a"/>
　許臨發時冷水調下甚者兩服即愈用之屢驗<lb/>
奪命丹<hi>出經驗良方</hi>治寒瘧<lb/>
　　常山<hi>一兩細研剉先炒次用</hi>前胡<hi>半两同炒各為末</hi>
　右酒糊為丸如梧桐子大毎服三十丸温酒下三服<lb/>
治諸瘧無問新乆方<hi>出三因方</hi>
　取黄丹不拘多少於五月五日用獨頭蒜煨熟研細<lb/>
　搜丸如梧桐子大每服五丸當發前一食頃桃栁枝<lb/>
　煎湯送下<lb/>
<pb n="KR3e0067_WYG_197-60b"/>
白蜜湯<hi>出千金方</hi>治瘧無問新乆方<hi>方見夲門瘴瘧類</hi>
鬼哭散<hi>出聖恵方</hi>治瘧疾<hi>方見夲門瘴瘧類</hi>
治瘧無問新乆者<lb/>
　取馬鞭草汁五合酒三合分三服<lb/>
又方<hi>出千金方</hi>
　取𤓰蒂二七枚搗水漬一宿服之吐即効<lb/>
又方<hi>出千金方</hi>
　以七月上寅日採花為末酒服一方寸<lb/>
<pb n="KR3e0067_WYG_197-61a"/>
又方<hi>出千金方</hi>
　八月上寅日採麻花故鞋<graphic n="KR1284" url="https://raw.githubusercontent.com/kanripo/KR-Gaiji/master/images/KR1284.png" mimeType="image/png"/>去兩頭燒作灰井花水<lb/>
　服之<lb/>
又方<hi>出千金方</hi>
　服翹揺汁<lb/>
又方<hi>出千金方</hi>
　取桃花末水服一方寸日三服<lb/>
又方<lb/>
<pb n="KR3e0067_WYG_197-61b"/>
　如合時具冠帶向神堂前旋㸔咒曰弟子不為自身<lb/>
　為取白殭蚕一箇直者切作七叚用綿裹定撚為丸<lb/>
　硃砂為衣作一服日未出靣向東左手搯寅文用桃<lb/>
　栁枝煎湯送下<lb/>
縳瘧方<lb/>
　用石龍芮葉小者皆得搗細一指大男左女右於掌<lb/>
　中後紋横二寸當中用一銅錢在上安藥在錢孔中<lb/>
　以油紙盖白𦂳縳定發日早晨未發時先縳<lb/>
<pb n="KR3e0067_WYG_197-62a"/>
治瘧方<lb/>
　用狗蠅一隻去翅足以蠟丸之當發日冷酒吞下<lb/>
露星散　治瘧<lb/>
　取常山一味細剉每用五錢半酒半水煎去滓於當<lb/>
　空以薄綿封盖碗露至天明時取盪温服些少嘔瀉<lb/>
　無妨<lb/>
治瘧方<lb/>
　以蛇蛻皮於發瘧之日塞兩耳臨發又以手指少許<lb/>
<pb n="KR3e0067_WYG_197-62b"/>
　却鹽醋汁服之令吐痰<lb/>
又方<lb/>
　用常山三兩切以浆水三升浸濕一宿煎取一升欲<lb/>
　發前頓服然後㣲吐一方直於中庭上安刀一柄至<lb/>
　明煎分為二服空心一服發時一服酒浸二三日服<lb/>
　之佳<lb/>
又方<lb/>
　用乾薑炒令黒色搗末臨發時以温酒調三錢服發<lb/>
<pb n="KR3e0067_WYG_197-63a"/>
　則再服之<lb/>
又方<lb/>
　用蒴藋一大把炙令黄色以水濃煎一盞欲發前服<lb/>
治五瘧方<lb/>
　用夜明砂搗為末每服一錢用冷茶調下<lb/>
療諸瘧方<lb/>
　取青蒿一把水一升漬絞取汁盡服之<lb/>
牛膝酒　治瘧疾<lb/>
<pb n="KR3e0067_WYG_197-63b"/>
　用牛膝莖葉一把切以酒三升漬一宿分三服令㣲<lb/>
　有酒氣不即斷更作不過三服止<lb/>
黄連散　療温瘧痰瘧乆不瘥<lb/>
　用宣州黄連一兩搗篩為末以濃酒一盞調三錢空<lb/>
　心頓服相次更服三錢更飲三兩盞酒任意醉却睡<lb/>
　過時方得食如渴枳實煎湯併三日服瘥忌猪肉冷<lb/>
　水<lb/>
治瘧疾方<lb/>
<pb n="KR3e0067_WYG_197-64a"/>
　用獨蒜於白灰上燒之末服一方寸<lb/>
又方<lb/>
　䜴用多煮湯飲數升令得大吐便瘥<lb/>
龍華散　治諸瘧疾<lb/>
　用蛇蛻皮一條或三五條用著捲灰火燒存性為末<lb/>
　每服一字無根水下未發前一時服忌鷄魚冷物一<lb/>
　方用生皮塞耳臨發服少許鹽醋令吐<lb/>
治諸瘧疾<lb/>
<pb n="KR3e0067_WYG_197-64b"/>
　用天靈盖不拘多少煆過為末每服一字水調服<lb/>
又方<lb/>
　用蒼耳用水播濾硏發日前服冬用根實預收葉隂<lb/>
　乾亦可<lb/>
治瘧疾方<lb/>
　取赤脚馬藺研細真汁加水少許調臨發日早服湏<lb/>
　用無根水取調着沙糖少許在中<lb/>
又方<lb/>
<pb n="KR3e0067_WYG_197-65a"/>
　用竹紙包犬毛燒過為白湯送下<lb/>
又方<lb/>
　取鷰屎一方寸令患者發日平旦和酒服及使病人<lb/>
　兩手捧碗當鼻下承取氣忌一切食毒瘥後未得飲<lb/>
　水<lb/>
治瘧方<lb/>
　用火麻葉不問榮枯入鍋内文武火慢慢炒香連鍋<lb/>
　取下以紙盖其上令出汗盡然後碾為細末臨發時<lb/>
<pb n="KR3e0067_WYG_197-65b"/>
　以前兩時辰用茶湯或温酒濃調下移患人原睡處<lb/>
　其状如醉醒即愈矣　前項火麻葉依前法為末加<lb/>
　入<graphic n="KR1190" url="https://raw.githubusercontent.com/kanripo/KR-Gaiji/master/images/KR1190.png" mimeType="image/png"/>砂丁香木香陳皮為末比麻葉分兩減半酒糊<lb/>
　為丸蜜丸亦可常以茶酒送下五七丸能治諸疾壮<lb/>
　元氣又方加蛇床子兎絲子同頭酒帶浮子者浸之<lb/>
　入飯甑蒸二七次新瓦文武火焙乾為末入前藥内<lb/>
　酒糊丸如桐子大以少漸加至五十丸常常服助陽<lb/>
　壮氣去風空心温酒下<lb/>
<pb n="KR3e0067_WYG_197-66a"/>
加減清脾湯　治瘧疾<lb/>
　用小柴胡湯合和飬胃湯加生薑桃栁枝地骨皮紅<lb/>
　棗煎多服取效若寒多熱少多用飬胃湯熱多寒少<lb/>
　多用柴胡湯寒熱均者剔平<lb/>
療十二瘧　昔黄帝問岐伯曰瘧多方少愈者何岐伯<lb/>
　答曰瘧有十二種帝曰瘧鬼字何可得聞乎岐伯曰<lb/>
　但得瘧鬼字便愈不得其字百方不愈曰願聞之<lb/>
　寅時發者獄死鬼所為療之以瘧人着窑土灰木一<lb/>
<pb n="KR3e0067_WYG_197-66b"/>
　周莫令火滅即瘥卯時發者鞭死鬼所為療之用五<lb/>
　色衣燒灰三指撮諸酒中無酒用清水服之辰時發<lb/>
　者墮木死鬼所為療之令瘧人上木髙危處以棗子<lb/>
　塞木竒間巳時發者燒死鬼所為療之令瘧人坐篩<lb/>
　以圍匝燃火<lb/>
　右麄搗篩每服五錢水一盞煎至七分去滓食後温<lb/>
　服<lb/>
　　　凌馬黄第二十五<lb/>
<pb n="KR3e0067_WYG_197-67a"/>
病人眼黄面赤狂言為詈努目髙肩起卧不安發作狂<lb/>
走先烙髪際次烙風門上睆闗元又烙下亷并兩手足<lb/>
心即瘥更宜服<lb/>
竹葉湯<hi>出聖濟總録</hi>
　　竹葉<hi>細切一握</hi>小麥<hi>二/合</hi>生薑<hi>切一/兩</hi>白馬通<hi>新者収搗汁一合</hi>
　右用水三盞先煮麥取二盞去麥下竹葉生薑煎至<lb/>
　一盞半去入白馬通汁一合和匀分温二服<lb/>
　　　方黄第二十六<lb/>
<pb n="KR3e0067_WYG_197-67b"/>
病人身體沉重狀似着熱不得睡卧小便黄色眼赤如<lb/>
朱心下堆起狀若癡人如此證候十無一生先加上睆<lb/>
及心愈次烙舌下灸闗元下亷百壮宜服<lb/>
燒衣灰方<hi>出聖濟總録</hi>
　取婦人肉衣燒灰細研毎服二錢温酒調下<lb/>
　　　黒黄第二十七<lb/>
病人身靣黒黄口唇兩頰上有青脉起出於口角者十<lb/>
無一生亦有脉息沉細食喫不妨身如土色宜先烙口<lb/>
<pb n="KR3e0067_WYG_197-68a"/>
中黒脉次烙一會穴又烙玉泉足陽明穴章門穴及下<lb/>
亷不差宜服後<lb/>
鬼臼方<hi>出聖濟總録</hi>
　用生鬼臼一兩搗絞取汁一小盞服之即瘥如無生<lb/>
　鬼臼即用乾者搗為末每服二錢以新汲水調下不<lb/>
　拘時<lb/>
　　　厭黄第二十八<lb/>
病人四肢煩疼手足無力吐逆不下飲食漸漸痩弱先<lb/>
<pb n="KR3e0067_WYG_197-68b"/>
烙玉泉及灸三十壮次烙口中黒并曲池灸裏亷後心<lb/>
百壯如未瘥宜服<lb/>
大黄湯<hi>出聖濟總録</hi>
　　大黄<hi>剉炒</hi>木香　枳殻<hi>去白麫炒各一兩</hi>
　右麄搗篩每服五錢水一盞米煎至七分去滓食前<lb/>
　温服<lb/>
　　　水黄第二十九<lb/>
水黄之狀靣目俱青狂言妄語聲不出先烙闗元次烙<lb/>
<pb n="KR3e0067_WYG_197-69a"/>
下臁百會髪際不瘥炙後心氣海百壯及宜服<lb/>
大黄甘草湯<hi>出聖濟總録</hi>
　　大黄<hi>剉炒</hi>甘草<hi>炙各半兩</hi>
　右剉如麻豆大分為二服每服水一盞煎至六分去<lb/>
　滓食後温服<lb/>
又方<hi>出聖濟總録</hi>
　　乾木瓜<hi>一兩</hi>芥子<hi>半/合</hi>陳橘皮<hi>湯浸半兩去白切炒</hi>
　右剉如麻豆大作三服每服水一盞半煎八分食前<lb/>
<pb n="KR3e0067_WYG_197-69b"/>
　温服<lb/>
　　　瓜黄第三十<lb/>
瓜黄之病口苦舌乾身體急強靣目俱黄行履不得言<lb/>
語狂亂四肢疼痛發即便走宜先烙後心次烙氣海次<lb/>
陽明足烙百會炙五心穴各二七壮如未瘥宜服<lb/>
瓜蒂散<hi>出聖濟總録</hi>
　用瓜蒂一兩為末每服半錢以新汲水調下不拘時<lb/>
　以吐利為度<lb/>
<pb n="KR3e0067_WYG_197-70a"/>
　　　腸黄第三十一<lb/>
治腸黄心中悶絶腸内□痛状如刀刺先烙大腸俞次<lb/>
烙小腸俞氣海如未瘥宜服<lb/>
四味黄芩湯<hi>出聖濟總録</hi>
　　黄芩<hi>去黒心</hi>當歸<hi>各一/兩</hi>黒豆<hi>半/合</hi>茅根<hi>半兩</hi>
　右各細剉作三服每服水一盞半煎八分去滓食前<lb/>
　温服<lb/>
　　　犢黄第三十二<lb/>
<pb n="KR3e0067_WYG_197-70b"/>
治犢黄舌兩邉先從後起次生向前兩傍有赤脉壮如<lb/>
蚯蚓宜急各斷毒貫舌其状紫色次灸兩口角及水人<lb/>
中承浆各二十壮<hi>出聖濟總録</hi>
　　　氣黄第三十三<lb/>
治氣黄先從脚膝浮腫大小便難心寒顫掉宜烙百會<lb/>
及兩口角次灸中脘穴二七壮此黄亦令人多笑七日<lb/>
堪治八日病過不治<hi>出聖濟總録</hi>
　　　猪黄第三十四<lb/>
<pb n="KR3e0067_WYG_197-71a"/>
治猪黄口嚼涎從口角出九日可治十日病勢已過宜<lb/>
不可治也芳闗二七壮次灸承浆二七壮<hi>出聖濟總録</hi>
　　　土黄第三十五<lb/>
治土黄身體冷靣色青宜灸大衝及百會後心髪際數<lb/>
壮若靣目及十指俱青不治也<hi>出聖濟總録</hi>調大人每服只<lb/>
用一字錢小兒每服半字錢臨發日服之更請莫喫熱<lb/>
物只用温湯淘飯止飢粥食一列放冷恐熱觸犯藥性<lb/>
真實藥料至誠脩合過五六服自然而愈後服<lb/>
<pb n="KR3e0067_WYG_197-71b"/>
　　草菓　半夏<hi>湯泡七次</hi>製厚朴　青皮　良薑<hi>壁土炒</hi>甘<lb/>
　　草<lb/>
　右等分㕮咀每服三錢水一盞烏梅煎空心服<lb/>
斬邪丹<hi>出宣明論</hi>治諸般瘧疾無時不止者<lb/>
　　菉荳　小豆<hi>三十粒口退皮再入</hi>硃砂　信砒<hi>各一錢</hi>
　右為末同研細滴水和丸勻分作十丸每服一丸早<lb/>
　晨服夜間於北斗下香水厭至早晨用新倒流水下<lb/>
露星散<hi>出朱氏集驗方</hi>治瘧真方天下無二<lb/>
<pb n="KR3e0067_WYG_197-72a"/>
　　陳皮<hi>六兩</hi>蒼术<hi>四兩米泔水内入生/薑汁浸一宿晒乾</hi>甘草<hi>三/兩</hi>厚朴<hi>以陳</hi>
　　<hi>壁土生薑二片酒一盞和水五盞厚朴四兩煮令乾為度晒乾</hi>草菓<hi>三兩</hi>木香　㯽<lb/>
　　榔<hi>生用</hi>半夏<hi>湯泡/七次</hi>縮砂仁　青皮<hi>二兩去穰剉碎以巴豆三四粒去皮</hi>
　　<hi>膜錦穿定子青皮内炒巴豆黒去皮豆</hi>
　右㕮咀每服五錢水二盞薑五片烏梅棗子各二枚<lb/>
　入酒一呷同煎五沸和滓露一宿至天明取入再同<lb/>
　滓煎至七八分去滓空心通口服滓再煎下於未發<lb/>
　前再煎服如熱多寒少加柴胡去半夏如寒多熱少<lb/>
<pb n="KR3e0067_WYG_197-72b"/>
　加官桂川薑去青皮如嘔吐加丁香附子去半夏木<lb/>
　香<lb/>
草菓飲子<hi>出朱氏集驗方</hi>療實瘧<lb/>
　　常山　柴胡<hi>各一兩</hi>甘草　檳榔<hi>各半/兩</hi>白薑<hi>七錢</hi>烏梅<lb/>
　　<hi>隨意加減</hi>
　右㕮咀每服四錢半半水酒生薑一塊烏梅一枚煎<lb/>
　未發前服再發再服不過三服愈<lb/>
聖餅子<hi>出楊氏家藏方</hi>治一切瘧疾<lb/>
<pb n="KR3e0067_WYG_197-73a"/>
　　黄丹<hi>火飛過研細一錢</hi>　　寒水石<hi>研細一錢</hi>
　右件同硏細用末入油穰餅子劑如櫻桃大二十塊<lb/>
　搜藥令勻却分作二十餅子用炭火燒茶煎煉麻油<lb/>
　溙熟每服一餅臨卧細嚼冷茶清送下忌熱物一時<lb/>
　辰如隔日發即於不發日臨卧服次日毒發一次即<lb/>
　愈合時忌婦人猫犬見<lb/>
截瘧散<hi>出澹療方</hi>
　　常山<hi>雞骨様者良</hi>茯神<hi>去皮/木</hi>肉桂<hi>去麄皮/等分</hi>甘草<hi>減半熱多加之</hi>
<pb n="KR3e0067_WYG_197-73b"/>
　右石槌不犯鉄器也為粗㪚每服半兩用常酒大半<lb/>
　碗浸一宿於當發時早晨空心去滓冷服服後未湏<lb/>
　食熱湯滓再浸或略煎近發時再服一方不用肉桂<lb/>
　茯神却用㯽榔烏梅要之在人增損也凡瘧湏是發<lb/>
　作三五次後截之為妙<lb/>
治瘧以馬鞭草莖葉煎一盞露一宿早服寒多加薑汁<lb/>
　<hi>出永類鈴方</hi>
紅散子　湏當發日早晨服<hi>出三因方</hi>
<pb n="KR3e0067_WYG_197-74a"/>
　　黄連<hi>炒色變</hi>
　右入好建茶合和二錢以白湯調下或温酒調不入<lb/>
　茶<lb/>
杏仁膏<hi>出十便良方</hi>治積年酒瘧并主靣上風瘡方<lb/>
　　硫黄<hi>細研</hi>蝸牛殻<hi>自死乾枯小者/為上淘去泥土</hi>杏仁<hi>去皮尖研如膏</hi>木香<lb/>
　　　米粉<lb/>
　右件藥搗羅為末入杏仁米粉硫黄都研令勻以膽<lb/>
　汁靣脂調如稀膏每夜欲卧時以淡浆水净洗靣拭<lb/>
<pb n="KR3e0067_WYG_197-74b"/>
　乾塗所患處平明即以温水洗之温㿍以米泔洗藥<lb/>
　三五上瘥<lb/>
瘧丹<hi>出廣南四時攝生論</hi>
　　砒霜　黄丹　砒黄<hi>各一錢</hi>阿魏<hi>一皂/子大</hi>赤小豆<hi>三十五粒</hi>
　　豆䜴<hi>七箇</hi>菉豆<hi>五十/粒</hi>皂麫<hi>三錢七分</hi>
　右先洗豆軟後於乳鉢内爛硏便入諸藥更硏二三<lb/>
　十遍令勻旋滴水丸得為度每一料藥可以丸作五<lb/>
　十丸以來臨欲發時猪肉湯下一粒<lb/>
<pb n="KR3e0067_WYG_197-75a"/>
瘧丹<hi>出廣南四時攝生論</hi>
　　雄黒豆<hi>二百粒細小者是諸浸三五日候軟爛研如糊</hi>砒霜<hi>一錢細研如麺</hi>
　右合丸如梧桐子大取重五日合最好不及即四時<lb/>
　八節日皆可以硃砂為衣切須珍惜不可令師僧女<lb/>
　人雞犬猫兒見合成又須净潔處功徳堂収掌如有<lb/>
　患者不計年月只消兩丸其藥慎不可早服須候發<lb/>
　日晨取井花水靣東吞下一丸訖更候將欲發時前<lb/>
　再用新汲水吞下一丸並不嚼破如女人患即令丈<lb/>
<pb n="KR3e0067_WYG_197-75b"/>
　夫與安藥口内吞之<lb/>
常山飲<hi>出鮑氏方</hi>治諸瘧不問乆近寒熱多少一服效<lb/>
　　常山<hi>真好者一兩半</hi>川山甲<hi>一/兩</hi>草菓<hi>一分</hi>
　右散每服四錢怯弱人三錢當欲發五更酒水各一<lb/>
　盞煎一酒盞許温服訖正臥勿動乃不吐以常山好<lb/>
　嘔故也是日即不發<lb/>
青蒿散<hi>出朱氏集驗方</hi>治瘧<lb/>
　　甘草　秦艽　柴胡　草菓子　青皮　常山<lb/>
<pb n="KR3e0067_WYG_197-76a"/>
　　㯽榔　青蒿子<hi>各等分</hi>桃栁枝<hi>各七寸</hi>
　右以常山秦艽柴胡草菓子青皮甘草為末每服用<lb/>
　水盞半入桃栁枝青蒿子加烏梅一枚煎八分放冷<lb/>
　一服半夜一服只是預先一夜一服<lb/>
增料正氣散<hi>出朱氏集</hi>治瘧疾經驗<lb/>
　金不换正氣㪚毎服加㯽榔三箇烏梅一箇常山少<lb/>
　許薑棗半水半酒二盞同煎二盞去滓五更放冷服<lb/>
蒜餅丸<hi>出朱氏集驗方</hi>治瘧疾經驗<lb/>
<pb n="KR3e0067_WYG_197-76b"/>
　用蒜元酒餅子如梧桐子大每服一丸五更熱酒下<lb/>
　或十丸亦可愈度大槩積瘧有驗<lb/>
三虎丸<hi>出朱氏集驗方</hi>治瘧疾<lb/>
　　北常山　草菓　甘草<lb/>
　右各等分用白酒餅一箇小者兩箇同為細末生蜜<lb/>
　為丸彈子大隔先一日塩湯下一丸臨發又一丸狂<lb/>
　發又一丸立効<lb/>
知母散<hi>出朱氏集驗方</hi>治一切瘧疾不問先寒後熱先熱後寒<lb/>
<pb n="KR3e0067_WYG_197-77a"/>
　多寒少寒多熱少熱乆瘧者一服取効贑州羅監稅<lb/>
　𫝊方大有功効<lb/>
　　知母<hi>真者</hi>貝母　常山　㯽榔<lb/>
　右等分為㕮咀酒水各一盞煎至一盞用綿盖定露<lb/>
　一宿五更乘冷望東服值到巳時食乾物若吃水便<lb/>
　吐煎時不得婦人手<lb/>
川烏散<hi>出朱氏集驗方</hi>治虚瘧<lb/>
　　大川烏　草菓子　乾薑　良薑<hi>各等分</hi>
<pb n="KR3e0067_WYG_197-77b"/>
　右剉棗七枚薑七片煎服南康劉立之用之常服有<lb/>
　驗<lb/>
㯽榔散<hi>出朱氏集驗方</hi>治瘧疾不問寒熱無不愈之<lb/>
　　㯽榔　草菓子　烏梅<hi>各一箇</hi>常山　柴胡　乾葛<lb/>
　　　厚朴　甘草<lb/>
　右先剉草菓子烏梅之外其餘五味只以㯽榔為則<lb/>
　作一服常山多些少有熱多乾葛加些小生薑一大<lb/>
　塊擘破用大湯盞作酒一盞半於未發之間前一日<lb/>
<pb n="KR3e0067_WYG_197-78a"/>
　煎取一盞半臨卧取一盞服之留滓半盞又添起水<lb/>
　酒共一盞半浸藥滓藥到天明再取一盞服之只可<lb/>
　作一服便愈好後却忌口三日方佳如熱多則加水<lb/>
　寒多則加酒直要慢火煎生則吐人<lb/>
常山飲<hi>出朱氏集驗方</hi>治瘧余嘗服之取効<lb/>
　　常山　㯽榔　烏梅　甘草　北柴胡　草菓子<lb/>
　　<hi>各等分</hi>
　右㕮咀為末薑棗前一日煎下露一宿遇發日早晨<lb/>
<pb n="KR3e0067_WYG_197-78b"/>
　温服仙授㪚加麻黄<lb/>
蜀添湯<hi>出朱氏集驗方</hi>治一切瘧疾<lb/>
　　蜀添<hi>即常山子若用葉尤佳</hi>桂心　甘草　茯苓　黄耆<hi>五兩</hi>
　　生地黄<hi>一箇</hi>知母　芍藥<hi>各二兩</hi>
　右㕮咀每服三錢水煎不拘時服此方出活人書治<lb/>
　婦人産後寒熱其状似瘧相中名醫黄槐鄉用之治<lb/>
　瘧屢有功効<lb/>
㯽榔散<hi>出朱氏集驗方</hi>治瘧疾<lb/>
<pb n="KR3e0067_WYG_197-79a"/>
　　大㯽榔<hi>三箇</hi>常山<hi>一/錢</hi>烏梅<hi>一/箇</hi>鼈甲<hi>一錢煨</hi>
　右剉散雞鳴時一盌水一盌酒煎至半盌候十分冷<lb/>
　服飯食茶湯亦要冷喫<lb/>
加味生料五苓㪚<hi>出徳生堂</hi>治隂陽不分發成瘧疾<hi>方見中暑門中</hi>
　<hi>暑類</hi>
加味小柴胡湯<hi>出徳生堂</hi>治表裏不分發為瘧疾午後服<lb/>
　　小柴胡<hi>五錢</hi>草菓　㯽榔　加官桂<hi>各一錢</hi>夏月加香<lb/>
　　薷<hi>一錢</hi>
<pb n="KR3e0067_WYG_197-79b"/>
　右㕮咀加夲方修製每服水二盞生薑三片棗一枚<lb/>
　同煎一盞去滓温服滓再煎不拘時候<lb/>
　前瘧湏進十餘服後於當發日隔夜煎下常山飲子<lb/>
　露一宿五更向東方服之病人更八於其日潜至别<lb/>
　處離家權避則病不復作却不可勞渉色慾損神防<lb/>
　有復證先寒後熱寒多熱少脉弱而渴者柴胡桂薑<lb/>
　湯主之用此而駈之不散薑附湯主之先熱後寒熱<lb/>
　多寒少小柴胡湯主之用此而駈之不散竹葉石膏<lb/>
<pb n="KR3e0067_WYG_197-80a"/>
　主之如用常山飲怯瘧神應丸如服前藥未効再用<lb/>
　　川常山<hi>半斤好醋五升早晨至晚焙乾</hi>
　右為末水糊丸梧桐子大每服二十丸空心五更茶<lb/>
　清吞下五十丸早晨且休喫熱水吐人故也服五日<lb/>
　即安<lb/>
大蒜平胃散<hi>出朱氏集驗方</hi>治一切瘧<lb/>
　平胃散一貼大蒜一箇擂爛用一大椀井水調蒜澄<lb/>
　清以半調平胃散飲盡又以餘蒜水再飲用厚被盖<lb/>
<pb n="KR3e0067_WYG_197-80b"/>
　卧汗出即愈友人鄧羸叟再赴監試感此遇道人授<lb/>
　此方服之遂安<lb/>
恒山湯<hi>出指南方</hi>治瘧熱多宜發汗<lb/>
　　恒山　知母　甘草<hi>各二分</hi>麻黄<hi>一兩去節</hi>
　右為麄末每服五錢水二盞煎一盞去滓服助以糜<lb/>
　粥發汗後服藥<lb/>
括蔞湯<hi>出指南方</hi>治瘧<lb/>
　　柴胡<hi>八兩</hi>人參　黄芩　甘草　括蔞根<hi>各四兩</hi>
<pb n="KR3e0067_WYG_197-81a"/>
　右為末每服五錢水二盞薑五片棗一箇煎一盞去<lb/>
　滓服<lb/>
參附大正氣散　治男子婦人虚弱及瘧安後體虚如<lb/>
　虚眼昏暗加净枸杞子鍊菊花蕋各半兩常服順氣<lb/>
　快脾進美飲食<lb/>
　　附子<hi>一箇炮去皮臍</hi>人參<hi>去蘆不用北參</hi>藿香葉　<graphic n="KR1190" url="https://raw.githubusercontent.com/kanripo/KR-Gaiji/master/images/KR1190.png" mimeType="image/png"/>砂仁　㯽<lb/>
　　榔　白术　白茯苓　木香<hi>不見火</hi>益智仁　草菓<lb/>
　　仁<hi>煨去殻</hi>丁香<hi>不見火/各半兩</hi>陳皮<hi>去/白</hi>粉草　沉香<hi>不見火半兩</hi>
<pb n="KR3e0067_WYG_197-81b"/>
　　香附子<hi>炒去毛</hi>肉桂<hi>不見/火</hi>烏藥<hi>炒/黄</hi>枳殻<hi>麫炒/去穰</hi>青皮<hi>去皮</hi>
　　黄耆<hi>擘開塩水浸一宿</hi>厚朴<hi>薑製各一兩</hi>
　右細末羅過每二錢水一盞薑三片棗一枚煎空心<lb/>
　服<lb/>
三虎丹<hi>出草□中藏終方</hi>治瘧<lb/>
　　辰砂　硫黄<lb/>
　右熱多加辰砂寒多加硫黄并研細棗肉為丸如龍<lb/>
　眼大當發日新汲水七分一盞化下<lb/>
<pb n="KR3e0067_WYG_197-82a"/>
通神丸<hi>出衛生家臂方</hi>治五種瘧疾熱多寒少諸瘧不効者<lb/>
　　神桃<hi>二七個桃木上自乾經不落者</hi>黒豆<hi>一/兩</hi>巴豆<hi>七粒去殻并心膜研細</hi>
　右為末以冷水和丸梧桐子大以硃砂為衣侵晨靣<lb/>
　東念藥王菩薩七遍以井花水吞下立瘥<lb/>
辰砂丹<hi>出未生濟鑑</hi>治瘧疾大有神効<lb/>
　　硃砂<hi>五錢半入藥半為衣</hi>信　雄黄<hi>各五錢</hi>
　右件為細末入白麫六錢研勻滴水和丸梧桐子大<lb/>
　硃砂為衣每服一丸星宿全無根水送下忌濕麫熱<lb/>
<pb n="KR3e0067_WYG_197-82b"/>
　物<lb/>
五獸飲子<hi>出大衍方</hi>治脾寒如瘧發寒熱無時<lb/>
　　草菓䓻<hi>七箇和皮青剉用</hi>厚朴<hi>半兩去/皮剉</hi>烏梅<hi>十箇連核去仁剉</hi>甘<lb/>
　　草　人參<hi>剉各一方</hi>大棗<hi>十箇連/核剉</hi>肥生薑<hi>一分/連剉</hi>橘皮<hi>七箇</hi>
　　<hi>去白細剉</hi>
　右細剉了拌勻分作裹先以鹽水蘸濕紙裹藥煨香<lb/>
　熱第一服用一裹水一碗煎一盞温服第二服藥用<lb/>
　二裹并前滓以水二碗煎一大盞温服第三服用二<lb/>
<pb n="KR3e0067_WYG_197-83a"/>
　裹并前滓以水三碗作兩服空心食前一方有草菓<lb/>
　子無草豆蔲<lb/>
草荳蔲散<hi>出衛生方</hi>治一切瘧<lb/>
　　草荳蔲　當歸　杏仁　厚朴　木香　麻黄<lb/>
　　猪苓　半夏　良薑　藿香　甘草　呉茱萸<hi>各一</hi>
　　<hi>兩</hi>
　右為飲子分一半麫褁炮之炮了仍褁每劑七煉薑<lb/>
　三煉同煉寒時熱喫熱時放冷喫<lb/>
<pb n="KR3e0067_WYG_197-83b"/>
鹽津丸<hi>出澹療方</hi>治五瘧八痞<lb/>
　　獨頭蒜<hi>不拘多少每箇開七竅入去皮紅子七粒濕紙褁煨研為膏非大蒜也</hi>橘紅<lb/>
　　　丁香<hi>不火</hi>木香<hi>不火</hi>蓽撥　胡椒<lb/>
　右等分為細末用蒜膏為丸如梧桐子大先嚼鹽少<lb/>
　許令生津液嚥二粒漸加至三五粒臨卧服<lb/>
瓜蔞實丸<hi>治澹療方</hi>治胷痞中痛徹背喘急妨悶<lb/>
　　瓜蔞實　枳殻<hi>去穰麫炒</hi>半夏<hi>湯炮/七次</hi>桔梗<hi>各一兩</hi>
　右細末薑汁打糊為丸如梧桐子大每服五十丸淡<lb/>
<pb n="KR3e0067_WYG_197-84a"/>
　薑湯下<lb/>
治瘧病方<hi>出肘後方</hi>
　用五月五日蒜一片去皮去中破之刀破令容巴豆<lb/>
　一粒去心皮内蒜中令合以竹挾以火炙之取可熱<lb/>
　搗為三丸未發前服一丸不止復與一丸<lb/>
又方<hi>出肘後方</hi>
　臨發時搗大附子下篩以苦酒和之塗背上<lb/>
又方<hi>出肘後方</hi>
<pb n="KR3e0067_WYG_197-84b"/>
　　常山<hi>搗下篩成末三兩</hi>真丹<hi>一兩</hi>
　右白蜜和搗百杵丸如梧桐子大先發服三丸中服<lb/>
　三丸卧服三丸無不效者常用効<lb/>
又方<hi>出肘後方</hi>
　先炙鼈甲搗末方寸至時令三服盡火炙無不斷<lb/>
又方<hi>出肘後方</hi>
　常山三兩搗下篩雞子白和之空服三十丸去發食<lb/>
　乆三十丸發時三十丸或吐否也從服藥至過發時<lb/>
<pb n="KR3e0067_WYG_197-85a"/>
　勿飲食<lb/>
一剪金<hi>出衛生寳鑑</hi>治瘧疾寒熱乃聖藥也<lb/>
　　信　硫黄<hi>各等分</hi>
　右同研末用緋紅綃子手捻一撮於絹上裹如豆大<lb/>
　細絲綿繫纒數遭繫定用剪子剪下勿得不繫𦂳恐<lb/>
　藥有失每服一丸星全新汲水送下空心無得人知<lb/>
　如服藥先一日夜服至天明正發日早晨不令人知<lb/>
　於净處無人處避之或廟宇亦得<lb/>
<pb n="KR3e0067_WYG_197-85b"/>
治瘧<hi>出夲草</hi>
　用蒜不拘多少研極細和黄丹少許以聚為度丸如<lb/>
　雞頭子大候乾每服一丸新汲水下靣東服至妙<lb/>
三味湯<hi>出大衍方</hi>治脾瘧<lb/>
　　厚朴<hi>三方寸</hi>草菓仁<hi>三/箇</hi>甘草<hi>二寸</hi>
　右三味㕮咀以生薑二兩切作片子水一碗未發前<lb/>
　作二服盡<lb/>
蜀添散<hi>出夲草</hi>治瘧<lb/>
<pb n="KR3e0067_WYG_197-86a"/>
　用蜀添雲母龍骨等分杵末患者至發前以漿水和<lb/>
　半錢服之温瘧加蜀添半分臨發時服一錢<lb/>
治瘧<hi>出夲草</hi>
　用百草霜黄丹等分細硏每服二錢於發日空心米<lb/>
　飲調服不過兩服愈<lb/>
金不換正氣散<hi>出傳倍適用方</hi>常服進飲食調榮衛逐冷避山<lb/>
　嵐瘴氣治隂陽不和往來寒熱諸般瘧疾解利四時<lb/>
　傷寒治五種隔氣惡心痰逆或吐或瀉復食脾胃虚<lb/>
<pb n="KR3e0067_WYG_197-86b"/>
　弱悉宜服之<lb/>
　　藿香<hi>去沙土枝梗</hi>半夏<hi>湯泡洗/七次</hi>甘草<hi>炒/</hi>陳皮<hi>去/白</hi>厚朴<hi>去麄</hi>
　　<hi>皮薑製</hi>草菓子<hi>煨去/皮</hi>蒼术<hi>米泔水浸一宿</hi>白茯苓　白术<lb/>
　　陳麫<hi>炒</hi>
　右並等分為粗末每服四錢水一盞半生薑五片棗<lb/>
　一枚同煎至七分去滓放温服不拘時候<lb/>
斬邪丹<hi>出如宜方</hi>治脾寒<lb/>
　　雄黄<hi>一錢</hi>人言<hi>半/分</hi>黒豆　菉豆<hi>各四十/九粒</hi>硃砂<hi>二粒</hi>黄丹<lb/>
<pb n="KR3e0067_WYG_197-87a"/>
　　<hi>二錢</hi>
　右為細末滴水為丸分作三十丸每服一丸五更井<lb/>
　花水送下忌熱物<lb/>
養胃湯<hi>出如宜方</hi>治飲食傷脾成瘧不問先寒後熱<lb/>
　　半夏<hi>製</hi>厚朴<hi>製/</hi>蒼术<hi>各一兩</hi>藿香　草菓　茯苓<lb/>
　　人參<hi>各一兩</hi>陳皮<hi>七分/半</hi>甘草<hi>二錢半</hi>
　右㕮咀薑七片烏梅一枚煎服<lb/>
又方<hi>出如宜方</hi>
<pb n="KR3e0067_WYG_197-87b"/>
　先發二時次炭火床下令脊脚極熱被覆過時乃止<lb/>
　此治先寒後熱<lb/>
神聖丹<hi>出夲草</hi>治瘧<lb/>
　以砒霜半錢硏黒豆麫一錢右件二味細研滴水丸<lb/>
　小豆大雄黄為衣未發時空心靣東新汲水下一丸<lb/>
治瘧病<hi>出肘後方</hi>
　以常山三兩搗末以雞子白和丸如桐子大空心三<lb/>
　十丸温水下<lb/>
<pb n="KR3e0067_WYG_197-88a"/>
治諸瘧<hi>出夲草</hi>吐瘧痰去寒熱<lb/>
　以常山小麥竹葉三味和煮服之<lb/>
治瘧疾<hi>出夲草</hi>
　信砒二兩别研如粉寒水石三兩别搗為末右用生<lb/>
　鐡銚子先鋪石末一半後堆砒末在上又以砒末葢<lb/>
　頭然後取厚盞葢之用麫醋糊紙條子宻封約十重<lb/>
　以炭火一斤已來安銚子在上候紙條子黒取出置<lb/>
　冷地上候冷取之册之潔浄刮取皮石末一等以借<lb/>
<pb n="KR3e0067_WYG_197-88b"/>
　小兒服以飛過辰砂為衣候乾入磁盒収每人服時<lb/>
　於發日早臘茶清下一丸一日内不得熱物合時先<lb/>
　洒掃浄室中合之不得令婦人犬猫雞䑕等見収得<lb/>
　亦如然若婦人患則男着在口中男子患亦然<lb/>
治瘧疾<lb/>
　用桃東引枝上葉不拘多少每葉一片用豆䜴七粒<lb/>
　一處搗極匀丸如梧桐子大湏五月五日午時合忌<lb/>
　雞犬婦人見每服七丸絶早靣東冷水吞下<lb/>
<pb n="KR3e0067_WYG_197-89a"/>
治瘧冷病者<lb/>
　取毛建草一握㣲碎縛臂上男左女右勿令近肉便<lb/>
　成瘡子<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0067_WYG_197-89b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　普濟方卷一百九十七<lb/>
</p>
<p>
</p>
  </div>
</body>
</text>
</TEI>
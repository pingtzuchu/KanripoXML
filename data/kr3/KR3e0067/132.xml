<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>普濟方卷一百三十三</head>
    <p>
<pb n="KR3e0067_WYG_132-1a"/>
欽定四庫全書<lb/>
　普濟方卷一百三十三　明　周王朱橚　撰<lb/>
　　傷寒門<lb/>
　　　傷寒煩渇<hi>論</hi>
夫腎者水臟膀胱者津液之腑二經為表裏傷寒熱入<lb/>
於臟流於少陰之經則腎受病矣水惡燥熱盛則燥故<lb/>
渇而引飲又傷寒邪氣非發汗吐下則不能除治發汗<lb/>
吐下過甚則致津液耗少熱氣内生亦令渇也傷寒病<lb/>
<pb n="KR3e0067_WYG_132-1b"/>
煩渇者此謂經發汗吐下已後臟腑空虚津液竭絶腎<lb/>
家有餘熱故使其煩渇也傷寒渇者裏有熱也傷寒之<lb/>
邪自表傳至裏則必有名証隨其邪淺深而見焉雖曰<lb/>
一日在皮二日在膚三日在肌四日在胸五日在腹六<lb/>
日入胃其傳經者又有証形焉太陽主氣而先受邪當<lb/>
一二日發頭項痛而腰脊強者是矣太陽傳陽明則二<lb/>
三日發身熱目疼鼻乾不得卧也陽明傳少陽三四日<lb/>
胸膈痛而耳聾此三陽皆受病為邪在表而猶未甚作<lb/>
<pb n="KR3e0067_WYG_132-2a"/>
熱故不言渇至四五日少陽傳太陰則邪氣漸入裏寒<lb/>
邪漸成熱當日之時也津液耗少故腹滿而嗌乾至五<lb/>
六日太陰傳少陰是裏熱又漸深也當此之時則津液<lb/>
為熱所傳漸耗而乾故口燥舌乾而渇及至六七日則<lb/>
少陰之邪傳於厥陰厥陰之為病消渇為裏熱已極矣<lb/>
所謂消渇者飲水多而小便少是謂熱能消水也所謂<lb/>
傷寒病至六七日而渇欲飲水為欲愈之病以其傳經<lb/>
已盡故也是以厥陰病云渇欲飲水少少與之愈者是<lb/>
<pb n="KR3e0067_WYG_132-2b"/>
也邪氣初傳入裏熱氣散漫未收斂成熱裏蒸焦膈傳<lb/>
耗津液遂成渇也病人雖渇欲飲水又不可多與之若<lb/>
飲水過多熱少不能消故復為停飲諸疾經曰凡得時<lb/>
氣病至五六日渇欲飲水水飲不能多勿多與也何者<lb/>
以腹中熱尚少不能消之便更與人作病也若大渇欲<lb/>
飲水猶當依証與之與之常令不足勿極意也言能飲<lb/>
一斗與五升又曰渇欲飲水少少與之但以法救之渇<lb/>
者宜五苓散至於大渇欲飲水數升者白虎加人參湯<lb/>
<pb n="KR3e0067_WYG_132-3a"/>
主之皆欲潤其燥而生津液也凡得病反能飲水此為<lb/>
欲愈之病其不曉病者但聞病飲水自差小渇者乃強<lb/>
與飲之因成大禍不可復救然則悸動也交結也喘咳<lb/>
噎噦乾嘔腫滿不利小便不利數者皆是飲水過傷而<lb/>
診病之工當須識此勿令悞也歌括云熱氣薫蒸津液<lb/>
耗少所以發渇熱邪深淺條例不同然是渇者大熱裏<lb/>
有熱也或曰六經外証獨少陰曰渇厥陰曰煩何邪少<lb/>
陰屬腎主水熱氣深腎水易竭焉得而不渇厥陰屬肝<lb/>
<pb n="KR3e0067_WYG_132-3b"/>
心之母也病主消渇飲水多而小便少是其裏熱也極<lb/>
已子氣乗母於是挾心火以為煩惟煩則消矣凡煩証<lb/>
用藥並去半夏以其煩躁而逐水也若先嘔後渇者則<lb/>
為欲解當與之水先渇後嘔者則為水停心下屬赤茯<lb/>
苓湯活人書曰脉浮渇屬大陽寒表不解心下有水氣<lb/>
而渇者小青龍去半夏加栝蔞湯太陽病服桂枝大汗<lb/>
出後大煩渇者白虎加人參栝蔞脉浮小便不利㣲熱<lb/>
消渇者五苓散傷寒四五日身熱惡風脇下滿手足温<lb/>
<pb n="KR3e0067_WYG_132-4a"/>
而渇者小柴胡半夏加人參栝蔞根主之太陽証身體<lb/>
拘熱而渇者小柴胡去半夏為風温栝蔞根湯主之有<lb/>
汗而渇者屬陽明白虎加人參湯主之虚人老人及春<lb/>
秋月可與竹葉石膏湯陽明病但頭汗出小便不利渇<lb/>
飲水漿身必發黄菊東湯小柴胡去半夏加人參栝蔞<lb/>
根湯傷寒身熱或發熱惡風而渇屬少陽少陽脇下硬<lb/>
不大便而舌上白胎而渇小柴胡去半夏加人參栝蔞<lb/>
根湯自利而渇屬少隂傷寒熱入於臟流於少隂之經<lb/>
<pb n="KR3e0067_WYG_132-4b"/>
少陰主腎腎惡燥故渇而飲引少陰下利咳而嘔汁猪<lb/>
苓湯主之不利欲飲水者以有熱也白頭翁湯主之切<lb/>
戒太陽証無汗而渇者不可與白虎湯仲景云渇欲飲<lb/>
水無表証者白虎加人參湯脉浮發熱無汗是表未解<lb/>
也不可與白虎湯意以小青龍去半夏加栝蔞也傷寒<lb/>
四五日身熱惡風脇下不滿手足温而渇者小柴胡去<lb/>
半夏加栝蔞人參也陽明証汗多而渇者不可與五苓<lb/>
散汗多胃中燥者茯苓復利小便故也意以竹葉湯與<lb/>
<pb n="KR3e0067_WYG_132-5a"/>
之仲景云陽明病發作者有時汗出多言急下之然太<lb/>
陽病渇終不可與白虎湯陽証得汗後脉洪大而渇者<lb/>
方可與之也陽明病渇終不可與五苓散陽明証小便<lb/>
不利汗少脉浮而渇者方可與之此皆仲景之妙也仲<lb/>
景猪苓湯証亦云脉浮發熱渇飲水小便不利者猪苓<lb/>
湯主之凡病非大渇不可與水小渇咽乾者小小飲滋<lb/>
潤之令胃中和若大渇煩躁甚能飲一斗者與五升飲<lb/>
之若全不與則乾燥無由作汗發喘而死常人見因渇<lb/>
<pb n="KR3e0067_WYG_132-5b"/>
飲水得汗小渇遂劇飲之致停飲心下滿結喘死者甚<lb/>
衆當以五苓散或陷胸丸與之金匱要畧云得時氣至<lb/>
五六日而渇欲飲水水不能多不當與也何者以腹中<lb/>
熱尚少不能消之便更為人作病矣至七八日大渇欲<lb/>
飲水猶當依証與之常令不足勿極意也凡人但見仲<lb/>
景云得病反能飲水此為愈遂小渇者乃強飲之因成<lb/>
其禍不可勝數大抵傷寒水氣皆因飲水過多所致水<lb/>
停心下氣上乗心則為悸為咳結於胸脇則為水結胸<lb/>
<pb n="KR3e0067_WYG_132-6a"/>
胃中虚冷則嘔為噦令氣相搏則為噎上迫於肺則為<lb/>
咳漬入腸中則為利邪熱所搏畜於下焦則為小便不<lb/>
利小腹滿或裏急溢於皮膚則為腫若陽毒倍常燥盛<lb/>
大渇者黒奴丸主之中暑伏熱深累取不瘥其人發咳<lb/>
不已酒蒸黄連丸主之傷寒有所不利者行之取其滲<lb/>
泄也渇而飲停者有燥而煩渇者有病氣去而水氣不<lb/>
得行者其表裏得見煩躁口燥欲飲水水入即病氣去<lb/>
而水氣不得亂頭痛發熱身疼痛欲飲水者有發熱汗<lb/>
<pb n="KR3e0067_WYG_132-6b"/>
出復惡寒不嘔心下痞者並宜五苓散其脉浮發熱渇<lb/>
欲飲水小便不利少陰病下利六七日咳而嘔渇心煩<lb/>
不得卧者宜與猪苓散其大病瘥後從腰以下有水氣<lb/>
者牡蠣澤㵼散此利水道滲洩之意也口燥咽乾脾臟<lb/>
有熱則津液短少故令口燥而舌乾仲景云傷寒無熱<lb/>
口燥渇而煩背㣲寒者白虎湯加人參也又云陽明病<lb/>
渇欲飲水口乾舌燥者白虎加人參湯主之若咽乾者<lb/>
慎不可發汗發汗則重亡津液少陽症口苦咽乾者小柴<lb/>
<pb n="KR3e0067_WYG_132-7a"/>
胡主之少陰証口燥咽乾者急下之病人黙黙欲眠目<lb/>
不能閉起居不安其聲嘶或咽乾者當作狐惑治之狐<lb/>
惑証在第十一卷第十三問<lb/>
　　　方<lb/>
人參散　治傷寒大汗後煩渇熱不解脉大者<lb/>
　　人参<hi>一兩去蘆頭</hi>知母<hi>一/兩</hi>甘草<hi>半兩炙/㣲赤剉</hi>石膏<hi>二兩</hi>
　右搗粗羅為散每服五錢水一大盞入生薑半分煎<lb/>
　　至五分去滓不計時温服<lb/>
<pb n="KR3e0067_WYG_132-7b"/>
猪苓湯　治傷寒脉浮發熱渇欲飲水小便不利<lb/>
　　猪苓<hi>去黑皮</hi>赤茯苓　秦艽<hi>去蘆頭</hi>滑石<lb/>
　　澤㵼<hi>以上各一兩</hi>甘草<hi>半兩炙㣲赤剉</hi>
　右搗粗羅為散每服五錢水一大盞煎至五分去滓<lb/>
　　不計時温服<lb/>
犀角散<hi>出聖惠方</hi>治傷寒身體大熱小便黄赤煩渇不止心<lb/>
　中悶絶言語錯亂睡多驚恐<lb/>
　　犀角屑<hi>一兩</hi>人參<hi>三分去/蘆頭</hi>赤茯苓<hi>半/兩</hi>茵陳<hi>半兩</hi>
<pb n="KR3e0067_WYG_132-8a"/>
　　細辛<hi>半兩</hi>陳橘皮<hi>半兩湯浸/去白穰</hi>麻黄<hi>半兩去根節</hi>
　　甘草<hi>半兩炙㣲赤剉</hi>
　右搗粗羅為散每服五錢水一大盞入生薑半分煎<lb/>
　　至五分去滓不計時温服<lb/>
黄芩散<hi>出聖惠方</hi>治傷寒吐下後内外有熱煩渇不止<lb/>
　　黄芩　人參<hi>去蘆頭</hi>甘草<hi>炙㣲/赤剉</hi>麥門冬<hi>去/心</hi>柴胡<hi>去苖</hi>
　　葛根<hi>以上各一兩剉</hi>桂心<hi>半兩</hi>
　右搗粗羅為散每服二錢水一中盞入生薑半分棗<lb/>
<pb n="KR3e0067_WYG_132-8b"/>
　　二枚煎至五分去滓不計時温服<lb/>
栝蔞根散<hi>出聖惠方</hi>治傷寒大腸秘澁煩躁不止<lb/>
　　栝蔞根<hi>一兩</hi>黄芩<hi>一/兩</hi>人參<hi>半兩去/蘆頭</hi>川大黄<hi>一兩剉碎㣲炒</hi>
　　梔子仁<hi>半兩</hi>川芒硝<hi>一/兩</hi>甘草<hi>半兩炙㣲赤剉</hi>
　右搗粗羅為散每服五錢水一大盞煎至五分去滓<lb/>
　　不計時服如人行十里再服以利為度<lb/>
治傷寒下後煩渇冝服此方<hi>出聖惠方</hi>
　　麥門冬<hi>一兩去心</hi>五味子<hi>一/兩</hi>人參<hi>一兩去蘆頭</hi>
<pb n="KR3e0067_WYG_132-9a"/>
　　甘草<hi>一兩炙㣲赤剉聖濟作半兩</hi>石膏<hi>一兩</hi>
　右搗粗羅為散每服三錢水一中盞煎至五分不計<lb/>
　　時去滓温服<lb/>
土𤓰根散<hi>出聖惠方</hi>治傷寒煩渇不止<lb/>
　　土𤓰根<hi>一兩</hi>麥門冬<hi>一兩/去心</hi>甘草<hi>半兩炙㣲赤剉</hi>
　　枇杷葉<hi>半兩拭去毛炙兩㣲黄聖濟作一</hi>
　右搗粗羅為散每服四錢水一中盞煎至六分去滓<lb/>
　　不計時温服聖濟名麥門冬飲<lb/>
<pb n="KR3e0067_WYG_132-9b"/>
黄耆散<hi>出聖惠方</hi>治傷寒煩渇不止<lb/>
　　黄耆<hi>剉</hi>麥門冬<hi>去/心</hi>黄芩　葛根<hi>剉/</hi>柴胡<hi>去/苗</hi>人參<hi>去蘆</hi>
　　枇杷葉<hi>拭去毛炙㣲黄</hi>梔子仁赤茯苓赤芍藥甘草<hi>炙㣲赤剉各半兩</hi>
　右搗粗羅為散每服五錢水一大盞入生薑半分煎<lb/>
　　至五分去滓不計時温服<lb/>
茵陳散<hi>出聖惠方</hi>治傷寒頭項汗出身體無汗小便不利渇<lb/>
　欲飲水者是瘀熱在裏身欲發黄<lb/>
　　茵陳　梔子仁　川大黄<hi>剉碎㣲炒</hi>滑石<lb/>
<pb n="KR3e0067_WYG_132-10a"/>
　　木通<hi>剉以上各一兩</hi>甘草<hi>半兩炙㣲赤剉</hi>
　右搗粗為散每服五錢水一大盞煎至五分去滓不<lb/>
　　計時温服如人行十里再服以小便快利為度<lb/>
石膏湯<hi>出聖惠方</hi>治傷寒已大汗後不利其人煩渇不解其<lb/>
　脉洪大<lb/>
　　石膏　知母　地骨皮　甘草<hi>炙㣲赤剉</hi>人參<hi>去蘆頭各一兩</hi>
　右搗粗羅為散每服五錢水一大盞入粳米一百粒<lb/>
　　煎至五分去滓不計時温服<lb/>
<pb n="KR3e0067_WYG_132-10b"/>
麻黄散<hi>出聖惠方</hi>治傷寒壯熱煩渇頭痛<lb/>
　　麻黄<hi>去根節</hi>葛根<hi>剉</hi>知母　柴胡　梔子仁<lb/>
　　陳橘皮<hi>湯浸去白穰焙</hi>甘草<hi>炙㣲赤剉以/上各半兩</hi>石膏<hi>二兩</hi>
　右搗粗羅為散每服三錢水一中盞入生薑半分煎<lb/>
　　至五分去滓不計時温服<lb/>
麥門冬散<hi>出聖惠方</hi>治傷寒下後上氣煩渇不止<lb/>
　　麥門冬<hi>去心</hi>五味子　人參<hi>去蘆/頭</hi>葛根<hi>剉/</hi>甘草<hi>炙㣲赤剉</hi>
　　石膏　芎藭　桑根白皮<hi>剉各一兩</hi>
<pb n="KR3e0067_WYG_132-11a"/>
　右搗粗羅為散每服五錢水一大盞煎至五分去滓<lb/>
　　不計時温服<lb/>
半夏散<hi>出聖惠方</hi>治傷寒嘔吐煩欲飲水<lb/>
　　半夏<hi>三分湯洗七遍去滑</hi>蘆根<hi>一兩/剉</hi>赤茯苓　澤㵼<hi>三分</hi>
　　桂心<hi>半兩</hi>甘草<hi>一分炙/㣲赤剉</hi>麥門冬<hi>三分去心</hi>
　右搗粗羅為散每服三錢水一中盞入生薑半分煎<lb/>
　　至五分去滓不計時温服<lb/>
治傷寒頭痛骨節酸疼或已吐下餘熱不盡口乾煩渇<lb/>
<pb n="KR3e0067_WYG_132-11b"/>
　　麻黄<hi>去根節一兩</hi>知母<hi>一兩/半</hi>葛根<hi>一兩/剉</hi>甘草<hi>一兩炙㣲赤剉</hi>
　　石膏<hi>二兩半聖濟作一兩半</hi>
　右搗粗羅為散每服五錢水一大盞煎至五分去滓<lb/>
　　不計時温服聖濟名葛根麻黄湯<lb/>
竹茹飲子<hi>出聖惠方</hi>治傷寒吐利後煩渇不止<lb/>
　　青竹茹<hi>一雞子大</hi>人參<hi>半兩去/蘆頭</hi>烏梅肉<hi>二枚</hi>
　右藥細剉水一大盞煎至五分去滓不計時温頻服<lb/>
青箱子丸<hi>出聖惠方</hi>治傷寒後熱結在胸膈煩渇<lb/>
<pb n="KR3e0067_WYG_132-12a"/>
　　青箱子<hi>二兩外臺作五兩</hi>黄芩<hi>一/兩</hi>龍膽草<hi>一兩去蘆頭外臺作三兩</hi>
　　梔子仁<hi>一兩</hi>苦參<hi>剉一/兩</hi>黄蘗<hi>剉一兩外/臺二兩</hi>栝蔞根<hi>一兩</hi>
　右搗羅為末鍊蜜為丸如梧桐子大每服温水下三<lb/>
　　十丸外臺秘要有黄連二兩忌猪肉冷水<lb/>
治傷寒心神熱燥口乾煩渇<hi>出聖惠方</hi>
　　秦艽<hi>一兩去苖</hi>
　右細剉以牛乳一大盞煎至六分去滓不計時温分<lb/>
　　二服<lb/>
<pb n="KR3e0067_WYG_132-12b"/>
又方<hi>出聖惠方</hi>
　　栝蔞<hi>二兩</hi>
　右搗粗羅為散每服三錢水一中盞入新竹葉二十<lb/>
　　七片煎至五分去滓不計時温服聖濟不用竹葉<lb/>
知母湯<hi>出聖濟總録</hi>治傷寒數日不解心躁煩亂小腹脹急<lb/>
　臍下悶痛大渇喘<lb/>
　　知母<hi>焙</hi>芍藥　麥門冬<hi>去心/焙</hi>柴胡<hi>去/苖</hi>澤㵼<hi>各三分</hi>
　　石膏<hi>一兩半</hi>黄芩<hi>去黒/心</hi>甘草<hi>炙各半兩</hi>
<pb n="KR3e0067_WYG_132-13a"/>
　右搗粗篩每服三錢水一盞入生薑一棗大拍碎竹<lb/>
　　葉三七片同煎至七分去滓食後温服<lb/>
葛根飲<hi>出聖濟總録</hi>治傷寒頭痛躁渇不得眠睡四支煩痛<lb/>
　　葛根<hi>剉</hi>黄芩　大青　石膏<hi>碎/</hi>人參<hi>各一兩</hi>
　　甘草<hi>炙半兩</hi>
　右搗粗篩每服三錢水一盞煎至六分去滓温服<lb/>
葛根石膏湯<hi>出聖濟總録</hi>治傷寒下後頭疼口乾煩渇<lb/>
　　葛根<hi>剉</hi>麥門冬<hi>去心/焙</hi>黄芩<hi>去黒/心</hi>升麻<hi>各一兩</hi>
<pb n="KR3e0067_WYG_132-13b"/>
　　石膏<hi>碎一兩半</hi>甘草<hi>炙半兩</hi>
　右粗搗篩羅每服三錢水一盞煎至七分去滓温服<lb/>
　　不計時<lb/>
黄芩蘆根湯<hi>出聖濟總録</hi>治傷寒吐下後内外有熱煩渇不<lb/>
　止<lb/>
　　黄芩<hi>去黒心</hi>蘆根　人參　赤茯苓<hi>去黒皮各一兩</hi>
　　桂<hi>去粗皮半兩</hi>
　右搗粗篩每服五錢水一盞半入生薑一棗大拍碎<lb/>
<pb n="KR3e0067_WYG_132-14a"/>
　　棗三枚擘破同煎至八分去滓温服不拘時<lb/>
芍藥黄連湯<hi>出聖濟總録</hi>治傷寒温病吐下有餘熱煩渇不<lb/>
　止<lb/>
　　黄芩<hi>去黒心一兩</hi>芍藥　黄連<hi>去/鬚</hi>麥門冬<hi>去心焙各三分</hi>
　　栝蔞根<hi>半兩</hi>甘草<hi>炙一分</hi>
　右粗搗篩每服三錢用水一盞煎至六分去滓食後<lb/>
　　温服<lb/>
葛根鬱金湯<hi>出聖濟總録</hi>治傷寒熱氣薫蒸臟腑煩渇飲水<lb/>
<pb n="KR3e0067_WYG_132-14b"/>
　不休<lb/>
　　葛根<hi>剉</hi>鬱金<hi>剉/</hi>石膏<hi>碎/</hi>荆芥穗<hi>各一/分</hi>甘草<hi>炙一錢</hi>
　右粗搗篩每服三錢水一盞煎至七分去滓食後臨<lb/>
　　卧温服<lb/>
升麻飲<hi>出聖濟總録</hi>治傷寒煩躁大渇飲水不休<lb/>
　　升麻　黄芩<hi>去黒心</hi>葛根<hi>剉/</hi>柴胡<hi>去苗</hi>山梔子仁<lb/>
　　荆芥穗　牡丹皮　黒牽牛<hi>各一分</hi>黄連<hi>去鬚</hi>
　　硝石<hi>研各一分</hi>
<pb n="KR3e0067_WYG_132-15a"/>
　右粗㨶篩九味入硝石和勻每服三錢水一盞煎至<lb/>
　　七分去滓温服食後臨卧<lb/>
黄連丸<hi>出聖濟總録</hi>治傷寒時氣煩渇飲水不止<lb/>
　　黄連<hi>去鬚</hi>栝蔞根<hi>各一/兩</hi>葛根<hi>半兩</hi>
　右搗羅為末鍊蜜丸如梧桐子大每服三十丸煎大<lb/>
　　麥温湯下不拘時<lb/>
茯苓地黄湯<hi>出聖濟總録</hi>治傷寒後胃熱引飲煩渇不止<lb/>
　　赤茯苓<hi>去黒皮</hi>生乾地黄<hi>焙/</hi>栝蔞根<hi>各一/兩</hi>知母<hi>焙半兩</hi>
<pb n="KR3e0067_WYG_132-15b"/>
　　麥門冬<hi>焙一兩半去心</hi>
　右粗搗每服五錢水一大盞入小麥百粒淡竹葉三<lb/>
　　五片棗三枚擘破同煎至八分去滓温服不拘時<lb/>
土𤓰根湯<hi>出聖濟總録</hi>治傷寒毒氣上攻津液燥少大渇引<lb/>
　飲<lb/>
　　土𤓰根　甘草<hi>炙半兩</hi>豉<hi>半合</hi>
　右並細剉分為三服每服用水一盞半入大棗二枚<lb/>
　　擘破同煎至七分去滓食後温服<lb/>
<pb n="KR3e0067_WYG_132-16a"/>
栝蔞丸<hi>出聖濟總録</hi>治傷寒後體虚心脾積熱口乾煩渇<lb/>
　　栝蔞根　黄連<hi>去鬚</hi>茯神<hi>去/木</hi>麥門冬<hi>去心焙各一兩</hi>
　　桑根白皮<hi>剉</hi>犀角屑　人參　地骨皮　鐵粉<lb/>
　　黄芩<hi>去黒心各三兩</hi>甘草<hi>炙半兩</hi>
　右搗羅為末鍊蜜和搗五百杵丸如梧桐子大每服<lb/>
　　三十丸食後煎小麥湯下<lb/>
知母犀角湯<hi>出聖濟總録</hi>治傷寒後煩渇飲水無度日漸瘦<lb/>
　悴<lb/>
<pb n="KR3e0067_WYG_132-16b"/>
　　知母<hi>焙</hi>犀角屑　升麻<hi>各半/兩</hi>石膏<hi>碎三分</hi>
　右細剉每服五錢以水一盞半入竹葉三七片小麥<lb/>
　　五十粒同煎七分去滓入土𤓰根汁栝蔞根汁各<lb/>
　　半合攪勻食後温服<lb/>
黄芩飲<hi>出聖濟總録</hi>治傷寒汗後煩熱躁不止<lb/>
　　黄芩<hi>去黒心</hi>桑根白皮<hi>剉各/三兩</hi>葛根<hi>剉一/兩</hi>甘草<hi>炙半兩</hi>
　　麥門冬<hi>去心焙一兩</hi>
　右搗篩毎服三錢水一盞煎至七分去滓温服不拘<lb/>
<pb n="KR3e0067_WYG_132-17a"/>
　　時<lb/>
猪苓湯<hi>出聖濟總録</hi>治傷寒煩渇小便不利<lb/>
　　猪苓<hi>去黒皮剉</hi>赤茯苓<hi>去黒/皮</hi>滑石<hi>碎/</hi>葛根<hi>剉/</hi>澤㵼<hi>剉各等分</hi>
　右粗搗篩每服五錢水一盞半煎至八分去滓不計<lb/>
　　時温服<lb/>
柴蘇丸<hi>出聖濟總録</hi>治傷寒霍亂發熱煩渇<lb/>
　　柴蘇葉藿香葉<hi>各二兩</hi>乾木𤓰<hi>不入鹽者</hi>人參<lb/>
　　甘草<hi>㣲炙剉各一兩</hi>白茯苓<hi>去黑皮/三兩</hi>桂<hi>去粗皮半兩</hi>
<pb n="KR3e0067_WYG_132-17b"/>
　右為細末入麝香二錢同研令勻鍊蜜和丸如櫻桃<lb/>
　　大每服一丸嚼破以温水下不計時<lb/>
主傷寒渇<lb/>
　用栝蔞根三兩以水五升煮取一升分二服清淡竹<lb/>
　　瀝一升水二升煮好銀二兩减半去銀先與病人<lb/>
　　飲之然後服栝蔞湯其汁湏冷服<lb/>
黄芩人參湯　治傷寒吐下後内外有熱煩渇不安<lb/>
　　黄芩　人參　甘草　桂心　生薑<hi>各二兩</hi>
<pb n="KR3e0067_WYG_132-18a"/>
　　大棗<hi>十五枚擘破</hi>
　右剉以水八升煮取三升分三服徐徐服忌菘菜海<lb/>
　　藻生葱等物<lb/>
栝蔞根湯　傷寒餘熱不止渇欲飲水<lb/>
　　栝蔞根　黄芩<hi>各二兩</hi>人參　桂心　大黄<lb/>
　　甘草<hi>炙</hi>芒硝<hi>各二兩</hi>
　右剉以水八升煮取三升去滓飲一升湏臾當下不<lb/>
　　下復飲一升得下不止勿復飲湯藥力勢歇乃可<lb/>
<pb n="KR3e0067_WYG_132-18b"/>
　　食糜耳一方用生薑二兩忌海藻菘菜生葱油膩<lb/>
　　等物<lb/>
髙堂丸　治傷寒苦渇煩滿欲死令極飲水法<lb/>
　　大黄<hi>二分</hi>硝石<hi>三分/熬</hi>釜底黒<hi>一/分</hi>竈突中黑<hi>一/分</hi>黄芩<hi>一分</hi>
　　梁上塵<hi>一分</hi>麻黄<hi>二分/去節</hi>竈中黄土<hi>一分</hi>
　右八味篩末蜜和如彈丸著一盞水中盡用服之則<lb/>
　　自極飲水汗出則熱除矣一名黑奴丸一名駐車<lb/>
　　丸并療温瘧神良<lb/>
<pb n="KR3e0067_WYG_132-19a"/>
增損白术散<hi>出徳生堂</hi>止渇順氣下食生津宜服之<lb/>
　　白术　乾葛根　茯苓　藿香葉　人參<lb/>
　　木香<hi>各一兩</hi>陳皮<hi>二/兩</hi>乾生薑<hi>一錢</hi>
　右㕮咀每服四錢水一大盞半煎至七分去滓温服<lb/>
　　不拘時或凉服亦可<lb/>
春澤湯<hi>出御藥院方</hi>治傷寒不解表裏發渇飲水小便赤澁<lb/>
　陰陽不分疑二之間急難用宜服此藥<lb/>
　　澤㵼<hi>三錢</hi>猪苓<hi>三/錢</hi>赤茯苓　白术<hi>各二/錢</hi>官桂<hi>一錢</hi>
<pb n="KR3e0067_WYG_132-19b"/>
　　人參　柴胡　麥門冬<hi>各二錢去心</hi>
　右㕮咀如法修製每服五錢水盞半燈草二十根同<lb/>
　　煎八分去滓空心服<lb/>
竹葉湯　治兩尺浮身無大熱鬱胃或下利煩渇者<lb/>
　　柴胡<hi>四兩</hi>黄芩　麥門冬<hi>去心</hi>甘草　人參<lb/>
　　茯苓<hi>各二兩</hi>小麥　竹葉<hi>一把</hi>
　右剉以水一斗先煮竹葉小麥減四升去小麥竹葉<lb/>
　　内諸藥煮取三升去滓温服一升大便實者加大<lb/>
<pb n="KR3e0067_WYG_132-20a"/>
　　黄二兩<lb/>
黄連厚朴湯<hi>出徳生堂</hi>治傷寒發熱煩渇自得病一日二日<lb/>
　後大便自利日夜不止<lb/>
　　黄連<hi>三錢</hi>厚朴<hi>二錢</hi>
　右㕮咀用生薑一小塊切碎同藥和為一處以酒半<lb/>
　　杓勻砂鍋内漫火炒藥以酒乾為度去生薑作一<lb/>
　　服用水一盞半煎七分去滓温服柤再煎此藥<lb/>
五苓散<hi>出指南方</hi>治中風發熱六七日不解而煩有表裏証<lb/>
<pb n="KR3e0067_WYG_132-20b"/>
　渇欲飲水水入則吐名曰水逆及主時行熱病但狂<lb/>
　言煩躁不安精彩言語不與人相當者<lb/>
　　猪苓<hi>去黑皮</hi>赤茯苓<hi>去黑/皮</hi>白术<hi>各三/分</hi>桂<hi>去粗皮半兩</hi>
　　澤㵼<hi>一兩</hi>
　右搗羅為散毎服二錢白湯調服訖多飲熱湯有汗<lb/>
　　出即愈<lb/>
猪苓湯　治少陰病下利六七日欬而渇嘔而煩不得<lb/>
　眠<lb/>
<pb n="KR3e0067_WYG_132-21a"/>
　　猪苓<hi>去黒皮</hi>赤茯苓<hi>去黑/皮</hi>阿膠<hi>炙/燥</hi>澤㵼　滑石<hi>各一兩</hi>
　右剉碎每服三錢水一盞煎六分去滓温服<lb/>
黄連解毒湯<hi>出徳生堂</hi>治傷寒或經汗下後有大熱煩渇錯<lb/>
　語不得睡及上焦虚炎口舌生瘡咽喉腫痛心膈煩<lb/>
　躁不安<lb/>
　　黄柏　黄芩　黄連　山梔子<hi>各一兩</hi>
　右㕮咀每服四錢水一盞半煎至七分去滓温服未<lb/>
　　退再服之<lb/>
<pb n="KR3e0067_WYG_132-21b"/>
奪命獨參湯<hi>同前</hi>治傷寒汗下後終日昏悶不省人事發<lb/>
　熱發渇似有狂言一切危急之証宜服此藥服後額<lb/>
　上㣲汗是其應也<lb/>
　　揀苦參<hi>一兩</hi>
　右㕮咀作一服用水一升煎至七分去滓温令隨意<lb/>
　　不拘時服柤再煎亦可嚼滋益<lb/>
升麻葛根湯<hi>同前</hi>治傷寒身熱發渇在表<lb/>
　　升麻　白芍藥　葛根　甘草<hi>各等分</hi>
<pb n="KR3e0067_WYG_132-22a"/>
　右㕮咀水煎温服如在裏宜小柴胡湯並加瓜蔞根<lb/>
治傷寒消渇<lb/>
　用生藕汁一中盞入生蜜一合令勻分為二服<lb/>
　　　傷寒虚煩<hi>論</hi>
夫傷寒虚煩者心中鬱鬱而煩也有胷煩有心中煩有<lb/>
虚煩諸如此者皆熱也若止云煩者表熱也及其邪熱<lb/>
傳裏故有胷中煩心中煩虚煩之别三者要在觀其熱<lb/>
所從來審其虚實而治為不同也如不經發汗吐下而<lb/>
<pb n="KR3e0067_WYG_132-22b"/>
煩者則是傳經之熱不作膈實者但與和解而已故經<lb/>
曰心煩喜嘔或胷中煩而不嘔者小柴胡湯主之少陰<lb/>
病二三日心中煩不得卧者黄連阿膠湯主之少陰病<lb/>
胷滿心煩者猪膚湯主之是皆和解而徹熱者也若因<lb/>
吐下發汗後而煩者則是内陷之煩但與湧吐而已下<lb/>
後虚煩不得眠若劇者必反覆顛倒心中懊憹者梔子<lb/>
豉湯主之若少氣者梔子甘草豉湯主之若嘔者梔子<lb/>
生薑豉湯主之心煩腹滿卧起不安者梔子厚朴湯主<lb/>
<pb n="KR3e0067_WYG_132-23a"/>
之丸藥大下後身熱不去㣲煩者梔子乾姜湯主之是<lb/>
皆取其吐而湧其熱者也虚煩之狀必中温温然欲吐<lb/>
憒憒然無柰欲其不嘔擾擾亂亂是名煩也非吐則不<lb/>
能已經曰若下後更煩心下濡者為虚煩也梔子豉湯<lb/>
主之脉作結心下滿而煩饑不能食病在胷中瓜蒂散<lb/>
主之二者証均煩也藥均是吐也而有輕重之不同吐<lb/>
下發汗後邪氣乗虚而入煩者則謂之為虚煩與梔子<lb/>
豉湯則是吐劑之輕者不因吐下發汗後邪氣結胷中<lb/>
<pb n="KR3e0067_WYG_132-23b"/>
則為膈實與瓜蒂散則是吐劑之重者又陽明病不吐<lb/>
不下心煩者則是煩之實者也與調胃承氣湯下之傷<lb/>
寒二三日心中悸心煩者則煩之虚者也與小建中湯<lb/>
補之煩為熱也悸而煩復為主者以悸為虚悸甚而煩<lb/>
故為虚也少陽之邪入腑者煩而悸則為熱也大抵先<lb/>
煩而悸者是為熱也先悸而煩者是為虚也内經曰治<lb/>
病必先求其本誠哉是言也又云傷寒病後躁煩者有<lb/>
虚煩有穀煩陽氣偏多謂之虚煩病瘥後食穀太早心<lb/>
<pb n="KR3e0067_WYG_132-24a"/>
虚不勝穀氣胃内蒸熱謂之穀煩若陰陽和調則虚煩<lb/>
自己損其穀食則穀煩者瘥活人書云不惡寒身不痛<lb/>
頭不疼脉不𦂳但煩熱者此多虚煩諸虚煩熱與傷寒<lb/>
相似然不惡寒身不疼痛故知非傷寒也不可發汗頭<lb/>
不疼脉不𦂳數故知非裏實也不可下如此者内外皆<lb/>
不可攻攻之必遂損竭多死者也此虚煩但當與竹葉<lb/>
湯若嘔者與橘皮湯一劑不愈再與之孫真人云此法<lb/>
數用甚有效傷寒虚煩宜服王叔和云有熱不可大攻<lb/>
<pb n="KR3e0067_WYG_132-24b"/>
攻之熱去則寒起並宜服竹葉湯<lb/>
　　　方<lb/>
竹葉湯　治虚煩狀似傷寒但不身疼痛不惡寒或得<lb/>
　汗亡津液燥熱未解内外皆不可攻者汗與竹葉湯<lb/>
　嘔與橘皮湯渇與五苓散<lb/>
　　竹葉<hi>半把</hi>石膏<hi>碎四/兩</hi>半夏<hi>湯洗去滑/切焙三分</hi>人參<hi>半兩</hi>
　　麥門冬<hi>去心二兩</hi>甘草<hi>炙半兩</hi>
　右剉如麻豆大每服五錢以水一盞半入粳米一百<lb/>
<pb n="KR3e0067_WYG_132-25a"/>
　　餘粒生薑半分拍碎同煎取八分去滓温服并解<lb/>
　　暑毒陰証傷寒未解人勿服若表裏俱虚下利發<lb/>
　　熱去石膏加附子煎名既濟湯濟生除石膏粳米<lb/>
　　加茯苓小麥治傷寒大霍亂吐㵼後心虚煩悶<lb/>
梔子豉湯<hi>出聖濟總録</hi>治傷寒發汗後虚煩不得眠劇者必<lb/>
　反覆顛倒心中懊憹宜服梔子豉湯又傷寒發汗若<lb/>
　下之煩熱胸中窒痛亦宜服梔子豉湯又傷寒下利<lb/>
　後更煩按之心下濡者虚煩也亦冝服之發汗若下<lb/>
<pb n="KR3e0067_WYG_132-25b"/>
　之而煩熱胸中窒者梔子豉湯主之仲景云用梔子<lb/>
　豉湯病人舊㣲溏者不與之<lb/>
　　梔子<hi>十四枚去皮</hi>豉<hi>四合</hi>
　右剉如麻豆大每服三錢水一盞煎至六分去滓温<lb/>
　　服得快吐止後服<lb/>
烏梅湯<hi>同前</hi>治傷寒大病瘥後體虚煩滿<lb/>
　　烏梅<hi>取肉</hi>山梔子仁　甘草<hi>炙/</hi>葛根<hi>各半兩</hi>
　右搗粗篩每服五錢水一盞入豉二七粒同煎至半<lb/>
<pb n="KR3e0067_WYG_132-26a"/>
　　盞去滓早晚食後温服<lb/>
麥門冬飲<hi>同前</hi>治傷寒汗後虚煩心神不寧<lb/>
　　麥門冬<hi>去心焙</hi>柴胡<hi>去/苗</hi>防風<hi>去/蘆</hi>半夏<hi>湯洗去滑薑汁製</hi>
　　赤茯苓<hi>去黑皮</hi>犀角<hi>鎊各半兩</hi>
　右搗粗篩每服五錢水一盞半入生薑五片煎至八<lb/>
　　分去滓温服<lb/>
人參湯<hi>同前</hi>治傷寒汗後虚煩心中滿悶腹脹㣲喘<lb/>
　　人參　白茯苓<hi>去黑皮</hi>杏仁<hi>去皮尖雙仁細研各半兩</hi>
<pb n="KR3e0067_WYG_132-26b"/>
　右除杏仁外剉如麻豆大每服三錢水一盞半入粳<lb/>
　　米百餘粒同煎米熟去滓温空心服<lb/>
麥門冬湯<hi>同前</hi>治傷寒後不解或寒或熱四肢瘦弱飲食<lb/>
　不能胸中煩滿虚躁<lb/>
　　麥門冬<hi>去心焙</hi>赤茯苓<hi>去黒/皮</hi>人參　白术<hi>各一兩</hi>
　　桂<hi>去粗皮半兩</hi>陳橘皮<hi>去白炒/一兩</hi>甘草<hi>炙半兩</hi>地骨皮<lb/>
　　黄耆<hi>剉各一兩</hi>
　右粗搗篩每服五錢水一盞半煎至八分去滓温服<lb/>
<pb n="KR3e0067_WYG_132-27a"/>
　　日再<lb/>
厚朴飲<hi>同前</hi>治傷寒發汗後氣虚心煩腹滿痰逆不思飲<lb/>
　食<lb/>
　　厚朴<hi>二兩去粗皮薑汁製</hi>甘草<hi>炙/</hi>半夏<hi>薑汁製</hi>人參<lb/>
　　陳橘皮<hi>去白焙各一兩</hi>
　右粗搗篩每服五錢水一盞半生薑五片同煎至七<lb/>
　　分去滓空心服<lb/>
薏苡仁湯<hi>同前</hi>治傷寒汗後煩滿多睡小便赤色<lb/>
<pb n="KR3e0067_WYG_132-27b"/>
　　薏苡仁　酸棗仁　防風<hi>去蘆</hi>人參　甘菊花<lb/>
　　地骨皮　紫蘇子　甘草<hi>炙</hi>白茯苓<hi>去黑皮各一兩</hi>
　右粗搗篩每服三錢水一盞入荆芥薄荷生薑各少<lb/>
　　許同煎七分去滓温服睡多冷服不睡熱服<lb/>
人參飲<hi>同前</hi>治傷寒汗後煩滿氣虚心神不寧<lb/>
　　人參　赤茯苓<hi>去黑皮</hi>陳橘皮<hi>去白/焙</hi>白术<hi>剉炒各一兩</hi>
　右粗搗篩每服五錢水一盞生薑三片煎至七分去<lb/>
　　滓温服日三<lb/>
<pb n="KR3e0067_WYG_132-28a"/>
麥門冬茯苓飲<hi>同前</hi>治傷寒後煩滿心神恍惚不得眠卧<lb/>
　　麥門冬<hi>去心焙</hi>赤茯苓<hi>去黑/皮</hi>知母<hi>焙</hi>芎藭<lb/>
　　酸棗仁<hi>㣲焙</hi>陳橘皮<hi>去白/焙</hi>檳榔<hi>剉/</hi>甘草<hi>炙各一兩</hi>
　右粗搗篩每服五錢水一盞半入生薑五片煎至一<lb/>
　　盞去滓温服日三<lb/>
柴胡湯<hi>出聖濟總録</hi>治傷寒後虚勞煩熱驚悸不得眠睡<lb/>
　　柴胡<hi>去苗半兩</hi>酸棗仁<hi>㣲炒/二兩</hi>逺志<hi>去心/一分</hi>當歸　防風<hi>去蘆</hi>
　　人參　生乾地黄　芎藭<hi>各半兩</hi>麥門冬<hi>去心焙半兩</hi>
<pb n="KR3e0067_WYG_132-28b"/>
　　甘草<hi>炙剉</hi>茯神<hi>去/木</hi>猪苓<hi>去黑/皮</hi>桂<hi>去粗/皮</hi>黄耆<hi>剉各半兩</hi>
　右粗搗篩每服三錢水一大盞生薑三片煎至七分<lb/>
　　去滓温服空心日二服<lb/>
人參湯<hi>同前</hi>治傷寒後虚勞不得眠煩悶四肢乏力<lb/>
　　人參<hi>一兩</hi>酸棗仁<hi>㣲焙/三兩</hi>當歸<hi>切/焙</hi>芎藭<hi>剉/</hi>桂<hi>去粗皮</hi>
　　甘草<hi>炙剉</hi>柴胡<hi>去/苗</hi>白茯苓<hi>去黑/皮</hi>石膏<hi>碎各一兩</hi>
　右粗搗篩每服五錢水一盞半生薑三片煎至一盞<lb/>
　　去滓食前温服<lb/>
<pb n="KR3e0067_WYG_132-29a"/>
六神湯<hi>同前</hi>治傷寒虚煩不安<lb/>
　　人參　白茯苓<hi>去黒皮</hi>防風<hi>去/蘆</hi>百合　黄耆<hi>剉</hi>
　　乾山芋<hi>各二兩</hi>
　右粗搗篩每服三錢水一盞煎至七分去滓温服不<lb/>
　　拘時<lb/>
酸棗仁湯<hi>同前</hi>治傷寒後虚煩不得眠卧頭目昏眩<lb/>
　　酸棗仁<hi>炒三兩</hi>麥門冬<hi>去心焙/二兩</hi>地骨皮<hi>剉一兩</hi>
　右粗搗篩每服三錢水一盞生薑三片同煎至七分<lb/>
<pb n="KR3e0067_WYG_132-29b"/>
　　去滓温服不拘時<lb/>
茯神散<hi>同前</hi>治傷寒後虚煩心腹不快<lb/>
　　茯神<hi>去木</hi>柴胡<hi>去/苗</hi>陳橘皮<hi>去白/焙</hi>甘草<hi>炙各一兩</hi>
　右粗搗篩每服五錢水一盞半煎取八分去滓温服<lb/>
　　不拘時<lb/>
黄連一物湯<hi>同前</hi>治傷寒不解恐服藥太多大小便不利<lb/>
　虚煩不安<lb/>
　　黄連<hi>一兩剉碎生薑數片入酒少許㣲炒</hi>
<pb n="KR3e0067_WYG_132-30a"/>
　右作一服水一碗煎七分去滓徐徐冷熱皆可服<lb/>
一物黄連瀉心湯　易老隨証加減列於後<lb/>
　　煩者加梔子　燥者加香豉　嘔者加半夏<lb/>
　　滿者加甘草　腹痛加芍藥　脉遲加附子<lb/>
　　大便硬加酒浸大黄<lb/>
　用乾薑附子先煎另熱不僭也後另煎黄連與黄連<lb/>
　　薑附同用少陰渇逆者失下也陰消將盡陽逆上<lb/>
　　行使陰不納也或舌攣言語不正及昏冒與咽喉<lb/>
<pb n="KR3e0067_WYG_132-30b"/>
　　痛者少陰也速下之大承氣湯若陽極脉㣲將盡<lb/>
　　者不宜下宜㵼心湯凉膈散去硝清肺亦可飲水<lb/>
　　多心下痞渇别則無惡候者五苓散主之<lb/>
地仙散<hi>同前</hi>治大病後煩熱不安及一切虚勞煩熱病冝<lb/>
　服之<lb/>
　　地骨皮<hi>去木二兩</hi>防風<hi>去蘆/一兩</hi>甘草<hi>炙半兩</hi>
　右㕮咀每服四錢水一盞薑五片煎八分不拘時温<lb/>
　　服<lb/>
<pb n="KR3e0067_WYG_132-31a"/>
枳實柴胡湯<hi>出濟生方</hi>治虚煩昏悶嘔逆惡心往來寒熱胷<lb/>
　膈捫之即痛日晩所發潮熱者<lb/>
　　枳實<hi>半兩麩炒令紫色取瓤</hi>柴胡<hi>去苗/二兩</hi>黄芩<hi>一兩/半</hi>人參<hi>半兩</hi>
　　甘草<hi>炙一兩半</hi>
　右杵為粗末每服四錢水一盞半生薑三片棗一枚<lb/>
　　同煎至七分去滓温服日三不拘時<lb/>
大橘皮湯<hi>出活人書</hi>治動氣在下不可發汗發汗則亡陽心<lb/>
　中大煩骨節疼痛目運惡寒食則反吐穀不得入先<lb/>
<pb n="KR3e0067_WYG_132-31b"/>
　服大橘皮湯吐止後服小建中湯<lb/>
　　甘草<hi>炙半兩</hi>人參<hi>一/分</hi>竹茹<hi>半/升</hi>橘皮<hi>一兩半去白</hi>
　右剉麻豆大每服五錢生薑四片棗子一枚水二盞<lb/>
　　煎取一盞去滓分二服<lb/>
　　　傷寒譫語<hi>論</hi>
夫傷寒不應發汗而汗之遂致亡陽津液内耗胃中燥<lb/>
實令譫語此或由津液不和内有燥屎或三陽合病或<lb/>
瘀熱蓄血在裏或婦人熱入血室皆使譫語則身當有<lb/>
<pb n="KR3e0067_WYG_132-32a"/>
熱脉屬胃胃者足陽明經也陽明為病主身熱故譫語<lb/>
妄言則身當有熱脉當洪大而洪大亦陽脉也故其病<lb/>
為順若譫語而手足四厥脉反沉細而㣲者為逆也然<lb/>
又有鄭聲者取其鄭重之意與譫語相類盖古人以此<lb/>
分虚實醫者當以脉證參合别之不可不慎故謂虛則<lb/>
鄭聲實則譫語傷寒四五日脉沉喘滿沉為在裏而反<lb/>
發汗其津液越出大便為難表虚裏實久久則成譫語<lb/>
發汗後重發其汗亡陽亦為譫語其脉反和者不死陽<lb/>
<pb n="KR3e0067_WYG_132-32b"/>
明病下血而譫語者此為熱入血室但頭汗出當刺期<lb/>
門隨其實者而㵼之濈然汗出者則愈病苦譫言妄語<lb/>
人身熱脉當洪大者生沉㣲細手足四逆者死也傷寒<lb/>
譫語何以明之譫者謂喃喃而語也又狂譫謂妄有所<lb/>
見而言也斯皆真氣昏神緒不清之所致夫心藏神而<lb/>
主火病則熱氣歸焉傷寒胃中熱盛上乗於心心為熱<lb/>
冐則神昏亂而語言多出識昏不知所以然遂言無次<lb/>
而成譫妄之語輕者睡中呢喃重者不睡亦語言差謬<lb/>
<pb n="KR3e0067_WYG_132-33a"/>
有譫語者有獨語者有狂語者有語言不休者有言亂<lb/>
者此數者見其熱之輕重也譫語與獨語雖間有妄錯<lb/>
之語若與人言有次是熱未至於極者也經曰獨語如<lb/>
見鬼若劇者發則不識人是病獨語未為劇者狂語者<lb/>
熱甚者也由神昏而無所見覺甚則至於喊呌而言語<lb/>
也言語不休者又其甚也至於言亂者謂妄言罵詈善<lb/>
惡不避親疎為神明已亂也經曰諸逆發汗㣲者難差<lb/>
劇者言亂是難可復制也譫語之由又自不同皆當明<lb/>
<pb n="KR3e0067_WYG_132-33b"/>
辨之有被火刼譫語者有汗出譫語者有下利譫語者<lb/>
有下血譫語者有燥屎在胃譫語者有三陽合病譫語<lb/>
者有過經譫語者有亡陽譫語者經曰大熱入胃中水<lb/>
竭燥煩必發譫語又腹滿㣲喘口乾咽爛或大便秘則<lb/>
譫語是因被火刼譫語者汗出譫語此為風也湏下之<lb/>
過經可下之下之若早語言必亂以表虚重實故也是<lb/>
汗出譫語者也下利譫語者有燥屎也小承氣湯主之<lb/>
是下利譫語者也下血譫語者此為熱入血室當刺期<lb/>
<pb n="KR3e0067_WYG_132-34a"/>
門隨其虚實而㵼之是下血譫語者也譫語潮熱不能<lb/>
食者胃中必有燥屎五六枚也是謂燥屎在胃譫語者<lb/>
也腹滿身重難以轉側口不仁面垢譫語遺尿是三陽<lb/>
合病譫語者也過經譫語者熱也當下之是過經譫語<lb/>
者也發汗多亡陽譫語不可下與柴胡桂枝湯和其榮<lb/>
衛是以有通津液後自愈是亡陽譫語也諸如此脉短<lb/>
則死脉自和則愈又身㣲熱脉浮大者生逆冷脉沉細<lb/>
不過一日死實則譫語氣收斂在内而實者本病也或<lb/>
<pb n="KR3e0067_WYG_132-34b"/>
氣上逆而喘滿或氣下奪而自利者皆為逆也經曰直<lb/>
視譫語喘滿者死下利者亦死謂其正氣脫絶也能知<lb/>
虚實之診能識逆從之要治病療病則不失病人有譫<lb/>
語有鄭聲二証鄭聲為虛當用温藥白通湯主之譫語<lb/>
為實當須調胃承氣湯主之服調胃承氣湯而譫語止<lb/>
或更衣者停後服不爾再與之仲景云實則譫語虚則<lb/>
鄭聲重語也世多不别然譫語鄭聲亦相似難辨須更<lb/>
用外證與脉别之若大小便利手足冷脉㣲細者必鄭<lb/>
<pb n="KR3e0067_WYG_132-35a"/>
聲也大便秘小便赤手足温脉洪數者必譫語也以相<lb/>
參然後用藥萬全矣大抵傷寒不應發汗即譫語仲景<lb/>
云傷寒四五日脉沉而喘滿沉為在裏反發其汗津液<lb/>
越出大便為難表虚裏實則譫語譫語屬胃胃和則愈<lb/>
不和煩而躁宜服調胃承氣湯然亦有三陽合病譫語<lb/>
者三陽合病腹滿身重難以轉側口中不仁面垢譫語<lb/>
遺尿其脉必滑石不可汗下宜白虎湯有胃實譫語者<lb/>
病人身發熱汗出大便硬為胃實宜調胃承氣湯大承<lb/>
<pb n="KR3e0067_WYG_132-35b"/>
氣湯大承氣湯去芒硝尤穏或汗發多亡陽譫語者仲<lb/>
景云發汗多亡陽譫語者不可下此為津液不和與柴<lb/>
胡桂枝湯和其營衛以通津液後自愈恐人作燥屎攻<lb/>
之不可攻也下利譫語為有燥屎脉不㣲細即須下之<lb/>
用小承氣湯譫語而利不止則不治又汗出譫語者風<lb/>
也須候其過經乃下之瘀血譫語者狂言潄水大便黒<lb/>
小便多遍身黄小腹滿縁當汗蓄熱在裏熱化為血故<lb/>
爾輕者犀角地黄湯重者桃仁承氣湯抵當丸有下後<lb/>
<pb n="KR3e0067_WYG_132-36a"/>
譫語者傷寒八九日下之胷煩滿驚小便不利譫語身<lb/>
重不可轉側者柴胡加龍骨牡蠣湯有婦人熱入血室<lb/>
譫語者婦人傷寒發熱經水適來晝日明了暮則譫語<lb/>
如見鬼状者此為熱入血室無犯胃氣及上二焦速用<lb/>
小柴胡湯治之若行陽遲致入胃冷津燥中焦上不榮<lb/>
成血塊結胷状須當針期門也若婦人中風發熱惡寒<lb/>
經水適來入血室也當刺期門隨其實而取之已上二<lb/>
焦熱結在期門也若犯胃氣盡夜譫語喜妄小腹滿小<lb/>
<pb n="KR3e0067_WYG_132-36b"/>
便利屬抵當湯也發少陽汗則譫語經云汗之則譫語<lb/>
甚謂少陽也下之則額上汗手足逆冷謂下之早也發<lb/>
汗多亡陽譫語不可下柴胡桂枝湯主之火刼譫語口<lb/>
乾煩躁喘滿小柴胡加黑豆大便秘譫語不惡寒反惡<lb/>
熱白虎湯又問仲景云無犯胃氣何也答曰熱因經水<lb/>
適來乗虚入實故血室有熱遂令譫語當以小柴胡解<lb/>
之則與胃實譫語不同胃實有燥糞故宜調胃承氣湯<lb/>
下之若血室有熱譫語非胃家實仲景恐人作胃實攻<lb/>
<pb n="KR3e0067_WYG_132-37a"/>
之故曰無犯胃氣也大抵譫語是熱屬陽反見陰証者<lb/>
逆<lb/>
　　　方<lb/>
枳實湯　治傷寒脉沉在裏而反發汗津液越出大便<lb/>
　難甚表虚裏實遂發譫語其人如狂<lb/>
　　枳實<hi>去瓤麩炒</hi>木香<hi>各一/分</hi>朴硝<hi>三/分</hi>大黄<hi>剉㣲炒一兩</hi>
　　甘草<hi>炙半兩</hi>
　右粗𢷬篩每服五錢水盞半煎至七分去滓温服<lb/>
<pb n="KR3e0067_WYG_132-37b"/>
犀角湯　治傷寒邪熱在胃譫言妄語身體壮熱<lb/>
　　犀角<hi>鎊</hi>大青　人參<hi>各三/分</hi>逺志<hi>去心/一分</hi>升麻<hi>一兩半</hi>
　　柴胡<hi>去苗</hi>甘草<hi>炙剉/半兩</hi>黄芩<hi>去黑心各一兩</hi>
　右粗𢷬篩每服五錢水一盞半入生薑半分拍碎蘆<lb/>
　　根茅根各五寸同煎至半盞去滓温服一方無生<lb/>
　　薑<lb/>
芎藭湯　治傷寒裏實譫語狂妄<lb/>
　　芎藭<hi>三分</hi>大黄<hi>炒剉各/一兩</hi>甘草<hi>炙剉半兩</hi>
<pb n="KR3e0067_WYG_132-38a"/>
　右粗𢷬篩每服五錢水一盞半煎七分去滓温服<lb/>
柴胡湯　治傷寒熱實煩躁譫語<lb/>
　　柴胡<hi>去苗</hi>人參　黄芩<hi>去黑心/各一兩</hi>犀角<hi>鎊</hi>朴硝<lb/>
　　茯神<hi>去木各三分</hi>甘草<hi>炙剉半兩</hi>
　右粗𢷬篩每服五錢水一盞半煎七分去滓温服<lb/>
人參柴胡湯　治傷寒經六七日不解黙黙煩心腹中<lb/>
　乾燥大腹結澀譫言妄語<lb/>
　　人參<hi>三分</hi>柴胡<hi>去苗/一兩</hi>芍藥　知母　黄芩<hi>去黑心</hi>
<pb n="KR3e0067_WYG_132-38b"/>
　　大黄<hi>剉㣲炒</hi>萎蕤　半夏<hi>湯洗七/遍焙</hi>甘草<hi>炙各半兩</hi>
　右粗𢷬篩每服五錢水一盞半入生薑一分拍碎同<lb/>
　　煎至七分去滓温服<lb/>
黄芩散　治傷寒煩熱不解譫言妄語欲發狂走<lb/>
　　黄芩<hi>去黑心</hi>甘遂<hi>麩炒/黄</hi>龍膽<hi>去蘆頭各一兩</hi>
　右粗𢷬篩為散每服一錢冷水調下更令病人飲水<lb/>
　　三兩盞腹滿則吐之此方療積熱之甚<lb/>
栝蔞散　治傷寒發熱煩躁言語譫妄目赤口乾心神<lb/>
<pb n="KR3e0067_WYG_132-39a"/>
　恍惚<lb/>
　　栝蔞根<hi>二兩</hi>鬱金　甘草<hi>生各一兩</hi>
　右𢷬羅為散每服一錢生薑蜜水調下不拘時<lb/>
柴胡桂枝湯　治傷寒發汗多亡陽譫語不可下與此<lb/>
　和其營衛以通津液後自愈<lb/>
　　柴胡<hi>去苗四兩</hi>桂<hi>去粗/皮</hi>黄芩<hi>去黑/心</hi>芍藥　人參<hi>各一兩半</hi>
　　半夏<hi>湯洗七遍焙</hi>甘草<hi>炙各一兩</hi>
　右剉如麻豆大每服五錢水一盞半入生薑半分拍<lb/>
<pb n="KR3e0067_WYG_132-39b"/>
　　碎大棗三枚擘破同煎至七分去滓温服日三<lb/>
人參湯　治厥陰病亡陽譫語驚狂者<lb/>
　　人參　茯苓<hi>各二兩</hi>甘草　菖蒲　當歸<lb/>
　　紫石英　熟地黄<hi>各一兩</hi>
　右以水五升煮取二升去滓温服七合<lb/>
人參柴胡湯　治傷寒不分陽陰汗下太早為紅靨發<lb/>
　大熱并譫語不得安寧宜服之<lb/>
　　人參<hi>二兩</hi>柴胡　麥門冬<hi>去心各二兩</hi>
<pb n="KR3e0067_WYG_132-40a"/>
　右㕮咀分作三服水一大碗煎至七分去滓冷服熱<lb/>
　　亦可滓再煎<lb/>
犀角散<hi>出聖惠方</hi>治傷寒邪熱在胃譫語錯亂<lb/>
　　犀角屑　川升麻　柴胡<hi>去苖</hi>葛根<hi>剉</hi>
　　川芒硝<hi>各一兩一方用馬牙硝</hi>甘草<hi>炙㣲/赤剉</hi>藍葉<hi>各半兩</hi>
　右為散每服四錢以水一中盞煎六分去滓不拘時<lb/>
　　温服<lb/>
柴胡散<hi>出聖惠方</hi>治傷寒譫語頭疼壯熱百骨節疼痛<lb/>
<pb n="KR3e0067_WYG_132-40b"/>
　　柴胡<hi>去苗</hi>赤芍藥　知母　梔子仁<hi>各一兩</hi>川升麻<lb/>
　　黄芩　大青　川大黄<hi>剉碎㣲炒</hi>杏仁<hi>湯浸去皮尖雙仁麩炒㣲黄</hi>
　　甘草<hi>炙㣲赤剉各三分</hi>石膏<hi>四兩</hi>
　右粗羅為散每服四錢以水一中盞入豉五十粒煎<lb/>
　　六分去滓不計時温服<lb/>
黄藥散　治傷寒發熱面目赤黄煩躁欲走如見鬼神<lb/>
　譫語不禁<lb/>
　　黄藥　川大黄<hi>剉碎㣲炒</hi>梔子仁　人參<hi>去蘆頭</hi>㯽榔<lb/>
<pb n="KR3e0067_WYG_132-41a"/>
　　鬱金　甘草<hi>炙㣲赤剉</hi>龍膽<hi>去蘆/頭</hi>犀角屑<hi>各半兩</hi>
　　川朴硝<hi>二兩</hi>紫苑<hi>一兩</hi>
　右細羅為散每服二錢以雞子清調下蜜水調下亦<lb/>
　　得用不拘時服<lb/>
漢防己散<hi>出聖惠方</hi>治傷寒熱毒逼心譫語見鬼不安<lb/>
　　漢防己<hi>半兩</hi>桂心　防風<hi>去蘆頭/各三分</hi>甘草<hi>半兩炙㣲赤剉</hi>
　　地黄<hi>二斤研絞取汁</hi>
　右搗羅為末入地黄汁中更入水一大盞調勻入銀器<lb/>
<pb n="KR3e0067_WYG_132-41b"/>
　　中盛於甑上蒸半日取出每服三合以温水調下<lb/>
　　不計時<lb/>
又方<hi>出聖惠方</hi>
　　犀角屑<hi>一兩</hi>黄連<hi>半/兩</hi>茯神<hi>三/分</hi>甘草<hi>半兩炙㣲赤剉</hi>
　右粗為散每服五錢以水一大盞煎五分去滓不計<lb/>
　　時温服<lb/>
生地黄散<hi>出聖惠方</hi>　治傷寒心膈熱毒煩悶譫語失度<lb/>
　　生地黄<hi>三兩</hi>𤣥參　赤茯苓<hi>各一/兩半</hi>麥門冬<hi>去心</hi>
<pb n="KR3e0067_WYG_132-42a"/>
　　川升麻<hi>各一兩</hi>甘草<hi>半兩炙㣲赤剉</hi>
　右𢷬羅為末每服五錢以水一大盞煎五分去滓不<lb/>
　　計時温服<lb/>
又方<hi>出聖惠方</hi>治傷寒經五六日未經發汗大便結澀譫言<lb/>
　妄語煩躁不安<lb/>
　　前胡<hi>去蘆頭</hi>葛根<hi>各一/兩剉</hi>川大黄<hi>二兩剉碎㣲炒</hi>
　右為粗散每服四錢以水一中盞煎至六分去滓不<lb/>
　　計時温服以利為度<lb/>
<pb n="KR3e0067_WYG_132-42b"/>
葛根散<hi>出聖惠方</hi>治傷寒熱毒在裏譫言妄語體熱心躁<lb/>
　　葛根<hi>剉</hi>黄芩<hi>各一/兩</hi>川大黄<hi>二兩剉/碎㣲炒</hi>柴胡<hi>去苗</hi>
　　犀角<hi>各一兩</hi>甘草<hi>半兩炙㣲赤剉</hi>
　右為散每服四錢以水一中盞煎至六分去滓不計<lb/>
　　時温服以通利為度<lb/>
赤茯苓飲<hi>出聖惠方</hi>治傷寒心臟虚熱譫語恍惚不定<lb/>
　　赤茯苓<hi>一兩半</hi>牡蠣<hi>一兩燒/為粉</hi>龍骨<hi>一兩/半</hi>黄芩<hi>一兩</hi>
　右為粗散先以水二大盞入羊心一枚煮熟去羊心<lb/>
<pb n="KR3e0067_WYG_132-43a"/>
　　次入藥五錢生薑半分煎至七分去滓不計時温<lb/>
　　服分為二服<lb/>
大承氣湯<hi>出聖惠方</hi>治傷寒陽明病譫語有潮熱不能食者<lb/>
　必有燥糞在膓胃若能食者但耳聾宜服此湯下之<lb/>
　　川大黄<hi>二兩剉碎㣲炒</hi>川芒硝<hi>一兩/半</hi>枳實<hi>三分麩炒黄</hi>
　　厚朴<hi>一兩去粗皮塗生薑汁炙令香熟</hi>
　右為散每服四錢以水一中盞煎至六分去滓温服<lb/>
　　如人行五里再服以利為度<lb/>
<pb n="KR3e0067_WYG_132-43b"/>
鉛霜散<hi>出聖惠方</hi>治傷寒得汗後心狂譫語欲走<lb/>
　　鉛霜<hi>細研</hi>馬牙硝　人參<hi>去蘆/頭</hi>鬱金　茯神<hi>各半兩</hi>
　　甘草<hi>一分炙㣲赤剉</hi>
　右細羅為散每服二錢不計時煎麥門冬湯温調下<lb/>
鬱金散<hi>出聖惠方</hi>治傷寒發班譫語大便不通心腹脹滿欲<lb/>
　走<lb/>
　　鬱金<hi>三分</hi>川大黄<hi>一兩半剉/碎㣲炒</hi>梔子仁<hi>三/分</hi>柴胡<hi>去苗半兩</hi>
　　甘草<hi>一分炙㣲赤剉</hi>犀角屑<hi>半兩</hi>
<pb n="KR3e0067_WYG_132-44a"/>
　右細羅為散每服二錢煎葱豉湯下如人行十里再<lb/>
　　服大便通利為度<lb/>
朱砂散<hi>出聖惠方</hi>治傷寒伏熱在心脾譫言状如癡人<lb/>
　　朱砂<hi>細研</hi>太陰元精<hi>各半兩/細研</hi>犀角屑<hi>一/兩</hi>鉛霜<hi>半兩細研</hi>
　　紫石英<hi>三分細研水飛過</hi>人參<hi>去蘆頭</hi>赤茯苓<lb/>
　　防風<hi>各一兩去蘆頭</hi>訶梨勒皮<hi>三分</hi>
　右細羅為散入上件四味同研令勻每服二錢葱湯<lb/>
　　調下不計時<lb/>
<pb n="KR3e0067_WYG_132-44b"/>
　　　傷寒發斑<hi>論</hi>
夫傷寒發斑陽盛故也其病在表或未經發汗或已發<lb/>
汗未解或吐下後邪熱不除毒氣内盛因表虚熱毒乗<lb/>
虚出於皮膚發為斑疹如錦紋若色赤及發在五日内<lb/>
者可治若色黑過七日乃發難治甚則喉舌身體皆成<lb/>
瘡也歌云温毒成斑肌肉焦石膏一劑毒須消若還黑<lb/>
毒乗虚出疹痘斑瘡别有條大抵發斑不可用表藥盖<lb/>
表虚裏實若發其汗重令開洩則斑爛也咽痛元參升<lb/>
<pb n="KR3e0067_WYG_132-45a"/>
麻湯斑出大青四物湯又名阿膠大青湯又猪膽雞子<lb/>
湯近用升麻葛根湯最良下部生瘡咳而下利嘔吐青<lb/>
汁眼赤口瘡者黄連橘皮湯斑瘡豌豆黄連一物煮濃<lb/>
汁服大妙青黛大如棗服之又青木香煮湯汁服瘡出<lb/>
煩疼者五物木香湯犀角大青湯芒硝猪膽塗瘡法証<lb/>
治論化証湯乃白虎加人參湯别名也孫兆用紫雪有<lb/>
下証者調胃承氣湯又云温毒渾身似錦紋發斑癮疹<lb/>
嘔吐頻或時咳逆心煩悶冬感於寒發在春温毒黑膏<lb/>
<pb n="KR3e0067_WYG_132-45b"/>
方嘔青汁者葛根橘皮湯夫熱病在裏已發汗未解或<lb/>
吐下後熱毒氣不散煩躁譫語此為表虚裏實熱燥於<lb/>
外故身體發斑如錦紋凡發斑不可用發表藥令瘡開<lb/>
洩更增斑爛表虚故也又歌曰血如温毒黑膏良熱病<lb/>
重陽别有湯裏實表虚因發出若還發汗愈增瘡病証<lb/>
屬陽誤投温藥或當汗不汗或當下不下或當汗下未<lb/>
解陽熱内然蒸濕外迫熱毒入胃以致發斑盖熱必傷<lb/>
血血熱不散裏實表虚由是熱氣乗虚出於皮膚輕則<lb/>
<pb n="KR3e0067_WYG_132-46a"/>
如疿子重則如錦紋是也斑家慎勿發汗汗之重令開<lb/>
洩斑爛又加多也凡斑畧見一二須早圖又曰稍延獨<lb/>
陽絶陰不可救藥其發黑斑者熱劇胃爛無及矣然而<lb/>
斑文方萌與蚊跡類焉又不可誤用藥也發斑多見於<lb/>
胸腹蚊跡多在手足之間闗前陽脉洪大病人昏潰先<lb/>
紅後赤者斑也陽脉不洪病人自静先紅後黄者蚊跡<lb/>
也發班屬陽陽毒具而陰脉形或大極自利或怫鬱氣<lb/>
短而燥糞久不得通盧扁復生莫能施其巧温毒發斑<lb/>
<pb n="KR3e0067_WYG_132-46b"/>
冬月冒寒至春間陽盛則發病凡吐下而表未解毒未<lb/>
消也黑膏主之肌肉斑爛咳而心悶下利嘔吐清汁下<lb/>
部病或口瘡黄連橘皮湯葛根橘皮湯熱病發斑時氣<lb/>
發斑大青四物湯猪膽雞子湯陽毒曰重陽發斑有舌<lb/>
乾咽痛者元參升麻湯發斑通用升麻葛根湯敗毒散<lb/>
犀角地黄湯熱多者元參升麻湯加生薑烏梅又黄連<lb/>
一物湯青木香一物湯可擇用有下証者少與調胃承<lb/>
氣湯孫兆用紫雪一劑証治論用白虎加人參湯發斑<lb/>
<pb n="KR3e0067_WYG_132-47a"/>
湯劑須以紫草川芎為佐血熱内結者與小柴胡湯發<lb/>
斑小㸃稀疎色常鮮細者易治或如錦紋瘾起并塌者<lb/>
難治若初發色紅漸次㣲㸃良久㸃又轉其面色肌肉<lb/>
黧晦者斷不可救初發便如黑誌亦然赤斑五死一生<lb/>
黒斑十死凡内外熱熾汗下不解煩悶咳嘔足冷耳聾<lb/>
便是發斑之証<lb/>
　　　方<lb/>
漏蘆散<hi>出聖惠方</hi>治傷寒斑出瘾疹如錦紋而咳𠻳心神煩<lb/>
<pb n="KR3e0067_WYG_132-47b"/>
　悶嘔吐不止<lb/>
　　漏蘆　陳橘皮<hi>湯浸去白穰焙</hi>前胡<hi>去蘆/頭</hi>麻黄<hi>去根節</hi>
　　黄芩　杏仁<hi>湯浸去皮尖雙仁麩炒㣲黄各一兩</hi>
　右為散每服四錢以水一中盞煎至六分去滓不拘<lb/>
　　時温服<lb/>
黄芩湯<hi>出聖惠方</hi>治傷寒臓腑壅毒不得宣疎肌膚發斑<lb/>
　　黄芩　大青　川升麻　石膏<hi>以上各一兩</hi>
　　梔子仁<hi>半兩</hi>川朴硝<hi>二兩</hi>
<pb n="KR3e0067_WYG_132-48a"/>
　右為散每服五錢以水一大盞半入豆豉五十粒葱<lb/>
　　白二莖生薑半分煎至五分去滓不拘時温服稍<lb/>
　　利為度<lb/>
又方<hi>出聖惠方</hi>
　　犀角屑<hi>一兩</hi>川大黄<hi>二兩剉/碎㣲炒</hi>梔子仁<hi>半/兩</hi>藍葉<hi>一兩</hi>
　　川升麻<hi>一兩</hi>甘草<hi>半兩炙㣲赤剉</hi>
　右為散每服五錢以水一大盞煎至五分去滓不拘<lb/>
　　時温服<lb/>
<pb n="KR3e0067_WYG_132-48b"/>
黄芩散<hi>出聖惠方</hi>治傷寒十日内未得汗表裏有熱發斑狂<lb/>
　言欲走眼目俱黄心中煩悶大便不利<lb/>
　　黄芩　大青　川升麻　川大黄<hi>剉碎㣲炒各一兩</hi>
　　甘草<hi>半兩炙㣲赤剉</hi>茵陳<hi>一/兩</hi>川朴硝<hi>一/兩</hi>梔子仁<hi>半兩</hi>
　　黄連<hi>半兩去鬚</hi>
　右為散每服五錢以水一大盞入竹葉三七片煎至<lb/>
　　五分去滓不計時温服以利為度<lb/>
大青散<hi>出聖惠方</hi>治傷寒身面發斑<lb/>
<pb n="KR3e0067_WYG_132-49a"/>
　　大青<hi>一兩半</hi>川升麻<hi>二/兩</hi>甘草<hi>二兩炙㣲赤剉</hi>
　右為散每服五錢以水一大盞入豆䜴小半合煎至<lb/>
　　五分去滓温服不計時<lb/>
猪膽雞子湯<hi>出聖惠方</hi>治傷寒斑瘡欲出脉洪大心躁熱但<lb/>
　令患人溺於紙上如金色是也宜服此<lb/>
　　猪膽汁<hi>一合</hi>釅醋<hi>一/合</hi>雞子<hi>一枚打破去黄</hi>
　右相和煎三兩沸放温頓服強人盡服羸人六七次<lb/>
　　服汗出愈<lb/>
<pb n="KR3e0067_WYG_132-49b"/>
升麻散<hi>出聖惠方</hi>治傷寒熱毒不解欲變成斑服此解毒<lb/>
　　川升麻　梔子仁　大青　黄芩　甘草<hi>炙㣲赤剉一兩</hi>
　　石膏<hi>二兩</hi>
　右為散每服五錢以水一大盞入生地黄汁半合煎<lb/>
　　至六分去滓不計時温服<lb/>
犀角散<hi>出聖惠方</hi>治傷寒赤斑不止<lb/>
　　犀角屑　麻黄<hi>去根節</hi>梔子仁　黄連<hi>去鬚</hi>地骨皮<lb/>
　　甘草<hi>炙㣲赤剉</hi>馬牙硝　鬱金<hi>以上各/一兩</hi>石膏<hi>二兩</hi>
<pb n="KR3e0067_WYG_132-50a"/>
　右爲散每服五錢以水一大盞煎至五分去滓不計<lb/>
　　時温服以瘥為度<lb/>
治傷寒黑斑出不止宜服<lb/>
　　川升麻<hi>一兩</hi>黄芩<hi>一兩/半</hi>川大黄<hi>一兩剉/碎㣲炒</hi>犀角屑<hi>一兩半</hi>
　　川芒硝<hi>一兩</hi>梔子仁<hi>一兩</hi>
　右為散每服二錢煎甘豆湯放冷調下不拘時以差<lb/>
　　為度<lb/>
天竺黄散　治傷寒發斑瘡已出心臟尚有餘熱不除<lb/>
<pb n="KR3e0067_WYG_132-50b"/>
　發斑煩躁<lb/>
　　天竺黄<hi>研</hi>川升麻　子芩　茯神<hi>去木</hi>犀角屑<lb/>
　　赤芍藥　人參<hi>去蘆頭</hi>鉛霜<hi>研以上/各半兩</hi>麥門冬<hi>去心焙乾一兩</hi>
　　甘草<hi>炙㣲赤剉半兩</hi>梔子仁<hi>一/兩</hi>黄連<hi>一分去鬚</hi>
　右為散入研了藥令勻每服一錢煎竹葉湯下不計<lb/>
　　時<lb/>
黄連散　治傷寒斑毒不解<lb/>
　　黄連<hi>一兩去鬚</hi>犀角屑<hi>半/兩</hi>石膏<hi>二/兩</hi>梔子仁<hi>一兩</hi>
<pb n="KR3e0067_WYG_132-51a"/>
　　甘草<hi>半兩炙㣲赤剉</hi>
　右為散每服四錢以水一中盞煎至六分去滓不計<lb/>
　　時温服<lb/>
阿膠湯　治傷寒一二日及十餘日發黄疸斑出皆主<lb/>
　之一名大青四物湯<lb/>
　　大青<hi>四兩</hi>甘草<hi>半兩炙/㣲赤剉</hi>黄明膠<hi>半兩杵碎炒令黄燥亦用阿膠</hi>
　　豉<hi>五兩</hi>
　右細剉和勻每服半兩以水一中盞煎至六分去滓<lb/>
<pb n="KR3e0067_WYG_132-51b"/>
　　不拘時<lb/>
又方<lb/>
　　大黄<hi>三兩</hi>甘草<hi>二/兩</hi>杏仁<hi>三十/粒</hi>芒硝<hi>五/合</hi>麻黄<hi>二兩</hi>
　　黄芩<hi>一兩</hi>巴豆<hi>二十粒</hi>
　右熬𢷬蜜和丸如大豆每服三丸當利毒利不止米<lb/>
　　飲止之家人視病者亦可先服取利則不相沾染<lb/>
　　也此丸亦可預合置<lb/>
犀角湯　治傷寒熱毒内盛身發赤斑<lb/>
<pb n="KR3e0067_WYG_132-52a"/>
　　犀角<hi>鎊</hi>麻黄<hi>去根/節</hi>石膏<hi>各一/兩</hi>山梔子仁<hi>一兩半</hi>
　　黄連<hi>去須三分</hi>
　右搗篩每服五錢水一盞半煎至一盞去滓温服<lb/>
山梔子湯　治傷寒發斑心躁煩亂<lb/>
　　山梔子仁<hi>三分</hi>大青　升麻<hi>各一/兩</hi>阿膠<hi>炒令燥半兩</hi>
　右搗篩每服五錢用水一盞半入豉百粒同煎至一<lb/>
　　盞去滓<lb/>
麻黄葛根湯　治傷寒發斑狀如錦紋嘔逆煩悶<lb/>
<pb n="KR3e0067_WYG_132-52b"/>
　　麻黄<hi>去根節</hi>葛根<hi>剉/</hi>知母<hi>焙/</hi>陳橘皮<hi>湯浸去白焙</hi>
　　黄芩<hi>去黒心各一兩</hi>杏仁<hi>湯浸去皮/尖雙仁炒</hi>甘草<hi>炙各半兩</hi>
　右搗篩每服五錢水一盞半去滓温服<lb/>
犀角散　治傷寒毒氣外攻皮膚發狂躁熱<lb/>
　　犀角<hi>鎊</hi>黄芩<hi>去黒/心</hi>大青　馬牙硝<hi>另/研</hi>黄連<hi>去鬚</hi>
　　麥門冬<hi>去心焙各一兩</hi>山梔子仁　牛黄<hi>另/研</hi>赤茯苓<hi>去黒皮</hi>
　　天竺黄<hi>另研</hi>甘草<hi>炙各/半兩</hi>麝香<hi>另研一錢</hi>
　右搗研為散每服三錢煎竹葉湯調下不計時<lb/>
<pb n="KR3e0067_WYG_132-53a"/>
石膏湯　治傷寒發黑斑<lb/>
　　石膏<hi>一兩半</hi>麻黄<hi>去根/節</hi>桂<hi>去粗皮/一兩半</hi>葛根<hi>一兩</hi>黄連<lb/>
　　故鞋<hi>一隻去土細剉</hi>蜀椒<hi>去目并閉口炒出汗一分</hi>
　右搗篩每服五錢水一盞半煎至一盞去滓温服衣<lb/>
　　覆取汗<lb/>
知母湯　治傷寒毒氣滋盛蒸於肌膚發為赤斑通身<lb/>
　大熱頭痛精神昏亂<lb/>
　　知母<hi>焙</hi>牽牛子<hi>炒/</hi>山梔子仁　大黄<hi>剉/炒</hi>黄芩<hi>去黑心</hi>
<pb n="KR3e0067_WYG_132-53b"/>
　　牡丹<hi>去心</hi>麻黄<hi>去根節一兩</hi>荆芥穂　硝石　虎杖<lb/>
　　射干　羗活<hi>去蘆頭</hi>杏仁<hi>各一/分</hi>連翹<hi>半/兩</hi>半夏<hi>一錢以生薑二</hi>
　　<hi>錢同搗捻作餅子暴乾</hi>
　右搗粗篩每服五錢水一盞半煎至一盞去滓温服<lb/>
黄芩湯　治傷寒發斑煩躁除胃内瘀熱<lb/>
　　黄芩<hi>去黑心一兩</hi>山梔子仁　甘草<hi>炙一/兩</hi>馬牙硝<hi>半兩</hi>
　右搗篩每服三錢水一盞煎至七分去滓温服不計<lb/>
　　時<lb/>
<pb n="KR3e0067_WYG_132-54a"/>
黄連散　治傷寒發斑<lb/>
　　黄連<hi>去鬚一兩</hi>檳榔<hi>剉半/兩</hi>甘草<hi>炙半兩</hi>
　右搗羅為散每服二錢入蜜少許如㸃湯放温服不<lb/>
　　計時<lb/>
𤣥參升麻湯　治傷寒失下不當下之熱毒在胃發斑<lb/>
　如錦文甚則煩躁譫語兼治喉閉腫痛<lb/>
　　升麻　𤣥參　甘草<hi>炙各半兩</hi>
　右剉為散每服五錢水一盞半煎至七分去滓温服<lb/>
<pb n="KR3e0067_WYG_132-54b"/>
　　温毒亦能發<lb/>
化斑湯　治斑毒<lb/>
　　人參　石膏<hi>各半兩</hi>萎㽔　知母　甘草<hi>各一分</hi>
　右剉散每服五錢水一盞半入糯米一合煎八分取<lb/>
　　米熟為度去滓温服<lb/>
香䜴湯　治肺腑臟暴氣斑㸃<lb/>
　　香豉<hi>一升綿裏熬</hi>葱鬚<hi>切一/兩</hi>石膏<hi>八兩/碎</hi>梔子仁<hi>三兩擘</hi>
　　生薑<hi>六兩</hi>大青<hi>二/兩</hi>升麻<hi>三/兩</hi>芒硝<hi>三兩</hi>
<pb n="KR3e0067_WYG_132-55a"/>
　右切以水六升煮七味取二升五合去滓然後下芒<lb/>
　　硝分為三服<lb/>
麻黄解肌湯　一二日便服之<lb/>
　　麻黄　甘草　升麻　芍藥　石膏<hi>各一兩</hi>
　　杏仁<hi>三十枚</hi>貝齒<hi>三枚</hi>
　右末之以水三升煮取一升頓服取汗出即愈便食<lb/>
　　豉粥補虚即宜也<lb/>
又方<lb/>
<pb n="KR3e0067_WYG_132-55b"/>
　　麻黄<hi>二兩</hi>黄芩　桂<hi>各一/兩</hi>生薑<hi>三兩</hi>
　右以水六升煮取二升分為四服<lb/>
葛根解肌湯<lb/>
　　葛根<hi>四兩</hi>芍藥<hi>二兩</hi>麻黄　大青　甘草　黄芩<lb/>
　　石膏　桂<hi>各一兩</hi>大棗<hi>四枚</hi>
　右以水五升煮取二升去滓分為三服㣲取汗<lb/>
升麻湯　治大人小兒傷風寒温疫頭痛發熱體疼斑<lb/>
　瘡已發未發均可服<lb/>
<pb n="KR3e0067_WYG_132-56a"/>
　　升麻　乾葛　甘草　芍藥<hi>各等分</hi>
　右㕮咀每服五錢水二盞煎七分去滓熱服小兒量<lb/>
　　與一法加紫草茸煎<lb/>
鼠粘子散　治傷寒斑瘡毒氣盛脉洪盛大便秘澁咽<lb/>
　膈不利或致疼痛語聲不出<lb/>
　　鼠粘子<hi>炒</hi>丹參　升麻　甘草<hi>炙</hi>乾薄荷葉<lb/>
　右等分每服三錢水二盞半煎至七分去滓不計時<lb/>
　　服凡似感風熱而咽疼聲重類疹証皆宜服之<lb/>
<pb n="KR3e0067_WYG_132-56b"/>
煮萍飲　治斑瘡甚者<lb/>
　　青萍　紫萍<hi>各一握凈洗</hi>
　右煮羮吃三服<lb/>
神仙紫雪<lb/>
　　黄金<hi>十兩</hi>寒水石　石膏<hi>各四兩八錢</hi>犀角<lb/>
　　羚羊角<hi>各一兩</hi>元參<hi>一兩六錢</hi>沉香　木香<lb/>
　　丁香<hi>各半兩</hi>　甘草<hi>八/錢</hi>升麻<hi>六錢</hi>
　右以水五升煮黄金至三升去金入諸藥再煎至一<lb/>
<pb n="KR3e0067_WYG_132-57a"/>
　　升濾去滓投朴硝三兩二錢㣲大火煎以柳木箆<lb/>
　　子攪勿停手候欲凝入盆中更下研朱砂麝香各<lb/>
　　三錢急攪令勻候冷凝成雪也每服一錢細細嚥<lb/>
　　之<lb/>
　<lb/>
　<lb/>
　<lb/>
　<lb/>
<pb n="KR3e0067_WYG_132-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　普濟方卷一百三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>普濟方卷四百九</head>
    <p>
<pb n="KR3e0067_WYG_409-1a"/>
欽定四庫全書<lb/>
　普濟方卷四百九　　　明　周王朱橚　撰<lb/>
　　鍼灸門<lb/>
　　　明堂灸經序<lb/>
夫𤣥黄始判上下爰分中和之氣為人萬物之間最貴<lb/>
莫不禀隂陽氣度作天地英靈頭象圓穹足模厚載<lb/>
五臟法之五嶽九竅以布九州四肢分彼四時六腑配<lb/>
乎六律瞻視同於日月呼吸猶若風雲氣血以類江河<lb/>
<pb n="KR3e0067_WYG_409-1b"/>
毛髪比之草木雖繼體於父母悉取象於乾坤賁且若<lb/>
斯命豈輕也是以立身之道濟物居先保夀之宜治病<lb/>
為要草木有蠲疴之力鍼灸有刼病之功欲滌邪由信<lb/>
兹益矣夫明堂者聖人之遺教黄帝之正經紀血脉循<lb/>
環明隂陽腧膜窮流注之𤣥妙辨血道之根源為臟腑<lb/>
權衡作經絡津要今則採其精粹去彼繁蕪皆目覩有<lb/>
憑手經竒效書病源以知主療圖人形貴免參差并集<lb/>
小兒明堂編類於次庶幾長幼盡涉安衢欲俾華夷同<lb/>
<pb n="KR3e0067_WYG_409-2a"/>
歸壽域云爾<lb/>
　　　銅人鍼灸經序<lb/>
臣聞聖人之有天下也論病以及國原診以知政王澤<lb/>
不流則姦生於下故辨淑慝以制治真氣不榮則疢動<lb/>
於體故謹醫砭以救民昔我聖祖之問岐伯也以為善<lb/>
言天者必有驗於人天之數十有二人經絡以應之周<lb/>
天之度三百六十有五人氣穴以應之上下有紀左右<lb/>
有象督任有㑹腧合有數窮妙於血脉參變乎陰陽始<lb/>
<pb n="KR3e0067_WYG_409-2b"/>
命盡書其言藏於金蘭之室洎雷公請問其道乃坐明<lb/>
堂以授之後世之言明堂者以此由是開灸鍼刺之術<lb/>
備焉神聖工巧之藝生焉若越人起死華佗愈躄王纂<lb/>
驅邪秋天療鬼豈有神哉皆此法也去聖䆮逺其學難<lb/>
精雖列在經訣繪之圖素而粉墨易揉豕亥多偽灸艾<lb/>
而壞肝投鍼而失胃平民受弊而莫贖庸醫承誤而不<lb/>
思非夫聖人孰救兹患洪惟我后勤哀兆庶迪帝軒之<lb/>
遺烈祗文母之慈訓命百工以脩政令敕太醫以謹方<lb/>
<pb n="KR3e0067_WYG_409-3a"/>
技深惟鍼艾之法舊列王官之守人命所繫日用尤急<lb/>
思革其謬者濟於民殿中省尚藥奉御王惟一素授禁<lb/>
方尤工礪石竭心奉詔精意參詳定偃側於人形正分<lb/>
寸於腧膜増古今之救驗刋日相之破漏總㑹諸説勒<lb/>
成三篇後又以古經訓詁至精學者封執多失傳心豈<lb/>
如㑹目著辭不若案形復令創鑄銅人為式内分臟腑<lb/>
旁注谿谷井榮所㑹孔穴所安竅而達中刻題於側使<lb/>
觀者爛然而有第疑者煥然而冰釋在昔未臻惟帝時<lb/>
<pb n="KR3e0067_WYG_409-3b"/>
憲乃命使臣為之序引名曰新鑄銅人腧穴經灸圖經<lb/>
肇頒四方景式萬代將使多瘠咸詔巨刺靡差案説蠲<lb/>
疴若對談於涪水披圖洞視如舊飲於上池保我黎蒸<lb/>
介乎壽考昔夏后叙六極以辨疾帝炎問百藥以惠人<lb/>
固當譲徳今辰歸功聖域者矣時天聖四年歲次析木<lb/>
秋八月丙申翰林學士兼侍讀學士景靈宫判官起復<lb/>
朝奉大夫尚書左司郎中知制誥判集賢院權尚書都<lb/>
省柱國泗水縣開國男食邑三百户賜紫金魚袋夏竦<lb/>
<pb n="KR3e0067_WYG_409-4a"/>
撰<lb/>
　　　太平聖惠方鍼經序<lb/>
夫鍼術𤣥奥難究妙門厯代名工恆多祖述葢指歸有<lb/>
異機要互陳或隱秘難明或言理㒺盡或義博而詞簡<lb/>
或文瞻而意疎背軒后之聖文失岐伯之高論致俾學<lb/>
者莫曉宗源今則採摭前經研覈至理指先哲之未悟<lb/>
達右聖之㣲言總覽精英者經也窮理盡性通幽洞𤣥<lb/>
陳穴道而該通指病源而咸若用昭未悟以道迷津傳<lb/>
<pb n="KR3e0067_WYG_409-4b"/>
示將來無期悠逺者爾<lb/>
　　　流注鍼經序<lb/>
鍼灸有刼病之功其言信矣鍼必明其孔穴灸必定其<lb/>
尺寸孔穴明尺寸定則膏之上肓之下何患乎厥疾之<lb/>
弗瘳歟在昔孫公真人有曰為醫知藥而不知鍼知鍼而<lb/>
不知灸不足以為上醫必也藥與鍼灸三者俱通始可與<lb/>
言醫也矣余先君漢卿公以藥與艾見重於士大夫如<lb/>
雨巖吳憲與以借補憲司官醫助教之職達齊游憲親<lb/>
<pb n="KR3e0067_WYG_409-5a"/>
為書其藥室曰活濟堂至元丙子以來余挾父術遊江<lb/>
淮得遇至人授以鍼法且以子午流注鍼經竇漢卿鍼<lb/>
經指南三書見遺拜而受之珍藏玩味大進益且喜其<lb/>
姓字醫術與先君同也因是作而言曰南北有二漢卿<lb/>
同姓同字而為醫亦同也北之漢卿得行道鍼法精於<lb/>
八穴以愈疾名顯於世官至太師南之漢卿隱居求志<lb/>
惟以藥與艾推而積活人濟世之陰功由是觀之則信<lb/>
矣南北氣質之不同而達則為相不達則為醫亦其志<lb/>
<pb n="KR3e0067_WYG_409-5b"/>
之出處異矣今將面授鍼法已驗指南之書牛提舉所<lb/>
刋竇漢卿鍼經二本參究訂誤遺與子午流注鍼經及<lb/>
家世所藏黄帝明堂灸經莊季裕所集灸膏肓法穴四<lb/>
者之書三復校正一新板行目是書曰鍼灸四書樂與<lb/>
四方醫士共寶之凡我同志留心是書則藥與鍼灸三<lb/>
者並通庶可進而為上醫之士亦可無負於孫真人之<lb/>
垂訓歟謹書以紀此知本末云至大辛亥建安靜齋竇<lb/>
柱方序<lb/>
<pb n="KR3e0067_WYG_409-6a"/>
　　　又序<lb/>
竊以久習醫業好讀難素辭理精㣲妙門隱奥古今所<lb/>
難而不易也是以鍼刺之理尤為難觧博而寡要勞而<lb/>
少功窮而通之積有萬端之廣近世指病直刺不務法<lb/>
者多矣近有南唐何公務法上古撰指㣲論三卷探經<lb/>
絡之源順鍼刺之理明榮衛之清濁别孔穴之部分然<lb/>
未廣傳於世又近於真元癸酉年間收何公所作指㣲<lb/>
鍼賦一道叙其首云皆按指㣲論中之妙理先賢必隱<lb/>
<pb n="KR3e0067_WYG_409-6b"/>
之樞機復増多事凡百餘門悉便於討閲者也非得難素<lb/>
不傳之妙孰能至此哉廣不度荒拙隨其意韻輙申短<lb/>
説採摭羣經為之注解廣今復採難素遺文賈氏井榮<lb/>
六十首法布經絡往還附鍼刺孔穴部分鈐括圖形集<lb/>
成一義名曰流注經絡井榮圖歌訣續於賦後非顯不<lb/>
肖之狂迷欲明何氏之用心致騐於人也自慮未備其<lb/>
善更祈明智仍懇續焉常山閻明廣序<lb/>
　　　又序<lb/>
<pb n="KR3e0067_WYG_409-7a"/>
夫醫者以愈疾為良其愈疾之理莫妙乎鍼故知鍼者<lb/>
有决病之功立効之能且夫學鍼之士宜審而刺之莫<lb/>
縱巨膽妄為施設非徒無益而又害之要在定孔穴以<lb/>
精於心是以取神功而應於手信知除疴見於目下决<lb/>
病在於手中是以軒岐開端越人知要素問隱其奥難<lb/>
經彰其妙况為針者豈曰小補之哉<lb/>
人受陰陽以生一嵗之日有三百六十肢節亦分三百<lb/>
六十有五穴象周天之度也若稽古神聖成天之功立<lb/>
<pb n="KR3e0067_WYG_409-7b"/>
民之命爰作鍼法鍼某穴療某病手得之心應之非天<lb/>
下之至神孰能與於此盧扁尚矣此法罕傳余先人心<lb/>
友竇先生以鍼法活人甚多嘗著八穴真經演之為論<lb/>
為賦鈎深素隱披洩義藴後學之士得此一巻書而熟<lb/>
讀之者思過半矣余於壬辰冬被㫖來南遍厯閩中諸<lb/>
郡求其所謂鍼法者皆不獲舊篋中得先生之遺書敬<lb/>
用鋟梓以廣其傳先生名傑字漢卿古洛肥鄉人官至<lb/>
太師以醫學傳於世云時貞元元年燕山牛良祐序<lb/>
<pb n="KR3e0067_WYG_409-8a"/>
　　　資生經序<lb/>
銅人明堂黄帝岐伯鬼臾區留以活天下後世自隔膜<lb/>
透膚之妙無傳乃謂是能絶筋脉傷血肉至望而畏之<lb/>
有疾則甘心於庸醫百藥之俱試不知病在巔者必灸<lb/>
風池風府非桂枝輩所能攻病在膺者必灸刺期門非<lb/>
枳實輩能下遂至於束手無䇿豈不哀哉近世朱紘龎<lb/>
安常俱為鍼法許知可亦謂病當以刺愈三衢鄒握虎<lb/>
以治法為歌詩韻括行聖賢活人之意頼以復傳今東<lb/>
<pb n="KR3e0067_WYG_409-8b"/>
嘉王叔權又取三百六十穴背面巔末行分類列以穴<lb/>
對病凡他氏之説切於理以己之見得於心者悉疏於<lb/>
下鍼灸之書至是始畧備古聖賢活人之意至是始無<lb/>
遺憾傳謂為人子者不可不學醫予親年八十精力强<lb/>
健非頼此書邪因俾醫衛世傑訂證傳見者十有八條<lb/>
鋟木庾司以補惠民之闕時嘉定庚辰徐正卿序<lb/>
　　　又序<lb/>
予得倅澧陽吏以圖經來迓暇日閲之見文籍之目有<lb/>
<pb n="KR3e0067_WYG_409-9a"/>
灸經焉意其非明堂即銅人也祗役以來親故惠書及<lb/>
士夫之經從者多以印置此書為托原其所以乃前郡<lb/>
博士王君執中之所編著也求其版則亡之矣豈好事<lb/>
者攜之以去或守藏者不謹而散逸之邪然是經流傳<lb/>
既久豈無存者宜加搜訪竟未得之意篋中有淮東庾<lb/>
使徐君正卿所刋鍼灸資生經取而視之其序引厯述<lb/>
東嘉王叔權發明編類之功且謂鍼灸之書至是始畧<lb/>
備古聖賢活人之意至是始無遺憾則知王君之用心<lb/>
<pb n="KR3e0067_WYG_409-9b"/>
亦仁且至矣所謂叔權者其王君之字歟一日出示醫<lb/>
諭劉澐劉一見驚且喜曰王君所刋正此書也今之刻<lb/>
畫精緻視昔有加究所縁來盖徐君嘗主民曹於是刋得<lb/>
此書歸而刋之耳吁是經也王君首刋之澧陽今不復<lb/>
存徐君繼刻之海陵其存與否又未知版之不存則二<lb/>
君之志將遂湮㣲豈不惜哉予負丞於此適攜以偕殆<lb/>
非偶然者仍命工鋟梓以廣其傳使是書得不冺絶其<lb/>
於衛生豈曰小補紹定四年趙編序<lb/>
<pb n="KR3e0067_WYG_409-10a"/>
　　　又序<lb/>
資生經者合明堂銅人千金外臺而一之大監王公所<lb/>
編次擇精語詳針灸之法皆聚此書矣聞之故老謂澧<lb/>
學舊有公本火於淳祐乙巳後不復再見元壬辰余得<lb/>
善本於維陽即欲刻諸荆泮與衛生之家共之㑹授代<lb/>
不果大德丙午白其事於憲僉汶上國先生一見大喜<lb/>
即召匠計直命平代等處軍民長官謝琰醫學正覃南<lb/>
榮澧陽縣典史唐益秀協力相成其事教導戴夢高專<lb/>
<pb n="KR3e0067_WYG_409-10b"/>
任校讎之責越十月書成余謹按扁鵲華佗及孫思邈<lb/>
方論藥餌針灸未嘗偏廢後世醫士舉一而號為専門<lb/>
針灸亦皆未得腧穴之正舊有年壯病勞極者膏肓兩<lb/>
穴更數醫不效後得此書按圖取穴一灸即愈其間阿<lb/>
是穴法之説禁穴許灸三壯之説亦皆累試累效<hi>禁穴艾炷</hi>
<hi>止麥粒大仍隔蒜片尤穩</hi>近年有為狂猘所傷者亦嘗依經灸活三<lb/>
人是書之有益於世多矣今既板行一路流布四方其<lb/>
所全活庸有旣乎國先生按行屬部究心民瘼痒疴疾<lb/>
<pb n="KR3e0067_WYG_409-11a"/>
痛舉切諸身今板行是書亦濟人利物之一端而余之<lb/>
本心亦於是而獲遂矣故喜而為之序大德丁未閬中<lb/>
郡蒲登辰序<lb/>
　　　流注指㣲鍼賦<hi>以鍼醫訣式流注指㣲為韻</hi>
疾居榮衛<lb/>
　榮者血也衛者氣也由腸胃受榖化血氣所也為上<lb/>
　焦出氣以温分肉而養筋通腠理中焦出氣如露上<lb/>
　注谿谷而滲孫脉津液和調變化而為血血和則孫<lb/>
<pb n="KR3e0067_WYG_409-11b"/>
　脉先滿乃注絡脉皆盈乃注於經脉陰陽以張因息<lb/>
　乃行行有紀綱周有道理與天合同不得休止切而<lb/>
　調之調攝失度致生其疾疾者百病之總名也百病<lb/>
　之始皆因風寒暑濕飢飽勞逸而得之或起於陰或<lb/>
　起於陽所傷各異虛實不同或着孫脉或着絡脉或<lb/>
　着經脉或着於衝任脉或着於腸胃之膜原邪氣浸<lb/>
　淫不可勝論<lb/>
扶救者鍼<lb/>
<pb n="KR3e0067_WYG_409-12a"/>
　救疾之功調虛實之要九緘最妙各有所冝熱在頭<lb/>
　身冝鑱針肉分氣滿冝員針脉氣虛𣺌冝鍉針㵼熱<lb/>
　出血發泄固疾冝鋒針破癰腫出膿血宜䤵針調陰<lb/>
　陽去暴痺宜員利針治經絡中病痺宜毫針痺深居<lb/>
　骨解腰節腠理之間宜長鍼虛風舍於骨解皮膜之<lb/>
　間宜大鍼<lb/>
觀虛實與肥瘦<lb/>
　經云虚則補之實則瀉之不實不虛以經取之若虛<lb/>
<pb n="KR3e0067_WYG_409-12b"/>
　實不明投鍼有失聖人所謂實實虛虛若明此則無<lb/>
　損不足益有餘之過觀肥瘦者用鍼之法必先觀其<lb/>
　形之肥瘦方明鍼刺之淺深若以身中分肥與瘦同<lb/>
　用是謂淺深不得返為大賊也故肥人刺深瘦人刺<lb/>
　淺以與本藏所属部分齊平為期所以無過不及之<lb/>
　傷也<lb/>
辨四時之淺深<lb/>
　四時者所以分春夏秋冬之氣所在時調之也春氣<lb/>
<pb n="KR3e0067_WYG_409-13a"/>
　在毫毛下夏氣在皮膚上秋氣在分肉冬氣在筋骨<lb/>
　經云春夏刺淺秋冬刺深各以其時為則又肥人宜<lb/>
　深刺之瘦人宜淺刺之<lb/>
取穴之法但分陰陽而谿谷<lb/>
　陰者陰氣也陽者陽氣也謂陽氣起於五指之表陰<lb/>
　氣起於五指之裏也肉之大㑹為谷肉之小㑹為谿<lb/>
　分肉之間谿谷之㑹以行榮衛以㑹大氣谿谷有三<lb/>
　百六十五穴㑹亦應一歲故取穴之法分其陰陽表<lb/>
<pb n="KR3e0067_WYG_409-13b"/>
　裏部分谿谷逺近同身寸取之舉臂拱手直立偃側<lb/>
　皆取穴法也逐穴各有所宜<lb/>
迎隨逆順須曉氣血而昇沈<lb/>
　經云迎隨者要知榮衛之流行經脉之往來也隨其<lb/>
　經逆順而取之靈樞曰㵼者迎之補者隨之若能知<lb/>
　迎知隨令氣必和和氣知方必通陰陽升降上下流<lb/>
　源手之三陰從藏走至手手之三陽從手走至頭足<lb/>
　之三陽從頭下至足足之三陰從足上走至腹絡脉<lb/>
<pb n="KR3e0067_WYG_409-14a"/>
　傳注周流不息故經脉者行血氣通陰陽以榮於身<lb/>
　者也本論云夫欲用迎隨之法者要知經絡逆順淺<lb/>
　深之分諸陽之經行於脉外諸陽之絡行於脉内諸<lb/>
　陰之經行於脉内諸陰之絡行於脉外仍各有所守<lb/>
　之分故知皮毛者肺之部肌肉者脾之本筋者肝之<lb/>
　合骨髓者腎之屬血脉者心之分各刺其部無過其道<lb/>
　是謂大妙迎而奪之有分寸隨而濟之有淺深深為<lb/>
　太過能傷諸經淺為不及寧去諸邪是以足太陽之<lb/>
<pb n="KR3e0067_WYG_409-14b"/>
　經刺得其部迎而六分隨而二分足太陽之絡迎而<lb/>
　七分隨而二分手太陽之絡迎而九分隨而四分手<lb/>
　陽明之經迎而九分随而四分手陽明之絡迎而八<lb/>
　分随而三分足陽明之經迎而一寸随而五寸足陽<lb/>
　明之絡迎而六分隨而一分手少陽經迎而六分隨<lb/>
　而一分手少陽絡迎而七分随而二分足少陽經迎<lb/>
　而八分隨而三分足少陽絡迎而一寸隨而五分手<lb/>
　太陰經迎而九分隨而四分手太陰絡迎而七分隨<lb/>
<pb n="KR3e0067_WYG_409-15a"/>
　而二分足太陰經迎而一寸隨而五寸足太陰絡迎<lb/>
　而八分隨而三分手少陰經迎而七分隨而二分手<lb/>
　少陰絡迎而六分隨而一分足少陰經迎而六分隨<lb/>
　而一分足少陰絡迎而一寸隨而五寸手厥陰經迎<lb/>
　而七分隨而二分手厥陰絡迎而六分隨而一分足<lb/>
　厥陰經迎而八分隨而三分足厥陰絡迎而九分隨<lb/>
　而四分斯皆經絡相合補生瀉成不過一寸鍼入貴<lb/>
　速既入徐進鍼出貴緩急則多傷明須慎之勿為始<lb/>
<pb n="KR3e0067_WYG_409-15b"/>
　事男子左瀉右補女子右瀉左補轉鍼迎隨補瀉之<lb/>
　道明於此矣<lb/>
原夫指㣲論中賾義成賦<lb/>
　指㣲論三卷亦是何公所作探經絡之賾原鍼刺之<lb/>
　理明榮衛之清濁别孔穴之部分然未廣傳於世間<lb/>
　内自取義以成此賦<lb/>
知本時之氣開説經絡之流注<lb/>
　本論云流者行也注者住也流謂氣血之流行也一<lb/>
<pb n="KR3e0067_WYG_409-16a"/>
　呼脉行三寸一吸脉行三寸呼吸定息脉行六寸如<lb/>
　流水走蟻涓涓不息不可蹔止又云流而為榮衛彰<lb/>
　而為顔色發而為音聲速則生熱遲則生寒結則為<lb/>
　瘤贅䧟則為癰疽故知流者不可止若人悞中則有<lb/>
　顛倒昏悶之疾又云注者住也謂十二經絡各至本<lb/>
　時皆有虚實邪正之氣注於所活之穴所謂得時謂<lb/>
　之開失時謂之闔氣開當補瀉氣閉忌針刺聖人深<lb/>
　慮此者恐人勞而無功豈可昧氣開流注之道哉其<lb/>
<pb n="KR3e0067_WYG_409-16b"/>
　氣開注穴之法七韻中之説矣每披文而參其法篇<lb/>
　篇之誓審尋覆經而察其言字字之義明諭其隱皆<lb/>
　知實虛總附夫披文覆經者學之不精也既窮其理<lb/>
　賾其義知其根得其源以見聖人之心乎觀何公作<lb/>
　流注之賦𤣥辭妙語可謂達理不得以為自縻也針<lb/>
　下獲安得其鍼刺之要法移疼住痛獲效真如神<lb/>
　矣<lb/>
暴疾沈痾至危篤刺之勿悞<lb/>
<pb n="KR3e0067_WYG_409-17a"/>
　沈痾乆病虛弱之人忽暴感疾於榮衛傳於臟腑其<lb/>
　病必危篤而沈重也明上是時深慮損益慎勿輕忽<lb/>
　自恃聰明當須察其何經所苦補瀉鍼刺去之勿悞<lb/>
　也<lb/>
詳夫陰日血引值陽氣流<lb/>
　賈氏云陽日氣先脉外血後脉内陰日血先脉外氣<lb/>
　後脉内交貫而行於五臟五腑之中各注井榮俞經<lb/>
　合五穴共五十穴唯三焦受十經血氣次傳包絡又<lb/>
<pb n="KR3e0067_WYG_409-17b"/>
　各注五穴通前十二經共六十穴才合得十六難内<lb/>
　六十首也越人言三部九候各有頭首也及素問言<lb/>
　六十首今世不傳既言不傳其文不載六十首字也<lb/>
　故聖人留此六十首法故今後人穿鑿也余有所過<lb/>
　為原六穴即便是陰陽二氣出入門户也則陽脉出<lb/>
　行二十五度陰脉入行二十五度則皆㑹於六穴中<lb/>
　出入也其五臟五腑收血化精合處便是逐經原氣<lb/>
　也其餘精者助其三焦其受十經精氣則次養心包<lb/>
<pb n="KR3e0067_WYG_409-18a"/>
　絡始十二經血氣遍行也如一經精氣不足則便成<lb/>
　病也既然有病即不依此行度也至令諸經失時又<lb/>
　更引毒氣遍行所流到處即各見本經脉候或大或<lb/>
　小或浮或沈病人或寒或熱或輕或重因症取之耳<lb/>
口温鍼暖<lb/>
　凡下鍼先須口内温鍼令暖不唯滑利而少痛亦借<lb/>
　已和氣與患榮衛無寒温之爭便得相從若不先温<lb/>
　鍼暖與血氣相逆寒温交爭而成瘡者多矣<lb/>
<pb n="KR3e0067_WYG_409-18b"/>
牢濡深求<lb/>
　經云實之與虛者牢濡之意氣來實牢者為得濡虛<lb/>
　者為失凡欲行其補瀉即詳五臟之脉及所刺穴中<lb/>
　如氣來實牢者可瀉之虛濡者可補之也<lb/>
諸經十二作數絡脉十五為周<lb/>
　手足各有三陰三陽之脉合為十二經脉每一經各<lb/>
　有一絡脉餘有陽蹻之絡陰蹻之絡脾之大絡合為<lb/>
　十五絡脉周者為十二經十五絡二十七氣周流於<lb/>
<pb n="KR3e0067_WYG_409-19a"/>
　身者也<lb/>
陰俞六十藏主<lb/>
　藏謂五藏肝心脾肺腎并心包之脉合之有六并兼<lb/>
　四形藏也俞謂井榮經合非皆俞也然井榮俞經合<lb/>
　者肝之井大敦穴也榮行間穴也俞大衝穴也經中<lb/>
　封穴也合曲泉穴也心之井少衝血也榮少府穴也<lb/>
　俞神門穴也經靈道穴也合少海穴也脾之井隱白<lb/>
　穴也榮大都穴也俞太白穴也經商邱穴也合隂陵<lb/>
<pb n="KR3e0067_WYG_409-19b"/>
　泉穴也肺之井少商穴也榮魚際穴也俞大淵穴也<lb/>
　經經渠穴也合尺澤穴也腎之井涌泉穴也榮參谷<lb/>
　穴也俞太谿穴也經復溜穴也合隂谷穴也心包之<lb/>
　井中衝穴也榮勞宫穴也俞太陵穴也經間使穴也<lb/>
　合曲澤穴也五藏之俞各有五則五五二十五俞并<lb/>
　心絡五俞共三十以左右見言之六十俞穴也<lb/>
陽穴七二腑收<lb/>
　腑謂六腑非兼九形腑也穴俞穴也亦謂井榮俞原<lb/>
<pb n="KR3e0067_WYG_409-20a"/>
　經合也肝之腑膽膽之井者竅隂穴也榮俠谿穴也<lb/>
　俞臨泣穴也原邱墟穴也經陽輔穴也合陽陵泉穴<lb/>
　也心之腑小腸小腸之井者少澤穴也榮前谷穴也<lb/>
　俞後谿穴也原腕骨穴也合小海穴也脾之腑胃胃<lb/>
　之井者厲兑穴也榮内庭穴也俞陷谷穴也原衝陽<lb/>
　穴也經解谿穴也合三里穴也肺之腑大腸大腸之<lb/>
　井者高陽穴也榮二間穴也俞三間穴也原合谷穴也<lb/>
　經陽谿穴也合曲池穴也腎之腑膀胱膀胱之井者至<lb/>
<pb n="KR3e0067_WYG_409-20b"/>
　陰穴也榮通谷穴也俞束骨穴也原經骨穴也經崑<lb/>
　崙穴也合委中穴也心包之腑三焦三焦之井者闗<lb/>
　衝穴也榮液門穴也俞中中渚穴也原陽池穴也經<lb/>
　支溝穴也合天井穴也如是六腑各有六則六六三<lb/>
　十六俞以左右脉共言之則七十有二俞穴也取穴<lb/>
　部分於井榮圖備説<lb/>
刺陽經者可卧鍼而取<lb/>
　衛者属陽皮毛之分當卧鍼而刺之若深刺傷陰分<lb/>
<pb n="KR3e0067_WYG_409-21a"/>
　傷榮氣也<lb/>
奪血絡者先俾指而柔<lb/>
　奪血絡者取榮氣也榮氣者經隧也靈樞曰經隧者<lb/>
　五臟六腑之大絡也故言血絡凡刺之者先以左手<lb/>
　捻按所刺之穴候指下氣散方可下鍼取榮家之氣<lb/>
　不能損衛氣也經云刺榮無傷衛刺衛無傷榮也<lb/>
呼為迎而吸作補<lb/>
　瀉者迎之補者随之有餘則瀉不足則補瀉者吸則<lb/>
<pb n="KR3e0067_WYG_409-21b"/>
　内鍼無令氣凌静以乆留無令斜布後呼盡乃去大<lb/>
　氣皆出呼名曰瀉補者捫而循之切而敬之推而按之<lb/>
　弹而弩之㧓而下之外引其門以閉其神呼盡内緘<lb/>
　靜以乆留以氣至為故候吸引鍼氣不得出各在其<lb/>
　處推闔其門令神氣存大氣留止故命曰補　善治<lb/>
　者察其所痛以知病有餘不足當補則補當瀉則瀉<lb/>
　無逆天時是謂至治之妙<lb/>
逆為鬼而從何憂<lb/>
<pb n="KR3e0067_WYG_409-22a"/>
　逆者謂當刺之日與病五行相形逓為鬼賊而不順<lb/>
　也從者五藏之氣與日相和而不相侵凌也凡刺之<lb/>
　理當擇吉日與本病之藏有各無侵凌刑制下鍼順<lb/>
　從而何憂哉<lb/>
淹疾延患着灸之由<lb/>
　若病有乆淹因寒而得或陰證多寒或是風寒濕脾<lb/>
　脚氣之病或是上實下虛厥逆之疾男子勞傷婦人<lb/>
　血氣之屬並可用鍼灸亦有不可灸者近髓之穴陽<lb/>
<pb n="KR3e0067_WYG_409-22b"/>
　證之病不可灸也<lb/>
躁煩藥餌而難極必取八㑹<lb/>
　躁煩熱盛在於内者宜取八㑹之氣穴也謂府㑹太<lb/>
　倉中脘穴藏㑹季脅章門穴筋㑹陽陵泉穴髓㑹絶<lb/>
　骨穴血㑹膈俞穴骨㑹大杼穴脉㑹太淵穴氣㑹三<lb/>
　焦膻中穴此是八㑹穴也<lb/>
癰腫竒經而畜邪先由砭瘳<lb/>
　經云病人脉降盛入於八脉而不環周十二經亦不<lb/>
<pb n="KR3e0067_WYG_409-23a"/>
　能拘之其受邪氣蓄積腫熱宜砭刺出血古者以砭<lb/>
　石為鍼山海經曰高氏之山有石如玉可以為鍼即<lb/>
　砭石也今人以披鍼代之也<lb/>
况乎甲膽乙肝丁心壬水<lb/>
　甲膽乙肝者謂五藏五腑拘之十干陽干主府隂干<lb/>
　主藏故天元冊又曰膽甲肝乙小腸丙心丁胃戊脾<lb/>
　己大脾庚肺辛膀胱壬腎癸五臟五腑收血化精合<lb/>
　處便是三焦包絡二經元氣也合為十二經遍行也<lb/>
<pb n="KR3e0067_WYG_409-23b"/>
　賈氏各分頭首十旦終運行十干皆以五子元建日<lb/>
　時為頭也<lb/>
生我者號母我生者名子<lb/>
　夫五行者在人為五臟注穴為井榮俞經相合為夫<lb/>
　妻我克者為七傳克我者為鬼賊我生者為子生我<lb/>
　者為母也<lb/>
春井夏榮乃邪在秋經冬合乃刺矣<lb/>
　此言逐四時取井榮之法也假令春木旺刺井夏火<lb/>
<pb n="KR3e0067_WYG_409-24a"/>
　旺刺榮季夏土旺刺俞秋金旺刺經冬水旺刺合四<lb/>
　時刺法依此推之以瀉逐時所勝邪毒者也聖人所<lb/>
　謂因其時而取之以瀉邪氣出也<lb/>
犯禁忌而病復<lb/>
　禁忌者非唯人神所在也謂大飢大渴大寒大熱大<lb/>
　飽大醉大虚大竭大勞大困皆為鍼家之禁忌若虛<lb/>
　實不分淺深不及犯觸人神顛倒四時其病愈而必<lb/>
　復切須誡之誡之<lb/>
<pb n="KR3e0067_WYG_409-24b"/>
用日衰而難已<lb/>
　本論云病於當日之下受五行之刑制者其病刺而<lb/>
　難愈也謂心病遇庚日肝病遇辛日脾病遇乙日肺<lb/>
　病遇丁日腎病遇己日小腸病遇壬日大腸病遇丙<lb/>
　日胃遇甲日膽遇庚日膀胱遇戊日斯皆本藏正氣<lb/>
　遇日下受制而氣衰刺病難愈故也<lb/>
系絡在於肉分血行出於支裏<lb/>
　系絡小絡也謂絡之支别也行於分肉之間有血留<lb/>
<pb n="KR3e0067_WYG_409-25a"/>
　止刺而去之無問脉之所㑹<lb/>
悶昏鍼運經虚補絡須然<lb/>
　本論云若學人深明氣血往來取穴部分不差補瀉<lb/>
　得宜必無鍼運昏倒之疾或怱忙之際畏刺之人多<lb/>
　鍼此傷壯者氣行自巳怯者當速救療假令鍼肝經<lb/>
　感氣運以補肝經合曲泉穴之絡假令鍼肝絡血運<lb/>
　以補本經曲泉穴之經鍼入復甦故知起死他皆倣<lb/>
　此<lb/>
<pb n="KR3e0067_WYG_409-25b"/>
疼實痒虚寫子隨母要指<lb/>
　病之虚實者痒則為虛疼則為實刺法云虛則補其<lb/>
　母實則瀉其子假令肝藏實瀉肝之榮行間穴屬火<lb/>
　是子肝藏虛補肝之合曲泉穴屬水是母凡刺只取<lb/>
　本經井榮俞經合五行子母補瀉此乃大要也<lb/>
想夫先賢迅放無出於鍼經今人愈疾豈離於明醫<lb/>
　古之治疾特論鍼石素問先論刺後論脉難經先論<lb/>
　脉後論刺刺之與脉不可偏廢昔之越人起死華佗<lb/>
<pb n="KR3e0067_WYG_409-26a"/>
　愈躄非有神哉皆此法也離聖久逺後學難精所以<lb/>
　針之𤣥妙罕聞於世今時有疾多求醫命藥用針者<lb/>
　寡矣<lb/>
徐文伯瀉孕於苑内斯由甚速<lb/>
　昔宋太子善信醫晝出苑見一有孕婦人太子自為<lb/>
　診之是一女令徐文伯亦診之乃一男一女太子性<lb/>
　急欲剖腹視之伯曰自請鍼之令落於是瀉足三陰<lb/>
　交補手陽明合谷胎應鍼而落果如文伯之言也<lb/>
<pb n="KR3e0067_WYG_409-26b"/>
范九思療咽於江夏聞見言希<lb/>
　傳曰嘉祐中有太傅程公守住於江夏因母之暴患<lb/>
　咽中有癰卒然而長塞氣不通命醫者止可用藥治<lb/>
　之勿施鍼以損之醫曰咽中氣上不通豈能用藥藥<lb/>
　既下之豈能卒效故衆醫不敢措治尋有醫博范九<lb/>
　思云有藥須用未使新筆㸃之癰疽即便差公遂取<lb/>
　新筆與之九思乃以㸃藥上癰藥到則有紫血頓出<lb/>
　漸氣通而差公曰此達神聖之妙矣公命九思飲而<lb/>
<pb n="KR3e0067_WYG_409-27a"/>
　求其方九思大笑曰其患是熱毒結於喉中塞之氣<lb/>
　不宣通病以為甚公堅執只可用藥不可用鍼若從<lb/>
　公意則必誤矣若不從公意固不能施治九思當日<lb/>
　曽以小鍼藏於筆頭中妄以㸃藥乃鍼開其癰而效<lb/>
　也若非如此何以紫血頓下也公方省而難曰針有<lb/>
　刼病之功驗於今日古人云為將不察士卒之能否<lb/>
　則不能决勝為醫不察藥性之主治則不能便差又<lb/>
　將無卒謀逺慮則無必勝醫無卒機逺見治無必效<lb/>
<pb n="KR3e0067_WYG_409-27b"/>
　也<lb/>
大抵古今遺跡後世皆師<lb/>
　昔古留軌範使後人倣學不可獨强也况於鍼術隱<lb/>
　奥難究妙門出呼其類者今知是誰能之故聖人云<lb/>
　不可不遵先聖遺文也<lb/>
王纂鍼魅而立康獺從被出<lb/>
　傳曰王纂小習醫方尤精鍼石逺近知名嘉祐中縣<lb/>
　人張方女因暮宿廣陵廟中下有一物假作其壻因<lb/>
<pb n="KR3e0067_WYG_409-28a"/>
　被魅感而病纂乃治之一鍼有一祟從女被中走出<lb/>
　而病愈矣<lb/>
秋夫療鬼而馘效魂免傷悲<lb/>
　昔宋徐熈字秋夫善醫方方為丹陽令常聞鬼神吟<lb/>
　呻甚悽若秋夫曰汝是鬼何須如此答曰我患腰痛<lb/>
　死雖為鬼痛苦尚不可忍聞君善醫願相救濟秋夫<lb/>
　曰吾聞鬼無形何由措置鬼云縳草作人予依入之<lb/>
　但取孔穴鍼之秋夫如其言為鍼腰腧二穴肩井二<lb/>
<pb n="KR3e0067_WYG_409-28b"/>
　穴設祭而埋之明日見一人來謝曰蒙君醫療復為<lb/>
　設祭病今已愈感惠實深忽然不見公曰夫鬼為陰<lb/>
　物病由告醫醫既愈矣尚能感激况於人乎鬼姓斛<lb/>
　名斯<lb/>
既而感指幽㣲用鍼直訣<lb/>
　此皆指㣲論中用鍼幽㣲之直訣也<lb/>
竅齊於筋骨皮肉刺要<lb/>
　竅者穴也齊者淺深之宜也經曰刺皮無傷骨刺骨<lb/>
<pb n="KR3e0067_WYG_409-29a"/>
　無傷髓病有浮沈刺有淺深各至其理無過其道過<lb/>
　則傷不及則生外壅壅則邪從之淺深不得反為大<lb/>
　賊内動五臟故生大病<lb/>
痛察於乆新府藏寒熱<lb/>
　痛者病也夫人病有乆新藏府病寒熱虚實宜細詳<lb/>
　審調設鍼形短長鋒類不等窮其補瀉各隨病所宜<lb/>
　用之<lb/>
接氣通經短長依法<lb/>
<pb n="KR3e0067_WYG_409-29b"/>
　本論云夫欲取偏枯乆患榮衛諸疾多是愈而復作<lb/>
　者由氣不接而經不通流雖有蹔時之快客氣勝真<lb/>
　病當未愈也當此乃上接而下引呼吸多少經脉長<lb/>
　短各有數定立法手三陽接而九呼經過四寸手三<lb/>
　陽接而七呼過經五寸足之三陽接而一十四呼過<lb/>
　經四寸足之三隂接而一十二呼過經五寸重者倍<lb/>
　之吸亦同數此接氣通經呼吸長短之法也<lb/>
裏外之絶羸盈必别<lb/>
<pb n="KR3e0067_WYG_409-30a"/>
　夫五藏裏外者謂心肺在膈上通於天氣也心主於脉<lb/>
　肺主於氣外華榮於皮膚故言外也腎肝在下通於<lb/>
　地氣以藏精血實於骨髓心肺外絶則皮聚毛落腎<lb/>
　肝内絶則骨痿筋緩其時學者不能别裏外虛實致<lb/>
　使鍼藥誤投所以實實虚虛損不足益有餘如此死<lb/>
　者醫殺之耳<lb/>
勿刺大勞使人氣亂而神隳<lb/>
　禁刺論曰無刺大勞人勞則喘息汗出裏外皆越故<lb/>
<pb n="KR3e0067_WYG_409-30b"/>
　氣耗亂神隳散也<lb/>
慎妄呼吸防他鍼昏而閉血<lb/>
　呼吸者使陰陽氣行流上下經厯五藏六腑若鍼刺<lb/>
　妄行呼吸陰陽交錯則鍼昏閉血氣不行也<lb/>
又以常尋古義由以藏機遇高賢真趣則超然得悟逢<lb/>
　達人示教則表我扶危<lb/>
　先賢之書文理之深隱義難窮或字中隱義或假令<lb/>
　一隅妙要難窮遇高達之士方得其趣便可穿鑿<lb/>
<pb n="KR3e0067_WYG_409-31a"/>
男女氣脉行分時合度<lb/>
　本論云夫男女老幼氣候不同春夏秋冬寒暑各異<lb/>
　春氣生而脉氣緩夏暑熱而脉行逺秋氣燥而脉行<lb/>
　急冬氣寒而脉凝濇小兒之脉應春壯年之脉應夏<lb/>
　四十以上如秋六十以後如冬其病有寒熱脉有遲<lb/>
　速一一參詳不可一槩與天同度矣難經云一呼脉<lb/>
　行三寸一吸脉行三寸者平人脉法也㣲抱病之人<lb/>
　皆失天之度地之紀脉之用不可與平人脉相合也<lb/>
<pb n="KR3e0067_WYG_409-31b"/>
　其診取法當以一息五至為與天同度不及應春不<lb/>
　及應冬太過應秋太過應夏應春冬者宜留鍼待氣<lb/>
　至應秋夏者呼吸數畢便宜去鍼此之謂也<lb/>
養子時克注穴穴須依<lb/>
　養子時克注穴者謂逐時氣注藏府井榮之法也每<lb/>
　一時辰相生養子五度各注井榮俞經合五穴晝夜<lb/>
　十二時氣血行過六十俞穴也每一穴血氣分得一<lb/>
　刻六十分六厘六毫六絲六忽六杪此是一穴之數<lb/>
<pb n="KR3e0067_WYG_409-32a"/>
　也六十穴共成百刻要求日下井榮用五子元建日<lb/>
　時取假令甲日甲戌時膽統氣初出竅隂穴為井木<lb/>
　流至小腸為榮火氣過前谷穴注之胃為俞土氣過<lb/>
　陷谷穴又并過本原邱墟穴但是六府各有原穴則<lb/>
　不係屬井榮相生之法即是隂陽二穴出入門户也<lb/>
　行之大腸為經金氣過陽谿穴所入膀胱為合水氣<lb/>
　入委中穴終此是甲戌時木火土金水相生五度一<lb/>
　時辰流注五穴畢也他皆放此<lb/>
<pb n="KR3e0067_WYG_409-32b"/>
今詳定療病之儀神鍼法式廣搜難素之秘宻文深辭<lb/>
　考諸家之時亟妙臆故稱瀘江流注之指㣲以為後<lb/>
　學之規則<lb/>
　　　鍼經標幽賦<lb/>
拯救之法妙用者鍼察歲時於天道定形氣於予心春<lb/>
夏瘦而刺淺秋冬肥而刺深不窮經絡隂陽多逢刺禁<lb/>
既論藏府虚實須可經尋原夫起自中焦水初下漏太<lb/>
陰為始至厥陰而方終穴出雲門抵期門而最後正經<lb/>
<pb n="KR3e0067_WYG_409-33a"/>
十二别絡走三百餘支正側偃伏氣血有六百餘侯手<lb/>
足三陽手走頭而頭走足手足三陰足走腹而胷走手<lb/>
要識迎隨須明逆順况乎隂陽氣血多少為最厥陰太<lb/>
陽少氣多血太陰少陰少血多氣而又氣多血少者少<lb/>
陽之分氣盛血多者陽明之位先詳多少之宜次察應<lb/>
至之氣輕滑慢而未來沈澁𦂳而已至既至也量寒熱<lb/>
而治疾未至者據虚實而滯痏氣之治也若魚吞鈎餌<lb/>
之浮沉氣未至也似閑出幽堂之深䆳氣速至而放速<lb/>
<pb n="KR3e0067_WYG_409-33b"/>
氣遲至而不至觀夫九針之法毫針最㣲七星可應衆<lb/>
穴主持本形金也有蠲邪扶正之道短長水也有决凝<lb/>
開滯之機定刺衆木或斜或正口藏此火進陽補羸循<lb/>
機捫而可塞以象土實應五行而可知然是一寸六分<lb/>
包含妙理雖細擬於毛髪同貫多岐可平五臟之寒熱<lb/>
能調六府之虚實拘攣閉塞遣八邪而去矣寒熱痛痺<lb/>
開四關而已之凡刺者使本神朝而後入既刺也使<lb/>
本神定而氣隨神不朝而勿刺神已定而可施定脚處<lb/>
<pb n="KR3e0067_WYG_409-34a"/>
取氣血為主意下手處調水土是根基天地人三才也<lb/>
涌泉同旋璣百㑹上中下三部也大包與天樞地機陽蹻<lb/>
陽維并督脉主肩背腰腿在表之病隂蹻隂維并衝脉主<lb/>
心腸脇肋在裏之疑二陵二蹻二交似續而交五大兩間<lb/>
兩商兩井相依而列兩支足見取穴之法不在分寸先<lb/>
審自意次觀肉分或伸屈而得之或平直而安定在<lb/>
陽部筋骨之側陷下為真在陰分郄膕之間動脉相應<lb/>
取五穴用一穴而必端取三經使一經而可正頭部與<lb/>
<pb n="KR3e0067_WYG_409-34b"/>
肩部詳分督脉與任脉異定明摽與本論刺淺刺深之<lb/>
經住痛移疼取交相貫之逕豈不聞藏府病而求門海<lb/>
於募之㣲經絡滯而求原别交㑹之道更窮四根三絡<lb/>
依標本而刺無不痊但用八法五門分主客而針無不<lb/>
效八脉始終連八㑹本是紀綱十二經絡十二原是為<lb/>
樞要一日刺六十六穴之法方見幽㣲一時取十二經<lb/>
之原始知要妙原夫補瀉之法惟呼吸而應在手刺效<lb/>
之功要交正而識本經交經繆刺左有病而右畔取<lb/>
<pb n="KR3e0067_WYG_409-35a"/>
瀉絡逺針頭有病而脚上針巨刺與繆刺各異㣲針與<lb/>
妙刺相通觀部分而知經絡之虚實視沉浮而辨藏<lb/>
府之寒温且夫先針耀而慮針損次藏口内而欲針温<lb/>
目無外視手如握虎心無内慕如待貴人左手重而勿<lb/>
按欲令氣散右手輕而徐入不痛之因空心恐怯直立<lb/>
側而多暈背目沉陷坐卧平而没昏推於十干十變知<lb/>
孔穴之開闔論其五行五藏察日時之旺衰伏如强弩<lb/>
應若發機陽交陽别而定血暈陰蹻隂維而下胎衣痺<lb/>
<pb n="KR3e0067_WYG_409-35b"/>
厥偏枯迎隨俾經絡接續漏崩帶下温補使氣血依歸<lb/>
靜以乆留停鍼侯之必准取照海治喉中之閉塞端<lb/>
處用大鍾治心内之呆癡大抵疼痛實瀉痒麻虛補而<lb/>
愈居心下痞滿而并主心脹咽痛針大衝而必除脾痛<lb/>
胃疼瀉公孫而立愈留滿腹痛刺内闗脇痛刺飛虎觔<lb/>
攣骨痛而補魂門體熱勞嗽而瀉魄户頭風頭痛刺申<lb/>
脉與金門眼痒眼痛瀉光明與第五瀉陰郄止盜汗治<lb/>
小兒骨熱刺偏厯利小偏醫大人水蠱中風環跣而宜<lb/>
<pb n="KR3e0067_WYG_409-36a"/>
刺虚損天樞而可取由是午前卯後太陰生而疾温離<lb/>
左酉南月死朔而速冷循門弹弩留吸母而堅長爪下<lb/>
伸提疾呼子而嘘短動退空歇迎奪而㵼凉推内進<lb/>
搓隨濟而補暖慎之大患危疾色脉不順而莫針寒熱<lb/>
風陰飢飽醉勞而切忌望不補而晦不瀉弦不奪而朔<lb/>
不濟精其心而窮其法無丸艾而壞其肝正其理而求<lb/>
其原免投針而失其衛避灸久而和四肢四十有九禁<lb/>
刺處而徐六俞三十有二抑又聞高皇抱疾未差李氏<lb/>
<pb n="KR3e0067_WYG_409-36b"/>
刺巨闕而得甦太子暴死為厥越人針維㑹而復醒痛<lb/>
井曲池甄權刺臂痛而復射懸鍾環跳華佗刺躄足而<lb/>
立行秋夫針腰俞而鬼沈痾王纂針交俞而妖精立出<lb/>
刺肝俞與命門使瞽士視秋毫之末眇少陽與交别俾<lb/>
聾夫聽下蚋之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嗟夫去聖逾逺此遂漸墜或不得意<lb/>
而散其學或衍其能而犯禁忌愚夫志淺難契於言至<lb/>
道淵深得之者有㡬偶求其言不敢示諸明達者焉庶<lb/>
㡬乎童蒙之心啓<lb/>
<pb n="KR3e0067_WYG_409-37a"/>
　　　流注通𤣥指要賦<lb/>
　引云望聞問切推明得病之原補瀉迎隨揭示用鍼<lb/>
　之道予於學始迄於今雖常覃思以研精竟未鈎𤣥<lb/>
　而索隱俄經傳之暇日承外舅之訓言云乃是分孰<lb/>
　非兵擾其人也神無依而心無定或病之精必奪而<lb/>
　氣必衰兼萬國亂而隔殊藥物絶商而那得設方有<lb/>
　效厯市無求不若砭切立排疾勢乃以受教遂敏求<lb/>
　師前後僅十七年一二無直箇輩後避屯於蔡邑方<lb/>
<pb n="KR3e0067_WYG_409-37b"/>
　獲訣於李君斯余以鍼道疾也除疼痛於目前愈察<lb/>
　病於指下信所謂伏如彉弩應若發機萬病可痊百發<lb/>
　百中者也加之以好生之念素無竊利之心嘗謂予曰<lb/>
　天寳不泄於非人聖道須傳於賢者㒒不自揆遂整有<lb/>
　求之懇獲成無吝之誠授穴之秘者四十有三療疾<lb/>
　而弗瘳者萬無一失遂銘諸心而著之髓務極其困<lb/>
　而扶其危而後除疼痛迅若手拈破結聚渙如冰釋<lb/>
　夫鍼也者果神矣哉然念兹穴而或亡借其聲律則<lb/>
<pb n="KR3e0067_WYG_409-38a"/>
　易記輙裁八韻賦就一篇詎敢匿於己私為或傳於<lb/>
　同志<lb/>
必欲治病莫如用鍼巧運神機之妙工開聖理之深外<lb/>
取砭針能蠲邪而扶正中含水火善囘陽而倒隂　至夫<lb/>
絡别支殊經交錯綜或溝池谿谷以岐異或山海丘陵<lb/>
而一隙共斯流𣲖以難揆在條綱而有統理繁而昧縱補<lb/>
瀉以何公法揵而明自迎隨而得用　且如行步難移<lb/>
大衝最竒人中除脊膂之强痛神門去心性之呆癡風<lb/>
<pb n="KR3e0067_WYG_409-38b"/>
傷項急始求於風府頭暈目眩要覔於風池耳閉須聽<lb/>
㑹而治也眼痛則合谷以推之胷結身黄取湧泉而即<lb/>
可腦昏目赤瀉攅竹以偏宜　但見苦兩肘之拘攣仗<lb/>
曲池而平掃牙齒痛吕細堪治頭項强承漿可保太白宣<lb/>
道於氣衝陰陵開通於水道腹䐜而脹奪四庭以休遲<lb/>
筋轉而疼瀉承山而在早　大抵脚腕痛崑崙解愈股<lb/>
膝疼陰市能醫癎發顛狂兮憑後谿而療理瘧生寒熱<lb/>
兮仗閒使以扶持期門罷胷滿血膨而可以勞宫退胃翻<lb/>
<pb n="KR3e0067_WYG_409-39a"/>
心痛以何疑稽夫大敦去七疝之偏疼王公謂此三里<lb/>
却五勞之羸瘦華佗言斯　固知腕骨袪黄然骨瀉腎<lb/>
行間治膝腫目疾尺澤去肘疼筋緊目昏不見二間宜<lb/>
取鼻窒無聞迎香可引肩井除兩髀難任系竹療頭疼<lb/>
不忍咳𠻳寒痰列缺堪治眵黄䁾冷臨泣尤凖髖骨將腿<lb/>
痛以袪殘腎俞把腰疼而㵼盡以見越人治尸厥於維<lb/>
㑹隨手而甦文伯瀉死胎於陰交應針而殞　聖人於<lb/>
是察麻與痛分實與虚實則自外而入也虛則自内而<lb/>
<pb n="KR3e0067_WYG_409-39b"/>
出於此故濟母而禆其不足奪子而平其有餘觀二十<lb/>
七之經絡明明可辨據四百四之疾證件件皆除故得夭<lb/>
枉都無躋斯民於壽域㡬㣲已判彰往古之𤣥書　抑<lb/>
又聞心胷病求堂後之太陵肩背患責肘前之三里冷<lb/>
痺腎餘取足陽明之土連臍腹痛㵼足少陰之水脊間心<lb/>
後者針中渚而立痊脇下筋邊者刺陽陵而即止頭項<lb/>
痛擬後谿以安然腰脚疼在委中而已矣夫大用之士<lb/>
於此理苟明焉收袪邪之功而在乎撚指<lb/>
<pb n="KR3e0067_WYG_409-40a"/>
　　　九鍼論<lb/>
黄帝曰余聞九鍼於夫子衆多不可勝數余推而論之<lb/>
以為一紀余試誦之子聽其理非則語余請受其道令<lb/>
可乆傳後世無患得其人乃傳非其人勿言岐伯稽首<lb/>
再拜曰請聽聖王之道帝曰用鍼之理必知血氣之所<lb/>
在左右上下陰陽表裏血氣多少行之逆順出入之㑹<lb/>
誅伐有過知解結知補虚㵼實上下氣門明通於四<lb/>
海審其所在寒熱淋露以輸異處審於調氣明於經隧<lb/>
<pb n="KR3e0067_WYG_409-40b"/>
左右支絡盡知其㑹寒與熱争能合而調之虚與實隣<lb/>
知決而通之左右不調犯而行之明於逆順乃可治之陰<lb/>
陽不竒故知起時審於本末察其寒熱知邪所在萬刺<lb/>
不殆知官九鍼刺道畢矣　凡刺之要官鍼最妙九鍼<lb/>
之宜各有所為長短大小各有所施不得其用病弗能<lb/>
移疾淺針深内傷皮肉為癰病深針淺氣不瀉反為大<lb/>
膿病小鍼大瀉氣太甚必為後害病大鍼小大氣不瀉<lb/>
亦復為敗九針之宜一日鑱針法天大其頭而鋭其末令<lb/>
<pb n="KR3e0067_WYG_409-41a"/>
無得深入而陽氣泄故鑱鍼者取法於布鍼去末半寸<lb/>
卒鋭之長一寸六分以治熱身在頭也經曰病在皮膚<lb/>
無常處者取以鑱鍼二曰圓針法地謂人之所以應土<lb/>
者肉也為之治鍼必筩其身而圓其末令無得傷肉傷<lb/>
則氣竭故圓鍼者取法於絮鍼筩其身而卵其鋒長一<lb/>
寸六分治肉分間氣經曰病在分肉間取以圓針三曰<lb/>
鍉鍼法人謂人所以生成者血脉也為之治鍼必大其<lb/>
身而圓其末令可以按脉勿陷以致其氣令邪氣獨出<lb/>
<pb n="KR3e0067_WYG_409-41b"/>
故鍉鍼者取法於黍粟之統長三寸半以按脉取氣令<lb/>
邪出經曰病在脉氣少當補之者取以鍉鍼四曰鋒鍼<lb/>
法時謂四時八風之客於經絡中為瘤病者也為之治<lb/>
鍼必筩其身而鋒其末令可㵼熱出血發痼病竭故鋒針<lb/>
者取法於絮鍼筩身鋒末長一寸六分治癰熱出血經<lb/>
曰病在經絡為痼證者取以鋒鍼五曰鈹鍼法音謂冬夏<lb/>
之分分於子午隂陽别寒熱争兩氣相摶合為癰膿者<lb/>
也為之治鍼必令其末如劍鋒可以取大膿故鈹鍼者<lb/>
<pb n="KR3e0067_WYG_409-42a"/>
取法於劍鋒廣二寸半長四寸治大膿兩熱爭者經曰病有<lb/>
大膿者取以鈹鍼六曰圓利針法律謂調隂陽四時而合十<lb/>
二經脈虚邪客於經脈而為暴痺者也故圓利鍼者取法於<lb/>
氂微大其末反小其身令可深内長一寸六分以取暴氣<lb/>
經曰病痺氣暴發者取以圓利鍼七曰毫鍼法星謂人之七<lb/>
竅邪客於經而為痛痺舎於經絡者也為之治鍼令尖如蚊<lb/>
蝱喙靜以徐往微以久留正氣因之真邪俱往出鍼而養故<lb/>
毫鍼者取法於毫毛長三寸六分治寒熱痛痺在經絡經曰<lb/>
<pb n="KR3e0067_WYG_409-42b"/>
病痺氣痛而不去者取以毫針八曰長鍼法風謂人之股肱<lb/>
八節八正之虛風傷人内舎於骨解腰脊節腠理之間而<lb/>
為深痺者故長鍼者取法於綦鍼長七寸以取深邪遠痺<lb/>
經曰病在中者取以長鍼九曰大鍼法野謂人之節解皮<lb/>
膚間滛邪流溢於身如風水之狀而溜不能過於機闗大<lb/>
節者為之治鍼令尖如挺其鋒微員以取大氣之不能過<lb/>
於闗節者故大鍼者取法於鋒鍼其鋒微圓長四寸以取<lb/>
大氣不出闗節者經曰病為水腫不能過闗節取以大<lb/>
<pb n="KR3e0067_WYG_409-43a"/>
鍼諸病在五藏固居者取以鋒鍼瀉於井榮分輪取以<lb/>
四時取九鍼之數也<lb/>
　　　刺節論<lb/>
凡刺有九變十二節九變者一曰輸刺謂刺諸經榮藏<lb/>
腧也二曰逺道刺謂病在上取之下刺腑腧也三曰經<lb/>
刺謂刺大經之結絡經分也四曰絡刺謂刺小絡之血<lb/>
脉也五曰分刺謂刺分肉之間也六曰大瀉刺謂刺大<lb/>
膿以鈹鍼也七曰毛刺謂刺浮痺皮膚也八曰巨刺謂<lb/>
<pb n="KR3e0067_WYG_409-43b"/>
左取右右取左也九曰焠刺謂燔鍼取痺也十二節者<lb/>
一曰偶刺以手直心若皆直痛所一刺前一刺後以治<lb/>
心痺刺此者旁鍼之也二曰報刺刺痛無常處也上下<lb/>
行者直内無拔鍼以左手隨病所按之乃出鍼復刺之<lb/>
也三曰恢刺直刺傍之舉之前後恢筋急以治筋痺四<lb/>
曰齊刺直入一傍入二以治寒氣小深者或曰三刺治<lb/>
痺氣小深者也五曰揚刺正内一傍内四而浮之以治<lb/>
寒氣之博大者也六曰直鍼刺引皮乃刺之以治寒氣<lb/>
<pb n="KR3e0067_WYG_409-44a"/>
之淺者也七曰輸刺直入直出稀發鍼而深之以治氣盛<lb/>
而熱者也八曰短刺以刺骨痺稍搖而深之致鍼骨所<lb/>
以上下摩骨也九曰浮刺傍入而浮之以治肌急而寒<lb/>
者也十曰陰刺左右率刺之以治寒厥取足踝後少陰<lb/>
也十一曰傍鍼刺直刺傍刺各一以治留痺乆居者也<lb/>
十二曰贊刺直入直出數發鍼而淺之出血是謂治癰<lb/>
腫也脈之所居深不見者刺之無令精出獨出其邪氣<lb/>
耳所謂三刺則穀氣出者先淺刺絶皮以出陽邪再鍼<lb/>
<pb n="KR3e0067_WYG_409-44b"/>
其陰邪出者少益深之絶皮至肌肉未入分肉間已入<lb/>
分肉間則穀氣出故刺法曰殆刺淺之以逐邪氣而來<lb/>
血氣復刺深之以致陰氣之邪最後刺極深之以下穀<lb/>
氣也三刺之外又有五刺之法以應五臟一曰半刺淺<lb/>
内而疾發鍼無鍼傷肉如拔毛狀以取皮氣此肺之應<lb/>
也二曰豹文刺左右前後鍼之中脉為故以取經絡之<lb/>
血此心之應也三曰闗刺直刺左右盡筋上以取筋痺<lb/>
慎無出血此肝之應也或曰淵刺一曰豈刺四曰合谷<lb/>
<pb n="KR3e0067_WYG_409-45a"/>
刺左右雞足鍼於分肉之間以取肌痺此脾之應也五<lb/>
曰輸刺直入直出深内之至骨以取骨痺此腎之應也<lb/>
既别刺法當順四時春夏秋冬各有所刺春氣在經脈<lb/>
宜取絡脈分肉所謂春刺散腧及與分理血出而止是<lb/>
也夏氣在經脈宜取盛經分腠所謂夏刺絡腧見血而<lb/>
止是也秋氣在皮膚宜取經腧所謂秋刺皮膚循理神<lb/>
變而止是也冬氣在骨髓宜取井榮所謂冬刺腧竅於<lb/>
分理是也至於長夏氣在肌肉亦有分是乃淺深之分<lb/>
<pb n="KR3e0067_WYG_409-45b"/>
也又有春刺井夏刺榮長夏刺腧秋刺經冬刺合者是<lb/>
亦四時之分在穴腧也陰井木陽井金播五行於四時<lb/>
以此為宜苟非其部分而刺之皆病之招也審此數者<lb/>
然後用刺庶乎適當無或失矣<lb/>
　　　灸刺論<lb/>
内經謂形樂志苦病生於血脈其治宜灸刺特用鍼灸<lb/>
之大畧然九鍼本從南方來灸焫本從北方來謂南北<lb/>
者盛寒盛暑之域也人之血氣寒則脈凝泣熱則血淖<lb/>
<pb n="KR3e0067_WYG_409-46a"/>
澤皆為血脈之病故其治以灸刺為宜用刺之節已具<lb/>
在前用灸之理凡以温之而若病有因寒而得或陰證<lb/>
多寒或是風寒濕痺脚氣之病或是上實下虛厥逆之<lb/>
疾與夫勞傷癰疽及婦人血氣嬰孺疳疾之屬並可用<lb/>
灸亦有不可灸者近髓之穴陽證之病不可灸也凡有<lb/>
灸<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>自有補瀉以火補者無吹其火須其自滅以火瀉<lb/>
者急吹其火而令其滅此灸之補瀉也在用灸者以意<lb/>
消息<lb/>
<pb n="KR3e0067_WYG_409-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　普濟方卷四百九<lb/>
</p>
<p>
</p>
  </div>
</body>
</text>
</TEI>
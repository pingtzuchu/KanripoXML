<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3e0009_SBCK_009-1a"/>
新刋王氏脉經卷第九<lb/>
　　　　　　　　　　　　　　　　　臣林億等類次<lb/>
　　　平姙娠分别男女將産諸證第一<lb/>
　　　平姙娠胎動血分水分吐下腹痛證第二<lb/>
　　　平産後諸病鬱冐中風發熱煩嘔下利證第三<lb/>
　　平帶下絶産無子亡血居經證第四<lb/>
　　平鬱冐五崩漏下經閉不利腹中諸病證第五<lb/>
　　平咽中如有灸腐喜悲熱入血室腹滿證第六<lb/>
　　平隂中寒轉胞隂吹隂生瘡脫下證第七<lb/>
　　平婦人病生死證第八<lb/>
　　平小兒雜病證第九<lb/>
<pb n="KR3e0009_SBCK_009-1b"/>
　　　　平姙娠分别男女將産諸證第一<lb/>
脉平而虚者乳子法也經云隂摶陽别謂之有子此是血氣和<lb/>
調陽施隂化也診其手少隂脉動甚者姙子也少隂心脉也心<lb/>
主血脉又腎名胞門子戸尺中腎脉也尺中之脉按之不絶法<lb/>
姙娠也三部脉沈浮正等按之無絶者有娠也姙娠𥘉時寸㣲<lb/>
小呼吸五至三月而尺数也脉滑疾重以手按之散者胎巳三<lb/>
月也脉重手按之不散但疾不滑者五月也婦人姙娠四月欲<lb/>
知男女法左疾爲男右疾爲女俱疾爲生二子<lb/>
又法得太隂脉爲男得太陽脉爲女太隂脉沈太陽脉浮<lb/>
又法左手沈實爲男右手浮大爲女左右手俱沈實猥生二男<lb/>
左右手俱浮大猥生二女<lb/>
又法尺脉左偏大爲男右偏大爲女左右俱大産二子大者如<lb/>
<pb n="KR3e0009_SBCK_009-2a"/>
實狀<lb/>
又法左右尺俱浮爲産二男不爾則女作男生左右尺俱沈爲<lb/>
産二女不爾則男作女生也<lb/>
又法遣姙娠人面南行還復呼之左廻首者是男右廻首者是<lb/>
女也<lb/>
又法㸔上圊時夫從後急呼之左廻首是男右廻首是女也<lb/>
又法婦人姙娠其夫左乳房有核是男右乳房有核是女也<lb/>
婦人懷娠離經其脉浮設腹痛引腰脊爲今欲生也但離經者<lb/>
不病也<lb/>
又法婦人欲生其脉離經夜半覺日中則生也<lb/>
　　　　平姙娠胎動血分水分吐下腹痛證第二<lb/>
婦人懐胎一月之時足厥隂脉養二月足少陽脉養三月手心<lb/>
<pb n="KR3e0009_SBCK_009-2b"/>
主脉養四月手少陽脉養五月足太隂脉養六月足陽明脉養<lb/>
七月手太隂脉養八月手陽明脉養九月足少隂脉養十月足<lb/>
太陽脉養諸隂陽各養三十日活兒手太陽少隂不養者下主<lb/>
月水上爲乳汗活兒養母懷娠者不可灸刺其經必墮胎<lb/>
婦人懷娠三月而渇其脉反遲者欲爲水分復腹痛者必墮胎<lb/>
○脉浮汗出者必閉其脉数者必發癰膿五月六月脉数者必<lb/>
向壞脉緊者必胞漏脉遟者必腹滿而喘脉浮者必水壞爲腫<lb/>
○問曰有一婦人年二十所其脉浮数發熱嘔欬時下利不欲<lb/>
食脉復浮經水絶何也師曰法當有娠何以故此虚家法當微<lb/>
弱而反浮数此爲戴陽隂陽和合法當姙娠到立秋熱當自去<lb/>
何以知然数則爲熱熱者是火火是木之子死於未未爲六月<lb/>
位土王火休廢隂氣生秋節氣至火氣當罷熱自除去其<hi>病即</hi>愈<lb/>
<pb n="KR3e0009_SBCK_009-3a"/>
師曰乳後三月有所見後三月來脉無所見此便是軀有兒者<lb/>
護之恐病利也何以故懷姙陽氣内養乳中虚冷故令兒利<lb/>
婦人懷娠六月七月脉弦發熱其胎踰腹腹痛惡寒寒者小腹<lb/>
如扇之狀所以然者子藏閉故也當以附子湯温其藏<lb/>
婦人姙娠七月脉實大牢強者生沈細者死<lb/>
婦人姙娠八月脉实大牢強弦緊者生沈細者死<lb/>
婦人懷軀六月七月暴下斗餘水其胎必倚而墮此非時孤漿<lb/>
預下故也<lb/>
師曰寸口脉洪而濇洪則爲氣濇則爲血氣動丹田其形即温<lb/>
濇在於下胎冷若氷陽氣胎活隂氣必終欲别隂陽其下必殭<lb/>
假令陽終畜然若杯<lb/>
問曰婦人姙娠病師脉之何以知此婦人雙胎其一獨死其一<lb/>
<pb n="KR3e0009_SBCK_009-3b"/>
獨生而爲下其死者其病即愈然後竟免軀其脉何類<hi>何以</hi>别之<lb/>
○師曰寸口脉衛氣平調榮氣緩舒陽施隂化精盛有餘隂陽<lb/>
俱盛故成雙軀今少隂㣲緊血即濁凝經養不周胎則偏夭少<lb/>
腹冷滿膝臏疼痛腰重起難此爲血理若不早去害母失胎<lb/>
師曰婦人有胎腹痛其人不安若胎病不長欲知生死令人摸<lb/>
之如覆杯者則男如肘頭參差起者女也冷在何面冷者爲死<lb/>
温者爲生<lb/>
師曰婦人有漏下者有中生後因續下血都不絶者有姙娠下<lb/>
血者假令姙娠腹中痛爲胞漏<hi>一云阻</hi>膠艾湯主之<lb/>
婦人姙娠經㫁三月而得漏下下血四十日不止胎欲動在於<lb/>
臍上此爲姙娠六月動者前三月經水利時胎也下血者後㫁<lb/>
三月衃也所以下血不止者其癥不去故也當下其癥宜桂枝<lb/>
<pb n="KR3e0009_SBCK_009-4a"/>
茯苓圎<lb/>
問曰婦人病經水㫁一二月而反經來今脉反㣲澀何也師曰<lb/>
此前月中若當下利故令妨經利止月經當自下此非軀也<lb/>
婦人經自㫁而有軀其脉反弦恐其後必大下不成軀也<lb/>
婦人懐軀七月而不可知時時衂血而轉筋者此爲軀也衂時<lb/>
嚏而動者非軀也<lb/>
脉來近去逺故曰反以爲有軀而反㫁此爲有陽無隂故也<lb/>
婦人經月下但爲㣲少師脉之反言有軀其後審然其脉何類<lb/>
何以别之師曰寸口脉隂陽俱平榮衛調和按之滑浮之則輕<lb/>
陽明少隂各如經法身反洒淅不欲食飲頭痛心亂嘔<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>欲吐<lb/>
呼則㣲数吸則不驚陽多氣溢隂滑氣盛滑則多實六經養成<lb/>
所以月見隂見陽精汁凝胞散散者損墮設復陽盛雙姙二胎<lb/>
<pb n="KR3e0009_SBCK_009-4b"/>
今陽不足故令激經也<lb/>
婦人姙娠小便難飲如故當歸貝母苦參圎主之<lb/>
婦人姙娠有水氣身重小便不利洒洒惡寒起即頭眩葵子茯<lb/>
苓散主之<lb/>
婦人姙娠宜服當歸散即易産無疾苦<lb/>
師曰有一婦人來診<hi>一作脉</hi>自道經㫁不來師言一月爲衃二月<lb/>
爲血三月爲居經是定作軀也或爲血積譬如雞乳子熱者爲<lb/>
禄寒者多濁且當須後月復來經當入月幾日來假令以七日<lb/>
所來因言且須後月十日所來相間設其主復來者因脉之脉<lb/>
反沈而濇因問曽經半生若漏下亡血者定爲有軀其人言实<lb/>
有宜是當護之今經㣲弱恐復不安設言當奈何當爲合薬以<lb/>
治之<lb/>
<pb n="KR3e0009_SBCK_009-5a"/>
師曰有一婦人來診自道經㫁即去師曰一月血爲閉二月若<lb/>
有若無三月爲血積譬如雞伏子中寒即濁中熱即禄欲令胎<lb/>
壽當治其母俠寒懷子命則不壽也譬如雞伏子試取雞一毛<lb/>
拔去覆子不遍中寒者濁今夫人有軀少腹寒手掌反逆奈何<lb/>
得有軀婦人因言當奈何師曰當與温經湯設與夫家俱來者<lb/>
有軀與父母家俱來者當言寒多乆不作軀<lb/>
師曰有一婦人來診因言隂陽俱和調陽氣長隂氣短但出不<lb/>
入去近來逺故曰反以爲有軀偏反血㫁㫁來幾日假令審实<lb/>
者因言急當治恐經復下設令宫中人若寡婦無夫曽夜夢寐<lb/>
交通邪氣或懷乆作癥瘕急當治下服二湯設復不愈因言髮<lb/>
湯當中下胎而反不下此何等意邪可使且將視赤烏<hi>一作赤馬</hi>
師曰若宫里張氏不差復來相問<hi>臣億等詳此文理脫誤不属无本可校以示闕疑餘皆倣</hi>
<pb n="KR3e0009_SBCK_009-5b"/>
<hi>於此</hi>
師曰脉婦人得平脉隂脉小弱其人渇不能食無寒熱名爲軀<lb/>
桂枝主之法六十日當有娠設有醫治逆者却一月加吐下者<lb/>
則絶之方在傷寒中<lb/>
婦人脉平而虚者乳子法也平而㣲者實奄續法也而反㣲濇<lb/>
其人不亡血下利而反甚其脉虚俱坐乳大兒及乳小兒此自<lb/>
其常不能令甚虚竭病與亡血虚等必眩冒而短氣也<lb/>
師曰有一婦人好裝衣來診而得脉濇因問曽乳子下利乃當<lb/>
得此脉耳曽半生漏下者可設不者經㫁三月六月設乳子漏<lb/>
下可爲奄續㫁小兒勿乳須利止復來相問脉之<lb/>
師曰寸口脉㣲遲尺㣲於寸寸遲爲寒在上膲但當吐耳今尺<lb/>
反虚復爲強下之如此發匈滿而痛者必吐血少腹痛腰脊痛<lb/>
<pb n="KR3e0009_SBCK_009-6a"/>
者必下血師曰寸口脉㣲而弱氣血俱虚若下血嘔吐汗出者<lb/>
可不者趺陽脉㣲而弱春以胃氣爲夲吐利者可不者此爲水<lb/>
氣其腹必滿小便則難<lb/>
婦人常嘔吐而胃反若常喘<hi>一作多唾</hi>其經又㫁設來者必少<lb/>
師曰有一婦人年六十所經水常自下設乆得病利少腹堅滿<lb/>
者爲難治<lb/>
師曰有一婦人來診言經水少不知前者何也師曰曾更下利<lb/>
若汗出小便利者可何以故師曰亡其津液故令經水少設經<lb/>
下反多於前者當所苦困當言恐大便難身無復汗也<lb/>
師曰寸口脉沈而遲沈則爲水遟則爲寒寒水相摶趺陽脉伏<lb/>
水榖不化脾氣衰則鶩溏胃氣衰則身軆腫少陽脉卑少隂脉<lb/>
細男子則小便不利婦人則經水不通經爲血血不利則爲水<lb/>
<pb n="KR3e0009_SBCK_009-6b"/>
名曰血分<hi>一作水分</hi>
師曰寸口脉沈而数数則爲出沈則爲入出則爲陽實入則爲<lb/>
隂結趺陽脉㣲而弦㣲則無胃氣弦則不得息少隂脉沈而滑<lb/>
沈則爲在裏滑則爲實沈滑相搏血結胞門其藏不瀉經絡不<lb/>
通名曰血分<lb/>
問曰病有血分何謂也師曰經水前㫁後病水名曰血分此病<lb/>
爲難治<lb/>
問曰病有水分何謂也師曰先病水後經水㫁名曰水分此病<lb/>
易治何以故去水其經自當下<lb/>
脉濡而弱弱反在関濡反在㒹遟在上緊在下遟則爲寒名曰<lb/>
渾陽濁則濕名曰霧緊則隂氣慄脉反濡弱濡則中濕弱則中<lb/>
寒寒濕相摶名曰痺腰脊骨節苦煩肌爲不仁此當爲痺而反<lb/>
<pb n="KR3e0009_SBCK_009-7a"/>
懷軀遟歸經體重以下脚爲胕腫按之没指腰冷不仁此爲水<lb/>
懷喘則倚息小便不通緊脉爲嘔血氣無餘此爲水分榮衛乖<lb/>
亡此爲非軀<lb/>
　　　　平産後諸病鬱冐中風發熱煩嘔下利證第三<lb/>
問曰新産婦人有三病一者病痓<hi>亦作痙</hi>二者病鬱冒三者大便<lb/>
難何謂也師曰新産亡血虚多汗出喜中風故令病痓何故鬱<lb/>
冒師曰亡血復汗寒多故令鬱冒何故大便難師曰亡津液胃<lb/>
燥故大便難産婦鬱冒其脉㣲弱嘔不能食大便反堅但願汗<lb/>
出所以然者血虚而厥厥而必冒冒家欲解必大汗出以血虚<lb/>
下厥孤陽上出故但願汗出所以生婦喜汗出者亡隂血虚陽<lb/>
氣獨盛故當汗出隂陽乃復所以便堅者嘔不能食也小柴胡<lb/>
湯主之病觧能食七八日而更發熱者此爲胃熱氣实承氣湯<lb/>
<pb n="KR3e0009_SBCK_009-7b"/>
主之方在傷寒中<lb/>
婦人産得風續之数十日不解頭㣲痛惡寒時時有熱心下堅<lb/>
乾嘔汗出雖乆陽旦證續在可與陽旦方在傷寒中桂枝是也<lb/>
○婦人産後中風發熱面正赤喘而頭痛竹葉湯主之<lb/>
婦人産後腹中㽲痛可與當歸羊肉湯<lb/>
師曰産婦腹痛煩滿不得臥法當枳实芍薬散主之假令不愈<lb/>
者此爲腹中有乾血著臍下與下瘀血湯<lb/>
婦人産後七八日無太陽證少腹堅痛此悪露不盡不大便四<lb/>
五日趺陽脉㣲實再倍其人發熱日晡所煩燥者不能食譫語<lb/>
利之則愈宜承氣湯以熱在裏結在膀胱也方在傷寒中<lb/>
婦人産中虚煩亂嘔逆安中益氣竹皮大圎主之<lb/>
婦人熱利重下新産虚極白頭翁加甘草湯主之<hi>千金方又加阿膠</hi>
<pb n="KR3e0009_SBCK_009-8a"/>
　　　　平帶下絶産無子亡血居經證第四<lb/>
師曰婦人帶下六極之病脉浮則爲腸鳴腹滿緊則爲腹中痛<lb/>
数則爲隂中癢痛則生瘡弦則隂疼掣痛<lb/>
師曰帶下有三門一曰胞門二曰龍門三曰玉門巳産属胞門<lb/>
未産属龍門未嫁女属玉門<lb/>
問曰未出門女有三病何謂也師曰一病者經水𥘉下隂中熱<lb/>
或有當風或有扇者二病者或有以寒水洗之三病者或見丹<lb/>
下驚怖得病属帶下<lb/>
師曰婦人帶下九實中事假令得䑕乳之病劇易當劇有期當<lb/>
庚辛爲期餘皆倣此<lb/>
問曰有一婦人年五十所病但苦背痛時時腹中痛少食多厭<lb/>
喜䐜脹其脉陽㣲関尺小緊形脉不相應願知所說師曰當問<lb/>
<pb n="KR3e0009_SBCK_009-8b"/>
病者飲食何如假令病者言我不欲飲食聞榖氣臭者病爲在<lb/>
上膲假令病者言我少多爲欲食不食亦可病爲在中膲假令<lb/>
病者言我自飲食如故病爲在下膲爲病属帶下當以帶下治<lb/>
之<lb/>
婦人帶下經水不利少腹滿痛經一月再見土瓜根散主之<lb/>
婦人帶下脉浮悪寒漏下者不治<lb/>
師曰有一婦人將一女子年十五所來問診言女年十四時經<lb/>
水自下今經反㫁其母言恐怖師曰言此女爲是夫人親女非<lb/>
耶若親者當相爲說之婦人因荅言自是女爾師曰所以問者<lb/>
無他夫人年十四時亦以經水下所以㫁此爲避年勿怪後當<lb/>
自下<lb/>
婦人少腹冷惡寒乆年少者得之此爲無子年大者得之絶産<lb/>
<pb n="KR3e0009_SBCK_009-9a"/>
師曰脉㣲弱而澀年少得此爲無子中年得此爲絶産<lb/>
師曰少隂脉浮而緊緊則疝瘕腹中痛半産而墮傷浮則亡血<lb/>
絶産惡寒<lb/>
師曰肥人脉細胞有寒故令少子其色黄者匈上有寒<lb/>
婦人少腹䃂<hi>音衮</hi>磊<hi>力罪切</hi>轉痛而復自觧發作無常經反㫁膀胱<lb/>
中結堅急痛下引隂中氣衝者乆必兩脇拘急<lb/>
問曰婦人年五十所病下利数十日不止暮則發熱少腹裏急<lb/>
痛腹滿手掌熱唇口乾燥何也師曰此病属帶下何以故曾經<lb/>
半産瘀血在少腹中不去何以知之其證唇口乾燥故知之當<lb/>
與温經湯<lb/>
問曰婦人病下利而經水反㫁者何也師曰但當止利經自當<lb/>
下勿怪所以利不止而血㫁者但下利亡津液故經㫁利止津<lb/>
<pb n="KR3e0009_SBCK_009-9b"/>
液復經當自下<lb/>
婦人血下咽乾而不渇其經必㫁此榮不足夲自有㣲寒故不<lb/>
引飲渇而引飲者津液得通榮衛自和其經必復下<lb/>
師曰寸口脉㣲而濇㣲則衛氣不足濇則血氣無餘衛不足其<lb/>
息短其形燥血不足其形逆榮衛俱虚言語謬誤趺陽脉浮而<lb/>
濇濇則胃氣虚虚則短氣咽燥而口苦胃氣濇則失液少隂脉<lb/>
㣲而遟㣲則無精遟則隂中寒濇則血不來此爲居經三月一<lb/>
來<lb/>
師曰脉㣲血氣俱虚年少者亡血也乳子下利爲可不者此爲<lb/>
居經三月一來<lb/>
問曰婦人姙娠三月師脉之言此婦人非軀今月經當下其脉<lb/>
何類何以别之師曰寸口脉衛浮而大榮反而弱浮大則氣強<lb/>
<pb n="KR3e0009_SBCK_009-10a"/>
反弱則少血孤陽獨呼隂不能吸二氣不停衛降榮竭隂爲積<lb/>
寒陽爲聚熱陽盛不潤經絡不足隂虚陽往<hi>一作实</hi>故令少血時<lb/>
發洒淅咽燥汗出或溲稠数多唾涎沫此令重虚津液漏泄故<lb/>
知非軀畜煩滿洫月禀一經三月一來隂盛則瀉名曰居經<lb/>
問曰婦人年五十所一朝而清血二三日不止何以治之師曰<lb/>
此婦人前絶生經水不下今反清血此爲居經不須治當自止<lb/>
經水下常五日止者五日愈<lb/>
婦人月經一月再來者經來其脉欲自知常而反㣲不利不汗<lb/>
出者其經二月必來<lb/>
　　　　平鬱冐五崩漏下經閉不利腹中諸病證第五<lb/>
問曰婦人病經水適下而發其汗則鬱冐不知人何也師曰經<lb/>
水下故爲裏虚而發其汗爲表復虚此爲表裏俱虚故令欝冐<lb/>
<pb n="KR3e0009_SBCK_009-10b"/>
也<lb/>
問曰婦人病如癲疾欎冐一日二十餘發師脉之反言帶下皆<lb/>
如師言其脉何類何以别之師曰寸口脉濡而緊濡則陽氣㣲<lb/>
緊則榮中寒陽㣲衛氣虚血竭凝寒隂陽不和邪氣舎於榮衛<lb/>
疾<hi>疾一作候</hi>起年少時經水來以合房室移時過度精感命門開經<lb/>
下血虚百脉皆張中極感陽動㣲風激成寒因虚舎榮衛冷積<lb/>
於丹田發動上衝奔在匈隔津液掩口入涎唾涌溢出眩冒狀<lb/>
如厥氣衝髀裏熱粗醫名爲癲灸之因大劇<lb/>
問曰婦人病苦氣上衝匈眩冒吐涎沫髀裏氣衝熱師脉之不<lb/>
名帶下其脉何類何以别之師曰寸口脉沈而㣲沈則衛氣伏<lb/>
㣲則榮氣絶陽伏則爲疹隂絶則亡血病當小便不利津液閉<lb/>
塞今反小便通㣲汗出沈変爲寒欬逆嘔沫其肺成痿津液竭<lb/>
<pb n="KR3e0009_SBCK_009-11a"/>
少亡血損經絡因寒爲氣厥手足苦痺氣從丹田起上至匈脇<lb/>
沈寒怫鬱於上匈中窒塞氣歴陽部面翕如醉形躰似肥此乃<lb/>
浮虚醫反下之長針復重虚榮衛乆發眩冒故知爲血厥也<lb/>
問曰五崩何等類師曰白崩者形如涕赤崩者形如絳津黄崩<lb/>
者形如爛瓜青崩者形如藍色黒崩者形如衃血也<lb/>
師曰有一婦人來脉反得㣲濇法當吐若下利而言不因言夫<lb/>
人年幾何夫人年七七四十九經水當㫁反至今不止以故致<lb/>
此虚也<lb/>
寸口脉弦而大弦則爲减大則爲芤减則爲寒芤則爲虚寒虚<lb/>
相摶脉則爲革婦人則半産漏下旋復花湯主之<lb/>
婦人陷經漏下黒不觧膠薑湯主之<lb/>
婦人經水不利抵當湯主之在傷寒中<lb/>
<pb n="KR3e0009_SBCK_009-11b"/>
婦人經水閉不利藏堅僻不止中有乾血下白物礬石圎<hi>主之</hi>
婦人腹中諸疾痛當歸芍藥散主之<hi>一云治壊姙腹中疼痛</hi>
婦人腹中痛小建中湯主之方在傷寒中<hi>一云腹中痛小便利理中湯主之</hi>
　　　　平咽中如有灸腐喜悲熱入血室腹滿證第六<lb/>
婦人咽中如有灸腐狀半夏厚朴湯主之<lb/>
婦人藏燥喜悲傷欲哭象如神靈所以数欠甘草小麥湯<hi>主之</hi>
婦人中風發熱惡寒經水適來得之七八日熱除脉遟身凉匈<lb/>
脇下滿如結匈狀其人譫語此爲熱入血室當刺期門隨其虚<lb/>
實而取之<lb/>
婦人中風七八日續有寒熱發作有時經水適断者此爲熱入<lb/>
血室其血必結故使如瘧狀發作有時小柴胡湯主之方在傷<lb/>
寒中<lb/>
<pb n="KR3e0009_SBCK_009-12a"/>
婦人傷寒發熱經水適來晝日了了暮則譫語如見鬼狀此爲<lb/>
熱入血室無犯胃氣若上二膲必當自愈<hi>二字疑</hi>
陽明病下血而譫語此爲熱入血室但頭汗出者當刺期門隨<lb/>
其實而寫之濈然汗出者則愈<lb/>
婦人少腹滿如敦敦狀<hi>要畧云滿而熱</hi>小便微難而不渇生後<hi>生後疑</hi>者<lb/>
此爲水與血并結在血室大黄甘遂湯主之<lb/>
　　　　平隂中寒轉胞隂吹隂生瘡脫下證第七<lb/>
婦人隂寒温中坐藥蛇床子散主之<lb/>
婦人著坐藥強下其經目眶爲痛足跟難以踐地心中狀如懸<lb/>
○問曰有一婦人病飲食如故煩熱不得臥而反倚息者何也<lb/>
師曰得病轉胞不得溺也何以故師曰此人故肌盛頭㪯身滿<lb/>
今反羸痩頭㪯中空感<hi>一作减</hi>胞系了戾故致此病但利小便則<lb/>
<pb n="KR3e0009_SBCK_009-12b"/>
愈宜服腎氣圎以中有茯苓故也方在虚勞中<lb/>
師曰脉得浮緊法當身軀疼痛設不痛者當射云何因當射言<lb/>
若腸中痛腹中鳴欬者因失便婦人得此脉者法當隂吹<lb/>
師曰寸口脉浮而弱浮則爲虚弱則無血浮則短氣弱則有熱<lb/>
而自汗出趺陽脉浮而濇浮則氣滿濇則有寒喜噫吞酸其氣<lb/>
而下少腹則寒少隂脉弱而㣲㣲則少血弱則生風㣲弱相搏<lb/>
隂中惡寒胃氣下泄吹而正喧<lb/>
師曰胃氣下泄吹而正喧此榖氣之實也膏髮導之<lb/>
少隂脉滑而数者隂中則生瘡<lb/>
少隂脉数則氣淋隂中生瘡<lb/>
婦人隂中蝕瘡爛狼牙湯洗之<lb/>
婦人藏腫如瓜隂中疼引腰痛者杏人湯主之<lb/>
<pb n="KR3e0009_SBCK_009-13a"/>
少隂脉弦者白腸必挺核<lb/>
少隂脉浮而動浮則爲虚動則爲痛婦人則脫下<lb/>
　　　　平婦人病生死證第八<lb/>
診婦人漏血下赤白日下血数升脉急疾者死遟者生<lb/>
診婦人漏下赤白不止脉小虚滑者生大緊實数者死<lb/>
診婦人新生乳子脉沈小滑者生實大堅弦急者死<lb/>
診婦人疝瘕積聚脉弦急者生虚弱小者死<lb/>
診婦人新生乳子因得熱病其脉懸小四肢温者生寒清者死<lb/>
診婦人生産因中風傷寒熱病喘鳴而肩息脉實大浮緩者生<lb/>
小急者死<lb/>
診婦人生産之後寸口脉炎疾不調者死沈㣲附骨不絶者生<lb/>
○金瘡在隂處出血不絶隂脉不能至陽者死接陽而復出者<lb/>
<pb n="KR3e0009_SBCK_009-13b"/>
生<lb/>
　　　　平小兒雜病證第九<lb/>
小兒脉呼吸八至者平九至者傷十至者困<lb/>
診小兒脉法多雀鬪要以三部脉爲主若緊爲風癎沈者乳不<lb/>
消弦急者客忤氣<lb/>
小兒是其日数應變蒸之時身熱而脉乱汗不出不欲食食輙<lb/>
吐哯者脉乱無苦也<lb/>
小兒脉沈而数者骨間有熱欲以腹按冷清也<lb/>
小兒大便赤青瓣飱洩脉小手足寒難巳脉小手足温易巳<lb/>
小兒病困汗出如珠著身不流者死<lb/>
小兒病其頭毛皆上逆者必死耳間青脉起者瘈痛<lb/>
小兒病而囟䧟入其口脣乾目皮反口中氣出冷足与頭相抵<lb/>
<pb n="KR3e0009_SBCK_009-14a"/>
臥不舉身手足四肢垂其臥正直如得縛其掌中冷皆死至十<lb/>
日不可復治之<lb/>
新刋王氏脉經卷第九<lb/>
<pb n="KR3e0009_SBCK_009-14b"/>
</p>
<p>
</p>
  </div>
</body>
</text>
</TEI>
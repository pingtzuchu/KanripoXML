<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3e0009_SBCK_004-1a"/>
新刋王氏脉經卷第四<lb/>
　　　　朝散大夫守光禄卿直秘閣判登聞檢院上護軍臣林億等類次<lb/>
　　　辨三部九候脉證第一<lb/>
　　　平雜病脉第二<lb/>
　　　診五藏六腑氣絶證候第三<lb/>
　　　診四時相反脉第四<lb/>
　　　診損至脉第五<lb/>
　　　診脉動止投數踈數死期年月第六<lb/>
　　　診百病死生决第七<lb/>
　　　診三部虚實决死生第八<lb/>
　　　　辨二部九候脉證第一<lb/>
<pb n="KR3e0009_SBCK_004-1b"/>
經言所謂三部者寸關尺也九候者每部中有天地人也上部<lb/>
主候從匈以上至頭中部主候從膈以下至氣街下部主候從<lb/>
氣街以下至足浮沈牢結遟疾滑濇各自異名分理察之勿怠<lb/>
觀変所以别三部九候知病之所起審而明之針灸亦然也故<lb/>
先候脉寸中<hi>寸中一作十中於九</hi>浮在皮膚沈細在裏昭昭天道可得長<lb/>
乆上部之候牢結沈滑有積氣在膀胱微細而弱卧引裏急頭<lb/>
痛欬嗽逆氣上下心膈上有熱者口乾渇燥病從寸口邪入上<lb/>
者名曰解脉來至狀如琴絃苦少腹痛女子經月不利孔竅生<lb/>
瘡男子病痔左右脇下有瘡上部不通者苦少腹痛腸鳴寸口<lb/>
中虚弱者傷氣氣不足大如桃李實苦痺也寸口直上者逆虚<lb/>
也如浮虚者泄利也中部脉結者腹中積聚若在膀胱兩脅下<lb/>
有熱脉浮而大風從胃管入水脹乾漚心下澹澹如有桃李核<lb/>
<pb n="KR3e0009_SBCK_004-2a"/>
胃中有寒時苦煩痛不食食即心痛胃脹支滿膈上積脅下有<lb/>
熱時寒熱淋露脉横出上者脅氣在膀胱病即著右横關入寸<lb/>
口中者膈中不通喉中咽難刺關元入少隂下部脉者其脉來<lb/>
至浮大者脾也與風集合時上頭痛引腰背小滑者厥也足下<lb/>
熱煩滿逆上搶心上至喉中狀如惡肉脾傷也病少腹下在膝<lb/>
諸骨節間寒清不可屈伸脉急如絃者筋急足挛結者四胑重<lb/>
從尺邪入陽明者寒熱也大風邪入少隂女子漏白下赤男子<lb/>
溺血隂萎不起引少腹痛<lb/>
人有三百六十脉法三百六十日三部者寸關尺也尺脉爲隂<lb/>
隂脉常沈而遟寸關爲陽陽脉俱浮而速氣出爲動入爲息故<lb/>
陽脉六息七息十三投隂脉八息七息十五投此其常也二十<lb/>
八脉相逐上下一脉不來知疾所苦尺勝治下寸勝治上尺寸<lb/>
<pb n="KR3e0009_SBCK_004-2b"/>
俱平治中央臍以上陽也法於天臍以下隂也法於地臍爲中<lb/>
關頭爲天足爲地有表無裏邪之所止得鬼病何謂麦裏寸尺<lb/>
爲表關爲裏兩頭有脉關中絶不至也尺脉上不至關爲隂絶<lb/>
寸脉下不至關爲陽絶隂絶而陽微死不治三部脉或至或不<lb/>
至冷氣在胃中故令脉不通也上部有脉下部無脉其人當吐<lb/>
不吐者死上部無脉下部有脉雖困無所苦所以然者譬如人<lb/>
之有尺樹之有根雖枝葉枯槀根本將自生木有根本即自有<lb/>
氣故知不死也寸口脉平而死者何也然諸十二經脉者皆係<lb/>
於生氣之原所謂生氣之原者非謂十二經之根本也謂腎間<lb/>
動氣也此五藏六府之本十二經之根呼吸之門三焦之原一<lb/>
名守邪之神也故氣者人根本也根絶則莖枯矣寸口脉平而<lb/>
死者生氣獨絶於内也<hi>腎間動氣謂左為腎右為命門命門者精神之所舎原氣之所係也一名守邪</hi>
<pb n="KR3e0009_SBCK_004-3a"/>
<hi>之神以命門之神固守邪氣不得妄入入即死矣此腎氣先絶於内其人便死其脉不復反得動病也</hi>岐伯曰形<lb/>
盛脉細少氣不足以息者死形瘦脉大匈中多氣者死形氣相<lb/>
得者生參伍不調者病三部九候皆相失者死上下左右之脉<lb/>
相應如參舂者病甚上下左右相失不可数者死中部之候雖<lb/>
獨調與衆藏相失者死中部之候相减者死目内䧟者死黃帝<lb/>
曰冬隂夏陽柰何歧伯曰九候之脉皆沈細懸絶者爲隂主冬<lb/>
故以夜半死盛躁喘数者爲陽主夏故以日中死是故寒熱者<lb/>
平旦死熱中及熱病者日中死病風者以日夕死病水者以夜<lb/>
半死其脉乍数乍踈乍遟乍疾者以日乗四季死形肉以脫九<lb/>
候雖調猶死七診雖見九候皆順者不死所言不死者風氣之<lb/>
病及經月之病似七診之病而非也故言不死若有七診之病<lb/>
其脉候亦敗者死矣必發<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>噫必審問其所始病與今之所方<lb/>
<pb n="KR3e0009_SBCK_004-3b"/>
病而后各切循其脉視其經絡浮沈以上下逆順循之其脉疾<lb/>
者不病其脉遟者病脉不往來者死皮膚著者死<lb/>
兩手脉結上部者濡結中部者緩結三里者豆起弱反在關濡<lb/>
反在巔微在其上濇反在下微即陽氣不足沾熱汗出濇即無<lb/>
血厥而且寒黃帝問曰余每欲視色持脉獨調其尺以言其病<lb/>
從外知内爲之柰何歧伯對曰審其尺之緩急小大滑澀肉之<lb/>
堅脆而病形變定矣調之何如對曰脉急者尺之皮膚亦急脉<lb/>
緩者尺之皮膚亦緩脉小者尺之皮膚减而少脉大者尺之皮<lb/>
膚亦大脉滑者尺之皮膚亦滑脉濇者尺之皮膚亦濇凡此六<lb/>
変有微有甚故善調尺者不待于寸善調脉者不待于色能參<lb/>
合行之可爲上工尺膚滑以淖澤者風也尺内弱解㑊安卧脫<lb/>
肉者寒熱也尺膚濇者風痺也尺膚麄如枯魚之鱗者水淡飲<lb/>
<pb n="KR3e0009_SBCK_004-4a"/>
也尺膚熱甚脉盛躁者病温也其脉盛而滑者汗且出尺膚寒<lb/>
甚脉小<hi>一作急</hi>者泄少氣尺膚烜然<hi>烜然甲乙作熱炙人手</hi>先熱後寒者寒<lb/>
熱也尺膚先寒乆持之而熱者亦寒熱也尺烜然熱人迎大者<lb/>
甞奪血尺緊人迎脉小甚則少氣色白有加者立死肘所獨熱<lb/>
者腰以上熱肘前獨熱者膺前熱肘後獨熱者肩背熱肘後麄<lb/>
以下三四寸腸中有蟲手所獨熱者腰以上熱臂中獨熱者腰<lb/>
腹熱掌中熱者腹中熱掌中寒者腹中寒魚上白肉有青血脉<lb/>
者胃中有寒<lb/>
　諸浮諸沈諸滑諸澀諸弦諸緊若在寸口膈以上病若在關<lb/>
　上胃以下病若在尺中腎以下病<lb/>
　寸口脉滑而遟不沈不浮不長不短爲無病左右同法<lb/>
　寸口太過與不及寸口之脉中手短者曰頭痛中手長者曰<lb/>
<pb n="KR3e0009_SBCK_004-4b"/>
　足脛痛中手促上擊者曰肩背痛<lb/>
　寸口脉浮而盛者病在外<lb/>
　寸口脉沈而堅者病在中<lb/>
　寸口脉沈而弱者曰寒熱<hi>一作氣又作中</hi>及疝瘕少腹痛<lb/>
　寸口脉沈而弱髪必墮落<lb/>
　寸口脉沈而緊苦心下有寒時痛有積聚<lb/>
　寸口脉沈匈中短氣<lb/>
　寸口脉沈而喘者寒熱<lb/>
　寸口脉但實者心勞<lb/>
　寸口脉緊或浮膈上有寒肺下有水氣<lb/>
　脉緊而長過寸口者注病<lb/>
　脉緊上寸口者中風風頭痛亦如之<hi>千金翼云亦為傷寒頭痛</hi>
<pb n="KR3e0009_SBCK_004-5a"/>
　脉弦上寸口者宿食降者頭痛<lb/>
　脉來過寸入魚際者遺尿<lb/>
　脉出魚際逆氣喘息<lb/>
　寸口脉潎潎如羮上肥陽氣微連連如蜘蛛絲隂氣衰<lb/>
　寸口脉偏絶則臂偏不遂其人兩手俱絶者不可治兩手前<lb/>
　部陽絶者苦心下寒毒喙中熱<lb/>
　關上脉浮而大風在胃中張口肩息心下澹澹食欲嘔<lb/>
　關上脉微浮積熱在胃中嘔吐蚘蟲心徤忘<lb/>
　關上脉滑而大小不勻<hi>千金云必吐逆</hi>是爲病方欲進不出一二<lb/>
　復欲發動其人欲多飲飲即注利如利止者生不止者死<lb/>
　關上脉緊而滑者蚘動<lb/>
　關上脉澀而堅大而實按之不減有力爲中焦實有伏結在<lb/>
<pb n="KR3e0009_SBCK_004-5b"/>
　脾肺氣塞實熱在胃中<lb/>
　關上脉䄡䄡大而尺寸細者其人必心腹冷積癥瘕結聚<lb/>
　復欲發動其人欲多飲飲即注利如利止者生不止<lb/>
　關上脉時來時去乍大乍小乍踈乍数者胃中寒熱羸劣<lb/>
　欲飲食如瘧狀<lb/>
　尺脉浮者客陽在下焦<lb/>
　尺脉細微溏泄下冷利<lb/>
　尺脉弱寸彊胃絡脉傷<lb/>
　尺脉虚小者足脛寒痿痺脚疼<lb/>
　尺脉澀下血不利多汗<hi>素問又云尺澀脉滑謂之多汗</hi>
　尺脉滑而疾爲血虚<lb/>
　尺脉沈而滑者寸白蟲<lb/>
<pb n="KR3e0009_SBCK_004-6a"/>
　尺脉細而急者筋攣痺不能行<lb/>
　尺脉麄常熱者謂之熱中腰胯疼小便赤熱<lb/>
　尺脉偏滑疾面赤如醉外熱則病<lb/>
　　　　平雜病脉第二<lb/>
　滑爲實爲下<hi>又為陽氣衰</hi>数爲虚爲熱浮爲風爲虚動爲痛爲驚<lb/>
　沈爲水爲實<hi>又為鬼疰</hi>弱爲虚爲悸<lb/>
　遟則爲寒濇則少血緩則爲虚洪則爲氣<hi>一作熱</hi>緊則爲寒<lb/>
　数爲瘧<lb/>
　瘧脉自弦弦数多熱弦遟多寒微則爲虚代㪚則死<lb/>
　弦爲痛痺<hi>一作浮為風疰</hi>偏弦爲飲雙弦則脅下拘急而痛其人<lb/>
　濇惡寒<lb/>
　濇脉大寒熱在中<lb/>
<pb n="KR3e0009_SBCK_004-6b"/>
　伏者霍亂<lb/>
　安卧脉盛謂之脫血<lb/>
　凢亡汗肺中寒飲冷水欬嗽下利胃中虚冷此等其脉並緊<lb/>
　浮而大者風<lb/>
　浮大者中風頭重鼻塞<lb/>
　浮而緩皮膚不仁風寒入肌肉<lb/>
　滑而浮散者攤緩風<lb/>
　滑者鬼疰<lb/>
　澀而緊痺病<lb/>
　浮洪大長者風眩癲疾<lb/>
　大堅疾者癲病<lb/>
　弦而鈎脇下如刀刺狀如蜚尸至困不死<lb/>
<pb n="KR3e0009_SBCK_004-7a"/>
　緊而急者遁尸<lb/>
　洪大者傷寒熱病<lb/>
　浮洪大者傷寒秋吉春成病<lb/>
　浮而滑者宿食<lb/>
　浮滑而疾者食不消脾不磨<lb/>
　短疾而滑酒病<lb/>
　浮而細滑傷飲<lb/>
　遟而滑中寒有癥結<lb/>
　駃而緊積聚有擊痛<lb/>
　弦急疝瘕小腹痛又爲癖病<hi>一作痺病</hi>
　遟而滑者脹<lb/>
　盛而緊曰脹<lb/>
<pb n="KR3e0009_SBCK_004-7b"/>
　弦小者寒癖<lb/>
　沈而弦者懸飲内痛<lb/>
　弦數有寒飲冬夏難治<lb/>
　緊而滑者吐逆<lb/>
　小弱而濇胃反<lb/>
　遟而緩者有寒<lb/>
　微而緊者有寒<lb/>
　沈而遲腹藏有冷病<lb/>
　微弱者有寒少氣<lb/>
　實緊胃中有寒苦不能食時時利者難治<hi>一作時時嘔稽晋難治</hi>
　滑數心下結熱盛<lb/>
　滑疾胃中有熱<lb/>
<pb n="KR3e0009_SBCK_004-8a"/>
　緩而滑曰熱中<lb/>
　沈<hi>一作浮</hi>而急病傷寒暴發虚熱<lb/>
　浮而絶者氣<lb/>
　辟大而滑中有短氣<lb/>
　浮短者其人肺傷諸氣㣲少不過一年死法當嗽也<lb/>
　沈而數中水冬不治自愈<lb/>
　短而數心痛心煩<lb/>
　弦而緊脇痛藏傷有瘀血<hi>一作有寒血</hi>
　沈而滑爲下重亦爲背膂痛<lb/>
　脉來細而滑按之能虚因急持直者僵仆從高墮下病在内<lb/>
　微浮秋吉冬成病<lb/>
　微數雖甚不成病不可勞<lb/>
<pb n="KR3e0009_SBCK_004-8b"/>
　浮滑疾緊者以合百病乆易愈<lb/>
　陽邪來見浮洪<lb/>
　隂邪來見沈細<lb/>
　水榖來見堅實<lb/>
　脉來乍大乍小乍長乍短者爲祟<lb/>
　脉來洪大嫋嫋者社祟<lb/>
　脉來沈沈澤澤四支不仁而重土祟<lb/>
　脉與肌肉相得乆持之至者可下之<lb/>
　弦小緊者可下之<lb/>
　緊而数寒熱俱發必下乃愈<lb/>
　弦遟者宜温薬<lb/>
　緊数者可發其汗<lb/>
<pb n="KR3e0009_SBCK_004-9a"/>
　　　　診五藏六腑氣絶證候第三<lb/>
　病人肝絶八日死何以知之面青但欲伏眠目視而不見人<lb/>
　汗<hi>一作泣</hi>出如水不止<hi>一曰二日死</hi>
　病人膽絶七日死何以知之眉爲之傾<lb/>
　病人筋絶九日死何以知之手足爪甲青呼罵不休<hi>一曰八日死</hi>
　病人心絶一日死何以知之肩息回視立死<hi>一曰目亭亭一日死</hi>
　病人腸<hi>一云小腸</hi>絶六日死何以知之髮直如乾麻不得屈伸白<lb/>
　汗不止<lb/>
　病人脾絶十二日死何以知之口冷足腫腹熱臚脹泄利不<lb/>
　覺出無時度<hi>一曰五日死</hi>
　病人胃絶五日死何以知之脊痛腰中重不可反覆<hi>一曰腓腸平九日死</hi>
　病人肉絶六日死何以知之耳乾舌皆腫溺血大便赤泄<hi>一曰</hi>
<pb n="KR3e0009_SBCK_004-9b"/>
<hi>足腫九日死</hi>
　病人肺絶三日死何以知之口張但氣出而不還<hi>一曰鼻口虚張短氣</hi>
　病人大腸絶不治何以知之泄利無度利絶則死<lb/>
病人腎絶四日死何以知之齒爲暴枯靣爲正黒目中黃色<lb/>
腰中欲折白汗出如流水<hi>一曰人中平七日死</hi>
病人骨絶齒黃落十日死<lb/>
　諸浮脉無根者皆死巳上五藏六腑爲根也<lb/>
　　　診四時相反脉證第四<lb/>
春三月木王肝脉治當先至心脉次之肺脉次之腎脉次之此<lb/>
爲四時王相順脉也到六月土王脾脉當先至而反不至反得<lb/>
腎脉此爲腎反脾也七十日死何謂賢反脾夏火王心脉當先<lb/>
至肺脉次之而反得腎脉是謂腎反脾期五月六月忌丙丁<lb/>
<pb n="KR3e0009_SBCK_004-10a"/>
脾反肝三十日死何爲脾反肝春肝脉當先至而反不至脾脉<lb/>
先至是謂脾反肝期正月二月忌甲乙<lb/>
腎反肝三歲死何謂腎反肝春肝脉當先至而反不至腎脉先<lb/>
至是謂腎反肝也期七月八月忌庚辛<lb/>
腎反心二歲死何謂腎反心夏心脉當先至而反不至腎脉先<lb/>
至是謂腎反心也期六月忌戊已<hi>臣億等按千金云此中不論肺金之氣踈畧未諭指南又</hi>
<hi>推五行亦頗顚倒待求别録也</hi>
　　　　診損至脉第五<lb/>
脉有損至何謂也然至之脉一呼再至曰平三至曰離經四至<lb/>
曰奪精五至曰死六至曰命絶此至之脉也何謂損一呼一至<lb/>
曰離經二呼一至曰奪精三呼一至曰死四呼一至曰命絶此<lb/>
損之脉也至脉從下上損脉從上下也損脉之爲病柰何然一<lb/>
<pb n="KR3e0009_SBCK_004-10b"/>
損損於皮毛皮聚而毛落二損損於血脉血脉虚少不能榮於<lb/>
五藏六府也三損損於肌肉肌肉痟痩食飲不爲肌膚四損損<lb/>
於筋筋緩不能自收持五損損於骨骨痿不能起於牀反此者<lb/>
至於收病也從上下者骨痿不能起於牀者死從下上者皮聚<lb/>
而毛落者死治損之法柰何然損其肺者益其氣損其心者益<lb/>
其榮衛損其脾者調其飲食適其寒温損其肝者緩其中損其<lb/>
腎者益其精氣此治損之法也<lb/>
脉有一呼再至一吸再至一呼三至一吸三至一呼四至一吸<lb/>
四至一呼五至一吸五至一呼六至一吸六至一呼一至一吸<lb/>
一至再呼一至再吸一至呼吸再至脉來如此何以别知其病<lb/>
也然脉來一呼再至一吸再至不大不小曰平一呼三至一吸<lb/>
三至爲適得病前大後小即頭痛目眩前小後大即匈滿短氣<lb/>
<pb n="KR3e0009_SBCK_004-11a"/>
一呼四至一吸四至病適欲甚脉洪大者苦煩滿沈細者腹中<lb/>
痛滑者傷熱濇者中霧露一呼五至一吸五至其人當困沈細<lb/>
即夜加浮大即晝加不大小雖困可治其有大小者爲難治一<lb/>
呼六至一吸六至爲十死脉也沈細夜死浮大晝死一呼一至<lb/>
一吸一至名曰損人雖能行猶當<hi>一作獨未</hi>着牀所以然者血氣皆<lb/>
不足故也再呼一至再吸一至名曰无䰟无䰟者當死也人雖<lb/>
能行名曰行尸<lb/>
扁鵲曰脉一出一入曰平再出一入少隂三出一入太隂四出<lb/>
一入厥隂再入一出少陽三入一出陽明四入一出太陽脉岀<lb/>
者爲陽入者爲隂故人一呼而脉再動氣行三寸一吸而脉再<lb/>
動氣行三寸呼吸定息脉五動一呼一吸爲一息氣行六寸人<lb/>
十息脉五十動氣行六尺二十息脉百動爲一備之氣以應四<lb/>
<pb n="KR3e0009_SBCK_004-11b"/>
時天有三百六十五日人有三百六十五節晝夜漏下水百刻<lb/>
一備之氣脉行丈二尺一日一夜行於十二辰氣行尽則周遍<lb/>
於身與天道相合故曰平平者无病也一隂一陽是也脉再動<lb/>
爲一至再至而緊即奪氣一刻百三十五息十刻千三百五十<lb/>
息百刻萬三千五百息二刻爲一度一度氣行一周身晝夜五<lb/>
十度脉三至者離經一呼而脉三動氣行四寸半人一息脉七<lb/>
動氣行九寸十息脉七十動氣行九尺一備之氣脉百四十動<lb/>
氣行一丈八天一周於身氣過百八十度故曰離經離經者病<lb/>
一隂二陽是也三至而緊則奪血脉四至則奪精一呼而脉四<lb/>
動氣行六寸人一息脉九動氣行尺二寸人十息脉九十動氣<lb/>
行一丈二尺一備之氣脉百八十動氣行二丈四尺一周於身<lb/>
氣過三百六十度再遍於身不及五節一時之氣而重至諸脉<lb/>
<pb n="KR3e0009_SBCK_004-12a"/>
浮濇者五藏无精難治一隂三陽是也四至而緊則奪形脉五<lb/>
至者死一呼而脉五動氣行六寸半<hi>當行七寸半</hi>人一息脉十一動<lb/>
氣行尺三寸<hi>當行尺五寸</hi>人十息脉百一十動氣行丈三尺<hi>當行丈五尺</hi>
一備之氣脉二百二十動氣行二丈六尺<hi>當行三丈</hi>一周於身三百<lb/>
六十五節氣行過五百四十度再周於身過百七十度一節之<lb/>
氣而至此氣浮濇經行血氣竭尽不守於中五藏痿痟精神散<lb/>
亡脉五至而緊則死三隂<hi>一作二</hi>三陽是也雖五猶末如之何也<lb/>
脉一損一乗者人一呼而脉一動人一息而脉再動氣行三寸<lb/>
十息脉二十動氣行三尺一備之氣脉四十動氣行六尺不及<lb/>
周身百八十節氣短不能周遍於身苦少氣身躰懈墮矣脉再<lb/>
損者人一息而脉一動氣行一寸五分人十息脉十動氣行尺<lb/>
五寸一備之氣脉二十動氣行三尺不及周身二百節<hi>疑</hi>氣血<lb/>
<pb n="KR3e0009_SBCK_004-12b"/>
盡經中不能及故曰離經血去不在其處小大便皆血也脉三<lb/>
損者人一息復一呼而脉一動十息脉七動氣行尺五寸<hi>當行尺五</hi>
<hi>分</hi>一備之氣脉十四動氣行三尺一寸<hi>當行二尺一寸</hi>不及周身二百<lb/>
九十七節故曰爭氣行血流不能相與俱㣲氣閉实則匈滿藏<lb/>
枯而爭於中其氣不朝血凝於中死矣脉四損者再息而脉一<lb/>
動人十息脉五動氣行七寸半一備之氣脉十動氣行尺五寸<lb/>
不及周身三百一十五節故曰亡血亡血者忘失其度身羸疲<lb/>
皮裹骨故血氣俱尽五藏失神其死神矣脉五損者人再息復<lb/>
一呼而脉一動人十息脉四動氣行六寸一備之氣脉八動氣<lb/>
行尺二寸不及周身三百二十四節故曰絶絶者氣急不下牀<lb/>
口氣寒脉俱絶死矣歧伯曰脉失四時者爲至啓至啓者爲損<lb/>
至之脉也損之爲言少隂主骨爲重此志損也飲食衰減肌肉<lb/>
<pb n="KR3e0009_SBCK_004-13a"/>
消者是意損也身安卧卧不便利耳目不明是魂損也呼吸不<lb/>
相通五色不華是魄損也四肢皆見脉爲亂是神損也大損三<lb/>
十歲中損二十歲下損十歲損各以春夏秋冬平人人長脉短<lb/>
者是大損三十歲人短脉長者是中損二十歲手足皆細是下<lb/>
損十歲失精氣者一歲而損男子左脉短右脉長是爲陽損半<lb/>
歲女子右脉短左脉長是爲隂損半歲春脉當得肝脉反得脾<lb/>
肺之脉損夏脉當得心脉反得腎肺之脉損秋脉當得肺脉反<lb/>
得肝心之脉損冬脉當得腎脉反得心脾之脉損當審切寸口<lb/>
之脉知絶不絶前後去爲絶掌上相擊堅如彈石爲上脉虚盡<lb/>
下脉尚有是爲有胃氣上脉盡下脉堅如彈石爲有胃氣上下<lb/>
脉皆盡者死不絶不消者皆生是損脉也至之爲言言語音深<lb/>
逺視憒憒是志之至也身體粗大飲食暴多是意之至也語言<lb/>
<pb n="KR3e0009_SBCK_004-13b"/>
妄見手足相引是魂之至也蘢葱華色是魄之至也脉微小不<lb/>
相應呼吸自大是神之至也是至脉之法也死生相應病各得<lb/>
其氣者生十得其半也黃帝曰善<lb/>
　　　診脉動止投數踈數死期年月第六<lb/>
脉一動一止二日死<hi>一經云一日死</hi>二動一止三日死三動一止四日<lb/>
死或五日死四動一止六日死五動一止五日死或七日死六<lb/>
動一止八日死七動一止九日死八動一止十日死九動一止<lb/>
九日死又云十一日死<hi>一經云十三日死若立春死</hi>十動一止立夏死<hi>一經云立</hi>
<hi>春死</hi>十一動一止夏至死<hi>經云立夏死經云立秋死</hi>十二十三動一止立秋<lb/>
死<hi>一經云立冬死</hi>十四十五動一止立冬死<hi>一經云立夏死</hi>二十動一止一歲<lb/>
死若立秋死二十一動一止二歲死二十五動一止立冬死<hi>一經</hi>
<hi>云一歲死或二歲死</hi>三十動一止二歲若三歲死三十五動一止三歲死<lb/>
<pb n="KR3e0009_SBCK_004-14a"/>
四十動一止四歲死五十動一止五歲死不滿五十動一止五<lb/>
歲死<lb/>
　脉來五十投而不止者五藏皆受氣即無病<hi>千金方云五行氣畢隂陽數同</hi>
<hi>榮衛出入經脉通流晝夜百刻五德相生</hi>
　脉來四十投而一止者一藏無氣却後四歲春草生而死<lb/>
脉來三十投而一止者二藏無氣却後三歲麥熟而死<lb/>
脉來二十投而一止者三藏無氣却後二歲桑椹赤而死<lb/>
脉來十投而一止者四藏無氣歲中死得節不動出清明日<lb/>
死逺不出榖雨死矣<lb/>
脉來五動而一止者五藏無氣却後五日而死<lb/>
脉一來而乆住者宿病在心主中治<lb/>
脉二來而乆住者病在肝枝中治<lb/>
<pb n="KR3e0009_SBCK_004-14b"/>
　脉三來而乆住者病在脾下中治<lb/>
　脉四來而乆住者病在腎間中治<lb/>
　脉五來而乆住者病在肺枝中治<lb/>
　五脉病虚羸人得此者死所以然者藥不得而治針不得而<lb/>
　及盛人可治氣全故也<lb/>
　　　　診百病死生决第七<lb/>
　診傷寒熱盛脉浮大者生沈小者死<lb/>
　傷寒巳得汗脉沈小者生浮大者死<lb/>
　温病三四日以下不得汗脉大疾者生脉細小難得者死不治<lb/>
　温病穣穣大熱其脉細小者死<hi>千金穣穰作時行</hi>
　温病下利腹中痛甚者死不治<lb/>
　温病汗不岀出不至足者死厥逆汗出脉堅彊急者主虚緩<lb/>
<pb n="KR3e0009_SBCK_004-15a"/>
　者死<lb/>
　温病二三日身體熱腹滿頭痛食飲如故脉直而疾者八日<lb/>
　死四五日頭痛腹痛而吐脉來細彊十二日死八九日頭不<lb/>
　疼身不痛目不赤色不變而反利脉來牒牒按之不彈手時<lb/>
　大心下堅十七日死<lb/>
　熱病七八日脉不軟<hi>一作喘</hi>不散<hi>一作數</hi>者當瘖瘖後三日温汗<lb/>
　不出者死<lb/>
　熱病七八日其脉㣲細小便不利加暴口燥脉代舌焦乾黒<lb/>
　者死<lb/>
　熱病未得汗脉盛躁疾得汗者生不得汗者難差<lb/>
　熱病巳得汗脉静安者生脉躁者難治<lb/>
　熱病巳得汗常大熱不去者亦死<hi>大一作專</hi>
<pb n="KR3e0009_SBCK_004-15b"/>
　熱病巳得汗熱未去脉㣲躁者愼不得刺治<lb/>
　熱病發熱熱甚者其脉隂陽皆竭愼勿刺不汗出必下利<lb/>
　診人𬒳風不仁痿蹷其脉虚者生堅急疾者死<lb/>
　診癲病虚則可治實則死<lb/>
　癲疾脉實堅者生脉沈細小者死<lb/>
　癲疾脉搏大滑者乆乆自巳其脉沈小急實不可治小堅急<lb/>
　亦不可療<lb/>
　診頭痛目痛乆視無所見者死<hi>乆視一作卒視</hi>
　診人心腹積聚其脉堅彊急者生虚弱者死又實彊者生沈<lb/>
　者死其脉大腹大脹四肢逆冷其人脉形長者死腹脹滿便<lb/>
　血脉大時絶極下血脉小疾者死<lb/>
　心腹痛痛不得息脉細小遟者生堅大疾者死<lb/>
<pb n="KR3e0009_SBCK_004-16a"/>
　腸澼便血身熱則死寒則生<lb/>
　腸澼下白沬脉沈則生浮則死<lb/>
　腸澼下膿血脉懸絶則死滑大則生<lb/>
　腸澼之属身熱脉不懸絶滑大者生懸濇者死以藏期之<lb/>
　腸澼下膿血脉沈小流連者生數疾且大有熱者死<lb/>
　腸澼筋攣其脉小細安静者生浮大緊者死<lb/>
　洞洩食不化不得留下膿血脉㣲小連者生緊急者死<lb/>
　洩注脉緩時小結者生浮大數者死<lb/>
　<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>蝕隂疘其脉虚小者生緊急者死<lb/>
　欬嗽脉沈緊者死浮直者生浮軟者生小沈伏匿者死<lb/>
　欬嗽羸瘦脉形堅大者死<lb/>
　欬脫形發熱脉小堅急者死肌瘦下<hi>一本云不</hi>脫形熱不去者死<lb/>
<pb n="KR3e0009_SBCK_004-16b"/>
　欬而嘔腹脹且洩其脉弦急欲絶者死<lb/>
　吐血衂血脉滑小弱者生實大者死<lb/>
　汗出若衂其脉小滑者生大躁者死<lb/>
　唾血脉緊彊者死滑者生<lb/>
　吐血而欬上氣其脉數有熱不得卧者死<lb/>
　上氣脉數者死謂其形損故也<lb/>
　上氣喘息低昻其脉滑手足温者生脉澀四肢寒者死<lb/>
　上氣面浮腫肩息其脉大不可治加利必死<hi>一作又甚</hi>
　上氣注液其脉虚寧寧伏匿者生堅彊者死<lb/>
　寒氣上攻脉實而順滑者生實而逆澀者死<hi>太素云寒氣暴上脉滿實何如</hi>
<hi>曰實而滑則生實而逆則死矣其形盡滿何如曰㪯形盡滿者脉急大堅尺滿而不應如是者順則生逆則死何謂順則</hi>
<hi>生逆則死曰所謂順者手足温也謂逆者手足寒也</hi>
<pb n="KR3e0009_SBCK_004-17a"/>
　痟癉脉實大病乆可治脉懸小堅急病乆不可治<lb/>
　消渇脉数大者生細小浮短者死<lb/>
　消渇脉沈小者生實堅大者死<lb/>
　水病脉洪大者可治㣲細者不可治<lb/>
　水病脹閉其脉浮大軟者生沈細虚小者死<lb/>
　水病腹大如鼔脉實者生虚者死<lb/>
　卒中惡吐血數升脉沈數細者死浮大疾快者生<lb/>
　卒中惡腹大四肢滿脉大而緩者生緊大而浮者死緊細而<lb/>
　微者亦生<lb/>
　病瘡腰脊彊急瘈瘲者皆不可治<lb/>
　寒熱瘈瘲其脉代絶者死<lb/>
　金瘡血岀太多其脉虚細者生數實大者死<lb/>
<pb n="KR3e0009_SBCK_004-17b"/>
　金瘡出血脉沈小者生浮大者死<lb/>
　斫瘡出血一二石脉來大二十日死<lb/>
　斫刺俱有病多少血出不自止斷者其脉止脉來大者七日<lb/>
　死滑細者生<lb/>
　從高傾仆内有血腹脹滿其脉堅彊者生小弱者死<lb/>
　人爲百藥所中傷脉浮澀而疾者生微細者死洪大而遟者<lb/>
　生<hi>千金遟作速</hi>
　人病甚而脉不調者難差<lb/>
　人病甚而脉洪者易差<lb/>
　人内外俱虚身體冷而汗出㣲嘔而煩擾手足厥逆體不得<lb/>
　安静者死<lb/>
　脉實滿手足寒頭熱春秋生冬夏死<lb/>
<pb n="KR3e0009_SBCK_004-18a"/>
　老人脉微陽羸隂彊者生脉焱大加息<hi>一作如急</hi>者死隂弱陽彊<lb/>
　脉至而代竒<hi>一作寄</hi>月而死<lb/>
　尺脉濇而堅爲血實氣虚也其發病腹痛逆滿氣上行此爲<lb/>
　婦人胞中絶傷有惡血乆成結瘕得病以冬時黍穄赤而死<lb/>
　尺脉細而微者血氣俱不足細而來有力者是榖氣不充病<lb/>
　得節輙動棗葉生而死此病秋時得之<lb/>
　左手寸口脉偏動乍大乍小不齊從寸口至關關至尺三部<lb/>
　之位處處動揺各異不同其人病仲夏得之此脉桃花落而<lb/>
　死<hi>花一作葉</hi>
　右手寸口脉偏沈伏乍小乍太朝來浮大暮夜沈伏浮大即<lb/>
　太過上出魚際沈伏即下不至關中往來無常時時復來者<lb/>
　榆葉枯落而死<hi>葉一作英</hi>
<pb n="KR3e0009_SBCK_004-18b"/>
　右手尺部脉三十動一止有頃更還二十動一止乍動乍踈<lb/>
　連連相因不與息數相應其人雖食榖猶不愈蘩草生而死<lb/>
　左手尺部脉四十動而一止止而復來來逆如循直木如循<lb/>
　張弓弦絙絙然如兩人共引一索至立冬死<hi>千金作至立春而死</hi>
　　　　診三部脉虚實决死生第八<lb/>
　三部脉調而和者生<lb/>
　三部脉廢者死<lb/>
　三部脉虚其人長病得之死虚而濇長病亦死虚而滑亦死<lb/>
　虚而緩亦死虚而弦急癲病亦死<lb/>
　三部脉實而大長病得之死實而滑長病得之生卒病得之<lb/>
　死實而緩亦生實而緊亦生實而緊急癲癇可治<lb/>
　三部脉彊非稱其人病便死<lb/>
<pb n="KR3e0009_SBCK_004-19a"/>
　三部脉羸非其人<hi>一作脉</hi>得之死<lb/>
　三部脉麄長病得之死卒病得之生<lb/>
　三部脉細而軟長病得之生細而數亦生微而緊亦生<lb/>
　三部脉大而數長病得之生卒病得之死<lb/>
　三部脉微而伏長病得之死<lb/>
　三部脉軟<hi>一作濡</hi>長病得之不治自愈治之死卒病得之生<lb/>
　三部脉浮而結長病得之死浮而滑長病亦死浮而數長病<lb/>
　風得之生卒病得之死<lb/>
　三部脉芤長病得之生卒病得之死<lb/>
　三部脉弦而數長病得之生卒病得之死<lb/>
　三部脉革長病得之死卒病得之生<lb/>
　三部脉堅而數如銀釵股蠱毒病必死數而軟蠱毒病得之生<lb/>
<pb n="KR3e0009_SBCK_004-19b"/>
三部脉潎潎如羮上肥長病得之死卒病得之生<lb/>
三部脉連連如蜘蛛絲長病得之死卒病得之生<lb/>
三部脉如霹靂長病得之死三十日死<lb/>
　三部脉如弓弦長病得之死<lb/>
三部脉累累如貫珠長病得之死<lb/>
三部脉如水淹然流長病不治自愈治之反死<hi>一云如水流者長病七十</hi>
<hi>日死如水不流者長病不治自愈</hi>
三部脉如屋漏長病十日死<hi>千金云十四日死</hi>
三部脉如雀啄長病七日死<lb/>
三部脉如釡中湯沸朝得暮死夜半得日中死日中得夜半死<lb/>
三部脉急切腹間病又婉轉腹痛針上下差<lb/>
新刋王氏脉經卷第四<lb/>
</p>
<p>
</p>
  </div>
</body>
</text>
</TEI>
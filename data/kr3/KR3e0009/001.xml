<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3e0009_SBCK_001-1a"/>
新刋王氏脉經卷第一<lb/>
<hi>臣</hi>林億等類次<lb/>
︻○脉形狀指下秘决第一<hi>二十四種</hi>
　浮脉舉之有餘按之不足<hi>浮於手下</hi>
芤脉浮大而軟按之中央空兩邊實<hi>一曰手下無兩傍有</hi>
　洪脉極大在指下<hi>一曰浮而大</hi>
滑脉往來前却流利展轉替替然與數相似<hi>一日浮中如有力一曰漉漉如欲脫</hi>
　數脉去來促急<hi>一曰一息六七至一曰数者進之名</hi>
　促脉來去數時一止復來<lb/>
　弦脉舉之無有按之如弓弦狀<hi>一曰如張弓弦按之不移又曰浮緊爲弦</hi>
緊脉數如切繩狀<hi>一曰如轉索之無常</hi>
<pb n="KR3e0009_SBCK_001-1b"/>
　沈脉舉之不足按之有餘<hi>一曰重按之乃得</hi>
　伏脉極重指按之著骨乃得<hi>一曰手下裁動一曰按之不足舉之無有一曰関上沈不出名曰伏</hi>
　革脉有似沈伏實大而長㣲絃<hi>千金翼以革爲牢</hi>
　實脉大而長微強按之隱指愊愊然<hi>一曰沈浮皆得</hi>
　微脉極細而軟或欲絶若有若無<hi>一曰小也一曰手下快一曰浮而薄一曰按之如𣣔盡</hi>
　濇脉細而遟往來難且散或一止復來<hi>一曰浮而短一曰短而止或曰散也</hi>
　細脉小大於微常有但細耳<lb/>
　軟脉極軟而浮細<hi>一曰按之無有斈之有餘一曰細小而軟軟一作濡曰濡者如白衣在水中輕手相得</hi>
　弱脉極軟而沈細按之欲絶指下<hi>一曰按之乃得㪯之無有</hi>
　虚脉遟大而軟按之不足隱指豁豁然空<lb/>
　散脉大而散散者氣實血虚有表無裏<lb/>
　緩脉去來亦遟小駃於遟<hi>一曰浮大而軟隂浮與陽同等</hi>
<pb n="KR3e0009_SBCK_001-2a"/>
　遟脉呼吸三至去來極遟<hi>一曰㪯之不足按之盡牢一曰按之盡牢㪯之無有</hi>
　結脉往來緩時一止復來<hi>按之來緩時一指者名結陽𥘉來動止更來小数不能自還㪯之則</hi>
<hi>動名結隂</hi>
　代脉來數中止不能自還因而復動脉結者生代者死<lb/>
　動脉見於關上無頭尾大如豆厥厥然動揺<hi>傷寒論云隂陽相摶名曰動陽</hi>
<hi>動則汗出隂動則發熱形冷惡寒数脉見於関上上下無頭尾如豆大厥厥動揺者名曰動</hi>
浮與芤相類<hi>與洪相類</hi>弦與緊相類<lb/>
　滑與數相類　革與實相類<hi>千金翼云牢與實相類</hi>
　沈與伏相類　微與濇相類<lb/>
　軟與弱相類　緩與遟相類<hi>軟與遟相類</hi>
　　　　平脉早晏法第二<lb/>
黃帝問曰夫診脉常以平旦何也歧伯對曰平旦者隂氣未動<lb/>
<pb n="KR3e0009_SBCK_001-2b"/>
陽氣未散飲食未進經脉未盛絡脉調均<hi>内經作調勻</hi>氣血未亂故<lb/>
乃可診過此非也<hi>千金同素問太素云有過之脉</hi>切脉動静而視精明察五色<lb/>
觀五藏有餘不足六腑強弱形之盛衰以此參伍決死生之分<lb/>
　　　　分别三關境界脉候所主第三<lb/>
從魚際至高骨<hi>其骨自高</hi>却行一寸其中名曰寸口從寸至尺名曰<lb/>
尺澤故曰尺寸寸後尺前名曰關陽出隂入以關爲界陽出三<lb/>
分隂入三分故曰三隂三陽陽生於尺動於寸隂生於寸動於<lb/>
尺寸主射上焦出頭及皮毛竟手關主射中焦腹及腰尺主射<lb/>
下焦少腹至足<lb/>
　　　　辨尺寸隂陽榮衞度数第四<lb/>
夫十二經皆有動脉獨取寸口以决五藏六腑死生吉凶之候<lb/>
者何謂也然寸口者脉之大㑹手太隂之動脉也人一呼脉行<lb/>
<pb n="KR3e0009_SBCK_001-3a"/>
三寸一吸脉行三寸呼吸定息脉行六寸人一日一夜凢一萬<lb/>
三千五百息脉行五十度周於身漏水下百刻榮衛行陽二十<lb/>
五度行隂亦二十五度爲一周<hi>晬時也</hi>故五十度而復㑹於手太<lb/>
隂太隂者寸口也即五藏六腑之所始終故法取於寸口<lb/>
脉有尺寸何謂也然尺寸者脉之大㑹要也從關至尺是尺内<lb/>
隂之所治也從關至魚際是寸口内陽之所治也故分寸爲尺<lb/>
分尺爲寸故隂得尺内一寸陽得寸内九分尺寸終始一寸九<lb/>
分故曰尺寸也<lb/>
脉有太過有不及有隂陽相乗有覆有溢有關有格何謂也然<lb/>
關之前者陽之動也脉當見九分而浮過者法曰太過減者法<lb/>
曰不及遂上魚爲溢爲外關内格此隂乗之脉也關之後者隂<lb/>
之動也脉當見一寸而沈過者法曰太過减者法曰不及遂入<lb/>
<pb n="KR3e0009_SBCK_001-3b"/>
尺爲覆爲内關外格此陽乗之脉故曰覆溢是眞藏之脉也人<lb/>
不病自死<lb/>
　　　　平脉視人大小長短男女逆順法第五<lb/>
凢診脉當視其人大小長短及性氣緩急脉之遟速大小長短<lb/>
皆如其人形性者則吉反之者則爲逆也脉三部大都欲等只<lb/>
如小人細人婦人脉小軟小兒四五歲脉呼吸八至細数者吉<lb/>
<hi>千金翼云人大而脉細人細而脉大人楽而脉實人苦而脉虚性急而脉緩性緩而脉躁人壯而脉細人羸而脉大此皆爲逆</hi>
<hi>逆則難治反此爲順順則易治凡婦人脉常欲濡弱於丈夫小兒四五歲者脉自駃疾呼吸八至也男左大爲順女右大爲順</hi>
<hi>肥人脉沈瘦人脉浮</hi>
　　　　持脉輕重法第六<lb/>
脉有輕重何謂也然𥘉持脉如三菽之重與皮毛相得者肺部<lb/>
也<hi>菽者小豆言脉輕如三小豆之重焒作皮毛之間者肺氣所行故言肺部也</hi>如六菽之重與血脉<lb/>
<pb n="KR3e0009_SBCK_001-4a"/>
相得者心部也<hi>心主血脉次於肺如六豆之重</hi>如九菽之重與肌肉相得者脾<lb/>
部也<hi>脾在中决主肌肉故次心如九豆之重</hi>如十二菽之重與筋平者肝部也<hi>肝主</hi>
<hi>筋又在脾下故次之</hi>按之至骨舉之來疾者腎部也<hi>腎主骨其脉沈至骨</hi>故曰輕重也<lb/>
　　　　兩手六脉所主五藏六腑隂陽逆順第七<lb/>
脉法讃云肝心出左脾肺出右腎與命門俱出尺部魂魄榖神<lb/>
皆見寸口左主司官右主司府左大順男右大順女關前一分<lb/>
人命之主左爲人迎右爲氣口神門决斷兩在關後人無二脉<lb/>
病死不愈諸經損减各隨其部察按隂陽誰與先後<hi>千金云三隂三陽誰</hi>
<hi>先誰後</hi>隂病治官陽病治府竒邪所舎如何捕取審而知者鍼入<lb/>
病愈<lb/>
心部在左手關前寸口是也即手少隂經也與手太陽爲表裏<lb/>
以小腸合爲府合於上焦名曰神庭在龜<hi>一作鳩</hi>尾下五分<lb/>
<pb n="KR3e0009_SBCK_001-4b"/>
肝部在左手關上是也足厥隂經也與足少陽爲麦裏以膽合<lb/>
爲府合於中焦名曰胞門<hi>一作少陽</hi>在太倉左右三寸<lb/>
腎部在左手關後尺中是也足少隂經也與足太陽爲表裏以<lb/>
膀胱合爲府合於下焦在關元左<lb/>
肺部在右手關前寸口是也手太隂經也與手陽明爲表裏以<lb/>
大腸合爲府合於上焦名呼吸之府在雲門<lb/>
脾部在右手關上是也足太隂經也與足陽明爲表裏以胃合<lb/>
爲府合於中焦脾胃之間名曰章門在季脇前一寸半<lb/>
腎部在右手關後尺中是也足少隂經也與足太陽爲表裏以<lb/>
膀胱合爲府合於下焦在關元右左屬腎右爲子户名曰三焦<lb/>
　　　　辨藏腑病脉隂陽大法第八<lb/>
脉何以知藏腑之病也然数者腑也遟者藏也数即有熱遟即<lb/>
<pb n="KR3e0009_SBCK_001-5a"/>
生寒諸陽爲熱諸隂爲寒故别知藏腑之病也<hi>腑者陽故其脉數藏者隂故其</hi>
<hi>脉遟陽行遟病則數隂行疾病則遟</hi>
脉來浮大者此爲肺脉也脉來沈滑如石腎脉也脉來如弓弦<lb/>
者肝脉也脉來疾去遟心脉也脉來當見而不見爲病病有深<lb/>
淺但當知如何受邪<lb/>
　　　　辨脉隂陽大法第九<lb/>
脉有隂陽之法何謂也然呼出心與肺吸入腎與肝呼吸之間<lb/>
脾受榖味也其脉在中浮者陽也沈者隂也故曰隂陽<lb/>
心肺俱浮何以别之然浮而大散者心也浮而短濇者肺也腎<lb/>
肝俱沈何以别之然牢而長者肝也按之耎舉指來實者腎也<lb/>
脾者中州故其脉在中<hi>千金翼云遟緩而長者脾也</hi>是隂陽之脉也脉有陽<lb/>
盛隂虚隂盛陽虚何謂也然浮之損小沈之實大故曰隂盛陽<lb/>
<pb n="KR3e0009_SBCK_001-5b"/>
虚沈之損小浮之實大故曰陽盛隂虚是隂陽虚實之意也<hi>陽脉</hi>
<hi>見寸曰浮而實大今輕手浮之更損减而小故言陽虚重手按之反更實大而沈故言隂實</hi>
經言脉有一隂一陽一隂二陽一隂三陽有一陽一隂一陽二<lb/>
隂一陽三隂如此言之寸口有六脉俱動耶然經言如此者非<lb/>
有六脉俱動也謂浮沈長短滑濇也浮者陽也滑者陽也長者<lb/>
陽也沈者隂也濇者隂也短者隂也所以言一隂一陽者謂脉<lb/>
來沈而滑也一隂二陽者謂脉來沈滑而長也一隂三陽者謂<lb/>
脉來浮滑而長時一沈也所以言一陽一隂者謂脉來浮而濇<lb/>
也一陽二隂者謂脉來長而沈濇也一陽三隂者謂脉來沈濇<lb/>
而短時一浮也各以其經所在名病之逆順也凢脉大爲陽浮<lb/>
爲陽數爲陽動爲陽長爲陽滑爲陽沈爲隂濇爲隂弱爲隂絃<lb/>
爲隂短爲隂微爲隂是爲三隂三陽也陽病見隂脉者反也主<lb/>
<pb n="KR3e0009_SBCK_001-6a"/>
死隂病見陽脉者順也主生關前爲陽關後爲隂陽數則吐血<lb/>
隂㣲則下利陽絃則頭痛隂絃則腹痛陽㣲則發汗隂㣲則自<lb/>
下陽數口生瘡隂數加㣲必惡寒而煩撓不得眠也隂附陽則<lb/>
強陽附隂則癲得陽属腑得隂属藏無陽則厥無隂則嘔陽㣲<lb/>
則不能呼隂㣲則不能吸呼吸不足<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>中短氣依此隂陽以察<lb/>
病也<lb/>
寸口脉浮大而疾者名曰陽中之陽病苦煩滿身熱頭痛腹中熱<lb/>
寸口脉沈細者名曰陽中之隂病苦傷悲不樂惡聞人聲少氣<lb/>
時汗出隂氣不通臂不能舉<lb/>
尺脉沈細者名曰隂中之隂病苦兩脛酸疼不能乆立隂氣衰<lb/>
小便餘瀝隂下濕癢<lb/>
尺脉滑而浮大者名曰隂中之陽病苦小腹痛滿不能溺溺即<lb/>
<pb n="KR3e0009_SBCK_001-6b"/>
隂中痛大便亦然<lb/>
尺脉牢而長關上無有此爲隂干陽其人苦兩脛重少腹引腰痛<lb/>
寸口脉壯大尺中無有此爲陽干隂其人苦腰背痛隂中傷足<lb/>
脛寒夫風傷陽寒傷隂陽病順隂隂病逆陽陽病易治隂病難<lb/>
治在腸胃之間以藥和之若在經脉之間鍼灸病巳<lb/>
　　　　平虚實第十<lb/>
人有三虚三實何謂也然有脉之虚實有病之虚實有診之虚<lb/>
實脉之虚實者脉來耎者爲虚牢者爲實病之虚實者出者爲<lb/>
虚入者爲實言者爲虚不言者爲實緩者爲虚急者爲實診之<lb/>
虚實者癢者爲虚痛者爲實外痛内快爲外實内虚内痛外快<lb/>
爲内實外虚故曰虚實也<lb/>
問曰何謂虚實荅曰邪氣盛則實精氣奪則虚何謂重實所謂<lb/>
<pb n="KR3e0009_SBCK_001-7a"/>
重實者言大熱病氣熱脉滿是謂重實<lb/>
問曰經絡俱實如何何以治之荅曰經絡皆實是寸脉急而尺<lb/>
緩也當俱治之故曰滑則順濇則逆夫虚實者皆從其物類始<lb/>
五藏骨肉滑利可以長乆<lb/>
　　　　從橫逆順伏匿脉第十一<lb/>
問曰脉有相乗有從<hi>仲景從字作縱字</hi>有横有逆有順何謂也師曰水<lb/>
行乗火金行乗木名曰從火行乗水木行乗金名曰横水行乗<lb/>
金火行乗木名曰逆金行乗水木行乗火名曰順<lb/>
經言脉有伏匿者伏匿於何藏而言伏匿也然謂隂陽更相乗<lb/>
更相伏也脉居隂部反見陽脉者爲陽乗隂也脉雖時沈澀而<lb/>
短此陽中伏隂脉居陽部反見隂脉者爲隂乗陽也脉雖時浮<lb/>
滑而長此爲隂中伏陽也重隂者癲重陽者狂脫陽者見鬼脫<lb/>
<pb n="KR3e0009_SBCK_001-7b"/>
隂者目盲<lb/>
　　　　辨災恠恐怖雜脉第十二<lb/>
問曰脉有殘賊何謂師曰脉有絃有緊有濇有滑有浮有沈此<lb/>
六脉爲殘賊能與諸經作病<lb/>
問曰嘗爲人所難緊脉何所從而來師曰假令亡汗若吐肺中<lb/>
寒故令緊假令欬者坐飲冷水故令緊假令下利者以胃中虚<lb/>
冷故令緊也<lb/>
問曰翕奄沈名曰滑何謂師曰沈爲純隂翕爲三陽隂陽和合<lb/>
故脉滑也<lb/>
問曰脉有災恠何謂師曰假令人病脉得太陽脉與病形證相<lb/>
應因爲作湯比還送湯之時病者因反大吐若下痢<hi>仲景痢字作利</hi>病<lb/>
腹中痛因問言我前來脉時不見此證今反變異故是名爲災<lb/>
<pb n="KR3e0009_SBCK_001-8a"/>
恠因問何縁作此吐痢荅曰或有先服藥今發作故爲災恠也<lb/>
問曰人病恐怖其脉何類師曰形脉如循絲累累然其面白脫色<lb/>
問曰人媿者其脉何等類師曰其脉自浮而弱面形乍白乍赤<lb/>
問曰人不飲其脉何類師曰其脉自濇而唇口乾燥也言遟者<lb/>
風也揺頭言者其裏痛也行遟者其表彊也坐而伏者短氣也<lb/>
坐而下一膝者必腰痛裏實護腹如懷卵者必心痛師持脉病<lb/>
人欠者無病也脉之因伸者無病也<hi>一云呻者病也</hi>假令向壁卧聞師<lb/>
到不驚起而目眄視<hi>一云反面仰視</hi>若三言三止脉之咽唾此爲詐病<lb/>
假令脉自和處言此病太重當須服吐下藥鍼灸數十百處乃愈<lb/>
　　　　遟疾短長雜病法第十三<lb/>
黃帝問曰余聞胃氣手少陽三焦四時五行脉法夫人言脉有<lb/>
三隂三陽知病存亡脉外以知内尺寸大小願聞之歧伯曰寸<lb/>
<pb n="KR3e0009_SBCK_001-8b"/>
口之中外别浮沈前後左右虚實死生之要皆見寸口之中脉<lb/>
從前來者爲實邪從後來者爲虚邪從所不勝來者爲賊邪從<lb/>
所勝來者爲微邪自病<hi>一作得</hi>者爲正邪外結者病癰腫内結者<lb/>
病疝瘕也間來而急者病正在心癥氣也脉來疾者爲風也脉<lb/>
來滑者爲病食也脉來滑躁者病有熱也脉來澀者爲病寒濕<lb/>
也脉逆順之道不與衆謀<lb/>
師曰夫呼者脉之頭也𥘉持之來疾去遟此爲出疾入遟爲内<lb/>
虚外實𥘉持脉來遟去疾此爲出遟入疾爲内實外虚也<lb/>
脉數則在府遟則在藏脉長而弦病在肝<hi>扁鵲云病出於肝</hi>脉小血少<lb/>
病在心<hi>扁鵲云脉大而洪病出於心</hi>脉下堅上虚病在脾胃<hi>扁鵲云病出於脾胃</hi>脉滑<lb/>
<hi>一作澀</hi>而㣲浮病在肺<hi>扁鵲云病/岀於肺</hi>脉大而堅病在腎<hi>扁鵲云小而緊</hi>脉滑<lb/>
者多血少氣脉澀者少血多氣脉大者血氣俱多又云脉來大<lb/>
<pb n="KR3e0009_SBCK_001-9a"/>
而堅者血氣俱實脉小者血氣俱少又云脉來細而微者血氣<lb/>
俱虚沈細滑疾者熱遟緊爲寒<hi>又云俱數滑疾爲熱濇遟沈細爲寒</hi>脉盛滑緊者<lb/>
病在外熱脉小實而緊者病在内冷脉小弱而濇者謂之乆病<lb/>
脉滑浮而疾者謂之新病脉浮滑其人外熱風走刺有飲難治<lb/>
脉沈而緊上焦有熱下寒得冷即便下脉沈而細下焦有寒小<lb/>
便數時苦絞痛下利重脉浮緊且滑直者外熱内冷不得大小<lb/>
便脉洪大緊急病速進在外苦頭發熱癰腫脉細小緊急病速<lb/>
進在中寒爲疝瘕積聚腹中刺痛脉沈重而直前絶者病血在<lb/>
腸間脉沈重而中散者因寒食成癥脉直前而中散絶者病消<lb/>
渴<hi>一云病浸淫痛</hi>脉沈重前不至寸口徘徊絶者病在肌肉遁尸脉左<lb/>
轉而沈重者氣癥陽在<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>中脉右轉出不至寸口者内有肉癥<lb/>
脉累累如貫珠不前至有風寒在大腸伏留不去脉累累中止<lb/>
<pb n="KR3e0009_SBCK_001-9b"/>
不至寸口輭者結熱在小腸膜中伏留不去脉直前左右彈者<lb/>
病在血脉中肧血也脉後而左右彈者病在筋骨中也脉大後<lb/>
小即頭痛目眩脉前小後大即<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>滿短氣上部有脉下部無脉<lb/>
其人當吐不吐者死上部無脉下部有脉雖困無所苦夫脉者<lb/>
血之府也長則氣治短則氣病數則煩心大則病進上盛則氣<lb/>
高下盛則氣脹代則氣衰細則氣少<hi>太素細作滑</hi>濇則心痛渾渾革<lb/>
革至如涌泉病進而危弊弊綽綽其去如絃絶者死短而急者<lb/>
病在上長而緩者病在下沈而絃急者病在内浮而洪大者病<lb/>
在外脉實者病在内脉虚者病在外在上爲表在下爲裏浮爲<lb/>
在表沈爲在裏<lb/>
　　　　平人得病所起第十四<lb/>
何以知春得病無肝脉也無心脉夏得病無肺脉秋得病無腎<lb/>
<pb n="KR3e0009_SBCK_001-10a"/>
脉冬得病無脾脉四季之月得病<lb/>
假令肝病者西行若食雞肉得之當以秋時發得病以庚辛<lb/>
　日也家有腥死女子見之以明要爲災不者若感金銀物得<lb/>
之<lb/>
　假令脾病東行若食雉兎肉及諸木果實得之不者當以春<lb/>
　時發得病以甲乙日也<lb/>
　假令心病北行若食豚魚得之不者當以冬時發得病以壬<lb/>
癸日也<lb/>
假令肺病南行若食馬肉及麞鹿肉得之不者當以夏時發<lb/>
得病以丙丁日也<lb/>
假令腎病中央若食牛肉及諸土中物得之不者當以長夏<lb/>
時發得病以戊己日也<lb/>
<pb n="KR3e0009_SBCK_001-10b"/>
　假令得王脉當於縣官家得之<lb/>
　假令得相脉當於嫁娶家得之或相慶賀家得之<lb/>
　假令得胎脉當於産乳家得之<lb/>
　假令得囚脉當於囚徒家得之<lb/>
　假令得休脉其人素有宿病不治自愈<lb/>
　假令得死脉當於死䘮家感傷得之<lb/>
　何以知人露卧得病陽中有隂也<lb/>
　何以知人夏月得病諸陽入隂也<lb/>
　何以知人食飲中毒浮之無陽㣲細之不可知也但有隂脉<lb/>
來疾去疾此相爲水氣之毒也脉遟者食乾物得之<lb/>
　　　　診病將差難已脉第十五<lb/>
問曰假令病人欲差脉而知愈何以别之<lb/>
<pb n="KR3e0009_SBCK_001-11a"/>
　師曰寸關尺大小遲疾浮沈同等雖有寒熱不解者此脉隂<lb/>
　陽爲平復當自愈<lb/>
　人病其寸口之脉與人迎之脉大小及浮沈等者病難已<lb/>
新刋王氏脉經卷第一<lb/>
<pb n="KR3e0009_SBCK_001-11b"/>
</p>
<p>
</p>
  </div>
</body>
</text>
</TEI>
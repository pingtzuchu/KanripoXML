<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>封氏聞見記卷一</head>
    <p>
<pb n="KR3j0083_WYG_001-1a"/>
欽定四庫全書<lb/>
　封氏聞見記卷一　　　　　唐　封演　撰<lb/>
　　　道教<lb/>
本自黄帝至老君祖述其言故稱為黄老之學戰國時<lb/>
禦㓂蒙莊之徒著書咸以黄老為宗師禦冦天瑞篇引<lb/>
黄帝之書曰谷神不死是為元牝元牝之門是為天地<lb/>
根綿綿若存用之不勤此章黄帝之言而存五千之内<lb/>
則老氏所書同出已明矣其後學道學儒學墨諸家分<lb/>
<pb n="KR3j0083_WYG_001-1b"/>
明各為一教漢武帝進用儒術黄老由是見廢後漢桓<lb/>
帝夢見老子詔陳相孔壽立廟於苦縣刻石為銘今<hi>一本</hi>
<hi>作太</hi>亳州真源縣即古楚縣賴鄉也漢時屬陳國郭縁生<lb/>
述征記云老子廟中有九井汲一井八井皆動即其地<lb/>
也國朝以李氏出自老君故崇道教髙祖武徳三年晉<lb/>
州人吉善行於羊角山見白衣老父呼善行謂曰為我<lb/>
語唐天子吾是老君即汝祖也今年無賊天下太平髙<lb/>
祖即遣使致祭立廟于其地遂改浮山縣為神山<hi>一作神仙</hi>
<pb n="KR3j0083_WYG_001-2a"/>
縣拜善行為朝散大夫髙宗乾封元年還自岱嶽過真<lb/>
源縣詣老君廟追尊為𤣥元皇帝𤣥宗開元二十一年<lb/>
親注老子道徳經令學者習之二十九年兩京及諸州<lb/>
各置𤣥元皇帝廟京師號𤣥元宫諸州號紫極宫尋改<lb/>
西京𤣥元宫為太清宫東京𤣥元宫為<hi>缺二字</hi>宫<hi>以下缺</hi>
　　　儒教<lb/>
<hi>缺十五字</hi>　　　　　　　　　　　復以諸生多不<lb/>
精勵遂廢州縣學京師惟留國子生七十二人煬帝即<lb/>
<pb n="KR3j0083_WYG_001-2b"/>
位復興教誘國朝以來州縣皆有博士縣則州補州則<lb/>
吏曹授焉然博士無吏職惟主教授多以醇儒處之衣<lb/>
冠俊乂<hi>一作俊人</hi>恥居此任元宗時兩京國學有明經進士<lb/>
州縣之學絶無舉人於是勅停鄉貢一切令補學生然<lb/>
後得舉無何中原有事乃復為鄉貢州縣博士學生惟<lb/>
二仲釋奠行禮而已今上登極思宏教本吏部尚書顔<lb/>
真卿奏請改諸州博士為文學品秩在參軍之上其中<lb/>
下州學一事已上並同上州每令與司功參軍同試貢<lb/>
<pb n="KR3j0083_WYG_001-3a"/>
舉並四季同巡縣㸃檢學生課其事業博士之為文學<lb/>
自此始也流俗婦人多於孔廟祈子殊為䙝慢有露形<lb/>
登夫子之榻者後魏孝文詔孔子廟不聽婦人合雜祈<lb/>
非望之福然則聾俗所為有自來矣<lb/>
　<lb/>
　<lb/>
　<lb/>
　<lb/>
<pb n="KR3j0083_WYG_001-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　封氏聞見記卷一<lb/>
</p>
<p>
</p>
  </div>
<div>
                <head>封氏聞見記卷二</head>
    <p>
<pb n="KR3j0083_WYG_002-1a"/>
欽定四庫全書<lb/>
　封氏聞見記卷二　　　　　唐　封演　撰<lb/>
　　　文字<lb/>
黄帝史官倉頡觀鳥獸之跡以作文字依類象形故謂<lb/>
之文形聲相益則謂之字著于竹帛而文史凡九千字<lb/>
所謂古文者也古有六體一曰指事上下是也二曰象<lb/>
形日月是也三曰形聲<hi>一作諧聲</hi>江河是也四曰㑹意武信<lb/>
是也五曰轉注老考是也六曰假借令長是也推此六<lb/>
<pb n="KR3j0083_WYG_002-1b"/>
體文字大端可得而見矣周禮保氏敎國子以六書即<lb/>
其事焉至周宣王時太史史籀更著大篆十五篇與古<lb/>
文或異然不外六書之指大篆小篆亦名籀書與古文<lb/>
並行春秋之時孔子之書六經皆古文也其後諸侯不<lb/>
統于王車塗異軌文字異制秦氏旣兼天下丞相李斯<lb/>
乃奏同之罷其不與秦文合者斯又作倉頡篇中車府<lb/>
令趙髙作爰厯篇太史令胡毋敬作博學篇皆依傍大<lb/>
篆或加省約謂之小篆于時獄官事繁篆書不給御史<lb/>
<pb n="KR3j0083_WYG_002-2a"/>
程邈有罪繫雲陽獄中變篆為𨽻以從簡易始皇善而<lb/>
用焉故秦時書有八體一曰大篆史籀所作也二曰小<lb/>
篆李斯趙髙胡毋敬所作也大小二篆皆簡䇿所用三<lb/>
曰刻符施於符傳四曰摹印亦曰繆篆施於印璽五曰<lb/>
蟲書為蟲鳥之形施於幡信六曰署書門題所用七曰<lb/>
殳書銘於戈㦸八曰𨽻書施於公府皆因事出變而立<lb/>
名者也善長注水經云臨淄人發古冡得銅棺前和外<lb/>
隠起為𨽻字言齊太公六代孫胡公之棺惟三字是古<lb/>
<pb n="KR3j0083_WYG_002-2b"/>
餘同今書故知𨽻書非始于秦氏也按此書𨽻在春秋<lb/>
之前但諸國或用或不用程邈觀其省易有便於時故<lb/>
脩改而獻非創造也漢興多因秦制通行𨽻書古文由<lb/>
是散逸古者十年入小學者計十七能諷書九千字乃<lb/>
得為史又以六體試之郡太守課最者以為書史平帝<lb/>
時徴沛人爰禮等說文字於未央庭中黄門侍郎揚雄<lb/>
采以作訓纂篇并前倉頡等十四篇五千三百四十字<lb/>
王莽居攝大司空甄豐等取四篇校定文字頗改古文<lb/>
<pb n="KR3j0083_WYG_002-3a"/>
别為六體一曰古文孔子壁中書也二曰竒字古文之<lb/>
異者也三曰篆書即小篆也四曰佐書即𨽻書也五曰<lb/>
繆書所以摹印也六曰鳥蟲以書幡信也後漢和帝時<lb/>
始獲七千三百八十四字安帝時許慎特加搜采九千<lb/>
之文始備著為說文凡五百四十部皆從古為證備論<lb/>
字體詳舉音訓其鄙俗所傳渉于妄者皆許氏之所不<lb/>
取故說文至今為字學之宗魏時有李登者撰聲類十<lb/>
卷凡一萬一千五百二十字以五聲命字不立諸部晉<lb/>
<pb n="KR3j0083_WYG_002-3b"/>
有吕忱更按羣典搜求異字復撰字林七卷亦五百四<lb/>
十部凡一萬二千八百二十四字諸部皆依說文說文<lb/>
所無者是忱所益後魏楊承慶者復撰字統二十卷凡<lb/>
一萬三千七百三十四字亦憑說文為本其論字體時<lb/>
復有異梁朝顧野王撰玉篇三十卷凡一萬六千九百<lb/>
一十七字此復有埤蒼廣蒼字指字詁字苑字訓文字<lb/>
志文字譜之類互相祖述名目漸多漢代又有草書故<lb/>
自倉頡至于漢代書凡五變所謂古文大篆小篆𨽻書<lb/>
<pb n="KR3j0083_WYG_002-4a"/>
草書是也南齊蕭子良撰古文之書五十二種鵠頭蚊<lb/>
腳懸針垂露龍爪仙人芝英倒薤蛇書蟲書偃波飛白<lb/>
之屬皆狀其體勢而為之名雖義渉浮淺亦書家之前<lb/>
流也近代小篆八分草書行書等並見施用餘多不行<lb/>
　　　典籍<lb/>
漢承秦滅學武帝開獻書之路置寫書之官由是外有<lb/>
太常太史博士之藏内有延閣廣内秘室之府成帝時<lb/>
秘藏頗有亡散乃使謁者陳農求遺書于天下詔光禄<lb/>
<pb n="KR3j0083_WYG_002-4b"/>
大夫劉向校經傳諸子詩賦歩兵校尉任宏校兵書太<lb/>
史令尹咸校數術侍毉監李柱國校方技哀帝使向子<lb/>
歆嗣父之業歆遂總㑹羣篇著為七略大凡萬三千二<lb/>
百六十九卷王莽之末又被焚燒光武遷洛陽所載經<lb/>
傳二千餘兩明帝尤重儒術爾後撰録三倍於前董卓<lb/>
移都之際自辟雍東觀蘭臺石室宣明鴻都諸藏典冊<lb/>
文章竟共剖散圖書縑帛軍人以為帷囊及王允収而<lb/>
西者纔七十餘乗道路艱逺復棄其半長安之亂一時<lb/>
<pb n="KR3j0083_WYG_002-5a"/>
焚蕩魏氏采掇亾書藏三閣秘書郎鄭黙始制中經簿<lb/>
秘書荀朂分經史子集為四部甲乙丙丁之目大凡九<lb/>
千九百四十五卷惠懐之末靡有孑遺西晉著作郎李<lb/>
充以朂舊部校之在者但有三千一十四卷其後中朝<lb/>
遺書稍流江左宋元帝八年秘書監謝靈運造四部目<lb/>
凡四千五百八十二卷元徽初秘書丞王儉又造目録<lb/>
萬五千七十四卷儉又别撰七志有經典志諸子志文<lb/>
翰志軍書志隂陽志術藝志圖譜志齊永明中秘書丞<lb/>
<pb n="KR3j0083_WYG_002-5b"/>
王亮又造書目萬八千一十卷齊末兵火延燒秘閣梁<lb/>
初命秘書監任昉于文徳殿内集藏衆書二萬三千一<lb/>
百六卷普通中阮孝緒更為七錄有典録記傳録子錄<lb/>
文集録伎術録佛録道録元帝克平侯景収文徳殿書<lb/>
及公私經籍歸于江陵大凡十萬餘卷周師入郢並自<lb/>
焚之宋武入關収其圖籍纔四千卷赤字赤紙其字古<lb/>
拙魏孝文始都洛邑借書於齊秘府稍僅充實尔朱之<lb/>
亂散落復多北齊遷鄴頗更搜聚後周定目書止八千<lb/>
<pb n="KR3j0083_WYG_002-6a"/>
其後增至萬卷周武平齊先封書府所加舊字僅至五<lb/>
千隋開皇三年秘書監牛宏表請分遣使搜訪異本每<lb/>
書一卷賞縑一疋校冩旣定本還其主由是人間異書<lb/>
往往間出及平陳後經籍漸多煬帝限冩五十副本分<lb/>
為三品於東都觀文殿東西廊屋列以貯之大唐武徳<lb/>
五年克平隋鄭公盡収圖書命司農少卿宋遵貴載之<lb/>
以船泝河西上行經底柱多被湮没十存一二其目録<lb/>
四部書大凡八萬六千九百六十六卷除凶<hi>一作亾</hi>書及<lb/>
<pb n="KR3j0083_WYG_002-6b"/>
刪去淺俗無益教理者見在三萬六千七百八卷著在<lb/>
隋書經籍志自後卷帙頗增開元中定四部目録大凡<lb/>
五萬八百五十卷此自漢以來典籍之大數也<lb/>
　　　石經<lb/>
後漢明帝時公卿言五經駮異請開吕不韋冡是未焚<lb/>
詩書前本論者以為古<hi>缺</hi>神武作相自洛陽運之於鄴<lb/>
至河陽岸没水其得至鄴者不盈其半隋開皇六年又<lb/>
自鄴載入長安置於秘書内省議欲補葺隋亂造立之<lb/>
<pb n="KR3j0083_WYG_002-7a"/>
司用為柱礎貞觀初魏徴為秘書監始収聚之十不存<lb/>
一其相承傳拓<hi>秘作</hi>之本猶存秘府而石經自此亾矣<lb/>
天寳中予在太學與博士諸生共論經籍失正為欲建<lb/>
議請立大唐石經遷延未發而蕃冦海内文儒道消至<lb/>
今四十六年兵革未息嗚呼石經之事亦俟河之清也<lb/>
　　　聲韻<lb/>
周顒好為體語因此切字皆有紐紐有平上去入之異<lb/>
永明中沈約文詞精㧞盛解音律遂撰四聲譜文章八<lb/>
<pb n="KR3j0083_WYG_002-7b"/>
病有平頭上尾蜂腰鶴膝以為自靈均以來此秘未覩<lb/>
時王融劉繪范雲之徒皆稱才子慕而扇之由是逺近<lb/>
文學轉相祖述而聲韻之道大行以古之為詩取其宣<lb/>
道情致激揚政化但含徴韻商意非切急故能包含元<lb/>
氣骨體大全詩騷以降是也自聲病之興動有拘制文<lb/>
章之體格壊矣隋朝陸法言與顔魏諸公定南北音撰<lb/>
為切韻凡一萬二千一百五十八字以為文楷式而先<lb/>
仙刪山之類分為别韻屬文之士共苦其苛細國初許<lb/>
<pb n="KR3j0083_WYG_002-8a"/>
敬宗等詳議以其韻窄奏合而用之法言所謂欲廣文<lb/>
路自可清濁皆通者也爾後有孫愐之徒更以字書中<lb/>
閑字釀於切韻殊不知為文之匪要是陸之略也天寳<lb/>
末平原太守顔真卿撰韻海鏡源二百卷未畢屬蕃冦<lb/>
憑陵㧞身濟河遺失五十餘卷廣徳中為湖州刺史重<lb/>
加補葺更于正經之外加入子史釋道諸書撰成三百<lb/>
六十卷其書于陸法言切韻外増出一萬四千七百六<lb/>
十一字先起說文為篆字次作今文𨽻字仍具别體為<lb/>
<pb n="KR3j0083_WYG_002-8b"/>
證然後注以諸家字書解釋既畢徴九經兩字以上取<lb/>
其句末字編入本韻爰及諸書皆倣此自有聲韻以來<lb/>
其撰述該備未有如顔公此書也大厯二年入為刑部<lb/>
尚書詣銀臺門進上之奉勅宣付秘閣賜絹五百疋<lb/>
　<lb/>
　<lb/>
　<lb/>
　封氏聞見記卷二<lb/>
</p>
<p>
</p>
  </div>
<div>
                <head>封氏聞見記卷三</head>
    <p>
<pb n="KR3j0083_WYG_003-1a"/>
欽定四庫全書<lb/>
　封氏聞見記卷三　　　　　唐　封演　撰<lb/>
　　　貢舉<lb/>
國初明經取通兩經先帖文乃按章疏試墨䇿十道秀<lb/>
才試方略䇿三道進士試時務策五道考功員外職當<lb/>
考試其後舉人憚於方略之科為秀才者殆絶而多趨<lb/>
明經進士貞觀二十年王師旦為員外郎冀州進士張<lb/>
昌齡王瑾並文詞俊楚聲振京邑師旦考其文䇿為下<lb/>
<pb n="KR3j0083_WYG_003-1b"/>
等舉朝不知所以及奏等太宗怪無昌齡等名問師旦<lb/>
師旦曰此輩誠有詞華然其體輕簿文章浮艶必不成<lb/>
令器臣懼之恐後生倣效有變陛下風俗上深然之後<lb/>
昌齡為長安尉坐贓罪解官而王瑾亦無所成髙宗時<lb/>
進士難其選龍朔中勅左史董思恭與考功員外郎權<lb/>
原崇同試貢舉思㳟吳士輕脱洩進士問目三司推贓<lb/>
汚狼籍後于西堂朝次告變免死除名流梧州開曜元<lb/>
年員外郎劉思立以進士準試時務䇿恐傷膚淺請加<lb/>
<pb n="KR3j0083_WYG_003-2a"/>
試雜文兩道并帖小經元宗時士子殷盛每歲進士到<lb/>
省者常不減千餘人在館諸生更相造詣互結朋黨以<lb/>
相漁奪號之為棚推聲望者為棚頭權門貴盛無不走<lb/>
也以此熒惑主司視聽其不第者率多喧訟考功不能<lb/>
禦開元二十四年冬遂移貢舉屬于禮部侍郎姚英<hi>一作</hi>
<hi>奕</hi>頗振綱紀焉其後明經停墨䇿試口義<hi>一作議</hi>并時務<lb/>
策三道進士改帖六經加論語自是舉司多有聱牙孤<lb/>
絶倒㧞築注之目文士多于經不精至有白首舉場者<lb/>
<pb n="KR3j0083_WYG_003-2b"/>
故進士以帖經為大天寳初達奚珣李嚴相次知貢舉<lb/>
進士文名髙而帖落者時謂試時放過謂之贖帖十一<lb/>
年楊國忠初知選事進士孫季卿曾謁國忠言禮部帖<lb/>
經之弊大舉人有實才者帖經既落不得試文若先試<lb/>
雜文然後帖經則無餘才矣國忠然之無何有勅進士<lb/>
先試帖進仍前後開一行是歲収人有倍常歲又舊例<lb/>
試雜文者一詩一賦或兼試頌論而題目多為隱僻䇿<lb/>
問五道舊例三通為時務䇿一通為商一通為徴事近<lb/>
<pb n="KR3j0083_WYG_003-3a"/>
者商略之中或有異同大抵非精博通贍之才難以應<lb/>
乎茲選矣故當代以進士登科為登龍門解褐多拜清<lb/>
𦂳十數年間擬迹廟堂輕薄者語曰及第進士俯視中<lb/>
黄郎落第進士揖蒲華長馬又云進士初擢第頭上七<lb/>
尺焰光好事者紀其姓名自神龍以來迄于茲日名曰<lb/>
進士登科記亦所以昭示前良發起後進也余初擢第<lb/>
太學諸人共書余姓名于舊紀末進士張繟漢陽王柬<lb/>
之曽孫也時初落第兩手奉登科記頂戴之曰此千佛<lb/>
<pb n="KR3j0083_WYG_003-3b"/>
名經也其企羡如此李右相在廟堂進士王如泚者妻<lb/>
公女以伎術供奉元宗欲與改官拜謝而請曰臣女壻<lb/>
王如泚見應進士舉伏望聖恩回換與一及第上許之<lb/>
付禮部宜與及第侍郎李暐以詔詣執政左相曰如泚<lb/>
文章堪及第否暐曰與亦得不與亦得左相曰若爾未<lb/>
可與之明經進士國家取才之地若聖恩優異差可與<lb/>
官今以及第與之將何以觀林甫即自聞奏取㫖如泚<lb/>
賔朋讌賀車馬盈門忽中書下牒禮部王如泚可依例<lb/>
<pb n="KR3j0083_WYG_003-4a"/>
考試聞者愕然失錯矣寳應二年楊綰為禮部侍郎奏<lb/>
舉人不先徳行率多浮薄請依鄉舉里選於是詔天下<lb/>
舉秀才孝亷而考試章條漸加繁密至于升進徳行未<lb/>
之能也其于應此科者益少遂罷之復為明經進士<lb/>
　　　制科<lb/>
國朝于常舉取人之外又有制科搜揚㧞擢名目甚衆<lb/>
則天廣収才彦起家或拜中書舎人員外郎次拾遺補<lb/>
闕𤣥宗御極特加精選下無滯才然制舉出身名望雖<lb/>
<pb n="KR3j0083_WYG_003-4b"/>
髙猶居進士之下宦途之士自進士而厯清貫<hi>一作貴</hi>有<lb/>
八儁者一曰進士出身制策不入二曰校書正字不入<lb/>
三曰畿尉不入四曰監察御史殿中不入五曰拾遺補<lb/>
闕不入六曰員外郎郎中不入<hi>闕</hi>言此八者尤為儁捷<lb/>
直登宰相不要歴餘官也同寮遷拜或以此更相譏㺯<lb/>
御史張瓌兄弟八人其七人皆進士出身一人制科擢<lb/>
第親故集㑹兄弟連榻令制科者别坐謂之雜色以為<lb/>
笑樂舊舉人應及第開檢無籍者不得與第陳章甫制<lb/>
<pb n="KR3j0083_WYG_003-5a"/>
䇿登科吏部牓放章甫上書時見牓云户部報無籍記<lb/>
者昔傅說無姓殷后置于鹽梅之地屠羊隱名楚王延<lb/>
以三旌之位未聞徴籍也范雎改姓易名為張禄先生<lb/>
秦用之以霸張良為韓報仇變姓名而遊下邳漢祖用<lb/>
之為相則知籍者所以計租賦耳本防羣小不約賢路<lb/>
若人有大才不可以籍棄之茍無其徳雖籍何為今員<lb/>
外吹毛求瑕務在駮放則小人也郤尋歸路策藜杖著<lb/>
草衣田園芸蕪鋤犂尚在所司不能奪特諮執政收之<lb/>
<pb n="KR3j0083_WYG_003-5b"/>
天下稱美焉常舉外復有通五經一史及進獻文章并<lb/>
上著述之輩或付本司或付中書考試亦同制舉開元<lb/>
中有唐頻上啟典一百三十卷穆元林上洪範外傳上<lb/>
卷李鎮上注史記一百三十卷史記義林二十卷辛之<lb/>
諤上叙訓兩卷卞長福上續文選三十卷馮中庸上政<lb/>
事録十卷裴傑上史護異議髙嶠上注後漢書九十五<lb/>
卷如此者並量事授官或霑賞賚亦一時之美<lb/>
　　　銓曹<lb/>
<pb n="KR3j0083_WYG_003-6a"/>
貞觀中天下豐饒士子皆樂鄉土不窺仕進至于官員<lb/>
不充省符追人赴京參選逺州皆率衣糧以相資送然<lb/>
猶辭訴求免選人至省便拜職官考滿即授牒請處分<lb/>
吏部候人數滿百或二百即引試量書判注擬乃無被<lb/>
放者故吏曹四時提衡略無休暇貞觀十年中書令馬<lb/>
周檢校吏部尚書始奏選人取所由文<hi>一作文由</hi>解十月一<lb/>
日起首三月三十日畢先是侍郎唐皎銓引選人問其<lb/>
穩便對曰家在蜀乃注吳有言親老在江南即唱隴右<lb/>
<pb n="KR3j0083_WYG_003-6b"/>
有一信都人心希河朔因紿曰願得淮淝即注漳滏間<lb/>
一尉由是大為選人作法取之往往有情願者髙宗龍<lb/>
翔<hi>一作朔</hi>之後以不堪任職者衆遂出長牓放之冬集俗<lb/>
謂之長名宏道中魏克巳為侍郎放牓遂出得畱者名<lb/>
街路喧嘩甚為冬集人授接坐此出為同州刺史同時<lb/>
鄧元挺素無藻鑑又患消渴選人作鄧渴詩牓之南院<lb/>
亦被貶為壽州則天如意元年李志逺掌選有姓方姓<lb/>
王者並被放私與令史相知減其㸃畫方改為丁王改<lb/>
<pb n="KR3j0083_WYG_003-7a"/>
為士擬授官後即加增文字志逺一見便覺曰今年銓<lb/>
覆數萬人總知姓字何處有丁士乎此必方王也令史<lb/>
並承伏乆視中侍郎顧琮性公直時多權倖公行屬托<lb/>
琮不堪其弊常因官齋見壁畫指謂同位曰此亦至苦<lb/>
何不畫天官掌選乎陸元方常任天官侍郎臨終曰吾<lb/>
年當壽但以領選之日傷苦心神言訖而殁中宗景龍<lb/>
末崔湜鄭愔同執銓管數外倍畱人及注擬不盡即用<lb/>
三考二百日關通夏不了又用兩考二百關其或未能<lb/>
<pb n="KR3j0083_WYG_003-7b"/>
處置即且給公騐謂之比冬選人得官有二年不能上<lb/>
者有一人索逺得留乃注校書郎選司綱維紊壊皆以<lb/>
崔鄭為口實愔坐贓貶江州司馬員外盧藏用承鄭氏<lb/>
之後尚有七百餘人未授官一切奏至冬處分大遭怨<lb/>
讟開元初宋璟為尚書李乂盧從愿為侍郎大革前弊<lb/>
據闕留人紀綱復振時選人王翰頗攻篇什<hi>一作賦</hi>而跡<lb/>
浮偽乃竊定海内文士百有餘人分作九等髙自標置<lb/>
與張說李邕並居第一自餘皆被排斥陵晨于吏部東<lb/>
<pb n="KR3j0083_WYG_003-8a"/>
街張之甚于長名觀者萬計莫不切齒從愿潜察獲欲<lb/>
奏處刑憲為勢門保持乃止姜晦自兵部侍郎拜吏部<lb/>
從前銓中廊宇布棘以防内外猶不免交通晦至盡去<lb/>
之大開門示無所禁初屬置者晦輙知之占論莫不首<lb/>
伏初朝廷以晦革銓司舊制頗憂之既而銓綜流品皆<lb/>
得其叙而美聲洋溢十四年元宗在東都勅吏部置十<lb/>
銓以禮部侍郎<hi>缺</hi>　工部尚書盧從愿散騎常侍徐堅<lb/>
御史中丞宇文融朝集使蒲州刺史崔材<hi>一作林</hi>魏州刺<lb/>
<pb n="KR3j0083_WYG_003-8b"/>
史崔征鄭州刺史王岳荆府長史韋虚心等同掌選分<lb/>
為十銓吏部窄狹乃權寄諸㕔引注選人喧繁滿于省<lb/>
闥明年銓注復歸之吏部承前所司注擬皆約官資升<lb/>
降之時難于允愜侍郎裴光庭始奏立條例謂之循資<lb/>
格自後皆率為標準舊良醖署丞門下典儀大樂署丞<lb/>
皆流外之任國初東臯子王績始為良醖丞太宗朝李<lb/>
義甫始為典儀府中宗時余從叔希顔始為大樂丞三<lb/>
官從此並為清流所處開元中河東薛據自恃才名于<lb/>
<pb n="KR3j0083_WYG_003-9a"/>
吏部參選請授萬年縣録事吏曹不敢注以諮執政將<lb/>
許之矣諸流外共見宰相訴云醖署丞等三官皆流外<lb/>
之職已被士人奪郤惟有赤縣録事是某等清要今又<lb/>
被進士欲奪則某等一色之人無措手足矣于是遂罷<lb/>
選曹每年皆先立版牓懸之南院選人所通文書皆依<lb/>
版様一字有違即被駮落至有三十年不得官者楊國<lb/>
忠為尚書創為押例選深者先授官有文狀闕失許續<lb/>
通不令駮放淹滯之流翕然歸美其五品已上及清要<lb/>
<pb n="KR3j0083_WYG_003-9b"/>
官吏部不注送名中書門下者各量資次臨時勅除歴<lb/>
任有淺深官資有髙下故授任者或稱檢校或稱兼試<lb/>
知攝内供奉之類名目非一自頃諸<hi>以下闕</hi>
　　　風憲<hi>闕</hi>
　<lb/>
　<lb/>
　<lb/>
　封氏聞見記卷三<lb/>
</p>
<p>
</p>
  </div>
<div>
                <head>封氏聞見記卷四</head>
    <p>
<pb n="KR3j0083_WYG_004-1a"/>
欽定四庫全書<lb/>
　封氏聞見記卷四　　　　　唐　封演　撰<lb/>
　　　尊號<lb/>
秦漢以來天子但稱皇帝無别徽號則天垂拱四年得<lb/>
瑞石于洛水文曰聖母臨人永昌帝業號其石為寳圖<lb/>
於是羣臣上尊號請稱聖母神皇後<hi>一作后</hi>稍加慈氏越<lb/>
古天册金輪聖神等號中宗踐祚號應天神龍𤣥宗即<lb/>
位號開元神武後稍加為開元天地大寳聖文神武則<lb/>
<pb n="KR3j0083_WYG_004-1b"/>
天以女主臨朝茍順臣子一時之請受尊崇之號自後<lb/>
因為故事允文允武乃聖乃神皇王盛稱莫或踰此旣<lb/>
以為祖父之稱又以為子孫之號雖顛之倒之時有變<lb/>
易曷曾離此數代之後將無所回避貞元初主上超然<lb/>
覺悟乃下詔去其徽號直稱皇帝合于古矣近歲百僚<lb/>
復請加尊號上守謙沖意不之許昔光武皇帝詔群臣<lb/>
上書不得言聖孔子曰若聖與仁則吾豈敢其謙沖之<lb/>
意大矣哉<lb/>
<pb n="KR3j0083_WYG_004-2a"/>
　　　運次<lb/>
自古帝王五運之次凡二說鄒衍則以五行相勝為義<lb/>
劉向則以五行相生為義漢魏共遵劉說國家承隋氏<lb/>
火運故為土徳衣服尚黄旗幟尚赤常服赭赤也赭黄<lb/>
黄色之多赤者或謂之柘木染義無所取髙宗時王勃<lb/>
著大唐千年歴國家土運當承漢氏火徳上自曹魏下<lb/>
自隋室南北兩朝咸非一統不得承五運之次勃言迂<lb/>
濶未為當時所許天寳中升平旣久上書言事者多為<lb/>
<pb n="KR3j0083_WYG_004-2b"/>
詭異以希進用有崔昌以勃舊說遂以上聞元宗納焉<lb/>
下詔以唐承漢自隋以前歴代帝王皆屏黜之更以周<lb/>
漢為二王<hi>一作主</hi>後二嵗禮部試天下造秀作土徳惟新<lb/>
賦則其事也又楊國忠秉政自以隋氏之宗乃追貶崔<lb/>
昌并當時議者而復<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>介二公焉<lb/>
　　　降誕<lb/>
近代風俗人子在膝下每生日有酒食之㑹孤露之後<lb/>
不宜以此日為歡㑹梁元帝少時每以誕載之晨輙設<lb/>
<pb n="KR3j0083_WYG_004-3a"/>
齋講經洎阮脩容殁後此事亦絶太宗會以降誕日謂<lb/>
長孫無忌曰今日是朕生日俗云生日可喜樂以吾之<lb/>
情翻感思因泣下中宗常以降誕宴侍臣貴戚于内庭<lb/>
與學士聯句柏梁體詩然則國朝以來此日皆有宴㑹<lb/>
𤣥宗開元十七年丞相張說遂奏以八月五日為千秋<lb/>
節百寮有獻承露囊者是日皇帝御樓張樂傾城縱觀<lb/>
天下士庶皆為賞樂其後又改為天長節肅宗因前事<lb/>
以降誕日為天平地成節代宗雖不為節猶受諸方進<lb/>
<pb n="KR3j0083_WYG_004-3b"/>
獻今上即位詔公卿議吏部尚書顔真卿準奏禮經及<lb/>
歴代帝王無降誕日惟開元中始為之又復本意以為<lb/>
節者喜聖壽無疆之慶天下咸賀故號節曰千秋萬嵗<lb/>
之後尚存此日以為節假恐乖本意於是勅停之<lb/>
　　　金鷄<lb/>
國有大赦則命衞尉樹金鷄于闕下武庫令掌其事鷄<lb/>
以黄金為首建之于髙橦之下宣赦畢則除之凡建金<lb/>
鷄則先置鼓於宫城門之左視大理及府縣徒囚至則<lb/>
<pb n="KR3j0083_WYG_004-4a"/>
槌其鼓按金鷄魏晉已前無聞焉或云始自後魏亦云<lb/>
起自吕光隋書百官志云北齊尚書省有三公曹赦則<lb/>
掌建金鷄葢自隋朝廢此官而衛尉掌之北齊每有赦<lb/>
宥則于閶門前樹金鷄三日而止萬人竟<hi>一作競</hi>就金鷄<lb/>
柱下取少土云佩之日利<hi>一作义云日利日一作官</hi>數日間遂成坑<lb/>
所司亦不禁約武成帝即位大赦天下其日設金鷄宋<lb/>
孝王不識其義問于光禄大夫司馬膺之曰赦建金鷄<lb/>
其義何也荅曰按海中星占天鷄星動必當有赦由是<lb/>
<pb n="KR3j0083_WYG_004-4b"/>
王以鷄為候其後河間王孝琬為尚書令先是有謡言<lb/>
河南種榖河北生白楊樹頭金鷄鳴祖孝徴與和士開<lb/>
譖孝琬曰河南河北河間也金鷄言孝琬為天子建金<lb/>
鷄也齊王信之而殺孝琬登封嵩岳大赦改為萬嵗登<lb/>
封壇南有大槲樹杪置金鷄因名樹為金鷄<lb/>
　　　露布<lb/>
露布捷書之别名也諸軍破賊則以帛書建諸竿上兵<lb/>
部謂之露布蓋自漢以來有其名所以名露布者謂不<lb/>
<pb n="KR3j0083_WYG_004-5a"/>
封檢而宣布欲四方速知亦謂之露版魏武奏事云有<lb/>
警急輙露版挿羽是也宋時沈璞<hi>一作沈羨之</hi>為旴眙太守<lb/>
與臧質固拒魏軍軍退質謂璞城主使自上露版後魏<lb/>
韓顯宗大破齊軍不作露布髙宗怪而問之荅曰頃聞<lb/>
諸將獲賊二三驢馬皆為露布臣每哂之近雖仰憑威<lb/>
靈<hi>缺六字</hi>　　　　脱復髙曵長縑虚張功捷尤而效之<lb/>
其罪彌大<hi>一作甚</hi>所以歛毫卷帛解上而已然則露版古<lb/>
今通名也隋文帝時詔太常卿牛宏撰宣露布儀開皇<lb/>
<pb n="KR3j0083_WYG_004-5b"/>
九年平陳元帥晉王以驛上露布兵部請依新禮集百<lb/>
官及四方客使于朝堂内史令稱有詔在位者皆拜宣<lb/>
露布訖舞蹈<hi>一作蹈舞</hi>者三又并<hi>一作拜</hi>郡縣皆同自後因循<lb/>
至今不改近代諸露布大抵皆張皇國威廣談帝徳動<lb/>
逾數千字其能體要不煩者鮮云<lb/>
　　　匭使<lb/>
則天垂拱元年初置匭使之制為方函四面各以方色<lb/>
東曰延恩匭懐材抱器希于聞逹者投之南曰招諫匭<lb/>
<pb n="KR3j0083_WYG_004-6a"/>
匡政補過禆于政理者投之西曰申寃匭懐寃受屈無<lb/>
辜受刑者投之北曰通元匭進獻賦頌涉于元象者投<lb/>
之置匭使一人判官一人諫議大夫或拾遺補闕充其<lb/>
使專知受狀每名進入以待處分餘付中書及理匭使<lb/>
使常以御史中丞或御史<hi>或御史下有中字</hi>為之初置匭有四<lb/>
門其制稍大難于往來後遂小其制度同為一匭依方<lb/>
色辨之漢時趙廣漢為潁川太守設缿筩言事者投書<lb/>
其中匭亦缿筩之流也梁武帝詔于謗木肺石旁各置<lb/>
<pb n="KR3j0083_WYG_004-6b"/>
一函横議者投謗木函求達者投肺石函則今之匭也<lb/>
初則天欲通知天下之事有魚保宗者頗機巧上書請<lb/>
置匭以受四方之書則天悅而從之徐敬業於廣陵作<lb/>
逆保宗曽與敬業造刀車之屬至是為人所發伏誅保<lb/>
宗父承暐自御史中丞坐貶義州司馬天寳中元宗以<lb/>
匭字聲似鬼改匭為獻納使乾元初復其舊名<lb/>
　　　定諡<lb/>
太常博士掌諡職事三品以上薨者故吏録行狀申尚<lb/>
<pb n="KR3j0083_WYG_004-7a"/>
書省考功校勘下太常博士擬議訖申省省司議定然<lb/>
後聞奏昔周公文王之子諡曰文公茍有令徳不嫌同<lb/>
諡諡二字者一字為質一字為文或文或質蓋出當時<lb/>
禮官之意非定例也自漢魏以來雖道徳之重先無爵<lb/>
者不加諡晉代王遵上疏稱武官有爵必諡甚失制度<lb/>
之本自是公卿無爵皆諡太宗朝鄭公魏徴元宗朝梁<lb/>
公姚崇燕公張說廣平公宋璟郇公韋安石皆諡為文<lb/>
貞二字人臣美諡無以加也非徳望尤重不受此諡有<lb/>
<pb n="KR3j0083_WYG_004-7b"/>
唐以來五人同諡亦無嫌也代宗朝吏部尚書韋涉薨<lb/>
太常博士程皓諡曰忠孝刑部尚書顔真卿駮之出處<lb/>
事殊忠孝不並已為孝子不得為忠臣<hi>一本多已字</hi>為忠臣<lb/>
不得為孝子故求忠于孝豈先親而後君移孝于忠則<lb/>
出身而事主所以叱<hi>一本作比誤</hi>馭而進不憚危險故王尊<lb/>
為忠臣思全而歸恐有毁傷故王陽為孝子則知晝之<lb/>
與夜本不相隨春之與秋豈冝同日且以為尚書志業<lb/>
髙逺羽儀前朝百行之中能事甚衆議行稱諡固多美<lb/>
<pb n="KR3j0083_WYG_004-8a"/>
名何必忠孝兩施然後表徳歴考前史恐無此事敢率<lb/>
愚見請更商量皓執前議曰天地之性人為貴人之行<lb/>
莫先于孝孝于家則忠于國愛于父則敬於君脫愛敬<lb/>
齊焉則忠孝一矣立君臣定上下不可以廢忠事父母<lb/>
承祭祀不可以虧孝忠孝之道人倫大經孔子曰以孝<lb/>
事君則忠又曰夫孝始于事親中於事君終于立身此<lb/>
聖人之敎也至於忠孝不並有為而言將由親在於家<lb/>
君危於國奉親則孰當問主赴君<hi>一本作國</hi>則無能養親恩<lb/>
<pb n="KR3j0083_WYG_004-8b"/>
義相廹事或難兼故徐庶指心翻然辭蜀陵母刎頸卒<lb/>
令歸漢各求所志蓋取諸隨至若奉慈親當聖代出事<lb/>
主入事親忠孝兩全誰曰不可豈以不仕為孝舎親為<lb/>
忠哉况忠孝侯之傳鵲印唐堯之代即有此官伏念美<lb/>
名請依前諡有司不能駮<lb/>
　　　明堂<lb/>
垂拱四年則天於東都造明堂為宗祀之所髙三百尺<lb/>
又於明堂之側造天堂以侔佛像大風摧倒重營之火<lb/>
<pb n="KR3j0083_WYG_004-9a"/>
災延及明堂並盡無何又勅于其所復造明堂侔於舊<lb/>
制所鑄九州鼎置於明堂之下當中豫州鼎髙一丈八<lb/>
尺受一千八百石其餘各依方面並髙一丈四尺受一<lb/>
千二百石都用銅五十六萬七百一十二斤開元中改<lb/>
明堂為聽政殿頗毁徹而宏規不改頂上金火珠逈出<lb/>
空外望之赫然省司試舉人作明堂火珠詩進士崔曙<lb/>
詩最清㧞其詩曰正位開重屋凌空大火珠夜來雙月<lb/>
滿曙後一星孤天淨光微滅煙生望若無還知聖明代<lb/>
<pb n="KR3j0083_WYG_004-9b"/>
國寳在神都史賊入洛陽登明堂仰觀棟宇謂其徒曰<lb/>
大好舎屋又指諸鼎曰煮物料處亦大近洎殘孽奔走<lb/>
明堂與慈閣俱見焚燒<lb/>
　　　武監<lb/>
開元十九年置先師太公廟春秋二仲上戊日釋奠用<lb/>
張良配享牲用太牢軒縣之樂八佾之舞出師將發日<lb/>
皆引辭京兆曹盧若虚録太公之後姜氏吕氏尚氏齊<lb/>
氏髙氏盧氏柴氏慶氏國氏紀氏紹氏檀氏賀氏指氏<lb/>
<pb n="KR3j0083_WYG_004-10a"/>
掌氏厲氏牽氏晏氏望氏獻氏易氏章氏謝氏丁氏申<lb/>
氏營氏浦氏萊氏許氏蓋氏雍門氏東門氏子雅氏子<lb/>
尾氏子襄氏子<hi>缺</hi>氏子功氏牽氏公旗氏公牛氏盧蒲<lb/>
氏祭公氏閭公氏仲長氏章仇氏等四十八姓刻石為<lb/>
記禮部員外郎崔宗之制銘立於廟門天寳中太學生<lb/>
張絅上書請于太公廟置武監國子監相對敎習胄子<lb/>
春秋釋奠于先師太公一如國學文宣王廟書寢不報<lb/>
　　　漳瀆<lb/>
<pb n="KR3j0083_WYG_004-10b"/>
開元中拾遺蓋匡朝上書以江淮河<hi>一本河淮</hi>濟各能獨達<lb/>
於海故受四瀆之名按尚書注云漳水横流入河今之<lb/>
此水與古有異發源潞州東赴滄海有踰淮濟合著瀆<lb/>
名請以漳水為一瀆并前為五以淮水配西岳漳水配<lb/>
北岳濟水配中岳庶隨正方各得其宜隂陽克和風雨<lb/>
時若奏上不許<lb/>
　<lb/>
　封氏聞見記卷四<lb/>
</p>
<p>
</p>
  </div>
<div>
                <head>封氏聞見記卷五</head>
    <p>
<pb n="KR3j0083_WYG_005-1a"/>
欽定四庫全書<lb/>
　封氏聞見記卷五　　　　唐　封演　撰<lb/>
　　　鹵簿<lb/>
輿駕行幸羽儀導從謂之鹵簿自秦漢以來始有其名<lb/>
蔡邕獨斷載鹵簿有小駕大駕法駕之異而不詳鹵簿<lb/>
之儀<hi>一本作義</hi>按字書鹵大楯也字亦作櫓又作樐音義皆<lb/>
同鹵以甲為之所以扞敵賈誼過秦論云伏尸百萬流<lb/>
血漂鹵是也甲楯有先後部伍之次皆著之簿籍天子<lb/>
<pb n="KR3j0083_WYG_005-1b"/>
出入則案次導從故謂之鹵簿耳儀衞具五兵今不言<lb/>
他兵但以甲楯為名者行道之時甲楯居外餘兵在内<lb/>
但言鹵簿是舉凡也南朝御史中丞建康令俱有鹵簿<lb/>
人臣儀衞亦得同于君上則鹵簿之名不容别有他義<lb/>
也百官從駕謂之扈從蓋臣下侍從至尊各供所職猶<lb/>
僕御扈養以從上故謂之扈從耳上林賦云扈從横行<lb/>
顔監釋云謂䟦扈縱恣而行也據顔此解乃讀從為放<lb/>
縱不敢取行從之義所未詳也<lb/>
<pb n="KR3j0083_WYG_005-2a"/>
　　　公牙<lb/>
近代通謂府廷為公衙公衙即古之公朝也字本作牙<lb/>
詩曰祈父予王之爪牙祈父司馬掌武備象猛獸以爪<lb/>
牙為衞故軍前大旗謂之牙旗出師則有建牙禡牙之<lb/>
事軍中聽號令必至牙旗之下稱與府朝無異近俗尚<lb/>
武是以通呼公府為公牙府門為牙門字稍訛變轉而<lb/>
為衙也非公府之名或云公門外刻木為牙立于門側<lb/>
以<hi>一本無以字</hi>象獸牙軍將之行置牙竿首懸旗于上其義<lb/>
<pb n="KR3j0083_WYG_005-2b"/>
一也<lb/>
　　　官銜<lb/>
官銜之名蓋興近代當時選曹補受須存資歴聞奏之<lb/>
時先具舊官名品于前次書擬官於後使新舊相銜不<lb/>
斷故曰官銜亦曰頭銜所以名為銜者如人口銜物取<lb/>
其連續之意又如馬之有銜以制其首前馬已進後馬<lb/>
續來相次不絶者古人謂之銜尾相屬即其義也<lb/>
　　　頌徳<lb/>
<pb n="KR3j0083_WYG_005-3a"/>
在官有異政考秩已終吏人立碑頌徳者皆須審詳事<lb/>
實州司以狀聞奏恩勅聽許然後得建之故謂之頌徳<lb/>
碑亦曰遺愛碑書稱樹之風聲者正此之謂亦有身未<lb/>
去官諷動羣吏外矯辭讓宻相督責前代以來累有其<lb/>
事斯有識者之所羞也開元中右相李林甫為國子司<lb/>
業頗振綱紀洎登廟堂見諸生好說司業時事諸生希<lb/>
㫖相率署石建碑于國學都堂之前後因釋奠日百寮<lb/>
畢集林甫見碑問之祭酒班景倩具以事對林甫戚然<lb/>
<pb n="KR3j0083_WYG_005-3b"/>
曰林甫何功而立碑誰為此舉意色甚厲諸生大懼得<lb/>
罪通夜琢滅覆之于南廊天寳末其石猶在林甫薨後<lb/>
楊國忠為左相兼㧾銓衡從前注擬皆約循資格至國<lb/>
忠創為押例選深者盡留乃無才與不才也選人等求<lb/>
媚于時請立碑於尚書省門以頌聖主得賢臣之意勅<lb/>
京兆尹鮮于仲通撰文𤣥宗親改定數字鐫畢以金填<lb/>
改字處識者竊非之曰天子有善宰相能事青史自當<lb/>
書之古來豈有人君人臣自立碑之禮亂將作矣未數<lb/>
<pb n="KR3j0083_WYG_005-4a"/>
年果有馬嵬之難肅宗登極始除去其碑<lb/>
　　　壁記<lb/>
朝廷百司諸㕔皆有壁記叙官秩創置及遷授始末原<lb/>
其作意蓋欲著前政履歴而發將來健羨焉故為記之<lb/>
體貴其說事詳雅不為茍飾而近時作記多措浮辭褒<lb/>
美人材抑揚閥閱殊失記事之本意韋氏兩京記云郎<lb/>
官盛冩壁記以記當㕔<hi>一本作時</hi>前後遷除出入寖以成俗<lb/>
然則壁記之由<hi>一本作出</hi>當是國朝以來始自臺省遂流郡<lb/>
<pb n="KR3j0083_WYG_005-4b"/>
邑耳<lb/>
　　　豹直<lb/>
御史舊例初入臺陪直二十五日節假直日謂之伏豹<lb/>
亦曰豹直百司州縣初授官陪直者皆有此名杜易簡<lb/>
解伏豹之義云宿直者離家獨宿人情所貴其人初蒙<lb/>
榮拜故以此相處伏豹者言衆官皆出已獨留如藏伏<lb/>
之豹<hi>一本多者字</hi>伺候待搏故云伏豹韓琬則解為爆直言<lb/>
如燒竹遇節則爆余以為舊說南山赤豹愛其毛體每<lb/>
<pb n="KR3j0083_WYG_005-5a"/>
每霧露諸禽獸皆出取食惟赤豹深藏不出故古以喻<lb/>
賢者隱居避世鮑明逺賦云豈若南山赤豹避雨霧而<lb/>
深藏此言伏豹豹直者蓋取不出之義初官陪直已有<lb/>
伏豹之名何必以遇節而北<hi>一本作比</hi>燒竹爆之也杜說雖<lb/>
不甚明粗得其意韓其疎矣<lb/>
　　　燒尾<lb/>
士子初登榮進及遷除朋僚慰賀必盛置酒饌音樂以<lb/>
展歡宴謂之燒尾說者謂虎變為人惟尾不化須為焚<lb/>
<pb n="KR3j0083_WYG_005-5b"/>
除乃得成人故以初蒙拜受如虎得為人本尾猶在體<lb/>
氣旣合方為焚之故云燒尾一云新羊入羣乃為諸羊<lb/>
所觸不相親附火燒其尾則定貞觀中太宗嘗問朱子<lb/>
奢燒尾事子奢以燒羊事對之中宗時兵部尚書韋嗣<lb/>
立新入三品户部侍郎趙彦昭假金紫吏部侍郎崔湜<lb/>
復舊官上命燒尾令於興慶池設食至時勅衛陳設尚<lb/>
書省諸司各具采舟遊勝飛樓結艦光奪霞日上與侍<lb/>
臣親臨焉旣而問吏部船何在崔湜步自北岸促之遇<lb/>
<pb n="KR3j0083_WYG_005-6a"/>
户部雙舸上結重樓兼蕃樂一部即呼至岸以紙盡<hi>一作</hi>
<hi>畵</hi>作吏部字帖牌上引至御前大悅以為兵部不逮也<lb/>
俄見風吹動所帖之紙為嗣立所見遽奏云非吏部船<lb/>
上令取牌探紙見户字大笑嗣立請科湜罪上不許但<lb/>
罰酒而已<lb/>
　　　花燭<lb/>
近代婚嫁有障車下壻郤扇及觀花燭之事及有卜地<lb/>
安帳并拜堂之禮上自皇室下至士庶莫不皆然今上<lb/>
<pb n="KR3j0083_WYG_005-6b"/>
詔有司約古禮今儀使太子少師顔真卿中書舎人于<lb/>
邵等奏障車下壻觀花燭及郤扇詩並請依古禮見舅<lb/>
姑於堂上薦棗栗腵<hi>一本作脯</hi>脩無拜堂之儀又氊帳起自<lb/>
北朝穹廬之制請皆不設惟于堂室中置帳以紫綾幔<lb/>
為之又除俗禁子午邜酉年謂之當梁嫁娶者云婦姑<lb/>
不相見按起居郎吕才奉太宗詔定官隂陽書五十卷<lb/>
並無此事今亦除之<lb/>
　　　第宅<lb/>
<pb n="KR3j0083_WYG_005-7a"/>
太宗朝天下新承隋氏䘮亂之後人尚儉素太子太師<lb/>
魏徴當朝重臣也所居室宇卑陋太宗欲為營第輙謙<lb/>
讓不受洎徴寢疾太宗將營小殿遂輟其材為造正堂<lb/>
五日而就開元中此堂猶在家人不謹遺火<hi>一本作漏</hi>焚之<lb/>
子孫哭臨三日朝士皆赴弔髙宗時中書侍郎李義琰<lb/>
亦至褊迫義琰雖居相位在官清儉竟終于方丈室之<lb/>
内髙宗聞而嗟嘆遂勅將作造堂以安靈座焉則天以<lb/>
後王侯妃主京城第宅日加崇麗至天寳中御史大夫<lb/>
<pb n="KR3j0083_WYG_005-7b"/>
王鉷有罪賜死縣官簿録太平坊宅數日不能遍宅内<lb/>
有自雨亭從簷上飛流四注當夏處之凛若髙秋又有<lb/>
寳鈿井欄不知其價他物稱是安禄山初承寵遇勅營<lb/>
甲第瓌材之美為京城第一太真妃諸姊妹第宅競為<lb/>
宏壯曾不十年皆相次覆滅肅宗時京都第宅屢經殘<lb/>
毁代宗即位宰輔及朝士當權者爭脩第舎頗為煩弊<lb/>
議者以為土木之妖無何皆易其主矣中書令郭子儀<lb/>
勲伐蓋代所居宅内諸院徃來乗車馬僮客於大門出<lb/>
<pb n="KR3j0083_WYG_005-8a"/>
入各不相識詞人梁鍠嘗賦詩曰堂髙憑上望宅廣乗<lb/>
車行蓋此之謂也郭令曽將出見修宅者謂曰好築此<lb/>
墻勿令不牢築者釋錘而對曰數十年來京城達官家<lb/>
墻皆是某築祇見人自改換墻皆見在郭令聞之愴然<lb/>
動容遂入奏其事因固請老<lb/>
　　　巾幞<lb/>
近古用幅巾周武帝裁出腳後幞髪故俗謂之幞頭至<lb/>
尊皇太子諸王及仗内供奉以羅為之其腳稍長士庶<lb/>
<pb n="KR3j0083_WYG_005-8b"/>
多以絁縵而腳稍短幞頭之下别施巾象古冠下之幘<lb/>
也巾子制頂皆方平仗内即頭小而圓銳謂之内様開<lb/>
元中燕公張說當朝文伯冠服以儒者自處元宗嫌其<lb/>
異已賜内様巾子長腳羅幞頭燕公服之入謝元宗大<lb/>
悅因此令内外官僚百姓並依此服自後巾子雖時有<lb/>
髙下幞頭羅有厚薄大體不變焉近日長安尉程李家<lb/>
好髙巾不曽改換未逾六十三度特入御史陸長源性<lb/>
滑稽在鄴中忽裹蟬翼羅幞尖巾子或譏之長源曰若<lb/>
<pb n="KR3j0083_WYG_005-9a"/>
有才雖以蜘蛛羅網裹一牛角有何不可若無才雖以<lb/>
卓琰子裹一簸箕亦將何用先時吏部侍郎劉晏裹頭<lb/>
至慢每裹但擎前後腳擫兩翅之都不抽挽或曰尚書<lb/>
何不抽兩翅晏曰兩邊通耶時人多哂之兵部尚書嚴<lb/>
武裹頭至𦂳將裹先以幞頭曳於盤水之上然後裹之<lb/>
名為水裹擫兩翅皆有襵數流俗多效焉<lb/>
　　　圖畫<lb/>
國初閻立本善畫尤工寫真太宗之為秦王也使立本<lb/>
<pb n="KR3j0083_WYG_005-9b"/>
圖秦府學士杜如晦等一十八人文學士禇亮為讃今<lb/>
人間十八學士圖是也貞觀十七年又使立本圖太原<lb/>
幕府功臣長孫無忌等二十四人于陵烟閣太宗自為<lb/>
讃禇遂良題之其後侯君集謀逆將就刑太宗與之訣<lb/>
流涕曰吾為卿不復上陵烟閣矣中宗曾引修文館學<lb/>
士内燕因賜遊觀至陵烟閣見君集像有半塗之傳云<lb/>
君集誅後將至塗之太宗念其功而止元宗時以圖畫<lb/>
歳久恐漸微昩使曹霸重摹飾之立本以髙宗揔章元<lb/>
<pb n="KR3j0083_WYG_005-10a"/>
年遷右相今之中書令也時人號為丹青神化今西京<lb/>
延康坊立本舊宅西亭立本所畫山水存焉則天朝薛<lb/>
稷亦善畫今尚書省考功員外郎㕔有稷畫鶴宋之問<lb/>
為讃工部尚書㕔有稷畫樹石東京尚書坊岐王宅亦<lb/>
有稷畫鶴皆稱精絶稷位至太子少保元宗時王維特<lb/>
妙山水幽深之致近古未有維終于尚書右丞鄭䖍亦<lb/>
工山水名亞於維勸善坊吏部尚書王方慶宅院有䖍<lb/>
山水之迹為時所重䖍工書畫又工詩故有三絶之目<lb/>
<pb n="KR3j0083_WYG_005-10b"/>
而宦途屯蹇終于台州司户焉天寳中御史畢宏善畫<lb/>
古松凡此數公皆負當時才名而兼擅工藝至若吳道<lb/>
元畫鬼神韓幹畫馬皆近時知名者也爾後畫者甚衆<lb/>
雖有所長皆不能度越前輩矣大歴中吳士姓顧以畫<lb/>
山水歴抵諸侯之門每畫先帖絹數十幅于地乃研墨<lb/>
汁及調諸采色各貯一器使數十人吹角十餘帀取墨<lb/>
汁灘寫于絹上次寫諸色乃以長巾一一<hi>一本多一字</hi>頭覆<lb/>
於所寫之處使人坐壓已執巾而曳之回環旣遍然後<lb/>
<pb n="KR3j0083_WYG_005-11a"/>
以筆墨隨勢開決為峯巒㠀嶼之狀夫畫者澹雅之事<lb/>
今顧子瞑目鼔噪有<hi>缺</hi>㦸之象其畫之妙者乎<lb/>
　　　長嘯<lb/>
永泰中大理寺評事孫廣著嘯㫖一篇云其<hi>一本作夫</hi>氣激<lb/>
於喉中而濁謂之言激于舌端而清謂之嘯言之濁可<lb/>
以通人事達情性嘯之清可以感鬼神致不死蓋出其<lb/>
言善千里應之出其嘯善萬靈受職斯古之學道者哉<lb/>
<hi>五句原木硃筆增入吳方山云所增數語二本俱無</hi>故太上老君授南極真人南<lb/>
<pb n="KR3j0083_WYG_005-11b"/>
極真人授廣成子廣成子授風后風后授務光務光授<lb/>
舜演之為琴以授禹自後或廢或續晉太行仙人孫公<lb/>
能以嘯得道而無所授阮嗣宗所得少分其後不復聞<lb/>
矣嘯有十五章一曰權輿二曰流雲三曰深溪虎四曰<lb/>
髙栁蟬五曰空林鬼六曰巫峽猿七曰下鴻鵠八曰古<lb/>
木鳶九曰龍吟十曰動地十一曰蘇門十二曰劉公命<lb/>
鬼十三曰阮氏逸韻十四曰正章十五曰畢章<hi>一本無章字</hi>
廣云其事出道書余按人有所思則長嘯故樂則歌咏<lb/>
<pb n="KR3j0083_WYG_005-12a"/>
憂則嗟嘆思則吟嘯詩云有女仳離條其歗矣顔延之<lb/>
五君咏長嘯若懐人皆是也廣所云深溪虎古木鳶其<lb/>
狀聲氣可矣至云太上老君相次傳授舜為琴崇飾過<lb/>
甚非予所敢聞也按詩箋云嘯蹙口出聲也成公綏嘯<lb/>
賦云動脣有曲發口成音而今之嘯者開口卷舌略無<lb/>
蹙舌之法孫氏云激于舌端非動脣之謂也天寳末有<lb/>
峨眉山道士姓陳來游京邑善長嘯能作雷鼓辟歴之<lb/>
音初則發聲調暢稍加散越須臾穹窿砰磕雷鼔之音<lb/>
<pb n="KR3j0083_WYG_005-12b"/>
忽復震駭聲如辟歴觀者莫不傾悚<lb/>
　<lb/>
　<lb/>
　<lb/>
　<lb/>
　<lb/>
　<lb/>
　封氏聞見記卷五<lb/>
</p>
<p>
</p>
  </div>
<div>
                <head>封氏聞見記卷六</head>
    <p>
<pb n="KR3j0083_WYG_006-1a"/>
欽定四庫全書<lb/>
　封氏聞見記卷六　　　　　唐　封演　撰<lb/>
　　　飲茶<lb/>
茶早采者為茶晚采者為茗本草云止渇令人不眠南<lb/>
人好飲之北人初不多飲開元中泰山靈巖寺有降魔<lb/>
師大興禪敎學禪<hi>一本無學禪二字</hi>務於不寐又不夕食皆許<lb/>
其飲茶人自懐挾到處煮飲從此轉相倣效遂成風俗<lb/>
自鄒齊滄棣漸至京邑城市多開店鋪煎茶賣之不問<lb/>
<pb n="KR3j0083_WYG_006-1b"/>
道俗投錢取飲其茶自江淮而來舟車相繼所在山積<lb/>
色額甚多楚人陸鴻漸為茶論說茶之功效并煎茶炙<lb/>
茶之法造茶具二十四事以都統籠貯之逺近傾慕好<lb/>
事者家藏一副有常伯熊者又因鴻漸之論廣潤色之<lb/>
於是茶道大行王公朝士無不飲者御史大夫李季卿<lb/>
宣慰江南至臨淮縣館或言伯熊善茶者李公請為之<lb/>
伯熊著黄被衫烏紗帽手執茶器口通茶名區分指㸃<lb/>
左右刮目茶熟李公為歠兩杯而止旣到江外又言鴻<lb/>
<pb n="KR3j0083_WYG_006-2a"/>
漸能茶者李公復請為之鴻漸身衣野服隨茶具而入<lb/>
旣坐敎攤如伯熊故事李公心鄙之茶畢命奴子取錢<lb/>
三十<hi>十一作七</hi>文酬煎茶博士鴻漸遊江介通狎勝流及此<lb/>
羞愧復著毁茶論伯熊飲茶過度遂患風晚節亦不勸<lb/>
人多飲也吳主皓每宴羣臣皆令盡醉韋昭飲酒不多<lb/>
皓密使茶茗以自代晉時謝安詣陸納納無所供辦設<lb/>
茶果而已按此古人亦飲茶耳但不如今人溺之甚窮<lb/>
日盡夜殆成風俗始自中地流於塞外往年回鶻入朝<lb/>
<pb n="KR3j0083_WYG_006-2b"/>
大驅名馬市茶而歸亦足怪焉續搜神記云有人因病<lb/>
能飲茗一斛二斗有客勸飲過五升遂吐一物形如牛<lb/>
胰<hi>一作肺</hi>置柈中以茗澆<hi>一本澆之下有盡字</hi>之容一斛二斗客云<lb/>
此名茗瘕<lb/>
　　　打毬<lb/>
打毬古之蹵<graphic n="KR2610" url="https://raw.githubusercontent.com/kanripo/KR-Gaiji/master/images/KR2610.png" mimeType="image/png"/>也漢書藝文志蹵<graphic n="KR2610" url="https://raw.githubusercontent.com/kanripo/KR-Gaiji/master/images/KR2610.png" mimeType="image/png"/>二十五篇顔注云<lb/>
<graphic n="KR2610" url="https://raw.githubusercontent.com/kanripo/KR-Gaiji/master/images/KR2610.png" mimeType="image/png"/>以韋為之實以物蹵蹋為戲蹵<graphic n="KR2610" url="https://raw.githubusercontent.com/kanripo/KR-Gaiji/master/images/KR2610.png" mimeType="image/png"/>陳力之事故附于<lb/>
兵法蹵音子六反<graphic n="KR2610" url="https://raw.githubusercontent.com/kanripo/KR-Gaiji/master/images/KR2610.png" mimeType="image/png"/>音鉅六反近俗聲訛蹋踘為毬字<lb/>
<pb n="KR3j0083_WYG_006-3a"/>
亦從而變焉非古也太宗常御<hi>一本无御字</hi>安福門謂侍臣<lb/>
曰聞西蕃人好為打毬比亦令習㑹一度觀之昨昇仙<lb/>
樓有羣蕃街裏打毬欲令朕見此蕃疑朕愛此騁為之<lb/>
以此思量帝王舉動豈宜容易朕已焚此毬以自誡景<lb/>
雲中吐蕃遣使迎金城公主中宗于梨園亭子賜觀打<lb/>
毬吐蕃贊咄奏言臣部曲有善毬者請與漢敵上令仗<lb/>
内試之決數都吐蕃皆勝時𤣥宗為臨淄王中宗又令<lb/>
與嗣虢王邕駙馬楊慎交武秀等四人敵吐蕃十人元<lb/>
<pb n="KR3j0083_WYG_006-3b"/>
宗東西驅突風回電激所向無前吐蕃功不獲施其都<lb/>
滿贊咄此云僕射也中宗甚悅賜强明絹數百段學士<lb/>
沈佺期武平一等皆獻詩開元天寳中元宗數御樓觀<lb/>
打毬為事能者左縈右拂盤旋宛轉殊可觀然馬或奔<lb/>
逸時致傷斃永泰中蘇門山人劉鋼於鄴下上書于刑<lb/>
部尚書薛公云打毬一則損人二則損馬為樂之方甚<lb/>
衆何必乗兹至危以邀晷刻之歡邪薛公悦其言圖鋼<lb/>
之言置於坐右命掌記陸長源為贊美之然打毬乃軍<lb/>
<pb n="KR3j0083_WYG_006-4a"/>
州<hi>一本改作軍中</hi>常戲雖不能廢時復為耳今樂人又有躡毬<lb/>
之戲綵畫木毬髙一二丈妓女登榻毬轉而行縈回去<lb/>
來無不如意古蹵<graphic n="KR2610" url="https://raw.githubusercontent.com/kanripo/KR-Gaiji/master/images/KR2610.png" mimeType="image/png"/>之遺事也<lb/>
　　　㧞河<lb/>
㧞河古謂之牽釣襄漢風俗常以正月<hi>一作旦</hi>望日為之<lb/>
相傳楚將伐吳以為敎戰梁簡文臨雍部禁之而不能<lb/>
絶古用篾䌫今民則以大麻絙長四五十丈兩頭分繫<lb/>
小索數百條挂于前分二朋兩相齊挽當大絙之中立<lb/>
<pb n="KR3j0083_WYG_006-4b"/>
大旗為界震鼔叫噪使相牽引以郤者為勝就者為輸<lb/>
名曰㧞河中宗時曾以清明日御梨<hi>一作黎</hi>園毬場召侍<lb/>
臣為㧞河之戲時宰相二駙馬為東朋三宰相五將軍<lb/>
為西朋東朋貴人多西朋奏勝不平請重定不為改西<lb/>
朋竟輸僕射韋巨源少師唐休璟年老隨絙而踣久不<lb/>
能興上大笑左右扶起𤣥宗數御樓設此戲挽者至千<lb/>
餘人喧呼動地蕃客士庶觀者莫不震駭進士河東薛<lb/>
勝為㧞河賦其辭甚美時人競傳之<lb/>
<pb n="KR3j0083_WYG_006-5a"/>
　　　繩妓<lb/>
𤣥宗開元二十四年八月五日御樓設繩妓妓<hi>一本多妓字</hi>
者先引長繩兩端屬地埋鹿盧以繫之鹿盧内數文立<lb/>
柱以起繩之直如弦然後妓女以繩端躡足而上往來<lb/>
倏忽之間望之如仙有中路相遇側身而過者有著屐<lb/>
而行之從容俯仰者或以畫竿接脛髙五六尺或蹋肩<lb/>
蹈頂至三四重旣而翻身擲倒至繩還注曾無蹉跌皆<lb/>
應嚴鼔之節真竒觀者<hi>一作也</hi>衛士胡嘉隱作繩妓賦獻<lb/>
<pb n="KR3j0083_WYG_006-5b"/>
之辭甚宏暢𤣥宗覧之大悅擢拜金吾曹叅軍自安㓂<lb/>
覆蕩伶倫分散外方始有此妓軍州<hi>一本改軍中</hi>宴㑹時或<lb/>
有之<lb/>
　　　石誌<lb/>
古葬無石誌近代貴賤用之齊太子穆妃將葬立石誌<lb/>
王儉曰石誌不出禮經起元嘉中顔延之為王琳石誌<lb/>
素族<hi>一本作施</hi>無名䇿故以紀行述耳遂相祖習儲妃之重<lb/>
禮絶常例旣有哀榮<hi>一本改䇿</hi>不煩石銘儉所著䘮禮云施<lb/>
<pb n="KR3j0083_WYG_006-6a"/>
石誌于壙裏禮無此制魏侍中繆襲改葬父母制墓下<lb/>
題版文原此㫖將以千載之後陵谷遷變欲後人有所<lb/>
聞知其人若無殊才異徳者但紀姓名歴官祖父姻媾<lb/>
而已若有徳業則為銘文按儉此說石誌宋齊以來有<lb/>
之矣齊時有發古冡得銘云青州世<hi>一作二十子</hi>子東海女<lb/>
郎河東賈昊以為司馬越女嫁為茍晞子婦檢之果然<lb/>
東都殖業坊十字街有王戎墓隋代釀家穿旁作窖得<lb/>
銘曰晉司徒尚書令安豐侯王君銘有數百字然<hi>一本云乃</hi>
<pb n="KR3j0083_WYG_006-6b"/>
<hi>知</hi>古人葬者亦有石誌但不如今代貴賤通為之耳<lb/>
　　　碑碣<lb/>
墓前碑碣未詳所起按儀廟中有碑所以繫牲并視日<lb/>
景禮記公室視豐碑三家視桓楹<hi>一本標云桓楹下有豐碑桓楹四字</hi>天<lb/>
子諸侯葬時下棺之柱其上有孔以貫繂索懸棺而下<lb/>
取其安審事畢因閉壙中臣子或書君父勲伐於碑上<lb/>
後又立之于隧口故謂之神道言神靈之道也古碑上<lb/>
往往有孔是貫繂索之像前漢碑甚少後漢蔡邕崔瑗<lb/>
<pb n="KR3j0083_WYG_006-7a"/>
之徒多為人立碑魏晉之後其流寖盛碣亦碑之類也<lb/>
周禮凡金玉錫石楬而壐之注云楬如今題署物漢書<lb/>
云瘞寺前楬著其姓名注名楬杙也㭬杙于瘞<hi>一本作<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    </hi>處<lb/>
而書死者之姓名楬音揭然則物有標榜皆謂之楬郭<lb/>
景純江賦云峩嵋為泉陽之楬玉壘作東别之標是也<lb/>
其字本從木後人以石為墓碣因變為碣說文云碣特<lb/>
立石也據此則从木从石兩體皆通隋氏制五品以上<lb/>
立碑螭首龜趺趺上不得過四尺載在䘮葬令近代碑<lb/>
<pb n="KR3j0083_WYG_006-7b"/>
稍衆有力之家多輦金帛以祈作者雖人子㒺極之心<lb/>
順情虚飾遂成風俗蔡邕云吾為人作碑多矣惟郭有<lb/>
道無愧辭隋文帝子齊王攸薨僚佐請立碑帝曰欲求<lb/>
名一卷史書足矣若不能徒為後人作鎮石耳誠哉是<lb/>
言也<lb/>
　　　羊虎<lb/>
秦漢以來帝王陵前有石麒麟石辟邪石象石馬之屬<lb/>
人臣墓前有石羊石虎石人石柱之屬皆所以表飾墳<lb/>
<pb n="KR3j0083_WYG_006-8a"/>
壟如生前之象<hi>一本無象字</hi>儀衞耳國朝因山為陵太宗葬<lb/>
九嵕山門前亦立石馬陵後司馬門内又有蕃臣曾侍<lb/>
軒禁者一十四人石象皆刻其官名後漢太尉楊震葬<lb/>
日有大鳥之祥因立石鳥像于墓風俗通云周禮方相<lb/>
氏葬日入壙驅㒺象好食亡者肝腦人家不能常令方<lb/>
相立于側而罔象畏虎與柏故墓前立虎與柏或說秦<lb/>
穆公時陳倉人掘地得物若羊將獻之道逢二童子謂<lb/>
曰此名為蝹常在地中食死人腦若殺之以柏東南枝<lb/>
<pb n="KR3j0083_WYG_006-8b"/>
捶其首由是墓側皆樹柏此上兩說各異未詳孰是按<lb/>
禮經云天子墳髙三雉諸侯半之大夫八尺士四尺天<lb/>
子樹松諸侯樹柏大夫樹楊士樹榆說文云天子樹松<lb/>
諸侯柏大夫榆士楊按禮經古之葬者不封不樹後代<lb/>
封墓而又樹之左傳云爾墓之木拱矣又曰樹吾墓檟<lb/>
仲尼卒弟子各自他方持其異木樹之于墓蓋殷周以<lb/>
<hi>一作已</hi>來墓樹有尊卑之制不必專以罔象之故也風俗<lb/>
通文云汝南彭氏墓頭立石人石獸田家老母到市買<lb/>
<pb n="KR3j0083_WYG_006-9a"/>
數片<hi>一本斤下同疑誤</hi>餌暑熱行疲息石人下遺一片餌客來<lb/>
見道行人因調之云石人能愈病人來謝女轉相告語<lb/>
頭痛者摩石人腹病者多自愈因言得其福乃號曰石<lb/>
賢士輜駢轂擊帳帷障天絲竹之音聞數十里數年稍<lb/>
自休歇譙子云石門於墓古之道耶荅曰古不崇墓況<lb/>
損人功而為觀乎非古也盧思西征記云新鄉城西有<lb/>
漢王柱<hi>一本作桂無王字</hi>楊太守趙越王墓墓北有碑碑有石<lb/>
柱東南有亭以石柱為名然則<hi>一本无則字</hi>墓前石人石獸<lb/>
<pb n="KR3j0083_WYG_006-9b"/>
石柱之屬自漢代而有之矣<lb/>
　　　紙錢<lb/>
紙錢今代送葬為鑿紙錢積錢為山盛加雕飾舁以引<lb/>
柩按古者享祀鬼神有圭璧幣帛事畢則埋之後代旣<lb/>
寳錢貨遂以錢送死漢書稱盜發孝文園瘞錢是也率<lb/>
易從簡更用紙錢紙乃後漢蔡倫所造其紙錢魏晉以<lb/>
來始有其事今自王公逮於匹庶通行之矣凡鬼神之<lb/>
物其象似亦猶塗車芻靈之類古埋帛<hi>一本埋帛下冇金錢二字</hi>今<lb/>
<pb n="KR3j0083_WYG_006-10a"/>
紙錢則皆燒之所以示不知神之所為也<lb/>
　　　道祭<lb/>
元宗朝海内殷贍送葬者或當衢設祭張施帷幙有假<lb/>
花假果粉人麫粻<hi>一本作獸</hi>之屬然大不過方丈室髙不踰<lb/>
數尺議者猶或非之䘮亂以來此風大扇祭盤帳幙髙<lb/>
至八九十尺用牀三四百張雕鐫飾畫窮極技巧饌具<lb/>
牲牢復居其外大歴中太原節度辛景雲葬日諸道節<lb/>
度使使人脩范陽祭祭盤最為髙大刻木為<hi>一本无為字</hi>尉<lb/>
<pb n="KR3j0083_WYG_006-10b"/>
遲鄭公突厥鬬將之戲機關動作不異于生祭訖靈車<lb/>
欲過使者請曰對數未盡又停車設項羽與漢髙祖㑹<lb/>
鴻門之象良久乃畢縗絰者皆手擘布幕収哭觀戲事<lb/>
畢孝子陳語與使人祭盤大好賞馬兩匹滑州節度令<lb/>
狐母亡鄰境致祭昭義節度初于其<hi>一本作淇</hi>門載船桅以<lb/>
充幕柱至時嫌短特于衞州大河中河船上取長桅代<lb/>
之及昭義節度薛公薨綘忻<hi>一本作沂</hi>諸方并管内滏陽城<lb/>
南設祭每半里一祭南至漳河二十餘里連延相次大<lb/>
<pb n="KR3j0083_WYG_006-11a"/>
者費千餘貫小者猶三四百貫互相窺覘競為新竒柩<lb/>
車暫過皆為棄物矣蓋自開闢至今奠祭鬼神未有如<lb/>
斯之盛者也<lb/>
　　　忌日<lb/>
忌日請假非古也世說云忌日惟不飲酒作樂㑹稽王<lb/>
世子以忌日送客至新亭主人欲作樂王便起去持彈<lb/>
往衞洗馬墓下彈鳥晉書又載桓元忌日與賔客遊宴<lb/>
惟至時一哭而已前代忌日無假之證也沈約荅庾光<lb/>
<pb n="KR3j0083_WYG_006-11b"/>
禄書云忌日制應是晉宋之間其事未久制假前止是<lb/>
不為宴樂本不自封閉如今世自處者也居䘮再周之<lb/>
内每至忌日哭臨受弔<hi>一本作帛</hi>無不見人之義而除服之<lb/>
後乃不見人實由世人以忌日不樂而不能竟日興感<lb/>
以對賔客故弛懈故<hi>一本放</hi>過自晦不與外接設假之由<lb/>
是在於此顔之推<hi>一本實</hi>亦云忌日感慕故不接外賔不<lb/>
理庶務不能悲愴自居何限于深藏也世人或端坐奥<lb/>
室不好言笑卒有急回寧無盡見之理<hi>一本多不字</hi>其不知<lb/>
<pb n="KR3j0083_WYG_006-12a"/>
禮意乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0083_WYG_006-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　封氏聞見記卷六<lb/>
</p>
<p>
</p>
  </div>
<div>
                <head>封氏聞見記卷七</head>
    <p>
<pb n="KR3j0083_WYG_007-1a"/>
欽定四庫全書<lb/>
　封氏聞見記卷七　　　　唐　封演　撰<lb/>
　　　視物逺近<hi>缺</hi>
　　　海潮<hi>缺</hi>
　　　北方白虹<hi>缺</hi>
　　　西風則雨<hi>缺</hi>
　　　松柏西向<hi>缺</hi>
　　　蜀無兔鴿<lb/>
<pb n="KR3j0083_WYG_007-1b"/>
<hi>缺</hi>命左右賫兔鴿而往今蜀中鴿尚稀而兔已衆戴祚<lb/>
作西征記云開封縣二佛寺余至此見鴿大小如鳩戲<lb/>
時兩兩相對祚江東人晉末從劉裕西征姚泓至開封<lb/>
縣始識鴿則江東舊亦無鴿梁武帝時侯景圍臺城軍<lb/>
士熏鼠捕鴿而食數月之後<hi>缺</hi>殿鼠鴿皆盡然則江東<lb/>
之有鴿亦當自北賫徃耳周禮稱橘踰淮北而為枳鸜<lb/>
鵒不踰濟汶<hi>一本汶上有獺渡二字</hi>則死地氣然也故春秋書鸜<lb/>
鵒來巢然則禽獸草木中土所無異方而來者衆矣漢<lb/>
<pb n="KR3j0083_WYG_007-2a"/>
代張騫自西域得石榴苜蓿之種今海内遍有之太宗<lb/>
朝逺方咸貢珍異草木今有馬乳蒲萄一房長二丈餘<lb/>
葉<hi>一作萬</hi>余國所獻也娑婆樹一名菩提葉似白楊摩伽<lb/>
陀那國所獻也黄桃名金桃大如鵞卵康國所獻也波<lb/>
羅㧞藻葉似紅蘭實如蒺蔾泥婆羅國所獻也又有醏<lb/>
菜似慎火苦菜似苣胡芹渾提葱之屬並自西域而來<lb/>
色類甚衆異方禽獸象出南越駞出北極今皆育於中<lb/>
國然不如本土之宜也<lb/>
<pb n="KR3j0083_WYG_007-2b"/>
　　　月桂子<lb/>
垂拱四年三月桂子降于台州臨海縣界十餘日乃止<lb/>
司馬蓋詵安撫使狄仁傑以聞編之史䇿月中云有蟾<lb/>
蜍玉兔并桂樹相傳如此自昔未有親見之者厯家之<lb/>
說月行者南北道假令此月上當台州之分則他年月<lb/>
桂豈獨無子何至此日方始降也且月行一月一周天<lb/>
三百六十五度四分度之一<hi>一本有分字</hi>則行一日當歴十<lb/>
二度有餘一度為二千九百三十二里十日之間月行<lb/>
<pb n="KR3j0083_WYG_007-3a"/>
遂逺桂子何得常留此處又月徑千里周回三千里桂<lb/>
子若不<hi>一作若下</hi>彌漫三千里内亦不當專在台州咫尺之<lb/>
地日月麗天各有限域豈澒洞無底而有桂子漏乎桂<lb/>
子得下蟾兔之類何能不落况天與地相去極逺桂子<lb/>
小物從空而下飛揚縈轉無所不之蕞爾台州何為獨<lb/>
有或者台嶺與嶺南地接山多桂樹桂子多因風而至<lb/>
有若從天而來時人不加詳考謂之月桂郭景純云桂<lb/>
樹葉似杞大白葉而不著子據此則桂樹無子台州所<lb/>
<pb n="KR3j0083_WYG_007-3b"/>
見其他物乎宋之問台州作詩云桂子月中下天香雲<lb/>
外飄文士尚竒非事實也<lb/>
　　　石鼔<hi>缺</hi>
　　　弦歌驛<hi>缺</hi>
　　　髙唐館<hi>缺</hi>
<hi>缺</hi>諸<hi>一本標云諸字/下有處字另起</hi>軺軒<hi>又云軺軒已下是髙僧館</hi>來往無不吟諷<lb/>
以為警絶有李和風者至此又題詩曰髙唐不是這髙<lb/>
唐淮畔荆南各異方若向此中求薦枕參差笑煞楚襄<lb/>
<pb n="KR3j0083_WYG_007-4a"/>
王讀者方解<lb/>
　　　溫湯<lb/>
海内溫湯甚衆有新豐驪山湯藍田石門湯岐山鳳泉<lb/>
湯同州北山湯河南陸渾湯汝州廣成湯兖州乾封湯<lb/>
邢州沙河湯此等<hi>以下缺</hi>
　<lb/>
　<lb/>
　<lb/>
<pb n="KR3j0083_WYG_007-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　封氏聞見記卷七<lb/>
</p>
<p>
</p>
  </div>
<div>
                <head>封氏聞見記卷八</head>
    <p>
<pb n="KR3j0083_WYG_008-1a"/>
欽定四庫全書<lb/>
　封氏聞見記卷八　　　　　唐　封演　撰<lb/>
　　　歴山<lb/>
齊州城東有孤石平地聳出俗謂之歴山以北有泉號<lb/>
舜井東隔小街又有石井汲之不絶云是舜東家之井<lb/>
乾元中有魏炎者於此題詩曰齊州城東舜子郡邑人<lb/>
雖移井不改時聞洶洶動緑波猶謂重華井中在又曰<lb/>
西家今為定戒寺東家今為練戒寺一邊<hi>一本多一邊二字</hi>井<lb/>
<pb n="KR3j0083_WYG_008-1b"/>
中投一瓶兩井相揺響泙濞又曰濟南郡裏多沮洳娥<lb/>
皇女英汲井處竊向池中潛甽來澆茒畦上平流去炎<lb/>
雖文士其意如是則誠以為舜之所居也按鄭元云厯<lb/>
山在河東應劭云在雷澤皇甫謐云在濟隂今東齊地<lb/>
名歴城與舜耕歴山其名相渉故俗人混同其說在河<lb/>
東者近是<lb/>
　　　二朱山<lb/>
密州之東臨海有二山南曰大朱北曰小朱相傳云仙<lb/>
<pb n="KR3j0083_WYG_008-2a"/>
人朱仲所居也按朱仲漢時人列仙傳所載不言所居<lb/>
若爾朱仲未居之前山無名乎此西北數十里有春秋<lb/>
時淳于<hi>一本作淳干</hi>城淳于州國也吳楚之人謂居為于古<lb/>
謂州為朱然則此山當名州山也漢末崔琰於髙密從<lb/>
鄭元學遇黄巾之亂泛海而南作述初賦其序云登州<lb/>
山以望滄海據其處所正相合也大朱東南海中有句<lb/>
游㠀去岸三十里俗云句踐曾游此㠀故以名焉述初<lb/>
賦又云朝發兮樓臺回盻兮句榆頓食兮㠀山暮宿兮<lb/>
<pb n="KR3j0083_WYG_008-2b"/>
郁州郁州今海州東海縣在海中晉書石勒使季龍討<lb/>
青州刺史曹嶷嶷欲死保根余山然則句榆根余皆是<lb/>
一山亦聲之訛變耳<lb/>
　　　繹山<lb/>
兖州鄒繹山南面平復東西長數十歩廣數歩其處生<lb/>
梧桐傳以禹貢繹陽孤桐者也土人云此桐所以異于<lb/>
常桐者諸山皆發地兼土惟此山大石攅倚石間周回<lb/>
皆通人行山中空虛故桐木絶響以是珍而入貢也按<lb/>
<pb n="KR3j0083_WYG_008-3a"/>
漢書地里志下邳縣西有葛繹山古之繹陽下邳也郭<lb/>
縁生述征記云繹山在下邳西北多生梧桐則禹貢繹<lb/>
陽下邳者是也鄒山記云鄒山蓋古之繹山始皇刻碑<lb/>
處文字分明始皇乗羊車以上其路猶存按此地春秋<lb/>
時邾文公卜遷于繹者也始皇刻石紀功其文字<hi>一本無字</hi>
<hi>字</hi>李斯小篆後魏太武帝登山使人排倒之然而歴代<lb/>
摹拓以為楷則邑人疲於供命聚薪其下因野火焚之<lb/>
由是殘缺不堪摹寫然猶上官求請行李登渉人吏轉<lb/>
<pb n="KR3j0083_WYG_008-3b"/>
益勞弊有縣宰取舊文勒于石碑之上凡成數片置之<lb/>
縣廨須則拓取自是山下之人邑中之吏得以休息今<lb/>
間有繹山碑皆新刻之碑也其文云刻此樂石學者不<lb/>
曉樂石之意顔師古云謂以泗濵磬石作此碑始皇於<lb/>
瑯琊㑹稽諸山刻石皆無此語惟繹山碑有之故知然<lb/>
也<lb/>
　　　羑里城<lb/>
相州湯隂縣北有羑里城周回可三百餘歩其中平實<lb/>
<pb n="KR3j0083_WYG_008-4a"/>
髙于城外地丈餘北開一門相傳文王演易之所曹子<lb/>
建詰紂文云崇侯何功乃用為輔西伯何辜囚之囹圄<lb/>
囹圄旣成負土旣盈興立炮烙賊害忠貞觀此意見文<lb/>
王見囚之地紂使負土實此城也未詳子建所據今按<lb/>
此東頓丘臨黄諸縣多有古小城或周一里或三百歩<lb/>
其中皆實郭縁生述征記云彭城郡有秺城云是崇侯<lb/>
家<hi>一本作冡</hi>自淮迄于淮河上河<hi>一本作城</hi>而實秺丘壟可阻謂<lb/>
之固然則小城而實皆古人因依立家以為保固子建<lb/>
<pb n="KR3j0083_WYG_008-4b"/>
所云負土旣盈或承流俗之傳耳大歴中湯隂有一尉<lb/>
姓張與數人同行過羑里城或問此是何城張尉答曰<lb/>
此是郭令公圍相州時所築或曰此是羑里城紂囚文<lb/>
王之處何關郭令公築張尉曰某此在河南是不知文<lb/>
王與紂事只將謂令公所築也<lb/>
　　　文宣王廟樹<lb/>
兖州曲阜縣文宣廟門内并殿西南各有柏葉松身之<lb/>
樹各髙五六丈枯槁已久相傳夫子手植永嘉三年其<lb/>
<pb n="KR3j0083_WYG_008-5a"/>
樹枯死至仁壽元年門内之樹忽生枝葉乾封二年復<lb/>
枯俗稱千年木療心痛人多竊割削之樹身漸細去地<lb/>
丈餘皆以泥累累泥封猶不免焉亦有取為笏者色紫<lb/>
而甚光澤肅宗時二樹猶在廣徳初御史大夫李季卿<lb/>
河南宣慰過曲阜謁文宣王廟因徧㝷魯中舊迹縣使<lb/>
一老人導引每至一所老人輙指云此是顔子陋巷此<lb/>
是魯靈光殿階此是泮宫季卿聞之皆沈吟嗟賞曰此<lb/>
翁真魯人也次至池水復指之此是釣魚池季卿問曰<lb/>
<pb n="KR3j0083_WYG_008-5b"/>
何人釣魚老人對曰魯人靈光常此釣魚季卿曰魯人<lb/>
敗矣又於路側見古碑季卿問是誰碑諸君並不能對<lb/>
有一尉遽至碑下仰讀其題云李君徳政碑走還白云<lb/>
李君徳政碑季卿笑曰此與魯人靈光何異<lb/>
　　　孟嘗鑊<lb/>
青州城南佛寺中有古鐵鑊二口大者四十石小者三<lb/>
十石制作精巧又有一釜可受七八石似瓮而有耳相<lb/>
傳云是孟嘗君家宅鑊釜皆是孟嘗君之器也至徳初<lb/>
<pb n="KR3j0083_WYG_008-6a"/>
蕃冦南侵司馬李伾毁其大鑊以造兵仗其小鑊及釜<lb/>
僧徒懇請得免至今以鑊燒長明燈釜以貯油按孟嘗<lb/>
君門<hi>一本多此二字</hi>客三千人當時應有此器然至今千餘嵗<lb/>
累經䘮亂何能使兹二器如甘棠之勿翦乎或恐傳者<lb/>
之妄<lb/>
　　　佛圖澄姓<lb/>
邢州内丘縣西古中丘城寺有碑後趙石勒光初五年<lb/>
所立也碑云太和上佛圖澄願者天竺大國罽賔小王<lb/>
<pb n="KR3j0083_WYG_008-6b"/>
之元子本姓濕所以言濕者思潤里<hi>一作理</hi>國澤被無外<lb/>
是以號之為濕按髙僧傳名僧傳晉書藝術傳佛圖澄<lb/>
並無此姓今云姓濕亦異聞也大歴中予因行縣憩于<lb/>
此寺讀碑見之冩寄陸長源長源大喜復書致謝<lb/>
　　　巨骨<lb/>
李司徒勉在汀州曾出異骨一節上<hi>一本作止</hi>可為硯云在<lb/>
南海時有逺方客所贈云是蜈蚣脊骨又太子少師薛<lb/>
萼為邢州畱後亦有大骨面廣尺餘形圓有兩耳髙可<lb/>
<pb n="KR3j0083_WYG_008-7a"/>
三四寸云洺州人掘漳河古堤于瓮中所得刺史魏淩<lb/>
知萼愛竒故封寄焉題云閻老王尾臎骨淩與萼酒徒<lb/>
相狎故有此戲<lb/>
　　　大魚腮<lb/>
海州土俗工畫節度令造海圖屏風二十合予時客海<lb/>
上偶於州門見人持一束黒物形如竹篾予問之其人<lb/>
云海魚腮中毛擬用作屏風貼因問所得云數十年前<lb/>
東海有大魚死于岸上收得此惟堪用為屏風貼前後<lb/>
<pb n="KR3j0083_WYG_008-7b"/>
所用無數今官造屏風搜求得此竒文異色澤似水牛<lb/>
角小頭似猪鬃大頭正方長四五尺廣可一寸亦竒物<lb/>
也今人間大魚腮中翣毛長不盈寸此物乃長四五尺<lb/>
魚亦大矣交廣記云吳時滕循為廣州人或言蝦鬚有<lb/>
一丈長循不之信其人後故<hi>一本多故字</hi>至東海取蝦鬚長<lb/>
四丈四尺封以寄循魚腮長五尺無足怪者<lb/>
　　　竊蟲<lb/>
人家有小蟲至微而響甚細㝷之卒不可見俗人以其<lb/>
<pb n="KR3j0083_WYG_008-8a"/>
難見號竊蟲云有此者不祥余曾覩此蟲大如半胡麻<lb/>
形類鼠婦有兩角白色振其頭則有聲或時暫止須臾<lb/>
復振牀壁牎戸之間暗黒之處多有之拾遺孟匡朝貶<lb/>
賀州作竊蟲賦比之鬼魅似都不識此蟲<lb/>
　　　霹靂<lb/>
人間往往見細石赤色形如小斧謂之霹靂斧云被霹<lb/>
靂處皆得此物予曾於小朱山僧海徳房中見一石與<lb/>
前後所見者皆相類問將此何用曰房中大石往年被<lb/>
<pb n="KR3j0083_WYG_008-8b"/>
霹靂為兩叚於霹靂處得此俗謂之霹靂楔偶然收之<lb/>
無所用也按元中記云玉門之山西有國山山上有廟<lb/>
國人嵗嵗出<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>數千石<hi>一作數千名</hi>曰霹靂給霹靂用從春<lb/>
至秋乃罷諸字書檢無<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字禮記有雜金鑚牛骨鑚音<lb/>
為祖今<hi>一本無今字</hi>合<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字石傍與金相類讀冝同矣盛宏<lb/>
之荆州記亦載南中雷神有洪五之事然則俗傳霹靂<lb/>
之石其信然乎夫雷者隂陽薄觸之為耳激怒尤盛或<lb/>
當其衝則謂之霹靂若以為神道譴怒而降之罰又何<lb/>
<pb n="KR3j0083_WYG_008-9a"/>
待一拳之石以成其威耶<lb/>
　　　魚龍畏鐵<lb/>
海州南有溝水上通淮楚公私漕運之路也寳應中堰<lb/>
破水涸魚商絶行州差東海令李知逺主役脩復堰將<lb/>
成輙壊如此者數四用費頗多知逺甚以為憂或說梁<lb/>
代築浮山堰頻有闕壊乃以鐡數萬觔墳積其下堰乃<lb/>
成知逺聞之即依其言而塞穴初堰之將壊也輙聞其<lb/>
下殷如雷聲至是其聲移于上流數里蓋金鐵味辛辛<lb/>
<pb n="KR3j0083_WYG_008-9b"/>
能害目蛟龍䕶其目避之而去故堰可成大厯中刑部<lb/>
郎中程皓家在相州宅前有小池有人造劒于池内淬<lb/>
之蛇魚皆死予家井中有魚數十頭因有急家人以藥<lb/>
杵投之于井信宿魚皆浮出知魚亦畏鐵焉<lb/>
　<lb/>
　<lb/>
　<lb/>
　封氏聞見記卷八<lb/>
</p>
<p>
</p>
  </div>
<div>
                <head>封氏聞見記卷九</head>
    <p>
<pb n="KR3j0083_WYG_009-1a"/>
欽定四庫全書<lb/>
　封氏聞見記卷九　　　　　唐　封演　撰<lb/>
　　　剛正<lb/>
狄仁傑為度支員外郎車駕將幸汾陽宫仁傑奉使先<lb/>
脩官頓并州長史李元沖以道出妬女祠俗稱有盛衣<lb/>
服車馬過必致雷風之異欲别開路仁傑謂曰天子行<lb/>
幸千乗萬騎風伯清塵雨師灑道何妬女之敢害而欲<lb/>
避之元沖遂止果無他變上聞之嘆曰可謂丈夫也後<lb/>
<pb n="KR3j0083_WYG_009-1b"/>
為冬官侍郎充江南安撫使吳楚風俗時多<hi>一作加</hi>淫祀<lb/>
廟凡一千七百餘所仁傑並令焚之有項羽神號為楚<lb/>
王廟祈禱至多為吳人所憚仁傑先致檄書責其䘮失<lb/>
八千子弟而妄受牲牢之薦然後焚除<lb/>
　　　淳信<lb/>
陸少保字元方曾於東都置小宅家人將受直矣買者<lb/>
求見元方告其人曰此宅子甚好但無出水處買者聞<lb/>
之遽辭不置子姪以為言元方曰汝太竒豈可為錢而<lb/>
<pb n="KR3j0083_WYG_009-2a"/>
誑箇人<lb/>
　　　端慤<lb/>
宋璟為廣府都督元宗思之使内侍楊思勗馳馬往追<lb/>
璟拜恩就馬在路竟不與思勗交一言思勗以將軍貴<lb/>
倖殿庭因訴元宗嗟嘆良久即拜刑部尚書<lb/>
　　　貞介<lb/>
中書侍郎張鎬為河南節度鎮陳畱後兼統江淮諸道<lb/>
將圖進取中官絡繹鎬起自布素一二年而登宰相正<lb/>
<pb n="KR3j0083_WYG_009-2b"/>
身特立不肯茍媚閹宦去來以常禮接之由是大為羣<lb/>
閹所嫉稱其無經略才徴入改為荆府長史未㡬又除<lb/>
洪府長史江西觀察使<lb/>
　　　謇諤<lb/>
相里造為禮部郎中時宦官魚朝恩用事薫灼内外朝<lb/>
恩稱詔集百僚有所評議恃恩陵轢旁若無人宰相元<lb/>
載以下唯唯而已造挺然衆中抗言酬對往復數四略<lb/>
無降屈之色朝恩不悅而去朝廷壯之<lb/>
<pb n="KR3j0083_WYG_009-3a"/>
　　　抗直<lb/>
崔祐甫為中書舎人時宰相常衮當國百寮仰止祐甫<lb/>
每見執政論事未嘗降屈舎人岑參初掌綸誥屢稱疾<lb/>
不宿直承㫖人情所憚諸人雖咄咄有辭而不能發崔<lb/>
獨見諮以舎人職在樞密不冝讓事于人岑舎人稱疾<lb/>
旣久多有離局衮曰此子羸疾日久諸賢豈不能容之<lb/>
崔曰相公若知岑久抱疾本不當遷授今旣居此地安<lb/>
可以疾辭王事乎衮黙然無以奪之也由是銜之及今<lb/>
<pb n="KR3j0083_WYG_009-3b"/>
上在諒闇衮矯制除崔為河南尹星夜電發今上覺其<lb/>
事遽追還之拜中書侍郎平章事而衮謫於嶺外<lb/>
　　　忠鯁<lb/>
李惇為淄青節度判官使王衡弟頗干政惇<hi>一本有惇字</hi>屢<lb/>
言之衡曰兄弟孤遺相長不忍失意惇曰君憐愛祇合<lb/>
訓之以道何可使其縱恣也衡家又好祈禱車輿出入<lb/>
人吏頗以為弊惇又進諌衡不能用他日衡對諸客别<lb/>
有所問惇曰惇前後頗獻愚直大夫不能<hi>一本無能字</hi>用今<lb/>
<pb n="KR3j0083_WYG_009-4a"/>
又問衡作色曰李十五好為詆訐惇曰忠言大夫謂之<lb/>
詆訐久住何益請從此辭再拜趨出命駕而去衡怒甚<lb/>
不使追之時人皆謂惇有古人風<lb/>
　　　誠節<lb/>
權臯為范陽節度掌書記禄山男慶和承恩尚主臯在<lb/>
京親禮㑹畢歸本道知禄山有異謀出路托疾詐死家<lb/>
人在<hi>一本作載</hi>䘮以歸封丘僅達而關東鼎沸臯微服變姓<lb/>
名至臨淮於驛家傭賃欲數知北方動靜故也尋過江<lb/>
<pb n="KR3j0083_WYG_009-4b"/>
上<hi>一本作二</hi>京復肅宗發詔褒美拜起居郎辭疾不赴臯以<lb/>
﨑嶇䘮亂脱身虎口遂無宦情在江外七年卒<lb/>
　　　任使<lb/>
李太尉光弼鎮徐方北扼賊衝兼緫諸兵馬縁征討之<lb/>
務則自處置倉儲府庫軍州<hi>一本改軍中</hi>差補一切並委判<lb/>
官張傪傪明練庶務操割發遣應接如流綽有餘地諸<lb/>
將欲見太尉論事太尉輙令與張傪判官商量將校見<lb/>
之禮數如見太尉無異由是上下清肅東方晏然天下<lb/>
<pb n="KR3j0083_WYG_009-5a"/>
皆謂太尉之能任人<lb/>
　　　禮遣<lb/>
張延賞為河南尹官人有過未嘗屈辱其所犯旣頻灼<lb/>
然不可容者但謝遣之而已先自拜立與辭即令郡官<lb/>
祖送由是士子敬憚各自脩飭而河南大理<lb/>
　　　遷善<lb/>
田神功自平盧兵使授淄青節度舊判官皆偏裨時部<lb/>
曲神功平受其拜及此前使判官劉位已下數人並畱<lb/>
<pb n="KR3j0083_WYG_009-5b"/>
在位神功待之亦無降禮後因圍宋州見李太尉與勅<lb/>
使打毬聞判官張傪至太尉與之盡禮荅拜神功大驚<lb/>
呼<hi>一本呼上有幕字</hi>劉位問之曰太尉今日見張郎中與之盡<lb/>
禮荅拜是何禮也位曰判官是幕賔使主無受拜之禮<lb/>
神功曰神功比來受判官拜大是罪過公何不早說遂<lb/>
令屈請諸判官謝之曰神功武將起自行伍不知朝廷<lb/>
禮數比來錯受判官拜判官又不言成神功之過今還<lb/>
判官拜一一拜之諸判官避而不敢當逺近聞之莫不<lb/>
<pb n="KR3j0083_WYG_009-6a"/>
稱其宏量<lb/>
　　　惠化<lb/>
閻伯嶼為袁州時征役煩重袁州先已殘破伯嶼專以<lb/>
惠化招撫逃亡皆復鄰境慕徳襁負而來數年之間漁<lb/>
商闐湊州境大理及移撫州闔州思戀百姓率而随之<lb/>
伯嶼未行或已有先發伯嶼於所在江津見舟船問之<lb/>
皆云從袁州來隨使君往撫州前後相繼津吏不能止<lb/>
其見愛如此到職一年撫州復如袁州之盛代宗聞之<lb/>
<pb n="KR3j0083_WYG_009-6b"/>
徴拜戸部侍郎未至而卒<lb/>
　　　推讓<lb/>
髙利自濠州改為楚州時江淮米貴職田每得粳米直<lb/>
數千貫準<hi>一本作准</hi>例替人五月五日以前到者得職田利<lb/>
欲以讓前人發濠州所在故為淹泊候過數日然後到<lb/>
州士子稱焉<lb/>
　　　竒政<lb/>
李封為延陵令吏人有罪不加杖罰但令裹碧頭巾以<lb/>
<pb n="KR3j0083_WYG_009-7a"/>
辱之隨所犯輕重以日數為等級日滿乃釋吳人著此<lb/>
服出入州鄉以為大耻皆相勸勵無敢僭違賦稅常先<lb/>
諸縣去官竟不捶一人<lb/>
　　　掩惡<lb/>
檢校刑部郎中程皓性周慎不談人短每于儕類中見<lb/>
人有所訾毁未曾應對候其言畢徐為分雪之曰此皆<lb/>
衆人妄傳其實不爾更説其人美事曾生<hi>一本作坐</hi>被人酷<lb/>
罵竟席無怒色皓徐起避之曰彼人醉耳何可與言其<lb/>
<pb n="KR3j0083_WYG_009-7b"/>
雅量如此<hi>一本作重</hi>
　　　解紛<lb/>
熊曜為臨清尉以幹蠱聞太原守宋渾被人告<hi>一本告字在論</hi>
<hi>字下</hi>經采訪使論使司差官領告事人就郡按之行至臨<lb/>
清曜欲解其事乃令曹官請假而權判司法及告事人<lb/>
至置之縣獄曜就加撫慰供其酒饌夜深屏人與語告<lb/>
以情事欲令逃匿其人初致前卻見曜有必取之色慮<lb/>
不免遂許之曜令獄卒與脱鎻厚資給送出城并獄卒<lb/>
<pb n="KR3j0083_WYG_009-8a"/>
亦令逃竄天明吏白失囚曜馳赴郡具陳權判司法邂<lb/>
逅失囚太守李澄不之罪也為申采訪奉帖牒但令切<lb/>
加捕訪而已旣失告者渾竟得無事<lb/>
　　　陵壓<lb/>
嚴安之崔譚俱為赤尉力行猛政譚恐安之名出已右<lb/>
<hi>一本云譚力行猛政恐安之名出已右</hi>每事欲先之安之使伍伯執大杖<lb/>
引前譚則益麄其杖安之越麄譚亦轉麄之如此大如<lb/>
椽力不能舉安之遂令執小杖譚亦細其杖安之越細<lb/>
<pb n="KR3j0083_WYG_009-8b"/>
譚亦轉細之如此至杖大如筋不能用安之患其壓已<lb/>
遂都去其杖使伍伯空手而行譚果不能學<lb/>
　　　除蠧<lb/>
崔立<hi>一作丘</hi>為雒縣有豪族陳氏為縣錄事家業殷富子<lb/>
弟復多蜀漢風俗縣官初臨豪家必先饋餉令丞以下<lb/>
皆與之平交初至陳氏欲循故事立逆呵之絲毫不入<lb/>
録事心有悵惋至衙日恃其豪盛謂立必不敢損己禮<lb/>
數甚倨立叱伍伯曳之初猶負氣下杖良久乃稱乞命<lb/>
<pb n="KR3j0083_WYG_009-9a"/>
羣官爭使人來救立並不聼杖之旣困立料其必死命<lb/>
曳去之出門少頃而卒而一縣驚駭陳氏子弟親屬數<lb/>
十人相率號哭闐塞堦屏立使鎻閉衙門一一収録取<lb/>
其子弟盡杖殺之其疏者皆決驅出因自詣郡具言陳<lb/>
氏豪暴日久謹以除之計其資産足充當縣一年稅租<lb/>
太守知其事以申采訪云立不畏<hi>一本云不長豪強</hi>豪强為人<lb/>
除害使司大見褒賞奏立强幹特請立充采訪判官拜<lb/>
監察御史<lb/>
<pb n="KR3j0083_WYG_009-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　封氏聞見記卷九<lb/>
</p>
<p>
</p>
  </div>
<div>
                <head>封氏聞見記卷十</head>
    <p>
<pb n="KR3j0083_WYG_010-1a"/>
欽定四庫全書<lb/>
　封氏聞見記卷十　　　　　唐　封演　撰<lb/>
　　　務尚<lb/>
蕭誠自務札翰李邕恒自<hi>一本云怕書</hi>言别書二人俱在南<lb/>
中蕭有所書將謂稱意以呈邕邕輙不許蕭疾其掩已<lb/>
遂假作古帖數幅朝夕把翫令其故暗見者皆以為數<lb/>
百年書也蕭詣邕云有右軍真蹟寳之已久欲呈大匠<lb/>
李欣然願見蕭故遲回旬日未肯出也後因論及李固<lb/>
<pb n="KR3j0083_WYG_010-1b"/>
請見曰許而不出得非誑乎蕭於是令家童歸見取不<lb/>
得驚曰前某客來見之當被竊去李誠以為信矣蕭良<lb/>
久曰吾置在某處遂忘之遽令走出旣至李尋繹久不<lb/>
疑其詐云是真物平生未見在坐者咸以為然數日蕭<lb/>
黙<hi>一本多在黙二字</hi>候邕賔客雲集因謂李曰公常不許誠書<lb/>
昨所呈數紙㓜時書何故呼為真跡鑒將何在邕愕然<lb/>
曰試更取之及見略開視置牀上曰子細看之亦未能<lb/>
好<lb/>
<pb n="KR3j0083_WYG_010-2a"/>
　　　諷切<lb/>
賀知章為秘書監累年不遷張九齡罷相於朝中謂賀<lb/>
曰九齡多事意不得與公遷轉以此為恨賀素詼諧應<lb/>
聲荅曰知章蒙相公庇䕃不少張曰有何相庇賀曰自<lb/>
相公在朝堂無人敢罵知章作獠罷相以來爾汝單字<lb/>
稍稍還動九齡大慚<lb/>
　　　歡狎<lb/>
鄭昈性通脱與諸甥姪談笑無間曾被飄瓦所擊頭血<lb/>
<pb n="KR3j0083_WYG_010-2b"/>
淋漓玉簪俱折家人惶遽來視外甥王在後至曰二十<lb/>
舅今日頭璧俱碎昈大呌曰我不痛裹函<hi>一作亟</hi>令<hi>一作命</hi>
酒酣興盡昈後至戸部員外郎滁州刺史云<lb/>
　　　袪<graphic n="KR2719" url="https://raw.githubusercontent.com/kanripo/KR-Gaiji/master/images/KR2719.png" mimeType="image/png"/>
                    <hi>一本作恡</hi>
御史大夫鄧景山為揚州節度有白岑者善療發背海<lb/>
外有名而深秘其方雖權要求者皆不與真本景山常<lb/>
急之㑹岑為人所訟景山故令深加按劾以出其方岑<lb/>
懼死使男歸取呈上景山得方寫數十本牓諸衢路乃<lb/>
<pb n="KR3j0083_WYG_010-3a"/>
寛其獄<lb/>
　　　脩復<lb/>
顔真卿為平原太守立三碑皆自撰親書其一立於郡<lb/>
門内紀周時臺省擢牧諸郡者十餘人其一立於郭門<lb/>
之西紀顔氏曹魏時顔裴髙齊時顔之推俱于平原太<lb/>
守至真卿凡三典兹郡其一是東方朔廟碑鐫刻旣畢<lb/>
屬幽方起逆未之立也及真卿南渡蕃冦䧟城州人埋<lb/>
匿此碑河朔克平别駕吳子晁好事之士也掘碑使立<lb/>
<pb n="KR3j0083_WYG_010-3b"/>
于廟所其二碑求得舊文買石鐫勒樹之都門時顔任<lb/>
撫州子晁拓三碑本寄之顔經艱故對之愴然曰碑者<lb/>
往年一時之事何期大賢再為脩立非所望也即日專<lb/>
使賫書至平原致謝子晁後至相州刺史御史大夫<lb/>
　　　贊成<lb/>
天寳初<hi>一本有成字一本作歲</hi>恊律郎鄭䖍采集異聞著書八十<lb/>
餘卷人有竊窺其草藁告䖍私脩國史䖍聞而遽焚之<lb/>
由是貶謫十餘年方從調選授廣文館博士䖍所焚書<lb/>
<pb n="KR3j0083_WYG_010-4a"/>
旣無别本後更纂録率多遺忘猶成四十餘卷書未有<lb/>
名及為廣文博士詢于國子司業蘇源明源明請名㑹<lb/>
粹取爾雅㑹粹舊說也西河大守盧象䖍詩云書名㑹<lb/>
粹才偏逸酒號屠蘇味更醇即此之謂也<lb/>
　　　討論<lb/>
著作郎孔至二十傳儒學撰百家類例品第海内族姓<lb/>
以燕公張說為近代新門不入百家之數駙馬張垍燕<lb/>
公之子也盛承寵眷見至所撰謂弟埱曰多事漢天下<lb/>
<pb n="KR3j0083_WYG_010-4b"/>
族姓何關尔事而妄為升降埱素與至善以兄言告之<lb/>
時工部侍郎韋述諳練士族舉朝共推每商𣙜姻親咸<lb/>
就諮訪至書初成以呈韋公韋公以為可行也及聞垍<lb/>
言至懼將追改之以情告韋韋曰孔至休矣大丈夫奮<lb/>
筆將為千載楷則奈何以一言而自動揺有死而已胡<lb/>
不可也遂不復改<lb/>
　　　穎悟<lb/>
開元初潞州常敬忠十五明經擢第數年之間遍能五<lb/>
<pb n="KR3j0083_WYG_010-5a"/>
經上書自舉并云一遍能誦千言勅付中書考試燕公<lb/>
問曰學士能一遍誦千言能十遍誦萬言乎對曰未曽<lb/>
自試燕公遂出一書非人間所見也謂之曰可十遍誦<lb/>
之敬忠依命危坐而讀每遍畫地記讀七遍起曰此已<lb/>
誦得燕公曰可滿十遍敬忠曰若十遍即是十遍誦得<lb/>
今七遍誦得何要滿十燕公執本臨試觀覽不暇而敬<lb/>
忠誦之已畢不差一字見者莫不嘆羨即日聞奏恩命<lb/>
引對賜綠衣一副兼賞禮物<hi>一作袍笏</hi>拜東宫衙佐仍直集<lb/>
<pb n="KR3j0083_WYG_010-5b"/>
賢侍講毛詩百餘日中三度改官特承眷遇為儕類所<lb/>
嫉中毒而卒<lb/>
　　　敏速<lb/>
天寳中漢州<hi>一本漢作州</hi>雒縣尉張陟<hi>一作渉</hi>應一藝自舉日<lb/>
試萬言須中書考試陟令善書者三十人各令操紙執<lb/>
筆向席環庭而坐俱占題目身自循<hi>一作廵</hi>席依題口授<lb/>
言訖即過周而復始至午後詩筆俱成得七千餘字仍<lb/>
請滿萬數宰相曰七千可為多矣何須<hi>一作必須</hi>萬具以狀<lb/>
<pb n="KR3j0083_WYG_010-6a"/>
聞勅賜縑帛拜太公廟丞直廣文館時號為張萬言<lb/>
　　　避忌<lb/>
兼御史大夫韋倫奉使吐蕃以御史茍曽<hi>一作㑹</hi>為判官<lb/>
行有日矣或謂倫曰吐蕃諱狗大夫將一茍判官何以<lb/>
求好倫遽奏其事今上令改茍為荀而其人不易及使<lb/>
還曽遂姓荀不歸舊姓<lb/>
　　　戲論<lb/>
裴子羽為下邳令張晴為縣丞二人俱有聲氣而善言<lb/>
<pb n="KR3j0083_WYG_010-6b"/>
語曽論事移時人吏竊相謂曰縣官甚不和長官稱雨<lb/>
贊府即道晴贊府稱晴長官即道雨終日如此非不和<lb/>
乎<hi>一本有豈非二字</hi>
　　　失誤<lb/>
陽<hi>一本作湯</hi>伯博任山南一縣丞其妻陸氏名家女也縣令<lb/>
婦姓伍也他日㑹諸官之婦旣相見縣令婦問贊府夫<lb/>
人何姓荅曰姓陸次問主簿夫人何姓荅曰姓漆縣令<lb/>
婦勃然入内諸夫人不知所以欲郤回縣令聞之遽入<lb/>
<pb n="KR3j0083_WYG_010-7a"/>
問其婦婦曰贊府婦云姓陸主簿婦云姓漆以吾姓伍<lb/>
故相弄耳餘官婦賴吾不問必曰姓八姓九縣令大笑<lb/>
曰人各有姓何如此復令其婦出<lb/>
　　　謬識<lb/>
相州城門舊以磚壘傳云越王為刺史時作大歴中鄴<lb/>
中有士人素無學識而强談經史曾與予俱出北門其<lb/>
人問曰太守專城此是乎初以為戲言察其意色非戲<lb/>
也余應之曰此是塼瓦之磚非專城之專其人悵然自<lb/>
<pb n="KR3j0083_WYG_010-7b"/>
失西門寰為邯鄲令入寺行香見金燈花不識以為芝<lb/>
草遽于<hi>一作令一作為</hi>脩狀申使司使司差官就檢時兵戈之<lb/>
後僧徒多後輩亦不之識但云此芝草宿根春時生葉<lb/>
至夏生花秋乃死見來如此不記種蒔年歲檢官具上<lb/>
其事使司知其誤不復問矣<lb/>
　　　查談<lb/>
宋昌藻考功員外郎之問之子也天寳中為滏<hi>一作淦</hi>陽<lb/>
尉刺史房琯以其名父之子常接通之㑹有中使至州<lb/>
<pb n="KR3j0083_WYG_010-8a"/>
琯使昌藻郊外接候須臾郤還云彼<hi>一作被</hi>額房公澹雅<lb/>
之士顧問左右何名為額有叅軍亦名家子歛笏而對<lb/>
曰查名該訶為額房悵然曰道額者已成可笑識額者<lb/>
更是竒人近代流俗呼丈夫婦人縱放不拘禮度者為<lb/>
查又有百數十種語自相通解謂之查談<hi>一作語</hi>大抵廹<lb/>
猥僻<hi>一作近</hi>
　　　嘲翫<lb/>
補闕王志安晚不得志久游恒趙之間人畏其口莫敢<lb/>
<pb n="KR3j0083_WYG_010-8b"/>
引用志安作詩以刺當塗者云末刼蘭香科下人衣冠<lb/>
禮樂與君臣如來若向閻浮出莫視從來丈六身見者<lb/>
彌增怨恚<lb/>
　　　慙悚<lb/>
進士周逖改次千字文更撰天寳應道千字文將進之<lb/>
請頒行天下先呈宰執右相陳公近問之曰有添換乎<lb/>
逖曰翻破舊文一無添换又問翻破盡乎對曰盡右相<lb/>
曰枇杷二字如何翻破逖曰惟此二字依舊右相曰若<lb/>
<pb n="KR3j0083_WYG_010-9a"/>
有此還是未盡逖逡廵不能對而退<lb/>
　　　狂譎<lb/>
王嚴光頗有文才而性卓詭旣無所逹自稱釣鰲客廵<lb/>
歴郡縣求麻鐵之資云造釣具有不應者輙録姓名<hi>一本</hi>
<hi>名姓</hi>藏于書笈中人問將此何用荅曰釣鰲之時取此懞<lb/>
漢以充鰲餌兵亂之後嚴光年鬚已衰任棣州司戸時<lb/>
刺史有馬州佐已下多乗驢嚴光作詩曰郡將雖乗馬<lb/>
羣官緫是驢對衆吟誦以為笑樂<lb/>
<pb n="KR3j0083_WYG_010-9b"/>
　　　侮謔<lb/>
范液有口才薄命所向不偶曾為詩曰舉意三江竭興<lb/>
心四海枯南游李邕死北望守珪殂液欲投謁二公皆<lb/>
㑹其淪躓故云然宗叔范純家富于財液每有所求純<lb/>
常給與之非一純曾謂液曰君有才而困于貧廹可試<lb/>
自詠液命紙筆立操而竟其詩曰長吟太息問皇天神<lb/>
道由來也已偏一名國士皆貧病但是裨兵緫有錢純<lb/>
大笑曰教君自詠何罵我乎不以為過<lb/>
<pb n="KR3j0083_WYG_010-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0083_WYG_010-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　封氏聞見記卷十<lb/>
<pb n="KR3j0083_WYG_010-11a"/>
　襍家言用裨史氏之不足而讀封氏書於唐事知所<lb/>
　未知其編類亦備富哉言乎明姑蘇吳岫識<lb/>
　予素有藏書之癖凡親友見借者暇日多手鈔之此<lb/>
　書乃十五年前所鈔者至正丙申歲不幸遭時艱難<lb/>
　烽火四起煨燼之餘尚存殘書數百卷今僻居深村<lb/>
　無以為遣旦夕頼此以自適亦不負愛書之癖矣至<lb/>
　正辛丑上元日重觀于泗北疑夢軒雲間夏庭芝伯<lb/>
　和父謹誌<lb/>
<pb n="KR3j0083_WYG_010-11b"/>
　封氏聞見記自六卷至十卷昔友人唐子畏見借所<lb/>
　鈔特以不全為恨近又于桞大中借鈔前五卷庶㡬<lb/>
　為全書然第七卷中全局俱欠止存末後一紙耳嗟<lb/>
　哉古書之難得如此富室子弟積書萬卷而不讀亦<lb/>
　獨何心哉朱良育記<lb/>
　萬厯辛丑假酉巖秦翁藏本校過右二䟦亦從此本<lb/>
　録出<lb/>
　　　　　　　　　　　　常熟孫伏生允伽記<lb/>
<pb n="KR3j0083_WYG_010-12a"/>
　原本係吾吳吳方山家藏物也向為邑中前輩孫伏<lb/>
　生所得孫復從酉巖秦翁假别本細勘不可謂不加<lb/>
　詳矣余與伏生孫岷自善乃得假而録之虞山陸貽<lb/>
　典勅先識時崇禎辛巳仲春二十有六日也<lb/>
　　　　　　　是嵗重午後六日晚將原本勘竟<lb/>
　<lb/>
　<lb/>
　<lb/>
<pb n="KR3j0083_WYG_010-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　封氏聞見記<lb/>
</p>
<p>
</p>
  </div></body>
</text>\m</TEI>
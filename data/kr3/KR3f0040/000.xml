<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>緝古算經</head>
    <p>
<pb n="KR3f0040_WYG_000-1a"/>
欽定四庫全書　　　　　子部六<lb/>
　緝古算經　　　　　　　天文算法類二<hi>算書之屬</hi>
　　提要<lb/>
　　　　<hi>臣</hi>等謹案緝古算經一卷唐王孝通撰其結<lb/>
　　　　銜稱通直郎太史丞其始末未詳惟唐書律<lb/>
　　　　厯志戊寅厯條下有武徳九年校厯人算厯<lb/>
　　　　博士臣王孝通題盖即其人也是書一名緝<lb/>
　　　　古算術唐書藝文志崇文總目俱稱李淳風<lb/>
<pb n="KR3f0040_WYG_000-1b"/>
　　　　注今案此本卷首實題孝通撰并注則唐志<lb/>
　　　　及總目為誤又宋志作一卷唐志鄭樵藝文<lb/>
　　　　畧俱作四卷王應麟玉海謂今亡其三案孝<lb/>
　　　　通原表稱二十術檢勘書内條目相同並無<lb/>
　　　　缺佚不知應麟何所據而云然也書中大㫖<lb/>
　　　　以九章商功篇有平地役功受袤之術其於<lb/>
　　　　上寛下狭前髙後卑闕而不論世人多不達<lb/>
　　　　其理因於平地明其法凡推朔夜半時月之<lb/>
<pb n="KR3f0040_WYG_000-2a"/>
　　　　所離者一術推仰觀臺及羡道高廣袤者一<lb/>
　　　　術推築堤授工上下廣及髙袤不同者一術<lb/>
　　　　推築龍尾堤者一術推穿河授工斜正袤上<lb/>
　　　　廣及深并漘上廣不同者一術推四郡輸粟<lb/>
　　　　窖上下廣袤餘郡别出人及窖深廣者一術<lb/>
　　　　推亭倉上下方髙者一術推芻甍圓囤者各<lb/>
　　　　一求推方倉圓窖對待者五術推勾股邊積<lb/>
　　　　亘求者六術共合二十術之數中間毎以人<lb/>
<pb n="KR3f0040_WYG_000-2b"/>
　　　　户道里大小逺近及材物之輕重工作之時<lb/>
　　　　日乗除進退叅伍以得其法頗不以深淺為<lb/>
　　　　次第故讀者或不能驟通而卒篇以後由源<lb/>
　　　　竟委端緒足尋洵為思極毫芒曲盡事理唐<lb/>
　　　　代明算立學習此書者以三年為限亦知其<lb/>
　　　　術之精妙非旦夕所克竟其義矣其書世罕<lb/>
　　　　流播此乃宋元豐七年秘書監趙彦若等校<lb/>
　　　　定刋行舊本常熟毛扆得之章邱李氏而影<lb/>
<pb n="KR3f0040_WYG_000-3a"/>
　　　　抄傳之者今詳加勘正其文間有脱闕不敢<lb/>
　　　　妄補謹撮取其義别加圖説附諸本文之左<lb/>
　　　　以便觀覽云乾隆四十六年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR3l0001_SBCK_001-1a"/>
西京雜記卷一<lb/>
　　　　　　　　丹　陽　葛　洪　稚川集<lb/>
漢髙帝七秊蕭相國營未央宫因龍首山製前殿建<lb/>
北闕未央宮周廻二十二里九十五步五尺街道周<lb/>
廻七十里臺殿四十三其三十二在外其十一在後<lb/>
宫池十三山六池一山一亦在後宫門闥凡九十五<lb/>
武帝作昆明池欲伐昆吾夷教習水戰因而於上㳺<lb/>
戲養魚魚給諸陵廟祭祀餘付長安市賣之池周廻<lb/>
四十里<lb/>
漢制宗廟八月飲酎用九醖太牢皇帝侍祠以正月<lb/>
旦作酒八月成名曰酎一曰九醖一名醇酎<lb/>
<pb n="KR3l0001_SBCK_001-1b"/>
京師大水祭山川以止雨丞相御史二千石禱祠如<lb/>
求雨灋<lb/>
天子筆管以錯寳為跗毛皆以秋兎之毫官師路扈<lb/>
為之以雜寳為匣厠以玉璧翠羽皆直百金<lb/>
漢制天子玉几冬則加綈錦其上謂之綈几以象牙<lb/>
為火籠籠上皆散華文後宫則五色綾文以酒為書<lb/>
滴取其不氷以玉為硯亦取其不氷夏設羽扇冬設<lb/>
繒扇公侯皆以竹木為几冬則以細罽為槖以憑之<lb/>
不得加綈錦<lb/>
武帝旹西域獻吉灮裘入水不濡上旹服此裘以聼<lb/>
朝<lb/>
<pb n="KR3l0001_SBCK_001-2a"/>
髙帝戚夫人善鼓瑟擊筑帝常擁夫人倚瑟而絃歌<lb/>
畢每泣下流漣夫人善為翹袖折腰之舞歌出塞入<lb/>
塞望歸之曲侍婢數百皆習之後宫齊首髙唱聲入<lb/>
雲霄<lb/>
戚姬以百鍊金為彄環照見指骨上惡之以賜侍兒<lb/>
鳴玉耀灮等各四枚<lb/>
趙王如意年幼未能親外傅戚姬使舊趙王内傅趙<lb/>
媪傅之號其室曰養徳宫後改為魚藻宫<lb/>
惠帝嘗與趙王同寢處吕后欲殺之而未得後帝早<lb/>
獵王不能夙興吕后命力士於被中縊殺之及死吕<lb/>
后不之信以緑囊盛之載以小軿車入見乃厚賜力<lb/>
<pb n="KR3l0001_SBCK_001-2b"/>
士力士是東郭門外官奴帝後知腰斬之后不知也<lb/>
樂逰苑自生玫瑰樹樹下多苜蓿苜蓿一名懐風旹<lb/>
人或謂之灮風風在其間常蕭蕭然日照其花有灮<lb/>
采故名苜蓿為懐風茂陵人謂之連枝草<lb/>
太液池邉皆是彫胡紫蘀緑節之類菰之有米者長<lb/>
安人謂為彫胡葭蘆之未解葉者謂之紫蘀菰之有<lb/>
首者謂之緑節其間鳬雛鴈子布滿充積又多紫龜<lb/>
録鼈池邊多平沙沙上鵜鶘鷓鴣鵁鶄鴻鶂動輒成<lb/>
羣<lb/>
終南山多離合草葉似江蘺而紅緑相雜莖皆紫色<lb/>
氣如蘿勒有樹直上百丈無枝上結藂條如車葢葉<lb/>
<pb n="KR3l0001_SBCK_001-3a"/>
一青一赤望之班駮如錦繡長安謂之丹青樹亦云<lb/>
華葢樹亦生熊耳山<lb/>
漢帝相傳以秦王子嬰所奉白玉璽髙祖斬白蛇劔<lb/>
劔上有七采珠九華玉以為飾雜厠五色琉璃為劔<lb/>
匣劔在室中光景猶照於外與挺劔不殊十二年一<lb/>
加磨瑩刅上常若霜雪開匣援鞘輒有風氣光彩射<lb/>
人<lb/>
漢綵女常以七月七日穿七孔鍼於開襟樓俱以習<lb/>
之<lb/>
宣帝被收繫郡邸獄臂上猶帶史良娣合采婉轉絲<lb/>
繩繫身毒國寳鏡一枚大如八銖錢舊傳此鏡見妖<lb/>
<pb n="KR3l0001_SBCK_001-3b"/>
魅得佩之者為天神所福故宣帝從危獲濟及即大<lb/>
位毎持此鏡感咽移辰常以琥珀笥盛之緘以戚里<lb/>
織成錦一曰斜文錦帝崩不知所在<lb/>
霍灮妻遺淳于衍蒲桃錦二十四匹散花綾二十五<lb/>
匹綾出鉅鹿陳寳灮家寳光妻傳其灋霍顯召入其<lb/>
第使作之機用一百二十鑷六十日成一匹匹直萬<lb/>
錢又與走珠一琲緑綾百端錢百萬黄金百兩為起<lb/>
第宅奴婢不可勝數衍猶怨曰吾為爾成何功而報<lb/>
我若是哉<lb/>
濟隂王興居反始舉兵大風從東來直吹其旌旗飛<lb/>
上天入雲而墮城西井中馬皆悲鳴不進左右李廓<lb/>
<pb n="KR3l0001_SBCK_001-4a"/>
等諫不聽後卒自殺<lb/>
五鹿充宗受學於弘成子成子少旹嘗有人過已授<lb/>
以文石大如鷰卵成子吞之遂大明悟爲天下通儒<lb/>
成子後病吐出此石以授充宗充宗又爲碩學也<lb/>
始元元秊黄鵠下太液池上爲歌曰黃鵠飛兮下建<lb/>
章羽肅肅兮行蹌蹌金爲衣兮菊爲裳唼喋荷荇出<lb/>
入蒹葭自顧菲薄愧爾嘉祥<lb/>
漢帝送死皆珠襦玉匣匣形如鎧甲連以金縷武帝<lb/>
匣上皆鏤爲蛟龍鸞鳳龜麟之象世謂爲蛟龍玉匣<lb/>
成帝設雲帳雲幄雲幕於甘泉紫殿世謂三雲<graphic n="KR2204" url="https://raw.githubusercontent.com/kanripo/KR-Gaiji/master/images/KR2204.png" mimeType="image/png"/>漢<lb/>
掖庭有月影臺雲灮殿九華殿鳴鸞殿開襟閣臨池<lb/>
<pb n="KR3l0001_SBCK_001-4b"/>
觀不在簿籍皆繁華窈窕之所棲宿焉<lb/>
趙飛鷰女弟居昭陽殿中庭彤朱而殿上丹漆砌皆<lb/>
銅沓黄金塗白玉階壁帶往往為黄金釭含藍田璧<lb/>
明珠翠羽飾之上設九金龍皆銜九子金鈴五色流<lb/>
蘇帶以緑文紫綬金銀花鑷每好風日幡眊光影照<lb/>
耀一殿鈴鑷之聲驚動左右中設木畫屏風文如蜘<lb/>
蛛絲縷玉几玉牀白象牙簟緑熊席席毛長二尺餘<lb/>
人眠而擁毛自蔽望之不能見坐則没膝其中雜熏<lb/>
諸香一坐此席餘香百日不歇有四玉鎮皆達照無<lb/>
瑕缺䆫扉多是緑琉璃亦皆達照毛髪不得藏焉椽<lb/>
桷皆刻作龍蛇縈繞其間鱗甲分明見者莫不兢慄<lb/>
<pb n="KR3l0001_SBCK_001-5a"/>
匠人丁緩李菊巧為天下第一締構既成向其姊子<lb/>
樊延年説之而外人稀知莫能傳者<lb/>
積草池中有珊瑚樹髙一丈二尺一本三柯上有四<lb/>
百六十二條是南越王趙他所獻號為烽火樹至夜<lb/>
光景常欲燃<lb/>
昆明池刻玉石為魚每至雷雨魚常鳴吼鬐尾皆動<lb/>
漢世祭之以祈雨往往有驗<lb/>
初修上林苑羣臣逺方各獻名果異樹亦有製為美<lb/>
名以摽竒麗○梨十紫梨青梨<hi>大實</hi>芳梨<hi>小實</hi>大谷梨細<lb/>
葉梨縹葉梨金葉梨<hi>太守王唐所獻出琅琊王野家</hi>瀚海梨<hi>北耐寒出瀚海</hi>
<hi>枯不</hi>東王梨<hi>中出海</hi>紫條梨○棗七弱枝棗玉門棗棠棗<lb/>
<pb n="KR3l0001_SBCK_001-5b"/>
青華棗枵棗赤心棗西王棗<hi>崙山出崑</hi>○栗四侯栗榛栗<lb/>
瑰栗嶧陽栗<hi>所獻大如拳嶧陽都尉曹龍</hi>○桃十秦桃榹桃緗核<lb/>
桃金城桃綺葉桃紫文桃霜桃<hi>可食霜下</hi>胡桃<hi>域出西</hi>櫻桃<lb/>
含桃○李十五紫李綠李朱李黄李青綺李青房李<lb/>
同心李車下李含枝李金枝李顔淵李<hi>魯出</hi>羌李燕李<lb/>
蠻李侯李○柰三白柰紫柰<hi>色花紫</hi>緑柰<hi>色花緑</hi>○査三<lb/>
蠻査羌査猴査○椑三青椑赤葉椑烏椑○棠四赤<lb/>
棠白棠青棠沙棠○梅七朱梅紫葉梅紫<graphic n="KR0990" url="https://raw.githubusercontent.com/kanripo/KR-Gaiji/master/images/KR0990.png" mimeType="image/png"/>梅同心<lb/>
梅麗枝梅燕梅猴梅○杏二文杏<hi>文采材有</hi>蓬萊杏<hi>都尉東郭</hi>
<hi>色六出云是仙人所食于吉所獻一株花雜五</hi>○桐三椅桐梧桐荆桐●林<lb/>
檎十株○枇杷十株○橙十株○安石榴○楟十株<lb/>
<pb n="KR3l0001_SBCK_001-6a"/>
白銀樹十株○黄銀樹十株○槐六百四十○千年<lb/>
長生樹十株○萬年長生樹十株○扶老木十株○<lb/>
守宫槐十株○金明樹二十株○揺風樹十株○鳴<lb/>
風樹十株○琉璃樹七株○池離樹十株○離婁樹<lb/>
十株○白俞　杜　桂蜀漆樹十株○柟四株○樅<lb/>
七株○栝十株○楔四株○楓四株<lb/>
余就上林令虞淵得朝臣所上草木名二千餘種隣<lb/>
人石瓊就余求借一皆遺棄今以所記憶列於篇右<lb/>
長安巧工丁緩者為常滿燈七龍五鳯雜以芙蓉蓮<lb/>
藕之竒又作卧褥香鑪一名被中香鑪本出房風其<lb/>
灋後絶至緩始更為之為機環轉運四周而鑪體常<lb/>
<pb n="KR3l0001_SBCK_001-6b"/>
平可置之被褥故以為名又作九層博山香鑪鏤為<lb/>
竒禽怪獸窮諸靈異皆自然運動<lb/>
又作七輪扇連七輪大皆徑丈相連續一人運之滿<lb/>
堂寒顫<lb/>
趙飛鷰為皇后其女弟在昭陽殿遺飛鷰書曰今日<lb/>
嘉辰貴姊懋膺洪冊謹上襚三十五條以陳踊躍之<lb/>
心<lb/>
金蕐紫輪帽　金<graphic n="KR0990" url="https://raw.githubusercontent.com/kanripo/KR-Gaiji/master/images/KR0990.png" mimeType="image/png"/>紫羅面衣　織成上襦　織成<lb/>
下裳　五色文綬　鴛鴦襦　鴛鴦被　鴛鴦褥<lb/>
金錯繡襠　七寳綦履　五色文玉環　同心七寳<lb/>
釵　黄金步揺　合懽圓璫　琥珀枕　龜文枕<lb/>
<pb n="KR3l0001_SBCK_001-7a"/>
珊瑚玦　馬腦彄　雲母扇　孔雀扇　翠羽扇<lb/>
九華扇　五明扇　雲母屏風　琉璃屏風　五層<lb/>
金博山香鑪　廻風扇　椰葉席　同心梅　含枝<lb/>
李　青木香　沈水香　香螺巵<hi>名丹螺出南海一</hi>九真<lb/>
雄麝香　七枝鐙<lb/>
趙后體輕腰弱善行步進退女弟昭儀不能及也但<lb/>
昭儀弱骨豐肌尤工笑語二人並色如紅玉為當時<lb/>
第一皆擅寵後宫<lb/>
西京雜記第一<lb/>
<pb n="KR3l0001_SBCK_001-7b"/>
</p>
<p>
</p>
  </div>
<div> <lb/>
    <p>
<pb n="KR3l0001_SBCK_002-1a"/>
西京雜記第二<lb/>
元帝後宫既多不得常見乃使畵工圖形案圖召幸<lb/>
之諸宫人皆賂畵工多者十萬少者亦不减五萬獨<lb/>
王嬙不肯遂不得見匈奴入朝求美人為閼氏於是<lb/>
上案圖以昭君行及去召見貌為後宫第一善應對<lb/>
舉止閑雅帝悔之而名籍已定帝重信於外國故不<lb/>
復更人乃竆案其事畫工皆棄市籍其家資皆巨萬<lb/>
畫工有杜陵毛延夀為人形醜好老少必得其真安<lb/>
陵陳敞新豐劉白龔寛並工為牛馬飛鳥衆勢人形<lb/>
好醜不逮延夀下杜陽望亦善畫尤善布色樊育亦<lb/>
善布色同日棄市京師畫工於是差稀<lb/>
<pb n="KR3l0001_SBCK_002-1b"/>
武帝欲殺乳母乳母告急於東方朔朔曰帝忍而愎<lb/>
㫄人言之益死之速耳汝臨去但屢顧我我當設奇<lb/>
以激之乳母如言朔在帝側曰汝宜速去帝今已大<lb/>
豈念汝乳哺時恩邪帝愴然遂舎之<lb/>
五侯不相能賓客不得來往婁護豐辯傳食五侯間<lb/>
各得其懽心競致奇膳護乃合以爲鯖世稱五侯鯖<lb/>
以爲奇味焉<lb/>
公孫弘起家徒步爲丞相故人高賀從之弘食以脫<lb/>
粟飯覆以布被賀怨曰何用故人富䝿爲脫粟布被<lb/>
我自有之弘大慙賀告人曰公孫弘内服貂蟬外衣<lb/>
麻枲内廚五鼎外膳一肴豈可以示天下於是朝廷<lb/>
<pb n="KR3l0001_SBCK_002-2a"/>
疑其矯焉弘嘆曰寜逢惡賓不逢故人<lb/>
文帝自代還有良馬九匹皆天下之駿馬也一名浮<lb/>
雲一名赤電一名絶羣一名逸驃一名紫鷰騮一名<lb/>
緑螭驄一名龍子一名麟駒一名絶塵號為九逸有<lb/>
來宣能御代王號為王良俱還代邸<lb/>
武帝時身毒國獻連環羈皆以白玉作之馬瑙石為<lb/>
勒白光琉璃為鞍鞍在闇室中常照十餘丈如晝日<lb/>
自是長安始盛飾鞍馬競加雕鏤或一馬之飾直百<lb/>
金皆以南海白蜃為珂紫金為<graphic n="KR0990" url="https://raw.githubusercontent.com/kanripo/KR-Gaiji/master/images/KR0990.png" mimeType="image/png"/>以飾其上猶以不<lb/>
鳴為患或加以鈴鑷餙以流蘇走則如撞鐘磬若飛<lb/>
幡葆後得貳師天馬帝以玟㻁石為鞍鏤以金銀鍮<lb/>
<pb n="KR3l0001_SBCK_002-2b"/>
石以緑地五色錦為蔽泥後稍以熊羆皮為之熊羆<lb/>
毛有緑光皆長二尺者直百金卓王孫有百餘雙詔<lb/>
使獻二十枚<lb/>
昭帝旹茂陵家人獻寳劔上銘曰直千金夀萬嵗<lb/>
司馬相如初與卓文君還成都居貧愁懣以所著鷫<lb/>
鸘裘就市人陽昌貰酒與文君為懽既而文君抱頸<lb/>
而泣曰我平生富足今乃以衣裘貰酒遂相與謀於<lb/>
成都賣酒相如親著犢鼻褌滌器以恥王孫王孫果<lb/>
以為病乃厚給文君文君遂為富人文君姣好眉色<lb/>
如望逺山臉際常若芙蓉肌膚柔滑如脂十七而寡<lb/>
為人放誕風流故悦長卿之才而越禮焉長卿素有<lb/>
<pb n="KR3l0001_SBCK_002-3a"/>
消渇疾及還成都悦文君之色遂以發痼疾乃作美<lb/>
人賦欲以自刺而終不能改卒以此疾至死文君為<lb/>
誄傳於世<lb/>
慶安世年十五為成帝侍郎善鼔琴能為雙鳯離鸞<lb/>
之曲趙后悦之白上得出入御内絶見愛幸嘗著輕<lb/>
絲履招風扇紫綈裘與后同居處欲有子而終無胤<lb/>
嗣趙后自以無子常託以祈禱别開一室自左右侍<lb/>
婢以外莫得至者上亦不得至焉以軿車載輕薄少<lb/>
年為女子服入後宫者日以十數與之淫通無時休<lb/>
息有疲怠者輙差代之而卒無子<lb/>
太上皇徙長安居深宫悽愴不樂髙祖竊因左右問<lb/>
<pb n="KR3l0001_SBCK_002-3b"/>
其故以平生所好皆屠販少年酤酒賣餅鬬鷄蹴踘<lb/>
以此為懽今皆無此故以不樂髙祖乃作新豐移諸<lb/>
故人實之太上皇乃悦故新豐多無賴無衣冠子弟<lb/>
故也髙祖少旹常祭枌榆之社及移新豐亦還立焉<lb/>
髙帝既作新豐并移舊社衢巷棟宇物色惟舊士女<lb/>
老幼相攜路首各知其室放犬羊鷄鴨於通塗亦競<lb/>
識其家其匠人胡寛所營也移者皆悦其似而徳之<lb/>
故競加賞贈月餘致累百金<lb/>
漢諸陵寢皆以竹為簾簾皆為水紋及龍鳯之像昭<lb/>
陽殿織珠為簾風至則鳴如珩珮之聲<lb/>
揚雄讀書有人語之曰無為自苦玄故難傳忽然不<lb/>
<pb n="KR3l0001_SBCK_002-4a"/>
見雄著太玄經夢吐鳳凰集玄之上頃而㓕<lb/>
司馬相如爲上林子虚賦意思蕭散不復與外事相<lb/>
關控引天地䥘綜古今忽然如睡煥然而興㡬百日<lb/>
而後成其友人盛覧字長通䍧牱名士嘗問以作賦<lb/>
相如曰合綦組以成文列錦繡而爲質一經一緯一<lb/>
宮一商此賦之迹也賦家之心苞括宇宙總覽人物<lb/>
斯乃得之於内不可得而傳覽乃作合組歌列錦賦<lb/>
而退終身不復敢言作賦之心矣<lb/>
董仲舒夢蛟龍入懷乃作春秋繁露詞<lb/>
或問楊雄爲賦雄曰讀千首賦乃能爲之<lb/>
匡衡字稚圭勤學而無燭隣舎有燭而不逮衡乃穿<lb/>
<pb n="KR3l0001_SBCK_002-4b"/>
壁引其光以書暎光而讀之邑人大姓文不識家富<lb/>
多書衡乃與其傭作而不求償主人怪問衡衡曰願<lb/>
得主人書遍讀之主人感嘆資給以書遂成大學衡<lb/>
能説詩旹人為之語曰無説詩匡鼎來匡説詩解人<lb/>
頤鼎衡小名也旹人畏服之如是聞者皆解頤懽笑<lb/>
衡邑人有言詩者衡從之與語質疑邑人挫服倒屣<lb/>
而去衡追之曰先生留聼更理前論邑人曰窮矣遂<lb/>
去不返<lb/>
長安有儒生曰惠荘聞朱雲折五鹿充宗之角乃嘆<lb/>
息曰栗犢反能爾邪吾終恥溺死溝中遂裹糧從雲<lb/>
雲與言荘不能對逡巡而去拊心謂人曰吾口不能<lb/>
<pb n="KR3l0001_SBCK_002-5a"/>
劇談此中多有<lb/>
武帝過李夫人就取玉簪搔頭自此後宫人搔頭皆<lb/>
用玉玉價倍䝿焉<lb/>
杜陵杜夫子善弈棊為天下第一人或譏其費日夫<lb/>
子曰精其理者足以大禆聖教<lb/>
成帝好蹴踘羣臣以蹴踘為勞體非至尊所宜帝曰<lb/>
朕好之可擇似而不勞者奏之家君作彈棊以獻帝<lb/>
大悦賜青羔裘紫絲履服以朝覲<lb/>
元封二年大寒雪深五尺野鳥獸皆死牛馬皆踡蹜<lb/>
如蝟三輔人民凍死者十有二三<lb/>
武帝為七寳牀雜寳桉厠寳屏風列寳帳設於桂宫<lb/>
<pb n="KR3l0001_SBCK_002-5b"/>
旹人謂之四寶宮<lb/>
瓠子河決有蛟龍從九子自决中逆上入河噴沫流<lb/>
波數十里<lb/>
文帝初多雨積霖至百日而止<lb/>
王鳳以五月五日生其父欲不舉曰俗諺舉五日子<lb/>
長及户則自害不則害其父母其叔父曰㫺田文以<lb/>
此日生其父嬰勑其母曰勿舉其母竊舉之後爲孟<lb/>
嘗君號其母爲薛公大家以古事推之非不祥也遂<lb/>
舉之<lb/>
惠帝七秊夏雷震南山大木數千株皆火燃至末其<lb/>
下數十畞地草皆燋黃其後百許日家人就其間得<lb/>
<pb n="KR3l0001_SBCK_002-6a"/>
龍骨一具鮫骨二具<lb/>
髙祖為泗水亭長送徒驪山将與故人訣去徒卒贈<lb/>
髙祖酒二壺鹿肚牛肝各一髙祖與樂從者飲酒食<lb/>
肉而去後即帝位朝晡尚食常具此二炙并酒二壺<lb/>
梁孝王好營宫室苑囿之樂作曜華之宫築兎園園<lb/>
中有百靈山山有膚寸石落猿巖棲龍岫又有鴈池<lb/>
池間有鶴洲鳬渚其諸宫觀相連延亘數十里竒果<lb/>
異樹瑰禽怪獸畢備王日與宫人賔客弋釣其中<lb/>
魯恭王好鬪鷄鴨及鵝鴈養孔雀鵁鶄俸糓一年費<lb/>
二千石<lb/>
㑹稽嵗旹獻竹簟供御世號為流黄簟<lb/>
<pb n="KR3l0001_SBCK_002-6b"/>
朱買臣為㑹稽太守懐章綬還至舍亭而國人未知<lb/>
也所知錢勃見其暴露乃勞之曰得無罷乎遺與紈<lb/>
扇買臣至郡引為上客尋遷為掾史<lb/>
西京雜記第二<lb/>
</p>
<p>
</p>
  </div>
<div> <lb/>
    <p>
<pb n="KR3l0001_SBCK_003-1a"/>
西京雜記第三<lb/>
余所知有鞠道龍善為幻術向余説古旹事有東海<lb/>
人黄公少峕為術能制蛇御虎佩赤金刀以絳繒束<lb/>
髮立興雲霧坐成山河及衰老氣力羸憊飲酒過度<lb/>
不能復行其術秦末有白虎見於東海黄公乃以赤<lb/>
刀往厭之術既不行遂為虎所殺三輔人俗用以為<lb/>
戲漢帝亦取以為角抵之戲焉　又説淮南王好方<lb/>
士方士皆以術見遂有畫地成江河撮土為山巖嘘<lb/>
吸為寒暑噴嗽為雨霧王亦卒與諸方士俱去<lb/>
楊子雲好事常懐鉛提槧從諸計吏訪殊方絶域四<lb/>
方之語以為禆補輶軒所載亦洪意也<lb/>
<pb n="KR3l0001_SBCK_003-1b"/>
文帝旹鄧通得賜蜀銅山聽得鑄錢文字肉好皆與<lb/>
天子錢同故富侔人主旹吳王亦有銅山鑄錢故有<lb/>
吴錢微重文字肉好與漢錢不異<lb/>
楊䝿字王孫京兆人也生旹厚自奉養死卒裸葬於<lb/>
終南山其子孫掘土鑿石深七尺而下屍上復葢之<lb/>
以石欲儉而反奢也<lb/>
傅介子秊十四好學書嘗棄觚而嘆曰大丈夫當立<lb/>
功絶域何能坐事散儒後卒斬匈奴使者還拜中郎<lb/>
復斬樓蘭王首封義陽矦<lb/>
余少旹聞平陵曹敞在吳章門下往往好斥人過以<lb/>
爲輕薄世人皆以爲然章後爲王莽所殺人無有敢<lb/>
<pb n="KR3l0001_SBCK_003-2a"/>
收葬者弟子皆更易姓名以從他師敞峕為司徒椽<lb/>
獨稱吴章弟子收葬其屍方知亮直者不見容於冗<lb/>
輩中矣平陵人生為立碑於吴章墓側在龍首山南<lb/>
幕嶺上<lb/>
文帝為太子立思贒苑以招賓客苑中有堂隍六所<lb/>
客館皆廣廡髙軒屏風幃褥甚麗<lb/>
廣陵王胥有勇力常於别囿學格熊後遂能空手搏<lb/>
之莫不絶脰後為獸所傷䧟腦而死<lb/>
郭威字文偉茂陵人也好讀書以謂爾雅周公所制<lb/>
而爾雅有張仲孝友張仲宣王峕人非周公之制明<lb/>
矣余嘗以問楊子雲子雲曰孔子門徒㳺夏之儔所<lb/>
<pb n="KR3l0001_SBCK_003-2b"/>
記以解釋六藝者也家君以為外戚傳稱史佚教其<lb/>
子以爾雅爾雅小學也又記言孔子教魯哀公學爾<lb/>
雅爾雅之出逺矣舊傳學者皆云周公所記也張仲<lb/>
孝友之類後人所足耳<lb/>
茂陵富人袁廣漢藏鏹巨萬家僮八九百人於北邙<lb/>
山下築園東西四里南北五里激流水注其内搆石<lb/>
為山髙十餘丈連延數里養白鸚鵡紫鴛鴦牦牛青<lb/>
兕竒獸怪禽委積其間積沙為洲嶼激水為波潮其<lb/>
中致江鷗海鶴孕雛産鷇延漫林池竒樹異草靡不<lb/>
具植屋皆徘徊連屬重閣修廊行之移晷不能徧也<lb/>
廣漢後有罪誅没入為官園鳥獸草木皆移植上林<lb/>
<pb n="KR3l0001_SBCK_003-3a"/>
苑中<lb/>
五柞宮有五柞樹皆連三抱上枝䕃覆數十畞其宮<lb/>
西有青梧觀觀前有三梧桐樹樹下有石騏驎二枚<lb/>
刋其脇爲文字是秦始皇酈山墓上物也頭高一丈<lb/>
三尺東邊者前左脚折折處有赤如血父老謂其有<lb/>
神皆含血屬筋焉<lb/>
髙祖初入咸陽宫周行庫府金玉珍寶不可稱言其<lb/>
尤驚異者有靑玉五枝燈高七尺五寸作蟠螭以口<lb/>
銜燈燈燃鱗甲皆動煥炳若列星而盈室焉復鑄銅<lb/>
人十二枚坐皆高三尺列在一筵上琴筑笙芋各有<lb/>
所執皆綴花采儼若生人筵下有二銅管上口高數<lb/>
<pb n="KR3l0001_SBCK_003-3b"/>
尺出筵後其一管空一管内有繩大如指使一人吹<lb/>
空管一人紐繩則衆樂皆作與真樂不異焉有琴長<lb/>
六尺安十三絃二十六徽皆用七寳飾之銘曰璠璵<lb/>
之樂玉管長二尺三寸二十六孔吹之則見車馬山<lb/>
林隐轔相次吹息亦不復見銘曰昭華之琯有方鏡<lb/>
廣四尺髙五尺九寸表裏有明人直來照之影則倒<lb/>
見以手捫心而來則見腸胃五臟歴然無硋人有疾<lb/>
病在内則掩心而照之則知病之所在又女子有邪<lb/>
心則膽張心動秦始皇常以照宫人膽張心動者則<lb/>
殺之髙祖悉封閉以待項羽羽併将以東後不知所<lb/>
在<lb/>
<pb n="KR3l0001_SBCK_003-4a"/>
尉他獻髙祖鮫魚荔枝髙祖報以蒲桃錦四匹<lb/>
戚夫人侍兒賈佩蘭後出為扶風人叚儒妻説在宫<lb/>
内旹見戚夫人侍髙帝嘗以趙王如意為言而髙祖<lb/>
思之幾半日不言歎息悽愴而未知其術輙使夫人<lb/>
擊筑髙祖歌大風詩以和之又説在宫内峕嘗以絃<lb/>
管歌舞相歡娱競為妖服以趣良峕十月十五日共<lb/>
入靈女廟以豚黍樂神吹笛擊筑歌上靈之曲既而<lb/>
相與連臂踏地為節歌赤鳯凰來至七月七日臨百<lb/>
子池作于闐樂樂畢以五色縷相羈謂為相連愛八<lb/>
月四日出雕房北户竹下圍碁勝者終秊有福負者<lb/>
終秊疾病取絲縷就北辰星求長命乃免九月九日<lb/>
<pb n="KR3l0001_SBCK_003-4b"/>
佩茱萸食蓬餌飲菊<graphic n="KR0990" url="https://raw.githubusercontent.com/kanripo/KR-Gaiji/master/images/KR0990.png" mimeType="image/png"/>酒令人長夀菊<graphic n="KR0990" url="https://raw.githubusercontent.com/kanripo/KR-Gaiji/master/images/KR0990.png" mimeType="image/png"/>舒峕并採<lb/>
莖葉雜黍米釀之至來年九月九日始熟就飲焉故<lb/>
謂之菊<graphic n="KR0990" url="https://raw.githubusercontent.com/kanripo/KR-Gaiji/master/images/KR0990.png" mimeType="image/png"/>酒正月上辰出池邊盥濯食蓬餌以祓妖<lb/>
邪三月上巳張樂於流水如此終嵗焉戚夫人死侍<lb/>
兒皆復為民妻也<lb/>
何武葬北邙山薄龍坂王嘉冡東北一里<lb/>
杜子夏葬長安北四里臨終作文曰魏郡杜鄴立志<lb/>
忠欵犬馬未陳奄先草露骨肉歸於后土氣魂無所<lb/>
不之何必故丘然後即化封於長安北郭此焉宴息<lb/>
及死命刋石埋於墓側墓前種松柏樹五株至今茂<lb/>
盛<lb/>
<pb n="KR3l0001_SBCK_003-5a"/>
淮南王安著鴻烈二十一篇鴻大也烈明也言大明<lb/>
禮教號為淮南子一曰劉安子自云字中皆挾風霜<lb/>
楊子雲以為一出一入<lb/>
公孫弘著公孫子言刑名事亦謂字直百金<lb/>
司馬長卿賦峕人皆稱典而麗雖詩人之作不能加<lb/>
也揚子雲曰長卿賦不似從人間來其神化所至邪<lb/>
子雲學相如為賦而弗逮故雅服焉<lb/>
長安有慶虬之亦善為賦嘗為清思賦旹人不之䝿<lb/>
也乃託以相如所作遂大見重於世<lb/>
相如将獻賦未知所為夢一黄衣翁謂之曰可為大<lb/>
人賦遂作大人賦言神僊之事以獻之賜錦四匹<lb/>
<pb n="KR3l0001_SBCK_003-5b"/>
相如将聘茂陵人女為妾卓文君作白頭吟以自絶<lb/>
相如乃止<lb/>
樊将軍噲問陸賈曰自古人君皆云受命於天云有<lb/>
瑞應豈有是乎賈應之曰有之夫目瞤得酒食燈火<lb/>
華得錢財乾鵲噪而行人至蜘蛛集而百事喜小既<lb/>
有徵大亦宜然故目瞤則呪之火華則拜之乾鵲噪<lb/>
則餧之蜘蛛集則放之况天下大寳人君重位非天<lb/>
命何以得之哉瑞者寳也信也天以寳為信應人之<lb/>
徳故曰瑞應無天命無寳信不可以力取也<lb/>
霍将軍妻一産二子疑所為兄弟或曰前生為兄後<lb/>
生者為弟今雖俱日亦宜以先生為兄或曰居上者<lb/>
<pb n="KR3l0001_SBCK_003-6a"/>
宜為兄居下宜為弟居下者前生今宜以前生為弟<lb/>
峕霍光聞之曰㫺殷王祖甲一産二子曰嚚曰良以<lb/>
卯日生嚚以巳日生良則以嚚為兄以良為弟若以<lb/>
在上者為兄嚚亦當為弟昔許釐荘公一産二女曰<lb/>
妖曰茂楚大夫唐勒一産二子一男一女男曰貞夫<lb/>
女曰瓊華皆以先生為長近代鄭昌峕文長蒨並生<lb/>
二男滕公一生二女李黎生一男一女並以前生者<lb/>
為長霍氏亦以前生為兄焉<lb/>
枚臯文章敏疾長卿制作淹遲皆盡一峕之譽而長<lb/>
卿首尾温麗枚臯峕有累句故知疾行無善迹矣楊<lb/>
子雲曰軍旅之際戎馬之間飛書馳檄用枚臯廊廟<lb/>
<pb n="KR3l0001_SBCK_003-6b"/>
</p>
<p>
之下朝廷之中髙文典冊用相如<lb/>
西京雜記第三<lb/>
</p>
<p>
</p>
  </div>
<div> <lb/>
    <p>
<pb n="KR3l0001_SBCK_004-1a"/>
西京雜記第四<lb/>
安定嵩眞玄莵曹元理並明算術皆成帝峕人眞嘗<lb/>
自算其秊壽七十三眞綏和元秊正月二十五日晡<lb/>
死書其壁以記之至二十四日晡旹死其妻曰見眞<lb/>
算旹長下一算欲以告之慮脫有㫖故不敢言今果<lb/>
校一日眞又曰北邙靑隴上孤檟之西四丈所鑿之<lb/>
入七尺吾欲葬此地及眞死依言往掘得古旹空槨<lb/>
卽以葬焉<lb/>
元理嘗從其友人陳廣漢廣漢曰吾有二囷米忘其<lb/>
石數子爲計之元理以食筯十餘轉曰東囷七百四<lb/>
十九石二升七合又十餘轉曰西囷六百九十七石<lb/>
<pb n="KR3l0001_SBCK_004-1b"/>
八㪷遂大署囷門後出米西囷六百九十七石七㪷<lb/>
九升中有一鼠大堪一升東囷不差圭合元理後嵗<lb/>
復過廣漢廣漢以米數告之元理以手擊牀曰遂不<lb/>
知鼠之殊米不如剥面皮矣廣漢為之取酒鹿脯數<lb/>
片元理復算曰藷蔗二十五區應收一千五百三十<lb/>
六枚蹲鴟三十七畞應收六百七十三石千牛産二<lb/>
百犢萬鷄将五萬雛羊豕鵝鴨皆道其數果蓏肴蔌<lb/>
悉知其所乃曰此資業之廣何供饋之偏邪廣漢慙<lb/>
曰有蒼卒客無蒼卒主人元理曰俎上蒸㹠一頭厨<lb/>
中荔枝一柈皆可為設廣漢再拜謝辠自入取之盡<lb/>
日為歡其術後傳南季南季傳項瑫瑫傳子陸皆得<lb/>
<pb n="KR3l0001_SBCK_004-2a"/>
其分數而失玄妙焉<lb/>
衛将軍青生子或有獻騧馬者乃命其子曰騧字叔<lb/>
馬其後改為登字叔昇<lb/>
哀帝為董賢起大第於北闕下重五殿洞六門柱壁<lb/>
皆畫雲氣<graphic n="KR0990" url="https://raw.githubusercontent.com/kanripo/KR-Gaiji/master/images/KR0990.png" mimeType="image/png"/>蘤山靈水怪或衣以綈錦或飾以金玉<lb/>
南門三重署曰南中門南上門南㪅門東西各三門<lb/>
隨方面題署亦如之樓閣䑓榭轉相連注山池玩好<lb/>
竆盡雕麗<lb/>
平津侯自以布衣為宰相乃開東閣營客館以招天<lb/>
下之士其一曰欽賢館以待大賢次曰翹材館以待<lb/>
大才次曰接士館以待國士其有徳任毗贊佐理隂<lb/>
<pb n="KR3l0001_SBCK_004-2b"/>
陽者處欽賢之館其有才堪九烈将軍二千石者居<lb/>
翹材之館其有一介之善一方之藝居接士之館而<lb/>
躳自菲薄所得俸禄以奉待之<lb/>
閩越王獻髙帝石蜜五斛蜜燭二百枚白鷴黒鷴各<lb/>
一雙髙帝大悦厚報遣其使<lb/>
滕公駕至東都門馬鳴跼不肯前以足跑地久之滕<lb/>
公使士卒掘馬所跑地入三尺所得石槨滕公以燭<lb/>
照之有銘焉乃以水洗寫其文文字皆古異左右莫<lb/>
能知以問叔孫通通曰科斗書也以今文寫之曰佳<lb/>
城鬱鬱三千年見白日吁嗟滕公居此室滕公曰嗟<lb/>
乎天也吾死其即安此乎死遂葬焉<lb/>
<pb n="KR3l0001_SBCK_004-3a"/>
韓嫣好彈常以金爲丸所失者日有十餘長安爲之<lb/>
語曰苦饑寒逐金丸京師兒童每聞嫣出彈輒隨之<lb/>
望丸之所落輒拾焉<lb/>
司馬遷發憤作史記百三十篇先逹稱爲良史之才<lb/>
其以伯夷居列傳之首以爲善而無報也爲項羽本<lb/>
紀以踞髙位者非關有德也及其序屈原賈誼辭㫖<lb/>
抑揚悲而不傷亦近代之偉才<lb/>
梁孝王逰於忘憂之館集諸逰士各使爲賦枚乘爲<lb/>
柳賦其辭曰忘憂之館垂條之木枝逶遲而舍紫葉<lb/>
萋萋而吐緑出入風雲去來羽族既上下而好音亦<lb/>
黃衣而絳足蜩螗厲嚮蜘蛛吐絲階草漠漠白日遲<lb/>
<pb n="KR3l0001_SBCK_004-3b"/>
遲于嗟細柳流亂輕絲君王淵穆其度御羣英而翫<lb/>
之小臣瞽聵與此陳詞于嗟樂兮於是罇盈縹玉之<lb/>
酒爵獻金漿之醪<hi>酒名金漿梁人作諸蔗</hi>庶羞千族盈滿六庖<lb/>
弱絲清管與風霜而共雕鎗鍠啾唧蕭條寂寥儁乂<lb/>
英旄列襟聨袍小臣莫效於鴻毛空銜鮮而嗽醪雖<lb/>
復河清海竭終無増景於邊橑<lb/>
路喬如為鶴賦其辭曰白鳥朱冠鼓翼池于舉脩距<lb/>
而躍躍奮皓翅之<graphic n="KR1786" url="https://raw.githubusercontent.com/kanripo/KR-Gaiji/master/images/KR1786.png" mimeType="image/png"/>
                    <graphic n="KR1786" url="https://raw.githubusercontent.com/kanripo/KR-Gaiji/master/images/KR1786.png" mimeType="image/png"/>宛脩頸而顧步啄沙磧而相<lb/>
懽豈忘赤霄之上忽池籞而盤桓飲清流而不舉食<lb/>
稻粱而未安故知野禽野性未脱籠樊賴吾王之廣<lb/>
愛雖禽鳥兮抱恩方騰驤而鳴舞慿朱檻而為歡<lb/>
<pb n="KR3l0001_SBCK_004-4a"/>
公孫詭為文鹿賦其詞曰麀鹿濯濯來我槐庭食我<lb/>
槐葉懐我徳聲質如緗縟文如素綦呦呦相召小雅<lb/>
之詩歎丘山之比嵗逄梁王於一峕<lb/>
鄒陽為酒賦其詞曰清者為酒濁者為醴清者聖明<lb/>
濁者頑騃皆麴湒丘之麥釀野田之米倉風莫預方<lb/>
金未啟嗟同物而異味歎殊才而共侍流光醳醳甘<lb/>
滋泥泥醪釀既成緑瓷既啟且筐且漉載　載齊庶<lb/>
民以為歡君子以為禮其品類則沙洛渌酃程鄉若<lb/>
下髙公之清闗中白薄青渚縈停凝醳醇酎千日一<lb/>
醒哲王臨國綽矣多暇召皤皤之臣聚肅肅之賓安<lb/>
廣坐列雕屏綃綺為席犀璩為鎮曳長裾飛廣袖奮<lb/>
<pb n="KR3l0001_SBCK_004-4b"/>
長纓英偉之士莞爾而卽之君王憑玉几倚玉屏舉<lb/>
手一勞四座之士皆若哺梁焉乃縱酒作倡傾盌覆<lb/>
觴右曰宫申㫄亦徴揚樂只之深不狂於是錫名餌<lb/>
袪夕醉遣朝酲吾君壽億萬歲常與日月爭光<lb/>
公孫乘爲月賦其詞曰月出皦兮君子之光鵾鷄舞<lb/>
於蘭渚蟋蟀鳴於西堂君有禮樂我有衣裳猗嗟明<lb/>
月當心而出隱員巖而似鉤蔽脩堞而分鏡旣少進<lb/>
以増輝遂臨庭而高暎炎日匪明皓璧非淨躔度運<lb/>
行陰陽以正文林辯囿小臣不佞<lb/>
羊勝爲屏風賦其辭曰屏風鞈匝蔽我君王重葩累<lb/>
繡沓璧連璋飾以文錦暎以流黃畫以古列顒顒昻<lb/>
<pb n="KR3l0001_SBCK_004-5a"/>
昻藩后宜之夀考無疆<lb/>
韓安國作几賦不成鄒陽代作其辭曰髙樹凌雲蟠<lb/>
䊸煩寃旁生附枝王爾公舒之徒荷斧斤援葛虆攀<lb/>
喬枝上不測之絶頂伐之以歸眇者督直聾者磨礱<lb/>
齊貢金斧楚入名工廼成斯几離竒髣髴似龍盤馬<lb/>
迴鳯去鸞歸君王憑之聖徳日躋鄒陽安國罰酒三<lb/>
升賜枚乘路喬如絹人五匹<lb/>
梁孝王入朝與上為家人之讌乃問王諸子王頓首<lb/>
謝曰有五男即拜為列侯賜與衣裳器服王薨又分<lb/>
梁國為五進五侯皆為王<lb/>
河間王徳築日華宫置客舘二十餘區以待學士自<lb/>
<pb n="KR3l0001_SBCK_004-5b"/>
奉養不踰賓客<lb/>
梁孝王子賈從朝年㓜竇太后欲强冠婚之上謂王<lb/>
曰兒堪棄矣王頓首謝曰臣聞禮二十而冠冠而字<lb/>
字以表徳自非顯才髙行安可强冠之哉帝曰兒堪<lb/>
冠矣餘日帝又曰兒堪室矣王頓首曰臣聞禮三十<lb/>
壮有室兒年蒙悼未有人父之端安可強室之哉帝<lb/>
曰兒堪室矣餘日賈朝至閫而遺其舄帝曰兒真幼<lb/>
矣白太后未可冠婚之<lb/>
江都王勁㨗能超七尺屏風<lb/>
元后在家嘗有白鷰銜白石大如指墜后績筐中后<lb/>
取之石自剖為二其中有文曰母天地后乃合之遂<lb/>
<pb n="KR3l0001_SBCK_004-6a"/>
復還合乃寳録焉後為皇后常并置璽笥中謂為天<lb/>
璽也<lb/>
漢朝以玉為虎子以為便器使侍中執之行幸以從<lb/>
中書以武都紫泥為璽室加緑綈其上<lb/>
茂陵文固陽本瑯琊人善馴野雉為媒用以射雉每<lb/>
以三春之月為茅障以自翳用觟矢以射之日連百<lb/>
數茂陵輕薄者化之皆以雜寳錯厠翳障以青州蘆<lb/>
葦為弩矢輕騎妖服追隨於道路以為懽娱也陽死<lb/>
其子亦善其事董司馬好之以為上客<lb/>
茂陵少年李亨好馳駿狗逐狡獸或以鷹鷂逐雉兎<lb/>
皆為之佳名狗則有脩毫釐睫白望青曹之名鷹則<lb/>
<pb n="KR3l0001_SBCK_004-6b"/>
有青翅黄眸青冥金距之屬鷂則有從風鷂孤飛鷂<lb/>
楊萬年有猛犬名青駮買之百金<lb/>
成帝峕交趾越嶲獻長鳴鷄伺晨雞即下漏驗之晷<lb/>
刻無差長鳴雞則一食頃不絶長距善鬪<lb/>
許博昌安陵人也善陸博竇嬰好之常與居處其術<lb/>
曰方畔掲道張張畔掲道方張究屈玄髙髙玄屈䆒<lb/>
張又曰張道掲畔方方畔掲道張張䆒屈玄髙髙玄<lb/>
屈䆒張三輔兒童皆誦之灋用六箸或謂之䆒以竹<lb/>
為之長六分或用二箸博昌又作大博經一篇今世<lb/>
傳<lb/>
髙祖與項羽戰於垓下孔将軍居左費将軍居右皆<lb/>
<pb n="KR3l0001_SBCK_004-7a"/>
假為名<lb/>
東方生善嘯每曼聲長嘯輙塵落帽<lb/>
京兆有古生者學縱横揣磨弄矢揺丸樗蒲之術為<lb/>
都掾史四十餘年善訑謾二千石隨以諧謔皆握其<lb/>
權要而得其歡心趙廣漢為京兆尹下車而黜之終<lb/>
于家京師至今俳戱皆稱古掾曹<lb/>
婁敬始因虞将軍請見髙祖衣旃衣披羊裘虞将軍<lb/>
脱其身上衣服以衣之敬曰敬本衣帛則衣帛見敬<lb/>
本衣旃則衣旃見今捨旃褐假鮮華是矯常也不敢<lb/>
脱羊裘而衣旃以見髙祖<lb/>
<pb n="KR3l0001_SBCK_004-7b"/>
</p>
<p>
</p>
  </div>
<div> <lb/>
    <p>
<pb n="KR3l0001_SBCK_005-1a"/>
西京雜記第五<lb/>
㑹稽人顧翺少失父事母至孝母好食雕胡飯常帥<lb/>
子女躳自採擷還家導水鑿川自種供養每有嬴儲<lb/>
家亦近太湖湖中後自生雕胡無復餘草蟲鳥不敢<lb/>
至焉遂得以為養郡縣表其閭舍<lb/>
齊人劉道強善彈琴能作單鵠寡鳬之弄聴者皆悲<lb/>
不能自攝<lb/>
趙后有寳琴曰鳯凰皆以金玉隱起為龍鳯螭鸞古<lb/>
賢列女之象亦善為歸風送逺之操<lb/>
公孫弘以元光五年為國士所推上為賢良國人鄒<lb/>
長倩以其家貧少自資致乃解衣裳以衣之釋所着<lb/>
<pb n="KR3l0001_SBCK_005-1b"/>
冠履以與之又贈以蒭一束素絲一襚撲滿一枚書<lb/>
題遺之曰夫人無幽顯道在則為尊雖生蒭之賤也<lb/>
不能脱落君子故贈君生蒭一束詩人所謂生蒭一<lb/>
束其人如玉五絲為䌰倍䌰為升倍升為　倍　為<lb/>
紀倍紀為緵倍緵為襚此自少之多自㣲至著也士<lb/>
之立功勲效名節亦復如之勿以小善不足脩而不<lb/>
為也故贈君素絲一襚撲滿者以土為器以蓄錢具<lb/>
其有入竅而無出竅滿則撲之土麤物也錢重貨也<lb/>
入而不出積而不散故撲之士有聚歛而不能散者<lb/>
将有撲滿之敗可不誡歟故贈君撲滿一枚猗嗟盛<lb/>
歟山川阻脩加以風露次卿足下勉作功名竊在下<lb/>
<pb n="KR3l0001_SBCK_005-2a"/>
風以俟嘉譽弘荅爛敗不存<lb/>
漢朝輿駕祠甘泉汾隂備千乘萬騎太僕執轡大将<lb/>
軍陪乘名爲大駕<lb/>
司馬車駕四中道<lb/>
辟惡車駕四中道<lb/>
記道車駕四中道<lb/>
靖室車駕四中道<lb/>
象車鼓吹十三人中道<lb/>
式道候二人駕一左右一人<lb/>
長安都尉四人騎<hi>左右各二人</hi>
長安亭長十人駕<hi>左右各五人</hi>
<pb n="KR3l0001_SBCK_005-2b"/>
長安令車駕三中道<hi>一</hi>
京兆掾史三人駕一<hi>三分</hi>
京兆尹車駕四中道<lb/>
司隷部京兆從事都部<lb/>
從事别駕一車<hi>三分</hi>
司隷校尉駕四中道<lb/>
廷尉駕四中道<lb/>
太僕宗正引從事駕四<hi>左右</hi>
太常光禄衛尉駕四<hi>三分</hi>
太尉外部都督令史賊曹屬倉曹屬戸曹屬東曹掾<lb/>
　西曹掾駕一<hi>各三左右</hi>
<pb n="KR3l0001_SBCK_005-3a"/>
太尉駕四中道<lb/>
太尉舍人祭酒駕一<hi>左右</hi>
司徒列從如太尉王公騎<hi>八人鼔吹一部令史持㦸吏亦各</hi>
中䕶軍騎中道<hi>弓矢鼔吹各一部左右各三行㦸楯</hi>
步兵校尉長水校尉駕一<hi>左右</hi>
隊百匹<hi>左右</hi>
騎隊十<hi>左右各五</hi>
前軍将軍<hi>楯鼔吹各一部七人左右各二行㦸楯刀</hi>
射聲翊軍校尉駕三<hi>鼔吹各一部七人左右二行㦸楯刀楯</hi>
驍騎将軍游擊将軍駕三<hi>鼔吹各一部七人左右二行㦸楯刀楯</hi>
黄門前部鼓吹左右各一部十三人駕四<lb/>
<pb n="KR3l0001_SBCK_005-3b"/>
前黄麾騎中道<lb/>
自此分為八校<hi>右四左四</hi>
䕶駕御史騎<hi>左右</hi>
御史中丞駕一中道<lb/>
謁者僕射駕四<lb/>
武剛車駕四中道<lb/>
九游車駕四中道<lb/>
雲罕車駕四中道<lb/>
皮軒車駕四中道<lb/>
闟㦸車駕四中道<lb/>
鸞旗車駕四中道<lb/>
<pb n="KR3l0001_SBCK_005-4a"/>
建華車駕四中道<hi>左右</hi>
虎賁中郎将車駕二中道<lb/>
䕶駕尚書郎三人騎<hi>三分</hi>
䕶駕尚書三中道<lb/>
相風烏車駕四中道<lb/>
自此分爲十二校<hi>左右各六</hi>
殿中御史騎<hi>左右</hi>
興兵中郎騎中道<lb/>
髙華中道　畢罕<hi>左右</hi>
節十六<hi>右八左八</hi>御馬<hi>三分</hi>
華蓋中道<lb/>
<pb n="KR3l0001_SBCK_005-4b"/>
自此分為十六校<hi>右八左八</hi>
剛鼔中道金根車<lb/>
自此分為二十校滿道<lb/>
左衛　右衛将軍<lb/>
華蓋自此後麋爛不存<lb/>
元光元年七月京師雨雹鮑敞問董仲舒曰雹何物<lb/>
也何氣而生之仲舒曰隂氣脅陽氣天地之氣隂陽<lb/>
相半和氣周迴朝夕不息陽徳用事則和氣皆陽建<lb/>
巳之月是也故謂之正陽之月隂徳用事則和氣皆<lb/>
隂建亥之月是也故謂之正隂之月十月隂雖用事<lb/>
而隂不孤立此月純隂疑於無陽故謂之陽月詩人<lb/>
<pb n="KR3l0001_SBCK_005-5a"/>
所謂日月陽止者也四月陽雖用事而陽不獨存此<lb/>
月純陽疑於無隂故亦謂之隂月自十月已後陽氣<lb/>
始生於地下漸冉流散故言息也隂氣轉收故言消<lb/>
也日夜滋生遂至四月純陽用事自四月已後隂氣<lb/>
始生於天上漸冉流散故言息也陽氣轉收故言消<lb/>
也日夜滋生遂至十月純隂用事二月八月隂陽正<lb/>
等無多少也以此推移無有差慝運動抑揚更相動<lb/>
薄則熏蒿歊蒸而風雨雲霧雷電雪雹生焉氣上薄<lb/>
為雨下薄為霧風其噫也雲其氣也雷其相擊之聲<lb/>
也電其相擊之光也二氣之初蒸也若有若無若實<lb/>
若虚若方若圓攅聚相合其體稍重故雨乘虛而墜<lb/>
<pb n="KR3l0001_SBCK_005-5b"/>
風多則合速故雨大而踈風少則合遲故雨細而宻<lb/>
其寒月則雨凝於上體尚輕微而因風相襲故成雪<lb/>
焉寒有高下上暖下寒則上合爲大雨下凝爲冰霰<lb/>
雪是也雹霰之流也隂氣暴上雨則凝結成雹焉太<lb/>
平之世則風不鳴條開甲散萌而已雨不破塊潤葉<lb/>
津莖而已雷不驚人號令啓發而已電不眩目宣示<lb/>
光耀而已霧不寒望浸淫被泊而已雪不封條淩殄<lb/>
毒害而已雲則五色而爲慶三色而成矞露則結味<lb/>
而成甘結潤而成膏此聖人之在上則隂陽和風雨<lb/>
旹也政多紕繆則隂陽不調風發屋雨溢河雪至牛<lb/>
目雹殺驢馬此皆隂陽相蕩而爲祲沴之妖也敞曰<lb/>
<pb n="KR3l0001_SBCK_005-6a"/>
四月無隂十月無陽何以明隂不孤立陽不獨存邪<lb/>
仲舒曰隂陽雖異而所資一氣也陽用事此則氣為<lb/>
陽隂用事此則氣為隂隂陽之旹雖異而二體常存<lb/>
猶如一鼎之水而未加火純隂也加火極熱純陽也<lb/>
純陽則無隂息火水寒則㪅隂矣純隂則無陽加火<lb/>
水熱則㪅陽矣然則建巳之月為純陽不容都無復<lb/>
隂也但是陽家用事陽氣之極耳薺麥枯由隂殺也<lb/>
建亥之月為純隂不容都無復陽也但是隂家用事<lb/>
隂氣之極耳薺麥始生由陽升也其著者葶<graphic n="KR0995" url="https://raw.githubusercontent.com/kanripo/KR-Gaiji/master/images/KR0995.png" mimeType="image/png"/>死於<lb/>
盛夏欵冬華於嚴寒水極隂而有温泉火至陽而有<lb/>
凉熖故知隂不得無陽陽不容都無隂也敞曰冬雨<lb/>
<pb n="KR3l0001_SBCK_005-6b"/>
必暖夏雨必凉何也曰冬氣多寒陽氣自上躋故人<lb/>
得其暖而上蒸成雪矣夏氣多暖隂氣自下昇故人<lb/>
得其凉而上蒸成雨矣敞曰雨既隂陽相蒸四月純<lb/>
陽十月純隂斯則無二氣相薄則不雨乎曰然則純<lb/>
陽純隂雖在四月十月但月中之一日耳敞曰月中<lb/>
何日曰純陽用事未夏至一日純隂用事未冬至一<lb/>
日朔旦夏至冬至其正氣也敞曰然則未至一日其<lb/>
不雨乎曰然頗有之則妖也和氣之中自生災沴能<lb/>
使隂陽改節暖凉失度敞曰災沴之氣其常存邪曰<lb/>
無也旹生耳猶乎人四支五臟中也有旹及其病也<lb/>
四支五臟皆病也敞遷延負牆俛揖而退<lb/>
<pb n="KR3l0001_SBCK_005-7a"/>
武帝旹郭舍人善投壺以竹為矢不用棘也古之投<lb/>
壺取中而不求還故實小豆惡其矢躍而出也郭舍<lb/>
人則激矢令還一矢百餘反謂之為驍言如博之竪<lb/>
棊於輩中為驍傑也每為武帝投壺輒賜金帛<lb/>
武帝以象牙為簟賜李夫人<lb/>
賈誼在長沙鵩鳥集其承塵長沙俗以鵩鳥至人家<lb/>
主人死誼作鵩鳥賦齊死生等榮辱以遣憂累焉<lb/>
李廣與兄弟共獵於冥山之北見卧虎焉䠶之一矢<lb/>
即斃斷其髑髏以為枕示服猛也鑄銅象其形為溲<lb/>
器示厭辱之也他日復獵於冥山之陽又見卧虎䠶<lb/>
之没矢飲羽進而視之乃石也其形類虎退而䠶更<lb/>
<pb n="KR3l0001_SBCK_005-7b"/>
鏃破簳折而石不傷余嘗以問揚子雲子雲曰至誠<lb/>
則金石為開余應之曰㫺人有逰東海者既而風惡<lb/>
船漂不能制船隨風浪莫知所之一日一夜得至一<lb/>
孤洲共侣歡然下石植纜登洲煑食食未熟而洲沒<lb/>
在船者斫斷其纜船復漂蕩向者孤洲乃大魚怒掉<lb/>
揚鬛吸波吐浪而去疾如風雲在洲死者十餘人又<lb/>
余所知陳縞質木人也入終南山采薪還晩趨舍未<lb/>
至見張丞相墓前石馬謂為鹿也即以斧撾之斧缺<lb/>
柯折石馬不傷此二者亦至誠也卒有沈溺缺斧之<lb/>
事何金石之所感偏乎子雲無以應余<lb/>
西京雜記第五<lb/>
</p>
<p>
</p>
  </div>
<div> <lb/>
    <p>
<pb n="KR3l0001_SBCK_006-1a"/>
西京雜記第六<lb/>
魯恭王得文木一枚伐以爲器意甚玩之中山王爲<lb/>
賦曰麗木離披生彼髙崖拂天河而布葉橫日路而<lb/>
摧枚幼雛羸鷇單雄寡雌紛紜翔集嘈嗷鳴啼載重<lb/>
雪而稍勁風将等歲於二儀巧匠不識王子見知乃<lb/>
命班爾載斧伐斯隱若天崩豁如地裂華葉分披條<lb/>
枝摧折旣剥既刋見其文章或如龍盤虎踞復以鸞<lb/>
集鳳翔靑緺紫綬環璧珪璋重山累嶂連波疊浪奔<lb/>
電屯雲薄霧濃雰䴥宗驥旅雞族雉羣蠋繡鴦錦蓮<lb/>
藻芰文色比金而有裕質參玉而無分裁爲用器曲<lb/>
直舒卷脩竹暎池高松植巘制爲樂器婉轉蟠䊸鳯<lb/>
<pb n="KR3l0001_SBCK_006-1b"/>
将九子龍導五駒制為屏風鬱岪穹隆制為杖几極<lb/>
麗竆美制為枕案文章璀璨彪炳渙汗製為盤盂采<lb/>
玩蜘蹰猗歟君子其樂只且恭王大悦顧盼而笑賜<lb/>
駿馬二匹<lb/>
廣川王去疾好聚無賴少年逰獵畢弋無度國内冢<lb/>
藏一皆發掘余所知爰猛説其大父為廣川王中尉<lb/>
毎諫王不聼病免歸家説王所發掘冡墓不可勝數<lb/>
其竒異者百數焉為余説十許事今記之如左<lb/>
魏襄王冡皆以文石為槨髙八尺許廣狹容四十人<lb/>
以手捫槨滑液如新中有石牀石屏風婉然周正不<lb/>
見棺柩明器蹤跡但牀上有玉唾壺一枚銅劔二枚<lb/>
<pb n="KR3l0001_SBCK_006-2a"/>
金玉雜具皆如新物王取服之<lb/>
哀王冡以鐵灌其上穿鑿三日乃開有黄氣如霧觸<lb/>
人鼻目皆辛苦不可入以兵守之七日乃歇初至一<lb/>
户無扄鑰石牀方四尺牀上有石几左右各三石人<lb/>
立侍皆武冠帶劔復入一户石扉有闗鑰叩開見棺<lb/>
柩黒光照人刀斫不入燒鋸截之乃漆雜兕革為棺<lb/>
厚數寸累積十餘重力不能開乃止復入一户亦石<lb/>
扉開鑰得石牀方七尺石屏風銅帳<graphic n="KR1992" url="https://raw.githubusercontent.com/kanripo/KR-Gaiji/master/images/KR1992.png" mimeType="image/png"/>一具或在牀<lb/>
上或在地下似是帳麋朽而銅<graphic n="KR1992" url="https://raw.githubusercontent.com/kanripo/KR-Gaiji/master/images/KR1992.png" mimeType="image/png"/>墮落牀上石枕一<lb/>
枚塵埃朏朏甚髙似是衣服牀左右石婦人各二十<lb/>
悉皆立侍或有執巾櫛鏡鑷之象或有執盤奉食之<lb/>
<pb n="KR3l0001_SBCK_006-2b"/>
形無餘異物但有鐵鏡數百枚<lb/>
魏王子且渠冡甚淺狹無棺柩但有石牀廣六尺長<lb/>
一丈石屏風牀下悉是雲母牀上兩屍一男一女皆<lb/>
年二十許俱東首裸卧無衣衾肌膚顔色如生人鬢<lb/>
髮齒爪亦如生人王畏懼之不敢侵近還擁閉如舊<lb/>
焉<lb/>
袁盎冡以瓦為棺槨器物都無唯有銅鏡一枚<lb/>
晉靈公冡甚瑰壯四角皆以石為玃犬捧燭石人男<lb/>
女四十餘皆立侍棺器無復形兆屍猶不壊孔竅中<lb/>
皆有金玉其餘器物皆朽爛不可别唯玉蟾蜍一枚<lb/>
大如拳腹空容五合水光潤如新王取以盛書滴<lb/>
<pb n="KR3l0001_SBCK_006-3a"/>
幽王冡甚髙壯羨門既開皆是石堊撥除丈餘深乃<lb/>
得雲母深尺餘見百餘屍蹤横相枕籍皆不朽唯一<lb/>
男子餘皆女子或坐或卧亦猶有立者衣服形色不<lb/>
異生人<lb/>
欒書冡棺柩明器朽爛無餘有一白狐見人驚走左<lb/>
右逐擊之不能得傷其左脚有夕王夢一丈夫鬚眉<lb/>
盡白來謂王曰何故傷吾左脚乃以杖叩王左脚王<lb/>
覺脚腫痛生瘡至死不差<lb/>
太液池中有鳴鶴舟容與舟清曠舟採菱舟越女舟<lb/>
太液池西有一池名孤樹池池中有洲洲上黏樹一<lb/>
株六十餘圍望之重重如葢故取為名<lb/>
<pb n="KR3l0001_SBCK_006-3b"/>
昆明池中有戈船樓船各數百艘樓船上建樓櫓戈<lb/>
船上建戈矛四角悉垂幡毦旍葆麾葢照灼涯涘余<lb/>
少峕猶憶見之<lb/>
韓嫣以玳瑁為牀<lb/>
漢承周史官至武帝置太史公太史公司馬談世為<lb/>
太史子遷年十三使乘傳行天下求古諸侯史記續<lb/>
孔氏古文序世事作傳百三十卷五十萬字談死子<lb/>
遷以世官復為太史公位在丞相下天下上計先上<lb/>
太史公副上丞相太史公序事如古春秋灋司馬氏<lb/>
本古周史佚後也作景帝本紀極言其短及武帝之<lb/>
過帝怒而削去之後坐舉李陵陵降匈奴下遷𧖟室<lb/>
<pb n="KR3l0001_SBCK_006-4a"/>
有怨言下獄死宣帝以其官爲令行太史公文書事<lb/>
而已不復用其子孫<lb/>
皇太子官稱家臣動作稱從<lb/>
杜陵秋胡者能通尚書善爲古隷字爲翟公所禮欲<lb/>
以兄女妻之或曰秋胡已經娶而失禮妻遂溺死不<lb/>
可妻也馳象曰㫺魯人秋胡娶妻三月而逰宦三秊<lb/>
休還家其婦採桑於郊胡至郊而不識其妻也見而<lb/>
悅之乃遺黃金一鎰妻曰妾有夫逰宦不返幽閨獨<lb/>
處三秊于兹未有被辱于今日也採不顧胡慚而退<lb/>
至家問家人妻何在曰行採桑於郊未返既還乃向<lb/>
所挑之婦也夫妻並慙妻赴沂水而死今之秋胡非<lb/>
<pb n="KR3l0001_SBCK_006-4b"/>
昔之秋胡也昔魯有兩曾參趙有兩毛遂南曾參殺<lb/>
人見捕人以告北曾參母野人毛遂墜井而死客以<lb/>
告平原君平原君曰嗟乎天喪予矣既而知野人毛<lb/>
遂非平原君客也豈得以昔之秋胡失禮而絶婚今<lb/>
之秋胡哉物固亦有似之而非者玉之未理者為璞<lb/>
死鼠未屠者亦為璞月之旦為朔車之輈亦謂之朔<lb/>
名齊實異所宜辯也<lb/>
洪家世有劉子駿漢書一百卷無首尾題目但以甲<lb/>
乙丙丁紀其卷數先父傳之歆欲撰漢書編録漢事<lb/>
未得締構而亡故書無宗本止雜記而已失前後之<lb/>
次無事類之辨後好事者以意次第之始甲終癸為<lb/>
<pb n="KR3l0001_SBCK_006-5a"/>
十秩秩十卷合為百卷洪家具有其書試以此記考<lb/>
校班固所作殆是全取劉書有小異同耳并固所不<lb/>
取不過二萬許言今抄出為二卷名曰西京雜記以<lb/>
禆漢書之闕爾後洪家遭火書籍都盡此兩卷在洪<lb/>
巾箱中常以自隨故得猶在劉歆所記世人希有縱<lb/>
復有者多不備足見其首尾參錯前後倒亂亦不知<lb/>
何書罕能全録恐年代稍久歆所撰遂没并洪家此<lb/>
書二卷不知出所故序之云爾<lb/>
洪家復有漢武帝禁中起居注一卷漢武故事二卷<lb/>
世人希有之者今并五卷為一秩庶免淪没焉<lb/>
<pb n="KR3l0001_SBCK_006-5b"/>
</p>
<p>
西京雜記第六終<lb/>
<pb n="KR3l0001_SBCK_006-6a"/>
</p>
<p>
</p>
  </div></body>
</text>\m</TEI>
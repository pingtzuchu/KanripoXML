<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>洛陽牡丹記</head> <lb/>
    <p>
<pb n="KR3i0029_WYG_001-1a"/>
欽定四庫全書<lb/>
　洛陽牡丹記<lb/>
　　　　　　　　　　　　宋　歐陽修　撰<lb/>
　　花品叙第一<lb/>
牡丹出丹州延州東出青州南亦出越州而出洛陽者<lb/>
今為天下第一洛陽所謂丹州花延州紅青州紅者皆<lb/>
彼土之尤傑者然来洛陽纔得備衆花之一種列第不<lb/>
出三已下不能獨立與洛花敵而越之花以逺罕識不<lb/>
<pb n="KR3i0029_WYG_001-1b"/>
見齒然雖越人亦不敢自譽以與洛陽爭髙下是洛陽<lb/>
者寔天下之第一也洛陽亦有黄芍藥緋桃瑞蓮千葉<lb/>
李紅郁李之類皆不減他出者而洛陽人不甚惜謂之<lb/>
果子花曰某花<hi>云云</hi>至牡丹則不名直曰花其意謂天<lb/>
下真花獨牡丹其名之著不假曰牡丹而可知也其愛<lb/>
重之如此説者多言洛陽於三河間古善地昔周公以<lb/>
尺寸考日出没測知寒暑風雨乖與順於此此盖天地<lb/>
之中草木之華得中氣之和者多故獨與他方異予甚<lb/>
<pb n="KR3i0029_WYG_001-2a"/>
以為不然夫洛陽於周所有之土四方入貢道里均乃<lb/>
九州之中在天地崑崙旁礴之間未必中也又况天地<lb/>
之和氣宜遍四方上下不宜限其中以自私夫中與和<lb/>
者有常之氣其推於物也亦宜為有常之形物之常者<lb/>
不甚美亦不甚惡及元氣之病也羙惡隔并而不相和<lb/>
入故物有極美與極惡者皆得於氣之偏也花之鍾其<lb/>
美與夫癭木擁腫之鍾其惡醜好雖異而得一氣之偏<lb/>
病則均洛陽城圍數十里而諸縣之花莫及城中者出<lb/>
<pb n="KR3i0029_WYG_001-2b"/>
其境則不可植焉豈又偏氣之美者獨聚此數十里之<lb/>
地乎此又天地之大不可考也已凡物不常有而為害<lb/>
乎人者曰災不常有而徒可怪駭不為害者曰妖語曰<lb/>
天反時為災地反物為妖此亦草木之妖而萬物之一<lb/>
怪也然比夫癭木擁腫者竊獨鍾其美而見幸於人焉<lb/>
余在洛陽四見春天聖九年三月始至洛其至也晩見<lb/>
其晩者明年㑹與友人梅聖俞逰嵩山少室緱氏嶺石<lb/>
唐山紫雲洞既還不及見又明年有悼亡之戚不暇見<lb/>
<pb n="KR3i0029_WYG_001-3a"/>
又明年以留守推官歲滿解去只見其早者是未嘗見<lb/>
其極盛時然目之所矚已不勝其麗焉余居府中時嘗<lb/>
謁錢思公於雙桂樓下見一小屏立坐後細書字滿其<lb/>
上思公指之曰欲作花品此是牡丹名凡九十餘種余<lb/>
時不暇讀之然余所經見而今人多稱者纔三十許種<lb/>
不知思公何從而得之多也計其餘雖有名而不著未<lb/>
必佳也故今所録但取其特著者而次第之<lb/>
　　姚黄　　　　　魏花　　　　細葉壽安<lb/>
<pb n="KR3i0029_WYG_001-3b"/>
　　鞓紅<hi>亦曰青州紅</hi>　　牛家黄　　　潛溪緋<lb/>
　　左花　　　　　獻来紅　　　葉底紫<lb/>
　　鶴翎紅　　　　添色紅　　　倒暈檀心<lb/>
　　朱砂紅　　　　九蘂真珠　　延州紅<lb/>
　　多葉紫　　　　麤葉壽安　　丹州紅<lb/>
　　蓮花蕚　　　　一百五　　　鹿胎花<lb/>
　　甘草黄　　　　一㩎紅　　　玊板白<lb/>
　　花釋名第二<lb/>
<pb n="KR3i0029_WYG_001-4a"/>
牡丹之名或以氏或以州或以地或以色或旌其所異<lb/>
者而志之姚黄左花魏花以姓著青州丹州延州紅以<lb/>
州著細葉麤葉壽安潛溪緋以地著一㩎紅鶴翎紅朱<lb/>
砂紅玉板白多葉紫甘草黄以色著獻来紅添色紅九<lb/>
蘂真珠鹿胎花倒暈檀心蓮花蕚一百五葉底紫皆志<lb/>
其異者<lb/>
姚黄者千葉黄花出於民姚氏家此花之出於今未十<lb/>
年姚氏居白司馬坡其地屬河陽然花不傳河陽傳洛<lb/>
<pb n="KR3i0029_WYG_001-4b"/>
陽洛陽亦不甚多一歳不過數朶<lb/>
牛黄亦千葉出於民牛氏家比姚黄差小真宗祀汾隂<lb/>
還過洛陽留宴淑景亭牛氏獻此花名遂著<lb/>
甘草黄單葉色如甘草洛人善别花見其樹知為某花<lb/>
云獨姚黄易識其葉嚼之不腥<lb/>
魏家花者千葉肉紅花出於魏相<hi>仁浦</hi>家始樵者於壽<lb/>
安山中見之斵以賣魏氏魏氏池舘甚大傳者云此花<lb/>
初出時人有欲閱者人稅十數錢乃得登舟渡池至花<lb/>
<pb n="KR3i0029_WYG_001-5a"/>
所魏氏日收十數緡其後破亡鬻其園今普明寺後林<lb/>
池乃其地寺僧耕之以植桑麥花傳民家甚多人有數<lb/>
其葉者云至七百葉錢思公嘗曰人謂牡丹花王今姚<lb/>
黄真可為王而魏花乃后也<lb/>
鞓紅者單葉深紅花出青州亦曰青州紅故張僕射<hi>齊</hi>
<hi>賢</hi>有第西京賢相坊自青州以馲駞䭾其種遂傳洛中<lb/>
其色類腰𢃄鞓謂之鞓紅<lb/>
獻来紅者大多葉淺紅花張僕射罷相居洛陽人有獻<lb/>
<pb n="KR3i0029_WYG_001-5b"/>
此花者因曰獻来紅<lb/>
添色紅者多葉花始開而白經日漸紅至其落乃類深<lb/>
紅此造化之尤巧者<lb/>
鶴翎紅者多葉花其末白而本肉紅如鴻鵠羽色<lb/>
細葉麤葉壽安者皆千葉肉紅花出壽安縣錦屏山中<lb/>
細葉者尤佳<lb/>
倒暈檀心者多葉紅花凡花近蕚色深至其末漸淺此<lb/>
花自外深色近蕚反淺白而深檀㸃其心此尤可愛<lb/>
<pb n="KR3i0029_WYG_001-6a"/>
一㩎紅者多葉淺紅花葉杪深紅一㸃如人以三指㩎<lb/>
之<lb/>
九蘂真珠紅者千葉紅花葉上有一白㸃如珠而葉密<lb/>
蹙其蘂為九叢<lb/>
一百五者多葉白花洛花以榖雨為開候而此花常至<lb/>
一百五日開最先<lb/>
丹州延州花者皆千葉紅花不知其至洛之因<lb/>
蓮花蕚者多葉紅花青趺三重如蓮花蕚<lb/>
<pb n="KR3i0029_WYG_001-6b"/>
左花者千葉紫花葉密而齊如截亦謂之平頭紫<lb/>
朱砂紅者多葉紅花不知其所出有民門氏子者善接<lb/>
花以為生買地於崇德寺前治花圃有此花洛陽豪家<lb/>
尚未有故其名未甚著花葉甚鮮向日視之如猩血<lb/>
葉底紫者千葉紫花其色如墨亦謂之墨紫花在藂中<lb/>
旁必生一大枝引葉覆其上其開也比他花可延十日<lb/>
之乆噫造物者亦惜之耶此花之出比他花最逺傳云<lb/>
唐末有中官為觀軍容使者花出其家亦謂之軍容紫<lb/>
<pb n="KR3i0029_WYG_001-7a"/>
歳乆失其姓氏矣<lb/>
玉板白者單葉白花葉細長如拍板其色如玊而深檀<lb/>
心洛陽人家亦少有余嘗從思公至福嚴院見之問寺<lb/>
僧而得其名其後未嘗見也<lb/>
潛溪緋者千葉緋花出於潛溪寺寺在龍門山後本唐<lb/>
相李藩别墅今寺中已無此花而人家或有之本是紫<lb/>
花忽於藂中特出緋者不過一二朶明年移在他枝洛<lb/>
人謂之轉<hi>音篆</hi>枝花故其接頭尤難得<lb/>
<pb n="KR3i0029_WYG_001-7b"/>
鹿胎花者多葉紫花有白㸃如鹿胎之紋故蘓相<hi>禹珪</hi>
宅今有之<lb/>
多葉紫不知其所出初姚黄未出時牛黄為第一牛黄<lb/>
未出時魏花為第一魏花未出時左花為第一左花之<lb/>
前唯有蘓家紅賀家紅林家紅之類皆單葉花當時為<lb/>
第一自多葉千葉花出後此花黜矣今人不復種也牡<lb/>
丹初不載文字唯以藥載本草然於花中不為高第大<lb/>
抵丹延已西及褒斜道中尤多與荆棘無異土人皆取<lb/>
<pb n="KR3i0029_WYG_001-8a"/>
以為薪自唐則天已後洛陽牡丹始盛然未聞有以名<lb/>
著者如沈宋元白之流皆善詠花草計有若今之異者<lb/>
彼必形於篇詠而寂無傳焉唯劉夢得有詠魚朝恩宅<lb/>
牡丹詩但云一藂千萬朶而已亦不云其美且麗也謝<lb/>
靈運言永嘉竹間水際多牡丹今越花不及洛陽甚逺<lb/>
是洛花自古未有若今之盛也<lb/>
　　風土記第三<lb/>
洛陽之俗大抵好花春時城中無貴賤皆挿花雖負擔<lb/>
<pb n="KR3i0029_WYG_001-8b"/>
者亦然花開時士庶競為逰遨徃徃於古寺廢宅有池<lb/>
臺處為市井張幄帟笙歌之聲相聞最盛於月陂堤張<lb/>
家園棠棣坊長壽寺東街與郭令宅至花落乃罷洛陽<lb/>
至東京六驛舊不進花自今徐州李相<hi>廸</hi>為留守時始<lb/>
進御歳遣牙校一員乘驛馬一日一夕至京師所進不<lb/>
過姚黄魏花三數朶以菜葉實竹籠子藉覆之使馬上<lb/>
不動揺以蠟封花蔕乃數日不落大抵洛人家家有花<lb/>
而少大樹者盖其不接則不佳春初時洛人於壽安山<lb/>
<pb n="KR3i0029_WYG_001-9a"/>
中斵小栽子賣城中謂之山箆子人家治地為畦塍種<lb/>
之至秋乃接接花尤工者一人謂之門園子豪家無<lb/>
不邀之姚黄一接頭直錢五千秋時立劵買之至春見<lb/>
花乃歸其直洛人甚惜此花不欲傳有權貴求其接頭<lb/>
者或以湯中蘸殺與之魏花初出時接頭亦直錢五千<lb/>
今尚直一千接時須用社後重陽前過此不佳也花之本<lb/>
木去地五七寸許截之乃接以泥封裹用軟土擁之以<lb/>
蒻葉作庵子罩之不令見風日唯南向留一小户以達<lb/>
<pb n="KR3i0029_WYG_001-9b"/>
氣至春乃去其覆此接花之法也<hi>用瓦亦竒</hi>種花必擇善地<lb/>
盡去舊土以細土用白歛末一斤和之盖牡丹根甜多<lb/>
引蟲食白歛能殺蟲此種花之法也澆花亦自有時或<lb/>
用日未出或日西時九月旬日一澆十月十一月三日<lb/>
二日一澆正月隔日一澆二月一日一澆此澆花之法<lb/>
也一本發數朶者擇其小者去之只留一二朶謂之打<lb/>
剥懼分其脉也花纔落便剪其枝勿令結子懼其易老<lb/>
也春初既去蒻庵便以棘數枝置花叢上棘氣暖可以<lb/>
<pb n="KR3i0029_WYG_001-10a"/>
辟霜不損花芽他大樹亦然此養花之法也花開漸小<lb/>
於舊者盖有蠧蟲損之必尋其穴以硫黄簮之其旁又<lb/>
有小穴如鍼孔乃蟲所藏處花工謂之氣牕以大鍼㸃<lb/>
硫黄末鍼之蟲乃死花復盛此醫花之法也烏賊魚骨<lb/>
用以鍼花樹入其膚花輒死此花之忌也<lb/>
　<lb/>
　<lb/>
　<lb/>
<pb n="KR3i0029_WYG_001-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洛陽牡丹記<lb/>
</p>
<p>
</p>
  </div>
        </body>
</text>\m</TEI>
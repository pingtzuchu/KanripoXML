<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>分甘餘話卷一</head> <lb/>
    <p>
<pb n="KR3j0165_WYG_001-1a"/>
欽定四庫全書<lb/>
　分甘餘話卷一<lb/>
　　　　　　　　　　　刑部尚書王士禎撰<lb/>
羣芳譜一書先祖前浙江右布政使今<lb/>
皇贈<lb/>
經筵講官刑部尚書<hi>臣</hi>象晉所著萬厯中先祖官京師<lb/>
為黨人所忌借丁巳京察謫官家居十載甘農圃以沒<lb/>
齒作為此書名亭曰二如以見志後刻於虞山毛氏汲<lb/>
<pb n="KR3j0165_WYG_001-1b"/>
古閣流傳已久康熈四十四年六月十二日奉<lb/>
聖旨開館廣續<lb/>
命編修<hi>臣</hi>汪灝張逸少等四人為纂修官至四十六年<lb/>
二月吿成凡一百卷<lb/>
賜名佩文齋廣羣芳譜<lb/>
御製序文冠於編首仍存先臣自序及每卷小序亦所<lb/>
不遺<hi>臣</hi>感荷<lb/>
聖恩榮施泉壤謹録<lb/>
<pb n="KR3j0165_WYG_001-2a"/>
御製并述縁起以彰<lb/>
異數備家乘云原任<lb/>
經筵講官刑部尚書<hi>臣</hi>王士禎恭紀<lb/>
御製廣羣芳譜序<lb/>
粤自神農氏甞草辨榖民始知樹藝醫藥伊耆氏命羲<lb/>
和推步定厯於以授時民始知耕穫之不愆而百工績<lb/>
熙偉哉開物成務啟牖來兹聖帝之功與天地並矣朕<lb/>
聴政之暇披閲典籍留意農桑繪耕織之圖製永言之<lb/>
<pb n="KR3j0165_WYG_001-2b"/>
什時巡所至親厯田間其稼穡之艱難作勞之辛苦既<lb/>
周知而洞悉矣每思究百昌生殖之理極萬變消長之<lb/>
情著為成編以佑吾民甞謂爾雅具其名物而郭璞陸<lb/>
佃孫炎之流疏注埤翼又加詳焉其明備者莫如本草<lb/>
自本經以迄陶𢎞景蘇頌而下數十種凡採治之法無<lb/>
不該核他如齊民要術月令廣義諸書其蒔植之宜為<lb/>
更晰矣遐稽徃牘擷其英華歸於簡括良匪易也比見<lb/>
近人所纂羣芳譜蒐輯衆長義類可取但惜尚多疎漏<lb/>
<pb n="KR3j0165_WYG_001-3a"/>
因命儒臣即祕府藏帙攟摭薈萃刪其支冗補其闕遺<lb/>
上原六經旁据子史洎夫稗官野乘之言才士之所歌<lb/>
吟田夫之所傳述皆著於篇而竒花瑞草之産於名山<lb/>
貢自逺徼絶塞為前代所未見聞者亦咸列焉復允廷<lb/>
臣之請益以朕所賦詠依類分載總一百卷命名曰佩<lb/>
文齋廣羣芳譜冠以天時尊嵗令也次穀次桑麻崇民<lb/>
事也次蔬茶果木花卉資厚生溥利用也終以藥物重<lb/>
民命也其諸天時早晚之候人事種溉之方地力彼此<lb/>
<pb n="KR3j0165_WYG_001-3b"/>
之殊物性良楛之異㒺弗條舉縷析燦然可觀焉是書<lb/>
也攬品彚之蕃滋想羣生之率育一展卷間化機洋溢<lb/>
於兹畢呈固不惟矜淹洽侈藻麗也以是刋布天下垂<lb/>
之久逺使吾民優游於農圃之中家室盈寧樂其業而<lb/>
不憚其勤而大夫士以及民之秀者因以區别物宜審<lb/>
其淑慝凜嗜好之常慎節宣之度於以躋仁壽而享太<lb/>
平亦不為無所禆助也哉康熙四十七年五月初十日<lb/>
青箱雜記云王安國詩好用酒樓常問予詩有幾酒樓<lb/>
<pb n="KR3j0165_WYG_001-4a"/>
余因憶康熈甲子奉<lb/>
命徃祭南海大雪渡潯陽江後二十二年作詩贈鄆城<lb/>
人樊祾<hi>祾善琵琶</hi>云苦竹黄蘆滿目愁嘈嘈切切似江州茫<lb/>
茫九派多風雪憶泊潯陽舊酒樓不知安國見之以為<lb/>
何如也<lb/>
陳倉有古賣酒樓東坡嘗賦詩余丙子再以祭告入蜀<lb/>
過之題一絶句云昨向宜春下苑遊曲江烟草似悲秋<lb/>
珠簾甲觀俱黄土何必陳倉賣酒樓故友余澹心<hi>懷</hi>詠<lb/>
<pb n="KR3j0165_WYG_001-4b"/>
孫楚酒樓云江南城西酒樓紅無數楊柳迎春風孫楚<lb/>
去後李白醉千年不見紫髯公余選入感舊集此亦二<lb/>
酒樓也<lb/>
汴中梁王吹臺一名繁臺以繁姓家於臺側故名按繁<lb/>
姓蒲禾切音婆漢有繁延壽魏有繁欽唐有繁知一臺<lb/>
以姓得名當作蒲禾切今讀作符艱切非是<lb/>
盧循盜賊而沙門慧逺與之友善祖約叛逆而少與阮<lb/>
孚齊名王丞相尤愛重之曰昨與祖士少語遂令人忘<lb/>
<pb n="KR3j0165_WYG_001-5a"/>
疲是皆理之不可解者杜子美贈蘇渙詩序云蘇大侍<lb/>
御渙靜者也渙竟煽動嶺表與哥舒晃作亂亦其類也<lb/>
畫墁録襄邑義塘瓜剖之色如黛而味甘如蜜余昔寄<lb/>
同年劉考功公㦷<hi>體仁</hi>句云側聞西湖水嫩緑如瓜瓤用<lb/>
此世必疑瓜瓤無黛色者矣<lb/>
康熙四十八年己丑廣西巡撫梁世勲進青駝二長尾<lb/>
猿二緑鳯緑鳩各一雙<lb/>
三伯祖光禄少卿養吾公<hi>象蒙</hi>萬厯庚辰進士起家陽城<lb/>
<pb n="KR3j0165_WYG_001-5b"/>
知縣擢監察御史官止卿寺近始見手書詩草一卷謹<lb/>
録四篇以存其梗概<hi>鳯音曲</hi>鳯兮鳯兮集高岡七德九苞<lb/>
稱至祥五音六律鳴朝陽鳴朝陽應明主非帝庭寧高<lb/>
舉<hi>鶴鳴曲</hi>蒼松挺挺鶴相招振翮翩翩來九霄警霜戛戛<lb/>
鳴九臯鳴九臯聲萬里明月來清風起<hi>瑶琴曲</hi>我㩦緑綺<lb/>
奏薫風一曲相思彈未終淚垂絃絶送歸鴻送歸鴻坐<lb/>
明月人不見心如結<hi>暮雨曲</hi>忽忽白雲羅神霄霏霏暮雨<lb/>
平河橋有美一人路迢遥路迢遥望無極夢相見醒相<lb/>
<pb n="KR3j0165_WYG_001-6a"/>
憶十叔祖翼吾公<hi>象節</hi>萬厯壬辰進士改翰林授檢討少<lb/>
有詩名稿今無傳惟鄭簡菴<hi>獨復</hi>先生新城舊事載其二<lb/>
句云古寺人來花作供孤城春盡草如烟八叔祖伯石<lb/>
公<hi>象艮</hi>十七叔祖季木公<hi>象/春</hi>十八叔祖用晦公<hi>象明</hi>詩别詳<lb/>
三王公集<hi>季木公元名象巽用晦公元名象履</hi>
大内南書房在<lb/>
乾清門内西廊下内直翰林官居之其出入皆奉<lb/>
旨由某門侍衛某人導引伴送壬戌後<lb/>
<pb n="KR3j0165_WYG_001-6b"/>
特旨内直官許於禁中乘馬至所出入之門故朱檢討<lb/>
彞尊紀<lb/>
恩詩云迴思身賤日足繭萬山中葢異數云<lb/>
康熈四十四年<lb/>
聖駕南巡至蘇州一日垂問故靈壁知縣馬驌所著繹<lb/>
史<lb/>
命大學士張玉書物色原版明年四月令人齎白金二<lb/>
百兩至本籍鄒平縣購版進入<lb/>
<pb n="KR3j0165_WYG_001-7a"/>
内府人間無從見之矣<lb/>
墨莊漫録云濟南為郡在厯山之隂水泉清泠凡三十<lb/>
餘所如舜泉爆流金線真珠孝感玉環之類皆竒李格<lb/>
非文叔作厯下水記叙述甚詳文體有法曾子固詩爆<lb/>
流作趵突未知孰是按文叔水記宋人稱之者不一而<lb/>
不得與洛陽名園記並傳可恨也吾郡名泉凡七十二<lb/>
此云三十餘者蓋未詳也<lb/>
黄牡丹今亳州曹縣皆有之荷花則未聞有黄色者墨<lb/>
<pb n="KR3j0165_WYG_001-7b"/>
莊漫録云京師五嶽觀凝祥池有黄蓮花甚竒僅見於<lb/>
此<lb/>
宋丹陽陳輔訪建康楊驥題壁絶句云北山松粉未飄<lb/>
花白下輕風麥脚斜身似舊時王謝燕一年一度到君<lb/>
家風致可愛然輔不聞有詩名若唐人任華盧延讓之<lb/>
屬反得傳於後名之顯晦信有數耶<lb/>
余嘗謂東坡鳯翔八觀詩不減杜子美宋人亦謂張芸<lb/>
叟鳯翔吳道子畫記不減韓退之<lb/>
<pb n="KR3j0165_WYG_001-8a"/>
柳耆卿卒於京口王和甫葬之然今儀真西地名仙人<lb/>
掌有柳墓則是葬於真州非潤州也余少在廣陵有詩<lb/>
云江鄉春事最堪憐寒食清明欲禁烟殘月曉風仙掌<lb/>
路何人為弔柳屯田<lb/>
余官祭酒日有送陳子文歸安邑詩云月映清淮何水<lb/>
部雲飛隴首柳呉興按葉石林云山抹微雲秦學士露<lb/>
花倒影柳屯田又李易安云露花倒影柳三變桂子飄<lb/>
香張九成或謂余句法本此竊自謂青出於藍後當有<lb/>
<pb n="KR3j0165_WYG_001-8b"/>
知之者<lb/>
避暑録言平生用目力常數倍於他人安得不敝因厯<lb/>
稽古左丘明杜子夏鄭康成高堂隆左太冲諸人皆以<lb/>
讀書致然余自幼小凡博奕諸戲一無所好唯嗜讀書<lb/>
雖官户部侍郎刑部尚書最繁劇之地下直亦手不釋<lb/>
書卷也自甲申歸田六年矣目力益昏始悔少壯之過<lb/>
用其力然老矣終亦不能廢書也<lb/>
唐韓翃以春城無處不飛花一詩見知九重召知制誥<lb/>
<pb n="KR3j0165_WYG_001-9a"/>
傳為佳話世盡知之杜陽雜編又載一事德宗西幸有<lb/>
二馬一號神智驄一號如意騮貞元三年蜀中進瑞鞭<lb/>
有麟鳯龜龍之形色類琥珀一日將幸諸苑内廄進瑞<lb/>
鞭上顧近臣曰昔朕西幸有二駿稱二絶今獲此鞭可<lb/>
稱三絶矣因吟曰鴛鴦赭白齒新齊曉日花間散碧蹄<lb/>
玉勒乍迴初噴沫金鞭欲下不成嘶亦翃作也知翃詩<lb/>
流聞禁中者多不獨寒食東風之句而已<lb/>
李時謙字吉爻淮安山陽人順治辛丑進士初為潞安<lb/>
<pb n="KR3j0165_WYG_001-9b"/>
府推官厯樂陵黎城二縣有清白名内召為監察御史<lb/>
號稱㢘正久之引疾里居陜西大饑<lb/>
特起為督糧道㕘議操守孤介不名一錢未幾卒官將<lb/>
軍督撫布按已下徃弔蓬蒿滿庭至無含歛之具皆為<lb/>
揮涕醵金買棺代為含歛而歸其喪於江淮余昔官副<lb/>
都御史識其為人蓋古之君子也<lb/>
道君時以言官建議習詩賦者杖一百有尹天民者為<lb/>
南京教官至之日悉取史記已下至歐陽史焚講堂下<lb/>
<pb n="KR3j0165_WYG_001-10a"/>
王安石之學術為害於世道人心如此又按建言者御<lb/>
史李彦章也疏以詩賦為元祐學術其意在黄秦晁張<lb/>
四學士而並劾及前代陶淵明杜子美李太白皆貶之<lb/>
尤可笑定律令則何執中也二人可謂失其本心無恥<lb/>
之尤者矣<lb/>
唐中宗時羣臣多應制賦詩如崔湜鄭愔宋之問輩皆<lb/>
人頭畜鳴張柬之等五王皆死此三人之手葢將以擁<lb/>
戴武三思危唐社稷與宗楚客厥罪維均乃鴟鴞之音<lb/>
<pb n="KR3j0165_WYG_001-10b"/>
亦溷風雅每觀唐詩至此未嘗不髮指也<lb/>
今朝廷凡覃恩有移贈之例謂輟已應得封典而贈本<lb/>
生父母也唐李德裕任荆南節度使檢校司徒平章事<lb/>
遇覃恩當追贈祖父乃乞迴贈其兄故楚州刺史工部<lb/>
侍郎德修為禮部尚書此剏例古今未聞<lb/>
久客見華髪孤棹桐廬歸新月無朗照落日有餘暉漁<lb/>
浦風水急龍山烟火微時聞沙上鴈一一皆南飛右宋<lb/>
初潘閬詩也高妙不減岑嘉州又夜凉疑有雨院静若<lb/>
<pb n="KR3j0165_WYG_001-11a"/>
無僧亦佳句故友施侍讀愚山<hi>閏章</hi>宿越州天衣寺云月<lb/>
照竹林早露從衣袂生亦不減閬語<lb/>
淳熈八年中秋節孝宗詣德壽宫太上留宴香逺堂堂<lb/>
東有萬嵗橋以白玉石為之雕䦨瑩徹上作四面亭皆<lb/>
用新羅白木與橋一色大池十餘畆植千葉白蓮御榻<lb/>
屏几酒器皆用水晶獨召小劉妃吹白玉笙作霓裳中<lb/>
序每觀此一段風景不啻明皇夢遊廣寒也今年中秋<lb/>
隂晦薄暮遂雨終夜淋漓不止煞風景乃爾因録此以<lb/>
<pb n="KR3j0165_WYG_001-11b"/>
當夢遊<lb/>
余少官廣陵同年義興萬雲黻<hi>錦雯</hi>罷於潜令來揚州揖<lb/>
罷余亟問曰還有於潜絹也無萬茫然既坐定俯首思<lb/>
之忽悟乃大笑茶杯幾覆<lb/>
醴泉寺在長白山之西西有大溪溪中多巨石紅葉時<lb/>
最可游憩石下産小蟹百十為羣一二寸之魚泳游其<lb/>
間與日影相映怳忽無定去吾别業才七八里余有詩<lb/>
云千林紅葉多亂此一溪水葉逝水空明魚苗可憐紫<lb/>
<pb n="KR3j0165_WYG_001-12a"/>
<hi>唐詩魚鱗可憐紫</hi>石根如蟹堁螯跪五銖小瑣<graphic n="KR1436" url="https://raw.githubusercontent.com/kanripo/KR-Gaiji/master/images/KR1436.png" mimeType="image/png"/>腹中居何似<lb/>
清流好<lb/>
崔子忠字青蚓又字道母登州萊陽人居京師工畫山<lb/>
水人物王崇節字筠侶文貞之弟文靖季父也官把總<lb/>
生於閥閱而任誕不羈視富貴蔑如也畫學青蚓京師<lb/>
貴之故相國梁公玉立<hi>清標</hi>常以筠侣畫草蟲索題余賦<lb/>
二絶句云髥翁任誕如忠恕脫屣朱門傲五侯肯為尚<lb/>
書寫幽興碧花紅穗草堂秋一幅丹青顧野王草根纎<lb/>
<pb n="KR3j0165_WYG_001-12b"/>
意曲籬旁風懷磊落如公少便注蟲魚也未妨<lb/>
高念東先生<hi>珩</hi>作少宰日忽賦一詩題曰願作杭嚴道<lb/>
或訝而問之荅曰吾生平慕西湖嚴灘山水之勝聊以<lb/>
寄興耳官資高卑不暇計也其漫興如此<lb/>
宋丁謂為福建轉運使始造龍鳯團茶上供不過四十<lb/>
餅天聖中又造小團其品過於大團神宗時命造密雲<lb/>
龍其品又過於小團元祐初宣仁皇太后曰指揮建州<lb/>
此後更不許造密雲龍亦不要團茶揀好茶喫生得甚<lb/>
<pb n="KR3j0165_WYG_001-13a"/>
好意智宣仁改熈寧之政此其小者顧其言實可為萬<lb/>
世法士大夫家膏粱子弟尤不可不知也謹備録之<lb/>
唐張旭以草聖名世畫墁録云長安府錄㕔有唐吏部<lb/>
郎官題名碑張長史書序楷法整若軍陣云云世言長<lb/>
史書法傳顔魯公觀此信然<lb/>
吾家祖訓㕔事屏風所書心相三十六善余已於香祖<lb/>
筆記詳其出處惟陽宅三十六祥不記所出近始考得<lb/>
之乃宋曾空青語也空青名紆山谷之友元祐君子也<lb/>
<pb n="KR3j0165_WYG_001-13b"/>
蔣修撰虎臣<hi>超</hi>先生癸丑歿於峨眉既二十五年矣余<lb/>
丙子再使蜀甫入劔門闗宿於驛舎忽夢先生來迓執<lb/>
手㣲笑而無一語似以不二法門相示者異哉若先生<lb/>
者真不死也<lb/>
先祖方伯贈尚書府君與伯祖兵部尚書太師府君為<lb/>
胞兄弟太師篤信堪輿家常有數輩在客舎方伯常非<lb/>
之自卜兆域於高祖忠勤公塋之西恒語先贈尚書初<lb/>
至此地覺足下步步如登高然然實平地耳心以為吉<lb/>
<pb n="KR3j0165_WYG_001-14a"/>
壤即決意用之葬兩祖母夫人而太師所擇在淄川縣<lb/>
北距新城六十里竟無後方伯子孫衆多愚兄弟同胞<lb/>
四人三人成進士府君初贈户部左右侍郎累贈刑部<lb/>
尚書皆帶<lb/>
經筵講官始知術士之言不足聴而府君高見為不可<lb/>
及也<lb/>
同邑沈澄川<hi>淵</hi>先生幼時喪父太夫人欲卜吉壤不肯<lb/>
延致堪輿家但每夜至舎後近地縱横步之再三忽曰<lb/>
<pb n="KR3j0165_WYG_001-14b"/>
此即吉地也遂卜竁焉後沈公成嘉靖乙丑進士入翰<lb/>
林官國子司業卒以東宫講官舊勞特予祭葬<lb/>
崑山顧炎武號亭林揚之通州有老儒古姓號辣泉同<lb/>
年孟縣薛給事奮生號老峰皆地名泉名峰名連姓字<lb/>
巧合者亦竒古人不記有此例否當博考之<lb/>
異聞録言宋太平興國中編次御覽引用書一千六百<lb/>
九十種以今考之其無傳者十之七八矣姚鉉以祥符<lb/>
四年集唐文粹其序云今厯代墳籍略無亡逸觀鉉所<lb/>
<pb n="KR3j0165_WYG_001-15a"/>
類文集亦多不存云云當五代亂離板蕩之後而古書<lb/>
多存厯北宋太平全盛之世而古書反亡殊不可解豈<lb/>
金源入汴其兵火之厄反甚於五代時與<lb/>
宋張蘊為淄州兵馬監押咸平中契丹犯境有全城之<lb/>
功後為環州監押雖處窮邊猶建孔子廟慶厯中范文<lb/>
正過之書其碑隂以美之子揆掞以文學才行有名於<lb/>
世皆登侍從右見澠水燕談録今濟南郡城東三十里<lb/>
王舎人店有東坡所書讀書臺三大字石刻耕者出之<lb/>
<pb n="KR3j0165_WYG_001-15b"/>
田間掞遺蹟也<lb/>
范文正公幼隨其母客濟南長山縣而讀書長白山之<lb/>
醴泉寺今長山城外孝水南岸有公祠城西十五里禮<lb/>
㕘店公所常徃來之地後公守青州過長山父老迎候<lb/>
於此從曾叔祖開封太守曙峰公<hi>之都</hi>作三賢祠於市之<lb/>
西北隅以祀公與陳仲子伏生香火至今不絶文正集<lb/>
舊刻大字本編首有禮㕘店圖俗譌為李三店非也<lb/>
翟院深與李成皆營邱人而院深伶工也一日太守讌<lb/>
<pb n="KR3j0165_WYG_001-16a"/>
㑹院深擊鼓失節召問之對曰適仰見飛鴻淡佇可愛<lb/>
思欲圖寫凝思久之不知鼓聲之失節也院深名在宣<lb/>
和畫譜與史邦卿以堂吏而名列詞中大家皆竒事<lb/>
章邱縣西北有寗戚城春秋齊甯戚采邑今縣有甯氏<lb/>
尚為巨族余嘗輓從甥甯生一聯云相國悲歌扣牛角<lb/>
仙人暫死食飛魚次句用列仙傳甯封事皆甯氏也<lb/>
田侍郎綸霞<hi>雯</hi>言巡撫貴州日署中庭砌間有草結實<lb/>
紅如珊瑚可愛熟時有小鳥紅色羽毛甚麗來食此草<lb/>
<pb n="KR3j0165_WYG_001-16b"/>
問之吏卒云此斷腸草也鳥亦名斷腸鳥專以此草為<lb/>
食皆有大毒余觀冷齋夜話云斷腸草不可食其花美<lb/>
好名芙蓉花出陶貞白仙方其說稍異<lb/>
唐鄭綮云詩思在灞橋驢子背上胡擢云吾詩思若在<lb/>
三峽間聞猿聲時也余少在廣陵作論詩絶句其一云<lb/>
詩情合在空舲峽冷雁哀猿和竹枝用擢語也後壬子<lb/>
秋典蜀試歸舟下三峽夜泊空舲月下聞猿聲忽悟前<lb/>
詩乃知事皆前定<lb/>
<pb n="KR3j0165_WYG_001-17a"/>
己丑嵗自春夏至秋八月多雨書屋後叢竹甚茂雨後<lb/>
鵝兒鴨雛拍浮其間頗似畫本余賦絶句云紫竹林中<lb/>
水滿塘鵝兒得意弄輕黄襪材賸有鵞溪絹合付邊鸞<lb/>
與趙昌從姪磊字石丈善丹青當令補作一圖<lb/>
余嘗謂栁子厚漁翁夜傍西巖宿一首末二句蛇足刪<lb/>
作絶句乃佳東坡論此詩亦云末二句可不必<lb/>
老杜詩白鳥去邊明坡公詩貪㸔白鳥横秋浦不覺青<lb/>
林沒晚潮余少登京口北固山多景樓亦有句云高飛<lb/>
<pb n="KR3j0165_WYG_001-17b"/>
白鳥過江明一時即目不覺暗合<lb/>
洪覺範云逺公拒康樂入社而與盧循執手言笑謂逺<lb/>
知人則何暗於循謂不知人則何明於靈運余於此段<lb/>
公案固常疑之然又念逺開蓮社衆至百數十人何其<lb/>
多耶豈此百數十人者心盡不雜過康樂乎抑來者不<lb/>
拒乎宜淵明之攢眉而獨拒一康樂何說耶恨不起逺<lb/>
於地下而問之<lb/>
重陽前一日風雨觀冷齊夜話劉跛子事戲為絶句云<lb/>
<pb n="KR3j0165_WYG_001-18a"/>
不從勾漏覔丹砂不借飈輪轉法華祗愛青州劉跛子<lb/>
一年一看雒陽花又云蜂蝶蕭疎春日斜雒陽花事委<lb/>
泥沙野人久狎東籬菊不愛鋪堂富貴花<hi>南唐徐熙畫牡丹進御謂</hi>
<hi>之鋪堂花</hi>
余少與考功西樵兄言史事自十七史外如史記外則<lb/>
有蘇氏古史前後漢書外有荀悅袁宏兩漢紀三國志<lb/>
外有謝陛季漢書晉書外有崔鴻十六國春秋南北史<lb/>
宋齊梁陳隋諸書外有王通元經新唐書外有劉昫舊<lb/>
<pb n="KR3j0165_WYG_001-18b"/>
唐書范祖禹唐鑑五代史外有薛居正舊史及馬令陸<lb/>
游胡恢南唐書宋史外北宋有王偁東都事略曾鞏隆<lb/>
平集南宋有李心傳三朝朝野彚編葉紹翁四朝聞見<lb/>
録元史外有蘇天爵名臣事略凡此諸書皆當兼收並<lb/>
採不可以其不列學官而偏廢之兄亟然其言今五十<lb/>
餘年矣白首汗青徒有愧歎而西樵下世已三十七年<lb/>
己丑重陽秋霖乍霽偶憶往事援筆記此<lb/>
東坡廬山詩云溪聲即是廣長舌山色豈非清淨身萬<lb/>
<pb n="KR3j0165_WYG_001-19a"/>
厯中董思白<hi>其昌</hi>宗伯寄先大司馬太師府君詩云鐃歌<lb/>
即是廣長舌大纛豈非精進幢全襲坡語稍變其意耳<lb/>
時府君以兵部尚書視師行邊故云<lb/>
余常不解呉俗好尚有三鬭馬弔牌喫河豚魚敬畏五<lb/>
通邪神雖士大夫不能免近馬弔漸及北方又加以混<lb/>
江遊湖種種諸戲吾里縉紳子弟多廢學競為之不數<lb/>
年而貲産蕩盡至有父母之殯在堂而第宅已鬻他姓<lb/>
者終不悔也始作俑者安得尚方斬馬劍誅之以正人<lb/>
<pb n="KR3j0165_WYG_001-19b"/>
心以維惡俗乎或云宋楊文公大年好葉子戲<lb/>
東坡志林記杜處士蓄戴嵩畫牛一幅甚寳惜之有牧<lb/>
童見而笑曰牛鬭力在角尾當搐入兩股間今掉尾而<lb/>
鬭謬矣此與黄筌别畫鍾馗抉鬼眼精神意思俱在拇<lb/>
指同旨<lb/>
每見人家子孫留意祖父著述手澤往往不多得陸放<lb/>
翁記張子功樞密云先人有遺稿滿四篋字畫極難辨<lb/>
惟某識之某若死則皆不傳豈容不急歸耶此意今人<lb/>
<pb n="KR3j0165_WYG_001-20a"/>
知者蓋鮮矣余所見葉文荘與中<hi>盛</hi>遺集寫冊皆手自<lb/>
㸃竄鈎勒藏其裔孫文敏訒菴<hi>方藹</hi>處文敏仕為學士侍<lb/>
郎加尚書矣余屢勸刻之竟不果興化李映碧<hi>清</hi>廷尉<lb/>
丞好著書常以陸游馬令二家為經别修南唐書而以<lb/>
江表志釣磯立談諸書為緯尊李氏為正統其書頗可<lb/>
傳子木菴<hi>柟</hi>官御史大夫延余門人嘉定張雲章漢曕<lb/>
專司讐校之役荏苒數年竟未剞劂而木菴死矣右皆<lb/>
有賢子孫且官通顯而不及傳先人之書使流通於後<lb/>
<pb n="KR3j0165_WYG_001-20b"/>
世况其下焉者乎可歎也<lb/>
老學菴筆記云北方多石炭南方多木炭蜀多竹炭余<lb/>
詢之門人南部李曲江少司馬<hi>先復</hi>云蜀中初無竹炭不<lb/>
知宋時何以有之或古有之而其法不傳耶<lb/>
中州集載楊雲翼詩金波曾醉雁門州信有人間五月<lb/>
秋萬古河山雄朔部四時風月入南樓云云誠佳作也<lb/>
近李梅厓中丞<hi>基和</hi>代州詩云誰識雁門今夜月山川别<lb/>
様在氷壺亦是佳句而彼土之高凉可以想見矣<lb/>
<pb n="KR3j0165_WYG_001-21a"/>
金李汾長源詩烟波蒼蒼孟津戍旌旗厯厯河陽城不<lb/>
減少陵東坡<lb/>
臨邑行太僕卿邢子愿先生<hi>侗</hi>以書名萬厯間取法晉<lb/>
人不落唐宋窠臼其邑人王葱岳大司馬<hi>洽</hi>萃其書為<lb/>
來禽館帖凡數十卷時號北邢南董今董書盛行海内<lb/>
而邢書知之者鮮矣余西城别墅茂林修竹四大字是<lb/>
其真蹟<lb/>
陸務觀云吾鄉鏡湖為人侵耕幾盡閬州南池數百頃<lb/>
<pb n="KR3j0165_WYG_001-21b"/>
亦為平陸古今勝蹟往往陵谷遷移如此吾郡明湖幾<lb/>
分城之半四五十年前湖面甚濶近為人家佔作藕塘<lb/>
此疆彼界畫為溝塍舟行渠中了無烟波浩淼之趣幾<lb/>
何不為鏡湖南池之續耶為之一歎<lb/>
方嵞山<hi>文</hi>冬日林茂之前輩見過云積雪初晴鳥曬毛<lb/>
閒攜幼女出林臯家人莫怪兒衣薄八十五翁猶縕袍<lb/>
嵞山又有詩云烏衣巷口多芳草明日重過是早春亦<lb/>
佳句<lb/>
<pb n="KR3j0165_WYG_001-22a"/>
唐僖宗朝南詔請和親遣宗正少卿李龜年充使是又<lb/>
一李龜年<lb/>
一水水名也酈注渭水又東㑹一水水發呉山地里志<lb/>
呉山古汧山也山下石穴水溢石空懸波側注按此即<lb/>
一水之源在靈應峰下所謂西鎮靈湫是也余丙子祭<lb/>
告西鎮嘗品茶於此與西山玉泉極相似<lb/>
呉天章答人云自卜條南舊隠居明星玉女對攤書門<lb/>
前萬里崑崙水千㸃桃花尺半魚又至今堯峰上猶上<lb/>
<pb n="KR3j0165_WYG_001-22b"/>
堯時日又河聲過雷首雨氣下風陵<lb/>
西樵古意云鵁鶄兩兩栖浦沙昨夜郎來眠妾家滅燭<lb/>
入門戴星去看郎一似菖蒲花最質而古<lb/>
自科塲許五經中式而習者益衆數科以來如直𨽻陜<lb/>
西某某皆以五經掄元戊子江西解元李紱臨川人五<lb/>
經文二三塲皆刻程文悉博大精深殆有萬夫之稟今官<lb/>
庶常何澹菴<hi>世璂</hi>翰林云渠讀書一覽輒誦不忘也<lb/>
丹徒張氏吏部文選郎中九徴順治乙酉解元丁丑進<lb/>
<pb n="KR3j0165_WYG_001-23a"/>
士終河南督學諸子玉裁康熙丁未進士第一甲第二<lb/>
人及第終翰林院編修玉書文華殿大學士兼户部尚<lb/>
書仕可康熙丙辰進士亦以僉事為河南督學遷湖廣<lb/>
布政使司叅議恕可康熙戊辰進士浙江杭州府知府<lb/>
玉書子逸少康熙甲戌進士翰林院編修<lb/>
余官御史大夫時嘗蒙<lb/>
御筆賜一堂聯云烟霞盡入新詩卷郭邑閒開古畫圖<lb/>
又嘗被<lb/>
<pb n="KR3j0165_WYG_001-23b"/>
賜御書帶經堂信古齋二扁今分懸東西二第中堂誌<lb/>
聖恩示子孫不敢諠也<lb/>
本朝狀元必選書法之優者順治中<lb/>
世祖皇帝喜歐陽詢書而壬辰狀元鄒忠倚戊戌狀元<lb/>
孫承恩皆法歐書者也康熙以來<lb/>
上喜二王書而己未狀元歸允肅壬戌狀元蔡升元庚<lb/>
辰狀元汪繹皆法黄庭經樂毅論者也惟戊辰進士中<lb/>
工二王體者首推海寧查昇以其族叔嗣韓兼習五經<lb/>
<pb n="KR3j0165_WYG_001-24a"/>
拔置鼎甲昇遂抑置二甲丁未進士工書者首棗强宋<lb/>
師祁而不與鼎甲又不與吉士之選終於一令亦可惜<lb/>
也<hi>宋字中郎</hi>
余庚午為副憲值御史内陞外轉之期時于振甲<hi>成龍</hi>莅<lb/>
總憲任甫三日<lb/>
上在暢春苑有<lb/>
㫖下詢于公以問余余曰臺規内陞皆論資俸近多越<lb/>
次躐陞徒長奔競無益勸懲今河南道常翼聖有才京<lb/>
<pb n="KR3j0165_WYG_001-24b"/>
畿道梅鋗有守而資俸俱深内陞之序當首常次梅則<lb/>
公道明人心服矣明日<lb/>
旨下常内陞次年梅繼之己卯余為總憲引見諸御史<lb/>
於<lb/>
乾清門御史既下殿<lb/>
上詢余當内陞者余力薦河南道李斯義端慎敏練是<lb/>
日<lb/>
㫖下李内陞余掌都察院一循臺規即一掌道亦必論<lb/>
<pb n="KR3j0165_WYG_001-25a"/>
資俸不敢徇一情面以長奔競余既遷去又不盡然矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0165_WYG_001-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　分甘餘話卷一<lb/>
</p>
<p>
</p>
  </div>
<div>
<head>分甘餘話卷二</head> <lb/>
    <p>
<pb n="KR3j0165_WYG_002-1a"/>
欽定四庫全書<lb/>
　分甘餘話卷二<lb/>
　　　　　　　　　　　刑部尚書王士禎撰<lb/>
真定府臨濟寺唐義元禪師道塲余以康熙丙子過之<lb/>
荒凉頽落閴無一僧今臨濟兒孫滿天下名山大刹開<lb/>
堂領衆者不可勝數而祖庭敗壞如此無一人任興復<lb/>
者余因憶宋僧證悟法師題馬祖殿云寄語江西老古<lb/>
錐任教日炙與風吹兒孫不是無料理要見氷消瓦解<lb/>
<pb n="KR3j0165_WYG_002-1b"/>
時遂題是詩於佛殿之壁今又十三年矣不知竟有擔<lb/>
當此事者否也<lb/>
黄始字靜御呉人有詩云一聲啼鳥半江月才到兩山<lb/>
天欲明<lb/>
李文饒牛僧孺君子小人判然也潁濱並稱為豪傑之<lb/>
士而東坡戲為酒令云牛僧孺父子犯罪先斬小畜後<lb/>
斬大畜然則僧孺之人可知矣可與贊皇並稱乎明彭<lb/>
澤王瓊如參商水火之不相能其為邪正亦易見也乃<lb/>
<pb n="KR3j0165_WYG_002-2a"/>
李䞇名臣傳列瓊而澤則附見之公議安在<lb/>
余少時評陳卧子<hi>子龍</hi>湘真詞如香車金犢流連陌阡轉<lb/>
令人思草頭一㸃之樂<lb/>
凡為詩文貴有節制即詞曲亦然正調至秦少游李易<lb/>
安為極致若柳耆卿則靡矣變調至東坡為極致辛稼<lb/>
軒豪於東坡而不免稍過若劉改之則惡道矣學者不<lb/>
可以不辨<lb/>
前輩常云諸佛經多出六朝唐人文士之筆初亦疑之<lb/>
<pb n="KR3j0165_WYG_002-2b"/>
然觀唐貞觀中令𤣥奘法師譯諸經有譯經使十餘人<lb/>
又諭有不稳當處隨即改正則所云多出文士之筆良<lb/>
然<lb/>
漢中府治月臺東南隅有璞石如鼓而方高二尺六寸<lb/>
圍八尺脰間作四獸面有剖露痕審視之真碧玉也門<lb/>
人陳子文<hi>奕禧</hi>益州于役記云制似罍相傳是楚漢間物<lb/>
未詳<lb/>
秦羅敷敷字或作紂李西臺書小詞亦作羅紂懶真子<lb/>
<pb n="KR3j0165_WYG_002-3a"/>
引漢書昌邑王賀妾名羅紂乃嚴延年女孫然不言敷<lb/>
紂二字何以通用或有博雅者知之俟考<lb/>
歸田録言張僕射飲啖過人晏元獻所食至少近人亦<lb/>
有相類者孟津王文安公<hi>鐸</hi>在京師諸公欲乞書輒置<lb/>
酒邀之飲無算爵或烹雞卵數十盛以巨盎破餺飥蒸<lb/>
餅亦數十枚雜投其中而食之立盡康熙辛未余貳京<lb/>
江相國張公素存<hi>玉書</hi>典㑹試每五鼓必秉燭起坐夜則<lb/>
和衣而寢食時或切山藥極薄煮熟置盂中不過五七<lb/>
<pb n="KR3j0165_WYG_002-3b"/>
片或炒米少許而已<lb/>
韓慕廬宗伯<hi>菼</hi>嗜烟草及酒康熙戊午與余同典順天<lb/>
武闈酒杯烟筒不離於手余戲問曰二者乃公熊魚之<lb/>
嗜則知之矣必不得已而去二者何先慕廬俯首思之<lb/>
良久答曰去酒衆為一笑後余考姚旅露書烟草産呂<lb/>
宋本名淡巴菰以告慕廬慕廬時掌翰林院事教習庶<lb/>
吉士乃命其門人輩賦淡巴菰歌<lb/>
故友程石癯南海人嗜檳榔官兵部職方郎中一日早<lb/>
<pb n="KR3j0165_WYG_002-4a"/>
朝余戲占口號贈之云趨朝夜永未渠央聽鼓應<hi>平</hi>官<lb/>
有底忙行到前門門未啟轎中端坐喫檳榔聞者皆為<lb/>
絶倒按輿轎見前漢書<lb/>
康熙乙丑余奉使南海見六榕寺一立佛像皆以珠玉<lb/>
珊瑚瑪瑙琥珀蜜蠟<graphic n="KR2036" url="https://raw.githubusercontent.com/kanripo/KR-Gaiji/master/images/KR2036.png" mimeType="image/png"/>璖諸寳莊嚴之已為希有頃聞<lb/>
京師鬻一紫檀坐椅制度精絶亦以珠玉等諸寳為飾<lb/>
一方伯之子欲以百二十金購之德州李庶常文衆<hi>棅</hi>
力止之乃已此真所謂竒技淫巧者也<lb/>
<pb n="KR3j0165_WYG_002-4b"/>
近科鼎甲三人皆至八座者甚少同時者更少惟癸丑<lb/>
狀元韓菼第二人王鴻緒第三人徐秉義同時為八座<lb/>
韓禮部尚書王工部尚書徐吏部侍郎衣冠詫為盛事<lb/>
本朝設科已來所未有也歸田録記首甲三人並登兩<lb/>
府者惟天聖五年一榜此足相匹<lb/>
六朝人謂文為筆齊梁間江左有沈詩任筆之語謂沈<lb/>
約之詩任昉之文也然余觀彦昇之詩實勝休文逺甚<lb/>
當時惟𤣥暉足相匹敵耳休文不足道也<lb/>
<pb n="KR3j0165_WYG_002-5a"/>
廣平張蓋字覆輿申鳬盟涵光友也嘗有贈申一絶句<lb/>
云草澤賢豪盡上書奎章閣外即公車我同漁父因衰<lb/>
老獨有涵光是隱居金陵黄周星九烟明末進士也贈<lb/>
長洲尤悔菴云今朝喜得見尤侗皆直呼其名此以古<lb/>
道自處故以古道待其友非知已之深者不能也俗人<lb/>
且以為倨傲無禮矣明鹽山王忠肅公<hi>翺</hi>官太宰滄州<lb/>
馬恭襄公<hi>昂</hi>官大司馬忠肅在朝每面呼其名此尤古<lb/>
道之不易行者又非詩文之比<lb/>
<pb n="KR3j0165_WYG_002-5b"/>
有獻古鏡於呂文穆者云可照二百里公曰吾面不過<lb/>
楪子大安用照二百里歐陽公以為得宰相之體吾鄉<lb/>
一先達家居子姓偶言及曹縣五色牡丹之竒請移植<lb/>
之答曰牡丹佳矣然不知能結饅頭否此與呂事相類<lb/>
但其人非耳<lb/>
一鄉先達在明啟禎初不為清議所許常訓子孫勿學<lb/>
為古詩作古詩恐壞人心術或聞之笑曰沈休文始剙<lb/>
四聲想當為君子第一但不知何以處陶淵明<lb/>
<pb n="KR3j0165_WYG_002-6a"/>
田元均為三司使厭權貴干請然不欲峻拒每溫言强<lb/>
笑以遣之謂人曰吾為三司使數年强笑多矣直笑得<lb/>
面似靴皮此歸田録所載本非佳語而月泉吟社謝送<lb/>
詩賞劄中有云執事吟髥似㦸笑面如靴引用殊不倫<lb/>
矣<lb/>
傅彤臣<hi>扆</hi>修軀偉貌鬚眉如㦸博學强記冠絶一時常<lb/>
過一友人家友人有女為狐所祟聞傅至忽語曰傅公<lb/>
正人將來必貴吾去矣果去不復來彤臣辛卯舉鄉試<lb/>
<pb n="KR3j0165_WYG_002-6b"/>
乙未舉㑹試皆與余同年仕至江西道監察御史<lb/>
唐三司使不專領財賦鹽鐵之事凡鞫獄以尚書侍郎<lb/>
與御史中丞大理卿為三司使即明代及<lb/>
本朝之三法司也<lb/>
韓蘄王岳鄂王皆有背峞軍范石湖云燕中謂酒瓶曰<lb/>
峞其大將酒缾皆令親隨人負之故號背峞韓岳取其<lb/>
名以名親軍爾<lb/>
劉麟引衆南侵趙九齡獻策決淮西之水以灌其營麟<lb/>
<pb n="KR3j0165_WYG_002-7a"/>
聞之遂遁去九齡字次張與龍伯可皆竒士陳同父作<lb/>
中興列傳特標出之此事見雲麓漫鈔惜當時不能用<lb/>
也<lb/>
漢明帝時西域僧迦葉摩騰竺法蘭以白馬䭾經至雒<lb/>
陽處之於鴻臚寺故後僧所居皆曰寺元帝被疾求方<lb/>
士漢中送道士王仲都處之於昆明觀故後世道士所<lb/>
居皆曰觀上見雒陽伽藍記及石林燕語下見雲麓漫<lb/>
鈔<lb/>
<pb n="KR3j0165_WYG_002-7b"/>
本朝侍衛皆於冠上帶孔雀翎以目暈之多寡為品之<lb/>
等級武臣提督及總兵官亦有<lb/>
賜者後文臣督撫亦或蒙<lb/>
賜得之者以為榮袍㡌初以紫貂為貴康熙以來尤貴<lb/>
𤣥狐非閣臣不得<lb/>
賜尚書亦有蒙<lb/>
賜者厥名元狐而色實蒼白也<lb/>
渭南南氏自大吉逢吉而下衣冠之盛與靈寳之許餘<lb/>
<pb n="KR3j0165_WYG_002-8a"/>
姚之孫相鼎足若吏部尚書企仲禮部尚書師仲國子<lb/>
祭酒居仁工部尚書居益其尤著者余為禮部郎官時<lb/>
與宗伯孫廷鉉鼎甫同舎相得甚歡一日同人讌集余<lb/>
兩人接坐偶談及前明掌故吏部劉公㦷<hi>體仁</hi>從旁歎曰<lb/>
大家兒固當不同<lb/>
余同年張禮部者河南人面黔而好傅粉澤順治庚子<lb/>
與同年何行人㽔音<hi>元英</hi>同典廣西鄉試桂林人為之語<lb/>
曰本是箇畫眉張敞倒做了傅粉何郎辛丑春余客秦<lb/>
<pb n="KR3j0165_WYG_002-8b"/>
淮適何歸自粤金陵酒間談此坐客皆為捧腹絶倒<lb/>
趙承旨家宋槧前後漢書王大司寇弇州得之陸水邨<lb/>
完家前有松雪小像後有人以千二百金購之新安賈<lb/>
人復售於四明謝氏自跋云此書去我之日殊難為懐<lb/>
李後主去國聴教坊雜曲揮淚對宫娥一段凄涼景色<lb/>
約畧相似此書後又歸新鄉張司馬坦公康熙中有人<lb/>
攜至京師索價甚髙真定梁蒼巗大司馬酬以五百金<lb/>
不售攜去後不知歸誰何矣<lb/>
<pb n="KR3j0165_WYG_002-9a"/>
東都事略跋其述歸熙甫湯若士王損仲三家刪宋史<lb/>
始末甚詳云熙甫未有成書止别集有宋史論賛一卷<lb/>
若士閲宋史朱墨塗乙某𫝊宜刪某𫝊宜補某人宜合<lb/>
某𫝊某某宜附某𫝊皆注目録之下州次部居釐然可<lb/>
觀天啟中損仲起廢籍為寺丞常留心宋史時李九如<lb/>
少卿藏宋宰輔編年録及王秘閣稱東都事略三百卷<lb/>
損仲屢欲𫝊冩并思購宋李燾續通鑑長編以蕆此書<lb/>
今損仲草稿及臨川宋史舊本皆在吳興潘昭度家云<lb/>
<pb n="KR3j0165_WYG_002-9b"/>
云余昔在京師所見即臨川手筆所謂朱墨塗乙者是<lb/>
也余曽鈔其目録祥符草稿則不可得而見矣又聞吉<lb/>
水劉狀元晉卿上公車秪攜宋史刪本一部或即臨川<lb/>
本耶<lb/>
慧持東林慧逺之弟也遊峨眉山於樹中入定宋時有<lb/>
人見之以聞於上始言始末問今何往答言欲往陳留<lb/>
又一書云明時復有人見之陳留亦入定樹中似是傅<lb/>
㑹以神其事又宋時或漁於潭得一鴟夷内有一人酣<lb/>
<pb n="KR3j0165_WYG_002-10a"/>
卧初覺問之曰我譚紫霄也宋齊邱竊吾書沈吾水底<lb/>
漁者欲出之曰此間甚適不須出也此亦似傅㑹之說<lb/>
學仙佛者故欲神其事耳<lb/>
葉氏習學記言不如黄氏日鈔黄氏日鈔不如弇州先<lb/>
生讀書後<lb/>
嚴滄浪論詩特拈妙悟二字及所云不涉理路不落言<lb/>
詮又鏡中之象水中之月羚羊挂角無跡可尋云云皆<lb/>
發前人未發之秘而常熟馮班詆諆之不遺餘力如周<lb/>
<pb n="KR3j0165_WYG_002-10b"/>
興來俊臣之流文致士大夫鍛鍊周内無所不至不謂<lb/>
風雅中乃有此羅織經也昔胡元瑞作正楊識者非之<lb/>
近呉殳修齡作正錢余在京師亦嘗面規之若馮君雌<lb/>
黄之口又甚於胡呉輩矣此等謬論為害於詩教非小<lb/>
明眼人自當辨之至敢詈滄浪為一竅不通一字不識<lb/>
則尤似醉人罵坐聞之唯掩耳走避而已<lb/>
康熙甲戌余在京師歳除大雪偶邀老友姜西溟呉商<lb/>
志門人蔣京少查夏重宋山言周策銘殷彦來蔣靜山<lb/>
<pb n="KR3j0165_WYG_002-11a"/>
諸子寓齋小集酒酣𨽻事各賦五言詠古一章彦來詩<lb/>
最先成次日又以歳寒吟十五首見投余口占絶句贈<lb/>
之云昨夜草堂風雪裏羣賢擊缽羨殷生朝來更愛新<lb/>
篇好十五詩當十五城此詩蠶尾集不載今追録於此<lb/>
一時公卿和彦來歳寒詩者凡數十家田綸霞少司徒<lb/>
為授之梓澤州相國作序韓宗伯慕廬作跋亦藝林佳<lb/>
話因牽連記之<lb/>
孟子曰仲尼之徒無道桓文之事者子貢又聖門高弟<lb/>
<pb n="KR3j0165_WYG_002-11b"/>
也呉越春秋越絶書言子貢一出而存魯亂齊亡呉霸<lb/>
越若如所云乃蘇張之前茅耳不惟說壊子貢亦辱聖<lb/>
門矣<lb/>
余生平最愛楓葉行呉楚間所見多矣尤愛雪中楓桕<lb/>
淺深相間有如畫圖己丑九月下浣六日未霜而有㣲<lb/>
雪大兒洓以石帆亭楓葉十餘片至㣲紅可愛輒從枕<lb/>
上賦一詩云秋雨連宵響菊叢石帆亭畔小池東正衙<lb/>
無夢頒新厯六見池邊楓葉紅時去十月朔頒厯才四日<lb/>
<pb n="KR3j0165_WYG_002-12a"/>
順治辛丑春雨中泊舟楓橋寄先兄西樵二絶句云日<lb/>
暮東塘正落潮孤篷泊處雨瀟瀟踈鐘夜火寒山寺又<lb/>
過呉楓第幾橋楓葉蕭條水驛空離居千里悵難同十<lb/>
年舊約江南夢獨聴寒山半夜鐘今荏苒五十年矣西<lb/>
樵下世亦已三十餘年回思往事為之憮然而歎<lb/>
今新進士賜讌謂之瓊林宴瓊林宋京城四御苑之一<lb/>
石林燕語瓊林苑金明池每二月命士庶縱觀謂之開<lb/>
池歳賜二府從官讌於此進士聞喜讌亦在焉自明代<lb/>
<pb n="KR3j0165_WYG_002-12b"/>
相㳂至今猶唐之題名雁塔也<lb/>
宋仁宗嘗問宰執修唐書時何不專命歐陽修又諭舊<lb/>
唐書不可廢真聖人也<lb/>
明世宗時議大禮與宋英宗時濮議事體稍異蓋仁宗<lb/>
養英宗於宮中立為皇子已久名分久定於禮毫無可<lb/>
疑故温公之疏曰今上為仁宗子而稱濮王為皇考則<lb/>
置仁宗於何地此萬古不易之論也世宗未為孝宗之<lb/>
子又承武宗之後故稍有不同張孚敬桂蕚因得乘間<lb/>
<pb n="KR3j0165_WYG_002-13a"/>
抵隙逢迎以售其說而躐取大位然楊文忠以下凡得<lb/>
罪者其心不忍負孝宗皆君子也張桂方獻夫霍韜之<lb/>
徒僥倖干進志在逢迎皆小人也曩史館開局時諸人<lb/>
尚有紛紜之論林下退閒偶讀歐陽司馬二公集聊復<lb/>
論之若歐陽公賢者而其議濮事則亦敢於負仁宗者<lb/>
吾終不敢以為是也<lb/>
昔亡友葉文敏評余蜀道集詩毋論大篇短章每首具<lb/>
有二十分力量所謂師子搏象兎皆用全力者也余深<lb/>
<pb n="KR3j0165_WYG_002-13b"/>
愧其言文敏又甞語余兄七言長句他人不能及祗是<lb/>
熟得史記漢書耳讀書萬卷下筆有神余雖不敢當文<lb/>
敏則知言矣<lb/>
門人殷彦來寄其亡友夏生任逺遺詩僅一卷中有和<lb/>
余秋栁詩四首頗可誦其秋夜讀九歌云湘皇淚雨滋<lb/>
叢竹山鬼悲風帶女蘿春寒云梨花落地半窓雨栁絮<lb/>
入簾三日風皆晚唐佳句彦來傷其不遇早夭為序而<lb/>
傳之友道亦可風也<hi>夏即余門人九敘從子其妹亦能詩</hi>
<pb n="KR3j0165_WYG_002-14a"/>
忠武侯討魏通鑑以寇書千古公憤故元人楊奐詩曰<lb/>
欲起温公問書法武侯入冦冦誰家余讀通鑑至後唐<lb/>
莊宗欲討偽梁亦以謀入冦書不禁髪指亦題一詩曰<lb/>
一代清流盡喪亡紇干山雀可憐傷温公書法憑誰問<lb/>
又說河東欲寇梁<lb/>
如來㑹中阿那律多無目而見跋難陀龍無耳而聴殑<lb/>
伽神女非鼻聞香驕梵鉢提異舌知味舜若多神無身<lb/>
覺觸今吾年逾七十有耳而不能聴有目而不能見是<lb/>
<pb n="KR3j0165_WYG_002-14b"/>
見聞二根先去雖欲讀書娛老而亦不能矣古人云聰<lb/>
明智慧殊不再來為之三歎<lb/>
世祖皇帝順治中各省布政使内陞有徑陞侍郎者或<lb/>
通政使大理卿宗人府府丞康熙中重定品級考布政<lb/>
使外陞巡撫副都御史内陞則太常卿順天府尹間亦<lb/>
遷光禄太僕正卿己丑<lb/>
特命廷臣薦舉翰林藩臬可任京卿者以江西布政使<lb/>
孟世泰為鴻臚寺卿廣西布政使李濤為太常寺少卿<lb/>
<pb n="KR3j0165_WYG_002-15a"/>
江南布政使李法祖為順天府府丞舊制按察使内陞<lb/>
則大理寺少卿左右通政是外之三品陞内之大四品<lb/>
也布政使陞常少鴻臚府丞則以外之二品陞内之小<lb/>
四品也又與常例不同<lb/>
余門人廣陵宗梅岑名元鼎居東原其詩本才調集風<lb/>
華婉媚自成一家常題呉江顧樵小畫寄余京師云青<lb/>
山野寺紅楓樹黄草人家白酒篘日莫江南堪畫處數<lb/>
聲漁笛起汀洲余賦絶句報之云東原佳句紅楓樹付<lb/>
<pb n="KR3j0165_WYG_002-15b"/>
與丹青顧愷之把玩居然成兩絶詩中有畫畫中詩顧<lb/>
字樵水亦名士<lb/>
余在九卿時薦舉人才甚多率不令其人知之故時有<lb/>
冐竊居功者聞之一笑而已如孟世泰李濤鞠宸咨莊<lb/>
搢衞台瑺劉元勲之屬蓋不下十餘人至今屢被遷擢<lb/>
尚有不知者宋蘇魏公云平生薦舉不知幾何人惟孟<lb/>
安序朝奉歳以雙井茶一瓮相餉古今一也要視其出<lb/>
於公出於私爾聞往昔薦一人有酬謝不訾者<lb/>
<pb n="KR3j0165_WYG_002-16a"/>
吾郡楊太宰夢山先生<hi>巍</hi>五言沖古淡泊在高子業華<lb/>
子潜季孟間如逺道令人愁况近單于壘秋風入鴈門<lb/>
羽書日三至微㣲霽景流天壤色俱素鄉心生塞草世<lb/>
事入秋風風雨樓煩國闗山李牧祠閒將流水引夢與<lb/>
古人居雨響殘秋地城分不夜天石古苔生徧泉香麝<lb/>
過餘皆逼古作<lb/>
余平生交友不敢自居於薄在京師遇施愚山沈繹堂<lb/>
李容齋葉訒菴數公之喪哭必盡哀今人雖至交指天<lb/>
<pb n="KR3j0165_WYG_002-16b"/>
日盟肺腑及勢分相埒聲名相亞遂忘夙好而反下石<lb/>
者有之矣可歎也<lb/>
古徳云水鳥樹林皆為說法又云狗子具佛性此非虚<lb/>
語近耳目聞見如京師某寺之蜘蛛塔安陸之念佛鳥<lb/>
靖州之聴經鵝皆昭灼在人耳目者新城北郭真武廟<lb/>
老道士趙雲山戒行清苦每誦經輒有一蛇跧伏其旁<lb/>
久益馴擾雲山歿蛇亦去不見以是推之露柱瓦礫皆<lb/>
可知也<lb/>
<pb n="KR3j0165_WYG_002-17a"/>
康熙丙子余再以祭告使蜀歸次朝天闗土人云某寺<lb/>
有一豕每聞僧徒誦經輒隨其後禮拜誦畢即卧佛座<lb/>
之下性好潔欲溲溺則出往山間皆有常度過者必往<lb/>
㸔之今尚在<lb/>
明大梁周藩有一虎衛宫門長齋不噬雖投以豚蹄亦<lb/>
不食也先大父尚書公官汴臬時親見之蜀中瓦屋山<lb/>
有貔貅不食人及牛犬之屬惟食虎豹口常誦阿彌陀<lb/>
佛山中僧徒以為法䕶<lb/>
<pb n="KR3j0165_WYG_002-17b"/>
宋南渡後高宗最重蘇黄詩文筆墨求其子孫官之徐<lb/>
俯師川亦以山谷之甥馴至通顯其詩本江西派也貴<lb/>
後或以書賀之稍及山谷淵源師川答云涪翁之妙天<lb/>
下君其問諸水濱噫安得此負心之語<lb/>
治腋氣熱蒸餅一枚擘作兩片糝蜜陀僧一錢許急挾<lb/>
之腋下少睡片時俟冷棄之<lb/>
北齊竇泰母期而不産有媪教之曰渡河湔裙生子必<lb/>
易從之生泰胡文恭宿詩猶餘仙媪湔裙水幾見星妃<lb/>
<pb n="KR3j0165_WYG_002-18a"/>
度襪塵<lb/>
立秋日日未出採楸葉熬膏傅瘡瘍立愈<lb/>
皮硝入雞腹中煮食消痞<hi>以上方見說楛</hi>
瓻瓵盛酒器也大者一石小者五斗亦作鴟夷<lb/>
紀侯臺在今壽光縣南三十里春秋紀國也耕者常於<lb/>
臺下得一玉磑宋太平興國中鄭州修東岳廟於地中<lb/>
得玉杵臼皆不知何所用之<lb/>
余作浯溪考成又得唐蔡京鄭谷宋釋惠洪數詩録為<lb/>
<pb n="KR3j0165_WYG_002-18b"/>
補遺適見清波雜志一條姑録於此云浯溪中興頌碑<lb/>
自唐至今題詠實繁零陵近雖刋行止薈萃已入石者<lb/>
未暇廣捜博訪也趙明誠待制妻易安李氏常和張文<lb/>
潛二長句以婦人而厠衆作非深有思致者能之乎李<lb/>
易安詩二篇曩從陳士業<hi>宏緒</hi>寒夜録鈔出已入集中忘<lb/>
其出處本周煇也<lb/>
諸說皆言王介甫與宋次道同為三司判官時次道出<lb/>
其家藏唐詩百餘編俾介甫選其佳者介甫使吏鈔録<lb/>
<pb n="KR3j0165_WYG_002-19a"/>
吏倦於書寫每遇長篇輒削去今所傳本乃羣牧吏所<lb/>
刪也余觀新刋百家詩選又不盡然如刪長篇則王建<lb/>
一人入選者凡三卷樂府長篇悉載何未刋削王右丞<lb/>
韋蘇州十數大家何以絶句亦不存一字余謂介甫一<lb/>
生好惡拂人之性是選亦然庶幾持平之論爾<lb/>
順治末社事甚盛京師衣冠人士輻輳之地往來投刺<lb/>
無不稱社盟者後楊給事自西雍建疏言之部議有禁遂<lb/>
止不行二十年來京師通謁無不用年家眷三字即醫<lb/>
<pb n="KR3j0165_WYG_002-19b"/>
卜星相亦然有無名子戲為口號曰也不論醫官道官<lb/>
也不論兩廣四川但通名一槩年家眷亦可一笑也余<lb/>
所見不隨俗者惟龔尚書芝麓<hi>鼎孶</hi>勞中丞介巖<hi>之辨</hi>二公<lb/>
而已<lb/>
康熈甲辰先兄西樵以中州科塲磨勘事自吏部移法<lb/>
司㑹中秋合肥龔端毅之門生為置酒呼梨園部奏伎<lb/>
公愀然曰王西樵無妄在請室吾輩可樂飲乎遂罷遣<lb/>
樂人茗粥清談而已古道久廢特書此以勵薄俗<lb/>
<pb n="KR3j0165_WYG_002-20a"/>
益都孫文定公<hi>廷銓</hi>為諸生時數有異徴一日天未明自<lb/>
家赴塾過大街<hi>西闗街名</hi>見一人負簷而立長過於簷無他<lb/>
徑趨避其怪忽直前捽之文定急犇溪西鳯山玉皇宮<lb/>
怪物亦涉水隨至文定方皇遽無計忽自覺身驟長與<lb/>
之相等乃手搏之怪物錯愕逃去又嘗讀書家塾有狐<lb/>
夜遺金豆十餘枚後既貴人稱金豆孫家公順治中厯<lb/>
官吏户兵三部尚書康熙元年拜相<lb/>
或貽古鏡一視之乃先太師公故物也背有公自製賛<lb/>
<pb n="KR3j0165_WYG_002-20b"/>
云爾雅曰鑒謂之鏡釋名曰鏡景也言有光景也古之<lb/>
人目短於自見取諸鏡以觀其面夫鏡不設形而能有<lb/>
形故人舉其醜則怨鏡見其醜則善南華經云至人之<lb/>
用心若鏡不將不逆應而不藏故能勝物而無傷吁可<lb/>
以鏡矣讚曰瑩兮玉光兮珠其用常明其中常虚左有<lb/>
文曰萬厯甲申年造上為乾卦有小印為象形公名也<lb/>
右一小印曰桓臺王子廓公字也公故物惟此鏡與端<lb/>
溪小硏一光潔如白玉亦有刻字曰王子廓家珍藏端<lb/>
<pb n="KR3j0165_WYG_002-21a"/>
研無銘<lb/>
秦淮青溪上有張麗華小祠不知何代所建余賦詩二<lb/>
首紀之以存古蹟云璧月依然瓊樹枯玉容猶似憶黄<lb/>
奴過江青蓋無消息寂寞青溪伴小姑臨春樓閣已銷<lb/>
沈遺廟荒凉碧蘚侵惟有青溪嗚咽水至今猶自怨韓<lb/>
擒唐修隋史謂韓擒虎曰韓擒避廟諱也<lb/>
蜀劍州西郭有小廟祀鄧艾余賦絶句示州人云申屠<lb/>
曾毁曹瞞廟常侍還焚董卓祠劒閣至今思伯約蜀巫<lb/>
<pb n="KR3j0165_WYG_002-21b"/>
翻賽棘陽兒明時有官隂平者立一碑於道左大書曰<lb/>
鄧艾入蜀路見者笑之碎其石今之立廟得無類是耶<lb/>
若干二字出古禮鄉射大射數射算云若干純若干竒<lb/>
若如也干求也言事不定當如此求之又曲禮問天子<lb/>
之年始服衣若干尺矣漢食貨志顔注云設數之名也<lb/>
亦曰如干又複姓後周有若干鳯及右將軍若干惠若<lb/>
音人者反釋名云以國為姓右癸辛雜識所引極詳輒<lb/>
因或問而備録之<lb/>
<pb n="KR3j0165_WYG_002-22a"/>
岑詩山風吹空林颯颯如有人黄庶詩山精水怪衣薜<lb/>
荔天禄辟邪眠莓苔余游廬山亦得句云薜荔衣怪樹<lb/>
山風恐行人各寫一時所見而句法相似然岑亦本古<lb/>
詩羅帷卷舒似有人開意非剏也<lb/>
古人著述詩文一生心力所寄必有所託以思傳於後<lb/>
世如白樂天寫集三本一付廬山東林寺一付蘇州南<lb/>
禪一付龍門香山寺陸魯望詩文手稿盡寘白蓮寺佛<lb/>
像腹中唐求詩草寘大瓢中投諸岷江之流皆名心未<lb/>
<pb n="KR3j0165_WYG_002-22b"/>
忘故也如來自言四十九年未曾說著一字乃亦以身<lb/>
後結集屬大迦葉豈名心亦未盡忘耶頃襄城劉太乙<lb/>
<hi>青藜</hi>翰林書來云欲自作八分書余漁洋蠶尾諸集詩藏<lb/>
於少林代余謀所託意良厚因述此以報之<lb/>
水仙之名甚美馮夷為河伯名曰水仙伯牙從成連之<lb/>
海上作水仙操西湖有水仙王祠陶峴泛三舟於江湖<lb/>
呉越間號為水仙他如雒妃湘君之屬皆水仙也乃盜<lb/>
賊如孫恩流毒㑹稽呉興數郡及勢窮投海死其黨亦<lb/>
<pb n="KR3j0165_WYG_002-23a"/>
稱為水仙甚可笑也脫清都仙籍果有此輩正當與趙<lb/>
高李林甫同班爾<lb/>
治喉閉急症用鴨嘴膽礬研極細以釅醋調灌吐出膠<lb/>
痰立愈<hi>癸辛雜識云帳帶散用白礬不甚効</hi>
癸辛雜識又云熊膽少許用淨水畧潤開盡去筋膜塵<lb/>
土入氷腦一二片如淚痒則加生薑粉些少以銀筯㸃<lb/>
眼能去障翳及赤眼最効<lb/>
同年汪鈍翁小字液仙程石臞小字佛壯劉公㦷每自<lb/>
<pb n="KR3j0165_WYG_002-23b"/>
稱阿㦷余在揚州日常有詩寄西樵兄及三君云佛壯<lb/>
談詩登秘閣液仙趨府算錢刀還思阿㦷歸清潁仕隠<lb/>
無端愧汝曹天寧佛火共淹留千里驚逢落雁秋何處<lb/>
憑䦨望西北暮雲明月滿蕭樓詩載漁洋前集<lb/>
坡公作攓雲篇余昔行秦棧中見道左石罅間烟氣如<lb/>
縷頃刻瀰漫山谷已而雨大至行人衣袖中皆雲也始<lb/>
信囊雲非妄<lb/>
工部郎官有街道㕔一差出則二黒鞭前引而一𨽻肩<lb/>
<pb n="KR3j0165_WYG_002-24a"/>
獨板在馬後汪郎中<hi>璽</hi>以啟賀其僚友某云雙鞭前導<lb/>
宛兩股之蝦鬚獨板後隨如一條之狗尾聞者無不大<lb/>
笑汪字樊桐仁和人作肅松錄<lb/>
左良玉自武昌稱兵東下破九江安慶諸屬邑殺掠甚<lb/>
於流賊東林諸公快其以討馬阮為名而并諱其作賊<lb/>
左幕下有柳敬亭蘇崑生者一善說評話一善度曲良<lb/>
玉死二人流寓江南一二名卿遺老左袒良玉者賦詩<lb/>
張之且為作傳余曾識栁於金陵試其技與市井之輩<lb/>
<pb n="KR3j0165_WYG_002-24b"/>
無異而所至逢迎恐後預為設几焚香瀹岕片置壺一<lb/>
杯一比至徑踞右席說評話才一段而止人亦不復强<lb/>
之也愛及屋上之烏憎及儲胥噫亦愚矣<lb/>
余小時見寶應吳敏道詩一卷頗有佳句僅記其一絶<lb/>
云揚子江頭雨雙橈倚緑蕪愁心將客夢日夜向東呉<lb/>
惜不憶其全矣<lb/>
胡元瑞論明人歌行極尊空同而畧於大復不知何聴<lb/>
琴獵圖送徐少㕘津市打魚諸篇深得少陵之髓特以<lb/>
<pb n="KR3j0165_WYG_002-25a"/>
秀色掩之耳胡専舉明月帝京陋矣<lb/>
蜀八十老僧果菴詩軒窓無暑覺雲起竹樹有聲知雨<lb/>
来<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0165_WYG_002-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　分甘餘話卷二<lb/>
</p>
<p>
</p>
  </div>
<div>
<head>分甘餘話卷三</head> <lb/>
    <p>
<pb n="KR3j0165_WYG_003-1a"/>
欽定四庫全書<lb/>
　分甘餘話卷三<lb/>
　　　　　　　　　　　刑部尚書王士禎撰<lb/>
濰縣老儒楊青藜字禄客又字石民與安邱故相劉公<lb/>
憲石<hi>正宗</hi>老友也相國假歸招之不往荅書略曰側聞直<lb/>
指程君按部安邱與尊伻並轡入城觀者莫不駭異閣<lb/>
下能無懼乎閣下之所居與閣下之所行衆忌之而欲<lb/>
甘心焉者匪朝夕矣乃知進而不知退知存而不知亡<lb/>
<pb n="KR3j0165_WYG_003-1b"/>
竊為閣下危之某伏處草澤稍有異聞如龔芝麓之鐫<lb/>
十三級則以蜀雒分黨也趙韞退之坎壈終身則以避<lb/>
馬未逺也周櫟園之擬立斬則以報復睚眦也陳百史<lb/>
之無辜伏法則以爭權競進也其他譌傳尚多事闗鴻<lb/>
鉅有傷國體有干名教諒閣下所必不肯為者愚不敢<lb/>
輕信而妄言之即此數端亦足以招悔尤而犯清議矣<lb/>
云云未幾而劉被禍甚烈楊亦霍氏之徐福云<lb/>
近無錫秦氏摹宋刻小本九經剞劂最精㸃畫不茍聞<lb/>
<pb n="KR3j0165_WYG_003-2a"/>
其版已為大力者負之而趨余曾見宋刻於倪檢討雁<lb/>
園<hi>粲</hi>所與秦刻方幅正同然青出於藍而青於藍矣<lb/>
先太師大司馬公嘗刻小本玉壺氷細入毫髮都穆元<lb/>
敬所著也又文選刪注及趙松雪文集先方伯贈大司<lb/>
寇公常刻賈侍郎三近滑耀編即文府滑稽之流又張南<lb/>
湖<hi>綖</hi>詩餘圖譜少游南湖詩餘合刻二公皆高郵人也<lb/>
今版皆燬於兵燹余所見者僅此略記其目以示後人<lb/>
先高祖太僕忠勤公遺墨止有采三殿大木於黔中時<lb/>
<pb n="KR3j0165_WYG_003-2b"/>
所為祝嘏詞及史論數篇先曾祖大司徒公著述有炳<lb/>
燭編攝生編百警編皆門生郭文毅明龍<hi>正域</hi>為序及諫<lb/>
議疏稿先伯祖大司馬公著述有皇祖開天玉律并進<lb/>
疏經理牂牁奏議總督宣大奏議大半載陳大樽<hi>子龍</hi>經<lb/>
世八編而混入太倉王少司馬思質<hi>忬</hi>疏數篇弇州先<lb/>
生父也舛譌當改正本兵及署太宰奏議無專刻今邑<lb/>
誌畧載數篇先祖方伯贈大司寇公著述羣芳譜最著<lb/>
康熙四十六年<lb/>
<pb n="KR3j0165_WYG_003-3a"/>
特旨命翰林官汪灝張逸少等四人續廣之又<lb/>
御製序文冠諸編首餘如剪桐載筆操觚勦說心賞編<lb/>
日省録救荒成法舉業津梁等凡十餘種先伯父侍御<lb/>
公著述有隴首集先兄吏部西樵有然脂集二百卷十<lb/>
笏草堂集西湖竹枝三舟倡和詞<hi>與宋荔裳琬曹顧菴爾堪</hi>廣陵倡<lb/>
和詞<hi>與陳其年維崧等</hi>先仲兄禮吉有抱山堂集先叔兄叔子<lb/>
有古鉢集皆已刻梓又從叔祖郡丞定宇公迂園集少<lb/>
司馬立宇公西臺奏議巡撫奏議吏部季木公問山亭<lb/>
<pb n="KR3j0165_WYG_003-3b"/>
集齊音李杜詩評大寧令用晦有鶴隠集從伯文玉籠<lb/>
鵝館集余嘗欲録其簡要合為一編藏之家塾奔走四<lb/>
方卒卒未暇今老矣未必能終踐此志聊志其目存之<lb/>
家乘云<lb/>
近歳御史以骨鯁著聞者二人宜興任𢎞嘉丹陽荆元<lb/>
實一日<lb/>
上命閣臣集九卿科道問一總漕才品治狀衆相顧未<lb/>
發任從末班抗聲曰某貪酷暴横無一善狀内閣授筆<lb/>
<pb n="KR3j0165_WYG_003-4a"/>
札持以入告總漕者隨罷黜公論快之任内陞通㕘謝<lb/>
病歸荆封事十餘上皆勁直有聲於時忽引疾乞歸時<lb/>
余初代匱總憲力挽留之不得竟歿於天津舟中可惜<lb/>
也<lb/>
旗下滿洲人准鄉㑹試自順治壬辰科始康熙中停止<lb/>
數科後復舊遂行至今然其例先後不同順治中滿人<lb/>
漢人分為二榜壬辰滿狀元麻勒吉漢狀元鄒忠倚乙<lb/>
未滿狀元圖爾宸漢狀元史大成康熙庚戌科以後則<lb/>
<pb n="KR3j0165_WYG_003-4b"/>
滿漢人同一榜皆試漢文矣麻官至江南江西總督刑<lb/>
部侍郎圖官至陜西巡撫工部侍郎<lb/>
春秋耏班食於耏門因為耏氏按耏今吾邑東時水也<lb/>
水經注時水自西安城西南分為二枝津别出西流徳<lb/>
㑹水注之耏水即時水左傳齊晉盟於耏京相璠曰今<lb/>
臨淄唯有澅水西流入泲<hi>即濟字</hi>地理志曰耏如聲相似<lb/>
澅水即如水蓋以澅與時合得通稱矣漢功臣表宣曲<lb/>
侯耏為鬼薪耏輕刑也音奈按耏班宋人耏門當是宋<lb/>
<pb n="KR3j0165_WYG_003-5a"/>
地非耏水矣<lb/>
曹東畝論詩曰四靈詩如啖玉腴雖爽不飽江西詩如<lb/>
百寳頭羮充口適腹余謂此齊人管晏之見耳四靈如<lb/>
襪材窘於方幅江西以山谷為初祖然東坡云魯直詩<lb/>
如啖江瑤柱多食則發風氣<lb/>
唐大厯十才子傳聞不一江鄰幾所志乃盧綸錢起郎<lb/>
士元司空曙李益李端李嘉祐皇甫曾耿湋苗發吉中<lb/>
孚共十一人或又云有夏侯審按發審詩名不甚著未<lb/>
<pb n="KR3j0165_WYG_003-5b"/>
可與諸子頡頏且皇甫兄弟齊名不應有曾而無冉又<lb/>
韓翃同時盛名而亦不之及皆不可解<lb/>
近科以來海内名士登第無遺惟武林吳寳厓<hi>陳琰</hi>廣陵<lb/>
殷彦來<hi>譽慶</hi>尚困塲屋時論惜之余乙酉冬賦二詩寄寳<lb/>
厓宋牧仲冡宰見之即延致於家盛為推挽彦來時客<lb/>
闗中余亦有書寄之其略云頃江浙間獻詩<lb/>
行在蒙被<lb/>
知遇者多有何吾彦來竟爾寂寂也又一書云比來釋<lb/>
<pb n="KR3j0165_WYG_003-6a"/>
屩立致青雲者何限而彦來之才望一鄉舉不啻千佛<lb/>
名經天之厄才如此知復何意雖然遇合有時如二君<lb/>
者正復捉鼻憾不免耳<lb/>
昔人或以堯舜為諡人多疑其說劉原父五十諡法一<lb/>
篇又云神化無方曰尼耄期稱道曰耼巵言日出曰周<lb/>
然則周公孔子及老子皆以諡稱乎較堯舜之說尤穿<lb/>
鑿而妄矣且厯代以來亦曾有諡堯舜周尼耼者否原<lb/>
父最為博雅此說乃無稽恐誤學者故辯之<lb/>
<pb n="KR3j0165_WYG_003-6b"/>
耿道見字隠之東郡人能古文常作真止和尚塔銘云<lb/>
和尚初名幻修號雁汊晚更字真止本儒家二十後喜<lb/>
讀西方書於楞嚴圓覺多所證入崇禎甲申衣居士服<lb/>
㕘訪南來住武林久之住金陵與其賢士大夫游顧性<lb/>
好栖逸古寺飯名僧乙酉年二十九矣始薙髪緇衣蔬<lb/>
食手鈔大藏經盈尺許與金山鐵舟和尚最厚善順治十<lb/>
年癸巳十一月二十八日示化於金陵三山街市中庚子<lb/>
七月所謂賢士大夫者與鐵公醵金錢禮請牛首老禪以<lb/>
<pb n="KR3j0165_WYG_003-7a"/>
慈齋薦之於潮音菴厝於安德門外青龍菴西竹柏間<lb/>
或曰和尚之高祖洎父曾仕正德天崇間世著忠節有<lb/>
聞於時和尚亦以進士起家厯南北部曹至京卿余顧<lb/>
未詳其世次云<lb/>
楓牕小牘載東坡一帖云足疾用葳靈仙牛膝二味為<lb/>
細末蜜丸空心服<hi>又云葳靈仙難得真者必味極苦而色紫黒如胡黄連之狀且脆而不韌</hi>
<hi>折之有細塵起向明視之斷處有黑白暈俗謂之鸜鵒眼</hi>此方有竒驗凡腫痛拘攣<lb/>
皆可愈久服有走及奔馬之效二物當等分酒及熟水<lb/>
<pb n="KR3j0165_WYG_003-7b"/>
皆可下獨忌茶耳如犯之不復有效當收槐芽皁角芽<lb/>
之極嫩者如造草茶法貯之以代茗飲<lb/>
臺灣物産多異中土按東郡太守孫湘南元衡赤嵌集<lb/>
所録有波羅蜜<hi>狀如米頂中分十數房似蓮瓣抱生其色黄其味甘房各一實煮食似栗</hi>鳯<lb/>
梨<hi>通體成章抱榦而生葉自頂出森若鳯尾其色淡黄</hi>香果<hi>花有鬚無瓣色白其實中空内如蠟九</hi>
羨子<hi>俗曰番蒜或作檨其種云佛國所傳</hi>刺桐花<hi>色紅如火/號刺桐城</hi>番茉莉<hi>花千層大</hi>
<hi>如菊</hi>鐵樹花<hi>狀如竹絲燈籠廣/張千瓣瓣各一花</hi>蝴蝶花樹　曇花<hi>葉叢生如帶濶</hi>
<hi>五寸許旁生方筳著花高五尺許花色純紫在法華寺亦西方種</hi>午時梅<hi>色紅午開子落</hi>紅繡<lb/>
<pb n="KR3j0165_WYG_003-8a"/>
毬　黄美人蕉　迎年菊<hi>與秋花無異惟紫色一種開厯冬春</hi>石榴花<hi>臘月</hi>
<hi>開</hi>新婦啼<hi>魚名狀本鮮/肥熟則拳縮</hi>飛籍魚<hi>傳是沙燕所化兩翼尚存漁人懸燈以待則結</hi>
<hi>陣飛入舟中</hi>鸚哥魚<hi>烏喙紅色/周身皆緑</hi>翠蟹<hi>色如/翠羽</hi>海龍<hi>頭鬛如龍形無牙爪冬日</hi>
<hi>雙躍灘上以之入藥功倍海馬産澎湖澳</hi>
吳天章<hi>雯</hi>過真定賦詩云鎮州荷花一萬柄正對城門<lb/>
是酒家下馬當壚更斟酌醉臨明鏡㸔呉娃風格殆不<lb/>
減楊㢘夫余與海内論詩五十餘年高才固不乏然得<lb/>
髓者終屬天章也<lb/>
<pb n="KR3j0165_WYG_003-8b"/>
廣州府城西長壽菴離六堂側池上有石一株云産七<lb/>
星巖其色黄如蒸栗瑩潤如蜜蠟琥珀稍有皺紋高可<lb/>
三四尺真竒物也從來太湖石以供園林假山之用靈<lb/>
壁石英德石可作研山懸磬端溪石作研材青田石作<lb/>
印章邇來福州壽山石五色具備而堅細瑩潤不減凍<lb/>
石以開採太酷石脉遂竭土人以芙蓉山石<hi>亦福州山名</hi>代<lb/>
之以誑鬻者然色與質皆劣價亦頓減矣吾鄉章邱南<lb/>
山巖洞忽出石色正緑如翠羽之可愛長有徑二三尺<lb/>
<pb n="KR3j0165_WYG_003-9a"/>
許者峰巒聳峭坡陀迤邐水道分明置之盆盎信是竒<lb/>
觀不數年以開採過當石脈亦竭今亦不易得矣<lb/>
明詩人多有早慧而年不得四十者如髙季迪何仲黙<lb/>
徐昌穀鄭繼之髙子業數公卓爾不可及矣薛君采王<lb/>
舜耕孫太初殷近夫梁公實宗子相次之至陳后岡董<lb/>
中峰常明卿之屬汗血方新而筋骨未就秀而不實殊<lb/>
可惜也<lb/>
門人陳子文奕禧號香泉海寧望族其家簮笏滿牀子<lb/>
<pb n="KR3j0165_WYG_003-9b"/>
文獨以詩歌書法著名當世其書專法晉人於秦漢唐<lb/>
宋以來金石文字收弆尤富皆為題跋辯証米元章黄<lb/>
伯思一流人也後<lb/>
召至<lb/>
大内南書房<lb/>
賜<lb/>
御書甲申出知石阡府戊子補任南安江西巡撫郎中<lb/>
丞重其名求書其先世碑誌而子文忽以病卒官妙蹟<lb/>
<pb n="KR3j0165_WYG_003-10a"/>
永絶清詩零落所藏金石文字不知能完好如故否其<lb/>
子世泰以書名世其家必能藏弆不至散佚生平與蒲<lb/>
坂吳天章<hi>雯</hi>最善今先後下世矣悲夫<lb/>
劉公子節之<hi>孔和</hi>詩云少陵詩竭情右軍書趂媚譬如今<lb/>
雅琴乃是古鄭衛此語固頗髙何以處衰季多巧傷元<lb/>
化偽古愈堪畏强擬皇娥篇𠞰取岣嶁字不如求真至<lb/>
辛澹皆可味旨哉言乎<lb/>
胡元瑞論歌行自李杜髙岑王李而下頗知留眼宋人<lb/>
<pb n="KR3j0165_WYG_003-10b"/>
然於蘇黄妙處尚未窺見堂奥在嘉隆後可稱具眼<lb/>
康熙己未開明史館其後總裁及纂修官遷轉病假不<lb/>
一屢易其人最後乃増孝感相國熊公青嶽<hi>賜履</hi>未幾熊<lb/>
以老病乞歸<lb/>
允解閣務令居京師以備<lb/>
顧問久之復求歸田<lb/>
允之遂自進明史若干卷<lb/>
命復内閣㕘詳其書熊自撰進即同為總裁數公亦不<lb/>
<pb n="KR3j0165_WYG_003-11a"/>
得而見之也内閣㕘詳覆<lb/>
旨云何余甲申冬歸田無從而知矣<lb/>
燕燕之詩許彦周以為可泣鬼神合本事觀之家國興<lb/>
亡之感傷逝懷舊之情盡在阿堵中黍離麥秀未足喻<lb/>
其悲也宜為萬古送别詩之祖<lb/>
余常謂古今寃獄首漢淮隂次則明傅潁公耳康熙丙<lb/>
子被<lb/>
命祭告西嶽道出井陘有詩云少日紛多慨龍門太史<lb/>
<pb n="KR3j0165_WYG_003-11b"/>
書刧殘秦復趙齒冷耳兼餘詎有無雙士而師李左車<lb/>
到頭鐘室恨功狗竟何如又甲子奉<lb/>
命祭告南海過定逺弔傅公云躍馬千山外呼鷹百戰<lb/>
塲平蕪何莽蒼<hi>俱上聲</hi>雲氣忽飛揚寂寂通侯里沈沈大<lb/>
澤鄉潁川湯沐盡空羨夥頤王蓋陳涉亦産此地故結<lb/>
句云然昔人云秦少恩哉吾於漢明二祖亦云若宋文<lb/>
帝之殺檀道濟北齊高洋之殺斛律光宋高宗之殺岳<lb/>
忠武明世宗之殺夏言曾銑又各有斷案爰書也<lb/>
<pb n="KR3j0165_WYG_003-12a"/>
曹頌嘉<hi>禾</hi>祭酒常語余曰杜李韓蘇四家歌行千古絶<lb/>
調然語句時有利鈍先生長句乃句句用意無瑕可攻<lb/>
擬之前人殆無不及余曰惟句句作意此其所以不及<lb/>
前人也四公之詩如萬斛泉源不擇地而出行乎其所<lb/>
不得不行止乎其所不得不止余詩如鑑湖一曲若放<lb/>
翁遺山已下或庶幾耳<lb/>
樂府江陵去揚州三千三百里已行一千三所有二千<lb/>
在愈俚愈妙然讀之未有不失笑者余因憶再使西蜀<lb/>
<pb n="KR3j0165_WYG_003-12b"/>
時北歸次新都夜宿聞諸僕偶語曰今日歸家所餘道<lb/>
路無幾矣當酌酒相賀也一人問所餘幾何荅曰已行<lb/>
四十里所餘不過五千九百六十里耳余不覺失笑而<lb/>
復悵然有越鄉之悲此語雖謔乃得樂府之意己丑十<lb/>
一月十八日對雪讀古樂府偶書<lb/>
涇陽李屺瞻<hi>念慈</hi>汴梁竹枝詞云紅油車子賣蒸羊啓蓋<lb/>
風吹一道香余見之笑曰信陵賓客東京夢華古今來<lb/>
應有多少感慨而顧朶頤紅油車子之蒸羊此正呂頤<lb/>
<pb n="KR3j0165_WYG_003-13a"/>
浩所云措大知甚好惡者耶<lb/>
門人周雪客<hi>在浚</hi>櫟園先生長子也有汴梁懷古詩云<lb/>
七朝享盡昇平福冷雨凄風哭靖康又有孫呉天發神<lb/>
䜟碑歌頗竒偉即所謂囤碑者也在義興國山<lb/>
同年呉侍讀黙岩<hi>國對</hi>在儀真常書許彦周詩話老杜丹<lb/>
青引一洗萬古凡馬空坡公觀呉道子畫壁詩筆所未<lb/>
到氣已吞惟二公之詩各可以當之而舉余少作周文<lb/>
矩莊子說劒圖詩使筆如劒劒氣出之句以為唯余詩<lb/>
<pb n="KR3j0165_WYG_003-13b"/>
足以當之今五十年矣黙巖墓有宿草其姪昺辛未㑹<lb/>
試余從落卷中得之拔置第八名廷對鼎甲第二人及<lb/>
第與黙巖科名正同戊子以侍讀督湖廣學政卒官亦<lb/>
略與黙巖同也<lb/>
東坡謂柳柳州詩在陶彭澤下韋蘇州上此言誤矣余<lb/>
更其語曰韋詩在陶彭澤下柳栁州上余昔在揚州作<lb/>
論詩絶句有云風懐澄澹推韋栁佳句多從五字求解<lb/>
識無聲絃指妙柳州那得並蘇州又常謂陶如佛語韋<lb/>
<pb n="KR3j0165_WYG_003-14a"/>
如菩薩語王右丞如祖師語也<lb/>
宗室玉池生又號紅蘭主人常刻郊島詩名寒痩集以<lb/>
天潢之貴而嗜好如此亦竒人也又宗室東臯主人者<lb/>
攻詩最久有東臯集今俱下世矣<lb/>
許彦周謂張籍王建樂府宫詞皆傑出所不能追蹤李<lb/>
杜者氣不勝耳余以為非也正坐格不高耳不但李杜<lb/>
盛唐諸詩人所以超出初唐中晚者只是格韻高妙<lb/>
康熙己丑霪雨竟嵗屋漏牀牀偶見曦景則舉酒相賀<lb/>
<pb n="KR3j0165_WYG_003-14b"/>
十一月十八夜始得㣲雪曉起即晴著屐過石帆亭憶<lb/>
蕭亭方卧病山中賦一詩寄懐云愁霖昧昏旦嵗律俄<lb/>
已窮今晨喜初霽草木開春容一徑入雪竹半嶺聞風<lb/>
松紛吾懐故人卧病西南峰愛而不可見側身欲相從<lb/>
緑蕚破輕素玉茗舒新紅何時散花室敷坐談真空<lb/>
中牟縣南門外有南湖湖中有蒲盧亭余以丙子使秦<lb/>
蜀歸過之惜其名不雅馴以邑名士張林宗<hi>民表</hi>常飲酒<lb/>
賦詩於此改名墊巾題一詩云南郭孤亭野水濱菰蒲<lb/>
<pb n="KR3j0165_WYG_003-15a"/>
獵獵水鱗鱗林宗未逺風流在不愧亭名是墊巾<lb/>
栁塘外集二卷宋廬山僧無文道璨詩也頗有江西宗<lb/>
法江都張印宣師孔遊開先於佛藏中鈔得之刋以行<lb/>
世問序於余老懶未報姑記於此<lb/>
古人贈答有通篇用事切其人姓氏者雖非詩家所貴<lb/>
亦不易也憶昔毘陵鄒訏士<hi>祗謨</hi>呉興沈鳯于<hi>爾燝</hi>有贈余<lb/>
長律及長短句皆通篇用王氏事組織甚工惜不能記<lb/>
憶矣<lb/>
<pb n="KR3j0165_WYG_003-15b"/>
余少時喜作長短句詠楊花云陌上樓前消得香閨幾<lb/>
日憐又云欲問三生絶可憐又化浮萍去<lb/>
輞川本宋之問别業而千古專屬摩詰者以之問之名<lb/>
辱山水也滄浪亭後屬章惇而千古專屬蘇子美者以<lb/>
惇之名辱山水也<lb/>
唐人抝體律詩有二種其一蒼莽厯落中自成音節如<lb/>
老杜城尖徑仄旌斾愁獨立縹緲之飛樓諸篇是也其<lb/>
一單句抝第幾字則偶句亦抝第幾字抑揚抗墜讀之<lb/>
<pb n="KR3j0165_WYG_003-16a"/>
如一片宮商如許渾之溪雲初起日沈閣山雨欲來風<lb/>
滿樓趙嘏之湘潭雲盡暮山出巴蜀雪消春水來是也<lb/>
元初西僧發㑹稽六陵事亘古未聞唐林二義士冬青<lb/>
引諸篇沈痛過於黍離麥秀載於宋遺民録輟耕録者<lb/>
與其人俱不朽矣近偶閲李材解酲語記諸髠發陵所<lb/>
得寳器録之徽宗陵走花鳥玉筆箱又銅涼撥繡管高<lb/>
宗陵珍珠戲馬鞍<hi>嶺南劉鋹進太祖者</hi>光宗陵交加百齒梳香骨<lb/>
案理宗陵伏虎枕<hi>七寳和成伏虎之狀</hi>穿雲琴<hi>金猫睛為徽龍肝石為軫唐宫故物</hi>
<pb n="KR3j0165_WYG_003-16b"/>
度宗陵五色藤盤影魚黄瓊扇柄其餘不可盡舉<lb/>
沂水縣有花之寺不解其義張杞園問之土人云以寺<lb/>
門多花卉而徑路窈折如之字形故以為名周侍郎櫟<lb/>
園詩月明蕭寺夢花之其長子在浚有花之詞一卷<lb/>
門人湯西厓<hi>右曾</hi>仁和人少以詩名書法遒媚似東坡以<lb/>
禮科給事中提督河南學政作誓詞告天甚苦居官三<lb/>
載不名一錢此近日㢘吏之尤著者不可沒也在京師<lb/>
日以黔遊詩屬余論定惜東歸匆匆遂失其本與呉雯<lb/>
<pb n="KR3j0165_WYG_003-17a"/>
天章王戩孟穀皆布衣至交也今為右通政<lb/>
余昔為禮部郎時同官呉興沈郎中雲中<hi>令式</hi>内江岳員<lb/>
外石齋<hi>貞</hi>以事鬨於堂諸君解之不可得余後至笑曰<lb/>
僕魯仲連先生鄉人也欲吟一詩為二君解紛可乎因<lb/>
吟曰長鎗大劒日紛紛誰識毛錐亦策勲今日東陽逢<lb/>
痩沈公然來撼岳家軍諸君皆一笑而罷<lb/>
偶感韓翃君平事作一絶句云寒食東風散蠟時姓名<lb/>
早被九重知如何白首依戎幕剛遣兒童笑惡詩<lb/>
<pb n="KR3j0165_WYG_003-17b"/>
古琴銘山虚水深萬籟蕭蕭四句新建陳士業述之於<lb/>
寒夜録乃姚寛西溪叢語所載洛中董氏家藏雷琴也<lb/>
王槩字安節金陵人方嵞山<hi>文</hi>之女夫也工詩畫常見<lb/>
其題山水小幅一絶云湖干路僻無車馬葭菼蒼蒼冷<lb/>
到天長日接䍦慵不著草堂閒對鷺鷥眠<lb/>
看煞二字有兩出處世說看煞衛玠東坡歸自海外在<lb/>
毘陵舟中兩岸聚觀者不下千萬人坡笑語座客曰莫<lb/>
看煞軾否余過梁溪詩云買得蜻蛉小如葉推篷看煞<lb/>
<pb n="KR3j0165_WYG_003-18a"/>
九龍山九龍即惠山也<lb/>
德州羅酒擅名京師清冽在滄酒之上余自甲申歸田<lb/>
謝郎中方山<hi>重輝</hi>屢致家釀己丑冬雪後先以詩來云黄<lb/>
流初壓室氤氲親貯陶缾逺寄君非向故人誇酒旨醉<lb/>
鄉風味欲平分余以二詩報謝云白家烏㡌重屏裏初<lb/>
試紅泥小火爐恰是陵州酒船到不愁風雪壓廜<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>酒<lb/>
車冒雪逺衝泥尺素殷勤謝傅題一樹山茶紅破蕊花<lb/>
前催進玉東西<lb/>
<pb n="KR3j0165_WYG_003-18b"/>
長洲文㸃衡山裔孫畫有家法常為鄢陵梁曰緝<hi>熙</hi>作<lb/>
江村讀書圖汪苕文<hi>琬</hi>題詩云鄢陵野色平如掌也有<lb/>
江南此景無余見之曰呉子乃爾輕薄耶茗文笑曰子<lb/>
勿多言行且及子乃賦一絶云髣髴春江緑樹隂幾囬<lb/>
掩卷幾沈吟江南與汝干何事賦得愁心爾許深以余<lb/>
詩有江花江鳥不相識寫向丹青俱眼明之句云余又<lb/>
題茗文讀書圖云朱門鼎鼎厭粱肉忍饑誦經無此人<lb/>
娜如山中好泉石他年真作孟家鄰娜如即雅宜山也<lb/>
<pb n="KR3j0165_WYG_003-19a"/>
昔在郎署時與劉公㦷汪苕文董玉虬梁曰緝程周量<lb/>
輩無旬不過從倡和呉江計孝亷甫草<hi>東</hi>亦與焉公㦷<lb/>
自刑部改吏部郎中例應闗防一日甫草詣之閽者拒弗<lb/>
為通甫草退而獻詩云隔牆空望馬纓花公㦷寓邸有<lb/>
夜合一株最高大花時常集飲於此故云長安傳以為<lb/>
笑<lb/>
西溪叢語云人參許氏說文作人葠扁鵲云有毒或生<lb/>
邯鄲三月生葉小花核黒莖有毛九月採根有頭足形<lb/>
<pb n="KR3j0165_WYG_003-19b"/>
面目如人春秋運斗樞曰搖光星散為人參廢江淮山<lb/>
澤之利搖光不明人參不生禮斗威儀云君乘木而王<lb/>
有人參生廣雅云參地精人參也梁書阬孝緒母需人<lb/>
參舊傳鍾山所出有鹿引之鹿滅得此草異苑與廣五<lb/>
行記皆云地下有呼聲掘之得人參如人形四體備具<lb/>
其聲遂絶<hi>入人參譜</hi>
漢樊噲傳從攻項羽屠煮棗晉灼曰地里志無今清河<lb/>
有煮棗城功臣表有煮棗侯顔師古曰既云攻項羽屠<lb/>
<pb n="KR3j0165_WYG_003-20a"/>
煮棗則其地當在大河之南非清河之城明矣姚寛曰<lb/>
考後漢地里志濟隂郡寃句有煮棗城正大河之南也<lb/>
可以補漢史之闕頃偶徴縣以棗名者有棗强棗陽酸<lb/>
棗煮棗等而未詳其處讀西溪叢語頗詳晰録之<lb/>
韋集向所見諸本皆稱韋蘇州昔奉使公路浦常向門<lb/>
人張弨<hi>力臣</hi>借書得舊版韋集籖題獨稱韋江州平生<lb/>
僅見此本惜不記其序出何人及鋟刻年月郡邑矣<lb/>
陳子文<hi>奕禧</hi>初丞安邑夢至一山寺殿廡像設極宏麗顧<lb/>
<pb n="KR3j0165_WYG_003-20b"/>
見西北隅下臨城堞有園圃新作一亭尚未覆瓦傍有<lb/>
人指示曰此君終身歸宿處也後三十年累官知南安<lb/>
府一日遊東山寺殿廡像設宛如夢中所見方心異之<lb/>
忽顧西北林木缺處下有園圃中作一亭將成尚未覆<lb/>
瓦問之則府署後圃子文重建宋守李彝庚緑隂亭也<lb/>
益異而心惡之歸遂寢疾不起<hi>初子文得南安寄余書曰郡圃冇宋人緑隂亭</hi>
<hi>址暇當重葺之退食則吟詩作字於此亭將成而歿竟未得一日居也</hi>
漢梅福傳人有見之㑹稽者變姓名為呉門市卒或云<lb/>
<pb n="KR3j0165_WYG_003-21a"/>
呉門乃洪州今有鎮名呉門然總非蘇州也<lb/>
宣室有二殷宣室在朝歌淮南子武王破紂殺之於宣<lb/>
室殷宮名也音如宣帝宣王之宣漢未央前殿有温室<lb/>
宣室音如負暄之暄見集韻名同而音異<lb/>
吾郡李文叔<hi>格非</hi>閨秀清照之父元祐君子也其集不<lb/>
傳傳者僅洛陽名園記一卷可略見其梗槩此外遺文<lb/>
數篇雜見說部余已録之以存文獻近從楓牕小牘又<lb/>
得元祐六年七月哲宗幸太學宰執侍從呂大防蘇頌<lb/>
<pb n="KR3j0165_WYG_003-21b"/>
韓忠彦蘇轍馮京王巖叟范百禄梁燾劉奉世范純禮<lb/>
孔武仲顧臨等三十六人紀事倡和詩序一碑雅潔是<lb/>
元祐作者風氣文多不録他日或續郡志不可遺此文<lb/>
吕紀梅花雙鶴一幅最高雅己丑歳除題一詩於左方<lb/>
云嫩寒春曉遊人少繫艇孤山籬落間想見西湖林處<lb/>
士妻梅子鶴一生閒紀四明人字廷振與林良先後以<lb/>
花卉翎毛得名二人俱官錦衣衞指揮名見圖繪寳鑑<lb/>
新安畫派多以漸江為宗門人程友聲<hi>嗚</hi>獨逺宗董巨<lb/>
<pb n="KR3j0165_WYG_003-22a"/>
嘗為余作夫于亭圖及緑楊城郭是揚州之句皆得古<lb/>
人六法三昧<lb/>
己丑六月新安黄研旅<hi>又</hi>裹糧過訪留余西城别墅信<lb/>
宿瀕行以出塞度嶺二圖索題為賦三絶句云戍樓吹<lb/>
角度榆闗回首孤城海氣環下馬戰場須痛飲朔雲飛<lb/>
雪十三山<hi>右出塞</hi>曾詢衣鉢問南華身到曹溪六祖家今<lb/>
日披圖猶髣髴越王修竹佛桑花荔子初紅江水長鷓<lb/>
鴣啼處到蠻鄉嶺南耆舊凋零盡誰與斑騅送陸郎<hi>右度</hi>
<pb n="KR3j0165_WYG_003-22b"/>
<hi>嶺</hi>黄在粤中與梁孝亷藥亭佩蘭善時相往還故余詩<lb/>
及之<lb/>
游宦紀聞云白衣為油汚石膏火煅研細搽汚處以重<lb/>
物壓之過夜即如初或新石灰亦佳<lb/>
沈存中云楚詞些字即梵語薩婆訶三字之合也<lb/>
取新蘿蔔自然汁入龍腦少許治偏頭痛竒効左痛則<lb/>
仰灌右鼻孔右痛反是皆痛則並灌之宋禁中方也<lb/>
律詩貴工於發端承接二句尤貴得勢如懶殘履衡岳<lb/>
<pb n="KR3j0165_WYG_003-23a"/>
之石旋轉而下此非有伯昏無人之氣者不能也如萬<lb/>
壑樹㕘天千山響杜鵑下即云山中一夜雨樹杪百重<lb/>
泉昔聞洞庭水今上岳陽樓下云呉楚東南坼乾坤日<lb/>
夜浮古戍落黄葉浩然離故闗下云高風漢陽渡初日<lb/>
郢門山錦瑟怨遥夜遶絃風雨哀下云孤燈聞楚角殘<lb/>
月下章臺此皆轉石萬仞手也<lb/>
古來改官制官名者有三皆亂朝也一王莽二周天元三<lb/>
武瞾莽世盡改郡縣名尤無謂<lb/>
<pb n="KR3j0165_WYG_003-23b"/>
唐彦猷詢硯譜以青州黒山紅絲硯為第一且云資質<lb/>
潤美發墨久為水所浸漬即有膏液出焉此石之至靈<lb/>
者非他石可與較故列之於首按黒山在益都西鄉顔<lb/>
神鎮友人趙子和<hi>作羮</hi>採黒山石琢硯二枚相寄雖發墨<lb/>
而甚損筆且石理麤硬非端溪比也彦猷所云不知何<lb/>
據昔人品果以緑李為第一居荔枝之上亦此類也<lb/>
江神識山谷書扇事世傳以為異又有一事頗類此沈<lb/>
遼睿達存中之姪善書舟過富池呉將軍甘寧廟遇風<lb/>
<pb n="KR3j0165_WYG_003-24a"/>
遥禱於神風止泊岸乃作贊手書之留廟中後為好事<lb/>
者取去郡守夢神告之追獲而還之廟然則興霸亦嗜<lb/>
書也<lb/>
王氏農書吾鄉前輩所撰今傳於世宋時有鄧御夫者<lb/>
字從義隠居不仕作農厯百二十卷較齊民要術尤詳<lb/>
濟守王子韶上之於朝其書不傳濟上人亦無知者僅<lb/>
墨莊漫録載其名字惜哉<lb/>
名勝志太原府城内有巨鐵常露其頂掘之則深入不<lb/>
<pb n="KR3j0165_WYG_003-24b"/>
出曰鐵母今有鑌鐵祠西樵游并州題詩云塊爾留其<lb/>
質蕭然覆古苔氣應干象緯地已絶塵埃知有藏鋒用<lb/>
無勞大冶開風胡今已逺珍重寳刀材<lb/>
閩中紙織畫山水花卉翎毛皆工設色亦佳或言近日<lb/>
始剏為之余按留青日札嘉靖中沒入嚴嵩家貲有刻<lb/>
絲衲紗紙織等畫之名則其來久矣<lb/>
江淮間近又有漆畫渲染花鳥意態如生人工之巧可<lb/>
謂愈出愈竒矣余兒汸頃遊揚州於門人程聖跂<hi>哲</hi>齋<lb/>
<pb n="KR3j0165_WYG_003-25a"/>
中見之<lb/>
康熙庚午御史上疏請修<lb/>
本朝國史<lb/>
上命士禎為副總裁然提調所行文移有不可通者如<lb/>
各鹽差闗差例行户部轉行各差查取舊案而必言<lb/>
太祖<lb/>
太宗朝檔案云云當時<lb/>
龍飛遼左尚未一統安得有各直省鹽闗等差屢為言<lb/>
<pb n="KR3j0165_WYG_003-25b"/>
之終不易也<lb/>
典午人以放誕相尚即女子亦然王渾妻鍾語渾曰使<lb/>
新婦得配㕘軍生兒當不啻如此㕘軍渾弟倫也然當<lb/>
時京陵東海禮法並稱鍾郝殊可笑<lb/>
　<lb/>
　<lb/>
　<lb/>
　分甘餘話卷三<lb/>
</p>
<p>
</p>
  </div>
<div>
<head>分甘餘話卷四</head> <lb/>
    <p>
<pb n="KR3j0165_WYG_004-1a"/>
欽定四庫全書<lb/>
　分甘餘話卷四<lb/>
　　　　　　　　　　　刑部尚書王士禎撰<lb/>
余門人朱書字緑宿松人攻苦力學獨為古文癸未登<lb/>
第改翰林庶吉士未授職卒常為余作<lb/>
御書堂記二篇録之以存其人今文士中不易得也<lb/>
御書帶經堂記<lb/>
古書契未立天地民物之常理燦然上下間伏羲神農<lb/>
<pb n="KR3j0165_WYG_004-1b"/>
黄帝堯舜禹湯文武備之於身以成理萬物無經之名<lb/>
而莫非經也至孔子不得位刪詩書定禮樂贊周易修<lb/>
春秋而後世奉之為六經蓋措之於身則其事精而天<lb/>
下法之以為治筆之於書則其義詳而萬世繇之以為<lb/>
學其道一而已矣新城王公為御史大夫時<lb/>
御書帶經堂額大字頒<lb/>
賜朝士榮之公侈<lb/>
君賜既掲於所居之堂而命<hi>書</hi>記之帶經之說昉於漢御<lb/>
<pb n="KR3j0165_WYG_004-2a"/>
史大夫兒寛少貧常帶經而鉏公生華胄弱冠掇高科<lb/>
厯顯仕四十餘年矣知遇之隆近古未有與夫顦顇賤<lb/>
貧之士雜身都養賃作間勤不廢經者相去甚逺寛雖<lb/>
能使酷吏如張湯知鄉學䧺才大略如漢武與語經學<lb/>
而恱其得力於經有大過人者公文章衣被天下因公<lb/>
而知嚮學者皆是也佐佑文治不但悅所語而欲使天<lb/>
下振興經教以祛邪慝又未嘗不存於心求見諸行事<lb/>
然則公之於經固將與天下法之由之而何帶之與有<lb/>
<pb n="KR3j0165_WYG_004-2b"/>
於乎經之荒亦已久矣以寛生平力學不過採儒術文<lb/>
封禪邀明堂一觴而止經之用顧若是與孔子之聖攝<lb/>
相三月齗齗焉不能使魯為東周僅與其徒退而講遺<lb/>
經於洙泗之濱傳之其人而已於寛又何責焉方寛之<lb/>
為御史大夫也委曲遷就以從人主之好位盛貴極儻<lb/>
囬思耰鉏之餘豈不曰吾今者御史大夫之尊殆不若<lb/>
鄉者都養賃作得以優游一卷之書之為樂哉公以天<lb/>
下萬世所繫賴之身受六經之托著書滿家望風求教<lb/>
<pb n="KR3j0165_WYG_004-3a"/>
於門下者不可數計名斯堂也其將禮耕義種與天下<lb/>
治人情之田乎抑良農能稼而不能穡藏之名山待其人<lb/>
乎朱子之詩曰面似凍梨頭似雪後生誰與屬遺經公其<lb/>
念經之久荒而與吾徒鉏治之則當何如也<hi>書</hi>固荷鋤<lb/>
之田夫也幸得従公游故記公堂而卒以鋤田之説進<lb/>
本朝凡視朝<lb/>
駕未出則内閣大學士學士翰林起居注官都察院左<lb/>
都御史副僉都御史先入候<lb/>
<pb n="KR3j0165_WYG_004-3b"/>
駕<lb/>
駕出先於<lb/>
保和殿陞座内閣都察院起居注官行禮畢先自<lb/>
御路趨往<lb/>
太和殿内閣立殿門外東西向都察院立殿門外西東<lb/>
向然後<lb/>
駕至升座諸王分東西班魚貫而入敷茵於地而坐起<lb/>
居注班諸王後東向其諸王謝恩則拜於臺階之上畢<lb/>
<pb n="KR3j0165_WYG_004-4a"/>
然後尚書以下文武官員謝恩行三跪九叩頭禮畢然<lb/>
後外國陪臣行禮亦如之<lb/>
近歳遭逢之竒無如毘陵趙中丞申喬者申喬康熙庚<lb/>
戌進士初任為商丘令陞刑部員外郎引疾家居<lb/>
特旨起擢浙江布政使尋巡撫其地弟申季丁丑進士<lb/>
自廣西知縣<lb/>
召入翰林子鳯詔戊辰進士知臨汾縣甫一載超擢太<lb/>
原知府熊詔己丑進士<lb/>
<pb n="KR3j0165_WYG_004-4b"/>
特賜狀元及第<lb/>
宋開府牧仲<hi>犖</hi>遭遇亦竒牧仲以江寧巡撫副都御史<lb/>
超拜吏部尚書子至癸未進士入翰林為編修至福建<lb/>
僉事未一載擢按察使筠己丑進士入翰林為庶吉士<lb/>
余為御史大夫時漢軍御史郭金城上疏請裁冗員下<lb/>
九卿議遂有欲裁御史數員者余毅然爭之曰<lb/>
國初設都察院御史至六十員後減至四十員及停止<lb/>
巡按之差所存僅二十四員每至巡城監禮侍班等差<lb/>
<pb n="KR3j0165_WYG_004-5a"/>
往往乏人余方欲題増數員豈可反議裁乎都察院非<lb/>
冗散衙門御史非冗散之官斷不可裁如有異同之論<lb/>
余必上疏力爭之衆皆以余言為然事乃已<lb/>
陳說岩相國<hi>廷敬</hi>說其鄉有兄弟皆為名卿而其孫愚騃<lb/>
不知書家以中落至持銀椀乞食於市而不悟銀可易<lb/>
米人家子弟不讀書者可以為戒因書示子孫輩云<lb/>
徐昌穀少年詩所稱警句如文章江左家家玉烟月揚<lb/>
州樹樹花與唐子畏杜曲梨花杯上雪灞陵芳草夢中<lb/>
<pb n="KR3j0165_WYG_004-5b"/>
煙伯仲之間耳較之自定迪功集不啻霄壤微空同師<lb/>
資之功不能超凡入聖如此<lb/>
新安羅醫治痔方用稀熬燒酒七斤南荆芥穗四兩槐<lb/>
豆五錢搗爛煎沸五次空心任意服甚效<lb/>
吾縣前輩鄭簡菴<hi>獨復</hi>先生明萬厯間舉人仕為山西僉<lb/>
事常著新城舊事一書其自序曰舊事逸史也考古以<lb/>
舊事名者秦漢以來舊事十卷漢魏呉蜀舊事八卷晉<lb/>
宋舊事一百三十五卷晉東宮舊事十卷天正舊事三卷<lb/>
<pb n="KR3j0165_WYG_004-6a"/>
梁舊事三十卷前輩之留心舊事若此南燕主登營丘問<lb/>
晏謨以齊之山川丘陵謨厯對詳辨畫地成圖則雲山煙<lb/>
樹都堪記憶也王武子孫子荆各言其地人物之美王云<lb/>
其人㢘且貞孫云其人磊砢而英多則文人才士首應撰<lb/>
述也漢太上作新豐并移舊社士女老幼相攜路首各知<lb/>
其室放雞犬於通途亦競識其家則鄉亭宫館盡入描摹<lb/>
也沛公過沛置酒悉召父老諸母故人道舊故為笑樂則<lb/>
酒瓢羮盌可供談謔也郭璞注爾雅陸佃作埤雅釋魚釋<lb/>
<pb n="KR3j0165_WYG_004-6b"/>
鳥讀之令人作濠濮間想覺鳥獸禽魚自來親人也余竊<lb/>
仿此意編纂兩年為新城舊事若干卷風土人物大略具<lb/>
此矣邑幅員小故實尠而文獻甲於六郡肇吾邑者為張<lb/>
元帥貴字國寳當金季豪傑並起貴保聚驛臺以至建縣<lb/>
迄今鬱為名邑則元帥固邑之開山主而記所謂能扞大<lb/>
患有功於民元帥其人也元帥祖塋在邑巽隅以施地建<lb/>
學遷塋于家堤今墓表傾埋余洗而讀之乃知元帥兄榮<lb/>
字國昌與濟南張榮字世輝自是兩人保濟南者為元帥<lb/>
<pb n="KR3j0165_WYG_004-7a"/>
榮保新城者為元帥貴貴兄榮以山東行省㕘議棄官<lb/>
歸隠立父忠墓表劉贊之文甚晰若誤為一人則國寳<lb/>
之功湮矣此創邑有功之先賢余故特書之或病邑建<lb/>
在元不妨逺引以示博雅余曰不然邑名自近地自古<lb/>
戲馬則周臺也安平則漢縣也系水見於水經曾照秦<lb/>
時之明月乾時書於麟筆兒孫漢代之闗河又何借為<lb/>
况一時之文獻甲六郡知異日之古蹟甲千秋也則編<lb/>
新城異時之舊事應有一百三十五卷時乎<lb/>
<pb n="KR3j0165_WYG_004-7b"/>
唐張繼楓橋夜泊詩前人以夜半鐘聲為疑老學菴筆<lb/>
記引皇甫冉半夜隔山鐘于鄴詩逺鐘來半夜以為唐<lb/>
時僧寺或有半夜鐘不必姑蘇也墨莊云今平江城中<lb/>
自承天寺<hi>後改能仁寺</hi>半夜鳴鐘諸寺乃以次而鳴迨今如<lb/>
此蓋自唐而然據此則夜半鐘是姑蘇故事務觀亦未<lb/>
之考也<lb/>
妬婦津在臨濟相傳武后不敢渡别取道以避之先兄<lb/>
西樵有詩云解使金輪開道避斯人何減駱賓王妬婦<lb/>
<pb n="KR3j0165_WYG_004-8a"/>
之神劉伯玉妻也<lb/>
陸放翁記大名龍興寺佛殿有魏宫玉石彈棊局上有<lb/>
黄初刻字宣和取入禁中<lb/>
海鹽胡震亨孝轅輯唐詩統籖自甲迄癸凡千餘卷卷<lb/>
帙浩汗久未版行余僅見其癸籖一部耳康熙四十四<lb/>
年<lb/>
上命購全唐詩令織造府兼理兩淮鹽課通政使曹寅<lb/>
鳩工刻於廣陵胡氏遺書亦在採訪之列然此書版藏<lb/>
<pb n="KR3j0165_WYG_004-8b"/>
内府人間無從而見之也<lb/>
崑山徐氏所刻經解多秘本彷彿宋槧本卷帙亦多聞<lb/>
其版亦收貯<lb/>
内府<lb/>
門人殷彦來<hi>譽慶</hi>書至云劉原父貢父公是公非集呉下<lb/>
藏書家有之許借鈔録又新安族人攜一書目有漢上<lb/>
題襟集蘇叔黨斜川集客臘轉售呉興賈人今績溪胡<lb/>
氏寧國許氏尚有藏本當多方購覔傳寫余夢寐以之<lb/>
<pb n="KR3j0165_WYG_004-9a"/>
聊記其語以俟他日機縁若何耳<lb/>
或問不著一字盡得風流之說荅曰太白詩牛渚西江<lb/>
夜青天無片雲登高望秋月空憶謝將軍余亦能高詠<lb/>
斯人不可聞明朝挂帆去楓葉落紛紛襄陽詩挂席幾<lb/>
千里名山都未逢泊舟潯陽郭始見香爐峰常讀逺公<lb/>
傳永懐塵外蹤東林不可見日暮空聞鐘詩至此色相<lb/>
俱空政如羚羊挂角無跡可求畫家所謂逸品是也<lb/>
慈谿姜編修西溟<hi>宸英</hi>文章豪邁有竒氣<lb/>
<pb n="KR3j0165_WYG_004-9b"/>
本朝古文一作手也其論文自唐虞三代以來盛於六<lb/>
經衰於左氏而再盛於戰國蓋以左氏多迂濶不似國<lb/>
策之縱横持論太高故世多河漢其言西溟先以諸生<lb/>
入史局分修明史刑法志極言廷杖詔獄東厰緹騎之<lb/>
害淋漓痛切不減司馬子長後以科塲事連染竟病卒<lb/>
於請室余時為刑部尚書惟太息而已<lb/>
門人程聖跂<hi>哲</hi>喜藏書嘗求齋額於余名之曰七畧又<lb/>
聞其善鑒别古今圖畫尊彞之屬所蓄甚富築樓三楹<lb/>
<pb n="KR3j0165_WYG_004-10a"/>
居之焚香簾閣精潔不減清閟可謂風雅好事者也<lb/>
芝有五色然紫多吉祥白多反是先曾祖大司徒公第<lb/>
萬厯中梁上生紫芝其年先祖方伯贈大司寇公登第<lb/>
康熙甲申余所居里第東堂老桐朽竅中忽生芝色白<lb/>
余聞而心惡之是冬罷官歸未幾有兒婦之喪又正樓<lb/>
棟橈傾圯壓死者主婢凡四人始驗其為真不祥云<lb/>
鄒平縣鄉語諱畢吾邑畢藎臣字致吾明季名醫也外<lb/>
祖孫氏家常有危疾或言非畢不可諸舅惡其姓終不<lb/>
<pb n="KR3j0165_WYG_004-10b"/>
肯延致之咸笑其迂拘然唐杜牧之夢改名畢而卒宋<lb/>
鄒忠公浩夢道君賜筆而亦卒則古已有此忌矣特以<lb/>
姓為疑則誠迂耳<lb/>
張杞園<hi>貞</hi>居杞城别墅作杞紀十八卷自星土輿地山<lb/>
川人物而外有封建年表世次原故分國系家苗裔春<lb/>
秋經傳經傳别解引書幾二百種余讀一過曰異哉可<lb/>
謂體大而思精矣或曰范曄集謝承華嶠袁山松司馬<lb/>
彪諸家之作為後漢書自謂體大思精人或未之許也<lb/>
<pb n="KR3j0165_WYG_004-11a"/>
今所紀杞廢國一隅而揚詡之如此不亦過乎余曰不<lb/>
然杞宋無徴昔已歎之今立乎二千年之下以指乎成<lb/>
周春秋之世且自今杞而溯之東樓西樓始封之杞又<lb/>
溯淳于溯州溯斟鄩以旁逮夫羿浞之簒夏后之臣靡<lb/>
滅有窮立少康而夏后氏之興亡備見於是可補太史<lb/>
公帝相杼以下之闕文按之則皆在杞城百里封域之<lb/>
内可不謂體大而思精乎或乃謝曰微先生言幾以杞<lb/>
紀為志乘之流今而後知其良史才也余曰然<lb/>
<pb n="KR3j0165_WYG_004-11b"/>
廣州有妖僧大汕者字石濂自言江南人或云池州或<lb/>
云蘇州亦不知其果籍何郡其出身甚微賤或云曾為<lb/>
府縣門役性狡黠善丹青疉山石構精舎皆有巧思剪<lb/>
髮為頭陀自稱覺浪大師衣鉢弟子游方嶺南居城西<lb/>
長壽菴而日伺候諸當事貴人之門嘗畫素女秘戲圖<lb/>
狀以媚諸貴人益暱近之於是無所忌憚官粤東者落其<lb/>
圏繢十人而九余甲子奉使至粤聞而心惡之後聞其<lb/>
私販往安南致犀象珠玉珊瑚珍寳之屬直且鉅萬連<lb/>
<pb n="KR3j0165_WYG_004-12a"/>
舶以歸地方官亦無誰何之者今河南布政使遷福建<lb/>
巡撫許中丞<hi>嗣興</hi>為按察使獨惡之輒逮治詰其前後奸<lb/>
狀押發江南原籍死於道路粤人快之余不識許中丞<lb/>
即此一事真頽波中砥柱也聞其居官亦甚㢘正觀此<lb/>
事非飲貪泉而不易心者固不能也<lb/>
國初有一僧金姓自京師來青之諸城自云是旗人金<lb/>
中丞之族公然與冠蓋交往諸城九仙山古刹常住腴<lb/>
田數千畝據而有之益置膏腴起甲第徒衆數百人或<lb/>
<pb n="KR3j0165_WYG_004-12b"/>
居寺中或以自隨居别墅鮮衣怒馬歌兒舞女雖豪家<lb/>
仕族不及也有金舉人者自呉中來父事之願為之子<lb/>
此僧以勢利横閭里者幾三十年乃死中分其貲産半<lb/>
予僧徒半予假子有往弔者舉人斬衰稽顙如俗家禮<lb/>
余為祭酒日舉人方肄業太學亦能文之士而甘為妖<lb/>
髠假子忘其本生大可怪也因書廣州大汕事而并記<lb/>
之<lb/>
康熙四十九年二月提督四譯館太常寺少卿員缺<lb/>
<pb n="KR3j0165_WYG_004-13a"/>
特旨以部主事李敏啓陞補故大學士高陽文勤公<hi>霨</hi>
孫也<lb/>
上之篤念故舊如此<lb/>
康熙四十六年濟南屬邑大旱巡撫檄濟東道僉事宋<lb/>
君澄溪<hi>廣業</hi>臨縣賑饑使各邑紳士造佃户冊按其名領<lb/>
倉米衆皆具冊余獨不具冊不領米宋使邑令賫手札<lb/>
敦勸且云<lb/>
朝廷之恩不可虚也余答曰某不敏舊嘗備位大臣頃<lb/>
<pb n="KR3j0165_WYG_004-13b"/>
四十三年山東饑奉<lb/>
㫖官員各自養佃户今雖居田里敢忘前<lb/>
旨再三力辭不領一粒宋歸述於中丞皆以為得大臣<lb/>
之體稱其㢘正然余以義利之辨不得不然其實瓶無<lb/>
儲粟鄉人皆知之<lb/>
宜都内人諌武瞾之言曰今之弄臣狎人朝夕進御夫<lb/>
男陽也女隂也陽尊而隂卑今狎弄日至處大家夫宫<lb/>
尊位其勢陰求陽也陽盛隂微不可久也大家能屏去<lb/>
<pb n="KR3j0165_WYG_004-14a"/>
男妾獨立天下如是過萬萬歳男子益削女子益專右<lb/>
一段文字大義而以詼諧出之有古人譎諫之風東方<lb/>
曼倩不能過也所謂責難於君者與<lb/>
王稚欽目空一世而能推重何仲黙愛薛君采鄭繼之<lb/>
古人作青白眼故當如是今人不知視夢澤何如而妄<lb/>
詆前輩一錢不直少陵云爾曹身與名俱滅不廢江河<lb/>
萬古流昌黎云李杜文章在光焰萬丈長不知羣兒愚<lb/>
那用故謗傷蚍蝣撼大樹可笑不自量諒哉<lb/>
<pb n="KR3j0165_WYG_004-14b"/>
米元章研山以南唐寳石為之後歸禾中朱文恪家余<lb/>
常從文恪曾孫彞尊見之真竒物也高濂云曾見宋人<lb/>
靈壁石研山峰頭如黄子久皴法中有水池深寸許其<lb/>
下山脚坐水色白若波濤狀余舊蓄一研山長可五六<lb/>
寸高半之自峰頂至山麓皴法天然而岩巒秀絶己丑<lb/>
夏為大力者負之而趨每一憶之輒作米老蟾蜍淚滴<lb/>
之歎<lb/>
胡應麟病蘇黄古詩不為十九首建安體是欲紲天馬<lb/>
<pb n="KR3j0165_WYG_004-15a"/>
之足作轅下駒也<lb/>
千家注杜如五臣注選須溪評杜如郭象注莊此髙識<lb/>
定論或訾之余所未解<lb/>
咏物詩最難超脫超脫而復精切則尤難也宋人咏猩<lb/>
毛筆云生前幾兩屐身後五車書超脫而精切一字不<lb/>
可移易<lb/>
汪鈍翁過石隖詩云主賓無語似相忘淨掃青苔坐夕<lb/>
陽乳燕飛飛蛙閣閣楚萍謝絮滿池塘<lb/>
<pb n="KR3j0165_WYG_004-15b"/>
鄧漢儀字孝威泰州人常同合肥龔端毅<hi>鼎孶</hi>使粤過梅<lb/>
嶺有句云人馬盤空細烟嵐返照濃寫景逼真尤似秦<lb/>
蜀間棧道景物梅嶺差卑未足當此<lb/>
寧都魏禧叔子以古文名世余觀其地獄論上中下三<lb/>
篇殊非儒者之言宣城呉肅公晴巖街南集文品似出<lb/>
其右而知之者尚少<lb/>
史能仁字嚴居河南鹿邑人舉人明末崇禎己卯庚辰<lb/>
間為濟南新城令慈以惠民嚴以弭盜敬禮紳士彈壓<lb/>
<pb n="KR3j0165_WYG_004-16a"/>
吏胥懸魚捕蝗善政不可更僕庚辰大饑百姓逃亡而<lb/>
田野間徧生羊肚菜甘美可食四鄉又有甘露之祥公<lb/>
賦詩示士民云上天降甘露滿地生羊肚饑餐羊肚菜<lb/>
渇飲甘露乳涕淚告吾民慎勿去鄉土以調繁改知淄<lb/>
川縣未久内擢兵部主事以去鼎革後再來新城百姓<lb/>
秉炬迎之二十餘里不絶迄今七十餘年未入名宦乃<lb/>
一大缺陷事右一詩朱竹垞選入明詩綜<lb/>
門人程友聲<hi>鳴</hi>畫既超詣詩亦清令可喜近為余寫夫<lb/>
<pb n="KR3j0165_WYG_004-16b"/>
于亭二圖題句皆佳竹垞曾集成語贈之云吐詞合風<lb/>
騷愛畫入骨髓又每稱其詩為畫所掩良然<lb/>
徐東癡隠君居系水之東高尚其志李容菴<hi>念慈</hi>為新城<lb/>
令最敬禮之與相唱和李罷官僑居厯下繼之者東光<lb/>
馬某亦知東癡之名然每有詩文之役輒發硃票差𨽻<lb/>
屬其結撰稍遲則籖捉元差限比𨽻畏扑責督迫良苦<lb/>
東癡亦無計避之時傅彤臣侍御里居數以為言馬唯<lb/>
唯然終不悛也容菴知之乃遣人迎往厯下及馬罷官<lb/>
<pb n="KR3j0165_WYG_004-17a"/>
始歸馬作令亦平易近人情獨於東癡一事殊不可解<lb/>
山谷云士大夫惟俗不可醫馬令正坐一俗耳使胸中<lb/>
有數卷書定不至此也<lb/>
廣羣芳譜所載異花凡一百一十六種今略録數十種<lb/>
於左　萬年花　金蓮　茈碧　九花樹　金䔲花<lb/>
紅綬花　優鉢曇　迎輦花　金步搖　靈壽花　無<lb/>
憂花　那伽花　提羅迦　拘尼陀　繫白象樹花<lb/>
簇蝶花　俱郍衛　石蓮　洛如花　太平瑞勝花<lb/>
<pb n="KR3j0165_WYG_004-17b"/>
七寳花　娑羅花　鵞毛玉鳯花　蟬花　石蟬花<lb/>
錦帶花　青囊花　上元紅　泡花　枸那花　水西<lb/>
花　象蹄花　白鶴花　金莖花　白菱花　閩山丹<lb/>
　金鉢盂　繅絲花　笑靨花　紅麥花　龍女花<lb/>
㑹城娑羅花　優曇花　金縷梅　瓔珞花　紫雲花<lb/>
　海罽花　仙都花　四照花　覆杯花　查葡花<lb/>
山釵花　鵞羣花　海瓊花　寳網花　長樂花　優<lb/>
鉢羅花　燕蓊花　玉燭花　杏香花　萬蝶花　鷹<lb/>
<pb n="KR3j0165_WYG_004-18a"/>
爪花　闍提花　御帶花　玉手爐花　繭漆花　散<lb/>
水花　孩兒花　練春紅　長十八　波羅花　疉羅<lb/>
花　藍雀花　翠娥眉<lb/>
夏峰孫先生謂滏水老人曰神廟時南臯景逸少墟三<lb/>
先生講學京師首輔葉臺山為之主此治平之機也而<lb/>
三先生相戒不言朝政竟無補於治若學為無用之物<lb/>
矣滏水曰三公不言朝政專言節義異巳者鉏不用於<lb/>
是不節不義者忌矣未幾臺山求去諸君子留之臺山<lb/>
<pb n="KR3j0165_WYG_004-18b"/>
曰内外風波齊起君等不平心而處我在此何幹因憶<lb/>
趙儕鶴先生為冡宰高陽孫相國曾云朝廷官職天下<lb/>
人皆有分我輩必不與異巳者共之此危道也魏璫之<lb/>
禍遂烈於此右見遊譜中余謂三先生相戒不言朝政<lb/>
正所以防小人之忌使言朝政則書院之毁不待逆璫<lb/>
時矣至孫文正公之言即范忠宣公調停元祐熙寧之<lb/>
說然君子小人勢不並立小人常密君子常疎小人得<lb/>
志不盡逐善類不已古今來小人常居必勝之勢漢唐<lb/>
<pb n="KR3j0165_WYG_004-19a"/>
宋以來已事昭然可為龜鏡也然則即以官職與小人<lb/>
共之彼能終為忘機之海鷗否乎越絶書云壁忘鼠鼠<lb/>
不忘壁誠哉是言因讀遊譜有感遂書<lb/>
呉嘉紀字野人家泰州之安豐鹽塲地濱海無交游而<lb/>
獨喜為詩其詩孤冷亦自成一家其友某家江都往來<lb/>
海上因見其詩稱之於詩壇宗匠友招之來廣陵遂與<lb/>
四方之士交游唱和漸失本色余笑謂人曰一箇氷冷<lb/>
底呉野人被君輩弄做火熱可惜然其詩亦漸落不終<lb/>
<pb n="KR3j0165_WYG_004-19b"/>
其為魏野楊朴始信余前言非盡戲論也<lb/>
小說言明州有人汎海遇風泊一島見宫殿巍煥如王<lb/>
公之居堂上一老人據榻而坐有烏巾者二三百人侍<lb/>
側問之曰唐相裴休也北夢瑣言裴相國休師圭峰密<lb/>
禪師自願世世為國王宏䕶佛法後于闐王生一子手<lb/>
文有裴休二字聞於中朝然則裴所證仙耶佛耶抑皆<lb/>
小說傅㑹耶<lb/>
唐詩人李頻為建州刺史傳其歿而為神邦人祀之有<lb/>
<pb n="KR3j0165_WYG_004-20a"/>
梨岳集行於世然北夢瑣言載頻遺棄糟糠别婚士族<lb/>
内行如此何以為神此與宋劉公漫塘以道學正人而<lb/>
傳為瘟神者同一不經也<lb/>
偶讀宣和遺事作二絶句云宣仁鸞馭上青㝠社飯明<lb/>
年一涕零欲問宫中天水碧都人惟說太師青平陽行<lb/>
酒著青衣雨雪青城更可悲汴上已亡金等子臨安空<lb/>
賞玉孩兒宋時禁中有金等子玉等子玉孩兒事詳西<lb/>
湖志餘天水碧藝祖受命之䜟太師則蔡京也<lb/>
<pb n="KR3j0165_WYG_004-20b"/>
婁江十子虹友<hi>王攄</hi>才尤高余嘗序其金陵集鶴尹詩才<lb/>
不及而獨工金元詞曲所為籌邊樓浩氣吟等傳竒不<lb/>
但引商刻羽雜以流徴殆可謂詞曲之董狐<lb/>
唐時有一書生頗通經史而不諳近事乃以駱賓王為<lb/>
諸王封號見因話録然則杜拾遺伍子胥又何怪耶<lb/>
唐以門下省為東臺中書省為西臺尚書省為文昌臺<lb/>
而以御史臺為南臺故今都察院可稱南臺不可稱西<lb/>
臺惟唐人稱李栖筠為李西臺宋人稱李建中為李西<lb/>
<pb n="KR3j0165_WYG_004-21a"/>
臺按建中以分司西京猶近理栖筠官御史大夫而呼<lb/>
西臺則不可解矣余康熙庚午為副都御史常集唐六<lb/>
典諸書作南臺故事一書未幾遷兵部侍郎遂不果成<lb/>
己卯為左都御史欲卒業此書亦因循未果也<lb/>
金陵牛首山寺兜率岩鐵漢和尚故居和尚京山人枯<lb/>
坐岩竇數十年有二獼猴侍左右方坦菴<hi>拱乾</hi>少詹題其<lb/>
畫像云兩箇獼猴杖一根獻花石上獨稱尊怪公事事<lb/>
能超脫留此贓私誤子孫<lb/>
<pb n="KR3j0165_WYG_004-21b"/>
庚寅六月宋太宰牧仲書來言近日益治西陂得孔雀<lb/>
五色鸚鵡及宋槧文選杜牧之書張好好詩真蹟有宣<lb/>
和御璽題字<lb/>
司馬順字燕克温文正公裔孫宋南渡世居山隂明祭<lb/>
酒恂御史垔皆其後也順嘗遊黔謁先高祖忠勤祠於<lb/>
永寧作長歌一篇其敘述平羿蠻功尤悉庚寅四月過<lb/>
余里又徃拜家祠賦五言古詩一章且云貴竹有二王<lb/>
公祠祀陽明先生暨公也<hi>二詩别録家乘</hi>
<pb n="KR3j0165_WYG_004-22a"/>
雲間董<hi>原缺</hi>孝㢘俞之弟也自京師寄余書略曰先生<lb/>
具不世出之才悟最上乘之道光焰萬丈仙佛一身天<lb/>
下學人如百川之赴海不肖幼侍先伯父得從仲兄蒼<lb/>
水論詩必首推先生全體學杜而鎔化諸家敝鄉呉日<lb/>
千何次張張洮侯袁价人張慧曉諸君子時時過舎亦<lb/>
必稱先生昆仲之詩為人天手眼後養疾呉門得見堯<lb/>
峰汪鈍翁先生屈指海内詩人惟新城為大家若某某但<lb/>
可稱名家未能比肩也云云余深愧諸良友之言而老<lb/>
<pb n="KR3j0165_WYG_004-22b"/>
成凋謝墓有宿草久矣可勝三歎<lb/>
吾家䖍公誡子書云或身經三公寂爾無聞布衣寒素<lb/>
卿相屈體父子貴賤殊兄弟聲名異何也惟能讀數百<lb/>
卷書耳汝年入立境方當從宦兼有室累何處復得下<lb/>
帷如王郎時耶余每感其言人生聰明智慧殊不再來<lb/>
尤難得者上有祖父之教中無世事之擾下無室家之<lb/>
累於斯時也正當努力下帷畢志書史聰明智慧乃不<lb/>
誤用所謂王郎時詎可多得一旦老大悔無及矣尼父<lb/>
<pb n="KR3j0165_WYG_004-23a"/>
有言後生可畏焉知來者之不如今也四十五十而無<lb/>
聞焉斯亦不足畏也已凡吾子姓當深維此訓庶幾青<lb/>
箱家學不墜於地勉旃勉旃<lb/>
癸辛雜識又二方其一治痘倒靨色黑脣白氷冷用狗<lb/>
蠅七枚擂碎和醅酒調服移時即紅潤如舊其一治痘<lb/>
後餘毒上攻眼成内障用蛇蛻一具淨洗焙乾又天花<lb/>
粉等分為細末以羊子肝破開入藥在内麻皮縛定用<lb/>
泔水熟煮切食之良愈<lb/>
<pb n="KR3j0165_WYG_004-23b"/>
邑孝㢘徐來順字動以方伯公凖之從子崇禎甲戌上<lb/>
公車闈中遇陳大士際泰問其鄉貫曰江西問姓字曰<lb/>
大士徐未達再扣之輒怒曰大士兩字尚不知何足與<lb/>
語不顧而去其傲誕如此<lb/>
酉陽雜俎云狼筋在䏶中大如鴨卵有犯盜者薫之令<lb/>
其手攣縮或云狼筋狀如織絡小囊蟲所作也<lb/>
寳厯中有王山人者取人本命日五更張燈相人影知<lb/>
休咎又有善灸人影治病者又言相寺觀當陽像可知<lb/>
<pb n="KR3j0165_WYG_004-24a"/>
其貧富<lb/>
武定袁熙宇先生諱化中明天啟中官御史劾逆閹與<lb/>
楊左諸公同死詔獄諡忠愍余向李翰林丹書<hi>甡麟</hi>詢其<lb/>
祠祀訪其子孫則八十年來未有專祠子孫寥落夷為<lb/>
村農丹書近考其遺事為作傳又欲醵金立祠庶少慰<lb/>
忠魂於地下亦使邦人有所矜式云特書以俟之<lb/>
錢塘王丹林字赤抒官中書舎人常賦古意四首見投<lb/>
曰古鼎古錦古鏡古琴託意甚深詩尤高妙為人篤於<lb/>
<pb n="KR3j0165_WYG_004-24b"/>
師友以病假歸遂不起惜哉<lb/>
萬楚五日觀伎詩最為惡劣滄溟詩格律極嚴而獨取<lb/>
此首殊不可解盧綸大厯十才子之冠冕而其贈駙馬<lb/>
都尉詩云鴛鴦殿裏㕘皇后龍鳯樓前拜至尊才調集<lb/>
顧取之尤是笑柄<lb/>
湯西厓<hi>右曾</hi>使黔詩多高作黔陽絶句云白白紅紅繡袂<lb/>
花盤絲繪蠟儘堪誇自吹木葉銀環女者卜河邊問宋<lb/>
家中丞席觀劇云探喉一串玉盤珠華屋神仙絶代無<lb/>
<pb n="KR3j0165_WYG_004-25a"/>
惱亂中丞筵上見梨園弟子李仙奴審音荀令與周郎<lb/>
檀板銅槽共一牀山雨乍收簾月白聴風聴水按伊涼<lb/>
管咽絃停意淺深雲牕六扇漏初沉已迷秦客風花路<lb/>
休笑吳兒木石心<lb/>
元瑞厯舉中州諸人特標出劉迎李汾亦是具眼然劉<lb/>
不稱其歌行李不舉煙波蒼蒼孟津戍一聫謬矣<lb/>
汪文冶<hi>洋度</hi>以復社姓氏録見寄見先贈尚書府君名不<lb/>
勝悲感録中所載吾邑七人吾家諸伯父居其五内王<lb/>
<pb n="KR3j0165_WYG_004-25b"/>
補之<hi>衮</hi>則益都人太僕少卿帶如先生<hi>瀠</hi>之弟而誤入<lb/>
新城者也因憶天啟中宵人造東林籍貫及㸃將録諸<lb/>
書載先伯祖太師霽宇公叔祖考功季木公姓氏今日<lb/>
觀之何異宣和之黨人碑乎<lb/>
先伯父侍御公詠梅云繁英任似火氷稜自如石南枝<lb/>
與北枝不作春風格陳伯璣云公忠烈之性已見於此<lb/>
余過襄陽賦詩云豈有酖人羊叔子更無悔過竇連波<lb/>
殘碑墮淚回文錦一種銷沈可奈何首句用陸抗語次<lb/>
<pb n="KR3j0165_WYG_004-26a"/>
句用山谷詩皆成句<lb/>
唐杜牧之張好好詩并序真蹟卷用硬黄紙髙一尺一<lb/>
寸五分長六尺四寸末闕六字與本集不同者二十許<lb/>
字卷首楷書唐杜牧張好好詩宣和御筆也又御書葫<lb/>
蘆印雙龍小璽宣和連珠印後有政和長印政和連珠<lb/>
印神品小印内府圖書之印董宗伯跋云樊川此書深<lb/>
得六朝人氣韻余所見顔栁以後若温飛卿與牧之亦<lb/>
名家也愚按宣和書譜唐詩人善書者賀知章李白張<lb/>
<pb n="KR3j0165_WYG_004-26b"/>
籍白居易許渾司空圖吳融韓偓杜牧而不載温飛卿<lb/>
然余従他處見李商隠書亦絶妙知唐人無不工書者<lb/>
特為詩所掩耳此卷今藏宋太宰牧仲家<lb/>
　<lb/>
　<lb/>
　<lb/>
　<lb/>
　分甘餘話卷四<lb/>
</p>
<p>
</p>
  </div>
        </body>
</text>\m</TEI>
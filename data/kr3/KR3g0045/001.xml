<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太清神鑑卷一</head> <lb/>
    <p>
<pb n="KR3g0045_WYG_001-1a"/>
欽定四庫全書<lb/>
　太清神鑑卷一<lb/>
說歌　道為貌兮天與形黙授隂陽禀性情隂陽之氣<lb/>
天地真<hi>人倫風鑑云隂陽之氣氛氲</hi>化出塵寰幾様人五嶽四瀆皆<lb/>
有神金木水火土為分君須識取造化理相逢始可論<lb/>
人倫貴人骨格定奇異㸔之乃為神仙鄰若非古恠即<lb/>
清秀若非端正即停匀<hi>人倫風鑑云丰姿不嫩仍端異</hi>骨格灑落松上<lb/>
鶴<hi>清</hi>頭角挺特真麒麟<hi>古/</hi>森森修竹鎻流水<hi>秀</hi>峩峩恠<lb/>
<pb n="KR3g0045_WYG_001-1b"/>
石收閒雲<hi>恠</hi>崑山片玉已琢出<hi>端/</hi>南海明珠光照室<hi>異</hi>
夭桃繁杏媚春華可憐容易摧風日<hi>嫩</hi>坐中初㸔似昻<lb/>
藏熟視稍覺無晶光語言泛泛失倫序舉動碌碌多倉<lb/>
忙若人賦得此形相薄禄為官不久長坐中初見似塵<lb/>
俗熟視稍覺多清凉議論琅琅悉可聽容止悠悠而細<lb/>
長若人賦得此形相高名美譽攬金章更㸔面部何氣<lb/>
色數中惟有火多殃青多憂饒黑多病白多破財黄乃<lb/>
昌湛然沉静無瑕翳青雲萬里㸔翺翔富貴貧賤生處<lb/>
<pb n="KR3g0045_WYG_001-2a"/>
定但把形神來取正一部吉兮吉必生一部㐫兮凶必<lb/>
應部位吉凶各有主存神定意詳觀聽妙理不過於五<lb/>
行當究五行之正性木瘦金方乃常談水圓土厚何須<lb/>
競不露不麄不枯槁三停大體求相稱火形有禄終須<lb/>
破奔走貧寒多阻挫<hi>人倫風鑑云惟有火形尖更露縱饒得禄終多破</hi>雖因神<lb/>
秀暫榮華四十之上亦難過其餘相法固非一天收地<lb/>
歛終無失氣和神定最有常骨聳額寛根本實腰背端<lb/>
如萬斛舟瞻視盼顧如星斗肉隱骨中骨隱體色隱神<lb/>
<pb n="KR3g0045_WYG_001-2b"/>
中神隱眸若人賦得此形相定知不是尋常流氣宇汪<lb/>
洋有容物智量深逺多權謀動作令人不可料時通亦<lb/>
自為公侯易喜易怒屬淺薄易驕易滿屬輕浮淺薄輕<lb/>
浮神不定一生自是常常憂欲知富貴何所致馬面<hi>人倫</hi>
<hi>風鑑作馬耳</hi>牛頭聳鼻樑有聲有韻骨格清有頥有面含神<lb/>
光<hi>人倫風鑑云起坐昂昂多神氣</hi>欲知貧者何所分面帶塵埃眼目昏<lb/>
出語三言不辨兩凹<hi>人倫風鑑作凸</hi>胷削背仍高臀赤脉縱横<lb/>
貫雙眼殺人偷盗身無存人生具體皆相同貴賤相近<lb/>
<pb n="KR3g0045_WYG_001-3a"/>
有西東冲和而上主清輕認其清者宜高崇滯伏而下<lb/>
主重濁認其濁者皆凡庸清濁一分知貴賤貴賤不離<lb/>
清濁中大道無形故無相此理元來本至公<hi>人倫風鑑云吉凶生</hi>
<hi>於一念中</hi>人能移惡歸諸善自然可以消災凶人能安分委<lb/>
天命自然可以濟窮通<hi>人倫風鑑云自然可以起凡庸叔敖隂徳故所勸上相相心今</hi>
<hi>孰同</hi>予作此詩真有理寄言賢者莫匆匆<hi>人倫風鑑洞𤣥經同</hi>
又歌　受氣成形三才俱備清則富貴濁則災否但㸔<lb/>
貴人神清氣爽眉目秀媚骨要堅隆骨肉相繼骨謂之<lb/>
<pb n="KR3g0045_WYG_001-3b"/>
君肉謂之臣骨過於肉君過於臣此乃貴人長夀無迍<lb/>
龍骨吞虎生必豪富虎骨吞龍一世貧窮下短上長富<lb/>
貴吉昌上短下長遍走他鄉面黑身白位至相國身黑<lb/>
面白賣盡田宅面麄身細一生富貴面細身麄貧困而<lb/>
孤額聳而隆不受貧窮額方面廣有田有莊額骨而髙<lb/>
必為僧道額上有紋早年艱辛若是女子夫位難停額<lb/>
窄眉深賣盡資金額有伏犀不富則貴眉秀而清四海<lb/>
聞名眉如初月衣食不缺眉骨而髙長受波濤眉有旋<lb/>
<pb n="KR3g0045_WYG_001-4a"/>
紋父母不停八字眉分一生孤貧眉頭相連夀短不延<lb/>
眉生纎毛上夀堅牢眉硬如錐晚嵗饑栖兩眼藏神富<lb/>
貴髙名魚尾插額位至相國睛色有黄為人不良若<lb/>
是紅紫刀劍中亡斜視如流為性姦偷三角有光賊性<lb/>
難防四白羊睛殺子不停反視鬬睛為性不平睛露臉<lb/>
髙促夀不超鼻頭圓紅不受貧窮若要清貴年夀通隆<lb/>
鼻梁曲陸一生孤獨鼻如鷹嘴啄人腦髓鼻梁骨横賣<lb/>
盡田園<hi>人倫風鑑云破盡平生</hi>鼻有縱紋尅子不停鼻頭青紫晚<lb/>
<pb n="KR3g0045_WYG_001-4b"/>
年窮死口紫而方廣買田莊<hi>人倫風鑑云口如吹火孤寒獨坐</hi>口上有<lb/>
紋失約無成口薄而輕親業如傾露齒結喉走遍他州<lb/>
耳有垂珠富貴雙居<hi>人倫風鑑云衣禄有餘</hi>輪廓皆成一世豐榮<lb/>
<hi>人倫風鑑云耳内生毫夀永年髙耳生黒子多招是非</hi>鼻梁耳返賣盡田産耳如<lb/>
箭翅貧窮破祖耳聳而朝富貴年髙髪踈而細位過兩<lb/>
制髮麄如麻貧窮可嗟女人髪拳尅夫連綿婦人髪黄<lb/>
遍走他鄉手如噀血衣食不缺手軟如綿衣食自然手<lb/>
紋如絲必為賢士手紋横生不聚資金紋如鐵斧法死<lb/>
<pb n="KR3g0045_WYG_001-5a"/>
衆覩<hi>人倫風鑑云紋如戈矛法死不留</hi>手上露筋一世艱辛聲如破鑼<lb/>
田産消磨聲鴨聲喑家計如傾聲如大鐃一世波濤舌<lb/>
上有紋牛馬成羣舌如紅蓮廣有田園舌短唇長晚嵗<lb/>
荒忙足下有紋大旺子孫足有龜紋一世清名足下黑<lb/>
子富貴賢士曲背駝腰子孫不超鴨步鵝行富貴家榮<lb/>
<hi>人倫風鑑云富貴清名</hi>行若蛇行親業如傾蛇胷鵲筋<hi>人倫風鑑云蛇骨鶴</hi>
<hi>筋</hi>貧窮賤人頭大有肩富貴長年頭大無肩晚嵗孤寒<lb/>
身大頭小夀數極夭三停不直不為貴格南人北形富<lb/>
<pb n="KR3g0045_WYG_001-5b"/>
貴髙名北人南形産業如傾男人聲雌破却家資女人<lb/>
聲雄夫主不停眼下乾枯定殺五夫齒露聲雄殺夫貧<lb/>
窮更若有鬚不可同居形容如鬼殺夫不已面如哭形<lb/>
家業不成面上生靨夫位髙判形寒額尖夫位須死若<lb/>
是男子亦復如此人中黑子主養他子口上生者吐血<lb/>
而死淚堂生痣子孫難繼黑子口傍是非難防蘭堂生<lb/>
者富貴夀長眼下併紋子息難成縱理入口餓死不久<lb/>
法令入頥一生富貴紋入承漿夀限髙强令紋傍口財<lb/>
<pb n="KR3g0045_WYG_001-6a"/>
帛難守鼻凖有紋溺水而死骨怯神怯三犯須傾形重<lb/>
骨剛夀命延長三停隆直富貴無敵行步身斜破親亡<lb/>
家腦有玉枕九十為定鼻梁不正四十絶命鼻曲唇掀<lb/>
夀夭不延<hi>人倫風鑑云孤獨如夢</hi>肥人結喉夀短不留帶殺雙兼<lb/>
惡死居前有胷有背富貴無窮有背無胷晚嵗孤窮<hi>人倫</hi>
<hi>風鑑云有胷無背貧賤如流</hi>聲音如嘲貧賤不貴身小聲雄位至三<lb/>
公身大聲小早嵗折夭此法秘之如金如寳<hi>人倫風鑑千字文同</hi>
<hi>上</hi>
<pb n="KR3g0045_WYG_001-6b"/>
相法妙訣　相人形貎有多般須辨三停端不端五嶽<lb/>
四瀆要相應或長或短不須論額要濶兮鼻要直口分<lb/>
四字多衣食頭圓似月照天庭眉目彎彎多學識眉頭<lb/>
昻而性必剛縱理重重入天倉下視之人多毒害羊睛<lb/>
四白定孤孀鼻頭屈曲多孤獨項短結喉神不足男面<lb/>
似女女似男心慳藏事多淫慾眼眇雖小有精神更觀<lb/>
黑白須分明逺視有威近秀媚披緇學道好音聲眼睛<lb/>
黑少白多惡<hi>玉管照神云黑白分明定知畧</hi>眉長眼細足人情眼睛若<lb/>
<pb n="KR3g0045_WYG_001-7a"/>
露唇皮反男憂惡死女憂産若是頭圓須出家<hi>玉管照神云若</hi>
<hi>還不是出家人在私必定遭夭難</hi>耳無輪廓多破散<hi>玉管照神云耳無輪廓破紋多細小</hi>
<hi>無珠命短薄</hi>耳若聳長有輪廓衣食自然終不薄<hi>玉管照神云身與腰</hi>
<hi>相應着忽若偏時終薄落</hi>頭大身小性慳貪身大頭小多消索坐要<lb/>
端兮立要直不直不端無見識先笑後語定非良不言<lb/>
不語人難測面上㸔來眉不同一上一下形如蟲如此<lb/>
之人若與交眷屬之人亦不中仔細㸔之須尋古但㸔<lb/>
金木水火土相刑相尅定取形若也相生須得地人中<lb/>
<pb n="KR3g0045_WYG_001-7b"/>
斜曲主横死上唇牽露多辛苦左眼小而右眼髙父母<lb/>
必定㓜年抛右眼小而左眼反家財宫中多破散更須<lb/>
㸔眼與單重再拜父母添宗族南人似北多富貴北人<lb/>
似南只有名有背自然能負荷學堂學館廣中親何須<lb/>
眉目定其貴先㸔骨兮又㸔肉骨肉兩般事更别清亦<lb/>
貴兮濁亦貴真濁真清方始貴若還認得濁中清早當<lb/>
食禄歸官位清怕浮而濁怕實更怕眉尾麄是一<hi>玉管照神</hi>
<hi>陳搏先生䄂裏金同</hi>又云面圓人亦好更審聲音語須小如此之<lb/>
<pb n="KR3g0045_WYG_001-8a"/>
人若與交面前背後心難料大凡相法識根源金木水<lb/>
火土相連相尅相刑多破敗忽若相生富有年<lb/>
神秘論　人之所禀在精神以火為神水為精火本藏<lb/>
心心為志精備而後神方生神生而後形方備形備而<lb/>
後色方明是知色隨形所生氣乃逐聲各有形有形不<lb/>
如有骨有骨不如有神有神争如有氣神之得氣旺於<lb/>
春大都神氣賦於人神氣若油人若燈神安自然精可<lb/>
實油清然後燈方明夜宿此心如寂寂日居於眼覺惺<lb/>
<pb n="KR3g0045_WYG_001-8b"/>
惺有時又有清中濁有時又有濁中清更兼風韻細數<lb/>
藏坐久凝然力轉强如此之人堪立事輕浮淺薄便尋<lb/>
常其次更㸔形與骨骨細皮膚軟而滑要觀生就與未<lb/>
就旋有旋生終可乆或然未好已先盈花未開而實已<lb/>
生老人不欲似後生老者應須要老成男子不欲帶女<lb/>
相女人不欲似男形隂反為陽夫早死老懷嫩色夀星<lb/>
傾丈夫女子兩般評女要柔兮男要剛女人屬隂本要<lb/>
靜未言先笑定非良良人有威而少媚娼婦有媚而少<lb/>
<pb n="KR3g0045_WYG_001-9a"/>
威令人一見便生侮所以居身在至㣲木要瘦兮金要<lb/>
方水肥土厚火尖長形體相生最為吉若然相尅定為<lb/>
殃金得金剛毅深木得木資財足水得水才學貴火得<lb/>
火威武播土得土多倉庫金不金反沉吟木不木多孤<lb/>
獨水不水多官鬼火不火多凶禍土不土多辛苦<hi>已上形論</hi>
只於形體本先瘦<hi>木</hi>次後初肥最為要<hi>水生木</hi>若然始瘦<lb/>
又枯乾木帶金兮灾愈繁一如形體本方正次後背隆<lb/>
最為應<hi>土生金</hi>若然始方却又尖金見火兮實為灾初中<lb/>
<pb n="KR3g0045_WYG_001-9b"/>
最好末生灾腰臀都小步不開初中不好末主好腹肚<lb/>
初生懸壁倒有臀有背能負荷無背無臀空老大㸔前<lb/>
雖好未為好㸔後須好好到老馬上大兮馬下小更兼<lb/>
藏韻與藏神八座三台官豈小有財之人面似方有土<lb/>
之人多在背<hi>守土</hi>其在清資併極貴面似月兮身似貝有<lb/>
時舉眼隨身起有時接語和身轉近觀有媚逺無威久<lb/>
視方明初似晦更有一法何所謂只有鋒鋩始為貴器<lb/>
宇瀟灑風韻美如此之人豈常類信知顴骨有四般入<lb/>
<pb n="KR3g0045_WYG_001-10a"/>
耳無邊夀數寛插上天倉須兩府髪䰐之下當守土清<lb/>
奇古怪秀異端七者為身亦合論清而無神謂之寒奇<lb/>
而無神安有官古若無神謂之俗怪若無神乃主辱秀<lb/>
而無神謂之薄異若無神多削弱端而無神謂之麄七<lb/>
者有神為衆殊逺視之人心必逺視髙之人心必髙視<lb/>
平之人心必善下斜偷視主凶豪眼睛若露終凶死精<lb/>
神矍鑠亦徒勞須知眉平眼又平必然為道又為僧紫<lb/>
衣師號如何得伏犀骨肉頂中生眉眼多生神殺現縱<lb/>
<pb n="KR3g0045_WYG_001-10b"/>
為僧道不成名少年得第踏青雲眉目分明氣骨清眉<lb/>
目分明氣骨俗只有文章豈有名更有一般行尸肉須<lb/>
㸔肩髙與頭縮要知南人面似北身大而肥有水色欲<lb/>
知北體似南人體厚形小氣薄清南人似北終須富北<lb/>
人似南終享榮富人不過厚其形貴者當論骨與神貴<lb/>
在於眼富在耳貴人同富誤於人不貴似貴終須貴不<lb/>
貧似貧終須貧貧中得貴因何識㸔取驛馬先生骨富<lb/>
中反賤又何分胷髙骨寒神太昏借問相中何取夀認<lb/>
<pb n="KR3g0045_WYG_001-11a"/>
取聲名骨又秀若或氣短骨又露四十之前夀必故耳<lb/>
要白兮口要紅眉清目秀鼻如筒更兼六府相朝揖富<lb/>
貴一生到老終鼻梁深兮山根折少哭尊親并骨血弟<lb/>
兄無一眉麄短耳無輪廓主無兒更有一法須要識結<lb/>
喉露齒主妨妻大凡須㸔氣與色色浮皮外氣居皮<hi>皮外</hi>
<hi>者色皮内者氣</hi>來時如蠒去牽絲去似馬尾將欲撒為福定隨<lb/>
日影去為灾直須終日聚不拘青黑與紅黄但認發之<lb/>
在何處若能依部以㸔之足知為善與為悲稱意之人<lb/>
<pb n="KR3g0045_WYG_001-11b"/>
何所識㸔取三光并五澤<hi>三光兩目上鼻金聳兩耳珠凖頭為澤印堂兩金併地閣</hi>
若還諸事不如心其位自然皆暗黑形滯之人行步重<lb/>
神滯之人聲必硬色滯之人面塵埃飛禽走獸有數般<lb/>
莫將禽向獸中㸔瘦長但向禽中取肥短之人以獸觀<lb/>
似虎之人取其項似犀之人取其背鳳要眼長鶴身削<lb/>
似禽不嫌身瘦小似獸若肥最為要禽肥必定不能飛<lb/>
獸若瘦兮安能走吁嗟流俗不知因要知飛走取其形<lb/>
若入正形須大貴依稀相似出羣人日角龍文雖謂奇<lb/>
<pb n="KR3g0045_WYG_001-12a"/>
所謂不吉仍何為三尖五露不入相所為若善福相隨<lb/>
若不以心而論相是將人事逆天時若還人心相應相<lb/>
相逐心生信有之大凡微妙不難識要在心通與眼力<lb/>
但將此論細推之長短於中無不得<hi>人倫風鑑同</hi>
成和子統論　成和子曰予常内收視反聽一無所有<lb/>
縱觀萬物見富貴貧賤之不同未委其誰與之耶議者<lb/>
曰必造物與之也見吉凶夀夭之或異未委其誰與之<lb/>
耶議者曰必造物與之也如是則物為其所者固碌碌<lb/>
<pb n="KR3g0045_WYG_001-12b"/>
矣而造物者豈真聽之也求其端方其理是豈偶然哉<lb/>
其所以不同者皆出於自運自化故有造物者主之而<lb/>
已若夫於其一無所有則内焉與道同體外焉與造化<lb/>
者同功而造物者又焉能去之也且具形於天地之間<lb/>
為形相異生死榮辱循環無端<hi>玉管照神云不能見道所以出生入死如循環</hi>
<hi>然故造物者得而主之也</hi>其間不失其本可以語道為貴人其庶幾<lb/>
焉如知所謂貴人者何求其故有自來也希夷子問成<lb/>
和子曰請言其來所自成和子曰其來有五有自修行<lb/>
<pb n="KR3g0045_WYG_001-13a"/>
中來者有神仙中來者有星辰中來者有神祗中來者<lb/>
有精靈中來者希夷子曰可以形相别乎成和子曰可<lb/>
形貌清古舉動恭謹性善氣平言極至理雖在朝廷常<lb/>
有山林之趣此修行中來者形貌灑落舉動風雅性惠<lb/>
氣和言涉方術雖在朝廷常有修煉之志此神仙中來<lb/>
者形貌顯赫舉動嚴肅性明氣直言涉造化雖在朝廷<lb/>
常有脱塵之意此星辰中來者形貌奇異舉動急速性<lb/>
靈氣剛言涉威猛雖在朝廷常有祭祀之敬此神祗中<lb/>
<pb n="KR3g0045_WYG_001-13b"/>
來者形貌醜怪舉動强惡性酷氣暴言涉浮邪雖在朝<lb/>
廷常有殺伐之心此精靈中來者五者之中神祗精靈<lb/>
以威武為貴者其性稍從善或增積善根亦可進乎道<lb/>
也夫人生在世固多般矣或為碌碌仕宦或為區區四<lb/>
民或進或退或得或失或多歡樂或多憂惱或初貧窮<lb/>
而終富貴或始富貴而終貧窮或始貴而終賤或始賤<lb/>
而終貴或富貴而夭或貧賤而夀或生於東南而旺於<lb/>
西北或生於西北而死於東南以至婚姻飲食交遊聚<lb/>
<pb n="KR3g0045_WYG_001-14a"/>
㑹不期而致如響答聲皆縁所作而受報未嘗有毫髪<lb/>
之差昧者由之而不知也希夷子問成和子曰可以形<lb/>
相分别使昧者可以避惡趨善是亦明之一端也成和<lb/>
子曰事有所行理有所言茍使人避惡而趨善當得隂<lb/>
報非惟凶咎自逺亦可以證來世之果報不深則形貌<lb/>
偏枯氣色雜碌骨雖起而不聳正面雖開而無肉故為<lb/>
碌碌仕宦或眉疎而眼秀氣稍清則為士或皮麄或肉<lb/>
重或氣混濁則為農為商骨巧而肉薄則為工或氣散<lb/>
<pb n="KR3g0045_WYG_001-14b"/>
而色沉故為四民進退得失之不常蓋因形相之不全<lb/>
骨氣渾厚精神閒暇者多歡樂骨氣清薄精神露見者<lb/>
多憂惱形神正而氣色不開者始貧而後富氣色嫩而<lb/>
形神不藏者始富而後貧五嶽相朝而未開五星分明<lb/>
而未出者始賤終貴五嶽磊落而俱走五星分明而跼<lb/>
促始貴而終賤部位峻急氣色嫩而面光故富貴而夭<lb/>
部位開伏氣色燥而深沉故貧賤而夀頥頷連地閣而<lb/>
龍宫門常有潤色生東南而必旺於西北神光散入邊<lb/>
<pb n="KR3g0045_WYG_001-15a"/>
地而山林常有潤色雖生西北必死東南亦有西北之<lb/>
人旺於東南東南之人死於西北其騐者山林邊地之氣<lb/>
色但由青黄黒白赤休囚衰旺而推之乃可見矣故婚<lb/>
姻之逺近貴賤就魚尾龍宫氣色㸔之食禄之逺近榮<lb/>
枯就官禄驛馬氣色㸔之大凡氣色紅黄者為吉黒白<lb/>
者凶發深則近發淺則逺氣色和則聚㑹交遊多喜氣<lb/>
色暴則交遊聚㑹多惡以至厯清要遭貶責受戮辱者<lb/>
若雖在眸子之瞭眊精神之秀媚未有不由用心之太<lb/>
<pb n="KR3g0045_WYG_001-15b"/>
過也希夷子曰至理之論不出於此竊見世人或以五<lb/>
行取形或以飛走取形未知孰是分三主九曜十二宫<lb/>
亦不可以見定說可得聞乎成和子曰人禀五行而生<lb/>
飲天之和食地之德未有不由乎五行因而取禀須識<lb/>
五行之性故能理其說而載於形以飛走取形則議物<lb/>
理自然之意如易之取象既以天地風雷水火山澤之<lb/>
八物以象八卦又以牛馬龍雞豕雉狗羊以配之其為<lb/>
物也㣲其取類也大以飛走取形亦如之其物之為貴<lb/>
<pb n="KR3g0045_WYG_001-16a"/>
者莫過虬龍鸞鳳龜鶴獅子狻猊之類有飛有蟠有病<lb/>
有懶其次則麟虎猿猴犀象牛馬凡此十類者之中均<lb/>
為物也自有不同故虬龍一類有飛有蟠有病有懶鸞<lb/>
鳳一類有翺有翔有孤有饑虬龍則巖巉而身長鸞鳳<lb/>
則端正而眼細虬則小龍則大鳳為雄兮鸞為雌骨格<lb/>
似而神氣不正則取其飛蟠病懶翺舞孤饑之勢以况<lb/>
之鶴則清瘦而脛長龜則清古而眼雛二者靈物其形<lb/>
相類不求貴達亦當得道獅子則昻藏狻猊則小於獅<lb/>
<pb n="KR3g0045_WYG_001-16b"/>
子也猿臂長面圓猴則面瘦而眼圓牛則行緩馬則驟<lb/>
而急其大畧如此然正形故難得也此特取可貴者而<lb/>
言以至麋鹿彪豹狐䑕鶴鴿雞犬猪羊鵝鴨之類凡有<lb/>
生有性者皆得可以取象非博物𤣥機之士能觸類而<lb/>
推之亦難知矣蓋取形又不須全似但以耳目口鼻行<lb/>
歩趨向得其髣髴皆是也嗚呼知人難於知天矣天有<lb/>
寒暑之可期人有傾危則在於反覆之間天有晦明之<lb/>
可見人有容貌則在於深厚之間天有旦暮之可數人<lb/>
<pb n="KR3g0045_WYG_001-17a"/>
則有朝秉權要暮為逐客朝處蒿萊而暮致青雲者實<lb/>
難知也惟用心若鑑之士則真偽不可逃也面有九曜<lb/>
鼻屬金眼屬木耳屬水口屬火面屬土左顴骨為羅右<lb/>
顴骨為計眉為紫炁人中屬月孛是也三主或自下而<lb/>
上為言者或自上而下為言者皆不足取以形之屬分<lb/>
可以無疑夫水生於天一金則生於地四金水形神者<lb/>
當自天庭至印堂為初主印堂至凖頭為中主凖頭至<lb/>
地閣為末主土者興中央之正色發於中宫如土形人<lb/>
<pb n="KR3g0045_WYG_001-17b"/>
自凖頭至印堂為初主印堂至天庭為中主凖頭至地<lb/>
閣為末主更有兼形則取其多為主又焉能逃此哉或<lb/>
曰面有十二宫印堂為命宫天倉地庫為財帛宫龍虎<lb/>
額角頭為兄弟宫日月角為父母宫三隂三陽為男女<lb/>
宫懸壁為奴僕宫魚尾為妻妾宫神光年夀為疾厄宫<lb/>
山林邊地為遷移宫正面為官禄宫精神地角福堂為<lb/>
福德宫相貌則總而言也取形之理分三主九曜十二<lb/>
宫之法無以易此希夷子曰人生天地之間不止於百<lb/>
<pb n="KR3g0045_WYG_001-18a"/>
千萬億數其立身以殊豈可遍言之也能廣此意以觀<lb/>
人知窮易象乃可得也何得一為喻成和子曰幽深微<lb/>
妙天之機也造化變移天之理也論天理以應人可也<lb/>
泄天之機以惑人天必罰之然而皇天無私惟徳是輔<lb/>
惟善人是為由是而觀則禍福無不自己求之者人有<lb/>
常言雖有窮困而通否極而泰居困之時不能致命遂<lb/>
志焉可求通居否之時不能修徳避難焉可求泰此易<lb/>
所謂貴乎藏器於身待時而動之君子也低視而心暗<lb/>
<pb n="KR3g0045_WYG_001-18b"/>
藏氣愚而色不和小人也<hi>已上與玉管照神論五種相法同</hi>
</p>
<p>
</p>
  </div>
</body>
</text>
</TEI>
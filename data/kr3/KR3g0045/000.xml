<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3g0045_WYG_000-1a"/>
欽定四庫全書　　　　　子部七<lb/>
　提要<lb/>
　　太清神鑑六卷　　　　術數類五<hi>命書相書之屬</hi>
　　　　<hi>臣</hi>等謹案太清神鑑六卷舊本題後周王朴<lb/>
　　　　撰乃専論相法之書也考朴事周世宗為樞<lb/>
　　　　密使世宗用兵所向克捷朴之籌畫為多歐<lb/>
　　　　陽修新五代史稱朴為人明白多材智非獨<lb/>
　　　　當世之務至於隂陽律法莫不通焉薛居正<lb/>
<pb n="KR3g0045_WYG_000-1b"/>
　　　　舊五代史亦謂朴多所該綜星緯聲律莫不<lb/>
　　　　畢殫然皆不言其善於相法且此書前有自<lb/>
　　　　序稱離林屋洞下山三載徧搜古今集成此<lb/>
　　　　書考朴家世東平入仕中朝逰跡未嘗一至<lb/>
　　　　江左安得有隠居林屋山事其為依托無疑<lb/>
　　　　盖朴以精通術數知名故世所傳竒異詭怪<lb/>
　　　　之事往往皆歸之於朴如王銍黙記所載朴<lb/>
　　　　與周世宗微行中夜至五丈河旁見火輪小<lb/>
<pb n="KR3g0045_WYG_000-2a"/>
　　　　兒知宋將代周其事絶誕妄不可信而小説<lb/>
　　　　家顧樂道之宜作此書者亦假朴名以行矣<lb/>
　　　　然其間所引各書篇目大都皆宋以前本其<lb/>
　　　　綜核數理剖晰義藴亦多微中疑亦出自宋<lb/>
　　　　人非後來術士之妄談也其書宋史藝文志<lb/>
　　　　不載諸家書目亦罕著録惟永樂大典頗散<lb/>
　　　　見其文雖間有缺脱而掇拾排比猶可得十之<lb/>
　　　　七八謹褒輯成編釐為六卷朴之名則削而<lb/>
<pb n="KR3g0045_WYG_000-2b"/>
　　　　不題以袪其偽焉乾隆四十六年九月恭校<lb/>
　　　　上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費　墀<lb/>
<pb n="KR3g0045_WYG_000-3a"/>
原序<lb/>
至神無體妙萬物以為體至道無方鼓萬物以為用故<lb/>
渾淪未判一氣湛然太極纔分三才備位是以隂陽無<lb/>
私順萬物之理以生之天地無為輔萬物之性以成之<lb/>
夫人生居天地之中雖禀五行之英為萬物之秀者其<lb/>
形未兆其體未分即夙具其美惡藴其吉凶故其生也<lb/>
天地豈容巧于其間哉莫非順其世循其理輔其自然<lb/>
而已故夙積其善則賦其形美而福禄也素積其惡則<lb/>
<pb n="KR3g0045_WYG_000-3b"/>
流其質凶而處夭賤此其灼然可知其確然不易也是<lb/>
以古之賢聖察其人則觀其形觀其形則知其性知其<lb/>
性則盡知其心盡知其心則知其道觀形則善惡分識<lb/>
性則吉凶顯著且伏羲日角黄帝龍顔舜目重瞳文王<lb/>
四乳斯皆古之瑞相見之間降之聖人也其諸賢愚修<lb/>
短猶之指掌㣲毫絲末豈得逃乎故相論形神之術自<lb/>
此而興焉其來極多其論至冗許負袁天綱陶隱居李<lb/>
淳風之後不可勝計然皆窮幽探賾得之至妙其或紊<lb/>
<pb n="KR3g0045_WYG_000-4a"/>
亂所說或異或同至使學者不能貫於一致余自穉嵗<lb/>
潛心於此考古驗今無不徵效遂特離林屋洞下山三<lb/>
載徧搜古今考之極𤣥者集成一家之書目之曰太清<lb/>
神鑑以其至大至明形無不鑑至清至瑩象無不分然<lb/>
未足奪天地賦形之機亦可盡人之性形耳謹序<lb/>
</p>
<p>
</p>
  </div>
</body>
</text>
</TEI>
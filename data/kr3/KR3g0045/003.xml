<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太清神鑑卷三</head> <lb/>
    <p>
<pb n="KR3g0045_WYG_003-1a"/>
欽定四庫全書<lb/>
　太清神鑑卷三<lb/>
心術論　形不勝貌心不昧術久昧者不明也為物所<lb/>
役故屈於用心為事所奪故謬於擇術卒至凶咎悔吝<lb/>
之及也然後怨天尤人比比皆是每一念想未嘗不為<lb/>
太息然臨事制物正心術而可取者有七乖心術而不<lb/>
可取者亦有七所可取者何一曰忠孝二曰平等三曰<lb/>
寛容四曰純粹五曰施恵六曰有常七曰剛直其不可<lb/>
<pb n="KR3g0045_WYG_003-1b"/>
取者一曰陰惡二曰邪穢三曰苛察四曰矜誇五曰奔<lb/>
競六曰諂䛕七曰茍且此皆出心術之不同而感於異<lb/>
也此古人有論心擇術之戒也或曰心術之不可取與<lb/>
所可取者各有此於形可得乎曰貌端氣和者忠孝骨<lb/>
正色靜者平等眉開眼大者寛容氣和閑暇者純粹面<lb/>
開凖黄者施惠鼻直神定者有常形肅貌古者剛直有<lb/>
是七者在所取也眼凶神露者險惡眼下嫩色者邪穢<lb/>
眼深肉横者苛察眼有忿氣者矜誇眼急色雜者奔競<lb/>
<pb n="KR3g0045_WYG_003-2a"/>
視流容笑者謟䛕氣麄身搖者茍且有此七者為心術<lb/>
在所不取也如眼下肉生龍宫福堂黄氣盤繞是有陰<lb/>
徳之人也夫徳物無心臨事無物體道而出體道而入<lb/>
世間種種一無干吾之靈臺果何心術之有哉所謂心<lb/>
術者乃以勉人之不及而已懼而行之亦可以同歸乎<lb/>
善而受道也<hi>玉管照神七可取同</hi>
論徳　徳為義大矣哉天之有大徳也四時行而長處<lb/>
高地之有至徳也萬物生而長處厚人之有徳也亦若<lb/>
<pb n="KR3g0045_WYG_003-2b"/>
是矣故天道祐之人心歸之享長生之榮且能孝於親<lb/>
能忠於君能和於人能濟於物為徳之先為行之表雖<lb/>
未陽賞必獲陰報未及其身必及子息是以善相者先<lb/>
察其徳而後相其形故徳美而形惡無妨為君子形善<lb/>
而行凶不害為小人荀子曰相形不如相心論心不<lb/>
如論徳此勸人為善也又言其徳為先矣夫形者譬之<lb/>
匠也材既美矣匠拙則棄之乃為不材之木也人之形<lb/>
美矣茍無徳則形以虚美而天禍人損遭之淩辱無疑<lb/>
<pb n="KR3g0045_WYG_003-3a"/>
也是知徳在形先形居徳後乍可有徳而形惡不可形<lb/>
善而無徳矣<lb/>
死生論　古之至人以生為勞佚以死為休息是以知<lb/>
來去非我而可以生可以死也將獨立乎萬物之上斡<lb/>
旋乾坤於太虚之中果何得死生而相耶此鄭之神巫<lb/>
見帶人子始以其子不可復治終則未死而老也徒下<lb/>
愚而不知道汨沒世事認已為有認物為我以生為可悦<lb/>
以死為可惡内焉所蔵於心思慮縈縈妄意一生面目<lb/>
<pb n="KR3g0045_WYG_003-3b"/>
乃變使人得以相之故神昏者死神亂者死神浮者死<lb/>
神雜者死以此言談動止俱失當不過數旬而死矣須<lb/>
更看淺深而斷然不可拘也嗚呼死生亦大矣世之迷<lb/>
者改頭換面沉溺苦海不知究也胡不斷所寂滅觀相<lb/>
識本來面目証果大事者而不然未免流轉死生之途<lb/>
而受苦惱也<lb/>
論神　神之為道出而不可見隠而不可求故虚而無<lb/>
形也則是索之於心隠而無象也則可測之於形昭昭<lb/>
<pb n="KR3g0045_WYG_003-4a"/>
然見於眉目之上幽幽然運於五臓之裏故人云晤盡<lb/>
則神逰於眼六徳則神思於心是神出處於形而為之<lb/>
表猶日月之光外照萬物而其神隠於日月之内也且<lb/>
夫人之眼明則神清昏則神濁清則六徳多六昧少濁<lb/>
則六昧多六徳少夫夢之境界葢神逰於心而所逰逺<lb/>
亦出五臓六腑之間與夫耳目視聴之内也其所逰之<lb/>
象與所見之事或因想而成或遇事而至亦吾一身所<lb/>
自有也故夢中所見之事乃在吾一身之中非出吾一<lb/>
<pb n="KR3g0045_WYG_003-4b"/>
身之外矣故白眼禪師說夢有五境一曰虚境二曰實<lb/>
境三曰過去境四曰見在境五曰未來境是神躁則境<lb/>
生神靜則境滅則知是境也由人動靜而生者也夫望<lb/>
其形而灑然而清或翹然而秀或皎然而明或凝然而<lb/>
瑩眉目聳動精彩射人皆由神發於内而見於表也其<lb/>
神清而和明而徹者富貴之象也昏而濁柔而怯者貧<lb/>
薄之相也實而靜者其神和玉管云詳而靜者其神安<lb/>
虚而急者其神躁故於君子善養其性者無暴其氣其<lb/>
<pb n="KR3g0045_WYG_003-5a"/>
氣不暴則形安形安而神不全者未之有也又云氣者<lb/>
陰陽之移人無寒暑之故不其難乎髣髴之間變則有<lb/>
氣神則同乎氣而有所主也及乎氣變而有形神止乎<lb/>
形而有寓也變而有生神則未嘗生變而有死神則未<lb/>
嘗死古之得道者不染塵埃不役於事為知神之妙與<lb/>
太虚同體知神之㣲與造化同用則為聖人至人神人<lb/>
為用如此是形在人世間者神則蔵於心發現於眉<lb/>
目之間猶未失其本真則以古為上清次之蔵次之媚<lb/>
<pb n="KR3g0045_WYG_003-5b"/>
又次之如流散昏濁是其從迷至迷一至如此不足論<lb/>
也聳然不動視之有威謂之古澄然瑩徹視之可愛謂<lb/>
之清怡然灑落視之難捨謂之媚各得其體格神氣而<lb/>
賦之未有不為公卿達而上則神仙矣媚雖有貴乃阿<lb/>
䛕謟佞之人雖在朝廷身之進退亦何足數似明不明似<lb/>
峻不峻謂之流散似醉不醉似困不困謂之昏濁嗚呼<lb/>
人之喪精失靈不知神之所謂以至為萬物同出入於<lb/>
機不知覺也<lb/>
<pb n="KR3g0045_WYG_003-6a"/>
論神有餘　神之有餘者眼色清瑩顧盼不斜眉秀而<lb/>
長精彩聳動容貌澄徹舉止汪洋灑然逺視若秋月之<lb/>
照霜天巍然近矚似和風之動春蘤臨事剛毅如猛獸<lb/>
而步深山處衆逸超似丹鳯而翔雲路其坐也若介石<lb/>
不動其臥也如棲鳥不揺其形也洋洋然如平水之流<lb/>
昻昻然如孤峯之聳言不妄發性不妄躁喜怒不動其<lb/>
心榮辱不易其操萬態紛錯於前而心恒一斯皆謂神<lb/>
有餘也神餘者皆為上貴之相凶災難入天禄永保其<lb/>
<pb n="KR3g0045_WYG_003-6b"/>
終矣<lb/>
論神不足　神之不足者不醉似醉常如病酒不愁似<lb/>
愁常如憂慽不睡似睡如睡纔覺不笑似笑忽如驚忻<lb/>
不嗔似嗔不喜似喜不驚似驚不癡似癡不畏似畏容<lb/>
止昏濁似染顛癎神色慘愴常如有失恍惚愴惶常如<lb/>
恐懼言語澁縮似羞隠蔵體貌低摧如遭淩辱色初鮮<lb/>
而後暗語先快而後訥此皆謂神不足也神不足者多<lb/>
招牢獄枉厄有官亦主失位矣<lb/>
<pb n="KR3g0045_WYG_003-7a"/>
論氣　論一人之至好御二氣以成徳交通而和也則<lb/>
萬物遂其性命乖戾不調也則萬物失其理此乃天地<lb/>
之氣見乎變化也石藴玉而山輝淵藏珠而川媚由夫<lb/>
至精之寳見乎山川也萬物之情美莫不發乎氣而見<lb/>
乎色矣夫形者質也氣者用也氣所以充乎質質所<lb/>
以運乎氣是以由氣以保形由形以安氣故質宏則氣<lb/>
寛神安則氣靜得失不足以動其氣喜怒不足以驚其<lb/>
神則於徳為有容於量為有度是謂厚重有福之相也<lb/>
<pb n="KR3g0045_WYG_003-7b"/>
形如材有松栢荆棘之異氣有規矩準繩之工隨材而<lb/>
成器隨形而制體故君子以形為善惡之地以氣為騏<lb/>
驥之馬善御之而得其道也是以善人之氣不急不暴<lb/>
不亂不躁寛能容物若大海之洋洋和能接物類春風<lb/>
之習習剛而能制萬態不足動其操清而能潔千塵不<lb/>
足汙其色小人反是則不寛而隘不和而戾不剛而懦<lb/>
不清而濁不正而偏不舒而急但視其氣之淺深察其<lb/>
色之躁靜則君子小人可辨矣氣長而舒和寛裕而不<lb/>
<pb n="KR3g0045_WYG_003-8a"/>
暴者為福壽之人急促而不匀暴然見乎色者為薄淺<lb/>
之相也且氣之為道又發乎顔表而為吉凶之兆也其<lb/>
散如毛髪其聚如黍米望之有形按之無跡出入一面<lb/>
之部位又應人之禍福若氣呼吸無聲耳不自聞或臥<lb/>
而不喘者謂之龜息壽相也其或呼吸氣盈而動者乃<lb/>
為夭死之人孟子不顧萬鍾之禄以善養其氣者也爭<lb/>
升合之利而悻悻然戾其色暴其氣者何足道哉　氣<lb/>
之所以養形在五臓六腑之間因七情而歛散故發於<lb/>
<pb n="KR3g0045_WYG_003-8b"/>
五嶽四瀆之上有六氣之變能清濁以無餘湛然寂如<lb/>
固山水之淵非六氣可得而取也青龍之氣如祥雲襯<lb/>
月朱雀之氣如朝霞暎水勾陳之氣如黑風吹雲螣蛇<lb/>
之氣如草木將灰白虎之氣如凝脂塗油𤣥武之氣如<lb/>
膩烟和霧六氣之中惟青龍為吉其他或主破散或主<lb/>
憂驚或主哭泣或主陰賊如骨形不入格終身為所累<lb/>
如形骨正當候得數然後氣散名顯也亦看所賦之深<lb/>
淺而消息之人有異相不貴由為雜氣所繞如逺山竒<lb/>
<pb n="KR3g0045_WYG_003-9a"/>
峯秀嶂小為雲霧所蔽不可得而見也一遇匝地清風<lb/>
當天皎月奇峯秀嶂非特可覽於目前必使留戀難捨<lb/>
也<lb/>
大畜秘神氣歌　天中青色見年内染㣲疴直下來年<lb/>
上定主見閻羅只到天牢上入獄亦由他並準青光起<lb/>
憂驚病至多青中更又黑必損自家錢散下雙家獄官<lb/>
事欲相牽印堂黄氣起官禄定高遷白氣家遭䘮青來<lb/>
口舌纒中正發黄絲守令職無疑赤㸃中心出公事别<lb/>
<pb n="KR3g0045_WYG_003-9b"/>
妻兒青光驚必恐黑色怪神窺白色憂䘮事迍邅事日<lb/>
隨白絲攔鼻上繞口當年哀黑生一月内財被賊來欺<lb/>
黑氣横長起夫妻欲散離白光横過鼻子息更妨之訟<lb/>
獄横氣起在禁脫枷災青絲下眉首入獄共咨嗟黑氣<lb/>
如斯至獄死更無救赤又浮青色離獄亦有咎黄氣生<lb/>
高廣如鼔掛懸空百日為明牧無中定貴封黄色來四<lb/>
季應好事千通色又房心應官高職轉雄若占天中位<lb/>
榮華與廣同雙人促一鼔必定拜三公入準天中應侯<lb/>
<pb n="KR3g0045_WYG_003-10a"/>
王列土封印堂黄似月魁第扼朝中日角黄絲髪兄弟<lb/>
有懽怡白光來庫墓刀兵自失期入匱愛財物𤣥坐鬬<lb/>
訟疑喧爭觀上下朱光口舌非厨中發黄色喜在六旬<lb/>
餘或因州府事得職又非虚房心生日花飛道入山家<lb/>
不來日下住抱疾主顛邪天庭發黄色白屋出公卿青<lb/>
白如還起高官被罷停白黄居此位妻兒又折迎若遇<lb/>
他人婦必定共交情鄉路黄絲發公卿白日封赤氣離鄉<lb/>
走黑光死路中白色來就額不出五旬間走䘮終是有<lb/>
<pb n="KR3g0045_WYG_003-10b"/>
防避定應難眉頭黄色起喜事自相迎若見紅光起吉<lb/>
慶更加榮白氣圓眉轉因之或受驚直下君須看入獄<lb/>
見災迍若下來年上徒流仔細防中陽黄氣起至年定<lb/>
封侯赤氣來奸坐婦人外遭偷尺陽黄潤澤妻妾豈常<lb/>
人目下黄來耳官職自榮身眉頭生赤氣準上又相迎<lb/>
多應一年内無辜入杳冥白光逰目下哭泣即時聞旋<lb/>
繞眉閒轉家因犯鬼神黑光遊目下子息病相侵若方<lb/>
圓一寸罪至決歸刑顴上黄色新叅迎見貴人白光停<lb/>
<pb n="KR3g0045_WYG_003-11a"/>
巷路定作逺行身黄白入奸門飛來入精舎婦人自此<lb/>
奸不論春與夏直上準頭齊陰相得盜藉走去右顴停<lb/>
妹姊外人話入至家人部定作郎君婦黄光逕兩耳年<lb/>
中封壽位直下似人形女人得貴壻赤色在邊庭渾家<lb/>
被大驚若上山林際尖炎滅夭形青光在耳畔蛇蝎惡<lb/>
侵君白絲來兩眼當為病死人赤光生甲匱入至命堂<lb/>
中只因財產上訟事見災凶赤色入欄櫪牛馬不能行<lb/>
青光被觸損黑氣至無生奴婢赤氣起僕走休咨嗟若<lb/>
<pb n="KR3g0045_WYG_003-11b"/>
有𤣥光發身當死女家陂池發青色田水有凶災白光<lb/>
防井溺黑氣墜江哀部位并生尅五行意審裁一虚含<lb/>
萬物消息屬天才<lb/>
紫堂靈應補氣歌　赤氣天中年上停若纒眉際定歸<lb/>
㝠只在天中獨横立斯人清晝被刀兵赤下目來紅潤<lb/>
澤因公得爵定分明赤若眉頭分目下男私外婦女他<lb/>
情天中白氣來邊地年内逢災急須避直下印堂官事<lb/>
起夫婦生心要離異黑臨地部愁親病婦人產難終須<lb/>
<pb n="KR3g0045_WYG_003-12a"/>
定若為凖上入奸門無故因他婦害命只來坐上自當身<lb/>
是定文書來喜慶黑色夭中欲得平下來雙獄受繩刑若<lb/>
到年上身遭病直來入口死於刑氣似烏虚至顴勢忽到<lb/>
兩眉憂卒死若如小帶横眉上壽絶人間並無子圓光黄<lb/>
色天中見士人必拜公侯靣凡度之流皆主權氣色四時<lb/>
看改變状如鐘皷下天獄公卿自至榮高禄若似蛇狀位<lb/>
星郎庶人得之進金玉中庭懸鼓三公相蠶絲之氣得官<lb/>
禄色若黄澤一世終無䧟獄刑印堂黄色方寸明八旬之<lb/>
<pb n="KR3g0045_WYG_003-12b"/>
内入朝庭赤色來之主失職上來忠事堪經營鼻梁火色<lb/>
憂官撓青來年上病相縈白氣當年遭哭泣黑氣入口死<lb/>
分明司空黄色應時開五旬之内横財來上至印堂封爵<lb/>
禄如日初升位輔台準頭赤色似生麻八旬之内有諠譁<lb/>
若在公門逢此氣定遭笞撻至君身白氣至頤年内死又<lb/>
知魂魄有虚驚黑色兩邉憂父母青光黑白䘮家親人中<lb/>
黄色甚奇哉不及眉間喜异常若更通行兩頰上必定髙<lb/>
榮作正郎可憐藥部生𤣥色見病之時不用醫天府黄廕<lb/>
<pb n="KR3g0045_WYG_003-13a"/>
光潤澤三旬之内得天財狀如細栁抽纎葉身入朝堂列<lb/>
鳳臺若如紫色紅光潤不出旬中喜語來闕庭黄色上天<lb/>
中大拜公侯在季中若至司中㣲進退四方相接入皇宫<lb/>
武庫紫黄如懸鼓將軍印綬位非虚若立若飛來入相不<lb/>
宜受物寄閑居兵闌武庫即同看赤光白日被刀攅白色<lb/>
外來驚險難黄光出將見加官黑氣遭兵須陷死青光上<lb/>
送無多端語息四時生改變此篇靈應細詳觀<lb/>
氣色法訣　凡看人氣色須天色方曉傍起時就幃幄<lb/>
<pb n="KR3g0045_WYG_003-13b"/>
中以紙燭照看辨認方驗吉凶無失共就簷光處面背<lb/>
非本分氣色者也輙不得洗靣盥潄飲湯藥然後看之<lb/>
亦難驗矣且五臓初氣色即早朝靣養息於心故侵晨<lb/>
觀之則見五臓五色清氣朝於靣也其凶惡氣色無時<lb/>
朝發於靣或觸事憤怒而發或感物憂喜而成或飲酒<lb/>
而色赤青或營幹而亂理色活漫皆非本臓之色一時<lb/>
亟發而成故吉凶難辨也其有不於早晚看者第令凝<lb/>
神静坐良久看之庶幾有徵焉若夫不拘早晚酒後醉<lb/>
<pb n="KR3g0045_WYG_003-14a"/>
中怒間汗後更不停待而看者此則又有一時浮暴之<lb/>
氣發現其先見之吉凶難可得也<lb/>
氣色形狀　青色如𤓰黄色如蠟赤色如火白色如脂<lb/>
黑色如漆此五者色之正發之甚者也五臓所生一曰<lb/>
水水之於物為精其臓在腎其神𤣥㝠發色為黑其旺<lb/>
在冬精具矣則神從之也二曰火火之於物為氣其臓<lb/>
在心為神丹元發色為赤其旺在夏神至矣則魂從之<lb/>
也三曰木木之於物為䰟魂者陽物也其臓在肝其神<lb/>
<pb n="KR3g0045_WYG_003-14b"/>
龍煙發色為青其旺在春䰟在矣則魄配之也四曰金金<lb/>
之於物為魄魄者隂物也其臓在肺其神皓華發色為白<lb/>
其旺在秋精神魂魄備其意在焉故五曰土土之於物<lb/>
為意意者其臓在脾其神常黄發色為黄其旺四季也是<lb/>
故皆朝於一面而息於五臓也五色所生定憂辱青色<lb/>
主憂事若色厚者主憂重色輕者主憂㣲色散者主憂<lb/>
鮮色盛者主憂𦂳色白主哭事若色厚者主大䘮浮者<lb/>
主輕䘮色散者主外服也色顯者主䘮近也赤氣主擾<lb/>
<pb n="KR3g0045_WYG_003-15a"/>
若色盛者主刑獄色濃者主刑死色黯者主病重色散<lb/>
者主病瘥也黄色主喜慶若色盛者主大慶色薄者主<lb/>
小喜色散者主喜退急者主喜近也<lb/>
六神氣色　兩眼黑白分明神光紅黄精彩射人者謂<lb/>
之青龍之色主遷轉官軄招進財帛喜慶之事面色赤<lb/>
如撒丹擾如烟昏者病燥者謂之朱雀之色主有官災<lb/>
口舌驚擾之事面上拂拂如灰土色精神昏濁者謂之<lb/>
螣蛇之色主驚憂怪夢不祥家宅不安之事眼色湛濁<lb/>
<pb n="KR3g0045_WYG_003-15b"/>
黑白不分神光昏翳眼下青鋪者謂之勾陳之色主牽<lb/>
連負累迍滯之事兩眼白氣閃閃似淚不淚瑩白光者<lb/>
謂之白虎之色主䘮凶亡服外孝之事唇黑而顫口傍<lb/>
左右黑氣拂拂者謂之𤣥武之色陰私小人相害失脫<lb/>
損盜之事<lb/>
𤣥靈寳文　夫氣之色發天府如豆大貫鬢邊有黄色<lb/>
應者主得藩郡之任黄色光在印堂當中有一紫色如<lb/>
豆者一年内主大拜黄色在天部貫金匱及連至精舎<lb/>
<pb n="KR3g0045_WYG_003-16a"/>
道術又華盖上盤旋縈繞者主得兵權及轉軄賞財兼<lb/>
產主得貴子紫色如少蠶許主將加官或是封拜其次<lb/>
領鎮如顴骨上兩道黄色横者主出外必當喜事旬日<lb/>
至如青色從耳門前出下臨大海者受少驚恐若黑來<lb/>
主有閒憂内應黄在兩法令上及連至準頭者横財四<lb/>
十日應更壽上有應者得財萬貫已上青在山根通過<lb/>
兩眼頭者主陰私公事紫色從兩天中天府直下者又<lb/>
如蠶絲三五月半年外作丞郎青色從天庭上如韭葉<lb/>
<pb n="KR3g0045_WYG_003-16b"/>
大垂二寸者主外服期至十日至紅色如梧桐子許在<lb/>
地部上主百日内往南方領郡天中黄色直下來中正<lb/>
者八十日内恩賜詔書至少赤色眉上垂下者主勘事<lb/>
青色或在目上赤色垂貫眼及顴上赤者四十日内憂危<lb/>
刑法印堂有黑赤極分明命門青者一月内中風六十<lb/>
日内死潤澤赤者即不死赤色從耳門出似馬肝色此<lb/>
是將染腹疾之厄赤色如筋在準上下至人中二十日<lb/>
内被人損外口舌公事至赤色從年上分貫兩顴者八<lb/>
<pb n="KR3g0045_WYG_003-17a"/>
十日内有大殺公事及身不至死地部上起赤色者<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
酒濁病赤色貫兩令上者憂公事四十日至赤色從鼻<lb/>
尾中下入家舎者奴婢中有陰私口舌事成赤色如毛<lb/>
從耳邊出至及蘭堂上應者一月内主馬失墜厄眼頭<lb/>
上下有黄色下垂者左是男喜右是女喜及妻有喜赤<lb/>
色從眉頭連幞頰額邊出者主虧官物被勘責事二十<lb/>
日内至如黄色似蠶絲錢許者貫左右兩眉上更印中<lb/>
應時八十日内主朝判府推也色黄如印足起貫邊地<lb/>
<pb n="KR3g0045_WYG_003-17b"/>
者二十日遭公事失位逺行之憂若黄色應即解之赤<lb/>
色從太陽上起入邊地起者被損失眼臉色如筋許從<lb/>
外入者被人謀已從内出者擬有相訴之說謹慎眼上<lb/>
下臉俱赤者主家有重病人若印部有左右赤色憂父<lb/>
母厄年上㣲赤主患脾之病老不至安壽上及準頭者<lb/>
亦憂重病黄色從金匱起貫連壽上甲匱不到懸壁主<lb/>
得財其喜兼得水土官一年内至東起貫大海内當年<lb/>
主水災地部紫色圓黄色主貴顯赤色如撒者二七日<lb/>
<pb n="KR3g0045_WYG_003-18a"/>
内主爭訟事起或如麻筋在兩法令上入獄厄㣲赤刑<lb/>
獄并兩府來嬪上主爭競之事黄色如筋斜兩位者主<lb/>
東南上勾當公事得財或丁部南上奉使得財物若更<lb/>
臨金匱如車輪者得財萬數也<lb/>
色論　天之蒼蒼其正色邪雲霧乃其氣耳人之賦形<lb/>
受命於天地相為流通是所稟之氣有變動而色有定<lb/>
體也定體之色不止於蒼蒼其屬有五行之異金色白<lb/>
木色青水色黑火色赤土色黄得正色為五行不相尅<lb/>
<pb n="KR3g0045_WYG_003-18b"/>
者不滯為貴雜色蔽之即差然色之正不可無氣現日<lb/>
月角温粋可愛為貴如枯燥昏暗不獨難發亦平生多<lb/>
主脾胷心腹之疾水火獄訟之厄或因骨肉法部局可<lb/>
取縱發則災立至古人有蠶吐絲之說自頷而開其吐<lb/>
絲也通體明快人之將發自準頭而開其頓發見無翳<lb/>
然後發入諸部位則見所任之職所居之分如發入處<lb/>
有瑕翳則軄分不免有凶或無瑕翳則全吉矣更在知<lb/>
五色所生非吉凶之屬論色無出此者有神色未透天<lb/>
<pb n="KR3g0045_WYG_003-19a"/>
庭亦發者是其準頭開而得部位貴皆以相應不必至<lb/>
天庭也或有陰晴未定不必至凖頭也所謂貴處印堂<lb/>
帝座内府馹馬龍虎日月地角是也無貴而頓覺是謂<lb/>
不祥此說非言可盡修養之功消息之至可見矣若夫<lb/>
觀之寂然難取難捨有道者之色觀之瑩然不雜不亂<lb/>
得意者之色如嬌如滿自得者之色視之慘然陰合陽<lb/>
散細人之色視之茫然如得如失有憂之色其頓發皆<lb/>
凖頭也<hi>觀妙經色論同</hi>五形之人得其本色或得相生之色者<lb/>
<pb n="KR3g0045_WYG_003-19b"/>
善五色得地者春色要青夏色要紅秋色要白冬色要<lb/>
黑又盡善也<hi>餘與瑋琳洞中秘宻經同</hi>四重旺相休囚春三月青色<lb/>
旺赤色相白色囚黑色死夏三月赤色旺青色相黑色<lb/>
囚白色死秋三月白色旺赤色相青色囚黑色死冬三<lb/>
月黑色旺白色相赤色囚青色死<lb/>
四季氣色形狀　春欲起夏欲横秋欲下冬欲蔵失其<lb/>
時者皆不利也亦猶四時物理且春欲起者春有出生<lb/>
之象夏欲横者夏有長養之象秋欲下者秋有收歛之<lb/>
<pb n="KR3g0045_WYG_003-20a"/>
象冬欲蔵者冬有閉塞之象其有或方或圓形象萬端<lb/>
者亦在别術斷之<lb/>
青色出沒　青色初起如銅青將盛之時如草木初生<lb/>
欲去之時如碧雲之色霏霏然浮散五行屬木旺在春<lb/>
相於夏囚於秋死於冬發則主憂枯主外憂潤主大憂<lb/>
混主逺憂散主憂觧應在亥夘未日及月以色深淺斷<lb/>
之<lb/>
青色吉凶歌　天中光澤得詔貴枯燥須憂詔責亡秋<lb/>
<pb n="KR3g0045_WYG_003-20b"/>
色發從年上去陰私口舌厄難當陽尺憂行兼疾病天<lb/>
庭主客繫堪憂交友婦須通外客司空忽起被徒囚巷<lb/>
路但成百里威大陽定與妻相打外傷枉死被讒言若<lb/>
是太陽連入目必招縣宰惡笞鞭房小春發當生子壽<lb/>
上當憂口舌牽坑塹對須㸔大怪陂池<hi>壽上應以上同</hi>蛇怪不<lb/>
堪言山林花馬妖呈異欄櫪馬牛有怪愆忽在井竈釜<lb/>
鳴響不然井溢湧寒泉命門甲匱憂凶厄凖頭兄弟父<lb/>
母䘮散失主邊防失職人中愁有别離傷承漿不日當<lb/>
<pb n="KR3g0045_WYG_003-21a"/>
遭病大海須防水溺亡若臨月角須憂賊若有川文官<lb/>
禄遷日角臨蠶如傅粉印堂退口病遲延道上或逄憂<lb/>
阻滯山林蛇虎厄難當若來金匱并墻壁財物三旬共<lb/>
可傷姦門怕被外妻撓眼下横來病苦纒壽上若逄憂<lb/>
病厄更憂債負禍來煎口畔入來憂餓死更兼枉濫事<lb/>
相牽三位囚傷子孫損半月之閒入墓眠天門三十日<lb/>
財至天井圓珠武官位病人値此病難安囚人見之尤<lb/>
迍滯<lb/>
<pb n="KR3g0045_WYG_003-21b"/>
黄色出沒　黄色初起如蠶吐絲將盛之時如蠒之未<lb/>
繰或如馬尾欲去之時如栁色之花摶聚斑駁然五行<lb/>
屬土旺在四季相於春休於夏囚於秋死於冬又為胎<lb/>
養之發則皆主吉慶但不宜入口即主瘟病日則在酉<lb/>
申寅午戌日應之旬則在子午戌辰旬應之萬無一差<lb/>
須以深淺斷逺近為定耳<lb/>
黄色吉凶歌　黄色天中列土分圓光重大拜公卿更<lb/>
過年上井竈部有功常受賜高勲或如月出照年上<hi>天中</hi>
<pb n="KR3g0045_WYG_003-22a"/>
<hi>入</hi>定當宿衛入朝門若經兩闕<hi>天中/入</hi>即徴拜金匱<hi>天中入</hi>
詔賜帛與銀忽至闕庭<hi>天中入</hi>官驟轉不然即是得財盈<lb/>
或是龍形須受賞如懸鐘皷位槐庭若似蠶絲官必得<lb/>
春來年上喜忻忻武庫光潤將軍福亦主喜慶陽尺并<lb/>
母墓喜并田宅事更宜父母少災迍司空百日得財寳<lb/>
右府裏内勑來徵重眉交友如棊子七箇旬中左右丞<lb/>
更過<hi>重眉過</hi>山林天中者徵為博士最為榮印堂如月六<lb/>
旬内拜作將軍鎮百城便似連刀天庭至<hi>上至天庭</hi>下及凖<lb/>
<pb n="KR3g0045_WYG_003-22b"/>
頭亦分明斷他縣令忽遷轉長吏分官直闕庭大體發<lb/>
時多喜慶亦言逺信至逡巡山根聽向皆稱遂太陽必<lb/>
定得財慶少陽喜慶重重過魚尾有吉引前行若似龍<lb/>
形年上見連色天中拜上卿眉眼之下有子象左黄<lb/>
生男右女生婦人有以反前諭金匱家内財帛人壽上<lb/>
栁葉主財入歸來逺信至中庭出自凖頭庭衝位<hi>天中天庭</hi>
驟貴封侯起有乗蘭臺必得尚書綬内厨酒食倍逄恩<lb/>
大海惟宜渉江者日月三公位顯清甲匱生來財主庫<lb/>
<pb n="KR3g0045_WYG_003-23a"/>
内倉中似有蛇形道尚三位財如拾中角牛馬喜方成<lb/>
眉位有園多好事酒樽酒饌得豐醇<lb/>
赤色出沒　赤色初起如火始燃將盛之時炎炎如絳<lb/>
繒欲去之時如連珠累累然而去於五行屬火旺在夏<lb/>
相於春死於秋囚於冬發主公私鬬訟口舌驚擾之事<lb/>
潤主刑厄細薄主口舌鞭笞應寅午戌并己未日旬中<lb/>
則辰戌以色定之<lb/>
赤色吉凶歌　天中連印鼻頭赤中旬車馬驚令死下<lb/>
<pb n="KR3g0045_WYG_003-23b"/>
來年上爭競災左右逺行須病住陽尺驚恐厄鬬生武<lb/>
庫友婦折傷災天庭必有憂囚事若見司空鬬罵來交<lb/>
友朋求離别去在職當憂上位刑無職定同父友鬬額<lb/>
角如値死於兵印堂爭鬬被憂囚若在山根驚怕憂太<lb/>
陽夫妻求離别年上暴厄亦堪愁又却斷他生貴子房<lb/>
中妻不產賢侯三男三女病災迍壽上如豆與妻爭年<lb/>
上凖頭連發此夫妻爭鬬太難明命門甲匱須兵死凖<lb/>
頭官府事牽縈墻壁之上財必失外圓當紫得官榮武<lb/>
<pb n="KR3g0045_WYG_003-24a"/>
官巡捕㸔魚尾盜賊收擒倍稱情牛角㸔來牛馬厄山<lb/>
林蛇虎又堪驚忽眼下如蠶絲發妻子因何爭鬬聲金<lb/>
匱奸門招撓事承漿為酒起喧爭陂池井部相連接因<lb/>
水逄財却稱情田上見之田地退口邊横入禍全生酒<lb/>
樽酒肉宜相㑹地閣田岸有訟成若在山林須慎火又<lb/>
兼家内損財并命門發到山根止更過眉上左耳平只<lb/>
定六旬遭法死婦人右耳疾來頻<lb/>
白色出沒　白色初起如白塵拂拂將盛之時如膩粉<lb/>
<pb n="KR3g0045_WYG_003-24b"/>
散㸃或如白紙欲去之時如灰垢之散五行屬金金旺<lb/>
在秋相於夏囚於春死於冬發主哭泣憂撓潤主哀泣<lb/>
細憂重浮憂輕散病瘥應在巳酉丑日旬在子戌旬中<lb/>
應之及秋月<lb/>
白色吉凶歌　天中春色來年上鬬戰刀兵事可愁左<lb/>
廂必定主憂惱陽尺將行走外州發在奸門因婦女皮<lb/>
乾入獄内遭囚又主男女相妬害交友婦須被外求山<lb/>
根見者主憂囚男女逄他必死憂壽上徒囚君不見堂<lb/>
<pb n="KR3g0045_WYG_003-25a"/>
上父母死堪愁命門甲匱凶來急内厨酒肉致傷亡承<lb/>
漿逄見身當䘮大海遭時主水殃印堂白氣哭爺娘若<lb/>
在命門兄弟當姦門若招主私慟中嶽横紋有家䘮日<lb/>
月角中憂重服法令陂池脚足傷眼下横紋夫婦鬬凖<lb/>
頭還是競田庄地閣横遮牛馬損若侵年壽死公婆入<lb/>
口分明憂口舌囷倉上有賊還多<lb/>
黑色出沒　黑色初起如烏鳥尾將盛之時如黑髪得<lb/>
膏欲去之時如落垢昧五行屬水旺於冬相於秋囚於<lb/>
<pb n="KR3g0045_WYG_003-25b"/>
夏死於春發主病災厄潤主死亦兵亡枯翳客死散主<lb/>
病痊日應在申子辰日旬應在甲寅旬及冬月以旺為<lb/>
應<lb/>
黑色吉凶歌　天中必定失官勲忽於顴上似官刑若<lb/>
還至下來年上病患相纒䘮此身天獄年上應獄死高<lb/>
廣逄時病主亡陽尺過來凶可得天庭客死在他鄉四<lb/>
煞賊來成凶賊司空病疾苦纒身右府生來憂此位重<lb/>
眉不利逺行征額角黑廣善為偷印堂移徙㸔他州山<lb/>
<pb n="KR3g0045_WYG_003-26a"/>
根必死於旬日太陽疾病厄堪憂牢獄至眼憂牢獄法<lb/>
令入口形分八更有眉頭青色應百日飲酒還醉殺眼<lb/>
目兼更赤色閒二旬或訟見血光外陽發被人欺刼年<lb/>
上憂死困灾傷男女憂他男女厄壽上入耳卒中亡命<lb/>
下甲匱遭燒死凖頭憂病外來殃黑發三陽黑氣多失<lb/>
官停職事波波更上發來年壽上天中有黑見閻羅黑<lb/>
氣入口死於夏顴上兄弟婦奔逃奸門切忌女相干日<lb/>
角若臨妻亦亡井部黑氣水溺死印堂退光非謬假横<lb/>
<pb n="KR3g0045_WYG_003-26b"/>
飛壽上防逄災六十日内須應也黑氣額上父母死生<lb/>
來眼下子孫殃若見下來年壽上自然病死入㝠途黑<lb/>
氣三陽至盜門奸私賊冦豈堪論更見黑色鼻凖上知<lb/>
君財破避無門黑生妻部及年上妻厄身災非是旺更<lb/>
兼入井下陂池切記水殃心莫忘黑氣朦朦散面門四<lb/>
季切忌小災迍若生口入氣厨竈必定遭他毒藥人黑<lb/>
色天中年壽上更從地閣似烟籠又如黑色初發散此<lb/>
箇須㬰命必終眉間横入左右耳百日之中人定死天<lb/>
<pb n="KR3g0045_WYG_003-27a"/>
明天井忌失財驛馬常防遭險墜虎角頻遭虎犬傷人<lb/>
中井部水中亡年壽山根同位斷地閣爭田訟見殃若<lb/>
侵法令遭公訟大海見之奴婢逃墻壁生來合中嶽定<lb/>
歸泉下哭聲高<lb/>
紫色出沒　紫色初起如兎毫將盛之時如紫草欲去<lb/>
之時如淡烟籠枯木隐隐然得土木之餘氣為四時胎<lb/>
養之氣亦旺在四季更無休囚發皆為吉應日亦與黄<lb/>
色同意矣<lb/>
<pb n="KR3g0045_WYG_003-27b"/>
紫色吉凶歌　紫氣天中八時分蘭臺月角得財頻法<lb/>
令生來逄印信終是刑名不及身壽上俄然一字横家<lb/>
中新婦喜分明天門川字將軍祿天井圓珠享大榮𤣥<lb/>
璧福堂知積慶若當地閣創家居山根忽有終加職驛<lb/>
馬全生喜有餘𤣥璧左邊遷官職山林精舎喜相須陂<lb/>
池位上增餘福中嶽横紋貴自如<lb/>
十天羅者天之凶殺之神也人亦有所像多滿面黑色<lb/>
四起為死氣天羅白色者為䘮哭天羅青色者為憂滯<lb/>
<pb n="KR3g0045_WYG_003-28a"/>
天羅玉管照神局又云青色深者亦主䘮死黄色者為<lb/>
疾病天羅如脂膏塗抹者為酒食天羅眼流而視急者<lb/>
為姦淫天羅色焦如火者為破敗天羅如醉如睡者為<lb/>
牢獄天羅笑語失節者為鬼掩天羅氣如霧昏者為退<lb/>
散天羅也<lb/>
論氣色定生死訣　凡氣色者額上忽有氣如塵抺者<lb/>
名曰醫無休廢六十日内死額上連髪際黑氣或白氣<lb/>
狀如蚯蚓横起者名曰連天休廢二年内死左右鼻孔<lb/>
<pb n="KR3g0045_WYG_003-28b"/>
黑氣横過如虚氣者名曰垂起休廢不出六日死左右<lb/>
眼下如塵黑氣生者名曰靈光休廢一年内死頤下拂<lb/>
拂如塵起行連項者名曰纒命休廢八十日内死印堂<lb/>
上有赤白色血者名曰毁祿休廢受極刑死九十日應<lb/>
鼻上忽忽如塵起或如粉塗者名曰理獄休廢主居官<lb/>
破位三年内死左右額上拂拂如塵起者名曰傍行休<lb/>
廢二年内死財破六親離厄左右兩眼忽有白貫入神<lb/>
光者名曰烖神休廢一百日内死口四邊白色旋繞者<lb/>
<pb n="KR3g0045_WYG_003-29a"/>
名曰守魂休廢五十日内死左右耳邊忽若塵成兩三<lb/>
條者名曰動海休廢一百日内刑獄死左右耳輪後灰<lb/>
旋者名曰通遊休廢一百日内刑獄死左右耳輪後氣<lb/>
如粉氣者名曰飛天休廢六十日内死腦後連腦白氣<lb/>
如塵飛起成條者名曰貫中休廢三十日内主死決也<lb/>
定病氣生死之訣　五蔵有五氣五氣各有時春三月<lb/>
白氣入口耳鼻者死此得囚死色也餘皆倣之凡看病<lb/>
人青色從上入下者易瘥從下去上者難愈凡常白忽<lb/>
<pb n="KR3g0045_WYG_003-29b"/>
黑常黑忽白常肥忽瘦常瘦暴肥神魂常靜而恍惚似<lb/>
醉者色澤常清而忽昏濁如黯者豐足不常之變盡為<lb/>
卒死之兆矣病人目㝠㝠妄視舌卷縮者謂之心炤即<lb/>
日死面色慘黄唇青短縮者謂之脾絶不出十日死齒<lb/>
牙乾焦耳黑而聾者謂之腎絶不出旬日死口張不合<lb/>
眼晴反惡者謂之肝絶不出旬日死肥膚枯槁鼻黑孔<lb/>
露者謂之肺絶不出旬日死凡人目下五色併起者不<lb/>
出十日死髪直乾脆者不出半月死面色忽如馬肝望<lb/>
<pb n="KR3g0045_WYG_003-30a"/>
之一如青龍之黑不出三日死四墓發黑色者死年上<lb/>
横黑氣者死五命廢得紫色者皆得鬼色死之人也<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0003_SBCK_001-1a"/>
孔叢子卷第一<lb/>
嘉言第一<lb/>
夫子適周見萇弘言繼退萇弘語劉文公曰<lb/>
吾觀孔仲尼有聖人之表河目而隆顙黄帝<lb/>
之形貌也脩肱而龜背長九尺有六寸成湯<lb/>
之容體也然言稱先王躬履廉譲洽聞強記<lb/>
愽物不窮抑亦聖人之興者乎劉子曰方今<lb/>
周室衰㣲而諸侯力争孔丘布衣聖将安施<lb/>
<pb n="KR3a0003_SBCK_001-1b"/>
萇弘曰堯舜文武之道或弛而墜禮樂崩䘮<lb/>
其亦正其綂紀而巳矣旣而夫子聞之曰吾<lb/>
豈敢哉亦好禮樂者也<lb/>
陳惠公大城因起凌陽之䑓未終而坐法死<lb/>
者數十人又執三監吏将殺之夫子適陳聞<lb/>
之見陳侯與俱登䑓而觀焉夫子曰羙哉斯<lb/>
䑓自古聖王之爲城䑓未有不戮一人而能<lb/>
致功若此者也陳侯黙而退遽竊赦所執吏<lb/>
<pb n="KR3a0003_SBCK_001-2a"/>
旣而見夫子問曰昔周作靈䑓亦戮人乎答<lb/>
曰文王之興附者六州六州之衆各以子道<lb/>
來故區區之䑓未及期日而巳成矣何戮之<lb/>
有乎夫以少少之衆能立大大之功唯君爾<lb/>
子張曰女子必漸乎二十而後嫁何也孔子<lb/>
曰十五許嫁而後從夫是陽動而隂應男唱<lb/>
而女随之義也以爲紡績組紃織絍者女子<lb/>
之所有事也黼黻文章之羙婦人之所有大<lb/>
<pb n="KR3a0003_SBCK_001-2b"/>
功也必十五以徃漸乎二十然後可以通乎<lb/>
此事通乎此事然後乃能上以孝於舅姑下<lb/>
以事夫養子也<lb/>
宰我使于齊而反見夫子曰梁丘據遇虺毒<lb/>
三旬而後瘳朝齊君㑹大夫衆賔而慶焉弟<lb/>
子與在賔列大夫衆賔並復獻攻療之方弟<lb/>
子謂之曰夫所以獻方将爲病也今梁丘子<lb/>
巳瘳矣而諸夫子乃復獻方方将安施意欲<lb/>
<pb n="KR3a0003_SBCK_001-3a"/>
梁丘大夫復有虺害當用之乎衆坐黙然無<lb/>
辭弟子此言何如夫子曰汝說非也夫三折<lb/>
肱爲良醫梁丘子遇虺毒而獲瘳諸有與之<lb/>
同疾者必問所以巳之之方焉衆人爲此故<lb/>
各言其方欲售之以巳人之疾也凢言其方<lb/>
者稱其良也且以叅據所以己之之方優劣<lb/>
耳<lb/>
夫子適齊晏子就其舘旣宴而私焉曰齊其<lb/>
<pb n="KR3a0003_SBCK_001-3b"/>
危矣譬若載無轄之車以臨干仞之谷其不<lb/>
顛覆亦難冀也子吾心也子以齊爲㳺息之<lb/>
館當或可救子幸不吾隠也夫子曰夫死病<lb/>
不可爲醫夫政令者人君之銜轡所以制下<lb/>
也今齊君失之巳乆矣子雖欲挾其輈而扶<lb/>
其輪良弗及也抑猶可以終齊君及子之身<lb/>
過此以徃齊其田氏矣<lb/>
齊東郭亥欲攻田氏執贄見夫子而訪焉夫<lb/>
<pb n="KR3a0003_SBCK_001-4a"/>
子曰子爲義也丘不足與計事揖子貢使答<lb/>
之子貢謂之曰今子士也位卑而圖大卑則<lb/>
人不附也圖大則人憚之殆非子之任也盍<lb/>
姑巳乎夫以一縷之任繋千鈞之重上懸之<lb/>
於無極之髙下垂之於不測之深旁人皆哀<lb/>
其絶而造之者不知其危子之謂乎馬方駭<lb/>
鼓而驚之繋方絶重而填之馬奔車覆六轡<lb/>
不禁繋絶於髙墜入於深其危必矣東郭亥<lb/>
<pb n="KR3a0003_SBCK_001-4b"/>
色戰而跪曰吾巳矣願子無言旣而夫子告<lb/>
子貢曰東郭亥欲爲義者也子亦告之以難<lb/>
易則可矣奚至懼之哉<lb/>
宰我問君子尚辭乎孔子曰君子以理爲尚<lb/>
愽而不要非所察也䌓辭富說非所聴也唯<lb/>
知者不失理孔子曰吾於予取其言之近類<lb/>
也於賜取其言之切事也近類則足以諭之<lb/>
切事則足以懼之<lb/>
<pb n="KR3a0003_SBCK_001-5a"/>
論書第二<lb/>
子張問曰聖人受命必受諸天而書云受終<lb/>
于文祖何也孔子曰受命於天者湯武是也<lb/>
受命於人者舜禹是也夫不讀詩書易春秋<lb/>
則不知聖人之心又無以别堯舜之禪湯武<lb/>
之伐也<lb/>
子張問曰禮丈夫三十而室昔舜三十徴庸<lb/>
而書云有鰥在下曰虞舜何謂也曩者師聞<lb/>
<pb n="KR3a0003_SBCK_001-5b"/>
諸夫子曰聖人在上君子在位則内無怨女<lb/>
外無曠夫堯爲天子而有鰥在下何也孔子<lb/>
曰夫男子二十而冠冠而後娶古今通義也<lb/>
舜父頑母嚚莫能圖室家之端焉故逮三十<lb/>
而謂之鰥也詩云娶妻如之何必告父母父<lb/>
母在則宜圖婚若巳殁則己之娶必告其廟<lb/>
今舜之鰥乃父母之頑嚚也雖堯爲天子其<lb/>
如舜何<lb/>
<pb n="KR3a0003_SBCK_001-6a"/>
子夏問書大義子曰吾於帝典見堯舜之聖<lb/>
焉於大禹臯陶謨益稷見禹稷皐陶之忠勤<lb/>
功勲焉於洛誥見周公之徳焉故帝典可以<lb/>
觀羙大禹謨禹貢可以觀事臯陶謨益稷可<lb/>
以觀政洪範可以觀度秦誓可以觀議五誥<lb/>
可以觀仁甫刑可以觀誡通斯亡者則書之<lb/>
大義舉矣<lb/>
孔子曰書之於事也逺而不闊近而不迫志<lb/>
<pb n="KR3a0003_SBCK_001-6b"/>
盡而不怨辭順而不謟吾於髙宗肜日見徳<lb/>
有報之疾也苟由其道致其仁則逺方歸志<lb/>
而致其敬焉吾於洪範見君子之不忍言人<lb/>
之惡而質人之羙也發乎中而見乎外以成<lb/>
文者其唯洪範乎<lb/>
子張問曰堯舜之世一人不刑而天下治何<lb/>
則以教誠而愛深也龍子以爲教一而𬒳以<lb/>
五刑敢問何謂孔子曰不然五刑所以佐教<lb/>
<pb n="KR3a0003_SBCK_001-7a"/>
也龍子未可謂能爲書也<lb/>
子夏讀書旣畢而見於夫子夫子謂曰子何<lb/>
爲於書子夏對曰書之論事也昭昭然若日<lb/>
月之代明離離然若星辰之錯行上有堯舜<lb/>
之徳下有三王之義凡商之所受書於夫子<lb/>
者志之於心弗敢忘也雖退而窮居河濟之<lb/>
間深山之中作壌室編蓬戸常於此彈琴瑟<lb/>
以歌先王之道則可以發憤慷喟忘己貧賤<lb/>
<pb n="KR3a0003_SBCK_001-7b"/>
故有人亦樂之無人亦樂之上見堯舜之徳<lb/>
下見三王之義忽不知憂患與死也夫子愀<lb/>
然變容曰嘻子殆可與言書矣雖然其亦表<lb/>
之而巳未覩其裏也夫闚其門而不入其室<lb/>
惡覩其宗廟之奥百官之羙乎<lb/>
宰我問書云納于大麓烈風雷雨弗迷何謂<lb/>
也孔子曰此言人事之應乎天也堯既得舜<lb/>
歷試諸難巳而納之於尊顯之官使大錄萬<lb/>
<pb n="KR3a0003_SBCK_001-8a"/>
機之政是故隂陽清和五星來備烈風雷雨<lb/>
各以其應不有迷錯愆伏明舜之行合於天<lb/>
也<lb/>
宰我曰敢問禋于六宗何謂也孔子曰所宗<lb/>
者六皆㓗祀之也埋少牢於太昭所以祭時<lb/>
也祖迎於坎壇所以祭寒暑也主於郊宮所<lb/>
以祭日也夜明所以祭月也幽禜所以祭星<lb/>
也雩禜所以祭水旱也禋于六宗此之謂也<lb/>
<pb n="KR3a0003_SBCK_001-8b"/>
書曰茲予大享于先王爾祖其從與享之季<lb/>
桓子問曰此何謂也孔子曰古之王者臣有<lb/>
大功死則必祀之於廟所以殊有績勸忠勤<lb/>
也盤庚舉其事以厲其世臣故稱焉桓子曰<lb/>
天子之臣有大功者則旣然矣諸侯之臣有<lb/>
大功者可以如之乎孔子曰勞能定國功加<lb/>
於民大臣死難雖食之公廟可也桓子曰其<lb/>
位次如何孔子曰天子諸侯之臣生則有列<lb/>
<pb n="KR3a0003_SBCK_001-9a"/>
於朝死則有位於廟其序一也<lb/>
書曰維髙宗報上甲㣲定公問曰此何謂也<lb/>
孔子對曰此謂親盡廟毁有功而不及祖有<lb/>
徳而不及宗故於毎歲之大嘗而報祭焉所<lb/>
以昭其功徳也公曰先君僖公功徳前行可<lb/>
以與於報乎孔子曰丘聞昔虞夏商周以帝<lb/>
王行此禮者則有矣自此以下未之知也<lb/>
定公問曰周書所謂庸庸祗祗威威顯民何<lb/>
<pb n="KR3a0003_SBCK_001-9b"/>
謂也孔子對曰不失其道明之於民之謂也<lb/>
夫能用可用則正治矣敬可敬則尚賢矣畏<lb/>
可畏則服刑恤矣君審此三者以示民而國<lb/>
不興未之有也<lb/>
子張問書云奠髙山何謂也孔子曰髙山五<lb/>
嶽定其差秩祀所視焉子張曰其禮如何孔<lb/>
子曰牲幣之物五嶽視三公而名山視子男<lb/>
子張曰仁者何樂於山孔子曰夫山者巋然<lb/>
<pb n="KR3a0003_SBCK_001-10a"/>
髙子張曰髙則何樂爾孔子曰夫山草木植<lb/>
焉鳥獸蕃焉財用出焉直而無私焉四方皆<lb/>
伐焉直而無私興吐風雲以通乎天地之間<lb/>
隂陽和合雨露之澤萬物以成百姓咸饗此<lb/>
仁者之所以樂乎山也<lb/>
孟懿子問書曰欽四鄰何謂也孔子曰王者<lb/>
前有疑後有丞左有輔右有弼謂之四近言<lb/>
前後左右近臣當畏敬之不可以非其人也<lb/>
<pb n="KR3a0003_SBCK_001-10b"/>
周文王胥附奔輳先後禦侮謂之四鄰以免<lb/>
乎牖里之害懿子曰夫子亦有四鄰乎孔子<lb/>
曰吾有四友焉自吾得囬也門人加親是非<lb/>
胥附乎自吾得賜也逺方之士日至是非奔<lb/>
輳乎自吾得師也前有光後有輝是非先後<lb/>
乎自吾得由也惡言不至於門是非禦侮乎<lb/>
孔子見齊景公梁丘據自外而至公曰何遅<lb/>
對曰陳氏戮其小臣臣有辭焉是故遅公笑<lb/>
<pb n="KR3a0003_SBCK_001-11a"/>
而目孔子曰周書所謂明徳慎罰陳子明徳<lb/>
也罰人而有辭非不慎矣孔子答曰昔康叔<lb/>
封衞綂三監之地命爲孟侯周公以成王之<lb/>
命作康誥焉稱述文王之徳以成敕誡之文<lb/>
其書曰惟乃丕顯考文王克明徳慎罰克明<lb/>
徳者能顯用有徳舉而任之也慎罰者并心<lb/>
而慮之衆平然後行之致刑錯也此言其所<lb/>
任不失徳所罰不失罪不謂巳徳之明也公<lb/>
<pb n="KR3a0003_SBCK_001-11b"/>
曰寡人不有過言則安得聞君子之教也<lb/>
書曰其在祖甲不義惟王公西赤曰聞諸晏<lb/>
子湯及太甲祖乙武丁天下之大君夫太甲<lb/>
爲王居䘮行不義同稱大君何也孔子曰君<lb/>
子之於人計功以除過太甲即位不明居䘮<lb/>
之禮而干冡宰之政伊尹放之于桐憂思三<lb/>
年追悔前愆起而復位謂之明王以此觀之<lb/>
雖四於三王不亦可乎<lb/>
<pb n="KR3a0003_SBCK_001-12a"/>
魯哀公問書稱䕫曰於予擊石拊石百獸率<lb/>
舞庶尹允諧何謂也孔子對曰此言善政之<lb/>
化乎物也古之帝王功成作樂其功善者其<lb/>
樂和樂和則天地且猶應之况百獸乎䕫爲<lb/>
帝舜樂正實能以樂盡治理之情公曰然則<lb/>
政之大本莫尚䕫乎孔子曰夫樂所以歌其<lb/>
成功非政之本也衆官之長旣成熈熈然後<lb/>
樂乃和焉公曰吾聞䕫一足有異於人信乎<lb/>
<pb n="KR3a0003_SBCK_001-12b"/>
孔子曰昔重黎舉䕫爲進又欲求人而佐焉<lb/>
舜曰夫樂天地之精也唯聖人爲能和六律<lb/>
均五聲和樂之本以通八風䕫能若此一而<lb/>
足矣故曰一足非一足也公曰善<lb/>
<pb n="KR3a0003_SBCK_001-13a"/>
記義第三<lb/>
季桓子以粟千鍾餼夫子夫子受之而不辭<lb/>
旣而以頒門人之無者子貢進曰季孫以夫<lb/>
子貧故致粟夫子受之而以施人無乃非季<lb/>
孫之意乎子曰何對曰季孫以爲惠也子曰<lb/>
然吾得千鍾所以受而不辭者爲季孫之惠<lb/>
且以爲寵也夫受人財不以成富與季孫之<lb/>
惠於一人豈若惠數百人哉<lb/>
<pb n="KR3a0003_SBCK_001-13b"/>
秦莊子死孟武伯問於孔子曰古者同寮有<lb/>
服乎荅曰然同寮有相友之義貴賤殊等不<lb/>
爲同官聞諸老聃昔者<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>叔閎夭太顛散宜<lb/>
生南宫括五臣同寮比徳以賛文武及<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>叔<lb/>
死四人者爲之服朋友之服古之逹禮者行<lb/>
之也<lb/>
公父文伯死室人有從死者其母怒而不哭<lb/>
相室諌之其毋曰孔子天下之賢人也不用<lb/>
<pb n="KR3a0003_SBCK_001-14a"/>
於魯退而去是子素宗之而不能随今死而<lb/>
内人從死者二人焉若此於長者薄於婦人<lb/>
厚也旣而夫子聞之曰季氏之婦尚賢哉子<lb/>
路愀然對曰夫子亦好人之譽巳乎夫子死<lb/>
而不哭是不慈也何善爾子曰怒其子之不<lb/>
能随賢所以爲尚賢者吾何有焉其亦善此<lb/>
而巳矣<lb/>
衞岀公使人問孔子曰寡人之任臣無大小<lb/>
<pb n="KR3a0003_SBCK_001-14b"/>
一一自言問觀察之猶復失人何故答曰如<lb/>
君之言此乃所以失之也人旣難知非言問<lb/>
所及觀察所盡且人君之慮者多多慮則意<lb/>
不精以不精之意察難知之人宜其有失也<lb/>
君未之聞乎昔者舜臣堯官才任士堯一從<lb/>
之左右曰人君用士當自任耳目而取信於<lb/>
人無乃不可乎堯曰吾之舉舜巳耳目之矣<lb/>
今舜所舉人吾又耳目之是則耳目人終無<lb/>
<pb n="KR3a0003_SBCK_001-15a"/>
巳也君苟付可付則己不勞而賢才不失矣<lb/>
子貢問曰昔孫文子以衞侯哭之不哀知其<lb/>
将爲亂不敢捨其重器而行盡寘諸戚而善<lb/>
晋大夫二十人或稱其知何如孔子曰吾知<lb/>
其爲罪人未知其爲知也子貢曰敢問何謂<lb/>
也子曰食其禄者必死其事孫子知衞君之<lb/>
将不君不念伏死以争而素規去就尸利擕<lb/>
貳非人臣也臣而有不臣之心明君所不赦<lb/>
<pb n="KR3a0003_SBCK_001-15b"/>
幸哉孫子之以此免戮也<lb/>
孔子使宰予使于楚楚昭王以安車象餙因<lb/>
宰予以遺孔子焉宰予曰夫子無以此爲也<lb/>
王曰何故對曰臣以其用思其所在觀之有<lb/>
以知其然王曰言之宰予對曰自臣侍從夫<lb/>
子以來竊見其言不離道動不違仁貴義尚<lb/>
徳清素好儉仕而有祿不以爲積不合則去<lb/>
退無吝心妻不服綵妾不衣帛車噐不彤馬<lb/>
<pb n="KR3a0003_SBCK_001-16a"/>
不食粟道行則樂其治不行則樂其身此所<lb/>
以爲夫子也若夫觀目之靡麗窈窕之淫音<lb/>
夫子過之弗之視遇之弗之聴也故臣知夫<lb/>
子之無用此車也王曰然則夫子何欲而可<lb/>
對曰方今天下道徳寝息其志欲興而行之<lb/>
天下誠有欲治之君能行其道則夫子雖徒<lb/>
歩以朝固猶爲之何必逺辱君之重貺乎王<lb/>
曰乃今而後知孔子之徳也大矣宰予歸以<lb/>
<pb n="KR3a0003_SBCK_001-16b"/>
告孔子孔子曰二三子以予之言何如子貢<lb/>
對曰未盡夫子之羙也夫子徳髙則配天深<lb/>
則配海若予之言行事之實也子曰夫言貴<lb/>
實使人信之舎實何稱乎是賜之華不若予<lb/>
之實也<lb/>
孔子適齊齊景公讓登夫子降一等景公三<lb/>
辭然後登旣坐曰夫子降徳辱臨寡人寡人<lb/>
以爲榮也而降階以逺自絶於寡人未知所<lb/>
<pb n="KR3a0003_SBCK_001-17a"/>
以爲罪孔子答曰君惠顧外臣君之賜也然<lb/>
以匹夫敵國君非所敢行也雖君私之其若<lb/>
義何<lb/>
顔讎善事親子路義之後讎以非罪執於衞<lb/>
将死子路請以金贖焉衞人将許之旣而二<lb/>
三子納金於子路以入衞或謂孔子曰受人<lb/>
之金以贖其私昵義乎子曰義而贖之貧取<lb/>
於友非義而何愛金而令不辜䧟辟凢人且<lb/>
<pb n="KR3a0003_SBCK_001-17b"/>
猶不忍况二三子於由之所親乎詩云如可<lb/>
贖兮人百其身苟出金可以生人雖百倍古<lb/>
人不以爲多故二三子行其𣣔由也成其義<lb/>
非汝之所知也<lb/>
孔子讀詩及小雅喟然而嘆曰吾於周南召<lb/>
南見周道之所以盛也於栢舟見匹夫執志<lb/>
之不可易也於淇奥見學之可以爲君子也<lb/>
於考槃見遁世之士而不悶也於木瓜見苞<lb/>
<pb n="KR3a0003_SBCK_001-18a"/>
苴之禮行也於緇衣見好賢之心至也於鷄<lb/>
鳴見古之君子不忘其敬也於伐檀見賢者<lb/>
之先事後食也於蟋蟀見陶唐儉徳之大也<lb/>
於下泉見亂世之思明君也於七月見豳公<lb/>
之所以造周也於東山見周公之先公而後<lb/>
私也於狼䟦見周公之逺志所以爲聖也於<lb/>
鹿鳴見君臣之有禮也於彤弓見有功之必<lb/>
報也於羔羊見善政之有應也於節南山見<lb/>
<pb n="KR3a0003_SBCK_001-18b"/>
忠臣之憂世也於蓼莪見孝子之思養也於<lb/>
楚茨見孝子之思祭也於裳裳者華見古之<lb/>
賢者世保其禄也於采菽見古之明王所以<lb/>
敬諸侯也<lb/>
孔子晝息於室而皷琴焉閔子自外聞之以<lb/>
告曽子曰嚮也夫子之音清澈以和淪入至<lb/>
道今也更爲幽沈之聲幽則利𣣔之所爲發<lb/>
沈則貪得之所爲施夫子何所感之若是乎<lb/>
<pb n="KR3a0003_SBCK_001-19a"/>
吾從子入而問焉曽子曰諾二子入問孔子<lb/>
孔子曰然汝言是也吾有之向見猫方取䑕<lb/>
𣣔其得之故爲之音也汝二人者孰識諸曽<lb/>
子對曰是閔子夫子曰可與聴音矣<lb/>
孔叢子卷第一<lb/>
<pb n="KR3a0003_SBCK_001-19b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0003_SBCK_000-1a"/>
注孔叢子序<lb/>
孔叢子者乃孔子八世孫鮒字子魚仕陳勝<lb/>
爲博士以言不見用託目疾而退論集先君<lb/>
仲尼子思子上子髙子順之言及巳之事凢<lb/>
二十一篇爲六卷名之曰孔叢子盖言有善<lb/>
而叢聚之也至漢孝武朝太常孔臧又以其<lb/>
所爲賦與書謂之連叢上下篇爲一卷附之<lb/>
于末然士大夫號藏書者所得本皆豕亥魚<lb/>
<pb n="KR3a0003_SBCK_000-1b"/>
魯不堪其讀<hi>臣</hi>凢百購求以損益𥙷竄近始<lb/>
完集然有語或淺固弗極於道疑後人増益<lb/>
乃悉誅去義例䌓猥随亦刪定因念彼鬼谷<lb/>
尉繚庚桑靈真浮夸汪洋之說尚且命氏于<lb/>
世矧是書所載皆先聖之言三代之術六藝<lb/>
之要在焉非諸子之流也又可泯而不稱耶<lb/>
故敢具所以然注而示諸學者云嘉祐三年<lb/>
戊戍歲二月日提點廣南西路諸州軍刑獄<lb/>
<pb n="KR3a0003_SBCK_000-2a"/>
公事兼本路勸農事朝散郎守尚書屯田郎<lb/>
中上輕車都尉賜緋魚袋借紫<hi>臣</hi>宋咸謹序<lb/>
<pb n="KR3a0003_SBCK_000-2b"/>
<pb n="KR3a0003_SBCK_000-3a"/>
進孔叢子表<lb/>
<hi>臣咸</hi>言准中書札子以<hi>臣</hi>注孔叢子奉<lb/>
聖㫖附逓投進者集孔氏之遺書方成傳釋<lb/>
辱漢家之大詔廣示甄收退省妄庸實深震<lb/>
悸<hi>臣咸</hi>誠惶誠恐頓首頓首<hi>臣</hi>竊以仲尼以<lb/>
還子思而後聖嗣不絶賢才挺生皆道𬒳於<lb/>
門人悉教施於侯氏古今制度曲盡於討論<lb/>
禮樂綱衡並歸於矩矱成書雖在歷年滋深<lb/>
<pb n="KR3a0003_SBCK_000-3b"/>
盖著非一時故語類三豕<hi>臣咸</hi>伏念上卷盖<lb/>
闕里之事業中篇乃聖人之子孫儻絶筆而<lb/>
未明則後代而何覩因以吏隙輙然管窺取<lb/>
諸史以究尋用群經而叅驗既指歸而斯得<lb/>
復刪定以無繁為注之文廣析其理然小臣<lb/>
之學古當<lb/>
真主之好儒有所述傳豈宜隱去遂剡其奏<lb/>
用文于天豈謂<lb/>
<pb n="KR3a0003_SBCK_000-4a"/>
體天法道欽文聦武聖神孝徳<lb/>
皇帝陛下惟極宜慈未嘗自聖雖㣲言而必<lb/>
采在介善以無遺遽降<lb/>
玉音下從人欲<hi>臣</hi>是敢䖍効編摩之制仰塵<lb/>
黈纊之明雖姓異卯金素非於廣學倘恩垂<lb/>
乙夜特賜於詳觀<lb/>
詔近侍以刋修許善工而摹鏤叅汲冡之蠧<lb/>
簡大行於時庶鄹人之緒言不墜于地則非<lb/>
<pb n="KR3a0003_SBCK_000-4b"/>
獨孤生之有遇抑亦素教之増輝永期大忠<lb/>
仰酧鴻造<hi>臣</hi>無任干<lb/>
天冐<lb/>
聖激切屏營之至所注孔叢子七卷謹寫成<lb/>
五冊附逓投進以<lb/>
聞伏候<lb/>
勑㫖<lb/>
嘉祐三年十二月十日廣南西路諸軍州水<lb/>
<pb n="KR3a0003_SBCK_000-5a"/>
陸計轉運使兼本路勸農使朝散大夫尚書<lb/>
度支郎中上輕車都尉<lb/>
賜紫金魚袋<hi>臣</hi>宋咸上表<lb/>
<pb n="KR3a0003_SBCK_000-5b"/>
</p>
<p>
</p>
  </div>
</body>
</text>
</TEI>
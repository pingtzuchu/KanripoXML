<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0003_SBCK_004-1a"/>
孔叢子卷第四<lb/>
公孫龍第十二<lb/>
公孫龍者平原君之客也好刑名以白馬為<lb/>
非白馬或謂子髙曰此人小辨而毀大道子<lb/>
盍徃正諸子髙曰大道之悖天下之交徃也<lb/>
吾何病焉或曰雖然子為天下故徃也子髙<lb/>
適趙與龍㑹平原君家謂之曰僕居魯遂聞<lb/>
下風而髙先生之行也碩受業之日乆矣然<lb/>
<pb n="KR3a0003_SBCK_004-1b"/>
所不取扵先生者獨不取先生以白馬為非<lb/>
白馬爾誠去非白馬之學則穿請為弟子公<lb/>
孫龍曰先生之言悖也龍之學正以白馬為<lb/>
非白馬者也今使龍去之則龍無以教矣今<lb/>
龍無以教而乃學扵龍不亦悖乎且夫學扵<lb/>
龍者以智與學不逮也今教龍去白馬非白<lb/>
馬是失教也失教而後師之不可也先生之<lb/>
非教龍者似齊王之問尹文也齊王曰寡人<lb/>
<pb n="KR3a0003_SBCK_004-2a"/>
甚好士而齊國無士尹文曰今有人扵此事<lb/>
君則忠事親則孝交友則信䖏鄉則順有此<lb/>
四行者可謂士乎王曰善是真吾所謂士者<lb/>
也尹文曰王得此人肯以為臣乎王曰所願<lb/>
不可得也尹文曰使此人扵廣庭大衆之中<lb/>
見侮而不敢闘王将以為臣乎王曰夫士也<lb/>
見侮而不敢闘是辱也寡人不以為臣矣尹<lb/>
文曰雖見侮而不闘是未失所以為士也然<lb/>
<pb n="KR3a0003_SBCK_004-2b"/>
而王不以為臣則卿所謂士者乃非士乎夫<lb/>
王之令殺人者死傷人者刑民有畏王令故<lb/>
見侮終不敢闘是全王之法也而王不以為<lb/>
臣是罰之也且王以不敢闘為辱必以敢闘<lb/>
為榮是王之所賞吏之所罰也上之所是法<lb/>
之所非也賞罰是非相與曲謬雖十黄帝固<lb/>
所不䏻治也齊王無以應且白馬非白馬者<lb/>
乃子先君仲尼之所取也龍聞楚王張䌓弱<lb/>
<pb n="KR3a0003_SBCK_004-3a"/>
之弓載忘歸之矢以射蛟兕扵雲夣之囿反<lb/>
而䘮其弓左右請求之王曰止也楚人遺弓<lb/>
楚人得之又何求乎仲尼聞之曰楚王仁義<lb/>
而未遂亦曰人得之而巳矣何必楚乎若是<lb/>
者仲尼異楚人扵所謂人也夫是仲尼之異<lb/>
楚人扵所謂人而非龍之異白馬扵所謂馬<lb/>
悖也先生好儒術而非仲尼之所取也𣣔學<lb/>
而使龍去所以教雖百龍之智固不䏻當其<lb/>
<pb n="KR3a0003_SBCK_004-3b"/>
前也子髙莫之應退而告人曰言非而愽巧<lb/>
而不理此固吾所不答也異日平原君㑹衆<lb/>
賔而延子髙平原君曰先生聖人之後也不<lb/>
逺千里來顧臨之𣣔去夫公孫子白馬之學<lb/>
今是非未分而先生翻然𣣔髙逝可乎子髙<lb/>
曰理之至精者則自明之豈在穿之退哉平<lb/>
原君曰至精之說可得聞乎答曰其說皆取<lb/>
之經傳不敢以意春秋記六鶂退飛覩之則<lb/>
<pb n="KR3a0003_SBCK_004-4a"/>
六察之則鶂鶂猶馬也六猶白也覩之則見<lb/>
其白察之則知其馬色以名别内由外顯謂<lb/>
之白馬名實當矣若以絲麻加之女功為緇<lb/>
素青黄色名雖殊其質故一是以詩有素絲<lb/>
不曰絲素禮有緇布不曰布緇犥牛玄武此<lb/>
類甚衆先舉其色後名其質萬物之所同聖<lb/>
賢之所常也君子之論貴當物理不貴䌓辭<lb/>
若尹文之折齊王之所言與其法錯故也穿<lb/>
<pb n="KR3a0003_SBCK_004-4b"/>
之所說扵公孫子髙其智恱其行也去白馬<lb/>
之說智行固存是則穿未失其所師者也稱<lb/>
此云云没其理矣是楚王之言楚人亡弓楚<lb/>
人得之先君夫子探其本意𣣔以示廣其實<lb/>
狹之故曰不如亦曰人得之而巳也是則異<lb/>
楚王之所謂楚非異楚王之所謂人也以此<lb/>
爲喻乃相擊切矣凢言人之者惣謂人也亦<lb/>
猶言馬者惣謂馬也楚自國也白自色也𣣔<lb/>
<pb n="KR3a0003_SBCK_004-5a"/>
廣其人宜在去楚𣣔正名色不宜去白誠察<lb/>
此理則公孫之辨破矣平原君曰先生之言<lb/>
扵理善矣因顧謂衆賔曰公孫子䏻答此乎<lb/>
燕客史由對曰辭則有焉理則否矣<lb/>
公孫龍又與子髙汜論扵平原君所辨理至<lb/>
扵臧三耳公孫龍言臧之三耳甚辨析子髙<lb/>
弗應俄而辭出明日復見平原君曰疇昔公<lb/>
孫之言信辨也先生實以為何如答曰然㡬<lb/>
<pb n="KR3a0003_SBCK_004-5b"/>
䏻臧三耳矣雖然實難僕碩得又問扵君今<lb/>
為臧三耳甚難而實非也謂臧两耳甚易而<lb/>
實是也不知君将從易而是者乎亦其從難<lb/>
而非者乎平原君弗䏻應明日謂公孫龍曰<lb/>
公無復與孔子髙辨事也其人理勝扵辭公<lb/>
辭勝扵理辭勝扵理終必受詘<lb/>
李寅言曹良扵平原君𣣔仕之平原君以問<lb/>
子髙子髙曰不識也平原君曰良嘗得見扵<lb/>
<pb n="KR3a0003_SBCK_004-6a"/>
先生矣故敢問子髙曰世人多自稱上用我<lb/>
則國無患夫用智莫若觀其身其身且由不<lb/>
免扵患國用之亦惡得無患乎平原君曰良<lb/>
之有患時不明也居家理治可移扵官良䏻<lb/>
殖貨故𣣔仕之子髙曰未可知也今有人扵<lb/>
此身脩計明而貧者志不存也身不脩㑹計<lb/>
闇而富者非盗無所得之也<lb/>
<pb n="KR3a0003_SBCK_004-6b"/>
<pb n="KR3a0003_SBCK_004-6b"/>
儒服第十三<lb/>
子髙曵長𥚑振褒䄂方屐麤䈉見平原君平<lb/>
原君曰吾子亦儒服乎子髙曰此布衣之服<lb/>
非儒服也儒服非一也平原君曰請吾子言<lb/>
之答曰夫儒者居位行道則有衮冕之服統<lb/>
御師旅則有介胄之服從容徒歩則有若穿<lb/>
之服故曰非一也平原君曰儒之為名何取<lb/>
爾子髙曰取包衆羙兼六藝動静不失中道<lb/>
<pb n="KR3a0003_SBCK_004-7a"/>
耳<lb/>
子髙逰趙平原君客有鄒文季節者與子髙<lb/>
相友善及将還魯詣故人訣旣畢文節送行<lb/>
三宿臨别文節流涕交頥子髙徒抗手而已<lb/>
分背就路其徒問曰先生與彼二子善彼有<lb/>
戀戀之心未知後會何期悽愴流涕而先生<lb/>
厲聲髙揖無乃非親親之謂乎子髙曰始吾<lb/>
謂此二子丈夫爾今乃知其婦人也人生則<lb/>
<pb n="KR3a0003_SBCK_004-7b"/>
有四方之志豈鹿豕也哉而常聚乎其徒曰<lb/>
若此二子之泣非耶答曰斯二子良人也有<lb/>
不忍之心其扵敢断必不足矣其徒曰凢泣<lb/>
者一無取乎子髙曰有二焉大姦之人以泣<lb/>
自信婦人懦夫以泣著愛<lb/>
平原君與子髙飲強子髙酒曰昔有遺諺堯<lb/>
舜千鍾孔子百觚子路嗑嗑尚飲十榼古之<lb/>
賢聖無不䏻飲也吾子何辭焉子髙曰以穿<lb/>
<pb n="KR3a0003_SBCK_004-8a"/>
所聞賢聖以道徳兼人未聞以飲食也平原<lb/>
君曰即如先生所言則此言何生子髙曰生<lb/>
於嗜酒者盖其勸厲奨戯之辭非實然也平<lb/>
原君欣然曰吾不戯子無所聞此雅言也<lb/>
平原君謂子髙曰吾聞子之先君親見衞夫<lb/>
人南子又云南逰過乎阿谷而交辭於漂女<lb/>
信有之乎荅曰士之相保聞流言而不信者<lb/>
何哉以其所在行之事占之也昔先君在衞<lb/>
<pb n="KR3a0003_SBCK_004-8b"/>
衞君間軍旅焉拒而不告色不在已攝駕而<lb/>
去衛君請見猶不䏻終何夫人之能覿乎古<lb/>
者大饗夫人與焉扵時禮儀雖廢猶有行之<lb/>
者意衛君夫人饗夫子則夫子亦弗獲已矣<lb/>
若夫阿谷之言起扵近世殆是假其類以行<lb/>
其心者之為也<lb/>
子髙適魏㑹秦兵将至信陵君懼造子髙之<lb/>
舘而問祈勝之禮焉子髙曰命勇謀之将以<lb/>
<pb n="KR3a0003_SBCK_004-9a"/>
禦敵先使之迎於敵所從來之方爲壇祈克<lb/>
乎五帝衣服隨其方色執事人數從其方之<lb/>
數牲則用其方之牲祝史告于社稷宗廟邦<lb/>
域之内名山大川君親素服誓衆于太廟曰<lb/>
某人不道侵犯大國二三子尚皆用心比力<lb/>
各死而守将帥稽首再拜受命既誓将帥勒<lb/>
士卒陳于廟之右君立太廟之庭祝史立于<lb/>
社百官各警其事御于君以待命乃大鼓于<lb/>
<pb n="KR3a0003_SBCK_004-9b"/>
廟門詔将帥命卒習射三發擊刺三行告廟<lb/>
用兵于敵也五兵備効乃鼓而出以即敵此<lb/>
古諸侯應敵之禮也信陵君曰敬受教信陵<lb/>
君問子髙曰古者軍旅賞人之必扵祖戮人<lb/>
之必扵社其義何也答曰賞功扵祖告分之<lb/>
均示弗敢專也戮罪扵社告中扵主示聴之<lb/>
當也<lb/>
陳尫性多穢訾毎得酒食輒先撥捐之然後<lb/>
<pb n="KR3a0003_SBCK_004-10a"/>
乃食子髙告之曰子無然也似有態者昔君<lb/>
子之於酒食有啐嘗之義無捐放之道假其<lb/>
可食上下何擇假令不㓗其下滋甚陳尫曰<lb/>
吾知其無益意欲如此子髙曰意不可恣也<lb/>
夫木之性曲者以隠括自直可以人而不如<lb/>
木乎子不見夫雞耶聚榖如陵跑而啄之若<lb/>
縱子之意則與雞豈有異乎陳尫跪曰吾今<lb/>
後知過矣請終改之<lb/>
<pb n="KR3a0003_SBCK_004-10b"/>
子髙任司馬乂爲将扵齊與燕戰而敗齊君<lb/>
曰以子賢明故信子也答曰君知穿孰若周<lb/>
公齊君曰周公聖人而子賢者弗如也子髙<lb/>
曰然臣固弗如周公也以臣之知乂孰若周<lb/>
公之知其弟齊君曰兄弟審扵他人子髙曰<lb/>
君之言是也夫以周公之聖兄弟相知之審<lb/>
而近失扵管蔡明人難知也臣與乂相見觀<lb/>
其材志察其所履齊國之士弗䏻過也尚書<lb/>
<pb n="KR3a0003_SBCK_004-11a"/>
曰知人則哲惟帝難之穿何慙焉且曹子爲<lb/>
魯三與齊戰三敗失地然後以勇敢之節奮<lb/>
三尺之劒要桓公管仲於盟壇卒收其所䘮<lb/>
夫君子之敗如日月之蝕人各有能乂庸可<lb/>
棄乎今燕以詐敗破乂是乂不能於詐也臣<lb/>
之稱乂稱其武勇才藝不稱其有詐也乂雖<lb/>
敗臣固未失其所稱焉齊君辭屈而不黜司<lb/>
馬乂<lb/>
<pb n="KR3a0003_SBCK_004-11b"/>
對魏王第十四<lb/>
魏王問人主所以爲患子髙對曰建大臣而<lb/>
不與謀嬖幸者言用則知士以踈自疑孽臣<lb/>
以遇徼幸者内則射合主心外則挻主之非<lb/>
此最人主之大患也<lb/>
子髙謂魏王曰臣入魏國見君之二計臣焉<lb/>
張叔謀有餘范威智不逮然其功一也王曰<lb/>
叔也有餘威也不逮何同乎荅曰駑驥同轅<lb/>
<pb n="KR3a0003_SBCK_004-12a"/>
伯樂爲之咨嗟玉石相糅卞氏爲之歎息故<lb/>
賢愚共貫則能士匿謀真僞相錯則正士結<lb/>
舌叔雖有餘猶威不逮也<lb/>
魏王問如何可謂大臣子髙荅曰大臣則必<lb/>
取衆人之選能犯顔諌事公正無私者計陳<lb/>
事成主裁其賞事敗臣執其咎主任之而無<lb/>
疑臣當之而弗避君惣其契臣行其義然則<lb/>
君不猜於臣臣不隠於君故動無過計舉無<lb/>
<pb n="KR3a0003_SBCK_004-12b"/>
敗事是以臣主並各有得也<lb/>
信陵君問曰古之善爲國至於無訟其道何<lb/>
由荅曰由乎政善也上下勤徳而無私徳無<lb/>
不化俗無不移衆之所譽政之所是也衆之<lb/>
所毀政之所非也毁譽是非與政相應所以<lb/>
無訟也<lb/>
齊王行車裂之刑群臣諍之弗聴子髙見齊<lb/>
王曰聞君行車裂之刑無道之刑也而君行<lb/>
<pb n="KR3a0003_SBCK_004-13a"/>
之臣竊以爲下吏過也王曰寡人爾以民多<lb/>
犯法爲法之䡖也子髙曰然此誠君之盛意<lb/>
也夫人含五常之性有哀樂喜怒哀樂喜怒<lb/>
無不過其節節過則毀於義民多犯法以法<lb/>
之重無所措手足也今天下悠悠士亡定䖏<lb/>
有徳則住無徳則去欲䂓覇王之業與諸大<lb/>
國爲難而行酷刑以懼逺近國内之民将畔<lb/>
四方之士不至此乃亡國之道君之下吏不<lb/>
<pb n="KR3a0003_SBCK_004-13b"/>
具以聞徒恐逆主意以爲憂不慮不諌之危<lb/>
亡其所矜者小所䘮者大故曰下吏之過也<lb/>
臣觀之又非徒不諍而已也心知此事之為<lb/>
不可将有非議在後則因曰君忿意實然我<lb/>
諌諍必有龍逄比干之禍是為虚自居扵忠<lb/>
正之地而闇推君主使同扵桀紂也且夫為<lb/>
人臣見主非而不諍以謟主扵危亡罪之大<lb/>
者也人主疾臣之弼巳而惡之資臣以箕子<lb/>
<pb n="KR3a0003_SBCK_004-14a"/>
比子之忠惑之大者也齊王曰謹聞命遂除<lb/>
車裂之法焉<lb/>
子髙見齊王齊王問誰可爲臨淄宰稱管穆<lb/>
焉王曰穆容貌陋民不敬也答曰夫見敬在<lb/>
徳且臣所稱稱其材也君王聞晏子趙文子<lb/>
乎晏子長不過三尺面状醜惡齊國上下莫不<lb/>
宗焉趙文子其身如不勝衣其言如不出口<lb/>
非但體陋辭氣又呐呐然其相晉國晉國以<lb/>
<pb n="KR3a0003_SBCK_004-14b"/>
寜諸侯敬服皆有徳故也以穆軀形方諸二<lb/>
子猶悉賢之昔臣常行臨淄市見屠啇焉身<lb/>
脩八尺鬚髯如㦸面正紅白市之男女未有<lb/>
敬之者無徳故也王曰是所謂祖龍始者也<lb/>
誠如先生之言扵是乃以管穆為臨淄宰<lb/>
孔叢子卷第四<lb/>
<pb n="KR3a0003_SBCK_004-15a"/>
<pb n="KR3a0003_SBCK_004-16a"/>
</p>
<p>
</p>
  </div>
</body>
</text>
</TEI>
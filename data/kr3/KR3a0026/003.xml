<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>張子全書卷三</head> <lb/>
    <p>
<pb n="KR3a0026_WYG_003-1a"/>
欽定四庫全書<lb/>
　張子全書卷三<lb/>
正䝉<lb/>
　　至當篇第九<lb/>
至當之謂徳百順之謂福徳者福之基福者徳之致無<lb/>
入而非百順故君子樂得其道<lb/>
循天下之理之謂道得天下之理之謂徳故曰易簡之<lb/>
善配至徳<lb/>
<pb n="KR3a0026_WYG_003-1b"/>
大徳敦化仁智合一厚且化也小徳川流淵泉時出之<lb/>
也<lb/>
大徳不踰閑小徳出入可也大者器則小者不器矣德<lb/>
者得也凡有性質而可有者也<lb/>
日新之謂盛徳過而不有不凝滯於心知之細也<lb/>
浩然無害則天地合徳照無偏繋則日月合明天地同<lb/>
流則四時合序酬酢不倚則鬼神合吉凶天地合徳日<lb/>
月合明然後能無方體能無方體然後能無我<lb/>
<pb n="KR3a0026_WYG_003-2a"/>
禮器則藏諸身用無不利禮運云者語其達也禮器云<lb/>
者語其成也達與成體與用之道合體與用大人之事<lb/>
備矣禮器不泥於小者則無非禮之禮非義之義葢大<lb/>
者器則出入小者莫非時中也子夏謂大徳不踰閑小<lb/>
徳出入可也斯之謂爾<lb/>
禮器則大矣脩性而非小成者與運則化矣達順而樂<lb/>
亦至焉爾<lb/>
萬物皆備於我言萬物皆素有於我也反身而誠謂行<lb/>
<pb n="KR3a0026_WYG_003-2b"/>
無不慊於心則樂莫大焉<lb/>
未能如玉不足以成徳未能成徳不足以孚天下脩己<lb/>
以安人脩己而不安人不行乎妻子况可愾於天下<lb/>
正己而不求於人不願乎外之盛者與<lb/>
仁道有本近譬諸身推以及人乃其方也必欲博施濟<lb/>
衆擴之天下施之無窮必有聖人之才能𢎞其道<lb/>
制行以己非所以同乎人<lb/>
必物之同者己則異矣必物之是者已則非矣<lb/>
<pb n="KR3a0026_WYG_003-3a"/>
能通天下之志者為能感人心聖人同乎人而無我故<lb/>
和平天下莫盛於感人心<lb/>
道逺人則不仁<lb/>
易簡理得則知幾知幾然後經可正天下達道五其生<lb/>
民之大經乎經正則道前定事豫立不疑其所行利用<lb/>
安身之要莫先焉<lb/>
性天經然後仁義行故曰有父子君臣上下然後禮義<lb/>
有所錯<lb/>
<pb n="KR3a0026_WYG_003-3b"/>
仁通極其性故能致養而靜以安義致行其知故能盡<lb/>
文而動以變<lb/>
義仁之動也流於義者於仁或傷仁體之常也過於仁<lb/>
者於義或害<lb/>
立不易方安於仁而已乎<lb/>
安所遇而敦仁故其愛有常心有常心則物被常愛也<lb/>
大海無潤因睗者有潤至仁無恩因不足者有恩樂天<lb/>
安土所居而安不累於物也<lb/>
<pb n="KR3a0026_WYG_003-4a"/>
愛人然後能保其身<hi>助寡則親戚畔之</hi>能保其身則不擇地而<lb/>
安<hi>不能有其身則資安處以置之</hi>不擇地而安葢所達者大矣大達於<lb/>
天則成性成身矣<lb/>
上達則樂天樂天則不怨下學則治己治己則無尤<lb/>
不知來物不足以利用不通晝夜未足以樂天聖人成其<lb/>
徳不私其身故乾乾自強所以成之於天爾<lb/>
君子於仁聖為不厭誨不倦然且自謂不能葢所以為<lb/>
能也能不過人故與人爭能以能病人大則天地合徳<lb/>
<pb n="KR3a0026_WYG_003-4b"/>
自不見其能也<lb/>
君子之道達諸天故聖人有所不能夫婦之智淆諸物<lb/>
故大人有所不與<lb/>
匹夫匹婦非天之聰明不成其為人聖人天聰明之盡<lb/>
者爾<lb/>
大人者有容物無去物有愛物無徇物天之道然天以<lb/>
直養萬物代天而理物者曲成而不害其直斯盡道矣<lb/>
志大則才大事業大故曰可大又曰富有志久則氣久<lb/>
<pb n="KR3a0026_WYG_003-5a"/>
徳性久故曰可久又曰日新<lb/>
清為異物和為徇物<lb/>
金和而玉節之則不過知運而貞一之則不流道所以<lb/>
可久可大以其肖天地而不離也與天地不相似其違<lb/>
道也逺矣<lb/>
久者一之純大者兼之富<lb/>
大則直不絞方不劌故不習而無不利<lb/>
易簡然後能知險阻易簡理得然後一以貫天下之道<lb/>
<pb n="KR3a0026_WYG_003-5b"/>
易簡故能説諸心知險阻故能研諸慮知幾為能以屈<lb/>
為伸<lb/>
君子無所爭彼伸則我屈知也彼屈則吾不伸而伸矣<lb/>
又何爭<lb/>
無不容然後盡屈伸之道至虚則無所不伸矣君子無<lb/>
所爭知幾於屈伸之感而已精義入神交伸於不爭之<lb/>
地順莫甚焉利莫大焉<lb/>
天下何思何慮明屈伸之變斯盡之矣<lb/>
<pb n="KR3a0026_WYG_003-6a"/>
勝兵之勝勝在至柔明屈伸之神爾<lb/>
敬斯有立有立斯有為<lb/>
敬禮之輿也不敬則禮不行<lb/>
恭敬撙節退讓以明禮仁之至也愛道之極也<lb/>
已不勉明則人無從倡道無從𢎞教無從成矣<lb/>
禮直斯清撓斯昏和斯利樂斯安<lb/>
將致用者幾不可緩思進徳者徙義必精此君子所以<lb/>
立多凶多懼之地乾乾徳業不少懈於趨時也<lb/>
<pb n="KR3a0026_WYG_003-6b"/>
動靜不失其時義之極也義極則光明著見唯其時物<lb/>
前定而不疚<lb/>
有吉凶利害然後人謀作大業生若無施不宜則何業<lb/>
之有<lb/>
天下何思何慮行其所無事斯可矣<lb/>
知崇天也形而上也通晝夜而知其知崇矣<lb/>
知及之而不以禮性之非己有也故知禮成性而道義<lb/>
出如天地位而易行<lb/>
<pb n="KR3a0026_WYG_003-7a"/>
知徳之難言知之至也孟子謂我於辭命則不能又謂<lb/>
浩然之氣難言易謂不言而信存乎徳行又以尚辭為<lb/>
聖人之道非知徳達乎是哉<lb/>
闇然修於隠也的然著於外也<lb/>
　　作者篇第十<lb/>
作者七人伏羲神農黄帝堯舜禹湯制法興王之道非<lb/>
有述於人者也<lb/>
以知人為難故不輕去未彰之罪以安民為難故不輕<lb/>
<pb n="KR3a0026_WYG_003-7b"/>
變未厭之君及舜而去之堯君徳故得以厚吾終舜臣<lb/>
徳故不敢不䖍其始<lb/>
稽衆舍己堯也與人為善舜也聞善言則拜禹也用人<lb/>
惟己改過不吝湯也不聞亦式不諌亦入文王也<lb/>
别生分類孟子所謂明庶物察人倫者與<lb/>
象憂喜舜亦憂喜所過者化也與人為善也隠惡也所<lb/>
覺者先也<lb/>
好問好察邇言隠惡揚善與人為善象憂亦憂象喜亦<lb/>
<pb n="KR3a0026_WYG_003-8a"/>
喜皆行其所無事也過化也不藏怒也不宿怨也<lb/>
舜之孝湯武之武雖順逆不同其為不幸均矣明庶物<lb/>
察人倫然後能精義致用性其仁而行湯放桀有慙徳<lb/>
而不敢赦執中之難也如是天下有道而已在人在己<lb/>
不見其間也立賢無方也如是<lb/>
立賢無方此湯所以公天下而不疑周公所以于其身<lb/>
望道而必吾見也<hi>疑周公上有坐以待旦四字</hi>
　<hi>黄瑞節曰于與迂同出文王世子</hi>
<pb n="KR3a0026_WYG_003-8b"/>
帝臣不蔽言桀有罪己不敢違天縱赦既已克之今天<lb/>
下莫非上帝之臣善惡皆不可揜惟帝擇而命之已不<lb/>
敢不聽<lb/>
虞芮質厥成訟獄者不之紂而之文王文王之生所以<lb/>
縻縶於天下由多助於四友之臣爾<lb/>
以杞包𤓰文王事紂之道也厚下以防中潰盡人謀而<lb/>
聽天命者與<lb/>
上天之載無聲臭可象正惟儀刑文王當冥契天徳而<lb/>
<pb n="KR3a0026_WYG_003-9a"/>
萬邦信悦故易曰神而明之存乎其人不以聲色為政<lb/>
不革命而有中國嘿順帝則而天下自歸者其惟文王<lb/>
乎<lb/>
　<hi>黄瑞節曰張子用詩語而以不革為不革命未詳是否</hi>
可願可欲雖聖人之知不越盡其才以勉焉而已故君<lb/>
子之道四雖孔子自謂未能博施濟衆修已安百姓堯<lb/>
舜病諸是知人能有願有欲不能窮其願欲<lb/>
周有八士記善人之富也<lb/>
<pb n="KR3a0026_WYG_003-9b"/>
重耳婉而不直小白直而不婉<lb/>
魯政之弊馭法者非其人而已齊因管仲遂併壊其法<lb/>
故必再變而後至於道<lb/>
孟子以智之於賢者為有命如晏嬰知矣而獨不智於<lb/>
仲尼非天命耶<lb/>
山楶藻棁為藏龜之室祀爰居之義同歸於不智宜矣<lb/>
使民義不害不能教愛猶衆人之母不害使之義禮樂<lb/>
不興僑之病與<lb/>
<pb n="KR3a0026_WYG_003-10a"/>
獻子者忘其勢五人者忘人之勢不資其勢而利其有<lb/>
然後能忘人之勢若五人者有獻子之勢則反為獻子<lb/>
之所賤矣<lb/>
顓臾主祀東䝉既魯地則是已在邦域之中矣雖非魯<lb/>
臣乃吾事社稷之臣也<lb/>
　　三十篇第十一<lb/>
三十器於禮非強立之謂也四十精義致用時措而不<lb/>
疑五十窮理盡性至天之命然不可自謂之至故曰知<lb/>
<pb n="KR3a0026_WYG_003-10b"/>
六十盡人物之性聲入心通七十與天同徳不思不勉<lb/>
從容中道<lb/>
常人之學日益而不自知也仲尼學行習察異於他人<lb/>
故自十五至於七十化而知裁其徳進之盛者與<lb/>
窮理盡性然後至於命盡人物之性然後耳順與天地<lb/>
參無意必固我然後範圍天地之化從心而不踰矩老<lb/>
而安死然後不夢周公<lb/>
從心莫如夢夢見周公志也不夢欲不踰矩也不願乎<lb/>
<pb n="KR3a0026_WYG_003-11a"/>
外也順之至也老而安死也故曰吾衰也久矣<lb/>
困而不知變民斯為下矣不待困而喻賢者之常也困<lb/>
之進人也為徳辨為感速孟子謂人有徳慧術知者存<lb/>
乎疢疾以此自古困於内無如舜困於外無如孔子以<lb/>
孔子之聖而下學於困則其䝉難正志聖徳日躋必有<lb/>
人所不及知而天獨知之者矣故曰莫知我也夫知我<lb/>
者其天乎<lb/>
立斯立道斯行綏斯來動斯和從欲風動神而化也<lb/>
<pb n="KR3a0026_WYG_003-11b"/>
仲尼生於周從周禮故公旦法壞夢寐不忘為東周之<lb/>
意使其繼周而王則其損益可知矣<lb/>
滔滔忘反者天下莫不然如何變易之天下有道丘不<lb/>
與易知天下無道而不隠者道不逺人且聖人之仁不<lb/>
以無道必天下而棄之也<lb/>
仁者先事後得先難後獲故君子事事則得食不以事<lb/>
事雖有粟吾得而食諸仲尼少也國人不知委吏乗田<lb/>
得而食之矣及徳備道尊至是邦必聞其政雖欲仕貧<lb/>
<pb n="KR3a0026_WYG_003-12a"/>
無從以得之今召我者而豈徒哉庶幾得以事事矣而<lb/>
又絶之是誠繫滯如匏瓜不食之物也<lb/>
不待備而勉於禮樂先進於禮樂者也備而後至於禮<lb/>
樂後進於禮樂者也仲尼以貧賤者必待文備而後進<lb/>
則於禮樂終不可得而行矣故自謂野人而必為所謂<lb/>
不願乎其外也<lb/>
功業不試則人所見者藝而已<lb/>
鳯至圖出文明之祥伏羲舜文之瑞不至則夫子之文<lb/>
<pb n="KR3a0026_WYG_003-12b"/>
章知其已矣<lb/>
魯禮文闕失不以仲尼正之如有馬者不借人以乗習<lb/>
不曰禮文而曰史之闕文者祝史所任儀章器數而已<lb/>
舉近者而言約也<lb/>
師摰之始樂失其次徒洋洋盈耳而已焉夫子自衛反<lb/>
魯一嘗治之其後伶人賤工識樂之正及魯益下衰三<lb/>
桓僭妄自太師以下皆知散之四方逾河蹈海以去亂<lb/>
聖人俄頃之助功化如此用我者期月而可豈虚語哉<lb/>
<pb n="KR3a0026_WYG_003-13a"/>
與與如也君或在朝在廟容色不忘向君也君召使擯<lb/>
趨進翼如<hi>此翼如左右在君也</hi>沒階趨進翼如<hi>張拱而翔</hi>賔不顧矣相<lb/>
君送賔賔去則白曰賔不顧而去矣紓君敬也上堂如<lb/>
揖恭也下堂如授其容紓也<lb/>
冉子請粟與原思為宰見聖人之用財也<lb/>
聖人於物無畔援雖佛肸南子苟以是心至教之在我<lb/>
爾不為己甚也如是<lb/>
子欲居九夷不遇於中國庶遇於九夷中國之陋為可<lb/>
<pb n="KR3a0026_WYG_003-13b"/>
知欲居九夷言忠信行篤敬雖蠻貊之邦可行何陋之<lb/>
有<lb/>
栖栖者依依其君而不能忘也固猶不回也<lb/>
仲尼應問雖叩兩端而竭然言必因人為變化所貴乎<lb/>
聖人之詞者以其知變化也<lb/>
富而可求也雖執鞭之士吾亦為之不憚卑以求富求<lb/>
之有可致之道也然得乃有命是求無益於得也<lb/>
愛人以徳喻於義者常多故罕及於利盡性者方能至<lb/>
<pb n="KR3a0026_WYG_003-14a"/>
命未達之人告之無益故不以亟言仁大難名人未易<lb/>
及故言之亦鮮<lb/>
顔子於天下有不善未嘗不知知之未嘗復行故怒於<lb/>
人者不使加乎其身愧於己者不輙貳之於後也顔子<lb/>
之徒隠而未見行而未成故曰吾聞其語而未見其人<lb/>
也<lb/>
用則行舍則藏惟我與爾有是夫顔子龍徳而隠故遯<lb/>
世不見知而不悔與聖者同<lb/>
<pb n="KR3a0026_WYG_003-14b"/>
龍徳聖修之極也顔子之進則欲一朝而至焉可謂好<lb/>
學也已矣<lb/>
回非助我者無所疑問也有疑問則吾得以感通其故<lb/>
而達夫異同者矣<lb/>
放鄭聲遠佞人顔回為邦禮樂法度不必教之惟損益<lb/>
三代葢所以告之也法立而能守則徳可久業可大鄭<lb/>
聲佞人能使為邦者喪其所守故放遠之<lb/>
天下有道則見無道則隠君子疾沒世而名不稱葢士<lb/>
<pb n="KR3a0026_WYG_003-15a"/>
而懐居不足以為士必也去無道就有道遇有道而貧<lb/>
且賤君子恥之舉天下無道然後窮居獨善不見知而<lb/>
不悔中庸所謂惟聖者能之仲尼所以獨許顔回惟我<lb/>
與爾為有是也<lb/>
仲由樂善故車馬衣裘喜與賢者共敝顔子樂進故願<lb/>
無伐善施勞聖人樂天故合内外而成其仁<lb/>
子路禮樂文章未足盡為政之道以其重然諾言為衆<lb/>
信故片言可以折獄如易所謂利用折獄利用刑人皆<lb/>
<pb n="KR3a0026_WYG_003-15b"/>
非爻卦盛徳適能是而已焉<lb/>
顔淵從師進徳於孔子之門孟子命世修業於戰國之<lb/>
際此所以潛見之不同<lb/>
犂牛之子雖無全純然使其色騂且角縱不為大祀所<lb/>
取次祀小祀終必取之言大者苟立人所不棄也<lb/>
　　有徳篇第十二<lb/>
有徳者必有言能為有也志於仁而無惡能為無也<lb/>
行修言道則當為人取不務狥物强施以引取乎人故往<lb/>
<pb n="KR3a0026_WYG_003-16a"/>
教妄説皆取人之弊也<lb/>
言不必信行不必果志正深遠不務硜硜信其小者辭<lb/>
取意達則止多或反害也<lb/>
君子寧言之不顧不規規於非義之信寧身被困辱不<lb/>
狥人以非禮之恭寧孤立無助不失親於可賤之人三<lb/>
者知和而能以禮節之也與上有子之言文相屬而不<lb/>
相蒙者凡論語孟子發明前文義各未盡者皆挈之他<lb/>
皆倣此<lb/>
<pb n="KR3a0026_WYG_003-16b"/>
徳主天下之善善原天下之一善同歸治故王心一言<lb/>
必主徳故王言大<lb/>
言有教動有法晝有為宵有得息有養瞬有存<lb/>
君子於民導使為徳而禁其為非不大望於愚者之道<lb/>
與禮謂道民以言禁民以行斯之謂爾<lb/>
無徴而言取不信啓詐妄之道也杞宋不足徴吾言則<lb/>
不言周足徴則從之故無徴不信君子不言<lb/>
便辟足恭善柔令色便佞巧言<lb/>
<pb n="KR3a0026_WYG_003-17a"/>
節禮樂不使流離相勝能進反以為文也<lb/>
驕樂侈靡宴樂宴安<lb/>
言形則卜如響以是知蔽固之私心不能嘿然以達於<lb/>
性與天道<lb/>
人道知所先後則恭不勞慎不葸勇不亂直不絞民化<lb/>
而歸厚矣<lb/>
膚受陽也其行隂也象生法必效故君子重夫剛者<lb/>
歸罪為尤罪己為悔言寡尤者不以言得罪於人也<lb/>
<pb n="KR3a0026_WYG_003-17b"/>
己所不欲勿施於人能恕己以仁人也在邦無怨在家<lb/>
無怨己雖不施不欲於人然人施於己能無怨也<lb/>
敬而無失與人接而當也恭而有禮不為非禮之恭<lb/>
也<lb/>
聚百順以事君親故曰孝者畜也又曰畜君者好君也<lb/>
事父母先意承志故能辨志意之異然後能教人<lb/>
藝者日為之分義涉而不有過而不存故曰游<lb/>
天下有道道随身出天下無道身随道屈<lb/>
<pb n="KR3a0026_WYG_003-18a"/>
安土不懐居也有為而重遷無為而輕遷皆懐居也<lb/>
老而不死是為賊㓜不率教長無循述老不安死三者<lb/>
皆賊生之道也<lb/>
樂驕樂則佚欲樂宴樂則不能徙義<lb/>
不僭不賊其不忮不求之謂乎<lb/>
不穿窬義也謂非其有而取之曰盜亦義也惻隠仁也<lb/>
如天亦仁也故擴而充之不可勝用<lb/>
自養薄於人私也厚於人私也稱其才随其等無驕吝<lb/>
<pb n="KR3a0026_WYG_003-18b"/>
之弊斯得之矣<lb/>
罪己則無尤<lb/>
困辱非憂取困辱為憂榮利非樂忘榮利為樂<lb/>
勇者不懼死且不避而反不安貧則其勇将何施耶不<lb/>
足稱也仁者爱人彼不仁而疾之深其仁不足稱也皆<lb/>
迷謬不思之甚故仲尼率歸諸亂云<lb/>
擠人者人擠之侮人者人侮之出乎爾者反乎爾理也<lb/>
埶不得反亦理也<lb/>
<pb n="KR3a0026_WYG_003-19a"/>
克己行法為賢樂己可法為聖聖與賢迹相近而心之<lb/>
所至有差焉辟世者依乎中庸沒世不遇而無嫌辟地<lb/>
者不懐居以害仁辟色者遠恥於將形辟言者免害於<lb/>
禍辱此為士清濁淹速之殊也辟世辟地雖聖人亦同<lb/>
然憂樂於中與賢者其次者為異故曰迹相近而心之<lb/>
所至者不同<lb/>
進賢如不得已將使卑踰尊疏踰戚之意與表記所謂<lb/>
事君難進而易退則位有序易進而難退則亂也相表<lb/>
<pb n="KR3a0026_WYG_003-19b"/>
裏<lb/>
弓調而後求勁焉馬服而後求良焉士必慤而後智能<lb/>
焉不慤而多能譬之豺狼不可近<lb/>
谷神能象其聲而應之非謂能報以律呂之變也猶卜<lb/>
筮叩以是言則報以是物而已易所謂同聲相應是也<lb/>
王弼謂命呂者律語聲之變非此之謂也<lb/>
行前定而不疚光明也大人虎變夫何疚之有<lb/>
言從作乂名正其言易知人易從聖人不患為政難患<lb/>
<pb n="KR3a0026_WYG_003-20a"/>
民難喻<lb/>
　　有司篇第十三<lb/>
有司政之綱紀也始為政者未暇論其賢否必先正之<lb/>
求得賢才而後舉之<lb/>
為政不以徳人不附且勞<lb/>
子之不欲雖賞之不竊欲生於不足則民盜能使無欲<lb/>
則民不為盜假設以子不欲之物賞子使竊其所不欲<lb/>
子必不竊故為政者在乎足民使無所不足不見可欲<lb/>
<pb n="KR3a0026_WYG_003-20b"/>
而盜必息矣<lb/>
為政必身倡之且不愛其勞又益之以不倦<lb/>
天子討而不伐諸侯伐而不討故雖湯武之舉不謂之<lb/>
討而謂之伐陳恒弑君孔子請討之此必因周制隣有<lb/>
弑逆諸侯當不請而討孟子又謂征者上伐下敵國不<lb/>
相征然湯十一征非賜鈇鉞則征討之名至周始定乎<lb/>
野九一而助郊之外助也國中什一使自賦郊門之内<lb/>
通謂之國中田不井授故使什而自賦其一也<lb/>
<pb n="KR3a0026_WYG_003-21a"/>
道千乗之國不及禮樂刑政而云節用而愛人使民以<lb/>
時言能如是則法行不能如是則法不徒行禮樂刑政<lb/>
亦制數而已爾<lb/>
富而不治不若貧而治大而不察不若小而察<lb/>
報者天下之利率徳而致善有勸不善有沮皆天下之<lb/>
利也小人私己利於不治君子公物利於治<lb/>
　　大易篇第十四<lb/>
大易不言有無言有無諸子之陋也<lb/>
<pb n="KR3a0026_WYG_003-21b"/>
易語天地隂陽情偽至隠賾而不可惡也諸子馳騁説<lb/>
詞窮髙極幽而知徳者厭其言故言為非難使君子樂<lb/>
取之為貴<lb/>
易一物而三才隂陽氣也而謂之天剛柔質也而謂之<lb/>
地仁義徳也而謂之人<lb/>
易為君子謀不為小人謀故撰徳於卦雖爻有小大及<lb/>
繋辭其爻必諭之以君子之義<lb/>
一物而兩體其太極之謂與隂陽天道象之成也剛柔<lb/>
<pb n="KR3a0026_WYG_003-22a"/>
地道法之效也仁義人道性之立也三才兩之莫不有<lb/>
乾坤之道<lb/>
隂陽剛柔仁義之本立而後知趨時應變故乾坤毁則<lb/>
無以見易<lb/>
六爻各盡利而動所以順隂陽剛柔仁義性命之理也<lb/>
故曰六爻之動三極之道也<lb/>
陽徧體衆隂衆隂共事一陽理也是故二君共一民一<lb/>
民事二君上與下皆小人之道也一君而體二民二民<lb/>
<pb n="KR3a0026_WYG_003-22b"/>
而宗一君上與下皆君子之道也<lb/>
吉凶變化悔吝剛柔易之四象與悔吝由嬴不足而生<lb/>
亦兩而已<lb/>
尚辭則言無所苟尚變則動必精義尚象則法必致用<lb/>
尚占則謀必知來四者非知神之所為孰能與於此<lb/>
易非天下之至精則詞不足待天下之問非深不足通<lb/>
天下之志非通變極數則文不足以成物象不足以制<lb/>
器幾不足以成務非周知兼體則其神不能通天下之<lb/>
<pb n="KR3a0026_WYG_003-23a"/>
故不疾而速不行而至<lb/>
示人吉凶其道顯矣知來藏往其徳行神矣語蓍龜之<lb/>
用也<lb/>
顯道者危使平易使傾懼以終始其要無咎之道也神<lb/>
徳行者寂然不動㝠㑹於萬化之感而莫知為之者也<lb/>
受命如響故可與酬酢曲盡鬼謀故可以佑神開物於<lb/>
幾先故曰知來明患而弭其故故曰藏往極數知來前<lb/>
知也前知其變有道術以通之君子所以措於民者遠<lb/>
<pb n="KR3a0026_WYG_003-23b"/>
矣<lb/>
潔靜精微不累其迹知足而不賊則於易深矣<lb/>
天下之理得元也㑹而通亨也説諸心利也一天下之<lb/>
動貞也<lb/>
乾之四徳終始萬物迎之隨之不見其首尾然後推本<lb/>
而言當父母萬物<lb/>
彖明萬物資始故不得不以元配乾坤其偶也故不得<lb/>
不以元配坤<lb/>
<pb n="KR3a0026_WYG_003-24a"/>
仁統天下之善禮嘉天下之㑹義公天下之利信一天<lb/>
下之動<lb/>
六爻擬議各正性命故乾徳旁通不失太和而利且貞<lb/>
也<lb/>
顔氏求龍徳正中而未見其止故擇中庸得一善則拳<lb/>
拳服膺嘆夫子之忽焉前後也<lb/>
乾三四位過中重剛庸言庸行不足以濟之雖大人之<lb/>
盛有所不安外趨變化内正性命故其危其疑艱於見<lb/>
<pb n="KR3a0026_WYG_003-24b"/>
徳者時不得舍也九五大人化矣天徳位矣成性聖矣<lb/>
故既曰利見大人又曰聖人作而萬物覩亢龍以位畫<lb/>
為言若聖人則不失其正何亢之有<lb/>
聖人用中之極不勉而中有大之極不為其大大人望<lb/>
之所謂絶塵而奔峻極于天不可階而升者也<lb/>
乾之九五曰飛龍在天利見大人乃大人造位天徳成<lb/>
性躋聖者爾若夫受命首出則所性不存焉故不曰位<lb/>
乎君位而曰位乎天徳不曰大人君矣而曰大人造也<lb/>
<pb n="KR3a0026_WYG_003-25a"/>
庸言庸行葢天下經徳達道大人之徳施於是者溥矣<lb/>
天下之文明於是者著矣然非窮變化之神以時措之<lb/>
宜則或陷於非禮之禮非義之義此顔子所以求龍徳<lb/>
正中乾乾進徳思處其極未敢以方體之常安吾止也<lb/>
惟君子為能與時消息順性命躬天徳而誠行之也精<lb/>
義時措故能保合太和健利且貞孟子所謂始終條理<lb/>
集大成於聖智者與易曰大明終始六位時成時乗六<lb/>
龍以御天乾道變化各正性命保合太和乃利貞其此<lb/>
<pb n="KR3a0026_WYG_003-25b"/>
之謂乎<lb/>
成性則躋聖而位天徳乾九二正位於内卦之中有君<lb/>
徳矣而非上治也九五言上治者言乎天之徳聖人之<lb/>
性故捨曰君而謂之天見大人徳與位之皆造也<lb/>
大而得易簡之理當成位乎天地之中時舍而不受命<lb/>
乾九二有焉及夫化而聖矣造而位天徳矣則富貴不<lb/>
足以言之<lb/>
樂則行之憂則違之主於求吾志而已無所求於外故<lb/>
<pb n="KR3a0026_WYG_003-26a"/>
善世博化龍徳而見者也若潛而未見則為己而已未<lb/>
暇及人者也<lb/>
成徳為行徳成自信則不疑所行日見乎外可也<lb/>
乾九三修辭立誠非繼日待旦如周公不足以終其業<lb/>
九四以陽居隂故曰在淵能不忘於躍乃可免咎非為<lb/>
邪也終其義也<lb/>
至健而易至順而簡故其險其阻不可階而升不可勉<lb/>
而至仲尼猶天九五飛龍在天其致一也<lb/>
<pb n="KR3a0026_WYG_003-26b"/>
坤至柔而動也剛乃積大勢成而然也<lb/>
乾至健無體為感速故易知坤至順不煩其施普故簡<lb/>
能<lb/>
坤先迷不知所從故失道後能順聽則得其常矣<lb/>
造化之功發乎動畢達乎順形諸明養諸容載遂乎説<lb/>
潤勝乎健不匱乎勞終始乎止<lb/>
健動陷止剛之象順麗入説柔之體<lb/>
巽為木萌於下滋於上為繩直順以達也為工巧且順<lb/>
<pb n="KR3a0026_WYG_003-27a"/>
也為白所遇而從也為長為髙木之性也為臭風也入<lb/>
也於人為寡髪廣顙躁人之象也<lb/>
坎為血卦周流而勞血之象也為赤其色也<lb/>
離為乾卦於木為科上稿附且躁也<lb/>
艮為小石堅難入也為徑路通或寡也<lb/>
兑為附決内實則外附必決也為毁折物成則上柔者<lb/>
必折也<lb/>
坤為文衆色也為衆容載廣也<lb/>
<pb n="KR3a0026_WYG_003-27b"/>
乾為大赤其正色也為氷健極而寒甚也<lb/>
震為萑葦為蒼莨竹為旉皆蕃鮮也<lb/>
一陷溺而不得出為坎一附麗而不能去為離<lb/>
艮一陽為主於兩隂之上各得其位而其勢止也易言<lb/>
光明者多艮之象著則明之義也<lb/>
䝉無遽亨之理由九二循循行時中之亨也<lb/>
不終日貞吉言疾正則吉也仲尼以六二以隂居隂獨<lb/>
無累於四故其介如石雖體柔順以其在中而靜何俟<lb/>
<pb n="KR3a0026_WYG_003-28a"/>
終日必知幾而正矣<lb/>
坎維心亨故行有尚外雖積險苟處之心亨不疑則雖<lb/>
難必濟而往有功也<lb/>
中孚上巽施之下説承之其中必有感化而出焉者葢<lb/>
孚者覆乳之象有必生之理<lb/>
物因雷動雷動不妄則物亦不妄故曰物與無妄<lb/>
靜之動也無休息之期故地雷為卦言反又言復終則<lb/>
有始循環無窮人指其化而裁之爾深其反也幾其復<lb/>
<pb n="KR3a0026_WYG_003-28b"/>
也故曰反復其道又曰出入無疾<lb/>
益長裕而不設益以實也妄加以不誠之益非益也<lb/>
井渫而不食强施行惻然且不售作易者之嘆與<lb/>
闔戸靜密也闢戸動達也形開而目覩耳聞受於陽也<lb/>
辭各指其所之聖人之情也指之以趨時盡利順性命<lb/>
之理臻三極之道也能從之則不陷於凶悔矣所謂變<lb/>
動以利言者也然爻有攻取愛惡本情素動因生吉凶<lb/>
悔吝而不可變者乃所謂吉凶以情遷者也能深存繋<lb/>
<pb n="KR3a0026_WYG_003-29a"/>
辭所命則二者之動見矣又有義命當吉當凶當否當<lb/>
亨者聖人不使避凶趨吉一以貞勝而不顧如大人否<lb/>
亨有隕自天過渉滅頂凶无咎損益龜不克違及其命<lb/>
亂也之類三者情異不可不察<lb/>
因爻象之既動明吉凶於未形故曰爻象動乎内吉凶<lb/>
見乎外<lb/>
富有者大無外也日新者久無窮也<lb/>
顯其聚也隠其散也顯且隠幽明所以存乎象聚且散<lb/>
<pb n="KR3a0026_WYG_003-29b"/>
推盪所以妙乎神<lb/>
變化進退之象云者進退之動也㣲必驗之於變化之<lb/>
著故察進退之理為難察變化之象為易<lb/>
憂悔吝者存乎介欲觀易象之小疵宜存志靜知所動<lb/>
之幾微也<lb/>
往之為義有已往有方往臨文者不可不察<lb/>
　　樂器篇第十五<lb/>
樂器有相周召之治與其有雅太公之志乎雅者正也<lb/>
<pb n="KR3a0026_WYG_003-30a"/>
直已而行正也故訊疾蹈厲者太公之事耶詩亦有雅<lb/>
亦正言而直歌之無隠諷譎諫之巧也<lb/>
象武武王初有天下象文王武功之舞歌維清以奏之<lb/>
大武武王沒嗣王象武王之功之舞歌武以奏之酌周<lb/>
公沒嗣王以武功之成由周公告其成於宗廟之歌也<lb/>
興已之善觀人之志羣而思無邪怨而止禮義入可事<lb/>
親出可事君但言君父舉其重者也<lb/>
志至詩至有象必可名有名斯有體故禮亦至焉<lb/>
<pb n="KR3a0026_WYG_003-30b"/>
幽贊天地之道非聖人而能哉詩人謂后稷之穡有相<lb/>
之道贊化育之一端也<lb/>
禮矯實求稱或文或質居物後而不可常也他人才未<lb/>
美故絢飾之以文莊姜才甚美乃更絢之用質素下文<lb/>
繪事後素素謂其材字雖同而義施各異故設色之工<lb/>
材黄白者必繪以青赤材赤黑者必絢以粉素<lb/>
陟降庭止上下無常非為邪也進徳修業欲及時也在<lb/>
帝左右所謂欲及時也與<lb/>
<pb n="KR3a0026_WYG_003-31a"/>
江沱之媵以類行而欲喪朋故無怨嫡以類行而不能<lb/>
喪其朋故不以媵備數卒能自悔得安貞之吉乃終有<lb/>
慶而其嘯也歌<lb/>
采枲耳議酒食女子所以奉賔祭厚君親者足矣又思<lb/>
酌使臣之勞推及求賢審官王季文王之心豈是過與<lb/>
甘棠初能使民不忍去中能使民不忍傷卒能使民知<lb/>
心敬而不瀆之以拜非善教寖明能取是於民哉<lb/>
振振勸使勉也歸哉歸哉序其情也<lb/>
<pb n="KR3a0026_WYG_003-31b"/>
卷耳念臣下小勞則思小飲之大勞則思大飲之甚則<lb/>
知其怨苦嘘嘆婦人能此則險詖私謁害政之心知其<lb/>
無也<lb/>
綢直如髪貧者紒縰無餘順其髪而直韜之爾<lb/>
蓼蕭裳華有譽處兮皆謂君接已温厚則下情得伸讒<lb/>
毁不入而美名可保也<lb/>
商頌顧予烝嘗湯孫之將言祖考來顧以助湯孫也<lb/>
鄂不韡韡兄弟之見不致文於初本諸誠也<lb/>
<pb n="KR3a0026_WYG_003-32a"/>
采苓之詩舍旃則無然為言則求所得所譽必有所試<lb/>
厚之至也<lb/>
簡畧也無所難也甚則不恭焉賢者仕禄非廹於飢寒<lb/>
不恭莫甚焉簡兮簡兮雖刺時君不用然為士者不能<lb/>
無太簡之譏故詩人陳其容色之盛善御之强與夫君<lb/>
子由房由敖不語其材武者異矣<lb/>
破我斧缺我斨言四國首亂烏能有為徒破缺我斧斨<lb/>
而已周公征而安之愛人之至也<lb/>
<pb n="KR3a0026_WYG_003-32b"/>
伐柯言正當加禮於周公取人以身也其終見書予小<lb/>
子其新逆<lb/>
九罭言王見周公當大其禮命則大人可致也<lb/>
狼䟦美周公不失其聖卒能感人心於和平也<lb/>
甫田嵗取十千一成之田九萬畝公取十千畝九一之<lb/>
法也<lb/>
后稷之生當在堯舜之中年而詩云上帝不寜疑在堯<lb/>
時髙辛子孫為二王後而詩人稱帝爾<lb/>
<pb n="KR3a0026_WYG_003-33a"/>
唐棣枝類棘枝隨節屈曲則其華一偏一反左右相矯<lb/>
因得全體均正偏喻管蔡失道反喻周公誅殛言我豈<lb/>
不思兄弟之愛以權宜合義主在逺者爾唐棣本文王<lb/>
之詩此一章周公制作序已情而加之仲尼以不必常<lb/>
存而去之<lb/>
日出而隂升自西日迎而會之雨之候也喻婚姻之得<lb/>
禮者也日西矣而隂生于東喻婚姻之失道者也鶴鳴<lb/>
而子和言出之善者與鶴鳴魚潛畏聲聞之不臧者與<lb/>
<pb n="KR3a0026_WYG_003-33b"/>
鴥彼晨風鬱彼北林晨風雖摰擊之鳥猶時得退而依<lb/>
深林而止也<lb/>
漸漸之石言有豕白蹢烝渉波矣豕之負塗曵泥其常<lb/>
性也今豕足皆白衆與渉波而去水患之多為可知也<lb/>
君子所貴乎道者三猶王天下有三重焉言也動也行<lb/>
也<lb/>
苟造徳降則民諴和而鳯可致故鳴鳥聞所以為和氣<lb/>
之應也<lb/>
<pb n="KR3a0026_WYG_003-34a"/>
九疇次叙民資以生莫先天材故首曰五行君天下必<lb/>
先正已故次五事已正然後邦得而治故次八政政不<lb/>
時舉必昏故次五紀五紀明然後時措得中故次建皇<lb/>
極求大中不可不知權故次三徳權必有疑故次稽疑<lb/>
可徴然後疑決故次庶徴福極徴然後可不勞而治故<lb/>
九以嚮勸終焉五為數中故皇極處之權過中而合義<lb/>
者也故三徳處六<lb/>
親親尊尊又曰親親尊賢義雖各施然而親均則尊其<lb/>
<pb n="KR3a0026_WYG_003-34b"/>
尊尊均則親其親為可矣若親均尊均則齒不可以不<lb/>
先此施於有親者不疑若尊賢之等則於親尊之殺必<lb/>
有權而後行急親賢為堯舜之道然則親之賢者先得<lb/>
之於疎之賢者為必然堯明俊徳於九族而九族睦章<lb/>
俊徳於百姓而萬邦協黎民雍臯陶亦以惇叙九族庶<lb/>
明勵翼為邇可逺之道則九族勉敬之人固先明之然<lb/>
後遠者可次序而及大學謂克明俊徳為自明其徳不<lb/>
若孔氏之註愈<lb/>
<pb n="KR3a0026_WYG_003-35a"/>
義民安分之良民而已俊民俊徳之民也官能則準牧<lb/>
無義民治昏則俊民用微<lb/>
五言樂語歌詠五徳之言也<lb/>
卜不習吉言卜官將占先決問人心有疑乃卜無疑則<lb/>
否朕志無疑人謀僉同故無所用卜鬼神必依龜筮必<lb/>
從故不必卜筮玩習其吉以瀆神也<lb/>
衍忒未分有悔吝之防此卜筮之所由作也<lb/>
　　王禘篇第十六<hi>此篇論禮遜之實</hi>
<pb n="KR3a0026_WYG_003-35b"/>
禮不王不褅則知諸侯嵗闕一祭為不褅明矣至周以<lb/>
祠為春以禴為夏宗廟嵗六享則二享四祭為六矣諸<lb/>
侯不褅其四享歟夏商諸侯夏特一袷王制謂礿則不<lb/>
褅褅則不嘗假其名以見時祀之數爾作記者不知文<lb/>
之害意過矣<lb/>
褅於夏周為春夏嘗於夏商為秋冬作記者交舉以二<lb/>
氣對互而言爾<lb/>
享嘗云者享為追享朝享褅亦其一爾嘗以配享亦對<lb/>
<pb n="KR3a0026_WYG_003-36a"/>
舉秋冬而言也夏商以褅為時祭知追享之必在夏也<lb/>
然則夏商天子嵗乃五享褅列四祭并袷而五也周改<lb/>
褅為禴則天子享六諸侯不褅又嵗闕一祭則亦四而<lb/>
已矣王制所謂天子犆礿袷褅袷嘗袷烝既以褅為時<lb/>
祭則袷可同時而舉<hi>礿以物薄而犆嘗從舊</hi>諸侯礿犆<hi>如天子</hi>褅一<lb/>
犆一袷言於夏褅之時正為一祭特一袷而已然則不<lb/>
王不褅又著見於此矣下又云嘗袷烝袷則嘗烝且袷<lb/>
無疑矣若周制亦當闕一時之祭則當云諸侯祠則不<lb/>
<pb n="KR3a0026_WYG_003-36b"/>
禴禴則不嘗<lb/>
庶子不祭祖<hi>不止言王考而已</hi>明其宗也<hi>明宗子/當祭也</hi>不祭禰<hi>以父為親</hi>
<hi>之極甚者故又發此文</hi>明其宗也庶子不為長子斬不繼祖與禰<lb/>
故也<lb/>
庶子不祭殤與無後者註不祭殤者父之庶葢以殤未<lb/>
足語世數特以己不祭襧故不祭之不祭無後者祖之<lb/>
庶也雖無後以其成人備世數當袝祖以祭之己不祭<lb/>
祖故不得而祭之也祖庶之殤則自祭之也言庶孫則<lb/>
<pb n="KR3a0026_WYG_003-37a"/>
得祭其子之殤者以己為其祖矣無所袝之也凡所祭<lb/>
殤者唯適子此據禮天子下祭殤五皆適子適孫之類<lb/>
故知凡殤非適皆不當特祭惟當從祖袝食無後者謂<lb/>
昆弟諸父殤與無後者如祖廟在小宗之家祭之如在<lb/>
大宗<lb/>
殷而上七廟自祖考而下五并逺廟為祧者二無不遷<lb/>
之太祖廟至周有百世不毁之祖則三昭三穆四為親<lb/>
廟二為文武二世室并始祖而七諸侯無二祧故五大<lb/>
<pb n="KR3a0026_WYG_003-37b"/>
夫無不遷之祖則一昭一穆與祖考而三故以祖考通<lb/>
謂太祖若袷則請於其君并髙祖干袷之<hi>干袷之不當袷而特袷之</hi>
<hi>也</hi>孔註王制謂周制亦粗及之而不詳爾<lb/>
　朱于褅袷議曰王制天子七廟三昭三穆與太祖之<lb/>
　廟而七諸侯士大夫降殺以兩而祭法又有適士二<lb/>
　廟官師一廟之文大扺士無二祖而皆及其祖考也<lb/>
　其制皆在中門外之左外為都宫内各有寢廟别有<lb/>
　門垣太祖在北左昭右穆以次而南天子太祖百世<lb/>
<pb n="KR3a0026_WYG_003-38a"/>
　不遷一昭一穆為宗亦百世不遷二昭二穆為四親<lb/>
　廟髙祖以上親盡則毁而逓遷昭常為昭穆常為穆<lb/>
　諸侯則無二宗大夫又無二廟其遷毁之次則與天<lb/>
　子同<hi>但毁廟之主藏於太祖</hi>儀禮所謂以其班祔檀弓所謂袝<lb/>
　于祖父者也三代之制其詳雖不得聞然其大略不<lb/>
　過如此<lb/>
鋪筵設同几疑左右几一云交鬼神異於人故夫婦而<lb/>
同几求之或於室或於祊也<lb/>
<pb n="KR3a0026_WYG_003-38b"/>
祭社稷五祀百神者以百神之功報天之徳爾故以天<lb/>
事鬼神事之至也理之盡也<lb/>
天子因生以賜姓諸侯以字為諡葢以尊統上卑統下<lb/>
之義<lb/>
天子因生以賜姓難以命於下之人亦尊統上之道也<lb/>
據玉藻疑天子聽朔於明堂諸侯則於太廟就藏朔之<lb/>
處告祖而行<lb/>
受命祖廟作龜襧宫次序之宜<lb/>
<pb n="KR3a0026_WYG_003-39a"/>
公之士及大夫之衆臣為衆臣公之卿大夫卿大夫之<lb/>
室老及家邑之士為貴臣上言公士所以别士於公者<lb/>
也下言室老士所以别士於家者也衆臣不以杖即位<lb/>
疑義與庶子同<lb/>
適士疑諸侯薦於天子之士及王朝爵命之通名葢三<lb/>
命方受位天子之朝一命再命受職受服者疑官長自<lb/>
辟除未有位於王朝故謂之官師而已<lb/>
小事則專達葢得自達于其君不俟聞於長者禮所謂<lb/>
<pb n="KR3a0026_WYG_003-39b"/>
達官者也所謂達官之長者得自達之長也所謂官師<lb/>
者次其長者也然則達官之長必三命而上者官師則<lb/>
中士而再命者庶士則一命為可知<lb/>
賜官使臣其屬也<lb/>
祖廟未毁教於公宫則知諸侯於有服族人亦引而親<lb/>
之如家人焉<lb/>
下而飲者不勝者自下堂而受飲也其爭也爭為謙讓<lb/>
而已<lb/>
<pb n="KR3a0026_WYG_003-40a"/>
君子之射以中為勝不必以貫革為勝侯以布鵠以革<lb/>
其不貫革而墜於地者中鵠為可知矣此為力不同科<lb/>
之一也<lb/>
知死而不知生傷而不弔畏壓溺可傷尤甚故特致哀<lb/>
死者不弔生者以異之且如何不淑之詞無所施焉<lb/>
博依善依永而歌樂之也雜服雜習於制數服近之文<lb/>
也<lb/>
春秋大要天子之事也故曰知我者其惟春秋乎罪我<lb/>
<pb n="KR3a0026_WYG_003-40b"/>
者其惟春秋乎<lb/>
苗而不秀者與下文不足畏也為一説<lb/>
　　乾稱篇第十七<hi>此篇論佛法之虛寂不如吾道之不淪于一偏</hi>
凡可狀皆有也凡有皆象也凡象皆氣也氣之性本虚<lb/>
而神則神與性乃氣所固有此鬼神所以體物而不可<lb/>
遺也<lb/>
至誠天性也不息天命也人能至誠則性盡而神可窮<lb/>
矣不息則命行而化可知矣學未至知化非真得也<lb/>
<pb n="KR3a0026_WYG_003-41a"/>
有無虚實通為一物者性也不能為一非盡性也飲食<lb/>
男女皆性也是烏可滅然則有無皆性也是豈無對莊<lb/>
老浮屠為此説久矣果暢眞理乎<lb/>
天包載萬物於内所感所性乾坤隂陽二端而已無内<lb/>
外之合無耳目之引取與人物蕞然異矣人能盡性知<lb/>
天不為蕞然起見則幾矣<lb/>
有無一内外合<hi>庸聖同</hi>此人心之所自來也若聖人則不<lb/>
專以聞見為心故能不專以聞見為用無所不感者虚<lb/>
<pb n="KR3a0026_WYG_003-41b"/>
也感即合也咸也以萬物本一故一能合異以其能合<lb/>
異故謂之感若非有異則無合天性乾坤隂陽也二端<lb/>
故有感本一故能合天地生萬物所受雖不同皆無須<lb/>
臾之不感所謂性即天道也<lb/>
感者性之神性者感之體惟屈伸動靜終始之能一也<lb/>
故所以妙萬物而謂之神通萬物而謂之道體萬物而<lb/>
謂之性<lb/>
至虚之實實而不固至靜之動動而不窮實而不固則<lb/>
<pb n="KR3a0026_WYG_003-42a"/>
一而散動而不窮則往且來<lb/>
性通極于無氣其一物爾命稟同於性遇乃適然焉人<lb/>
一已百人十已千然有不至猶難語性可以言氣行同<lb/>
報異猶難語命可以言遇<lb/>
浮屠明鬼謂有識之死受生循環遂厭苦求免可謂知<lb/>
鬼乎以人生為妄可謂知人乎天人一物輙生取舍可<lb/>
謂知天乎孔孟所謂天彼所謂道惑者指游魂為變為<lb/>
輪廻未之思也大學當先知天徳知天徳則知聖人知<lb/>
<pb n="KR3a0026_WYG_003-42b"/>
鬼神今浮屠極論要歸必謂死生轉流非得道不免謂<lb/>
之悟道可乎<hi>悟則有義有命均死生一天人惟知晝夜通隂陽體之不二</hi>自其說熾<lb/>
傳中國儒者未容窺聖學門墻已為引取淪胥其間指<lb/>
為大道其俗達之天下致善惡智愚男女臧獲人人著<lb/>
信使英才間氣生則溺耳目恬習之事長則師世儒宗<lb/>
尚之言遂㝠然被驅因謂聖人可不修而至大道可不<lb/>
學而知故未識聖人心已謂不必求其迹未見君子志<lb/>
已謂不必事其文此人倫所以不察庶物所以不明治<lb/>
<pb n="KR3a0026_WYG_003-43a"/>
所以忽德所以亂異言滿耳上無禮以防其偽下無學<lb/>
以稽其弊自古詖淫邪遁之詞翕然並興一出於佛氏<lb/>
之門者千五百年自非獨立不懼精一自信有大過人<lb/>
之才何以正立其間與之較是非計得失<lb/>
釋氏語實際乃知道者所謂誠也天徳也其語到實際<lb/>
則以人生為幻妄有為為疣贅以世界為䕃濁遂厭而<lb/>
不有遣而弗存就使得之乃誠而惡明者也儒者則因<lb/>
明致誠因誠致明故天人合一致學而可以成聖得天<lb/>
<pb n="KR3a0026_WYG_003-43b"/>
而未始遺人易所謂不遺不流不過者也彼語雖似是<lb/>
觀其發本要歸與吾儒二本殊歸矣道一而已此是則<lb/>
彼非此非則彼是固不當同日而語其言流遁失守窮<lb/>
大則淫推行則詖致曲則邪求之一卷之中此弊數數<lb/>
有之大率知晝夜隂陽則能知性命能知性命則能知<lb/>
聖人知鬼神彼欲直語太虚不以晝夜隂陽累其心則<lb/>
是未始見易未始見易則雖欲免隂陽晝夜之累末由<lb/>
也已易且不見又烏能更語真際捨真際而談鬼神妄<lb/>
<pb n="KR3a0026_WYG_003-44a"/>
也所謂實際彼徒能語之而已未始心解也<lb/>
易謂原始反終故知死生之説者謂原始而知生則求<lb/>
其終而知死必矣此夫子所以直季路之問而不隠也<lb/>
體不偏滯乃可謂無方無體偏滯於晝夜隂陽者物也<lb/>
若道則兼體而無累也以其兼體故曰一隂一陽又曰<lb/>
隂陽不測又曰一闔一闢又曰通乎晝夜語其推行故<lb/>
曰道語其不測故曰神語其生生故曰易其實一物指<lb/>
事異名爾<lb/>
<pb n="KR3a0026_WYG_003-44b"/>
太率天之為徳虛而善應其應非思慮聰明可求故謂<lb/>
之神老氏况諸谷以此<lb/>
太虚者氣之體氣有隂陽屈伸相感之無窮故神之應<lb/>
也無窮其散無數故神之應也無數雖無窮其實湛然<lb/>
雖無數其實一而已隂陽之氣散則萬殊人莫知其一<lb/>
也合則混然人不見其殊也形殊為物形潰反原反原<lb/>
者其游魂為變與所謂變者對聚散存亡為文非如螢<lb/>
雀之化指前後身而為説也<lb/>
<pb n="KR3a0026_WYG_003-45a"/>
益物必誠如天之生物日進日息自益必誠如川之方<lb/>
至日增日得施之妄學之不勤欲自益且益人難矣哉<lb/>
易曰益長裕而不設信夫<lb/>
将修已必先厚重以自持厚重知學徳乃進而不固矣<lb/>
忠信進德惟尚友而急賢欲勝已者親無如改過之不<lb/>
吝<lb/>
戲言出於思也戲動作於謀也發乎聲見乎四支謂非<lb/>
己心不明也欲人無已疑不能也過言非心也過動非<lb/>
<pb n="KR3a0026_WYG_003-45b"/>
誠也失於聲繆迷其四體謂己當然自誣也欲他人已<lb/>
從誣人也或者以出於心者歸咎為己戲失於思者自<lb/>
誣為己誠不知戒其出汝者歸咎其不出汝者長傲且<lb/>
遂非不知孰甚焉<lb/>
　<lb/>
　<lb/>
　<lb/>
　張子全書卷三<lb/>
</p>
<p>
</p>
  </div>
</body>
</text>
</TEI>
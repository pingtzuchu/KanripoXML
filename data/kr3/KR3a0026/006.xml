<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>張子全書卷六</head> <lb/>
    <p>
<pb n="KR3a0026_WYG_006-1a"/>
欽定四庫全書<lb/>
　張子全書卷六<lb/>
　　義理<lb/>
學未至而好語變者必知終有患盖變不可輕議若驟<lb/>
然語變則知操術已不正<lb/>
吾徒飽食終日不圖義理則大非也工商之輩猶能晏<lb/>
寐夙興以有為焉知之而不信而行之愈於不知矣學<lb/>
者須得中道乃可守<lb/>
<pb n="KR3a0026_WYG_006-1b"/>
人到向道後俄頃不舍豈暇安寢然君子向晦入燕處<lb/>
君子隨物而止故入燕處然其仁義功業之心未嘗忘<lb/>
但以其物之皆息吾兀然而坐無以為接無以為功業<lb/>
須亦入息<lb/>
此學以為絶耶何因復有此議論以為興耶然而學者<lb/>
不博孟子曰無有乎爾則亦無有乎爾孔子曰天之未<lb/>
喪斯文也匡人其如予何今欲功及天下故必多栽培<lb/>
學則道可傳矣<lb/>
<pb n="KR3a0026_WYG_006-2a"/>
人不知學其任智自以為人莫及以理觀之其用智乃<lb/>
癡耳碁酒書畫其術固均無益也坐寢息其術同差近<lb/>
有益也惟與朋友燕㑹議論良益也然大義大節須要<lb/>
知若微細亦必知也<lb/>
凡人為上則易為下則難然不能為下亦未能使下不<lb/>
盡其情偽也大抵使人常在其前已嘗為之則能使人<lb/>
凡事蔽盖不見底只是不求益有人不肯言其道義所<lb/>
得所至不得見底又非於吾言無所不說<lb/>
<pb n="KR3a0026_WYG_006-2b"/>
人雖有功不及於學心亦不宜忘心苟不忘則雖接人<lb/>
事即是實行莫非道也心若忘之則終身由之只是<lb/>
俗事<lb/>
今人自强自是樂已之同惡已之異便是有固必意我<lb/>
無由得虚學者理㑹到此虚心處則教者不湏言求之<lb/>
書合者即是聖言不合者則後儒添入也<lb/>
要見聖人無如論孟為要論孟二書於學者大足只是<lb/>
須涵泳<lb/>
<pb n="KR3a0026_WYG_006-3a"/>
以有限之心止可求有限之事欲以致博大之事則當<lb/>
以博大求之知周乎萬物而道濟天下也<lb/>
尊其所聞則高明行其所知則光大凡未理㑹至實處<lb/>
如空中立終不曾踏著實地性剛者易立和者易達人<lb/>
只有立與達已欲立而立人已欲達而達人然則剛與<lb/>
和猶是一偏惟大達則必立大立則必達<lb/>
學者欲其進須欽其事欽其事則有立有立則有成未<lb/>
有不欽而能立不立則安可望有成<lb/>
<pb n="KR3a0026_WYG_006-3b"/>
人若志趣不逺心不在焉雖學無成人惰於進道無自<lb/>
得達自非成德君子必勉勉至從心所欲不踰矩方可<lb/>
放下德薄者終學不成也<lb/>
聞見之善者謂之學則可謂之道則不可須是自求已<lb/>
能尋見義理則自有㫖趣自得之則居之安矣<lb/>
合内外平物我此見道之大端<lb/>
道德性命是常在不死之物也已身則死此則常在<lb/>
耳目役於外攬外事者其實是自墮不肯自治只言短<lb/>
<pb n="KR3a0026_WYG_006-4a"/>
長不能反躬者也<lb/>
天地之道要一言而道盡亦可有終日善言而只在一<lb/>
物者當識其要總其大體一言而乃盡爾<lb/>
釋氏之學言以心役物使物不役心周孔之道豈是物<lb/>
能役心虛室生白<lb/>
今之性滅天理而窮人欲令復反歸其天理古之學者<lb/>
便立天理孔孟而後其心不傳如荀揚皆不能知<lb/>
義理之學亦須深沉方有造非淺易輕浮之可得也盖<lb/>
<pb n="KR3a0026_WYG_006-4b"/>
惟深則能通天下之志只欲說得便似聖人若此則是<lb/>
釋氏之所謂祖師之類也<lb/>
此道自孟子後千有餘嵗今日復有知者若此道天不<lb/>
欲明則不使今日人有知者旣使人知之似有復明之<lb/>
理志於道者能自出義理則是成器<lb/>
人一能之已百之人十能之已千之曰能者是今日不<lb/>
能而能之若以聖人之能而為不能則狂者矣終身而<lb/>
莫能得也<lb/>
<pb n="KR3a0026_WYG_006-5a"/>
學貴心悟守舊無功<lb/>
知德斯知言已嘗自知其德然後能識言也人雖言之<lb/>
己未嘗知其德豈識其言須是已知是德然後能識是<lb/>
言猶曰知孝之德則知孝之言也<lb/>
三代時人自幼聞見莫非義理文章學者易為力今須<lb/>
自作<lb/>
為學大益在自能變化氣質不爾卒無所發明不得見<lb/>
聖人之奥故學者先須變化氣質變化氣質與虛心相<lb/>
<pb n="KR3a0026_WYG_006-5b"/>
表裏<lb/>
大中天地之道也得大中隂陽鬼神莫不盡之矣<lb/>
仁不得義則不行不得禮則不立不得智則不知不得<lb/>
信則不能守此致一之道也<lb/>
大率玩心未熟可求之平易勿迂也若始求太深恐自<lb/>
兹愈逺<lb/>
學不能推究事理只是心粗至如顔子未至於聖人處<lb/>
猶是心粗<lb/>
<pb n="KR3a0026_WYG_006-6a"/>
觀書必總其言而求作者之意<lb/>
學者言不能識得盡多相違戾是為無天德今顰眉以<lb/>
思已失其心也盖心本至神如此則已將不神害其至<lb/>
神矣<lb/>
能亂吾所守<hi>脫文</hi>
有言經義須人人說得别此不然天下義理只容有一<lb/>
箇是無兩箇是<lb/>
且滋養其明明則求經義將自見矣又不可徒養有觀<lb/>
<pb n="KR3a0026_WYG_006-6b"/>
他前行往行便畜得已德若要成德須是速行之<lb/>
當自立說以明性不可以遺言附㑹解之若孟子言不<lb/>
成章不達及四體不言而喩此非孔子曽言而孟子言<lb/>
之此是心解也<lb/>
讀書少則無由考校得義精盖書以維持此心一時放<lb/>
下則一時德性有懈讀書則此心常在不讀書則終看<lb/>
義理不見書須成誦精思多在夜中或靜坐得之不記<lb/>
則思不起但通貫得大原後書亦易記所以觀書者釋<lb/>
<pb n="KR3a0026_WYG_006-7a"/>
己之疑明己之未達每見每知所益則學進矣於不疑<lb/>
處有疑方是進矣<lb/>
學者潛心畧有所得即且誌之紙筆以其易忘失其良<lb/>
心若所得是充大之以養其心立數千題旋注釋常改<lb/>
之改得一字即是進得一字始作文字須當多其詞以<lb/>
包羅意思<lb/>
常人教小童亦可取益絆已不出入一益也授人數次<lb/>
已亦了此文義二益也對之必正衣冠尊瞻視三益也<lb/>
<pb n="KR3a0026_WYG_006-7b"/>
嘗以因已而壊人之才為之憂則不敢墮四益也<lb/>
有急求義理復不得於閒暇有時得盖意樂則易見急<lb/>
而不樂則失之矣盖所以求義理莫非天地禮樂鬼神<lb/>
至大之事心不洪則無由得見<lb/>
語道不簡易盖心未簡易須實有是德則言自歸約盖<lb/>
趣向自是居簡久則至於簡也<lb/>
聞之知之得之有之<lb/>
孔子適周誠有訪樂於萇𢎞問禮於老𣆀老𣆀未必是<lb/>
<pb n="KR3a0026_WYG_006-8a"/>
今老子觀老子薄禮恐非其人然不害為兩老子猶左<lb/>
丘明别有作傳者也<lb/>
家語國語雖於古事有所證明然皆亂世之事不可以<lb/>
證先王之法<lb/>
觀書且勿觀史學理㑹急處亦無暇觀也然觀史又勝<lb/>
於遊山水林石之趣始似可愛終無益不如游心經籍<lb/>
義理之間<lb/>
心解則求義自明不必字字相校譬之目明者萬物紛<lb/>
<pb n="KR3a0026_WYG_006-8b"/>
錯於前不足為害若目昏者雖枯木朽株皆足為梗<lb/>
觀書且不宜急迫了意思則都不見須是大體上求之<lb/>
言則指也指則所視者逺矣若只泥文而不求大體則<lb/>
失之是小兒視指之類也常引小兒以手指物示之而<lb/>
不能求物以視焉只視於手及無物則加怒耳<lb/>
博大之心未明觀書見一言大一言小不從博大中來<lb/>
皆未識盡旣聞中道不易處且休㑹歸諸經義巳未能<lb/>
盡天下之理如何盡天下之言聞一句語則起一重心<lb/>
<pb n="KR3a0026_WYG_006-9a"/>
所以處得心煩此是心小則百物皆病也今旣聞師言<lb/>
此理是不易雖掩卷守吾此心可矣凡經義不過取證<lb/>
明而已故雖有不識字者何害為善易曰一致而百慮<lb/>
旣得一致之理雖不百慮亦何妨旣得此心復因狂亂<lb/>
而失之譬諸亡羊者挾策讀書與飲酒博塞其亡羊則<lb/>
一也可不鑒<lb/>
人之迷經者盖已所守未明故常為語言可以移動已<lb/>
守旣定雖孔孟之言有紛錯亦不須思而改之復鋤去<lb/>
<pb n="KR3a0026_WYG_006-9b"/>
其繁使詞簡而意備<lb/>
經籍亦須記得雖有舜禹之智吟而不言不如聾盲之<lb/>
指麾故記得便說得說得便行得故始學亦不可無誦<lb/>
記<lb/>
某觀中庸義二十年每觀每有義已長得一格六經循<lb/>
環年欲一觀觀書以靜為心但只是物不入心然人豈<lb/>
能長靜須以制其亂<lb/>
發源端本處旣不誤則義可以自求<lb/>
<pb n="KR3a0026_WYG_006-10a"/>
學者信書且須信論語孟子詩書無舛雜理雖雜出諸<lb/>
儒亦若無害義如中庸大學出於聖門無可疑者禮記<lb/>
則是諸儒雜記至如禮文不可不信己之言禮未必勝<lb/>
如諸儒如有前後所出不同且闕之記有疑議亦且闕<lb/>
之就有道而正焉<lb/>
嘗謂文字若史書歴過見得無可取則可放下如此則<lb/>
一日之力可以了六七卷書又學史不為為人對人恥<lb/>
有所不知意只在相勝醫書雖聖人存此亦不須大段<lb/>
<pb n="KR3a0026_WYG_006-10b"/>
學不㑹亦不甚害事㑹得不過恵及骨肉間延得頃刻<lb/>
之生決無長生之理若窮理盡性則自㑹得如文集文<lb/>
選之類看得數篇無所取便可放下如道藏釋典不看<lb/>
亦無害旣如此則無可得看唯是有義理也故唯六經<lb/>
則須著循環能使晝夜不息理㑹得六七年則自無可<lb/>
得看若義理則儘無窮待自家長得一格則又見得别<lb/>
語道㫁自仲尼不知仲尼以前更有古可稽雖文字不<lb/>
能傳然義理不滅則須有此言語不到得絶<lb/>
<pb n="KR3a0026_WYG_006-11a"/>
由學者至顔子一節由顔子至仲尼一節是至難進也<lb/>
二節猶二關然而得仲尼地位亦少詩禮不得孔子謂<lb/>
學詩學禮以言以立不止謂學者聖人旣到後直知須<lb/>
要此不可闕不學詩直是無可道除是穿鑿任己知詩<lb/>
禮易春秋書六經直是少一不得<lb/>
大凡說義理命字為難看形器處尚易至要妙處本自<lb/>
博以語言復小卻義理差之毫釐繆以千里<lb/>
從此學者苟非將大有為必有所甚不得已也<lb/>
<pb n="KR3a0026_WYG_006-11b"/>
　　學大原上<lb/>
學者且須觀禮盖禮者滋養人德性又使人有常業守<lb/>
得定又可學便可行又可集得義養浩然之氣須是集<lb/>
義集義然後可以得浩然之氣嚴正剛大必須得禮上<lb/>
下達義者克己也<lb/>
書多閱而好忘者只為理未精耳理精則須記了無去<lb/>
處也仲尼一以貫之盖只著一義理都貫卻學者但養<lb/>
心識明靜自然可見死生存亡皆知所從來胸中瑩然<lb/>
<pb n="KR3a0026_WYG_006-12a"/>
無疑止此理爾孔子言未知生焉知死盖畧言之死之<lb/>
事只生是也更無别理<lb/>
下學而上達者兩得之人謀又得天道又盡人私意以<lb/>
求是未必是虚心以求是方為是夫道仁與不仁是與<lb/>
不是而已<lb/>
旣學而先有以功業為意者於學便相害旣有意必穿<lb/>
鑿創意作起事也德未成而先以功業為事是代大匠<lb/>
斵希不傷手也<lb/>
<pb n="KR3a0026_WYG_006-12b"/>
為學須是要進有以異於人若無以異於人則是鄉人<lb/>
雖貴為公卿若所為無以異於人未免為鄉人<lb/>
富貴之得不得天也至於道德則在己求之而無不得<lb/>
者也<lb/>
漢儒極有知仁義者但心與迹異<lb/>
戲謔直是大無益出於無敬心戲謔不已不惟害事志<lb/>
亦為氣所流不戲謔亦是持氣之一端善戲謔之事雖<lb/>
不為無傷<lb/>
<pb n="KR3a0026_WYG_006-13a"/>
聖人於文章不講而學盖講者有可否之疑須問辨而<lb/>
後明學者有所不知問而知之則可否自決不待講論<lb/>
如孔子之盛德惟官名禮文有所未知故其問老子郯<lb/>
子旣知則遂行而更不須講<lb/>
忠信所以進德者何也閑邪則誠自存誠自存斯為忠<lb/>
信也如何是閑邪非禮而勿視聴言動邪斯閑矣<lb/>
日月星辰之事聖人不言必是顔子輩皆己理㑹得更<lb/>
不須言也<lb/>
<pb n="KR3a0026_WYG_006-13b"/>
學者不可謂少年自緩便是四十五十二程從十四嵗<lb/>
時便銳然欲學聖人今盡及四十未能及顔閔之徒小<lb/>
程可如顔子然恐未如顔子之無我<lb/>
心旣虗則公平公平則是非較然易見當為不當為之<lb/>
事自知<lb/>
正心之始當以己心為嚴師凡所動作則知所懼如此<lb/>
一二年間守得牢固則自然心正矣<lb/>
其始且須道體用分别以執守至熟後只一也道初亦<lb/>
<pb n="KR3a0026_WYG_006-14a"/>
須一意慮㕘較比量至已得之則非思慮所能致<lb/>
古者惟國家則有有司士庶人皆子弟執事又古人於<lb/>
提孩時已教之禮今世學不講男女從幼便驕惰壊了<lb/>
到長益凶狠只為未嘗為子弟之事則於其親己有物<lb/>
我不肯屈下病根常在<lb/>
近來思慮大率少不中處今則利在閑閑得數日便意<lb/>
思長逺觀書到無可推考處<lb/>
顔子所謂有不善者必只是以常意有迹處便為不善<lb/>
<pb n="KR3a0026_WYG_006-14b"/>
而知之此知幾也於聖人則無之矣<lb/>
耳不可以聞道夫子之言性與天道子貢以為不聞是<lb/>
耳之聞未可以為聞也<lb/>
憂道則凡為貧者皆道憂貧則凡為道者皆貧<lb/>
道理今日卻見分明雖仲尼復生亦只如此今學者下<lb/>
達處行禮下而又見性與天道他日須勝孟子門人如<lb/>
子夏子貢等人必有之乎<lb/>
氣質猶人言性氣氣有剛柔緩速清濁之氣也質才也<lb/>
<pb n="KR3a0026_WYG_006-15a"/>
氣質是一物若草木之生亦可言氣質惟其能克己則<lb/>
為能變化卻習俗之氣性制得習俗之氣所以養浩然<lb/>
之氣是集義所生者集義猶言積善也義須是常集勿<lb/>
使有息故能生浩然道德之氣某舊多使氣後來殊減<lb/>
更期一年庶幾無之如太和中容萬物任其自然<lb/>
人早起未嘗交物須意銳精徤平正故要得整頓一早<lb/>
晨及接物日中須汩没到夜則自求息反靜<lb/>
仁之難成久矣人人失其所好盖人人有利欲之心與<lb/>
<pb n="KR3a0026_WYG_006-15b"/>
學正相背馳故學者要寡欲孔子曰棖也慾焉得剛<lb/>
樂則生矣學至於樂則自不已故進也生猶進有知乃<lb/>
德性之知也吾曹於窮神知化之事不能絲髪<lb/>
禮使人來悅己則可已不可以妄悅於人<lb/>
婢僕始至者本懐勉勉敬心若到所提掇更謹則加謹<lb/>
慢則棄其本心便習以性成故仕者入治朝則德日進<lb/>
入亂朝則德日退只觀在上者有可學無可學爾<lb/>
學得周禮他日有為卻做得些實事以某且求必復田<lb/>
<pb n="KR3a0026_WYG_006-16a"/>
制只得一邑用法若許試其所學則周禮田中之制皆<lb/>
可舉行使民相趨如骨肉上之人保之如赤子謀人如<lb/>
己謀衆如家則民自信<lb/>
火宿之微茫存之則烘然少假外物其生也易久可以<lb/>
燎原野彌天地有本者如是也<lb/>
孔子謂柴也愚參也魯亦是不得已須當語之如正甫<lb/>
之隨昞之多疑須當告使知其病則病上偏治莊子謂<lb/>
牧羊者止鞭其後人亦有不須驅策處則治其所不足<lb/>
<pb n="KR3a0026_WYG_006-16b"/>
某只是大直無隠凡某人有不善即面舉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張子全書卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>張子全書卷七</head> <lb/>
    <p>
<pb n="KR3a0026_WYG_007-1a"/>
欽定四庫全書<lb/>
　張子全書卷七<lb/>
　　學大原下<lb/>
天下之富貴假外者皆有窮已盖人欲無饜而外物有<lb/>
限惟道義則無爵而貴取之無窮矣<lb/>
聖人設教便是人人可以至此人皆可以為堯舜若是<lb/>
言且要設教在人有所不可到則聖人之語虚設耳<lb/>
慕學之始猶聞都㑹紛華盛麗未見其美而知其有美<lb/>
<pb n="KR3a0026_WYG_007-1b"/>
不疑步步進則漸到畫則自棄也觀書解大義非聞也<lb/>
必以了悟為聞<lb/>
人之好强者以其所知少也所知多則不自强滿學然<lb/>
後知不足有若無實若虚此顔子之所以進也<lb/>
某與人論學二三十年所恨不能到人有得是人人各<lb/>
自體認至如明道行狀後語亦甚鋪陳若人體認儘可<lb/>
以發明道理若不體認亦是一場閑言長語<lb/>
今人為學如登山麓方其迤邐之時莫不濶步大走及<lb/>
<pb n="KR3a0026_WYG_007-2a"/>
到峭峻之處便止須是要剛決果敢以進<lb/>
學之不動者正猶七年之病不蓄三年之艾今之於學<lb/>
加工數年自是享之無窮人多是恥於問人假使今日<lb/>
問於人明日勝於人有何不可如是則孔子問於老聃<lb/>
萇𢎞郯子賔牟賈有甚不得聚天下衆人之善者是聖<lb/>
人也豈有得其一端而便勝於聖人也<lb/>
心且寧守之其發明卻是末事只常體義理不須思更<lb/>
無足疑天下有事其何思何慮自來只以多思為害今<lb/>
<pb n="KR3a0026_WYG_007-2b"/>
且寧守之以攻其惡也處得安且久自然文章出解義<lb/>
明寧者無事也只要行其所無事<lb/>
心清時常少亂時常多其清時即視明聴聰四體不待<lb/>
羈束而自然恭謹其亂時反是如此者何也盖用心未<lb/>
熟客慮多而常心少也習俗之心未去而實心未全也<lb/>
有時如失者只為心生若熟後自不然心不可勞當存<lb/>
其大者存之熟後小者可畧<lb/>
人言必善聴乃能取益知德斯知言<lb/>
<pb n="KR3a0026_WYG_007-3a"/>
所以難命辭者只為道義是無形體之事今名者已是<lb/>
實之於外於名也命之又差則繆益逺矣<lb/>
人相聚得言皆有益也則此甚善計天下之言一日之<lb/>
間百可取一其餘皆不用也<lb/>
答問者命字為難已則講習慣聴者往往致惑學者用<lb/>
心未熟以中庸文字輩直須句句理㑹過使其言互相<lb/>
發明縱其間有命字未安處亦不足為學者之病<lb/>
草書不必近代有之必自筆札已來便有之但寫得不<lb/>
<pb n="KR3a0026_WYG_007-3b"/>
謹便成草書其傳已久只是法備於右軍附以己書為<lb/>
說旣有草書則經中之字傳寫失其真者多矣以此詩<lb/>
書之中字儘有不可通者<lb/>
靜有言得大處有小處如仁者靜大也靜而能慮則小<lb/>
也始學者亦要靜以入德至成德亦只是靜<lb/>
學不長者無他術惟是與朋友講治多識前言往行以<lb/>
畜其德非禮勿言非禮勿動即是養心之術也苟以前<lb/>
言為無益自謂不能明辨是非則是不能居仁由義自<lb/>
<pb n="KR3a0026_WYG_007-4a"/>
棄者也決矣<lb/>
人欲得正已而物正大抵道義雖不可緩又不欲急迫<lb/>
在人固須求之有漸於已亦然盖精思潔慮以求大功<lb/>
則其心隘惟是得心洪放得如天地易簡易簡然後能<lb/>
應物皆平正愽學於文者只要得習坎心亨盖人經歴<lb/>
險阻艱難然後其心亨通捷文者皆是小德應物不學<lb/>
則無由知之故中庸之欲前定將所如應物也<lb/>
人當平物我合内外如是以身鑒物便偏見以天理中<lb/>
<pb n="KR3a0026_WYG_007-4b"/>
鑒則人與己皆見猶持鏡在此但可鑒彼於己莫能見<lb/>
也以鏡居中則盡照只為天理常在身與物均見則自<lb/>
不私己亦是一物人常脫去己身則自明然身與心常<lb/>
相隨無奈何有此身假以接物則舉措須要是今見人<lb/>
意我固必以為當絶於己乃不能絶即是私己是以大<lb/>
人正已而物正須待自已者皆是著見於人物自然而<lb/>
正以誠而明者旣實而行之明也明則民斯信矣己未<lb/>
正而正人便是有意我固必鑒己與物皆見則自然心<lb/>
<pb n="KR3a0026_WYG_007-5a"/>
洪而公平意我固必只為有身便有此至如恐懼憂患<lb/>
忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>好樂亦只是為其身虚亦欲忘其身賊害而不顧<lb/>
只是兩公平不私於己無適無莫義之與比也<lb/>
勿謂小兒無記性所歴事皆能不忘故善養子者當其<lb/>
嬰孩鞠之使得所養令其和氣乃至長而性美教之示<lb/>
以好惡有常至如不欲犬之升堂則時其升堂而扑之<lb/>
若旣扑其升堂又復食之於堂則使孰適從雖日撻而<lb/>
求其不升堂不可得也<lb/>
<pb n="KR3a0026_WYG_007-5b"/>
教之而不受雖强告之無益譬之以水投石必不納也<lb/>
今夫石田雖水潤沃其乾可立待者以其不納故也出<lb/>
莊子言内無受者不入外無主者不出<lb/>
學者不論天資美惡亦不專在勤苦但觀其趣嚮著心<lb/>
處如何<lb/>
學者以堯舜之事須刻日月要得之猶恐不至有何媿<lb/>
而不為此始學之良術也<lb/>
義理有疑則濯去舊見以來新意心中苟有所開即便<lb/>
<pb n="KR3a0026_WYG_007-6a"/>
劄記不思則還塞之矣更須得朋友之助<lb/>
日間朋友論着則一日間意思差别須日日如此講論<lb/>
久則自覺進也<lb/>
在可疑而不疑者不曾學學則須疑譬之行道者將之<lb/>
南山須問道路之出自若安坐則何嘗有疑<lb/>
學者只是於義理中求譬如農夫是穮是蔉雖在饑饉<lb/>
必有豐年盖求之則須有所得<lb/>
道理須義從理生集義又須是博文博文則利用又集<lb/>
<pb n="KR3a0026_WYG_007-6b"/>
義則自是經典已除去了多少挂意精其義直至於入<lb/>
神義則一種是義只是尤精雖曰義然有一意必固我<lb/>
便是繫礙動輒不可須是無倚百種病痛除盡下頭有<lb/>
一不犯手勢自然道理如此是快活方真是義也孟子<lb/>
所謂必有事焉謂下頭必有此道理但起一意必固我<lb/>
便是助長也浩然之氣本來是集義所生故下頭卻說<lb/>
義氣須是集義以生義不集如何得生行有不慊於心<lb/>
則餒矣義集須是博文博文則用利用利即身安到身<lb/>
<pb n="KR3a0026_WYG_007-7a"/>
安處却要得資養此得精義者脫然在物我之外無意<lb/>
必固我是精義也然立則道義從何而生灑掃應對是<lb/>
誠心所為亦是義理所當為也<lb/>
凡所當為一事意不過則推類如此善也一事意得過<lb/>
以為且休則百事廢其病常在謂之常病為其不虚心<lb/>
也又病在所居而長至死只依舊為子弟則不能灑掃<lb/>
應對在朋友則不能下朋友有官長不能下官長為<lb/>
宰相不能下天下之賢甚則至於徇私意義理都喪也<lb/>
<pb n="KR3a0026_WYG_007-7b"/>
只為病根不去隨所居所接而長人須一事事消了病<lb/>
則常勝故要克己克己下學也下學上達交相培養盖<lb/>
不行則成何德行哉<lb/>
大抵人能𢎞道舉一字無不透徹如義者謂合宜也以<lb/>
合宜推之仁禮信皆合宜之事惟智則最處先不智則<lb/>
不知不知則安能為故要知及之仁能守之仁道至大<lb/>
但隨人所取如何學者之仁如此更進則又至聖人之<lb/>
仁皆可言仁有能一日用其力於仁猶可謂之仁又如<lb/>
<pb n="KR3a0026_WYG_007-8a"/>
不穿窬已為義精義入神亦是義只在人所𢎞<lb/>
在始學者得一義須固執從麤入精也如孝事親忠事<lb/>
君一種是義然其中有多少義理也<lb/>
學者大不宜志小氣輕志小則易足易足則無由進氣<lb/>
輕則虛而為盈約而為泰亡而為有以未知為己知未<lb/>
學為己學人之有恥於就問便謂我好勝於人只是病<lb/>
在不知求是為心故學者當無我<lb/>
聖人無隠者也聖人天也天隠乎及有得處便若日月<lb/>
<pb n="KR3a0026_WYG_007-8b"/>
有明容光必照焉但通得處則到只恐深厚人有所不<lb/>
能見處以顔子觀孔子猶有看不盡處所謂顯諸仁藏<lb/>
諸用者不謂以用藏之但人不能見也虛則事物皆在<lb/>
其中身亦物也治身以道與治物以道同是治物也然<lb/>
治身當在先然後物乃從由此便有親疎逺近先後之<lb/>
次入禮義處<lb/>
只有責己無責人人豈不欲有所能己安可責之須求<lb/>
其有漸<lb/>
<pb n="KR3a0026_WYG_007-9a"/>
世儒之學正惟灑掃應對便是從基本一節節實行去<lb/>
然後制度文章從此而出<lb/>
　　自道<lb/>
某學來三十年自來作文字說義理無限其有是者皆<lb/>
只是億則屢中譬之穿窬之盜將竊取室中之物而未<lb/>
知物之所藏處或探知於外人或隔牆聴人之言終不<lb/>
能自到說得皆未是實觀古人之書如探知於外人聞<lb/>
朋友之論如聞隔牆之言皆未得其門而入不見宗廟<lb/>
<pb n="KR3a0026_WYG_007-9b"/>
之美家室之好比嵗方似入至其中知其中是美是善<lb/>
不肯復出天下之議論莫能易此譬如既鑿一穴已有<lb/>
見又若旣至其中却無燭未能盡室中之有須索移動<lb/>
方有所見言移動者謂逐事要思譬之昏者觀一物必<lb/>
貯目於一不如明者舉目皆見此某不敢自欺亦不敢<lb/>
自謙所言皆實事學者又譬之知有物而不肯捨去者<lb/>
有之以為難入不濟事而去者有之<lb/>
祭祀用分至四時正祭也其禮特牲行三獻之禮朔望<lb/>
<pb n="KR3a0026_WYG_007-10a"/>
用一獻之禮取時之新物因薦以是日無食味也元日<lb/>
用一獻之禮不特殺侑食寒食十月朔日皆一獻之禮<lb/>
喪自齊衰以下不可廢祭<lb/>
某向時謾説以為已成今觀之全未也然而得一門庭<lb/>
知聖人可以學而至更自期一年如何今且專與聖人<lb/>
之言為學閑書未用閱閱閑書者盖不知學之不足<lb/>
思慮要簡省煩則所存都昏惑中夜因思慮不寐則驚<lb/>
魘不安某近來雖終夕不寐亦能安靜却求不寐此其<lb/>
<pb n="KR3a0026_WYG_007-10b"/>
驗也<lb/>
家中有孔子真嘗欲置於左右對而坐又不可焚香又<lb/>
不可拜而瞻禮皆不可無以為容思之不若卷而藏之<lb/>
尊其道若召伯之甘棠始也勿伐及教益明於南國則<lb/>
至於不敢伐<lb/>
近作十詩信知不濟事然不敢決道不濟事若孔子於<lb/>
石門是信其不可為然且為之者何也仁術也如周禮<lb/>
救日之弓救月之矢豈不知無益於救但不可坐視其<lb/>
<pb n="KR3a0026_WYG_007-11a"/>
薄蝕而不救意不安也<lb/>
凡忌日必告廟為設諸位不可獨享故迎出廟設於他<lb/>
次旣出則當告諸位雖尊者之忌亦迎出此雖無古可<lb/>
以意推薦用酒食不焚楮幣其子孫食素<lb/>
書啟稱台候或以此言無義理衆人皆台安得不台<lb/>
上曰慕堯舜者不必慕堯舜之迹有是心則有是迹如<lb/>
是則豈可無其迹上又曰嘗謂孝宣能總人君之權繩<lb/>
漢之弊曰但觀陛下志在甚處假使孝宣能盡其力亦<lb/>
<pb n="KR3a0026_WYG_007-11b"/>
不過整齊得漢法漢法出於秦法而已<lb/>
祭用分至取其隂陽往來又取其氣之中又貴其時之<lb/>
均寒食者周禮四時變火惟季春最嚴以其大火心星<lb/>
其時太髙故先禁火以防其太盛旣禁火須為數日粮<lb/>
旣有食復思其祖先祭祀寒食與十月朔日展墓亦可<lb/>
為草木初生初死<lb/>
某自今日欲正經為事不奈何須著從此去自古聖賢<lb/>
莫不由此始也况如今逺者大者又難及得惟於家庭<lb/>
<pb n="KR3a0026_WYG_007-12a"/>
間行之庶可見也今左右前後無尊長可事欲經之正<lb/>
故不免須責於家人輩家人輩須不喜亦不奈何或以<lb/>
為自尊大亦不奈何盖不如此則經不明若便行之不<lb/>
徒其身之有益亦為其子孫之益者也<lb/>
今衣服以朝燕齊祭四等分之朝則朝服也燕則尋常衣<lb/>
服也齊則深衣祭則緇帛通裁寛袖須是教不可便用<lb/>
某旣閒居横渠說此義理自有横渠未甞如此如此地<lb/>
又非㑹衆教化之所或有賢者經過若此則似繫著在<lb/>
<pb n="KR3a0026_WYG_007-12b"/>
此某雖欲去此自是未有一道理去得如諸葛孔明在<lb/>
南陽便逢先主相召入蜀居了許多時日作得許多功<lb/>
業又如周家發迹於邠遷於岐遷於鎬春積漸向冬漢<lb/>
積漸入秦皆是氣使之然大凡能發見即是氣至若仲<lb/>
尼在洙泗之間修仁義興教化厯後千有餘年用之不<lb/>
已今倡此道不知如何自來元不曾有人說著如揚雄<lb/>
王通又皆不見韓愈又只尚閒言詞今則此道亦有與<lb/>
聞者其已乎其有遇乎<lb/>
<pb n="KR3a0026_WYG_007-13a"/>
某始持期喪恐人非笑己亦自若羞恥自後雖大功小<lb/>
功亦服之人亦以為熟已亦熟之天下事大患只是畏<lb/>
人非笑不養車馬食麤衣惡居貧賤皆恐人非笑不知<lb/>
當生則生當死則死今日萬鍾明日棄之今日富貴明<lb/>
日饑餓亦不䘏惟義所在<lb/>
人在外姻於其婦氏之廟朔望當拜古者雖無服之人<lb/>
同爨猶緦盖同爨則有恩重於朋友也故壻之同居者<lb/>
當拜以其門内之事異居則否<lb/>
<pb n="KR3a0026_WYG_007-13b"/>
人而不為周南召南其猶正牆面而立近使家人為之<lb/>
世學泯没久矣今試力推行之<lb/>
祭堂後作一室都藏位板如朔望薦新只設於室惟分<lb/>
至之祭設於堂位板正世與配位宜有差<lb/>
日無事夜未深便寢中夜已覺心中平曠思慮逮曉加<lb/>
我數年六十道行於家人足矣<lb/>
某平生於公勇於私怯於公道有義真是無所懼大凡<lb/>
事不惟於法有不得更有義之不可尤所當避<lb/>
<pb n="KR3a0026_WYG_007-14a"/>
忌日變服為曾祖祖皆布冠而素帶麻衣為曾祖祖之<lb/>
妣皆素冠布帶麻衣為父布冠帶麻衣麻履為母素冠<lb/>
布帶麻衣麻履為伯叔父皆素冠帶麻衣為伯叔母麻<lb/>
衣素帶為兄麻衣素帶為弟姪易褐不肉為庶母及嫂<lb/>
亦不肉<lb/>
　<lb/>
　<lb/>
　<lb/>
<pb n="KR3a0026_WYG_007-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張子全書卷七<lb/>
</p>
<p>
</p>
  </div>
</body>
</text>
</TEI>
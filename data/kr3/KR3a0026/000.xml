<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>張子全書</head>
    <p>
<pb n="KR3a0026_WYG_000-1a"/>
欽定四庫全書　　　　　子部一<lb/>
　張子全書　　　　　　　儒家類<lb/>
　　提要<lb/>
　　　　<hi>臣</hi>等謹案張子全書十四卷宋張載撰載字<lb/>
　　　　子厚考載所著書見於宋史藝文志者有易<lb/>
　　　　說三卷正蒙十卷經學理窟十卷文集十卷<lb/>
　　　　虞集作吳澄行狀稱嘗校正張子之書以東<lb/>
　　　　西銘冠篇正䝉次之今未見其本此本不知<lb/>
<pb n="KR3a0026_WYG_000-1b"/>
　　　　何人所編題曰全書而止有西銘一卷正䝉<lb/>
　　　　二卷經學理窟五卷易說三卷語録抄一卷<lb/>
　　　　文集抄一卷又拾遺一卷又採宋元諸儒所<lb/>
　　　　論及行狀等作為附録一卷共十五卷自易<lb/>
　　　　說西銘以外與史志卷數皆不相符又語録<lb/>
　　　　文集皆稱曰抄尤灼然非其完帙盖後人選<lb/>
　　　　録之本名以全書殊為乖舛然明徐時逹所<lb/>
　　　　刻已屬此本嘉靖中吕柟作張子抄釋稱文<lb/>
<pb n="KR3a0026_WYG_000-2a"/>
　　　　集已無完本惟存二卷康熈己亥朱軾督學<lb/>
　　　　於陜西稱得舊稿於其裔孫五經博士繩武<lb/>
　　　　家為之重刋勘其卷次篇目亦即此本則其<lb/>
　　　　來已久矣張子之學主於深思自得本不以<lb/>
　　　　著作繁富為長此本所録雖卷帙無多而去<lb/>
　　　　取謹嚴横渠之奥論㣲言其精英業已備採<lb/>
　　　　矣乾隆四十二年八月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3a0026_WYG_000-2b"/>
　　　　　　　　　　總　校　官<hi>臣</hi>陸　費　墀<lb/>
<pb n="KR3a0026_WYG_000-3a"/>
張子全書序<lb/>
歳己丑予奉<lb/>
命廵學陜右蒞扶風率諸生謁横渠張子廟雖車服禮<lb/>
器鮮有存者然登其堂不覺歛容屏息肅然起敬焉既<lb/>
而博士繩武示予横渠全集且曰是書多錯簡欲重刻<lb/>
未逮也予自幼讀西銘正蒙雖未窺見奥藴然每一展<lb/>
卷輙胸臆爽豁既得讀全書益有鼓舞不盡之致焉大<lb/>
抵言性言命使人心玩之而如其所欲言者必身體之<lb/>
<pb n="KR3a0026_WYG_000-3b"/>
而適得其力之能至者也集中經學理窟諸篇於禮樂<lb/>
詩書井田學校宗法䘮祭討論精確實有可見之施行<lb/>
薛思菴曰張子以禮為教不言理而言禮理虚而禮實<lb/>
也儒道宗㫖就世間綱紀倫物上着脚故由禮入最為<lb/>
切要即約禮復禮的傳也西銘言仁大而非夸盖太極<lb/>
明此性之全體西銘狀此性之大用體虚而㣲用𢎞而<lb/>
實焉正䝉論天地太和絪緼風雨霜雪萬品之流行山<lb/>
川之融結即器即道皆前人之所未發朱子所謂親切<lb/>
<pb n="KR3a0026_WYG_000-4a"/>
嚴宻是也史稱横渠以易為宗以中庸為體以孔孟為<lb/>
法與諸生言學毎告以知禮成性變化氣質之道學必<lb/>
為聖人而後已以為知人而不知天求為賢人而不求<lb/>
為聖人此學者大蔽也又曰為天地立心為生民立命<lb/>
為徃聖繼絶學為萬世開太平卓哉張子其諸光輝而<lb/>
近於化者歟若其所從入則循循下學正䝉所謂言有<lb/>
教動有法息有養瞬有存數語盡之矣是故學張子之<lb/>
學而實踐其事者斯不愧讀張子之書而洞晰其理予<lb/>
<pb n="KR3a0026_WYG_000-4b"/>
也不敏何足以言學然竊喜讀張子書而有鼓舞不盡<lb/>
之致用校正而梓之以成博士志焉時<lb/>
康熙五十八年冬至月髙安後學朱軾序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>畫繼卷一</head>
    <p>
<pb n="KR3h0030_WYG_001-1a"/>
欽定四庫全書<lb/>
　畫繼卷一　　　　　　　　宋　鄧椿　撰<lb/>
　　聖藝<lb/>
　　　徽宗皇帝<lb/>
徽宗皇帝天縱将聖藝極於神即位未㡬因公宰奉清<lb/>
閒之宴顧謂之曰朕萬㡬餘暇别無他好惟好畫耳<lb/>
故秘府之藏充牣塡溢百倍先朝又取古今名人所<lb/>
畫上自曹弗興下至黄居寀集為一百帙列十四門總<lb/>
<pb n="KR3h0030_WYG_001-1b"/>
一千五百件名之曰宣和睿覽集葢前世圖籍未有如<lb/>
是之盛者也於是聖鑒周悉筆墨天成妙體衆形兼備<lb/>
六法獨於翎毛尤為注意多以生漆㸃睛隱然豆許髙<lb/>
出紙素㡬欲活動衆史莫能也政和初嘗寫仙禽之形<lb/>
凡二十題曰筠荘縱鶴圖或戯上林或飲太液翔鳳躍<lb/>
龍之形警露舞風之態引吭唳天以極其思刷羽清泉<lb/>
以致其潔竝立而不争獨行而不倚閒暇之格清迥之<lb/>
姿寓於縑素之上各極其妙而莫有同者焉已而又製<lb/>
<pb n="KR3h0030_WYG_001-2a"/>
竒峰散綺圖意匠天成工奪造化妙外之趣咫尺千里<lb/>
其晴巒疊秀則閬風群玊也明霞紓彩則天漢銀潢也<lb/>
飛觀倚空則仙人樓居也至於祥光瑞氣浮動於縹緲<lb/>
空明之間使覽者欲跨汗漫登蓬瀛飄飄焉嶢嶢焉若括<lb/>
六合而隘九州也五年三月上已賜宰臣以下燕於瓊<lb/>
林侍從皆預酒半上遣中使持大盃勸飲且以龍翔池<lb/>
鸂䳵圖并題序宣示羣臣凡預燕者皆起立環觀無不<lb/>
仰聖文覩奎畫賛歎乎天下之至神至精也其後以太<lb/>
<pb n="KR3h0030_WYG_001-2b"/>
平日乆諸福之物可致之祥臻無虛日史不絶書動物<lb/>
則赤烏白鵲天鹿文禽之屬擾於禁籞植物則檜芝珠<lb/>
蓮金柑駢竹瓜花米禽之類連理並蔕不可勝紀乃取<lb/>
其尤異者凡十五種寫之丹青亦目曰宣和睿覽册復<lb/>
有素馨末利天竺娑羅種種異産究其方域窮其性類<lb/>
賦之於詠歌載之於圖繪續為第二冊已而玉芝競秀<lb/>
於宫闥甘露宵零於紫篁陽烏丹免鸚鵡雪鷹越裳之<lb/>
雉玉質皎潔鸑鷟之雛金色煥爛六目七星巢蓮之龜<lb/>
<pb n="KR3h0030_WYG_001-3a"/>
盤螭翥鳯萬歳之石竝榦雙葉連理之蕉亦十五物作<lb/>
冊第三又凡所得純白禽獸一一寫形作冊第四増加<lb/>
不已至累千冊各命輔臣題跋其後實亦冠絶古今之<lb/>
美也宣和四年三月辛酉駕幸秘書省訖事御提舉㕔<lb/>
事再宣三公宰執親王使相從官觀御府圖畫既至上<lb/>
起就書桉徙倚觀之左右發篋出御書畵公宰親王使<lb/>
相執政人各賜書畵兩軸於是上顧蔡攸分賜從官以<lb/>
下各得御畵兼行書草書一紙又出祖宗御書及宸筆<lb/>
<pb n="KR3h0030_WYG_001-3b"/>
所模名畫如展子䖍作北齊文宣幸晉陽等圖靈臺郎<lb/>
奏辰正宰執以下逡廵而退是時既恩許分賜羣臣皆<lb/>
斷佩折巾以爭先帝為之笑此君臣慶會又非特幣帛<lb/>
筐篚之厚也始建五嶽觀大集天下名手應詔者數百<lb/>
人咸使圖之多不稱㫖自此之後益興畵學敎育衆工<lb/>
如進士科下題取士復立博士考其藝能當是時臣之<lb/>
先祖適在政府薦宋廸猶子子房以當博士之選是時<lb/>
子房筆墨妙出一時咸謂得人所試之題如野水無人<lb/>
<pb n="KR3h0030_WYG_001-4a"/>
渡孤舟盡日横自第二人以下多繫空舟岸側或拳鷺<lb/>
於舷間或棲鴉於篷背獨魁則不然畵一舟人卧於舟<lb/>
尾横一孤笛其意以為非無舟人止無行人耳且以見<lb/>
舟子之甚閒也又如亂山藏古寺魁則畵荒山滿幅上<lb/>
出旛竿以見藏意餘人乃露墖尖或鴟吻往往有見殿<lb/>
堂者則無復藏意矣亂離後有畵院舊史流落於蜀者<lb/>
二三人嘗謂臣言某在院時每旬日蒙恩出御府圖軸<lb/>
兩匣命中貴押送院以示學人仍責軍令状以防遺墜<lb/>
<pb n="KR3h0030_WYG_001-4b"/>
漬汚故一時作者咸竭盡精力以副上意其後寳籙宫<lb/>
成繪事皆出畵院上時時臨幸少不如意即加漫堊别<lb/>
令命思雖訓督如此而衆史以人品之限所作多泥繩<lb/>
墨未脱卑凡殊乖聖主敎育之意也<lb/>
　<lb/>
　<lb/>
　<lb/>
　畫繼卷一<lb/>
</p>
<p>
</p>
  </div>
</body>
</text>
</TEI>
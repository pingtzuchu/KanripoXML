<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>畵繼卷五</head>
    <p>
<pb n="KR3h0030_WYG_005-1a"/>
欽定四庫全書<lb/>
　畵繼卷五　　　　　　　　宋　鄧椿　撰<lb/>
　　道人衲子<lb/>
　　　甘風子　　　　　王顯道<lb/>
　　　李徳柔　　　　　三朶花<lb/>
　　　羅勝先　　　　　李時澤<lb/>
　　　楊大明　　　　　寳　覺<lb/>
　　　真　慧　　　　　惠　洪<lb/>
<pb n="KR3h0030_WYG_005-1b"/>
　　　妙　善　　　　　仲　仁<lb/>
　　　道　臻　　　　　道　宏<lb/>
　　　法　能　　　　　智　平<lb/>
　　　祖　鑒　　　　　虛　已<lb/>
　　　覺　心　　　　　智　源<lb/>
　　　智　永　　　　　真　休<lb/>
　　世胄婦女<hi>宦者附</hi>
　　　宋　荘　　　　　賈公傑<lb/>
<pb n="KR3h0030_WYG_005-2a"/>
　　　郭道卿　　　　　郭游卿<lb/>
　　　髙大亨　　　　　錢端回<lb/>
　　　李景孟　　　　　邵少㣲<lb/>
　　　李元崇　　　　　王　㑹<lb/>
　　　李　蕃　　　　　崇徳郡君<lb/>
　　　和國夫人　　　　文　氏<lb/>
　　　女　煎　　　　　艶　艶<lb/>
　　　陳經略婦　　　　魏觀察<lb/>
<pb n="KR3h0030_WYG_005-2b"/>
　　　任　源<lb/>
　　道人衲子<lb/>
甘風子闗右人陽狂垢汚恃酒好罵落泊於廛市間酒<lb/>
酣耳熱大叫索紙以細筆作人物頭面動以十數然後<lb/>
放筆如草書法以就全體頃刻而成妙合自然多畵列<lb/>
仙之流題詩其後傳觀既畢往往毁裂而去好事者藏<lb/>
匿僅存一二豪富求之唾罵不與或經年不落一筆故<lb/>
流傳於世者極少一日忽别素與游者歸則薰浴題頌<lb/>
<pb n="KR3h0030_WYG_005-3a"/>
擲筆而逝<lb/>
王顯道漢州人本餅師後學道專心畵龍格製雄壮今<lb/>
成都三井觀三寳院有畵壁存<lb/>
李徳柔駕部員外郎宗固孫也宗固景祐中良吏嘗守<lb/>
漢州有道士尹可元精練善畵以遺火得罪當死李緩<lb/>
其獄會赦獲免時可元年八十一自誓且死必為李氏<lb/>
子以報可元既死二十餘年而宗固子世昌之婦夢可<lb/>
元入其室而生徳柔且名蜀孫㓜而善畵長讀荘老喜<lb/>
<pb n="KR3h0030_WYG_005-3b"/>
之遂為道士賜號妙應其寫真妙絶一時坡贈詩云千<lb/>
年鼻祖守闗門一念還為李耳孫香火舊緣何日盡丹<lb/>
青餘習至今存<lb/>
三朶花房州人許安世通判其州以書遺坡謂吾州有<lb/>
異人嘗戴三朶花莫知其姓名郡人因以三朶花名之<lb/>
能作詩皆神仙意又能自寫真坡作詩曰畵圖要識先<lb/>
生面試問房陵好事家<lb/>
睂山道士羅勝先自號雲和山長善山水有古意然布<lb/>
<pb n="KR3h0030_WYG_005-4a"/>
置景物多越嶲夜郎所見葢其人善地理遍厯諸山所<lb/>
以曲盡形勢又多作雨餘螮蝀可觀<lb/>
李時澤遂寧人初為僧受業於成都金地院因李隲顯<lb/>
夫喪其子京師顯夫親往迎䘮拉與同行自是熟遊中<lb/>
原多觀古壁見武洞清所畵羅漢豁然曉解得其筆法<lb/>
兵亂歸蜀即以畵名圓悟住昭覺日大殿既成命畵十<lb/>
六羅漢及文殊普賢藥師菩薩等像見存<lb/>
楊大明字民瞻號至樂子闗中將家棄廕走方外善畵<lb/>
<pb n="KR3h0030_WYG_005-4b"/>
龜蛇今丈人山道院藏經閣後壁有所作龜蛇廣丈餘<lb/>
最雄傑嘗為之罘蔡迨肩吾作息龜龜之六藏畵者止<lb/>
能為神屋而已而其妙處頭爪皴皵見於殻間鼻竅深<lb/>
潤觀者疑真息也<lb/>
寳覺和尚翎毛蘆雁不俗嘗畵一鶴王安上純甫一見<lb/>
以為薛稷筆取去元章畵史屢稱其能<lb/>
杭僧真慧畵山水佛像近世佳品翎毛林木有江南氣<lb/>
象米老嘗見其本牛形似虎也<lb/>
<pb n="KR3h0030_WYG_005-5a"/>
惠洪覺範能畵梅竹每用皂子膠畵梅於生絹扇上燈<lb/>
月下映之宛然影也其筆力於枝梗極遒健<lb/>
妙善師長寫貌嘗寫御容坡贈詩云天容玉色誰敢畵<lb/>
老師古寺晝閉房夢中神授心有得覺来信手筆已忘<lb/>
幅巾常服儼不動孤臣入門涕自滂元老侑坐鬢睂古<lb/>
虎臣侍立冠劍長<lb/>
仲仁會稽人住衡州華光山一見山谷出秦蘇詩卷且<lb/>
為作梅數枝及烟外逺山山谷感而作詩記卷末雅聞<lb/>
<pb n="KR3h0030_WYG_005-5b"/>
華光能墨梅更乞一枝洗煩惱寫盡南枝與北枝更作<lb/>
千峰倚晴吴又見其平沙逺水題云此超凡入聖法也<lb/>
每率此為之當冠四海而名後世乂題横卷云髙明深<lb/>
逺然後見山見水葢闗仝荆浩能事華光嬾筆磨錢作<lb/>
鏡所見耳<lb/>
道臻嘉州石洞講師也能墨竹山谷贈序云道臻刻意<lb/>
尚行自振於溷濁之波故以墨竹自名然臻過與可之<lb/>
門而不入其室也<lb/>
<pb n="KR3h0030_WYG_005-6a"/>
道宏峩睂人姓楊受業於雲頂山相貌枯瘁善畵山水<lb/>
僧佛晚年似有所遇遂復冠巾改號龍巖𨼆者其族甚<lb/>
富宏不復顧止寄跡旅店惟一空榻雖被襆之屬亦無<lb/>
有每往人家畵土神其家必富畵猫則無鼠往往言人<lb/>
心事輒符合族婦烹魚宏命留食既去其姪不知輒先<lb/>
嘗宏歸視魚云此竊食之餘也婦方隠諱姪遂吐出先<lb/>
嘗於地又凡如厠必出郭五里外鄉人怪訝每隨而窺<lb/>
之既就溷則無復便利但立語再四而出此皆竒異者<lb/>
<pb n="KR3h0030_WYG_005-6b"/>
後竟坐化店中八十餘成都正法院法堂有所畵髙僧<lb/>
法能吳僧也作五百羅漢圖少游為之記云昔戴逵常<lb/>
畵佛像而自隱於帳中人有所否臧輙竊聽而隨改之<lb/>
積年而就意法能研思亦當若此非率然而為之决也<lb/>
雖然少游獨能察人之畵而不退思其作記時耶<lb/>
智平成都清凉院僧也善畵觀音南商毛大節得其像<lb/>
以歸過海風浪大作開展懇祈光相忽現如大月輪長<lb/>
乆之間已數千里侯溥賢良載之觀音儀中今水陸院<lb/>
<pb n="KR3h0030_WYG_005-7a"/>
普賢閣所畵像其徒虚已作水石見存<lb/>
祖鑒成都僧住不動尊院師智平畵觀音今大慈超悟<lb/>
院佛殿有十觀音又於邛州鳯皇山畵觀音一日忽現<lb/>
五方圓相直閣計敏功為作瑞像記見存<lb/>
虚已成都柏林院僧善山水有圖軸傳世今白馬院僧<lb/>
慧琳本仕族多蓄圖書尊尚士大夫入慈藍者以為税<lb/>
鞅之所翻香煮茗終日蕭然不知身在囂塵中也有虚<lb/>
已雪障及山水二圖甚佳<lb/>
<pb n="KR3h0030_WYG_005-7b"/>
覺心字虛靜嘉州夹江農家甚富少好游獵一日縱鷹<lb/>
犬棄妻子出家游中原作從犢圖詩孔南明崔徳符見<lb/>
而愛之招来臨汝連住葉縣東禪及州之天寧香山三<lb/>
大刹兵亂還蜀邵澤民劉中逺兩侍郎復喜之請住毗<lb/>
盧凡十八年初作草蟲南僧稱為心草蟲後因宣和待<lb/>
詔一人因事匿香山心得其山水訣一日千里陳澗上<lb/>
稱之曰虛靜師所造者道也放乎詩游戲乎畵如烟雲<lb/>
水月出沒太虛所謂風行水上自成文理者也陳去非<lb/>
<pb n="KR3h0030_WYG_005-8a"/>
亦稱其詩無一㸃僧氣<lb/>
智源字子豐遂寜人傳法牛頭山攻雜畵尤長於人物<lb/>
山水嘗見看雲圖畵一髙僧抱膝而坐石岸昻首竚目<lb/>
蕭然有出塵之姿使人敬仰不暇風格其忘機之亞歟<lb/>
智永成都四天王院僧工小景長於傳模宛然亂真其<lb/>
印湘之匹亞歟初宇文季蒙龍圖喜其談禪欲請住院<lb/>
永牢辭曰智永親在未能也於是售已所長專以為養<lb/>
不免狥豪富㕓肆所好今流布於世者非其本趣也嘗<lb/>
<pb n="KR3h0030_WYG_005-8b"/>
作瀟湘夜雨圖上邵西山西山即題云嘗擬扁舟湘水<lb/>
西篷窓剪燭數歸期偶因勝士揮毫處却憶當年夜雨<lb/>
時西山既詠詩問永云前軰曾有此詩否永因誦義山<lb/>
問歸篇西山矍然亟取詩以歸翌日乃復改與之曾擬<lb/>
扁舟湘水西夜窓聽雨數歸期歸来偶對髙人畵却憶<lb/>
當年夜雨時深恐多犯前人也<lb/>
真休漢嘉僧也山谷所與遊清閒居士王朴之子善模<lb/>
搨人物如真今見存<lb/>
<pb n="KR3h0030_WYG_005-9a"/>
　　世胄婦女<hi>宦者附</hi>
宋荘字臨仲漢傑之孫也其於山水氣韻得家法但筆<lb/>
未老耳本難列於世胄以世胄無可為冠者故屈而冠<lb/>
之<lb/>
賈公傑字千之文元公昌朝諸孫侍郎炎之子也學馬<lb/>
賁而標格過之又作佛像極精細衣縷皆描金而不俗<lb/>
官至半刺而終<lb/>
郭道卿字仲常游卿字季能熈之諸孫也皆為郡守頗<lb/>
<pb n="KR3h0030_WYG_005-9b"/>
有家學仍善畵馬其筆法真季孟也今成都正法保福<lb/>
兩院有壁傳窠植湖灘與渡水齕草帶鴉病馬等跡遂<lb/>
寜官圃中亦有松鹿石竹見存<lb/>
髙大亨字通叟宣仁聖烈之族公字行也以所降出身<lb/>
告誤為大亨故止名大亨長於山水澤民邵侍郎嘗邀<lb/>
致於家同郭季能兄弟合手畫圖障後卒於瀘<lb/>
錢端囘戚里人也善寫平逺朱希真每借其名自諱曰<lb/>
敦儒非善畵者皆出端囘手也<lb/>
<pb n="KR3h0030_WYG_005-10a"/>
李景孟字仲淳善畵馬其於圖軸鑒别精確葢中原故<lb/>
家聞見之多也<lb/>
邵少㣲字叔才澤民侍郎之子也放曠不羈不樂從宦<lb/>
初為馬曹不一月棄官去則取補官勅牒盡畵飛潛走<lb/>
伏之物已乃抵於地遂致終身焉筆墨草具而有餘意<lb/>
睂倅㕔壁有烟林窠石對宋頥仲所作松石皆存<lb/>
李元崇字季姚文正公裔無盡之甥也官止縣令生平<lb/>
好畵成癖因自能之師范寛清潤可喜尤工雪景士友<lb/>
<pb n="KR3h0030_WYG_005-10b"/>
求之欣然下筆頃刻而就未嘗作難此其所長也<lb/>
王㑹字元叟端明公之長子今為朝請大夫工花竹翎<lb/>
毛頗拘院體蘂葉枝莖觜爪毛羽窮極精細不遺毫髪<lb/>
也<lb/>
李蕃字元翰成都人才元之曾孫也李氏世以書鳴蕃<lb/>
得其家學轉而為畵種種能之寳相院門天王二壁實<lb/>
出其手全體聖壽寺范瓊様但蕃不善布色以俗工代<lb/>
之反晦其所長耳後十年又用青城山長生觀門龍虎<lb/>
<pb n="KR3h0030_WYG_005-11a"/>
君様翻天王二壁於青蓮院門且自傅彩遂勝於前也<lb/>
朝議大夫王之才妻崇徳郡君李氏公擇之妹也能臨<lb/>
松竹木石見本即為之卒難辨又與可每作竹以貺人<lb/>
一朝士張潛迂疎修謹作紆竹以贈之如是不一又作<lb/>
一横絹丈餘著色偃竹以貺子瞻過南昌山谷借而李<lb/>
臨之後數年示米元章於真州元章云非魯直自陳不<lb/>
能辨也作詩曰偃蹇宜如李揮毫已逼翁衛書無遺妙<lb/>
琰慧有餘工熟視疑非筆初披颯有風固藏惟謹鑰化<lb/>
<pb n="KR3h0030_WYG_005-11b"/>
去或難窮山谷亦有題姨母李夫人墨竹偃竹及墨竹<lb/>
圖歌詩載集中<lb/>
和國夫人王氏顯恭皇后之妺宗室仲輗之室也善字<lb/>
畵能詩章兼長翎毛每賜御扇即飜新意仿成圖軸多<lb/>
稱上㫖一時宫邸珍貴其蹟<lb/>
文氏湖州第三女張昌嗣之母也居郫湖州始作黄樓<lb/>
障欲寄東坡未行而湖州謝世遂為文氏奩具文氏死<lb/>
復歸湖州孫因此二家成訟文氏嘗手臨此圖於屋壁<lb/>
<pb n="KR3h0030_WYG_005-12a"/>
暮年盡以手訣傳昌嗣今昌嗣亦名世矣<lb/>
章友直之女煎能如其父以篆筆畵棊盤筆筆相似<lb/>
任才仲妾艶艶本良家子有絶色善著色山才仲死遇<lb/>
賊不知所在<lb/>
陳暉晦叔經略子婦桐廬方氏作梅竹極清逺又臨蘭<lb/>
亭并自作草書俱可觀<lb/>
魏觀察者政宣之宦寺也善畵墨竹嘗被㫖來衞州起<lb/>
御前竹入林竹中有籠中飛鳥名遏濫堆能歌六么遂<lb/>
<pb n="KR3h0030_WYG_005-12b"/>
呼其主問之主人年已七十矣云初教時以木匣束其<lb/>
身每五鼓吹其脣作腔筆管敲拍以警其睡如是五六<lb/>
年方能之前後凡數十獨無此之慧者强欲求之不可<lb/>
以貨取之不可以官酬之又不可遂封其籠以黄帕翁<lb/>
不敢近自撲於地而死<lb/>
任源字道源自號真常子政宣宦者死於紹興間作枯<lb/>
木怪石又作小景麤可觀<lb/>
　畫繼卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>畫繼</head>
    <p>
<pb n="KR3h0030_WYG_000-1a"/>
欽定四庫全書　　　　　子部八<lb/>
　畫繼　　　　　　　　　藝術類一<hi>書畫之屬</hi>
　　提要<lb/>
　　　　<hi>臣</hi>等謹案畫繼十卷宋鄧椿撰椿雙流人祖<lb/>
　　　　洵武政和中知樞宻院事時最重畫學椿以<lb/>
　　　　家世聞見綴成此書其曰畫繼者唐張彦逺<lb/>
　　　　作厯代名畫記起軒轅止唐會昌元年宋郭<lb/>
　　　　若虚作圖畫見聞志起會昌元年止宋熙寧<lb/>
<pb n="KR3h0030_WYG_000-1b"/>
　　　　七年椿作此書起熙寧七年止乾道三年用續<lb/>
　　　　二家之書故曰繼也所録上而帝王下而工技<lb/>
　　　　九十四年之中凡得二百一十九人一卷至五<lb/>
　　　　卷以人分曰聖藝曰侯王貴戚曰軒冕材賢曰<lb/>
　　　　巖穴上士曰搢紳韋布曰道人衲子曰世胄婦<lb/>
　　　　女及宦者各為區分類别以總括一代之技<lb/>
　　　　能六卷七卷以畫分曰仙佛鬼神曰人物傳<lb/>
　　　　寫曰山水樹石曰花竹翎毛曰畜獸蟲魚曰<lb/>
<pb n="KR3h0030_WYG_000-2a"/>
　　　　屋木舟車曰蔬果藥草曰小景襍畫各為標<lb/>
　　　　舉短長以分闡諸家之工巧盖互相經緯欲<lb/>
　　　　俾一善不遺八卷曰銘心絶品記所見竒跡<lb/>
　　　　愛不能忘者為書中之特筆九卷十卷曰襍<lb/>
　　　　説分二子目一曰論逺皆品評繪事一曰論<lb/>
　　　　近皆録宋時畫家襍事其論逺之末忽綴宋<lb/>
　　　　時襍事一條疑傳寫亂其次也椿以當代之<lb/>
　　　　人記當代之藝所收自未免稍寛故其迹多<lb/>
<pb n="KR3h0030_WYG_000-2b"/>
　　　　不傳于世迄今有不知其姓名者然觀其所<lb/>
　　　　品不取徽宗時畫院之格物守法度亦不取<lb/>
　　　　石恪等之縱佚規矩頗為平允又網羅賅備<lb/>
　　　　俾後來得以考核固賞鑒之家所據為左騐<lb/>
　　　　者矣乾隆四十三年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3h0030_WYG_000-3a"/>
畵繼原序<lb/>
自昔賞鑒之家留神繪事者多矣著之傳記何止一書<lb/>
獨唐張彦逺總括畫人姓名品而第之自軒轅時史皇<lb/>
而下至唐會昌元年而止著為歴代名畫記本朝郭若<lb/>
虚作圖畫見聞誌又自會昌元年至神宗皇帝熈寜七<lb/>
年名人藝士亦復編次兩書既出他書為贅矣予雖生<lb/>
承平時自少歸蜀見故家名勝避難於蜀者十五六古<lb/>
軸舊圖不期而聚而又先世所藏殊尤絶異之品散在<lb/>
<pb n="KR3h0030_WYG_000-3b"/>
一門往往得免焚刼猶得披尋故性情所嗜心目所寄<lb/>
出於精深不能移奪每念熈寕而後游心兹藝者甚衆<lb/>
迨今九十四春秋矣無復好事者為之紀述於是稽之<lb/>
方冊益以見聞參諸自得自若虛所止之年逮乾道之<lb/>
三禩上而王矦下而工技凡二百一十九人或在或亡<lb/>
悉數畢見又列所見人家竒迹愛而不能忘者為銘心<lb/>
絶品及凡繪事可傳可載者裒成此書分為十卷目為<lb/>
畫繼若虛雖不加品第而其論氣韻生動以為非師可<lb/>
<pb n="KR3h0030_WYG_000-4a"/>
傳多是軒冕才賢巖穴上士髙雅之情之所寄也人品<lb/>
既已髙矣氣韻不得不髙氣韻既已髙矣生動不得不<lb/>
至不爾雖竭巧思止同衆工之事雖曰畵而非畵嗟夫<lb/>
自昔妙悟精能取重於世者必凱之探㣲摩詰道子等<lb/>
輩彼庸工俗𨽻車載斗量何敢望其青雲後塵耶或謂<lb/>
若虛之論為太過吾不信也故今於類特立軒冕巖穴<lb/>
二門以寓㣲意焉鑒裁明當者須一肯首是年閏旦華<lb/>
國鄧椿公壽序<lb/>
</p>
<p>
</p>
  </div>
</body>
</text>
</TEI>
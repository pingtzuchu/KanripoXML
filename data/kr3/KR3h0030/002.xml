<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>畵繼卷二</head>
    <p>
<pb n="KR3h0030_WYG_002-1a"/>
欽定四庫全書<lb/>
　畵繼卷二　　　　　　　　宋　鄧椿　撰<lb/>
　　侯王貴戚<lb/>
　　　鄆　王　　　　　令　穰<lb/>
　　　令　松　　　　　叔　盎<lb/>
　　　士　雷　　　　　宗　漢<lb/>
　　　士　暕　　　　　士　衍<lb/>
　　　士　遵　　　　　伯　駒<lb/>
<pb n="KR3h0030_WYG_002-1b"/>
　　　士　安　　　　　子　澄<lb/>
　　　王　詵<lb/>
鄆王徽宗皇帝第二子也稟資秀拔為學精到政和八<lb/>
年射䇿於廷名標第一多士推服性極嗜畵頗多儲積<lb/>
凡得珍圖即日上進而御府所賜亦不為少復皆絶品<lb/>
故王府畵目至數千計又復時作小筆花鳥便面克肖<lb/>
聖藝乃知父堯子舜趣尚一同也今秘閣畵目有水墨<lb/>
筍竹及墨竹蒲竹等圖<lb/>
<pb n="KR3h0030_WYG_002-2a"/>
光州防禦使令穰字大年雅有美才髙行讀書能文少<lb/>
年因誦杜甫詩見唐人畢宏韋偃志求其蹟師而寫之<lb/>
不歳月間便能逼真時賢稱歎以為貴人天質自異意<lb/>
所專習度越流俗也其所作多小軸甚清麗雪景類世<lb/>
所收王維筆汀渚水鳥有江湖意又學東坡作小山叢<lb/>
竹思致殊佳但覺筆意柔嫩實年少好竒耳若稍加豪<lb/>
壯及有餘味當不在小李將軍下也每作一圖必出新<lb/>
意人或戲之曰此必朝陵一畨囘矣葢譏其不能逺適<lb/>
<pb n="KR3h0030_WYG_002-2b"/>
所見止京洛間景不出五百里内故也大年既得名誅<lb/>
求剋期無少暇時擲筆大慨曰藝之役人如此然業已<lb/>
得名無可奈何山谷嘗詠其蘆㕍云揮毫不作小池塘<lb/>
蘆荻江村雁落行雖有珠簾巢翡翠不忘烟雨罩鴛鴦<lb/>
然初䟦其畵謂更屏聲色裘馬使胸中有數百卷書當<lb/>
不愧文與可葢見其少作耳自今觀之其亦有宋之江<lb/>
都王滕王耶<lb/>
令松字永年大年弟也亦善丹青浮休居士謝大年江<lb/>
<pb n="KR3h0030_WYG_002-3a"/>
天晩景圖雜言云神妙獨數李將軍安知伯仲非前身<lb/>
則知其弟兄俱能且筆墨俱得思訓格也又山谷䟦其<lb/>
畵夾云調麝煤作花果殊難工永年遂臻此殊不易然<lb/>
作朽蠧太多是其小疵又云永年作狗意態甚逼遣翰<lb/>
林工訖其草石不敢畵虎憂狗之似故直作狗人難我<lb/>
易<lb/>
叔盎字伯充善畵馬嘗以其藝并詩投東坡東坡次其<lb/>
韻云天驥徳力備馬外龍麟中皇天不遣言兀與畵圖<lb/>
<pb n="KR3h0030_WYG_002-3b"/>
同駑駘飽官粟未受一洗空十駕均一至何事籋雲風<lb/>
士雷字公震長於山水清雅可愛李錞希聲跋其四時<lb/>
景絶句則可知其風㫖矣春云九江應共五湖連尺素<lb/>
能開萬里天山杏野桃零落處分明寒食曉風前夏云<lb/>
繁隂雜樹映汀沙三伏江天自一家欲喚扁舟渡雲錦<lb/>
平鋪明鏡是荷花秋云舂鉏寂寞繞疎樷霜後雲生浦<lb/>
溆風此處年年報秋色只應衰柳與丹楓冬云剪水飛<lb/>
花細舞風斷蘆洲外水連空剡溪㡬曲知名處何似今<lb/>
<pb n="KR3h0030_WYG_002-4a"/>
朝眼界中今秘閣畵目有春雪早梅及小景等圖<lb/>
嗣濮王宗漢字獻甫安懿王㓜子也少即敏慧儀矩端<lb/>
荘作蘆雁有佳思朱元章題詩曰偃蹇汀眠雁蕭梢風<lb/>
觸蘆京塵方滿眼速為喚花奴又曰野趣分弱水風花<lb/>
剪鑑湖塵中不作惡為有鄴公圖元章許予甚嚴詩意<lb/>
如此則可知其含毫運思矣嘗有八雁圖識者歎賞其<lb/>
工<lb/>
士暕字明發讀書能文元符初試宗室藝業合格者八<lb/>
<pb n="KR3h0030_WYG_002-4b"/>
人獨明發賜進士出身嘗作春詞烏夜啼埽除凡語飄<lb/>
然寄興於烟霞之外至今流傳推為雅什兼工畵藝後<lb/>
山居士題其髙軒過圖詩曰滕王蛺蝶江都馬一紙千<lb/>
金不當價異才天縱非力窮畵工不足甘為下今代風<lb/>
流數大年含毫落筆開山川忽忘朽老壓塵底却怪鳬<lb/>
鴻墮目前爾來八二復秀出萬里河山才咫尺眼邊安<lb/>
得有突兀復似天地初開闢其卒云未許二豪今角立<lb/>
則其髙情雅韻自宜追配今昔也<lb/>
<pb n="KR3h0030_WYG_002-5a"/>
士衍號花一相公長於著色山水宣和初進十圖特轉<lb/>
一官犍為王瑾家有扇面意韻誠可喜愛然少見於世<lb/>
瑾即其甥也故得之<lb/>
士遵光堯皇帝皇叔也善山水紹興間一時婦女服飾<lb/>
及琵琶筝面所作多以小景山水實倡於士遵然其筆<lb/>
超俗特一時倣傚宫中之化非專為此等作也<lb/>
伯駒字千里優於山水花果翎毛光堯皇帝嘗命畫集<lb/>
英殿屏賞賚甚厚多作小圖流傳於世有所畵蟠檜怪<lb/>
<pb n="KR3h0030_WYG_002-5b"/>
石便面在吉州團練使楊可弼良卿家官至浙東路鈐<lb/>
轄其弟路分伯驌字希逺亦長山水花木著色尤工<lb/>
士安長於墨竹不遵川𣲖好作筀竹殊秀潤與石室體<lb/>
製大異也<lb/>
子澄字處度廉介修潔流落巴峽四十年藉添差祿以<lb/>
自給善草𨽻長歌詩人不知其能畵也紹興末官秭歸<lb/>
士子重其風度毎載酒從之游一日乗醉入小肆見素<lb/>
壁可愛案上拈秃筆作濺瀑勢欲動屋筆力極遒壯也<lb/>
<pb n="KR3h0030_WYG_002-6a"/>
王詵字晉卿尚英宗女蜀國公主為利州防禦使雖在<lb/>
戚里而其被服禮義學問詩書常與寒士角平居攘去<lb/>
膏粱黜逺聲色而從事於書畵作寳繪堂於私第之東<lb/>
以蓄其所有而東坡為之記東軒亦贈詩云錦囊犀軸<lb/>
堆象床义竿連幅飜雲光手披横素風飛揚卷舒終日<lb/>
未用忙游意澹泊心清凉屬目俊麗神激昻其所畵山<lb/>
水學李成皴法以金綠為之絶似今觀音寳陀山状小<lb/>
景亦墨作平逺皆李成法也故東坡謂晉卿得破墨三<lb/>
<pb n="KR3h0030_WYG_002-6b"/>
昧有烟江疊嶂圖房相宿因圖及山隂陳迹雪溪乗興<lb/>
四明狂客西塞風雨圖著色山水等圖傳於世<lb/>
　<lb/>
　<lb/>
　<lb/>
　<lb/>
　<lb/>
　畫繼卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>畵繼卷四</head>
    <p>
<pb n="KR3h0030_WYG_004-1a"/>
欽定四庫全書<lb/>
　畵繼卷四　　　　　　　　宋　鄧椿　撰<lb/>
　　搢紳韋布<lb/>
　　　劉明復　　　　　蔣長源<lb/>
　　　鄢陵王主簿　　　李世南<lb/>
　　　趙宗閔　　　　　薛判官<lb/>
　　　倪　濤　　　　　文　勛<lb/>
　　　劉延世　　　　　王　持<lb/>
<pb n="KR3h0030_WYG_004-1b"/>
　　　王利用　　　　　靳東發<hi>子詠</hi>
　　　魏　燮　　　　　李　昭<lb/>
　　　李　頎　　　　　陳直躬<lb/>
　　　朱象先　　　　　張無惑<lb/>
　　　睂山老書生　　　何　充<lb/>
　　　雍秀才　　　　　章友直<lb/>
　　　黄斌老　　　　　黄子舟<lb/>
　　　劉明仲　　　　　黄與廸<lb/>
<pb n="KR3h0030_WYG_004-2a"/>
　　　楊吉老　　　　　成　子<lb/>
　　　張　逺　　　　　張　明<lb/>
　　　王元通　　　　　喬仲常<lb/>
　　　孔去非　　　　　閭丘秀才<lb/>
　　　劉松老　　　　　王逸民<lb/>
　　　馮乆照　　　　　劉履中<lb/>
　　　劉真孺　　　　　李　皓<lb/>
　　　張昌嗣　　　　　連　鼇<lb/>
<pb n="KR3h0030_WYG_004-2b"/>
　　　任　粹　　　　　楊補之<lb/>
　　　雍　巘<lb/>
劉明復為直龍圖閣師李成特細秀作松枝而無向背<lb/>
荆楚秀甚浮休有鄧正字宅見劉明復所畫麓山秋景<lb/>
五十六言云洛陽才子見長沙自識中丹鬢未華文武<lb/>
全才皆不試丹青妙筆更誰加老杉列在皇堂上小景<lb/>
将歸學士家我有故山常自寫免敎魂夢落天涯<lb/>
蔣長源字永仲官至大夫作著色山水山頂似荆浩松<lb/>
<pb n="KR3h0030_WYG_004-3a"/>
身似李成葉取真松為之如靈鼠尾大有生意石不甚<lb/>
工作凌霄花纒松亦佳<lb/>
鄢陵王主簿未審其名長於花鳥東坡有書所畵折枝<lb/>
二詩其一云論畵以形似見與兒童鄰作詩必此詩定<lb/>
非知詩人詩畵本一律天工與清新邊鸞雀寫生趙昌<lb/>
花傳神如何此兩幅疎淡含精匀誰言一㸃紅解寄無<lb/>
邊春二云瘦竹如幽人幽花如處女低昻枝上雀摇蕩<lb/>
花間雨雙翎決起時衆葉紛自舉可憐採花蜂清蜜寄<lb/>
<pb n="KR3h0030_WYG_004-3b"/>
兩股若人富天巧春色入毫楮懸知君能詩寄聲求妙<lb/>
語<lb/>
李世南字唐臣安肅人明經及第終大理寺丞嘗與晁<lb/>
无咎同試諸生无咎有求横幅長篇又有題扇詩葢長<lb/>
於山水也東坡亦嘗題其秋景平逺云人間斤斧日創<lb/>
夷果見龍蛇百尺姿不是溪山曾獨往何人解作挂猿<lb/>
枝野水參差落漲痕疎林欹倒出霜根浩歌一棹歸何<lb/>
處家在江南黄葉村予嘗見其孫皓云此圖本寒林障<lb/>
<pb n="KR3h0030_WYG_004-4a"/>
分作兩軸前三幅盡寒林坡所以有龍蛇姿之句後三<lb/>
幅盡平逺所以有黄葉村之句其實一景而坡作兩意<lb/>
又浩歌字雕本皆以為扁舟其實畵一舟子張頥鼓枻<lb/>
作浩歌之態今作扁舟甚無謂也<lb/>
趙宗閔為尚書郎山谷載銅官僧舍墨竹一枝筆勢妙<lb/>
天下為作小詩云省郎潦倒今何處敗壁風生雙竹枝<lb/>
滿世閻劉專翰墨誰為真賞拂蛛絲又云獨来野寺無<lb/>
人識故作寒崖雪壓枝想得平生藏妙手只今猶在鬢<lb/>
<pb n="KR3h0030_WYG_004-4b"/>
成絲<lb/>
薛判官者不得其名浮休題其所作秋溪烟竹云深墨<lb/>
畵竹竹明白淡墨畵竹竹帶烟髙堂忽爾開數幅半隠<lb/>
半見如自然者是也<lb/>
倪濤字巨濟宣和間為都司一日訪其友戯畵三蠅壁<lb/>
間自題云何人刻獼猴老眼覷荆棘不如丹青手快意<lb/>
風雨疾我窮坐詩豪九鼎扛筆力偶然一㸃汚著紙生<lb/>
羽翼千言走蚍蜉寕為寸紙逼還當寫君詩什襲同藏<lb/>
<pb n="KR3h0030_WYG_004-5a"/>
羃今李文正之孫有所畵蜥蜴蝀蟾甚佳<lb/>
文勛字安國元祐末作太府寺丞福建漕東坡䟦其畵<lb/>
扇云道子畵西方變相觀者如堵作佛圓光風落電轉<lb/>
一揮而成嘗疑其不然今觀安國作方界略不抒思乃<lb/>
知傳者之不謬<lb/>
劉延世公是先生之猶子也少有盛名元祐初游太學<lb/>
不得志築堂講業名曰抱甕嘗作墨竹題詩云酷愛此<lb/>
君心嘗將墨㸃真毫端雖在手難寫淡精神乂云靜室<lb/>
<pb n="KR3h0030_WYG_004-5b"/>
焚香盤膝坐長廊看畵散衣行趣尚之髙有如此者<lb/>
王冲𨼆名持字正叔長安人長於翎毛學崔白今顔魯<lb/>
公鹿脯帖有題䟦妙於筆法葢其人也嘗於邵氏見竹<lb/>
棘雪禽二軸極清雅上題云正叔為伯起作崇寜甲申<lb/>
伯起名振其兄也<lb/>
王利用字賔王潼川人舉進士終䕫憲書畵皆能光堯<lb/>
皇帝頗愛其書畵則山水長於人物精謹而已不及其<lb/>
書也<lb/>
<pb n="KR3h0030_WYG_004-6a"/>
靳東發字茂逺其髙祖太尉即射撻覽者官止叙倅其<lb/>
性多能尤工畵藝人目之為靳百會近世畵手少作故<lb/>
事人物頗失古人規鑒之意茂逺獨集古今諌諍百事<lb/>
以為圖號百諌圖誠可尚者<lb/>
詠字少張其子也今主簿于郫長於山水尤為多能葢<lb/>
其出藍之青也<lb/>
魏燮字彦宻北人長於水墨雜畵光堯見之喜動天顔<lb/>
遂除浙西參議<lb/>
<pb n="KR3h0030_WYG_004-6b"/>
李昭字晉傑鄄城人李文靖之曽孫蔡文忠公曽外孫<lb/>
也以恩科仕江州徳化尉長於墨竹自云他人以蕭疎<lb/>
為能余以重宻為巧吾之墨竹一派不讓湖州又善墨<lb/>
花小筆亦能山水學范寛篆尤精學三墳記也紹興間<lb/>
死於江南<lb/>
李頎秀才善畵山嘗以兩軸并詩上東坡東坡次其韻<lb/>
答之平生自是箇中人欲向漁舟便寫真詩句對君難<lb/>
出手雲泉勸我早收身年来白髮驚秋速長恐青山與<lb/>
<pb n="KR3h0030_WYG_004-7a"/>
世新從此北歸休悵望囊中收得武陵春<lb/>
陳直躬髙郵人也坡有題所畵雁二詩云野雁見人時<lb/>
未起意先改君從何處㸔得此無人態者是也而无咎<lb/>
集中有和蘇翰林題李甲畵雁二首乃用此韻不知何<lb/>
謂也<lb/>
朱象先字景初松陵人馳名紹聖元符間坡䟦其畵云<lb/>
能文而不求舉善畵而不求售文以逹吾心畵以適吾<lb/>
意而已以其不求售也故得之自然世亦罕見不知其<lb/>
<pb n="KR3h0030_WYG_004-7b"/>
所長也<lb/>
張無惑山人也善畵山水浮休贈詩云西征已度故闗<lb/>
山秋雨零零路屈盤受盡艱辛心不足解程又展畵圖<lb/>
㸔<lb/>
睂山老書生不得其名作七才子入闗圖山谷謂人物<lb/>
亦各有意態以為趙雲子之苖裔摹寫物象漸密而放<lb/>
浪閒逺則不逮也<lb/>
何充秀才不知何許人能寫貌坡有贈詩云問君何苦<lb/>
<pb n="KR3h0030_WYG_004-8a"/>
寫我真君言好之聊自適<lb/>
雍秀才不知何許人坡有詠所畵草蟲八物詩詩意每<lb/>
一物譏當時用事者一人如升髙不知囘竟作黏壁枯<lb/>
以比介甫初来花爭妍倐去鬼無跡以比章惇今詩與<lb/>
畵俱刋石流傳於世又作畵捕魚圖賛載集中<lb/>
章友直字伯益善畵龜蛇以篆筆畵頗有生意又能以<lb/>
篆筆畵棊盤筆筆相似<lb/>
黄斌老不記名潼川府安泰人文湖州之妻姪也登科<lb/>
<pb n="KR3h0030_WYG_004-8b"/>
嘗任戎倅適山谷貶戎州與定交且通譜善畵竹山谷<lb/>
有詠其横竹詩又謝斌老送墨竹十二韻云吾子學湖<lb/>
州師逸功已倍預知更入神後出遂無對<lb/>
黄彞字子舟斌老之弟其名字初非彞與子舟也山谷<lb/>
以其尚氣故取二器以規之自後折節遂為粹君子舉<lb/>
八行終朝郎郡倅山谷用贈斌老韻謝子舟為余作風<lb/>
雨竹兩篇前篇云歳寒十三本與可可追配後篇云森<lb/>
削一山竹牝牡十三輩誰言湖州没筆力今尚在而與<lb/>
<pb n="KR3h0030_WYG_004-9a"/>
可每言所作不及子舟<lb/>
劉明仲善作竹山谷為作墨竹賦<lb/>
黄與廸善墨竹山谷次韻謝與廸所作竹五幅云吾宗<lb/>
墨脩竹心手不自知但不知為何人任子淵詩註亦不<lb/>
及之<lb/>
楊吉老文潛甥也文潛嘗云吾甥楊吉老本不好畵竹<lb/>
一旦頓解便有作者風氣揮灑奮迅初不經意森然已<lb/>
成惬可人意其法有未具而生意超然矣无咎亦有贈<lb/>
<pb n="KR3h0030_WYG_004-9b"/>
文潛甥克一學與可畵竹詩克一吉老字也<lb/>
成子不得其名山谷詩云成子寫浯溪下筆便造極徐<lb/>
師川亦有成生畵山水歌云成子貌古心亦古造化為<lb/>
工筆端取𤣥冬起雷夏造氷翻手為雲覆手雨<lb/>
張逺字行之太原榆次人本士人隱居山間政和中有<lb/>
河東漕宋姓者親訪其廬邀致公署令畵絹八幅逺請<lb/>
屏去左右且約漕無相見獨與弟子郝士安評議酣寢<lb/>
數日忽起下筆頗窮天真兩幅不如意遂焚之以六幅<lb/>
<pb n="KR3h0030_WYG_004-10a"/>
與宋宋大喜贈送甚厚髙謝還廬<lb/>
張明其妷也亦以山水擅名比季父則差肩矣<lb/>
王元通以字稱工山水滄州人也師李成為人豪逸自<lb/>
負每畵竟輒大呼竒竒數聲乃得意筆也<lb/>
喬仲常河中人工雜畵師龍眠圍城中思歸一日作河<lb/>
中圖贈邵澤民侍郎至今藏其家又有龍宫散齋手軸<lb/>
山居羅漢淵明聽松風李白捉月𤣥真子西塞山列子<lb/>
御風等圖傳於世<lb/>
<pb n="KR3h0030_WYG_004-10b"/>
孔去非汝州寧極先生之後也長於小筆清雅可玩尤<lb/>
工草蟲作蟻蝶蜂蟬竹雀甚可觀平生極留意於此凡<lb/>
翹蠕飛動之物必募小兒求之搜索無遺以類置其翅<lb/>
羽冊葉中按形為之纎悉畢具<lb/>
閭丘秀才江南人不記名長於畵水無所宗師自成一<lb/>
家嘗畵五嶽觀壁凡作水先畵浪頭然後畫水紋頃刻<lb/>
而成驚濤洶湧勢欲掀屋<lb/>
劉松老字榮祖書學元章畵師東坡成都李才元家有<lb/>
<pb n="KR3h0030_WYG_004-11a"/>
四軸山水上有印文云巨濟震子名松老者八字可見<lb/>
其髙怪不隨俗也成都佛掌骨記實榮祖筆特借米老<lb/>
名耳予見此本在張恭州彌明家後歸一豪族價三十<lb/>
萬非真物也<lb/>
王逸民字逸民永康導江人初為僧名紹祖詩畵俱倣<lb/>
周忘機而氣韻懸絶也平生頗負氣政和間改徳士則<lb/>
云我生不背佛而從外道取祠部牒焚之自加冠巾學山<lb/>
谷草書亦美觀<lb/>
<pb n="KR3h0030_WYG_004-11b"/>
馮乆照字明逺汾州人也少遊太學兵亂入蜀寓居渠<lb/>
州其山水初頗繁冗後因郭熈之孫游卿来為太守盡<lb/>
以其家學傳之遂一變趙相鼎與之有太學之舊薦於<lb/>
川路監司由是益得名<lb/>
劉履中字坦然汴人也寓遂寜靈泉山趾壁傳人物筆<lb/>
勢雄特今遂寧后土祠殿廡内外盡出其手仙佛圖軸<lb/>
亦其所長但作故事人物未脱工氣也<lb/>
劉銓字真孺成都人察院濬卿之族也家本豪富性好<lb/>
<pb n="KR3h0030_WYG_004-12a"/>
畵所居對聖壽寺寺多唐蜀名迹真孺終日諦翫至忘<lb/>
飲食乆而自能所畵山水多以布紋印科葉者唐舊製<lb/>
葢得於壁間也尤精佛像描墨成染與李道明無異清<lb/>
勁則過之<lb/>
李皓字雲叟唐臣孫也避亂入蜀居成都其所作山水<lb/>
取前輩成様合而為一故能美觀一時翕然稱之<lb/>
張昌嗣字起之與可之外孫也筆法既有所授每作竹<lb/>
必乘醉大呼然後落筆不可求或強求之必詬罵而走<lb/>
<pb n="KR3h0030_WYG_004-12b"/>
然有愧宅相者於攅三聚五太拘拘耳<lb/>
連鼇字仲舉吉州人自號石䑓居士精於長短句工畵<lb/>
魚㡬於徐白紹興間人<lb/>
任粹秀才仲之姪能作著色山<lb/>
楊補之字无咎洪州人長於水墨人物祖伯時今年七<lb/>
十矣自號逃禪老人<lb/>
雍巘字㓜山興元人善山水作巖崖枯木雲氣墨梅尤<lb/>
佳舉進士屢免<lb/>
<pb n="KR3h0030_WYG_004-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0030_WYG_004-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　畫繼卷四<lb/>
</p>
<p>
</p>
  </div>
</body>
</text>
</TEI>
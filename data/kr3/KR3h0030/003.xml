<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>畵繼卷三</head>
    <p>
<pb n="KR3h0030_WYG_003-1a"/>
欽定四庫全書<lb/>
　畵繼卷三　　　　　　　　宋　鄧椿　撰<lb/>
　　軒冕才賢<lb/>
　　　蘇軾　　　　　李公麟<lb/>
　　　米　芾　　　　　晁補之<lb/>
　　　晁説之　　　　　張舜民<lb/>
　　　劉　涇　　　　　蘇　過<lb/>
　　　宋子房　　　　　程　堂<lb/>
<pb n="KR3h0030_WYG_003-1b"/>
　　　范正夫　　　　　顔博文<lb/>
　　　任　誼　　　　　米友仁<lb/>
　　　朱敦儒　　　　　亷　布<lb/>
　　　李　石<lb/>
　　巖穴上士<lb/>
　　　林　生　　　　　李　甲<lb/>
　　　周　純　　　　　髙　燾<lb/>
　　　僧徳正　　　　　江　參<lb/>
<pb n="KR3h0030_WYG_003-2a"/>
　　軒冕才賢<lb/>
蘇軾字子瞻睂山人髙名大節照映今古據徳依仁之<lb/>
餘游心兹藝所作枯木枝榦虬屈無端倪石皴亦竒怪<lb/>
如其胸中蟠鬱也作墨竹從地一直起至頂或問何不<lb/>
逐節分曰竹生時何嘗逐節生耶雖文與可自謂吾墨<lb/>
竹一𣲖在徐州而先生亦自謂吾為墨竹盡得與可之<lb/>
法然先生運思清拔其英風勁氣来逼人使人應接不<lb/>
暇恐非與可所能拘制也又作寒林嘗以書告王定國<lb/>
<pb n="KR3h0030_WYG_003-2b"/>
曰予近畵得寒林已入神品雖然先生平日胸臆宏放<lb/>
如此而蘭陵胡世將家收所畵蟹瑣屑毛介曲隈芒縷<lb/>
無不備具是亦得從心不踰矩之道也米元章自湖南<lb/>
從事過黄州初見公酒酣貼觀音紙壁上起作兩行枯<lb/>
樹怪石各一以贈之山谷枮木道士賦云恢詭譎怪滑<lb/>
稽於秋毫之穎尤以酒為神故其觴次滴瀝醉餘嚬呻<lb/>
取諸造化之爐錘盡用文章之斧斤又題竹石詩云東<lb/>
坡老人翰林公醉時吐出胸中墨先生自題郭祥正壁<lb/>
<pb n="KR3h0030_WYG_003-3a"/>
亦云枯腸得酒牙角出肺肝槎芽生竹石森然欲作不<lb/>
可回寫向君家雪色壁則知先生平日非乘酣以發真<lb/>
興則不為也<lb/>
龍眠居士李公麟字伯時為舒城大族家世業儒父虛<lb/>
一嘗舉賢良方正科公麟熈寜三年登第以文學有名<lb/>
於時陸佃薦為中書門下省刪定官董敦逸辟檢法御<lb/>
史䑓官至朝奉郎元符三年病痺致仕終於崇寜五年<lb/>
學佛悟道深得㣲㫖立朝籍籍有聲史稱以畵見知於<lb/>
<pb n="KR3h0030_WYG_003-3b"/>
世非確論也平日博求鐘鼎古器圭璧寳玩森然滿家<lb/>
以其餘力留意畫筆心通意徹直造𤣥妙葢其大才逸<lb/>
羣舉皆過人也士夫以為鞍馬愈於韓幹佛像追吳道<lb/>
𤣥山水似李思訓人物似韓滉非過論也尤好畵馬飛<lb/>
龍状質噴玊圖形五花散身萬里汗血覺陳閎之非貴<lb/>
視韓幹以未竒故坡詩云龍眠胸中有千駟不惟畵肉<lb/>
兼畵骨山谷亦云伯時作馬如孫太古湖灘水石謂其<lb/>
筆力俊壯也以其耽禪多交衲子一日秀鐵面忽勸之<lb/>
<pb n="KR3h0030_WYG_003-4a"/>
曰不可畵馬他日恐墮其趣於是翻然以悟絶筆不為<lb/>
獨專意於諸佛矣其佛像每務出竒立異使世俗驚惑<lb/>
而不失其勝絶處嘗作長帶觀音其紳甚長過一身有<lb/>
半又為吕吉甫作石上卧觀音葢前此所未見者又畵<lb/>
自在觀音跏趺合爪而具自在之相曰世以破坐為自<lb/>
在自在在心不在相也乃知髙人達士縱施横設無施<lb/>
而不可者平生所畫不作對多以澄心堂紙為之不用<lb/>
縑素不施丹粉其所以超乎一世之上者此也郭若虛<lb/>
<pb n="KR3h0030_WYG_003-4b"/>
謂吳道子畫今古一人而已以予觀之伯時既出道子<lb/>
詎容獨步耶有孝經圖九歌圖歸去来圖陽闗圖琴鶴<lb/>
圖憩寂圖嚴子陵釣灘圖山荘圖卜居圖又有虎脊天<lb/>
馬天育驃騎好頭赤沐猴馬欲𩥇馬象龍馬及揩癢虎<lb/>
等圖一時名賢俱留紀詠也<lb/>
襄陽漫士米黻字元章嘗自述云黻即芾也即作芾世<lb/>
居太原後徙於吳宣仁聖烈皇后在藩其母出入邸中<lb/>
後以舊恩遂補校書郎自蔡河撥發為太常博士出知<lb/>
<pb n="KR3h0030_WYG_003-5a"/>
常州復入為書畵學博士賜對便殿擢禮部員外郎以<lb/>
言罷知淮陽軍芾人物蕭散被服效唐人所與逰皆一<lb/>
時名士嘗曰伯時病右手後余始作畵以李常師吳生<lb/>
終不能去其氣余乃取顧髙古不使一筆入吳生又李<lb/>
筆神采不髙余為睛目面文骨法自是天性非師而能<lb/>
惟作古忠賢像也又嘗與伯時論分布次第作子敬書<lb/>
練裙圖復作支許王謝於山水間縱步自挂齋室又以<lb/>
山水古今相師少有出塵格因信筆為之多以烟雲掩<lb/>
<pb n="KR3h0030_WYG_003-5b"/>
映樹木不取工細有求者只作横挂三尺惟寳晉齋中<lb/>
挂雙幅成對長不過三尺標出乃不為椅所蔽人行過<lb/>
肩汗不著更不作大圖無一筆闗仝李成俗氣然公字<lb/>
札流傳四方獨於丹青誠為罕見予止在利倅李驥元<lb/>
駿家見二畫其一紙上横松梢淡墨畫成針芒千萬攅<lb/>
錯如鐵今古畵松未見此製題其後云與大觀學士步<lb/>
月湖上各分韻賦詩芾獨賦無聲之詩葢與李大觀諸<lb/>
人夜游潁昌西湖之上也其一乃梅松蘭菊相因於一<lb/>
<pb n="KR3h0030_WYG_003-6a"/>
紙之上交柯互葉而不相亂以為繁則近簡以為簡則<lb/>
不疏太髙太竒實曠代之竒作也乃知好名之士其欲<lb/>
自立於世者如此大觀乃元駿之族父畫後歸元駿<lb/>
晁補之字无咎濟北人元祐中為吏部郎中紹聖中謫<lb/>
監信州稅流落乆之張天覺當國起知泗州不累月下<lb/>
世有自畫山水留春堂大屏上題云胸中正可吞雲夢<lb/>
琖底何妨對聖賢有意清秋入衡霍為君無盡寫江天<lb/>
又題自畫山水寄人云虎觀他年清汗手白頭田畆未<lb/>
<pb n="KR3h0030_WYG_003-6b"/>
能閒自嫌麥壠無佳思戯作南齋百里山陳無已獨愛<lb/>
重其蹟亦嘗詠其扇云前身阮始平今代王摩詰偃屈<lb/>
葢代氣萬里入咫尺无咎又嘗増添蓮社圖様自以意<lb/>
先為山石位置向背作粉夲以授畵史孟仲寕令傳模<lb/>
之菩薩倣侯昱雲氣倣吳道𤣥天王松石倣闗仝堂殿<lb/>
草樹倣周昉郭忠恕卧槎垂藤倣李成崖壁痩木倣許<lb/>
道寧湍流山嶺騎從鞬服倣魏賢馬以韓幹虎以包鼎<lb/>
猿猴鹿以易元吉鶴白鷴若鳥鼠以崔白集彼衆長共<lb/>
<pb n="KR3h0030_WYG_003-7a"/>
成勝事今人家往往摹臨其本傳於世者多矣<lb/>
晁説之字以道少慕司馬温公之為人自號景迂未三<lb/>
十東坡以著述科薦之靖康初自休致中召為著作郎<lb/>
後試中書舍人兼東宫詹事建炎初政以待制侍讀而<lb/>
終山谷嘗題其雪雁云飛雪灑蘆如銀箭前雁驚飛後<lb/>
回盼憑誰説與謝元暉休道澄江靜如練又无咎題四<lb/>
弟横軸畵云黄葉滿青山枯蒲淨寒水鳬雁下陂塍牛<lb/>
羊散墟里擔穫暮来歸兒迎婦窺籬虎頭無骨相田野<lb/>
<pb n="KR3h0030_WYG_003-7b"/>
有餘思<lb/>
張侍郎舜民字芸叟號浮休居士紹聖入黨籍貶均州紹<lb/>
興初追復直學士生平嗜畵題評精確雖南遷羇旅中<lb/>
每所經從必搜訪題識東南士大夫家所藏名品悉載<lb/>
録中亦能自作山水有自題扇詩云忽忽南遷不記年<lb/>
二妃祠外橘洲前眼昏筆戰誰能畵無奈霜紈似月圓<lb/>
又題鄧正字家劉明復秋景末句云我有故山常自冩<lb/>
免敎魂夢落天涯<lb/>
<pb n="KR3h0030_WYG_003-8a"/>
劉涇字巨濟簡州人熈寧六年進士中第王安石薦為<lb/>
經學所檢討厯太學博士因講詩為詩生所服後罷諸<lb/>
生乞留不報終職方郎中涇米元章之書畵友也善作<lb/>
林石槎竹筆墨狂逸體製㧞俗予家藏其幅紙所作竹<lb/>
葉㡬逼鍾郭今成都大智院法堂壁間有松竹窠植二<lb/>
惜其歳乆將磨滅也<lb/>
蘇過字叔黨坡公之季子也元祐中公知杭州叔黨年<lb/>
十九預計偕七年公為兵部尚書任承務郎後公謫英<lb/>
<pb n="KR3h0030_WYG_003-8b"/>
州貶儋州移亷永二州叔黨皆侍行叔父欒城公每稱<lb/>
其孝平生禁錮僅三十年晚除中山倅而卒善作怪石<lb/>
叢篠咄咄逼翁坡有觀過所作木石竹三絶以為老可<lb/>
能為竹寫真小坡解與竹傳神者是也晁以道誌其墓<lb/>
亦云書畵之勝亦克肖似其先人又時出新意作山水<lb/>
逺水多紋依巖多屋木皆人跡絶處竝以焦墨為之此<lb/>
出竒也<lb/>
宋子房字漢傑鄭州滎陽人少府監選之子復古之猶<lb/>
<pb n="KR3h0030_WYG_003-9a"/>
子也官至正郎坡公䟦其畵謂不古不今稍出新意若<lb/>
為之不已當作著色山也又云觀士人畵如閱天下馬<lb/>
取其意氣所到乃若畵工往往只取鞭䇿皮毛槽櫪芻<lb/>
秣無一㸃俊發看數尺許便倦漢傑真士人畫也又云<lb/>
假之數年當不減復古也初崇觀盛時大興畵學予大<lb/>
父中書公見其江臯秋色圖甚珍愛之首薦為博士然<lb/>
其人乃賢胄子不獨以畵取也所著畵法六論極其精<lb/>
到<lb/>
<pb n="KR3h0030_WYG_003-9b"/>
程堂字公明睂人舉進士為駕部郎中善畵墨竹宗𣲖<lb/>
湖州出湖州之門者獨公明入室也好畵鳳尾竹其梢<lb/>
極重作回旋之勢而枝葉不失向背又登峩睂山見菩<lb/>
薩竹有結花於節外之枝者茸宻如裘即寫其形於中<lb/>
峰乾明寺僧堂壁間儼如生也又象耳山有苦竹紫竹<lb/>
風竹雨竹好事者已刻之石成都笮橋觀音院亦有所<lb/>
畵竹且題絶句云無姓無名逼夜來院僧根問苦相猜<lb/>
攜燈笑指屏間竹記得當年手自栽又能作園蔬嘗見<lb/>
<pb n="KR3h0030_WYG_003-10a"/>
紫芥紫茄二軸奪真也<lb/>
范正夫字子立潁昌人文正公之諸孫徳孺之子也長<lb/>
於水墨雜畵標格髙秀予家與之同居潩水多藏其得<lb/>
意之作如訪戴圖脊令圖竹石圖寄興清逺真士人筆<lb/>
也惜乎以名家髙才而知鳯翔還鄉適遭兵變死之<lb/>
顔博文字持約徳州人政和八年嘉王榜登甲科長於<lb/>
水墨宇文季蒙龍圖家有横披十六羅漢其筆法位置<lb/>
如伯時但意韻差短耳陳去非次何文縝題所作墨梅<lb/>
<pb n="KR3h0030_WYG_003-10b"/>
三絶云窓前光景晩清新半幅溪藤萬里春從此不貪<lb/>
江路逺勝拚心力喚真真奪得斜枝不放歸倚窓乘月<lb/>
看熹㣲墨池雪嶺春俱好付與詩人説是非未央宫裏<lb/>
紅杏羯鼔三聲打開大庾嶺頭梅萼管城呼上屏来非<lb/>
此畵不稱此詩也初持約與王寀厚善寀敗持約方退<lb/>
朝聞之即馳馬還家閉闗拒人盡焚與寀平生往来牋<lb/>
記詩文之類於是獨免<lb/>
任誼字才仲宋復古之甥也嘗為協律郎後通判澧州<lb/>
<pb n="KR3h0030_WYG_003-11a"/>
適丁亂離鍾賊反叛為羣盗所殺平日凡所經厯江山<lb/>
佳處則䑛筆吮墨輒成圖軸髣髴籠罩清潤可喜邵澤<lb/>
民為春官才仲正在太常與之同部相好甚宻今其家<lb/>
富有才仲手跡有南北江山圖平蕪千里圖四更山吐<lb/>
月圖唐功臣圖斗山烟市圖松溪深日圖又取平生所<lb/>
見蘭花數十種隨其形状各命以名如杏梁歸燕丹山<lb/>
翔鳯之類皆小字𨽻書記其所見之處邵氏名曰香圃<lb/>
其𨽻古勁學中郎也<lb/>
<pb n="KR3h0030_WYG_003-11b"/>
米友仁元章之子也㓜年山谷贈詩曰我有元暉古印<lb/>
章印刓不忍與諸郎虎兒筆力能扛鼎敎字元暉繼阿<lb/>
章遂字元暉元章當置畵學之初召為博士便殿賜對<lb/>
因上友仁楚山清曉圖既退賜御書畵各二軸友仁宣<lb/>
和中為大名少尹天機超逸不事繩墨其所作山水㸃<lb/>
滴烟雲草草而成而不失天真其風氣肖乃翁也每自<lb/>
題其畵曰墨戱被遇光堯官至工部侍郎敷文閣直學<lb/>
士日奉清閒之燕方其未遇時士大夫往往可得其筆<lb/>
<pb n="KR3h0030_WYG_003-12a"/>
既貴甚自秘重雖親舊間亦無緣得之衆嘲曰解作無<lb/>
根樹能描濛鴻雲如今供御也不肯與閒人後享年八<lb/>
十神明如少壯時無疾而逝<lb/>
朱敦儒字希真少從陳東野學嘗賦古鏡云試將天下<lb/>
照萬象總分明東野竒之紹興間御史明橐宣諭廣東<lb/>
被㫖訪求遺逸是時希真放浪江湖間自江西避亂晉<lb/>
康橐遂以應詔命初品官召赴闕登對改官入館為郎<lb/>
出為浙東憲秦檜當國有携希真畵山水謁檜檜薦于<lb/>
<pb n="KR3h0030_WYG_003-12b"/>
上頗被眷遇與米元暉對御輒畵而希真恥以畵名輒<lb/>
退避不居也故常告親友曰吾非善畵者所畵多出錢<lb/>
端囘之手其實非也<lb/>
廉布字宣仲山陽人妙年登科官至武學博士以聨貴<lb/>
姻坐累遂廢終身後居紹興既絶仕宦之念專意繪事<lb/>
山水林石種種飄逸師東坡㡬於升堂也其子頗得家<lb/>
法今有圖軸傳於世<lb/>
李石字知㡬資州人少負才名既登第以趙逵荘叔左<lb/>
<pb n="KR3h0030_WYG_003-13a"/>
史之薦任太學博士直情徑行不附權貴遂不容於朝<lb/>
出主石室就學者其合如雲至閩越之士萬里而来刻<lb/>
石題諸生名㡬千人蜀學之盛古今鮮儷也今倅成都<lb/>
醉吟之餘時作小筆風調逺俗葢其人品既髙雖游戱<lb/>
間而心畫形矣<lb/>
　　巖穴上士<lb/>
杭士林生作江湖景蘆雁水禽氣格清絶米老謂唐無<lb/>
此畵可竝徐熈在艾宣張涇寳覺之右人罕得之<lb/>
<pb n="KR3h0030_WYG_003-13b"/>
李甲字景元自號華亭逸人作逸筆翎毛有意外趣但<lb/>
木柯未佳耳坡題其喜鵲圖云聞説神仙郭恕先醉中<lb/>
狂筆勢瀾翻百年牢落何人繼只有華亭李景元又晁<lb/>
无咎題周兼彦所収李甲畵三絶鵲云上林花妥逐鶯<lb/>
飛愁絶江南雪裏時嚄唶何須傍簷喜毰毸相對兩寒<lb/>
枝鴈云網羅無限稻粱肥憐爾冥冥亦庶㡬戯鴨眠鳬<lb/>
滿中沚衡陽無意更南飛鴨云急風吹雪滿汀洲近臘<lb/>
淮南憶倦游小鴨枯荷野艇冷去年今日凍髙郵<lb/>
<pb n="KR3h0030_WYG_003-14a"/>
周純字忘機成都華陽人後依解潛乆留荆楚故亦自<lb/>
稱楚人少為浮屠弱冠遊京師以詩畵為佛事都下翕<lb/>
然知名士大夫多與之遊而王寀輔道最與相親後坐<lb/>
累編管惠州不許生還適鄰郡建神霄宫本路憲舊知<lb/>
其人請朝廷赦能畵人周純来作繪事從之於是憑藉<lb/>
得以自如其山水師思訓衣冠師凱之佛像師伯時又<lb/>
能作花鳥松竹牛馬之屬變態多端一一清絶畵家於<lb/>
人物必九朽一罷謂先以土筆撲取形似數次修改故<lb/>
<pb n="KR3h0030_WYG_003-14b"/>
曰九朽繼以淡墨一描而成故曰一罷罷者畢事也獨<lb/>
忘機不假乎此落筆便成而氣韻生動每謂人曰書畵<lb/>
同一闗捩善書者又豈先朽而後書耶此葢卓識也初<lb/>
寀未敗㑹朝士大尹盛章在焉謂忘機曰子能為我作<lb/>
圖梅状遥知不是雪為有暗香来之意乎忘機曰此臨<lb/>
川詩須公自有此句我始為之盛恨甚未㡬寀敗而盛<lb/>
猶為京尹故忘機被禍獨酷<lb/>
髙燾字公廣沔州人自號三樂居士作小景自成一家<lb/>
<pb n="KR3h0030_WYG_003-15a"/>
清逺靜深一洗工氣眠鴨浮雁衰桞枯枿最為珍絶篆<lb/>
𨽻飛白一一造妙<lb/>
僧徳正信州人宣和郎官徐兢明叔之兄紹興侍從徐<lb/>
林穉山之弟登科為平江敎官棄而出家是日即勅住<lb/>
江州圜通寺開堂拈香為三世諸佛於是其徒不容棄<lb/>
去居廬山南疊石庵服習辟榖閩淮名山意往無礙凡<lb/>
登山臨水即横笛自娛後入蜀其兄隂遣人偽作其徒<lb/>
賸賫金帛牽挽而歸過叙州宣化縣乆留樊賔少卿家<lb/>
<pb n="KR3h0030_WYG_003-15b"/>
作峩睂圖山水人物種種清髙初登峩睂時煉指供佛<lb/>
兩手止餘四指麄可執筆而畵意自足其松石人物專<lb/>
學龍眠遇興伸紙揮毫頃刻而成貴勢或求之絶不與<lb/>
江參字貫道江南人長於山水形貎清癯嗜香茶以為<lb/>
生初以葉少藴左丞薦于宇文湖州季蒙今其家有泉<lb/>
石五幅圖一本筆墨學董源而豪放過之季蒙欲多取<lb/>
其畵而貫道尋被召去止得此圖居以為歉後劉季髙<lb/>
侍郎再寄江居圖一卷作無盡景始少慰意當貫道被<lb/>
<pb n="KR3h0030_WYG_003-16a"/>
召時尚書張如瑩知臨安貫道既到臨安即有㫖館於<lb/>
府治明當引見是夕殂信有命也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0030_WYG_003-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　畵繼卷三<lb/>
</p>
<p>
</p>
  </div>
</body>
</text>
</TEI>
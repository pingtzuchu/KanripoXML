<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>畫繼卷九</head>
    <p>
<pb n="KR3h0030_WYG_009-1a"/>
欽定四庫全書<lb/>
　畫繼卷九　　　　　　　　宋　鄧椿　撰<lb/>
　　雜説<lb/>
　　　論逺<lb/>
畫者文之極也故古今之人頗多著意張彦逺所次厯<lb/>
代畫人冠裳大半唐則少陵題詠曲盡形容昌黎作記<lb/>
不遺毫髪本朝文忠歐公三蘇父子兩晁兄弟山谷後<lb/>
山宛丘淮海月巖以至漫士龍眠或評品精髙或揮染<lb/>
<pb n="KR3h0030_WYG_009-1b"/>
超㧞然則畫者豈獨藝之云乎難者以為自古文人何<lb/>
止數公有不能且不好者將應之曰其為人也多文雖<lb/>
有不曉畫者寡矣其為人也無文雖有曉畫者寡矣<lb/>
畫之為用大矣盈天地之間者萬物悉皆含毫運思曲<lb/>
盡其態而所以能曲盡者止一法耳一者何也曰傳神<lb/>
而已矣世徒知人之有神而不知物之有神此若虚深<lb/>
鄙衆工謂雖曰畫而非畫者葢止能傳其形不能傳其<lb/>
神也故畫法以氣韻生動為第一而若虚獨歸於軒冕<lb/>
<pb n="KR3h0030_WYG_009-2a"/>
巖穴有以哉<lb/>
自昔鑒賞家分品有三曰神曰妙曰能獨唐朱景真撰<lb/>
唐賢畫録三品之外更増逸品其後黄休復作益州名<lb/>
畫録乃以逸為先而神妙能次之景真雖云逸格不拘<lb/>
常法用表賢愚然逸之髙豈得附於三品之末未若休<lb/>
復首推之為當也至徽宗皇帝專尚法度乃以神逸妙<lb/>
能為次<lb/>
予嘗取唐宋兩朝名臣文集凡圖畫紀詠考䆒無遺故<lb/>
<pb n="KR3h0030_WYG_009-2b"/>
於羣公略能察其鑒别獨山谷最為精嚴元章心眼髙<lb/>
妙而立論有過中處少陵東坡兩翁雖注意不專而天<lb/>
機本髙一語之確有不期合而自合者杜云妙絶動宫<lb/>
牆則壁傳人物須動字始能了請公放筆為直幹則千<lb/>
丈之姿於用筆之際非放字亦不能辦至東坡又曲盡<lb/>
其理如始知真放本細㣲不比狂華生客慧當其下筆<lb/>
風雨快筆所未到氣已吞非前身顧陸安能道此等語<lb/>
耶<lb/>
<pb n="KR3h0030_WYG_009-3a"/>
予作此錄獨取髙雅二門餘則不苦立褒貶葢見者方<lb/>
可下語聞者豈可輕議嘗考郭若虛論成都應天孫位<lb/>
景朴天王曰二藝争鋒一時壮觀傾城士庶㸔之闐噎<lb/>
予嘗按圖熟觀其下則知朴務變怪以傚位正如杜黙<lb/>
之詩學盧仝馬異也若虚未嘗入蜀徒因所聞妄意比<lb/>
方豈為歐陽炯所誤耶然有可恕者尚注辛顯之論謂<lb/>
朴不及位逺甚葢亦以傳為疑也此予所以少立褒貶<lb/>
郭若虚所載往往遺略如江南之王凝花鳥潤州僧修<lb/>
<pb n="KR3h0030_WYG_009-3b"/>
範湖石道士劉貞白松石梅雀蜀之童祥許中正人物<lb/>
仙佛丘仁慶花王延嗣鬼神皆名筆也俱是熙寕以前<lb/>
人物<lb/>
山水家畫雪景多俗嘗見營丘所作雪圖峰巒林屋皆<lb/>
以淡墨為之而水天空處全用粉填亦一竒也予每以<lb/>
告畫人不愕然而驚則莞爾而笑足以見後學者之凡<lb/>
下也<lb/>
李營丘多才足學之士也少有大志屢舉不第竟無所<lb/>
<pb n="KR3h0030_WYG_009-4a"/>
成故放意於畫其所作寒林多在巖穴中裁劄俱露以<lb/>
興君子之在野也自餘窠植盡生於平地亦以興小人<lb/>
在位其意㣲矣宇文龍圖季蒙云宣和御府曝書屢嘗<lb/>
預觀李成大小山水無數軸今臣庶之家各自謂其所<lb/>
藏山水為李成吾不信也<lb/>
畫之六法難於兼全獨唐吳道子本朝李伯時始能兼<lb/>
之耳然吳筆豪放不限長壁大軸出竒無窮伯時痛自<lb/>
裁損只於澄心紙上運竒布巧未見其大手筆非不能<lb/>
<pb n="KR3h0030_WYG_009-4b"/>
也葢實矯之恐其或近衆工之事<lb/>
米元章云伯時病臂三年予始畫雖似推避伯時然自<lb/>
謂學顧髙古不使一筆入吳生專為古忠賢像其木強<lb/>
之氣亦不容立伯時下矣<lb/>
鳥獸草木之賦状也其在五方自各不同而觀畫者獨<lb/>
以其方所見論難形似之不同以為或小或大或長或<lb/>
短或豐或瘠互相譏笑以為口實非善觀者也蜀雖僻<lb/>
逺而畫手獨多於四方李方叔載徳隅齋畫而蜀筆居<lb/>
<pb n="KR3h0030_WYG_009-5a"/>
半德麟貴公子也蓄畫至數十函皆留京師所載止襄<lb/>
陽隨軒絶品多已如此蜀學其盛矣哉<lb/>
畫之逸格至孫位極矣後人往往益為狂肆石恪孫太<lb/>
古猶之可也然未免乎麤鄙至貫休雲子軰則又無所<lb/>
忌憚者也意欲髙而未嘗不卑實斯人之徒歟<lb/>
蜀之羅漢雖多最稱盧楞伽其次杜措丘文播兄弟耳<lb/>
楞伽所作多定本止坐立兩様至於侍衞供獻花石松<lb/>
竹羽毛之屬悉皆無之不足觀杜丘雖各有此而筆意<lb/>
<pb n="KR3h0030_WYG_009-5b"/>
不甚清髙俱愧長沙之武也<lb/>
舊説楊惠之與吳道子同師道子學成惠之恥與齊名<lb/>
轉而為塑皆為天下第一故中原多惠之塑山水壁郭<lb/>
熈見之又出新意遂令圬者不用泥掌止以手槍泥於<lb/>
壁或凹或凸俱所不問乾則以墨隨其形跡暈成峰巒<lb/>
林壑加之樓閣人物之屬宛然天成謂之影壁其後作<lb/>
者甚盛此宋復古張素敗壁之餘意也<lb/>
大抵收藏古畫往往不對或斷縑片紙皆可珍惜而又<lb/>
<pb n="KR3h0030_WYG_009-6a"/>
髙人逹士恥於對者十中八九而俗眼遂以不成器目<lb/>
之夫豈知古畫至今多至五百年少至二三百年那得<lb/>
復有完物斷金碎玉俱可寳也<lb/>
榮輯子邕酷好圖畫務廣藏蓄每三伏中曝之各以其<lb/>
類循次開展徧滿其家每一種日日更換旬日始了好<lb/>
事家鮮其比也聞之故老曰承平時有一不肖子質畫<lb/>
一匣於人家凡十餘圖每圖止各有其半或横或竪當<lb/>
中分剪如維山戴特徐熙芙蓉桃花崔白翎毛無一全<lb/>
<pb n="KR3h0030_WYG_009-6b"/>
者葢其家兄弟不義之甚凡物皆如是分之以為不如<lb/>
是則不平也誠可傷歎<lb/>
　<lb/>
　<lb/>
　<lb/>
　<lb/>
　<lb/>
　畫繼卷九<lb/>
</p>
<p>
</p>
  </div>
</body>
</text>
</TEI>
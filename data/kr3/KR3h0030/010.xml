<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>畫繼卷十</head>
    <p>
<pb n="KR3h0030_WYG_010-1a"/>
欽定四庫全書<lb/>
　畫繼卷十　　　　　　　　宋　鄧椿　撰<lb/>
　　雜説<lb/>
　　　論近<lb/>
徽宗建龍徳宫成命待詔圖畫宫中屏壁皆極一時之<lb/>
選上来幸一無所稱獨顧壺中殿前柱廊栱眼斜枝月<lb/>
季花問畫者為誰實少年新進上喜賜緋褒錫甚寵皆<lb/>
莫測其故近侍嘗請於上上曰月季鮮有能畫者葢四<lb/>
<pb n="KR3h0030_WYG_010-1b"/>
時朝暮花蘂葉皆不同此作春時日中者無毫髮差故<lb/>
厚賞之<lb/>
宣和殿前植荔枝既結實喜動天顔偶孔雀在其下亟<lb/>
召畫院衆史令圖之各極其思華彩爛然但孔雀欲升<lb/>
藤墩先舉右脚上曰未也衆史愕然莫測後數日再呼<lb/>
問之不知所對則降㫖曰孔雀升髙必先舉左衆史駭<lb/>
服<lb/>
宣和殿御閤有展子䖍四載圖最為髙品上每愛玩或<lb/>
<pb n="KR3h0030_WYG_010-2a"/>
終日不捨但恨止有三圖其水行一圖特補遺耳一日<lb/>
中使至洛忽聞洛中故家有之亟告留守求觀既見則<lb/>
愕曰御閤中正欠此一圖登時進入所謂天生神聖物<lb/>
必有會合時也<lb/>
聞之薛志曰眀逹皇后閤初成左廊有劉益所畫百猿<lb/>
後志於右畫百鶴以對之舉動各無相犯頗稱上㫖賞<lb/>
賚十倍也<lb/>
政和間每御畫扇則六宫諸邸競皆臨倣一様或至數<lb/>
<pb n="KR3h0030_WYG_010-2b"/>
百本其間貴近往往有求御寳者<lb/>
先大父在樞府日有㫖賜第於龍津橋側先君侍郎作<lb/>
提舉官仍遣中使監修比背畫壁皆院人所作翎毛花<lb/>
竹及家慶圖之類一日先君就視之見背工以舊絹山<lb/>
水揩拭几案取觀廼郭熈筆也問其所自則云不知又<lb/>
問中使乃云此出内藏庫退材所也昔神宗好熈筆一<lb/>
殿專背熈作上即位後易以古圖退入庫中者不止此<lb/>
耳先君云幸奏知若只得此退畫足矣明日有㫖盡賜<lb/>
<pb n="KR3h0030_WYG_010-3a"/>
且命轝至第中故第中屋壁無非郭畫誠千載之㑹也<lb/>
政和間有外宅宗室不記名多蓄珍圖往往王公貴人<lb/>
令其别識於是遂與常賣交通凡有竒蹟必用詭計勾<lb/>
致其家即時臨摹易其真者其主莫能别也復以真本<lb/>
厚價易之至有循環三四者故當時號曰便宜三<lb/>
勾處士不記其名在宣和間鑒賞第一眷寵甚厚凡四<lb/>
方所進必令定品欲命以官謝而不為止賜處士之號<lb/>
令待詔畫院<lb/>
<pb n="KR3h0030_WYG_010-3b"/>
畫院界作最工專以新意相尚嘗見一軸甚可愛玩畫<lb/>
一殿廊金碧熀燿朱門半開一宫女露半身於戸外以<lb/>
箕貯果皮作棄擲状如鴨脚荔枝胡桃榧栗榛芡之屬<lb/>
一一可辨各不相因筆墨精㣲有如此者祖宗舊制凡<lb/>
待詔出身者止有六種如模勒書丹<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>背界作種飛白<lb/>
筆描畫欄界是也徽宗雖好畫如此然不欲以好玩輒<lb/>
假名器故畫院得官者止依倣舊制以六種之名而命<lb/>
之足以見聖意之所在也本朝舊制凡以藝進者雖服<lb/>
<pb n="KR3h0030_WYG_010-4a"/>
緋紫不得佩魚政宣間獨許書畫院出職人佩魚此異<lb/>
數也又諸待詔每立班則畫院為首書院次之如琴院<lb/>
棋玉百工皆在下又畫院聽諸生習學凡係籍者每有<lb/>
過犯止許罰直其罪重者亦聽奏裁又他局工匠日支<lb/>
錢謂之食錢惟兩局則謂之俸直勘旁支給不以衆工<lb/>
待也睿思殿日命待詔一人能雜畫者宿直以備不測<lb/>
宣喚他局皆無之也<lb/>
圖畫院四方召試者源源而来多有不合而去者葢一<lb/>
<pb n="KR3h0030_WYG_010-4b"/>
時所尚專以形似苟有自得不免放逸則謂不合法度<lb/>
或無師承故所作止衆工之事不能髙也<lb/>
凡取畫院人不專以筆法往往以人物為先蓋召對不<lb/>
時恐被顧問故劉益以病贅異常雖供御畫而未嘗得<lb/>
見終身為恨也<lb/>
髙麗松扇如節板状其土人云非松也乃水桞木之皮<lb/>
故柔膩可愛其紋酷似松柏故謂之松扇東坡謂髙麗<lb/>
白松理直而疎析以為扇如蜀中織㯶櫚心葢水栁也<lb/>
<pb n="KR3h0030_WYG_010-5a"/>
又有用紙而以琴光竹為柄如市井中所製摺疊扇者<lb/>
但精緻非中國可及展之廣尺三四合之止兩指許所<lb/>
畫多作士女乘車跨馬踏青拾翠之状又以金銀屑飾<lb/>
地面及作雲漢星月人物麤有形似以其来逺磨擦故<lb/>
也其所染青綠竒甚與中國不同專以空青海綠為之<lb/>
近年所作尤為精巧亦有以絹素為團扇特柄長數尺<lb/>
為異耳山谷題之云㑹稽内史三韓扇分送黄門畫省<lb/>
中海外人烟来眼界全勝博物注魚蟲蘋汀遊女能騎<lb/>
<pb n="KR3h0030_WYG_010-5b"/>
馬傳道蛾睂畫不如寳扇真成集陳隼史臣今得殺青<lb/>
書<lb/>
倭扇以松板兩指許砌疊亦如摺疊扇者其柄以銅黶<lb/>
錢環子黄絲絛甚精妙板上罨畫山川人物松竹花草<lb/>
亦可喜竹山尉王公軒惠恭后家嘗作明州舶官得兩<lb/>
柄<lb/>
西天中印度那蘭陀寺僧多畫佛及菩薩羅漢像以西<lb/>
天布為之其佛相好與中國人異眼目稍大口耳俱怪<lb/>
<pb n="KR3h0030_WYG_010-6a"/>
以帶挂右肩裸袒坐立而已先施五藏於畫背乃塗五<lb/>
彩於畫面以金或朱紅作地謂牛皮膠為觸故用桃膠<lb/>
合柳枝水甚堅漬中國不得其訣也邵太史知黎州嘗<lb/>
有僧自西天来就公廨令畫釋迦今茶馬司有十六羅<lb/>
漢<lb/>
　<lb/>
　<lb/>
　<lb/>
<pb n="KR3h0030_WYG_010-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　畫繼卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>性理大全書卷四十五</head> <lb/>
    <p>
<pb n="KR3a0078_WYG_045-1a"/>
欽定四庫全書<lb/>
　性理大全書卷四十五<lb/>
　學三<lb/>
　　總論為學之方<lb/>
朱子曰為學之道聖經賢傳所以告人者已竭盡而無<lb/>
　餘不過欲人存此一心使自家身有主宰今人馳騖<lb/>
　紛擾一箇心都不在軀殻裏孟子曰學問之道無他<lb/>
　求其放心而已又曰存其心養其性所以事天也學<lb/>
<pb n="KR3a0078_WYG_045-1b"/>
　者須要識此　涵養工夫如一粒菜子中間含許多<lb/>
　生意亦須是培㙲澆灌方得成不成説道有那種子<lb/>
　在此只待他自然生根生苖去若只見道理如此便<lb/>
　要受用去則一日止如一日一年止如一年不㑹長<lb/>
　進正如菜子無糞去培㙲無水去澆灌也須是更将<lb/>
　語孟中庸大學中道理來涵養　人之為學惟患不<lb/>
　自知其所不足既知之則亦即此而加勉焉耳為人<lb/>
　由已豈他人所能與惟讀書窮理之功不可不講也<lb/>
<pb n="KR3a0078_WYG_045-2a"/>
　　涵養致知力行三者便是以涵養做頭致知次之<lb/>
　力行次之不涵養則無主宰如做事須用人纔放下<lb/>
　或困睡這事便無人做主都由别人不由自家既涵<lb/>
　養又須致知既致知又須力行若致知而不力行與<lb/>
　不知同亦須一時並了非謂今日涵養明日致知後<lb/>
　日力行也要當皆以敬為本敬却不是将來做一箇<lb/>
　事今人多先安一箇敬字在這裡如何做得敬只是<lb/>
　提起這心莫敎放散恁地則心便自明這裏便窮理格<lb/>
<pb n="KR3a0078_WYG_045-2b"/>
　物見得當如此便是不當如此便不是既見了便行<lb/>
　将去今且将大學來讀便見為學次第初無許多屈<lb/>
　曲又曰某於大學中所以力言小學者以古人於小<lb/>
　學中已自把捉成了故於大學之道無所不可今人<lb/>
　既無小學之功却當以敬為本　問程子云看雞雛<lb/>
　可以觀仁如何曰既通道理後這般箇久久自知之<lb/>
　記曰善問者如攻堅木先其易者後其節目所以游<lb/>
　先生問隂陽不測之謂神而程子問之曰公是揀難<lb/>
<pb n="KR3a0078_WYG_045-3a"/>
　底問是疑後問故昨曰與公説讀書須看一句後又<lb/>
　看一句讀一章後又讀一章格物須格一物後又格<lb/>
　一物見這箇物事道理既多則難者道理自然識得<lb/>
　童蜚卿曰程子謂近思只是此類推去曰程子説得<lb/>
　推字極好又曰此類莫是比這一箇意思推去否曰<lb/>
　固是如為子則當止於孝為臣則當止於忠自此節<lb/>
　節推去然只一愛字雖出於孝畢竟千頭萬緒皆當<lb/>
　推去須得　人之為學五常百行豈能盡常常記得<lb/>
<pb n="KR3a0078_WYG_045-3b"/>
　人之性惟五常為大五常之中仁尤為大而人之所<lb/>
　以為是仁者又但當守敬之一字只是常求放心晝<lb/>
　夜相承只管提撕莫令廢惰則雖不能常常盡記衆<lb/>
　理而義禮智信之用自然隨其事之當然而發見矣<lb/>
　子細思之學者最是此一事為要所以孔門只是敎<lb/>
　人求仁也　為學無許多事只是要持守身心研究<lb/>
　道理分别得是非善惡直是如好好色如惡惡臭到<lb/>
　這裏方是踏著實地自住不得　問持敬豈不欲純<lb/>
<pb n="KR3a0078_WYG_045-4a"/>
　一於敬然自有不敬之念固欲與已相反愈制則愈<lb/>
　甚或謂只自持敬雖念慮妄發莫管他久将自定還<lb/>
　如此得否曰要之邪正本不對立但恐自家胸中無<lb/>
　箇主若有主邪自不能入又問不敬之念非出於本<lb/>
　心如忿慾之萌學者固當自克雖聖賢亦無如之何<lb/>
　至於思慮妄發欲制之而不能曰纔覺恁地自家便<lb/>
　挈起了但莫先去防他然此只是自家見理不透做<lb/>
　主不定所以如此大學者物格而後知至知至而後<lb/>
<pb n="KR3a0078_WYG_045-4b"/>
　意誠纔意誠則自然無此病　為學大要只在求放<lb/>
　心此心流濫無所收拾将甚處做管轄處其他用工<lb/>
　總閑慢須先就自心上立得定决不雜則自然光明<lb/>
　四逹照用有餘凡所謂是非美惡亦不難辨况天理<lb/>
　人欲决不兩立須得全在天理上行方見人欲消盡<lb/>
　義之與利不待分辨而明至若所謂利者凡有分毫<lb/>
　求自利便處皆是便與克去不待顯著方謂之利此<lb/>
　心須令純純只在一處不可令有外事參差遇事而<lb/>
<pb n="KR3a0078_WYG_045-5a"/>
　發合道理處便與果决行去勿顧慮若臨事見義方<lb/>
　復遲疑則又非也仍須勤勤把将做事不可俄頃放<lb/>
　寛日日時時如此便須見驗人之精神習久自成大<lb/>
　凡人心若勤𦂳收拾莫令寛縱逐物安有不得其正<lb/>
　者若真箇提得𦂳雖半月見驗可也　凡看文字非<lb/>
　是要理㑹文字正要理㑹自家性分上事學者須要<lb/>
　主一主一常要心存在這裏方可做工夫如人須尋<lb/>
　箇屋子住至扵為農工商賈方惟其所之主者無箇<lb/>
<pb n="KR3a0078_WYG_045-5b"/>
　屋子如小人趂得百錢亦無歸宿孟子説求其放心<lb/>
　已是兩截如常知得心存這裏則心自不放又云無<lb/>
　事時須要知得此心不知此心恰似睡困都不濟事<lb/>
　今看文字又理㑹理義不出亦只縁主一工夫欠闕<lb/>
　　學者若不為已看做甚事都只是為别人雖做得<lb/>
　好亦不闗已自家去從師也不是要理㑹身已自家<lb/>
　去取友也不是要理㑹身已只是漫恁地只是要人<lb/>
　説道也曽如此要人説道好自家又識得甚麽人自<lb/>
<pb n="KR3a0078_WYG_045-6a"/>
　家又有幾個朋友這都是徒然説道看道理不曽著<lb/>
　自家身已如何㑹曉得世上如此為學者多只看為<lb/>
　已底是如何他直是苦切事事都是自家合做底事<lb/>
　如此方可不如此定是不可今有人苦學者他因甚<lb/>
　恁地苦只為見這物事是自家合做底事如人喫飯<lb/>
　是自家肚饑定是要喫又如人做家主要錢使在外<lb/>
　靣百方做計壹錢也要将歸這是為甚如此只為自<lb/>
　家身上事若如此為學如何㑹無所得　學問之功<lb/>
<pb n="KR3a0078_WYG_045-6b"/>
　無内外身心之間無粗細隠顯之分初時且要大綱<lb/>
　持守勿令放逸而常切提撕漸加嚴宻更讀聖賢之<lb/>
　書逐句逐字一一理㑹從頭至尾不要揀擇如此久<lb/>
　之自當見得分明守得純熟矣　學道做工夫須是<lb/>
　奮厲警發悵然如有所失不尋得則不休如自家有<lb/>
　一大光明寳藏被人偷将去此心還肯放捨否定是<lb/>
　去追捕尋捉得了方休做工夫亦須如此　或問理<lb/>
　㑹應變處曰今且當理㑹常未要理㑹變常底許多<lb/>
<pb n="KR3a0078_WYG_045-7a"/>
　道理未能理㑹得盡如何便要理㑹變聖賢説話許<lb/>
　多道理平鋪在那裏且要闊著心胸平去看通透後<lb/>
　自能應變不是硬捉定一物便要討常便要討變今<lb/>
　也須如僧家行脚接四方之賢士察四方之事情覽<lb/>
　山川之形勢觀古今興亡治亂得失之迹這道理方<lb/>
　見得周徧士而懐居不足以為士矣不是塊然守定<lb/>
　這物事在一室闗門獨坐便了便可以為聖賢自古<lb/>
　無不曉事情底聖賢亦無不通變底聖賢亦無闗門<lb/>
<pb n="KR3a0078_WYG_045-7b"/>
　獨坐底聖賢聖賢無所不通無所不能那箇事理㑹<lb/>
　不得如中庸天下國家有九經便要理㑹許多物事<lb/>
　如武王訪箕子陳洪範自身之視聴言貎思極至於<lb/>
　天人之際以人事則有八政以天時則有五紀稽之<lb/>
　於卜筮驗之於庶徵無所不備如周禮一部書載周<lb/>
　公許多經國制度那裏便有國家當自家做只是古<lb/>
　聖賢許多規模大體也要識蓋這道理無所不該無<lb/>
　所不在且如禮樂射御書數許多周旋升降文章品<lb/>
<pb n="KR3a0078_WYG_045-8a"/>
　節之繁豈有妙道精義在只是也要理㑹理㑹得熟<lb/>
　時道理便在上面又如律歴刑法天文地理軍旅官<lb/>
　職之類都要理㑹雖未能洞究其精微然也要識箇<lb/>
　規模大槩道理方浹洽通透若只守箇些子捉定在<lb/>
　這裡把許多都做閑事便都無事了如此只理㑹得<lb/>
　門内事門外事便了不得所以聖人敎人要博學須<lb/>
　是博學之審問之慎思之明辨之篤行之子曰我非<lb/>
　生而知之者好古敏以求之者也文武之道布在方<lb/>
<pb n="KR3a0078_WYG_045-8b"/>
　冊在人賢者識其大者不賢者識其小者夫子焉不<lb/>
　學而亦何常師之有聖人雖是生知然也事事理㑹<lb/>
　過無一之不講這道理不是只就一件事上理㑹見<lb/>
　得便了學時無所不學理㑹時却是逐件上理㑹去<lb/>
　凡事雖未理㑹得詳宻亦有箇大要處縱詳宻處未<lb/>
　曉得而大要處已被自己見了今只就一線上窺見<lb/>
　天理便説天理只恁地了便要去通那萬事不知如<lb/>
　何得萃百物然後觀化工之神聚衆材然後知作室<lb/>
<pb n="KR3a0078_WYG_045-9a"/>
　之用於一事一義上欲窺聖人之用心非上智不能<lb/>
　也須開心胸去理㑹天理大所包得亦大且如五常<lb/>
　之敎自家而言只有箇父子夫婦兄弟纔出外便有<lb/>
　朋友朋友之中事已煞多及身有一官君臣之分便<lb/>
　定這裏面又煞多事事事都合講過他人未做工夫<lb/>
　底亦不敢向他説如吾友於已分上已自見得若不<lb/>
　説與公又可惜了他人於已分上不曽見得泛而觀<lb/>
　萬事固是不得而今已有箇本領却只捉定這些子<lb/>
<pb n="KR3a0078_WYG_045-9b"/>
　便了也不得如今只道是持敬收拾身心日用要合<lb/>
　道理無差失此固是好然出而應天下事應這事得<lb/>
　時應那時又不得學之大本中庸大學已説盡了大<lb/>
　學首便説格物致知為甚要格物致知便是要無所<lb/>
　不格無所不知物格知至方能意誠心正身修推而<lb/>
　至於家齊國治天下平自然滔滔去都無障礙　古<lb/>
　人學問只是為已而已聖賢敎人具有倫理學問是<lb/>
　人合理㑹底事學者須是切已方有所得今人知<lb/>
<pb n="KR3a0078_WYG_045-10a"/>
　為學者聴人説一席好話亦解開悟到切已工夫却<lb/>
　全不曽做所以悠悠嵗月無可理㑹若使切已下工<lb/>
　聖賢言語雖散在諸書自有箇通貫道理須實有見<lb/>
　處自然休歇不得今人事無大小皆潦草過了只如<lb/>
　讀書一事頭邊看得兩叚便揭過後面或看得一二<lb/>
　叚或看得三五行殊不曽子細理㑹如何㑹有益<lb/>
　為學大端在於求復性命之本然求聖賢之之極致<lb/>
　須是便立志如此便做去始得若曰我之志只是要<lb/>
<pb n="KR3a0078_WYG_045-10b"/>
　做箇好人識些道理便休宜乎工夫不進日夕漸漸<lb/>
　消靡今須思量天之所以與我者必須是光明正大<lb/>
　必不應只如此而止就自家性分儘做得去不到聖<lb/>
　賢地位不休如此立志自是歇不住自是儘有工夫<lb/>
　可做如顔子之欲罷不能如小人之孳孳為利念念<lb/>
　自不忘若不立志終不得力因舉程子云學者為氣<lb/>
　所勝習所奪只可責志又舉云立志以定其本居敬<lb/>
　以持其志此是五峯議論好處又舉士尚志何謂尚<lb/>
<pb n="KR3a0078_WYG_045-11a"/>
　志曰仁義而已矣又舉舜為法於天下可傳於後世<lb/>
　我猶未免為鄉人也是則可憂也憂之如何如舜而<lb/>
　已矣又舉三軍可奪帥匹夫不可奪志也如孔門亦<lb/>
　有不能立志者如冉求非不説子之道力不足也是<lb/>
　也所以其後志於聚歛無足怪　問下學與上逹固<lb/>
　相對是兩事然下學却當大叚多著工夫曰聖賢敎<lb/>
　人多説下學事少説上逹事説下學工夫要多也好<lb/>
　但只理㑹下學又局促了須事事理㑹過将來也要<lb/>
<pb n="KR3a0078_WYG_045-11b"/>
　知箇貫通處不去理㑹下學只理㑹上逹即都無事<lb/>
　可做恐孤單枯燥程先生云但是自然更無玩索既<lb/>
　是自然便都無可理㑹了譬如耕田須是種下種子<lb/>
　便去耘鋤灌溉然後到那熟處而今只想像那熟處<lb/>
　却不曽下得種子如何㑹熟如一以貫之是聖人論<lb/>
　到極處了而今只去想像那一不去理㑹那貫譬如<lb/>
　討一條錢索在此都無錢可穿又問為學工夫大槩<lb/>
　在身則有箇心心之體為性心之用為情外則目視<lb/>
<pb n="KR3a0078_WYG_045-12a"/>
　耳聴手持足履在事則事親事長以至於待人接物<lb/>
　洒掃應對飲食寝處件件都是合做工夫處聖賢千<lb/>
　言萬語便只是其中細碎條目曰講論時是如此講<lb/>
　論做工夫時須是著實去做道理聖人都説盡了論<lb/>
　語中有許多詩書中有許多須是一一與理㑹過方<lb/>
　得程先生謂或讀書講明道義或論古今人物而别<lb/>
　其是非或應接事物而處其當否如何而為孝如何<lb/>
　而為忠以至天地之所以髙厚一物之所以然都<lb/>
<pb n="KR3a0078_WYG_045-12b"/>
　逐一理㑹不只是箇一便都了又問下學莫只是就<lb/>
　切近處求否曰也不須恁地揀事到面前便與他理<lb/>
　㑹且如讀書讀第一章便與他理㑹第一章讀第二<lb/>
　章便與他理㑹第二章今日撞著這事便與他理㑹<lb/>
　這事明日撞著那事便理㑹那事萬事只是一理不<lb/>
　成只揀大底要底理㑹其他都不管譬如海水一灣<lb/>
　一曲一洲一渚無非海水不成道大底是海水小底<lb/>
　不是程先生云窮理者非謂必盡窮天下之理又非<lb/>
<pb n="KR3a0078_WYG_045-13a"/>
　謂只窮得一理便到但積累多厚自當脱然有悟處<lb/>
　又曰自一身之中以至萬物之理理㑹得多自當豁<lb/>
　然有箇覺處今人務博者却要盡窮天下之理務約<lb/>
　者又謂反身而誠則天下之物無不在我此皆不是<lb/>
　且如一百件事理㑹得五六十件了這三四十件雖<lb/>
　未理㑹也大槩可曉了　問為學道理日用間做工<lb/>
　夫所以要歩歩縝宻者蓋縁天理流行乎日用之間<lb/>
　千條萬緒無所不在故不容有所欠缺若工夫有所<lb/>
<pb n="KR3a0078_WYG_045-13b"/>
　欠缺便於天理不凑得著曰也是如此理只在事物<lb/>
　之中做工夫須是宻然亦須是那疎處斂向宻又就<lb/>
　那宻處展放開若只拘要那縝宻處又却局促了問<lb/>
　放開底様子如何曰亦只是見得天理是如此人欲<lb/>
　是如此便做将去或云無時不戒謹恐懼則天理無<lb/>
　時而不流行有時而不戒謹恐懼則天理有時而不<lb/>
　流行此語如何曰不如此也不得然也不須得將戒<lb/>
　謹恐懼説得太重也不是恁地驚恐只是常常提撕<lb/>
<pb n="KR3a0078_WYG_045-14a"/>
　認得這物事常常存得不失今人只見他説得此四<lb/>
　箇字重便作臨事驚恐看了如臨深淵如履薄氷曽<lb/>
　子也只是順這道理常常恁地把捉去<hi>一云恁地兢謹把捉去不</hi>
　<hi>成便恁地驚恐學問只是要此心常存</hi>若不用戒謹恐懼而此理常流<lb/>
　通者惟天地與聖人耳聖人不勉而中不思而得從<lb/>
　容中道亦只是此心常存理常明故能如此賢人所<lb/>
　以異於聖人衆人所以異於賢人亦只争這些子境<lb/>
　界存與不存而已嘗謂人無有極到處便是堯舜周<lb/>
<pb n="KR3a0078_WYG_045-14b"/>
　孔不成説我是從容中道不要去戒謹恐懼那工夫<lb/>
　亦自未嘗得息子思説尊徳性又却説道問學致廣<lb/>
　大又却説盡精微極髙明又却説道中庸温故又却<lb/>
　説知新敦厚又却説崇禮這五句是為學用工精粗<lb/>
　全體説盡了如今所説却只偏在尊徳性上去揀那<lb/>
　便宜多底占了無道學問底許多工夫只恐是占便<lb/>
　宜自了之學出門動歩便有礙做一事不得今人之<lb/>
　患在於徒務末而不究其本然只去理㑹那本而不<lb/>
<pb n="KR3a0078_WYG_045-15a"/>
　理㑹那末亦不得時變日新而無窮安知他日之事<lb/>
　非吾輩之責乎若是少間事勢之來當應也只得應<lb/>
　若只是自了便待工夫做得二十分到終不足以應<lb/>
　變到那時却怕人説道不能應變也牽强去應應得<lb/>
　便只成杜撰便只是人欲又有誤認人欲作天理處<lb/>
　若應變不合義理則平日許多工夫依舊都是錯了<lb/>
　一日之間事變無窮小而一身有許多事一家又有<lb/>
　許多事大而一國又大而天下事業恁地多都要人<lb/>
<pb n="KR3a0078_WYG_045-15b"/>
　與他做不是人做却敎誰做不成我只管得自家若<lb/>
　将此様學問去應變如何通得許多事情做出許多<lb/>
　事業學者須是立定此心汎觀天下之事精粗巨細<lb/>
　無不周徧下梢打成一塊亦是一箇物事方可見於<lb/>
　用不是揀那精底放在一邊粗底放在一邊所謂天<lb/>
　理人欲只是一箇大綱如此下面煞有條目須是就<lb/>
　事物上辯剖那箇是天理那箇是人欲不可恁地空<lb/>
　説将大綱來罩却籠統無界分恐一向暗昧更動不<lb/>
<pb n="KR3a0078_WYG_045-16a"/>
　得如做器具固是敎人要做得好不成要做得不好<lb/>
　好底是天理不好底是人欲然須是較量所以好處<lb/>
　如何様做方好做得<lb/>
南軒張氏曰人之性善然自非上智生知之資其氣禀<lb/>
　不容無所偏學也者所以化其偏而若其善也氣禀<lb/>
　之偏其始甚微惟夫習而不察日以滋長非用力之<lb/>
　深末由返也　古人所以從事於學者其果何所為<lb/>
　而然哉天之生斯人也則有常性人之立於天地之<lb/>
<pb n="KR3a0078_WYG_045-16b"/>
　間也則有常事在身有一身之事在家有一家之事<lb/>
　在國有一國之事其事也非人之所能為也性之所<lb/>
　有也弗勝其事則為弗有其性弗有其性則為弗克<lb/>
　若天矣克保其性而不悖其事所以順乎天也然則<lb/>
　捨講學其能之哉凡天下之事皆人之所當為君臣<lb/>
　父子兄弟夫婦朋友之際人事之大者也以至於視<lb/>
　聴言動周旋食息至纎至悉何莫非事者一事之不<lb/>
　貫則天性以之陷溺也然則講學其可不汲汲乎學<lb/>
<pb n="KR3a0078_WYG_045-17a"/>
　所以明萬事而奉天職也雖然事有其理而著於吾<lb/>
　心心也者萬事之宗也惟人放其良心故事失其統<lb/>
　紀學也者所以收其放而存其良也夏葛而冬裘饑<lb/>
　食而渴飲理之所固有而事之所當然者凡吾於萬<lb/>
　事皆見其若是也而後為當其可學者求乎此而已<lb/>
　嘗竊怪今世之學者其所從事徃徃異乎是鼓篋入<lb/>
　學抑亦思吾所謂學者果何事乎聖人之立敎者果<lb/>
　何在乎而朝廷建學羣聚而敎養者又果何為乎嗟<lb/>
<pb n="KR3a0078_WYG_045-17b"/>
　夫此獨未之思而已矣使其知所思則必竦然動于<lb/>
　中而其朝夕所接君臣父子兄弟夫婦朋友之際視<lb/>
　聴言動之間必有不得而遁者庶乎可以知入徳之<lb/>
　門矣　入徳有門户得其門而入然後有進也夫子<lb/>
　之敎人循循善誘始學者聞之即有用力之地而至<lb/>
　於成徳亦不外是今欲求所持循而施吾弗措之功<lb/>
　其可不深考之於夫子之遺經乎試舉一端而論夫<lb/>
　子之言曰弟子入則孝出則弟謹而信汎愛衆而親<lb/>
<pb n="KR3a0078_WYG_045-18a"/>
　仁行有餘力則以學文嗟乎是數言者視之若易而<lb/>
　為之甚難驗之不逺而測之愈深聖人之言化工也<lb/>
　學者如果有志盍亦於所謂入孝出弟所謂謹而信<lb/>
　所謂汎愛親仁者學之而弗措乎學然後知不足其<lb/>
　間精微曲折未易盡也其亦問之而弗措乎思之未<lb/>
　至終不為己物盍亦思之而弗措乎思之而有疑盍<lb/>
　亦辨之而弗措乎思而得辨而明又盍行之而弗措<lb/>
　乎是五者蓋同體以相成相資而互相發也真積力<lb/>
<pb n="KR3a0078_WYG_045-18b"/>
　久所見益深所履益固而所以弗措者蓋有不可以<lb/>
　己髙明博厚端可馴而識矣噫學不躐等也譬如燕<lb/>
　人適越其道里之所從城郭之所經山川之阻修風<lb/>
　雨之晦㝠必一一實履焉中道無畫然後越可幾也<lb/>
　若坐環堵之室而望越之𣺌茫車不發軔而欲乗雲<lb/>
　駕風以遂抵越有是理哉且夫為孝必自冬温夏凊<lb/>
　昏定晨省始為弟必自徐行後長者始故善言學者<lb/>
　必以洒掃應對進退為先焉惟夫弗措之為貴也<lb/>
<pb n="KR3a0078_WYG_045-19a"/>
　學必有序故自洒掃應對進退而徃皆序也由近以<lb/>
　及逺自粗以至精學之方也如適千里者雖歩歩踏<lb/>
　實亦須循次而進今欲濶歩一蹴而至有是理哉自<lb/>
　欺自誤而已　講究義理須要看得如饑食渴飲只<lb/>
　是平常事若談髙説妙便是懸空揣度去道逺矣<lb/>
　近日學者論仁字多只是要見得仁字意思縱使逼<lb/>
　真亦終非實得看論語中聖人所言只欲人下工夫<lb/>
　升髙自下陟遐自邇循序積習自有所至存養省察<lb/>
<pb n="KR3a0078_WYG_045-19b"/>
　固當並進存養是本工夫固不越於敬敬固在主一<lb/>
　此事惟用力者方知其難　講學不可以不精也毫<lb/>
　釐之差則其弊有不可勝言者故夫専於考索則有<lb/>
　遺本溺心之患而騖於髙逺則有躐等憑虚之憂二<lb/>
　者皆其弊也考聖人之敎固不越乎致知力行之大<lb/>
　端患在人不知所用力耳莫非致知也日用之間事<lb/>
　之所遇物之所觸思之所起以至於讀書考古茍知<lb/>
　所用力則莫非吾格物之妙也其為力行也豈但見<lb/>
<pb n="KR3a0078_WYG_045-20a"/>
　於孝悌忠信之所發形於事而後為行乎自息養瞬<lb/>
　存以至於三千三百之間皆合内外之實也行之力<lb/>
　則知愈進知之深則行愈逺　如今一輩學者徃徃<lb/>
　希慕髙逺畢竟終無所得要之仁之實事親是也義<lb/>
　之實從兄是也當於事親從兄之際踐履中體察之<lb/>
　此最親切若升髙必自下若陟遐必自邇須是下學<lb/>
　而上逹雖洒掃應對其中自有妙理至如禮經三百<lb/>
　威儀三千在吾儒為之雖若遲緩然為之不已雖至<lb/>
<pb n="KR3a0078_WYG_045-20b"/>
　聖人可也更當博親伊洛議論涵泳於中使之自得<lb/>
　且如聴人説他處市井如何山川如何比之親到氣<lb/>
　象殊别　責己須要備人有片善皆當取之古人之學<lb/>
　只是為己如晏平仲其事君臨政未必皆是然善與人<lb/>
　交聖人便取之子産有君子之道四焉其不合道處<lb/>
　想多只此四者便是吾之師責己而取人不惟養吾<lb/>
　之徳亦與人為善也<lb/>
象山陸氏曰學者大病在於師心自用師心自用則不<lb/>
<pb n="KR3a0078_WYG_045-21a"/>
　能克己不能聴言雖使羲皇唐虞以來羣聖人之言<lb/>
　畢聞於耳畢熟於口畢記於心祗益其私増其病耳<lb/>
　為過益大去道愈逺非徒無益而又害之　為學但<lb/>
　當孜孜進徳修業使此心於日用間戕賊日少光潤<lb/>
　日著則聖賢垂訓向以為盤根錯節未可遽解者将<lb/>
　渙然氷釋怡然理順有不加思而得之者矣　學者<lb/>
　且當大綱思省平時雖號為士人雖讀聖賢書其實<lb/>
　何曽篤志於聖賢事業徃徃從俗浮沉與時俯仰徇<lb/>
<pb n="KR3a0078_WYG_045-21b"/>
　情縱欲汩没而不能以自振日月逾邁而有冺然與<lb/>
　草木俱腐之恥到此能有愧懼大决其志乃求涵養<lb/>
　磨礪之方若有事役未得讀書未得親師亦可隨處<lb/>
　自家用力檢㸃見善則遷有過則改所謂心誠求之<lb/>
　不中不逺若事役有暇便可親書册無不有益者<lb/>
東萊吕氏曰静多於動踐履多於發用涵養多於講説<lb/>
　讀經多於讀史工夫至此然後可久可大　問人之<lb/>
　格局卑者不知能進否曰中人以下固不可以語上<lb/>
<pb n="KR3a0078_WYG_045-22a"/>
　然如人坐暗室久必自明若人果有志積以嵗月之<lb/>
　久亦自有見又問必有所見然後能立否曰人之初<lb/>
　學豈能一一自有所見須去下工夫工夫既深其久<lb/>
　乃有所見　為學須先識得大綱模様使志趣常在<lb/>
　這裏到做工夫却隨節次做去漸漸行得一節又問<lb/>
　一節方能見衆理所聚今學者病多在閑邊問人路<lb/>
　頭尚不知大率問人須是就實做工夫處商量方是<lb/>
　　凡勤學須是出於本心不待父母先生督責造次<lb/>
<pb n="KR3a0078_WYG_045-22b"/>
　不忘寢食在念然後見功茍有人則作無人則輟此<lb/>
　之謂為父母先生勤學非為己修終無所得　持養<lb/>
　之久則氣漸和氣和則温裕婉順望之者意消忿解<lb/>
　而無招咈取怒之患矣體察之久則理漸明理明則<lb/>
　諷導詳欵聴之者心諭慮移而無起争見卻之患矣<lb/>
　更須參觀物理深察人情體之以身揆之以時則無<lb/>
　偏蔽之失也　持養察識之功要當並進更當於事<lb/>
　事物物試驗學力若有窒礙齟齬處即深求病源所<lb/>
<pb n="KR3a0078_WYG_045-23a"/>
　在而鋤去之　士生於三代之後所見未必皆正人<lb/>
　也所聞未必皆正言也一日暴之十日寒之其為善<lb/>
　難矣哉處此者有道善者以為法不善者以為戒善<lb/>
　者以為法是見其善而從其善也不善者以為戒是<lb/>
　因其不善而知其善也在人者雖有善不善之殊在<lb/>
　我者一歸於善而已矣如此則所遇之人無非碩師<lb/>
　所聴之言無非法語何入而不自得哉　凡見人有<lb/>
　一行之善則當學之勿以其同時同處貴耳賤目焉<lb/>
<pb n="KR3a0078_WYG_045-23b"/>
　○為人立基址須是堅實既堅實須是就充擴所謂<lb/>
　士不可以不𢎞毅　為學必須於平日氣禀資質上<lb/>
　騐之如滯固者疎通顧慮者坦蕩智巧者易直茍未<lb/>
　如此轉變要是未得力耳　須要公平觀理而撤户<lb/>
　牖之小嚴敬持身而戒防範之踰周密而非發於避<lb/>
　就精察而不安於小成此病痛皆所素共㸃檢者耳<lb/>
　義理無窮才智有限非全放下終難凑泊然放下政<lb/>
　自非易事也　培養克治殊不可緩私意之根若尚<lb/>
<pb n="KR3a0078_WYG_045-24a"/>
　有𦕈忽未去異日遇事接物助發滋養便張皇不可<lb/>
　剪截其害非特一身也要須著實省察令毫髪不留<lb/>
　乃善　羣居以和肅為上若為學之志専則自無暇<lb/>
　及他事<lb/>
勉齋黄氏曰静處下工誠為長䇿然居敬集義博文約<lb/>
　禮皆不可廢朋友切磨固欲相觀而善然講習一事<lb/>
　尤為至切須将聖賢言語逐一研究不可以為非切<lb/>
　己若不自此用工則義理不明生出無限病痛　人<lb/>
<pb n="KR3a0078_WYG_045-24b"/>
　能於虚静處認得分曉又於閒静時存得純固此乃<lb/>
　萬理之宅萬事之原看到惺惺處則於一二疑義合<lb/>
　商量處肯細心磨講則洞然無疑矣　致知持敬兩<lb/>
　事相發人心如火遇木即焚遇事即應惟於世間利<lb/>
　害得䘮及一切好樂見得分明則此心亦自然不為<lb/>
　之動而所謂持守者始易為力若利欲為此心之主<lb/>
　則雖是强加控制此心隨所動而發恐亦不易遏也<lb/>
　便使强制得下病根不除如以石壓草石去而草復<lb/>
<pb n="KR3a0078_WYG_045-25a"/>
　生矣此不可不察也　學問須是就險難窮困處試<lb/>
　一過真能不動方是學者人生最難克是利欲利欲<lb/>
　之大是富貴貧賤吾夫子只許顔淵子路兩箇若是<lb/>
　處打不過便敎説得天花亂墜盡是閑話也　進道<lb/>
　之要固多端且刋落世間利欲外慕見得榮辱是非<lb/>
　得失利害皆不足道只有直截此心無愧無懼方且<lb/>
　見之動静語黙皆是道理不然則浮湛出入渾殽膠<lb/>
　擾無益於己見窺於人甚可畏也　為學須隨其氣<lb/>
<pb n="KR3a0078_WYG_045-25b"/>
　質察其所偏與其所未至擇其最切者而用吾力焉<lb/>
　譬如用藥古人方書亦言其大法耳而病證多端則<lb/>
　亦須對證而謹擇之也　古先聖賢言學無非就身<lb/>
　心上用工人心道心直内方外都未説近講學處夫<lb/>
　子恐其識見易差於是以博文約禮對言博文先而<lb/>
　約禮後博文易而約禮難後來學者専務其所易而<lb/>
　常憚其所難此道之所以無傳須是如中庸之㫖戒<lb/>
　懼慎獨為終身事業不可須臾廢離而講學窮理所<lb/>
<pb n="KR3a0078_WYG_045-26a"/>
　以求其明且正耳若但務學而於身心不加意恐全<lb/>
　不成學問也　人之為學但當操存涵養使心源純<lb/>
　静探賾索隠使義理精熟力加克制使私意不生三<lb/>
　者並行而日勉焉則學進矣　為學只要收拾身心<lb/>
　勿令放逸如臨深淵如履薄氷如見大賔如承大祭<lb/>
　蓋理義非由外鑠我固有之也此心放逸則固有之<lb/>
　理先已昏惑紛擾而失其正矣便説得天花亂落亦<lb/>
　於我何有干渉况亦未見心不純静而能理明義精<lb/>
<pb n="KR3a0078_WYG_045-26b"/>
　者理義無窮如登嵩華如渉溟渤且要根脚純實深<lb/>
　厚然後可以承載初渉文義便跳踉有自喜之意又安<lb/>
　能任重而致逺耶世間固有全不識學問而能質實<lb/>
　厚重小心謹畏者不害為君子亦有親師取友講明<lb/>
　道義而輕獧浮薄者未免為小人此等處皆後生所<lb/>
　當别識先以戒謹厚重為心然後可以言學也　古<lb/>
　人為學大抵先於身心上用工如危微精一之㫖制心<lb/>
　制事之語敬勝怠義勝欲之戒無非欲人檢㸃身心<lb/>
<pb n="KR3a0078_WYG_045-27a"/>
　存天理去人欲而已然學問之方難以人人口授故<lb/>
　必載之方䇿而義理精微亦難以意見揣度故必參<lb/>
　之聖賢故初學之法且令格物窮理考古驗今者蓋<lb/>
　欲知為學之方求義理之正使知所以居敬集義而<lb/>
　無毫釐之差亦卒歸於檢㸃身心而已年來學者但<lb/>
　見古人有格物窮理之説但馳心於辨析講論之間<lb/>
　而不務持養省察之實所以辨析講論者又不原切<lb/>
　問近思之意天之所以與我與吾之所以全乎天者<lb/>
<pb n="KR3a0078_WYG_045-27b"/>
　大本大原漫不加省而尋行數墨入耳出口以為即<lb/>
　此便是學問退而察其胸中之所存與夫應事接物<lb/>
　無一不相背馳聖人敎人决不若是　留意講習若<lb/>
　是實體之於心見吾一身之中實具此理操而存之<lb/>
　實有諸己則不至流於口耳之學　今世知學者少<lb/>
　都以易説了學問但能斂束身心便道㑹持敬但曉<lb/>
　文義便道㑹明理俯視世之不學者既有間仰觀昔<lb/>
　者聖賢之言學條目又不過如此便道為學都了不<lb/>
<pb n="KR3a0078_WYG_045-28a"/>
　知後面都不是惟孔子全不如此逐日只見不足如<lb/>
　曰學而不厭誨人不倦乃曰何有於我哉如曰徳之<lb/>
　不修學之不講乃曰是吾憂也豈聖人不情之語哉<lb/>
　此心直是歉然今之學者須當體得此心切實用功<lb/>
　逐日察之念慮心術之微驗之出入起居之際體之<lb/>
　應人接物之間真箇無歉益當加勉豈可一説便了<lb/>
　著　問孟子才髙學之無所依據學者當學顔子入<lb/>
　聖人為近有用力處如何曰如博文約禮克己復禮<lb/>
<pb n="KR3a0078_WYG_045-28b"/>
　不遷怒不貳過等皆用力處就務實切已下工所以<lb/>
　入聖人為近　問濓溪曰聖希天聖希聖士希賢一<lb/>
　條曰纔説為學便以伊尹顔子並言若非為己務實<lb/>
　之論蓋人之心量自是有許多事不然則褊狹了然<lb/>
　又不可不知輕重先後故伊尹曰志顔子曰學大學<lb/>
　既言明徳便言新民聖賢無一偏之學<lb/>
北溪陳氏曰道之浩浩何處下手聖門用工節目其大<lb/>
　要亦不過曰致知力行而已致者推之而至其極之<lb/>
<pb n="KR3a0078_WYG_045-29a"/>
　謂致其知者所以明萬理於心而使之無所疑也力<lb/>
　者勉焉而不敢怠之謂力其行者所以復萬善於己<lb/>
　而使之無不偹也知不致則真是真非無以辨其行<lb/>
　将何所適從必有錯認人欲作天理而不自覺者矣<lb/>
　行不力則雖精義入神亦徒為空言而盛徳至善竟<lb/>
　何有於我哉此大學明明徳之功必以格物致知為<lb/>
　先而誠意正心修身繼其後中庸擇善固執之目必<lb/>
　自夫博學審問慎思明辨而篤行之而顔子稱夫子<lb/>
<pb n="KR3a0078_WYG_045-29b"/>
　循循善誘亦惟在於博我以文約我以禮而已無他<lb/>
　説也然二者亦非截然判先後為二事猶之行者目<lb/>
　視足履動輒相應蓋亦交進而互相發也故知之明<lb/>
　則行愈逺而行之力則所知又益精矣其所以為致<lb/>
　知力行之地者必以敬為主敬者主一無適之謂所<lb/>
　以提撕警省此心使之惺惺乃心之生道而聖學所<lb/>
　以貫動静徹終始之功也能敬則中有涵養而大本<lb/>
　清明由是而致知則心與理相涵而無頑㝠之患由<lb/>
<pb n="KR3a0078_WYG_045-30a"/>
　是而力行則身與事相安而不復有扞格之病矣雖<lb/>
　然人性均善均可與適道而鮮有能從事於斯者由<lb/>
　其二病一則病於安常習故而不能奮然立志以求<lb/>
　自㧞二則病於偏執私主而不能豁然虚心以求實<lb/>
　見蓋必如孟子以舜為法於天下而我猶未免為鄉<lb/>
　人者為憂必期如舜而後已然後為能立志必如顔<lb/>
　子以能問於不能以多問於寡有若無實若虚然後<lb/>
　能為虚心既能立志而不肯自棄又能虚心而不敢<lb/>
<pb n="KR3a0078_WYG_045-30b"/>
　自是然後聖門用工節目循序而進日有維新之益<lb/>
　升堂入室惟吾之所欲而無所阻矣此又學者所當<lb/>
　深自警也<lb/>
西山真氏曰學者觀聖人論人之得失皆當反而觀己<lb/>
　之得失然後為有補云　程子云涵養須用敬進學<lb/>
　則在致知蓋窮理以此心為主必須以敬自持使心<lb/>
　有主宰無私意邪念之紛擾然後有以為窮理之基<lb/>
　本心既有所主宰矣又須事事物物各窮其理然後<lb/>
<pb n="KR3a0078_WYG_045-31a"/>
　致盡心之功欲窮理而不知持敬以養心則私慮紛<lb/>
　紜精神昏亂於義理必無所得知持敬以養心矣而<lb/>
　不知窮理則此心雖清明虚静又只箇空蕩蕩底物<lb/>
　事而無許多義理以為之主其於應事接物必不能<lb/>
　皆當釋氏禪學正是如此故必以敬涵養而又講學<lb/>
　審問慎思明辨以致其知則於清明虚静之中而衆<lb/>
　理悉備其静則湛然寂然而為未發之中其動則泛<lb/>
　應曲當而為中節之和天下義理學者工夫無以加<lb/>
<pb n="KR3a0078_WYG_045-31b"/>
　於此自伊川發出而文公又從而闡明之中庸尊徳<lb/>
　性道問學章即此意也　學問之道有三曰省察也<lb/>
　克治也存養也是三者不容以一闕也夫學者之治<lb/>
　心猶其治疾然省察焉者視脉而知疾也克治焉者<lb/>
　用藥以去疾也而存養者則又調虞愛䕶以杜未形<lb/>
　之疾者也　聖賢大道為必當繇異端邪徑為不可<lb/>
　蹈此明趨向之要也非義而富貴逺之如垢汚不幸<lb/>
　而賤貧甘之如飴蜜志道而遺利重内而輕外此審<lb/>
<pb n="KR3a0078_WYG_045-32a"/>
　取舍之要也欲進此二者非學不能學必讀書然書<lb/>
　不可以汎讀先大學次論孟而終之以中庸經既明<lb/>
　然後可觀史此其序也沈潜乎訓義反覆乎句讀以<lb/>
　身體之以心驗之循序而後進熟讀而精思此其法<lb/>
　也然所以維持此心而為讀書之地者豈無要乎亦<lb/>
　曰敬而已矣子程子所謂主一無適者敬之存乎中<lb/>
　者也整齊嚴肅者敬之形於外者也平居齊慄如對<lb/>
　神明言動酧酢不失尺寸則心有定主而理義入矣<lb/>
<pb n="KR3a0078_WYG_045-32b"/>
　蓋操存固則知識明知識明則操存愈固子朱子之<lb/>
　所以敎人大略如此<lb/>
潛室陳氏曰横渠云未知立心患思多之致疑蓋立心<lb/>
　持敬之謂先立箇主人翁了方做得窮理格物工夫<lb/>
　　問伊川云盡性至命必本於孝弟窮神知化由通<lb/>
　於禮樂不知孝弟何以能盡性至命不知禮樂何以<lb/>
　能窮神知化曰盡性至命窮神至化皆聖人事欲學<lb/>
　聖人皆從實地上做起升髙必自下陟遐必自邇此<lb/>
<pb n="KR3a0078_WYG_045-33a"/>
　聖門切實之學積累之久将自有融液貫通處非謂<lb/>
　一蹴便能　問明道以記誦博識為玩物䘮志如何<lb/>
　曰徒記誦該博而理學不明不造融㑹貫通處是逐<lb/>
　其小者忘其大者反以無用之物累其空明之心是<lb/>
　為玩物䘮志　問明道謂學不言而自得者乃自得<lb/>
　也有安排布置者皆非自得也安排布置須是見於<lb/>
　施設以安排布置為非自得如何曰安排布置非是<lb/>
　見於設施謂此心此理未到純熟兩忘地位必有營<lb/>
<pb n="KR3a0078_WYG_045-33b"/>
　度計慮之勞逆施偷作之病纔到自得處則心便是<lb/>
　口理便是心心與理忘口與心忘處處安行自在黙<lb/>
　識心通不用安排布置也　記問之學雖博而有限<lb/>
　<hi>中窒故也</hi>義理之學至約而無窮<hi>中明故也</hi>
鶴山魏氏曰氣質之禀自非生知上知寧能無偏學則<lb/>
　所以矯其偏而復於正也然今之學者有二繇博以<lb/>
　致約則歛華而就實故志為之主愈歛則愈實愈久<lb/>
　則愈明或者唯博之趨若可以譁世取榮然氣為之<lb/>
<pb n="KR3a0078_WYG_045-34a"/>
　主氣衰則志索於是有始鋭而終惰始明而終闇者<lb/>
　矣<lb/>
雙峯饒氏曰為學之方其大略有四一曰立志二曰居<lb/>
　敬三曰窮理四曰反身若夫趨向卑陋而此志之不<lb/>
　立特養疎略而此心之不存講學之功不加而所知<lb/>
　者昏蔽反身之誠不篤而所行者悖戾将見人欲愈<lb/>
　熾天理愈微本心一亡亦将何所不至哉　人之為<lb/>
　學莫先於立志立志之初當先於分别古今人品之<lb/>
<pb n="KR3a0078_WYG_045-34b"/>
　髙下孰為可尊可慕而可法孰為可賤可惡而可戒<lb/>
　此入徳之先務也此志既立然後講學以明志力行<lb/>
　以充之則徳之進也浩乎其不可禦矣　君子之學<lb/>
　不守諸約則汎濫支離固無以為體道之本不知其<lb/>
　其博則陿陋偏黨亦無以盡道體之全存養省察致<lb/>
　知力行闕一不可　誠之為道無所不體自學者言之<lb/>
　敬所以存心也敬立則内直義所以制事也義形則<lb/>
　外方二者皆學者切己之事茍非有誠意以為之則<lb/>
<pb n="KR3a0078_WYG_045-35a"/>
　敬非真敬而其為敬也必疎畧義非實義而其為義<lb/>
　也必駁雜所謂不誠無物也　今之學者所以不能<lb/>
　學為聖賢者其大患在於無志其次在於無所守蓋<lb/>
　人而無志則趨向卑陋不足與議髙明光大之事業<lb/>
　勉之以道義則曰難知難行期之以聖賢則曰不可<lb/>
　企及不過終身汩汩為鄉里之庸人而已何足與有<lb/>
　為哉人而無守則見利必趨見害必避平居非不粗<lb/>
　知義理至於臨事則為利欲所驅而有所不暇顧何<lb/>
<pb n="KR3a0078_WYG_045-35b"/>
　足與有所立哉　仁者天地生物之心而人得之以<lb/>
　為心義禮智信之理皆具於中而為心之全徳者也<lb/>
　此雖人心之所固有然學者茍無存養體驗之功則<lb/>
　氣質物欲有以蔽之而無以識其體之實有於已矣<lb/>
　幸而有以識其體之實有於已矣然或不能博學於<lb/>
　文講求義理以栽培之則如孤根獨立而無所㙲培<lb/>
　非特無以助其生長而使之進於盛大亦恐風霜彫<lb/>
　摧而其根将不能以自存也<lb/>
<pb n="KR3a0078_WYG_045-36a"/>
魯齋許氏曰凡為學之道必須一言一句自求已事如<lb/>
　六經語孟中我所未能當勉而行之或我所行不合<lb/>
　於六經語孟中便須改之先務躬行非止誦書作文<lb/>
　而已<lb/>
臨川吳氏曰學者之於道其立志當極乎逺大而用功<lb/>
　必循夫近小逺大者何究其源也近小者何有其漸<lb/>
　也漸者自流遡源而不遽以探原為務也道之有原<lb/>
　如水之有原人之學道如禹之治水禹之治水也治<lb/>
<pb n="KR3a0078_WYG_045-36b"/>
　河必自下流始兖州之功為多而冀川次之河之外<lb/>
　名川三百支川三千無所不理若畎若澮田間水道<lb/>
　爾亦濬之以距于川其不遺近小也如是聖門敎人<lb/>
　自庸言庸行之常至一事一物之微諄切平實未嘗<lb/>
　輕以道之大原示人也仁道之大子所罕言聖人豈<lb/>
　有隠哉三百三千之儀流分𣲖别殆猶三千三百之<lb/>
　川雖𤨏細繁雜然無一而非道之用子貢之頴悟曽<lb/>
　子之誠篤皆俟其毎事用力知之既徧行之既周而<lb/>
<pb n="KR3a0078_WYG_045-37a"/>
　後引之㑹歸于一以貫之之地無子貢曽子平日積<lb/>
　累之功則一貫之㫖不可得而聞也近世程子受學<lb/>
　於周子太極一圖道之大原也程子之所手授而終<lb/>
　身秘藏一語曽莫之及寧非有深慮乎朱子演繹推<lb/>
　明之後此圖家傳人誦宋末之儒髙談性命者比比<lb/>
　誰是真知實行之人蓋有不勝其弊者矣夫小徳之<lb/>
　川流道之𣲖也大徳之敦化道之原也未周徧乎小<lb/>
　徳而欲窺覘乎大徳舍𣲖而尋原者也　所貴乎學<lb/>
<pb n="KR3a0078_WYG_045-37b"/>
　者以其能變化氣質也學而不足以變化氣質何以<lb/>
　學為哉世固有率意而建功立業者矣亦有肆情而<lb/>
　敗國殄民者矣彼其或剛或柔或善或惡任其氣質<lb/>
　之何如而無復矯揉克治以成今學者則不如是昏<lb/>
　可變而明也弱可變而强也貪可變而亷也忍可變<lb/>
　而慈也學之為用大矣哉凡氣質之不美皆可變而<lb/>
　美况其生而美者乎　為學而逐逐於欲役役於利<lb/>
　汩没於卑汚茍賤以終其身與彼不學者曽不見其<lb/>
<pb n="KR3a0078_WYG_045-38a"/>
　少異是何也所學非吾所謂學也夫今之學者之學<lb/>
　不過二端讀書與為文而已矣讀書所以求作聖人<lb/>
　之路徑而或徒以資口耳為文所以述垂世之訓辭<lb/>
　而或徒以眩華采如是而學欲以變化其氣質不亦<lb/>
　難乎宜其愈學而無益雖皓首没世猶夫人也　勉<lb/>
　生於不足不勉生於足不足則勉勉則進足則不勉不<lb/>
　勉則止昔之聖賢兢兢業業孜孜汲汲不自足故也世<lb/>
　之自以為有餘者反是　敏不敏天也學不學人也<lb/>
<pb n="KR3a0078_WYG_045-38b"/>
　天者不可恃而人者可勉也蟹不如螾駑可以及驥<lb/>
　何也敏而不學猶不敏也不敏而學猶敏也夫子上<lb/>
　聖也而好學顔子大賢也而好學古之人不恃其天<lb/>
　資之敏也如此既敏且學則事半而功倍<lb/>
　<lb/>
　<lb/>
　<lb/>
　性理大全書卷四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>性理大全書卷四十</head> <lb/>
    <p>
<pb n="KR3a0078_WYG_040-1a"/>
欽定四庫全書<lb/>
　性理大全書卷四十<lb/>
　諸儒二<lb/>
　　程子門人<lb/>
程子曰吕與叔閑居中某嘗窺之必見其儼然危坐可<lb/>
　謂敦篤矣學者湏恭敬但不可令拘廹拘廹則難乆<lb/>
　也　吕和叔任道擔當其風力甚勁然深潜縝密有<lb/>
　所不逮於與叔　游酢非昔日之游酢也固是頴然<lb/>
<pb n="KR3a0078_WYG_040-1b"/>
　資質温厚讀西銘已能不逆於心言語外立得箇意<lb/>
　思便道中庸矣楊時雖不逮酢然煞頴悟　游酢楊<lb/>
　時是學得靈利髙才也楊時於新學極精今日一有<lb/>
　所問能盡知其短而持之介甫之學大抵支離某甞<lb/>
　與楊時讀了數篇其後盡能推類以通之　林大節<lb/>
　雖差魯然所問便能躬行　劉質夫乆於其事自小<lb/>
　來便在此聖學不傳乆矣吾生百世之後將明斯道<lb/>
　興斯學於既絶力小任重而懼其難者亦有冀矣以<lb/>
<pb n="KR3a0078_WYG_040-2a"/>
　謂茍能使知之者廣則用力者衆何難之不易也游<lb/>
　吾門者衆矣而信之篤得之多行之果守之固若質<lb/>
　夫者幾希他人之學敏則有矣未易保也質夫之至<lb/>
　吾無疑焉　李端伯相聚雖不乆未見他操履然才<lb/>
　識頴悟自是不能已也　吕進伯可愛老而好學理<lb/>
　㑹直是到底　邢明叔明辦有才氣其於世務練習<lb/>
　蓋美材也晩溺於佛所謂日月至焉而已者豈不可<lb/>
　惜哉　范淳夫色温而氣和其人如玉尤可以開陳<lb/>
<pb n="KR3a0078_WYG_040-2b"/>
　是非導人主之意　謝顯道為切問近思之學其才<lb/>
　能充而廣之者也吾道有望矣　謝良佐因論求舉<lb/>
　於方州與就試於大學得失無以異遂不復計較明<lb/>
　且勇矣　謝良佐記問甚博曰賢却記得許多可謂<lb/>
　玩物䘮志良佐身汗面赤曰此便是惻隠之心　與<lb/>
　范巽之語聞而多礙者先入也與吕與叔語宜礙而<lb/>
　信者致誠也　尹焞魯張繹俊俊恐過之魯者終有<lb/>
　守也　楊應之在交游中英氣偉度過絶於人未見<lb/>
<pb n="KR3a0078_WYG_040-3a"/>
　其比可望以託吾道者<lb/>
吕氏<hi>大忠</hi>曰蘇季明徳性純茂强學篤志<lb/>
龜山楊氏曰游定夫與兄醇俱以文行知名於時所交<lb/>
　皆天下豪英定夫雖少而一時老師宿儒咸推先之<lb/>
　伊川以事至京師一見謂其資可適道時明道知扶<lb/>
　溝縣兄弟方以倡明道學為己任設庠序聚邑人子<lb/>
　弟教之召定夫来職學事定夫欣然徃從之得其微<lb/>
　言於是盡棄其學學焉　伊川稱游定夫徳宇睟然<lb/>
<pb n="KR3a0078_WYG_040-3b"/>
　問學日進政事亦絶人逺甚於師門見稱如此其所<lb/>
　造可知矣　定夫筮任之初縣有疑獄十餘年不决<lb/>
　公攝邑事一問得其情而釋之精練如素官者人服<lb/>
　其明　定夫自幼不羣讀書一過目輙成誦比壯益<lb/>
　自力心傳目到不為世儒之習誠於中形諸外儀容<lb/>
　辭令燦然有文望而知為成徳君子也其事親無違<lb/>
　交朋友有信蒞官遇僚吏有恩意人樂於自盡而無<lb/>
　敢慢其令者恵政在民戴之如父母故去則見思愈<lb/>
<pb n="KR3a0078_WYG_040-4a"/>
　乆而不忘若其道學足以覺斯人餘潤足以澤天下<lb/>
　遭時清明不究所用士論共惜之<lb/>
河東侯氏曰明道先生謂謝子雖少魯直是誠篤理㑹<lb/>
　事有不透其顙有泚其憤悱如此　明道先生平和<lb/>
　簡易惟劉絢庶幾似之<lb/>
上蔡謝氏曰昔在二程先生門下明道最愛中立伊川<lb/>
　最愛定夫觀二人氣象亦相似<lb/>
和靖尹氏曰謝顯道習舉業已知名徃扶溝見明道先<lb/>
<pb n="KR3a0078_WYG_040-4b"/>
　生受學志甚篤明道一日謂之曰爾輩在此相從只<lb/>
　是學某言語故其學心口不相應盍若行之請問焉<lb/>
　曰且静坐伊川每見人静坐便嘆其善學　周恭叔<lb/>
　未三十見伊川持身嚴苦塊然一室未嘗窺牗㓜議<lb/>
　母黨之女登科後其女雙瞽遂娶焉愛過常人伊川<lb/>
　曰頥未三十時亦做不得此事　馮忠恕問陳叔易<lb/>
　言伊川嘗許良佐有王佐才有諸曰無此語先生晩<lb/>
　年顯道来見留十餘日先生謂焞如見顯道試問此<lb/>
<pb n="KR3a0078_WYG_040-5a"/>
　來所得如何焞即徃問焉謝曰良佐每常聞先生語<lb/>
　多疑惑今次見先生聞語判然無疑所得如此焞具<lb/>
　以告先生曰某見得他也是如此不聞有此語爾<lb/>
華陽范氏曰吕與叔修身好學行如古人　朱光庭初<lb/>
　受學於安定先生告以為學之本主於忠信既終身<lb/>
　力行之及見二程先生而聞格物致知為進道之門<lb/>
　正心誠意為入徳之方服行其教造次不忘甞謂百<lb/>
　世以俟聖人而不惑者惟孔孟為然故力排異端以<lb/>
<pb n="KR3a0078_WYG_040-5b"/>
　扶聖道<lb/>
武夷胡氏曰河南二程先生得孟子不傳之學於遺經<lb/>
　以倡天下而升堂覩奥號稱髙弟在南方則廣平游<lb/>
　定夫上蔡謝顯道龜山楊中立三人是也　龜山天<lb/>
　資夷曠濟以問學充養有道徳噐早成積於中者純<lb/>
　粹而宏深見於外者簡易而平澹閒居和樂色笑可<lb/>
　親臨事裁處不動聲氣與之游者雖羣居終日嗒然<lb/>
　不語飲人以和而鄙薄之態自不形也推本孟子性<lb/>
<pb n="KR3a0078_WYG_040-6a"/>
　善之説發明中庸大學之道有欲知方者為指其攸<lb/>
　趣無所隠也當時公卿大夫之賢者莫不尊信之又<lb/>
　曰先生造養深逺燭理甚明混迹同塵知之者鮮<hi>知之</hi>
　<hi>者知其文學而已不知者以為蔡氏所引此公無求於人蔡氏焉能凂之</hi>行年八十志氣<lb/>
　未衰精力少年殆不能及朝廷方嚮意儒學日新聖<lb/>
　徳延禮此老置之經席朝夕咨訪禆補必多至於裁<lb/>
　决危疑經理世務若燭照數計而龜卜也　侯師聖<lb/>
　安於覊苦守節不移固所未有至於講論經術則通<lb/>
<pb n="KR3a0078_WYG_040-6b"/>
　貫不窮商確時事則纎微皆察<lb/>
陳氏<hi>淵</hi>曰明道在頴昌時龜山先生因徃從學明道甚<lb/>
　喜毎言曰楊君最㑹得容易及歸送之出門謂坐客<lb/>
　曰吾道南矣又曰謝顯道為人誠實但聰悟不及先<lb/>
　生　明道每言楊君聰明謝君如水投石然亦未甞<lb/>
　不稱其善伊川自涪歸見學者凋落多從佛學獨先<lb/>
　生與謝文不變因歎曰學者皆流於夷狄矣惟有楊<lb/>
　謝二君長進<lb/>
<pb n="KR3a0078_WYG_040-7a"/>
馮氏<hi>忠恕</hi>曰和靖言甞侍坐伊川問曰張繹每聞先生<lb/>
　語徃徃言下觧悟焞聞先生語湏再三尋思或更請<lb/>
　問然後觧悟然他日持守恐繹不及焞伊川以為然<lb/>
　伊川殁未幾思叔亦殁和靖被召嘗曰思叔若在到<lb/>
　今自當召用必能有為於世<lb/>
祁氏<hi>寛</hi>曰張思叔三十歳方見伊川後伊川一年卒初<lb/>
　以文聞於鄉曲後来作文字甚少伊川每云張繹朴<lb/>
　茂<lb/>
<pb n="KR3a0078_WYG_040-7b"/>
吕氏<hi>稽中</hi>曰尹和靖應進士舉䇿問議誅元祐貴人和<lb/>
　靖曰噫尚可以干禄乎哉不對而出告於程子曰吾<lb/>
　不復應進士舉矣程子曰子有母在和靖歸告其母<lb/>
　母曰吾知汝以為善養不知汝以禄養於是退不復<lb/>
　就舉程子聞之曰賢哉母也　大觀中新學日興有<lb/>
　言者曰程頥倡為異端尹焞張繹為之左右和靖遂<lb/>
　不欲仕而聲聞益盛徳益成同門之士皆尊畏之伊<lb/>
　川曰我死而不失其正尹氏子也<lb/>
<pb n="KR3a0078_WYG_040-8a"/>
吕氏<hi>本中</hi>曰龜山天資仁厚寛大能容物又不見其涯<lb/>
　涘不為崖異絶俗之行以求世俗名譽與人交終始<lb/>
　如一性至孝㓜喪母哀毁如成人事繼母尤謹熈寕<lb/>
　中既舉進士得官聞河南兩程先生之道即徃從學<lb/>
　既歸閑居累年沉浸經書推廣師說窮探力索務極<lb/>
　其趣涵蓄廣大而不敢輕自肆也本中嘗聞於先輩<lb/>
　長者以為明道先生温然純粹終身無疾言遽色先<lb/>
　生實似之<lb/>
<pb n="KR3a0078_WYG_040-8b"/>
章氏<hi>憲</hi>曰龜山先生嘗云程門後来成就莫踰王信伯<lb/>
　胡安國嘗薦其學有師承識通世務使司獻納必有<lb/>
　補於聖時<lb/>
朱子曰吕與叔惜乎壽不永如天假之年必所見又别<lb/>
　程子稱其深潛縝密可見他資質好又能㴠養某若<lb/>
　只如吕年亦不見得到此田地矣與叔本是箇剛底<lb/>
　氣質涵養得到所以如此故聖人以剛之徳為君子<lb/>
　柔為小人若有其剛矣湏除去那剛之病全其為剛<lb/>
<pb n="KR3a0078_WYG_040-9a"/>
　之徳相次可以為學若不剛終是不能成　問與叔<lb/>
　論選舉狀立士規以養徳厲行更學制以量才進藝<lb/>
　定貢法以取賢歛才立試法以試用養才立辟法以<lb/>
　興能備用立舉法以覆實得人立考法以責任考功<lb/>
　曰其論甚高使其不死必有可用　與叔後来亦㸔<lb/>
　佛書朋友以書責之吕云某只是要看他道理如何<lb/>
　其文集上雜記亦多不純想後来見二程了却好<lb/>
　游定夫清徳重望皎如日星雖奴𨽻之賤皆知之其<lb/>
<pb n="KR3a0078_WYG_040-9b"/>
　流風餘韻足以師世範俗　定夫事業不得大施獨<lb/>
　有中庸論孟說垂於世考其師友所稱味其話言所<lb/>
　傳則夫造道之深流風之逺有可得而推者矣　龜<lb/>
　山天資高朴實簡易然所見一定更不湏窮究某甞<lb/>
　謂這般人皆是天資出人非假學力　龜山觧文字<lb/>
　著述無綱要詩文説道理之類才說得有意思便無<lb/>
　收殺包揚曰是道理不透否曰雖然亦是氣質弱<lb/>
　問龜山晩年出處不可曉其召也以蔡京然在朝亦<lb/>
<pb n="KR3a0078_WYG_040-10a"/>
　無大建明曰以今觀之則可以追咎當時無大建明<lb/>
　若自家處之不知當時所當建明者何事或云不過<lb/>
　擇將相為急曰也只好説擇將相固是急然不知當<lb/>
　時有甚人可做當時將只説种師道相只説李伯紀<lb/>
　然固皆嘗用之矣又况自家言之彼亦未便見聽據<lb/>
　當時事勢亦無可為者不知有大聖賢之才如何爾<lb/>
　　問龜山當時何意出来曰龜山做人也茍且是時<lb/>
　未免禄仕故胡亂就之茍可以少行其道龜山之志<lb/>
<pb n="KR3a0078_WYG_040-10b"/>
　也然来得已不是及至又無可為者只是説得那没<lb/>
　𦂳要底事當此之時茍有大力量咄嗟間眞能轉移<lb/>
　天下之事来得也不枉既不能然又只是隨衆鶻突<lb/>
　又曰他當時一出追奪荆公王爵罷配享夫子且欲<lb/>
　毁劈三經板士子不樂遂相與聚問三經有何不可<lb/>
　輙欲毁之當時龜山亦謹避而已問或者疑龜山此<lb/>
　出為無補於事徒爾紛紛或以為大賢出處不可以<lb/>
　此議如何曰龜山此行固是有病但只後人又何曾<lb/>
<pb n="KR3a0078_WYG_040-11a"/>
　夢到他地位在惟胡文定以柳下恵援而止之而止<lb/>
　比之極好　龜山之出人多議之惟胡文定之言曰<lb/>
　當時若能聽用决湏救得一半此語最公　上蔡為<lb/>
　人英果明决强力不倦克己復禮日有課程所著論<lb/>
　語説及門人所記遺語皆行於世如以生意論仁以<lb/>
　實理論誠以常惺惺論敬以求是論窮理其命意皆<lb/>
　精當而直指窮理居敬為入徳之門則又最得明道<lb/>
　教人之綱領嘗宰徳安府之應城胡文定以典學使<lb/>
<pb n="KR3a0078_WYG_040-11b"/>
　者行部過之不敢問以職事顧因介紹請以弟子禮<lb/>
　見入門見吏卒植立庭中如土木偶人肅然起敬遂<lb/>
　禀學焉其同時及門之士亦皆稱其言論閎肆善啟<lb/>
　發人今讀其書尚可想見也某自少時妄意為學即<lb/>
　頼先生之言以發其趣而平生所聞先生行事又皆<lb/>
　高邁卓絶使人興起凛然常懼其一旦冺沒而無傳<lb/>
　也　上蔡語雖不能無過然都是確實做工夫来<lb/>
　問人之病痛不一各隨所偏處去上蔡才高所以病<lb/>
<pb n="KR3a0078_WYG_040-12a"/>
　痛盡在矜字曰此說是　明道以上蔡記誦為玩物<lb/>
　喪志蓋為其意不是理㑹道理只是誇多闘靡為能<lb/>
　若明道㸔史不蹉一字則意思自别此正為己為人<lb/>
　之分　問上蔡説横渠以禮教人其門人下稍頭低<lb/>
　只溺於刑名度數之間行得来困無所見處如何曰<lb/>
　觀上蔡說得又自偏了這都㸔不得禮之大體所以<lb/>
　都易得偏如上蔡説横渠之非以為欲得正容謹節<lb/>
　這自是好如何廢這箇得如專去理㑹刑名度數固<lb/>
<pb n="KR3a0078_WYG_040-12b"/>
　不得又全廢了這箇也不得　尹彦明見伊川後半<lb/>
　年方得大學西銘㸔此意思也好也有病蓋且養他<lb/>
　氣質淘潠去了那許多不好底意思如學記所謂未<lb/>
　卜禘不視學游其志也之意此意思固好然也有病<lb/>
　者蓋天下有多少書若半年間都不教他看一字幾<lb/>
　時讀得天下許多書所以彦明終竟後来工夫少了<lb/>
　或曰想得當時大學亦未成倫緒難㸔在曰然彦明<lb/>
　㸔得好想見煞著日月㸔臨了連格物也㸔錯了所<lb/>
<pb n="KR3a0078_WYG_040-13a"/>
　以深不信伊川今日格一件明日格一件之説是㸔<lb/>
　箇甚　和靖持守有餘而格物未至故所見不精明<lb/>
　無活法　和靖在程門直是十分鈍底被他只就一<lb/>
　箇敬字上做工夫終被他做得成　自其上者言之<lb/>
　有明未盡處自其下者言之有明得一半便謂只是<lb/>
　如此尹氏亦只是明得一半便謂二程之教止此孔<lb/>
　孟之道亦只是如此惟是中人之性常常要著力照<lb/>
　管自家這心要常在湏是窮得透徹方是　和靖只<lb/>
<pb n="KR3a0078_WYG_040-13b"/>
　是一箇篤實守得定如涪州被召祭伊川文云不背<lb/>
　其師則有之有益於世則未也因言學者只守得某<lb/>
　言語已自不易少間又自轉移了　和靖主一之功<lb/>
　多而窮理之功少故説經雖簡約有益學者但推説<lb/>
　不去不能大發明在經筵進講少開悟啟發之功紹<lb/>
　興初入朝滿朝注想如待神明然亦無大開發處是<lb/>
　時高宗好㸔山谷詩尹云不知此人詩有何好處陛<lb/>
　下㸔他作什麽只説得此一言然只如此説亦何能<lb/>
<pb n="KR3a0078_WYG_040-14a"/>
　開悟人主大抵觧經固要簡約若告人主湏有反覆<lb/>
　開導推説處使人主自警省蓋人主不必學者可以<lb/>
　令他去思量如孔子答哀公顔子好學之問與答季<lb/>
　康子詳略不同此告君之法也　和靖當經筵都說<lb/>
　不出張魏公嘗問人有不為也而後可以有為此孟<lb/>
　子至論和靖曰未是張曰何者為至和靖曰好善優<lb/>
　於天下為至張初不喜伊洛之學此語極中其病然<lb/>
　正好發明惜但此而止耳　尹子之學有偏處渠初<lb/>
<pb n="KR3a0078_WYG_040-14b"/>
　見伊川將朱公掞所抄語録去呈想是他為有㸔不<lb/>
　透處故伊川云某在何必觀此書蓋謂不如當面與<lb/>
　他説耳尹子後来遂云語録之類不必㸔不知伊川<lb/>
　固云某在不必觀今伊川既不在如何不觀又如云<lb/>
　易傳是伊川所自作者其他語録是學者所記故謂<lb/>
　只當㸔易傳不當㸔語録然則夫子所自作者春秋<lb/>
　而已論語亦門人所記也謂學夫子者只當㸔春秋<lb/>
　不當㸔論語可乎　朱公掞文字有幅尺是見得明<lb/>
<pb n="KR3a0078_WYG_040-15a"/>
　也南軒云朱公掞奏狀說伊川不著曰不知如何方<lb/>
　是説著大意只要説得實便好如伊川説物便到四<lb/>
　凶上及吕與叔中庸皆説實話也　范淳夫純粹精<lb/>
　神短雖知尊敬程子而於講學處欠缺如唐鑑極好<lb/>
　讀之亦不無憾又曰淳夫資質極平正㸃化得是甚<lb/>
　次第　李朴先之大槩是能尊尚道學但恐其氣剛<lb/>
　亦未能遜志於學問　問郭冲晦何如人曰西北人<lb/>
　氣質重厚淳固但見識不及如兼山易中庸義多不<lb/>
<pb n="KR3a0078_WYG_040-15b"/>
　可曉不知伊川晚年接人是如何問游楊諸公早見<lb/>
　程子後来語孟中庸說猶踈略何也曰游楊諸公皆<lb/>
　才髙又博洽略去二程處參較所疑及病敗處各能<lb/>
　自去求雖其說有踈略處然皆通明不似兼山輩立<lb/>
　論可駭也　問伊川門人如此其衆不知何故後来<lb/>
　更無一人見得親切或云游楊亦不乆親炙曰也是<lb/>
　諸人無頭無尾不曾盡心在上面也各家去奔走仕<lb/>
　宦所以不能理㑹得透如卲康節從頭到尾極終身<lb/>
<pb n="KR3a0078_WYG_040-16a"/>
　之力而後得之雖其不能無偏然就他這道理所謂<lb/>
　成而安矣如茂叔先生資禀便較髙他也去仕宦只<lb/>
　他這所學自是從合下直到後来所以有成某㸔来<lb/>
　這道理若不是拚生盡死去理㑹終不觧得又曰吕<lb/>
　與叔髙於諸公大叚有筋骨惜其早死若不早死却<lb/>
　湏理㑹得到　與叔文集煞有好處他文字極是實<lb/>
　説得好處如千兵萬馬飽滿伉壯上蔡雖有過當處<lb/>
　亦自是説得透龜山文字却怯弱似是合下㑹得易<lb/>
<pb n="KR3a0078_WYG_040-16b"/>
　　游楊謝諸公當時已與其師不相似却似别立一<lb/>
　家謝氏發明得較精彩然多不穏貼和靖語却實然<lb/>
　意短不似謝氏發越龜山語録與自作文又不相似<lb/>
　其文大叚照管不到前面説如此後面又都反了縁<lb/>
　他只依傍語句去皆是不透龜山年髙與叔年四十<lb/>
　七他文字大綱立得脚来健多有處説得好又切若<lb/>
　有夀必煞進游定夫學無人傳無語録　學者氣質<lb/>
　上病最難救如程門謝氏便如師也過游與楊便如<lb/>
<pb n="KR3a0078_WYG_040-17a"/>
　商也不及皆是氣質上病　上蔡之學初見其無礙<lb/>
　甚喜之後細觀之終不離禪底見觧如灑掃應對處<lb/>
　此只是小子之始學程先生因發明雖始學然其終<lb/>
　之大者亦不離乎此上蔡於此類處便說得大了道<lb/>
　理自是有小有大有初有終若如此説時便是不安<lb/>
　於其小者初者必知其中有所謂大者方安為之如<lb/>
　曾子三省處皆只是實道理上蔡於小處説得亦大<lb/>
　了如游楊觧書之類多使聖人語来反正如觧不亦<lb/>
<pb n="KR3a0078_WYG_040-17b"/>
　樂乎便云學之不講為憂有朋友講習豈不樂乎之<lb/>
　類亦不自在大率諸公雖親見伊川皆不得其師之<lb/>
　説　上蔡多説過了龜山巧又别是一般巧得又不<lb/>
　好范諫議説得不巧然亦好和靖又忒不巧然意思<lb/>
　好　伊川之門上蔡自禪門来其說亦有差張思叔<lb/>
　最後進然深惜其早世使天予之年殆不可量其他<lb/>
　門人多出仕宦四方研磨亦少龜山最老其所得亦<lb/>
　深　思叔持守不及和靖乃伊川語非特為品藻二<lb/>
<pb n="KR3a0078_WYG_040-18a"/>
　人蓋有深意和靖舉以語人亦非自是乃欲人識得<lb/>
　先生意耳若以其自是之嫌而不言則大不是將無<lb/>
　處不窒礙矣　問上蔡議論莫太過曰上蔡好於事<lb/>
　上理㑹理却有過處又問和靖專於主敬集義處少<lb/>
　曰和靖主敬把得定亦多近傍理龜山說話頗淺狹<lb/>
　范淳夫雖平正而亦淺又問嘗見震澤記善錄彼親<lb/>
　見伊川何故如此之差曰彼只見伊川面耳　問和<lb/>
　靖立朝議論曰和靖不觀他書只是持守得好他語<lb/>
<pb n="KR3a0078_WYG_040-18b"/>
　録中説涵養持守處分外親切有些朝廷文字多是<lb/>
　吕稽中輩代作問龜山立朝却有議多議論曰龜山<lb/>
　雜博是讀多少文字龜山少年未見伊川時先去㸔<lb/>
　莊列等文字後来雖見伊川然而此念熟了不覺時<lb/>
　發出来游定夫尤甚羅仲素時復亦有此意　一日<lb/>
　論伊川門人云多流入釋氏陳文蔚曰只是游定夫<lb/>
　如此恐龜山輩不如此曰只論語序便可見　㸔道<lb/>
　理不可不子細程門高弟如謝上蔡游定夫楊龜山<lb/>
<pb n="KR3a0078_WYG_040-19a"/>
　輩下梢皆入禪學去必是程先生當初説得髙了他<lb/>
　門只晫見上一截少下面著實工夫故流弊至此<lb/>
　問程門誰真得其傳曰也不盡見得如劉質夫朱公<lb/>
　掞劉思叔輩又不見他文字㸔程門諸公力量見識<lb/>
　比之康節横渠皆趕不上　韓退之云孔子之道大<lb/>
　而能博門弟子不能徧觀而盡識也故學焉而皆得<lb/>
　其性之所近此説甚好㸔来資質定了其為學也只<lb/>
　就他資質所尚處添得些小好而已所以學貴公聽<lb/>
<pb n="KR3a0078_WYG_040-19b"/>
　並觀求一個是當處不貴徒執已自用今觀孔子諸<lb/>
　弟子只除了曾顔之外其他説話便皆有病程子諸<lb/>
　門人上蔡有上蔡之病龜山有龜山之病和靖有和<lb/>
　靖之病無有無病者問也是後来做工夫不到故如<lb/>
　此曰也是合下見得不周徧差了又曰而今假令親<lb/>
　見聖人説話盡傳得聖人之言不差一字若不得聖<lb/>
　人之心依舊差了何况猶不得其言若能得聖人之<lb/>
　心則雖言語各别不害其為同如曾子説話比之孔<lb/>
<pb n="KR3a0078_WYG_040-20a"/>
　子又自不同子思傳曾子之學比之曾子其言語亦<lb/>
　自不同孟子比之子思又自不同然自孔子以後得<lb/>
　孔子之心者惟曾子子思孟子而已後来非無能言<lb/>
　之士如楊子雲法言模倣論語王仲淹中說亦模倣<lb/>
　論語言愈似而去道亦逺及至程子方略明得四五<lb/>
　十年為得聖人之心然一傳之門人則已皆失其眞<lb/>
　矣其終卒歸於擇善固執明善誠身博文約禮而已<lb/>
　只是要人自去理㑹<lb/>
<pb n="KR3a0078_WYG_040-20b"/>
南軒張氏曰磨而不磷湼而不緇湏還孔子吾人只當<lb/>
　學子路如龜山晚年一出不是道要官職當時意思<lb/>
　亦是要去其間救正直到後来圍城不知救正得如<lb/>
　何磨不磷湼不緇是聖人事龜山自處地位太高爾<lb/>
　　吳晦叔言上蔡自見二先生為克己之學有一研<lb/>
　平生極愛惜遂去之然猶徃来於心其天資最高尚<lb/>
　且如此以見克己之難也程裿因言上蔡自謂後来<lb/>
　於噐物之類置之只為合要用卻無健羡心此工夫<lb/>
<pb n="KR3a0078_WYG_040-21a"/>
　極至處可謂勇矣曰上蔡偏處雖多惟其勇故工夫<lb/>
　亦極至龜山天資粹美矯厲之工少而涵養之工多<lb/>
　問游先生如何曰亞於二公<lb/>
覺軒蔡氏近思後録曰楊應之勁挺不屈自為布衣以<lb/>
　至官於朝未嘗有求於人亦未嘗假人以言色篤信<lb/>
　好學至死不變　劉質夫氣和而體莊持論不茍合<lb/>
　跬歩不忘學　李端伯胷中閎肆開發與人交洞照<lb/>
　其情和而不流時靡有爭遇事如控轡逐曲舞交屈<lb/>
<pb n="KR3a0078_WYG_040-21b"/>
　折如意　吕和叔明善志學性之所得者盡之於心<lb/>
　心之所知者踐之於身妻子刑之朋友信之鄉黨宗<lb/>
　之可謂至誠敏徳矣　和叔與人語必因其可及而<lb/>
　喻諸義治經説得於身踐而心解其文章不作於無<lb/>
　用　楊遵道孝友和易中外無間言平居無喜愠色<lb/>
　與人辨論綱振條析發微指極氷觧的破聞者欽聳<lb/>
　退而察其私言若不能出諸口蓋度不身踐不茍言<lb/>
　也　劉安節貎温望之知其有容過人無貴賤小大<lb/>
<pb n="KR3a0078_WYG_040-22a"/>
　一以誠雖忤己者未嘗見其怒色恚辭其與人遊常<lb/>
　引其所長而隂覆其不及　張思叔因讀孟子志士<lb/>
　不忘在溝壑勇士不忘䘮其元始有得處後更窮理<lb/>
　造微少能及之者　馬時中天資重厚雖勇於為義<lb/>
　而恥以釣名居朝凡所建明輙削其藁故人少知者<lb/>
西山眞氏讀書記曰吕希哲從安定胡先生於太學與<lb/>
　程先生並舎察程先生學問淵源非他人比首以師<lb/>
　禮事之由是知見日益廣大然未嘗專主一說不私<lb/>
<pb n="KR3a0078_WYG_040-22b"/>
　一門務略去枝葉一意涵養直截徑㨗以造聖人為<lb/>
　說書二年日夕勸道人主以脩身為本脩身以正心<lb/>
　誠意為主心正意誠天下自化不假他術身不能脩<lb/>
　左右之人且不能喻况天下乎其行已務自省察校<lb/>
　量以自進益晩年甞言十餘年前在楚州橋壞墮水<lb/>
　中時覺心動數年前大病已稍勝前今次疾病全不<lb/>
　動矣其自力如此甞曰攻其惡無攻人之惡蓋自攻<lb/>
　其惡日夜且自㸃檢絲毫不盡則慊於心矣豈有工<lb/>
<pb n="KR3a0078_WYG_040-23a"/>
　夫㸃檢他人耶　范淳夫甞與伊川論唐事及為唐<lb/>
　鑑盡用先生之意先生謂門人曰淳夫乃能相信如<lb/>
　此元祐中客有見伊川者几案無他書惟唐鑑一部<lb/>
　先生謂客曰三代以来無此議論　劉質夫自髫齓<lb/>
　即事明道先生程氏兄弟受學焉所授有本末所知<lb/>
　造淵微知所止矣孜孜焉不知其他也天性孝悌樂<lb/>
　善而不為異端所惑故其履也安内日加重而無交<lb/>
　戰之病故其行也果　劉安節天資近道而敏於學<lb/>
<pb n="KR3a0078_WYG_040-23b"/>
　問甞從當世賢而有道者游始以致知格物發其材<lb/>
　沉涵熟復存心養性乆之於是有得常曰堯舜之道<lb/>
　不過孝悌天下之理有一無二廼若異端則有間矣<lb/>
　　尹和靖莊正仁實不欺闇室其於聖人六經之言<lb/>
　耳順心得如出諸己　吕和叔為人質厚剛正以聖<lb/>
　門事業為己任所知信而力可及則身遂行之不復<lb/>
　疑畏故識者方之季路潛心玩理望聖賢之致尅期<lb/>
　可到自身及家自家及鄉人旁及親戚朋友皆紀其<lb/>
<pb n="KR3a0078_WYG_040-24a"/>
　行而述其事　游定夫甞問謝顯道公於外物一切<lb/>
　放得下否曰實在上面做工夫来人要富貴要他做<lb/>
　甚必湏有用處尋討用處病根將来斬㫁便沒事平<lb/>
　生未甞干人在書局亦不謁政府或勸之曰他安能<lb/>
　陶鑄我自有命在　馬伸時中崇寧中禁元祐學姦<lb/>
　人用事出其黨為諸路學使專糾其事伊川之門學<lb/>
　者無幾雖宿素從遊間以趨利叛去時中方自吏部<lb/>
　求為西京司法曹事銳然為親依之計至則因張繹<lb/>
<pb n="KR3a0078_WYG_040-24b"/>
　求見先生辭焉時中曰使伸得聞道雖死何憾况不<lb/>
　至於死乎先生聞而歎曰此眞有志者遂引而進之<lb/>
　自爾出入凡三年公暇雖風雨必一造焉靖康初為<lb/>
　御史以論汪黄誤國貶濮州監酒死嘗曰志士不忘<lb/>
　在溝壑勇士不忘䘮其元今日何時溝壑乃吾死所<lb/>
　也故其臨事奮不顧身如此又甞曰志在行道使吾<lb/>
　以富貴為心則為富貴所累使吾以妻子為念則為<lb/>
　妻子所累是道不可行也<lb/>
<pb n="KR3a0078_WYG_040-25a"/>
　　羅從彦<hi>字仲素號豫章</hi>
延平李氏曰羅先生少從審律先生吳國華學後見龜<lb/>
　山廼知舊學之差三日驚汗浹背曰幾枉過了一生<lb/>
　於是謹守龜山之學數年後方心廣體胖　先生性<lb/>
　明而脩行全而潔充之以廣大體之以仁恕精深微<lb/>
　妙多極其至漢唐諸儒無近似者至於不言而飲人<lb/>
　以和與人並立而使人化如春風發物蓋亦莫知其<lb/>
　所以然也凡讀聖賢之書粗有見識者孰不願得授<lb/>
<pb n="KR3a0078_WYG_040-25b"/>
　經門下以質所疑<lb/>
朱子曰龜山先生唱道東南士之游其門者甚衆然語<lb/>
　其潛思力行任重詣極如羅公蓋一人而已　羅先<lb/>
　生嚴毅清苦殊可畏　李先生言羅仲素春秋說不<lb/>
　及文定蓋文定才大設張羅落者大　楊道夫言羅<lb/>
　先生教學者靜坐中㸔喜怒哀樂未發謂之中未發<lb/>
　作何氣象李先生以為此意不惟於進學有力兼亦<lb/>
　是養心之要而遺書有云既思則是已發昔甞疑其<lb/>
<pb n="KR3a0078_WYG_040-26a"/>
　與前所舉有礙細㸔亦甚𦂳要不可以不攷黄直卿<lb/>
　曰此問亦甚切但程先生剖析毫釐體用明白羅先<lb/>
　生探索本原洞見道體二者皆有大功於世善觀之<lb/>
　則亦並行而不相悖矣况羅先生於靜坐觀之乃其<lb/>
　思慮未萌虚靈不昧自有以見其氣象則初無害於<lb/>
　未發蘇季明以求字為問則求非思慮不可此伊川<lb/>
　所以力辨其差也曰公雖是如此分觧羅先生説終<lb/>
　恐做病如明道亦説靜坐可以為學謝上蔡亦言多<lb/>
<pb n="KR3a0078_WYG_040-26b"/>
　著静不妨此説終是小偏才偏便做病道理自有動<lb/>
　時自有静時學者只是敬以直内義以方外見得世<lb/>
　間無處不是道理雖至微至小處亦有道理便以道<lb/>
　理處之不可專要去靜處求所以伊川謂只用敬不<lb/>
　用静便説得平也是他經歷多故見得恁地正而不<lb/>
　偏若以世之大段紛擾人觀之若㑹静得固好若講<lb/>
　學則不可有毫髪之偏也如天雄附子冷底人喫得<lb/>
　也好如要通天下喫便不可<lb/>
<pb n="KR3a0078_WYG_040-27a"/>
陳氏<hi>恊</hi>曰先生可謂有徳有言之隠君子矣當徽廟時<lb/>
　居鄉授徒守道尤篤而同郡李公侗傳其學厥後朱<lb/>
　子又得李公之傳其道遂彰明於世學者仰之如㤗<lb/>
　山北斗者其端皆自公發之公沒之後既無子孫及<lb/>
　其遺言不多見於世嘉定七年郡守劉允濟始加搜<lb/>
　訪得公所著遵堯録八卷進之於朝其書四萬言大<lb/>
　要謂藝祖開基列聖繼統若舜禹遵堯而不變至元<lb/>
　豐改制皆自王安石作俑創為功利之圗浸兆裔夷<lb/>
<pb n="KR3a0078_WYG_040-27b"/>
　之侮是其畎畆不忘君之心豈若沮溺輩素隠行怪<lb/>
　之比邪<lb/>
周氏<hi>坦</hi>曰先生不求聞逹於世胷次抱負不少槩見獨<lb/>
　得其大者所謂道徳問學之淵源上承伊洛之正派<lb/>
　下開中興以後諸儒之授受昭然不可冺也公受學<lb/>
　龜山之門其潛思力行任重詣極同門皆推敬之義<lb/>
　理之學正鬱於時一綫之緒頼是得以僅存觀其在<lb/>
　羅浮山靜坐三年所以窮天地萬物之理切實若此<lb/>
<pb n="KR3a0078_WYG_040-28a"/>
　著遵堯録一篇述皇朝相傳宏規懿範及名臣碩輔<lb/>
　論建謨畫下及元豐功利之人紛更憲度貽患國家<lb/>
　撮要提綱無非理亂安危之大者公之學其明體適<lb/>
　用略可推矣<lb/>
　　李侗<hi>字愿中號延平</hi>
朱子曰先生少遊鄉校有聲已而聞郡人羅仲素得河<lb/>
　洛之學於龜山之門遂徃學焉羅公清介絶俗雖里<lb/>
　人鮮克知之見先生從遊受業或頗非笑先生若不<lb/>
<pb n="KR3a0078_WYG_040-28b"/>
　聞從之累年受春秋中庸語孟之説從容潜玩有㑹<lb/>
　于心盡得其所傳之奥羅公少然可亟稱許焉於是<lb/>
　退而屏居山里結茅水竹之間謝絶世故餘四十年<lb/>
　簞瓢屢空怡然自適中間郡將學官聞其名而招致<lb/>
　之或遣子弟從遊受學州郡士人有以矜式焉又曰<lb/>
　先生從羅仲素學講誦之餘危坐終日以驗夫喜怒<lb/>
　哀樂未發之前氣象為何如而求所謂中者若是者<lb/>
　蓋乆之而知天下之大本眞有在乎是也蓋天下之<lb/>
<pb n="KR3a0078_WYG_040-29a"/>
　理無不由是而出既得其本則凡出於此者雖品節<lb/>
　萬殊曲折萬變莫不該攝洞貫以次融釋而各有條<lb/>
　理如川流脈絡之不可亂大而天地之所以高厚細<lb/>
　而品彚之所以化育以至於經訓之㣲言日用之小<lb/>
　物折之於此無一不得其𠂻焉由是操存益固涵養<lb/>
　益熟精明純一觸處洞然泛應曲酬發必中節又曰<lb/>
　其接後學答問窮晝夜不倦隨人淺深誘人各不同<lb/>
　而要以反身自得而可以入於聖賢之域　先生喜<lb/>
<pb n="KR3a0078_WYG_040-29b"/>
　黄太史稱濓溪胷中灑落如光風霽月為善形容有<lb/>
　道者氣象甞諷誦之而顧謂學者曰存此於胷中庶<lb/>
　幾遇事廓然而義少進矣　先生姿禀勁時氣節豪<lb/>
　邁而充養完粹無復圭角精純之氣逹於面目色温<lb/>
　言厲神定氣和語黙動靜端詳閑泰自然之中若有<lb/>
　成法平居恂恂於事若無甚可否及其酬酢事變㫁<lb/>
　以義理則有截然不可犯者　先生之道徳純備學<lb/>
　術通明求之當世殆絶倫比然不求知於世而亦未<lb/>
<pb n="KR3a0078_WYG_040-30a"/>
　甞輕以語人故上之人既莫之知而學者亦莫之識<lb/>
　是以進不獲施之於時退未及傳之於後而先生方<lb/>
　且玩其所安樂者於畎畝之中悠然不知老之將至<lb/>
　蓋所謂依乎中庸遯世不見知而不悔者先生庶幾<lb/>
　焉　先君子吏部府君亦從羅公問學與先生為同<lb/>
　門友雅敬重焉甞與沙縣鄧廸天啟語及先生鄧曰<lb/>
　愿中如氷壺秋月瑩徹無瑕非吾曹所及先君子深<lb/>
　以為知言亟稱道之　先生終日危坐而神彩精明<lb/>
<pb n="KR3a0078_WYG_040-30b"/>
　略無隤墮之氣　問先生言行曰他却不曾著書充<lb/>
　養得極好凡為學也不過是恁地涵養將去初無異<lb/>
　義只是先生晬面盎背自然不可及　先生初間也<lb/>
　是豪邁底人到後来也是磨琢之功　先生少年豪<lb/>
　勇夜醉馳馬數里而歸後来養成徐緩雖行二三里<lb/>
　路常委蛇緩歩如從容室中也問先生如何飬曰先<lb/>
　生只是潛養思索他涵養得自是别眞所謂不為事<lb/>
　物所勝者古人云終日無疾言遽色他眞個是如此<lb/>
<pb n="KR3a0078_WYG_040-31a"/>
　尋常人去近處必徐行出逺處行必稍急先生出近<lb/>
　處也如此出逺處亦只如此尋常人呌一人呌之一<lb/>
　二聲不至則聲必厲先生呌之不至聲不加於前也<lb/>
　又如坐處壁間有字某每常亦湏起頭一㸔若先生<lb/>
　則不然方其坐時固不㸔也若是欲㸔則必起就壁<lb/>
　下視之其不為事物所勝大率如此　先生居處有<lb/>
　常不作費力事所居狹隘屋宇卑小及弟子漸長逐<lb/>
　間接起又接起㕔屋亦有小書室然甚整齊瀟灑安<lb/>
<pb n="KR3a0078_WYG_040-31b"/>
　物皆有常處其制行不異於人亦嘗為任希純教授<lb/>
　延入學作職事居常無甚異同頽如也眞得龜山法<lb/>
　門　先生説一歩是一歩如説仁者其言也訒某當<lb/>
　時為之語云聖人如天覆萬物曰不要如是廣說湏<lb/>
　窮其言也訒前頭如何要得一進歩處　先生不要<lb/>
　人强行湏有見得處方行所謂灑然處然猶有偏在<lb/>
　灑落而行固好未到灑落處不成不行亦湏按本行<lb/>
　之待其著察　先生當時説學已有許多意思只為<lb/>
<pb n="KR3a0078_WYG_040-32a"/>
　説敬字不分明所以許多時無捉摸處　先生好㸔<lb/>
　論語自明而已謂孟子早是説得好了使人愛㸔了<lb/>
　他其居在山間亦殊無文字㸔讀辨正更愛㸔春秋<lb/>
　左氏初學於仲素只㸔經後侯師聖来沙縣羅邀之<lb/>
　至問伊川如何㸔云亦㸔左氏要見曲折故始㸔左<lb/>
　氏　先生有為只用蠱卦但有决烈處　先生嘗云<lb/>
　人之念慮若是於顯然過惡萌動此却易見易除却<lb/>
　怕於匹似閑底事爆起来纒繞思念將去不能除此<lb/>
<pb n="KR3a0078_WYG_040-32b"/>
　尤害事熹向来亦是如此　問先生所作李先生行<lb/>
　狀云終日危坐以驗夫喜怒哀樂之前氣象為如何<lb/>
　而求所謂中者與伊川之說若不相似曰這處是舊<lb/>
　日下得語太重今以伊川之語格之則其下工夫處<lb/>
　亦是有些子偏只是被李先生靜得極了便自見得<lb/>
　是有箇覺處不似别人今終日危坐只是且收歛在<lb/>
　此勝如奔馳若一向如此又似坐禪入定　問延平<lb/>
　先生何故驗於喜怒哀樂未發之前而求所謂中曰<lb/>
<pb n="KR3a0078_WYG_040-33a"/>
　只是要見氣象陳後之曰持守良乆亦可見未發氣<lb/>
　象曰延平即是此意又問此與楊氏體驗於未發之<lb/>
　前者異同如何曰這箇亦有些病那體驗字是有箇<lb/>
　思量了便是已發若觀時恁著意㸔便也是已發問<lb/>
　此體驗是著意觀只恁平常否曰此亦是以不觀觀<lb/>
　之　論李先生之學常在目前曰只是君子戒謹所<lb/>
　不覩恐懼所不聞便自然常存顔子非禮勿視聽言<lb/>
　動正是如此　問延平静坐之説聞先生頗不以為<lb/>
<pb n="KR3a0078_WYG_040-33b"/>
　然如何曰此亦難説靜坐理㑹道理自不妨只是討<lb/>
　要静坐則不可若理㑹得道理明透自然是靜常見<lb/>
　先生説舊見羅先生説春秋頗覺不甚好不知到羅<lb/>
　浮極静後又理㑹得如何某心常疑之以今觀之是<lb/>
　如此蓋心下熱閙如何㸔得道理出　人若著些利<lb/>
　害便不免開口告人却與不學之人何異向見李先<lb/>
　生説若大段排遣不去只思古人所遭患難有大不<lb/>
　可堪者持以自比則亦可以少安矣始者甚卑其説<lb/>
<pb n="KR3a0078_WYG_040-34a"/>
　以為何至如此後来臨事却覺有得力處不可忽也<lb/>
　　舊見先生說少從師友幸有所聞中間無講習之<lb/>
　助幾成廢墮然頼天之靈此箇道理時常在心目間<lb/>
　未甞敢忘此可見其持守之功矣然則所見安得而<lb/>
　不精所養安得而不熟耶　某舊見先生時説得無<lb/>
　限道理也曾去學禪先生云汝恁地懸空理㑹得許<lb/>
　多面前事却又理㑹不得道亦無𤣥妙只在日用間<lb/>
　著實做工夫處理㑹便自見得後来方曉得他說故<lb/>
<pb n="KR3a0078_WYG_040-34b"/>
　今日不至無理㑹耳　祭先生文曰道喪千載兩程<lb/>
　勃興有的其緒龜山是承龜山之南道則與俱有覺<lb/>
　其徒望門以趨惟時豫章傳得其宗一簞一瓢凛然<lb/>
　髙風猗歟先生果自得師身世兩忘惟道是資精義<lb/>
　造約窮深極微凍觧冰釋發於天機乾端坤倪鬼秘<lb/>
　神彰風霆之變日月之光爰暨山川草木昆蟲人倫<lb/>
　之正王道之中一以貫之其外無餘縷析毫差其分<lb/>
　則殊體用渾圓隠顯昭融萬變並酬浮雲太空仁孝<lb/>
<pb n="KR3a0078_WYG_040-35a"/>
　友弟灑落誠明清通和樂展也大成婆娑丘林世莫<lb/>
　我知優哉游哉卒歳以嬉迨其季年徳盛道尊有来<lb/>
　摳衣發其蔽昏侯伯聞風擁篲以迎大本大經是度<lb/>
　是程税駕云初講議有端疾病乗之醫窮技殫嗚呼<lb/>
　先生而止於斯命之不融誰實尸之合散屈伸消息<lb/>
　滿虚廓然大公與化為徒古今一息曷計短長物我<lb/>
　一身孰為窮通嗟惟聖學不絶如綫先生得之既厚<lb/>
　以全進未獲施退未及傳殉身已歿孰云非天熹也<lb/>
<pb n="KR3a0078_WYG_040-35b"/>
　小生丱角趨拜恭惟先君實共源派誾誾侃侃歛袵<lb/>
　推先冰壺秋月謂公則然施及後人敢渝斯志從遊<lb/>
　十年誘掖諄至春山朝榮秋堂夜空即事即理無幽<lb/>
　不窮相期日深見勵彌切蹇歩方休鞭䋲以掣安車<lb/>
　署行過我衡門返斾相遭凉秋已分熹於此時適有<lb/>
　命召問所宜言反覆教詔最後有言吾子勉之凡茲<lb/>
　衆理子所自知奉以周旋幸勿失墜歸裝朝嚴訃音<lb/>
　夕至失聲長號淚落懸泉何意斯言而决終夭病不<lb/>
<pb n="KR3a0078_WYG_040-36a"/>
　舉扶沒不飯含奔走後人死有餘憾儀刑永隔卒業<lb/>
　無期墜緒茫茫孰知我悲伏哭柩前奉奠以贄不忘<lb/>
　者存鍳此誠意<lb/>
　　胡安國<hi>字康侯諡文定峯子寅字明仲號致堂宏字仁仲號五  附</hi>
上蔡謝氏嘗語朱震曰胡康侯正如大冬嚴雪百草萎<lb/>
　死而松柏挺然獨秀也使其困阨如此乃天將降大<lb/>
　任焉耳<lb/>
河東侯氏曰視不義富貴如浮雲者當今天下胡康侯<lb/>
<pb n="KR3a0078_WYG_040-36b"/>
　一人耳<lb/>
朱子曰公傳道伊洛志在春秋著書立言格君垂後所<lb/>
　以明天理正人心扶三綱叙九法者深切著明體用<lb/>
　該貫而其正色危言據經論事剛大正直之氣亦無<lb/>
　所愧於古人　問文定却是卓然有立所謂非文王<lb/>
　猶興者曰固是資質好然在太學多聞先生師友之<lb/>
　訓所以能然其學問多得頴昌靳裁之啟發又曰後<lb/>
　来得之上蔡者多　文定公傳家録議論極有力可<lb/>
<pb n="KR3a0078_WYG_040-37a"/>
　以律貪起懦但以上功夫不到　文定云知至故能<lb/>
　知言意誠故能養氣此語好又云豈有見理已明而<lb/>
　不能處事者此語亦好　問文定之學與董仲舒如<lb/>
　何曰文定却信得於己者可以施於人學於古者可<lb/>
　以行於今其他人皆謂得於己者不可施於人學於<lb/>
　古者不可行於今所以淺陋然文定比之仲舒較淺<lb/>
　仲舒比似古人又淺　文定大綱説得正微細處五<lb/>
　峯尤精大綱却有病　致堂議論英發人物偉然向<lb/>
<pb n="KR3a0078_WYG_040-37b"/>
　甞侍之坐見其數盃後歌孔明出師表誦張才叔自<lb/>
　靖人自獻于先王義陳了翁奏狀等可謂豪傑之士<lb/>
　也讀史管見乃嶺表所作當時並無一冊文字隨行<lb/>
　只是記憶所以其間有牴牾處　致堂説道理無人<lb/>
　及得他以他才氣甚麽事做不得只是不通檢㸃如<lb/>
　何做得事成我欲做事事未起而人已檢㸃我矣<lb/>
　五峯善思然思過處亦有之知言疑議大端有八性<lb/>
　無善惡心為己發仁以用言心以用盡不事涵養先<lb/>
<pb n="KR3a0078_WYG_040-38a"/>
　務知識氣象廹狹語論過髙　問知言論中誠仁如<lb/>
　何曰中者性之道言未發也誠者命之道言實理也<lb/>
　仁者心之道言發動之端也問道字疑可改為徳字<lb/>
　曰亦可<hi>一云但言其自然則謂之道言其實體則謂之徳</hi>徳字較𦂳然他是<lb/>
　特地下此寛字伊川答吕與叔書亦云中者性之徳<lb/>
　近之吕伯恭云知言勝正䝉似此等處誠然但不能<lb/>
　純如此處爾又問中誠仁一而已何必别言曰理固<lb/>
　未嘗不同但聖賢說一箇物字時且隨處説他那一<lb/>
<pb n="KR3a0078_WYG_040-38b"/>
　箇意思自是他一箇字中便有箇正意義如此不可<lb/>
　混説聖賢書初便不用許多了學者亦宜各隨他說<lb/>
　處㸔之方得見他所説字本相<hi>如誠如中如仁</hi>若便只混㸔<lb/>
　則下梢都㸔不出　問誠者性之徳曰何者不是性<lb/>
　之徳如仁義禮智皆是恁地説較不切不如胡氏誠<lb/>
　者命之道乎説得較近傍　問誠者物之終始而命<lb/>
　之道曰誠是實理徹上徹下只是這箇生物都從那<lb/>
　上做来萬物流形天地之間都是那底做　誠者命<lb/>
<pb n="KR3a0078_WYG_040-39a"/>
　之道中者性之道仁者心之道此數句說得密如何<lb/>
　大本處却含糊了以性為無善惡天理人欲都混了<lb/>
　故把做同體問同行語如何曰此却是只就事言之<lb/>
　黄直卿曰他既以性無善惡何故云中者性之道曰<lb/>
　他也把中做無善惡　人有不仁心無不仁此語有<lb/>
　病且如顔子其心三月不違仁若纔違仁其心便不<lb/>
　仁矣豈可謂心無不仁　伊川初嘗言曰凡言心者<lb/>
　皆指已發而言後復曰此説未當五峯却守其前說<lb/>
<pb n="KR3a0078_WYG_040-39b"/>
　以心為已發性為未發將心性二字對説知言中如<lb/>
　此處甚多　知言固有好處然亦大有差失如論性<lb/>
　却曰不可以善惡辨不可以是非分既無善惡又無<lb/>
　是非則是告子湍水之說爾如曰好惡性也君子好<lb/>
　惡以道小人好惡以已則是以好惡説性而道在性<lb/>
　外矣不知此理却從何而出問所謂探視聽言動無<lb/>
　息之際可以㑹情此猶告子生之謂性之意否曰此<lb/>
　語亦有病下文謂道義明著孰知其為此心物欲誘<lb/>
<pb n="KR3a0078_WYG_040-40a"/>
　引孰知其為人欲便以道義對物欲却是性中本無<lb/>
　道義逐旋扵此處攙入兩端則是性亦可以不善言<lb/>
　矣如曰性也者天地鬼神之奥也善不足以名之况<lb/>
　惡乎孟子説性善云者歎美之辭不與惡對其所謂<lb/>
　天地鬼神之奥言語亦大故誇逞某嘗謂聖賢言語<lb/>
　自是平易如孟子尚有些險處孔子則直是平實不<lb/>
　與惡對之説本是龜山與總老相遇因論孟子説性<lb/>
　曾有此言文定往往得之龜山故有是言然總考當<lb/>
<pb n="KR3a0078_WYG_040-40b"/>
　時之語猶曰渾然至善不與惡對猶未甚失性善之<lb/>
　意今去其渾然至善之語而獨以不與惡對為歎美<lb/>
　之辭則其失逺矣如論齊王之愛牛此良心之苗裔<lb/>
　因私欲而見者以答求放心之問然雞犬之放則固<lb/>
　有去而不可收之理人之放心只知求之則良心在<lb/>
　此矣何必等待天理發見扵物欲之間然後求之如<lb/>
　此則中間空闕多少去處正如屋下失物直待去城<lb/>
　外求也愛牛之事孟子只就齊王身上説若施之他<lb/>
<pb n="KR3a0078_WYG_040-41a"/>
　人則不可况操存涵養皆是平日工夫豈有等待發<lb/>
　見然後操存之理今胡氏子弟議論每每好髙要不<lb/>
　在人下纔説心便不説用心以為心不可用至如易<lb/>
　𫝊中有連使用心字處皆塗去用字某以為孟子所<lb/>
　謂堯舜之治天下豈無所用其心哉何獨不可以用<lb/>
　言也　黄直卿言五峯説性云好惡性也本是要説<lb/>
　得高不知却反説得低了曰依舊是氣質上説某常<lb/>
　要與他改云所以好惡者性也　好惡性也既有好<lb/>
<pb n="KR3a0078_WYG_040-41b"/>
　即具善有惡即具惡若只云有好惡而善惡不定扵<lb/>
　其中則是性中理不定也既曰天便有天命天討<lb/>
　知言云凡人之生粹然天地之心道義全具無適無<lb/>
　莫不可以善惡辨不可以是非分無過也無不及也<lb/>
　此中之所以名也即告子性無善無不善之論也唯<lb/>
　伊川性即理也一句甚切至　問五峯言天命不囿<lb/>
　扵善不可以人欲對曰天理固無對然有人欲則天<lb/>
　理便不得不與人欲對為消長善亦本無對然既有<lb/>
<pb n="KR3a0078_WYG_040-42a"/>
　惡則善便不得不與惡對為盛衰且謂天命不囿於<lb/>
　物可也謂不囿扵善則不知天之所以為天矣謂惡<lb/>
　不足以言性可也謂善不足以言性則不知善之所<lb/>
　從來矣　好善而惡惡人之性也為有善惡故有好<lb/>
　惡善惡字重好惡字輕君子順其性小人拂其性五<lb/>
　峯言好惡性也君子好惡以道小人好惡以欲是好<lb/>
　人之所惡惡人之所好亦是性也而可乎　問天理<lb/>
　人欲同體異用之説如何曰當然之理人合恁地底<lb/>
<pb n="KR3a0078_WYG_040-42b"/>
　便是體故仁義禮智為體如五峯之説則仁與不仁<lb/>
　義與不義禮與不禮智與不智皆是性如此則性乃<lb/>
　一箇大人欲窠子其説乃與東坡子由相似是大鑿<lb/>
　脱非小失也同行異情一句却説得去又曰胡氏之<lb/>
　病在扵説性無善惡體中只有天理無人欲謂之同<lb/>
　體則非也同行異情蓋亦有之如口之於味目之於<lb/>
　色耳之於聲鼻之於臭四肢之於安佚聖人與常人<lb/>
　皆如此是同行也然聖人之情不溺於此所以與常<lb/>
<pb n="KR3a0078_WYG_040-43a"/>
　人異耳問聖賢不視惡色不聼惡聲此則非同行者<lb/>
　曰彼亦就其同行處説耳某謂聖賢立言處處皆通<lb/>
　必不若胡氏之偏也龜山云天命之謂性人欲非性<lb/>
　也胡氏不取其説是以人欲為性矣此其甚差者也<lb/>
　又曰天理人欲如何同體得如此却是性可以為善<lb/>
　亦可以為惡却是一團人欲窠子將甚麽做體却是<lb/>
　韓愈説性自好言人之為性有五仁義禮智信是也<lb/>
　指此五者為性却説得是性只是一箇至善道理萬<lb/>
<pb n="KR3a0078_WYG_040-43b"/>
　善總名才有一毫不善自是情之流放處如何却與<lb/>
　人欲同體今人全不去看　人學當勉不可據見定<lb/>
　盖道理無窮人之思慮有限若只守所得以為主則<lb/>
　其所墮扵偏者不復能自明也如五峯只就其上成<lb/>
　就所學亦只是忽而不詳細反復也　明仲嘗畏五<lb/>
　峯議論精確五峯亦嘗不有其兄嘗欲焚其論語解<lb/>
　并讀史管見以今觀之殊不然如論語管見中雖有<lb/>
　粗處亦多明白至五峯議論反以好高之過得一説<lb/>
<pb n="KR3a0078_WYG_040-44a"/>
　便説其實與這物事都不相干渉便説得無着落五<lb/>
　峯辨疑孟子之説周遮全不分曉若是恁地分䟽孟子<lb/>
　剗地沈淪不能得出世　明仲甚畏仁仲議論明仲<lb/>
　亦自信不及盖人不可不遇敵己之人仁仲當時無<lb/>
　有能當之者故恣其言説出來然今觀明仲説較平<lb/>
　正<lb/>
南軒張氏曰文定雖不及河南之門然與㳺楊謝逰而<lb/>
　講扵其説其自得之奥在於春秋被遇明時執經入<lb/>
<pb n="KR3a0078_WYG_040-44b"/>
　侍正大之論竦動當世所以扶三綱明大義抑邪説<lb/>
　正人心亦可謂有功於斯文矣　五峯先生優游南<lb/>
　山之下餘二十年玩心神明不捨晝夜力行所知親<lb/>
　切至到析太極精㣲之旨窮皇王制作之原綜事物<lb/>
　扵一原貫古今於一息指人欲之偏以見天理之全<lb/>
　即形而下者而發無聲無臭之妙使學者驗端倪之<lb/>
　不逺而造髙深之無極體用該備可舉而行先生之<lb/>
　扵斯道可謂見之明而擴之至矣　知言一書乃其<lb/>
<pb n="KR3a0078_WYG_040-45a"/>
　平日之所自著其言約其義精誠道學之樞要制治<lb/>
　之蓍龜也　序五峯文集曰先生非有意於為文者<lb/>
　也其一時歌咏之所發葢所以紓寫其性情而其他<lb/>
　述作與夫問答往來之書又皆所以明道義而參異<lb/>
　同非若世之為文者徒従事扵言語之間而已也粤<lb/>
　自蚤嵗服膺文定公之教至于没齒惟其進徳之日<lb/>
　新故其發見扵詞氣議論之間者亦月異而嵗不同<lb/>
　雖然以先生之學而不得大施扵時又不幸僅得中<lb/>
<pb n="KR3a0078_WYG_040-45b"/>
　夀其見扵文字間者復止扵此豈不甚可歎息至其<lb/>
　所志之逺所造之深綱領之大義理之精後之人亦<lb/>
　可以推而得焉<lb/>
　<lb/>
　<lb/>
　<lb/>
　<lb/>
　性理大全書卷四十<lb/>
</p>
<p>
</p>
  </div>
</body>
</text>
</TEI>
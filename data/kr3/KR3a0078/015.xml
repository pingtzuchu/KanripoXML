<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>性理大全書卷十五</head> <lb/>
    <p>
<pb n="KR3a0078_WYG_015-1a"/>
欽定四庫全書<lb/>
　性理大全書卷十五<lb/>
　易學啟䝉二<lb/>
　　原卦畫第二<lb/>
古者庖羲氏之王天下也仰則觀象於天俯則觀法於<lb/>
地觀鳥獸之文與地之宜近取諸身逺取諸物於是始<lb/>
作八卦以通神明之徳以類萬物之情<lb/>
易有太極是生兩儀兩儀生四象四象生八卦<lb/>
<pb n="KR3a0078_WYG_015-1b"/>
　大傳又言庖羲畫卦所取如此則易非獨以河圖而<lb/>
　作也盖盈天地之間莫非太極隂陽之妙聖人於此<lb/>
　仰觀俯察逺求近取固有以超然而黙契於其心矣<lb/>
　故自兩儀之未分也渾然太極而兩儀四象六十四<lb/>
　卦之理已粲然於其中自太極而分兩儀則太極固<lb/>
　太極也兩儀固兩儀也自兩儀而分四象則兩儀又<lb/>
　為太極而四象又為兩儀矣自是而推之由四而八<lb/>
　由八而十六由十六而三十二由三十二而六十四<lb/>
<pb n="KR3a0078_WYG_015-2a"/>
　以至於百千萬億之無窮雖其見於摹畫者若有先<lb/>
　後而出於人為然其已定之形已成之勢則固已具<lb/>
　於渾然之中而不容毫髪思慮作為於其間也程子<lb/>
　所謂加一倍法者可謂一言以蔽之而邵子所謂畫<lb/>
　前有易者又可見其真不妄矣世儒於此或不之察<lb/>
　往往以為聖人作易盖極其心思探索之巧而得之<lb/>
　甚者至謂凡卦之畫必由蓍而後得其誤益以甚矣<lb/>
　　<hi>朱子曰伏羲觀鳥獸之文與地之宜那時未有文字只是仰觀俯察而已想聖人心細雖以鳥獸羽</hi>
<pb n="KR3a0078_WYG_015-2b"/>
　　<hi>毛之㣲也盡察得有隂陽今人心粗如何見得或曰伊川見免曰察此亦可以畫卦便是此義曰就</hi>
　　<hi>這一端上亦可以見凡草木鳥獸無不有隂陽所王昭素云與地之間諸本多有天字俯仰逺近</hi>
　　<hi>取不一然不過以驗隂陽消息兩端而已義太極兩儀四象八卦此乃學易綱領開卷苐一  孔子</hi>
　　<hi>發明伏羲畫卦自然之形體孔子而後千載不傳惟康莭明道二先生知之盖康莭始傳先天之學</hi>
　　<hi>而得其説且以此為伏羲之易也説卦天地㝎位一章先天圖乾一至坤八之序皆本於此然康節</hi>
　　<hi>猶不肯大段説破易之心髓全在此處不敢容易輕説其意非偶然也明道以為加一倍法其發明</hi>
　　<hi>孔子之言又可謂最切要矣可節齋蔡氏曰聖人之卦精可以通神明之徳粗  以類萬物之情神</hi>
　　<hi>明之徳不可見者也故曰通萬物之情可見者也故曰類  雲荘劉氏曰易畫生於太極故其理為</hi>
<pb n="KR3a0078_WYG_015-3a"/>
　　<hi>天下之至精易畫原於圖書故其數為天下之至變太極理也形而上者也必有所依而後立故雖</hi>
　　<hi>不雜乎圖書之數而亦不離乎圖書之數則圖書之數以作易而太極之理行乎其中矣繫辭論聖</hi>
　　<hi>人作易之由又有及於觀察求取則雖非獨以圖書而作其實因圖書之數而後决之耳太極為理</hi>
　　<hi>之原圖書為數之祖理之與數本非有二致也合而觀之斯可矣  玉齋胡氏曰仰則觀象於天即</hi>
　　<hi>所謂仰以觀于天文日月星辰皆是也俯則觀法于地即所謂俯以察于地理山林川澤皆是也鳥</hi>
　　<hi>獸之文羽毛之屬地之宜草木之屬神明之徳如健順動止之性萬物之情如雷風山澤之象也朱</hi>
　　<hi>子云畫卦只是一分為二莭節如此以至於無窮葢以凡一為極凡兩為儀所謂一者非専指生兩</hi>
　　<hi>儀之太極所為兩者非専指太極所生之兩儀兩儀分為四象則兩儀為一而四象為兩矣四象分</hi>
<pb n="KR3a0078_WYG_015-3b"/>
　　<hi>為八卦則四象為一而八卦又為兩矣自是推之以至于不窮皆此一之分為兩爾</hi>
<pb n="KR3a0078_WYG_015-4a"/>
　　　　　易有太極<lb/>
　　　　　　太極者象數未形而其理已具之稱形器<lb/>
　　　　　　已具而其理无朕之目在河圖洛書皆虚<lb/>
　　　　　　中之象也周子曰无極而太極邵子曰道<lb/>
　　　　　　為太極又曰心為太極此之謂也<lb/>
　　　　　　　<hi>玉齋胡氏曰畫前之易一太極耳横圖所該儀象卦以至六十四者皆自此而</hi>
　　　　　　　<hi>生也象數未形者言圖書未出卦畫未立而其理已具者言所以為是兩儀四</hi>
　　　　　　　<hi>象八卦之理已渾然備具所謂不雜乎隂陽之太極也形器已具者言圖書既</hi>
<pb n="KR3a0078_WYG_015-4b"/>
　　　　　　　<hi>出卦畫既立而其理无朕者言雖有是儀象卦之畫而其所以然之理又初无</hi>
　　　　　　　<hi>聲臭之可求所謂不離乎隂陽之太極也圖書虚中見前篇</hi>
　　　　　是生兩儀<lb/>
　　　　　　太極之判始生一竒一偶而為一畫者二<lb/>
　　　　　　是為兩儀其數則陽一而隂二在河圖洛<lb/>
　　　　　　書則竒偶是也周子所謂太極動而生陽<lb/>
　　　　　　動極而靜靜而生隂静極復動一動一靜<lb/>
　　　　　　互為其根分隂分陽兩儀立焉邵子所謂<lb/>
　　　　　　一分為二者皆謂此也<lb/>
<pb n="KR3a0078_WYG_015-4b"/>
　　　　　　　<hi>玉齋胡氏曰朱子答程可久云如所論兩儀有曰乾之畫竒坤之畫偶只此乾坤字</hi>
　　　　　　　<hi>便未穏當葢儀匹也如俗語所謂一䨇一對云耳自此再變至苐三畫八卦已成方</hi>
　　　　　　　<hi>有乾坤之名當其為一畫之時方有一竒一偶只可謂之隂陽未得謂之乾坤也</hi>
<pb n="KR3a0078_WYG_015-5a"/>
　　　　　兩儀生四象<lb/>
　　　　　　兩儀之上各生一竒一偶而為二畫者四<lb/>
　　　　　　是為四象其位則太陽一少隂二少陽三<lb/>
　　　　　　太隂四其數則太陽九少隂八少陽七太<lb/>
　　　　　　隂六以河圖言之則六者一而得於五者<lb/>
　　　　　　也七者二而得於五者也八者三而得於<lb/>
　　　　　　五者也九者四而得於五者也以洛書言<lb/>
　　　　　　之則九者十分一之餘也八者十分二之<lb/>
<pb n="KR3a0078_WYG_015-5b"/>
　　　　　　餘也七者十分三之餘也六者十分四之<lb/>
　　　　　　餘也周子所謂水火木金邵子所謂二分<lb/>
　　　　　　為四者皆謂此也<lb/>
　　　　　　　<hi>玉齋胡氏曰兩儀生四象者陽儀上生一畫陽二謂之太陽一象又生一畫隂</hi>
　　　　　　　<hi>□謂之少隂一象隂儀上生一畫陽□謂之少陽一象又生一畫隂□謂之太</hi>
　　　　　　　<hi>隂一象朱子云一隂一陽有各生一隂一陽之象或問其義云一物上自各有</hi>
　　　　　　　<hi>隂陽如人之男女隂陽已具逐人身上又各有這隂陽血是隂氣是陽如晝夜</hi>
　　　　　　　<hi>之間晝為陽夜為隂而晝自午後又為隂夜自子半後又屬陽此便是隂陽有</hi>
　　　　　　　<hi>各生隂陽之象隂陽各生隂陽則是四象也其此之謂矣四象既立太陽居一</hi>
<pb n="KR3a0078_WYG_015-5b"/>
　　　　　　　<hi>含九少隂居二舎八少陽居三含七太隂居四含六朱子云因一二三四便見</hi>
　　　　　　　<hi>九八七六最妙盖數不過十無如此恰好這皆是造化自然都遏他不住惟此</hi>
　　　　　　　<hi>義先儒未曽發圖書六七八九之象見前篇太極圖以水隂盛為太隂火陽盛</hi>
<pb n="KR3a0078_WYG_015-6a"/>
</p>
<p>
<pb n="KR3a0078_WYG_015-7a"/>
　　　　　四象生八卦<lb/>
　　　　　　四象之上各生一竒一偶而為三畫者八<lb/>
　　　　　　於是三才畧具而有八卦之名矣其位則<lb/>
　　　　　　乾一兑二離三震四巽五坎六艮七坤八<lb/>
　　　　　　在河圖則乾坤離坎分居四實兑震巽艮<lb/>
　　　　　　分居四虛在洛書則乾坤離坎分居四方<lb/>
　　　　　　兑震巽艮分居四隅周禮所謂三易經卦<lb/>
　　　　　　皆八大𫝊所謂八卦成列邵子所謂四分<lb/>
<pb n="KR3a0078_WYG_015-7b"/>
　　　　　　為八者皆指此而言也<lb/>
　　　　　　　<hi>玉齋胡氏曰朱子云四象生八卦者太陽之上生一陽則為☰而名乾生一隂</hi>
　　　　　　　<hi>則為☱而名兑少隂之上生一陽則為☲而為離生一隂則為☳而名震少陽</hi>
　　　　　　　<hi>之上生一陽則為☴而名巽生一隂則為☵而名坎太隂之上生一陽則為☶</hi>
　　　　　　　<hi>而名艮生一隂則為☷而名坤所謂乾一兑二離三震四巽五坎六艮坤八者</hi>
　　　　　　　<hi>盖謂此也圖書分八卦詳見前篇周禮太卜掌三易之法夏曰連山商曰歸蔵</hi>
　　　　　　　<hi>周曰周易其經卦皆八也少又按朱子云太隂太陽交而生艮兑  隂少陽交</hi>
　　　　　　　<hi>而生震巽坎離不交各得本畫坎離之交在苐二畫兩儀生四象時交了老陽</hi>
　　　　　　　<hi>過去交隂老隂過來交陽便是兑艮上苐三畫隂隂少陽交便是震巽上苐三</hi>
<pb n="KR3a0078_WYG_015-7b"/>
　　　　　　　<hi>畫所以知其如此者他這位次相挨傍葢以太陽過去交太隂則生艮上爻之</hi>
　　　　　　　<hi>陽太隂過來交太陽則生兑上爻之隂乾坤不言交而生者以上爻陽生於太</hi>
　　　　　　　<hi>陽隂生于太隂於交之義無取也少隂交少陽則生震上爻之隂少陽交少隂</hi>
<pb n="KR3a0078_WYG_015-8a"/>
</p>
<p>
<pb n="KR3a0078_WYG_015-9a"/>
　　　　　　八卦之上各生一竒一偶而為四畫者十<lb/>
　　　　　　六於經无見邵子所謂八分為十六者是<lb/>
　　　　　　也又為兩儀之上各加八卦又為八卦之<lb/>
　　　　　　上各加兩儀也<lb/>
　　　　　　　<hi>玉齋胡氏曰兩儀之上各加八卦者以八陽八隂為兩儀是苐一畫為兩儀也</hi>
　　　　　　　<hi>兩儀之上各有八卦陽儀八卦隂儀八卦二八一十有六是為上三畫皆八卦</hi>
　　　　　　　<hi>也八卦之上各加兩儀者乾兑離震巽坎艮坤各二卦毎二卦之上各有一竒</hi>
　　　　　　　<hi>一偶為兩儀是自苐三畫為八卦八卦之上各有兩儀亦自八分為十六苐四</hi>
<pb n="KR3a0078_WYG_015-9b"/>
　　　　　　　<hi>畫皆兩儀也</hi>
<pb n="KR3a0078_WYG_015-10a"/>
　　　　　　四畫之上各生一竒一偶而為五畫者三<lb/>
　　　　　　十二邵子所謂十六分為三十二者是也<lb/>
　　　　　　又為四象之上各加八卦又為八卦之上<lb/>
　　　　　　各加四象也<lb/>
　　　　　　　<hi>玉齋胡氏曰四象之上各加八卦者苐一畫十六陽十六隂為兩儀第二畫各</hi>
　　　　　　　<hi>八陽八隂為四象四象之上各有八卦上三畫皆八卦也八卦之上各加四象</hi>
　　　　　　　<hi>者下三畫乾兑離震巽坎艮坤各四卦上各有兩竒兩偶為兩儀苐四畫也毎</hi>
　　　　　　　<hi>兩儀之上各有一竒一偶為四象苐五畫也</hi>
<pb n="KR3a0078_WYG_015-11a"/>
</p>
<p>
<pb n="KR3a0078_WYG_015-12a"/>
　　　　　　五畫之上各生一竒一偶而為六畫者六<lb/>
　　　　　　十四則兼三才而兩之而八卦之乘八卦<lb/>
　　　　　　亦周於是六十四卦之名立而易道大成<lb/>
　　　　　　矣周禮所謂三易之别皆六十有四大𫝊<lb/>
　　　　　　所謂因而重之爻在其中矣邵子所謂三<lb/>
　　　　　　十二分為六十四者是也若於其上各卦<lb/>
　　　　　　又生一竒一偶則為七畫者百二十八矣<lb/>
　　　　　　七畫之上又各生一竒一偶則為八畫者<lb/>
<pb n="KR3a0078_WYG_015-12b"/>
　　　　　　二百五十六矣八卦之上又各生一竒一<lb/>
　　　　　　偶則為九畫者五百十二矣九畫之上又<lb/>
　　　　　　各生一竒一偶則為十畫者千二十四矣<lb/>
　　　　　　十畫之上又各生一竒一偶則為十一畫<lb/>
　　　　　　者二千四十八矣十一畫之上又各生一<lb/>
　　　　　　竒一偶則為十二畫者四千九十六矣此<lb/>
　　　　　　焦貢易林變卦之數盖以六十四乘六十<lb/>
　　　　　　四也今不復為圖於此而畧見苐四篇中<lb/>
　　　　　　若自十二畫上又各生一竒一偶累至二<lb/>
<pb n="KR3a0078_WYG_015-12b"/>
　　　　　　十四畫則成千六百七十七萬七千二百<lb/>
　　　　　　一十六變以四千九十六自相乘其數亦<lb/>
　　　　　　與此合引而申之葢未知其所終極也雖<lb/>
<pb n="KR3a0078_WYG_015-13a"/>
　　　　　　未見其用處然亦足以見易道之無窮矣<lb/>
　　　　　　　<hi>玉齋胡氏曰朱子荅袁機仲云第六畫者八卦之八卦也又云聖人當初亦不</hi>
　　　　　　　<hi>恁地思量只是畫一個陽一箇隂只管恁地去自一而二二而四四而八八而</hi>
　　　　　　　<hi>十六十六而三十二三十二而六十四既成箇物事自然如此齊整皆是天地</hi>
　　　　　　　<hi>本然之妙元如此但畧假聖人手畫出來至哉言也</hi>
<pb n="KR3a0078_WYG_015-14a"/>
</p>
<p>
<pb n="KR3a0078_WYG_015-15a"/>
</p>
<p>
<pb n="KR3a0078_WYG_015-16a"/>
　　<hi>朱子曰凡此非某之説乃康莭之説非康莭之説乃希夷之説非希夷之説乃孔子之説但當日諸</hi>
　　<hi>儒既失其𫝊而方外之説隂相付受以為丹竈之術至於希夷康節乃反之于易而後其説始得復</hi>
　　<hi>明於世然與今周易次苐行列多不同者故聞者創見而不之信但據見行周易縁文生義穿鑿破</hi>
　　<hi>碎有不勝其杜譔者此啟蒙之書所為作也若能虛心遜志以求其通曉玩之久熟則天地變化之</hi>
　　<hi>神隂陽消長之妙自将了然於心目之間而有以識其奥矣  易中七八九六之數向來只從揲蓍</hi>
　　<hi>處推起雖亦脗合然終覺曲折太多不甚簡易疑非所以得數之原因㸔四象次第葢因一二三四</hi>
　　<hi>㨗徑葢因一二三四便見六七八九老陽位一便含九少隂位二便含八少陽位三便含七老隂位</hi>
　　<hi>四便含六數不過十惟此一義先儒未曽發先儒但説中間進退而已  太極兩儀四象八卦生出</hi>
<pb n="KR3a0078_WYG_015-16b"/>
　　<hi>次第位置行列不待安排而粲然有序以至于第四分而為十六苐五分而為三十二苐六分而為</hi>
　　<hi>六十四則其因而重之亦不待用意推排而與前之三分焉者未嘗不脗合也比之並累三以為乾</hi>
　　<hi>連疊三隂以為坤然後以意交錯而成六子又先畫八卦於内復畫八卦於外以旋相加而為六十</hi>
　　<hi>四卦者其出于天理之自然與人為之造作葢不同矣  四象之名所包甚廣大抵須以兩畫相重</hi>
　　<hi>四位成列者為正而一二三四者其位之次也七八九六者其數之實也其以隂陽剛柔分之者合</hi>
　　<hi>天地而言也其以隂陽太少分之者専以天道而言也若専以地道言之則剛柔又自有太少矣推</hi>
　　<hi>而廣之縱横錯綜凡是一物無不各有四者之象不但此數者而已矣</hi>
<pb n="KR3a0078_WYG_015-17a"/>
</p>
<p>
<pb n="KR3a0078_WYG_015-18a"/>
</p>
<p>
<pb n="KR3a0078_WYG_015-19a"/>
　　<hi>朱子曰自有易以來只有邵子説得此圖如此齊整如楊雄太𤣥便零星補凑得可笑若不補又却</hi>
　　<hi>欠四分之一補得來又却多四分之三如潜虚之數用五只似如今算位一般其直一畫則五也下</hi>
　　<hi>横一畫則為六横二畫則為七葢亦補凑之書也○先天圖真是精微不起於邵子希夷以前元有</hi>
　　<hi>只是秘而不傳次苐是方士輩所相傳授參同契極中所言亦有些意思○黄氏瑞節曰先天圖與太</hi>
　　<hi>圖同時而出周邵二子不相聞則二圖亦不相通此勿論也陳瑩中云司馬文正與康莭同時友善</hi>
　　<hi>而未嘗有一言及先天之學邵伯温云伊川在康節時於先天之學非不問不語之也即二先生之</hi>
　　<hi>論則先天圖在當時豈猶未甚著耶陳瑩中云先天之學以心為本其在經世書者康節之餘事耳</hi>
　　<hi>又云闡先聖之幽微先天之顯不在康莭之書乎然朱子以前表章尊敬此圖者了翁為有見也</hi>
<pb n="KR3a0078_WYG_015-19b"/>
　　<hi>又按㑹稽嚴氏譔先天圖義葢取先天之圓圖分為二十四又取方圖分為二十四其説曰乾一兑</hi>
　　<hi>二離三震四巽五坎六艮七坤八大分小分内分外分横分直分左分右分正分斜分不差毫釐無</hi>
　　<hi>往不合已撮取入諸圖書類云</hi>
天地定位山澤通氣雷風相薄水火不相射八卦相錯<lb/>
數往者順知來者逆是故易逆數也<lb/>
雷以動之風以散之雨以潤之日以煊之艮以止之兑<lb/>
以説之乾以君之坤以藏之<lb/>
　邵子曰此一節明伏羲八卦也八卦相錯者明交相<lb/>
<pb n="KR3a0078_WYG_015-20a"/>
　錯而成六十四也數往者順若順天而行是左旋也<lb/>
　皆已生之卦也故云數往也知來者逆若逆天而行<lb/>
　是右行也皆未生之卦也故云知來也夫易之數由<lb/>
　逆而成矣此一節直解圖意若逆知四時之謂也<hi>以</hi>
　<hi>横圖觀之有乾一而後有兑二有兑二而後有離三</hi>
　<hi>有離三而後有震四有震四而巽五坎六艮七坤八</hi>
　<hi>亦以次而生焉此易之所以成也而圓圖之左方自</hi>
　<hi>震之初為冬至離兑之中為春分以至於乾之未而</hi>
<pb n="KR3a0078_WYG_015-20b"/>
　<hi>交夏至焉皆進而得其已生之卦猶自今日而追數</hi>
　<hi>昨日也故曰數往者順其右方自巽之初為夏至坎</hi>
　<hi>艮之中為秋分以至於坤之末而交冬至焉皆進而</hi>
　<hi>得其未生之卦猶自今日而逆計來日也故曰知來</hi>
　<hi>者逆然本易之所以成則其先後始終如横圖及圓</hi>
　<hi>圖右方之序而已故曰易逆數也</hi>
　　<hi>朱子曰若自乾一横排至坤八此則全是自然故説卦云易逆數也皆自己生以得未生之卦若如</hi>
　　<hi>圓圖則須如此方見隂陽消長次苐震一陽離兑二陽乾三陽巽一隂坎艮二隂坤三隂雖似稍渉</hi>
<pb n="KR3a0078_WYG_015-21a"/>
　　<hi>安排然亦莫非自然之理自冬至至夏至為順葢與前逆數者相反皆自未生而反得已生之卦自</hi>
　　<hi>夏至至冬至為逆葢與前逆數者同其左右與今天文説左右不同葢從中而分其初若有左右之</hi>
　　<hi>勢耳自北而東為左自南而西為右八潜室陳氏曰卦圖始生只如横圖自乾一至坤  六十四卦</hi>
　　<hi>皆用一倍法兩兩生去雖未生出數可逆如故曰易逆數也若交一轉過而為圓圖却従中間數去</hi>
　　<hi>不従乾一數而従震四數自震至乾皆得其已生之卦卦本自乾生至震今却從震數至乾是數往</hi>
　　<hi>也既交乾後自巽至坤這一半是元生次序仍是未生之卦故言知來者逆謂正合圖本生法可逆</hi>
　　<hi>數而知也四玉齋胡氏曰邵子云易之數由逆而成若逆知  時之謂也此論横圖之序自乾至坤</hi>
　　<hi>皆未生之卦也所謂未生者自卦之未畫者推之葢太陽未交以前乾未生也自其上生一竒則為</hi>
<pb n="KR3a0078_WYG_015-21b"/>
　　<hi>乾而兑猶未生也然其生之勢不容已不必太陽上生一偶方知其為兑已可即乾而逆推兑于未</hi>
　　<hi>生之前知其必為兑矣少隂未交以前離猶未生也自其上生一竒則為離而震猶未生也然其生</hi>
　　<hi>之勢亦不容已不必少隂上生一偶方知其為震已可即離而逆推震於未生之前知其必為震矣</hi>
　　<hi>自巽五至坤八其所推者亦然如自春而推夏知春之後必為夏自夏而推秋知夏之後必為秋自</hi>
　　<hi>秋而推冬知秋之後必為冬所謂若逆知四時之謂者此也邵子據經文解釋則先圓圖而後及于</hi>
　　<hi>横圖朱子釋邵子之説則先及横圖而論者誠以横圖可以見卦畫之立圓圖可以見卦氣之行所</hi>
　　<hi>謂圓圖者其實即横圖規而圓之耳朱子嘗荅葉永卿云先天圖須先将六十四卦畫作一横圖則</hi>
　　<hi>震巽復姤正在中間先自震復而却行以至於乾乃自巽姤而順行以至于坤便成圓圖而春夏秋</hi>
<pb n="KR3a0078_WYG_015-22a"/>
　　<hi>冬晦朔弦望晝夜昏旦皆有次苐此作圖之大㫖也數往知來之説大抵以卦畫之已生者為往未</hi>
　　<hi>生者為来亦當先以横圖觀之而後其義可見横圖之前一截列於前圖之左方者乾一兑二離三</hi>
　　<hi>震四而運行之序則始於震既有震矣則乾兑離之已生者可見由是自震之初為冬至離兑之中</hi>
　　<hi>為春分以至乾之末而交夏至焉是皆進而得其已生之卦也天道左行此四卦旋扵方之左若順</hi>
　　<hi>天而行所以數之者豈不如今日追數昨日之順而易乎横圖之後一截列于圓圖之右方者巽五</hi>
　　<hi>坎六艮七坤八而運行之序則始於巽方其有巽則坎艮坤之未生亦可見由是自巽之初為夏至</hi>
　　<hi>坎艮之中為秋分以至坤之末而交冬至焉是皆進而得其未生之卦也天道非右行此四卦行扵</hi>
　　<hi>方之右若逆天而行所以知之者豈不如今日逆計來日之難乎要之數往知來之説以隂陽之莭</hi>
<pb n="KR3a0078_WYG_015-22b"/>
　　<hi>候次苐觀之皆自微而至著以人之推測言之亦因微而識著何則震巽本同居横圖之中今以横</hi>
　　<hi>圖中分而為圓圖則震乃居圓圖之北為陽之始巽乃居圓圖之南為隂之始各相對望而不復同</hi>
　　<hi>處其中此隂陽之逆順自復姤而始其勢已於微而判矣况曰數曰知皆是就人而言亦皆是各據</hi>
　　<hi>震巽地頭而論以此求之則往來順逆之㫖居然可見矣若論其初則易畫之所以成其先後始終</hi>
　　<hi>不過如横圖之始乾終坤及圓圖右方自巽至坤之序而已是皆以逆而成也故曰此一莭直解圖</hi>
　　<hi>意若逆知四時之謂也冬嘗因卲子子半之説推之以卦分配莭候復為  至子之半頥屯益為小</hi>
　　<hi>寒丑之初震噬嗑隨為大寒丑之半无妄明夷為立春寅之初賁既濟家人為雨水寅之半豊離革</hi>
　　<hi>為驚蟄邜之初同人臨為春分邜之半損節中孚為清明辰之初歸妹暌兑為榖雨辰之半履泰為</hi>
<pb n="KR3a0078_WYG_015-23a"/>
　　<hi>立夏已之初大畜需小畜為小滿已之半大壮大有夬為芒種午之初至乾之末交夏至午之半焉</hi>
　　<hi>此三十二卦皆進而得夫震離兑乾已生之卦也姤為春分午之半大過鼎恒為小暑未之初巽井</hi>
　　<hi>蠱為大暑未之半升訟為立秋申之半困未濟解為處暑申之半渙坎䝉為白露酉之初師遯為秋</hi>
　　<hi>分酉之半咸旅小過為寒露戌之初蹇漸艮為霜降戌之半謙否為立冬亥之初萃晉豫為小雪亥</hi>
　　<hi>之半觀比剥為大雪子之初至坤之末為冬至子之半焉此三十二卦皆進而得夫巽坎艮坤未生</hi>
　　<hi>之卦也二分二至四立總為八莭毎節各計兩卦如坤復為冬至无妄明夷為立春同人臨為春分</hi>
　　<hi>之類是也如十六氣毎氣各計三卦如頤屯益為小寒至觀比剥為大雪之類是也八節計十六卦</hi>
　　<hi>十六氣計四十八卦合之為六十四卦此以卦配氣者然也  又按周謨問先天卦氣相接皆是左</hi>
<pb n="KR3a0078_WYG_015-23b"/>
　　<hi>旋盖乾接以巽初姤復便是一隂生坤接以巽初復卦便是一陽生自復卦一陽生十一月盡震四</hi>
　　<hi>離三一十六卦然後得臨卦十二月又盡兑二凡八卦然後得泰卦正月又隔四卦得大壮二月又</hi>
　　<hi>隔大有一卦得夬三月夬接乾乾接姤自姤卦一隂生五月盡巽五坎六一十六卦然後得遯卦六</hi>
　　<hi>月又盡艮七凡八卦然後得否卦七月又隔四卦得觀八月又隔比一卦得剝九月剝接坤十月坤</hi>
　　<hi>接復周而復始循環无端卦氣左旋而一嵗十二月之卦皆得其序但隂陽初生各一十六卦而後</hi>
　　<hi>一月又厯八卦再得一月至隂陽将極處只厯四卦為<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>月又厯一卦遂一并三卦相接其初如此</hi>
　　<hi>之踈其末如此之宻此隂陽盈縮當然之理與然此圖于復卦之下書曰冬至子中於姤卦之下書</hi>
　　<hi>曰夏至午中此固无可疑者獨于臨卦之下書曰春分邜中則臨卦本為十二月之卦而春分合在</hi>
<pb n="KR3a0078_WYG_015-24a"/>
　　<hi>泰卦之下於遯卦之下書曰秋分酉中則遯卦本為六月之卦而秋分合在否卦之下是固有不可</hi>
　　<hi>曉者朱子答云伏羲易自是伏儀説話文王易自易文王説話固不可交互求合所㸔先天卦氣盈</hi>
　　<hi>縮極子細某亦嘗如此理㑹來而未得其説隂陽初生其氣中固緩然不應如此之踈其後又却知</hi>
　　<hi>此之宻大抵此圖布置皆出乎自然不應无説當更思之愚謂前説以復為冬至子半推之凡二十</hi>
　　<hi>四氣在諸卦皆各有所屬此朱子所謂伏羲説話也周謨所問十二月卦氣不同朱子所謂文王説</hi>
　　<hi>話不可交互求合之意也又嘗曰先天圖八卦各自為一節不論月氣先後斯言盡之矣尚何疑之</hi>
　　<hi>有但朱子謂卦氣盈縮不應无説愚嘗反覆思之竊謂先即内八卦以推十二月之卦獨坎離各八</hi>
　　<hi>卦无預于月分者坎苐三畫隂在陽上離第三畫陽在隂上非隂陽之以次苐而生者故不可當月</hi>
<pb n="KR3a0078_WYG_015-24b"/>
　　<hi>分若夫震巽隂陽之初生者也一陽一隂在下故工各八卦當十一月與五月艮兑隂陽之漸長者也</hi>
　　<hi>陽二隂在下故尚八卦當十二月與六月乾坤隂陽之極盛者也三陽三隂之全故乾八卦當正月</hi>
　　<hi>至四月坤八卦當七月至十月隂陽之初生者宜緩矣又以坎離間之故不期疎而愈踈其浸長者</hi>
　　<hi>宜稍速矣又踰於坎離之間故視震巽為稍宻至於三陽之乾陽氣方出地上温厚之氣浸浸用事</hi>
　　<hi>故四陽盛之月皆聚于乾三隂之坤隂氣方入秋初嚴凝之氣浸浸用事故四隂盛之月皆聚于坤</hi>
　　<hi>雖欲其疎亦不可得也此或可以見卦氣盈縮之由矣</hi>
　又曰太極既分兩儀立矣陽下交於隂隂上交於陽<lb/>
　而四象生矣陽交於隂隂交於陽而生天之四象剛<lb/>
<pb n="KR3a0078_WYG_015-25a"/>
　交於柔柔交於剛而生地之四象八卦相錯而後萬<lb/>
　物生焉故一分為二二分為四四分為八八分為十<lb/>
　六十六分為三十二三十二分為六十四猶根之有<lb/>
　榦榦之有枝愈大則愈小愈細則愈繁<lb/>
　　<hi>朱子曰程子云聖人始畫八卦三才之道備矣因而重之以盡天下之變故六畫而成卦或疑此説</hi>
　　<hi>却是聖人始畫八卦毎卦便是三畫聖人因而重之為六畫似與邵一分為二而至六十四為六畫</hi>
　　<hi>其説不同曰程子之意只云三畫上叠成六畫八卦上疊成六十四耳與邵子説誠異盖康節此意</hi>
　　<hi>不曽説與程子程子亦不曽問之故一向只隨他所見去但程子説聖人始畫八卦不知聖人畫八</hi>
<pb n="KR3a0078_WYG_015-25b"/>
　　<hi>卦時先畫甚卦此處便曉不得四玉齋胡氏曰此一莭申明八卦相錯而為六十  卦有此圎圖也</hi>
　　<hi>卲子經世演易圖以一動一靜之間為太極以動靜分兩儀以隂陽剛柔分四象以太陽太隂少陽</hi>
　　<hi>少隂分巽坎離艮為天四象以少剛少柔太剛太柔分巽坎離坤為地四象所謂八卦也動而陽靜</hi>
　　<hi>而隂太極生兩儀也一竒為陽儀居圖左方一偶為隂儀居圖右方左為下故自下而上交于隂而</hi>
　　<hi>生隂陽二象右為上故自上而下于陽陽而生剛柔二象兩儀生四象也隂交于陽而生乾一為太</hi>
　　<hi>陽兑二為太隂陽交於隂而生離三為少陽震四為少隂此四卦者皆自陽儀中來故為天之四象</hi>
　　<hi>柔交於剛而生巽五為少剛坎六為少柔剛交于柔而生艮七為太剛坤八為太柔此四卦者皆自</hi>
　　<hi>隂儀中來故為地之四象四象生八卦也八卦相錯而後萬物主焉一卦之上各加八卦以相間錯</hi>
<pb n="KR3a0078_WYG_015-26a"/>
　　<hi>則六十四卦成矣朱子云隂陽是陽中之隂陽剛柔是隂中之剛柔剛柔以質言是有了箇物見得</hi>
　　<hi>剛底柔底隂陽以氣言羲朱子又釋此以荅袁機仲云此下四節通論伏  六十四卦圓圖太極既</hi>
　　<hi>分兩儀立矣此一節以苐一爻而言左一竒為陽右一偶為隂所謂兩儀者也今此一奇為左三十</hi>
　　<hi>二卦之初爻一偶為右三十二卦之初爻乃以累變而分非本即有此六十四段也後倣此陽上交</hi>
　　<hi>於隂隂下交於陽而四象生矣此一節以苐一爻生苐二爻而言也陽下之半上交於隂上之半則</hi>
　　<hi>生隂中苐二爻之一竒一偶而為少陽太隂矣隂上之半下交於陽下之半則生陽中苐二爻之一</hi>
　　<hi>竒一偶而為太陽少隂矣所謂兩儀生四象也太陽一竒今分為左上十六卦之苐二爻少隂一偶</hi>
　　<hi>今分為右下十六卦之苐二爻太陽太隂其分倣此而初爻之二亦分為四矣陽交於隂隂交於陽</hi>
<pb n="KR3a0078_WYG_015-26b"/>
　　<hi>而生天之四象剛交於柔柔交於剛而生地之四象此一莭以苐二爻生苐三爻言也陽謂太陽隂</hi>
　　<hi>謂太隂剛謂少陽柔謂少隂太陽之下半交於太隂之上半則生太隂中苐三爻之一竒一偶而為</hi>
　　<hi>艮為坤矣太隂之上半交於太陽之下半則生太陽中苐三爻之一竒一偶而為乾為兑矣少陽之</hi>
　　<hi>上半交於少隂之下半則生少隂中苐三爻之一竒一偶而為離為震矣少隂之下半交於少陽之</hi>
　　<hi>上半則生少陽中苐三爻之一竒一偶而為巽為坎矣此所謂四象生八卦也乾一竒今分為八卦</hi>
　　<hi>之苐三爻坤一偶今分為八卦之苐三爻餘皆倣此而初爻二爻之四今又分為八矣乾兑艮坤生</hi>
　　<hi>於二太故為天之四象離震巽坎生於二少故為地之四象八卦相錯而後萬物生焉一卦之上各</hi>
　　<hi>加八卦以相間錯則六十四卦成矣然苐三爻之相交則生苐四爻之一竒一偶於是一竒一偶各</hi>
<pb n="KR3a0078_WYG_015-27a"/>
　　<hi>為四卦之第四爻而下三爻亦分為十六矣苐四爻又相交則生第五爻之一竒一偶於是一竒一</hi>
　　<hi>偶各為二卦之苐五爻而下四爻亦分為三十二矣苐五爻又相交則生第六爻之一竒一偶於是</hi>
　　<hi>一竒一偶各為二卦之第六爻而下五爻亦分為六十四矣葢八卦相乘為六十四而自三畫以上</hi>
　　<hi>三加一倍以至六畫則三畫者亦加一倍而卦體横分亦為六十四矣二數殊塗不約而㑹如合符</hi>
　　<hi>莭不差毫釐正是易之妙處又曰此段雖通論圎圖實先以横圖自兩儀至六十四者明之所謂二</hi>
　　<hi>數者指横圖所生與圓圖所分而言二數相㕘皆不約而合也嘗合邵子朱子之説考之邵子以太</hi>
　　<hi>陽為陽少隂為隂少陽為剛太隂為柔此四象也朱子釋之乃曰陽為太陽隂為太隂剛為少陽柔</hi>
　　<hi>為少隂其言陽與剛同而言隂與柔異何也邵子以太陽為乾太隂為兑少陽為離少隂為震四卦</hi>
<pb n="KR3a0078_WYG_015-27b"/>
　　<hi>天象四少剛為巽少柔為坎太剛為艮太柔為坤四卦地四象天地各四象此八卦也朱子釋之乃</hi>
　　<hi>曰乾兑艮坤生於二太故為天四象離震坎巽生於二少故為地四象其言乾兑巽坎同而言離震</hi>
　　<hi>艮坤異何也葢四象八卦之位邵子以隂陽剛柔四字分之朱子唯以隂陽二字明之其論四象既</hi>
　　<hi>殊則論八卦亦異邵子以乾兑離震為天四象者以此四卦自陽儀中來以巽坎艮坤為地四象者</hi>
　　<hi>以此四卦自隂儀中來朱子則以乾兑艮坤生於太陽太隂故屬其象於天離震巽坎生於少隂少</hi>
　　<hi>陽故屬其象於地二者各有不同也但詳玩邵子本意謂隂陽相交者指陽儀之隂陽剛柔相交者</hi>
　　<hi>指隂陽儀中之剛柔是以老交少少交老而生天地四象其機混然而無間朱子易陽為太陽隂為</hi>
　　<hi>太陽剛為少陽柔為少隂二太相交而生天四象二少相交而生地四象其分粲然而有别朱子之</hi>
<pb n="KR3a0078_WYG_015-28a"/>
　　<hi>説雖非邵子本意然因是可以知圖之分隂分陽者以交易而成象之或老或少初不易其分也朱</hi>
　　<hi>子嘗言文王後天八卦震東兑西為長少相合於正方巽東南艮東北為長少相合於偏方以長少</hi>
　　<hi>之合為非其偶必若伏羲先天八卦震以長男而合隂長之巽為風雷不相悖艮以少男而合隂少</hi>
　　<hi>之兑為山澤通氣以長合長少合少為得其偶又言无伏羲底做文王底不成其歸却在伏羲上今</hi>
　　<hi>邵子説四象之交即文王之説也朱子説四象之交即伏羲之説也觀朱子説實廣邵子未盡之意</hi>
　　<hi>而觀邵子説者亦庶乎有折𠂻矣下文朱子復舉邵子説曰震兑在天之隂巽艮在地之陽則於彼</hi>
　　<hi>處只據邵説而不以己意湛之者又可見也</hi>
　是故乾以分之坤以翕之震以長之巽以消之長則<lb/>
<pb n="KR3a0078_WYG_015-28b"/>
　分分則消消則翕也乾坤定位也震巽一交也兑離<lb/>
　坎艮再交也故震陽少而隂尚多也巽隂少而陽尚<lb/>
　多也兄離陽浸多也坎艮隂浸多也<lb/>
　　<hi>玉齋胡氏曰震者長之始雷以動之也厯離兑而乾則長之極而為隂陽之分限矣乾以君之也巽</hi>
　　<hi>者消之始風以散之也厯坎艮而坤則消之極而為絶隂之翕聚矣坤以藏之也此所以長則分分</hi>
　　<hi>則消消則翕翕則復為長而循環無端也乾至陽也居上而臨下故曰君以震離兑之陽得乾而有</hi>
　　<hi>所君宰坤至隂也居下而括終故曰藏以巽坎艮之隂得坤而有所藏宿然謂乾以分之則動而陽</hi>
　　<hi>者乾也靜而隂者亦乾也乾實分隂陽而无不君宰也朱子嘗言天地之間本一氣之流行而有動</hi>
<pb n="KR3a0078_WYG_015-29a"/>
　　<hi>靜耳以其流行之體統而言則但謂之乾而旡所不包以動靜分之然後有隂陽剛柔之别正此意</hi>
　　<hi>也夫如是則諸卦皆乾之所君宰聖人特以君言之造化貴陽之大義聖人扶陽之至意昭昭矣乾</hi>
　　<hi>坤以隂陽之純定上下之位震一交坎艮再交由一陽之交以至二陽之交也巽一交坎艮再交由</hi>
　　<hi>一隂之交以至二隂之交也故初交為震則陽尚少再交為離兑則陽侵多也初交為巽則隂尚少</hi>
　　<hi>再交為坎艮則隂浸多矣</hi>
　又曰無極之前隂含陽也有象之後陽分隂也隂為<lb/>
　陽之母陽為隂之父故母孕長男而為復父生長女<lb/>
　而為姤是以陽起於復而隂起於姤也<lb/>
<pb n="KR3a0078_WYG_015-29b"/>
　　<hi>或問無極如何説前朱子曰卲子就圗上説循環之意自姤至坤是隂含陽自復至乾是陽分隂坤</hi>
　　<hi>復之間乃無極自坤至姤是無極之前問無極之前既有前後須有有無曰本無間斷問先天圖隂</hi>
　　<hi>陽自兩邉生若将坤為太極與太極不同如何曰他自據他意思説即不曽契勘濓溪底若論他太</hi>
　　<hi>極中間虚者便是他亦自説圖從中起他兩邉生即是隂根陽陽根隂這箇有對従中出者即無對</hi>
　　<hi>○進齋徐氏曰無極之前隂含陽也言自巽消而至坤翕靜之妙也有象之後陽分隂也言自震長而</hi>
　　<hi>至乾分動之妙也隂含陽故曰母孕陽分隂故曰父生朱子云坤復之間乃無極其論宻矣又詩曰</hi>
　　<hi>忽然夜半一聲雷萬户千門次苐開若識無中含有象許君親見伏羲來無中含有象即坤復之間</hi>
　　<hi>無極而太極也以玉齋胡氏曰朱子言就圖説説循環之理者盖  右一邉屬隂而隂中有陽故自</hi>
<pb n="KR3a0078_WYG_015-30a"/>
　　<hi>一隂之姤至六隂之坤皆是以隂而含陽隂主闢其翕聚者所以含畜此隂也左一邉屬陽而陽中</hi>
　　<hi>有隂故自一陽之復至六陽之乾皆是以陽而分隂陽主闢其發散者所以分布此隂也坤復之間</hi>
　　<hi>乃為無極盖以一動一靜之間一無聲無臭之理而已自坤而反觀則推之於前以至於姤故為無</hi>
　　<hi>極之前自復而順數則引之於後以至於乾故為有象之後四卦之循環葢未見其終窮也隂為陽</hi>
　　<hi>之母謂坤為復之母故生復也陽為隂之父謂乾為姤之父故生姤也圖分隂陽復姤為隂陽之起</hi>
　　<hi>處故曰乾坤為大父母復姤為小父母也</hi>
　又曰震始交隂而陽生巽始消陽而隂生兑長陽也<lb/>
　艮長隂也震兑在天之隂也艮巽在地之陽也故震<lb/>
<pb n="KR3a0078_WYG_015-30b"/>
　兑上隂而下陽巽艮上陽而下隂天以始生言之故<lb/>
　隂上而陽下交泰之義也地以既成言之故陽上而<lb/>
　隂下尊卑之位也乾坤定上下之位坎離列左右之<lb/>
　門天地之所闔闢日月之所出入春夏秋冬晦朔弦<lb/>
　朢晝夜短長行度盈縮莫不由乎此矣<lb/>
　　<hi>朱子曰震始交隂而陽生是説圎圖震與坤接而陽生也巽始消陽而隂生是説圓圖巽與乾接而</hi>
　　<hi>隂生也始進齋徐氏曰一氣循環自復至乾為陽生物之  也故震兑隂上而陽下為交泰之義葢</hi>
　　<hi>主動而言太極之用所以行自姤至坤為隂成物之終也故巽艮陽上而隂下為尊卑之位葢主靜</hi>
<pb n="KR3a0078_WYG_015-31a"/>
　　<hi>而言太極之體所以立也隂思齋翁氏曰邜為日門太陽所生酉為月門太  所生不但日月出入</hi>
　　<hi>於此大而天地之開物雖始於寅至邜而門彌闢閉物雖成於戌至酉而門已闔一嵗而春夏秋冬</hi>
　　<hi>一月而晦朔弦朢一日而晝夜行度莫不由乎左右之門所以極賛坎離用功之大也  玉齋胡氏</hi>
　　<hi>曰此一節先論震巽艮坎四維之卦而後及於乾坤坎離四正之位震始交隂而陽生以震接坤言</hi>
　　<hi>也至兑二陽則為陽之長巽始消陽而隂生以巽接乾言也至艮二隂則為隂之長震兑在天之隂</hi>
　　<hi>者邵子以震為天之少隂兑為天之太隂惟其為隂故隂爻皆在上而陽爻皆在下天以生物為主</hi>
　　<hi>始生之初非交泰不能故隂上陽下而取交泰之義巽艮在地之陽者邵子以巽為地之少剛艮為</hi>
　　<hi>地之太剛惟其為剛故陽爻皆在上而隂爻皆在下地以成物為主既成之後則尊卑定故隂下陽</hi>
<pb n="KR3a0078_WYG_015-31b"/>
　　<hi>上而取尊卑之位乾坤定上下之位天地之所闔闢也坎離列左右之門日月之所出入也嵗而春</hi>
　　<hi>夏秋冬月而晦朔弦朢日而晝夜行度莫不胥此焉出豈拘拘爻盡隂陽之間哉</hi>
　又曰乾四十八而四分之一分為隂所剋也坤四十<lb/>
　八而四分之一分為所剋之陽也故乾得三十六而<lb/>
　坤得十二也<hi>兑離以下更思之</hi>　<hi>今按兑離二十八</hi>
　<hi>陽二十隂震二十陽二十八隂艮坎二十八隂二</hi>
　<hi>十陽巽二十隂二十八陽</hi>
　　<hi>玉齋胡氏曰乾四十八者内卦為乾自乾至泰八卦隂陽爻共四十八畫也四分之者以四十八分</hi>
<pb n="KR3a0078_WYG_015-32a"/>
　　<hi>為四分毎分計十二畫也乾至泰計三十六畫剋陽十二畫隂是陽占四分之三内一分為隂所</hi>
　　<hi>也坤四十八者内卦為坤自否至坤八卦隂陽爻共四十八畫也四分之者以四十八分為四分毎</hi>
　　<hi>分計十二畫也否至坤計三十六畫隂十二畫陽是隂占四分之三内一分為所克之陽也故乾得</hi>
　　<hi>三十六陽而坤得十二陽者葢乾固以陽為主而坤亦以陽為主也可見天道貴陽賤隂聖人扶陽</hi>
　　<hi>抑隂之義邵子得之耳程子論復之陽長而曰隂亦然聖人不言者正與此合兑八卦自履至臨離</hi>
　　<hi>八卦自同人至明夷各計二十八陽共五十六陽各計二十隂共四十隂則其四十者為隂所剋也</hi>
　　<hi>震八卦自无妄至復計二十陽二十八隂則二十八為隂所克也艮八卦自遯至謙坎八卦自訟至</hi>
　　<hi>師各計二十八隂共五十六隂各計二十陽共四十陽則其四十者為所克之陽也巽八卦自姤至</hi>
<pb n="KR3a0078_WYG_015-32b"/>
　　<hi>升計二十隂二十八陽則二十八者為所克之陽也是兑離震得七十六陽巽艮坎得四十八陽也</hi>
　又曰乾坤縱而六子横易之本也<lb/>
　　<hi>玉齋胡氏曰圎圖南北為縦東西東南西北西南東北為横八卦對待以立其體易之本也</hi>
　又曰陽在隂中陽逆行隂在陽中隂逆行陽在陽中<lb/>
　隂在隂中則皆順行此真至之理按圖可見之矣<lb/>
　　<hi>朱子曰圓圖左屬陽右屬隂坤无陽艮坎一陽巽二陽為陽在隂中逆行乾无隂兑離一隂震二隂</hi>
　　<hi>為隂在陽中逆行震一陽兑離二陽乾三陽為陽在陽中順行巽一隂坎艮二隂坤三隂為隂在隂</hi>
　　<hi>中順行此皆以内八卦三畫隂陽言也若以外八卦推之隂陽逆順行亦然右方外卦四莭皆首乾</hi>
<pb n="KR3a0078_WYG_015-33a"/>
　　<hi>終坤四坤无陽自四艮各一陽逆行而至於乾之三陽其陽皆自下而上亦陽在隂中陽逆行也左</hi>
　　<hi>方外卦四節亦首乾終坤四乾无隂自四兑各一隂逆行而至於坤之三隂其隂皆自上而下亦隂</hi>
　　<hi>在陽中隂逆行也左方外卦四坤无陽自四艮各一陽順行而至於乾之三陽其陽皆自下而上亦</hi>
　　<hi>陽在陽中陽順行也右方外卦四乾无隂自四兑各一隂順行而至於坤之三隂皆自上而下亦隂</hi>
　　<hi>在隂中隂順行也以順逆之説推之隂陽各居本方則陽自下而上隂自上而下皆為順若隂陽互</hi>
　　<hi>居其方則陽自上而下隂自下而上皆為逆此自然之勢固自有真至之理也  思齋翁氏曰先天</hi>
　　<hi>圓圖左陽右隂左三十二卦陽始於復之初九厯十六變而二陽臨又八變而三陽泰又三變而四</hi>
　　<hi>陽大壮又一變而三陽夬而乾以君之陽之進也始緩而終速其進也以漸所謂陽在陽中順也陽</hi>
<pb n="KR3a0078_WYG_015-33b"/>
　　<hi>主升自下而升亦順也復至无妄二十陽明夷至同人二十八陽臨至履亦二十八陽乾至泰三十</hi>
　　<hi>六陽二十者陽之㣲二十八陽之著三十六陽之盛陽在北則微在東則著在南則盛亦順也陽順</hi>
　　<hi>而隂逆不言可知矣陽在右方三十二卦則反是故曰真至之理按圖可見也</hi>
　又曰復至乾凡百一十有二陽姤至坤凡八十陽姤<lb/>
　至坤凡百一十有二隂復至乾凡八十隂<lb/>
　　<hi>玉齋胡氏曰圖之隂陽在兩邉正相等自復至乾居圖之左陽方也故陽多而隂少自姤至坤居圖</hi>
　　<hi>之右隂方也故隂多而陽少左邉一畫陽便對右邉一畫隂左邉一畫隂便對右邉一畫陽對待以</hi>
　　<hi>立體而隂陽各居其半也由此觀之天地間隂陽各居其半本無截然為陽截然為隂之理但造化</hi>
<pb n="KR3a0078_WYG_015-34a"/>
　　<hi>貴陽賤隂聖人扶陽抑隂故于消長之際淑慝之分又不能不致其區别耳豈容以槩論哉</hi>
　又曰坎離者隂陽之限也故離當寅坎當申而數常<lb/>
　踰之者隂陽之溢也然用數不過乎中也<hi>此更宜思</hi>
　<hi>離當邜坎當酉但以坤為子半可見</hi>
　　<hi>西山蔡氏曰此論隂陽往來皆以馴致不截然為隂為陽也以坎離而言離中當邜坎中當酉然離</hi>
　　<hi>之所生已起於寅震中坎之所生已起於申巽中矣故邵子謂離當寅坎當申也坤當子半乾當午</hi>
　　<hi>半即離邜坎酉之謂也以玉齋胡氏曰坎離隂陽之限者就寅申而言也  四時論之春為陽而始</hi>
　　<hi>於寅是離當寅而為陽之限秋為隂而始於申是坎當申而為隂之限也數常踰之者離雖當寅而</hi>
<pb n="KR3a0078_WYG_015-34b"/>
　　<hi>盡於邜中坎雖當申而盡於酉中是踰寅申之限而為隂陽之溢矣然用數不過乎中者葢邵子以</hi>
　　<hi>邜酉為隂陽之溢則其所謂中者是取寅申而不取邜酉也陽之用始於寅隂之用始於申葢子位</hi>
　　<hi>陽雖生而未出乎地至寅則温厚之氣始用事已位隂雖生而不害於陽至申則嚴凝之氣始用事</hi>
　　<hi>是所謂用數仍不過乎寅申之中也夫以離當寅坎當申推之則乾當已坤當亥兑當邜辰震當子</hi>
　　<hi>丑巽當午未艮當酉戌皆數之不及而邵子以為中者也又以離當邜坎當酉坤當子半推之則乾</hi>
　　<hi>當午坤當子兑當辰巳震當丑寅巽當未申艮當戌亥皆四方之中四隅之㑹處而邵子以為數常</hi>
　　<hi>踰之者也此即邵子怕處其盛之意</hi>
　又曰先天學心法也故圖皆自中起萬化萬事生於<lb/>
<pb n="KR3a0078_WYG_015-35a"/>
　心也<lb/>
　　<hi>玉齋胡氏曰此明圖之所謂太極也圖從中起者心法也心為太極而萬化萬事生於心圖之中亦</hi>
　　<hi>為太極而儀象卦生於中也林學履問圖皆従中起萬化萬事生於心何也朱子云其中間白處便</hi>
　　<hi>是太極三十二陽三十二隂只是兩儀十六隂十六陽便是四象八隂八陽便是八卦</hi>
　又曰圖雖無文吾終日言而未嘗離乎是葢天地萬<lb/>
　物之理盡在其中矣<lb/>
　　<hi>玉齋胡氏曰或問圖雖無文吾終日言而未嘗離乎是何也朱子云一日有一日之運一月有一月</hi>
　　<hi>之運一嵗有一嵗之運大而天地之始終小而人物之生死逺而古今之世變皆不外乎此只是一</hi>
<pb n="KR3a0078_WYG_015-35b"/>
　　<hi>箇盈虚消息之理本是一箇小底變成大底那大處又變成小底如納甲法乾納甲壬坤納乙癸艮</hi>
　　<hi>納丙兑納丁震納庚巽納辛坎納戊離納已亦是這箇又如道家以坎離為真水火為六卦之主而</hi>
　　<hi>六卦為坎離之用自月初三為震上弦為兑朢日為乾朢為巽下弦為艮晦日為坤亦不外此又云</hi>
　　<hi>乾之一爻屬戊坤之一爻屬已留戊就已方成坎離葢乾坤是大父母坎離是小父母又如火珠林</hi>
　　<hi>占得一屯卦則初九是庚子六二是庚寅六三是庚辰六四是戊申九五是戊戌上六是戊子亦都</hi>
　　<hi>是這箇又云先天圖今所冩者是以一嵗之運言之推而至於元㑹運世十二萬九千六百嵗亦只</hi>
　　<hi>是恁地道理小而一日一時亦只是這圏子都従復上推起去朱子之意葢謂自有先天圖以後如</hi>
　　<hi>納甲法道家修養法下至火珠林占筮等書莫不自先天圖出此所謂天地萬物之理盡在其中也</hi>
<pb n="KR3a0078_WYG_015-36a"/>
　　<hi>邵子嘗自贊云弄環餘暇時來時往又云自從㑹得環中意閒氣胸中一㸃無其有得於圖者如此</hi>
　　<hi>朱子贊之云天挺人豪英邁葢世駕風鞭霆厯覧無際手探月窟足躡天根閒中今古静裏乾坤可</hi>
　　<hi>謂形容盡之矣今厯引其言而終之以圖為心法圖皆従中起且以為天地萬物之理盡在其中則</hi>
　　<hi>其學之得心心之根於理者又豈徒象數云乎哉○按易本義云伏羲四圖三畫六畫横圖圓圖其</hi>
　　<hi>説皆出卲氏盖卲氏得之李之才之才得之穆修修得之希夷先生陳摶所謂先天之學也朱子答</hi>
　　<hi>黄勉齋書云先天乃伏羲本圖非康節所自作雖无言語而所該甚廣今易中一字一義无不自其</hi>
　　<hi>中流出以上縂論四圖○又云易是互相博易之義觀先天圖便可見東邉一畫隂便對西邉一畫</hi>
　　<hi>陽葢東一邉本皆是陽西一邉本皆是隂東邉隂畫都自西邉來西邉陽畫都自東邉來姤在西是</hi>
<pb n="KR3a0078_WYG_015-36b"/>
　　<hi>東邉五畫陽過復在東是西邉五畫隂過互相博百易而成易之變雖多般然此是苐一變又云左邉</hi>
　　<hi>九十二爻本皆陽右邉百九十二爻本皆隂陽中有隂隂中有陽便是陽往交易隂隂來交易陽兩</hi>
　　<hi>邉各各相對其實非此往彼來只是其象如此邵子詩云耳目聰明男子身洪鈞負予不為貧因探</hi>
　　<hi>月窟方知物未躡天根豈識人乾遇巽時觀月窟地逢雷處見天根天根月窟間來往三十六宫都</hi>
　　<hi>是春朱子贊之亦云手探月窟足躡天根池陽何巨源問詩并贊云莫是説隂陽否朱子答云先天</hi>
　　<hi>圖自復至乾陽也自姤至坤隂也陽主人隂主物手手探足躡亦無甚意義但復在下姤在上上故言</hi>
　　<hi>探下故言足躡天根月窟指姤復二卦乃是説他圖之所從起處三十六宫之説邵子嘗言八卦之</hi>
　　<hi>象不易者四乾坤坎離反易者二震反為艮巽反為兑本是四卦以反易為二卦以六變而成八也</hi>
<pb n="KR3a0078_WYG_015-37a"/>
　　<hi>重卦之象不易者八乾坤坎離頥中孚大小過反易者二十八如屯反為䝉之類本五十六卦反易</hi>
　　<hi>只二十八卦以三十六變為六十四也張行成云隂天地間唯一无對唯中无對乾坤隂陽之一坎離</hi>
　　<hi>陽之中頤大過似乾坤之一中孚小過似坎離之中所以皆无對其餘五十六卦不純乎一與中者</hi>
　　<hi>則有對也劉砥問云都是春葢云天理流行而已常周流其間之意否朱子云是以上説圎圖○邵</hi>
　　<hi>子又詩云天地定位否泰反類山澤通氣咸損見義雷風相薄恒益起意水火相射既濟未濟四象</hi>
　　<hi>相交成十六事八卦相盪為六十四朱子釋之云此是釋方圖中兩交股底且如西北角乾東北角</hi>
　　<hi>坤天地定位便對東南角泰西南角否次乾是兑次坤是艮是山澤通氣便對次否之咸次泰之損</hi>
　　<hi>後四卦亦如此共十六事後四卦謂次兑是離次艮是坎是水火相射便對次損之既濟次咸之未</hi>
<pb n="KR3a0078_WYG_015-37b"/>
　　<hi>濟次離是震次坎是巽是雷風相薄便對次既濟之益次未濟之恒是也以上説方圖○易本義云</hi>
　　<hi>此圖圓布者乾盡午中坤盡子中離盡邜中坎盡酉中陽生于子中極于午中隂生于午中極于子</hi>
　　<hi>中其陽在南其隂在北方布者乾始於西北坤盡于東南其陽在北其隂在南此二者隂陽對待之</hi>
　　<hi>數圎扵外者為陽方於中者為隂圎者動而為天方者靜而為地也圎圖乾在南坤在北方圖坤在南</hi>
　　<hi>乾在北乾位陽畫之聚為多坤位隂畫之聚為多此隂陽之各以類而聚也亦莫不有自然之法象</hi>
　　<hi>焉又云圎圖象天一順一逆流行中有對待如震八卦對巽八卦之類方圖象地有逆无順定位中</hi>
　　<hi>有對待四角相對如乾八卦對坤八卦之類此則方圓圖之辨也圓圖象天者天圓而動包乎地外</hi>
　　<hi>方圖象地者地方而靜囿乎天中圎圖者天道之隂陽方圖者地道之剛柔震離兑乾為天之陽地</hi>
<pb n="KR3a0078_WYG_015-38a"/>
　　<hi>之剛巽坎艮坤為天之隂地之柔地道承天西行以地之剛柔應天之隂陽同一理也特在天者一</hi>
　　<hi>逆一順卦氣所以運在地者惟主乎逆卦畫所以成耳以上縂説方圓圖○此以上數條啟䝉未盡</hi>
　　<hi>述今附見扵此亦可互相發矣</hi>
<pb n="KR3a0078_WYG_015-39a"/>
</p>
<p>
<pb n="KR3a0078_WYG_015-40a"/>
　　<hi>朱子曰據邵氏説先天圖伏羲所書之易也後天者文王所演之易也伏羲之易初無文字只有一</hi>
　　<hi>圖以寓其象數而天地萬物之理隂陽始終之變具焉文王之易即今之周易而孔子所為作𫝊者</hi>
　　<hi>是也孔子既因文王之易以作𫝊則其所論固當専以文王之義為主然不推本伏羲始畫之易只</hi>
　　<hi>從中半説起不識向上根原矣故十翼之中如八卦成列因而重之太極兩儀四象八卦而天地山</hi>
　　<hi>澤雷風水火之類皆本伏羲畫卦之意而今啟蒙原卦畫一萹亦分兩義伏羲在前文王在後必欲</hi>
　　<hi>知聖人作易之本則當考伏羲之畫若只欲知今易書文義則但文王之經孔子之𫝊足矣兩者初</hi>
　　<hi>不相妨而亦不可以相雜也天自初未有畫時説到六畫滿處者卲子所謂先  之學也卦成之後</hi>
　　<hi>各因一義推説邵子所謂後天之學也今如夫子繋辭説卦三才六位之説即所謂後天者也先天</hi>
<pb n="KR3a0078_WYG_015-40b"/>
　　<hi>後天自各自為一義而後天説中取義又不同彼此自不相妨不可執一而廢百也如一索再索之</hi>
　　<hi>説初間畫卦時也不是恁地只是畫成八卦後便見有此象耳皆所謂後天之學  潜室陳氏曰伏</hi>
　　<hi>羲易以生出為次文王易以反對為次乾坤純體坎離正體頥大過小過中孚雜體中之正者此八</hi>
　　<hi>卦不可反而兩相對餘五十六卦為襍體兩相反以為對于襍然紛錯之中自有井然不紊之統紀</hi>
　　<hi>者此其所以為妙也</hi>
帝出乎震齊乎巽相見乎離致役乎坤説言乎兑戰乎<lb/>
乾勞乎坎成言乎艮萬物出乎震震東方也齊乎巽巽東<lb/>
南也齊也者言萬物之潔齊也離也者明也萬物皆相<lb/>
<pb n="KR3a0078_WYG_015-41a"/>
見南方之卦也聖人南面而聽天下嚮明而治葢取諸<lb/>
此也坤也者地也萬物皆致養焉故曰致役乎坤兑正<lb/>
秋也萬物之所説也故曰説言乎兑戰乎乾乾西方之<lb/>
卦也言隂陽相薄也坎者水也正北方之卦也勞卦也<lb/>
萬物之所歸也故曰勞乎坎艮東北之卦也萬物之所<lb/>
成終而所成始也故曰成言乎艮神也者妙萬物而為<lb/>
言者也動萬物者莫疾乎雷撓萬物者莫疾乎風燥萬物者<lb/>
莫熯乎火説萬物者莫説乎澤潤萬物者莫潤乎水終<lb/>
<pb n="KR3a0078_WYG_015-41b"/>
萬物始萬物者莫盛乎艮故水火相逮雷風不相悖山<lb/>
澤通氣然後能變化既成萬物也<lb/>
　邵子曰此一節明文王八卦也　又曰至哉文王之<lb/>
　作易也其得天地之用乎故乾坤交而為泰坎離交<lb/>
　而為既濟也乾生於子坤生於午坎終於寅離終於<lb/>
　申以應天之時也置乾於西北退坤於西南長子用<lb/>
　事而長女代母坎離得位而兑艮為耦以應地之方<lb/>
　也王者<hi>文王也</hi>其盡於是矣<hi>此言文王改易伏羲卦</hi>
<pb n="KR3a0078_WYG_015-42a"/>
　<hi>圖之意也葢自乾南坤北而交則乾北坤南而為㤗</hi>
　<hi>矣自離東坎西而交則離西坎東而為既濟矣乾坤</hi>
　<hi>之交者自其所已成而反其所由生也故再變則乾</hi>
　<hi>退乎西北坤退乎西南也坎離之變者東自上而西</hi>
　<hi>西自下而東也故乾坤既退則離得乾位而坎得坤</hi>
　<hi>位也震用事者發生於東方巽代母者長養於東南</hi>
　<hi>也</hi>
　　<hi>朱子曰太極兩儀四象八卦者伏羲盡之法也説卦天地定位山澤通氣雷風相薄水火不相射八</hi>
<pb n="KR3a0078_WYG_015-42b"/>
　　<hi>卦相錯者伏羲所盡八卦之位也帝出乎震以下文王即伏羲已成之卦而推義類之辭也  上文</hi>
　　<hi>兩段説伏羲卦位自帝出乎震以下説文王卦位自神也者以下有兩段前一段乃文王卦位後一</hi>
　　<hi>段乃伏義卦位恐夫子之意以為伏羲文王所定方位不同如此然生育萬物既如文王所次則其</hi>
　　<hi>方位非如伏羲所定亦不能變化既成萬物但後段却除了乾坤恐着一句神也者妙萬物而為言</hi>
　　<hi>引起則乾坤在其中矣蔡季通云伏羲八卦是數之自然文王八卦乃是見之於用或謂先天乃模</hi>
　　<hi>冩天地之所以然純乎天理者也後天乃整頓天地所當然之理合以人事此意固自然先天豈非</hi>
　　<hi>人事後天亦是天理之自然顧有明體致用之不同二者不可相無故夫子釋帝出乎震一章又以</hi>
　　<hi>先天説六子之用也邵子以帝出乎震為文王所定今觀連山首艮以萬物成終成始恐亦古有此</hi>
<pb n="KR3a0078_WYG_015-43a"/>
　　<hi>矣後雲荘劉氏曰八卦之象各一而水則有二合先  天卦位觀之實周於東南西北以天地之間</hi>
　　<hi>水為最多也然坎為水而兑止為澤者以坎乃陽之水陽主動江河之流是也兑乃隂水隂主静湖海</hi>
　　<hi>滙是也朱先生嘗謂坎水塞其下流則為兑澤愚亦謂兑澤疏其隄防則為坎水其實一水而已特</hi>
　　<hi>以坎陽兑隂而有水澤之分也也玉齋胡氏曰乾交南坤北離東坎西者先天卦位  乾坤由南北而</hi>
　　<hi>坤南乾北則坤上乾下故交而為泰也離坎由東西而交坎東離西則坎上離下故交而為既濟也</hi>
　　<hi>先天卦乾居午而云生於子者以乾陽始生於復復子之半也坤居子而云生於午者以坤隂始生</hi>
　　<hi>於姤姤午之半也午乾之所已成今下而交坤於子是反其所由生也子坤之所已成今上而交乾於</hi>
　　<hi>午是反其所由生也故再變而為後天卦則乾退西北坤退西南也先天卦離當寅而云終于申者</hi>
<pb n="KR3a0078_WYG_015-43b"/>
　　<hi>申乃坎之位離交坎而終於申也坎當申而云終於寅者寅乃離之位坎交離而終於寅也東者離</hi>
　　<hi>之本位其變則交於坎而向西是東自上而西也西者坎之本位其變則交於離而向東是西自下</hi>
　　<hi>而東也故再變而為後天卦乾坤既退則離上而得乾位坎下而得坤位也震代父始事而發生於</hi>
　　<hi>東方巽代母繼事而長養於東南也先天主乾坤坎離之交其交也将變而无定位天時之不窮也</hi>
　　<hi>故曰應天後天主坎離震兑之交其交也不變而有定位地方而有常也故曰應地由先天卦而為</hi>
　　<hi>後天卦此文王作易所以得天地之用而邵子以至哉之辭贊之也雖然此邵子朱子之所已言者</hi>
　　<hi>而其所未言者尤當竟也先天卦乾以君言則所主者在乾後天卦震以帝言則所主者又在震何</hi>
　　<hi>哉此正夫子發明羲文尊陽之意也盖乾為震之父震為乾之子以統臨謂之君則統天者莫如乾</hi>
<pb n="KR3a0078_WYG_015-44a"/>
　　<hi>而先天卦位宗一乾也此乾方用事則震居東北而緩其用也以主宰謂之帝主器者莫若長子而</hi>
　　<hi>後天卦位宗一震也此乾不用則震居正東而司其用也先天所重者在正南後天所重者在正東</hi>
　　<hi>如此則文王改易伏羲卦圖均一尊陽之心可見矣</hi>
　又曰易者一隂一陽之謂也震兑始交者也故當朝<lb/>
　夕之位坎離交之極者也故當子午之位巽艮不交<lb/>
　而隂陽猶襍也故當用中之偏乾坤純陽純隂也故<lb/>
　當不用之位也<lb/>
　　<hi>西山蔡氏曰此一節論隂陽以易位為交陽本在上隂本在下艮一陽在上巽一隂在下故云不交</hi>
<pb n="KR3a0078_WYG_015-44b"/>
　　<hi>震一陽在下兑一隂在上故為始交坎陽在中離隂在中故為交之極春陽之始故震居之秋隂之</hi>
　　<hi>始故兑居之夏陽極隂生故離居之冬隂極陽生故坎居之艮一陽二隂巽二陽一隂猶有用乾純</hi>
　　<hi>陽坤純隂不為用東方為陽主用西方為隂不用故乾坤居西隅艮巽居東隅也乾艮為陽坤巽為</hi>
　　<hi>隂北為地之陽南為地之隂故乾艮居北而坤巽居南也  思齋翁氏曰坎離是乾坤中爻之交在</hi>
　　<hi>八卦位中只有東西南北四正位位之極好先天則位坎以邜酉後天則位坎離以子午也只此四</hi>
　　<hi>位陽中有隂隂中有陽皆是羲文微意之玉齋胡氏曰一隂一陽居正則相對而有交易  義居偏</hi>
　　<hi>則不對而於交之義无取後天八卦正而對者震兑坎離偏而不對者乾坤艮巽故在東西南北者</hi>
　　<hi>相對則取其交而在東北東南西北西南者不對則不取其交也自其交者論之震東兑西為交之</hi>
<pb n="KR3a0078_WYG_015-45a"/>
　　<hi>始當邜酉之中朝夕之位也離南坎北為交之極當子午之位天地之中也自其不交者論之巽艮</hi>
　　<hi>居南北之東比於乾坤隂陽為尤襍故巽稍向用而艮全未用所以為當用中之偏乾坤居南北之</hi>
　　<hi>西比於巽艮為隂陽之純所謂父母既老而退處於不用之地也</hi>
　又曰兑離巽得陽之多者也艮坎震得隂之多者也<lb/>
　是以為天地用也乾極陽坤極隂是以不用也<lb/>
　　<hi>雲荘劉氏曰兑離巽隂卦宜多隂而反多陽艮坎震陽卦宜多陽而反多隂何也葢三男乃坤求於</hi>
　　<hi>乾各得乾一陽而成本皆坤體故多隂三女乃乾求於坤各得坤一隂而成本皆乾體故多陽多陽</hi>
　　<hi>多隂者各得乾坤之一體極隂極陽者乃乾坤之全體乾坤雖不用而六卦之用无往而非乾坤之</hi>
<pb n="KR3a0078_WYG_015-45b"/>
　　<hi>用矣○玉齋胡氏曰此承上文而言六子得隂陽之多而致用乾坤隂陽之極而不用也隂卦多陽</hi>
　　<hi>故兑離巽得陽之多陽卦多隂故艮坎震得隂之多是以各司天地之用而生成萬物也至於乾極</hi>
　　<hi>陽坤極隂極則止而不復用矣然六子之用即乾坤之用也</hi>
　又曰震兑横而六卦縦易之用也<hi>嘗考此圖而更為</hi>
　<hi>之説曰震東兑西者陽主進故以長為先而位乎左</hi>
　<hi>隂主退故以少為貴而位乎右也坎北者進之中也</hi>
　<hi>離南者退之中也男北而女南者互蔵其宅也四者</hi>
　<hi>皆當四方之正位而為用事之卦然震兑始而坎離</hi>
<pb n="KR3a0078_WYG_015-46a"/>
　<hi>終震兑輕而坎離重也乾西北坤西南者父母既老</hi>
　<hi>而退居不用之地也然母親而父尊故坤猶半用而</hi>
　<hi>乾全不用也艮東北巽東南者少男進之後而長女</hi>
　<hi>退之先故亦皆不用也然男未就傳女将有行故巽</hi>
　<hi>稍向用而艮全未用也四者皆居四隅不正之位然</hi>
　<hi>居東者未用而居西者不復用也故下文厯舉六子而</hi>
　<hi>不數乾坤至其水火雷風山澤之相偶則又用伏羲</hi>
　<hi>卦云</hi>
<pb n="KR3a0078_WYG_015-46b"/>
　　<hi>玉齋胡氏曰前論先天八卦有縦横為易之本故此論後天八卦亦有縦横為易之用也先天八卦</hi>
　　<hi>圎圖乾南坤北于象為縦也離東坎西震東北巽西南兑東南艮西北於象皆為横矣後天八卦圖</hi>
　　<hi>震東兑西於象為横也離南坎北艮東北巽東南坤西南乾西北於象皆為縱矣先後天縦横不齊</hi>
　　<hi>者葢先天對待以立其本而所重在乾坤後天流行以致其用而所重在震兑先天有乾坤之縦以</hi>
　　<hi>定南北之位然後六子之横布列于東西者倚之以為主是相為對待以立本也後天有震兑之横</hi>
　　<hi>以當春秋之分然後六卦之縱其成全於冬夏者資之以為始是迭為流行以致用也本立用行先</hi>
　　<hi>後天所以可相有而不可相無也故曰上文既以震兑離坎交而當用巽艮不交而未用乾坤純而</hi>
　　<hi>而不用又統論六子致用乾坤不用至此則并乾坤皆以為易之用何也葢就後天八卦論乾坤則</hi>
<pb n="KR3a0078_WYG_015-47a"/>
　　<hi>終於不用若合先後天八卦而論先天所以立易之本後天所以致易之用則皆謂之入用矣况後</hi>
　　<hi>天乾坤雖云不用而有六子以致用則用者雖在六子不用而主其用者實在乾坤豈荒於无用哉</hi>
　　<hi>故亦皆以用言也坎自震東兑西至坎離重也為一節専論震兑離  居四方之正位而為用事之</hi>
　　<hi>卦震居東為陽主乎進兑居西為隂主乎退而東西之位以定離居南為退之中坎居北為進之中</hi>
　　<hi>而南北之位以成離得乾位以隂卦居陽坎得坤位以陽卦居隂男女之互蔵其宅也震當生育之</hi>
　　<hi>始兑當收成之始離當長養之終坎當歸蔵之終當其始者其責輕當其終者其責重也自乾西北</hi>
　　<hi>至不復用也為一節專論四隅之卦乾坤以父母之老不復用巽艮以男女之長少而未用坤西南</hi>
　　<hi>猶半用者謂其當長養收成之交母道當親也乾西北全不用者謂其當嚴凝主靜之後父道常尊</hi>
<pb n="KR3a0078_WYG_015-47b"/>
　　<hi>也艮東北巽東南者以進退之先後定之男未就傳少而未習其事女将有行長而可以任其事也</hi>
　　<hi>故巽稍用而艮全未用也然四卦固皆四隅而居東方生育之位者特未用居西方收成之位者全</hi>
　　<hi>不用矣自故下文厯舉六子以下為一莭是總上兩節論六子致用而乾坤不用也謂之曰不數乾</hi>
　　<hi>坤者以致用在六子故不復及之耳而其下文仍用伏羲卦數者沿流溯源不容以後天而遺先天</hi>
　　<hi>也問且如雷風水火山澤自不可喚做神朱子云神也者乃其所以動所以撓者也又云水火相逮</hi>
　　<hi>一段與上面水火不相射同又自是伏羲卦又云上言六子用文王八卦之位者以六子之主時成</hi>
　　<hi>用而言故以四時為序而用文王後天之序下言六子用伏羲八卦之位者推六子之所以主時成</hi>
　　<hi>用而言故以隂陽交合為義而用伏羲八卦之序葢隂陽以其偶合即六子之用行所以能變化盡</hi>
<pb n="KR3a0078_WYG_015-48a"/>
　　<hi>成萬物也盖後天八卦即四時進退為序先天八卦以隂陽交合為義四時進退者用之所以行也</hi>
　　<hi>故不以卦位之非其偶為拘隂陽交合者體之所以立也故必以卦位之得其偶為主要之先天以</hi>
　　<hi>其偶合而八卦之體立則後天雖不以其偶合而六子之用自行此變化既成萬物固歸之文王卦</hi>
　　<hi>次而所以變化既成萬物者實歸之伏羲卦次也不然聖人論伏羲卦次之後何為必申之以然後</hi>
　　<hi>能變化既成萬物與</hi>
乾徤也坤順也震動也巽入也坎䧟也離麗也艮止也<lb/>
兑説也<lb/>
　程子曰凡陽在下者動之象在中者陷之象在上止<lb/>
<pb n="KR3a0078_WYG_015-48b"/>
　之象隂在下者入之象在中者麗之象在上説之象<lb/>
　　<hi>玉齋胡氏曰此以八卦之性情為言一陽起於二隂之下則為動墮於二隂之中則為䧟終於二隂</hi>
　　<hi>之上則為止一隂伏於二陽之下則為入附於二陽之中則為麗見於二陽之上則為説純於陽為</hi>
　　<hi>徤純於隂為順也</hi>
乾為馬坤為牛震為龍巽為雞坎為豕離為雉艮為狗<lb/>
兑為羊<lb/>
　此逺取諸物之象<lb/>
乾為首坤為腹震為足巽為股坎為耳離為目艮為手<lb/>
<pb n="KR3a0078_WYG_015-49a"/>
兑為口<lb/>
　此近取諸身之象<lb/>
　　<hi>朱子曰伏羲盡八卦只此數畫該盡天下萬物之理學者於言上㑹得者淺於象上㑹得者深王輔</hi>
　　<hi>嗣伊川皆不信象伊川説象只似譬喻様説郭子和云不獨是天地雷風水火山澤謂之象只是卦</hi>
　　<hi>畫便是象亦説得好鄭東卿専取象如以鼎為鼎革為爐小過為飛鳥亦有義理但盡欲如此牽合</hi>
　　<hi>附㑹便疎脱學者須先理㑹得正當道理了然後於此等<graphic n="KR1963" url="https://raw.githubusercontent.com/kanripo/KR-Gaiji/master/images/KR1963.png" mimeType="image/png"/>小零碎處收拾以相資益不為無補程</hi>
　　<hi>沙隨以井卦有井谷射鮒一句遂説井有蝦蟆之象其穿鑿一至於此某嘗作易象説大率以簡治</hi>
　　<hi>繁不以繁御簡然易之取象各有不同却亦有難理㑹者如乾為馬而乾之卦却専説龍之類是也</hi>
<pb n="KR3a0078_WYG_015-49b"/>
　　<hi>或問孔子専以義理説易如何曰自上世流傳至此象數已分明不須更説故孔子只於義理上程</hi>
　　<hi>伊川亦従孔子今人既不知象數但知孔子説只是説得半截不見上面來厯</hi>
乾天也故稱乎父坤地也故稱乎母震一索而得男故<lb/>
謂之長男巽一索而得女故謂之長女坎再索而得男<lb/>
故謂之中男離再索而得女故謂之中女艮三索而得<lb/>
男故謂之少男兑三索而得女故謂之少女<lb/>
　今按坤求於乾得其初九而為震故曰一索而得男<lb/>
　乾求於坤得其初六而為巽故曰一索而得女坤再<lb/>
<pb n="KR3a0078_WYG_015-50a"/>
　求而得乾之九二以為坎故曰再索而得男乾再求<lb/>
　而得坤之六二以為離故曰再索而得女坤三求而<lb/>
　得乾之九三以為艮故曰三索而得男乾三求而得<lb/>
　坤之六三以為兑故曰三索而得女<lb/>
　　<hi>玉齋胡氏曰朱子云乾索於坤而得女坤索於乾而得男初間畫卦時不是恁地只是畫卦後便見</hi>
　　<hi>有此象耳愚謂三男陽也乾之似也乃歸之於坤求而後得三女隂也坤之似也乃歸之於乾求而</hi>
　　<hi>後得何也葢三男本坤體各得乾一陽而成此陽根於隂故歸之坤也三女本乾體各得坤一隂而</hi>
　　<hi>成此隂根於陽故歸之乾也邵子云母孕長男而為復父生長女而為姤隂陽互根之義可見矣</hi>
<pb n="KR3a0078_WYG_015-50b"/>
　凡此數節皆文王觀於己成之卦而推其未明之象<lb/>
　以為説邵子所謂後天之學入用之位者也<lb/>
　　<hi>玉齋胡氏曰此總論乾徤也以下四莭之㫖也○嘗合先後天之見而㕘之圖書矣伏羲先天之易</hi>
　　<hi>固以河圖為本而其卦位未嘗不與洛書合且以乾南兑東南則老陽四九之位也離東震東北則</hi>
　　<hi>少陽二八之位也巽西南坎西則少陽三七之位也艮西北坤北則老隂一六之位也其卦實與洛</hi>
　　<hi>書合焉文王後天之易雖但本之伏羲然亦未嘗不與河圖合且以坎離當南北之正子午之中則</hi>
　　<hi>兩卦各當夫水火之一象離當地二天七之火而居南坎當天一地六之水而居北外此六卦則毎</hi>
　　<hi>卦共當一象震者木之生當天三之木於東巽者木之成當地八之木於東南兑者金之生當地四</hi>
<pb n="KR3a0078_WYG_015-51a"/>
　　<hi>之金於西乾者金之成當天九之金於西北艮者土之生當天五之土於東北坤者土之成當地十</hi>
　　<hi>之土於西南坤艮所以獨配夫中宫之五十者以土實寄旺於四季无乎不在故配夫中數耳其卦</hi>
　　<hi>實與河圖合焉原其初伏羲但據河圖以作易未必預見於書文王但據先天八卦以為後天八卦</hi>
　　<hi>未必追考於圖而方位既成自黙相符合於以見天地之間河圖自然之數其與聖人心意之所為</hi>
　　<hi>自有不期合而合者此理之所必同也不可不察焉</hi>
　<lb/>
　<lb/>
　<lb/>
<pb n="KR3a0078_WYG_015-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　性理大全書卷十五<lb/>
</p>
<p>
</p>
  </div>
</body>
</text>
</TEI>
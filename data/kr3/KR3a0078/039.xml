<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>性理大全書卷三十九</head> <lb/>
    <p>
<pb n="KR3a0078_WYG_039-1a"/>
欽定四庫全書<lb/>
　性理大全書卷三十九<lb/>
　諸儒一<lb/>
　　周子<hi>名惇頥字茂叔號濂溪</hi>
山谷黄氏曰茂叔人品甚高胷中洒落如光風霽月好<lb/>
　讀書雅意林壑初不為人窘束短於取名而惠於求<lb/>
　志薄於徼福而厚於得民菲於奉身而燕及<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>嫠陋<lb/>
　於希世而尚友千古<lb/>
<pb n="KR3a0078_WYG_039-1b"/>
程子曰自再見茂叔後吟風弄月以歸有吾與㸃也之<lb/>
　意又曰茂叔䆫前草不除問之云與自家意思一般<lb/>
延平李氏曰黄山谷謂周子洒落如光風霽月此善形<lb/>
　容有道者氣象<lb/>
朱子曰山谷謂周子洒落者只是形容一箇不疑所行<lb/>
　清明高逺之意若有一毫私吝心何處更有此等氣<lb/>
　象耶只如此有道者胸懷表裏亦自可見　先生在<lb/>
　當時人見其政事精絶則以為宦業過人見其有山<lb/>
<pb n="KR3a0078_WYG_039-2a"/>
　林之志則以為襟懷洒落有仙風道氣無有知其學<lb/>
　者惟程太中知之宜其生兩程夫子也　先生博學<lb/>
　力行聞道甚早遇事剛果有古人風為政精宻嚴恕<lb/>
　務盡道理　先生信古好義以名節自砥礪奉己甚<lb/>
　約俸禄盡以周宗族奉賔友家無百錢之儲襟懷飄<lb/>
　洒雅有髙趣尤樂佳山水遇適意處或徜徉終日廬<lb/>
　山之麓有溪焉發源於蓮華峯下潔清紺寒下合於<lb/>
　湓江先生濯纓而樂之因寓以濂溪之號　濂溪清<lb/>
<pb n="KR3a0078_WYG_039-2b"/>
　和季通云其學精慤深宻孔經甫嘗祭以文曰公年<lb/>
　壯盛玉色金聲從容和毅一府皆傾墓碑亦謂其精<lb/>
　宻嚴恕氣象可想矣　周子看得這理熟縱横妙用<lb/>
　只是這數箇字都括盡了周子從理處看邵子從數<lb/>
　處看都只是這理劉砥曰畢竟理較精粹曰從理上<lb/>
　看則用處大數自是細碎　問周子是從上靣先得<lb/>
　曰也未見得是恁地否但是周先生天資高想見下<lb/>
　靣工夫也不大故費力　今人多疑濂溪出於希夷<lb/>
<pb n="KR3a0078_WYG_039-3a"/>
　鄭可學曰濂溪書具存如太極圖希夷如何有此說<lb/>
　曰張忠定公嘗云公事有隂陽此說全與濂溪同忠<lb/>
　定見希夷蓋亦有些來歷但當時諸公知濂溪者未<lb/>
　嘗言其有道曰此無足怪程太中獨知之曰然又問<lb/>
　明道之學後來故别但其本自濂溪發之只是此理<lb/>
　推廣之耳但不如後來程門授業之多曰當時既未<lb/>
　有人知無人徃復只得如此　秦漢以來天下之士<lb/>
　莫知所以為學是以天理不明而人欲熾道學不傳<lb/>
<pb n="KR3a0078_WYG_039-3b"/>
　而異端起人挾其私智以馳騖一世宋興有濂溪者<lb/>
　作然後天理明而道學之傳復續盖以闡夫太極隂<lb/>
　陽五行之奥而天下之為中正仁義者得以知其所<lb/>
　自來言聖學之有要而下學者知勝私復禮之可以<lb/>
　馴致於上逹明天下之有本而言治者知誠心端緒<lb/>
　之可以舉而措之於天下其所以上接洙泗千載之<lb/>
　統下啓河洛百世之傳者脉絡分明而䂓模亦宏逺<lb/>
　矣　先生之學性諸天誠諸己而合乎前聖授受之<lb/>
<pb n="KR3a0078_WYG_039-4a"/>
　統又得二程以傳之而其流遂及於天下非有爵賞<lb/>
　之勸刑辟之威而天下學士靡然鄉之　賛先生像<lb/>
　曰道䘮千載聖逺言堙不有先覺孰開我人書不盡<lb/>
　言圖不盡意風月無邉庭草交翠<lb/>
南軒張氏曰濂溪始學陳希夷後來自有所見其學問<lb/>
　如此而舉世不知為南安獄掾日惟程太中始知之<lb/>
　可見無分毫矜誇此方是朴實頭下工夫底人　自<lb/>
　孟子没聖學失傳歷世乆逺其間儒者非不知尊敬<lb/>
<pb n="KR3a0078_WYG_039-4b"/>
　孔孟而講習六經至攷其所得則不越於詁訓文義<lb/>
　之間而止矣於所謂聖人之心所以本諸天地而措<lb/>
　諸天下與來世者蓋鮮克渉其藩而况睹其大全者<lb/>
　哉惟周先生出乎千載之後而有得於太極之妙今<lb/>
　其圖與書具存道學有傳實在乎此　自秦漢以來<lb/>
　言治者汩於五伯功利之習求道者淪於異端空虚<lb/>
　之說故言治者若無預於學而求道者反不渉於事<lb/>
　孔孟之書僅傳而學者莫得其門而入生民不克睹<lb/>
<pb n="KR3a0078_WYG_039-5a"/>
　乎三代之盛可勝歎哉惟濂溪先生崛起於千載之<lb/>
　後獨得微㫖於殘編斷簡之中推本太極以及乎隂<lb/>
　陽五行之流布人物之所以生化於是知人之為至<lb/>
　靈而性之為至善萬理有其宗萬事循其則舉而措<lb/>
　之則可見先王之所以為治者皆非私智之所出孔<lb/>
　孟之意于以復明　先生之學淵源精粹寔自得於<lb/>
　其心而其妙乃在太極一圖窮二氣之所根極萬物<lb/>
　之所行而明主静之為本以見聖人之所以立人極<lb/>
<pb n="KR3a0078_WYG_039-5b"/>
　而君子之所當修為者故其所養内充闇然而日章<lb/>
　雖不得大施於時而蒞官所至如春風和氣隨時發<lb/>
　見被飾萬物百世之下聞其風者猶將咨嗟興起之<lb/>
　不暇　去古益逺儒學陵夷先生起於逺方乃超然<lb/>
　有所自得於其心本乎易之太極中庸之誠以極乎<lb/>
　天地萬物之變化其教人使之志伊尹之志學顔子<lb/>
　之學推之於治先王之禮樂刑政可舉而行如指諸<lb/>
　掌於是河南二程先生兄弟從而得其說推明究極<lb/>
<pb n="KR3a0078_WYG_039-6a"/>
　之廣大精微殆無餘藴學可以至於聖治不可以不<lb/>
　本於學而道徳性命初不外乎日用之實而詖滛邪<lb/>
　遁之說皆無以自隠其形可謂盛矣然則先生發端<lb/>
　之功顧不大哉<lb/>
北山陳氏曰昔夫子之道其精微在易而所以語門人<lb/>
　者皆日用常道未嘗及易也夫子殁門人各以所聞<lb/>
　傳道于四方者其流或少差獨曽子子思之傳得其<lb/>
　正子思復以其學授孟軻氏斯時也百氏之說昌矣<lb/>
<pb n="KR3a0078_WYG_039-6b"/>
　孟軻氏殁又曠千載而泯不傳濂溪周子出始發明<lb/>
　孔子易道之藴提其要以授哲人旣又手為圖筆為<lb/>
　書然後孔氏之傳復續凢今之學知有孔氏大易之<lb/>
　藴大學中庸七篇之㫖歸者皆自先生發之先生之<lb/>
　功在後學深長且逺者以此也<lb/>
鶴山魏氏曰周子奮自南服超然獨得以上承孔孟氏<lb/>
　垂絶之緒河南二程子神交心契相與疏瀹闡明而<lb/>
　聖道復著曰誠曰仁曰太極曰性命曰隂陽曰鬼神<lb/>
<pb n="KR3a0078_WYG_039-7a"/>
　曰義利綱條彪列分限曉然學者始有所凖的於是<lb/>
　知身之貴果可以位天地育萬物果可以為堯舜爲<lb/>
　周公仲尼而其求端用力又不出乎暗室屋漏之隠<lb/>
　躬行日用之近亦非若異端之虚寂百氏之支離也<lb/>
　　濂溪奪乎百世之下始探造化之至賾建圖著書<lb/>
　闡發幽秘即斯人日用常行之際示學者窮理盡性<lb/>
　之歸使誦其遺言者始得以曉然於洙泗之正傳而<lb/>
　知世之所謂學者非滯於俗師則淪於異端蓋有不<lb/>
<pb n="KR3a0078_WYG_039-7b"/>
　足學者於是二程親得其傳而聖學益以大振雖三<lb/>
　人於時皆不及大用而嗣徃聖開來哲發天理正人<lb/>
　心使孔孟絶學獨盛於宋朝而超出乎百代功用所<lb/>
　關誠為不小<lb/>
臧氏格曰先生所得之奥不俟師傳匪由知索神交心<lb/>
　契固已得其本流不然嗜溪流之紺寒愛庭草之交<lb/>
　翠體夫子之無言窮顔淵之所以樂是果何味而獨<lb/>
　嚅嚌之耶故能發前聖之所未發覺斯人之所未覺<lb/>
<pb n="KR3a0078_WYG_039-8a"/>
　使高逺者不墮於荒忽循守者不淪於滯固私意小<lb/>
　智何所容其巧詭經僻說何所肆其誣功用豈不偉<lb/>
　哉<lb/>
　　程子<hi>名顥字伯淳號明道</hi>
伊川序先生行實曰先生資禀旣異而充養有道純粹<lb/>
　如精金温潤如良玉寛而有制和而不流忠誠貫於<lb/>
　金石孝弟通於神明視其色其接物也如春陽之温<lb/>
　聽其言其入人也如時雨之潤胸懷洞然徹視無間<lb/>
<pb n="KR3a0078_WYG_039-8b"/>
　測其藴則浩乎若滄溟之無際極其徳羙言蓋不足<lb/>
　以形容其行已内主於敬而行之以恕見善若出諸<lb/>
　己不欲弗施於人居廣居而行大道言有物而動有<lb/>
　常自十五六時聞汝南周茂叔論道遂厭科舉之業<lb/>
　慨然有求道之志未知其要泛濫於諸家出入於老<lb/>
　釋者㡬十年反求諸六經而後得之明於庶物察於<lb/>
　人倫知盡性至命必本於孝悌窮神知化由通於禮<lb/>
　樂辨異端似是之非開百代未明之惑秦漢而下未<lb/>
<pb n="KR3a0078_WYG_039-9a"/>
　有臻斯理也謂孟子没而聖學不傳以興起斯文為<lb/>
　己任其言曰道之不明異端害之也昔之害近而易<lb/>
　知今之害深而難辨昔之惑人也乗其迷暗今之入<lb/>
　人也因其高明自謂之窮神知化而不足以開物成<lb/>
　務言為無不周徧實則外於倫理窮深極微而不可<lb/>
　入堯舜之道天下之學非淺陋固滯則必入於此自<lb/>
　道之不明也邪誕妖異之說競起塗生民之耳目溺<lb/>
　天下於汚濁雖髙才明智膠於見聞醉生夣死不自<lb/>
<pb n="KR3a0078_WYG_039-9b"/>
　覺也是皆正路之蓁蕪聖門之蔽塞闢之而後可以<lb/>
　入道先生進將覺斯人退將明之書不幸早世皆未<lb/>
　及也其言平易易知賢愚皆獲其益如群飲於河各<lb/>
　充其量其教人自致知至於知止誠意至於平天下<lb/>
　洒掃應對至於窮理盡性循循有序其接物辨而不<lb/>
　間感而能通教人而人易從怒人而人不怨賢愚善<lb/>
　惡咸得其心狡偽者獻其誠暴慢者致其恭聞風者<lb/>
　誠服覿徳者心醉<lb/>
<pb n="KR3a0078_WYG_039-10a"/>
藍田吕氏曰先生負特立之才知大學之要博聞強記<lb/>
　躬行力究察倫明物極其所止渙然心釋洞見道體<lb/>
　其造於約也雖事變之感不一應之以是心而無窮<lb/>
　雖天下之理至衆知反之吾身而自足其致於一也<lb/>
　異端並立而不能移聖人復起而不與易其養之成<lb/>
　也和氣充浹見于聲容然望之崇深不敢慢也遇事<lb/>
　優為從容不迫然誠心懇惻弗之措也其自任之重<lb/>
　也寧學聖人而未至不欲以一善成名寧以一物不<lb/>
<pb n="KR3a0078_WYG_039-10b"/>
　被澤為己病不欲以一時之利為己功其自信之䔍<lb/>
　也吾志可行不茍潔其去就吾義所安小官有所不<lb/>
　屑也<lb/>
廣平游氏曰時有同明道先生在䑓列者志未必同然<lb/>
　心慕其為人嘗語人曰他人之賢者猶可得而議也<lb/>
　乃若伯淳則如羙玉然反覆視之表裏洞徹莫見疵<lb/>
　瑕<lb/>
或曰中心安仁者天下一人而已如伯淳莫將做天下<lb/>
<pb n="KR3a0078_WYG_039-11a"/>
　一人看龜山楊氏曰固是<lb/>
上蔡謝氏曰先生坐如泥塑人接人則渾是一團和氣<lb/>
　　學者湏是胸懷擺脫得開始得有見先生在鄠縣<lb/>
　作簿時詩云雲淡風輕近午天傍花随栁過前川旁<lb/>
　人不識予心樂將謂偷閑學少年看他胸懷直是好<lb/>
　與曾㸃底事一般又詩云閑来無事不從容睡覺東<lb/>
　牎日已紅萬物静觀皆自得四時佳興與人同道通<lb/>
　天地有形外思入風雲變態中富貴不滛貧賤樂男<lb/>
<pb n="KR3a0078_WYG_039-11b"/>
　兒到此是豪雄明道門擺脫得開為他所過者化<lb/>
華陽范氏曰先生以獨智自得去聖人千有餘嵗發其<lb/>
　關鍵直覩堂奥一天地之理盡事物之變故其貎肅<lb/>
　而氣和志定而言厲望之可畏即之可親叩之者無<lb/>
　窮從容以應之其出愈新真學者之師也<lb/>
河間劉氏曰先生徳性充完粹和之氣盎於靣背樂易<lb/>
　多恕終日怡恱未嘗見其忿厲之容<lb/>
河南朱氏曰先生之學以誠為本仰觀乎天清明穹窿<lb/>
<pb n="KR3a0078_WYG_039-12a"/>
　日月之運行隂陽之變化所以然者誠而已俯察乎<lb/>
　地廣博持載山川之融結草木之蕃殖所以然者誠<lb/>
　而已人居天地之中㕘合無間純亦不已者其在兹<lb/>
　乎先生得聖人之誠者也才周萬物而不自以為髙<lb/>
　學濟三才而不自以為足行貫神明而不自以為異<lb/>
　識照古今而不自以為得至於六經之奥義百家之<lb/>
　異說研窮搜抉判然胸中天下之事雖萬變交於前<lb/>
　而燭之不失毫釐權之不失輕重凡貧賤富貴死生<lb/>
<pb n="KR3a0078_WYG_039-12b"/>
　皆不足以動其心非所得之深所養之厚能至是歟<lb/>
　盖其所知上極堯舜三代帝王之治其所以包涵博<lb/>
　大悠逺纎悉上下與天地同流下至行師用兵戰陣<lb/>
　之法皆造其極外之夷狄情狀山川道路之險易邊<lb/>
　鄙防戍厈堠控帶之要靡不究知其吏事操決文法<lb/>
　簿書又皆精宻詳練而所有不試其萬一<lb/>
河間邢氏曰先生徳性絶人外和内剛眉目清峻語聲<lb/>
　鏗然恕早從先生之弟學初見先生於磁州其氣貎<lb/>
<pb n="KR3a0078_WYG_039-13a"/>
　清明夷粹其接人和以有容其斷義剛而不犯其思<lb/>
　索妙造精義其言近而測之益逺恕盖始怳然自失<lb/>
　而知天下有成徳君子所謂完人者若先生是已<lb/>
武夷胡氏曰聖人志在天下國家與常人志在功名全<lb/>
　别孟子傳聖人之道故曰予豈若是小丈夫哉諫於<lb/>
　其君而不受則悻悻然見於其靣去則窮日之力且<lb/>
　看聖人氣象則别明道却是如此元豊中有詔起吕<lb/>
　申公司馬温公温公不起明道作詩送申公又詩寄<lb/>
<pb n="KR3a0078_WYG_039-13b"/>
　温公其意直是眷眷在天下國家雖然如此於去就<lb/>
　又却分明不放過一歩<lb/>
范陽張氏曰明道書牎前有草茂覆砌或勸之芟明道<lb/>
　曰不可欲常見造物生意又置盆池畜小魚數尾時<lb/>
　時觀之或問其故曰欲觀萬物自得意草之與魚人<lb/>
　所共見惟明道見草則知生意見魚則知自得意此<lb/>
　豈流俗之見可同日而語<lb/>
陳恬賛曰賢哉先生始於孝弟孝䔍於親弟友其弟推<lb/>
<pb n="KR3a0078_WYG_039-14a"/>
　以治人不為而化民靡有争揖譲于野移之事君讜<lb/>
　言忠謨姦邪之言感動欷歔舉以教人粹然王道天<lb/>
　下英材躬服允蹈本以正身惟徳温温如冬之日如<lb/>
　夏之雲終其黙識洞暢今古鈎深窮微該世之務賢<lb/>
　哉先生超然絶倫大用甚邇胡奪之年先生之道不<lb/>
　在其弟方其初起天下咸喜今其西矣天下懐矣誰<lb/>
　為有力進之君矣俾行其道覺斯民矣<lb/>
朱子曰明道說話渾淪煞髙學者難看　明道說底話<lb/>
<pb n="KR3a0078_WYG_039-14b"/>
　恁地動彈流轉　賛先生像曰揚休山立玉色金聲<lb/>
　元氣之㑹渾然天成瑞日祥雲和風甘雨龍徳正中<lb/>
　厥施斯普<lb/>
　　程子<hi>名頥字正叔號伊川</hi>
司馬光吕公著嘗言於朝曰程頥之為人言必忠信動<lb/>
　遵禮義實儒者之髙蹈聖世之逸民又曰頥道徳純<lb/>
　備學問淵博有經天緯地之才有制禮作樂之具實<lb/>
　天民之先覺聖代之真儒也公著又言曰程頥年三<lb/>
<pb n="KR3a0078_WYG_039-15a"/>
　十四有特力之操出群之姿洞明經術通古今治亂<lb/>
　之要實有經世濟物之才非同拘士曲儒徒有偏長<lb/>
　使在朝廷必為國器<lb/>
王巖叟嘗言於朝曰程頥學極聖人之精微行全君子<lb/>
　之純粹與其兄顥俱以徳名顯於時又曰頥抱道養<lb/>
　徳之日乆而濳神積累之功深静而閱天下之義理<lb/>
　者多必有嘉言以新聖聽<lb/>
明道嘗曰異日能尊師道是吾弟若接引後學隨人才<lb/>
<pb n="KR3a0078_WYG_039-15b"/>
　而成就之則不敢譲<lb/>
或謂自秦漢以下卓乎天下之習不能蔽也程正叔而<lb/>
　已觀正叔所言未嘗務脫流俗只是一箇是底道理<lb/>
　自然不墮流俗中龜山楊氏曰然觀其論婦人不再<lb/>
　適人以謂寧餓死若不是見得道理分明如何敢說<lb/>
　這様話<lb/>
邵氏<hi>伯温</hi>曰先生嘗渡漢中中流船㡬覆舟中人皆懼<lb/>
　先生獨正襟安坐如常問之曰心存誠敬爾<lb/>
<pb n="KR3a0078_WYG_039-16a"/>
河南朱氏曰伊川先生以言乎道則貫徹三才而無一<lb/>
　毫之為間以言乎徳則并包衆美而無一善之或遺<lb/>
　以言乎學則博通古今而無一物之不知以言乎才<lb/>
　則開物成務而無一理之不緫<lb/>
胡安國言於朝曰程頥脩身行法䂓矩凖繩獨出諸儒<lb/>
　之表雖崇寧間曲加防禁學者私相傳習其後門人<lb/>
　稍稍進用傳者浸廣士大夫爭相淬勵而其間志利<lb/>
　禄者託其說以自售分黨相排衆論洶洶深誚其徒<lb/>
<pb n="KR3a0078_WYG_039-16b"/>
　而乃上及於頥竊以為過矣夫聖人之道所以垂訓<lb/>
　萬世無非中庸然中庸之義不明乆矣自頥兄弟始<lb/>
　發明之然後其義可思而得也不然則或謂高明所<lb/>
　以處已中庸所以應事接物本末上下析為二途而<lb/>
　其義不明矣士學宜師孔孟此其至論也然孔孟之<lb/>
　道不傳久矣自頥兄弟始發明之而後其道可學而<lb/>
　至也不然則或以六經語孟之書資口耳取世資以<lb/>
　干禄愈不得其門而入矣今欲使學者蹈中庸師孔<lb/>
<pb n="KR3a0078_WYG_039-17a"/>
　孟而禁使不得從頥之學是入室而不由户也不亦<lb/>
　誤乎<lb/>
范陽張氏曰伊川之學自踐履中入故能深識聖賢氣<lb/>
　象如曰孔子元氣也顔子景星慶雲也孟子有泰山<lb/>
　巖巖氣象自非以心體之安能别白如此<lb/>
朱子曰先生遊太學時胡翼之方主教導嘗以顔子所<lb/>
　好何學論試諸生得先生所試大驚即延見處以學<lb/>
　職吕希哲與先生鄰齋首以師禮事焉旣而四方之<lb/>
<pb n="KR3a0078_WYG_039-17b"/>
　士從游者日益衆　先生年十八上書闕下勸仁宗<lb/>
　以王道為心生靈為念黜世俗之論期非常之功<lb/>
　問前輩多言伊川似孟子曰不然伊川謹嚴雖大故<lb/>
　以天下自任其實不似孟子　問程先生當初進說<lb/>
　只以聖人之說為可必信先王之道為可必行不狃<lb/>
　滯於近䂓不遷惑於衆口必期致天下如三代之世<lb/>
　何也曰也不得不恁地說如今說與學者也只得教<lb/>
　他依聖人言語恁地做去待他就裏面做工夫有見<lb/>
<pb n="KR3a0078_WYG_039-18a"/>
　處便自知得聖人底是確然恁地　有咎伊川著書<lb/>
　不以示門人者再三誦之先生不以為然也因坐復<lb/>
　嘆曰公恨伊川著書不以示人某獨恨當時提撕也<lb/>
　不緊故當時門人弟子布在海内炳如日星自今觀<lb/>
　之皆不滿人意只今易傳一書散滿天下家置而人<lb/>
　有之且道誰曾看得他箇果有得其意者否果曽有<lb/>
　行得他箇否　問伊川臨終時或曰平生學底正要<lb/>
　今日用伊川開目曰說要用便不是此是如何曰說<lb/>
<pb n="KR3a0078_WYG_039-18b"/>
　要用便是兩心　書伊川帖曰近世學者閱理不精<lb/>
　正坐讀書太草草耳况春秋大義數十炳若日星固<lb/>
　已見於傳序而所謂不容遺忘者又非先生决不能<lb/>
　道也夫三綱五常大倫大法有識以上即能言之而<lb/>
　臨小利害輙以失其所守正以學不足以全其本心<lb/>
　之正是以無所根著而忘之耳旣有以自信其不容<lb/>
　遺忘又不覺因事而形於筆札之間非先生之徳盛<lb/>
　仁熟左右逢原能及是耶　賛先生像曰䂓圓矩方<lb/>
<pb n="KR3a0078_WYG_039-19a"/>
　繩直凖平允矣君子展也大成布帛之文菽粟之味<lb/>
　知徳者希孰識其貴<lb/>
張子曰昔嘗謂伯淳優於正叔今見之果然其救世之<lb/>
　志甚誠切亦於今日天下之事儘記得熟<hi>以下緫論</hi>
　<hi>二程</hi>　學者不可謂少年自緩便是四十五十二程<lb/>
　從十四嵗時便銳然欲學聖人今盡及四十未能及<lb/>
　顔閔之徒伊川可如顔子然恐未如顔子之無我<lb/>
榮陽吕氏曰二程之學以聖人為必可學而至而已必<lb/>
<pb n="KR3a0078_WYG_039-19b"/>
　欲學而至於聖人<lb/>
嵩山晁氏曰伊川嘗謂明道云吾兄弟近日說話太多<lb/>
　明道云使見吕晦叔則不得不少見司馬君實則不<lb/>
　得不多<lb/>
武夷胡氏曰程氏之文於易則因理以明象而知體用<lb/>
　之一源於春秋則見諸行事而知聖人之大用於諸<lb/>
　經語孟則發其微指而知求仁之方入徳之序程氏<lb/>
　之行其行已接物則忠誠動於州里其事親從兄則<lb/>
<pb n="KR3a0078_WYG_039-20a"/>
　孝悌顯於家庭其辝受取舍非其道義則一介不以<lb/>
　取與諸人雖禄之千鍾不顧也　昔嘗見鄒志完論<lb/>
　近世人物因問程明道如何志完曰此人得志使萬<lb/>
　物各得其所又問伊川如何曰却不得比明道又問<lb/>
　何以不得比曰為有不通處曰伊川不通處必有言<lb/>
　行可證願聞之志完色動徐曰有一二事恐門人或<lb/>
　失其傅後來在長沙再論二先生學術志完却曰伊<lb/>
　川見處極髙因問何以言之曰昔鮮于侁曾問顔子<lb/>
<pb n="KR3a0078_WYG_039-20b"/>
　在陋巷不改其樂不知所樂者何事伊川却問曰尋<lb/>
　常道顔子所樂者何侁曰不過是說顔子所樂者道<lb/>
　伊川曰若說有道可樂便不是顔子以此知伊川見<lb/>
　處極髙<lb/>
五峯胡氏曰二程倡久絶之學於今日其功比於孔子<lb/>
　作春秋孟子闢楊墨<lb/>
馮氏<hi>忠恕</hi>曰王霖言明道伊川随侍太中知漢州宿一<lb/>
　僧寺明道入門而右從者皆随之伊川入門而左獨<lb/>
<pb n="KR3a0078_WYG_039-21a"/>
　行至法堂上相㑹伊川自謂此是頥不及家兄處盖<lb/>
　明道和易人皆親近伊川嚴重人不敢近也<lb/>
朱子曰明道伊川先生之學以大學論語孟子中庸為<lb/>
　標指而達於六經使人讀書窮理以誠其意正其心<lb/>
　脩其身而自家而國以及於天下其道坦而明其說<lb/>
　簡而通其行端而實是盖將有以振百代之沉迷而<lb/>
　内之聖賢之域其視一時之事業詞章論議氣節所<lb/>
　繫孰為輕重所施孰為短長當有能辨之者　明道<lb/>
<pb n="KR3a0078_WYG_039-21b"/>
　徳性寛大䂓模廣濶伊川氣質剛方文理宻察其道<lb/>
　雖同而造徳各異故明道嘗為條例司官不以為凂<lb/>
　而伊川所作行狀乃獨不載其事明道猶謂青苗可<lb/>
　且放過而伊川乃於西監一狀較計如此此可謂不<lb/>
　同矣然明道之放過乃孔子之獵較為兆而伊川之<lb/>
　一一理㑹乃孟子之不見諸侯也此亦何害其為同<lb/>
　耶但明道所處是大賢以上事學者未至而輕議之<lb/>
　恐失所守伊川所處雖髙然實中人皆可跂及學者<lb/>
<pb n="KR3a0078_WYG_039-22a"/>
　只當以此為法則庶乎寡過矣然又當觀用之淺深<lb/>
　事之大小裁酌其意難執一意此君子所以貴窮理<lb/>
　也　濂溪在當時無有知其學者惟程太中獨知之<lb/>
　明道當初想明得煞容易便無那查滓只一再見濂<lb/>
　溪當時又不似而今有許多言語出來不是他天資<lb/>
　髙見得易如何便明得或問遺書中載明道語便自<lb/>
　然洒落明快曰自是他見得容易伊川易傳却只管<lb/>
　脩改晩年方出其書若是明道作想無許多事嘗見<lb/>
<pb n="KR3a0078_WYG_039-22b"/>
　門人有祭明道文云先生欲著樂書有志未就不知<lb/>
　其書要如何作　問明道濂溪俱髙不如伊川精切<lb/>
　曰明道說話超邁不如伊川說得的確濂溪也精宻<lb/>
　不知其他書如何但今所說這些子無一字差錯<lb/>
　明道之言發明極致通透洒落善開發人伊川之言<lb/>
　即事明理質慤精深尤耐咀嚼然明道之言一見便<lb/>
　好久看愈好所以賢愚皆獲其益伊川之言乍見未<lb/>
　好久看方好故非久於玩索者不能識其味此其自<lb/>
<pb n="KR3a0078_WYG_039-23a"/>
　任所以有成人材尊師道之不同　明道渾然天成<lb/>
　不犯人力伊川功夫造極可奪天巧　明道語宏大<lb/>
　伊川語親切　明道所見甚俊偉故說得較快初看<lb/>
　時便好子細看亦好　明道言語儘寛平伊川言語<lb/>
　初難看細讀有滋味某說大處自與伊川合小處却<lb/>
　時有意見不同　問明道曽看釋老書伊川則莊列<lb/>
　亦不曽看曰後来湏著看不看無縁知他道理　伊<lb/>
　川好學論十八時作明道十四五便學聖人二十及<lb/>
<pb n="KR3a0078_WYG_039-23b"/>
　第出去做官一向長進定性書是二十二三時作是<lb/>
　時遊山許多詩甚好　問明道可比顔子伊川可比<lb/>
　孟子否曰明道可比顔子孟子才髙恐伊川未到孟<lb/>
　子處然伊川收束檢制處孟子却不能到　問明道<lb/>
　到處響應伊川入朝成許多事此亦可見二人用處<lb/>
　曰明道從容伊川都挨不行問伊川做時似孟子否<lb/>
　曰孟子較活絡問孟子做似伊川否先生首肯　或<lb/>
　謂二程之於濂溪亦若横渠之於范文正公耳曰先<lb/>
<pb n="KR3a0078_WYG_039-24a"/>
　覺相𫝊之秘非後學所能窺測誦其詩讀其書則周<lb/>
　范之造詣固殊而程張之契悟亦異如曰仲尼顔子<lb/>
　所樂吟風弄月以歸皆是當時口傳心授的當親切<lb/>
　處後來二先生舉似後學亦不將作第二義看然則<lb/>
　行狀所謂反求之六經然後得之者特語夫功用之<lb/>
　大全耳至其入處則自濓溪不可誣也若横渠之於<lb/>
　文正則異於是葢當時粗發其端而已受學乃先生<lb/>
　自言此豈自誣者耶大抵近世諸公知濓溪甚淺如<lb/>
<pb n="KR3a0078_WYG_039-24b"/>
　吕氏童䝉訓記其嘗著通書而曰用意髙逺夫通書<lb/>
　太極之說所以明天理之根源究萬物之終始豈用<lb/>
　意而為之又何髙下逺近之可道哉　問學於明道<lb/>
　恐易開發學於伊川恐易成就曰在人用力若不用<lb/>
　力恐於伊川無向傍處明道却有悟人處　聞伯夷<lb/>
　栁下惠之風者頑亷薄敦皆有興起此孟子之善想<lb/>
　象者也孔子元氣也顔子和風慶雲也孟子泰山巖<lb/>
　嚴之氣象也此程夫子之善想象者也今之想象大<lb/>
<pb n="KR3a0078_WYG_039-25a"/>
　程夫子者當識其明快中和處小程夫子者當識其<lb/>
　初年之嚴毅晩年又濟以寛平處豈徒想象而已哉<lb/>
　必還以驗之吾身者如何也若言論風㫖則誦其詩<lb/>
　讀其書字字而訂之句句而議之非惟求以得其所<lb/>
　言之深㫖將併與其風範氣象皆得之矣　某自十<lb/>
　四五時讀程張書至今四十餘年但覺其義之深指<lb/>
　之逺而近世紛紛所謂文章議論者殆不足復過眼<lb/>
　信乎孟氏以來一人而已然非用力之深者亦無以<lb/>
<pb n="KR3a0078_WYG_039-25b"/>
　自信其必然也<lb/>
南軒張氏曰二程先生始嘗受學于周先生而其自得<lb/>
　之深充養之至精粹純宻更益光大聖門之大全至<lb/>
　是發明無遺憾矣　讀諸先生之書惟覺二程先生<lb/>
　完全精粹愈讀愈無窮不可不詳味也　二先生所<lb/>
　以教學者不越於居敬窮理二事取其書反覆讀之<lb/>
　則可以見盖居敬有力則其所窮者愈精窮理浸明<lb/>
　則其所居益有地二者盖互相發也　二先生其猶<lb/>
<pb n="KR3a0078_WYG_039-26a"/>
　一氣之周流乎何其理之該而不偏辭之平而有味<lb/>
　也讀遺書易傅他書真難讀也<lb/>
　　張子名<hi>載字子厚號横渠</hi>
程子曰子厚以禮教學者最善使學者先有所據守<lb/>
　某接人治<hi>一作談</hi>經論道者亦甚多肯言及治體者誠<lb/>
　未有如子厚　子厚才髙其學更先從雜博中過来<lb/>
　　問子厚立言得無有㡬於迫切者乎曰子厚之為<lb/>
　人謹且嚴是以其言似之方之孟子則寛宏舒泰有<lb/>
<pb n="KR3a0078_WYG_039-26b"/>
　不及也然孟子猶有英氣存焉是以未若顔子之懿<lb/>
　渾然無圭角之可見也　某接人多矣不雜者三人<lb/>
　張子厚邵堯夫司馬君實　子厚之氣似明道　答<lb/>
　横渠書曰所論大槩有苦心極力之象而無寛裕温<lb/>
　柔之氣非明睿所照而考索至此故意屢偏而言多<lb/>
　窒小出入時有之明睿所照者如目所睹纎㣲盡識<lb/>
　之矣考索至者如揣料於物約見彷彿耳能無差乎<lb/>
　更望完養思慮涵泳義理他日自當條暢<lb/>
<pb n="KR3a0078_WYG_039-27a"/>
吕晦叔薦先生于朝曰張載學有本原西方之學者皆<lb/>
　宗之神宗即命召見問治道皆以復三代為對他日<lb/>
　見執政執政語之曰新政之更懼不能任事求助於<lb/>
　子何如先生曰朝廷將大有為天下士願與下風若<lb/>
　與人為善則孰敢不盡如教玉人追琢則人亦故有<lb/>
　不能執政嘿然<lb/>
藍田吕氏曰先生志氣不群少孤自立無所不學與邠<lb/>
　人焦寅游寅喜談兵先生說其言當康定用兵時年<lb/>
<pb n="KR3a0078_WYG_039-27b"/>
　十八慨然以功名自許上書謁范文正公公一見知<lb/>
　其逺器欲成就之乃責之曰儒者自有名教何事於<lb/>
　兵因勸讀中庸先生讀其書雖愛之猶未以為足也<lb/>
　於是又訪諸釋老之書累年盡究其說知無所得反<lb/>
　而求之六經嘉祐初見洛陽程伯淳正叔昆弟于京<lb/>
　師共語道學之要先生渙然自信曰吾道自足何事<lb/>
　旁求乃盡棄異學淳如也間起從仕日益乆學益明<lb/>
　方未第時文潞公以故相判長安聞先生名行之美<lb/>
<pb n="KR3a0078_WYG_039-28a"/>
　聘以束帛延之學宫異其禮際士子矜式焉晩自崇<lb/>
　文移疾西歸終日危坐一室左右簡編俯而讀仰而<lb/>
　思有得則識之或終夜起坐取燭以書其志道精思<lb/>
　未始湏㬰息亦未嘗湏㬰忘也學者有問多告以知<lb/>
　禮成性變化氣質之道學必如聖人而後已聞者莫<lb/>
　不動心有進而自得之者窮神知化一天人立大本<lb/>
　斥異學自孟子以來未之有也　先生氣質剛毅徳<lb/>
　盛貎嚴然與人居乆而日親其治家接物大要正己<lb/>
<pb n="KR3a0078_WYG_039-28b"/>
　以感人人未之信反躬自治不以語人雖有未喻安<lb/>
　行而無悔故識與不識聞風而畏聞人之善喜見顔<lb/>
　色答問學者雖多不倦有不能者未嘗不開其端有<lb/>
　可語者必丁寧以誨之惟恐其成就之晩<lb/>
廣平游氏曰子厚學成徳尊與孟子比然猶秘其學明<lb/>
　道曰處今之時當隨其資教之雖識有明暗亦各有<lb/>
　得焉子厚用其言故關中學者躬行之多與洛人並<lb/>
或論横渠龜山楊氏曰正叔先生亦自不許他曰先生<lb/>
<pb n="KR3a0078_WYG_039-29a"/>
　嘗言自孟子之後無他見識何也曰如彼見識秦漢<lb/>
　以來何人到此<lb/>
和靖尹氏曰横渠昔在京坐虎皮說周易聽從甚衆一<lb/>
　夕二程先生至論易次日撤去虎皮曰吾平日與諸<lb/>
　公說者皆亂道有二程近到深明易道吾所弗及汝<lb/>
　輩可師之乃歸陜西<lb/>
或問横渠言十五年學恭而安不成明道曰可知是學<lb/>
　不成有多少病在莫是如伊川說若不知得只是覷<lb/>
<pb n="KR3a0078_WYG_039-29b"/>
　却堯學他行事無堯許多聦明睿知怎生得似他動<lb/>
　容周旋中禮朱子曰也是如此更有多少病良乆曰<lb/>
　人便是被一箇氣質局定變得些子了又有些子變<lb/>
　得些子又更有些子問横渠只是硬把捉故不安否<lb/>
　曰他只是學箇恭自驗見不曽熟不是學箇恭又學<lb/>
　箇安　横渠云吾學旣得於心則脩其辭命辭無差<lb/>
　然後斷事斷事無失吾乃沛然看來理㑹道理須是<lb/>
　說得出一字不穩便無下落所以横渠中夜便筆之<lb/>
<pb n="KR3a0078_WYG_039-30a"/>
　於紙只要有下落而今理㑹得有下落底臨事尚脚<lb/>
　忙手亂况不曽理㑹得下落横渠如此若論道理他<lb/>
　却未熟然他地位却要如此髙明底則不必如此<lb/>
　横渠之學是苦心得之乃是致曲與伊川異以孔子<lb/>
　為非生知渠葢執好古敏以求之故有此說不知好<lb/>
　古敏以求之非孔子做不得　問横渠之教以禮為<lb/>
　先某恐謂之禮則有品節每遇事須用秤停當禮方<lb/>
　可遵守初學者或未嘗識禮恐無下手處敬則有一<lb/>
<pb n="KR3a0078_WYG_039-30b"/>
　念之肅便已改容更貎不費安排事事上見得此意<lb/>
　如何曰古人自幼入小學便教以禮及長自然在䂓<lb/>
　矩之中横渠却是以官法教人禮也易學今人乍見<lb/>
　往往以為難某嘗要取三禮編成一書事多蹉過若<lb/>
　有朋友只兩年工夫可成　横渠教人道夜間自不<lb/>
　合睡只為無可應接他人皆睡了己不得不睡他做<lb/>
　正䝉時或夜裏黙坐徹曉他直是恁地勇方做得因<lb/>
　舉曽子任重道逺一叚曰子思曽子直恁地方被他<lb/>
<pb n="KR3a0078_WYG_039-31a"/>
　打得透　問程張之門於六經多指說道之精㣲學<lb/>
　之要領與夫下手處雖甚精切易見然被他開了四<lb/>
　至便覺規模狹了曰横渠最親切程氏規模廣大學<lb/>
　者少有能如横渠輩用功者近看得横渠用工最親<lb/>
　切直是可畏　問横渠似孟子否曰横渠嚴宻孟子<lb/>
　宏闊又問孟子平正横渠高處太高僻處太僻曰是<lb/>
　又曰横渠之於程子猶伯夷伊尹之於孔子　或云<lb/>
　諸先生說話皆不及小程先生雖大程亦不及曰不<lb/>
<pb n="KR3a0078_WYG_039-31b"/>
　然明道說話儘高邵張說得端的處儘好且如伊川<lb/>
　說仁者天下之公善之本也大叚寛而不切如横渠<lb/>
　說心統性情這般所在說得的當又如伊川謂鬼神<lb/>
　者造化之迹却不如横渠所謂二氣之良能也　明<lb/>
　道之學從容涵泳之味洽横渠之學苦心力索之功<lb/>
　深　曾子剛毅立得墻壁在而後可傳之子思孟子<lb/>
　伊川横渠甚嚴游楊之門倒塌了若天資大叚高則<lb/>
　學明道若不及明道則且學伊川横渠　賛先生像<lb/>
<pb n="KR3a0078_WYG_039-32a"/>
　曰早恱孫呉晚逃佛老勇撒臯比一變至道精思力<lb/>
　踐妙契疾書訂頑之訓示我廣居<lb/>
西山真氏曰張子有言為天地立心為生民立極為前<lb/>
　聖繼絶學為萬世開太平又曰此道自孟子後千有<lb/>
　餘嵗若天不欲此道復明則不使今人有知者既使<lb/>
　人有知者則必有復明之理此皆先生以道自任之<lb/>
　意<lb/>
　　邵子<hi>名雍字堯夫號康節</hi>
<pb n="KR3a0078_WYG_039-32b"/>
程子曰邵堯夫先生始學於百原堅苦刻厲冬不爐夏<lb/>
　不扇夜不就席者數年衛人賢之先生歎曰昔人尚<lb/>
　友於古而吾未嘗及四方遽可已乎於是走呉適楚<lb/>
　過齊魯客梁晉乆之而歸曰道其在是矣葢始有定<lb/>
　居之意先生少時自雄其材慷慨有大志既學力慕<lb/>
　髙逺謂先王之事為可必致及其學益老徳益邵玩<lb/>
　心髙明觀於天地之運化隂陽之消長以達乎萬物<lb/>
　之變然後頺然其順浩然其歸在洛㡬三十年始至<lb/>
<pb n="KR3a0078_WYG_039-33a"/>
　蓬蓽環堵不蔽風雨躬㸑以養其父母居之裕如講<lb/>
　學於家未嘗强以語人而就問者日衆鄉里化之逺<lb/>
　近尊之士人之道洛者有不之公府而必之先生之<lb/>
　廬先生徳氣粹然望之可知其賢然不事表暴不設<lb/>
　防畛正而不諒通而不汙清明坦夷洞徹中外接人<lb/>
　無貴賤親疎之間群居燕飲笑語終日不敢甚異於<lb/>
　人顧吾所樂何如耳病畏寒暑常以春秋時行遊城<lb/>
　中士大夫家聴其車音倒屣迎致雖兒童奴𨽻皆知<lb/>
<pb n="KR3a0078_WYG_039-33b"/>
　懽喜尊奉其與人言必依於孝弟忠信樂道人之善<lb/>
　而未嘗及其惡故賢者恱其徳不賢者服其化所以<lb/>
　厚風俗成人材者先生之功多矣又曰先生之學得<lb/>
　之於李挺之挺之得之於穆伯長推其源流逺有端<lb/>
　緒今穆李之言及其行事槩可見矣而先生純一不<lb/>
　雜汪洋浩大乃其所自得者多矣　謂周純明曰吾<lb/>
　從堯夫先生游聴其議論振古之豪傑也惜其無所<lb/>
　用於世周曰所言何如曰内聖外王之道也　堯夫<lb/>
<pb n="KR3a0078_WYG_039-34a"/>
　襟懐放曠如空中樓閣四通八達也　堯夫於物理<lb/>
　上儘說得亦大叚漏泄他天機　堯夫詩雪月風花<lb/>
　未品題他便把這些事便與堯舜三代一般此等語<lb/>
　自孟子後無人曽敢如此言來直是無端又如言湏<lb/>
　信畫前元有易自從刪後更無詩這箇意思元古未<lb/>
　有人道來　堯夫詩云梧桐月向懐中照楊栁風來<lb/>
　面上吹真風流人豪也又詩云頻頻到口微成醉拍<lb/>
　拍滿懐都是春不止風月言皆有理萬事皆出於理<lb/>
<pb n="KR3a0078_WYG_039-34b"/>
　自以為皆有理故要得從心妄行緫不妨堯夫又得<lb/>
　詩云聖人喫緊些兒事其言太急迫此道理平鋪地<lb/>
　放着裏何必如此　世之博文强識者衆矣其終未<lb/>
　有不入於禪學者特立不惑子厚堯夫而已然其說<lb/>
　之流亦未免於有弊也　子厚堯夫之學善自開大<lb/>
　者也堯夫細行或不謹而其卷舒運用亦熟矣　邵<lb/>
　堯夫病革且言試與觀化一遭子厚言觀化他人便<lb/>
　觀得自家自家又如何觀得化嘗觀堯夫詩意纔做<lb/>
<pb n="KR3a0078_WYG_039-35a"/>
　得識道理却於儒術未見所得<lb/>
上蔡謝氏曰邵堯夫直是豪才嘗有詩云當年志氣欲<lb/>
　横秋今日看來甚可羞事到強為終屑屑道非心得<lb/>
　竟悠悠鼎中龍虎忘看守碁上山河廢講求又有詩<lb/>
　云斟有淺深存爕理飲無多少繫經綸卷舒萬古興<lb/>
　亡手出入千重雲水身此人在風塵時節偏是偏霸<lb/>
　手叚學須是天人合一始得又有詩云萬物之中有<lb/>
　一身一身中有一乾坤能知造化備於我肯把天人<lb/>
<pb n="KR3a0078_WYG_039-35b"/>
　别立根天向一中分體用人於心上起經綸天人安<lb/>
　有兩般義道不虚行只在人問此詩如何曰說得大<lb/>
　體亦是但不免有病不合說一中分體用又問曰此<lb/>
　句何故有病曰昔富彦國問堯夫云一從甚處起曰<lb/>
　公道從甚處起富曰一起於震邵曰一起於乾問兩<lb/>
　說如何曰兩說都得震謂發生乾探本也若㑹得天<lb/>
　理更說甚一二　問堯夫所學如何曰與聖門却不<lb/>
　同問何故却不同曰他也只要見物理到逼眞處不<lb/>
<pb n="KR3a0078_WYG_039-36a"/>
　下工夫便差却問何故却不着工夫曰為他見得天<lb/>
　地進退萬物消長之理便敢做大於聖門下學上逹<lb/>
　底事更不施功堯夫精易之數事物之成敗始終人<lb/>
　之禍福脩短筭得來無毫髪差錯如指此屋便知起<lb/>
　於何時至某年月日而壞無不如其言然二程不貴<lb/>
　其術堯夫喫不過一日問伊川曰今歲雷從甚處起<lb/>
　伊川曰起處起如堯夫必用推筭某更無許多事邵<lb/>
　即黙然<lb/>
<pb n="KR3a0078_WYG_039-36b"/>
和靖尹氏曰康節之學本是經世之學今人但知其明<lb/>
　易數知未來事却小了他學問如陳叔易賛云先生<lb/>
　之學志在經綸最為盡之<lb/>
吕氏家塾記曰邵堯夫先生居洛四十年安貧樂道自<lb/>
　云未嘗皺眉所居寢息處為安樂窩自號安樂先生<lb/>
　又為甕牖讀書燕居其下旦則焚香獨坐晡時飲酒<lb/>
　三四甌微醺便止不使至醉也中間州府以更法不<lb/>
　餉餽寓賔乃為薄粥以代之好事者或載酒以濟其<lb/>
<pb n="KR3a0078_WYG_039-37a"/>
　乏嘗有詩曰莫道山翁拙於用也能康濟自家身喜<lb/>
　吟詩作大字書然遇興則為之不牽強也大寒暑則<lb/>
　不出毎出乘小車用一人挽之為詩以自詠曰花似<lb/>
　錦時高閣望草如茵處小車行司馬公贈以詩曰林<lb/>
　間髙閣望已久花外小車猶未來隨意所之遇主人<lb/>
　喜客則留三五宿又之一家亦如之或經月忘返雖<lb/>
　性高潔而接人無賢不肖貴賤皆懽然如親嘗自言<lb/>
　若至大病自不能支其遇小疾得有客對話不自覺<lb/>
<pb n="KR3a0078_WYG_039-37b"/>
　疾之去體也學者來從之問經義精深浩博應對不<lb/>
　窮思致幽逺妙極道數間與相知之深者開口論天<lb/>
　下事雖乆存心世務者不能及也<lb/>
張氏<hi>㟭</hi>曰先生少受學於北海李之才挺之又游河汾<lb/>
　之曲以至淮海之濵渉於濟汶逹於梁宋茍有逹者<lb/>
　必訪以道無常師焉乃退居共城廬於百原之上大<lb/>
　覃思於易經夜不設寢日不再食三年而學以大成<lb/>
　大名王豫天恱慱逹之士尤長於易聞先生之篤志<lb/>
<pb n="KR3a0078_WYG_039-38a"/>
　愛而欲教之既與之語三日得所未聞始大驚服卒<lb/>
　捨其學而學焉北面而尊師之衛人乃知先生之為<lb/>
　有道也年三十餘來游于洛以為洛邑天下之中可<lb/>
　以觀四方之士乃定居焉先生清而不激和而不流<lb/>
　遇人無貴賤賢不肖一接以誠長者事之少者友之<lb/>
　善者與之不善者矜之故洛人乆而益尊信之四方<lb/>
　之學者與大夫之過洛者莫不慕其風而造其廬先<lb/>
　生之教人必隨其才分之髙下不驟語而强益之或<lb/>
<pb n="KR3a0078_WYG_039-38b"/>
　聞其言若不適其意先生亦不屑也故來者多而從<lb/>
　者少見之者衆而知之者尚寡及接之乆察其所處<lb/>
　無不中於理叩其所有愈乆而愈新則皆心恱而誠<lb/>
　服先生未嘗有求於人或餽之以禮者亦不苟辭洛<lb/>
　人為買宅丞相富公為買園以居之年六十始為隠<lb/>
　者之服隆寒盛暑閉門不出曰非退者之宜也其於<lb/>
　書無所不讀諸子百家之學皆究其本原而釋老技<lb/>
　術之說一無所惑其志晩尤喜為詩平易而造於理<lb/>
<pb n="KR3a0078_WYG_039-39a"/>
歐陽氏　曰康節邵先生嘗以為學者之患在於好惡<lb/>
　先成乎心而挾其私智以求於道則敝於所好而不<lb/>
　得其真故求之至於四方萬里之逺天地隂陽屈伸<lb/>
　消長之變無所不可而必折衷於聖人雖深於象數<lb/>
　先見黙識未嘗以自名也其學純一而不雜居之而<lb/>
　安行之而成平夷渾大不見圭角其自得深矣<lb/>
朱子曰康節本是要出來有為底人然又不肯深犯手<lb/>
　做凡事直待可做處方試為之纔覺難便拽身退正<lb/>
<pb n="KR3a0078_WYG_039-39b"/>
　張子房之流　康節學於李挺之請曰願先生微開<lb/>
　其端毋竟其說此意極好學者當然須是自理㑹出<lb/>
　來便好　伊川之學於大體上瑩徹於小小節目上<lb/>
　猶有疎處康節能盡得事物之變却於大體上有未<lb/>
　瑩處劉用之云康節善談易見得透徹曰然伊川又<lb/>
　輕之嘗有簡與横渠云堯夫說易好聴今夜試來聴<lb/>
　他說看某嘗說此便是伊川不及孔子處只觀孔子<lb/>
　便不如此　程邵之學固不同然二程所以推尊康<lb/>
<pb n="KR3a0078_WYG_039-40a"/>
　節者至矣葢以其信道不惑不雜異端班於温公横<lb/>
　渠之間則亦未可以其道不同而遽貶之也又曰康<lb/>
　節之學抉摘窈微與佛老之言豈無一二相似而卓<lb/>
　然自信無所汚染此其所見必有端的處比之温公<lb/>
　欲䕶名教而不言者又有間矣　或言康節心胸如<lb/>
　此快活如此廣大如何得似他曰他是甚麽様做工<lb/>
　夫　問近日學者有厭拘檢樂舒放惡精詳喜簡便<lb/>
　者皆欲慕邵堯夫之為人曰邵子這道理豈易及哉<lb/>
<pb n="KR3a0078_WYG_039-40b"/>
　他腹裏有這箇學能包括宇宙終始古今如何不做<lb/>
　得大放得下今人却恃箇甚後敢如此因誦其詩云<lb/>
　日月星辰髙照曜皇王帝伯大鋪舒可謂人豪矣<lb/>
　康節之學其骨髓在皇極經世其花草便是詩黄直<lb/>
　卿云其詩多說閑静樂的意思大煞把箇事了曰這<lb/>
　箇未說聖人只顔子之樂亦不恁地看他詩篇篇只<lb/>
　管說樂次第樂得來厭了聖人得底如喫飲相似只<lb/>
　飽而已他却如喫酒又曰他都是有箇自私自利底<lb/>
<pb n="KR3a0078_WYG_039-41a"/>
　意所以明道有要之不可以治天下國家之說　康<lb/>
　節詩儘好看楊道夫問舊張無垢引心賛云廓然心<lb/>
　境大無倫盡此規模有幾人我性即天天即性莫於<lb/>
　㣲處起經綸不知如何曰是殆非康節之詩也林少<lb/>
　𨽻云朱内翰作問何以辨曰若是真實見得必不恁<lb/>
　地張皇道夫曰舊看此意似與性為萬物之一原而<lb/>
　心不可以為限量同曰固是但只是摸空說無着實<lb/>
　處如康節云天向一中分造化人從心上起經綸多<lb/>
<pb n="KR3a0078_WYG_039-41b"/>
　少平易實見得者自别又問一中分造化曰本是一<lb/>
　箇而消息盈虚便生隂陽事事物物皆恁地有消便<lb/>
　有息　問康節之嘗有荘老之說如何曰便是他有<lb/>
　些子這箇曰如此莫於道體有異否曰他嘗說老子<lb/>
　得易之體孟子得易之用體用自分作兩截曰他又<lb/>
　說經綸如何曰看他只是以術去處得這事恰好無<lb/>
　過如張子房相似他所以極口稱賛子房也二程謂<lb/>
　其粹而不雜以今觀之亦不可謂不雜曰他說風花<lb/>
<pb n="KR3a0078_WYG_039-42a"/>
　雪月莫是曽㸃意思否曰也是見得眼前這箇好曰<lb/>
　意其有與自家意思一般之意曰也是他有這些子<lb/>
　若不是却淺陋了　邵堯夫詩雪月風花未品題此<lb/>
　言事物皆有造化　邵堯夫六十嵗作首尾吟百三<lb/>
　十餘篇至六七年間終渠詩玩侮一世只是一箇四<lb/>
　時行焉百物生焉之意　或問康節詩曰施為欲似<lb/>
　千鈞弩磨礪當如百鍊金問千鈞弩如何曰只是不<lb/>
　妄發如子房在漢謾説一句當時承當者者便須百<lb/>
<pb n="KR3a0078_WYG_039-42b"/>
　碎　康節詩云幽暗巖崖生鬼魅清平郊野見鸞凰<lb/>
　聖人道其常也只是就那光明處理㑹說與人那幽<lb/>
　暗處知得有多少怪異　康節以品題風月自負然<lb/>
　實强似皇極經世書　問先生須得邵堯夫先知之<lb/>
　術先生久之曰吾之所知者惠迪吉從逆凶滿招損<lb/>
　謙受益若是明日晴後日雨吾又安能知耶　賛先<lb/>
　生像曰天挺人豪英邁蓋世駕風鞭霆厯覧無際手<lb/>
　探月窟足躡天根閑中今古醉裏乾坤<lb/>
<pb n="KR3a0078_WYG_039-43a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0078_WYG_039-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　性理大全書卷三十九<lb/>
</p>
<p>
</p>
  </div>
</body>
</text>
</TEI>
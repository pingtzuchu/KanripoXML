<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0078_WYG_062-1a"/>
欽定四庫全書<lb/>
性理大全書卷六十二<lb/>
　厯代四<lb/>
　　東漢<lb/>
　　　光武<lb/>
南軒張氏曰光武之不任功臣為三公蓋鑒髙帝之弊<lb/>
　而欲保全之前史莫不以為美談以予觀之光武之<lb/>
　保全功臣使皆得以福禄終身是固美矣然於用人<lb/>
<pb n="KR3a0078_WYG_062-1b"/>
　之道則有未盡也蓋用人之道先以一説横於胷中<lb/>
　則為私意非立賢無方之義矣髙帝之待功臣誠非<lb/>
　也如韓彭黥布之徒雖有大功要皆天資小人在易<lb/>
　之師開國承家小人勿用蓋於用師既終成功之後<lb/>
　但當寵之以富貴而不可使之有國家而為政也髙<lb/>
　帝正犯此義是以不能保功臣之終為光武者要當<lb/>
　察吾大臣有如韓彭之徒者乎則當以是待之若光<lb/>
　武之功臣則異於是至冦鄧賈復則又識明而行脩<lb/>
<pb n="KR3a0078_WYG_062-2a"/>
　量洪而器逺以光武時所用之大臣論之若三子者<lb/>
　類過之逺甚與共圖政豈不可乎顧乃執一槩之嫌<lb/>
　廢大公之義是反為私意而已矣抑光武之所責於<lb/>
　大臣者特為吏事大臣之職顧如是乎惟其不知大<lb/>
　臣所當任之職故不知用大臣之道而獨以吏事之<lb/>
　督責為憂抑亦末矣方當亂定之後正冝登用賢才<lb/>
　與共圖紀綱以為垂世長乆之計而但知吏事責三<lb/>
　公其貽謀之不競亦冝矣<lb/>
<pb n="KR3a0078_WYG_062-2b"/>
東萊吕氏曰光武治天下規模不及髙帝其禮嚴光用<lb/>
　卓茂所以養得後來許多名節　光武罷郡縣材官<lb/>
　等事其識見與秦皇相去不逺<lb/>
或問光武之失正在攬權而史乃稱其總攬權綱舉無<lb/>
　過事何耶潜室陳氏曰光武再造於僵仆之後如何<lb/>
　不總攬權綱但末流之弊至不任三公乃矯枉過正<lb/>
　非謂全不是<lb/>
　　　和帝<lb/>
<pb n="KR3a0078_WYG_062-3a"/>
致堂胡氏曰和帝㓜冲能誅竇憲自是威權不失無大<lb/>
　過舉尊信儒術友愛兄弟禮賢納諌中國乂安方之<lb/>
　章帝實過之矣<lb/>
　　　鄧禹　呉漢<lb/>
朱子曰古人年三十時都理㑹得了便受用行将去如<lb/>
　鄧禹十三嵗學於京師已識光武為非常人後來杖<lb/>
　䇿謁軍門只以數年定天下大計<lb/>
　古之名将能立功名者皆是謹重周宻乃能有成如<lb/>
<pb n="KR3a0078_WYG_062-3b"/>
　呉漢朱然終日欽欽常如對陳湏學這様底方可如<lb/>
　劉琨恃才傲物驕恣奢侈卒至父母妻子皆為人所<lb/>
　屠今人率以才自負自待以英雄以至恃氣傲物不<lb/>
　能謹嚴以此臨事卒至於敗而已要做大功名底人<lb/>
　越要𦂳宻未聞粗魯闊略而能有成者<lb/>
　　嚴光<lb/>
南軒張氏曰嘗怪嚴子陵竟不為帝少屈何邪攷子陵<lb/>
　之言論風㫖亦非素隠行怪必欲長徃而不反者彼<lb/>
<pb n="KR3a0078_WYG_062-4a"/>
　與光武少而相從知其心度為㝡詳也以謂光武欲<lb/>
　為當時之治則當時之人才固足辦之而無待乎己<lb/>
　若欲進乎兩漢之事則又懼有未能信從者不然徒<lb/>
　受其髙位饗其尊禮之虚名則非子陵之本心也故<lb/>
　寧不就之然而以子陵為光武之故人名髙一世而<lb/>
　竟髙卧不屈光武亦不敢屈之其所以激頑起懦扶<lb/>
　植風化助成東京風俗之美人才之盛其為力固亦<lb/>
　多矣豈不美哉<lb/>
<pb n="KR3a0078_WYG_062-4b"/>
　　　黄憲<lb/>
龜山楊氏曰黄叔度學充其徳雖顔子可至矣<lb/>
或問黄憲不得似顔子朱子曰畢竟是資禀好又問若<lb/>
　得聖人為之依歸想是煞好曰又不知他志向如何<lb/>
　顔子不是一箇衰善底人看他多少聰明便敢問為<lb/>
　邦孔子便告以四代禮樂<lb/>
　　　李固　杜喬<lb/>
南軒張氏曰李杜二公精忠勁節不憚殺身百世之下<lb/>
<pb n="KR3a0078_WYG_062-5a"/>
　凛乎猶有生氣其視胡廣趙戒軰真不翅如糞土也<lb/>
　但恨於幾㑹節目之間處之未盡要是於春秋提綱<lb/>
　之法講之不素耳李固方舉於朝即就梁商之辟商<lb/>
　雖未有顯過然如固之志業其進也将以正邦殆不<lb/>
　可以茍也一為之屬即渉梁氏賔客事必有牽制者<lb/>
　矣此其失之於前也方質帝之弑也固為首相又質<lb/>
　帝忍死有語之以被毒之事則任是責者非固而誰<lb/>
　質帝既不幸固便當召尚書發冀姦正大義顯言于<lb/>
<pb n="KR3a0078_WYG_062-5b"/>
　朝則忠臣義士孰不應固冀雖勢盛然名其為賊逆<lb/>
　順理殊蓋可誅也此間不容髪之時而固昧夫大幾<lb/>
　獨推究侍醫等舉動迂緩使冀得以措手大義不白<lb/>
　人心日以懈㢮其幾既失固身據大位當大權持大<lb/>
　義而反聴命受制於賊豈不惜哉此其失之於後也<lb/>
　夫以冀之悖逆而固且奏記與議所立固豈不知冀<lb/>
　心之所存哉失太阿之柄而陵遲至此耳度固之不<lb/>
　白發冀罪非黨梁氏也恐事之不成無益故欲隠忍<lb/>
<pb n="KR3a0078_WYG_062-6a"/>
　以待清河王之立庻幾可扶社稷而不知天下大變<lb/>
　已為冢宰理當明義以正之事之成與不成蓋非所<lb/>
　問况如前所論逆順之理冀决無以逭死邪固之隠<lb/>
　忍乃所以成冀姦謀殺身不足道而社稷重受害矣<lb/>
　若固者盡其忠國之心而無克亂之才可勝惜哉杜<lb/>
　喬在九卿中若懐是見必賛固為之矣及繼固為相<lb/>
　已制命於冀矣相與就死嗚呼悲夫<lb/>
　　　朱穆<lb/>
<pb n="KR3a0078_WYG_062-6b"/>
龜山楊氏曰蔡邕謂朱穆貞而孤有羔羊之節觀其立<lb/>
　朝論議有足稱者然乃從梁冀之辟何也孟子曰觀<lb/>
　近臣以其所為主觀逺臣以其所主以穆之賢而主<lb/>
　梁冀烏在其為貞孤哉然邕之從董卓無異於梁冀<lb/>
　冝其不以朱穆為過也<lb/>
　　　荀淑<lb/>
朱子曰近㸔温公論東漢名節處覺得有未盡處但知<lb/>
　黨錮諸賢趨死不避為光武明章之烈而不知建安<lb/>
<pb n="KR3a0078_WYG_062-7a"/>
　以後中州士大夫只知有曹氏不知有漢室却是黨<lb/>
　錮殺戮之禍有以敺之也且以荀氏一門論之則荀<lb/>
　淑正言於梁氏用事之日而其子爽已濡跡於董卓<lb/>
　専命之朝及其孫彧則遂為唐衡之壻曹操之臣而<lb/>
　不知以為非蓋剛大直方之氣折於凶虐之餘而漸<lb/>
　圖所以全身就事之計故不覺其淪胥而至此耳想<lb/>
　其當時父兄師友之間亦自有一種議論文飾蓋覆<lb/>
　使驟而聴之者不覺其為非而真以為是必有深謀<lb/>
<pb n="KR3a0078_WYG_062-7b"/>
　竒計可以活國救民於萬分有一之中也邪説横流<lb/>
　所以甚於洪水猛獸之害孟子豈欺予哉<lb/>
　　　陳寔<lb/>
勉齋黄氏曰陳太丘送張讓父之䘮人以為善類頼以<lb/>
　全活者甚衆前軰亦以為太丘道廣嘗竊疑之如此<lb/>
　則枉尺直尋而可為歟士君子行己立身自有法度<lb/>
　有義有命豈冝以此為法天地如此其廣古今如此<lb/>
　其逺人物如此其衆便使東漢善類盡為宦官所殺<lb/>
<pb n="KR3a0078_WYG_062-8a"/>
　世亦曷嘗無善類哉若使是真丈夫又豈畏宦官之<lb/>
　禍而藉太丘如此之屈辱以全其身哉吾人於此等<lb/>
　處直湏見得分明不然未有不墮坑落塹者也<lb/>
　　　竇武　何進　陳蕃<lb/>
龜山楊氏曰桓靈之間昬弱相仍女后臨朝權移近習<lb/>
　乆矣王甫曹節以臺厮之賤便嬖寵昵之私竊弄神<lb/>
　器固天下之所同疾也竇武倚元舅之親操國重柄<lb/>
　招集天下名儒碩徳布在王庭相與仗義恊謀勦絶<lb/>
<pb n="KR3a0078_WYG_062-8b"/>
　凶類正猶因迅風之勢以揚稃粃耳豈不易哉然而<lb/>
　身敗功頽貽國後患者幾事不宻而禍成於猶豫也<lb/>
　方武之不受詔馳入歩軍營召㑹北軍五校士數千<lb/>
　人勢猶足以有為也張奂北州人豪素非中人之黨<lb/>
　可以義動也不能乗機决䇿収為己用而乃遲囘逹<lb/>
　旦使逆賊得與奂等合豈不惜哉何進親見竇氏之<lb/>
　敗而不用陳琳鄭公業之諫躬蹈覆轍引姦凶而授<lb/>
　之柄卒成移鼎之禍進實兆之也范曄乃引天廢商<lb/>
<pb n="KR3a0078_WYG_062-9a"/>
　之言豈不謬哉<lb/>
朱子曰東漢誅宦官事前軰多論之然嘗細考其事恐<lb/>
　禍根不除終無可安之理後人據紙上語指㸃前人<lb/>
　甚易為力不知事到手頭實要處㫁毫髪之間便有<lb/>
　成敗不是容易事若使陳竇只誅得首惡一二人後<lb/>
　來未必不取王允五王之禍也<lb/>
南軒張氏曰竇武陳蕃雖據權處位而事當至難主弱<lb/>
　一也政在房闥二也宦者盤錯其勢已成三也武等<lb/>
<pb n="KR3a0078_WYG_062-9b"/>
　雖漸引類於朝而植根未固上則太后之心未明禍<lb/>
　亂之原下則中外之情未識朝廷之尊而武等之謀<lb/>
　但欲速决為誅小人之計夫當時宦者雖有罪然豈<lb/>
　無輕重先後之倫乃一槩欲施之舉動草草今日誅<lb/>
　數軰明日誅數軰輕重失其權先後失其序非天討<lb/>
　矣且使之人人自疑反締其黨與而速其姦謀善處<lb/>
　大事者顧如是邪觀朱瑀所謂中官放縱者自可誅<lb/>
　耳我曹何罪而當盡族滅使蕃武施之有道行之有<lb/>
<pb n="KR3a0078_WYG_062-10a"/>
　序則雖此曹蓋亦有心服者矣殱厥渠魁脅從罔治<lb/>
　此待盗與小人之法而亦天心也况其所自處者又<lb/>
　自有失方是時非衆志允從其何以濟事宦者竊柄<lb/>
　已乆人知有此曹而已為大臣者要當深自刻苦至<lb/>
　誠惻怛舉動無失而後人有以孚信而趨向於我人<lb/>
　心向信則勢立而形成然後可以消弭禍亂而武於<lb/>
　靈帝踐位之初一門三侯妄自封殖如此其誰心服<lb/>
　乎故王甫後來亦得以藉口則可見此曹平日之所<lb/>
<pb n="KR3a0078_WYG_062-10b"/>
　竊議而衆志之所不平者矣及難之作雖曰忠義而<lb/>
　無或應之以張奂之賢猶且被紿而莫知逆順之所<lb/>
　在則以武平日所為未有以慰士大夫故也蕃雖亂<lb/>
　爵而不能力止武之封是亦潔身之為耳任天下之<lb/>
　重顧止如是哉然予每讀蕃辭爵之踈未嘗不三覆<lb/>
　歎息其辭逹其義正東京之文若此者蓋鮮亦足以<lb/>
　見其忠義之氣也可勝惜哉<lb/>
　　趙苞<lb/>
<pb n="KR3a0078_WYG_062-11a"/>
程子曰東漢趙苞為邊郡守虜奪其母招以城降苞遽<lb/>
　戰而殺其母非也以君城降而求生其母固不可然<lb/>
　亦當求所以生母之方奈何遽戰乎不得已身降之<lb/>
　可也王陵母在楚而使楚質以招陵陵降可也徐庻<lb/>
　得之矣<lb/>
　　臧洪<lb/>
龜山楊氏曰臧洪初為張超功曹後遇袁紹以為青州<lb/>
　刺史二人之遇洪其義均矣而洪之報二人者何其<lb/>
<pb n="KR3a0078_WYG_062-11b"/>
　異哉方曹公圍超於雍丘也洪欲赴難而請兵於紹<lb/>
　袁曹方睦而紹之與超素無一日之觀則雍丘之圍<lb/>
　非切於己也欲其背好用師以濟不切之難則紹之<lb/>
　不聴未為過而洪之絶紹豈亦不重彼已歟其不屈<lb/>
　而死也蓋亦匹夫匹婦之為諒也已<lb/>
　　總論<lb/>
或有問寗武子邦有道則智邦無道則愚其智可及其<lb/>
　愚不可及初理㑹不得武子當衞成公無道失國之<lb/>
<pb n="KR3a0078_WYG_062-12a"/>
　時周旋其間盡心竭力而不去及成公囚京師武子<lb/>
　求掌槖饘賂醫薄酖免衞侯於死終以復國及元咺<lb/>
　之訟武子又獨以忠而獲免其能保身以濟其君如<lb/>
　此雖謂之知可也而夫子曰其愚不可及又嘗曰君<lb/>
　子哉蘧伯玉邦有道則仕邦無道則可卷而懐之以<lb/>
　伯玉之事責武子雖謂之愚不識時亦可也然惓惓<lb/>
　忠君不避險艱能為人所不能為抑亦難矣故謂之<lb/>
　愚蓋閔之也其稱南容曰邦有道則仕邦無道則免<lb/>
<pb n="KR3a0078_WYG_062-12b"/>
　於刑戮武子之免亦幸矣然武子仕衞两世其君信<lb/>
　任之義不可棄之而去其幾於東漢王允乎允又不<lb/>
　免被害伊尹以天下為己任治亦進亂亦進使成湯<lb/>
　不興聘幣不至雖五就桀其志曷施陳蕃漢代人豪<lb/>
　驅馳險阨之中與刑人腐夫同朝争衡屢退而不去者<lb/>
　以仁為己任非人倫莫相䘏也卒以謀踈見殺亦昧<lb/>
　於夫子免刑戮之戒然陳蕃王允猶是當時朝廷倚<lb/>
　任身居鼎軸義當與國存亡故程子曰亦有不當愚<lb/>
<pb n="KR3a0078_WYG_062-13a"/>
　者比干是也若無言責官守則如東漢逄萌當先漢<lb/>
　之亂憤三綱之既絶挂冠東都門浮海而去惟恐其<lb/>
　或緩也君子之道詎可不識時幾朱子曰所疑寗武<lb/>
　子事大槩得之但為蘧伯玉南容之愚則易為武子<lb/>
　之愚則難所以聖人有不可及之歎陳蕃王允固不<lb/>
　得為伯玉南容之愚然蕃事未成而謀已泄允功未<lb/>
　就而志已驕則又不能為寗武子之愚此其所以取<lb/>
　禍也然為逄萌則甚易為二公則甚難又不可以彼<lb/>
<pb n="KR3a0078_WYG_062-13b"/>
　而責此但當問其時義之如何與其所處之當否可<lb/>
　也<lb/>
南軒張氏曰髙祖洪模大畧非光武所及也髙祖起匹<lb/>
　夫提三尺取天下光武則以帝室之胄因人心之思<lb/>
　漢而復舊業其難易固有間矣而髙祖之對乃項籍<lb/>
　亦蓋世之豪也光武所與周旋者獨張歩隗囂公孫<lb/>
　述軰其去籍蓋萬萬相逺矣至於韓信彭越之徒皆<lb/>
　如泛駕之馬實難駕御而盡在髙祖掌握之中指麾<lb/>
<pb n="KR3a0078_WYG_062-14a"/>
　使令無不如意使光武有臣如此未必能用也然而<lb/>
　創業之難光武固不及髙祖而至於光武之善守則<lb/>
　復非髙祖所及也大抵髙祖天資極髙所不足者學<lb/>
　爾即位之後所以維持經理者類皆疎畧雄傑之氣<lb/>
　不能自歛卒至平城之辱一時功臣處之不得其道<lb/>
　類皆赤族此則由其學不足之故也光武天資雖不<lb/>
　逮髙祖而自其少時從諸生講儒學謹行義故天下<lb/>
　既定則知兵之不可不戢審黄石存包桑閉玉闗以<lb/>
<pb n="KR3a0078_WYG_062-14b"/>
　謝西域之質安南定北以為單于乆逺之計處置功<lb/>
　臣假以爵寵而不使之任事卒保全其始終凡此皆<lb/>
　思處縝宻要自儒學中來至於尊禮隠逸褒崇風節<lb/>
　以振起士氣後之人君尤未易及此非特髙祖也嗟<lb/>
　乎以髙祖之天資使之知學為當務則湯武之聖亦<lb/>
　豈不可至哉是尤可歎息也　名節之稱起於衰世<lb/>
　昔之儒者學問素克其施於用随時著見不蘄於立<lb/>
　節而其節不可奪不蘄乎徇名而其名随之在己初<lb/>
<pb n="KR3a0078_WYG_062-15a"/>
　無一毫加意也至於世衰道微於陵遲委靡之中而<lb/>
　其能㧞然自立者則世以名節歸之而士君子道學<lb/>
　未至則亦以此自負吁亦小矣然而名節之稱雖起<lb/>
　於衰世而於衰世之中實亦有頼乎此使併與是焉<lb/>
　而俱亡則亦無以為國矣西漢之儒者予甚病之蓋<lb/>
　自董相申公數人之外其餘徃徃以佔畢詁訓為儒<lb/>
　無復氣象上焉既不能推尋問學之源流而其次又<lb/>
　不能以名節立於衰世其亦何所貴於儒也考其所<lb/>
<pb n="KR3a0078_WYG_062-15b"/>
　自亦由上之人有以致之自髙帝鄙薄儒生文景則<lb/>
　尚黄老武帝雖號為表章然徇其文而不究其實適<lb/>
　足以為害至宣帝則又明示所以不崇尚之意矣則<lb/>
　其挫抑摧沮之餘不復自振固宜然儒者之學豈必<lb/>
　為一時貴向而後勉邪待文王而後興者凡民也漢<lb/>
　之儒者自叔孫通師弟子固皆以利禄為事至於公<lb/>
　孫丞相取相印封侯學士皆歆慕之其流如夏侯勝<lb/>
　之剛果猶有明經取青紫之言况他人乎蓋其習俗<lb/>
<pb n="KR3a0078_WYG_062-16a"/>
　胥靡之陋一至於此冝乎王莽簒竊之日貢符獻瑞<lb/>
　一朝成羣而能自潔者班班僅有見於史也故光武<lb/>
　中興力矯斯弊尊徳義貴隠逸以變其風而中世以<lb/>
　後人才軰出雖視昔之儒者有愧然在衰世之中守<lb/>
　義不變蓋有足尚者矣至於桓靈之後國勢奄奄羣<lb/>
　狡並起睥睨神器未敢即取者亦一時君子維持之<lb/>
　力也然則名節之稱在君子則為未盡而於國家亦<lb/>
　何負哉蓋不可不思也　人言東漢之亡黨錮趣之<lb/>
<pb n="KR3a0078_WYG_062-16b"/>
　也曽不知東漢若無數君子其亡也尤速譬如羸病<lb/>
　者之服丹一旦死則歸罪於丹不知其所以能延數<lb/>
　日之命者丹之力使其不服丹則其死必速矣　東<lb/>
　京黨錮諸君子蓋嘉其志氣之美而惜其所處之未<lb/>
　盡重其天資之髙而歎其於學有所未足也方是時<lb/>
　乾綱觧紐隂邪得路天下之勢日入於頽敗矣而諸<lb/>
　君子曽不少貶以徇於世慷慨所激視死如歸至於<lb/>
　患難得䘮寜復肯顧其志氣可謂美矣雖然昔之君<lb/>
<pb n="KR3a0078_WYG_062-17a"/>
　子其出處屈伸之際蓋各有義故當困之時則有居<lb/>
　困之道當屯之時則有亨屯之法時不我用則晦處<lb/>
　自脩危行而言遜其進不可茍也若乃居位則思其<lb/>
　艱而慮其周扶持根本漸以圖濟其為不可驟也黨<lb/>
　錮諸君子在下則嘘枯吹生自為題榜圭角眩露昧<lb/>
　夫處困之道矣及其有位於朝不過奮袂正色搏擊<lb/>
　毫强數軰以為事業在是矣又進而居髙位則果於<lb/>
　有為直欲一施之而不復顧身死非所問而國勢愈<lb/>
<pb n="KR3a0078_WYG_062-17b"/>
　傾是又失亨屯之法矣是豈非有所未盡為可恨歟<lb/>
　若諸君子之不為死生禍福易操其間如李膺杜宻<lb/>
　陳蕃軰卓然一時其天資可謂剛特不羣矣然惟其<lb/>
　未知從事於聖門也故所行雖正立節雖嚴未免發<lb/>
　於意氣之所動而非循乎義理之安出於惡其聲之<lb/>
　所感而未盡夫惻隠之實處之有未盡固其冝也豈<lb/>
　非於學有不足歟使其在聖門則當入於仲由之科<lb/>
　聖人抑揚矯揉之其必有道矣或以為陳太丘之事<lb/>
<pb n="KR3a0078_WYG_062-18a"/>
　為得其中以予觀之太丘在諸君子之中持心最平<lb/>
　蓋天資又加美焉耳而其所處張讓之事亦非中節<lb/>
　在當時隠迹自晦豈無其方何至送宦者之葬此又<lb/>
　為矯失之過以此免禍君子亦不貴也不然則郭有<lb/>
　道乎識髙而量洪才優而處逺足為當時人物之領<lb/>
　䄂然収歛之功猶未之盡要亦於學有欠也不然則<lb/>
　黄叔度乎言論風㫖雖不盡見然其氣象温厚圭角<lb/>
　渾然見之者有所感於心其為最髙乎使在聖門作<lb/>
<pb n="KR3a0078_WYG_062-18b"/>
　成之當居顔氏之科矣<lb/>
或問髙帝不免韓彭之誅而光武乃能全功臣之世何<lb/>
　耶潜室陳氏曰此大有説一則逐鹿之勢外相臣服<lb/>
　事定難制一則髙祖之業名位素定事已相安一則<lb/>
　草昧功臣豪傑難収一則中興功臣謹守規矩一則<lb/>
　大度中有嫚罵之失人心素疑一則大度中能動如<lb/>
　節度人心素定一則定其死力封爵過度不計後患<lb/>
　一則赤心在人監戒覆轍務在保全　問髙帝只因<lb/>
<pb n="KR3a0078_WYG_062-19a"/>
　請苑事便疑蕭何欲置之辟光武於馮異或譛其威<lb/>
　權太重百姓歸心而帝信之愈篤何髙帝之介介於<lb/>
　其小而光武乃釋然於其大曰髙帝因諸将而疑元<lb/>
　臣光武鑒徃事而全功臣<lb/>
　　三國<lb/>
　　　漢昭烈<lb/>
或云昭烈知有權而不知有正朱子曰先主見幾不明<lb/>
　經權諸失當劉琮迎降之際不能取荆州烏在其知<lb/>
<pb n="KR3a0078_WYG_062-19b"/>
　權耶至於狼狽失據乃不得已而出於盗竊之計善<lb/>
　用權者正不如此若聲罪致討以義取之乃是用權<lb/>
　之善蓋權不離正正自有權二者初非二物也　劉<lb/>
　備之敗於陸遜雖言不合輕敵亦是自不合連營七<lb/>
　百餘里先自做了敗形是時孔明在成都督運餉後<lb/>
　云法孝直若在不使主上有此行孔明先不知曽諫<lb/>
　止與否今皆不可考但孔明雖正然盆<hi>去聲</hi>法孝直輕<lb/>
　快必有術以止之　先主不忍取荆州不得已而為<lb/>
<pb n="KR3a0078_WYG_062-20a"/>
　劉璋之圖若取荆州雖不為當然劉表之後君弱勢<lb/>
　孤必為他人所取較之取劉璋不若得荆州之為愈<lb/>
　也學者皆知曹氏為漢賊而不知孫權之為漢賊也<lb/>
　若孫權有意興復漢室自當與先主協力并謀同正<lb/>
　曹氏之罪如何先主纔整頓得起時便與壊倒如襲<lb/>
　取闗羽之類是也權自知與操同是竊據漢土之人<lb/>
　若先主事成必滅曺氏且復滅呉矣權之姦謀蓋不<lb/>
　可掩平時所與先主交通姑為自全計爾或曰孔明<lb/>
<pb n="KR3a0078_WYG_062-20b"/>
　與先主俱留益州獨令闗羽在外遂為陸遜所襲當<lb/>
　時只先主在内孔明在外如何曰正當經理西向宛<lb/>
　洛孔明如何可出此特闗羽恃才踈鹵自取其敗據<lb/>
　當時處置如此若無意外齟齬曺氏不足平两路進<lb/>
　兵何可當也此亦漢室不可復興天命不可再續而<lb/>
　已深可惜哉<lb/>
或問蜀先主以國委孔明無言不聴伐呉之役先主誠<lb/>
　失計也而孔明曽不以為非及其既敗乃曰法孝直<lb/>
<pb n="KR3a0078_WYG_062-21a"/>
　若在必能制主上東行何孔明不能諫於知己之主<lb/>
　而猶有待於孝直也潜室陳氏曰只縁孔明規模在<lb/>
　據荆益方成伯業以荆州為必争之地争而不得後<lb/>
　方悔耳<lb/>
　　　魏曹操　呉孫權<lb/>
元城劉氏謂馬永卿曰温公退居洛一日語某曰昨夕<lb/>
　㸔三國志識破一事因令取三國志及文選示某乃<lb/>
　理㑹武帝遺令也公曰遺令之意如何某曰曹公平<lb/>
<pb n="KR3a0078_WYG_062-21b"/>
　生姦至此盡矣故臨死諄諄作此令也公曰不然此<lb/>
　乃操之微意也遺令者世所謂遺囑也必擇𦂳要言<lb/>
　語付囑子孫至若纎細不𦂳要之事則或不暇矣<lb/>
　且操身後之事有大於禪代者乎令操之遺令諄諄<lb/>
　百年下至分香賣履之事家人婢妾無不處置詳盡無<lb/>
　一語語及禪代之事其意若曰禪代之事自是子孫<lb/>
　所為吾未嘗教為之是實以天下遺子孫而身享漢<lb/>
　臣之名此遺令之意厯千百年無人識得昨夕偶窺<lb/>
<pb n="KR3a0078_WYG_062-22a"/>
　破之公似有喜色且戒某曰非有識之士不足以語<lb/>
　之或云非温公識髙不能至此曰此無他也乃一誠<lb/>
　字爾惟以誠意讀之且誠之至者可以開金石况此<lb/>
　虚偽之事一看即觧散也某因此厯觀曹操平生之<lb/>
　事無不如此夜卧枕圓枕噉野葛至尺許飲鴆酒至<lb/>
　一盞皆此意也操之負人多矣恐人報已故先揚此<lb/>
　聲以誑時人使人無害己意也然則遺令之意亦揚<lb/>
　此聲以誑後世耳<lb/>
<pb n="KR3a0078_WYG_062-22b"/>
或論三國形勢朱子曰曹操合下便知據河北可以為<lb/>
　取天下之資既被袁紹先説了他又不成出他下故<lb/>
　為大言以誑之胡致堂説史臣後來代為文辭以欺<lb/>
　後世看來只是一時無説了大言耳此著被袁紹先<lb/>
　下了後來﨑嶇萬状尋得箇獻帝來為挾天子令諸<lb/>
　侯之舉此亦是第二大著若孫權據江南劉備據蜀<lb/>
　皆非取天下之勢僅足以自保耳　曹操用兵煞有<lb/>
　那幸而不敗處却極能料如征烏桓便能料得劉表<lb/>
<pb n="KR3a0078_WYG_062-23a"/>
　不從其後來　孫權與劉備同禦曹操亦是其勢不<lb/>
　得不合孫權若不與劉備即當迎降於操然此两人<lb/>
　終非好相識到利害處便不相顧劉備纔得荆州權<lb/>
　便遣吕䝉去擒闗羽　人謂曹操父子為漢賊以某<lb/>
　觀之孫權真漢賊耳先主孔明正做得好時被孫權<lb/>
　來戰两陣到這裏便難向前了權又結托曹氏父子<lb/>
　權之為人正如偷去劉氏一物知劉氏之興必來取<lb/>
　此物不若結托曹氏以賊托賊使曹氏勝我不害守<lb/>
<pb n="KR3a0078_WYG_062-23b"/>
　得一隅曹氏亡則吾亦初無利害<lb/>
　　　諸葛亮<lb/>
程子曰孔明有王佐之心道則未盡王者如天地之無<lb/>
　私心焉行一不義而得天下不為孔明必求有成而<lb/>
　取劉璋聖人寜無成耳此不可為也若劉表子琮将<lb/>
　為曹公所并取而興劉則可也孔明不死三年可以<lb/>
　取魏且宣王有英氣乆不得伸必沮死不乆也　孔<lb/>
　明營五丈原宣王言無能為此偽言安三軍耳兵自<lb/>
<pb n="KR3a0078_WYG_062-24a"/>
　髙地來可勝先主嘗自觀五丈原曰此地不可據英<lb/>
　雄欺人不可盡信　問文中子謂諸葛亮無死禮樂<lb/>
　其有興乎諸葛亮可以當此否曰禮樂則未敢望他<lb/>
　只是諸葛亮已近王佐又問如取劉璋事如何曰只<lb/>
　有這一事大不是便是計較利害當時只為不得此<lb/>
　則無以為資然豈有人特地出迎他却於座上執之<lb/>
　大叚害事只是箇為利君子則不然只一箇義不可<lb/>
　便休豈可茍為又問如湯兼弱攻昧如何曰弱者兼<lb/>
<pb n="KR3a0078_WYG_062-24b"/>
　之非謂并兼取他只為助他與之相兼也昧者乃攻<lb/>
　亂者乃取亡者乃侮　諸葛亮近王佐之才或問亮<lb/>
　果王佐才何為僻守一蜀而不能有為於天下曰孔<lb/>
　明固言明年欲取魏幾年定天下其不及而死則命<lb/>
　也某嘗謂孫覺曰諸葛武侯有儒者氣象孫覺曰不<lb/>
　然聖賢行一不義殺一不辜雖得天下不為武侯區<lb/>
　區保完一國不知殺了多少人邪某謂之曰行一不<lb/>
　義殺一不辜以利一己則不可若以天下之力誅天<lb/>
<pb n="KR3a0078_WYG_062-25a"/>
　下之賊殺戮雖多亦何害陳恒弑君孔子請討孔子<lb/>
　豈保得討陳恒時不殺一人耶蓋誅天下之賊則有<lb/>
　所不得顧爾曰三國之興孰為正曰蜀志在興復漢<lb/>
　室則正也<lb/>
元城劉氏曰淮隂武侯二人不同若論人品則淮隂不<lb/>
　及孔明逺甚若論功業而武候何寥寥也馬永卿曰<lb/>
　西南者漢始終之地也故漢起於西南而卒終於此<lb/>
　而淮隂當漢之初興故能卓卓如此而武侯之時火<lb/>
<pb n="KR3a0078_WYG_062-25b"/>
　将燼矣故無所成也曰此固然矣然淮隂所以得便<lb/>
　冝者以平日名太卑而武侯所以無成者以平日名<lb/>
　太髙也淮隂有乞食胯下之辱也而武侯即隠於隆<lb/>
　中而當時謂之卧龍此一事也又淮隂既從項梁又<lb/>
　事項羽又歸漢而武侯則必待三顧而後起此又一<lb/>
　事也又楚漢之時用兵者皆非淮隂之敵而嘗易之<lb/>
　故淮隂能取勝也三國之時若司馬仲逹軰乃武侯<lb/>
　等軰人也而又素畏孔明故武侯不能取勝也譬知<lb/>
<pb n="KR3a0078_WYG_062-26a"/>
　奕碁有二國手一國手未有名而對之乃低碁不知<lb/>
　其為國手而嘗易之故狼狽大敗有一國手已有名<lb/>
　對局者亦國手而差弱焉謹以待之故勝敗未分也<lb/>
　且淮隂既平魏趙而功業如此其卓犖也而龍且尚<lb/>
　且輕之曰吾平生知韓信為人易與耳寄食於漂母<lb/>
　無資身之䇿受辱於胯下無兼人之勇以淮隂平日<lb/>
　名素卑也孔明與司馬宣王對壘不能取尺寸地宣<lb/>
　王受其中幗之辱而不敢出兵至其已死按行軍壘<lb/>
<pb n="KR3a0078_WYG_062-26b"/>
　猶曰天下竒材也故當時有死諸葛走生仲逹之嘲<lb/>
　以孔明平日名素髙故也人品髙下不同而其功業<lb/>
　反相去之逺者由此<lb/>
豫章羅氏曰西漢人才可與適道東漢人才可與立三<lb/>
　國人才可與權杜欽谷永可與適道而不可與立故<lb/>
　附王氏陳蕃竇武可與立而不可與權故困於宦官<lb/>
　至於諸葛孔明然後可與權夫人才至可與權而不<lb/>
　可以有加張良近太公之材畧諸葛近伊尹之出處<lb/>
<pb n="KR3a0078_WYG_062-27a"/>
　然良佐髙祖論其時則冝語其徳則合亮處三國則<lb/>
　材大任小惜哉<lb/>
朱子曰孔明天資甚美氣象宏大但所學不盡純正故<lb/>
　亦不能盡善取劉璋一事或以為先主之謀未必是<lb/>
　孔明之意然在當時多有不可盡曉處如先主東征<lb/>
　之類不見孔明之語議論後來壊事却追恨法孝直<lb/>
　若在則能制主上東行孔明得君如此猶有不能盡<lb/>
　言者乎　南軒言孔明體正大問學未至此語也好<lb/>
<pb n="KR3a0078_WYG_062-27b"/>
　但孔明本不知學全是駁雜了然却有儒者氣象後<lb/>
　世誠無他比　程先生云孔明有王佐之心然其道<lb/>
　則未盡其論極當魏延請從間道出闗中侯不聴侯<lb/>
　意中原已是我底物事何必如此故不從不知先主<lb/>
　當時只從孔明不知孔明如何取荆取蜀若更從魏<lb/>
　延間道出闗中所守者只是庸人從此一出是甚聲<lb/>
　勢如拉朽然後竟不肯為之　問孔明出處曰當時<lb/>
　只有蜀先主可與有為耳如劉表劉璋之徙皆了不<lb/>
<pb n="KR3a0078_WYG_062-28a"/>
　得曹操自是賊既不可從孫權又是两間底人只有<lb/>
　先主名分正故只得從之　問孔明殺劉璋是如何<lb/>
　曰這只是不是初間教先主殺劉璋先主不從到後<lb/>
　來先主見事勢廹也打不過便從他計要知不當恁<lb/>
　地行計殺了他若明大義聲罪致討不患不服㸔劉<lb/>
　璋欲從先主之招傾城人民願留之那時郡國乆長<lb/>
　能得人心如此　孔明之事其於荆蜀亦合取當日<lb/>
　草廬亦是商量凖擬在此但此時不當恁地若是恁<lb/>
<pb n="KR3a0078_WYG_062-28b"/>
　地取時全不成舉措如二人視魏而不伐自合當取<lb/>
　兼在是時捨此無以為資若能聲其罪用兵而取之<lb/>
　却正但當時劉焉父子亦得人情恐亦未易取或問<lb/>
　聖人處此合如何曰亦湏别有箇道理若是如此寜<lb/>
　可事不成只為後世事欲茍成功欲茍就便有許多<lb/>
　事孔明大綱却好只為如此便有班駁處　義利之<lb/>
　大分武侯知之有非他人所及者亦其天資有過人<lb/>
　處若其細微之間則不能無未察處豈其學有未足<lb/>
<pb n="KR3a0078_WYG_062-29a"/>
　故耶觀讀書之時他人務為精熟而已則獨觀大㫖<lb/>
　此其大者固非人所及而不務精熟亦豈得無欠<lb/>
　闕耶　或論孔明事以為天民之未粹者此論甚當<lb/>
　然以為畧數千户而歸不肯徙還乃常人之態而孔<lb/>
　明於此亦未能免俗者則熹竊疑之夫孔明之出祁<lb/>
　山三郡響應既不能守而歸則魏人復取三郡必齮<lb/>
　齕首事者墳墓矣㧞衆而歸蓋所以全之非賊人諱<lb/>
　空手之謂也近年南北交兵淮漢之間數有䧏附而<lb/>
<pb n="KR3a0078_WYG_062-29b"/>
　吾力不能守虜騎復來則委而去之使忠義遺民為<lb/>
　我死者肝腦塗地而莫之収省此則孔明之所不忍<lb/>
　也故其言曰國家威力未舉使赤子困於豺狼之吻<lb/>
　蓋傷此耳此見古人忠誠仁愛之心招徠懐附之畧<lb/>
　恐未必如或者之論也　孔明失三郡非不欲盡徙<lb/>
　其民意其倉卒之際力之所及止是而已若其心則<lb/>
　豈有窮哉以其所謂困於豺狼之吻者觀之則亦安<lb/>
　知前日魏人之暴其邊境之民不若今之胡虜哉孔<lb/>
<pb n="KR3a0078_WYG_062-30a"/>
　明非急近功見小利詭衆而自欺者徙民而歸殆亦<lb/>
　昭烈不肯棄民之意歟　問孔明興禮樂如何曰也<lb/>
　不見得孔明都是禮樂中人也只是粗底禮樂　孔<lb/>
　明擇父正得醜女奉身調度人所不堪彼其正大之<lb/>
　氣經綸之藴固已得於天資然竊意其智慮之所以<lb/>
　日益精明威望之所以日益隆重者則寡欲養心之<lb/>
　助與為多焉　㸔史䇿自有該載不盡處如後人多<lb/>
　説武侯不過子午谷路徃徃那時節必有重兵守這<lb/>
<pb n="KR3a0078_WYG_062-30b"/>
　處不可過今只見子午谷易過而武侯自不過史只載<lb/>
　魏延之計以為夏侯楙是曹操壻怯而無謀守長<lb/>
　安甚不足畏這般所在只是該載不盡亮以為此危<lb/>
　計不如安從坦道又揚聲曰斜谷又使人據箕谷此<lb/>
　可見未易過　問孔明出師每乏糧古人做事湏有<lb/>
　道理湏先主些根本曰孔明是殺賊不得不急如人<lb/>
　有箇大家被賊來占了趕出在外墻下住殺之豈可<lb/>
　緩一纔緩人便一切都忘了孔明亦自言一年死了<lb/>
<pb n="KR3a0078_WYG_062-31a"/>
　幾多人不得不急為之意司馬懿甚畏孔明便使得<lb/>
　辛毗來遏令不出兵真實是不敢出也　諸葛公是<lb/>
　忠義的司馬懿司馬懿是無状底諸葛公劉禪備位<lb/>
　而已<lb/>
南軒張氏曰諸葛武侯左右昭烈父子立國於蜀明討<lb/>
　賊之義不以强弱利害一其心蓋凛凛乎三代之佐<lb/>
　也侯之言曰漢賊不两立王業不偏安又曰臣鞠躬<lb/>
　盡力死而後已至於成敗利鈍非臣之明所能逆睹<lb/>
<pb n="KR3a0078_WYG_062-31b"/>
　嗟乎誦味斯言則侯之心可見矣雖不幸功業未究<lb/>
　中道而殞然其扶皇極正人心挽囘先王仁義之風<lb/>
　垂之萬世與日月同其光明可也夫有天地則有三<lb/>
　綱中國之所以異於夷狄人類之所以别無庻物者<lb/>
　以是故耳若汩於利害之中而亡夫天理之正則雖<lb/>
　有天下不能一朝居此侯所以不敢斯湏而忘討賊<lb/>
　之義盡其心力至死不悔者也方天下雲擾之初候<lb/>
　獨髙卧昭烈以帝室之胄三顧其廬而後起從之則<lb/>
<pb n="KR3a0078_WYG_062-32a"/>
　夫出處之際固已有大過人者其治國立經陳紀而<lb/>
　不為近圖其用兵正義明律而不以詭計凡其所為<lb/>
　悉本大公曽無纎毫姑息之意類皆非後世所可及<lb/>
　至讀其将没自表之辭則知天下物欲舉不足以動<lb/>
　之所養者深則所發者大理固然也曽子曰士不可<lb/>
　以不𢎞毅若侯者其所謂𢎞且毅者歟孟子曰冨貴<lb/>
　不能滛貧賤不能移威武不能屈此之謂大丈夫若<lb/>
　侯者所謂大丈夫非耶　問孔明不死能取中原否<lb/>
<pb n="KR3a0078_WYG_062-32b"/>
　曰屯田渭上根本已固必能取中原司馬懿亦是能<lb/>
　者常不敢與戰又問蒋琬特守常之才乎曰誠不可<lb/>
　以應變　馬謖議論與孔明畧相似其才非不可用<lb/>
　但置之帷幄則可以之為将帥則違其才孔明使之<lb/>
　領衆為前鋒於此小有差爾<lb/>
或問魯两生謂禮樂必百年可興文中子輕許孔明何<lb/>
　也潜室陳氏曰叔孫通人物汚下故两生却之孔明<lb/>
　人物正大故文中子許之　問文中子曰諸葛亮而<lb/>
<pb n="KR3a0078_WYG_062-33a"/>
　無死禮樂其有興乎近思録程子亦以此許之敢問<lb/>
　孔明自比管樂使果能興復漢室恐未必便能興禮<lb/>
　樂如三代曰孔明是天資帶得又從學問中攛出來<lb/>
　據他用事行師調度若當升平之時做出必湏光明<lb/>
　不止漢唐人物　問巴蜀四塞非進取之地惟一江<lb/>
　陵然諸葛亮不勸先主都之及闗羽之危又不聞救<lb/>
　之何也曰江陵屬荆州武侯首陳取荆州之䇿先主<lb/>
　不能用其後争之於呉而不得呉止分數郡以與之<lb/>
<pb n="KR3a0078_WYG_062-33b"/>
　至闗羽之敗并數郡而失之况得而都之耶况荆襄<lb/>
　為南北咽喉在三國為必争之地乃戎馬之塲非帝<lb/>
　之都也<lb/>
魯齋許氏曰不問利害只求義理孔明見得真當時只<lb/>
　有復漢討賊為當然至於成敗利鈍非臣之明所能逆<lb/>
　睹歸之於天而已只得如此做便是聖賢之心常<lb/>
　人則必計其成敗利害也<lb/>
臨川呉氏曰開誠心布公道集衆思廣忠益諸有忠慮<lb/>
<pb n="KR3a0078_WYG_062-34a"/>
　於國但勤攻吾之闕漢丞相諸葛忠武侯語也可以<lb/>
　為萬世相天下者之法矣孔明豈不知為相之體哉<lb/>
　於主簿楊顒之諌也生既謝之死又哀之孔明豈不<lb/>
　知其言之忠哉然而罰二十以上皆親覽食少事繁<lb/>
　至為敵國所窺而慶幸其不乆孔明豈不知愛重其<lb/>
　身哉其若是者何也嗚呼是未可以常情度淺識議<lb/>
　也夫知相之體而未免自勞知言之忠而未見樂取<lb/>
　知一身繫國之存亡而竟取敵國慶幸之計茍非甚<lb/>
<pb n="KR3a0078_WYG_062-34b"/>
　愚者或有所不為而謂蓋世絶人之智者為之乎予<lb/>
　故曰是未可以常情度淺識議也且當時事勢如何<lb/>
　耶以一木支大厦之傾事君而致其身盡瘁於國遑<lb/>
　恤其他夫豈可已而不已者楊顒之諫謂之愛孔明<lb/>
　則可謂之知孔明則未也杜子美詩云三分割據紆<lb/>
　籌䇿萬里雲霄一羽毛又云運移漢祚難恢復志决<lb/>
　身殱軍務勞此詩字字有意細味之庻乎知孔明之<lb/>
　心而豈常情淺識之所能測度擬議者哉<lb/>
<pb n="KR3a0078_WYG_062-35a"/>
　　　荀彧<lb/>
龜山楊氏曰議者謂曹公非取天下於漢其説非也方<lb/>
　曹公以强忍之資因亂假義挾主威以利諸侯其包<lb/>
　蔵禍心天下庸人知之矣而荀彧間闗河冀擇其所<lb/>
　歸卒從曹氏志欲扶義奮謀以舒倒懸之急迹其行<lb/>
　事可謂勇智兼人矣乃獨不知曹氏之無君乎其拒<lb/>
　董昭之議何也夫豈誠有忠貞之節歟抑欲以晩節<lb/>
　蓋之歟由前則不智由後則不忠不智不忠而求免<lb/>
<pb n="KR3a0078_WYG_062-35b"/>
　於亂臣冝乎其難矣嗚呼荀君安得無罪歟觀其臨<lb/>
　大義㫁大謀操弄强敵於股掌之間輔成曹氏之霸<lb/>
　業至其威加海内下陵上逼乃欲潜杜其不軌是猶<lb/>
　揚瀾潰堤以成㴞天之勢而後徐以一葦障之尚可<lb/>
　得乎而范曄猶謂彧有殺身成仁之美吾不知其説<lb/>
　也　東坡謂荀文若其才似子房其道似伯夷予以<lb/>
　謂其才似子房則有之矣伯夷不事非君不立於惡<lb/>
　人之朝寜忍事操乎以為其道似伯夷吾不知其説<lb/>
<pb n="KR3a0078_WYG_062-36a"/>
朱子曰荀彧之死胡文定引宋景文説以為劉穆之宋<lb/>
　齊丘之比最為得其情状之實無復改評矣考其議<lb/>
　論本末未見其有扶漢之心其死亦何足悲又據本<lb/>
　傳彧乃唐衡之壻則彧之失其本心乆矣<lb/>
　<lb/>
　<lb/>
　<lb/>
　<lb/>
<pb n="KR3a0078_WYG_062-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　性理大全書卷六十二<lb/>
</p>
<p>
</p>
  </div>
</body>
</text>
</TEI>
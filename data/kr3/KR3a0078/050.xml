<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>性理大全書卷五十</head> <lb/>
    <p>
<pb n="KR3a0078_WYG_050-1a"/>
欽定四庫全書<lb/>
　性理大全書卷五十<lb/>
　　學八<lb/>
　　　力行<hi>理欲義利君子小人之辨</hi>　<hi>論出處附</hi>
程子曰人心莫不有知惟蔽於人欲則亡天理也<hi>以下理欲</hi>
　<hi>義利君子小人之辨</hi>　欲利己者必損人欲利財者必斂怨<lb/>
　人放天理昬者是只為嗜欲亂著他莊子言其嗜欲<lb/>
　深者其天機淺此言却最是　利者衆人之所同欲<lb/>
<pb n="KR3a0078_WYG_050-1b"/>
　也専欲益己其害大矣貪之甚則昬蔽而㤀理義求<lb/>
　之極則爭奪而致怨仇　大凡出義則入利出利則<lb/>
　入義天下之事惟義利而已　孟子辨舜跖之分只<lb/>
　在義利之間言間者謂相去不甚逺所爭毫末耳義<lb/>
　與利只是箇公與私也出義便以利言也只那計較<lb/>
　便是為有利害若無利害何用計較利害者天下之<lb/>
　常情也人皆知趨利而避害聖人則更不論利害惟<lb/>
　看義當為不當為便是命在其中也　所謂利者不<lb/>
<pb n="KR3a0078_WYG_050-2a"/>
　獨財利之利凡有利心便不可如作一事須尋自家<lb/>
　穏便處皆利心也聖人以義為利義安處便為利<lb/>
　守道當確然而不變得正則逺邪就非則違是無兩<lb/>
　從之理　雖公天下事若用私意為之便是私　人<lb/>
　能放這一箇身公共放在天地萬物中一般看則有<lb/>
　甚妨礙雖萬身曾何傷　公則同私則異同者天心<lb/>
　也　公則一私則萬殊至當歸一精義無二人心不<lb/>
　同如面只是私心　可欲莫如善以有諸己為貴若<lb/>
<pb n="KR3a0078_WYG_050-2b"/>
　存若亾焉而不為物所誘俗所移者吾未之見也<lb/>
　堯舜之為善與桀跖之為惡其自信一也　天下善<lb/>
　惡皆天理謂之惡者本非惡但或過或不及便如此<lb/>
　如楊墨之類又曰天理中物須有美惡盖物之不齊<lb/>
　物之情也但當察之不可自入於惡流於一物　何<lb/>
　以謂之君子何以謂之小人君子則所見者大且逺<lb/>
　小人則所見者小且近君子之志所慮者豈止其一<lb/>
　身直慮及天下千萬世小人之慮一朝之忿曾不遑<lb/>
<pb n="KR3a0078_WYG_050-3a"/>
　恤其身　天地之間皆有對有隂則有陽有善則有<lb/>
　惡君子小人之氣常相停但六分君子則治六分小<lb/>
　人則亂七分君子則大治七分小人則大亂如是則<lb/>
　<hi>一無此三字作雖字</hi>堯舜之世不能無小人盖堯舜之世只是<lb/>
　以禮樂法度驅而之善盡其道而已然言比屋可封<lb/>
　者以其有教雖欲為惡不能成其惡　君子好成物<lb/>
　故吉小人好敗物故凶　義理與客氣常相勝只看<lb/>
　消長分數多少為君子小人之别義理所得漸多則<lb/>
<pb n="KR3a0078_WYG_050-3b"/>
　自然知得客氣消散得漸少消盡客氣者是大賢<lb/>
　問君子之與小人處也必有侵陵困辱之患則如之<lb/>
　何曰於是而能反己兢謹以逺其禍則徳益進矣詩<lb/>
　不曰他山之石可以攻玉<lb/>
張子曰人多言安於貧賤其實只是計窮力屈力短不<lb/>
　能營畫耳若稍動得恐未肯安之須是誠知義理之<lb/>
　樂於利欲也乃能　天下之富貴假外者皆有窮己<lb/>
　葢人欲無饜而外物有限惟道義則無爵而貴取之<lb/>
<pb n="KR3a0078_WYG_050-4a"/>
　無窮矣　利利於民則可謂利利於身利於國皆非<lb/>
　利也利之言利猶言美之為美利誠難言不可以槩<lb/>
　而言<lb/>
藍田吕氏曰辭受有義得不得有命皆理之所必然有<lb/>
　命有義是有可得可受之理故舜可以受堯之天下<lb/>
　無命無義是無可得可受之理故孔子不主彌子以<lb/>
　受衛卿二者義命有自合之理無從而間焉有義無<lb/>
　命雖有可受之義而無可得之命究其理安得而受<lb/>
<pb n="KR3a0078_WYG_050-4b"/>
　之是謂義合於命故益避啟而不受禹之天下有命<lb/>
　無義雖有可得之命而無可受之義亦安得而受之<lb/>
　是謂命合於義故中國受室養弟子以萬鍾為孟子<lb/>
　之所辭二者義命有正合之理時中而已焉<lb/>
上蔡謝氏曰格物窮理須是識得天理始得所謂天理<lb/>
　者自然底道理今人乍見孺子将入井皆有怵惕惻<lb/>
　隠之心方乍見時其心怵惕所謂天理也要譽於鄉<lb/>
　黨朋友内交於孺子父母惡其聲而然即人欲耳天<lb/>
<pb n="KR3a0078_WYG_050-5a"/>
　理與人欲相對有一分入欲即滅却一分天理存一<lb/>
　分天理即勝得一分人欲<lb/>
和靖尹氏曰君子之心不係於利害惟其是而已<lb/>
五峯胡氏曰人欲盛則天理昬天理素明則無欲矣處<lb/>
　富貴與天地同其通處貧賤與天地同其否安死順<lb/>
　生與天地同其變化又何宫室妻妾衣服飲食存亡<lb/>
　得喪而以介意乎　君子畏天命順天時故不行驚<lb/>
　衆駭俗之事而常中小人不知天命以利而動肆情<lb/>
<pb n="KR3a0078_WYG_050-5b"/>
　妄作故行驚衆駭俗之事必其無忌憚而然也　知<lb/>
　人之道騐之以事而觀其辭氣從人反躬者鮮不為<lb/>
　君子任己葢非者鮮不為小人<lb/>
朱子曰有箇天理便有箇人欲盖縁這箇天理須有箇<lb/>
　安䪺處纔安頓得不恰好便有人欲出来　天理人<lb/>
　欲分數有多少天理本多人欲也便是天理裏面做<lb/>
　出来雖是人欲人欲中自有天理問莫是本来全是<lb/>
　天理否曰人生都是天理人欲却是後来沒巴鼻生<lb/>
<pb n="KR3a0078_WYG_050-6a"/>
　底　人之一心天理存則人欲亾人欲勝則天理滅<lb/>
　未有天理人欲夾雜者學者須要於此體認省察之<lb/>
　　大抵人能於天理人欲界分上立得脚住則儘長<lb/>
　進在　天理人欲之分只爭些子故周先生只管説<lb/>
　幾字然辯之又不可不早故横渠每説豫字　天理<lb/>
　人欲幾微之間　問飲食之間孰為天理孰為人欲<lb/>
　曰飲食者天理也要求美味人欲也　不為物欲所<lb/>
　昬則渾然天理矣　天理人欲無硬定底界至是兩<lb/>
<pb n="KR3a0078_WYG_050-6b"/>
　界上工夫這邊工夫多那邊不到占過来若這邊工<lb/>
　夫少那邊必侵過来　人只有箇天理人欲此勝則<lb/>
　彼退彼勝則此退無中立不進退之理凡人不進便<lb/>
　退也譬如劉項相拒於滎陽成皋間彼進得一步則<lb/>
　此退一步此進一步則彼退一步初學者則要牢劄<lb/>
　定脚與他捱捱得一毫去則逐旋捱将去此心莫退<lb/>
　終須有勝時勝時甚氣象　人只是此一心今日是<lb/>
　明日非不是将不是底換了是底今日不好明日好<lb/>
<pb n="KR3a0078_WYG_050-7a"/>
　不是将好底換了不好底只此一心但看天理欲欲<lb/>
　之消長如何爾以至千載之前千載之後與天地相<lb/>
　為始終只此一心　學者須是革盡人欲復盡天理<lb/>
　方始是學又曰人欲與天理此長彼必短此短彼必<lb/>
　長　未知學問此心渾為人欲既知學問天理自然<lb/>
　發見而人欲漸漸消去者固是好矣然克得一層又<lb/>
　有一層大者固不可有而纎微尤要密察　凡一事<lb/>
　便有兩端是底即天理之公非底乃人欲之私須事<lb/>
<pb n="KR3a0078_WYG_050-7b"/>
　事與剖判極處即克治擴充工夫隨事著見然人之<lb/>
　氣禀有偏所見亦往往不同如氣禀剛底人則見剛<lb/>
　處多而處事必失之太剛柔底人則見柔處多而處<lb/>
　事必失之少柔須先就氣禀偏處克治　義理身心<lb/>
　所自有失而不知所以復之富貴身外之物求之惟<lb/>
　恐不得縱使得之於身心無分毫之益况不可必得<lb/>
　乎若義理求則得之能不喪其所有可以為聖為賢<lb/>
　利害甚明人心之公每為私欲所蔽所以更放不下<lb/>
<pb n="KR3a0078_WYG_050-8a"/>
　但常常以此兩端體察若見得時自須猛省急擺脱<lb/>
　出来　問水火明知其可畏自然畏之不待勉强若<lb/>
　是人欲只縁有愛之之意雖知之而不能不好之奈<lb/>
　何曰此亦未能真知而已又問真知者還當真知人<lb/>
　欲是不好物事否曰如克伐怨欲却不是要去就克<lb/>
　伐怨欲上面要知得到只是自就道理這邊看得透<lb/>
　則那許多不待除而自去若實是看得大底道理要<lb/>
　去求勝做甚麽要去矜誇他人做甚麽求仁而得仁<lb/>
<pb n="KR3a0078_WYG_050-8b"/>
　又何怨怨箇甚麽耳目口鼻四肢之欲惟分是安欲<lb/>
　箇甚麽見得大處分明這許多小小病痛都如氷消<lb/>
　凍解無有痕迹矣　今人日中所為皆茍而已其實<lb/>
　只将講學做一件好事求異於人然其設心依舊只<lb/>
　是為利其視不講者又何以大相逺天下只是善惡<lb/>
　兩言而已於二者始分之中須著意看教分明及其<lb/>
　流出去則善者一向善但有淺深爾如水清泠便有<lb/>
　極清處有稍清處惡者一向惡惡有淺深如水渾濁<lb/>
<pb n="KR3a0078_WYG_050-9a"/>
　亦有極渾處有稍渾處問此善惡分處只是天理之<lb/>
　公人欲之私耳曰此却是己有説後方有此名只執<lb/>
　此為説不濟事須要騐之此心真知得如何是天理<lb/>
　如何是人欲㡬微間極索理㑹此心常常要醒覺莫<lb/>
　令頃刻悠悠憒憒問此只是持敬為要曰敬不是閉<lb/>
　眼黙坐便為敬須是隨事致敬方其當格物時便敬<lb/>
　以格之當誠意時便敬以誠之以致正心修身以後<lb/>
　節節常要惺覺執持令此心常在方是能持敬今之<lb/>
<pb n="KR3a0078_WYG_050-9b"/>
　言持敬者只是説敬非是持敬若此心常在軀殻中<lb/>
　為主便須常如烈火在身有不可犯之色事物之来<lb/>
　便成兩畔去又何至如是纒繞　氣不從志處乃是<lb/>
　天理人欲交戰處也　天理人欲並行論其本然之<lb/>
　妙則唯有天理而無人欲是以聖人之教必欲其盡<lb/>
　去人欲而復全天理所謂人心惟危道心惟微惟精<lb/>
　惟一允執厥中者堯舜禹相傳之密㫖也夫人自有<lb/>
　生而梏於形體之私則固不能無人心矣然而必有<lb/>
<pb n="KR3a0078_WYG_050-10a"/>
　得乎天地之正則又不能無道心矣日用之間二者<lb/>
　並行迭為勝負而一身之是非得失天下之治亂安<lb/>
　危莫不係焉是以欲其擇之精而不使人心得以雜<lb/>
　乎道心欲其守之一而不使天理得以流於人欲則<lb/>
　凡其所行無一事之不得其中而於天下國家無所<lb/>
　處而不當夫豈任人心之自危而以有時而冺者為<lb/>
　當然任道心之自微而幸其須臾之不泯也㢤　聖<lb/>
　賢千言萬語只是明天理滅人欲天理明自不消講<lb/>
<pb n="KR3a0078_WYG_050-10b"/>
　學人性本明如寳珠沈溷水中明不可見去了溷水<lb/>
　則寳珠依舊自明自家若得知是人欲蔽了便是明<lb/>
　珠只從這上便𦂳緊著力主定一面格物今日格一<lb/>
　物明日格一物正如遊兵攻圍拔守人欲自銷鑠<lb/>
　将去所以程子説敬字只是謂我身有一箇明底物<lb/>
　事在這裏把箇敬字抵敵常常存箇敬在這裏則人<lb/>
　欲自然来不得夫子曰為仁由己而由人乎㢤緊要<lb/>
　處正在這裏　問五峯言天理人欲同行而異情同<lb/>
<pb n="KR3a0078_WYG_050-11a"/>
　體而異用兩句頗疑同體異用之説然猶未見真有<lb/>
　未安處今者得之天理乃自然之理人欲乃自欺之<lb/>
　情不順自然即是私偽不是天理即是人欲二者面<lb/>
　目自别發於人心自不同常騐之舉動間茍出於天<lb/>
　理之所當為胷中自是平正無有慊愧自是寛泰無<lb/>
　有不足接人待物自是無乖迕學者雖不常㑹如此<lb/>
　要是此心存時便如此此心不存則不如此須是讀<lb/>
　書講義理常令此心不間斷則天理常存矣若有放<lb/>
<pb n="KR3a0078_WYG_050-11b"/>
　慢時節任人欲發去則胷中自是急迫麤率自是不<lb/>
　公不正為不善事雖不欲人之知胷中自是有愧赧<lb/>
　然亦自不可揜如何要去天理中見得人欲人欲中<lb/>
　見得天理二者夐然判别恐説同體不可亦恐無同<lb/>
　行之理若曰心本為利却假以行與那真於為義者<lb/>
　其迹相似如此説同行猶可今下天理人欲字似少<lb/>
　分别未審是然否曰頃與敬夫商量此兩句謂同行<lb/>
　異情者是同體異用者非　學無淺深並要辨義利<lb/>
<pb n="KR3a0078_WYG_050-12a"/>
　　看道理須要就那箇大處看須要前面開闊不要<lb/>
　就那箇壁角裏去如今須要天理人欲義理公私分<lb/>
　别得明白将自家日用底與他勘騐須是漸漸有見<lb/>
　處若不去那大壇場上行理㑹得一句透只是一句<lb/>
　道理小了　人貴剖判心下令其分明善理明之惡<lb/>
　念去之若義理若善惡若是非毋使混淆不别於其<lb/>
　心譬如取一家之事取善舍惡又如取一國之事取<lb/>
　得舍失處天下之事進賢退不肖蓄疑而不决者其<lb/>
<pb n="KR3a0078_WYG_050-12b"/>
　終不成　或問義利之别曰只是為己為人之分纔<lb/>
　為己這許多便自做一邊去義也是為己天理也是<lb/>
　為己若為人那許多便自做一邊去　須於日用間<lb/>
　令所謂義了然明白或言心安處便是義亦有人安<lb/>
　其所不當安豈可以安為義也　義利之辨初時尚<lb/>
　相對在若少間主義功深後那利如何著得如小小<lb/>
　竊盜不勞而却矣　事無大小皆有義利今做好底<lb/>
　事了其間更包得有多少利私在所謂以善為之而<lb/>
<pb n="KR3a0078_WYG_050-13a"/>
　不知其道皆是也　纔有欲順適底意思即是利<lb/>
　以敬義二字隨處加功久久自當得力義利之間只<lb/>
　得著力分别不當預以難辨為憂聖門只此便是終<lb/>
　身事業　利是那義裏面生出来底凡事處制得合<lb/>
　宜利便隨之所以云利者義之和盖是義便兼得利<lb/>
　若只理㑹利却是從中間半截做下去遺了上面一<lb/>
　截義底小人只理㑹後面半截君子從頭来　問程<lb/>
　子言義安處便為利只是當然而然便安否曰是也<lb/>
<pb n="KR3a0078_WYG_050-13b"/>
　只萬物各得其分便是利君得其為君臣得其為臣<lb/>
　父得其為父子得其為子何利如之此利字即易所<lb/>
　謂利者義之和利便是義之和處義初是不和而却<lb/>
　和截然不可犯似不和分别後萬物各得其所便是<lb/>
　和不和生於其義義則和而無不利矣<hi>一云義則無不和和則無</hi>
　<hi>不利矣</hi>　學者做切己工夫要得不差先須辨義利所<lb/>
　在如思一事非特財利利欲只每事求自家安利處<lb/>
　便是推此便不可入堯舜之道切須勤勤提省察之<lb/>
<pb n="KR3a0078_WYG_050-14a"/>
　於纎微毫忽之間不得放過如此便不㑹錯用工夫<lb/>
　人只有一箇公私天下只有一箇邪正　将天下正<lb/>
　大底道理去處置事便公以自家私意去處之便私<lb/>
　　凡事只去看箇是非假如今日做得一件事自心<lb/>
　安而無疑便是是處一事自不信便是非處　閑居<lb/>
　無事且試自思之其行事有於所當是而非當非而<lb/>
　是當好而惡當惡而好自察而知之亦是工夫　講<lb/>
　學固不可無須是更去自己分上做工夫若只管説<lb/>
<pb n="KR3a0078_WYG_050-14b"/>
　不過一兩日都説盡了只是工夫難且如人雖知此<lb/>
　事不是不可為忽然無事又自起此念又如臨事時<lb/>
　雖知其不義不要做又却不知不覺自去做了是如<lb/>
　何又如好事初心本自要做又却終不可做是如何<lb/>
　盖人心本善方其見善欲為之時此是真心發見之<lb/>
　端然纔發便被氣禀物欲隨即蔽固之不教他發此<lb/>
　須自去體察存養看得此最是一件大工夫　學者<lb/>
　工夫只求一箇是天下之理不過是與非兩端而已<lb/>
<pb n="KR3a0078_WYG_050-15a"/>
　從其是則為善徇其非則為惡事親須是孝不然則<lb/>
　非事親之道事君須是忠不然則非事君之道凡事<lb/>
　皆用審箇是非擇其是而行之聖人教人諄諄不已<lb/>
　只是發明此理　事事物物上都有箇道理都有是<lb/>
　有非所以舜好問而好察邇言雖淺近閑言語中莫<lb/>
　不有理都要見得破隠惡而揚善自家這裏善惡便<lb/>
　分明然以聖明昭鑒纔見人便不好便説出来也不<lb/>
　得只是揚善那惡底自有不得掩之理纔説揚善自<lb/>
<pb n="KR3a0078_WYG_050-15b"/>
　家已自分明這亦聖人與人為善之意又云一件事<lb/>
　走過眼前譬似閒也有箇道理有箇是非縁天地之<lb/>
　閒上蟠下際都無别事都只是這道理　天下事只<lb/>
　有一箇是一箇非是底便是非底便非問是非自有<lb/>
　公論曰如此説便不是了是非只是是非如何是非<lb/>
　之外更有一箇公論纔説有箇公論便又有箇私論<lb/>
　也此却不可不察　天下只有一理此是即彼非此<lb/>
　非即彼是不容並立故古之聖賢心存目見只有義<lb/>
<pb n="KR3a0078_WYG_050-16a"/>
　理都不見有利害可計較日用之間應事接物直是<lb/>
　判斷得直截分明而推以及人吐心吐膽亦只如此<lb/>
　更無回互若信得及即相與俱入聖賢之域若信不<lb/>
　及即在我亦無為人謀而不盡底心而此理是非昭<lb/>
　著明白　凡事都分做兩邊是底放一邊非底放一<lb/>
　邊是底是天理非底是人欲是即守而勿失非即去<lb/>
　而勿留此治一身之法也治一家則分别一家之是<lb/>
　非治一邑則分别一邑之是非推而一州一路以至<lb/>
<pb n="KR3a0078_WYG_050-16b"/>
　天下莫不皆然此直上直下之道若其不分黒白不<lb/>
　辨是非而猥曰無黨是大亂之道也　學大抵只是<lb/>
　分别箇善惡而去就之爾　論隂陽則有隂必有陽<lb/>
　論善惡則一毫著不得　凡事莫非心之所為雖放<lb/>
　僻邪侈亦是此心善惡但如反覆手翻一轉便是惡<lb/>
　只安頓不著亦便是不善　好惡是情好善惡惡是<lb/>
　性性中當好善當惡惡泛然好惡乃是私也　天理<lb/>
　有未純是以為善常不能充其量人欲有未盡是以<lb/>
<pb n="KR3a0078_WYG_050-17a"/>
　除惡常不能去其根為善而不能充其量除惡而不<lb/>
　能去其根是以雖以一念之頃而公私邪正是非得<lb/>
　失之幾未嘗不朋分角立而交戰於其中　答何叔<lb/>
　京書曰人欲云者正天理之反耳謂因天理而有人<lb/>
　欲則可謂人欲亦是天理則不可蓋天理中本無人<lb/>
　欲惟其流之有差遂生出人欲来程子謂善惡皆天<lb/>
　理<hi>此句若甚可駭</hi>謂之惡者本非惡<hi>此句便都轉了</hi>但過與不及便<lb/>
　如此所引惡亦不可不謂之性意亦如此　問程子<lb/>
<pb n="KR3a0078_WYG_050-17b"/>
　云天下善惡皆天理何也曰惻隠是善於不當惻隠<lb/>
　處惻隠即是惡剛斷是善於不當剛斷處剛斷即是<lb/>
　惡雖是惡然原頭若無這物事却如何做得本皆天<lb/>
　理只是被人欲翻了故用之不善而為惡耳問天下<lb/>
　下善惡皆天理楊墨之類只是過不及皆出於仁義<lb/>
　謂之天理則可如世之大惡謂之天理可乎曰本是<lb/>
　天理只是翻了便如此如人之殘忍便是翻了惻隠<lb/>
　如放火殺人可謂至惡若把那大去炊飯殺其人之<lb/>
<pb n="KR3a0078_WYG_050-18a"/>
　所當殺豈不是天理只縁翻了道理有背有面順之<lb/>
　則是背之則非縁有此理方有此惡如溝渠至惡當<lb/>
　初若無清泠底水縁何有此　問既是翻了天理如<lb/>
　何又説皆天理也莫是殘賤底惡初從羞惡上發滛<lb/>
　溺貪慾底惡初從惻隠上發後来多過差了原某初<lb/>
　發都是天理曰如此説亦好但所謂翻者亦是四端<lb/>
　中自有相反處如羞惡自與惻隠相反是非自與辭<lb/>
　讓相反如公説也是好意思因而看得舊一句不通<lb/>
<pb n="KR3a0078_WYG_050-18b"/>
　處出如用人之智去其詐用人之勇去其暴這兩句<lb/>
　意分曉惟是用人之仁去其貪一句没分曉今公説<lb/>
　貪是愛上發来也是思之是淳善底人易得含故茍<lb/>
　且姑息貪戀　善只是當恁地底惡只是不當恁地<lb/>
　底善惡皆是理但善是那順底惡是翻轉来底然以<lb/>
　其反而不善則知那善底自在故善惡皆理也然却<lb/>
　不可道有惡底理　知人之難堯舜以為病而孔子<lb/>
　亦有聴言觀行之戒然以予觀之此特為小人設耳<lb/>
<pb n="KR3a0078_WYG_050-19a"/>
　若皆君子則何難知之有哉盖天地之間有自然之<lb/>
　理凡陽必剛剛必明明則易知凡隂必柔柔必暗暗<lb/>
　則難測故聖人作易遂以陽為君子隂為小人其所<lb/>
　以通幽明之故類萬物之情者雖百世不能易也予<lb/>
　嘗竊推易説以觀天下之人凡其光明正大踈暢洞<lb/>
　達如青天白日如高山大川如雷霆之為威而雨露<lb/>
　之為澤如龍虎之為猛而麟鳯之為祥磊磊落落無<lb/>
　纎芥可疑者必君子也而其依阿淟涊回互隠伏糾<lb/>
<pb n="KR3a0078_WYG_050-19b"/>
　結如蛇蚓瑣細如蟣虱如鬼蜮狐蠱如盜賊詛呪閃<lb/>
　倐狡獪不可方物者必小人也君子小人之極既定<lb/>
　於内則其形於外者雖言談舉止之微無不發見而<lb/>
　况於事業文章之際尤所謂粲然者彼小人者雖曰<lb/>
　難知而亦豈得而逃哉<lb/>
南軒張氏曰人欲横流强止遏之未有不奔潰湍決者<lb/>
　此鯀治水也水之性無有不下禹能順而治之行其<lb/>
　所無事也自然平治人之良心豈能發見之時引而<lb/>
<pb n="KR3a0078_WYG_050-20a"/>
　伸之涵養而擴充之天理明人欲自消伊川所謂明<lb/>
　得一分天理滅却一分人欲　問程子謂視聴思慮<lb/>
　動作皆天也但其中要識得真與妄耳胡伯逢疑云<lb/>
　既是天安得妄某以謂此六者人生皆備故知均禀<lb/>
　扵天促順其理則是真違其理則是妄妄即人為之<lb/>
　私耳如此言之知不謬否曰有物必有則此天也若<lb/>
　非其則則是人為亂之妄而已矣　道二義與利而<lb/>
　已矣義者亘古今通天下之正逵而利者犯荆棘入<lb/>
<pb n="KR3a0078_WYG_050-20b"/>
　險阻之私徑也人之秉彞固有坦然正逵之可遵而<lb/>
　乃不由之而反犯荆棘冒險阻顛㝠終身而不悔獨<lb/>
　何歟血氣之動扵欲也動扵聲色動扵貨財以至扵<lb/>
　爵禄之可慕則進以求達知名之可利則鋭扵求名<lb/>
　不寧惟是凡一日夕之間起居飲食遇事接物茍私<lb/>
　己自便之事意之所向無不趨之則天理滅而人道<lb/>
　或幾乎息矣其胷次營營豈得須臾寧處於斯世亦<lb/>
　僥倖以茍免耳徒知有六尺血氣之軀而不知其體<lb/>
<pb n="KR3a0078_WYG_050-21a"/>
　元與天地相周流也豈不可惜乎雖然義内也本其<lb/>
　良心之不可以自己者反而求之夫豈逺㢤　學者<lb/>
　潛心孔孟必得其門而入愚以為莫先扵義理之辨<lb/>
　葢聖學無所為而然也無所為而然者命之所以不<lb/>
　己性之所以不偏而教之所以無窮也凡有所為而<lb/>
　然者皆人欲之私而非天理之所存此義利之分也<lb/>
　自未嘗省察者言之終日之間鮮不為利矣非特名<lb/>
　位貨殖而後為利也斯須之頃意之所向一涉於有<lb/>
<pb n="KR3a0078_WYG_050-21b"/>
　所為雖有淺深之不同而其徇己自私則一而已如<lb/>
　孟子所謂内交要譽惡其聲之類是也是心日滋則<lb/>
　善端遏塞欲爾聖賢之門墻以求自得豈非却行以<lb/>
　望及前人乎使談高説妙不過渺茫臆度譬猶無根<lb/>
　之木無本之水其何益乎學者當立志以為先持敬<lb/>
　以為本而精察扵動靜之間毫釐之差審其為霄壤<lb/>
　之判則有以用吾力矣學然後知不足平時未覺吾<lb/>
　利欲之多也灼然有見扵義理之辨将日救過不暇<lb/>
<pb n="KR3a0078_WYG_050-22a"/>
　由是而不舍則趨益深理益明而不可己也孔子曰<lb/>
　古之學者為己今之學者為人為人者無適而非利<lb/>
　為己者無適而非義嗟乎義利之辨大矣豈特學者<lb/>
　治己之所當先施之天下國家一也王者所以建立<lb/>
　邦本垂裕無疆以義故也而伯者所以陷溺人心貽<lb/>
　毒後世以利故也孟子當戰國横流之時發揮天理<lb/>
　遏止人欲深切著明撥亂反正之大綱也　人之所<lb/>
　以不正大者果何由哉有所偏黨則不正矣有所係<lb/>
<pb n="KR3a0078_WYG_050-22b"/>
　吝則不大矣是二者皆私也纎毫之萌則正大之體<lb/>
　亡矣是當涵泳乎義理之中敬恭乎動静之際察夫<lb/>
　偏黨係吝而克去之則所謂正大者盖可存其體而<lb/>
　得其用矣<lb/>
勉齋黄氏曰人禀隂陽五行之秀氣以生而太極之理<lb/>
　已具其根於心也未發則為仁義禮智之性已發則<lb/>
　為惻隠羞惡辭讓是非之情其施於身也則為貌之<lb/>
　恭言之從視之明聴之聰思之睿其見於事也則為<lb/>
<pb n="KR3a0078_WYG_050-23a"/>
　君臣之義父子之恩夫婦之别長㓜之序朋友之信<lb/>
　與凡百行之當然者是其禀賦之初内外之分固莫<lb/>
　非天理之所具然少有不謹則人欲得以間之合乎<lb/>
　天理則順直端方而無邪曲偏詖之累人欲間之則<lb/>
　反是矣是故存養省察於幾微之間其惟敬義乎主<lb/>
　一之謂敬合宜之謂義主於一則思慮不雜天理常<lb/>
　存而内直矣合於宜則品節不差天理常行而外方<lb/>
　矣内直外方則所謂具衆理宰萬事有以全吾心本<lb/>
<pb n="KR3a0078_WYG_050-23b"/>
　然之妙矣<lb/>
潛室陳氏曰五峯云天理人欲同行異情此語儘當玩<lb/>
　味如飲食男女之欲堯舜與桀紂同但中理中節即<lb/>
　為天理無理無節即為人欲<lb/>
西山真氏曰義者天理之公也利者人欲之私也二者<lb/>
　如氷炭之相反然一於義則利自在其中盖義者宜<lb/>
　也利亦宜也茍以義為心則事無不宜矣不惟宜於<lb/>
　己亦且宜於人人己兩得其宜何利如之若以徇利<lb/>
<pb n="KR3a0078_WYG_050-24a"/>
　為心則利於己必害於人爭鬭奪攘於是乎興己亦<lb/>
　豈能享其利哉　大學所謂利専指財利而言伊川<lb/>
　先生云利不獨財利之利凡有一豪自便之心即是<lb/>
　利此論尤有補於心術之微至南軒先生又謂無為<lb/>
　而為皆義也有所為而為即利也其言愈精且微學<lb/>
　者不可不知也且如見赤子入井有惻隠之心此乃<lb/>
　天理自然形見非有所為而然此即義也若有一毫<lb/>
　納交要譽之心即是有所為而為即利心也二者去相<lb/>
<pb n="KR3a0078_WYG_050-24b"/>
　去毫釐之間而公私邪正之分則天淵矣故朱子謂<lb/>
　南軒此語乃發先賢所未發有功於聖門學者所宜<lb/>
　深味也　學者存心行事只當以義理為主義所當<lb/>
　然雖害不䘏義所不當然雖利不計如此方合乎天<lb/>
　理之正若此心一出一入於義利之間終是為利所<lb/>
　勝正如白黒相和黒必揜白薫蕕共器蕕必揜薫立<lb/>
　志之初不可不察也<lb/>
程子曰賢者在下豈可自進以求於君茍自求之必無<lb/>
<pb n="KR3a0078_WYG_050-25a"/>
　能信用之理<hi>以下論出處</hi>擇才而用雖在君以身許國則<lb/>
　在已道合而後進得正則吉矣汲汲以求遇者終必<lb/>
　自失非君子自重之道也故伊尹武侯救世之心非<lb/>
　不切必待禮至而後出者以此　賢聖於亂世雖知<lb/>
　道之将廢不忍坐視而不救也必區區致力於未極<lb/>
　之間强此之衰難彼之進圖其暫安而冀其引乆茍<lb/>
　得為之孔孟之屑為也王允之於漢謝安之於晉亦<lb/>
　其庻矣　問家貧親老應舉求仕不免有得失之累<lb/>
<pb n="KR3a0078_WYG_050-25b"/>
　何修而可以免此曰此只是志不勝氣若志勝自無<lb/>
　此累家貧親老須為禄仕然得之不得為有命曰在<lb/>
　己固可為親柰何曰為己為親止是一事若不得其<lb/>
　如命何孔子曰不知命無以為君子人茍不知命見<lb/>
　患難必避遇得喪必動見利必趨其何以為君子<lb/>
　古之仕者為人今之仕者為己士之處高位則有拯<lb/>
　而無随在下位則有當拯有當随拯之不得而後隨<lb/>
　　問聖人有為貧之仕乎曰為委吏乗田是也或曰<lb/>
<pb n="KR3a0078_WYG_050-26a"/>
　抑為之兆乎曰非也為魯司冦則為之兆也或人因<lb/>
　以是勉程子從仕曰至於飢餓不能出門戸之時又<lb/>
　徐為之謀耳<lb/>
龜山楊氏曰方太公釣於渭不遇文王特一老漁父耳<lb/>
　及一朝用之乃有鷹揚之勇非文王有獨見之明誰<lb/>
　能知之學者須體此意然後進退隠顯各得其當<lb/>
　正叔云古之學者四十而仕未仕以前二十餘年得<lb/>
　盡力於學問無他營也故人之成材可用今之士十<lb/>
<pb n="KR3a0078_WYG_050-26b"/>
　四五以上便學綴文覓官豈嘗有意為己之學夫以<lb/>
　不學之人一旦授之官而使之事君長民治事宜其<lb/>
　效不如古也故今之在仕路者人物多凡下不足道<lb/>
　以此　仕道與禄仕不同常夷甫家貧既召入朝神<lb/>
　宗欲優厚之令兼數局如登聞鼓染院之類庻幾俸<lb/>
　給可贍其家夷甫一切受之不辭及正叔以白衣擢<lb/>
　為勸講之官朝廷亦使之兼他職則固辭盖前日所<lb/>
　以不仕者為道也則今日之仕須其官足以行道乃<lb/>
<pb n="KR3a0078_WYG_050-27a"/>
　可受不然是茍禄也然後世道學不明君子之辭受<lb/>
　取舍人鮮能知之故常公之不辭人不以為非而程<lb/>
　公之辭人亦不以為是<lb/>
和靖尹氏曰君子或出或處歸潔其身而已矣人之行<lb/>
　已各有其志出處去就雖有不同要看所存如何耳<lb/>
東平馬氏曰人之利鈍自有時但當行直道無用干人<lb/>
　也<lb/>
致堂胡氏曰古之君子不茍就不俯從使去就從違之<lb/>
<pb n="KR3a0078_WYG_050-27b"/>
　重在我而不在人在義而不在利庻乎招不来麾不<lb/>
　去足以取信於其上也<lb/>
朱子曰士大夫之辭受出處又非獨其身之事而已其<lb/>
　所處之得失乃闗風俗之盛衰故尤不可以不審也<lb/>
　　聖賢固不能自為時然其仕止乆速皆當其可則<lb/>
　其所以自為時者亦非他人之所能奪矣豈以時之<lb/>
　不合而變吾所守以徇之哉　今人皆不能修身方<lb/>
　其為士則役役求仕既仕則復患禄之不加趨走奔<lb/>
<pb n="KR3a0078_WYG_050-28a"/>
　馳無一日閑何如山林布衣之士道義足於身道義<lb/>
　既足於身則何物能嬰之哉　諸葛武侯未遇先主<lb/>
　只得退蔵一向休了也没奈何孔子弟子不免事季<lb/>
　氏亦事勢不得不然捨此則無以自活如今世之科<lb/>
　舉亦然如顔閔之徒自把得住自是好不可以一律<lb/>
　看人之出處最可畏如漢魏之末漢末則所事者止<lb/>
　有箇曹氏魏末所事者止有箇司馬氏耳　名義不<lb/>
　正則事不可行無可為者有去而已然使聖人當之<lb/>
<pb n="KR3a0078_WYG_050-28b"/>
　又不知如何恐於義未精也　今人只為不見天理<lb/>
　本源而有汲汲以就功名之心故其議論見識往往<lb/>
　卑陋多方遷就下梢頭只是成就一箇私意更有甚<lb/>
　好事　當官勿避事亦勿侵事<lb/>
南軒張氏曰廷對最是直言盖士人初見君父此是第<lb/>
　一步此時可欺則無往而非欺須是立得脚教是<lb/>
勉齋黄氏曰古之君子非仁不存非禮不立非義不行<lb/>
　所貴者良貴所樂者真樂人之知不知世之用不用<lb/>
<pb n="KR3a0078_WYG_050-29a"/>
　於我何與焉貧富貴賤生死禍福日交乎前不暇顧<lb/>
　也後之君子心之所固有事之所當行何者為禮何<lb/>
　者為義何者為智懵然莫覺也功名而已耳利禄而<lb/>
　已耳以區區之私意小智汲汲然求售於人慮人之<lb/>
　不已用也委曲遷就以求順於人幸而得志哆然以<lb/>
　為莫已若也小不如意則戚戚然㡬不能以終日矣<lb/>
魯齋許氏曰志伊尹之所志學顔子之所學出則有為<lb/>
　處則有守丈夫當如此出無所為處無所守所志所<lb/>
<pb n="KR3a0078_WYG_050-29b"/>
　學將何為<lb/>
　<lb/>
　<lb/>
　<lb/>
　<lb/>
　<lb/>
　<lb/>
　性理大全書卷五十<lb/>
</p>
<p>
</p>
  </div>
</body>
</text>
</TEI>
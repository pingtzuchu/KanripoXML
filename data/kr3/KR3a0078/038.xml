<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>性理大全書卷三十八</head> <lb/>
    <p>
<pb n="KR3a0078_WYG_038-1a"/>
欽定四庫全書<lb/>
　性理大全書卷三十八<lb/>
　道統<lb/>
朱子曰道之在天下者未嘗亡惟其託於人者或絶或<lb/>
　續故其行扵世者有眀有晦是皆天命之所爲非人<lb/>
　智力之所能及也夫天髙地下而二氣五行紛紜錯<lb/>
　糅升降往來於其間其造化發育品物散殊莫不有<lb/>
　固然之理而其最大者則仁義禮智之性君臣父子<lb/>
<pb n="KR3a0078_WYG_038-1b"/>
　昆弟夫婦朋友之倫是已而其周流充塞無所虧間<lb/>
　夫豈以古今治亂爲存亡者哉然氣之運也則有醇<lb/>
　漓判合之不齊人之稟也則有清濁昏眀之或異是<lb/>
　以道之所以託於人而行於世者惟天所畀乃得與<lb/>
　焉河圗出而八卦畫洛書呈而九疇叙而孔子於斯<lb/>
　文之興喪亦未嘗不推之扵天自周衰孟軻氏沒而<lb/>
　此道之傳不屬至宋受命五星集奎開文眀之運而<lb/>
　周子出焉不由師傳黙契道體建圗屬書根極領要<lb/>
<pb n="KR3a0078_WYG_038-2a"/>
　當時見而知之有程氏者遂擴大而推明之而周公<lb/>
　孔子孟氏之傳煥然復眀於時非天所畀其孰能與<lb/>
　於此　天不生仲尼萬古如長夜唐子西嘗於一郵<lb/>
　亭梁間見此語蔡季通云天先生伏羲堯舜文王後<lb/>
　不生孔子亦不得後又不生孟子亦不得二千年後<lb/>
　又不生二程亦不得此道更前後聖賢其説始備自<lb/>
　堯舜以下若不生箇孔子後人去何處討分曉孔子<lb/>
　後若無箇孟子也未有分曉孟子後數千載乃始得<lb/>
<pb n="KR3a0078_WYG_038-2b"/>
　程先生兄弟發明此理今㸔來漢唐以下諸儒説道<lb/>
　理見在史策者直是説夢只有箇韓文公依稀説得<lb/>
　畧似耳　自鄒孟氏沒而聖人之道不傳世俗所謂<lb/>
　儒者之學内則局於章句文詞之習外則雜於老子<lb/>
　釋氏之言而其所以脩己治人者遂一出於私智人<lb/>
　爲之鑿淺陋乖離莫適主統使其君之徳不得比於<lb/>
　三代之隆民之俗不得躋扵三代之盛若是者盖已<lb/>
　千有餘年於今矣濓溪周子奮乎百世之下乃始深<lb/>
<pb n="KR3a0078_WYG_038-3a"/>
　探聖賢之奥疏觀造化之原而獨心得之立象著書<lb/>
　闡發幽秘詞義雖約而天人性命之微脩己治人之<lb/>
　要莫不畢舉河南兩程先生既親見之而得其傳於<lb/>
　是其學遂行於世士之講於其説者始得以脱於俗<lb/>
　學之陋異端之惑而其所以脩己治人之意亦往往<lb/>
　有能卓然不惑於世俗利害之私而慨然有志於堯<lb/>
　舜其君民者盖三先生者其有功於當世於是爲不<lb/>
　小矣<lb/>
<pb n="KR3a0078_WYG_038-3b"/>
勉齋黄氏曰道原於天具於人心著於事物載於方策<lb/>
　眀而行之存乎其人聖賢迭興體道經世三綱既正<lb/>
　九疇既叙則安且治聖賢不作道術分裂邪説誣民<lb/>
　充塞仁義則危且亂世之有聖賢其所闗繫者甚大<lb/>
　生而榮死而哀秉彛好徳之良心所不能自已也堯<lb/>
　舜禹湯文武周公生而道始行孔子孟子生而道始<lb/>
　明孔孟之道周程張子繼之周程張子之道文公朱<lb/>
　先生又繼之此道綂之傳歴萬世而可考也　有太<lb/>
<pb n="KR3a0078_WYG_038-4a"/>
　極而隂陽分有隂陽而五行具太極二五妙合而人<lb/>
　物生賦於人者秀而靈精氣凝而爲形魂魄交而爲<lb/>
　神五常具而爲性感於物而爲情措諸用而爲事物<lb/>
　之生也雖偏且塞而亦莫非太極二五之所爲此道<lb/>
　原之出於天者然也聖人者又得其秀之秀而最靈<lb/>
　者焉於是繼天立極而得道綂之傳故能叅天地贊<lb/>
　化育而統理人倫使人各遂其生各全其性者其所<lb/>
　以發明道統以示天下後世者皆可考也堯之命舜<lb/>
<pb n="KR3a0078_WYG_038-4b"/>
　則曰允執厥中中者無所偏倚無過不及之名也存<lb/>
　諸心而無偏倚措之事而無過不及則合乎太極矣<lb/>
　此堯之得於天者舜之得統於堯也舜之命禹則曰<lb/>
　人心惟危道心惟微惟精惟一允執厥中舜因堯之<lb/>
　命而推其所以執中之由以爲人心形氣之私也道<lb/>
　心性命之正也精以察之一以守之則道心爲主而<lb/>
　人心聽命焉則存之心措之事信能執其中曰精曰<lb/>
　一此又舜之得統於堯禹之得統於舜者也其在成<lb/>
<pb n="KR3a0078_WYG_038-5a"/>
　湯則曰以義制事以禮制心此又因堯之中舜之精<lb/>
　一而推其制之之法制心以禮制事以義則道心常<lb/>
　存而中可執矣曰禮曰義此又湯之得統於禹者也<lb/>
　其在文王則曰不顯亦臨無射亦保此湯之以禮制<lb/>
　心也不聞亦式不諫亦入此湯之以義制事也此文<lb/>
　王之得統於湯者也其在武王受丹書之戒則曰敬<lb/>
　勝怠者吉義勝欲者從周公繫易爻之辭曰敬以直<lb/>
　内義以方外曰敬者文王之所以制心也曰義者文<lb/>
<pb n="KR3a0078_WYG_038-5b"/>
　王之所以制事也此武王周公之得統於文王者也<lb/>
　至於夫子則曰博學於文約之以禮又曰文行忠信<lb/>
　又曰克己復禮其著之大學曰格物致知誠意正心<lb/>
　脩身齊家治國平天下亦無非數聖人制心制事之<lb/>
　意焉此又孔子得統於周公者也顔子得於博文約<lb/>
　禮克己復禮之言曾子得之大學之義故其親受道<lb/>
　統之傳者如此至於子思則先之以戒懼謹獨次之<lb/>
　以知仁勇而終之以誠至於孟子則先之以求放心<lb/>
<pb n="KR3a0078_WYG_038-6a"/>
　而次之以集義終之以擴充此又孟子得統於子思<lb/>
　者然也及至周子則以誠爲本以欲爲戒此又周子<lb/>
　繼孔孟不傳之緒者也至二程子則曰涵養湏用敬<lb/>
　進學則在致知又曰非眀則動無所之非動則明無<lb/>
　所用而爲四箴以著克己之義焉此二程得統於周<lb/>
　子者也先師文公之學見之四書而其要則尤以大<lb/>
　學爲入道之序盖持敬也自格物致知誠意正心脩<lb/>
　身而見於齊家治國平天下外有以極其規模之大<lb/>
<pb n="KR3a0078_WYG_038-6b"/>
　而内有以盡其節目之詳此又先師之得其統於二<lb/>
　程者也聖賢相傳埀世立教粲然明白若天之埀象<lb/>
　昭昭然而不可易也故嘗撮其要指而明之居敬以<lb/>
　立其本窮理以致其知克己以滅其私存誠以致其<lb/>
　實以是四者而存諸心則千聖萬賢所以傳道而教<lb/>
　人者不越乎此矣<lb/>
北溪陳氏曰粤自羲皇作易首闡渾淪神農黄帝相與<lb/>
　繼天立極而宗統之傳有自來矣堯舜禹湯文武更<lb/>
<pb n="KR3a0078_WYG_038-7a"/>
　相授受中天地爲三綱五常之主臯陶伊傅周召又<lb/>
　相與輔相施諸天下爲文明之治孔子不得行道之<lb/>
　任乃集羣聖之法作六經爲萬世師而囬參伋軻實<lb/>
　傳之上下數千年無二説也軻之後失其傳天下騖<lb/>
　於俗學葢千數百餘年昏昏冥冥醉生夢死不自覺<lb/>
　也及濓溪先生與河南二程先生卓然以先知先覺<lb/>
　之資相繼而出濓溪不由師傳獨得於天提綱啟鑰<lb/>
　其妙具在太極一圗而通書四十章又以發圗之所<lb/>
<pb n="KR3a0078_WYG_038-7b"/>
　未盡上與羲皇之易相表裏而下以振孔孟不傳之<lb/>
　墜緒所謂再闢渾淪二程親受其旨又從而光大之<lb/>
　故天理之微人倫之著事物之衆鬼神之幽與凢造<lb/>
　道入徳之方脩己治人之術莫不秩然有條理備見<lb/>
　於易傳遺書使斯世之英才志士得以探討服行而<lb/>
　不失其所歸河洛之間斯文洋洋與洙泗並聞而知<lb/>
　者有朱文公又即其遺言遺旨益精明而瑩白之上<lb/>
　以達羣聖之心下以統百家而㑹於一葢所謂集諸<lb/>
<pb n="KR3a0078_WYG_038-8a"/>
　儒之大成而嗣周程之嫡統粹乎洙泗濓洛之淵源<lb/>
　者也<lb/>
果齋李氏曰太極之妙立乎形氣未具之先而行乎氣<lb/>
　形已具之内葢造化之樞紐品彚之根柢也人之生<lb/>
　也全而得之其體則有仁義禮智之性其用則有惻<lb/>
　隱羞惡辭讓是非之情而心兼統焉以之應事接物<lb/>
　莫不各有當然之則而自不容己者是則所謂道也<lb/>
　斯道也無物不有大而至於天地之運小而至於一<lb/>
<pb n="KR3a0078_WYG_038-8b"/>
　塵之微不能外也無時不然逺而至於古今之變近<lb/>
　而至於一息之頃不能違也分而言之一物各具一<lb/>
　太極也合而言之萬物體統一太極也是故自一而<lb/>
　萬則體統燦然而不可亂自萬而一則根本渾然而<lb/>
　未嘗離體用一源也隱顯無間也朱子之道之至其<lb/>
　與太極爲一者歟葢自夫子設教洙泗以博文約禮<lb/>
　授學者顔子子思孟子相與共守之未嘗失墜其後<lb/>
　正學失傳士各以意爲學其務於該洽者既以聞見<lb/>
<pb n="KR3a0078_WYG_038-9a"/>
　積累自矜而流於泛濫駁雜之歸其溺於徑約者又<lb/>
　謂不立文字可以識心見性而䧟於曠蕩空虚之域<lb/>
　寥寥千載而後周程張子出焉歴時未久浸失其真<lb/>
　朱子出而後合伊洛之正傳紹鄒魯之墜緒前賢後<lb/>
　賢之道該徧全體其亦可謂盛矣葢古者易更三古<lb/>
　而混於八索詩書煩亂禮樂散亡而莫克正也夫子<lb/>
　從而正之贊之定之刪之又作春秋六經始偹以爲<lb/>
　萬世道徳之宗主秦火之餘六經既已爛脱諸儒各<lb/>
<pb n="KR3a0078_WYG_038-9b"/>
　以己見妄穿鑿爲説未嘗有知道者也周程張子其<lb/>
　道眀矣然於經言未暇釐正一時從游之士或殊其<lb/>
　旨遁而入於異端者有矣朱子於是考訂訛謬探索<lb/>
　深微總裁大典勒成一家之言仰包純古之載籍下<lb/>
　採近世之文獻集其大成以定萬世之法然後斯道<lb/>
　大明如日中天有目者皆可觀也夫子之經得先生<lb/>
　而正夫子之道得先生而明起斯文於將墜覺來裔<lb/>
　於無窮雖與天壤俱敝可也後世雖有作者其不可<lb/>
<pb n="KR3a0078_WYG_038-10a"/>
　及也夫<lb/>
西山眞氏曰道之大原出於天其用在天下其傳在聖<lb/>
　賢此子思子之中庸所以有性道教之别也葢性者<lb/>
　智愚所同得道者古今所共由而明道闡教以覺斯<lb/>
　人則非聖賢莫能與故自堯舜至於孔子率五百嵗<lb/>
　而聖人出孔子既沒曾子子思與孟軻氏復先後而<lb/>
　推明之百有餘年之間一聖三賢更相授受然後堯<lb/>
　舜禹湯文武周公之所以開天常立人紀者粲然昭<lb/>
<pb n="KR3a0078_WYG_038-10b"/>
　陳埀示㒺極然則天之生聖賢也夫豈偶然哉不幸<lb/>
　戰國嬴秦以後學術渙散無所統盟雖以董相韓文<lb/>
　公之賢相望於漢唐而於淵源之正體用之全猶有<lb/>
　未究其極者故僅能著衛道之功於一時而無以任<lb/>
　傳道之責於萬世迨至我宋大儒繼出以主張斯文<lb/>
　爲己任葢孔孟之道至周子而復明周子之道至二<lb/>
　程子而益明二程之道至朱子而大明其視曾子子<lb/>
　思鄒孟氏之傳若合符節豈人之所能爲也哉天也<lb/>
<pb n="KR3a0078_WYG_038-11a"/>
臨川吴氏曰道之大原出於天羲農黄帝繼天立極是<lb/>
　謂三皇道統之𫝊實始於此黄帝而後少皥顓帝髙<lb/>
　辛繼之通堯舜謂之五帝堯舜禹臯君臣也而並生<lb/>
　唐虞之際所以爲盛也成湯伊尹生於商之初興而<lb/>
　傅説生於商之中世文武周召生扵周之盛際而孔<lb/>
　子生扵周之既衰夫子以來始不得位而聖人之道<lb/>
　不行扵是始教授弟子而惟顔曾得其𫝊顔子早死<lb/>
　曽子𫝊之子思子思𫝊之孟子孟子沒而不得其𫝊<lb/>
<pb n="KR3a0078_WYG_038-11b"/>
　焉至周子始有以接乎孟子之𫝊扵千載之下二程<lb/>
　子則師扵周子而𫝊其學後又有朱子集周程之大<lb/>
　成是皆得夫道統之𫝊者也聖賢繼作前後相承吾<lb/>
　道正脉賴以不墜<lb/>
　聖賢<lb/>
　　總論<lb/>
程子曰氣化之在人與在天一也聖人扵其間有功用<lb/>
　而已　問楊子云觀乎天地則見聖人曰不然觀乎<lb/>
<pb n="KR3a0078_WYG_038-12a"/>
　聖人則見天地　聖人即天地也天地中善惡一切<lb/>
　函容覆載故聖人之志止欲老者安之朋友信之少<lb/>
　者懷之　聖人天地之用也　聖人之心如天地之<lb/>
　造化生養萬物而不尸其功應物而見於彼復何存<lb/>
　於此乎　聖人一言即全體用不期然而然也　因<lb/>
　是人有可喜則喜之聖人之心本無喜也因是人有<lb/>
　可怒則怒之聖人之心本無怒也　聖人之徳無所<lb/>
　不盛古之稱聖人者自其尤盛而言之尤盛者見於<lb/>
<pb n="KR3a0078_WYG_038-12b"/>
　於遇也而或以爲聖人有能有不能非知聖人者也<lb/>
　　惟聖人善通變　一行豈所以名聖人至於聖則<lb/>
　自不可見何嘗道聖人孝聖人亷　聖人濟物之心<lb/>
　無窮而力或有所不及　聖人之責人也常緩便見<lb/>
　只欲事正無顯人過惡之意　聖人無優劣有則非<lb/>
　聖人也　凡人有己必用才聖人忘己何才之足言<lb/>
　　聖人責已感處多責人應處少　聖人之心未嘗<lb/>
　有志亦無不在盖其道合内外體萬物　聖人之心<lb/>
<pb n="KR3a0078_WYG_038-13a"/>
　雖當憂勞未嘗不安靜其在安靜亦有至憂而未嘗<lb/>
　勞也　元氣㑹則生賢聖　體道少能體即賢盡能<lb/>
　體即聖　人多昏其心聖賢則去其昏　或曰賢聖<lb/>
　氣象何自而見之曰姑以其言觀之亦可也　聖賢<lb/>
　之處世莫不於大同之中有不同焉不能大同者是<lb/>
　亂常拂理而已不能不同者是隨俗習汚而已　學<lb/>
　者必識聖賢之體聖人猶化工也賢人猶巧工也翦<lb/>
　綵以爲花設色以畫之非不宛然肖之而欲觀生意<lb/>
<pb n="KR3a0078_WYG_038-13b"/>
　之自然則無之也　聖人愈自卑而道自高賢人不<lb/>
　髙則道不尊聖賢之分也　合天人通義命此大賢<lb/>
　以上事　或謂賢者好貧賤而惡富貴是反人之情<lb/>
　也所以異於人者以守義安命焉耳<lb/>
張子曰賢人當爲天下知聖人當受命雖不受知不受<lb/>
　命然爲聖爲賢乃吾性分當勉爾　洪鐘未嘗有聲<lb/>
　由扣乃有聲聖人未嘗有知由問乃有知或謂聖人<lb/>
　無知則當不問之時其猶木石乎曰有不知則有知<lb/>
<pb n="KR3a0078_WYG_038-14a"/>
　無不知則無知故曰聖人未嘗有知由問乃有知也<lb/>
　聖人無私無我故功髙天下而無一介累於其心葢<lb/>
　有一介存焉未免乎私己也<lb/>
五峰胡氏曰聖人之應事也如水由於地中未有可止<lb/>
　而不止可行而不行者也　窮則獨善其身達則兼<lb/>
　善天下者大賢之分也達則兼善天下窮則兼善萬<lb/>
　世者聖人之分也<lb/>
朱子曰聖人萬善皆備有一毫之失此不足爲聖人<lb/>
<pb n="KR3a0078_WYG_038-14b"/>
　聖人不知己是聖人　問聖人憂世覺民之心終其<lb/>
　身至死而不忘耶抑當憂世覺民非其時此意亦常<lb/>
　在懷但不戚戚發露也若終其身常不忘則不見聖<lb/>
　人胸中休休焉和樂處若時或恬然不戚戚發露則<lb/>
　又不見聖人於斯人其心相闗甚切處若憂世之心<lb/>
　與和樂之心並行而不悖則二者氣象又爲如何曰<lb/>
　聖人之心樂天知命者其常也憂世之心則有感而<lb/>
　後見爾　聖賢之心正大光明洞然四達故能春生<lb/>
<pb n="KR3a0078_WYG_038-15a"/>
　秋殺過化存神而莫知爲之者學者湏識得此氣象<lb/>
　而求之庶無差失若如世俗常情支離巧曲瞻前顧<lb/>
　後之不暇則又安能有此等氣象<lb/>
魯齋許氏曰聖人以中道公道應物而已無我無人無<lb/>
　作爲以天下才治天下事應之而已但精微之理聖<lb/>
　人之能事也　天運時刻不暫停聖人明睿所照見<lb/>
　於無形非常人智慮所及者　先賢言語皆格言然<lb/>
　亦有一時一事有爲而言者故或不可爲後世法或<lb/>
<pb n="KR3a0078_WYG_038-15b"/>
　行之便生弊唯聖人言語萬世無弊雖有爲而言皆<lb/>
　可通行無弊<lb/>
　　孔子<lb/>
周子曰道徳高厚教化無窮實與天地㕘而四時同其<lb/>
　惟孔子乎<lb/>
程子曰孔子之道著見於行如鄉黨之所載者自誠而<lb/>
　眀也<lb/>
朱子曰孔子天地間甚事不理㑹過若非許大精神亦<lb/>
<pb n="KR3a0078_WYG_038-16a"/>
　吞許多不得　問孔子不是不欲仕只是時未可仕<lb/>
　曰聖人無求仕之義君不見用只得且恁地做　問<lb/>
　孔子當衰周時可以有爲否曰聖人無有不可爲之<lb/>
　事只恐權柄不入手若得權柄在手則兵隨印轉將<lb/>
　逐符行近温左氏傳見定哀時煞有可做的事問固<lb/>
　是聖人無不可爲之事聖人有不可爲之時否曰便<lb/>
　是聖人無不可爲之時若時節變了聖人又自處之<lb/>
　不同又問孔子當衰周豈不知時君必不能用已曰<lb/>
<pb n="KR3a0078_WYG_038-16b"/>
　聖人却無此心豈有逆料人君能用我與否到得後<lb/>
　來說吾不復夢見周公與鳳鳥不至河不出圗吾已<lb/>
　矣夫時聖人亦自知其不可爲矣但不知此等話是<lb/>
　幾時說據陳恒弑其君孔子沐浴而朝請討之時是<lb/>
　獲麟之年那時聖人猶欲有爲也　問看聖人汲汲<lb/>
　皇皇不肯沒身逃世只是急扵救世不能廢君臣之<lb/>
　義至於可與不可臨時依舊裁之以義曰固是但未<lb/>
　湏說急於救世自不可不仕又問若據危邦不入亂<lb/>
<pb n="KR3a0078_WYG_038-17a"/>
　邦不居有道則見無道則隠等語却似長沮桀溺之<lb/>
　徒做得是曰此爲學者言之聖人做作又自不同又<lb/>
　問聖人亦明知世之不可爲否曰也不是明知不可<lb/>
　但天下無不可爲之時茍可以仕則仕至不可處便<lb/>
　止<lb/>
東萊呂氏曰禹稷思天下饑溺由己饑溺孔子歴聘諸<lb/>
　國以至誨人不倦皆是合當做事自古聖人之於天<lb/>
　下皆如此<lb/>
<pb n="KR3a0078_WYG_038-17b"/>
　　顔子<lb/>
程子曰聖人之徳行固不可得而名狀若顔子底一箇<lb/>
　氣象吾曹亦心知之欲學聖人且湏學顔子　學者<lb/>
　要學得不錯湏是學顔子有凖的　問顔子如何學<lb/>
　孔子到此深䆳曰顔子所以大過人者只是得一善<lb/>
　則拳拳服膺與能屢空耳　問顔子勇乎曰孰勇於<lb/>
　顔子觀其言曰舜何人也予何人也有爲者亦若是<lb/>
　孰勇於顔子如有若無實若虚犯而不校之類抑可<lb/>
<pb n="KR3a0078_WYG_038-18a"/>
　謂大勇矣　孔子弟子少有㑹問者只顔子能問又<lb/>
　却終日如愚　顔子作得禹稷湯武事功若徳則别<lb/>
　論　問陋巷貧賤之人亦有以自樂何獨顔子曰貧<lb/>
　賤而在陋巷俄然處富貴則失其本心者衆矣顔子<lb/>
　簞瓢由是萬鐘由是　問顔子得淳和之氣何故天<lb/>
　曰衰周天地和氣有限養得仲尼已是多也<lb/>
張子曰顔子知當至而至焉故見其進也不極善則不<lb/>
　處焉故未見其止也知必至者如志於道致廣大極<lb/>
<pb n="KR3a0078_WYG_038-18b"/>
　髙明此則儘逺大所處則直是精約極善者湏以中<lb/>
　道方謂極善盖過則便非善不及亦非善此極善是<lb/>
　顔子所求也所以瞻之在前忽焉在後夫子高逺處<lb/>
　又要求精約處又要至顔子之分必是入神處又未<lb/>
　能精義處又未至然顔子雅意則直要做聖人　學<lb/>
　不能推究事理只是心麤至如顔子未至於聖人處<lb/>
　猶是心麤<lb/>
問顔子初時只是天資明睿而學力精敏於聖人之言<lb/>
<pb n="KR3a0078_WYG_038-19a"/>
　皆深曉黙識未是於天下之理廓然無所不通至於<lb/>
　所謂卓爾之地乃是廓然貫通而知之至極與聖人<lb/>
　生知意味相似矣不審是否朱子曰是如此　問顔<lb/>
　子之學莫是先於性情上着工夫否曰然　問顔子<lb/>
　比湯如何曰顔子只據見在事業未必及湯使其成<lb/>
　就則湯又不得比顔子前軰說禹與顔子雖是同道<lb/>
　禹比顔子又粗些顔子比孟子則孟子當粗㸔磨稜<lb/>
　合縫猶有未盡處問先生舊云顔子優於湯武如<lb/>
<pb n="KR3a0078_WYG_038-19b"/>
　何見得曰這般處說不得據自㸔覺得顔子渾渾無<lb/>
　㾗迹<lb/>
南軒張氏曰顔子之所至亞於聖人孔門高弟莫得而<lb/>
　班焉及考魯論師友之所稱有曰不遷怒不貳過而<lb/>
　已有曰以能問於不能以多問於寡有若無實若虚<lb/>
　犯而不校而已自學者觀之疑若近而易識然而顔<lb/>
　子之所以善學聖人者實在乎此則聖門之學其大<lb/>
　略亦可見矣<lb/>
<pb n="KR3a0078_WYG_038-20a"/>
問張子云顔子未到聖人處猶是心粗如何潛室陳氏<lb/>
　曰聖人心如百分秤體統光明查滓渾化故分毫處<lb/>
　皆照顔子未到查滓渾化地位猶未免有暗處故謂<lb/>
　之心粗<lb/>
　　曾子<lb/>
程子曰曾子傳聖人學其徳後來不可測安知其不至<lb/>
　聖人如言吾得正而斃且休理㑹文字只㸔他氣象<lb/>
　極好被他所見處大後人雖有好言語只被氣象卑<lb/>
<pb n="KR3a0078_WYG_038-20b"/>
　終不類道　曾子傳聖人道只是一箇誠篤語曰參<lb/>
　也魯如聖人之門子游子夏之言語子貢子張之才<lb/>
　辯聦明者甚多卒傳聖人之道者乃質魯之人人只<lb/>
　要一箇誠實聖人說忠信處甚多曾子孔子在時甚<lb/>
　少後來所學不可測且易簀之事非大賢以上作不<lb/>
　得曽子之後有子思便可見　曾子易簀之際志於<lb/>
　正而已矣無所慮也與行一不義殺一不辜而得天<lb/>
　下不爲者同心<lb/>
<pb n="KR3a0078_WYG_038-21a"/>
朱子曰曾子之爲人敦厚質實而其學專以躬行爲主<lb/>
　故其真積力久而得以聞乎一以貫之之妙然其所<lb/>
　以自守而終身者則固未嘗離乎孝敬信讓之規而<lb/>
　其制行立身又專以輕富貴守貧賤不求人知爲大<lb/>
　是以從之游者所聞雖或甚淺亦不失爲謹厚脩潔<lb/>
　之人所記雖或甚疎亦必有以切於日用躬行之實<lb/>
　　曾子說話盛水不漏　曾子父子相反參合下不<lb/>
　曾見得只從日用間應事接物上積累做去及至透<lb/>
<pb n="KR3a0078_WYG_038-21b"/>
　徹那小處都是自家的了㸃當下見得甚高做處却<lb/>
　又欠闕　曾子之學大抵力行之意多<lb/>
　　子思<lb/>
龜山楊氏曰孔子殁羣弟子離散分處諸侯之國雖各<lb/>
　以所聞授弟子然得其傳者葢寡故子夏之後有田<lb/>
　子方子方之後爲莊周其去本寖逺矣獨曾子之後<lb/>
　子思孟子之傳得其宗子思之學中庸是也<lb/>
朱子曰曾子大抵偏於剛毅這終是有立脚處所以其<lb/>
<pb n="KR3a0078_WYG_038-22a"/>
　他日諸子皆無傳惟曾子獨得其傳到子思也恁地<lb/>
　剛毅孟子也恁地剛毅惟是有這般人方始凑合得<lb/>
　著惟是這剛毅等人方始立得定子思别無可考只<lb/>
　孟子所稱如摽使者出諸大門之外北靣再拜稽首<lb/>
　而不受如云事之云乎豈曰友之云乎之類這是甚<lb/>
　麽様剛毅<lb/>
　　孟子<lb/>
程子曰孟子言己志有徳之言也論聖人之事造道之<lb/>
<pb n="KR3a0078_WYG_038-22b"/>
　言也<lb/>
張子曰孟子於聖人猶是麤者<lb/>
龜山楊氏曰道之不行久矣自周衰以來處士横議儒<lb/>
　墨異同之辨起而是非相勝非一日也孟子以睿智<lb/>
　剛明之材出於道學陵夷之後非堯舜之道不陳於<lb/>
　王前非孔子之行不行於身思以道援天下紹復先<lb/>
　王之令緒其自任可謂至矣當是之時人不知存亡<lb/>
　之理恃强威弱挾衆暴寡以謂久安之勢在此而已<lb/>
<pb n="KR3a0078_WYG_038-23a"/>
　夫由其道則七十里而興不由其道雖天下而亡古<lb/>
　今之常理也彼方恃强挾衆而驟以仁義之言誘之<lb/>
　動逆其所順則不悟其理者宜其迂闊而不足用也<lb/>
　故轍環於齊魯晉宋之郊而道終不行亦其勢然矣<lb/>
　雖膏澤不下於民其志不施於事業而世之賴其力<lb/>
　亦豈鮮哉方世衰道微使儒墨之辨息而姦言詖行<lb/>
　不得逞其志無君無父之教不行於天下而民免於<lb/>
　禽獸則其爲功非小矣古人謂孟子之功不在禹下<lb/>
<pb n="KR3a0078_WYG_038-23b"/>
　亦足爲知言也<lb/>
和靖尹氏曰趙岐謂孟子通五經尤長於詩書岐未爲<lb/>
　知孟子者某謂孟子精通於易孟子踐履處皆是易<lb/>
　也試讀易一遍然後㸔孟子便見楊子謂孟子知言<lb/>
　之要知徳之奥非茍知之亦允蹈之此最善論孟子<lb/>
　者<lb/>
五峰胡氏曰孟子生世之大弊承道之至衰藴經綸之<lb/>
　大業進退辭受執極而不變用極而不亂屹然獨立<lb/>
<pb n="KR3a0078_WYG_038-24a"/>
　於横流使天下後世曉然知强大威力之不可用士<lb/>
　所以立身大夫所以立家諸侯所以立國天王所以<lb/>
　保天下必本諸仁義也偉哉　孟子云萬物皆偹於<lb/>
　我矣反身而誠樂莫大焉自孟子而後天下之人能<lb/>
　立身建功就事者其言其行豈不皆有合於道然求<lb/>
　如孟子知性者不可得也<lb/>
朱子曰孟子比之孔門原憲謹守必不似他然他不足<lb/>
　以及人不足以任道孟子便擔當得事孟子不甚<lb/>
<pb n="KR3a0078_WYG_038-24b"/>
　細膩如大匠把得䋲墨定千門萬户自在　荅林擇<lb/>
　之曰近略整頓孟子說見得此老直是把得定但常<lb/>
　放教到極險處方與一斡轉斡轉後便見天理人欲<lb/>
　直是判然非有命世之才見道極分明不能如此然<lb/>
　亦只此便是英氣害事處便是才高無可依據處學<lb/>
　者亦不可不知也　問孟子露其才盖亦時然而已<lb/>
　豈孟子亦有戰國之習否曰亦是戰國之習如三代<lb/>
　人物自是一般氣象左氏所載春秋人物又是一般<lb/>
<pb n="KR3a0078_WYG_038-25a"/>
　氣象戰國人物又是一般氣象　答呂伯恭曰如孟<lb/>
　子論愛牛制産本末雖殊然亦聲其說於立談之間<lb/>
　大抵聖賢之言隨機應物初無理事精粗之别其所<lb/>
　以格君心者自其精神力量有感動人處非爲恐彼<lb/>
　逆疑吾說之迂而姑論無事之理以嘗試之也若必<lb/>
　如此則便是世俗較計利害之私何處更有聖賢氣<lb/>
　象耶<lb/>
南軒張氏曰孟子在戰國多眷眷於齊宣王其去也又<lb/>
<pb n="KR3a0078_WYG_038-25b"/>
　遲遲而不去只爲齊宣王有好善之資難爲棄之耳<lb/>
程子曰仲尼元氣也顔子春生也孟子并秋殺盡見仲<lb/>
　尼無所不包顔子示不違如愚之學於後世有自然<lb/>
　之和氣不言而化者也孟子則露其才時然而已仲<lb/>
　尼天地也顔子和風慶雲也孟子㤗山巖巖之氣象<lb/>
　也觀其言皆可以見之矣仲尼無迹顔子微有迹孟<lb/>
　子其迹著<hi>以下論孔顔曾思孟</hi>　孔子儘是明快人顔子豈弟<lb/>
　孟子儘雄辯　或謂孔子尊周孟子欲齊王行王政<lb/>
<pb n="KR3a0078_WYG_038-26a"/>
　何也曰譬如一樹有可栽培之理則栽培之不然湏<lb/>
　種聖賢何心視天命之改與未改爾　魯衛齊梁之<lb/>
　君不足與有爲孔孟非不知也然自任以道則無不<lb/>
　可爲者也　孔子爲宰則爲宰爲陪臣則爲陪臣皆<lb/>
　能發明大道孟子必得賔師之位然後能明其道猶<lb/>
　之有許大形象然後爲㤗山許多水然後爲海以此<lb/>
　未及孔子　孔子沒曾子之道日益光大𫝊孔子之<lb/>
　道者曾子而已曾子𫝊之子思子思𫝊之孟子孟子<lb/>
<pb n="KR3a0078_WYG_038-26b"/>
　死不得其𫝊至孟子而聖人之道益尊　孔孟之分<lb/>
　只是要别箇聖人賢人如孟子若爲孔子事業則儘<lb/>
　做得只是難似聖人譬如翦綵以爲花花則無不似<lb/>
　處只是無他造化功綏斯來動斯和此是不可及處<lb/>
　　仲尼聖人其道大當定哀之時人莫不尊之後弟<lb/>
　子各以其所學行異端遂起至孟子時不得不辨也<lb/>
　　問使孔孟同時將與孔子並駕其説于天下耶將<lb/>
　學孔子耶曰安能並駕雖顔子亦未達一間耳顔孟<lb/>
<pb n="KR3a0078_WYG_038-27a"/>
　雖無大優劣觀其立言孟子終未及顔子　顔子黙<lb/>
　識曽子篤信得聖人之道者二人也　顔回在陋巷<lb/>
　淡然進徳其聲氣若不可聞者有孔子在焉若孟子<lb/>
　安得不以行道爲己任哉　孟子有功於道爲萬世<lb/>
　之師其才雄只見雄才便是不及孔子處人湏當學<lb/>
　顔子便入聖人氣象　孟子之於道若温淳淵懿未<lb/>
　有如顔子者於聖人幾矣後世謂之亞聖容有取焉<lb/>
　　顔子具體顧微耳在充之而已孟子生而大全顧<lb/>
<pb n="KR3a0078_WYG_038-27b"/>
　未粹耳在養之而已　人有顔子之徳則有孟子之<lb/>
　事功孟子之事功與禹稷並　傳經爲難如聖人之<lb/>
　後纔百年傳之己差聖人之學若非子思孟子則幾<lb/>
　乎息矣道何嘗息只是人不由之道非亡也幽厲不<lb/>
　由也<lb/>
上蔡謝氏曰孔子曰天之將喪斯文也後死者不得與<lb/>
　於斯文也天之未喪斯文也匡人其如予何於天之<lb/>
　將喪斯文下便言後死者不得與於斯文則是文之<lb/>
<pb n="KR3a0078_WYG_038-28a"/>
　興喪在孔子與天爲一矣葢聖人徳盛與天爲一出<lb/>
　此等語自不覺耳孟子地位未能到此故曰天未欲<lb/>
　平治天下也如欲平治天下當今之世舎我其誰聽<lb/>
　天所命未能合一　孔子曰事君盡禮人以爲謟當<lb/>
　時諸國君相怎生當得他聖人恁地禮數是他只管<lb/>
　行禮又不與你計較長短與上夫夫言便誾誾如也<lb/>
　與下大夫言便侃侃如也冕者瞽者見之便作過之<lb/>
　便趨葢其徳全盛自然到此不是勉强做出來氣象<lb/>
<pb n="KR3a0078_WYG_038-28b"/>
　與孟子渾别孟子說大人則藐之勿視其巍巍然猶<lb/>
　自㕘較彼我未有合一底氣象　人之氣禀不同顔<lb/>
　子似弱孟子似强顔子具體而微所謂具體者合下<lb/>
　來有恁地氣象但未彰著耳㣲如易知㣲知彰㣲顯<lb/>
　闡幽之微孟子强勇以身任道後車數十乘從者數<lb/>
　百人所至王侯分庭抗禮壁立萬仞誰敢正覷著非<lb/>
　孟子恁地手脚也撑拄此事不去雖然猶有大底氣<lb/>
　象未能消磨得盡不然藐大人等語言不說出來所<lb/>
<pb n="KR3a0078_WYG_038-29a"/>
　以見他未至聖人地位　顔子充擴其學孟子能爲<lb/>
　其大孟子之才甚高顔子之學粹羙<lb/>
或問古來誰好學和靖尹氏曰惟孔子好學曰孔子猶<lb/>
　好學乎曰孔子言我非生而知之好古敏以求之又<lb/>
　言十室之邑必有忠信如丘者焉不如丘之好學也<lb/>
　豈不是惟孔子好學孔子又非妄言以欺天下後世<lb/>
　者其次莫如顔子　問晁以道謂以孔子賢於堯舜<lb/>
　私孔子者也以孟子配孔子卑孔子也此語如何曰<lb/>
<pb n="KR3a0078_WYG_038-29b"/>
　不湏如此較優劣惟韓退之說得最好自堯舜相傳<lb/>
　至孔子孟子軻死不得其傳便是<lb/>
五峰胡氏曰皇皇天命其無息也體之而不息者聖人<lb/>
　也是故孔子學不厭教不倦顔子晞夫子欲罷而不<lb/>
　能孟子承先聖周旋而不舍我知其久於仁矣　學<lb/>
　之道莫過乎繹孔子孟軻之遺文孔子定書刪詩繫<lb/>
　易作春秋何區區於空言所以上承天意下憫斯人<lb/>
　故丁寧反覆三四不倦使人知所以正心誠意脩身<lb/>
<pb n="KR3a0078_WYG_038-30a"/>
　齊家治國平天下之本也孟軻氏閑先聖之道慨然<lb/>
　憂世見齊梁之君開陳理義提世大綱一掃東周五<lb/>
　霸之弊發興廢撥亂之心其傳聖人之道純乎純者<lb/>
　也<lb/>
朱子曰觀聖賢代作未有孔子便無論語之書未有孟<lb/>
　子便無孟子之書　問顔子合下完具只是小要漸<lb/>
　漸恢廓孟子合下大只是未粹要索學以克之此莫<lb/>
　是才具有異曰然孟子覺有動蕩底意思　問伊川<lb/>
<pb n="KR3a0078_WYG_038-30b"/>
　云聖人與理爲一無過不及中而已敢問顔子擇乎<lb/>
　中庸未見其止嘆夫子瞻前忽後則過不及雖不見<lb/>
　於言行而亦嘗動於心矣此亦是失否曰此一叚說<lb/>
　得好聖人只是一箇中底道理問若使曾子爲邦比<lb/>
　顔子如何曰想得不似顔子熟然曾子亦大故有力<lb/>
　曾子子思孟子大略皆相似　孔門弟子如子貢後<lb/>
　來見識煞高然終不及曾子今人只見曾子唯一貫<lb/>
　之㫖遂得道統之傳此雖固然但曾子平日是箇剛<lb/>
<pb n="KR3a0078_WYG_038-31a"/>
　毅有力量壁立千仞底人觀其所謂士不可以不𢎞<lb/>
　毅可以託六尺之孤可以寄百里之命臨大節而不<lb/>
　可奪晋楚之富不可及也彼以其富我以吾仁彼以<lb/>
　其爵我以吾義吾何慊乎哉底言語可見雖是做工<lb/>
　夫處比顔子覺粗然緣他資質剛毅先自把捉得定<lb/>
　故得卒傳夫子之道後來有子思孟子其傳永逺孟<lb/>
　子氣象尤可見　曾子本是魯拙後既有所得故守<lb/>
　得夫子規矩定其教人有法所以有傳若子貢則甚<lb/>
<pb n="KR3a0078_WYG_038-31b"/>
　敏見得易然又雜往往教人亦不似曾子守定䂓矩<lb/>
　故其後無傳　問顔淵仲弓不同曰聖人之徳自是<lb/>
　無不備其次則自是易得不備如顔子已是煞周全<lb/>
　了只比之聖人更有些未完如仲弓則偏於淳篤而<lb/>
　少顔子剛明之意　孔門只一箇顔子合下天資純<lb/>
　粹到曾子便過於剛與孟子相似世衰道微人欲横<lb/>
　流不是剛勁有脚跟底人定立不住　孟子才高學<lb/>
　之無可依據爲他元來見識自高顔子才雖未嘗不<lb/>
<pb n="KR3a0078_WYG_038-32a"/>
　高然其學却細膩切實所以學者有用力處孟子終<lb/>
　是麤　伊川曰學者湏是學顔子孟子說得麤不甚<lb/>
　子細只是他才高自至那地位若學者學他或㑹錯<lb/>
　認了他意思若顔子說話便可下手做孟子底更湏<lb/>
　解說方得　問孟子無可依據學者當學顔子如養<lb/>
　氣處豈得謂無可依據曰孟子皆是要用顔子曾就<lb/>
　己做工夫所以學顔子則不錯　問顔子春生孟子<lb/>
　并秋殺盡見曰仲尼無不包顔子方露出春生之意<lb/>
<pb n="KR3a0078_WYG_038-32b"/>
　如無伐善無施勞是也使此更不露便是孔子孟子<lb/>
　便如秋殺都發出來露其才如所謂英氣是發用處<lb/>
　都見　孟子明則動矣未變也顔子動則變矣未化<lb/>
　也<lb/>
潛室陳氏曰顔子一身渾是義理不知有人孟子見義<lb/>
　理之無窮惟知反已顔子之量無涯孟子之言有迹<lb/>
　　問謝顯道謂顔子學得親切如孟子不知顔子所<lb/>
　學甚處與孟子相似曰學顔子有依據孟子才高難<lb/>
<pb n="KR3a0078_WYG_038-33a"/>
　學葢顔子之學親切勝如孟子也<lb/>
䨇峰饒氏曰顔孟均之爲大賢也而一可學一難學者<lb/>
　顔子如和風慶雲人皆可以即之孟子如泰山巖巖<lb/>
　可望而不可攀其規模氣象之不同亦以氣禀之有<lb/>
　異故也<lb/>
魯齋許氏曰陽貨以不仁不智劫聖人聖人應得甚閒<lb/>
　暇他人則或以卑遜取辱或以剛直取禍或不能禦<lb/>
　其勃然之勢必不得停當聖人則辭遜而不卑道存<lb/>
<pb n="KR3a0078_WYG_038-33b"/>
　而不亢或曰孟子遭此如何曰必露精神<lb/>
　　孔孟門人<lb/>
程子曰子貢之知亞於顔子知至而未能至之者也<lb/>
　强者易抑子路是也弱者難强宰我是也<lb/>
或問孔子許子路升堂其品第甚高何以見龜山楊氏<lb/>
　曰觀其死猶不忘結纓非其所養素定何能爾耶茍<lb/>
　非其人則遑遽急廹之際方寸亂矣<lb/>
朱子曰曾㸃之志如鳯凰翔於千仞之上　曾㸃見得<lb/>
<pb n="KR3a0078_WYG_038-34a"/>
　事事物物上皆是天理流行良辰羙景與幾箇好朋<lb/>
　友行樂他㸔見日用之間莫非天理在在處處莫非<lb/>
　可樂他自見得那春服既成冠者五六人童子六七<lb/>
　人浴乎沂風乎舞雩詠而歸處此是可樂天理　曾<lb/>
　㸃見道無疑心不累事其胷次灑落有非言語所能<lb/>
　形容者　曾㸃有康節的意思將那一箇物玩弄<lb/>
　曾㸃開闊漆雕開深穏　問曽㸃氣象曰曾㸃氣象<lb/>
　固是從容灑落然湏見得他因甚得如此始得若見<lb/>
<pb n="KR3a0078_WYG_038-34b"/>
　得如此自然見得他做得堯舜事業處　子路全義<lb/>
　理　孟子極尊敬子路　夫子乘桴之嘆獨許子路<lb/>
　之能從而子路聞之果以爲喜且㸔此等處聖賢氣<lb/>
　象是如何世間許多紛紛擾擾如百千蚊蚋鼓發狂<lb/>
　閙何嘗入得他胷次耶若此等處放不下更說甚克<lb/>
　己復禮直是無交渉也　子路仕衛之失前輩論之<lb/>
　多矣然却是見不到非知其非義而茍爲也　問孔<lb/>
　門學者如子張全然務外不知如何地學却如此曰<lb/>
<pb n="KR3a0078_WYG_038-35a"/>
　也干他學甚事他在聖門亦豈不曉得爲學之要只<lb/>
　是資質是箇務外的人所以終身只是這意思子路<lb/>
　是箇好勇底人終身只是說出那勇底話而今學者<lb/>
　閑時都㑹說道理當如何只是臨事時依前只是他<lb/>
　那本來底靣目出來都不如那閑時所說者　子張<lb/>
　過高子夏窄狹　子張是箇務外之人子㳺是箇高<lb/>
　簡虚曠不屑細務的人子夏是箇謹守䂓矩嚴毅底<lb/>
　人　子貢俊敏子夏謹嚴但將論語子夏之言㸔甚<lb/>
<pb n="KR3a0078_WYG_038-35b"/>
　嚴毅孔子門人自顔曾而下惟二子後來想大故長<lb/>
　進　吳公言偃恱周公仲尼之道而北學於中國身<lb/>
　通受業遂因文學以得聖人之一體豈不可謂豪傑<lb/>
　之士哉今以論語考其話言類皆簡易疎通高暢宏<lb/>
　達其曰本之則無者雖若見詘於子夏然要爲知有<lb/>
　本也則其所謂文學固宜有以異乎今世之文學矣<lb/>
　既又考其行事則武城之政不小其邑而必以詩書<lb/>
　禮樂爲先務其視有勇足民之效葢有不足爲者至<lb/>
<pb n="KR3a0078_WYG_038-36a"/>
　使聖師爲之莞爾而笑則其與之之意豈淺淺哉及<lb/>
　其取人則又以二事之細而得滅明之賢亦其意氣<lb/>
　之感黙有以相契者以故近世論者意其爲人必當<lb/>
　敏於聞道而不滯於形器豈所謂南方之學得其精<lb/>
　華者乃自古而已然也耶　問孟子恁地而公孫萬<lb/>
　章之徒皆無所得曰他只是逐孟子上上下下不曾<lb/>
　自去理㑹又曰孔子於門人恁地提撕警覺尚有多<lb/>
　少病痛<lb/>
<pb n="KR3a0078_WYG_038-36b"/>
西山真氏曰閔子言行見於論語者唯四章合而言之<lb/>
　見其躬至孝之行辭不義之祿氣和而正言謹而確<lb/>
　此其所以亞於顔淵而與曾子並稱也歟<lb/>
　<lb/>
　<lb/>
　<lb/>
　<lb/>
性理大全書卷三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>性理大全書卷五十八</head> <lb/>
    <p>
<pb n="KR3a0078_WYG_058-1a"/>
欽定四庫全書<lb/>
　性理大全書卷五十八<lb/>
　諸子二<lb/>
　　揚子<lb/>
程子曰林希嘗謂揚雄為祿隐揚雄後人只為見他著<lb/>
　書便須要做他是怎生做得是因問如劇秦文莫不<lb/>
　當作曰或云非是美之乃譏之也然王莽将來族誅<lb/>
　之亦未足道又何足譏譏之濟得甚事或云且以免<lb/>
<pb n="KR3a0078_WYG_058-1b"/>
　死然己自不知明哲煌煌之義何足以保身作太𤣥<lb/>
　本要明易却尤晦如易其實無益真屋下架屋牀上<lb/>
　疊牀他只是於易中得一數為之於厯法雖有合只<lb/>
　是無益　太𤣥中首中陽氣潜萌於黄宫信無不在<lb/>
　乎中養首一蔵心于淵美厥靈根測曰蔵心于淵神<lb/>
　不外也揚子雲之學蓋嘗至此地位也　問太𤣥之<lb/>
　作如何曰是亦贅矣必欲撰𤣥不如明易邵堯夫之<lb/>
　數似𤣥而不同數只是一般但看人如何用之雖作<lb/>
<pb n="KR3a0078_WYG_058-2a"/>
　十𤣥亦可况一𤣥乎　漢儒之中吾必以揚子雲為<lb/>
　賢然於出處之際不能無過也其言曰明哲煌煌旁<lb/>
　燭無疆孫于不虞以保天命孫于不虞則有之旁燭<lb/>
　無疆則未也光武之興使雄不死能免誅乎觀于朱<lb/>
　泚之事可見矣古之所謂言遜者迫不得已如劇秦<lb/>
　美新之類非得已者乎　揚子雲云明哲煌煌旁燭<lb/>
　無疆悔其蹈亂無先知之明也其曰孫于不虞以保<lb/>
　天命欲以茍容為全身之道也使彼知聖賢見㡬而<lb/>
<pb n="KR3a0078_WYG_058-2b"/>
　作其及是乎　世之議子雲者多疑其投閣之事以<lb/>
　法言觀之蓋未必有又天祿閣世傳以為高百尺宜<lb/>
　不可投然子雲之罪特不在此黽勉於莽賢之間畏<lb/>
　死而不敢去是安得為大丈夫哉　揚子謂老子言<lb/>
　道徳則有取至如搥提仁義絶滅禮樂則無取若以<lb/>
　剖斗折衡聖人不死大盜不止為救時反本之言為<lb/>
　可取却尚可恕如言失道而後徳失徳而後仁失仁<lb/>
　而後義失義而後禮則自不識道已不成言語却言<lb/>
<pb n="KR3a0078_WYG_058-3a"/>
　其言道徳有取此自是揚子不見道處又謂學行之<lb/>
　上也名譽以崇之皆揚子之失<lb/>
龜山楊氏曰揚雄云多聞則守之以約多見則守之以<lb/>
　卓其言終有病不如孟子言博學而詳説之将以反<lb/>
　説約也為無病蓋博學詳説所以趨約至於約則其<lb/>
　道得矣謂之守以約卓於多聞多見之中将何守見<lb/>
　得此理分明然後知孟子之後其道不傳知孟子所<lb/>
　謂天下可運於掌為不妄　揚子雲作太𤣥只據他<lb/>
<pb n="KR3a0078_WYG_058-3b"/>
　立名便不是既定却三方九州二十七部八十一家<lb/>
　不知如何相錯得八卦所以可變而為六十四者只<lb/>
　為可相錯故可變耳惟相錯則其變出於自然也<lb/>
朱子曰揚子雲出處非是當時善去亦何不可　問揚<lb/>
　子避礙通諸理之説是否曰大槩也似只是言語有<lb/>
　病問莫是避字有病否曰然少間處事不看道理當<lb/>
　如何便先有箇依違閃避之心矣　學之為王者事<lb/>
　不與上文屬只是言人君不可不學底道理所以下<lb/>
<pb n="KR3a0078_WYG_058-4a"/>
　文云堯舜禹湯文武汲汲仲尼皇皇以數聖人之盛<lb/>
　徳猶且如此問仲尼皇皇如何曰夫子雖無王者之<lb/>
　位而有王者之徳故作一處稱揚　徳隆則晷星星<lb/>
　隆則晷徳晷影也猶影之随形也蓋徳隆則星随徳<lb/>
　而見星隆則人事反随星而應　揚子云月未朢則<lb/>
　載魄于西既朢則終魄于東其遡於日乎載者加載<lb/>
　之義如老子云載營魄左氏云從之載正是這箇載<lb/>
　字諸家都亂説只有古注解云月未朢則光始生於<lb/>
<pb n="KR3a0078_WYG_058-4b"/>
　西面以漸東滿既望則光消虧於西面以漸東盡此<lb/>
　兩句略通而未盡此兩句盡在其遡於日乎一句上<lb/>
　蓋以日為主月之光也日載之光之終也日終之載<lb/>
　猶加載之載<hi>又訓上如今人上光上采色之上</hi>蓋初一二間時日落<lb/>
　於酉月是時同在彼至初八九日落在酉則月已在<lb/>
　午至十五日相對日落於酉而月在夘此未朢而載<lb/>
　魄于西蓋月在東而日在西日載之光也及日與月<lb/>
　相去逾逺則光漸消而魄生少間月與日相蹉過日<lb/>
<pb n="KR3a0078_WYG_058-5a"/>
　却在東月却在西故光漸至東盡則魄漸復也當改<lb/>
　古注云日加魄於西面以漸東滿日復魄於西面以<lb/>
　漸東盡其載也日載之其終也日終之皆繫於日又<lb/>
　説秦周之士貴賤拘肆皆繫于上之人猶月之載魄<lb/>
　終魄皆繫於日也故曰其遡於日乎其載其終皆向<lb/>
　日也温公云當改載魄之魄作朏都是曉其説不得<lb/>
　　雄之學似出於老子如太𤣥曰潜心于淵美厥靈<lb/>
　根測曰潜心于淵神不昧也乃老氏説話問太𤣥分<lb/>
<pb n="KR3a0078_WYG_058-5b"/>
　賛於三百六十六日下不足者乃益以踦贏固不是<lb/>
　如易中卦氣如何曰此出於京房亦難曉如太𤣥中<lb/>
　推之蓋有氣而無朔矣問伊川亦取雄太𤣥中語如<lb/>
　何曰不是取他言他地位至此耳　問太𤣥如何曰<lb/>
　聖人説天一地二天三地四天五地六天七地八天<lb/>
　九地十甚簡易今太𤣥説得却支離太𤣥如他立八<lb/>
　十一首却是分隂陽中間一首半是隂半是陽若看<lb/>
　了易後去看那𤣥不成物事又問揚雄也是學焦延<lb/>
<pb n="KR3a0078_WYG_058-6a"/>
　夀推卦氣曰焦延夀易也不成物事今人説焦延夀<lb/>
　卦氣不好是取太𤣥不知太𤣥却是學他　天地間<lb/>
　只有隂陽二者而已便㑹有消長今太𤣥有三箇了<lb/>
　如冬至是天元到三月便是地元七月便是人元夏<lb/>
　至却在地元之中都不成物事　太𤣥甚拙嵗是方<lb/>
　底物他以一數乗之皆算不著　太𤣥紀日而不紀<lb/>
　月無弦朢晦朔　太𤣥中高處只是黄老故其言曰<lb/>
　老子之言道徳吾有取焉　太𤣥之説只是老莊康<lb/>
<pb n="KR3a0078_WYG_058-6b"/>
　節深取之者以其書亦挨傍隂陽消長來説道理<lb/>
或問易與太𤣥數有何不同潛室陳氏曰易是加一倍<lb/>
　法太𤣥加三倍法易卦六十四太𤣥卦八十一太𤣥<lb/>
　模放周易只起數不同耳先儒謂将易變作十部太<lb/>
　𤣥亦得但無用耳<lb/>
西山真氏曰揚子黙而好深湛之思故其言如此潛之<lb/>
　一字最宜玩味天惟神明故照知四方惟精粹故萬<lb/>
　物作類人心之神明精粹本亦如此惟不能潜故神<lb/>
<pb n="KR3a0078_WYG_058-7a"/>
　明者昏而精粹者雜不能燭理而應物也<lb/>
臨川吴氏曰揚子雲擬易以作太𤣥易自一而二二而<lb/>
　四四而八八而十六十六而三十二三十二而六十<lb/>
　四太𤣥則自一而三三而九九而二十七二十七而<lb/>
　八十一易之數乃天地造化之自然一毫知力無所<lb/>
　與於其間也異世而同符惟邵子皇極經世一書而<lb/>
　已至若焦延夀易林魏伯陽参同契之屬雖流而入<lb/>
　於伎術尚不能外乎易之為數子雲太𤣥名為擬易<lb/>
<pb n="KR3a0078_WYG_058-7b"/>
　而實則非易矣其起數之法既非天地之正又强求<lb/>
　合於厯之日每首九賛二賛當一晝夜合八十一首<lb/>
　之賛凡七百二十九僅足以當三百六十四日有半<lb/>
　外増一踦賛以當半日又立一贏賛以當四分日之<lb/>
　一吁亦勞且拙矣<lb/>
　　文中子<lb/>
程子曰文中子本是一隐君子世人往往得其議論傅<lb/>
　㑹成書其間極有格言荀楊道不到處又有一件事<lb/>
<pb n="KR3a0078_WYG_058-8a"/>
　半截好半截不好如魏徴問聖人有憂乎曰天下皆<lb/>
　憂吾獨得不憂問疑曰天下皆疑吾獨得不疑徴退<lb/>
　謂董常曰樂天知命吾何憂窮理盡性吾何疑此言<lb/>
　極好下半截却云徴所問者迹也吾告女者心也心<lb/>
　迹之判乆矣便亂道　王通當時有些言語後來被<lb/>
　人傅㑹若續經之類皆非其作　文中子續經甚謬<lb/>
　恐無此如續書始於漢自漢以來制詔又何足記續<lb/>
　詩之備六代如晉宋後魏北齊後周隋之詩又何足<lb/>
<pb n="KR3a0078_WYG_058-8b"/>
　采　問文中子云圓者動方者静曰此正倒説了静<lb/>
　體圓動體方　文中子言古之學者聚道不知道如<lb/>
　何聚得<lb/>
朱子曰文中子他當時要為伊周事業見道不行急急<lb/>
　地要做孔子他要學伊周其志甚不卑但不能勝其<lb/>
　好高自大欲速之心反有所累二帝三王却不去學<lb/>
　却要學兩漢此是他亂道處　問文中子好處與不<lb/>
　好處曰見得道理透後從高視下一目瞭然今要去<lb/>
<pb n="KR3a0078_WYG_058-9a"/>
　揣摩不得　文中子其間有見處也即是老氏又其<lb/>
　間被人夾雜今也難分别但不合有許多事全似孔<lb/>
　子孔子有荷蕢等人他也有許多人便是粧㸃出來<lb/>
　其間論文史及時事世變煞好　文中子中説被人<lb/>
　亂了説治亂處與其他好處極多但向上事只是老<lb/>
　釋問過法言否曰大過之　文中子論時事及文史<lb/>
　處儘有可觀於文取陸機史取陳夀曽将陸機文來<lb/>
　看也是平正　房杜於河汾之學後來多有議論且<lb/>
<pb n="KR3a0078_WYG_058-9b"/>
　如中説只是王氏子孫自記亦不應當時開國文武<lb/>
　大臣盡其學者何故盡無一語言及其師兼記其家<lb/>
　世事攷之傳記無一合者　文中子看其書忒裝㸃<lb/>
　所以使人難信如説諸名卿大臣多是隋末所未見<lb/>
　有者兼是他言論大綱雜伯凡事都要硬做如説禮<lb/>
　樂治體之類都不消得從正心誠意做出又如説安<lb/>
　我所以安天下存我所以厚蒼生都是為自張本做<lb/>
　雜伯鎡基問續書天子之義制詔志䇿有四大臣之<lb/>
<pb n="KR3a0078_WYG_058-10a"/>
　義命訓對讃議誡諫有七如何曰這般所在極膚淺<lb/>
　中間説話大綱如此但看世俗所稱道便喚做好都<lb/>
　不識如云晁董公孫之對據道理看只有董仲舒為<lb/>
　得如公孫已是不好晁錯是説箇甚麽又如自叙許<lb/>
　多説話盡是夸張考其年數與唐煞遠如何唐初諸<lb/>
　名卿皆與説話若果與諸名卿相處一箇人恁地自<lb/>
　標致史傳中如何都不見説　文中子議論多是中<lb/>
　間暗了一段無分明其間弟子問答姓名多是唐輔<lb/>
<pb n="KR3a0078_WYG_058-10b"/>
　相恐亦不然蓋諸人更無一語及其師人以為王通<lb/>
　與長孫無忌不足故諸人懼無忌而不敢言亦無此<lb/>
　理如鄭公豈畏人者哉七制之主亦不知其何故以<lb/>
　七制名之此必因其續書中曽採七君事迹以為書<lb/>
　而名之曰七制如二典體例今無可攷大率多是依<lb/>
　倣而作如以董常為顔子則是以孔子自居謂諸公<lb/>
　可為輔相之類皆是撰成要安排七制之君為他之<lb/>
　堯舜考其事迹亦多不合劉禹錫作歙池江州觀察<lb/>
<pb n="KR3a0078_WYG_058-11a"/>
　王公墓碑乃仲淹四代祖碑中載祖諱多不同及阮<lb/>
　逸所注幷載闗朗等事亦多不實王通大業中死自<lb/>
　不同時如推説十七代祖亦不應遼遠如此唐李翺<lb/>
　已自論中説可比太公家教則其書之出亦已乆矣<lb/>
　伊川謂文中子有些格言被後人添入壊了看來必<lb/>
　是阮逸諸公増益張大復借顯顯者以為重耳　問<lb/>
　文中子之學曰他有箇意思以為堯舜三代也只與<lb/>
　後世一般也只是偶然做得著問他續詩續書意是<lb/>
<pb n="KR3a0078_WYG_058-11b"/>
　如此因舉答賈瓊數處説曰近日陳同父便是這般<lb/>
　説話他便忌程先生説帝王以道治天下後世只是<lb/>
　以智力把持天下正緣這話説得他病處問元經尤<lb/>
　可疑只緣獻公奔北便以為天命已歸之遂帝魏曰<lb/>
　今之注本是阮逸注龔鼎臣别有一本注後面叙他<lb/>
　祖都與文中子所説不同説他先已仕魏不是後來<lb/>
　方奔去又問他説權義舉而皇極立如何曰説權義<lb/>
　不是義是活物權是稱錘義是稱星義所以用權今<lb/>
<pb n="KR3a0078_WYG_058-12a"/>
　似他説却是以權為嫂溺援之之義以義為授受不<lb/>
　親之禮問義便有随時底意思曰固是問他只緣以<lb/>
　元經帝魏生此説曰便是他大本領處不曽理㑹縱<lb/>
　有一二言語可取但偶然耳其續經猶小兒竪瓦屋<lb/>
　然世儒既無高明廣大之見因遂尊崇其書　問文<lb/>
　中子説動静見天地之心説得似不然曰他意思以<lb/>
　方圓為形動静為理然亦無意思而今自家若見箇<lb/>
　道理了見他這説話都似不曽説一般　天下皆憂<lb/>
<pb n="KR3a0078_WYG_058-12b"/>
　吾獨得不憂天下皆疑吾獨得不疑又曰樂天知命<lb/>
　吾何憂窮理盡性吾何疑蓋有當憂疑者有不當憂<lb/>
　疑者然皆心也文中子以為有心迹之判故伊川非<lb/>
　之又曰惟其無一己之憂疑故能憂疑以天下惟其<lb/>
　憂以天下疑以天下故無一己之憂疑　道之在天<lb/>
　下未嘗亡而其明晦通塞之不同則如晝夜寒暑之<lb/>
　相反故二帝三王之治詩書六藝之文後世莫能及<lb/>
　之蓋非功效語言之不類乃其本心事實之不侔也<lb/>
<pb n="KR3a0078_WYG_058-13a"/>
　雖然維天之命於穆不已彼所謂道者則固未嘗亡<lb/>
　矣而大學之教所謂明徳新民止於至善者又已具<lb/>
　有明法若可階而升焉後之讀其書攷其事者誠能<lb/>
　深思熟講以探其本謹守力行以踐其實至於一旦<lb/>
　豁然而晦者明塞者通則古人之不可及者固已倐<lb/>
　然而在我矣夫豈患其終不及哉茍為不然而但為<lb/>
　模放假竊之計則不惟精粗懸絶終無可似之理政<lb/>
　使似之然於其道亦何足以有所發明此有志為己<lb/>
<pb n="KR3a0078_WYG_058-13b"/>
　之士所以不屑而有所不暇為也王仲淹生乎百世<lb/>
　之下讀古聖賢之書而粗識其用則於道之未嘗亡<lb/>
　者蓋有意焉而於明徳新民之學亦不可謂無其志<lb/>
　矣然未嘗深探其本而盡力於其實以求必得夫至<lb/>
　善者而止之顧乃挟其窺覘想像之彷彿而謂聖之<lb/>
　所以聖賢之所以賢與其所以修身所以治人而及<lb/>
　夫天下國家者舉皆不越乎此是以一見隋文而陳<lb/>
　十二䇿則既不自量其力之不足以為伊周又不知<lb/>
<pb n="KR3a0078_WYG_058-14a"/>
　其君之不可以為湯武且不待其招而往不待其問<lb/>
　而告則又輕其道以求售焉及其不遇而歸其年蓋<lb/>
　亦未為晚也若能於此反之於身以益求其所未至<lb/>
　使明徳之方新民之具皆足以得其至善而止之則<lb/>
　異時得君行道安知其卒不逮於古人政使不幸終<lb/>
　無所遇至於甚不得已而筆之於書亦必有以發經<lb/>
　言之餘藴而開後學於無窮顧乃不知出此而不勝<lb/>
　其好名欲速之心汲汲乎日以著書立言為己任則<lb/>
<pb n="KR3a0078_WYG_058-14b"/>
　其用心為己外矣及其無以自託乃復捃拾兩漢以<lb/>
　來文字言語之陋功名事業之卑而求其天資之偶<lb/>
　合與其竊取而近似者依倣六經次第采輯因以牽<lb/>
　挽其人强而躋之二帝三王之列今其遺編雖不可<lb/>
　見然考之中説而得其規模之大略則彼之賛易是<lb/>
　豈足以知先天後天之相為體用而高文武宣之制<lb/>
　是豈有精一執中之傳曹劉沈謝之詩是豈有物則<lb/>
　秉彛之訓叔孫通公孫述曹褒荀朂之禮樂又孰與<lb/>
<pb n="KR3a0078_WYG_058-15a"/>
　伯夷后䕫周公之懿至於宋魏以來一南一北校功<lb/>
　度徳蓋未有以相君臣也則其天命人心之向背統<lb/>
　緒繼承之偏正亦何足論而欲攘臂其間奪彼予此<lb/>
　以自列於孔子之春秋哉蓋既不自知其學之不足<lb/>
　以為周孔又不知兩漢之不足以為三王而徒欲以<lb/>
　是區區者比而效之於形似影響之間傲然自謂足<lb/>
　以承千聖而詔百王矣而不知其初不足以供兒童<lb/>
　之一戲又適以是而自納於吴楚僣王之誅使夫後<lb/>
<pb n="KR3a0078_WYG_058-15b"/>
　世知道之君子雖或有取於其言而終不能無恨於<lb/>
　此是亦可悲也已至於假卜筮象論語而强引唐初<lb/>
　文武名臣以為弟子是乃福郊福畤之所為而非仲<lb/>
　淹之雅意然推原本始乃其平日好高自大之心有<lb/>
　以啟之則亦不得為無罪矣或曰然則仲淹之學固<lb/>
　不得為孟子之倫矣其視荀楊韓氏亦有可得而優<lb/>
　劣者耶曰荀卿之學雜於申商子雲之學本於黄老<lb/>
　而其著書之意蓋亦姑託空文以自見耳非如仲淹<lb/>
<pb n="KR3a0078_WYG_058-16a"/>
　之學頗近於正而粗有可用之實也至於退之原道<lb/>
　諸篇則於道之大原若有非荀楊仲淹之所及者然<lb/>
　考其平生意鄉之所在終不免文士浮華放浪之習<lb/>
　時俗富貴利達之求而其覽觀古人之變将以措諸<lb/>
　事業者恐亦未若仲淹之致懇惻而有條理也是以<lb/>
　予於仲淹獨深惜之而有所不暇於三子是亦春秋<lb/>
　責備賢者之遺意也可勝歎哉　王通也有好處只<lb/>
　是也無本原工夫却要将秦漢以下文飾做箇三代<lb/>
<pb n="KR3a0078_WYG_058-16b"/>
　他便自要比孔子不知如何比得他那斤兩輕重自<lb/>
　定你如何文飾得如續詩續書元經之作盡要學箇<lb/>
　孔子重做一箇三代如何做得如續書要載漢以來<lb/>
　詔令他那詔令便載得發明得甚麽義理發明得甚<lb/>
　麽政事只有高帝時三詔令稍好然已不純如曰肯<lb/>
　從我㳺者吾能尊顯之此豈所以待天下之士哉都<lb/>
　不足錄三代之書誥詔令皆是根源學問發明義理<lb/>
　所以粲然可為後世法如秦漢以下詔令濟得甚事<lb/>
<pb n="KR3a0078_WYG_058-17a"/>
　緣他都不曽将心子細去讀聖人之書只是要依他<lb/>
　箇模子見聖人作六經我也學他作六經只是将前<lb/>
　人腔子自做言語填放他腔中便説我這箇可以比<lb/>
　並聖人聖人做箇論語我便做中説如揚雄太𤣥法<lb/>
　言亦然不知怎生比並　問王氏續經説荀卿固不<lb/>
　足以望之若房杜輩觀其書則固嘗往來于王氏之<lb/>
　門其後來相業還亦有得於王氏之道否曰房杜如<lb/>
　何敢望文中子之萬一其規模事業無文中子髣髴<lb/>
<pb n="KR3a0078_WYG_058-17b"/>
　某常説房杜只是箇村宰相文中子不干事他那制<lb/>
　度規模誠有非後人之所及者<lb/>
　　韓子<hi>總論荀揚王韓附</hi>
程子曰古之君子修徳而已徳成而言則不期於文而<lb/>
　自文矣退之乃因學為文章力求其所未至以至於<lb/>
　有得也其曰軻死不得其傳非卓然見其所傳者語<lb/>
　不及此　韓愈道他不知又不得其言曰易竒而法<lb/>
　詩正而葩春秋謹嚴左氏浮誇其名理皆善　韓退<lb/>
<pb n="KR3a0078_WYG_058-18a"/>
　之頌伯夷甚好然只説得伯夷介處要知伯夷之心<lb/>
　須是聖人語曰不念舊惡怨是用希此甚説得伯夷<lb/>
　心也　原道之作其言雖未盡善然孟子之後識道<lb/>
　之所傳者非誠有所見不能㫁然言之如是其明也<lb/>
　其識大矣　韓愈亦近世豪傑之士如原道中言語<lb/>
　雖有病然自孟子而後能将許大見識㝷求者纔見<lb/>
　此人至如㫁曰孟子醇乎醇又曰荀與揚擇焉而不<lb/>
　精語焉而不詳若不是他見得豈千餘年後便能㫁<lb/>
<pb n="KR3a0078_WYG_058-18b"/>
　得如此分明也<lb/>
朱子曰韓退之却有些本領非歐公比原道其言雖不<lb/>
　精然皆實大綱是　問博愛之謂仁曰程先生之説<lb/>
　最分明只是不子細看要之仁便是愛之體愛便是<lb/>
　仁之用後段云以之為人則愛而公愛公二字却甚<lb/>
　有義　問原道起頭四句恐説得差且如博愛之謂<lb/>
　仁愛如何便盡得仁曰只為他説得用又遺了體<lb/>
　問由是而之焉之謂道曰此是説行底非是説道體<lb/>
<pb n="KR3a0078_WYG_058-19a"/>
　問足乎已無待於外之謂徳曰此是説行道而有得<lb/>
　於身者非是説自然得之於天者　問仁與義為定<lb/>
　名道與徳為虚位虚位之義如何曰亦説得通蓋仁<lb/>
　義禮智是實此道徳字是通上下説却虚如有仁之<lb/>
　道義之道仁之徳義之徳此道徳只隨仁義上説是<lb/>
　虚位他又自説道有君子小人徳有凶有吉謂吉人<lb/>
　則為吉徳凶人則為凶徳君子行之為君子之道小<lb/>
　人行之為小人之道如道二仁與不仁君子道長小<lb/>
<pb n="KR3a0078_WYG_058-19b"/>
　人道消之類若是志於道據於徳方是好底方是道<lb/>
　徳之正　自古罕有人説得端的惟退之原道庶㡬<lb/>
　近之却説見大體程子謂能作許大識見㝷求真箇<lb/>
　如此他資才甚高　原性人多忽之却不見他好處<lb/>
　如言所以為性者五曰仁義禮智信此語甚實　問<lb/>
　韓文公説人之所以為性者五是他實見得到後如<lb/>
　此説邪為復是偶然説得著曰看他文集中説多是<lb/>
　閒過日月初不見他做工夫處想只是才高偶然見<lb/>
<pb n="KR3a0078_WYG_058-20a"/>
　得如此及至説到精微處又却差了　問原性三品<lb/>
　之説是否曰退之説性只将仁義禮智來説便是識<lb/>
　見高處如論三品亦是但以某觀人之性豈獨三品<lb/>
　須有百千萬品退之所論却少了一氣字程子曰論<lb/>
　性不論氣不備論氣不論性不明此皆前所未發如<lb/>
　夫子言性相近若無習相遠一句便説不行如人生<lb/>
　而静静固是性只着一生字便是帶着氣質言了但<lb/>
　未嘗明説着氣字惟周子太極圗却有氣質底意思<lb/>
<pb n="KR3a0078_WYG_058-20b"/>
　程子之論又自太極圗中見出來也　原鬼不知鬼<lb/>
　神之本只是在外説箇影子　問讀墨篇言孔子尚<lb/>
　同兼愛與墨子同曰未論孔墨之同異只此大小便<lb/>
　不相敵不可以對待言也以此而論則退之全未知<lb/>
　孔子所以為孔子者　問孟子謂楊墨之道不息孔<lb/>
　子之道不著韓文公推尊孟氏闢楊墨之功以為不<lb/>
　在禹下而讀墨一篇却謂孔子必用墨子墨子必用<lb/>
　孔子者何也曰韓文公第一義是去學文字第二義<lb/>
<pb n="KR3a0078_WYG_058-21a"/>
　方去窮究道理所以看得不親切如云其行己不敢<lb/>
　有愧於道他本只是學文其行己但不敢有愧於道<lb/>
　爾把這箇做第二義似此様處甚多　問觀昌黎與<lb/>
　孟簡書其從大顛是當時已有議論而與之分解不<lb/>
　審有崇信之意否曰真箇是有崇信底意他是貶從<lb/>
　那潮州去無聊後被他説轉了黄義剛曰韓公雖有<lb/>
　心學問但於利禄之念甚重曰他也是不曽去做工<lb/>
　夫他於外面皮殻子上都見得安排位次是恁地如<lb/>
<pb n="KR3a0078_WYG_058-21b"/>
　原道中所謂寒然後為之衣飢然後為之食為宫室<lb/>
　為城郭等皆説得好只是不曽向裏面省察不曽就<lb/>
　身上細宻做工夫只從麄處去不見得原頭來處如<lb/>
　一港水他只見得是水却不見那源頭來處是如何<lb/>
　把那道别做一件事道是可以行於世我今只是恁<lb/>
　地去行故立朝議論風采亦有可觀却不是從裏面<lb/>
　流出平日只以做文吟詩飲酒博戲為事及貶潮州<lb/>
　寂寥無人共吟詩無人共飲酒又無人共博戲見一<lb/>
<pb n="KR3a0078_WYG_058-22a"/>
　箇僧説道理便為之動如云所示廣大深逈非造次<lb/>
　可喻不知大顛與他説箇什麽得恁地傾心信向韓<lb/>
　公所説底大顛未必曉得大顛所説底韓公亦見不<lb/>
　破但是他説得恁地好後便被他動了陳安卿曰博<lb/>
　愛之謂仁等説亦可見其無原頭處曰以博愛為仁<lb/>
　則未有博愛之前不成是無仁黄義剛曰他説明明<lb/>
　徳却不及致知格物緣其不格物所以恁地曰他也<lb/>
　不曉那明明徳若能明明徳便是識原頭來處了又<lb/>
<pb n="KR3a0078_WYG_058-22b"/>
　曰孟子後荀楊淺不濟得事只有箇王通韓愈好又<lb/>
　不全安卿曰他也只是見不得十分不能止於至善<lb/>
　也曰也是　問韓子稱孟子醇乎醇荀與楊大醇而<lb/>
　小疵程子謂韓子稱孟子甚善竊謂韓子既以失大<lb/>
　本不識性者為大醇則其稱孟氏醇乎醇亦只是説<lb/>
　得到未必真見得到曰韓子説荀楊大醇是泛説與<lb/>
　田騈慎到申不害韓非之徒觀之則荀楊為大醇韓<lb/>
　子只説那一邊湊不着這一邊若是㑹説底説那一<lb/>
<pb n="KR3a0078_WYG_058-23a"/>
　邊亦自湊着這一邊程子説荀子極偏駮楊子雖少<lb/>
　過此等語皆是就分金秤上説下來今若不曽看荀<lb/>
　子楊子則所謂偏駮雖少過等處亦見不得　問昌<lb/>
　黎學者莫是李翺最識道理否曰也只是從佛中來<lb/>
　問渠有去佛齋文闢佛甚堅曰只是麄迹至説道理<lb/>
　却類佛又問退之見得不甚分明曰他於大節目處<lb/>
　又却不錯亦未易議問莫是説傳道是否曰亦不止<lb/>
　此他氣象大抵大又歐陽只説韓李不曽説韓栁<lb/>
<pb n="KR3a0078_WYG_058-23b"/>
　韓退之著書立言觝排佛老不遺餘力然讀其謝潮<lb/>
　州表答孟簡書及張籍侑奠之詞則其所以處於禍<lb/>
　福死生之際有愧於異學之流者多矣其不能有以<lb/>
　深服其心也宜哉　韓退之歐陽永叔所謂扶持正<lb/>
　道不雜釋老者也然到得𦂳要處更處置不行更説<lb/>
　不去便説得來也拙不分曉緣他不曽去窮理只是<lb/>
　學作文所以如此　韓退之及歐蘇諸公議論不過<lb/>
　是主於文詞少間却是邊頭帶説得些道理其本意<lb/>
<pb n="KR3a0078_WYG_058-24a"/>
　終自可見<lb/>
北溪陳氏曰韓公學無原頭處如原道一篇鋪叙許多<lb/>
　節目亦可謂見得道之大用流行於天下底分曉但<lb/>
　不知其體本具於吾身故於反身内省處殊無細宻<lb/>
　工夫只是與張籍輩吟詩飲酒度日其中自無所執<lb/>
　守致得後來潮陽之貶寂寞無聊中遂不覺為大顛<lb/>
　説道理動了故俛首與之從逰而忘其平昔排佛老<lb/>
　之説<lb/>
<pb n="KR3a0078_WYG_058-24b"/>
西山真氏曰唐史韓愈本傳云其原道原性師説等數<lb/>
　十篇皆奥衍閎深與孟軻楊雄相表裏而佐佑六經<lb/>
　云又曰自晉迄隋老佛顯行諸儒倚天下正議助為<lb/>
　恠神愈獨喟然引聖争四代之惑雖䝉訕笑跲而復<lb/>
　奮始若未之信卒大顯于時昔孟軻拒楊墨去孔子<lb/>
　才二百年愈排二家乃去千載餘撥衰反正功與齊<lb/>
　而力倍之所以過况雄為不少矣自愈没其言大行<lb/>
　學者仰之如泰山北斗云史氏之稱愈者如此而程<lb/>
<pb n="KR3a0078_WYG_058-25a"/>
　朱二先生議論乃或是非相半蓋史氏存乎奨善而<lb/>
　二先生講學明道則雖毫釐必致其察此所以不同<lb/>
　歟又曰昔者聖人言道必及器言器必及道盡性至<lb/>
　命而非虚也灑掃應對而非末也自清静寂滅之教<lb/>
　行乃始以日用為粃糠天倫為疣贅韓子憂之於是<lb/>
　原道諸篇相繼而作其語道徳也必本於仁義而其<lb/>
　分不離父子君臣之間其法不過禮樂刑政之際飲<lb/>
　食裘葛即正理所存斗斛權衡亦至教所寓道之大<lb/>
<pb n="KR3a0078_WYG_058-25b"/>
　用粲然復明者韓子之功也<lb/>
程子曰荀楊性已不識更説甚道<hi>已下總論荀楊王韓</hi>　荀卿才<lb/>
　高學陋以禮為偽以性為惡不見聖賢雖曰尊子弓<lb/>
　然而時相去甚遠聖人之道至卿不傳楊子雲仕莽<lb/>
　謂之旁燭無疆可乎隐可也仕不可也　荀卿才高<lb/>
　其過多楊雄才短其過少韓子稱其大醇非也若二<lb/>
　子可謂大駮矣然韓子責人甚恕　楊子無自得者<lb/>
　也故其言蔓衍而不㫁優柔而不决其論性則曰人<lb/>
<pb n="KR3a0078_WYG_058-26a"/>
　之性也善惡混修其善則為善人修其惡則為惡人<lb/>
　荀子悖聖人者也故列孟子於十二子而謂人之性<lb/>
　惡<lb/>
朱子曰荀子儘有好處勝似楊子然亦難看　諸子百<lb/>
　家書亦有説得好處如荀子曰君子大心則天而道<lb/>
　小心則畏義而節此二句説得好問荀子資質也是<lb/>
　箇剛明底人曰只是麄他那物事皆未成箇模様便<lb/>
　将來説問楊子工夫比之荀子恐却細膩曰楊子説<lb/>
<pb n="KR3a0078_WYG_058-26b"/>
　到深處止是走入老莊窠窟裏去如清静寂寞之説<lb/>
　皆是也又如𤣥中所説靈根之説之類亦只是老莊<lb/>
　意思止是説那養生底工夫爾　問東坡言三子言<lb/>
　性孟子已道性善荀子不得不言性惡固不是然人<lb/>
　之一性無自而見荀子乃言其惡他莫只是要人修<lb/>
　身故立此説曰不須理㑹荀卿且理㑹孟子性善渠<lb/>
　分明不識道理如天下之物有黒有白此是黒彼是<lb/>
　白又何須辯荀楊不惟説性不是從頭到底皆不識<lb/>
<pb n="KR3a0078_WYG_058-27a"/>
　當時未有明道之士被他説用於世千餘年韓退之<lb/>
　謂荀楊大醇而小疵伊川曰韓子責人甚恕自今觀<lb/>
　之他不是責人恕乃是看人不破今且於自已上作<lb/>
　工夫立得本本立則條理分明不待辯　問楊子與<lb/>
　韓文公優劣如何曰各自有長處韓文公見得大意<lb/>
　已分明但不曽去子細理㑹如原道之類不易得也<lb/>
　楊子雲為人深沉㑹去思索如隂陽消長之妙他直<lb/>
　是去推求然而如太𤣥之類亦是拙底工夫道理不<lb/>
<pb n="KR3a0078_WYG_058-27b"/>
　是如此蓋天地間只有箇竒耦竒是陽耦是隂春是<lb/>
　少陽夏是太陽秋是少隂冬是太隂自二而四自四<lb/>
　而八只恁推去都走不得而楊子却添兩作三謂之<lb/>
　天地人事事要分作三截又且有氣而無朔有日星<lb/>
　而無月恐不是道理亦如孟子既説性善荀子既説<lb/>
　性惡他無可得説只得説箇善惡混若有箇三底道<lb/>
　理聖人想自説了不待後人説矣看他裏面推得辛<lb/>
　苦却就上面説些道理亦不透徹看來其學似本於<lb/>
<pb n="KR3a0078_WYG_058-28a"/>
　老氏如惟清惟静惟淵惟黙之語皆是老子意思韓<lb/>
　文公於仁義道徳上看得分明其綱領已正却無他<lb/>
　這箇近於老子底説話又問文中子如何曰文中子<lb/>
　之書恐多是後來人添入真偽難見然好處甚多但<lb/>
　一一似聖人恐不應恰限有許多事相湊得好如見<lb/>
　其荷蓧隐者之類不知如何得恰限有這人若道他<lb/>
　都是粧㸃來又恐粧㸃不得許多然就其中惟是論<lb/>
　世變因革處説得極好又問程子謂楊子之學實韓<lb/>
<pb n="KR3a0078_WYG_058-28b"/>
　子之學華是如何曰只緣韓子做閒雜言語多故謂<lb/>
　之華若楊子雖亦有之不如韓子之多　楊子雲韓<lb/>
　退之二人也難説優劣但子雲所見處多得之老氏<lb/>
　在漢末年難得人似他亦如荀子言語亦多病但就<lb/>
　彼時亦難得一人如此子雲所見多老氏者往往蜀<lb/>
　人有嚴君平源流問温公最喜太𤣥曰温公全無見<lb/>
　處若作太𤣥何似作厯老泉嘗非太𤣥之數亦説得<lb/>
　是又問與康節如何曰子雲何敢望康節康節見得<lb/>
<pb n="KR3a0078_WYG_058-29a"/>
　高又超然自得退之却見得大綱有七八分見識如<lb/>
　原道中説得仁義道徳煞好但是他不去踐履玩味<lb/>
　故見得不精微細宻伊川謂其學華者只謂愛作文<lb/>
　章如作詩説許多閒言語皆是華也看得來退之勝<lb/>
　似子雲　問程子言近世豪傑楊子雲豈得如愈如<lb/>
　何曰只以言性論之則楊子善惡混之説所見僅足<lb/>
　以比告子若退之見得到處却甚峻絶性分三品正<lb/>
　是説氣質之性至程門説破氣字方有去著此退之<lb/>
<pb n="KR3a0078_WYG_058-29b"/>
　所以不易及也　嘗令學者論董仲舒楊子雲王仲<lb/>
　淹韓退之四子優劣曰董仲舒自是好人楊子雲不<lb/>
　足道這兩人不須説只有文中子韓退之這兩人疑<lb/>
　似學者多主退之曰看文中子根脚淺然却是以天<lb/>
　下為心分明是要見諸事業天下事他都一齊入思<lb/>
　慮來雖是卑淺然却是循規蹈矩要做事業底人其<lb/>
　心却公如韓退之雖是見得箇道之大用是如此然<lb/>
　却無實用功處他當初本只是要討官職做始終只<lb/>
<pb n="KR3a0078_WYG_058-30a"/>
　是這心他只是要做得言語似六經便以為傳道至<lb/>
　其每日工夫只是做詩博奕酣飲取樂而已觀其詩<lb/>
　便可見都襯貼那原道不起至其做官臨政也不是<lb/>
　要為國做事也無甚可稱其實只是要討官職而已<lb/>
　　問荀楊王韓四子曰凡人著書須自有箇規模自<lb/>
　有箇作用處或流於申韓或歸於黄老或有體而無<lb/>
　用或有用而無體不可一律觀且如王通這人於世<lb/>
　務變故人情物態施為作用處極見得分曉只是於<lb/>
<pb n="KR3a0078_WYG_058-30b"/>
　這作用曉得處却有病韓退之則於大體處見得而<lb/>
　於作用施為處却不曉如原道一篇自孟子後無人<lb/>
　似他見得郊焉而天神格廟焉而人鬼享以之為人<lb/>
　則愛而公以之為心則和而平以之為天下國家無<lb/>
　所處而不當説得極無疵只是空見得箇本原如此<lb/>
　下面工夫都空疎更無物事撑柱襯簟所以於用處<lb/>
　不甚可人意如論文章云自屈原荀卿孟軻司馬遷<lb/>
　相如楊雄之徒却把孟軻與數子同論可見無見識<lb/>
<pb n="KR3a0078_WYG_058-31a"/>
　荀卿則全是申韓觀成相一篇可見他見當時庸君<lb/>
　暗主戰鬬不息憤悶惻怛深欲提耳而誨之故作此<lb/>
　篇然其要卒歸於明法制執賞罰而已他那做處粗<lb/>
　如何望得王通楊雄則全是黄老某嘗説揚雄最無<lb/>
　用真是一腐儒他到急處只是投黄老如反離騷幷<lb/>
　老子道徳之言可見這人更無足説自身命也奈何<lb/>
　不下如何理㑹得别事如法言一卷議論不明快不<lb/>
　予决如其為人荀楊二人自不可與王韓同日語問<lb/>
<pb n="KR3a0078_WYG_058-31b"/>
　王通病處如何曰這人於作用處曉得急欲見之於<lb/>
　用故便要做周公底事業便去上書要興太平及知<lb/>
　時勢之不可為做周公事業不得則急退而續詩續<lb/>
　書元經又要做孔子底事業殊不知孔子之時接乎<lb/>
　三代有許多典謨訓誥之文有許多禮樂法度名物<lb/>
　度數數聖人之典章皆在於是取而纘述方做得這<lb/>
　箇家具成王通之時有甚麽典謨訓誥有甚麽禮樂<lb/>
　法度乃欲取漢魏以下者為之書則欲以七制命議<lb/>
<pb n="KR3a0078_WYG_058-32a"/>
　之屬為續書詩則欲取曹劉沈謝者為續詩續得這<lb/>
　般詩書廢明得箇甚麽道理自漢以來詔令之稍可<lb/>
　觀者不過數箇如高帝求賢詔雖好已自不純文帝<lb/>
　勸農武帝薦賢制䇿輪臺之悔只有此數詔略好此<lb/>
　外盡無那一篇比得典謨訓誥便求一篇如君牙冏<lb/>
　命秦誓也無曺劉沈謝之詩又那得一篇如鹿鳴四<lb/>
　牡大明文王闗雎鵲巢亦有學為四句古詩者但多<lb/>
　稱頌之詞言皆過實不足取信樂如何有雲英咸韶<lb/>
<pb n="KR3a0078_WYG_058-32b"/>
　濩武之樂禮又如何有伯夷周公制作之禮他只是<lb/>
　急要做箇孔子又無佐證故裝㸃㡬箇人來做堯舜<lb/>
　湯武皆經我刪述便顯得我是聖人如中説一書都<lb/>
　是要學孔子論語説泰伯三以天下讓他便説陳思<lb/>
　王善讓論語説殷有三仁他便説荀氏有二仁又捉<lb/>
　㡬箇公卿大夫來相答問便比當時門人弟子正如<lb/>
　梅聖俞説歐陽永叔他自要做韓退之却将我來比<lb/>
　孟郊王通便是如此便胡亂捉别人來為聖為賢殊<lb/>
<pb n="KR3a0078_WYG_058-33a"/>
　不知秦漢以下君臣人物斤兩已定你如何能加重<lb/>
　中説一書固是後人假託非王通自著然畢竟是王<lb/>
　通平生好自夸大續詩續書紛紛述作所以起後人<lb/>
　假託之過後世子孫見他學周公孔子學不成都冷<lb/>
　淡了故又取一時公卿大夫之顯者纉緝附㑹以成<lb/>
　之畢竟是王通有這様意思在雖非他之過亦他有<lb/>
　以啟之也如世人説坑焚之禍起於荀卿荀卿著書<lb/>
　立言何嘗教人焚書坑儒只是觀他無所顧藉敢為<lb/>
<pb n="KR3a0078_WYG_058-33b"/>
　異論則其末流便有坑焚之理然王通比荀楊又夐<lb/>
　别王通極開爽説得廣闊緣他於事上講究得精故<lb/>
　於世變興亡人情物態更革沿襲施為作用先後次<lb/>
　第都曉得識得箇仁義禮樂都有用處若用於世必<lb/>
　有可觀只可惜不曽向上透一著於大體處有所欠<lb/>
　闕所以如此若更曉得高處一著那裏得來只細看<lb/>
　他書便見他極有好處非特荀楊道不到雖韓退之<lb/>
　也道不到然王通所以如此者其病亦只在於不曽<lb/>
<pb n="KR3a0078_WYG_058-34a"/>
　子細讀書若是子細讀書知聖人所説義理之無窮<lb/>
　自然無工夫閑做他死時只三十餘嵗他却火速要<lb/>
　做許多事問若少假之年必有可觀曰不然他氣象<lb/>
　局促只如此了他做許多書時方只二十餘嵗孔子<lb/>
　七十嵗方繫易作春秋而王通未三十皆做了聖人<lb/>
　許多事業氣象去不得了又曰中説一書如子弟記<lb/>
　他言行也煞有好處雖云其書是後人假託不㑹假<lb/>
　得許多須真有箇人坯模如此方裝㸃得成假使懸<lb/>
<pb n="KR3a0078_WYG_058-34b"/>
　空白撰得一人如此則能撰之人亦自大有見識非<lb/>
　凡人矣<lb/>
　　歐陽子<lb/>
蘇氏<hi>軾</hi>曰自漢以來道術不出於孔氏而亂天下者多<lb/>
　矣晉以老莊敗梁以佛亡莫或正之五百餘年而後<lb/>
　得韓愈學者以配孟氏蓋庶㡬焉愈之後三百有餘<lb/>
　年而後得歐陽子其學推韓愈孟子以達於孔氏故<lb/>
　天下翕然師尊之曰歐陽子今之韓愈也宋興七十<lb/>
<pb n="KR3a0078_WYG_058-35a"/>
　餘年民不知兵富而教之至天聖景祐極矣而斯文<lb/>
　終有愧於古士亦因陋守舊論卑而氣弱自歐陽氏<lb/>
　一出天下争自濯磨以通經學古為高以救時行道<lb/>
　為賢以犯顔納諫為忠長育成就至嘉祐末號稱多<lb/>
　士歐陽子之功為多<lb/>
蘇氏<hi>轍</hi>曰公權知貢舉是時進士為文以詭異相高號<lb/>
　太學體文體大壊公患之所取率以詞義近古為貴<lb/>
　比之險恠知名者黜去殆盡牓出怨議紛然乆之乃<lb/>
<pb n="KR3a0078_WYG_058-35b"/>
　服然文章自是變而復古<lb/>
龜山楊氏曰孟子一部書只是要正人心教人存心養<lb/>
　性收其放心至論仁義禮智則以惻隐羞惡辭讓是<lb/>
　非之心為之端論邪説之害則曰生於其心害於其<lb/>
　政論事君則欲格君心之非千變萬化只説從心上<lb/>
　來人能正心則事無足為者矣大學之脩身齊家治<lb/>
　國平天下其本只是正心誠意而已心得其正然後<lb/>
　知性之善孟子遇人便道性善永叔却言聖人之教<lb/>
<pb n="KR3a0078_WYG_058-36a"/>
　人性非所先永叔論别是非利害文字上儘去得但<lb/>
　於性分之内全無見處更説不行人性上不可添一<lb/>
　物堯舜所以為萬世法亦只率性而已所謂率性循<lb/>
　天理是也外邊用計用數假饒立得功業只是人欲<lb/>
　之私與聖賢作處天地懸隔<lb/>
問歐公如何朱子曰淺乆之又曰大槩皆以文人自立<lb/>
　平時讀書只把做考究古今治亂興衰底事要做文<lb/>
　章都不曽向身上做工夫平日只是以吟詩飲酒戲<lb/>
<pb n="KR3a0078_WYG_058-36b"/>
　謔度日　歐公文字大綱好處多晚年筆力亦衰<lb/>
　言行錄曰公於古文得之自然非學所至超然獨騖<lb/>
　衆莫能及譬夫天地之妙造化萬物動者植者無細<lb/>
　與大不見痕迹自極其工<lb/>
　　蘇子<hi>王安石附</hi>
朱子曰嘗聞之師云二蘇聰明過人所説語孟儘有好<lb/>
　處蓋天地間道理不過如此有時便見得到皆聰明<lb/>
　之發也但見到處却有病若欲窮理不可不論也<lb/>
<pb n="KR3a0078_WYG_058-37a"/>
　蘇氏之學以雄深敏妙之文煽其傾危變幻之習以<lb/>
　故被其毒者淪肌浹髓而不自知今日正當拔本塞<lb/>
　源以一學者之聽庶乎其可以障狂瀾而東之若方<lb/>
　且懲之而又遽有取其所長之意竊恐學者未知所<lb/>
　擇一取一舍之間又将與之俱化而無以自還　或<lb/>
　謂蘇學以為世人讀之止取文章之妙初不於此求<lb/>
　道則其失自可置之夫學者之求道固不於蘇氏之<lb/>
　文矣然既取其文則文之所述有邪有正有是有非<lb/>
<pb n="KR3a0078_WYG_058-37b"/>
　是亦皆有道焉固求道者之所不可不講也講去其<lb/>
　非以存其是則道固於此乎在矣而何不可之有若<lb/>
　曰惟其文之取而不復議其理之是非則是道自道<lb/>
　文自文也道外有物固不足以為道且文而無理又<lb/>
　安足以為文乎蓋道無適而不存者也故即文以講<lb/>
　道則文與道兩得而一以貫之否則亦将兩失之矣<lb/>
　中無主外無擇其不為浮誇險詖所入而亂其如思<lb/>
　也者㡬希况彼之所以自任者不但曰文章而已既<lb/>
<pb n="KR3a0078_WYG_058-38a"/>
　亡以考其得失則其肆然而談道徳於天下夫亦孰<lb/>
　能禦之　答汪尚書書曰蘇學邪正之辨終不能無<lb/>
　疑於心蓋熹前日所陳乃論其學儒不至而流於詖<lb/>
　滛邪遁之域竊味來教乃病其學佛未精而滯於智<lb/>
　慮言語之間此所以多言而愈不合也夫其始之闢<lb/>
　禪學也豈能明天人之藴推性命之原以破其荒誕<lb/>
　浮虚之説而反之正哉如大悲閣中和院記之屬直<lb/>
　掠彼之粗以角其精據彼之外以攻其内是乃率子<lb/>
<pb n="KR3a0078_WYG_058-38b"/>
　弟以攻父母信枝葉而疑本根亦安得不為之詘哉<lb/>
　近世攻釋氏者如韓歐孫石之正龜山猶以為一杯<lb/>
　水救一車薪之火况如蘇氏以邪攻邪是束緼灌膏<lb/>
　而往赴之也直以身為燼而後已耳來教又以為蘇<lb/>
　氏乃習氣之弊雖不知道而無邪心非若王氏之穿<lb/>
　鑿附㑹以濟其私邪之學也熹竊謂學以知道為本<lb/>
　知道則學純而心正見於行事發於言語亦無往而<lb/>
　不得其正焉如王氏者其始學也蓋欲陵跨揚韓掩<lb/>
<pb n="KR3a0078_WYG_058-39a"/>
　迹顔孟初亦豈遽有邪心哉特以不能知道故其學<lb/>
　不純而設心造事遂流入於邪又自以為是而大為<lb/>
　穿鑿附㑹以文之此其所以重得罪於聖人之門也<lb/>
　蘇氏之學雖與王氏若有不同者然其不知道而自<lb/>
　以為是則均焉學不知道其心固無所取則以為正<lb/>
　又自以為是而肆言之其不為王氏者特天下未被<lb/>
　其禍而已其穿鑿附㑹之巧如來教所稱論成佛説<lb/>
　老子之屬蓋非王氏所及而其心之不正至乃謂湯<lb/>
<pb n="KR3a0078_WYG_058-39b"/>
　武簒弑而盛稱荀彧以為聖人之徒凡若此類皆逞<lb/>
　其私邪無復忌憚不在王氏之下借曰不然而原情<lb/>
　以差其罪則亦不過稍從末減之科而已豈可以是<lb/>
　為當然而莫之禁乎書曰天討有罪五刑五用哉此<lb/>
　刑法之本意也若天理不明無所準則而屑屑焉惟<lb/>
　原情之為務則無乃徇情廢法而縱惡以啓姦乎楊<lb/>
　朱學為義者也而偏於為我墨翟學為仁者也而流<lb/>
　於兼愛本其設心豈有邪哉皆以善而為之耳特於<lb/>
<pb n="KR3a0078_WYG_058-40a"/>
　本原之際微有毫釐之差是以孟子推言其禍以為<lb/>
　無父無君而陷於禽獸辭而闢之不少假借孟子亦<lb/>
　豈不原其情而過為是刻核之論哉誠以其賊天理<lb/>
　害人心於㡬微之間使人陷溺而不自知非若刑名<lb/>
　狙詐之術其禍淺切而易見也是以拔本塞源不得<lb/>
　不如是之力書曰予畏上帝不敢不正又曰予弗順<lb/>
　天厥罪惟均孟子之心亦若是而已爾以此論之今<lb/>
　日之事王氏僅足為申韓儀衍而蘇氏學不正而言<lb/>
<pb n="KR3a0078_WYG_058-40b"/>
　成理又非楊墨之比愚恐孟子復生則其取舍先後<lb/>
　必将有在矣　答程允夫書曰來書謂熹之言乃論<lb/>
　蘇氏之粗者不知如何而論乃得蘇氏之精者此在<lb/>
　吾弟必更有説然熹則以為道一而已正則表裏皆<lb/>
　正譎則表裏皆譎豈可以析精粗為二致此正不知<lb/>
　道之過也又謂洗垢索瘢則孟子以下皆有可論此<lb/>
　非獨不見蘇氏之失又幷孟子而不知也夫蘇氏之<lb/>
　失著矣知道愈明見之愈切雖欲為之覆藏而不可<lb/>
<pb n="KR3a0078_WYG_058-41a"/>
　得何待洗垢而索之耶若孟子則如青天白日無垢<lb/>
　可洗無瘢可索今欲掩蘇氏之疵而援以為比豈不<lb/>
　適所以彰之耶黄門比之乃兄似稍簡静然謂簡静<lb/>
　為有道則與子張之指清忠為仁何以異第深考孔<lb/>
　子所答之意則知簡静之與有道蓋有間矣况蘇公<lb/>
　雖名簡静而實隂險元祐末年規取相位力引小人<lb/>
　楊畏使傾范忠宣公而以己代之既不效矣則誦其<lb/>
　彈文於坐以動范公此豈有道君子所為哉此非熹<lb/>
<pb n="KR3a0078_WYG_058-41b"/>
　之言前輩固己筆之於書矣吾弟乃謂其躬行不後<lb/>
　二程何其考之不詳而言之之易也二程之學始焉<lb/>
　未得其要是以出入於佛老及其反求而得諸六經<lb/>
　也則豈固以佛老為是哉如蘇氏之學則方其年少<lb/>
　氣豪固嘗妄觝禪學及其中嵗流落不耦鬱鬱失志<lb/>
　然後匍匐而歸焉始終迷惑進退無據以比程氏正<lb/>
　傷子先病後瘳先瘳後病之説吾弟比而同之是又<lb/>
　欲洗垢而索孟子之瘢也又謂程氏於佛老之言皆<lb/>
<pb n="KR3a0078_WYG_058-42a"/>
　陽抑而隂用之夫竊人之財猶謂之盜况程氏之學<lb/>
　以誠為宗今乃隂竊異端之説而公排之以蓋其跡<lb/>
　不亦盜憎主人之意乎必若是言則所謂誠者安在<lb/>
　而吾弟之所以裁抑之意果何謂也挟天子以令諸<lb/>
　侯乃權臣䟦扈借資以取重於天下豈真尊主者哉<lb/>
　若儒者論道而以是為心則亦非真尊六經者此其<lb/>
　心跡之間反覆畔援去道已不啻百千萬里之遠方<lb/>
　且自為邪説詖行之不暇又何暇攻百氏而望其服<lb/>
<pb n="KR3a0078_WYG_058-42b"/>
　於己也凡此皆蘇氏心術之蔽故其吐辭立論出於<lb/>
　此者十而八九吾弟讀之愛其文辭之工而不察其<lb/>
　義理之悖日往月來遂與之化如入鮑魚之肆乆則<lb/>
　不聞其臭矣而此道之傳無聲色臭味之可娯非若<lb/>
　侈麗閎衍之辭縱横捭闔之辨有以眩世俗之耳目<lb/>
　而蠱其心自非真能洗心滌慮以入其中真積力乆<lb/>
　卓然自見道體之不二不容復有毫髪邪妄雜於其<lb/>
　間則豈肯遽然舍其平生之所尊敬向慕者而信此<lb/>
<pb n="KR3a0078_WYG_058-43a"/>
　一夫之口哉故伊川為明道墓表曰學者於道知所<lb/>
　向然後見斯人之為功知所至然後見斯名之稱情<lb/>
　蓋為此也然世衰道微邪偽交熾士溺於見聞之陋<lb/>
　各自是其所是若非痛加剖析使邪正真偽判然有<lb/>
　歸則學者将何所適從以知所向况欲望其至之乎<lb/>
　又曰蘇氏文辭偉麗近世無匹若欲作文自不妨模<lb/>
　範但其辭意矜豪譎詭亦有非知道君子所欲聞是<lb/>
　以平時每讀之雖未嘗不喜然既喜未嘗不厭往往<lb/>
<pb n="KR3a0078_WYG_058-43b"/>
　不能終帙而罷非故欲絶之也理勢自然蓋不可曉<lb/>
　然則彼醉於其説者欲入吾道之門豈不猶吾之讀<lb/>
　彼書也哉亦無恠其一胡一越而終不合矣又曰東<lb/>
　坡善議論有氣節　蘇子由云學聖人不如學道他<lb/>
　認道與聖人做兩箇物事不知道便是無軀殻底聖<lb/>
　人聖人便是有軀殻底道學道便是學聖人學聖人<lb/>
　便是學道如何将做兩箇物事看　或謂蘇程之學<lb/>
　二家當時自相排斥蘇氏以程氏為姦程氏以蘇氏<lb/>
<pb n="KR3a0078_WYG_058-44a"/>
　為縱横以某觀之只有荆公脩仁宗實錄言老蘇之<lb/>
　書大抵皆縱横者流程子未嘗言也如遺書賢良一<lb/>
　段繼之以得志不得志之説却恐是説他坡公在黄<lb/>
　州猖狂放恣不得志之説恐指此而言楊道夫問坡<lb/>
　公苦與伊洛相排不知何故曰他好放肆見端人正<lb/>
　士以禮自将却恐他來檢㸃故恁詆訾道夫曰坡公<lb/>
　氣節有餘然過處亦自此來曰固是又云老蘇辨姦<lb/>
　初間只是私意如此後來荆公做不著遂中他説然<lb/>
<pb n="KR3a0078_WYG_058-44b"/>
　荆公氣習自是一箇要遺形骸離世俗底模様喫物<lb/>
　不知飢飽嘗記一書載公於飲食絶無所嗜唯近者<lb/>
　必盡左右疑其為好也明日易以他物而置此品於<lb/>
　遠則不食矣往往於食未嘗知味也至如食釣餌當<lb/>
　時以為詐其實自不知了近世吕伯恭亦然面垢身<lb/>
　汙似所不䘏飲食亦不知多寡要之即此便是放心<lb/>
　辨姦以此等為姦恐不然也老蘇之出當時甚敬崇<lb/>
　之惟荆公不以為然故其父子皆切齒之然老蘇詩<lb/>
<pb n="KR3a0078_WYG_058-45a"/>
　云老態盡從愁裏過壯心偏旁醉中來如此無所守<lb/>
　豈不為他荆公所笑如上韓公書求官職如此所為<lb/>
　又豈不為他荆公所薄至如坡公著述當時使得盡<lb/>
　行所學則事亦未可知從其逰者皆一時輕薄輩無<lb/>
　少行檢就中如秦少㳺則其最也諸公見他説得去<lb/>
　更不契勘當時若使盡聚朝廷之上則天下何由得<lb/>
　平更是坡公首為無稽游從者從而和之豈不害事<lb/>
　但其用之不乆故他許多敗壊之事未出兼是後來<lb/>
<pb n="KR3a0078_WYG_058-45b"/>
　羣小用事又費力似他故覺得他箇好　又曰蘇黄<lb/>
　門謂之近世名卿則可以顔子方之某不得不論也<lb/>
　大抵學者貴於知道蘇公早拾蘇張之緒餘晚醉佛<lb/>
　老之糟粕謂之知道可乎古史中論黄帝堯舜禹益<lb/>
　子路管仲曽子子思孟子老聃之屬皆不中理未易<lb/>
　槩舉但其辯足以文之世之學者窮理不深因為所<lb/>
　眩耳某數年前亦嘗惑焉近嵗始覺其繆　問荆公<lb/>
　與坡公之學曰二公之學皆不正但東坡之徳行那<lb/>
<pb n="KR3a0078_WYG_058-46a"/>
　裏得似荆公東坡初年若得用未必其患不甚於荆<lb/>
　公但東坡後來見得荆公狼狽所以都自改了初年<lb/>
　論甚生財後來見青苖之法行得狼狽便不言生財<lb/>
　初年論甚用兵如曰用臣之言雖北取契丹可也後<lb/>
　來見荆公用兵用得狼狽更不復言兵他分明有兩<lb/>
　截底議論<lb/>
　<lb/>
　<lb/>
<pb n="KR3a0078_WYG_058-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　性理大全書卷五十八<lb/>
</p>
<p>
</p>
  </div>
</body>
</text>
</TEI>
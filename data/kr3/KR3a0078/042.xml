<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>性理大全書卷四十二</head> <lb/>
    <p>
<pb n="KR3a0078_WYG_042-1a"/>
欽定四庫全書<lb/>
　性理大全書卷四十二<lb/>
　諸儒四<lb/>
　　吕祖謙<hi>字伯恭號東萊</hi>
朱子曰伯恭説義理大多傷巧未免杜撰　問東萊博<lb/>
　學多識則有之矣守約恐未也曰然　某嘗謂人讀<lb/>
　書寕失之拙不可失之巧寜失之低不可失之髙伯<lb/>
　恭之弊盡在於巧　問東萊之學曰伯恭於史分外<lb/>
<pb n="KR3a0078_WYG_042-1b"/>
　子細於經却不甚理㑹　東萊聰明看文理却不子<lb/>
　細向嘗與較程易到噬嗑卦和而且治一本治作洽<lb/>
　據治字於理為是他硬執要做洽字和已有洽意更<lb/>
　下洽字不得縁他先讀史多所以看麄着眼讀書湏<lb/>
　是以經為本而後讀史　伯恭教人看文字也麄有<lb/>
　以論語是非問者伯恭曰公不㑹看文字管他是與<lb/>
　非做甚但有益於我者切於我者看之足矣且天下<lb/>
　湏有一箇是與不是是處便是理不是處便是咈理<lb/>
<pb n="KR3a0078_WYG_042-2a"/>
　如何不理㑹得東萊文鑑編得泛然亦見得淺<lb/>
　伯恭所編奏議皆優柔和緩者亦未為全是今丘宗<lb/>
　卿作序者是舊所編後修文鑑不止乎此更添入<lb/>
　東萊自不合做這大事記他那時自感疾了一日要<lb/>
　做一年若不死自漢武至五季只千來年他三年自<lb/>
　可了此文字人多云其觧題煞有工夫其實他當初<lb/>
　作題目却煞有工夫只一句要包括一叚意觧題只<lb/>
　見成檢令諸生寫伯恭病後既免人事應接免出做<lb/>
<pb n="KR3a0078_WYG_042-2b"/>
　官若不死大叚做得文字　問伯恭少儀外傳多𤨏<lb/>
　碎處曰人之所見不同某只愛看人之大體大節磊<lb/>
　磊落落處這般𤨏碎便懶看伯恭又愛理㑹這處其<lb/>
　間多引忍恥之説最害義縁他資質弱與此意有合<lb/>
　遂就其中推廣得大想其於忠臣義士死節底事都<lb/>
　不愛他亦有詩説張廵許逺那時不應出來　伯恭<lb/>
　宗太史公之學以為非漢儒所及某嘗痛與之辨子<lb/>
　由古史言馬遷淺陋而不學疎略而輕信此二句最<lb/>
<pb n="KR3a0078_WYG_042-3a"/>
　中馬遷之失伯恭極惡之古史序云古之帝王其必<lb/>
　為善如火之必熱水之必寒其不為不善如騶虞之<lb/>
　不殺竊脂之不糓此語最好某嘗問伯恭此豈馬遷<lb/>
　所能及然子由此語雖好又自有病處如云帝王之<lb/>
　道以無為為宗之類他只説得箇頭勢大下靣工夫<lb/>
　又皆空踈亦猶馬遷禮書云大哉禮樂之道洋洋鼓<lb/>
　舞萬物役使羣動説得頭勢甚大然下靣亦空踈却<lb/>
　引荀子諸説以足之又加諸侯年表盛言形勢之利<lb/>
<pb n="KR3a0078_WYG_042-3b"/>
　有國者不可無末却云形勢雖強要以仁義為本他<lb/>
　上文本意主張形勢而其末却如此説者盖他也知<lb/>
　仁義是箇好底物事不得不説且説教好看如禮書<lb/>
　所云亦此意也伯恭極喜渠此等説以為遷知行夏<lb/>
　之時乘殷之輅服周之冕為得聖人為邦之法非漢<lb/>
　儒所及此亦衆所共知何必馬遷然遷嘗從董仲舒<lb/>
　游史記中有余聞之董生云此等語言亦有所自來<lb/>
　也遷之學也説仁義也説詐力也用權謀也用功利<lb/>
<pb n="KR3a0078_WYG_042-4a"/>
　然其本意却只在於權謀功利孔子説伯夷求仁得<lb/>
　仁又何怨他一傳中首尾皆是怨辭盡説壊了伯夷<lb/>
　子由古史皆删去之盡用孔子之語作傳豈可以子<lb/>
　由為非馬遷為是聖賢以六經垂訓炳若丹青無非<lb/>
　仁義道徳之説今求義理不於六經而反取踈略淺<lb/>
　陋之子長亦惑之甚矣　賛先生像曰以一身而備<lb/>
　四氣之和以一心而㴠千古之秘推其有足以尊主<lb/>
　而庇民出其餘足以範俗而埀世然而狀貎不踰於<lb/>
<pb n="KR3a0078_WYG_042-4b"/>
　中人衣冠不詭於流俗迎之而不見其來随之而莫<lb/>
　覩其躅矧是丹青孰形心曲惟嘗見之者於此而復<lb/>
　見之焉則不但遺編之可續而已<lb/>
西山真氏曰吕成公所傳中原之文獻也其所闡繹河<lb/>
　洛之㣲言也扶持絶學有千載之功教育英材有數<lb/>
　世之澤及慶元初孽臣始竊大柄大愚以一太府丞<lb/>
　抗䟽顯斥其姦孤忠凜然之死不悔迨其晚年義精<lb/>
　仁熟有成公之風焉<lb/>
<pb n="KR3a0078_WYG_042-5a"/>
　　陸九淵<hi>字子靜號象山</hi>
朱子曰陸子静説只是一心一邊属人心一邊属道心<lb/>
　那時尚説得好在　子靜説克己復禮云不是克去<lb/>
　己私利欲之類别自有箇克處又却不肯説破某嘗<lb/>
　代之下語云不過是要言語道斷心行路絶耳因言<lb/>
　此是䧟溺人之深坑學者切不可不戒　問子静不<lb/>
　喜人説性曰怕只是自理㑹不曽分曉怕人問難又<lb/>
　長大了不肯與人商量故一截截斷了然學而不論<lb/>
<pb n="KR3a0078_WYG_042-5b"/>
　性不知所學何事　某向與子靜説話子靜以為意<lb/>
　見某曰邪意見不可有正意見不可無子靜説此是<lb/>
　閑議論某曰閑議論不可議論合議論則不可不議<lb/>
　論又曰大學不曽説無意而説誠意若無意見将何<lb/>
　物去擇乎中庸將何物去察邇言論語無意只是要<lb/>
　無私意若是正意則不可無又曰他之無意見則是<lb/>
　不理㑹理只是胡撞將去若無意見成甚麽人在這<lb/>
　裏　問告子不得於言勿求於心曰子靜不著言語<lb/>
<pb n="KR3a0078_WYG_042-6a"/>
　其學正似告子故常諱這些子又問陸嘗云人不惟<lb/>
　不知孟子髙處也不知告子髙處曰試説看陸只鶻<lb/>
　突説過又曰陸子靜説告子也髙也是他尚不及告<lb/>
　子告子将心硬制得不動陸遇事未必皆能不動<lb/>
　向來見子靜與王順伯論佛云釋氏與吾儒所見亦<lb/>
　同只是義利公私之間不同此説不然如此却是吾<lb/>
　儒與釋氏同一箇道理若是同時何縁得有義利不<lb/>
　同只彼源頭便不同吾儒萬理皆實釋氏萬理皆空<lb/>
<pb n="KR3a0078_WYG_042-6b"/>
　又曰他尋常要説集義所生者其徒包敏道至説成<lb/>
　襲義而取却不説義集而取之他説如何陳正淳曰<lb/>
　他説湏是實得如義集只是强探力取曰謂如人心<lb/>
　知此義理行之得宜固自内發人性質有不同或有<lb/>
　魯鈍一時見未到得别人説出來反之於心見得為<lb/>
　是而行之是亦内也人心所見不同聖人方見得盡<lb/>
　今陸氏只是要自渠心裏見得底方謂之内若别人<lb/>
　説底一句也不是才自别人説出便指為義外如此<lb/>
<pb n="KR3a0078_WYG_042-7a"/>
　乃是告子之説如生而知之與學而知之困而知之<lb/>
　安而行之與利而行之勉強而行之及其知之行之<lb/>
　則一也豈可一一湏待自我心而出方謂之内所以<lb/>
　指文義而求之者皆不為内故自家才見得如此便<lb/>
　一向執著将聖賢言語便亦不信更不去講貫只是<lb/>
　我底是其病痛只在此只是專主生知安行而學知<lb/>
　以下一切皆廢又只管理㑹一貫理㑹一且如一貫<lb/>
　只是萬理一貫無内外本末隱顯精粗皆一以貫之<lb/>
<pb n="KR3a0078_WYG_042-7b"/>
　此政同歸殊塗百慮一致無所不備今却不教人恁<lb/>
　地㑹却只尋箇一不知去那裏討頭處　子靜之學<lb/>
　看他千般萬般病只在不知有氣稟之雜把許多麄<lb/>
　惡底氣都做心之妙理合當恁地自然做將去向在<lb/>
　鉛山得他書云看見佛之所以與儒異者止是他底<lb/>
　全是利吾儒止是全在義某答他云公亦只見得第<lb/>
　二著看他意只説吾儒絶斷得許多利欲便是千了<lb/>
　百當一向任意做出都不妨不知初自受得這氣稟<lb/>
<pb n="KR3a0078_WYG_042-8a"/>
　不好今才任意發出許多不好底也只都做好啇量<lb/>
　了只道這是胷中流出自然天理不知氣有不好底<lb/>
　夾雜在裏一齊衮將去道害事不害事看子靜書只<lb/>
　見他許多麄暴底意思可畏其徒都是這様才説得<lb/>
　㡬句便無大無小無父無兄只我胷中流出底是天<lb/>
　理全不著得些工夫看來這錯處只在不知有氣稟<lb/>
　之性　或説象山説克己復禮不但只是欲克去那<lb/>
　利欲忿懥之私只是有一念要做聖賢便不可曰聖<lb/>
<pb n="KR3a0078_WYG_042-8b"/>
　門何嘗有這般説話人要去學聖賢此是好底念慮<lb/>
　有何不可若以為不得則堯舜之兢兢業業周公之<lb/>
　思兼三王孔子之好古敏求顔子之有為若是孟子<lb/>
　之願學孔子之念皆當克去矣看他意思只是禪誌<lb/>
　公云不起纎毫修學心無相光中常自在他只是要<lb/>
　如此然豈有此理又曰子靜説話常是兩頭明中間<lb/>
　暗或問暗是如何曰是他那不説破處他所以不説<lb/>
　破便是禪家所謂鴛鴦繡出從君看莫把金針度與<lb/>
<pb n="KR3a0078_WYG_042-9a"/>
　人他禪家自愛如此子靜説良知良能四端等處且<lb/>
　成片舉似經語不可謂不是但説人便能如此不假<lb/>
　修為存飬此却不得譬如旅寓之人自家不能送他<lb/>
　回鄉但與説云你自有田有屋大叚快樂何不便回<lb/>
　去那人既無資送如何便回去得又如脾胃傷弱不<lb/>
　能飲食之人却硬将飯将肉塞入他口不問他喫得<lb/>
　與喫不得若是一頓便理㑹得亦豈不好然非生知<lb/>
　安行者豈有此理便是生知安行也湏用學大抵子<lb/>
<pb n="KR3a0078_WYG_042-9b"/>
　思説率性孟子説存心飬性大叚説破夫子更不曽<lb/>
　説只説孝弟忠信篤敬蓋能如此則道理便在其中<lb/>
　矣　子靜云㴠飬是主人翁省察是奴婢陳正已力<lb/>
　排其説曰子靜之説無定常要云今日之説自如此<lb/>
　明日之説自不如此大抵他只要拗才見人説省察<lb/>
　他便反而言之謂湏是㴠養若有人向他説涵養他<lb/>
　又言湏是省察以勝之自渠好為訶佛罵祖之説致<lb/>
　令其門人以夫子之道反害夫子　問象山道當下<lb/>
<pb n="KR3a0078_WYG_042-10a"/>
　便是曰看聖賢教人曽有此等語無聖人教人皆從<lb/>
　平實地上做去所謂克己復禮天下歸仁湏是先克<lb/>
　去己私方得孟子雖云人皆可以為堯舜也湏是服<lb/>
　堯之服誦堯之言行堯之行方得聖人告顔子以克<lb/>
　己復禮告仲弓以出門如見大賔使民如承大祭告<lb/>
　樊遲以居處恭執事敬與人忠告子張以言忠信行<lb/>
　篤敬這箇是説甚底話又平時告弟子也湏道是學<lb/>
　而時習行有餘力則以學文又豈曽説箇當下便是<lb/>
<pb n="KR3a0078_WYG_042-10b"/>
　底語大抵今之為學者有二病一種只當下便是底<lb/>
　一種便是如公平日所習底却是這中間一條路不<lb/>
　曽有人行得而今人既不能知但有聖賢之言可以<lb/>
　引路聖賢之言分分曉曉八字打開無些子回互隱<lb/>
　伏説話　因説子靜云這箇只爭些子才差了便如<lb/>
　此他只是差過去了更有一項却是不及若使過底<lb/>
　拗轉来却好不及底䟎向上去却好只縁他纔髙了<lb/>
　便不肯下纔不及了便不肯向上過底便道只是就<lb/>
<pb n="KR3a0078_WYG_042-11a"/>
　過裏靣求箇中不及底也道只就不及裏靣求箇中<lb/>
　初間只差了些子所謂差之毫釐繆以千里又曰某<lb/>
　看近日學問髙者便説做天地之外去卑者便只管<lb/>
　䧟溺髙者必入於佛老卑者必入於管商定是如此<lb/>
　定是如此　陸氏㑹説其精神亦能感發人一時被<lb/>
　他聳動底亦便清明只是虚更無底簟思而不學則<lb/>
　殆正謂無底簟便危殆也山上有木漸君子以居賢<lb/>
　徳善俗有階梯而進不患不到今其徒徃徃進時甚<lb/>
<pb n="KR3a0078_WYG_042-11b"/>
　鋭然其退亦速纔到退時便如墜千仞之淵　問子<lb/>
　靜君子喻於義口義曰子靜只是拗伊川云惟其深<lb/>
　喻是以篤好子靜必要云好後方喻看來人之於義<lb/>
　利喻而好者多若全不曉又安能好然好之則喻矣<lb/>
　畢竟伊川説占得多<lb/>
　　朱子門人<lb/>
朱子曰蔡神與慱學強記髙簡廓落易象之文地理之<lb/>
　説無所不通季通承父志學行之餘尤邃律歴討論<lb/>
<pb n="KR3a0078_WYG_042-12a"/>
　定著遂成一家之言使千古之誤曠然一新而遡其<lb/>
　源流皆有成法　季通有精詣之識卓絶之才不可<lb/>
　屈之志不可窮之辯　南軒云亡吾道益孤朋友亦<lb/>
　難得十分可指擬者黄直卿明睿端莊造詣純篤斯<lb/>
　道有望於直卿者不輕　輔漢卿身在都城俗學聲<lb/>
　利塲中而能閉門自守味衆人之所不味更㡬勉力<lb/>
　卒究大業　陳安卿論顔子卓爾之説甚善論大本<lb/>
　達道意甚備若得不容己處即自可黙㑹矣　陳才<lb/>
<pb n="KR3a0078_WYG_042-12b"/>
　卿一室蕭然有以自樂令人敬歎日用工夫精進如<lb/>
　此尤為可喜若知此心此理端的在我則參前倚衡<lb/>
　自有不容舍者　徐子融志趣操守非他人所及大<lb/>
　率志氣剛决痛快無支離纒繞之弊余正叔在此無<lb/>
　日不講説終是葛藤不斷也方叔看得道理儘自稳<lb/>
　實　廖徳明學有根據為政能舉先王已墜之典以<lb/>
　活中路無告之人固學道愛人之君子所樂聞而願<lb/>
　為者　方賔王為學之意親切的當而不失其序近<lb/>
<pb n="KR3a0078_WYG_042-13a"/>
　日所見朋友講習未有能及此者　鄭子上説易中<lb/>
　庸甚子細論人心道心之説比舊益精宻矣　晏亞<lb/>
　夫進學意氣頗多激昂而心志未甚凝定於日用之<lb/>
　間益加持敬工夫則見得本來明徳之體用動靜如<lb/>
　一矣<lb/>
勉齋黄氏曰晦翁先生之門從遊者多矣季通之來先<lb/>
　生必留數日徃徃通夕對床不暇寢從先生遊者歸<lb/>
　必過其家聼其言論不忍去去皆充然有所得也其<lb/>
<pb n="KR3a0078_WYG_042-13b"/>
　負英邁之氣藴該洽之學智極乎道徳性命之原行<lb/>
　謹乎家庭唯諾之際於先生之門可謂傑然者矣<lb/>
西山真氏曰季通師事文公文公顧曰季通吾老友也<lb/>
　凡性與天道之妙他弟子不得聞者必以語季通焉<lb/>
　異篇奥傳㣲辭䆳㫖先令討䆒而後折𠂻先生於經<lb/>
　無所不通嘗語三子曰淵汝宜紹吾易學曰沉汝宜<lb/>
　演吾皇極數而春秋則以屬知方焉　仲黙自勝衣<lb/>
　趣拜入則服<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>父教出則從晦庵游晦庵晚年訓傳<lb/>
<pb n="KR3a0078_WYG_042-14a"/>
　諸經略備獨書未及為環眂門下生求可付者遂以<lb/>
　屬仲黙洪範之數學者乆失其傳西山獨心得之然<lb/>
　未及論著亦曰成吾書者沉也<lb/>
雲莊劉氏曰季通天資髙聞道早於書無所不讀於事<lb/>
　無所不講明隂陽消長之運逹古今盛衰之理上稽<lb/>
　天時下考人事皆有明證若禮樂兵制度數皆正其<lb/>
　流而㑹于一方技曲學異端邪説悉㧞其根而辨其<lb/>
　非凡古書竒辭奥㫖人所不能讀者一見即觧文公<lb/>
<pb n="KR3a0078_WYG_042-14b"/>
　甞曰人讀易書難季通讀難書易又曰造化㣲妙惟<lb/>
　深於理者能識之吾與季通言而未甞厭也先生處<lb/>
　家以孝弟忠信儀刑子孫而其教人也以性與天道<lb/>
　為先自本而支自源而流聞者莫不興起甞言文公<lb/>
　教人以訓詁文義為先下學上達固是常序然世衰<lb/>
　道㣲邪説交作學者未知本原未必不惑於異端之<lb/>
　説也故文公晚年接引後學亦無隱焉<lb/>
李士英言行録曰西山從晦翁㳺最乆精識慱聞同輩<lb/>
<pb n="KR3a0078_WYG_042-15a"/>
　皆不能及義理大原固已心通意觧尤長於天文地<lb/>
　理樂律厯數兵陣之説凡古書盤錯肯綮學者讀之<lb/>
　不能以句元定爬梳剖析細入秋毫莫不暢達晦翁<lb/>
　論易推本河圖洛書邵氏皇極經世書先天圖徃徃<lb/>
　多與元定徃復而有發焉　仲黙年僅三十即屏去<lb/>
　舉子業一以聖賢為師平居仰觀俯察黙坐終晷瞭<lb/>
　然有見於天地之心萬物之情反求諸躬衆理具偹<lb/>
　信前聖之言不予欺也　仲黙父師之託凛凛焉常<lb/>
<pb n="KR3a0078_WYG_042-15b"/>
　若有負盖沉潜反復者數十年然後克就其於書也<lb/>
　考序文之誤訂諸儒之説以發明二帝三王羣聖賢<lb/>
　用心洪範洛誥秦誓諸篇徃徃有先儒所未及者其<lb/>
　於洪範數也謂體天地之撰者易之象紀天地之撰<lb/>
　者範之數數始於一竒象成於二偶竒者數之所以<lb/>
　立偶者象之所以在故二四有八八卦之象也三三<lb/>
　而九九疇之數也由是八八而又八之為四千九十<lb/>
　六而𧰼備矣九九而又九之為五百六十一而數周<lb/>
<pb n="KR3a0078_WYG_042-16a"/>
　矣易更四聖而象已著範錫神禹而數不傳後之作<lb/>
　者昧象數之源窒變通之妙或即象而為數或反數<lb/>
　而擬象洞極有書潜虚有圖非無作也牽合傅㑹自<lb/>
　然之數益晦焉嗟夫天地之所以肇人物之所以生<lb/>
　萬事之所以得失莫非數也數之體著於形數之用<lb/>
　妙於理非窮神知化者曷足以語此仲黙於二書闡<lb/>
　發幽㣲至於如此真不媿父師之託哉<lb/>
董氏䚮曰勉齋先生得紫陽之正傳造詣精深而見於<lb/>
<pb n="KR3a0078_WYG_042-16b"/>
　講説者特簡易明白的當痛快讀之使人興起<lb/>
黄氏瑞節曰蔡氏祖子孫三世一轍朱子云蔡神與所<lb/>
　以教其子者不干利禄而開之以聖賢之學其志識<lb/>
　髙逺非人所及<lb/>
　　真徳秀<hi>字景元後更希元號西山</hi>
勉齋黄氏曰西山在朝屢進危言力扶大義公論藉以<lb/>
　開明善類為之踊躍<lb/>
吴郡李氏曰子朱子沉潜乎性命而發越乎詞章先生<lb/>
<pb n="KR3a0078_WYG_042-17a"/>
　心得其傳汪洋乎翰墨沉浸乎仁義所入雖不同其<lb/>
　見於道一也子朱子之道不盡行於時故私淑諸其<lb/>
　徒先生之道方大顯於世盖将公利澤於民物所遭<lb/>
　雖不同其衣被萬世亦一也<lb/>
邵庵虞氏曰先生大學衍義之書本諸聖賢之學以明<lb/>
　帝王之治據已徃之跡以待方來之事慮周乎天下<lb/>
　憂及乎後世君人之軌範盖莫偹於斯焉董仲舒曰<lb/>
　人主而不知春秋前有讒而不知後有賊而不見此<lb/>
<pb n="KR3a0078_WYG_042-17b"/>
　雖未敢上比於春秋然有天下國家者誠反覆於其<lb/>
　言則治亂之别得失之故情偽之變其殆庻㡬無隱<lb/>
　者矣<lb/>
史傳云自韓侂胄立偽學之名以錮善類凡近世大儒<lb/>
　之書皆顯禁以絶之徳秀晚出獨慨然以斯文自任<lb/>
　講習而服行之黨禁既開而正學遂明于天下後世<lb/>
　多其力也<lb/>
　　魏華父<hi>字了翁號鶴山</hi>
<pb n="KR3a0078_WYG_042-18a"/>
邵庵虞氏曰孔子顔子殁其學不傳曽子以其傳授子<lb/>
　思而孔子之精㣲益以明著孟子得以擴而充之後<lb/>
　千五百年以至于宋汝南周氏始有以繼顔子之絶<lb/>
　學傳之程伯淳氏而正叔氏又深有取於曽子之學<lb/>
　以成已而教人而張子厚氏又多得於孟子者也顔<lb/>
　曽之學均出於夫子豈有異哉固其資之所及而用<lb/>
　力有不同焉者爾朱元晦氏論定諸君子之言而集<lb/>
　其成一時小人用事惡其厲已倡邪説以為之禁士<lb/>
<pb n="KR3a0078_WYG_042-18b"/>
　大夫身蹈其禍而學者公自絶以茍全論世道者能<lb/>
　無䀌然于兹乎方是時臨卭魏華父起於白鶴山下<lb/>
　奮然有以倡其説於摧廢之餘極其弊於口耳之末<lb/>
　故其立朝惓惓焉以周程張朱四君子易名為請尊<lb/>
　其統而接其傳非直為之名也又曰魏氏之為學即<lb/>
　物以明義反身以求仁審夫小學文藝之細以推乎<lb/>
　典禮㑹通之大本諸平居屋漏之隐而充極於天地<lb/>
　鬼神之著巖巖然立朝之大節不以夷險而少變而<lb/>
<pb n="KR3a0078_WYG_042-19a"/>
　立言垂世又足以作新乎斯人盖庻㡬乎不悖不惑<lb/>
　者矣若夫聖賢之書實由秦漢以來諸儒誦而傳之<lb/>
　得至于今其師弟子之所授受以顓門相尚雖卒莫<lb/>
　得其要然而古人之遺制前哲之緒言或者存乎其<lb/>
　間盖有不可廢者自濓洛之説行朱氏祖述而發明<lb/>
　之於是學者知趨乎道徳性命之本廓如也而從事<lb/>
　於斯者誦習而成言惟日不足所以博文多識之事<lb/>
　若将略焉則亦有所未盡者矣况乎近世之弊好為<lb/>
<pb n="KR3a0078_WYG_042-19b"/>
　鹵莽其求於此者或未切於身心而攷諸彼者曾弗<lb/>
　及於詳博於是傳注之所存者其舛譌牴牾之相承<lb/>
　既無以明辨其非是而名物度數之幸在者又不察<lb/>
　其本原誠使有為於世何以徵聖人制作之意而為<lb/>
　因革損益之器哉魏氏又有憂於此也故其致知之<lb/>
　日加意於儀禮周官大小戴之記及取九經注䟽正<lb/>
　義之文據事别類而録之謂之九經要義其志将以<lb/>
　見夫道器之不離而有以正其臆説聚訟之惑世此<lb/>
<pb n="KR3a0078_WYG_042-20a"/>
　正張氏以禮為教而程氏所以有徹上徹下之語者<lb/>
　也<lb/>
　　許衡<hi>字平仲號魯齋</hi>
牧庵姚氏曰先生之學一以朱子之言為師窮理以致<lb/>
　其知反躬以踐其實始而行其家中而及之人故于<lb/>
　魏于輝于秦摳衣其門所在林立盛徳之聲昭聞于<lb/>
　時官諸胄學其教也入徳之門始惟由小學而四書<lb/>
　講貫之精而後進于易書詩春秋耳提靣命者莫不<lb/>
<pb n="KR3a0078_WYG_042-20b"/>
　以孝弟忠信為本四方化之雖吏為師刀筆筐篋之<lb/>
　流父以之訓其子兄以之勗其弟者亦惟以是為先<lb/>
　語述作固不及朱子之富而扶植人極開世太平之<lb/>
　功不慚徳焉<lb/>
耶律氏有尚曰雪齋姚樞隠蘓門傳伊洛之學於南士<lb/>
　趙復仁甫先生即詣蘓門訪求之得伊川易傳晦庵<lb/>
　論孟集註大學中庸章句或問小學等書讀之深有<lb/>
　黙契于中遂一一手寫以還聚學者謂之曰昔所授<lb/>
<pb n="KR3a0078_WYG_042-21a"/>
　受殊孟浪也今始聞進學之序若必欲相從當悉棄<lb/>
　前日所學章句之習從事於小學洒掃應對以為進<lb/>
　學之基不然則當求他師衆皆唯遂悉取向來簡帙<lb/>
　焚之使無大小皆自小學入先生亦旦夕精讀不輟<lb/>
　篤志力行以身先之雖隆寒盛暑不廢也　先生自<lb/>
　得伊洛之學冰釋理順羙如芻豢甞謂終夜以思不<lb/>
　知手之舞足之蹈　先生天資𢎞毅卓然有守其恭<lb/>
　儉正直出於天性雖艱危窮阨之際所守益堅而好<lb/>
<pb n="KR3a0078_WYG_042-21b"/>
　學不倦聞一善言見一善行不啻飢渴於名利紛華<lb/>
　畏若探湯誠心自然人皆信之建元以來十被召㫖<lb/>
　未甞不起然卒不肯枉尺直尋而去毎入對則衆皆<lb/>
　注意而聼之衛士或舉手加額曰是欲澤被生民者<lb/>
　也<lb/>
圭齋歐陽氏曰先生自謹獨之功充而至於天徳王道<lb/>
　之藴故告世祖治天下之要惟曰王道及問其功則<lb/>
　曰三年有成是以啟沃之際務以堯舜其君堯舜其<lb/>
<pb n="KR3a0078_WYG_042-22a"/>
　民為己任由其真積力乆至誠交孚言雖剴切終無<lb/>
　以忤至於其身之進退則凛若萬夫之勇何可以利<lb/>
　祿誘而威武屈也晚年義精仁熟躬偹四時道出萬<lb/>
　物之表無事而靜則大空晴雲舒卷自如應物而動<lb/>
　則雷雨滿盈草木甲拆事至而不凝事過而無迹四<lb/>
　方之人聞之而知敬望之而知畏親之而知愛逺之<lb/>
　而知慕求其所以然則惟見其胷中磅礴浩大人欲<lb/>
　淨盡天理流行動靜語黙無徃而非斯道之著形也<lb/>
<pb n="KR3a0078_WYG_042-22b"/>
　又曰先生天資之髙固得不傳之妙於聖賢之遺言<lb/>
　然淳篤似司馬君實剛果似張子厚光霽似周茂叔<lb/>
　英邁似邵堯夫窮理致知擇善固執似程叔子朱元<lb/>
　晦至於體用兼該表裏洞徹超然自得於不動而敬<lb/>
　不言而信之域者又有濓洛數君子所未發者焉宜<lb/>
　夫抗萬鈞之勢而道不危擅四方之名而行無毁<lb/>
邵庵虞氏曰南北未一許文正公先得朱子之書伏讀<lb/>
　而深信之持其説以事世祖而儒者之道不廢許公<lb/>
<pb n="KR3a0078_WYG_042-23a"/>
　實啟之是以世祖以來不愛名爵以起天下之處士<lb/>
　雖所學所造各有以自見其質諸聖賢而不悖俟乎<lb/>
　百世而不惑者論者尚慊然也<lb/>
陳氏剛曰魏國文正公出學者翕然師之其學尊信朱<lb/>
　子而濓洛之道益明使天下之人皆知誦習程朱之<lb/>
　書以至於今者公之力也<lb/>
　　吳澄<hi>字㓜清號草廬</hi>
邵庵虞氏曰孟子歿千五百年而周子出河南兩程夫<lb/>
<pb n="KR3a0078_WYG_042-23b"/>
　子為得其傳時則有若張子精思以致其道其逈出<lb/>
　千古則又有邵子焉邵子之學既無傳而張子之歿<lb/>
　門人徃徃卒業於程氏程門學者篤信師説各有所<lb/>
　奮力以張皇斯道柰何世運衰㣲民生寡佑而亂亾<lb/>
　随之矣悲夫斯道之南豫章延平髙明純㓗又得朱<lb/>
　子而屬之百有餘年間師弟子之言折𠂻無復遺憾<lb/>
　求之書盖所謂集大成者時則有若陸子靜氏超然<lb/>
　有得於孟子先立乎其大者之㫖其於斯文互有發<lb/>
<pb n="KR3a0078_WYG_042-24a"/>
　明學者於焉可以見其全體大用之盛而二家門人<lb/>
　區區異同相勝之淺見盖無足論也先生之生炎運<lb/>
　垂息自其髫齡特異常人得斷簡於衆遺發新知於<lb/>
　卓識盛年英邁自任以天下斯文之重盖不可禦也<lb/>
　摧折窮山壮志莫遂艱難避地垂十數年其所以自<lb/>
　致於聖賢之道者日就月将矣厯觀近代進學之勇<lb/>
　其孰能過之　許文正公為祭酒門人守其法乆之<lb/>
　䆮失其舊先生繼至深閔乎學者之日就荒唐而徒<lb/>
<pb n="KR3a0078_WYG_042-24b"/>
　從事於利誘也思有以作新之於是六舘諸生以次<lb/>
　授業晝退堂後寓舍則執經者随而請問先生懇懇<lb/>
　循循其言明白痛切因其才質之髙下聞見之淺深<lb/>
　而開導誘掖之使其刻意研窮以究乎精㣲之藴反<lb/>
　身克治以踐乎進修之實講論不倦毎至夜分寒暑<lb/>
　不廢於是一時㳺觀之彦雖不列在弟子員者亦皆<lb/>
　有所觀感而興起矣甞與人書曰天生豪傑之士不<lb/>
　數也夫所謂豪傑之士以其知之過人度越一世而<lb/>
<pb n="KR3a0078_WYG_042-25a"/>
　超出等夷也戰國之時孔子徒黨盡矣充塞仁義若<lb/>
　楊墨之徒又㴞㴞也而孟子生乎其時獨願學孔子<lb/>
　而卒得其傳當斯時也曠古一人而已真豪傑之士<lb/>
　哉孟子歿千有餘年溺於俗儒之陋習淫於老佛之<lb/>
　異教無一豪傑之士生於其間至于周程張邵一時<lb/>
　迭出非豪傑其孰能與於斯乎又百年子朱子集數<lb/>
　子之大成則中興之豪傑也以紹朱子之統自任者<lb/>
　果有其人乎<lb/>
<pb n="KR3a0078_WYG_042-25b"/>
揭氏傒斯曰先生磨研六經䟽滌百氏綱明目張如禹<lb/>
　之治水雖未獲任君之政而著書立言師表百世又<lb/>
　豈一才一藝所得並哉其學之源則見于易書春秋<lb/>
　禮記諸纂言其學之叙則見於學基學統諸書而深<lb/>
　造極詣尤莫尚於邵子其所著書及文章皆行于世<lb/>
　公隱居時有草屋數間程文憲公過而署之曰草廬<lb/>
　　元文敏公明善以學自命問易詩書春秋歎曰與<lb/>
　吳先生言如探淵海<lb/>
<pb n="KR3a0078_WYG_042-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0078_WYG_042-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　性理大全書卷四十二<lb/>
</p>
<p>
</p>
  </div>
</body>
</text>
</TEI>
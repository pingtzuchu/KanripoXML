<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>性理大全書卷十二</head> <lb/>
    <p>
<pb n="KR3a0078_WYG_012-1a"/>
欽定四庫全書<lb/>
　性理大全書卷十二<lb/>
　皇極經世書六<lb/>
　　觀物外篇下<lb/>
以物喜物以物悲物此發而中節者也<lb/>
石之花鹽消之類是也水之木珊瑚之類是也<lb/>
水之物無異乎陸之物各有寒熱之性大較則陸為陽<lb/>
中之隂而水為隂中之陽<lb/>
<pb n="KR3a0078_WYG_012-1b"/>
日月星辰共為天水火土石共為地耳目鼻口共為首<lb/>
髓血骨肉共為身此乃五之數<lb/>
火生於無水生於有<lb/>
不我物則能物物<lb/>
辰至日為生日至辰為用盖順為生而逆為用也<lb/>
易有三百八十四爻真天文也<lb/>
鷹鵰之類食生而雞鳬之類不専食生虎豹之類食生<lb/>
而猫犬之類食生又食榖以類推之從可知矣<lb/>
<pb n="KR3a0078_WYG_012-2a"/>
馬牛皆隂類細分之則馬為陽而牛為隂<lb/>
飛之類喜風而敏於飛上走之類喜土而利於走下<lb/>
禽蟲之卵果榖之類也榖之類多子蟲之類亦然<lb/>
蠶之類今嵗蛾而子來嵗則子而蠶菁蕪之類今嵗根<lb/>
而苖來嵗則苖而子<lb/>
天地之氣運北而南則治南而北則亂亂乆則復北而<lb/>
南矣天道人事皆然推之厯代可見消長之理也<lb/>
任我則情情則蔽蔽則昏矣因物則性性則神神則明<lb/>
<pb n="KR3a0078_WYG_012-2b"/>
矣潜天潜地不行而至不為隂陽所攝者神也<lb/>
在水者不瞑在風者暝走之類上睫接下飛之類下睫<lb/>
接上類使之然也<lb/>
在水而鱗鬛飛之類也龜獺之類走之類也<lb/>
夫四象若錯綜而用之日月天之隂陽水火地之隂陽<lb/>
星辰天之剛柔土石地之剛柔<lb/>
天之孽十之一不可違人之孽十之九不可逭<lb/>
陽主舒長隂主惨急日入盈度隂從於陽日入縮度陽<lb/>
<pb n="KR3a0078_WYG_012-3a"/>
從于隂<lb/>
飛之走雞鳬之類是也走之飛龍馬之屬是也<lb/>
先天之學心也後天之學迹也出入有無死生者道也<lb/>
神無所不在所不在至人與他心通者以其本于一也<lb/>
道與一神之強名也以神為神者至言也<lb/>
身地也本乎静所以能動者氣血使之然也<lb/>
天地生萬物聖人生萬民<lb/>
生生長類天地成功别生分類聖人成能<lb/>
<pb n="KR3a0078_WYG_012-3b"/>
神者人之主將寐在脾熟寐在腎將寤在肝<hi>又言在膽</hi>正寤<lb/>
在心<lb/>
以物觀物性也以我觀我情也性公而明情偏而暗<lb/>
陽主闢而出隂主翕而入<lb/>
日在于水則生離則死交與不交之謂也<lb/>
隂對陽為二然陽來則生陽去則死天地萬物生死主<lb/>
于陽則歸之于一也<lb/>
神無方而性有質<lb/>
<pb n="KR3a0078_WYG_012-4a"/>
發于性則見于情發于情則見于色以類而應也<lb/>
天地之大寤在夏人之神則存于心<lb/>
以天地生萬物則以萬物為萬物以道生天地則天地<lb/>
亦萬物也<lb/>
水之族以隂為主陽次之陸之類以陽為主隂次之故<lb/>
水類出水則死風類入水則死然有出入之類者龜蠏<lb/>
鵝鳬之類是也<lb/>
天地之交十之三<lb/>
<pb n="KR3a0078_WYG_012-4b"/>
一變而二二變而四三變而八卦成矣四變而十有六<lb/>
五變而三十有二六變而六十四卦備矣<lb/>
天火無體之火也地火有體之火也<lb/>
人之貴兼乎萬類自重而得其貴所以能用萬類<lb/>
凡人之善惡形于言發于行人始得而知之但萌諸心<lb/>
發于慮鬼神已得而知之矣此君子所以愼獨也<lb/>
氣變而形化<lb/>
人之類備乎萬物之性<lb/>
<pb n="KR3a0078_WYG_012-5a"/>
火無體因物以為體金石之火烈于草木之火者因物<lb/>
而然也<lb/>
氣形盛則魂魄盛氣形衰則魂魄亦從而衰矣魂隨氣<lb/>
而變魄隨形而止故形在則魄存形化則魄散<lb/>
人之神則天地之神人之自欺所以欺天地可不愼哉<lb/>
人之畏鬼亦猶鬼之畏人人積善而陽多鬼益畏之矣<lb/>
積惡而隂多鬼弗畏之矣大人者與鬼神合其吉凶夫<lb/>
何畏之有<lb/>
<pb n="KR3a0078_WYG_012-5b"/>
至理之學非至誠則不至<lb/>
物理之學或有所不通不可以強通強通則有我有我<lb/>
則失理而入於術矣<lb/>
星為日之餘辰為月之餘<lb/>
星之至㣲如塵沙者隕而為堆阜<lb/>
心一而不分則能應萬變此君子所以虚心而不動也<lb/>
藏者天行也府者地行也天地並行則配為八卦<lb/>
聖人利物而無我<lb/>
<pb n="KR3a0078_WYG_012-6a"/>
明則有日月幽則有鬼神<lb/>
易有眞數三而已参天者三三而九两地者倍三而六<lb/>
八卦相錯者相交錯而成六十四也<lb/>
夫易根於乾坤而生于姤復盖剛交柔而為復柔交剛<lb/>
而為姤自兹而無窮矣<lb/>
素問隂符七國時書也<lb/>
夫聖人六經渾然無跡如天道焉故春秋録實事而善<lb/>
惡形于其中矣<lb/>
<pb n="KR3a0078_WYG_012-6b"/>
中庸之法自中者天也自外者人也<lb/>
韻法開閉者律天清濁者吕地<lb/>
韻法先閉後開者春也純開者夏也先開後閉者秋也<lb/>
冬則閉而無聲<lb/>
素問宻語之類於術之理可謂至也<lb/>
顯諸仁藏諸用孟子善藏其用乎<lb/>
寂然不動反本復静坤之時也感而遂通天下之故陽<lb/>
動于中間不容髪復之義也<lb/>
<pb n="KR3a0078_WYG_012-7a"/>
莊荀之徒失之辯<lb/>
東為春聲陽為夏聲此見作韻者亦有所至也衘凡冬<lb/>
聲也<lb/>
不見動而動妄也動于否之時是也見動而動則為無<lb/>
妄然所以有災者陽㣲而無應也有應而動則為益矣<lb/>
精氣為物形也遊魂為變神也又曰精氣為物體也遊<lb/>
魂為變用也<lb/>
君子之學以潤身為本其治人應物皆餘事也<lb/>
<pb n="KR3a0078_WYG_012-7b"/>
剸劇者才力也明辯者智識也寛𢎞者徳噐也三者不<lb/>
可闕一<lb/>
無徳者責人怨人易滿滿則止也<lb/>
龍能大能小然亦有制之者受制於隂陽之氣得時則<lb/>
能變化失時則不能也<lb/>
伯夷義不食周粟至餓且死止得為仁而已<lb/>
三人行亦有師焉至于友一鄉之賢天下之賢以天下<lb/>
為末足又至於上論古人無以加焉<lb/>
<pb n="KR3a0078_WYG_012-8a"/>
義重則内重利重則外重<lb/>
兑説也其他説皆有所害惟朋友講習無説於此故言<lb/>
其極者也<lb/>
能循天理動者造化在我也<lb/>
學不際天人不足以謂之學<lb/>
君子於易玩象玩數玩辭玩意<lb/>
能醫人能醫人之疾不得謂之良醫醫人之所不能醫<lb/>
天下之良醫也能處人所不能處之事則能為人所不<lb/>
<pb n="KR3a0078_WYG_012-8b"/>
能為之事也<lb/>
人患乎自滿滿則止也故禹不自滿假所以為賢雖學亦<lb/>
當常若不足不可臨深以為高也<lb/>
人茍用心必有所得獨有多寡之異智識之有淺深也<lb/>
理窮而後知性性盡而後知命命知而後知至<lb/>
凡處失在得之先則得亦不喜若處得在失之先則失<lb/>
難處矣必至於隕穫<lb/>
人必有徳噐然後喜怒皆不妄為卿相為匹夫以至學<lb/>
<pb n="KR3a0078_WYG_012-9a"/>
問高天下亦若無有也<lb/>
人必内重内重則外輕茍内輕必外重好利好名無所<lb/>
不至<lb/>
得天理者不獨潤身亦能潤心不獨潤心至於性命亦<lb/>
潤天下言讀書者不少能讀書少若得天理理眞樂何<lb/>
書不可讀何堅不可破何理不可精<lb/>
厯不能無差今之學厯者但知厯法不知厯理能布筭<lb/>
者洛下閎也能推步者甘公石公也洛下閎但知厯法<lb/>
<pb n="KR3a0078_WYG_012-9b"/>
楊雄知厯法又知厯理<lb/>
一歲之閠六隂六陽三年三十六日故三年一閠五年<lb/>
六十日故五嵗再潤天時地理人事三者知之不易<lb/>
資性得之天也學問得之人資性由内出者也學問由<lb/>
外入者也自誠明性也自明誠學也顔子不遷怒不貳<lb/>
過遷怒貳過皆情也非性也不至於性命不足以謂之好學<lb/>
伯夷桞下惠得聖人之一端伯夷得聖人之清栁下惠得<lb/>
聖人之和孔子時清時和時行時止故得聖人之時<lb/>
<pb n="KR3a0078_WYG_012-10a"/>
太𤣥九日當两卦餘一卦當四日半<lb/>
楊雄作𤣥可謂見天地之心者也<lb/>
用兵之道必待人民富倉稟實府庫充兵強名正天時<lb/>
順地利得然後可舉<lb/>
易無體也曰既有常典則是有體也恐遂以為有體故<lb/>
曰不可為典要既有典常常也不可為典要變也<lb/>
莊周雄辯數千年一人而已如庖丁解牛曰踟蹰四顧<lb/>
孔子觀吕梁之水曰蹈水之道無私皆至理之言也<lb/>
<pb n="KR3a0078_WYG_012-10b"/>
老子五千言大抵皆明物理<lb/>
今有人登两臺两臺皆等則不見其高一臺高然後知<lb/>
其卑下者也<lb/>
學不至於樂不可謂之學<lb/>
一國一家一身皆同能處一身則能處一家能處一家<lb/>
則能處一國能處一國則能處天下心為身本家為國<lb/>
本國為天下本心能運身茍心所不欲身能行乎<lb/>
人之精神貴藏而用之茍衒於外則鮮有不敗者如利<lb/>
<pb n="KR3a0078_WYG_012-11a"/>
刅物來則剸之若恃刅之利而求割乎物則刅與物皆<lb/>
傷矣言發于真誠則心不勞而逸人久而信之作為任<lb/>
數一時或可以欺人持久必敗<lb/>
人貴有徳小人有才者有之矣故才不可恃徳不可有<lb/>
天地日月悠久而已故人當存乎逺不可見其近<lb/>
君子處畎畆則行畎畝之事居廟堂則行廟堂之事故<lb/>
無入不自得<lb/>
智數或能施于一朝盖有時而窮惟至誠與天地同久<lb/>
<pb n="KR3a0078_WYG_012-11b"/>
天地無則至誠可息茍天地不能無則至誠亦不息也<lb/>
室中造車天下可行軌轍合故也茍順義理合人情日<lb/>
月所照皆可行也<lb/>
中庸非天降地出揆物之理度人之情行其所安是為<lb/>
得矣<lb/>
歛天下之智為智歛天下之善為善則廣矣自用則小<lb/>
漢儒以反經合道為權得一端者也權所以平物之輕<lb/>
重聖人行權酌其輕重而行之合其宜而已故執中無<lb/>
<pb n="KR3a0078_WYG_012-12a"/>
權者猶為偏也王通言春秋王道之權非王通莫能及<lb/>
此故權在一身則有一身之權在一鄉則有一鄉之權<lb/>
以至於天下則有天下之權用雖不同其權一也<lb/>
夫弓固有強弱然一弓二人張之則有力者以為弓弱<lb/>
無力者以為弓強故有力者不以己之力有餘而以為<lb/>
弓弱無力者不以己之力不足而以為弓強何不思之<lb/>
甚也一弓非有強弱也二人之力強弱不同也今有食<lb/>
一抔在前二人大餒而見之若相讓則均得食矣相奪<lb/>
<pb n="KR3a0078_WYG_012-12b"/>
則爭非徒爭之而已或不得其食矣此二者皆人之情<lb/>
也知之者鮮知此則天下之事皆如是也<lb/>
夫易者聖人長君子消小人之具也及其長也闢之於<lb/>
未然及其消也闔之於未然一消一長一闔一闢渾渾<lb/>
然無跡非天下之至神其孰能與於此<lb/>
大過本末弱也必有大徳大位然後可救常分有可過<lb/>
者有不可過者有大徳大位可過者也伊周其人也不<lb/>
可懼也有大徳無大位不可過也孔孟其人也不可悶<lb/>
<pb n="KR3a0078_WYG_012-13a"/>
也其位不勝徳耶大哉位乎待才用之宅也<lb/>
復次剥明治生於亂乎姤次夬明亂生於治乎時哉時<lb/>
哉未有剥而不復未有夬而不姤者防乎其防邦家其<lb/>
長子孫其昌是以聖人貴未然之防是謂易之大綱<lb/>
先天學心法也故圖皆自中起萬化萬事生乎心也<lb/>
先天學主乎誠至誠可以生神明不誠則不可以得道<lb/>
先天圖中環中也<lb/>
事必量力量力故能久<lb/>
<pb n="KR3a0078_WYG_012-13b"/>
所行之路不可不寛寛則少礙<lb/>
知易者不可引用講解是為知易孟子之言未嘗及易<lb/>
其間易道存焉但人見之者鮮耳人能用易是為知易<lb/>
如孟子可謂善用易者也<lb/>
學以人事為大今之經典古之人事也<lb/>
春秋三𫝊之外陸淳啖助可以兼治<lb/>
所謂皇帝王覇者非獨謂三皇五帝三王五覇而已但<lb/>
用無為則皇也用恩信則帝也用公正則王也用智力<lb/>
<pb n="KR3a0078_WYG_012-14a"/>
則覇也覇以下則夷狄夷狄而下是禽獸也<lb/>
季札之才近伯夷<lb/>
叔向子産晏子之才相等埒<lb/>
管仲用智數晩識物理大抵才力過人也<lb/>
五覇者功之首罪之魁也春秋者孔子之刑書也功過<lb/>
不相掩聖人先褒其功後貶其罪故聖人有功亦必録<lb/>
之不可不恕也<lb/>
始作两觀始者貶之也誅其舊無也初獻六羽初者褒<lb/>
<pb n="KR3a0078_WYG_012-14b"/>
之也以其舊僭八佾也<lb/>
某人受春秋於尹師魯師魯受於穆伯長某人後復攻<lb/>
伯長曰春秋無褒皆是貶也田述古曰孫復亦云春秋<lb/>
有貶而無褒曰春秋禮法廢君臣亂其間有能為小善<lb/>
者安得不進之也况五覇實有功於天下且五覇固不<lb/>
及於王不猶愈於夷狄乎安得不與之也治春秋者不<lb/>
辨名實不定五覇之功過則未可言治春秋先定五覇<lb/>
之功過而治春秋則大意立若事事求之則無緒矣<lb/>
<pb n="KR3a0078_WYG_012-15a"/>
凡人為學失於自主張太過<lb/>
平王名雖王實不及一小國之諸侯齊晉雖侯而實僭王<lb/>
此春秋之名實也子貢欲去告朔之餼羊羊名也禮實<lb/>
也名存而實亡猶愈於名實俱亡茍存其名安知後世<lb/>
無王者作是以有所待也<lb/>
秦繆公有功於周能遷善改過為覇者之罪晉文侯世<lb/>
世勤王遷平王於洛次之齊桓公九合諸侯不以兵車<lb/>
又次之楚莊強大又次之宋襄公雖覇而力㣲㑹諸侯<lb/>
<pb n="KR3a0078_WYG_012-15b"/>
而為楚所執不足論也治春秋者不先定四國之功過<lb/>
則事無統理不得聖人之心矣春秋之間有功者未見<lb/>
大於四國者有過者亦未見大於四國者也故四國功<lb/>
之首罪之魁也人言春秋非性命書非也至于書郊牛<lb/>
之口傷改卜牛又死猶三朢此因魯事而貶之也聖人<lb/>
何容心哉無我故也豈非由性命而發言也又曰春秋<lb/>
皆因事而褒貶豈容人特立私意哉人但知春秋聖人<lb/>
之筆削為天下之至公不知聖人之所以為公也如因<lb/>
<pb n="KR3a0078_WYG_012-16a"/>
牛傷則知魯之僭郊因初獻六羽則知舊僭八佾因新<lb/>
作雉門則知舊無雉門皆非聖人有意於其間故曰春<lb/>
秋盡性之書也<lb/>
春秋為君弱臣強而作故謂之名分之書<lb/>
聖人之難在不失仁義忠信而成事業何如則可在於<lb/>
絶四<lb/>
有馬者借人乗之舎己以從人也<lb/>
或問才難何謂也曰臨大事然後見才之難也曰何獨<lb/>
<pb n="KR3a0078_WYG_012-16b"/>
言才曰才者天之良質也學者所以成其才也曰古人<lb/>
有不由學問而能立功業者何必曰學曰周勃霍光能<lb/>
成大事唯其無學故未盡善也人而無學則不能燭理<lb/>
不能燭理則固執而不通人有出人之才必以剛克中<lb/>
剛則足以立事業處患難若用於他反為邪惡故孔子<lb/>
以申棖為焉得剛既有慾心必無剛也<lb/>
君子喻於義賢人也小人喻於利而已義利兼忘者唯<lb/>
聖人能之君子畏義而有所不為小人直不畏耳聖人<lb/>
<pb n="KR3a0078_WYG_012-17a"/>
則動不踰矩何義之畏乎<lb/>
顔子不貳過孔子曰有不善未嘗不知知之未嘗復行<lb/>
是也是一而不再也韓愈以為將發於心而便能絶去<lb/>
是過於顔子也過與是為私意焉能至於道哉或曰與<lb/>
善不亦愈於與惡乎曰聖人則不如是私心過與善惡<lb/>
同矣<lb/>
為學養心患在不由直道去利欲由直道任至誠則無<lb/>
所不通天地之道直而已當以直求之若用智數由逕<lb/>
<pb n="KR3a0078_WYG_012-17b"/>
以求之是屈天理而狥人欲也不易難乎<lb/>
事無巨細皆有天人之理脩身人也遇不遇天也得失<lb/>
不動心所以順天也行險僥倖是逆天也求之者人也<lb/>
得之與否天也得失不動心所以順天也強取必得是<lb/>
逆天理也逆天理者患祸必至<lb/>
魯之两觀郊天大禘皆非禮也諸侯茍有四時之禘以<lb/>
為常祭可也至於五年大禘不可為也<lb/>
仲弓可使南靣可使從政也<lb/>
<pb n="KR3a0078_WYG_012-18a"/>
誰能出不由户户道也未有不由道而能濟者也不由<lb/>
户者開穴隙之類是也<lb/>
多聞擇其善者而從之雖多聞必擇善而從之多見而<lb/>
識之識别也雖多見必有以别之<lb/>
或問顯諸仁藏諸用曰若日月之照臨四時之成嵗是<lb/>
顯諸仁也其度數之然而不知其所以然是藏諸用也<lb/>
洛下閎改顓頊厯為太初厯子雲凖太初而作太𤣥凡<lb/>
八十一卦九分共二卦凡一五隔一四細分之則四分<lb/>
<pb n="KR3a0078_WYG_012-18b"/>
半當一卦氣起於中心故首中卦<lb/>
叅天两地而倚數非天地之正數也倚者擬也擬天地<lb/>
正數而生也<lb/>
元亨利貞變易不常天道之變也吉凶悔吝變易不定<lb/>
人道之應也<lb/>
鬼神者無形而有用其情狀可得而知也於用則可見<lb/>
之矣若人之耳目鼻口手足草木之枝葉華實顔色皆<lb/>
鬼神之所為也福善禍淫主之者誰耶聰明正直有之<lb/>
<pb n="KR3a0078_WYG_012-19a"/>
者誰耶不疾而速不行而至任之者誰耶皆鬼神之情<lb/>
狀也<lb/>
易有意象立意皆所以明象統下三者有言象不擬物<lb/>
而直言以明事有像象擬一物以明意有數象七日八<lb/>
月三年十年之類是也<lb/>
易之數窮天地終始或曰天地亦有終始乎曰既有消<lb/>
長豈無終始天地雖大是亦形噐乃二物也<lb/>
易有内象理致是也有外象指定一物而不變者是也<lb/>
<pb n="KR3a0078_WYG_012-19b"/>
在人則乾道成男坤道成女在物則乾道成陽坤道成<lb/>
隂神無方而易無體滯於一方則不能變化非神也有<lb/>
定體則不能變通非易也易雖有體體者象也假象以<lb/>
見體而本無體也<lb/>
一隂一陽之謂道道無聲無形不可得而見者也故假<lb/>
道路之道而為名人之有行必由乎道一隂一陽天地<lb/>
之道也物由是而生由是而成者也<lb/>
事無大小皆有道在其間能安分則謂之道不能安分<lb/>
<pb n="KR3a0078_WYG_012-20a"/>
謂之非道顯諸仁者天地生萬物之功則人可得而見<lb/>
也所以造萬物則人不可得而見是藏諸用也<lb/>
正音律數行至于七而止者以夏至之日出於寅而入<lb/>
於戌亥子丑三時則日入于地而目無所見此三數不<lb/>
行者所以比於三時也故生物之數亦然非數之不行<lb/>
也有數而不見也<lb/>
月體本黒受日之光而白<lb/>
水在人之身為血土在人之身為肉<lb/>
<pb n="KR3a0078_WYG_012-20b"/>
經綸天地之謂才逺舉必至之謂志並包含容之謂道<lb/>
六虚者六位也虚以待變動之事也<lb/>
有形則有體有性則有情<lb/>
天主用地主體聖人主用百姓主體故日用而不知<lb/>
膽與腎同隂心與脾同陽心主目脾主鼻<lb/>
陽中陽日也陽中隂月也隂中陽星也隂中隂辰也柔<lb/>
中柔水也柔中剛火也剛中柔土也剛中剛石也<lb/>
法始乎伏羲成乎堯革於三王極于五覇絶于秦萬世<lb/>
<pb n="KR3a0078_WYG_012-21a"/>
治亂之迹無以逃此矣<lb/>
日為心月為膽星為脾辰為腎藏也石為肺土為肝火<lb/>
為胃水為膀胱府也<lb/>
易之生數一十二萬九千六百總為四千三百二十世<lb/>
此消長之大數演三十年之辰數即其數也歳三百六<lb/>
十日得四千三百二十辰以三十乗之得其數矣凡甲<lb/>
子甲午為世首此為經世之數始于日甲月子星甲辰<lb/>
子又云此經世日甲之數月子星甲辰子從之也<lb/>
<pb n="KR3a0078_WYG_012-21b"/>
鼻之氣目見之口之言耳聞之以類應也<lb/>
倚蓋之説崐崘四垂而為海推之理則不然夫地直方<lb/>
而静豈得如圓動之天乎<lb/>
海潮者地之喘息也所以應月者從其類也<lb/>
十干天也十二支地也支干配天地之用也<lb/>
動物自首生植物自根生自首生命在首自根生命在<lb/>
根神者易之主也所以無方易者神之用也所以無體<lb/>
循理則為常理之外則為異矣<lb/>
<pb n="KR3a0078_WYG_012-22a"/>
風類水類小大相反<lb/>
震為龍一陽動於二隂之下震也重淵之下有動物者<lb/>
豈非龍乎<lb/>
一十百千萬億為竒天之數二十百二十千二百萬二<lb/>
千億二萬為偶地之數也<lb/>
天之陽在東南日月居之地之隂在西北火石處之<lb/>
火以性為主體次之水以體為主性次之<lb/>
陽性而隂情性神而情鬼<lb/>
<pb n="KR3a0078_WYG_012-22b"/>
起震終艮一節明文王八卦也天地定位一節明伏羲<lb/>
八卦也八卦相錯者明交錯而成六十四也<lb/>
數徃者順若順天而行是左旋也皆已生之卦也故云<lb/>
數徃也知來者逆若逆天而行是䂖行也皆未生之卦<lb/>
也故云知來也夫易之數由逆而成矣此一節直解圖<lb/>
意若逆知四時之謂也<lb/>
堯典朞三百六旬有六日夫日之餘盈也六則月之餘<lb/>
縮也亦六若去日月之餘十二則有三百五十四乃日<lb/>
<pb n="KR3a0078_WYG_012-23a"/>
行之數以十二除之則得二十九日<lb/>
五十分之則為十若三天两之則為六两地又两之則<lb/>
為四此天地分太極之數也天之變六六其六得三十<lb/>
六為乾一爻之數也積六爻之䇿共得二百一十有六<lb/>
為乾之䇿六其四得二十四為坤一爻之䇿積六爻之<lb/>
數共得一百四十有四為坤之䇿積二篇之䇿乃萬有<lb/>
一千五百二十也<lb/>
數問肺主皮毛心脉脾肉肝筋腎骨上而下外而内也<lb/>
<pb n="KR3a0078_WYG_012-23b"/>
心血腎骨交法也交即用也<lb/>
易始于三皇書始于二帝詩始于三王春秋始于五覇<lb/>
乾為天之類本象也為金之類列象也<lb/>
易之首于乾坤中于坎離終于水火之交不交皆至理<lb/>
也天地並行則藏府配四藏天四府地也<lb/>
自乾坤至坎離以天道也自咸恒至既濟未濟以人事<lb/>
也太極一也不動生二二則神也<lb/>
火生濕水生燥<lb/>
<pb n="KR3a0078_WYG_012-24a"/>
神生數數生象象生噐<lb/>
太極不動性也發則神神則數數則象象則噐噐之變<lb/>
復歸於神也<lb/>
復至乾凡百有二十陽姤至坤凡八十陽姤至坤凡百<lb/>
有二十隂復至乾凡八十隂<lb/>
乾竒也陽也健也故天下之健莫如天坤耦也隂也順<lb/>
也故天下之順若如地所以順天也震起也一陽起也<lb/>
起動也故天下之動莫如雷坎䧟也一陽䧟於二隂䧟<lb/>
<pb n="KR3a0078_WYG_012-24b"/>
下也故天下之下莫如水艮止也一陽於是而止也故<lb/>
天下之止莫如山巽入也一隂入二陽之下故天下之入<lb/>
莫如風離麗也一隂離於二陽其卦錯然成文而華麗<lb/>
也天下之麗莫如火故又為附麗之麗兑説也一隂出<lb/>
於外而説於物故天下之説莫如澤<lb/>
火内暗而外明故離陽在外火之用用外也水外暗而<lb/>
内明故坎陽在内水之用用内也<lb/>
人謀人也鬼謀天也天人同謀而皆可則事成而吉也<lb/>
<pb n="KR3a0078_WYG_012-25a"/>
湯放桀武王伐紂而不以為弑者若孟子言男女授受<lb/>
不親禮也嫂溺則援之以手權也故孔子既尊夷齊亦<lb/>
與湯武夷齊仁也湯武義也唯湯武則可非湯武是簒<lb/>
也<lb/>
諸卦不交於乾坤者則生於否㤗否㤗乾坤之交也乾<lb/>
坤起自竒偶竒偶生自太極<lb/>
自㤗至否其間則有蠱矣自否至㤗其間則有隨矣<lb/>
天使我有是之謂命命之在我之謂性性之在物之謂<lb/>
<pb n="KR3a0078_WYG_012-25b"/>
理變從時而便天下之事不失禮之大經變從時而順<lb/>
天下之理不失義之大權者君子之道也<lb/>
朔易以陽氣自北方而生至北方而盡謂變易循環也<lb/>
春陽得權故多旱秋隂得權故多雨<lb/>
元有二有生天地之始太極也有萬物之中各有始者<lb/>
生之本也<lb/>
五星之説自甘公石公始也<lb/>
天地之心者生萬物之本也天地之情者情狀也與鬼<lb/>
<pb n="KR3a0078_WYG_012-26a"/>
神之情狀同<lb/>
天有五辰日月星辰與天而為五地有五行金木水火<lb/>
與土而為五<lb/>
有温泉而無寒火隂能從陽而陽不能從隂也<lb/>
有雷則有電有電則有風<lb/>
木之堅非雷不能震草之柔非露不能潤<lb/>
人智強則物智弱<lb/>
陽數於三百六十上盈隂數於三百六十上縮<lb/>
<pb n="KR3a0078_WYG_012-26b"/>
人為萬物之靈寄類於走走隂也故百有二十<lb/>
雨生於水露生於土雷生於石電生於火電與風同為<lb/>
陽之極故有電必有風<lb/>
莊子與惠子遊於濠梁之上莊子曰鯈魚出遊從容是<lb/>
魚樂也此盡已之性能盡物之性也非魚則然天下之<lb/>
物皆然若莊子者可謂善通物矣<lb/>
莊子著盗跖篇所以明至惡雖至聖亦莫能化盖上智<lb/>
與下愚不移故也<lb/>
<pb n="KR3a0078_WYG_012-27a"/>
魯國之儒一人者謂孔子也<lb/>
老子知易之體者也<lb/>
天下之事始過於重猶卒於輕始過於厚猶卒於薄况<lb/>
始以輕始以薄者乎故鮮失之重多失之輕鮮失之厚多<lb/>
失之薄是以君子不患過乎重常患過乎輕不患過乎<lb/>
厚常患過乎薄也<lb/>
莊子齊物未免乎較量較量則爭爭則不平不平則不<lb/>
和無思無為者神妙致一之地也所謂一以貫之聖人<lb/>
<pb n="KR3a0078_WYG_012-27b"/>
以此洗心退藏於宻<lb/>
當仁不讓於師者進人之道也<lb/>
秦穆公伐鄭敗而有悔過自誓之言此非止覇者之事<lb/>
幾於王道能悔則無過矣此聖人所以録扵書末也<lb/>
劉絢問無為對曰時然後言人不厭其言樂然後笑人<lb/>
不厭其笑義然後取人不厭其取此所謂無為也<lb/>
瞽瞍殺人舜視棄天下猶棄敝屣也竊負而逃遵海濵<lb/>
而處終身訢然樂而忘天下聖人雖天下之大不能易<lb/>
<pb n="KR3a0078_WYG_012-28a"/>
天性之愛<lb/>
文中子曰易樂者必多哀輕施者必好奪或曰天下皆争<lb/>
利棄義吾獨若之何子曰舎其所爭取其所棄不亦君子<lb/>
乎若此之類禮義之言也心迹之判久矣若此之類造<lb/>
化之言也<lb/>
莊子氣濠若吕梁之事言之至者也盗跖言事之無可<lb/>
奈何者雖聖人亦莫如之何漁父言事之不可強者雖<lb/>
聖人亦不可強此言有為無為之理順理則無為強則<lb/>
<pb n="KR3a0078_WYG_012-28b"/>
有為也金須百鍊然後精人亦如此<lb/>
佛氏棄君臣父子夫婦之道豈自然之理哉<lb/>
志於道者統而言之志者潛心之謂也徳者得於己有<lb/>
形故可據徳主於仁故曰依<lb/>
莊子曰庖人雖不治庖尸祝不越樽爼而代之此君子<lb/>
思不出其位素位而行之意也<lb/>
晉狐射姑殺陽處父春秋書晉殺其大夫陽處父上漏<lb/>
言也君不宻則失臣故書國殺<lb/>
<pb n="KR3a0078_WYG_012-29a"/>
人得中和之氣則剛柔均陽多則偏剛隂多則偏柔<lb/>
人之為道當至於鬼神不能窺處是為至矣<lb/>
作易者其知盗乎聖人知天下萬物之理而一以貫之<lb/>
大羹可和𤣥酒可漓則是造化亦可和可漓也<lb/>
有一日之物有一月之物有一時之物有一歳之物有<lb/>
十嵗之物至於百千萬皆有之天地亦物也亦有數焉<lb/>
<hi>雀三年之物馬三十年之物凡飛走之物皆可以數推人百有二十年之物</hi>
太極道之極也太𤣥道之𤣥也太素色之本也太一數<lb/>
<pb n="KR3a0078_WYG_012-29b"/>
之始也太初事之初也其成功則一也<lb/>
易地而處則無我也<lb/>
隂者陽之影鬼者人之影也<lb/>
氣以六變體以四分<lb/>
以尊降卑曰臨以上觀下曰觀<lb/>
毋意毋必毋固毋我合而言之則一分而言之則二合<lb/>
而言之則二分而言之則四始於有意成於有我有意<lb/>
然後有必必生於意有固然後有我我生於固意有心<lb/>
<pb n="KR3a0078_WYG_012-30a"/>
必先期固不化我有已也<lb/>
記問之學未足以為事業<lb/>
智哉留侯善藏其用<lb/>
思慮一萌鬼神得而知之故君子不可不愼獨<lb/>
時然後言言不在我也<lb/>
學在不止故王通云没身而已<lb/>
誠者主性之具無端無方者也<lb/>
　<lb/>
<pb n="KR3a0078_WYG_012-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
性理大全書卷十二<lb/>
</p>
<p>
</p>
  </div>
</body>
</text>
</TEI>
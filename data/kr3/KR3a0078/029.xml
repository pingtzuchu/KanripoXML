<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>性理大全書卷二十九</head> <lb/>
    <p>
<pb n="KR3a0078_WYG_029-1a"/>
欽定四庫全書<lb/>
　性理大全書卷二十九<lb/>
　性理一<lb/>
　　性命<lb/>
程子曰在天曰命在人曰性循性曰道性也命也道也<lb/>
　各有所當　天所賦為命物所受為性　天之付與<lb/>
　之謂命稟之在我之謂性見於事物之謂理理也性<lb/>
　也命也三者未嘗有異窮理則盡性盡性則知天命<lb/>
<pb n="KR3a0078_WYG_029-1b"/>
　矣天命猶天道也以其用而言之則謂之命命者造<lb/>
　化之謂也<lb/>
張子曰天授於人則為命人受於天則為性<lb/>
龜山楊氏曰性天命也命天理也道則性命之理而已<lb/>
　孟子道性善蓋原於此<lb/>
華陽范氏曰性者天所賦於人命者人所受於天<lb/>
朱子曰理者天之體命者理之用性是人之所受情是<lb/>
　性之用　命猶誥勑性猶職事情猶施設心則其人<lb/>
<pb n="KR3a0078_WYG_029-2a"/>
　也　天所賦為命物所受為性賦者命也所賦者氣<lb/>
　也受者性也所受者理也　聖賢説性命皆是就實<lb/>
　事上説如言盡性便是盡得此君臣父子三綱五常<lb/>
　之道而無餘言養性便是養得此道而不害至微之<lb/>
　理至著之事一以貫之略無餘欠非虚語也　問性<lb/>
　命曰氣不可謂之性命但性命因此而立耳故論天<lb/>
　地之性則專指理言論氣質之性則以理與氣雜而<lb/>
　言之非以氣為性命也　問天與命性與理四者之<lb/>
<pb n="KR3a0078_WYG_029-2b"/>
　别天則就其自然者言之命則就其流行而賦於物<lb/>
　者言之性則就其全體而萬物所得以為生者言之<lb/>
　理則就其事事物物各有其則者言之到得合而言<lb/>
　之則天即理也命即性也性即理也是如此否曰然<lb/>
　　問看道理湏尋根原來處只是就性上看否曰如<lb/>
　何曰天命之性萬理完具總其大目則仁義禮智其<lb/>
　中遂分别成許多萬善大綱只如此然就其中湏件<lb/>
　件要徹曰固是如此又湏看性所因是如何曰當初<lb/>
<pb n="KR3a0078_WYG_029-3a"/>
　天地間元有這箇渾然道理人生稟得便是性曰性<lb/>
　只是理萬理之總名此理亦只是天地間公共之理<lb/>
　稟得來便為我所有天之所命如朝廷指揮差除人<lb/>
　去做官性如官職官便有職事<lb/>
北溪陳氏曰性即理也何以不謂之理而謂之性蓋理<lb/>
　是汎言天地間人物公共之理性是在我之理只這<lb/>
　道理受於天而為我所有故謂之性性字從生從心<lb/>
　是人生來具是理於心方名之曰性其大目只是仁<lb/>
<pb n="KR3a0078_WYG_029-3b"/>
　義禮智四者而已得天命之元在我謂之仁得天命<lb/>
　之亨在我謂之禮得天命之利在我謂之義得天命<lb/>
　之貞在我謂之智性與命本非二物在天謂之命在<lb/>
　人謂之性故程子曰天所賦為命人所受為性文公<lb/>
　曰元亨利貞天道之常仁義禮智人性之綱　命一<lb/>
　字有二義有以理言者有以氣言者其實理不外乎<lb/>
　氣蓋二氣流行萬古生生不息不成只是箇空氣必<lb/>
　有主宰之者曰理是也理在其中為之樞紐故大化<lb/>
<pb n="KR3a0078_WYG_029-4a"/>
　流行生生未甞止息所謂以理言者非有離乎氣只<lb/>
　是就氣上指出箇理不雜乎氣而為言耳如天命之<lb/>
　謂性五十知天命窮理盡性至於命此等命字皆是<lb/>
　專指理而言天命即天道之流行而賦予於物者就<lb/>
　元亨利貞之理而言則謂之天道即此道之流行賦<lb/>
　予於物者而言則謂之天命如就氣説却亦有兩般<lb/>
　一般説貧冨貴賤夀夭禍福如所謂死生有命與莫<lb/>
　非命也之命是乃就受氣之短長厚薄不齊上論是<lb/>
<pb n="KR3a0078_WYG_029-4b"/>
　命分之命又一般如孟子所謂仁之於父子義之於<lb/>
　君臣命也之命是又就禀氣之清濁不齊上論是説<lb/>
　人之智愚賢否若就造化上論則天命之大目只是<lb/>
　元亨利貞此四者就氣上論也得就理上論也得就<lb/>
　氣上論則物之初生處為元於時為春物之發達處<lb/>
　為亨於時為夏物之成遂處為利於時為秋物之斂<lb/>
　藏處為貞於時為冬貞者正而固也自其生意之已<lb/>
　定者而言故謂之正自其斂藏者而言故謂之固就<lb/>
<pb n="KR3a0078_WYG_029-5a"/>
　理上論則元者生理之始亨者生理之通利者生理<lb/>
　之遂貞者生理之固　命猶令也天無言做如何命<lb/>
　只是大化流行氣到這物便生這物氣到那物又生<lb/>
　那物便是分付命令他一般<lb/>
魯齋許氏曰凡言性者便有命凡言命者便有性<lb/>
臨川吳氏曰夫善者天之道也人之徳也天之道孰為<lb/>
　善元亨利貞流行四時而謂之命者也人之徳孰為<lb/>
　善仁義禮智備具一心而謂之性者也是善也天所<lb/>
<pb n="KR3a0078_WYG_029-5b"/>
　付於人人所受於天也天之付於人者公而無私人<lb/>
　之受於天也同而不異雖或氣質之不齊而其善則<lb/>
　一也不必皆自誠而明之聖也不必皆自明而誠之<lb/>
　賢也夫所生之民無不有是則人所秉之彞無不好<lb/>
　是徳也人之善也猶水之下人之樂於為善猶水之<lb/>
　樂於就下也無他順其自然而已矣<lb/>
　　性<lb/>
程子曰民受天地之中以生天命之謂性也孟子言性<lb/>
<pb n="KR3a0078_WYG_029-6a"/>
　之善是性之本孔子言性相近謂其禀受處不相逺<lb/>
　也人性皆善所以善者於四端之情可見　人之性<lb/>
　果惡耶則聖人何為能反其性以至於斯也　稱性<lb/>
　之善謂之道道與性一也以性之善如此故謂之性<lb/>
　善性之本謂之命性之自然者謂之天自性之有形<lb/>
　者謂之心自性之有動者謂之情凡此數者皆一也<lb/>
　聖人因事以制名故不同若此而後之學者隨文析<lb/>
　義求竒異之説而去聖人之意逺矣　自性而行皆<lb/>
<pb n="KR3a0078_WYG_029-6b"/>
　善也聖人因其善也則為仁義禮智信以名之以其<lb/>
　施之不同也故為五者以别之合而言之皆道别而<lb/>
　言之亦皆道也舎此而行是悖其性也是悖其道也<lb/>
　而世人皆言性也道也與五者異其亦弗學歟其亦<lb/>
　未體其性也歟其亦不知道之所存歟　或曰某欲<lb/>
　以金作器比性成形曰金可以比氣不可以比性<lb/>
邵子曰性者道之形體也道妙而無形性則仁義禮智<lb/>
　具而體著矣<lb/>
<pb n="KR3a0078_WYG_029-7a"/>
延平李氏曰動靜真偽善惡皆對而言之是世之所謂<lb/>
　動靜真偽善惡非性之所謂動靜真偽善惡也惟求<lb/>
　靜於未始有動之先而性之靜可見矣求真於未始<lb/>
　有偽之先而性之真可見矣求善於未始有惡之先<lb/>
　而性之善可見矣　天下之理無異道也天下之人<lb/>
　無異性也性惟不可見孟子始以善形之惟能自性<lb/>
　而觀則其致可求茍自善而觀則理一而見二<lb/>
朱子性圖<lb/>
<pb n="KR3a0078_WYG_029-7b"/>
　<lb/>
　<lb/>
朱子曰性即理也在心喚做性在事喚做理　生之理<lb/>
　謂性　性則純是善底　性是天生成許多道理散<lb/>
　在處為性　性是實理仁義禮智皆具　性天理也<lb/>
　理之所具便是天徳在人識而體之爾　問性固是<lb/>
　理然性之得名是就人生稟得言之否曰繼之者善<lb/>
　成之者性這箇理在天地間時只是善無有不善者<lb/>
<pb n="KR3a0078_WYG_029-8a"/>
　生物得來方始名曰性只是這理　問先生謂性是<lb/>
　未發善是已發何也曰纔成箇人影子許多道理便<lb/>
　都在那人上其惻隠便是仁之善羞惡便是義之善<lb/>
　到動極復靜處依舊只是理曰這善也是性中道理<lb/>
　到此方見否曰這湏就那地頭看繼之者善也成之<lb/>
　者性也在天地言則善在先性在後是發出來方生<lb/>
　人物發出來是善生人物便成箇性在人言則性在<lb/>
　先善在後或舉孟子道性善曰此則性字重善字輕<lb/>
<pb n="KR3a0078_WYG_029-8b"/>
　非對言也　問性既無形復言以理理又不可見曰<lb/>
　父子有父子之理君臣有君臣之理　世間只是這<lb/>
　箇道理譬如晝日當空一念之間合著這道理則皎<lb/>
　然明白更無纎毫窒礙故曰天命之謂性不只是這<lb/>
　處有處處皆有只是尋時先從自家身上尋起所以<lb/>
　説性者道之形體也此一句最好蓋是天下道理尋<lb/>
　討將去那裏不可體騐只是就自家身上體騐一性<lb/>
　之内便是道之全體千人萬人一切萬物無不是這<lb/>
<pb n="KR3a0078_WYG_029-9a"/>
　道理不特自家有他也有不特甲有乙也有天下事<lb/>
　都恁地　性者道之形體心者性之郛郭康節這數<lb/>
　句極好蓋道即理也如父子有親君臣有義是也然<lb/>
　非性何以見理之所在故曰性者道之形體仁義禮<lb/>
　智性也理也而具此性者心也故曰心者性之郛郭<lb/>
　　問性者道之形體曰性者人所禀受之實道者事<lb/>
　物當然之理也事物之理固具於性但以道言則冲<lb/>
　漠散殊而莫見其實惟求之於性然後見其所以為<lb/>
<pb n="KR3a0078_WYG_029-9b"/>
　道之實初不外乎此也中庸所謂率性之謂道亦以<lb/>
　此而言耳　因言性如何是道之形體陳淳曰道是<lb/>
　性中之理曰道是泛言性是就自家身上説道在事<lb/>
　物之間如何見得只就這裏騐之<hi>一作反身而求</hi>性之所有<lb/>
　則道之所在也道是在物之理性是在己之理然物<lb/>
　之理都在我此理之中道之骨子便是性劉砥問性<lb/>
　物我皆有恐不可分在己在物否曰道雖無所不在<lb/>
　湏是就己驗之而後見如父子有親君臣有義若不<lb/>
<pb n="KR3a0078_WYG_029-10a"/>
　就已驗之如何知得是本有天叙有典典是天底自<lb/>
　我驗之方知得五典五惇天秩有禮禮是天底自我<lb/>
　騐之方知得五禮有庸陳淳問心是郛郭便包了性<lb/>
　否曰是也如横渠心統性情一句乃不易之論孟子<lb/>
　説心許多皆未有似此語端的子細看便見其他諸<lb/>
　子等書皆無依稀似此　問所謂道之形體如何曰<lb/>
　諸先生説這道理却不似邵子説得最著實這箇道<lb/>
　理纔説出只是虚空更無形影惟是説性者道之形<lb/>
<pb n="KR3a0078_WYG_029-10b"/>
　體却見得實有不湏談空説逺只反諸吾身求之是<lb/>
　實有這箇道理還是無這箇道理故甞曰欲知此道<lb/>
　之實有者當求之吾性分之内邵子忽地自説出幾<lb/>
　句最説得好又曰天之付與其理本不可見其總要<lb/>
　却在此蓋人得之於天地元無欠闕只是其理却無<lb/>
　形象不於性上體認如何知得程子謂其體謂之道<lb/>
　其用謂之神而其理屬之人則謂之性其體屬之人<lb/>
　則謂之心其用屬之人則謂之情又曰道是發用處<lb/>
<pb n="KR3a0078_WYG_029-11a"/>
　見於行者方謂之道性是那道骨子性是體道是用<lb/>
　如云率性之謂道亦此意　答張敬夫曰性不可以<lb/>
　善惡名蓋善者無惡之名夫其所以有好有惡者特<lb/>
　以好善而惡惡耳初安有不善哉然則名之以善又<lb/>
　何不可之有　答胡廣仲曰天命之性只以仁義禮<lb/>
　智四字言之最為端的率性之道便是率此之性無<lb/>
　非是道亦離此四字不得如程子所謂仁性也孝弟<lb/>
　是用也性中只有仁義禮智而已曷甞有孝弟來此<lb/>
<pb n="KR3a0078_WYG_029-11b"/>
　語亦可見矣蓋父子之親兄弟之受固性之所有然<lb/>
　在性中只謂之仁而不謂之父子兄弟之道也君臣<lb/>
　之分朋友之交亦性之所有然在性中只謂之義而<lb/>
　不謂之君臣朋友之道也推此言之曰禮曰智無不<lb/>
　然者又曰伊川云天地儲精得五行之秀者為人其<lb/>
　本也真而靜其未發也五性具焉曰仁義禮智信形<lb/>
　既生矣外物觸其形而動於中矣其中動而七情出<lb/>
　焉曰喜恕哀樂愛惡欲情既熾而益蕩其性鑿矣詳<lb/>
<pb n="KR3a0078_WYG_029-12a"/>
　味此數語與樂説之説指意不殊所謂靜者亦指未<lb/>
　感時言耳當此之時心之所存渾是天理未有人欲<lb/>
　之偽故曰天之性及其感物而動則是非真妄自此<lb/>
　分矣然非性則亦無自而發故曰性之欲動字與中<lb/>
　庸發字無異而其是非真妄特決於有節與無節中<lb/>
　節與不中節之間耳來教所謂正要此處識得真妄<lb/>
　是也至謂靜字所以形容天性之妙不可以動靜真<lb/>
　妄言却有疑焉蓋性無不該動靜之理具焉若專以<lb/>
<pb n="KR3a0078_WYG_029-12b"/>
　靜字形容則反偏却性字矣既以靜為天性只謂未<lb/>
　感物之前私欲未萌渾是天理耳不必以靜字為性<lb/>
　之妙也真妄又與動靜不同性之為性天下莫不具<lb/>
　焉但無妄耳今乃欲并與其真而無之此韓公道無<lb/>
　真假之言所以見譏於明道也伊川所謂其本真而<lb/>
　靜者真靜兩字亦自不同蓋真則指本體而言靜但<lb/>
　言其初未感乎物明道云人生而靜之上不容説纔<lb/>
　説性時便已不是性矣蓋人生而靜只是靜之未發<lb/>
<pb n="KR3a0078_WYG_029-13a"/>
　但於此可見天性之全非真以靜狀性也書藁後復<lb/>
　補其意曰如廣仲之言既以靜為天地之妙又論性<lb/>
　不可以真妄動靜言是知言所謂歎羙之善而不與<lb/>
　惡對者云爾應之宜曰善惡也真妄也動靜也一先<lb/>
　一後一彼一此皆以對待而得名者也不與惡對則<lb/>
　不名為善不與動對則不名為靜矣既非妄又非真<lb/>
　則亦無物之可指矣今不知性之善而未始有惡也<lb/>
　真而未始有妄也主乎靜而涵乎動也顧曰善惡真<lb/>
<pb n="KR3a0078_WYG_029-13b"/>
　妄動靜凡有對待皆可以言性而對待之外别有無<lb/>
　對之善與靜焉然後可以形容天性之妙不亦異乎<lb/>
　當時酬對既不出此而他所自言亦多曠闕如論性<lb/>
　無不該不可專以靜言此固是也然其説當云性之<lb/>
　分雖屬乎靜而其蘊則該動靜而不偏故樂記以靜<lb/>
　言性則可如廣仲遂以靜字形容天性之妙則不可<lb/>
　如此則語意圓矣如論程子真靜之説以真為本體<lb/>
　靜為未感此亦是也然當云下文所謂未發即靜之<lb/>
<pb n="KR3a0078_WYG_029-14a"/>
　謂也所謂五性即真之謂也然則仁義禮智信云者<lb/>
　乃所謂未發之蘊而性之真也歟如此則文義備矣<lb/>
　　人生而靜天之性者言人生之初未有感時便是<lb/>
　渾然天理也感物而動性之欲者言及其有感便是<lb/>
　此理之發也　人生而靜天之性未甞不善感物而<lb/>
　動性之欲此亦未是不善至於物至知知然後好惡<lb/>
　形焉好惡無節於内知誘於外不能反躬天理滅矣<lb/>
　方是惡故聖賢説得惡字煞遲　答林擇之曰靜字<lb/>
<pb n="KR3a0078_WYG_029-14b"/>
　乃指未感本然言蓋人生之初未感於物一性之真<lb/>
　湛然而已豈非當體本然未甞不靜乎惟感於物是<lb/>
　以有動然所感既息則未有不復其常者故甞以為<lb/>
　靜者性之真也　諸儒論性不同非是於善惡上不<lb/>
　明乃性字安頓不著　聖人只是識得性百家紛紛<lb/>
　只是不識性字揚子鶻鶻突突荀子又所謂隔靴爬<lb/>
　痒　韓子説所以為性者五而今之言性者皆雜佛<lb/>
　老而言之所以不能不異在諸子中最為近理蓋如<lb/>
<pb n="KR3a0078_WYG_029-15a"/>
　吾儒之言則性之本體便只是仁義禮智之實如老<lb/>
　佛之言則先有箇虚空底性後方旋生此四者出來<lb/>
　不然亦説性是一箇虚空底物裏面包得四者今人<lb/>
　却為不曾曉得自家道理只見得他説得熟故如此<lb/>
　不能無疑又纔見説四者為性之體便疑實有此四<lb/>
　塊之物磊塊其間皆是錯看了也湏知性之為體不<lb/>
　離此四者而四者又非有形象方所可撮可摩也但<lb/>
　於渾然一理之中識得箇意思情狀似有界限而實<lb/>
<pb n="KR3a0078_WYG_029-15b"/>
　亦非有墻壁遮欄分别處也然此處極難言故孟子<lb/>
　亦只於發處言之如言四端又言乃若其情則可以<lb/>
　為善之類是於發處教人識取不是本體中元來有<lb/>
　此如何用處發得此物出來但本體無著摸處故只<lb/>
　可於用處看便省力耳<lb/>
南軒張氏答胡伯逄曰性善之説詳程子之言謂人生<lb/>
　而靜以上更不容説才説性時便已不是性繼之曰<lb/>
　凡人説性只是説繼之者善也孟子言人性善是也<lb/>
<pb n="KR3a0078_WYG_029-16a"/>
　但請詳味此語意自可見大抵性固難言而惟善可<lb/>
　得而名之此孟子之言所以為有根底也但所謂善<lb/>
　者要人能明之耳若曰難言而遂不可言曰不容説<lb/>
　而遂不可説却恐渺茫而無所止也<lb/>
東萊吕氏曰惟皇上帝降衷于下民天命之謂性也若<lb/>
　有恒性率性之謂道也<lb/>
或問性中具仁義禮智道徳如何潛室陳氏曰行是四<lb/>
　者即為道得是四者即為徳<lb/>
<pb n="KR3a0078_WYG_029-16b"/>
北溪陳氏曰孟子道性善從何而來孔子繫辭曰一隂<lb/>
　一陽之謂道繼之者善也成之者性也所以一隂一<lb/>
　陽之理者為道此是統説箇太極之本體繼此者為<lb/>
　善乃是就其間説造化流行生育賦予更無别物只<lb/>
　是箇善而已此是太極之動而陽時所謂善者以實<lb/>
　理言即道之方行者也到成此者為性是説人物受<lb/>
　得此善底道理去各成箇性耳是太極之靜而隂時<lb/>
　此性字與善字相對是即所謂善而理之已定者也<lb/>
<pb n="KR3a0078_WYG_029-17a"/>
　繼成字與隂陽字相應是指氣而言性善字與道字<lb/>
　相應是指理而言此夫子所謂善是就人物未生之<lb/>
　前造化原頭處説善乃重字為實物若孟子所謂性<lb/>
　善則是就成之者性處説是人生以後事善乃輕字<lb/>
　言此性之純粹至善耳其實由造化原頭處有是繼<lb/>
　之者善然後成之者性時方能如是之善則孟子之<lb/>
　所謂善實淵源於夫子所謂善者而來而非有二本<lb/>
　也易三言周子通書及程子説已明備矣至明道又<lb/>
<pb n="KR3a0078_WYG_029-17b"/>
　謂孟子所謂性善者只是説繼之者善也此又是借<lb/>
　易語移就人分上説是指四端之發處言之而非易<lb/>
　之本㫖也<lb/>
西山真氏曰仁義禮智信之性古人謂之五常君臣父<lb/>
　子夫婦昆弟朋友之道古人亦謂之五常以性之體<lb/>
　而言則曰仁義禮智信以性之用而言則曰君臣之<lb/>
　義父子之仁夫婦之别長㓜之序朋友之信其實則<lb/>
　一而已天下豈有性外之理哉<lb/>
<pb n="KR3a0078_WYG_029-18a"/>
　　人物之性<lb/>
程子曰天降之謂性率性之謂道者天降是於下萬物<lb/>
　流形各正性命是所謂性也各正性命而不失是所<lb/>
　謂道也此亦通人物而言循性者馬則為馬之性又<lb/>
　不做牛底性牛則為牛之性又不為馬底性此所謂<lb/>
　率性也人在天地之間與萬物同流天幾時分别出<lb/>
　是人是物　無妄天性也萬物各得其性一毫不加<lb/>
　損矣　禽獸與人絶相似只是不能推然禽獸之性<lb/>
<pb n="KR3a0078_WYG_029-18b"/>
　却自然不待學不待教如營巢養子之類是也人雖<lb/>
　是靈却斲喪處極多只有一件嬰兒飲乳是自然非<lb/>
　學也其他皆誘之也　孟子言性當隨文看不以告<lb/>
　子生之謂性為不然者此亦性也被命受生之後謂<lb/>
　之性爾故不同繼之以犬之性猶牛之性牛之性猶<lb/>
　人之性歟然不害為一若乃孟子之言善者乃極本<lb/>
　窮源之性　鉛鐡性殊㸃化為金則不辨鉛鐡之性<lb/>
　　人之於性猶器之受光於日日本不動之物<lb/>
<pb n="KR3a0078_WYG_029-19a"/>
張子曰天下凡謂之性者如言金性剛火性熱牛之性<lb/>
　馬之性也莫非固有　凡物莫不有是性由通蔽開<lb/>
　塞所以有人物之别由蔽有厚薄故有智愚之别塞<lb/>
　者牢不可開厚者可以開而開之也難薄者開之也<lb/>
　易開則逹于天道與聖人一<lb/>
藍田吕氏曰人受天地之中其生也具有天地之徳柔<lb/>
　强昏明之質雖異其心之所然者皆同特蔽有淺深<lb/>
　故别而為昏明禀有多寡故分而為强柔至於理之<lb/>
<pb n="KR3a0078_WYG_029-19b"/>
　所同然雖聖愚有所不異盡己之性則天下之性皆<lb/>
　然故能盡人之性蔽有淺深故為昏明蔽有開塞故<lb/>
　為人物禀有多寡故為强柔禀有偏正故為人物故<lb/>
　物之性與人異者幾希惟塞而不開故知不若人之<lb/>
　明偏而不正故才不若人之羙然人有近物之性者<lb/>
　物有近人之性者亦繫乎此於人之性開塞偏正無<lb/>
　所不盡則物之性未有不能盡也己也人也物也莫<lb/>
　不盡其性則天地之化成矣<lb/>
<pb n="KR3a0078_WYG_029-20a"/>
河東侯氏曰萬物資始於天天所賦與者為命命天之<lb/>
　所命也物受命於天者為性性物之自有也草木之<lb/>
　不齊飛走之異禀然而動者動植者植天機自完豈<lb/>
　非性乎馬之性健而健牛之性順而順犬吠盜雞司<lb/>
　晨不待教而知之豈非率性乎<lb/>
朱子曰天之生物也一物與一無妄　天下無無性之<lb/>
　物蓋有此物則有此性無此物則無此性　問性具<lb/>
　仁義禮智曰此猶是説成之者性上面更有一隂一<lb/>
<pb n="KR3a0078_WYG_029-20b"/>
　陽繼之者善只一隂一陽之道未知做人做物已具<lb/>
　是四者雖尋常昆蟲之類皆有之只偏而不全濁氣<lb/>
　間隔　人物之生其賦形偏正固自合下不同然隨<lb/>
　其偏正之中又自有清濁昏明之異　性者物之所<lb/>
　受言物生則有性而各具是道也　物物運動蠢然<lb/>
　若與人無異而人之仁義禮智之粹然者物則無也<lb/>
　<hi>當時所記改人之之字為性字姑兩存之</hi>　問人物之性一源何以有異<lb/>
　曰人之性論明暗物之性只是偏塞暗者可使之明<lb/>
<pb n="KR3a0078_WYG_029-21a"/>
　也偏塞者不可使之通也横渠言凡物莫不有是性<lb/>
　由通蔽開塞所以有人物之别而卒謂塞者牢不可<lb/>
　開厚者可以開而開之也難薄者開之也易是也又<lb/>
　問人之習為不善其溺已深者終不可復反矣曰勢<lb/>
　極重者不可反亦在乎識之淺深與其用力之多寡<lb/>
　耳　論萬物之一原則理同而氣異觀萬物之異體<lb/>
　則氣猶相近而理絶不同或問理同而氣異此一句<lb/>
　是説方付與萬物之初以其天命流行只是一般故<lb/>
<pb n="KR3a0078_WYG_029-21b"/>
　理同以其二五之氣有清濁純駁故氣異下句是就<lb/>
　萬物已得之後説以其雖有清濁之不同而同此二<lb/>
　五之氣故氣相近以其昏明開塞之甚逺故理絶不<lb/>
　同中庸是論其方付之初集註是看其已得之後曰<lb/>
　氣相近如知寒煖識飢飽好生惡死趨利避害人與<lb/>
　物都一般理不同如蜂蟻之君臣只是他義上有一<lb/>
　㸃子明虎狼之父子只是他仁上有一㸃子明其他<lb/>
　更推不去恰似鏡子其他處都暗了中間只有一兩<lb/>
<pb n="KR3a0078_WYG_029-22a"/>
　㸃子光大凡物事禀得一邊重便占了其他底如慈<lb/>
　愛底人少斷制斷制之人多殘忍蓋仁多便遮了義<lb/>
　義多便遮了那仁問所以婦人臨事多怕亦是氣偏<lb/>
　了曰婦人之仁只流從愛上去　問人物皆禀天地<lb/>
　之理以為性皆受天地之氣以為形若人品之不同<lb/>
　固是氣有昏明厚薄之異若在物言之不知是所禀<lb/>
　之理便有不全耶亦是縁氣禀之昏蔽故如此耶曰<lb/>
　惟其所受之氣只有許多故其理亦只有許多如犬<lb/>
<pb n="KR3a0078_WYG_029-22b"/>
　馬他這形氣如此故只㑹得如此事又問物物具一<lb/>
　太極則是理無不全也曰謂之全亦可謂之偏亦可<lb/>
　以理言之則無不全以氣言之<hi>一作以不能推言之</hi>則不能無<lb/>
　偏故吕與叔謂物之性有近人之性者<hi>如猫相乳之類</hi>人之<lb/>
　性有近物之性者<hi>如世上昏愚人</hi>　問性為萬物之一源曰<lb/>
　所謂性者人物之所同得非惟已有是而人亦有是<lb/>
　非惟人有是而物亦有是　問吕與叔云性一也流<lb/>
　形之分有剛柔昏明者非性也有三人焉皆一目而<lb/>
<pb n="KR3a0078_WYG_029-23a"/>
　别乎色一居乎密室一居乎帷箔之下一居乎廣廷<lb/>
　之中三人所見昏明各異豈目不同乎隨其所居蔽<lb/>
　有厚薄爾竊謂此言分别得性氣甚明若移此語以<lb/>
　喻人物之性亦好頃甞以日為喻以為大明當天萬<lb/>
　物咸覩亦此日耳蔀屋之下容光必照亦此日耳日<lb/>
　之全體未甞有小大只為隨其所居而小大不同耳<lb/>
　不知亦可如此喻人物之性否曰亦善　問氣質有<lb/>
　昏濁不同則天命之性有偏全否曰非有偏全謂如<lb/>
<pb n="KR3a0078_WYG_029-23b"/>
　日月之光若在露地則盡見之若在蔀屋之下有所<lb/>
　蔽塞有見有不見昏濁者是氣昏濁了故自蔽塞如<lb/>
　在蔀屋之下然在人則蔽塞有可通之理至於禽獸<lb/>
　亦是此性只被他形體所拘生得蔽隔之甚無可通<lb/>
　處至於虎狼之仁豺獺之祭蜂蟻之義却只通這些<lb/>
　子譬如一隙之光至於獼猴形狀類人便最靈於他<lb/>
　物只不㑹説話而已到得夷狄便在人與禽獸之間<lb/>
　所以終難改　性如日光人物所受之不同如隙竅<lb/>
<pb n="KR3a0078_WYG_029-24a"/>
　之受光有大小也人物被形質局定了也是難得開<lb/>
　廣如螻蟻如此小便只知得君臣之分而已　或説<lb/>
　人物性同曰人物性本同只氣禀異如水無有不清<lb/>
　傾放白椀中是一般色及放黑椀中又是一般色放<lb/>
　青椀中又是一般色又曰性最難説要説同亦得要<lb/>
　説異亦得如隙中之日隙之長短大小自是不同然<lb/>
　却只是此日　人物之生天賦之以此理未甞不同<lb/>
　但人物之禀受自有異耳如一江水你將杓去取只<lb/>
<pb n="KR3a0078_WYG_029-24b"/>
　得一杓將椀去取只得一椀至於一桶一缸各自隨<lb/>
　器量不同故理亦隨以異　問人則能推物則不能<lb/>
　推曰謂物無此理不得只是氣昏一似都無了　或<lb/>
　問人物之性有所謂同者又有所謂異者知其所以<lb/>
　同又知其所以異然後可以論性矣夫太極動而二<lb/>
　氣形二氣形而萬化生人與物俱本乎此則是其所<lb/>
　謂同者而二氣五行絪縕交感萬變不齊則是其所<lb/>
　謂異者同者其理也異者其氣也必得是理而後有<lb/>
<pb n="KR3a0078_WYG_029-25a"/>
　以為人物之性則其所謂同然者固不得而異也必<lb/>
　得是氣而後有以為人物之形則所謂異者亦不得<lb/>
　而同也是以先生於大學或問因謂以其理而言之<lb/>
　則萬物一原固無人物貴賤之殊以其氣而言之則<lb/>
　得其正且通者為人得其偏且塞者為物是以或貴<lb/>
　或賤而有所不能齊者蓋以此也然其氣雖有不齊<lb/>
　而得之以有生者在人物莫不皆有理雖有所謂同<lb/>
　而得之以為性者人則獨異於物故為知覺為運動<lb/>
<pb n="KR3a0078_WYG_029-25b"/>
　者此氣也為仁義為禮智者此理也知覺運動人能<lb/>
　之物亦能之而仁義禮智則物固有之而豈能全之<lb/>
　乎告子乃欲指其氣而遺其理梏於其同者而不知<lb/>
　其所謂異者此所以見闢於孟子而先生於集註則<lb/>
　亦以為以氣言之則知覺運動人物若不異以理言<lb/>
　之則仁義禮智之禀非物之所能全也於此則言氣<lb/>
　同而理異者所以見人之為貴非物之所能並於彼<lb/>
　則言理同而氣異者所以見太極之無虧欠而非有<lb/>
<pb n="KR3a0078_WYG_029-26a"/>
　我之所得私也以是觀之尚何疑哉有以集註或問<lb/>
　異同為疑者答之如此未知是否曰此論得甚分明<lb/>
　且有條理　二氣五行交感萬變故人物之生有精<lb/>
　粗之不同自一氣而言之則人物皆受是氣而生自<lb/>
　精粗而言則人得其氣之正且通者物得其氣之偏<lb/>
　且塞者惟人得其正故是理通而無所塞物得其偏<lb/>
　故是理塞而無所知且如人頭圓象天足方象地平<lb/>
　正端直以其受天地之正氣所以識道理有知識物<lb/>
<pb n="KR3a0078_WYG_029-26b"/>
　受天地之偏氣所以禽獸横生草木頭生向下尾反<lb/>
　在上物之間有知者不過只通得一路如烏之知孝<lb/>
　獺之知祭犬但能守禦牛但能畊而已人則無不知<lb/>
　無不能人所以與物異者所爭者此耳　問虎狼之<lb/>
　父子蜂蟻之君臣豺獺之報本雎鳩之有别物雖得<lb/>
　其一偏然徹頭徹尾得義理之正人合下具此天命<lb/>
　之全體乃為物欲氣禀所昏反不能如物之能通其<lb/>
　一處而全盡何也曰物只有這一處通便却專人却<lb/>
<pb n="KR3a0078_WYG_029-27a"/>
　事事理㑹得些便却泛泛所以易昏　問人與物以<lb/>
　氣禀之偏全而不同不知草木如何曰草木之氣又<lb/>
　别他都無知了　或問通蔽開塞張横渠吕與叔説<lb/>
　孰為親切曰與叔倒分明似横渠之説看來塞中也<lb/>
　有通處如猿狙之性即靈猪則全然蠢了便是通蔽<lb/>
　不同處本乎天者親上本乎地者親下如人頭向上<lb/>
　所以最靈草木頭向下所以最無知禽獸之頭横了<lb/>
　所以無知猿狙稍靈為他頭有時也似人故稍向得<lb/>
<pb n="KR3a0078_WYG_029-27b"/>
　上　問程子云人與物共有此理只是氣昏推不得<lb/>
　此莫只是大綱言其本同出若論其得此理莫己不<lb/>
　同而曰同曰既同則以分人物之性者却是於通塞<lb/>
　上别如人雖氣禀異而終可同物則終不可同然則<lb/>
　謂之理同則可謂之性同則不可曰固然但隨其光<lb/>
　明發見處可見如螻蟻君臣之類但其禀形既别則<lb/>
　無復與人通之理如獼猴形與人略似則便有能解<lb/>
　野狐能人立故能為怪如猪則極昏如草木之類荔<lb/>
<pb n="KR3a0078_WYG_029-28a"/>
　枝牡丹乃發出許多精英此最難曉　一草一木皆<lb/>
　天地和平之氣　答徐子融曰程子言性即理也此<lb/>
　一句自古無人敢如此道心則知覺之在人而具此<lb/>
　理者也張子又言由太虚有天之名由氣化有道之<lb/>
　名合虚與氣有性之名合性與知覺有心之名其名<lb/>
　義亦甚密皆不易之至論也蓋天之生物其理固無<lb/>
　差别但人物所禀形氣不同故其心有明暗之殊而<lb/>
　徃有全不全之異耳若所謂仁則是性中四徳之首<lb/>
<pb n="KR3a0078_WYG_029-28b"/>
　非在性外别為一物而與性並行也然唯人心至靈<lb/>
　故能全此四徳而發為四端物則氣偏駁而心昏蔽<lb/>
　固有所不能全矣然其父子之相親君臣之相統間<lb/>
　亦有僅存而不昧者然欲其克己復禮以為仁善善<lb/>
　惡惡以為義則有所不能矣然不可謂無是性也若<lb/>
　生物之無知覺者則又其形氣偏中之偏者故理之<lb/>
　在是物者亦隨其形氣而自為一物之理雖若不可<lb/>
　復論仁義禮智之彷彿然亦不可謂無是性也此理<lb/>
<pb n="KR3a0078_WYG_029-29a"/>
　甚明無難曉者又謂枯槁之物只有氣質之性而無<lb/>
　本然之性此語猶可笑若果如此則是物只有一性<lb/>
　而人却有兩性矣此語非常醜差蓋由不知氣質之<lb/>
　性只是此性墮在氣質之中故隨氣質而自為一性<lb/>
　正周子所謂各一其性者向使元無本然之性則此<lb/>
　氣質之性又從何處得來耶况亦非獨周程張子之<lb/>
　言為然如孔子言成之者性又言各正性命何甞分<lb/>
　别某物是有性底某物是無性底孟子言山之性水<lb/>
<pb n="KR3a0078_WYG_029-29b"/>
　之性山水何甞有知覺耶若於此看得通透即知天<lb/>
　下無無性之物除是無物方無此性若有此物即如<lb/>
　來喻木燒為灰灰隂為土亦有此灰土之氣既有灰<lb/>
　土之氣即有灰土之性安得謂枯槁無性也　徐子<lb/>
　融謂枯槁之中有性有氣故附子熱大黄寒此性是<lb/>
　氣質之性陳才卿謂即是本然之性曰子融認知覺<lb/>
　為性故以此為氣質之性性即是理有性即有氣是<lb/>
　他禀得許多氣故亦只有許多理才卿謂有性無仁<lb/>
<pb n="KR3a0078_WYG_029-30a"/>
　此説亦是是他元不曾禀得此道理惟人則得其全<lb/>
　如動物則又近人之性矣故吕與叔云物有近人之<lb/>
　性人有近物之性蓋人亦有昏愚之甚者然動物雖<lb/>
　有知覺才死其形骸便腐壊植物雖無知覺然其質<lb/>
　却堅乆難壊　問曾見答徐方叔書以為枯槁有理<lb/>
　不知枯槁瓦礫如何有理曰且如大黄附子亦是枯<lb/>
　槁然大黄不可為附子附子不可為大黄　問枯槁<lb/>
　之物亦有性是如何曰是他合下有此理故云天下<lb/>
<pb n="KR3a0078_WYG_029-30b"/>
　無性外之物因行街云階磚便有磚之理因坐云竹<lb/>
　椅便有竹椅之理枯槁之物謂之無生意則可謂之<lb/>
　無生理則不可如朽木無所用止可付之㸑竈是無<lb/>
　生意矣然燒甚麽木則是甚麽氣亦各不同這是理<lb/>
　元如此　問竊謂仁義禮智信元是一本而仁為統<lb/>
　體故天下之物有生氣則五者自然完具無生氣則<lb/>
　五者一不存焉只是説及本然之性先生以為枯槁<lb/>
　之物亦皆有性有氣此又是以氣質之性廣而備之<lb/>
<pb n="KR3a0078_WYG_029-31a"/>
　使之兼體洞照而不偏耳曰天之生物有有血氣知<lb/>
　覺者人獸是也有無血氣知覺而但有生氣者草木<lb/>
　是也有生氣已絶而但有形質臭味者枯槁是也是<lb/>
　雖其分之殊而其理則未甞不同但以其分之殊則<lb/>
　其理之在是者不能不異故人為最靈而備有五常<lb/>
　之性禽獸則昏而不能備草木枯槁則又并與其知<lb/>
　覺者而亡焉但其所以為是物之理則未甞不具耳<lb/>
　若如所謂纔無生氣便無此理則是天下乃有無性<lb/>
<pb n="KR3a0078_WYG_029-31b"/>
　之物而理之在天下乃有空闕不滿之處也而可乎<lb/>
　　問理是人物同得於天者如物之無情者亦有理<lb/>
　否曰固是有理如舟只可行之於水車只可行之於<lb/>
　陸　草木都是得隂氣走飛都是得陽氣各分之草<lb/>
　是得隂氣木是得陽氣木堅走獸是得隂氣飛鳥是<lb/>
　得陽氣故獸伏草而鳥棲木然獸又有得陽氣者如<lb/>
　猿猴之類是也鳥又有得隂氣者如雉鵰之類是也<lb/>
　唯草木都是得隂氣然却有隂中陽陽中隂者　問<lb/>
<pb n="KR3a0078_WYG_029-32a"/>
　動物有知植物無知何也曰動物有血氣故能知植<lb/>
　物雖不可言知然一般生意亦可黙見若戕賊之便<lb/>
　枯悴不復悦懌<hi>他本作澤</hi>亦似有知者甞觀一般花樹朝<lb/>
　日照耀之時欣欣向榮有這生意皮包不住自迸出<lb/>
　來若枯枝老葉便覺憔悴蓋氣行已過也問此處見<lb/>
　得仁意否曰只看戕賊之便彫悴亦是義底意思<lb/>
　看茄子内一粒是一生性<lb/>
樂庵李氏曰天地之性人為貴宇宙之間一切所有之<lb/>
<pb n="KR3a0078_WYG_029-32b"/>
　物皆具天地之性虎狼有父子之仁螻蟻有君臣之<lb/>
　義雎鳩有夫婦之别鴻鴈有兄弟之序鶬鶊有朋友<lb/>
　之情若此者豈非天地之性而人獨為貴者何哉物<lb/>
　得其偏人得其全也<lb/>
南軒張氏曰太極動而二氣形二氣形而萬物化生人<lb/>
　與物俱本乎此者也原物之始亦豈有不善者哉其<lb/>
　善者天地之性也而孟子道性善獨歸之人者何哉<lb/>
　蓋人禀二氣之正而物則其繁氣也人之性善非被<lb/>
<pb n="KR3a0078_WYG_029-33a"/>
　命受生之後而其性旋有是善也性本善而人禀夫<lb/>
　氣之正初不隔其全然者耳若物則為氣所昏而不<lb/>
　能以自通也惟人全夫天地之性故有所主宰而為<lb/>
　人之心所以異乎庻物者獨在於此也<lb/>
北溪陳氏曰人物之生不出乎隂陽五行之氣本只是<lb/>
　一氣分來有隂陽隂陽又分來為五行二與五則管<lb/>
　分合運行便有參差不齊有清有濁有厚有薄且以<lb/>
　人物合論同是一氣但人得氣之正物得氣之偏人<lb/>
<pb n="KR3a0078_WYG_029-33b"/>
　得氣之通物得氣之塞且如人形骸却與天地相應<lb/>
　頭圓居上象天足方居下象地北極為天中央却在<lb/>
　北故人百㑹穴在頂心却向後日月來徃只在天之<lb/>
　南故人之兩眼皆在前海鹹水所歸在南之下故人<lb/>
　之小便亦在前下此所以為得氣之正如物則禽獸<lb/>
　頭横植物頭向下枝葉却在上此皆得氣之偏處人<lb/>
　氣通明物氣壅塞人得五行之秀故為萬物之靈物<lb/>
　氣塞而不通如火煙鬱在裏許所以理義皆不通<lb/>
<pb n="KR3a0078_WYG_029-34a"/>
　性命只是一箇道理不分看則不分曉只管分看不<lb/>
　合看又離了不相干渉湏是就渾然一理中看得有<lb/>
　界分不相亂所以謂之命謂之性者何故大抵性只<lb/>
　是理然人之生不成只空得箇理湏有箇形骸方載<lb/>
　得此理其實理不外乎氣得天地之氣成這形得天<lb/>
　地之理成這性所以横渠張子曰天地之塞吾其體<lb/>
　天地之帥吾其性塞字只就孟子浩然之氣塞乎天<lb/>
　地句掇一字來説氣帥字只就孟子志氣之帥句掇<lb/>
<pb n="KR3a0078_WYG_029-34b"/>
　一字來説理人與物同得天地之氣以生天地之氣<lb/>
　只一般因人物受去各不同人得五行之秀正而通<lb/>
　所以仁義禮智粹然都與物異物得氣之偏為形骸<lb/>
　所拘所以其理閉塞而不通人物所以為理只一般<lb/>
　只是氣有偏正故理隨之而有通塞耳<lb/>
　<lb/>
　<lb/>
　性理大全書卷二十九<lb/>
</p>
<p>
</p>
  </div>
</body>
</text>
</TEI>
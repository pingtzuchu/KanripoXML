<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>性理大全書卷五十九</head> <lb/>
    <p>
<pb n="KR3a0078_WYG_059-1a"/>
欽定四庫全書<lb/>
　性理大全書卷五十九<lb/>
　厯代一<lb/>
　　唐虞三代<lb/>
　　　堯　舜<lb/>
程子曰得天理之正極人倫之至者堯舜之道也　堯<lb/>
　舜知他㡬千年其心至今在　泰山雖髙矣絶頂之<lb/>
　外無預乎山也唐虞事業自堯舜觀之亦猶一㸃浮<lb/>
<pb n="KR3a0078_WYG_059-1b"/>
　雲過於太虚爾<lb/>
龜山楊氏曰舜在側微堯舉而試之慎徽五典則五典<lb/>
　克從納于百揆則百揆時叙賔于四門則四門穆穆<lb/>
　以至以天下授之而不疑觀其所施設舜之所以為<lb/>
　舜其才其徳可謂大矣宜非深山之中所能乆處而<lb/>
　為舜者當堯未之知方且飯糗茹草若将終身若使<lb/>
　今人有才氣者雖不得時其能自已其功名之心乎<lb/>
　以此見人必能不為然後能有為也非有為之難其<lb/>
<pb n="KR3a0078_WYG_059-2a"/>
　不為尤難矣<lb/>
　　　禹<lb/>
南軒張氏曰禹之有天下也無所與於己又曰禹之為<lb/>
　聖本由學而成皆其工夫至到者也<lb/>
　　　湯　文　武<lb/>
程子曰聖人無過湯武反之也其始未必無過所謂如<lb/>
　日月之食乃君子之過　或問高宗之於傅説文王<lb/>
　之於太公知之素矣恐民之未信也故假夢卜以重<lb/>
<pb n="KR3a0078_WYG_059-2b"/>
　其事曰然則是偽也聖人無偽<lb/>
或問湯之伐桀也衆以為我后不恤我衆舍我穡事而<lb/>
　割正夏而湯告以必往是聖人之任者也文王三分<lb/>
　天下有其二以服事商是聖人之清者也龜山楊氏<lb/>
　曰非也湯之伐桀雖其衆有不悦之言憚勞而已若<lb/>
　夏之人則不然曰時日曷喪予及汝偕亡故攸徂之<lb/>
　民室家相慶簞食壺漿以迎王師湯雖欲不往不可<lb/>
　得矣文王之時紂猶有天下三分之一民猶以為君<lb/>
<pb n="KR3a0078_WYG_059-3a"/>
　則文王安得而不事之至於武王而受㒺有悛心賢<lb/>
　人君子不為所殺則或為囚奴或去國紂之在天下<lb/>
　為一夫矣故武王誅之亦不得已也由此觀之湯非<lb/>
　樂為任而文王非樂為清也㑹逢其適而已<lb/>
　　　宣<lb/>
華陽范氏曰昔周宣王任賢使能吉甫征伐於外而王<lb/>
　之所與處者張仲孝友也夫使文武之臣征伐而左<lb/>
　右前後得正良之士善其君心則䜛言不至而忠謀<lb/>
<pb n="KR3a0078_WYG_059-3b"/>
　見用此所以能成功也茍使憸邪之人從中制之則<lb/>
　雖吉甫無以成其功宣王能復文武之業以致中興<lb/>
　者内順治而外威嚴也<lb/>
　　　伊尹　傅説<lb/>
程子曰伊尹之耕于莘傅説之築于巖天下之事非一<lb/>
　一而學之天下之賢才非人人而知之也明其在我<lb/>
　者而已<lb/>
朱子曰伊尹是兩截人方其耕于莘野若将終身焉是<lb/>
<pb n="KR3a0078_WYG_059-4a"/>
　一截人及湯三聘翻然而往便以天下之重為己任<lb/>
　是一截人<lb/>
　　總論<lb/>
程子曰五帝公天下故與賢三王家天下故與子論善<lb/>
　之盡則公而與賢不易之道也然賢人難得而争奪<lb/>
　興焉故與子以定萬世是亦至公之法也　堯與舜<lb/>
　更無優劣及至湯武便别孟子言性之反之自古無<lb/>
　人如此説只孟子分别出來便知得堯舜是生而知<lb/>
<pb n="KR3a0078_WYG_059-4b"/>
　之湯武是學而能之文王之徳則似堯舜禹之徳則<lb/>
　似湯武要之皆是聖人　聖人無優劣堯舜之譲禹<lb/>
　之功湯武之征伐伯夷之清栁下惠之和伊尹之任<lb/>
　周公在上而道行孔子在下而道不行其道一也<lb/>
張子曰稽衆舍己堯也與人為善舜也聞善言則拜禹<lb/>
　也用人惟已改過不吝湯也不聞亦式不諫亦入文<lb/>
　王也皆虚其心以為天下也<lb/>
華陽范氏曰象日以殺舜為事舜為天子則封之管蔡<lb/>
<pb n="KR3a0078_WYG_059-5a"/>
　啓商以叛周周公為相也則誅之其迹不同其道一<lb/>
　也舜知象之将殺己也故象憂亦憂象喜亦喜盡其<lb/>
　誠以親之而已矣象得罪於舜故封之管蔡流言於<lb/>
　國将危周公以間王室得罪於天下故誅之非周公<lb/>
　誅之天下之所當誅也周公豈得而私之哉後世如<lb/>
　有王者不幸而有害兄之弟如象則當如舜封之是<lb/>
　也不幸而有亂天下之兄如管蔡則當如周公誅之<lb/>
　是也舜處其常周公處其變此聖人所以同歸于道<lb/>
<pb n="KR3a0078_WYG_059-5b"/>
　也<lb/>
五峰胡氏曰堯舜以天下與人而無人徳我之望湯武<lb/>
　有人之天下而無我取人之嫌是故天下無大事我<lb/>
　不能大則以事為大而處之也難矣<lb/>
庸齋許氏曰五帝之禪三代之繼皆數然也其間如堯<lb/>
　舜有子之不肖變也堯舜能通之以揖遜而不能使<lb/>
　己子之不朱均湯武遇君之無道變也湯武能通之<lb/>
　以征伐而不能使夏商之無桀紂聖人遇變而通之<lb/>
<pb n="KR3a0078_WYG_059-6a"/>
　亦惟達於自然之數一毫之己私無與也<lb/>
　　春秋戰國<lb/>
　　　魯衛<lb/>
程子曰蒯聵得罪於父不得復立輙亦不得背其父而<lb/>
　不與共國委於所可立使不失先君之社稷而身從<lb/>
　父則義矣<lb/>
五峰胡氏曰欲撥亂興治者當正大綱知大綱然後本<lb/>
　可正而末可定大綱不知雖或善於條目有一時之<lb/>
<pb n="KR3a0078_WYG_059-6b"/>
　功終必於大綱不正之處而生大亂然大綱無定體<lb/>
　各随其時事故魯莊之大綱在於復讎也衛國之大<lb/>
　綱在於正名也讎不復名不正雖有仲尼之徳亦不<lb/>
　能聽魯衛之政矣<lb/>
　　　管仲<lb/>
或言使管仲而未死内嬖復六人何傷桓公之霸乎程<lb/>
　子曰管仲為國政之時齊候之心未蠱也既蠱矣雖<lb/>
　兩管仲将如之何未有蠱心於女色而能盡心於用<lb/>
<pb n="KR3a0078_WYG_059-7a"/>
　賢也<lb/>
涑水司馬氏曰孔子稱管仲之器小哉先儒以為管仲<lb/>
　得君如此不勉之以王而僅止於霸此其所以為小<lb/>
　也愚以為周天子存而管仲勉齊桓公以王是教之<lb/>
　簒也此管仲所耻而不為孔子顧欲其為之邪夫大<lb/>
　人者顧時不用則已用則必以禮樂正天下使綱紀<lb/>
　文章粲然有萬世之安豈直一時之功名而已邪管<lb/>
　仲相桓公霸諸侯禹迹所及冠帶所加未能使之皆<lb/>
<pb n="KR3a0078_WYG_059-7b"/>
　率職也而偃然自以天下為莫己若也朱紘而鏤簋<lb/>
　反玷而三歸此其器豈不小哉楊子曰大器其猶䂓<lb/>
　矩準繩乎先自治而後治人斯言得之矣<lb/>
　　　荀息<lb/>
涑水司馬氏曰晉獻公使荀息傅奚齊荀息曰臣竭其<lb/>
　股肱之力不濟則以死繼之及里克殺奚齊荀息死<lb/>
　之君子曰詩所謂白圭之玷尚可磨也斯言之玷不<lb/>
　可為也荀息有焉杜元凱以為荀息有此詩人重言<lb/>
<pb n="KR3a0078_WYG_059-8a"/>
　之義以愚觀之元凱失左氏之意多矣彼生與君言<lb/>
　死而背之者是小人穿窬之行君子所不譏也夫立<lb/>
　嫡以長正也獻公溺於嬖寵廢長立少荀息為國正<lb/>
　卿君所倚信不能明白禮義以格君心之非而遽以<lb/>
　死許之是則荀息之言玷於獻公未没之前而不可<lb/>
　救於己没之後也然則左氏之志所以貶荀息而非<lb/>
　所以為褒也<lb/>
　　　狐偃　趙衰<lb/>
<pb n="KR3a0078_WYG_059-8b"/>
西山真氏曰狐偃趙衰晉文之以父師事之者也從亡<lb/>
　十有九年其所以輔翼扶持者不遺餘力矣然聖賢<lb/>
　脩身治國之道二子蓋未嘗講也故其始霸也請王<lb/>
　者之隧圍天子之邑勤天子之狩使二子嘗從事於<lb/>
　格心之學素以義禮迪其君詎至於是哉以行事考<lb/>
　之惟用人一節頗得古人推賢遜能之意其餘則皆<lb/>
　孔門之所羞言者也然自二人而觀則子餘之言論<lb/>
　風㫖又非舅犯可及<lb/>
<pb n="KR3a0078_WYG_059-9a"/>
　　　趙文子<lb/>
東萊吕氏曰趙文子其中退然如不勝衣其言呐呐然<lb/>
　如不出諸其口及宋之盟談笑當衷甲之變神閑氣<lb/>
　定而不亂晏子長不滿六尺及崔慶之盟白刃在前<lb/>
　毅然賁育不能奪蓋其怯者血氣也其勇者義也<lb/>
西山真氏曰趙文子之賢出於天資而未嘗輔之學故<lb/>
　志不能帥氣年未及耄而偷惰形焉其視畢公弼四<lb/>
　世而克勤小物衛武過九十而以禮自防何相去之<lb/>
<pb n="KR3a0078_WYG_059-9b"/>
　遠耶此無他有理義以養其心則雖老而神明不衰<lb/>
　茍為不然則昏於豢養敗於戕賊未老而已然矣有<lb/>
　志之士可不戒諸<lb/>
　　　子産<lb/>
或問子産相鄭鑄刑書作丘賦時人不以為然是他不<lb/>
　達為國以禮底道理徒恃法制以為國故鄭國日以<lb/>
　衰削朱子曰是他力量只到得這裏觀他與韓宣子<lb/>
　争時似守得定及到伯有子晳之徒撓他時則度其<lb/>
<pb n="KR3a0078_WYG_059-10a"/>
　可治者治之若治他不得便只含糊過亦然當時列<lb/>
　國世卿每國須有三兩族强大根株盤互勢力相依<lb/>
　倚卒急動他不得不比如今大臣才被人論便可逐<lb/>
　去故當時自有一般議論如韓獻子分謗之説只是<lb/>
　要大家含糊過不要見得我是你不是又如魯以相<lb/>
　忍為國意思都如此後來張文潜深取之故其所著<lb/>
　雖連篇累牘不過只是這一意<lb/>
西山真氏曰鄭子産以鄭簡公十二年為卿明年得政<lb/>
<pb n="KR3a0078_WYG_059-10b"/>
　簡公在位三十六年乃卒又厯事定公獻公聲公合<lb/>
　凡四十餘年方其始也内則有諸大夫之争權互相<lb/>
　誅殺外則晉楚之兵無嵗不至城下國之危且弱㡬<lb/>
　不可為矣子産於此從容回斡皆有次第其於内也<lb/>
　務息諸大夫之争而去其猶不可令者然根之難拔<lb/>
　者不輕動以激其變惡之既稔者不緩治以失其機<lb/>
　有勸懲之公而無忿疾之過故自子南逐子晳死豪<lb/>
　宗大姓弭然聽順無復有梗其政者其於外也事大<lb/>
<pb n="KR3a0078_WYG_059-11a"/>
　國以禮而不茍徇其求故終其身免於諸侯之討而<lb/>
　鄭能以弱為强考其所為惟作丘賦鑄刑書見譏當<lb/>
　世其餘鮮不合於理者然大人格心之業則未之聞<lb/>
　焉豈其所事四公皆凡庸之主不足與有進耶不然<lb/>
　何其無有以一善著者至於用人各以所長蓋得聖<lb/>
　門所謂器使之道春秋卿大夫未有能及之者後之<lb/>
　以權衡人物為職者當觀法焉<lb/>
　　　商鞅<lb/>
<pb n="KR3a0078_WYG_059-11b"/>
或問商鞅説孝公帝王道不從乃説以霸道鞅亦不曉<lb/>
　帝王道但是先将此説在前者渠知孝公决不能從<lb/>
　且恁地説庶可以堅後面霸道之説耳朱子曰鞅又<lb/>
　如何理㑹得帝王之道但是大拍頭去揮那孝公耳<lb/>
　他知孝公是行不得他恁地説只是欲人知道我無<lb/>
　所不曉　問開阡陌曰阡陌便是井田陌百也阡千<lb/>
　也東西曰阡南北曰陌或問南北曰阡東西曰陌未<lb/>
　知孰是但却是一箇横一箇直且如百夫有遂遂上<lb/>
<pb n="KR3a0078_WYG_059-12a"/>
　有涂這便是陌若十箇涂恁地直在横頭又作一大<lb/>
　溝謂之洫洫上有路這便是阡阡陌只是疆界自阡<lb/>
　陌之外有空地則只恁地閑在那裏所以先王要如<lb/>
　此者也只是要正其疆界怕人相侵互而今商鞅却<lb/>
　開破了遇可做田處便墾作田更不要恁地齊整這<lb/>
　開字非開創之開乃開闢之開也<lb/>
或問商君初變法秦民不悦言不便者以千數令行之<lb/>
　後秦道不拾遺鄉邑大治秦民後來言令便潜室陳<lb/>
<pb n="KR3a0078_WYG_059-12b"/>
　氏曰始言不便猶是三代直道之民終復言便則戰<lb/>
　國刑戮之民矣不下毒手如何得他合口當看商鞅<lb/>
　行法始末　問秦謫戍法先發吏有謫籍及贅壻賈<lb/>
　人又父母有市籍者所以重困商賈何故曰秦自商<lb/>
　君立法欲民務農力戰故重耕戰之賞以商賈務末<lb/>
　不能耕戰故重為謫罰以抑之所以立致富彊<lb/>
　　　樂毅　孫臏<lb/>
或問樂毅伐齊文中子以為善藏其用東坡則責其不<lb/>
<pb n="KR3a0078_WYG_059-13a"/>
　合妄效王者事業以取敗二説孰是朱子曰這只是<lb/>
　他每愛去立説後都不去攷教子細這箇是那田單<lb/>
　㑹守後不奈他何當時樂毅自是兼秦魏之師又因<lb/>
　人怨湣王之暴故一旦下齊七十餘城及既殺了湣<lb/>
　王則人心自是休了他又怕那三國來分他底連忙<lb/>
　發遣了他以燕之力量也只做得恁地更是那田單<lb/>
　也忠義盡死節守那二城樂毅不是不要取他也煞<lb/>
　費氣力被他善守後不奈他何樂毅也只是戰國之<lb/>
<pb n="KR3a0078_WYG_059-13b"/>
　士又何嘗是王者之師他當時也恣意去鹵掠政如<lb/>
　孟子所謂毁其宗廟遷其重器不過如此舉措他當<lb/>
　時那鼎也去扛得來他豈是不要他底但是田單與<lb/>
　他皆㑹兩箇相遇智勇相角至相持三年便是樂毅<lb/>
　也煞費氣力但取不得及騎刼用則是大段無能後<lb/>
　被田單使一箇小術數子便乗勢殺将去便是國不<lb/>
　可以無人如齊但有一田單盡死節恁地守便不奈<lb/>
　他何　樂毅莒即墨之圍乃用師之道適當如此用<lb/>
<pb n="KR3a0078_WYG_059-14a"/>
　速不得又齊湣王人多叛之及死而其子立于莒則<lb/>
　人復惜之不忍盡亡其國即墨又有田單故下之難<lb/>
　使毅得盡其䇿必不失之<lb/>
或問孫臏料龐涓暮當至馬陵如何料得如此好沈僴<lb/>
　曰使其不燭火看白書則如之何曰臏料龐涓是箇<lb/>
　絮底人必看無疑此有三様上智底人他曉得必不<lb/>
　看下智獃底人亦必不看中智底人必看看則墮其<lb/>
　機矣嘗思古今智士之謀略詭譎固不可及然記之<lb/>
<pb n="KR3a0078_WYG_059-14b"/>
　者能如此曲折書之而不失其意則其智亦不可及<lb/>
　矣<lb/>
　　　毛遂　趙括　魯仲連<lb/>
潛室陳氏曰毛遂上不數於其主下不齒於其徒而卒<lb/>
　能奮身决起著名楚趙茍非見棄於人安能以有激<lb/>
　乎吾觀戰國㳺士所以䇿名當時致身将相快平生<lb/>
　之憤酬夙昔之願往徃皆因所激而能致之蘇秦之<lb/>
　相六國其家激之也張儀之相秦其友激之也范睢<lb/>
<pb n="KR3a0078_WYG_059-15a"/>
　談笑而取秦柄其讎激之也故善用人者於其凌厲<lb/>
　頓挫之時而乗其感慨奮激之氣則雖㝷常之人皆<lb/>
　能以自效於尺寸如其習安於豢養之餘而生平之<lb/>
　意願已足則雖竒人節士亦或無以自見也<lb/>
　趙括虚張無實言大而才疎其父母知之趙廷之臣<lb/>
　知之而敵國之人亦知之獨其君不之知者蓋當是<lb/>
　時應侯行千金於趙以為反間是必左右近臣隂受<lb/>
　秦賂相與䝉蔽主知故其君不悟至此人多以名用<lb/>
<pb n="KR3a0078_WYG_059-15b"/>
　人失之趙括不知括之在趙未嘗以名聞也使括而<lb/>
　以名聞於趙則秦當忌之矣而胡為利括之為将也<lb/>
　是括虚張疎繆之實已乆聞於隣國其主不知之耳<lb/>
　　問趙長平之敗曰長平之敗豈不哀哉此不惟一<lb/>
　趙括為之兵端一開平原君實為之也蓋當是時秦<lb/>
　嘗有事於魏韓而馮亭欲嫁禍於隣國故以上黨自<lb/>
　歸於趙夫秦拔野王而上黨路絶是上黨之在韓也<lb/>
　有已亡之形而秦有垂得之勢今韓以空名歸趙實<lb/>
<pb n="KR3a0078_WYG_059-16a"/>
　欲嫁秦兵於趙此蓋馮亭狙詐之術耳夫秦日夜勞<lb/>
　心苦力以蠶食於韓今上黨有垂得之勢而趙乃欲<lb/>
　安坐而利之則雖彊大不能得之弱小而弱小顧能<lb/>
　得之彊大乎且無故之獲有道之所深憂也非望之<lb/>
　福哲人之所甚禍也平原不見天下之大勢暗於狙<lb/>
　詐之術棄龜鑑之名言而自速危亡之禍則長平之<lb/>
　敗豈獨趙括為之哉<lb/>
　魯仲連亦戰國䇿士耳而竒氣疎節憤激陳義有非<lb/>
<pb n="KR3a0078_WYG_059-16b"/>
　䇿士所能及者鷹隼高飛於雲漢虎豹長嘯於山林<lb/>
　其頡頏飛騰之氣豈人之所能近哉一旦受人之覊<lb/>
　縶而豢養於韝圏之中則與雞犬何異何者惟其有<lb/>
　所欲故也戰國㳺士大抵不勝其利欲之私心擔簦<lb/>
　而往鼔箧而逰夫孰非有富貴之心者故一受人之<lb/>
　覊縻甘人之豢養則雖有竒氣疎節将無所用之而<lb/>
　俛首帖尾碌碌人下者往往而是也尚何望其憤激<lb/>
　陳義哉仲連惟不見其所欲故不受人之覊縻不甘<lb/>
<pb n="KR3a0078_WYG_059-17a"/>
　人之豢養是以高飛長嘯而足以頡頑於一世雖未<lb/>
　必為天下士而人固以天下士竒之矣<lb/>
　　　藺相如<lb/>
龜山楊氏曰周室之季天下分裂為戰國㳺談之士出<lb/>
　於其間各挟術以干時君視其喜怒悲懼而捭闔之<lb/>
　徼名射利固無足道者間有感憤激昂以就一時之<lb/>
　功其材力有足過人而鮮克自重其身者何多耶予<lb/>
　讀藺相如傳未嘗不壯其為人而惜其如此也夫秦<lb/>
<pb n="KR3a0078_WYG_059-17b"/>
　藉累世之資肆虎狼之暴摶噬天下有幷吞諸侯之<lb/>
　心非可與義禮接而論曲直也相如區區掉三寸舌<lb/>
　入睚眦不測之秦卒能以完璧歸亦足壯哉然當其<lb/>
　捧璧睨柱示以必死蓋亦摩虎牙矣夫死非難死不<lb/>
　失義不傷勇君子所難也且秦趙之不敵蓋雄雌之<lb/>
　國也身之存亡非特一璧之重而社稷安危之機亦<lb/>
　不在夫璧之存亡也然則趙之有璧存可也亡可也<lb/>
　初相如捧璧入秦趙之君臣計議非有親秦之心特<lb/>
<pb n="KR3a0078_WYG_059-18a"/>
　迫其威彊耳夫以小事大古之人有以皮幣犬馬珠<lb/>
　玉而不得免者至棄國而逃况一璧乎雖與之可也<lb/>
　相如計不出此乃以孤單之使逞螳怒之威抗臂秦<lb/>
　庭當車轍之勢其危如一髪引千鈞豈不殆哉當是<lb/>
　時使秦知趙璧終不可得則欲徼幸不死難矣若是<lb/>
　則尚安得為不失義不傷勇乎不三數年趙卒有覆<lb/>
　軍陷城之禍者徒以璧為之祟也然則全璧歸趙何<lb/>
　益哉至於澠池之㑹則其危又甚矣方趙王之西也<lb/>
<pb n="KR3a0078_WYG_059-18b"/>
　廉頗約以一月不返則立太子以絶秦望則是行也<lb/>
　非有萬全之計雖無往可也傳曰智者慮義者行仁<lb/>
　者守然後可以㑹三者一闕焉則危事矣挟萬乗之<lb/>
　君蹈危事非得計也相如為趙卿相其智勇不足重<lb/>
　趙使秦不敢惴焉乃欲以頸血濺之豈孔子所謂暴<lb/>
　虎馮河死而無悔者歟嗚呼周道衰士無中行乆矣<lb/>
　區區戰國之際尚足追議其失哉予於相如惜其雄<lb/>
　傑俊偉於戰國士有足稱者而其失如此故特為之<lb/>
<pb n="KR3a0078_WYG_059-19a"/>
　論著云<lb/>
或曰藺相如其始能勇於制秦其終能和以待廉頗可<lb/>
　謂賢矣以某觀之使相如能以待頗之術待秦乃為<lb/>
　善謀蓋柔乃能制剛弱乃能勝强今乃欲以匹夫之<lb/>
　勇恃區區之趙而鬬强秦若秦奮其虎狼之威将何<lb/>
　以處之今能使秦不加兵者特幸而成事耳朱子曰<lb/>
　子由有一段説大故取他説他不是戰國之士此説<lb/>
　也太過其實他只是戰國之士龜山亦有一説大槩<lb/>
<pb n="KR3a0078_WYG_059-19b"/>
　與公説相似説相如不合要與秦争那璧要之恁地<lb/>
　説也不得和氏璧也是趙國相傳以此為寳若當時<lb/>
　驟然被人将去則國勢也解不振古人傳國皆以寳<lb/>
　玉之屬為重若子孫不能謹守便是不孝當時秦也<lb/>
　是强但相如也是料得秦不敢殺他後方恁地做若<lb/>
　其他人則是怕秦殺了便不敢去如藺相如豈是孟<lb/>
　浪恁地做他須是料度得那秦過了戰國時如此等<lb/>
　也多黄歇取楚太子也是如此當時被他取了秦也<lb/>
<pb n="KR3a0078_WYG_059-20a"/>
　不曽做聲只恁休了<lb/>
　　　㢘頗　蘇秦　張儀<lb/>
東萊吕氏曰趙使武襄君樂乗代廉頗頗怒攻武襄君<lb/>
　㢘頗出犇魏以是推之則向者肉袒負荆之悔特感<lb/>
　相如之義而非真悔也悔不發於己而發於人烏可<lb/>
　乆邪　蘇秦約從説齊王曰夫韓魏所以畏秦者為<lb/>
　其與秦接境壤也韓魏戰而勝秦則兵半折四境不<lb/>
　守戰而不勝國已危亡故韓魏所以重與秦戰而輕<lb/>
<pb n="KR3a0078_WYG_059-20b"/>
　為之臣也吾不知蘇秦之説韓魏敢出此語乎此蘇<lb/>
　秦之所以為蘇秦也　蘇秦張儀同門友也蘇秦将<lb/>
　止秦兵不以情而遣儀乃以術而激儀何邪蓋平昔<lb/>
　師友之間未嘗用情故臨事不可以情告也<lb/>
　　　屈原<lb/>
朱子曰屈原之心其為忠清潔白固無待於辨論而自<lb/>
　顯若其為行之不能無過則亦非區區辨説所能全<lb/>
　故君子之於人取其大節之純全而略其細行之不<lb/>
<pb n="KR3a0078_WYG_059-21a"/>
　能無弊則雖三人猶必有師者况如屈子乃千載而<lb/>
　一人哉孔子曰人之過也各於其黨觀過斯知仁矣<lb/>
　此觀人之法也夫屈原之忠忠而過者也屈原之過<lb/>
　過於忠者也故論其大節則其他可以一切置之不<lb/>
　問論其細行而必其合於聖賢之榘度則吾固已言<lb/>
　其不能皆合於中庸矣尚何説哉<lb/>
　　　范雎<lb/>
涑水司馬氏曰穰侯相秦秦益彊宰制諸侯如嚴主之<lb/>
<pb n="KR3a0078_WYG_059-21b"/>
　役僕夫左右前後無不如志此穰侯之功也范睢非<lb/>
　能為秦忠謀亦非有怨於穰候也欲行其説而穰侯<lb/>
　適妨其路故控其喉拊其背而奪之位秦王視聽之<lb/>
　不明遂至於遷逐母弟况穰侯何有哉穰侯雖擅權<lb/>
　未至如睢之所言孔子惡夫佞者豈以此夫<lb/>
　　總論<lb/>
庸齋許氏曰春秋上下二百餘年其間人材有一節一<lb/>
　行之可稱者固難以指而數若夫宏碩之器明敏之<lb/>
<pb n="KR3a0078_WYG_059-22a"/>
　識端實之行正大之議論未嘗不相望于世今試舉<lb/>
　其材美之著者言之如齊之鮑叔管仲晉之舅犯先<lb/>
　軫卻克趙衰宋之華元楚之子文蒍賈秦之百里奚<lb/>
　鄭之子産吴之季札此十數輩者皆足以尊主而庇<lb/>
　民皆足以捍災而制變皆足以繼絶世而興治平若<lb/>
　較之三代王佐之才固未可同日語若求之漢唐全<lb/>
　盛之際未見有出其右者然考諸人之事業其大者<lb/>
　僅能輔其君以主夏盟餘皆保全境内幸免社稷之<lb/>
<pb n="KR3a0078_WYG_059-22b"/>
　變遷而已遂使後之議者謂其規模淺狭皆無能用<lb/>
　於天下而止足以用一國斯言也果足以病諸人乎<lb/>
　愚竊以為春秋之時吾道與元氣㑹合者皆支離於<lb/>
　光岳之分裂天綱地維一墜而難振民彛國政一壊<lb/>
　而難修事物統類一紛亂而未易以整齊當是之時<lb/>
　隂陽氣運之厄方有以成吾道之厄雖有偉人特起<lb/>
　欲以天下為己任吾知其材力無所施<lb/>
　　秦<lb/>
<pb n="KR3a0078_WYG_059-23a"/>
　　　始皇<lb/>
或云秦始皇用王翦将兵伐楚翦請田宅甚衆或者非<lb/>
　之翦曰王怛中而不信人今空國中之甲士盡以委<lb/>
　我儻不多請田宅為子孫業則王疑我矣范陽張氏<lb/>
　曰君臣至於此衰世之風也君不信其臣故以術而<lb/>
　御其臣臣不信其君故以術而防其君君臣上下無<lb/>
　非以術相與欲其終始無間難矣然當此時三綱五<lb/>
　常既已淪斁使秦皇不疑其臣則臣下必移其權使<lb/>
<pb n="KR3a0078_WYG_059-23b"/>
　王翦不防其君則後日必被其禍君臣之風喪至此<lb/>
　天下可知矣<lb/>
或問自秦始皇變法之後後世人君皆不能易之何也<lb/>
　朱子曰秦之法盡是尊君卑臣之事所以後世不肯<lb/>
　變且如三皇稱皇五帝稱帝三王稱王秦則兼皇帝<lb/>
　之號只此一事後世如何肯變又問賈生仁義攻守<lb/>
　之説恐秦如此亦難以仁義守之曰他若延得數十<lb/>
　年亦可扶持整頓只是犯衆怒多下面逼得來緊所<lb/>
<pb n="KR3a0078_WYG_059-24a"/>
　以不旋踵而亡如三皇五帝三王以來皆以封建治<lb/>
　天下秦一切掃除不留種子秦視六國之君如坑嬰<lb/>
　兒今年捉一人明年捉兩人絶滅都盡所以犯天下<lb/>
　衆怒當時但聞秦字不問智愚男女盡要起而亡之<lb/>
　陳渉便做陳王張耳便做趙王更阻遏他不住漢高<lb/>
　祖自小路入秦由今襄陽金商藍田入闗項羽自河<lb/>
　北大路入闗及項羽盡殺秦人想得秦人亦悔不且<lb/>
　留取子嬰在也<lb/>
<pb n="KR3a0078_WYG_059-24b"/>
　　　茅蕉　陳勝<lb/>
潜室陳氏曰秦遷太后於離宫諫死者二十七人而後<lb/>
　來之輸忠者猶未已夫秦無道極矣而在廷何多直<lb/>
　節臣也且其諫者非必皆社稷之臣皆貴戚之卿也<lb/>
　非必皆析秦之圭皆儋秦之爵也又非必皆秦之所<lb/>
　産皆直言之士也而為是奮死而不顧蓋生乎戰國<lb/>
　之世無一而非口舌之士仕於危亡之朝無一而非<lb/>
　口舌之功故常喜出於波濤洶湧之間㳺人之所不<lb/>
<pb n="KR3a0078_WYG_059-25a"/>
　能泳與濟俱没與汩俱出而幸不死焉是其所以為<lb/>
　工耳若夫潢汙行潦弱翁稚子可褰裳而濟彼豈以<lb/>
　是而動其心哉此所以積尸秦庭而後來者愈出而<lb/>
　愈竒也雖然亦危矣逆驪龍之頷下而取其珠料虎<lb/>
　口而奪之食若茅蕉者亦幸矣<lb/>
　陳渉之王也其事至微淺然縉紳先生抱祭器而往<lb/>
　歸之張耳陳餘房君之徒又皆以興王之業説之舊<lb/>
　史按其行事謂其不幸如是而致敗設不如是其事<lb/>
<pb n="KR3a0078_WYG_059-25b"/>
　當復如何耶至其再三致意也猶曰其所置王侯将<lb/>
　相竟足以亡秦且渉所置王候将相微矣而史誇之<lb/>
　若曰夫渉起謫戍而首事志在免死而已其大要不<lb/>
　過偷一時之欲其用軍行師未嘗有一日之規徒不<lb/>
　勝其憤憤之心决一旦之死為天下首事蓋未知烏<lb/>
　止誰屋也在天下後世正不當以興王之事責之舊<lb/>
　史猶復云云至今尚論渉事者猶惜其孰得而孰失<lb/>
　也吁亦悲矣天下苦秦之禍故家遺俗豪人俠士喪<lb/>
<pb n="KR3a0078_WYG_059-26a"/>
　氣略盡乃其所不慮之戍卒猶能為天下而首事雖<lb/>
　其人物卑陋事至微淺而古今猶幸之蓋積萬年之<lb/>
　憾而發憤於陳王猶曰此秦民之湯武耳<lb/>
　　總論<lb/>
五峰胡氏曰一氣太息震蕩無垠海宇變動山勃川湮<lb/>
　人消物盡舊迹亡滅是所以為鴻荒之世歟氣復而<lb/>
　滋萬物化生日以益衆不有以道之則亂不有以齊<lb/>
　之則争敦倫理所以道之也飭封井所以齊之也封<lb/>
<pb n="KR3a0078_WYG_059-26b"/>
　井不先定則倫理不可得而敦堯為天子憂之而命<lb/>
　舜舜為宰臣不能獨任憂之而命禹禹周視海内奔<lb/>
　走八年辨土田肥瘠之等而定之立井牧多寡之制<lb/>
　而授之定公侯伯子男之封而建之然後五典可敷<lb/>
　而兆民治矣此夏后氏之所以王天下也後王才不<lb/>
　出庶物大侵小强侵弱智詐愚禹之制浸隳浸紊以<lb/>
　至于桀天下大亂而成湯正之明其等申其制正其<lb/>
　封以復大禹之舊而人紀脩矣此殷之所以王天下<lb/>
<pb n="KR3a0078_WYG_059-27a"/>
　也後王才不出庶物大侵小强吞弱智詐愚湯之制<lb/>
　浸隳浸壊以至于紂天下大亂而周武王征之明其<lb/>
　等申其制正其封以復成湯之舊而五教可行矣此<lb/>
　周之所以王天下也後王才不出庶物大吞小强侵<lb/>
　弱智詐愚武王之制浸隳浸亂先變於齊後變於魯<lb/>
　大壊於秦而仁覆天下之政亡矣仁政既亡有天下<lb/>
　者漢唐之盛其不王人也非天也其後亡天也非人<lb/>
　也噫孰謂而今而後無繼三王之才者乎病在世儒<lb/>
<pb n="KR3a0078_WYG_059-27b"/>
　不知王政之本議三王之有天下不以其道而反以<lb/>
　亡秦為可法也<lb/>
或問闗中形勝周用以興到得後來秦又用以興朱子<lb/>
　曰此亦在人做當春秋時秦亦為齊晉所軋不得伸<lb/>
　到戰國時六國又皆以夷狄擯之使不得與中國㑹<lb/>
　盟及孝公因此發憤致得商鞅而用之遂以强大後<lb/>
　來又得惠文武昭襄皆是㑹做底故相繼做起來若<lb/>
　其間有一二君昏庸則依舊做壊了以此見得形勝<lb/>
<pb n="KR3a0078_WYG_059-28a"/>
　也須是要人相副因言昭王因范睢傾穰侯之故却<lb/>
　盡收得許多權柄秦遂益强豈不是㑹　問温公稽<lb/>
　古錄秦論謂知及之仁不能守之雖得之必失之秦<lb/>
　之謂矣又引賈生之論曰仁義不施而攻守之勢異<lb/>
　也某竊謂秦以虎狼幷天下設使守之以道且不可<lb/>
　保况又非其道耶論者不當徒咎其守之非道而不<lb/>
　論其攻之己不善也曰賈生温公之論若究其極固<lb/>
　為有病然彼其立論非為攻取者謀以為可以如是<lb/>
<pb n="KR3a0078_WYG_059-28b"/>
　取之而無害也乃為既得之後而謀以為如是則或<lb/>
　可以守耳今且試以身處胡亥子嬰之地而自謀所<lb/>
　以處之之宜則彼前日取之之逆者既不可及矣吾<lb/>
　乃可以拱手安坐以待其亡耶<lb/>
　<lb/>
　<lb/>
　<lb/>
　性理大全書卷五十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>性理大全書卷四十七</head> <lb/>
    <p>
<pb n="KR3a0078_WYG_047-1a"/>
欽定四庫全書<lb/>
　性理大全書卷四十七<lb/>
　學五<lb/>
　　存養<hi>持敬</hi>　<hi>靜附</hi>
南軒張氏曰持敬乃是切要工夫然要將箇敬來治心<lb/>
　則不可葢主一之所謂敬敬是敬此也<hi>只敬便在此</hi>若謂<lb/>
　敬為一物將一物治一物非惟無益而反有害乃孟<lb/>
　子所謂必有事焉而正之卒為助長之病<hi>以下論持敬</hi>
<pb n="KR3a0078_WYG_047-1b"/>
　誠者天之道敬者人事之本敬道之成則誠而天矣<lb/>
　然則君子之學始終乎敬者也人之有是心也其知<lb/>
　素具也意亂而欲汩之紛擾臬兀不得湏臾以寧而<lb/>
　正理益以蔽塞萬事失其統矣於此有道焉其惟敬<lb/>
　而已乎伊川先生曰主一之謂敬又曰無適之謂一<lb/>
　夫所謂一者豈有可玩而執者哉無適乃一也盖不<lb/>
　越乎此而已嘗試於平居暇日深體其所謂無適者<lb/>
　則庶乎可識於意言之表矣故儼若思雖非敬之道<lb/>
<pb n="KR3a0078_WYG_047-2a"/>
　而於此時可以體敬焉即是而存之由是以察之則<lb/>
　事事物物不得遁焉涵泳不舍思慮將日以清明而<lb/>
　其知不蔽矣知不蔽則敬之意味無窮而功用日新<lb/>
　矣天地之心其在兹與學者舍是而求入聖賢之門<lb/>
　難矣哉至於所進有淺深則存乎其人用力敏勇與<lb/>
　緩急之不同耳　答潘叔昌曰所謂思慮時擾之患<lb/>
　此最是合理㑹䖏其要莫若主一遺書中論此䖏甚<lb/>
　多湏反復玩味據目下看底意思用工譬如汲井漸<lb/>
<pb n="KR3a0078_WYG_047-2b"/>
　汲漸清如所謂未應事前此事先在既應之後此事<lb/>
　尚存正緣主一工夫未到之故湏是思此事時只思<lb/>
　此事做此事時只做此事莫教别底交互出来久久<lb/>
　自别看時似乎淺近做時極難又曰所諭收歛則失<lb/>
　於拘迫從容則失於悠緩此學者之通患於是二者<lb/>
　之間必有事焉其惟敬乎拘迫則非敬也悠緩則非<lb/>
　敬也但當常存乎此本原深厚則發見必多而發見<lb/>
　之際察之亦必精矣若謂先識所謂一者而後可以<lb/>
<pb n="KR3a0078_WYG_047-3a"/>
　用力則用力未篤所謂一者只是想象何由意味深<lb/>
　長乎<lb/>
勉齋黄氏曰敬是束得箇虚靈如覺住如火炬束得𦂳<lb/>
　時那燄頭直上不束則散滅了　主敬致知兩事互<lb/>
　為經緯但言敬而不能有所見者恐亦於此有所未<lb/>
　思耳　持守之方無出主敬前輩所謂常惺惺法已<lb/>
　是將持敬人心胸内事摸寫出了更要去上靣生支<lb/>
　節只恐支離無緣脱灑　問前輩說主一無適是説<lb/>
<pb n="KR3a0078_WYG_047-3b"/>
　得已發時敬如惺惺收歛是説得未發時敬曰未湏<lb/>
　要辨未發已發且就自家心一息之間幾畨已發未<lb/>
　發雖數千萬變豈無可辨認且如一箇大鏡相似恁<lb/>
　地光皎在這裏人來照着便随他賦形人過去後這<lb/>
　光皎者自若　敬是人之本體人惟胡思亂想便失<lb/>
　了夲然之體恐懼警畏正欲收拾他依元恁地　人<lb/>
　禀隂陽五行之氣以生其為是氣也莫不各有是理<lb/>
　人得是氣以為體則亦具是理以為性又必有虚靈<lb/>
<pb n="KR3a0078_WYG_047-4a"/>
　如覺者存乎其間以為心事物未接思慮未萌虚靈<lb/>
　知覺者感而遂通一寂一感而是理亦為之寂感焉<lb/>
　使夫虚靈知覺者常肅然而不亂炯然而不昏則寂<lb/>
　而理之體無不存感而理之用無不行矣惟夫虚靈<lb/>
　知覺既不能不囿於氣而又不能不動於欲也則將<lb/>
　為氣所昬為欲所亂而理之體用亦随之而昏且亂<lb/>
　矣此敬之說所由以立也虚靈如覺我所有也吾惟<lb/>
　慢怠而無以檢之則為氣所昏為欲所亂矣惕然悚<lb/>
<pb n="KR3a0078_WYG_047-4b"/>
　然常若鬼神父師之臨其上常若深淵薄氷之䖏其<lb/>
　下則虚靈知覺者自不容於昬且亂矣故嘗聞之先<lb/>
　師曰敬字之説惟畏為近之誠能以所謂畏者驗之<lb/>
　則不昬不亂可見矣曰然則諸説之不同何也曰惺<lb/>
　惺者不昬之謂也主於一而不容一物撓亂之謂也<lb/>
　整齊嚴肅則制於外以飬其中也是皆可以體夫敬<lb/>
　之意矣然而不昬不亂者必先敬而後能如此制於<lb/>
　外以養其中者必如此而後能敬以之體敬之義必<lb/>
<pb n="KR3a0078_WYG_047-5a"/>
　欲真見夫所謂敬者惟畏為近之也葢畏即敬也能<lb/>
　敬則能整齊嚴肅整齊嚴肅則能敬能敬則不昏不<lb/>
　亂矣此朱子不得不取夫諸説以明夫敬而又以畏<lb/>
　字為最近也<lb/>
北溪陳氏曰程子謂主一之謂敬無適之謂一文公合<lb/>
　而言之曰主一無適之謂敬尤分曉敬一字從前經<lb/>
　書説䖏儘多只把做閑慢説過到二程方拈出来就<lb/>
　學者做工夫䖏説見得這道理尤𦂳切所闗㝡大敬<lb/>
<pb n="KR3a0078_WYG_047-5b"/>
　字本是箇虚字與畏懼等字相似今把做實工夫主<lb/>
　意重了似箇實物一般　人心妙不可測出入無時<lb/>
　莫知其鄉惟敬便存在這裏所謂敬者無他只是此<lb/>
　心常存在這裏不赱作不散漫常恁地惺惺便是敬<lb/>
　　上蔡所謂常惺惺却是就心地上做工夫䖏說得<lb/>
　亦親切盖心常醒在這裏便常惺惺恁地活若不在<lb/>
　便死了心纔在這裏則萬理森然於其中古人謂敬<lb/>
　徳之聚正如此　禮謂執虚如執盈入虚如有人只<lb/>
<pb n="KR3a0078_WYG_047-6a"/>
　就此二句體認持敬底工夫意象最親切且如人捧<lb/>
　箇至盈底物心若不在這上纔移一歩便傾了惟執<lb/>
　之拳拳心常在這上雖行到那裏也不傾倒入虚如<lb/>
　有人雖無人境界此心常嚴肅如對大賓然此便是<lb/>
　主一無適底意　格物致知也湏敬正心誠意也湏<lb/>
　敬齊家治國平天下也湏敬敬者一心之主宰萬事<lb/>
　之根本　程子説人心做工夫䖏特注意此字盖以<lb/>
　此道理貫動靜徹表裏一始終本無界限閑靜無事<lb/>
<pb n="KR3a0078_WYG_047-6b"/>
　時也用敬應事接物時也用敬心在裏靣也如此動<lb/>
　出外來做事也如此初頭做事也如此做到末稍也<lb/>
　如此此心常無間斷纔間斷便不敬<lb/>
西山真氏曰伊川先生言主一之謂敬又恐人未曉一<lb/>
　字之義又曰無適之謂一適往也主於此事則不移<lb/>
　於他事是之謂無適也主者存主之義伊川又云主<lb/>
　一之謂敬一者之謂誠主則有意在學者用功湏當<lb/>
　主於一主者念念守此而不離之意也及其涵飬既<lb/>
<pb n="KR3a0078_WYG_047-7a"/>
　熟此心湛然自然無二無雜則不待主而自一矣不<lb/>
　待主而自一即所謂誠也敬是人事之本學者用功<lb/>
　之要至於誠則達乎天道矣此又誠敬之分也　所<lb/>
　謂主一者靜時要一動時亦要一平居暇日未有作<lb/>
　為此心亦要主於一此是靜時敬應事接物有所作<lb/>
　為此心亦要主於一此是動時敬靜時能敬則無思<lb/>
　慮紛紜之患動時能敬則無舉措煩擾之患如此則<lb/>
　夲心常存而不失為學之要莫先於此　端莊靜一<lb/>
<pb n="KR3a0078_WYG_047-7b"/>
　乃存飬工夫端莊主容貎而言靜一主心而言葢表<lb/>
　裏交正之功合而言之則敬而已　秦漢以下諸儒<lb/>
　皆不知敬為學問之本自程子始指以示人而朱子<lb/>
　又發明之極其切至二先生有功於聖門此其㝡大<lb/>
　者也　往昔百聖相傳敬之一言實其心法盖天下<lb/>
　之理惟中為至正惟誠為至極然敬所以中不敬則<lb/>
　無中也敬而後能誠非敬則無以為誠也氣之决驟<lb/>
　軼於奔駟敬則其衘轡也情之横放甚於潰川敬則<lb/>
<pb n="KR3a0078_WYG_047-8a"/>
　其隄防也故周子主靜之言程子主一之訓皆其為<lb/>
　人㝡切者而子朱子又丁寧反復之學者倘於是而<lb/>
　知勉焉戒於思慮之未萌恭於事物之既接無少間<lb/>
　斷則徳全而欲冺矣<lb/>
鶴山魏氏答張大監曰敬字之義甚大孔門説仁䖏大<lb/>
　抵多有敬意如四勿二如之類是也左傳敬徳之聚<lb/>
　能敬必有徳此義極精自聖學不傳人多以擎跽曲<lb/>
　拳正坐拱嘿之類為敬至周程以後如誠字敬字仁<lb/>
<pb n="KR3a0078_WYG_047-8b"/>
　字方得聖賢本指其所謂主一無適之謂敬此㝡精<lb/>
　切<lb/>
魯齋許氏曰聖人之心如明鏡止水物來不亂物去不<lb/>
　留用工夫主一也主一是持敬也　東萊嘗云南軒<lb/>
　言心在焉則謂之敬且如方對客談論而他有所思<lb/>
　雖思之善亦不敬也才有間斷便是不敬<lb/>
臨川呉氏曰易書詩禮之言敬者非一及夫子答子路<lb/>
　之問則其辭重以専而子路莫之悟也再問三問意<lb/>
<pb n="KR3a0078_WYG_047-9a"/>
　若有所不足聖人語以堯舜猶病雖能已其問而子<lb/>
　路猶未悟也嗚呼子路聖門髙第弟子也果於從人<lb/>
　勇於治己當時許其升堂後人尊之為百世之師親<lb/>
　承修己以敬之誨於夫子而未能心受也况後聖人<lb/>
　千數百載而掇拾其遺言者乎伊洛大儒嗣聖傳於<lb/>
　己絶提敬之一字為作聖之梯階漢唐諸儒所不得<lb/>
　而聞也新安大儒繼之直指此為一心之主宰萬事<lb/>
　之根本其示學者切矣夫人之一身心為之主人之<lb/>
<pb n="KR3a0078_WYG_047-9b"/>
　一心敬為之主主於敬則心常虚虚者物不入也主<lb/>
　於敬則心常實實者我不出也敬也者當若何而用<lb/>
　力耶必有事焉非但守此一言而可得也　仁義禮<lb/>
　智之得於天者謂之徳是徳也雖同得於有生之初<lb/>
　而或失於有生之後能得其所得而不失者君子也<lb/>
　盖徳具於心者也欲不失其心豈有他術哉敬以持<lb/>
　之而已矣昔子路問君子夫子以修己以敬為荅敬<lb/>
　也者所以成君子之徳也堯舜禹之欽即敬也傳之<lb/>
<pb n="KR3a0078_WYG_047-10a"/>
　於湯為日躋之敬傳之於文王為緝熙之敬夫子修<lb/>
　己以敬之言傳自堯舜禹湯文王而傳之於顔曽子<lb/>
　思孟子者也至於程子遂以敬字該聖功之始終敬<lb/>
　之法主一無適也學者遽聞主一無適之說儻未之<lb/>
　能且當由謹畏入事事知所謹而於所不當為者有<lb/>
　不肯為念念知所畏而於所不當為者有不敢為充<lb/>
　不肯為不敢為之心而進退焉凡事主於一而不二<lb/>
　乎彼凡念無所適而専在乎此程子敬字之法不過<lb/>
<pb n="KR3a0078_WYG_047-10b"/>
　如是敬則心存心存而一靜一動皆出於正仁義禮<lb/>
　智之得於心者庶其得於心而不失矣乎<lb/>
程子曰惟靜者可以為學<hi>以下論静</hi>　學者患心慮紛亂不<lb/>
　能寧靜此則天下公病學者只要立箇心此上頭儘<lb/>
　有商量　尹和靖孟敦夫張思叔侍坐伊川指靣前<lb/>
　水盆語曰清靜中一物不可著纔著物便揺動<lb/>
張子曰靜有言得大䖏有小䖏如仁者靜大也靜而能<lb/>
　慮則小也始學者亦要靜以入徳至成徳亦只是靜<lb/>
<pb n="KR3a0078_WYG_047-11a"/>
上蔡謝氏曰近道莫如靜齋戒以神明其徳天下之至<lb/>
　靜也<lb/>
延平李氏答朱晦翁書曰某曩時從羅先生學問終日<lb/>
　相對靜坐只説文字未嘗及一雜語先生極好靜坐<lb/>
　某時未有知退入室中亦只靜坐而已先生令靜中<lb/>
　看喜怒哀樂未發之謂中未發時作何氣象此意不<lb/>
　唯於進學有力兼亦是飬心之要<lb/>
朱子曰明道教人靜坐李先生亦教人靜坐盖精神不<lb/>
<pb n="KR3a0078_WYG_047-11b"/>
　定則道理無湊泊䖏又云湏是靜坐方能收歛　靜<lb/>
　坐無閑雜思慮則養得来便條暢　或問不拘靜坐<lb/>
　與應事皆要専一否曰靜坐非是要如坐禪入定斷<lb/>
　絶思慮只收歛此心莫令赱作閑思慮則此心湛然<lb/>
　無事自然専一及其有事則随事而應事已則復湛<lb/>
　然矣不要因一事而惹出三件兩件如此則雜然無<lb/>
　頭項何以得他専一只觀文王雝雝在宫肅肅在廟<lb/>
　不顯亦臨無射亦保便可見敬只是如此古人自少<lb/>
<pb n="KR3a0078_WYG_047-12a"/>
　小時便做了這工夫故方其洒掃時加帚之禮至於<lb/>
　學詩學樂舞學弦誦皆要専一且如學射時心若不<lb/>
　在何以能中學御時心若不在何以使得他馬書數<lb/>
　皆然今既自小不曽做得不奈何湏著從今做去方<lb/>
　得若不做這工夫却要讀書看義理恰似要立屋無<lb/>
　基地且無安頓屋柱䖏今且説那營營底心㑹與道<lb/>
　理相入否㑹與聖賢之心相契否今求此心正為要<lb/>
　立箇基址得此心光明有箇存主䖏然後為學便有<lb/>
<pb n="KR3a0078_WYG_047-12b"/>
　歸著不錯若心雜然昏亂自無頭當却學從那頭去<lb/>
　又何䖏是收功䖏故程先生湏令就敬字上做工夫<lb/>
　正為此也　人也有靜坐無思念底時節也有思量<lb/>
　道理底時莭豈可畫為兩途説靜坐時與讀書時工<lb/>
　夫迥然不同當靜坐涵飬時正要體察思繹道理只<lb/>
　此便是涵飬不是説喚醒提撕將道理去却那邪思<lb/>
　妄念只自家思量道理時自然邪念不作言忠信行<lb/>
　篤敬立則見其參扵前在輿則見其倚於衡只是常<lb/>
<pb n="KR3a0078_WYG_047-13a"/>
　常見這忠信篤敬在眼前自然邪妄無自而入非是<lb/>
　要存這忠信篤敬去除那不忠不敬底心今人之病<lb/>
　正在於靜坐讀書時二者工夫不一所以差　問存<lb/>
　養多用靜否曰不必然孔子却都就用處教人做工<lb/>
　夫今雖説主靜然亦非棄事物以求靜既為人自然<lb/>
　用事君親交朋友撫妻子御僮僕不成捐棄了只閉<lb/>
　門靜坐事物之来且曰候我存養又不可只茫茫随<lb/>
　他事物中走二者湏有箇思量倒斷始得頃之復曰<lb/>
<pb n="KR3a0078_WYG_047-13b"/>
　動時靜便在這裏動時也有靜順理而應則雖動亦<lb/>
　靜也故曰知止而后有定定而后能靜事物之来若<lb/>
　不順理而應則雖塊然不交於物以求靜心亦不能<lb/>
　得靜惟動時能順理則無事時能靜靜時能存則動<lb/>
　時得力湏是動時也做工夫靜時也做工夫兩莫相<lb/>
　靠使工夫無間斷始得若無間斷靜時固靜動時心<lb/>
　亦不動動亦靜也若無工夫則動時固動靜時雖欲<lb/>
　求靜亦不可得而靜靜亦動也動靜如船之在水潮<lb/>
<pb n="KR3a0078_WYG_047-14a"/>
　至則動潮退則止有事則動無事則靜<hi>一云事来則動事過了靜</hi>
　<hi>如潮頭髙船也髙潮頭下船也下</hi>雖然動靜無端亦無截然為動為靜<lb/>
　之理如人之氣吸則靜嘘則動又問答之際答則動<lb/>
　也止則靜矣凡事皆然且如涵飬致知亦何所始但<lb/>
　學者湏自截從一䖏做去程子謂學莫先於致知是<lb/>
　知在先又曰未有致知而不在敬者則敬也在先從<lb/>
　此推去只管恁地　心於未遇事時湏是靜及至臨<lb/>
　事方用便有氣力如當靜時不靜思慮散亂及至臨<lb/>
<pb n="KR3a0078_WYG_047-14b"/>
　事先已倦了伊川解靜専䖏云不専一則不能直遂<lb/>
　閑時湏是收歛定做得事便有精神　心要精一方<lb/>
　靜時湏湛然在此不得困頓如鏡様明遇事時方好<lb/>
　心要收拾得𦂳如顔子請事斯語便直下承當及犯<lb/>
　而不校却别　靜便定熟便透　靜為主動為客靜<lb/>
　如家舍動如道路　靜中動起念時動中靜是物各<lb/>
　付物　人身只有箇動靜靜者飬動之根動者所以<lb/>
　行其靜動中有靜如發而皆中節䖏便是動中之靜<lb/>
<pb n="KR3a0078_WYG_047-15a"/>
　　問動靜兩字人日間靜時煞少動時常多曰若聖<lb/>
　人動時亦未嘗不靜至衆人動時却是攪擾亂了如<lb/>
　今人欲為一事未嘗能専此一事䖏之從容不亂其<lb/>
　思慮之發既欲為此又欲為彼此是動時却無那靜<lb/>
　也　為人君止於仁為人臣止於敬止於仁敬者靜<lb/>
　也要止於仁與敬者便是動只𬋩是一動一靜循環<lb/>
　無端所以謂動極復靜靜極復動如人嘘吸若嘘而<lb/>
　不吸則湏絶吸而不嘘亦必壅滯著不得嘘者所以<lb/>
<pb n="KR3a0078_WYG_047-15b"/>
　為吸之基尺蠖之屈以求信也龍蛇之蟄以存身也<lb/>
　精義入神以致用也利用安身以崇徳也大凡這箇<lb/>
　都是一屈一信一消一息一往一来一闔一闢大底<lb/>
　有大底闔闢消息小底有小底闔闢消息皆只是這<lb/>
　道理　問伊川常教人靜坐如何曰亦是他見人要<lb/>
　多思慮且以此教人收拾此心耳若初學者亦當如<lb/>
　此　主敬存飬雖說必有事焉然未有思慮作為亦<lb/>
　靜而已所謂靜者固非槁木死灰之謂而所謂必有<lb/>
<pb n="KR3a0078_WYG_047-16a"/>
　事者亦豈求中之謂哉　答呉伯豐書曰學問臨事<lb/>
　不得力固是靜中欠却工夫然欲舍動求靜又無此<lb/>
　理盖人之身心動靜二字循環反覆無時不然但常<lb/>
　存此心勿令忘失則随動随靜無䖏不是用力䖏矣<lb/>
　　明道在扶溝時謝游諸公皆在彼問學明道一日<lb/>
　曰諸公在此只是學某説話何不去力行二公云某<lb/>
　等無可行者明道曰無可行時且去靜坐盖靜坐時<lb/>
　便涵飬得夲原稍定雖是不免逐物及自覺而收歛<lb/>
<pb n="KR3a0078_WYG_047-16b"/>
　歸来也有箇着落譬如人出外去才歸家時便自有<lb/>
　箇着身䖏若是不曽存飬得箇本原茫茫然逐物在<lb/>
　外便要收歛歸来也無箇着身䖏也　伊川見人靜<lb/>
　坐如何便歎其善學曰這却是一箇總要䖏　問而<lb/>
　今看道理不出只是心不虚靜否曰也是不曽去看<lb/>
　㑹看底就看䖏自虚靜這箇互相發　問汪長孺所<lb/>
　讀何書長孺誦大學所疑曰只是輕率公不惟讀聖<lb/>
　賢之書如此凡說話及論人物亦如此只是不敬又<lb/>
<pb n="KR3a0078_WYG_047-17a"/>
　云長孺氣粗故不子細為今工夫湏要靜靜多不妨<lb/>
　今人只是動多了靜靜亦自有説話程子曰為學湏<lb/>
　是靜又曰靜多不妨才靜事都見得然總亦只是一<lb/>
　箇敬　問初學精神易散靜坐如何曰此亦好但不<lb/>
　専在靜䖏做工夫動作亦當體驗聖賢教人豈専在<lb/>
　打坐上要是随䖏着力如讀書如待人䖏事若動若<lb/>
　靜若語若黙皆當存此無事時只合靜心息念且未<lb/>
　説做他事只自家心如何令把捉不定恣其散亂赱<lb/>
<pb n="KR3a0078_WYG_047-17b"/>
　作何有於學孟子謂學問之道無他求其放心而已<lb/>
　矣不然精神不收拾則讀書無滋味應事多齟齬豈<lb/>
　能求益乎　問伯羽如何用功曰且學靜坐痛抑思<lb/>
　慮曰痛抑也不得只是放退可也若全閉眼而坐却<lb/>
　有思慮矣又言也不可全無思慮無邪思耳　問滕<lb/>
　徳粹近作何工夫徳粹云靜坐而已曰横渠云言有<lb/>
　教動有法晝有為宵有得息有飬瞬有存此語極好<lb/>
　君子終日乾乾不可食息閑亦不必終日讀書或靜<lb/>
<pb n="KR3a0078_WYG_047-18a"/>
　坐存飬亦是天地之生物以四時運動春生夏長固<lb/>
　是不息及至秋冬凋落亦只藏於其中故明年復生<lb/>
　若使至秋冬已絶則來春無緣復有生意學者常喚<lb/>
　令此心不死則日有進　問武侯寧靜致逺之説曰<lb/>
　靜便養得根本深固自可致逺　問宋傑尋常覺得<lb/>
　資質昬愚但持敬則此心虚靜覺得好若敬心稍不<lb/>
　存則裏靣固是昬雜而發於外亦鶻突所以専於敬<lb/>
　而無失上用功曰這裏未消說敬與不敬在葢敬是<lb/>
<pb n="KR3a0078_WYG_047-18b"/>
　第二節事而今便把来夾雜説則鶻突了愈難理㑹<lb/>
　且只要識得那一是一二是二便是虚靜也要識得<lb/>
　這物事不虚靜也要識得這物事如未識得這物事<lb/>
　時則所謂虚靜亦是箇黒底虚靜不是白底虚靜而<lb/>
　今湏是要打破那黒底虚靜換做箇白淨底虚靜則<lb/>
　八窓玲瓏無不融通不然則守定那裏底虚靜終身<lb/>
　黑淬淬地莫之通曉也　問每日暇時畧靜坐以飬<lb/>
　心但覺意自然紛起要靜越不靜曰程子謂心自是<lb/>
<pb n="KR3a0078_WYG_047-19a"/>
　活底物事如何窒定教他不思只是不可胡亂思纔<lb/>
　着箇要靜底意思便是添了多少思慮且不要恁地<lb/>
　拘迫他湏自有寧息時又曰要靜便是先獲便是助<lb/>
　長便是正　問延平先生靜坐之説如何曰這事難<lb/>
　説靜坐理㑹道理自不妨只是討要靜坐則不可理<lb/>
　㑹得道理明透自然是靜今人都是討靜坐以省事<lb/>
　則不可盖心下熱閙如何看得道理出湏是靜方看<lb/>
　得出所謂靜坐只是打疊得心下無事則道理始出<lb/>
<pb n="KR3a0078_WYG_047-19b"/>
　道理既出則心下愈明靜矣<lb/>
勉齋黄氏曰寂然不動心之體也事物未接思慮未萌<lb/>
　湛然純一如水之止如衡之平則其夲靜矣蔽交於<lb/>
　前其中則遷情慾熾而益蕩感物而動者既失其節<lb/>
　寂然不動者亦且紛紜膠擾而不能以頃刻寧動靜<lb/>
　相因展轉迷亂天理日微人欲日肆矣故主靜者所<lb/>
　以制乎動無欲者所以全乎靜此周子之意而亦有<lb/>
　所自来也艮其背不獲其身行其庭不見其人主乎<lb/>
<pb n="KR3a0078_WYG_047-20a"/>
　靜也旦晝之梏亡則夜氣不足以存無欲則靜也<lb/>
問程子云靜後見萬物皆有春意如何此還是指聖賢<lb/>
　而言否潛室陳氏曰觀物内㑹靜者能之固是聖賢<lb/>
　如此吾人胷次豈可不見此境界靜却不分聖賢<lb/>
　　省察<lb/>
程子曰人為不善於幽隱之中者謂人莫已知也而天<lb/>
　理不可欺何顯如之或曰是猶楊震所謂四知者乎<lb/>
　曰幾之矣然人我知之猶有分也天地則無二知也<lb/>
<pb n="KR3a0078_WYG_047-20b"/>
　　尸居却龍見淵黙却雷聲　妄動由有欲妄動而<lb/>
　得者其必妄動而失一失也其得之必失之二失也<lb/>
　况有㐫咎随之乎是故妄得之福災亦随焉妄得之<lb/>
　得失亦繼焉苟或知此亦庶幾乎不由欲而動矣<lb/>
　學始於不欺闇室<lb/>
張子曰求養之道心只求是而已盖心𢎞則是不𢎞則<lb/>
　不是心大則百物皆通心小則百物皆病悟後心常<lb/>
　𢎞觸理皆在吾術内覩一物又敲㸃着此心臨一事<lb/>
<pb n="KR3a0078_WYG_047-21a"/>
　又記着此心常不為物所牽引去視燈燭亦足以警<lb/>
　道大率因一事長一智只為持得術博凡物常不能<lb/>
　出博大之中　慎喜怒此只矯其末而不知治其夲<lb/>
　宜矯輕警惰<lb/>
廣平游氏曰曽子云三省其身若夫學者之所省又不<lb/>
　止此事親有不足於孝事長有不足於敬歟行或愧<lb/>
　於心而言或浮於行歟慾有所未窒而忿有所未懲<lb/>
　歟推是類而日省之則曽子之誠身庶乎可以跂及<lb/>
<pb n="KR3a0078_WYG_047-21b"/>
　矣　人所不睹可謂隱矣而心獨見之不亦見乎人<lb/>
　所不聞可謂微矣而心獨聞之不亦顯乎知莫見乎<lb/>
　隱莫顯乎微而不能慎獨是自欺也其離道逺矣<lb/>
和靖尹氏曰莫大之禍起於湏臾之不忍不可不謹<lb/>
延平李氏曰凡蹈危者慮深而獲全居安者患生於所<lb/>
　忽此人之常情也<lb/>
朱子曰要知天之與我者只如孟子説無惻隱之心非<lb/>
　人也無羞惡之心非人也無是非之心非人也無辭<lb/>
<pb n="KR3a0078_WYG_047-22a"/>
　讓之心非人也今人非無惻隱羞惡是非辭讓發見<lb/>
　䖏只是不省察了若於日用間試省察此四端者分<lb/>
　明迸賛出来就此便操存涵飬將去便是下手䖏只<lb/>
　為從前不省察了此端纔見又被物欲汩了所以秉<lb/>
　彛不可磨滅䖏雖在而終不能光明正大如其本然<lb/>
　　就日用間實下持敬工夫求取放心然後却看自<lb/>
　家本性元是善與不善自家與堯舜元是同與不同<lb/>
　若信得及意思自然開明持守亦不費力矣　道體<lb/>
<pb n="KR3a0078_WYG_047-22b"/>
　流行初無間斷是以無所不致其戒懼非謂獨戒懼<lb/>
　乎隱微而忽畧其顯著也　天下之事非艱難多事<lb/>
　之可憂而宴安酖毒之可畏政使功成事定無一事<lb/>
　之可為尚當朝兢夕惕居安慮危而不可以少怠<lb/>
　審微於未形御變於將来非知道者孰能　人不自<lb/>
　知其病者是未嘗去體察警省也　古人瞽史誦詩<lb/>
　之類是規戒警誨之意有時不然便被他恁地炒自<lb/>
　是使人住不着大抵學問湏是警省　今説求放心<lb/>
<pb n="KR3a0078_WYG_047-23a"/>
　吾輩却要得此心主宰得定方賴此做事業如中庸<lb/>
　說天命之謂性即此心也率性之謂道亦此心也修<lb/>
　道之謂教亦此心也以至於致中和賛化育亦只此<lb/>
　心也致知即心致也格物即心格也克己即心克也<lb/>
　非禮勿視聴言動勿與不勿只爭毫髪地爾所以明<lb/>
　道説聖賢千言萬語只是欲人將已放之心收拾入<lb/>
　身来自能尋向上去今且湏就心上做得主定方驗<lb/>
　得聖賢之言有歸着自然有契如中庸所謂尊徳性<lb/>
<pb n="KR3a0078_WYG_047-23b"/>
　致廣大極髙明盖此心本自如此廣大但為物欲隔<lb/>
　塞故其廣大有虧本自髙明但為物欲係累故於髙<lb/>
　明有蔽若能常自省察警覺則髙明廣大者常自若<lb/>
　非有所増損之也其道問學盡精微道中庸等工夫<lb/>
　皆自此做儘有商量也若此心上工夫則不待啇量<lb/>
　睹當即今見得如此則更無閑時行時坐時讀書時<lb/>
　應事接物時皆有着力䖏大抵只要見得收之甚易<lb/>
　而不難也　學者湏是求放心然後識得此性之善<lb/>
<pb n="KR3a0078_WYG_047-24a"/>
　人性無不善只緣自放其心遂流於惡天命之謂性<lb/>
　即天命在人便無不善䖏發而中節亦是善不中節<lb/>
　便是惡人之一性完然具足二氣五行之所禀賦何<lb/>
　嘗有不善人自不向善上去兹其所以為惡爾韓愈<lb/>
　論孟子之後不得其傳只為後世學者不去心上理<lb/>
　㑹堯舜相傳不過論人心道心精一執中而已天下<lb/>
　只是善惡兩端譬如陰陽在天地間風和日暖萬物<lb/>
　發生此是善底意思及羣陰用事則萬物彫瘁惡之<lb/>
<pb n="KR3a0078_WYG_047-24b"/>
　在人亦然天地之理固是抑遏陰氣勿使常勝學者<lb/>
　之於善惡亦要於兩夾岸䖏攔截分曉勿使纎惡間<lb/>
　絶善端動靜日用時加體察持飬久之自然成熟<lb/>
　許多言語雖随䖏説得有淺深大小然而下工夫只<lb/>
　一般如存其心與持其志亦不甚爭存其心語雖大<lb/>
　却寛持其志語雖小却𦂳只持其志便收歛只持其<lb/>
　志便内外肅然又曰持其志是心之方漲䖏便持着<lb/>
　　問存心曰非是别將事物存心<hi>一云非是活捉一物来存着</hi>孔<lb/>
<pb n="KR3a0078_WYG_047-25a"/>
　子曰居處恭執事敬與人忠便是存心之法如説話<lb/>
　覺得不是便莫説做事覺得不是便莫做亦是飬心<lb/>
　之法　靜中私意横生此學者之通患能自省察至<lb/>
　此甚不易得此當以敬為主而深察私意之萌多為<lb/>
　何事就其重䖏痛加懲窒久之純熟自當見效不可<lb/>
　計功於旦暮而多為説以亂之也　文字講説得行<lb/>
　而意味未深者正要本源上加功湏是持敬持敬以<lb/>
　靜為主此意湏要於不做工夫時頻頻體察久而自<lb/>
<pb n="KR3a0078_WYG_047-25b"/>
　熟但是着實自做工夫不干别人事為仁由己而由<lb/>
　人乎哉此語的當更看有何病痛知有此病必去其<lb/>
　病此便是療之之藥如覺言語多便用簡黙意思踈<lb/>
　闊便加細宻覺得輕浮淺易便湏深沉重厚程先生<lb/>
　所謂矯輕警惰盖如此　人有此心便知有此身人<lb/>
　昏昧不知有此心便如人困睡不知有此身人雖困<lb/>
　睡得人喚覺則此身自在心亦如此方其昏蔽得人<lb/>
　警覺則此心便在這裏　學者工夫只在喚醒上問<lb/>
<pb n="KR3a0078_WYG_047-26a"/>
　人放縱時自去收歛便是喚醒否曰放縦只為昏昧<lb/>
　之故能喚醒則自不昏昧不昏昧則自不放縦矣<lb/>
　心只是一箇心非是以一箇心治一箇心所謂存所<lb/>
　謂收只是喚醒　人心常炯炯在此則四體不待覊<lb/>
　束而自入規矩只為人心有散緩時故立許多規矩<lb/>
　来維持之但常常提警教身入規矩内則此心不放<lb/>
　逸而炯然在矣心既常惺惺又以規矩繩檢之此内<lb/>
　外交相飬之道也　心不専靜純一故思慮不精明<lb/>
<pb n="KR3a0078_WYG_047-26b"/>
　要湏飬得此心令虚明専靜使道理従裏靣流出便<lb/>
　好問何以能如此莫只在靜坐否曰自去檢㸃且一<lb/>
　日間試看此㡬箇時在内㡬箇時在外小説中載趙<lb/>
　公以黒白豆記善惡之起此是古人做工夫䖏如此<lb/>
　檢㸃則自見矣　李先生嘗云人之念慮若是於顯<lb/>
　然過惡萌動此却易見易除却怕於匹似閑底事爆<lb/>
　起来纒繞思念將去不能除此尤害事某向来亦是<lb/>
　如此　問凡人之心不存則亡而無不存不亡之時<lb/>
<pb n="KR3a0078_WYG_047-27a"/>
　故一息之頃不加提省之力則淪於亡而不自覺天<lb/>
　下之事不是則非而無不是不非之䖏故一事之微<lb/>
　不加精察之功則䧟扵惡而不自知近見如此不知<lb/>
　如何曰道理固是如此然初學後亦未能便如此也<lb/>
　　問進徳之方曰大率要修身窮理若修身上未有<lb/>
　工夫亦無窮理䖏又問修身如何曰且先收放心如<lb/>
　心不在無下手䖏要去體察你平日用心是為己為<lb/>
　人若讀書計較利禄便是為人　問發於思慮則有<lb/>
<pb n="KR3a0078_WYG_047-27b"/>
　善不善看来不善之發有二有自思慮上不知不覺<lb/>
　自發出来者有因外誘然後引動此思慮者閑邪之<lb/>
　道當無所不用其力於思慮上發時便加省察更不<lb/>
　使形於事為於物誘之際又當於視聴言動上理㑹<lb/>
　取然其要又只在持敬惟敬則身心内外肅然交致<lb/>
　其功則自無二者之病曰謂發䖏有兩端固是然畢<lb/>
　竟從思慮上發者也只是外来底天理渾是一箇只<lb/>
　不善便是不從天理出来不従天理出来便是出外<lb/>
<pb n="KR3a0078_WYG_047-28a"/>
　底了視聴言動該貫内外亦不可謂専是外靣功夫<lb/>
　若以為在内自有一件功夫在外又有一件功夫則<lb/>
　内外支離無此道理湏是誠之於思守之於為内外<lb/>
　交致其功可也　問人之手動足履湏還是都覺得<lb/>
　始得看来不是䖏都是心不在後挫過了曰湏是見<lb/>
　得他合當是恁地問立則見其參於前在輿則見其<lb/>
　倚於衡只是熟後自然見得否曰也只是随䖏見得<lb/>
　那忠信篤敬是合當如此又問舊見敬齋箴中云擇<lb/>
<pb n="KR3a0078_WYG_047-28b"/>
　地而蹈折旋蟻封遂欲如行歩時要歩歩覺得他移<lb/>
　動要之無此道理只是常常提撕曰這箇病痛湏一<lb/>
　一識得方得且如事父母方在那奉飬時又自著注<lb/>
　脚解説道這箇是孝如事兄長方在那順承時又自<lb/>
　著注脚解説道這箇是弟便是兩箇了問只是如事<lb/>
　父母當勞苦有倦心之際却湏自省覺説這箇是當<lb/>
　然曰是如此　問居常苦私意紛擾雖即覺悟而痛<lb/>
　抑之然竟不能得潔靜不起曰惟其此心無主宰故<lb/>
<pb n="KR3a0078_WYG_047-29a"/>
　為私意所勝若常加省察使良心常在見破了這私<lb/>
　意只是從外靣入縱饒有所發動只是以主待客以<lb/>
　逸待勞自家這裏亦容他不得此事湏是平日著工<lb/>
　夫若待他起後方省察殊不濟事　問不敬之念非<lb/>
　出扵心如忿慾之萌學者固當自克雖聖賢亦無如<lb/>
　之何至於思慮妄發欲制之而不能曰纔覺恁地自<lb/>
　家便挈起了但莫先去防他然此只是自家見理不<lb/>
　透做主不定所以如此大學曰物格而后知至如至<lb/>
<pb n="KR3a0078_WYG_047-29b"/>
　而后意誠纔意誠則自然無此病　問橫渠先生謂<lb/>
　范巽之云吾輩不及古人病源何在巽之請問横渠<lb/>
　云此非難悟設此語者盖欲學者存意之不妄庶游<lb/>
　心浸熟有一日脱然如大寐之得醒耳曰横渠先生<lb/>
　之意正要學者將此題目時時省察使之積久貫熟<lb/>
　而自得之耳非謂只要如此説殺也　或曰毎常䖏<lb/>
　事或思慮之發覺得發之正者心常安其不正者心<lb/>
　常不安然義理不足以勝私欲之心少間安者却容<lb/>
<pb n="KR3a0078_WYG_047-30a"/>
　忍不安者却依舊被私欲牽將去及至事過又却悔<lb/>
　悔時依舊是本心發䖏否曰然只那安不安䖏便是<lb/>
　本心之徳孔子曰志士仁人無求生以害仁有殺身<lb/>
　以成仁求生如何便害仁殺身如何便成仁只是箇<lb/>
　安與不安而已又曰不待接事時方流入於私欲只<lb/>
　那未接物時此心已自流了湏是未接物時也常剔<lb/>
　抉此心教他分明少間接事便不至於流上蔡觧為<lb/>
　人謀而不忠云為人謀而忠非特臨事而謀至於平<lb/>
<pb n="KR3a0078_WYG_047-30b"/>
　居靜慮思所以䖏人者一有不盡則非忠矣此雖於<lb/>
　本文說得來太過然却如此今人未到為人謀時方<lb/>
　不忠只平居靜慮閑思念時便自懷一箇利便於己<lb/>
　將不好處推與人之心矣湏是於此䖏常常照管得<lb/>
　分明方得　問於私欲未能無之但此意萌動時却<lb/>
　知用力克除覺方寸累省頗勝前日更當如何曰此<lb/>
　只是強自降伏若未得天理純熟一旦失覺察病痛<lb/>
　出來不可知也問五峯所謂天理人欲同行異情莫<lb/>
<pb n="KR3a0078_WYG_047-31a"/>
　湏這裏要分别否曰同行異情只如飢食渇飲等事<lb/>
　在聖賢無非天理在小人無非私慾所謂同行異情<lb/>
　者如此此事若不曽尋著本領只是説得他名義而<lb/>
　已説得明義儘分曉畢竟無與我事湏就自家身上<lb/>
　實見得私欲萌動時如何天理發見時如何其間正<lb/>
　有好用功夫處盖天理在人亘古今而不冺選甚如<lb/>
　何蔽錮而天理常自若無時不自私意中發出但人<lb/>
　不自覺正如明珠大貝混雜沙礫中零零星星逐時<lb/>
<pb n="KR3a0078_WYG_047-31b"/>
　出来但只於這箇道理發見處當下認取打合零星<lb/>
　漸成片段到得自家好底意思日長月益則天理自<lb/>
　然純固向之所謂私欲者自然消磨退散久之不復<lb/>
　萌動矣若専務克治私欲而不能充長善端則吾心<lb/>
　所謂私欲者日相闘敵縦一時按伏得下又當復作<lb/>
　矣初不道隔去私欲後别尋一箇道理主執而行纔<lb/>
　如此又只是自家私意只如一件事見得如此為是<lb/>
　如此為非便從是䖏行將去不可只恁休誤了一事<lb/>
<pb n="KR3a0078_WYG_047-32a"/>
　必湏知悔只這知悔䖏便是天理孟子説牛山之木<lb/>
　既曰若此其濯濯也又曰萌蘖生焉既曰旦晝梏亡<lb/>
　又曰夜氣所存如説求放心心既放了如何又求得<lb/>
　只為這些道理根於一性者渾然至善故發於日用<lb/>
　者多是善底道理只要人自識得雖至惡人亦只患<lb/>
　他頑然不知省悟若心裏稍知不穩便從這裏改過<lb/>
　亦豈不可做好人孟子曰人之所以異於禽獸者幾<lb/>
　希庶民去之君子存之去只是去著這些子存只是<lb/>
<pb n="KR3a0078_WYG_047-32b"/>
　存得這些子學者所當深戒也<lb/>
呉晦叔言省克二字不可廢南軒張氏曰然纔省了便<lb/>
　克既克了又省當如循環然<lb/>
范陽張氏曰一念之善則天神地祗祥風和氣皆在於<lb/>
　此一念之惡則妖星癘鬼凶荒札瘥皆在於此是以<lb/>
　君子慎其獨<lb/>
象山陸氏曰人之資禀不同有沉滯者有輕揚者古人<lb/>
　有韋弦之義固當自覺不待人言但有恣縱而不能<lb/>
<pb n="KR3a0078_WYG_047-33a"/>
　自克者有能自克而用功不深者　念慮之正不正<lb/>
　在頃刻之間念慮之不正者頃刻而知之即可以正<lb/>
　念慮之正者頃刻而失之即是不正此事皆在其心<lb/>
　書曰惟聖㒺念作狂惟狂克念作聖<lb/>
勉齋黄氏曰理義之精微心術之隱奥所差甚微而天<lb/>
　理人欲之分君子小人之判自此而决不可不察也<lb/>
魯齋許氏曰凡事一一省察不要逐物去了雖在千萬<lb/>
　人中常知有已此持敬大畧也　日用間若不自加<lb/>
<pb n="KR3a0078_WYG_047-33b"/>
　提策則怠惰之心生焉怠惰心生不止於悠悠無所<lb/>
　成而放僻邪侈随至矣　耳目聞見與心之所發各<lb/>
　以類應如有種焉今日之所出者即前日之所入也<lb/>
　同聲相應同氣相求未嘗少差不可不慎也　庸人<lb/>
　之目見利而不見害見得而不見失以縱情極欲為<lb/>
　益已以存心飬性為桎梏不䘮徳殞身而不已惟君<lb/>
　子為能見微而知著遏人欲於將萌<lb/>
臨川呉氏曰夫易以溺人汚人者色與貨也非禮非義<lb/>
<pb n="KR3a0078_WYG_047-34a"/>
　之事雖甚不良之人往往畏人之知而不敢肆苟人<lb/>
　所不知之地一時不勝其利欲之私則於所不當為<lb/>
　能保其不為之乎若顔叔子之達旦秉燭若楊伯起<lb/>
　之暮夜却金若司馬君實趙閲道之所為無一不可<lb/>
　與人言無一不可與天知真能慎獨者也<lb/>
　<lb/>
　<lb/>
　<lb/>
<pb n="KR3a0078_WYG_047-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　性理大全書卷四十七<lb/>
</p>
<p>
</p>
  </div>
</body>
</text>
</TEI>
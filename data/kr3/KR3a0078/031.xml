<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>性理大全書卷三十一</head> <lb/>
    <p>
<pb n="KR3a0078_WYG_031-1a"/>
欽定四庫全書<lb/>
　性理大全書卷三十一<lb/>
　性理三<lb/>
　　氣質之性<hi>命才附</hi>
南軒張氏曰原性之理無有不善人物所同也論性之<lb/>
　存乎氣質則人禀天地之精五行之秀固與禽獸草<lb/>
　木異然就人之中不無清濁厚薄之不同而實亦未<lb/>
　嘗不相近也　學者湏是變化氣質或偏於剛或偏<lb/>
<pb n="KR3a0078_WYG_031-1b"/>
　於柔必反之如禽獸是其氣質之偏不能反也人若<lb/>
　不知自反則去本性日以逺矣若變化得過來只是<lb/>
　本性所有初未嘗増添故言性者湏分别出氣質之<lb/>
　性　問人之性其氣禀有清濁何也曰二氣迭運参<lb/>
　差萬端而萬物各正性命夫豈物物而與之哉氣禀<lb/>
　之不同也雖其氣禀之不同而其本莫不善故人貴<lb/>
　於能反也　太極無不善故性亦無不善人欲初無<lb/>
　體也傳曰人生而静天之性也感物而動性之欲也<lb/>
<pb n="KR3a0078_WYG_031-2a"/>
　直至物至知知好惡形焉然後有流而為惡者非性<lb/>
　所本有也<lb/>
或問自孟子言性善而荀卿言性悪揚雄言善惡混韓<lb/>
　文公言三品及至横渠張子分為天地之性氣質之<lb/>
　性然後諸子之說始定性善者天地之性也餘則所<lb/>
　謂氣質者也然嘗疑之張子所謂氣質之性形而後<lb/>
　有則天地之性乃未受生以前天理之流行者故又<lb/>
　以為極本窮源之性又以為萬物一源如此則可以<lb/>
<pb n="KR3a0078_WYG_031-2b"/>
　謂之性而不可以謂之性也程子又有人生而静以<lb/>
　上不容說之語又於好學論言性之本而後言形既<lb/>
　生矣則疑若天地之性指命而言命固善矣於人性<lb/>
　果何預乎勉齋黄氏曰程張之論非此之謂也葢自<lb/>
　其理而言之不雜乎氣質而為言則是天地賦與萬<lb/>
　物之本然者而寓乎氣質之中也故其言曰善反之<lb/>
　則天地之性存焉葢謂天地之性未嘗離乎氣質之<lb/>
　中也其以天地為言特指其純粹至善乃天地賦予<lb/>
<pb n="KR3a0078_WYG_031-3a"/>
　之本然也曰形而後有氣質之性其所以有善惡之<lb/>
　不同何也曰氣有偏正則所受之理随而偏正氣有<lb/>
　昬明則所受之理随而昬明木之氣盛則金之氣衰<lb/>
　故仁常多而義常少金之氣盛則木之氣衰故義常<lb/>
　多而仁常少若此者氣質之性善善惡也曰既言氣<lb/>
　質之性有善惡則不復有天地之性矣子思子又有<lb/>
　未發之中何也曰性固為氣質所雜矣然方其未發<lb/>
　也此心湛然物欲不生則氣雖偏而理自正氣雖昏<lb/>
<pb n="KR3a0078_WYG_031-3b"/>
　而理自明氣雖有贏乏而理則無勝負及其感物而<lb/>
　動則或氣動而理随之或理動而氣挾之由是至善<lb/>
　之理聴命於氣善惡由之而判矣此未發之前天地<lb/>
　之性純粹至善而子思之所謂中也記曰人生而静<lb/>
　天之性也程子曰其本也真而静其未發也五性具<lb/>
　焉則理固有寂感而静則其本也動則有萬變之不<lb/>
　同焉愚嘗以是而質之先師矣答曰未發之前氣不<lb/>
　用事所以有善而無惡至哉此言也　氣有清濁譬<lb/>
<pb n="KR3a0078_WYG_031-4a"/>
　如著些物蔽了發不出如柔弱之人見義不為為義<lb/>
　之意却在裏面只是發不出如燈火使紙罩了光依<lb/>
　舊在裏面只是發不出來折去了紙便自是光　天<lb/>
　地之間只是箇陰陽五行其理則為徤順五常貫徹<lb/>
　古今充塞宇宙捨此之外别無一物亦無一物不是<lb/>
　此理以人心言之未發則無不善已發則善惡形焉<lb/>
　然原其所以為惡者亦自此理而發非是别有箇惡<lb/>
　與理不相干也若别有箇惡與理不相干却是有性<lb/>
<pb n="KR3a0078_WYG_031-4b"/>
　外之物也易以陰陽分君子小人周子謂性者剛柔<lb/>
　善惡君子小人不同而不出於陰陽善惡不同而不<lb/>
　出於剛柔葢天下未有性外之物也人性本善氣質<lb/>
　之禀一昏一明一偏一正故有善惡之不同其明而<lb/>
　正者則發無不善昏而偏者則發有善惡然其所以<lb/>
　為惡者亦自此理而發也故曰惡亦不可不謂之性<lb/>
　也然人性本善若自一條直路而發則無不善故孟<lb/>
　子不但言性善雖才與情亦皆只謂之善及其已發<lb/>
<pb n="KR3a0078_WYG_031-5a"/>
　而有善有惡者氣禀不同耳然其所以為惡者亦自<lb/>
　此理而發故惡亦不可不謂之性孟子所謂莫非命<lb/>
　也程子所謂思慮動作皆天也張子所謂莫非天也<lb/>
　陽明勝則徳性用陰濁則物欲行亦是此意　天命<lb/>
　之謂性是天分付與人底謂之性惟皇上帝降𠂻于<lb/>
　民是也所降之𠂻何嘗不善此性本無不善天将箇<lb/>
　性與人便夾了氣與人氣褁這性性纔入氣裏面去<lb/>
　便有善有惡有清有濁有偏有正清濁偏正雖氣為<lb/>
<pb n="KR3a0078_WYG_031-5b"/>
　之然著他夾了則性亦如此譬如一泓之水本清流<lb/>
　在沙石上去其清自若流在濁泥中去這清底也濁<lb/>
　了不可以濁底為不是水<lb/>
北溪陳氏曰天所命於人以是理本只善而無惡故人<lb/>
　所受以為性亦本善而無惡孟子道性善是専就大<lb/>
　本上説来説得極親切只是不曽發出氣禀一段<lb/>
　所以啟後世紛紛之論葢人之所以有萬殊不齊只<lb/>
　縁氣禀不同這氣只是陰陽五行之氣如陽性剛陰<lb/>
<pb n="KR3a0078_WYG_031-6a"/>
　性柔火性燥水性潤金性寒木性温土性遲重七者<lb/>
　夾雜便有参差不齊所以人間所值便有許多般様<lb/>
　然這氣運來運去自有箇真元之㑹如厯法筭到本<lb/>
　數凑合所謂日月如合璧五星如連珠時相似聖人<lb/>
　便是禀得這真元之㑹來然天地間参差不齊之時<lb/>
　多真元㑹合之時少如一嵗間極寒極暑陰晦之時<lb/>
　多不寒不暑光風霽月之時極少最難得恰好時節<lb/>
　人生多是值此不齊之氣如有一等人非常剛烈是<lb/>
<pb n="KR3a0078_WYG_031-6b"/>
　值陽氣多有一等人極是軟弱是值陰氣多有人躁<lb/>
　暴忿厲是又值陽氣之惡者有人狡譎姦陰此又值<lb/>
　陰氣之惡者有人性圓一撥便轉也有一等極愚抝<lb/>
　雖一句善言亦說不入與禽獸無異都是氣禀如此<lb/>
　陽氣中有善惡陰氣中亦有善惡如通書所謂剛善<lb/>
　剛惡柔善柔惡之類不是陰陽氣本惡只是分合轉<lb/>
　移齊不齊中便自然成粹駁善惡耳因氣有駁粹便<lb/>
　有賢愚氣雖不齊而大本則一雖下愚亦可變而為<lb/>
<pb n="KR3a0078_WYG_031-7a"/>
　善然工夫最難非百倍其功者不能故子思曰人一<lb/>
　能之已百之人十能之已千之果能此道雖愚必明<lb/>
　雖柔必强正為此耳自孟子不說到氣禀所以荀子<lb/>
　便以性為惡楊子便以性為善惡混韓文公又以為<lb/>
　性有三品都只是說得氣近世東坡蘇氏又以為性<lb/>
　未有善惡五峯胡氏又以為性無善惡都只含糊就<lb/>
　人與天相接處捉摸說箇性是天生自然底物更不<lb/>
　曽說将性端的指定是甚底物直至二程得濓溪先<lb/>
<pb n="KR3a0078_WYG_031-7b"/>
　生太極圖發端方始説得分明極至更無去處其言<lb/>
　曰性即理也理則自堯舜至於塗人一也此語最是<lb/>
　簡切端的如孟子說善善亦只是理但不若指認理<lb/>
　字下得較確定胡氏㸔不徹便謂善者只是贊嘆之<lb/>
　辭又誤了既是贊嘆便是那箇是好物方贊嘆豈有<lb/>
　不好物而贊嘆之邪程子於本性之外又發出氣禀<lb/>
　一段方見得善惡所由來故其言曰論性不論氣不<lb/>
　備論氣不論性不明二之則不是也葢只論大本而<lb/>
<pb n="KR3a0078_WYG_031-8a"/>
　不及氣禀則所論有欠闕未備若只論氣禀而不及<lb/>
　大本便只說得粗底而道理全然不明千萬世而下<lb/>
　學者只得按他說更不可改易　氣禀之說従何而<lb/>
　起夫子曰性相近也習相逺也惟上智與下愚不移<lb/>
　此正是說氣質之性子思子所謂三知三行及所謂<lb/>
　雖愚必明雖柔必强亦是說氣質之性但未分明指<lb/>
　出氣質字為言耳到二程子始分明指認說出甚詳<lb/>
　備横渠因之又立為定論曰形而後有氣質之性善<lb/>
<pb n="KR3a0078_WYG_031-8b"/>
　反之則天地之性存焉故氣質之性君子有弗性者<lb/>
　焉氣質之性是以氣禀言之天地之性是以大本言<lb/>
　之其實天地之性亦不離氣質之中只是就那氣質<lb/>
　中分别出天地之性不與相雜為言耳　若就人品<lb/>
　類論則上天所賦皆一般而人隨其所值又各有清<lb/>
　濁之不齊如聖人得氣至清所以合下便能生知賦<lb/>
　質至粹所以合下便能安行大抵得氣之清者不隔<lb/>
　蔽那義理便呈露昭著如銀盞中滿貯清水自透見<lb/>
<pb n="KR3a0078_WYG_031-9a"/>
　盞底銀花子甚分明若未嘗有水然賢人得清氣多<lb/>
　而濁氣少清中㣲有些查滓止未便能昏蔽得他所<lb/>
　以聰明也易開發自大賢而下或清濁相半或清底<lb/>
　少濁底多昏蔽得厚了如盞底銀花子㸔不見欲見<lb/>
　得湏十分加澄治之功若能力學也解變化氣質轉<lb/>
　昏為明有一般人禀氣清明於理義上儘㸔得出而<lb/>
　行為不篤不能承載得道理多雜詭譎去是又賦質<lb/>
　不粹此如井泉甚清貯在銀盞裏面亦透底清徹但<lb/>
<pb n="KR3a0078_WYG_031-9b"/>
　泉脉従淤土惡木根中穿過來味不純甘以之煮白<lb/>
　米則成赤飯煎白水則成赤湯煎茶則酸澁是有惡<lb/>
　味夾雜了又有一般人生下來於世味一切簡淡所<lb/>
　為甚純正但與說到道理處全發不來是又賦質純<lb/>
　粹而禀氣不清此如井泉脉味純甘絶佳而有泥土<lb/>
　渾濁了終不透瑩如温公恭儉力行篤信好古是甚<lb/>
　次第正大資質只縁少那至清之氣識見不高明二<lb/>
　程屡将理義發他一向偏執固滯更發不上甚為二<lb/>
<pb n="KR3a0078_WYG_031-10a"/>
　程所不滿又有一般人甚好說道理只是執抝自立<lb/>
　一家意見是禀氣清中被一條戾氣來衝抝了如泉<lb/>
　出來甚清却被一條别水横衝破了及或遭巉巖石<lb/>
　頭横截衝激不帖順去反成險惡之流㸔來人生氣<lb/>
　禀是有多少般様或相倍蓰或相什百或相千萬不<lb/>
　可以一律齊畢竟清明純粹恰好底極為難得所以<lb/>
　聖賢少而愚不肖者多<lb/>
潛室陳氏曰性者人心所具之天理以其禀賦之不齊<lb/>
<pb n="KR3a0078_WYG_031-10b"/>
　故先儒分别出來謂有義理之性有氣質之性仁義<lb/>
　禮智者義理之性也知覺運動者氣質之性也有義<lb/>
　理之性而無氣質之性則義理必無附著有氣質之<lb/>
　性而無義理之性則無異於枯死之物故有義理以<lb/>
　行乎血氣之中有血氣以受義理之體合虚與氣而<lb/>
　性全孟子之時諸子之言性往往皆於氣質上有見<lb/>
　而遂指氣質作性但能知其形而下者耳故孟子答<lb/>
　之只就義理上說以攻他未曉處氣質之性諸子方<lb/>
<pb n="KR3a0078_WYG_031-11a"/>
　得於此孟子所以不復言之義理之性諸子未通於<lb/>
　此孟子所以及覆詳說之程子之說正恐後學死執<lb/>
　孟子義理之說而遺失氣質之性故并二者而言之<lb/>
　曰論性不論氣不備論氣不論性不明程子之論舉<lb/>
　其全孟子之論所以矯諸子之偏人能即程子之言<lb/>
　而達孟子之意則其不同之意不辯而自明矣　識<lb/>
　氣質之性善惡方各有著落不然則惡従何處生孟<lb/>
　子専說義理之性専說義理則惡無所歸是論性不<lb/>
<pb n="KR3a0078_WYG_031-11b"/>
　論氣孟子之說為未備専說氣禀則善為無别是論<lb/>
　氣不論性諸子之論所以不明夫本也程子兼氣質<lb/>
　論性　問目視耳聴此氣質之性也然視之所以明<lb/>
　聴之所以聰抑氣質之性邪抑義理之性邪曰目視<lb/>
　耳聴物也視明聴聰物之則也來問可施於物則不<lb/>
　可施於言性若言性當云好聲好色氣質之性正聲<lb/>
　正色義理之性義理只在氣質中但外義理而獨徇<lb/>
　氣質則非也<lb/>
<pb n="KR3a0078_WYG_031-12a"/>
西山真氏曰人之氣質有至善而不可移奪者有善少<lb/>
　惡多而易於移奪者有善多惡少而難於移奪者又<lb/>
　曰性之不能離乎氣猶水之不能離乎土也性雖不<lb/>
　雜乎氣而氣汩之則不能不惡矣水雖不雜乎土而<lb/>
　土汩之則不能不濁矣然清者其先而濁者其後也<lb/>
　善者其先而惡者其後也先善者本然之性也後惡<lb/>
　者形而後有也故所謂善者超然於降𠂻之初而所<lb/>
　謂惡者雜出於有形之後其非相對而並出也昭昭<lb/>
<pb n="KR3a0078_WYG_031-12b"/>
　矣<lb/>
平岩葉氏曰論性之善而不推其氣禀之不同則何以<lb/>
　有上智下愚之不移故曰不備論氣質之異而不原<lb/>
　其性之皆善則是不達其本也故曰不明然性氣二<lb/>
　者元不相離判而二之則亦非矣<lb/>
臨川吳氏曰人得天地之氣而成形有此氣即有此理<lb/>
　所有之理謂之性此理在天地則元亨利貞是也其<lb/>
　在人而為性則仁義禮智是也性即天理豈有不善<lb/>
<pb n="KR3a0078_WYG_031-13a"/>
　但人之生也受氣於父之時既有或清或濁之不同<lb/>
　成質於母之時又有或美或惡之不同氣之極清質<lb/>
　之極美者為上聖葢此理在清氣美質之中本然之<lb/>
　真無所汚壊此堯舜之性所以為至善而孟子之道<lb/>
　性善所以必稱堯舜以實之也其氣之至濁質之至<lb/>
　惡者為下愚上聖以下下愚以上或清或濁或美或<lb/>
　惡分數多寡有萬不同惟其氣濁而質惡則理在其<lb/>
　中者被其拘礙淪染而非復其本然矣此性之所以<lb/>
<pb n="KR3a0078_WYG_031-13b"/>
　不能皆善而有萬不同也孟子道性善是就氣質中<lb/>
　挑出其本然之理而言然不曽分别性之所以有不<lb/>
　善者因氣質之有濁惡而汚壊其性也故雖與告子<lb/>
　言而終不足以解告子之惑至今人讀孟子亦見其<lb/>
　未有以折倒告子而使之心服也葢孟子但論得理<lb/>
　之無不同不曽論到氣之有不同處是其言之不備<lb/>
　也不備者謂但說得一邊不曽說得一邊不完備也<lb/>
　故曰論性不論氣不備此指孟子之言性而言也至<lb/>
<pb n="KR3a0078_WYG_031-14a"/>
　若荀楊以性為惡以性為善惡混與夫世俗言人性<lb/>
　寛性褊性變性急皆是指氣質之不同者為性而不<lb/>
　知氣質中之理謂之性此其見之不明也不明者謂<lb/>
　其不曉得性字故曰論氣不論性不明此指荀楊世<lb/>
　俗之說性者言也程子性即理也一語正是鉞砭世<lb/>
　俗錯認性字之非所以為大有功張子書形而後有<lb/>
　氣質之性善反之則天地之性存焉故氣質之性君<lb/>
　子有弗性者焉此言最分曉而觀者不能解其言反<lb/>
<pb n="KR3a0078_WYG_031-14b"/>
　為所惑将謂性有兩種葢天地之性氣質之性兩性<lb/>
　字只是一般非有兩等性也故曰二之則不是言人<lb/>
　之性本是得天地之理因有人之形則所得天地之<lb/>
　性局在本人氣質中所謂形而後有氣質之性也氣<lb/>
　質雖有不同而本性之善則一但氣質不清不美者<lb/>
　其本性不免有所汚壊故學者當用反之之功反之<lb/>
　如湯武反之也之反謂反之於身而學焉以至變化<lb/>
　其不清不美之氣質則天地之性渾然全備具存於<lb/>
<pb n="KR3a0078_WYG_031-15a"/>
　氣質之中故曰善反之則天地之性存焉氣質之用<lb/>
　小學問之功大能學者氣質可變而不能汚壊吾天<lb/>
　地本然之性而吾性非復如前汚壊於氣質者矣故<lb/>
　曰氣質之性君子有弗性者焉　或問今世言人性<lb/>
　善性悪性緩性急性昏性明性剛性柔者何也曰此<lb/>
　氣質之性也葢人之生也天雖賦以是理而人得之<lb/>
　以為仁義禮智之性然是性也實具於五藏内之所<lb/>
　謂心者焉故必賦以是氣而人得之以為五藏百骸<lb/>
<pb n="KR3a0078_WYG_031-15b"/>
　之身然後所謂性者有所寓也是以人之生也禀氣<lb/>
　有厚薄而形體運動有肥瘠强弱之殊禀氣有清濁<lb/>
　而材質知覺有愚智昏明之異是則告子所謂生之<lb/>
　謂性而朱子謂其指人之知覺運動為性者是也是<lb/>
　性也實氣也故張子謂氣質之性君子有弗性者焉<lb/>
　程子亦謂有自幼而善有自幼而惡是氣禀有然也<lb/>
　斯豈天地本然之性云乎哉若論天地本然之性則<lb/>
　程子曰性即理也斯言盡之　天下之清莫如水先<lb/>
<pb n="KR3a0078_WYG_031-16a"/>
　儒以水之清喻性之善人無有不善之性則世無有<lb/>
　不清之水也然黄河之水渾渾而流以至于海竟莫<lb/>
　能清者何也請循其初原者水之初也水原於天而<lb/>
　附於地原之初出曷嘗不清也哉出於岩石之地者<lb/>
　瑩然湛然得以全其本然之清出於泥塵之地者自<lb/>
　其初出而混於其滓則原雖清而流不能不濁矣非<lb/>
　水之濁也地則然也人之性亦猶是性原於天而附<lb/>
　於人局於氣質之中人之氣質不同猶地之岩石泥<lb/>
<pb n="KR3a0078_WYG_031-16b"/>
　塵有不同也氣質之明粹者其性自如岩石之水也<lb/>
　氣質之昏駁者性従而變泥塵之水也水之濁於泥<lb/>
　塵者由其地而原之所自則清也故流雖濁而有清<lb/>
　之之道河之水甚濁貯之以器投之以膠則泥沉於<lb/>
　底而其水可食甚濁固可使之清也沉其濁不如河<lb/>
　之甚者乎世之學者非惟無以清之而又有以濁之<lb/>
　性之汚壊豈専係乎有生之初哉有生之後目随所<lb/>
　接而増其滋穢外物之淈多於氣質之滓者奚翅千<lb/>
<pb n="KR3a0078_WYG_031-17a"/>
　萬不復其原之清而反益其流之濁非其性之罪也<lb/>
　雖然原之清天也流之濁人也人者克則天者復亦<lb/>
　在乎用力以清之者何如爾<lb/>
程子曰在天曰命在人曰性貴賤夀夭命也仁義禮智<lb/>
　亦命也<hi>以下兼論命</hi>○夫動静者陰陽之本況五氣交運<lb/>
　則益参差不齊矣賦生之類宜其雜揉者衆而精一<lb/>
　者間或值焉以其間值之難則其數不能長亦宜矣<lb/>
　　世之服食欲夀者其亦大愚矣夫命者受之於天<lb/>
<pb n="KR3a0078_WYG_031-17b"/>
　不可増損加益而欲服食而夀悲哉　問富貴貧賤<lb/>
　夀夭固有分定君子先盡其在我者則富貴貧賤夀<lb/>
　夭可以命言若在我者未盡則貧賤而天理所當然<lb/>
　富貴而夀是為僥倖不可謂之命曰雖不可謂之命<lb/>
　然富貴貧賤夀夭是亦前定孟子曰求則得之舍則<lb/>
　失之是求有益於得也求在我者也求之有道得之<lb/>
　有命是求無益於得也求在外者也故君子以義安<lb/>
　命小人以命安義　或問命與遇異乎曰遇不遇即<lb/>
<pb n="KR3a0078_WYG_031-18a"/>
　命也曰長平死者四十萬其命齊乎曰遇白起則命<lb/>
　也有如四海九州之人同日而死也則亦常事爾世<lb/>
　之人以為是駭然耳所見少也<lb/>
張子曰富貴貧賤者皆命也今有人均為勤苦有富貴<lb/>
　者有終身窮餓者其富貴者即是幸㑹也求而有不<lb/>
　得則是求無益於得也道義則不可知命是求在我<lb/>
　者也人一已百人十已千如此不至者猶難罪性語<lb/>
　氣可也同行報異猶難語命語遇可也氣與遇性與<lb/>
<pb n="KR3a0078_WYG_031-18b"/>
　命切近矣猶未易言也　問智愚之識殊疑於有性<lb/>
　善惡之報差疑於有命曰性通極於無氣其一物爾<lb/>
　命禀同於性遇乃適然爾<lb/>
五峯胡氏曰貴賤命也仁義性也人固有逺跡江湖念<lb/>
　絶於名利者矣然世或求之而不得免人固有置身<lb/>
　市朝心屬於富貴者矣然世或舍之而不得進命之<lb/>
　在人分定于天不可變也是以君子貴知命<lb/>
朱子曰性者萬物之原而氣禀則有清濁是以有聖愚<lb/>
<pb n="KR3a0078_WYG_031-19a"/>
　之異命者萬物之所同受而陰陽交運参差不齊是<lb/>
　以五福六極值遇不一　問命字有専以理言者有<lb/>
　専以氣言者曰也都相離不得葢天非氣無以命於<lb/>
　人人非氣無以受天所命　問先生說命有兩種一<lb/>
　種是貧富貴賤死生夀夭一種是清濁偏正智愚賢<lb/>
　不肖一種屬氣一種屬理以某觀之兩種皆似屬氣<lb/>
　葢智愚賢不肖清濁偏正亦氣之為也曰固然性則<lb/>
　是命之理而已　　問性分命分何以别曰性分是<lb/>
<pb n="KR3a0078_WYG_031-19b"/>
　以理言之命分是兼氣言之命分有多寡厚薄之不<lb/>
　同若性分則又都一般此理聖愚賢否皆同　問天<lb/>
　命謂性之命與死生有命之命不同何也曰死生有<lb/>
　命之命是帶氣言之氣便有禀得多少厚薄之不同<lb/>
　天命謂性之命是純乎理言之然天之所命畢竟皆<lb/>
　不離乎氣但中庸此句乃是以理言之孟子謂性也<lb/>
　有命焉此性是兼氣禀食色言之命也有性焉此命<lb/>
　是帶氣言之性善又是超出氣說　問顔淵不幸短<lb/>
<pb n="KR3a0078_WYG_031-20a"/>
　命伯牛死曰命矣夫孔子得之不得曰有命如此之<lb/>
　命與天命謂性之命無分别否曰命之正者出於理<lb/>
　命之變者出於氣質要之皆天所付予孟子曰莫之<lb/>
　致而至者命也但當自盡其道則所值之命皆正命<lb/>
　也因問如今數家之學如康節之說謂皆一定而不<lb/>
　可易如何曰也只陰陽盛衰消長之理大數數可見<lb/>
　然聖賢不曽主此說如今人説康節之數謂他說一<lb/>
　事一物皆有成敗之時都說得膚淺了　問亡之命<lb/>
<pb n="KR3a0078_WYG_031-20b"/>
　矣夫此命字是就氣禀上說曰死生夀夭固是氣之<lb/>
　所禀只㸔孟子說性也有命焉處便分曉又問不知<lb/>
　命與知天命之命如何曰不同知天命謂知其理之<lb/>
　所自來譬之於水人皆知其為水聖人則知其發源<lb/>
　處如不知命處却是說死生夀夭貧富貴賤之命也<lb/>
　　問子罕言命若仁義禮智五常皆是天所命如貴<lb/>
　賤死生夀夭之命有不同如何曰都是天所命禀得<lb/>
　精英之氣便為聖為賢便是得理之全得理之正禀<lb/>
<pb n="KR3a0078_WYG_031-21a"/>
　得清明者便英爽禀得敦厚者便温和禀得清高者<lb/>
　便貴禀得豊厚者便富禀得長久者便夀禀得衰頽<lb/>
　薄濁者便為愚不肖為貧為賤為夭天有那氣生一<lb/>
　箇人出來便有許多物隨他來天之所命固是均一<lb/>
　到氣禀處便有不齊只㸔其禀得來如何耳又問得<lb/>
　清明之氣為聖賢昏濁之氣為愚不肖氣之厚者為<lb/>
　富貴薄者為貧賤此固然也然聖人得天地清明中<lb/>
　和之氣宜無所虧欠而夫子反貧賤何也豈時運使<lb/>
<pb n="KR3a0078_WYG_031-21b"/>
　然也抑其所禀亦有不足邪曰便是禀得來有不足<lb/>
　他那清明也只管得做聖賢却管不得那富貴禀得<lb/>
　那高底則貴禀得厚底則富禀得長底則夀貧賤夭<lb/>
　者反是夫子雖得清明者以為聖人然禀得那低底<lb/>
　薄底所以貧賤顔子又不如孔子又禀得那短底所<lb/>
　以又夭又問一陰一陽宜若停匀則賢不肖宜均何<lb/>
　故君子常少而小人常多曰自是他那物事駁雜如<lb/>
　何得齊且以撲錢譬之純者常少不純者常多自是<lb/>
<pb n="KR3a0078_WYG_031-22a"/>
　他那氣駁雜或前或後所以抝不能得他恰好如何<lb/>
　得均平且以一日言之或仁或晴或風或雨或寒或<lb/>
　熱或清爽或鶻突一日之間自有許多變便可見矣<lb/>
　又問雖是駁雜然畢竟不過只是一陰一陽二氣而<lb/>
　已如何㑹恁地不齊曰便是不如此若只是兩箇單<lb/>
　底陽陰則無不齊縁是他那物事錯糅萬變所以不<lb/>
　能得他恰好又問如此則天地生聖賢又只是偶然<lb/>
　不是有意矣曰天地那裏說我特地要生箇聖賢出<lb/>
<pb n="KR3a0078_WYG_031-22b"/>
　來也只是氣數到那裏恰相凑著所以生出聖賢及<lb/>
　至生出則若天之有意焉耳又問康節云陽一而陰<lb/>
　二所以君子少而小人多此語是否曰也說得來自<lb/>
　是那物事好底少而惡底多且如面前事也自是好<lb/>
　底事少惡底事多其理只一般　問人生有夀夭氣<lb/>
　也賢愚亦氣也今觀盗跖極愚而夀顔子極賢而夭<lb/>
　如是則夀夭之氣與賢愚之氣容或有異矣明道誌<lb/>
　程邵公慕云以其間遇之難則其數或不能長亦宜<lb/>
<pb n="KR3a0078_WYG_031-23a"/>
　矣吾兒其得氣之精一而數之局者歟詳味此說氣<lb/>
　有清濁有短長其清者固所以為賢然雖清而短故<lb/>
　於數亦短其濁者固所以為愚然雖濁而長故其數<lb/>
　亦長不知果然否曰此說得之貴賤貧富亦是如此<lb/>
　但三代以上氣數醇濃故氣之清者必厚必長而聖<lb/>
　賢皆富且夀且富以下反是　問富貴有命如後世<lb/>
　鄙夫小人當堯舜三代之世如何得富貴曰當堯舜<lb/>
　三代之世不得富貴在後世則得富貴便是命曰如<lb/>
<pb n="KR3a0078_WYG_031-23b"/>
　此則氣禀不一定曰以此氣遇此時是他命好不遇<lb/>
　此時便是背所謂資適逢世是也如長平死者四十<lb/>
　萬但遇白起便如此只他相撞著便是命　人之禀<lb/>
　氣富貴貧賤長短皆有定數寓其中禀得盛者其中<lb/>
　有許多物事其來無窮亦無盛而短者若木生於山<lb/>
　取之或貴而為棟梁或賤而為厠料皆其生時所禀<lb/>
　氣數如此定了　或指屋柱問云此理也曲直性也<lb/>
　所以為曲直命也曲直是說氣禀曰然　問遺書論<lb/>
<pb n="KR3a0078_WYG_031-24a"/>
　命處注云聖人非不知命然於人事不得不盡如何<lb/>
　曰人固有命只是不可不順受其正如知命者不立<lb/>
　乎巖墻之下是也若謂其有命却去巖墻之下立萬<lb/>
　一到覆壓處却是専言命不得人事盡處便是命<lb/>
　問伊川横渠命遇之說曰所謂命者如天子命我作<lb/>
　甚官其官之簡易繁難甚處做得甚處做不得便都<lb/>
　是一時命了自家只得去做故孟子只說莫非命也<lb/>
　却有箇正與不正所謂正命者葢天之始初命我如<lb/>
<pb n="KR3a0078_WYG_031-24b"/>
　事君忠事父孝便有許多條貫在裏至於有厚薄淺<lb/>
　深這却是氣禀了然不謂之命不得只不是正命如<lb/>
　桎梏而死喚做非命不得葢縁他當時禀得箇乖戾<lb/>
　之氣便有此然謂之正命不得故君子戰兢如臨深<lb/>
　履薄葢欲順受其正者而不受其不正者且如說當<lb/>
　死於水火不成便自赴水火而死而今只恁地看不<lb/>
　必去生枝節說命說遇說同說異也<lb/>
潛室陳氏曰有氣質之性命有義理之性命由徳上發<lb/>
<pb n="KR3a0078_WYG_031-25a"/>
　者為義理由氣上發者為氣質雖其禀賦不同茍能<lb/>
　學問以充之<hi>謂窮理盡性</hi>則向之得於氣質者今也性皆<lb/>
　天徳命皆天理所謂善反之則天地之性存焉<lb/>
魯齋許氏曰貧賤富貴死生脩短禍福禀於氣皆本乎<lb/>
　天也是一定之分不可求也其中有正命有非正命<lb/>
　者盡其道而不立乎巖墻之下脩身以待之然此亦<lb/>
　有禍福吉凶死生脩短來當以順受所謂莫之致而<lb/>
　至者皆正命也乃係乎天之所為也非正命者行險<lb/>
<pb n="KR3a0078_WYG_031-25b"/>
　徼倖行非禮義之事致於禍害桎梏死者命亦随焉<lb/>
　人之自召也<lb/>
程子曰性無不善其所以不善者才也受於天之謂性<lb/>
　禀於氣之謂才才之善不善由氣之有偏正也乃若<lb/>
　其性則無不善矣今夫本之曲直其性也或可以為<lb/>
　車或可以為輪其才也然而才之不善亦可以變之<lb/>
　在飬其氣以復其善爾故能持其志飬其氣亦可以<lb/>
　為善故孟子曰人皆可以為堯舜<hi>以下兼論才</hi>　性出於<lb/>
<pb n="KR3a0078_WYG_031-26a"/>
　天才出於氣氣清則才清氣濁則才濁譬猶木焉曲<lb/>
　直者性也可以為棟梁可以為榱桶者才也才則有<lb/>
　善與不善性則無不善惟上智與下愚不移非謂不<lb/>
　可移也而有不移之理所以不移者只有兩般為自<lb/>
　暴自棄不肯學也使其肯學不自暴自棄安不可移<lb/>
　哉　氣清則才善氣濁則才惡禀得至清之氣生者<lb/>
　為聖人禀得至濁之氣生者為愚人如韓愈所言公<lb/>
　都子所問之人是也然此論生知之聖人若夫學而<lb/>
<pb n="KR3a0078_WYG_031-26b"/>
　知之氣無清濁皆可至於善而復性之本所謂堯舜<lb/>
　性之是生知也湯武反之是學而知也　今人說有<lb/>
　才乃是言才之美者也才乃人資質循性脩之雖至<lb/>
　惡可勝而為善　徳性謂天賦天資才之美者也<lb/>
　少成若天性習慣成自然雖聖人復出不易此言孔<lb/>
　子曰性相近也習相逺也唯上智與下愚不移愚非<lb/>
　性也不能盡其才也　問上智下愚不移是性否曰<lb/>
　此是才湏理㑹得性與才所以分處又問中人以上<lb/>
<pb n="KR3a0078_WYG_031-27a"/>
　可以語上中人以下不可以語上是才否曰固是然<lb/>
　此只是大綱説言中人以上可以與之説近上話中<lb/>
　人以下不可與之説近上話也生之謂性凡言性處<lb/>
　湏看立意如何且如言人性善性之本也生之謂性<lb/>
　論其所禀也孔子言性相近若論其本豈可言相近<lb/>
　只論其所禀也告子所云固是為孟子問他他説便<lb/>
　不是也乃若其情則可以為善若夫為不善非才之<lb/>
　罪此言人䧟溺其心者非闗才事才猶言才料曲可<lb/>
<pb n="KR3a0078_WYG_031-27b"/>
　以為輪直可以為梁棟若是毁鑿壊了豈闗才事或<lb/>
　曰人才有美惡豈可言非才之罪曰才有美惡者是<lb/>
　舉天下之言也若説一人之才如因富嵗而頼因凶<lb/>
　嵗而暴豈才質之本然耶　問人性本明因何有蔽<lb/>
　曰此湏索理㑹也孟子言人性善是也雖荀楊亦不<lb/>
　知性孟子所以獨出諸儒者以能明性也性無不善<lb/>
　而有不善者才也性即理理則自堯舜至于塗人一<lb/>
　也才禀於氣氣有清濁禀其清者為賢禀其濁者為<lb/>
<pb n="KR3a0078_WYG_031-28a"/>
　愚又問愚可變否曰可孔子謂上智與下愚不移然<lb/>
　亦有可移之理惟自暴自棄者則不移也曰下愚所<lb/>
　以自暴自棄者才乎曰固是也然却道他不可移不<lb/>
　得性只一般豈有不可移却被他自暴棄不肯去學<lb/>
　故移不得使肯學者亦有可移之理　問韓文公楊<lb/>
　雄言性如何曰其所言者才耳<lb/>
朱子曰性者心之理情者心之動才便是那情之㑹恁<lb/>
　地者情與才絶相近但情是遇物而發路陌曲折恁<lb/>
<pb n="KR3a0078_WYG_031-28b"/>
　地去底才是那㑹如此底要之千頭萬緒皆是從心<lb/>
　上來問如此則才與心之用相類曰才是心之力是<lb/>
　有氣力去做底心是管攝主宰者此心之所以為大<lb/>
　也心譬水也性水之理也性所以立乎水之静情所<lb/>
　以行乎水之動欲則水之流而至於濫也才者水之<lb/>
　氣力所以能流者然其流有急有緩則是才之不同<lb/>
　伊川謂性禀於天才禀於氣是也　問性之所以無<lb/>
　不善者以其出於天也才之所以有善不善以其出<lb/>
<pb n="KR3a0078_WYG_031-29a"/>
　於氣也要之性出於天氣亦出於天何故便至於此<lb/>
　曰性是形而上者氣是形而下者形而上者全是天<lb/>
　理形而下者只是那查滓至於形又是查滓至濁者<lb/>
　也　問才出於氣徳出於性曰不可才也是性中出<lb/>
　徳也是有是氣而後有是徳人之有才者出來做得<lb/>
　事業也是他性中有了便出來做得但温厚篤實便<lb/>
　是徳剛明果敢便是才只為他氣之所禀者生到那<lb/>
　裏多故為才　問能為善使是才曰能為善而本善<lb/>
<pb n="KR3a0078_WYG_031-29b"/>
　者是才若云能為善便是才則能為惡亦是才也<lb/>
　問人有强弱由氣有剛柔若人有技藝之類如何曰<lb/>
　亦是氣如今人看五行亦推測得些小又問如才不<lb/>
　足人明得理可為否曰若明得盡豈不可為所謂克<lb/>
　念作聖是也然極難若只明得一二如何做得　孟<lb/>
　子説才皆是指其資質可以為善處伊川所謂才禀<lb/>
　於氣氣清則才清氣濁則才濁此與孟子説才小異<lb/>
　而語意尤密不可不考乃若其情非才之罪以若訓<lb/>
<pb n="KR3a0078_WYG_031-30a"/>
　順者未是猶言如論其情非才之罪也葢謂情之發<lb/>
　有不中節處不必以為才之罪爾退之論才之品有<lb/>
　三性之品有五其說勝荀楊諸公多矣說性之品便<lb/>
　以仁義禮智言之此尤當理說才之品若如此推究<lb/>
　則有千百種之多始言其大槩如此此正是氣質之<lb/>
　說但少一箇氣字耳　問伊川論才與孟子言才有<lb/>
　曰非才之罪也又曰不能盡其才者也又曰非天之<lb/>
　降才爾殊也又曰以為未嘗有才焉如孟子之意未<lb/>
<pb n="KR3a0078_WYG_031-30b"/>
　嘗以才為不善而伊川却說才有善不善其言曰氣<lb/>
　清則才善氣濁則才惡又曰氣清則才清氣濁則才<lb/>
　濁意者以氣質為才也以氣質為才則才固有善不<lb/>
　善之分矣而孟子却止以才為善者何也曰孟子與<lb/>
　伊川論才則皆是孟子所謂才止是指本性而言性<lb/>
　之發用無有不善處如人之有才事事做得出來一<lb/>
　性之中萬善完具發将出來便是才也便如惻隠羞<lb/>
　惡是心也能惻隠羞惡者才也如伊川論才却是指<lb/>
<pb n="KR3a0078_WYG_031-31a"/>
　氣質而言也氣質之性古人雖不曽與人說著考之<lb/>
　經典却有此意如書云人惟萬物之靈亶聰明作元<lb/>
　后與夫天乃錫王勇智之說皆此意也孔子謂性相<lb/>
　近也習相逺也孟子辯告子生之謂性亦是說氣質<lb/>
　之性近世被濓溪拈掇出來而横渠二程始有氣質<lb/>
　之性之說此伊川論才所以云有善不善者葢主此<lb/>
　而言也<lb/>
或問曰韓愈所謂上中下三品者乃孟子所謂才也才<lb/>
<pb n="KR3a0078_WYG_031-31b"/>
　雖不同而所以性則一孟子論性善固極本窮源之<lb/>
　論至謂非天之降才爾殊豈才果不殊邪抑所謂才<lb/>
　者乃所謂性也才是資禀性是所以然性固行乎才<lb/>
　之中要不可指才便謂之性然孟子所以謂之不殊<lb/>
　者何也南軒張氏曰孟子之論才與退之上中下三<lb/>
　品之說不同退之所分三品只是據氣禀而言耳孟<lb/>
　子論才曰非天之降才爾殊也又曰若夫為不善非<lb/>
　才之罪也葢善者性也人之可以為善者才也此自<lb/>
<pb n="KR3a0078_WYG_031-32a"/>
　不殊<lb/>
北溪陳氏曰才是才質才能才質猶言才料質幹是以<lb/>
　體言才能是㑹做事底同這件事有人㑹發揮得有<lb/>
　人全發揮不去便是才不同是以用言孟子所謂非<lb/>
　才之罪及天之降才非爾殊等語皆把才做善底物<lb/>
　他只是以其従性善大本上發來便見都一般要說<lb/>
　得全備湏如伊川氣清則才清氣濁則才惡之論方<lb/>
　盡<lb/>
<pb n="KR3a0078_WYG_031-32b"/>
平岩葉氏曰性本乎理理無不善才本乎氣氣則不齊<lb/>
　故或以之為善或以之為惡<lb/>
　<lb/>
　<lb/>
　<lb/>
　<lb/>
　<lb/>
　性理大全書卷三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>性理大全書卷五十七</head> <lb/>
    <p>
<pb n="KR3a0078_WYG_057-1a"/>
欽定四庫全書<lb/>
　性理大全書卷五十七<lb/>
　諸子一<lb/>
　　老子<lb/>
程子曰老氏之言雜權詐秦愚黔首其術蓋有所自<lb/>
　老子語道徳而雜權詐本末舛矣申韓蘇張皆其流<lb/>
　之弊也申韓原道徳之意而為刑名後世猶或師之<lb/>
　蘇張得權詐之説而為縱横其失益遠矣是以無傳<lb/>
<pb n="KR3a0078_WYG_057-1b"/>
　焉　老子言甚雜如隂符經却不雜然皆窺測天道<lb/>
　之未盡者也　老子曰無為又曰無為而無不為當<lb/>
　有為而以無為為之是乃有為為也聖人作易未嘗<lb/>
　言無為惟無思也無為也此戒夫作為也然下即曰<lb/>
　寂然不動感而遂通天下之故是動静之理未嘗為<lb/>
　一偏之説矣　老氏言虚能生氣非也隂陽之開闔<lb/>
　相因無有先也無有後也可謂今日有陽而後明日<lb/>
　有隂則亦可謂今日有形而後明日有影也　予奪<lb/>
<pb n="KR3a0078_WYG_057-2a"/>
　翕張理所有也而老子之言非也與之之意乃在乎<lb/>
　取之張之之意乃在乎翕之權詐之術也　老子曰<lb/>
　失道而後徳失徳而後仁失仁而後義失義而後禮<lb/>
　則道徳仁義禮分而為五也　君子之學也使先知<lb/>
　覺後知使先覺覺後覺而老子以為非以明民将以<lb/>
　愚之其亦自賊其性歟　問老子言天地不仁聖人<lb/>
　不仁如何曰謂天地不仁以萬物為芻狗是也謂聖<lb/>
　人不仁以百姓為芻狗非也聖人豈有不仁所患者<lb/>
<pb n="KR3a0078_WYG_057-2b"/>
　不仁也天地何意於仁鼓舞萬物而不與聖人同憂<lb/>
　聖人則仁此其為能𢎞道也　老子書其言自不相<lb/>
　入處如氷炭其初意欲談道之極𤣥妙處後來却入<lb/>
　做權詐者上去<hi>如将欲取之必固與之之類</hi>然老子之後有申韓<lb/>
　看申韓與老子道甚懸絶然其原乃自老子來蘇秦<lb/>
　張儀則更是取道遠<lb/>
朱子曰老子之術謙冲儉嗇全不肯役精神須自家占<lb/>
　得十分穏便方肯做纔有一毫於己不便便不肯做<lb/>
<pb n="KR3a0078_WYG_057-3a"/>
　　老子之學只要退歩柔伏不與你争纔有一毫主<lb/>
　張計較思慮之心這氣便麤了故曰致虚極守静篤<lb/>
　又曰專氣致柔能如嬰兒乎又曰知其雄守其雌為<lb/>
　天下谿知其白守其黒為天下谷所謂谿所謂谷只<lb/>
　是低下處讓你在高處他只要在卑下處全不與你<lb/>
　争他這工夫極難常見畫本老子便是這般氣象笑<lb/>
　嘻嘻地便是箇退歩占便宜底人雖未必肖他然亦<lb/>
　是他氣象也只是他放出無狀來便不可當如曰以<lb/>
<pb n="KR3a0078_WYG_057-3b"/>
　正治國以竒用兵以無事取天下他取天下便是用<lb/>
　此道　老子之學大抵以虚静無為沖退自守為事<lb/>
　故其為説常以懦弱謙下為表以空虚不毁萬物為<lb/>
　實其為治雖曰我無為而民自化然不化者則亦不<lb/>
　之問也其為道每每如此非特載營魄一章之指為<lb/>
　然也若曰旁日月挟宇宙揮斥八極神氣不變者是<lb/>
　乃莊生之荒唐其曰光明寂照無所不通不動道塲<lb/>
　徧周沙界者則又瞿曇之幻語老子則初曷嘗有是<lb/>
<pb n="KR3a0078_WYG_057-4a"/>
　哉今世人論老子者必欲合二家之似而一之以為<lb/>
　神嘗載魄而無所不之則是莊釋之所談而非老子<lb/>
　之意矣　問老子與鄉原如何曰老子是出人理之<lb/>
　外不好聲不好色又不做官然害倫理鄉原猶在人<lb/>
　倫中只是箇無見識的好人　人皆言孟子不排老<lb/>
　子老子便是楊氏問楊氏愛身其學亦淺近而舉世<lb/>
　崇尚之何也曰其學也不淺近自有好處便是老子<lb/>
　之學今觀老子書自有許多説話人如何不愛其學<lb/>
<pb n="KR3a0078_WYG_057-4b"/>
　也要出來治天下清虚無為所謂因者君之綱事事<lb/>
　只是因而為之如漢文帝曹參便是用老氏之效然<lb/>
　又只用得老子皮膚凡事只是包容因循将去老氏<lb/>
　之學最忍他閒時似箇虚無卑弱底人若教𦂳要處<lb/>
　發出來更教你支吾不住如張子房是也子房皆老<lb/>
　氏之學　問楊朱似老子頃見先生如此説看來楊<lb/>
　朱較放退老子又要以此治國以此取天下曰大槩<lb/>
　氣象相似如云致虚極守静篤之類老子初間亦只<lb/>
<pb n="KR3a0078_WYG_057-5a"/>
　是要放退未要放出那無狀來及至反一反方説以<lb/>
　無事取天下如云反者道之動弱者道之用之類<lb/>
　問程子云老子之言竊弄闔闢者何也曰如将欲取<lb/>
　之必固與之之類是他亦窺得些道理将來竊弄如<lb/>
　所謂代大匠斲則傷手者謂如人之惡者不必自去<lb/>
　治他自有别人與他理㑹只是占便宜不肯自犯手<lb/>
　做　程子論老子隂符經可謂言約而理盡括盡二<lb/>
　書曲折　康節嘗言老氏得易之體孟子得易之用<lb/>
<pb n="KR3a0078_WYG_057-5b"/>
　非也老子自有老子之體用孟子自有孟子之體用<lb/>
　将欲取之必固與之此老子之體用也存心養性充<lb/>
　廣其四端此孟子之體用也　問横渠云言有無諸<lb/>
　子之陋也曰無者無物却有此理有此理則有矣老<lb/>
　氏乃云物生於有有生於無和理也無便錯了　老<lb/>
　子之術自有退後一著事也不攙前去做説也不曽<lb/>
　説将出但任你做得狼狽了自家徐出以應之如人<lb/>
　當紛争之際自出僻静處坐任其如何彼之利害長<lb/>
<pb n="KR3a0078_WYG_057-6a"/>
　短一一都冷看破了從旁下一著定是的當此固是<lb/>
　不好底術數然較之今者浮躁胡説亂道底人彼又<lb/>
　較勝因舉老子語豫兮若冬渉川猶兮若畏四鄰儼<lb/>
　若客涣若氷将釋子房深於老子之學曹参學之有<lb/>
　體而無用　問老子道可道章或欲以常無常有為<lb/>
　句讀而欲字屬下句者如何曰先儒亦有如此做句<lb/>
　者不妥貼不若只作常有欲無欲㸃　問道可道如<lb/>
　何解曰道而可道則非常道名而可名則非常名又<lb/>
<pb n="KR3a0078_WYG_057-6b"/>
　問𤣥之義曰𤣥只是深遠而至於黒窣窣地處那便<lb/>
　是衆妙所在又問寵辱若驚貴大患若身曰從前理<lb/>
　㑹此章不得　常有欲以觀其徼徼之義是那邊徼<lb/>
　如邊界相似説那應接處谷神谷只是虚而能受神<lb/>
　謂無所不應他又云虚而不屈動而愈出有一物之<lb/>
　不受則虚而屈矣有一物之不應是動而不能出矣<lb/>
　𤣥牝或云𤣥是衆妙之門牝是萬物之祖不是牝只<lb/>
　是木孔承筍能受底物事如今門<graphic n="KR1498" url="https://raw.githubusercontent.com/kanripo/KR-Gaiji/master/images/KR1498.png" mimeType="image/png"/>謂之牡鐶則謂<lb/>
<pb n="KR3a0078_WYG_057-7a"/>
　之牝鎖管便是牝鎖鬚便是牡雌雄謂之牝牡可見<lb/>
　𤣥者謂是至妙底牝不是那一様底牝問谷神不死<lb/>
　曰谷之虚也聲達焉則響應之乃神化之自然也是<lb/>
　謂𤣥牝𤣥妙也牝是有所受而能生物者也至妙之<lb/>
　理有生生之意焉程子所以取老氏之説也又曰𤣥<lb/>
　牝蓋言萬物之感而應之不窮<hi>又言受而不先</hi>如言聖人執<lb/>
　左契而不責於人契有左右左所以銜右言左契受<lb/>
　之義也　問三十輻共一轂當其無有車之用無是<lb/>
<pb n="KR3a0078_WYG_057-7b"/>
　車之坐處否曰恐不然若以坐處為無則上文自是<lb/>
　就輻轂而言與下文户牖埏埴是一例語某嘗思之<lb/>
　無是轂中空處惟其中空故能受軸而運轉不窮猶<lb/>
　傘柄上木管子衆骨所㑹者不知名何緣管子中空<lb/>
　又可受傘柄而開闔下上車之轂亦猶是也莊子所<lb/>
　謂樞始得其環中以應無窮亦此意也　載營魄抱<lb/>
　一能無離乎一便是魄抱便是載蓋以火養水也魄<lb/>
　是水以火載之營字恐是熒字光也古字或通用不<lb/>
<pb n="KR3a0078_WYG_057-8a"/>
　可知蘇潁濵解云神載魄而行言魄是箇沉滯之物<lb/>
　須以神去載他令他升舉其説云聖人則以魄随神<lb/>
　而動衆人則神役於魄他全不曉得老子大意他解<lb/>
　神載魄而行便是箇剛强升舉底意思老子之意正<lb/>
　不如此只是要柔伏退歩耳觀他這一章盡説柔底<lb/>
　意思云載營魄抱一能無離乎專氣致柔能無嬰兒<lb/>
　乎天門開闔能無雌乎老子一書意思都是如此他<lb/>
　只要退歩不與你争如一箇人叫哮跳躑我這裏只<lb/>
<pb n="KR3a0078_WYG_057-8b"/>
　是不做聲只管退歩少間叫哮跳躑者自然而屈而<lb/>
　我之柔伏應自有餘老子心最毒其所以不與人争<lb/>
　者乃所以深争之也其設心措意都是如此閒時他<lb/>
　只是如此柔伏遇著那剛强底人他便是如此待你<lb/>
　如云惟天下之至柔馳騁天下之至堅又云以無為<lb/>
　取天下便是他柔之發用功效處又曰魄是一魂是<lb/>
　二一是水二是火二抱一火守水魂載魄動守静也<lb/>
　專氣致柔只看他這箇甚麽様工夫專非守之謂也<lb/>
<pb n="KR3a0078_WYG_057-9a"/>
　只是專一無間㫁致柔是到那柔之極處纔有一毫<lb/>
　發露便是剛這氣便粗了　豫兮若冬渉川猶兮若<lb/>
　畏四隣儼若客老子説話大抵如此只是欲得退歩<lb/>
　占强不要與事物接如治人事天莫若嗇迫之而後<lb/>
　動不得已而後起皆是這様意思故為其學者多流<lb/>
　於術數如申韓之徒皆是也其後兵家亦祖其説如<lb/>
　隂符經之類是也　問柔能勝剛弱能勝强之説曰<lb/>
　他便揀便宜底先占了若這下則剛柔寛猛各有用<lb/>
<pb n="KR3a0078_WYG_057-9b"/>
　時　問他云禮忠信之薄而亂之首孔子又却問禮<lb/>
　於他不知何故曰他曉得禮之曲折只是他説這是<lb/>
　箇無𦂳要底物事不将為事某初間疑有兩箇老聃<lb/>
　横渠亦意其如此今看來不是如此他曽為柱下史<lb/>
　故禮自是理㑹得所以與孔子説得如此好只是他<lb/>
　又説這箇物事不用得亦可一似聖人用禮時反若<lb/>
　多事所以如此説　問反者道之動弱者道之用曰<lb/>
　老子説話都是這様意思緣他看得天下事變熟了<lb/>
<pb n="KR3a0078_WYG_057-10a"/>
　都於反處做起且如人剛强咆哮跳躑之不已其勢<lb/>
　必有時而屈故他只務為弱人纔弱時却蓄得那精<lb/>
　剛完全及其發也自然不可當故張文潜説老子惟<lb/>
　静故能知變然其勢必至於忍心無情視天下之人<lb/>
　皆如土偶爾其心都冷氷氷地了便是殺人也不䘏<lb/>
　故其流多入於變詐刑名太史公将他與申韓同傳<lb/>
　非是强安排其源流實是如此　一便生二二便生<lb/>
　四老子却説二生三便是不理㑹得　多蔵必厚亡<lb/>
<pb n="KR3a0078_WYG_057-10b"/>
　老子也是説得好　儉徳極好凡事儉則鮮失老子<lb/>
　言治人事天莫若嗇夫惟嗇是謂早服早服是謂重<lb/>
　積徳被他説得曲盡早服者言能嗇則不遠而復便<lb/>
　在此也嗇只是吝嗇之意是要收斂不要放出重積<lb/>
　徳者言先已有所積復養以嗇是又加積之也如脩<lb/>
　養者此身未有所損失而又加以嗇養是謂早服而<lb/>
　重積若待其已損而後養則養之方足以補其所損<lb/>
　不得謂之重積矣所以貴早服早服者早覺未損而<lb/>
<pb n="KR3a0078_WYG_057-11a"/>
　嗇之也　敬夫言老子云不善人善人之資善人不<lb/>
　善人之師與孔子見賢思齊見不賢内省之意不同<lb/>
　為老子不合有資之之意不善也<lb/>
或問如何是天得一以清樂庵李氏曰夫物不一而各<lb/>
　有其一如日月之照臨星辰之輝粲風雷之鼔舞雨<lb/>
　露之渗漉各有其一而不相亂天惟得此不一之一<lb/>
　是以清浄無為而化推此言之地得一以寧神得一<lb/>
　以靈谷得一以盈萬物得一以生侯王得一以為天<lb/>
<pb n="KR3a0078_WYG_057-11b"/>
　下正亦只是這箇道理且如人君治天下亦何容心<lb/>
　哉公卿大夫各依其等列士農工商各就其職分如<lb/>
　此則尊卑貴賤不相混殽好惡取舍不相貿亂天下<lb/>
　自然而治<lb/>
鶴山魏氏曰道家者流其始不見於聖人之經自老聃<lb/>
　氏為周柱下史著書以自明其説亦不過恬養虚應<lb/>
　以自淑其身者之所為爾世有為老氏而不至者初<lb/>
　無得於其約而徒有慕乎其高直欲垢濁斯世妄意<lb/>
<pb n="KR3a0078_WYG_057-12a"/>
　於六合之外求其所謂道者於是神仙荒誕之術或<lb/>
　得以乗間抵巇而蕩揺人主之侈心厯世窮年其説<lb/>
　猶未泯也<lb/>
或問黄老清浄無為之學也申韓之學出於黄老流入<lb/>
　於刑名慘刻前輩謂無情之極至於無恩然否潛室<lb/>
　陳氏曰纔無情便無恩意脈如此<lb/>
魯齋許氏曰老氏言道徳仁義禮智與吾儒全别故其<lb/>
　為教大異多隐伏退縮不肯光明正大做得去吾道<lb/>
<pb n="KR3a0078_WYG_057-12b"/>
　大公至正以天下公道大義行之故其法度森然明<lb/>
　以示人雖然三代以前人忠厚篤實必不如老氏所<lb/>
　説老氏衰世之書也其流必變詐刻薄知老氏之所<lb/>
　長復知老氏之所短可也後世澆薄不如三代篤實<lb/>
　或可以老氏濟之如文帝子房之所為是也　老氏<lb/>
　以道徳仁義皆失然後至於禮禮為忠信之薄而亂<lb/>
　之首又謂以智治國國之賊不以智治國國之福孟<lb/>
　子曰智之實知斯二者弗去是也又謂若禹之行水<lb/>
<pb n="KR3a0078_WYG_057-13a"/>
　行其所無事非老氏所見之智也孟子開口便説仁<lb/>
　義蓋不可須㬰離也道指鴻荒之世又謂上徳不徳<lb/>
　皆所見之異不必槩舉<lb/>
臨川吳氏曰老子云天下萬物生於有有生於無萬物<lb/>
　者指動植之類而言有字指隂陽之氣而言無字指<lb/>
　無形之道體而言此老子本㫖也理在氣中元不相<lb/>
　離老子以為先有理而後有氣横渠張子詆其有生<lb/>
　於無之非晦庵先生詆其有無為二之非其無字是<lb/>
<pb n="KR3a0078_WYG_057-13b"/>
　説理字有字是説氣字<lb/>
　　列子<lb/>
朱子曰列子平淡疎曠　列子所謂生之所生者死矣<lb/>
　而生生者未嘗終形之所形者實矣而形形者未嘗<lb/>
　有爾豈子思中庸之㫖哉其言精神入其門骨骸反<lb/>
　其根我尚何存者即佛書四大各離今者妄身當在<lb/>
　何處之所由出也他若此類甚衆聊記其一二於此<lb/>
　可見剽掠之端云<lb/>
<pb n="KR3a0078_WYG_057-14a"/>
　　莊子<lb/>
問莊周何如程子曰其學無禮無本然形容道理之言<lb/>
　則亦有善者　問商開<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>之事信乎曰大道不明於<lb/>
　天下莊列之徒窺測而言之者也　問齊物論如何<lb/>
　曰莊子之意欲齊物理邪物理從來齊何待莊子而<lb/>
　後齊若齊物形物形從來不齊如何齊得此是莊子<lb/>
　見道淺不奈胷中所得何遂著此論也　學者後來<lb/>
　多耽莊子若謹禮者不透則是他須看莊子為他極<lb/>
<pb n="KR3a0078_WYG_057-14b"/>
　有膠固纒縳則須求一放曠之説以自適譬之有人<lb/>
　於此乆困纒縳則須覓一箇出身處如東漢末尚節<lb/>
　行太甚須有東晉放曠其勢必然<lb/>
五峰胡氏曰莊周云伯夷死名於首陽之下非知伯夷<lb/>
　者也若伯夷可謂全其性命之情者矣謂之死名可<lb/>
　乎周不為一世用以保其身可矣而未知天下之大<lb/>
　本也<lb/>
朱子曰莊周書都讀來所以他説話都説得也是但不<lb/>
<pb n="KR3a0078_WYG_057-15a"/>
　合没拘撿便九百了或問康節近似莊周曰康節較<lb/>
　穏　問莊子孟子同時何不一相遇又不聞相道及<lb/>
　如何曰莊子當時也無人宗之他只在僻處自説然<lb/>
　亦止是楊朱之學但楊氏説得大了故孟子力排之<lb/>
　　問孟子與莊子同時否曰莊子後得㡬年然亦不<lb/>
　争多或云莊子都不説著孟子一句曰孟子平生足<lb/>
　跡只在齊魯滕宋大梁之間不曽過大梁之南莊子<lb/>
　自是楚人想見聲聞不相接大抵楚地便多有此様<lb/>
<pb n="KR3a0078_WYG_057-15b"/>
　差異底人物學問所以孟子説陳良之非曰如今看<lb/>
　許行之説如此鄙陋當時亦有數十百人從他是如<lb/>
　何曰不特此也如莊子書中説恵施鄧析之徒與夫<lb/>
　堅白異同之論是甚麽學問然亦自名家或云他恐<lb/>
　是借此以顯理曰便是禅家要如此凡事須要倒説<lb/>
　如所謂不管夜行投明要到如人上樹口銜樹枝手<lb/>
　足懸空却要答話皆是此意　因者君之綱道家之<lb/>
　説最要這因萬件事且因來做史記老子傳贊云虚<lb/>
<pb n="KR3a0078_WYG_057-16a"/>
　無因應變化於無窮虚無是體與因應字當為一句<lb/>
　蓋因應是用因而應之之義云爾　因論庖丁解牛<lb/>
　一段至恢恢乎其有餘刄曰理之得名以此所見無<lb/>
　全牛熟　莊子云各有儀則之謂性此謂各有儀則<lb/>
　如有物有則比之諸家差善　問野馬也塵埃也生<lb/>
　物之以息相吹也是如何曰他是言九萬里底風也<lb/>
　是這箇推去息是鼻息出入之氣　問莊子實而不<lb/>
　知以為忠當而不知以為信此語似好曰以實當言<lb/>
<pb n="KR3a0078_WYG_057-16b"/>
　忠信也好只是他意思不如此雖實而我不知以為<lb/>
　忠雖當而我不知以為信問莊生他都曉得只是却<lb/>
　轉了説曰其不知處便在此　莊子云天其運乎地<lb/>
　其處乎日月其争於所乎孰主張是孰綱維是孰居<lb/>
　無事推而行是意者其有機緘而不得已邪意者其<lb/>
　運轉一能自止邪雲者為雨乎雨者為雲乎孰隆施<lb/>
　是孰居無事淫樂而勸是這數語甚好是他見得方<lb/>
　説到此其才高如老子天下篇言詩以道志書以道<lb/>
<pb n="KR3a0078_WYG_057-17a"/>
　事禮以道行樂以道和易以道隂陽春秋以道名分<lb/>
　若見不分曉焉敢如此道要之他病我雖理㑹得只<lb/>
　是不做又曰莊老二書解注者甚多竟無一人説得<lb/>
　他本義出只據他臆説某若拈出便别只是不欲得<lb/>
　　為善無近名為惡無近刑緣督以為經督舊以為<lb/>
　中蓋人身有督脈循脊之中貫徹上下故衣背當中<lb/>
　之縫亦謂之督皆此意也老莊之學不論義理之當<lb/>
　否而但欲依阿於其間以為全身避害之計正程子<lb/>
<pb n="KR3a0078_WYG_057-17b"/>
　所謂閃姦打訛者故其意以為為善而近名者為善<lb/>
　之過也為惡而近刑者亦為惡之過也唯能不大為<lb/>
　善不大為惡而但循中以為常則可以全身而盡年<lb/>
　矣然其為善無近名者語或似是而實不然蓋聖賢<lb/>
　之道但教人以力於為善之實初不教人以求名亦<lb/>
　不教人以逃名也蓋為學而求名者自非為己之學<lb/>
　蓋不足道若畏名之累已而不敢盡其為學之力則<lb/>
　其為心亦已不公而稍入於惡矣至謂為惡無近刑<lb/>
<pb n="KR3a0078_WYG_057-18a"/>
　則尤悖理夫君子之惡惡如惡惡臭非有所畏而不<lb/>
　為也今乃擇其不至於犯刑者而竊為之至於刑禍<lb/>
　之所在巧其途以避之而不敢犯此其計私而害理<lb/>
　又有甚焉乃欲以其依違茍且之兩間為中之所在<lb/>
　而循之其無忌憚亦益甚矣客嘗有語予者曰昔人<lb/>
　以誠為入道之要恐非易行不若以中易誠則人皆<lb/>
　可行而無難也予應之曰誠而中者君子之中庸也<lb/>
　不誠而中則小人之無忌憚耳今世俗茍偷恣睢之<lb/>
<pb n="KR3a0078_WYG_057-18b"/>
　論蓋多類此不可不深察也或曰然則莊子之意得<lb/>
　無與子莫之執中者類耶曰不然子莫執中但無權<lb/>
　耳蓋猶擇於義理而誤執此一定之中也莊子之意<lb/>
　則不論義理專計利害又非子莫比矣蓋即其本心<lb/>
　實無以異乎世俗鄉原之所見而其揣摩精巧校計<lb/>
　深切則又非世俗鄉原之所及是乃賊徳之尤者所<lb/>
　以清談盛而晉俗衰蓋其勢有所必至而王通猶以<lb/>
　為非老莊之罪則吾不能識其何説也<lb/>
<pb n="KR3a0078_WYG_057-19a"/>
魯齋許氏曰莊子好将未大見趣及義理粗淺處徹説<lb/>
　得不知大小無邊際緘縢得深宻教人窺測不著讀<lb/>
　此等書便須大著眼目與看破休教被他瞞了引了<lb/>
或問史記稱莊子作漁父盜跖胠篋以詆訾孔子之徒<lb/>
　當時去戰國未遠也而己莫辨其書之異同矣且其<lb/>
　書汪洋恣縱乎繩墨之外而乃規規焉局局焉議其<lb/>
　篇章得無陋哉臨川吳氏曰得意固可以忘言将欲<lb/>
　既其實而謂不必既其文欺也<lb/>
<pb n="KR3a0078_WYG_057-19b"/>
程子曰莊生形容道體之語儘有好處老氏谷神不死<lb/>
　一章最佳<hi>已下總論老莊列</hi>　問學者何習老莊之衆也曰<lb/>
　謹禮而不達者為其所膠固焉放情而不莊者畏法<lb/>
　度之拘已也必資其放曠之説以自適其勢則然<lb/>
朱子曰老子猶要做事在莊子都不要做了又却説道<lb/>
　他㑹做只是不肯做　莊周是箇大秀才他都理㑹<lb/>
　得只是不肯做事觀其第四篇人間世及漁父篇以<lb/>
　後多是説孔子與諸人語只是不肯學孔子所謂知<lb/>
<pb n="KR3a0078_WYG_057-20a"/>
　者過之者也如説易以道隂陽春秋以道名分等語<lb/>
　後來人如何下得他直是似快刀利斧劈截将去字<lb/>
　字有著落李公晦曰莊子較之老子較平帖些曰老<lb/>
　子極勞攘莊子得些只也乖莊子跌蕩老子收斂齊<lb/>
　脚斂手莊子却将許多道理掀飜説不拘繩墨　問<lb/>
　老子與莊子似是兩般説話曰莊子於篇末自説破<lb/>
　矣問先儒論老子多為之出脱云老子乃矯時之説<lb/>
　以某觀之不是矯時只是不見實理故不知禮樂刑<lb/>
<pb n="KR3a0078_WYG_057-20b"/>
　政之所出而欲去之曰渠若識得寂然不動感而遂<lb/>
　通天下之故自不應如此他本不知下一節欲占一<lb/>
　簡徑言之然上節無實見故亦不脱洒　問原壤看<lb/>
　來也是學老子曰他也不似老子老子却不恁地周<lb/>
　莊仲曰却似莊子曰是便是夫子時已有這様人了<lb/>
　莊仲曰莊子雖以老子為宗然老子之學尚要出來<lb/>
　應世莊子却不如此曰莊子説得較開闊較高逺然<lb/>
　却較虚走了老子意思若在老子當時看來也不甚<lb/>
<pb n="KR3a0078_WYG_057-21a"/>
　喜他如此説　莊子比老子便不同莊子又轉調了<lb/>
　精神發出來麤列子比莊子又較細膩問御風之説<lb/>
　亦寓言否曰然　問程先生謂莊生形容道體之語<lb/>
　儘有好處老氏谷神不死一章最佳莊子云嗜欲深<lb/>
　者天機淺此言最善又曰謹禮不透者深看莊子然<lb/>
　則莊老之學未可以為異端而不講之耶曰君子不<lb/>
　以人廢言言有可取安得而不取之如所謂嗜欲深<lb/>
　者天機淺此語甚的當不可盡以為虚無之論而妄<lb/>
<pb n="KR3a0078_WYG_057-21b"/>
　訾之也周謨曰平時慮為異教所汩未嘗讀莊老等<lb/>
　書今欲讀之如何曰自有所主則讀之何害要在識<lb/>
　其意所以異於聖人者如何爾　楊朱之學出於老<lb/>
　子蓋是楊朱曽就老子學來故莊列之書皆説楊朱<lb/>
　孟子闢楊朱便是闢莊老了　莊子全寫列子又變<lb/>
　得峻竒列子語温純　列莊本楊朱之學故其書多<lb/>
　引其語莊子説子之於親也命也不可解於心至臣<lb/>
　之於君則曰義也無所逃於天地之間是他看得那<lb/>
<pb n="KR3a0078_WYG_057-22a"/>
　君臣之義却似是逃不得不奈何須著臣服他更無<lb/>
　一箇自然相胥為一體處可怪故孟子以為無君此<lb/>
　類是也　儒教自開闢以來二帝三王述天理順人<lb/>
　心治世教民惇典庸禮之道後世聖賢遂著書立言<lb/>
　以示後世及世之衰亂方外之士厭一世之紛拏畏<lb/>
　一身之禍害耽空寂以求全身於亂世而已及老子<lb/>
　唱其端而列禦宼莊周楊朱之徒和之孟子嘗闢之<lb/>
　以為無父無君比之禽獸然其言易入其教易行當<lb/>
<pb n="KR3a0078_WYG_057-22b"/>
　漢之初時君世主皆信其説而民亦化之雖以蕭何<lb/>
　曹參汲黯太史談輩亦皆主之以為真足以先於六<lb/>
　經治世者不可以莫之尚也及後漢以來米賊張陵<lb/>
　海島寇謙之之徒遂為盜賊曹操以兵取陽平陵之<lb/>
　孫魯即納降款可見其虚謬不足稽矣<lb/>
西山真氏曰魏正始中何晏等祖述老莊以清談相尚<lb/>
　至晉此風益甚晏嘗立論以天地萬物皆以無為本<lb/>
　由是士大夫皆以浮誕為美裴頠著崇有論以釋其<lb/>
<pb n="KR3a0078_WYG_057-23a"/>
　蔽然不能救也陳頵嘗遺王導書以老莊之俗傾惑<lb/>
　朝廷今宜改張然後大業可舉導不能從一時名士<lb/>
　如庾亮輩皆以清談為風流之宗國子祭酒袁瓌嘗<lb/>
　請立太學而士大夫習尚莊老儒術終以不振㑹稽<lb/>
　王昱等又從而扇之雖謝安石之賢不免為習俗所<lb/>
　移終於晉亡而不能革至梁武帝好佛而太子又講<lb/>
　莊老詹事何敬容歎曰西晉尚浮虚使中原淪於胡<lb/>
　羯今江東復爾江南其為戎乎其後元帝好𤣥談於<lb/>
<pb n="KR3a0078_WYG_057-23b"/>
　龍光殿講老子胡氏論之曰老子之言其害非釋氏<lb/>
　比也然棄仁義捐禮樂以為道遺物離人趨於淡泊<lb/>
　而生人之治忽矣或問曹参治齊師蓋公其相漢也<lb/>
　以清淨文景之治大率依本黄老約躬省事薄斂緩<lb/>
　獄不言兵而天下富老子之教亦何負歟曰蓋公之<lb/>
　語参曰治道貴清淨而民自定此在老子書中一語<lb/>
　爾此一語非有槌提仁義絶滅禮樂之失也故参用<lb/>
　之務為休息不擾至於文景斯極功矣雖然庶矣富<lb/>
<pb n="KR3a0078_WYG_057-24a"/>
　矣而未及於教也比之二帝三王化民成俗之道可<lb/>
　同日語哉又况掇拾其𤣥談清論而不切於事理有<lb/>
　如西晉至使胡羯氐𦍑腥薫岱華㡬三百年仲尼之<lb/>
　道豈有此禍哉彼蕭繹曽何足云然方在漂揺隉杌<lb/>
　中不思保國之計而講老子近有簡文不知監也其<lb/>
　亦愚蔽之甚矣又曰自何晏王弼以老莊之書訓釋<lb/>
　大易王衍葛𤣥競相慕效專事清談糟粕五經蔑棄<lb/>
　本實風流波蕩晉遂以亡又曰為清談者以心與迹<lb/>
<pb n="KR3a0078_WYG_057-24b"/>
　二道與事殊形器法度皆芻狗之餘視聽言動非性<lb/>
　命之理此其所以大失而不自知也何晏王衍自喪<lb/>
　其身喪人之國者如出一軌胡氏之論至矣而文中<lb/>
　子乃曰清談盛而晉室衰非老莊之罪也夫清談之<lb/>
　弊正祖於老莊謂非其罪可乎近嵗文士又謂自正<lb/>
　始以風流相命賞好成俗士雖坐談空觧不畏臨戎<lb/>
　紈袴子弟能破百萬兵矣清言致效而非喪邦也夫<lb/>
　卻敵者臨戎之功而喪邦由清談所致其得失自不<lb/>
<pb n="KR3a0078_WYG_057-25a"/>
　相掩而曰清言致效可乎此所謂反理之評不得不<lb/>
　辨<lb/>
　　墨子<lb/>
程子曰墨子之徳至矣而君子弗學也以其舍正道而<lb/>
　之他也　問韓退之讀墨篇如何曰此篇意亦甚好<lb/>
　但言不謹嚴便有不是處且孟子言墨子愛其兄之<lb/>
　子猶鄰之子墨子書中何嘗有如此等言但孟子拔<lb/>
　本塞源知其流必至於此大凡儒者學道差之毫釐<lb/>
<pb n="KR3a0078_WYG_057-25b"/>
　繆以千里楊朱本是學義墨子本是學仁但所學者<lb/>
　稍偏故其流遂至於無父無君孟子欲正其本故推<lb/>
　至此退之樂取人善之心可謂忠恕然持教不知謹<lb/>
　嚴故失之<lb/>
朱子曰楊墨皆是邪説但墨子之説尤出於矯偽不近<lb/>
　人情而難行孔墨並稱乃退之之繆然亦未見得其<lb/>
　原道之作孰先孰後也<lb/>
　　管子<lb/>
<pb n="KR3a0078_WYG_057-26a"/>
朱子曰管子之書雜管子以功業著者恐未必曽著書<lb/>
　如弟子職之篇全似曲禮他篇有似莊老又有説得<lb/>
　太卑直是小意智處不應管仲如此之陋其内政分<lb/>
　鄉之制國語載之却詳　管仲當時任齊國之政事<lb/>
　甚多稍閒時又有三歸之溺決不是閒工夫著書底<lb/>
　人著書者是不見用之人也其書想只是戰國時人<lb/>
　收拾仲當時行事言語之類著之幷附以他書　問<lb/>
　管子中説辟雍言不是學只是君和也曰既不是學<lb/>
<pb n="KR3a0078_WYG_057-26b"/>
　君和又是箇甚物事而今不必論禮記所謂疑事毋<lb/>
　質蓋無所考據不必恁地辨析且如辟雍之義古不<lb/>
　可考或以為學名或以為樂名無由辨證某初觧詩<lb/>
　亦疑放那裏但今説作學亦説得好了亦有人説辟<lb/>
　雍是天子之書院太學又别<lb/>
或問内政何名寓軍令潛室陳氏曰自伯圗之興大抵<lb/>
　兵不詭則不能謀人國政不詭則不能自謀其國故<lb/>
　春秋善戰者兵有所不交善詭者城有所不守詭道<lb/>
<pb n="KR3a0078_WYG_057-27a"/>
　相高求以得志乃於治民之中而黙寓治兵之法陽<lb/>
　為治民以欺其人隂為治兵以壯其勢其言於桓公<lb/>
　曰君欲正卒伍修甲兵大國亦将修之而小國設備<lb/>
　則難以速得志不若隐其事而寄其政於是作内政<lb/>
　而寓軍令焉今觀自五家為軌軌有長積而至十連<lb/>
　之鄉鄉有良人以為内政自伍人為伍軌長率之積<lb/>
　而至於萬人為軍五鄉之帥帥之以為軍令名為内<lb/>
　政實則軍令寓焉寓之云者猶旅之有寓非其所居<lb/>
<pb n="KR3a0078_WYG_057-27b"/>
　而暫居之謂也夷吾志在强國内政之作豈在於民<lb/>
　乎特假内政之名以行軍令耳是故外假王政之名<lb/>
　内脩强國之利夷吾巧於用詭固如是哉嗟夫有為<lb/>
　為善雖善實利有意為公雖公實私成周自五家為<lb/>
　比至五州為鄉居民之法也自五人為伍至五師為<lb/>
　軍㑹萬民之法也其事暴白於天下而無非王道之<lb/>
　公夷吾之法能髣髴其一二矣獨奈何以詭道行之<lb/>
　以欺其隣國則安得不為伯者之私哉<lb/>
<pb n="KR3a0078_WYG_057-28a"/>
　　孫子<lb/>
朱子曰鄭厚藝圃折衷云孫子十三篇不惟武人之根<lb/>
　本文士亦當盡心焉其詞約而縟易而深暢而可用<lb/>
　論語易大傳之流孟荀楊著書皆不及也以正合以<lb/>
　竒勝非善也正變為竒竒變為正非善之善也即竒<lb/>
　為正即正為竒善之善也而余隐之辨曰昔吾夫子<lb/>
　對衛靈公以軍旅之事未之學答孔文子以甲兵之<lb/>
　事未之聞及觀夹谷之㑹則以兵加萊人而齊侯懼<lb/>
<pb n="KR3a0078_WYG_057-28b"/>
　費人之亂則命将士以伐之而費人北嘗曰我戰則<lb/>
　克而冉有亦曰聖人文武並用孔子豈有真未學未<lb/>
　聞哉特以軍旅甲兵之事非所以為訓也乃謂孫子<lb/>
　十三篇不惟武人根本文士所當盡心其詞可用論<lb/>
　語易大傳之流孟荀楊著書皆不及是啓人君窮兵<lb/>
　黷武之心庸非過歟叛吾夫子已甚矣何立言之不<lb/>
　審也以予觀之此段本不必辨但其薄三王罪孟子<lb/>
　而尊堯舜似矣乃取孫武之書厠之易論語之列何<lb/>
<pb n="KR3a0078_WYG_057-29a"/>
　其駮之甚歟予嘗謂鄭氏未能真知堯舜而好為太<lb/>
　高之論以駭世若商鞅之談帝道於是信矣<lb/>
　　孔叢子<lb/>
朱子曰家語雖記得不純却是當時書孔叢子是後來<lb/>
　白撰出　家語只是王肅編古錄雜記其書雖多疵<lb/>
　然非肅所作孔叢子乃其所註之人偽作讀其首㡬<lb/>
　章皆法左傳句己疑之及讀其後序乃謂渠好左傳<lb/>
　便可見　孔叢子鄙陋之甚理既無足取而詞亦不<lb/>
<pb n="KR3a0078_WYG_057-29b"/>
　足觀　孔叢子説話多類東漢人文其氣軟弱又全<lb/>
　不似西漢人文兼西漢初若有此等話何故不略見<lb/>
　於賈誼董仲舒所述恰限到東漢方突出來皆不可<lb/>
　曉<lb/>
　　申韓<lb/>
或問史記云申子卑卑施於名實韓子引繩墨切事情<lb/>
　明是非其極惨覈少恩皆原於道徳之意朱子曰張<lb/>
　文潜之説得之<hi>宋齊<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>化書序中所論也</hi>楊道夫曰東坡謂商鞅<lb/>
<pb n="KR3a0078_WYG_057-30a"/>
　韓非得老子所以輕天下者是以敢為殘忍而無疑<lb/>
　曰也是這意要之只是孟子所謂楊氏為我是無君<lb/>
　也<lb/>
　　荀子<lb/>
周子曰荀子云養心莫善於誠荀子元不識誠既誠矣<lb/>
　心安用養邪<lb/>
程子曰荀子謂博聞多見可以取道欲力行堯禹之所<lb/>
　行其所學皆外也　有學不至而言至者循其言可<lb/>
<pb n="KR3a0078_WYG_057-30b"/>
　以入道門人曰何謂也曰真積力乆則入荀卿之言<lb/>
　也優而柔之使自求之饜而飫之使自趨之若江河<lb/>
　之浸膏澤之潤涣然氷釋怡然理順杜預之言也思<lb/>
　之思之又重思之思而不通鬼神将通之非鬼神之<lb/>
　力也精誠之極也管子之言也此三者循其言皆可<lb/>
　以入道而三子初不能及此也<lb/>
朱子曰荀子説能定而後能應此是荀子好話　或言<lb/>
　性謂荀卿亦是教人踐履曰須是有是物而後可踐<lb/>
<pb n="KR3a0078_WYG_057-31a"/>
　履今於頭段處既錯又如何踐履天下事從其是曰<lb/>
　同須求其真箇同曰異須求其真箇異今則不然只<lb/>
　欲立異道何由明　問荀子言性惡禮偽其失蓋出<lb/>
　於一大要不知其所自來而二者亦互相資也其不<lb/>
　識天命之懿而以人慾横流者為性不知天秩之自<lb/>
　然而以出於人為者為禮所謂不知所自來也至於<lb/>
　以性為惡則凡禮文之美是聖人制此以返人之性<lb/>
　而防遏之則禮之偽明矣以禮為偽則凡人之為禮<lb/>
<pb n="KR3a0078_WYG_057-31b"/>
　皆反其性矯柔以就之則性之惡明矣此所謂互相<lb/>
　資也告子杞栁之論則性惡之意也義外之論則禮<lb/>
　偽之意也曰亦得之<lb/>
西山真氏曰荀子云水火有氣而無生草木有生而無<lb/>
　知禽獸有知而無義人有氣有生有知亦且有義故<lb/>
　最為天下之貴也其論似矣至其論性則以為惡論<lb/>
　禮則以為偽何其自相戾耶　荀子論心如君子大<lb/>
　心則天而道小心則畏義而節等語皆可取若所謂<lb/>
<pb n="KR3a0078_WYG_057-32a"/>
　湛濁在下而清明在上則有可疑蓋心之虚靈知覺<lb/>
　者萬理具焉初豈有一毫之汙濁哉自夫汩於物欲<lb/>
　而後有汙濁耳學者必盡去物慾之害則本然之清<lb/>
　明自全今曰湛濁在下而清明在上是物欲之害初<lb/>
　未嘗去但伏而未作耳其可恃以為安耶水不能不<lb/>
　遇風長川巨浸泓澄無底雖大風不能使之濁心不<lb/>
　能不應物慾盡理明表裏瑩徹雖酬酢萬變不能使<lb/>
　之昏無風則清有風則濁者塵滓之伏于下也静之<lb/>
<pb n="KR3a0078_WYG_057-32b"/>
　則明動之則昏者利欲之蔵於中也<lb/>
　　董子<lb/>
程子曰董子言仁人正其誼不謀其利明其道不計其<lb/>
　功度越諸子逺矣　漢儒近似者三人董仲舒大毛<lb/>
　公揚雄<lb/>
朱子曰董仲舒資質純良摸索道得數句著<hi>如正誼不謀利之類</hi>
　然亦非他真見得這道理　仲舒識得本原如云正<lb/>
　心修身可以治國平天下如説仁義禮樂皆其具此<lb/>
<pb n="KR3a0078_WYG_057-33a"/>
　等説話皆好　問仲舒云性者生之質也曰不是只<lb/>
　當云性者生之理也氣者生之質也問其以情為人<lb/>
　之欲如何曰也未害蓋欲為善欲為惡皆人之情也<lb/>
　　問董仲舒見道不分明處曰也見得鶻突如命者<lb/>
　天之令性者生之質情者人之欲命非聖人不行性<lb/>
　非教化不成情非制度不節等語似不識性善模様<lb/>
　又云明於天性知自貴於物知自貴於物然後知仁<lb/>
　義知仁義然後重禮節重禮節然後安處善安處善<lb/>
<pb n="KR3a0078_WYG_057-33b"/>
　然後樂循理又似見得性善模様終是説得騎墻不<lb/>
　分明端的　仲舒言命者天之令性者生之質如此<lb/>
　説固未害下云命非聖人不行便牽於對句説開去<lb/>
　了如正誼明道之言却自是好問或謂此語是有是<lb/>
　非無利害如何曰是不論利害只論是非理固然也<lb/>
　要亦當權其輕重方盡善無此亦不得只被今人只<lb/>
　知計利害於是非全輕了　正其誼不謀其利明其<lb/>
　道不計其功誼必正非是有意要正道必明非是有<lb/>
<pb n="KR3a0078_WYG_057-34a"/>
　意要明功利自是所不論仁人於此有不能自已者<lb/>
　師出無名事故不成明其為賊敵乃可服此便是有<lb/>
　意立名以正其誼　問諸葛誠之云仁人正其誼不<lb/>
　謀其利明其道不計其功仲舒説得不是只怕不是<lb/>
　誼是誼必有利只怕不是道是道必有功曰才如此<lb/>
　人必求功利而為之非所以為訓也固是得道誼則<lb/>
　功利自至然而有得道誼而功利不至者人将惟功<lb/>
　利之徇而不顧道誼矣　仲舒所立甚高後世之所<lb/>
<pb n="KR3a0078_WYG_057-34b"/>
　以不如古人者以道誼功利闗不透耳其議匈奴一<lb/>
　節婁敬賈誼智謀之士為之亦不過如此　問正其<lb/>
　誼明其道道誼如何分别曰道誼是箇體用道是大<lb/>
　綱説誼是就一事上説誼是道中之細分别功是就<lb/>
　道中做得功效出來　問正其誼者凡處此一事但<lb/>
　當處置使合宜而不可有謀利占便宜之心明其道<lb/>
　則處此事便合義是乃所以為明其道而不可有計<lb/>
　後日功效之心正義不謀利在處事之先明道不計<lb/>
<pb n="KR3a0078_WYG_057-35a"/>
　功在處事之後如此看可否曰恁地説也得他本是<lb/>
　合掌説看來也須微有先後之序　仲舒本領純正<lb/>
　如説正心以正朝廷與命者天之令也以下諸語皆<lb/>
　善班固所謂醇儒極是至於天下國家事業恐施展<lb/>
　未必得　三䇿説得稍親切終是脱不得漢儒氣味<lb/>
西山真氏曰仲舒醇正近理之言見稱於諸老先生外<lb/>
　如曰彊勉學問則聞見博而智益明彊勉行道則徳<lb/>
　日起而大有功又引曽子尊聞行知之説此二條最<lb/>
<pb n="KR3a0078_WYG_057-35b"/>
　有功於學者蓋學道之要致知力行而已虞書之精<lb/>
　一論語之知及仁守中庸之博學篤行皆是也秦漢<lb/>
　以下未有識之者而仲舒能言之此豈諸儒所可及<lb/>
　哉其曰道之大原出於天則天命率性之意尤所謂<lb/>
　知其本源者至謂有國者不可不知春秋其言亦有<lb/>
　補於世本傳稱其進退容止非禮不行兩相驕主正<lb/>
　身率下方公孫𢎞以阿意容悦取相位仲舒獨終始<lb/>
　守正卒老于家以其質之美守之固使得從㳺於聖<lb/>
<pb n="KR3a0078_WYG_057-36a"/>
　人之門淵源所漸當無慚於游夏矣惜其生於絶學<lb/>
　之後雖潜心大業終未能窺大道之全至或流於災<lb/>
　異之術吁可歎哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0078_WYG_057-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　性理大全書卷五十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>性理大全書卷十六</head> <lb/>
    <p>
<pb n="KR3a0078_WYG_016-1a"/>
欽定四庫全書<lb/>
　性理大全書卷十六<lb/>
　易學啟䝉三<lb/>
　　明蓍策第三<lb/>
大衍之數五十<lb/>
　河圖洛書之中數皆五衍之而各極其數以至於十<lb/>
　則合為五十矣<lb/>
　　<hi>玉齋胡氏曰大𫝊云天生神物聖人則之又云是興神物以前民用又云聖人幽贊於神明而生蓍</hi>
<pb n="KR3a0078_WYG_016-1b"/>
　　<hi>神物謂蓍蓍一根百莖可當大衍之數者二是五五十者大衍之蓍數也以圖書中宫之數衍之亦為</hi>
　　<hi>十而與蓍數合圖書中數計五箇一衍而推極之為五箇十一者數之始十者數之終極即終也圖</hi>
　　<hi>書中五下一㸃為第一本身已自是一數衍而極之後面只有箇九以一合九為十矣上一㸃為第</hi>
　　<hi>二本身已自是二數衍而極之後面只有箇八以二合八為十矣左右中各一㸃皆然自一㸃小衍</hi>
　　<hi>之為十合五㸃大衍之通為五十也盤澗董氏問云竊謂天地之數不過五而已五者數之祖也河</hi>
　　<hi>圗洛書皆五居中而為數祖宗大衍之數五十者即此五數衍而乗之各極其數而合為五十也是</hi>
　　<hi>五也於五行為土於五常為信水火木金不得土不能各成一器仁義禮智不實有之亦不能各成</hi>
　　<hi>一徳此五所以為數之宗也不知是否朱子答云此説是</hi>
<pb n="KR3a0078_WYG_016-2a"/>
　河圖積數五十五其五十者皆因五而後得獨五為<lb/>
　五十所因而自無所因故虛之則但為五十又五十<lb/>
　五之中其四十者分為陰陽老少之數而其五與十<lb/>
　者無所為則又以五乘十以十乘五而亦皆為五十<lb/>
　矣洛書積數四十五而其四十者散布於外而分陰<lb/>
　陽老少之數唯五居中而無所為則亦自含五數而<lb/>
　并為五十矣<lb/>
　　<hi>朱子曰大衍之數五十云者以天地之數五十有五除出金木水火土五數并天一便用四十九數</hi>
<pb n="KR3a0078_WYG_016-2b"/>
　　<hi>家之説多不同此説却分曉一説三天兩地則是已虛了天一之數便只用天三對地二一説五是</hi>
　　<hi>生數之極十是成數之極以五乘十亦是五十以十乘五亦是五十一説數始於一成於五小衍之</hi>
　　<hi>而成十大衍而成五十一説五竒五偶成五十五一説天三地二合而為五位毎位各衍之為十故</hi>
　　<hi>曰大衍皆通大槩聖人説這數不只是説得一路自然有許多通透去今以前一説推之天地之所</hi>
　　<hi>以為數不過五而已五者數之祖也蓋三天兩地三陽而二陰三二各陰陽錯而數之所以為數五</hi>
　　<hi>也是故三其三三其二而為老陽老陰之數兩其三一其二而為少陰之數兩其二一其三而為少</hi>
　　<hi>陽之數皆五數也河圖自天一至地十積數凡五十有五而其五十者皆因五而後得故五虛中若</hi>
　　<hi>無所為而實乃五十之所以為五十也一得五而成六二得五而成七三得五而成八四得五而成</hi>
<pb n="KR3a0078_WYG_016-3a"/>
　　<hi>九五得五而成十無此五數則五十者何自來耶洛書自一五行至九五福積數凡四十有五而其</hi>
　　<hi>四十者亦皆因五而後得故五亦虛中若無所為而實乃四十之所以為四十也一六共宗而為太</hi>
　　<hi>陽之位數二七共朋而為少陰之位數三八成友而為少陽之位數四九同道而為太陰之位數不</hi>
　　<hi>得此五數何以成此四十耶即是觀之河圖洛書皆五居中而為數宗祖大衍之數五十者即此五</hi>
　　<hi>數衍而乘之各極其十則合為五十也是故五數散布於外為五十而為河圖之數散布於外為四</hi>
　　<hi>十而為洛書之數衍而極之為五十而為大衍之數皆自此五數始耳  玉齋胡氏曰河圖五十因</hi>
　　<hi>五而後得者一得五為六一六合七二得五為七二七合九三得五為八三八合十一四得五為九</hi>
　　<hi>四九合十三五得五為十總為五十是皆因五而後得也五自無所因故虛之則四圍之數但為五</hi>
<pb n="KR3a0078_WYG_016-3b"/>
　　<hi>十以五乘十以十乘五而為五十者以五乘十是為五箇十以十乘五是為十箇五乘乘取義皆可</hi>
　　<hi>以為五十洛書中五亦自含五而并為五十者天地間只有十數統舉中央五數自可以含得後面</hi>
　　<hi>五數而成十并四圍四十亦合為五十也蓋言圖書之數無往而不與大衍之數合者如此</hi>
其用四十有九<lb/>
　大衍之數五十而蓍一根百莖可當大衍之數者二<lb/>
　故揲蓍之法取五十莖為一握置其一不用以象太<lb/>
　極而其當用之策凡四十有九蓋兩儀體具而未分<lb/>
　之象也<lb/>
<pb n="KR3a0078_WYG_016-4a"/>
　　<hi>雲莊劉氏曰蓍之數七七七而四十九卦之數八八八而六十四七數竒故其徳圓而神八數偶故</hi>
　　<hi>其徳方以知以是知卦不自變因蓍而後變此四十九蓍必言用者有蓍之用乃可以用卦也乾坤</hi>
　　<hi>二用為諸卦陰陽爻之通例亦因蓍而後有用耳若有卦而無蓍何以通其變而為事哉此庖羲氏</hi>
　　<hi>畫卦之後必幽贊於神明而生蓍其以此歟尺玉齋胡氏曰説文云蓍蒿屬易以為數天子九  諸</hi>
　　<hi>侯七尺大夫五尺士三尺龜策𫝊云天下和平王道得而蓍莖長丈其叢生滿百莖下有神龜守之</hi>
　　<hi>上有雲氣覆之趙彦肅易解欲以四十九莖握而未分為太極之象朱子答云恐未穩當盖太極形</hi>
　　<hi>而上者也兩三四五形而下者也若四十九蓍可合而命之曰太極之象則兩三四五亦可合而命</hi>
　　<hi>之曰太極之體矣盖太極雖不外乎陰陽五行而亦不離乎陰陽五行與其以握而未分者象太極</hi>
<pb n="KR3a0078_WYG_016-4b"/>
　　<hi>反不若以一策不用者象之為無病也又云虛天一故用四十九策又云參天兩地便是虚去天一</hi>
　　<hi>只用天參對地二爾愚謂一為太極虛一所以見太極之無不存其不用者所以為用之原歟</hi>
分而為二以象兩掛一以象三揲之以四以象四時歸<lb/>
竒於扐以象閏五嵗再閏故再扐而後掛<lb/>
　掛者懸於小指之間揲者以大指食指間而别之奇<lb/>
　謂餘數扐者扐於中三指之兩間也蓍凡四十有九<lb/>
　信手中分各置一手以象兩儀而掛右手一策於左<lb/>
　手小指之間以象三才遂以四揲左手之策以象四<lb/>
<pb n="KR3a0078_WYG_016-5a"/>
　時而歸其餘數於左手第四指間以象閏又以四揲<lb/>
　右手之策而再歸其餘數於左手第三指間以象再<lb/>
　閏<hi>五嵗之象掛一一也揲右二也扐左三也揲右四也扐右五也</hi>是謂一變其掛扐<lb/>
　之數不五即九<lb/>
　　<hi>扐掛扐掛扐掛</hi>
　<hi>右左</hi>　　　　　　得五者三所謂竒也<hi>五除掛一即</hi>
　　　　　　　　<hi>四以四約之為一故為竒即兩儀</hi>
　　　　　　　　<hi>之陽數也</hi>
<pb n="KR3a0078_WYG_016-5b"/>
　<hi>右左</hi>　　　　　　得九者一所謂偶也<hi>九除掛一即</hi>
　　　　　　　　<hi>八以四約之為二故為偶即兩儀</hi>
　　　　　　　　<hi>之陰數也</hi>
　　<hi>玉齋胡氏曰左手象天右手象地此象兩也掛一所以象人而配天地此象三也四四揲而數之此</hi>
　　<hi>象四時也揲蓍五節内有再扐所以象五嵗内有再閏掛一象一嵗揲左象二嵗歸竒於左為一扐</hi>
　　<hi>象三嵗一閏揲右象四嵗歸竒於右為再扐象五嵗再閏後掛者再扐之後復以所餘之蓍合而為</hi>
　　<hi>一為第二變再分再掛再扐也不言分二揲四歸竒獨言而後掛者明第二變之不可以不掛也</hi>
　　<hi>得五者三盖以第一變右手餘三則左手餘一右手餘二則左手餘二右手餘一則左手餘三以右</hi>
<pb n="KR3a0078_WYG_016-6a"/>
　　<hi>手之三二一凑左手之一二三併掛一之數而各成其五則成五者凡三矣凡初揲而可得五者有</hi>
　　<hi>此三様也得九者一葢以第一變右手餘四則左手亦餘四併掛一之數為九初揲而可得九者只</hi>
　　<hi>有此一様也朱子云以四約之者揲之以四之義也又云凡四為竒是一箇四也凡八為偶是兩箇</hi>
　　<hi>四也一箇四為一故為竒即兩儀之陽數兩箇四為二故為偶即兩儀之隂數也</hi>
　一變之後除前餘數復合其見存之策或四十或四<lb/>
　十四分掛揲歸如前法是謂再變其掛扐者不四則<lb/>
　八<lb/>
　　<hi>掛扐掛扐</hi>
<pb n="KR3a0078_WYG_016-6b"/>
　<hi>右左</hi>　　　　得四者二所謂竒也<hi>不去掛一餘同前義</hi>
　<hi>右左</hi>　　　　得八者二所謂偶也<hi>不去掛一餘同前義</hi>
　　<hi>玊齋胡氏曰前餘數即一變掛扐之數見存之䇿即一變過揲之數掛扐除九則過揲存四十掛扐</hi>
　　<hi>除五則過揲存四十四掛扐之數不四則八左三則右必一左一則右必三左三則右必四左四則</hi>
　　<hi>右必三通掛一之數為四與八也通得四者二即右一左二通掛一為四右二左一  掛一亦為四</hi>
　　<hi>是得四者凡有二様也得八者二則右四左三通掛一為八右三左四通掛一亦為八是得八者凡</hi>
　　<hi>有二様也竒偶之説同上</hi>
　再變之後除前兩次餘數復合其見存之策或四十<lb/>
<pb n="KR3a0078_WYG_016-7a"/>
　或三十六或三十二分掛揲歸如前法是謂三變其<lb/>
　掛扐者如再變例<lb/>
　　<hi>玉齋胡氏曰前兩次餘數即一變再變掛扐之數見存之策即再變過揲之數掛扐若兩次除五四</hi>
　　<hi>則過揲存四十掛扐若兩次除九四及五八則過揲存三十六掛扐若兩次除九八則過揲存三十</hi>
　　<hi>二</hi>
　三變既畢乃合三變視其掛扐之竒偶以分所遇隂<lb/>
　陽之老少是為一爻<lb/>
　　<hi>玉齋胡氏曰掛扐四五為竒九八為偶三竒為老陽遇老陽者其爻為  所謂重也二奇一偶為少</hi>
<pb n="KR3a0078_WYG_016-7b"/>
　　<hi>陰遇少陰者其爻為<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>所謂拆也二偶一竒為少/陽遇少陽者其爻為<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>所謂單也三偶為老陰遇</hi>
　　<hi>老陰者其爻為□所謂交也</hi>
三　二　一　三　二　一　三　二　一　三　二　一<lb/>
　<lb/>
　<lb/>
　<lb/>
　<lb/>
　右三竒為老陽者凡十有二掛扐之數十有三除初<lb/>
<pb n="KR3a0078_WYG_016-8a"/>
　掛之一為十有二以四約而三分之為一者三一竒<lb/>
　象圓而圍三故三一之中各復有三而積三三之數<lb/>
　則為九過揲之數三十有六以四約之亦得九焉<hi>掛</hi>
　<hi>扐除一四分四十有八而得其一也一其十二而三</hi>
　<hi>其四也九之母也過揲之數四分四十八而得其三</hi>
　<hi>也三其十二而九其四也九之子也皆徑一而圍三</hi>
　<hi>也</hi>即四象太陽居一含九之數也<lb/>
　　<hi>黄氏瑞節曰此圖當分十二截看凡三竒有十二様後倣此圖解再言十二者是起别數  玉齋胡</hi>
<pb n="KR3a0078_WYG_016-8b"/>
　　<hi>氏曰已下四圖别老少掛扐之數而圖説又兼及過揲之數也此圖明老陽掛扐之策一箇五兩箇</hi>
　　<hi>四是為三竒凡十有二者言老陽之數其變凡十二揲也掛扐之數十有三除初掛之一為十有二</hi>
　　<hi>以四約其十二策之數而以三變分之每一變計四數也為一者三謂一箇四策為一一即四也即</hi>
　　<hi>竒也故不言四而言一合三變則為一者凡三謂為四者凡三也一竒象圓而圍三本參天之義是</hi>
　　<hi>於四䇿之中取一策以象圓而以二策為圍三而用其全此一之中復有三也如是而象圓圍三者</hi>
　　<hi>凡三焉合三竒用其全者而言則三一之中各復有三□□□積三三□□□為老陽之九以四約</hi>
　　<hi>過揲三十六亦得四箇九也䇿掛扐除一四分四十八而得其一者以四十九  除初掛之一而四</hi>
　　<hi>分四十八策計四箇十二於其中得一箇十二是二為四分中之一分一其十二而三其四也一箇十</hi>
<pb n="KR3a0078_WYG_016-9a"/>
　　<hi>亦徑一之義三箇四亦圍三之義即上文三三之數只是一箇九故為九之母過揲之數以四十八</hi>
　　<hi>而四分之亦計四箇十二於其中得三箇十二是得四分中之三分三其十二而九其四也即上文</hi>
　　<hi>三十六之數以四約之却是四箇九故為九之子一箇十二亦徑一之義九箇四亦圍三之義即四</hi>
　　<hi>象中太陽占第一位而含九之數特揲蓍逐爻各有老少之數觀其變與不變以為占而由太極加</hi>
　　<hi>倍以生者則老少在第二爻方見此又不可不知也</hi>
　<lb/>
　<lb/>
　<lb/>
<pb n="KR3a0078_WYG_016-9b"/>
　<lb/>
　<lb/>
　<lb/>
　<lb/>
　<lb/>
　右兩竒一偶以偶為主為少陰者凡二十有八掛扐<lb/>
　之數十有七除初掛之一為十有六以四約而三分<lb/>
　之為一者二為二者一一竒象圓而用其全故二一<lb/>
<pb n="KR3a0078_WYG_016-10a"/>
　之中各復有三二偶象方而用其半故一二之中復<lb/>
　有二焉而積二三一二之數則為八過揲之數三十<lb/>
　有二以四約之亦得八焉<hi>掛扐除一四其四也自一</hi>
　<hi>其十二者而進四也八之母也過揲之數八其四也</hi>
　<hi>自三其十二者而退四也八之子也</hi>即四象少隂居<lb/>
　二含八之數也<lb/>
　　<hi>玉齋胡氏曰此圖明少隂掛扐之䇿一箇九兩箇四或一箇五一箇四一箇八是為兩竒一偶凡二</hi>
　　<hi>十有八者言少隂之數其變凡二十八揲也掛扐之數十有七除初掛之一則為十有六以四約其</hi>
<pb n="KR3a0078_WYG_016-10b"/>
　　<hi>十六䇿之數而以三變分之兩變計四數一變計八數也為一者二謂一箇四䇿為一一即四也即</hi>
　　<hi>竒也故不言四而言一合二變則為一者凡二謂為四者凡二也為二者一謂二箇四䇿為二二即</hi>
　　<hi>八也即偶也故不言八而言二只一變則為二者凡一謂為八者凡一也一竒象圓而用全亦本參</hi>
　　<hi>天之義是於二變各四䇿全用而於其中各取一策以象圓而各以三䇿為圍三而用其全故二一</hi>
　　<hi>之中各復有三□□二偶象方而用半亦本兩地之義是於一變八策中去其四不用而於所存四</hi>
　　<hi>䇿中取二策以象方而以二䇿為圍四而用其半故二之中復有二□積二三一二□□□為少隂</hi>
　　<hi>之八以四約過揲三十二亦得四箇八也○掛扐十七除初掛之一而以四約之則四其四為十六</hi>
　　<hi>自一其十二而進四盖自老陽之十二進四而變為少隂即上文積二三一二之數只是一箇八故</hi>
<pb n="KR3a0078_WYG_016-11a"/>
　　<hi>為八之母過揲三十二以四約之為四八三十二自三其十二者而退四亦自老陽之三十六退四</hi>
　　<hi>而得三十二即上文四約三十二之數却是四箇八故為八之子即四象中少陰占第二位而含八</hi>
　　<hi>之數餘悉同前義</hi>
　<lb/>
　<lb/>
　<lb/>
　<lb/>
　<lb/>
<pb n="KR3a0078_WYG_016-11b"/>
　<lb/>
　<lb/>
　<lb/>
　右兩偶一竒以竒為主為少陽者凡二十掛扐之數<lb/>
　二十有一除初掛之一為二十以四約而三分之為<lb/>
　二者二為一者一二偶象方而用其半故二二之中<lb/>
　各復有二一竒象圓而用其全故一一之中復有三<lb/>
　焉而積二二一三之數則為七過揲之數二十有八<lb/>
<pb n="KR3a0078_WYG_016-12a"/>
　以四約之亦得七焉<hi>掛扐除一五其四也自兩其十</hi>
　<hi>二者而退四也七之母也過揲之數七其四也自兩</hi>
　<hi>其十二者而進四也七之子也</hi>即四象少陽居三含<lb/>
　七之數也<lb/>
　　<hi>玉齋胡氏曰此圖明少陽掛扐之䇿兩箇八一箇五或一箇九一箇八一箇四是為兩偶一竒凡二</hi>
　　<hi>十者言少陽之數其變凡二十様也掛扐之數二十一除初掛之一為二十以四約其二十䇿之數</hi>
　　<hi>而以三變分之兩變計八數一變計四數也為二者二謂二箇四策為二二即八也即偶也故不言</hi>
　　<hi>八而言二合二變則為二者凡二謂為八者凡二也為一者一謂一箇四為一一即四也即竒也故</hi>
<pb n="KR3a0078_WYG_016-12b"/>
　　<hi>不言四而言一只一變則為一者凡一謂為四者凡一也二偶象方而用其半亦本兩地之義是於</hi>
　　<hi>二變各八䇿中各去其四不用而於各存四策中各取二䇿以象方而各以二策為圍四而用半故</hi>
　　<hi>二二之中各復有二□□一竒象圓而用其全亦本參天之義是一變四策全用而於其中取一策</hi>
　　<hi>以象圓而以三策為圍三而用全故一一之中復有三□積二二一三□□□為少陽之七以四約</hi>
　　<hi>過揲二十八亦得四箇七也五掛扐二十一除初掛之一而以四約之則四其  而為二十自兩其</hi>
　　<hi>十二者而退四盖自老隂之二十四退四而變為少陽即上文積二二一三之數只是一箇七故為</hi>
　　<hi>七之母過揲二十八以四約之為四七二十八自兩其十二者而進四亦自老隂之二十四進四而</hi>
　　<hi>得二十八即上文以四約二十八之數却是四箇七故為七之子即四象中少陽占第三位而含七</hi>
<pb n="KR3a0078_WYG_016-13a"/>
　　<hi>之數餘悉同前義</hi>
　<lb/>
　<lb/>
　<lb/>
　<lb/>
　右三偶為老陰者四掛扐之數二十有五除初掛之<lb/>
　一為二十有四以四約而三分之為二者三二偶象<lb/>
　方而用其半故三二之中各復有二而積三二之數<lb/>
<pb n="KR3a0078_WYG_016-13b"/>
　則為六過揲之數亦二十有四以四約之亦得六焉<lb/>
　<hi>掛扐除一六之母也過揲之數六之子也四分四十</hi>
　<hi>有八而各得其二也兩其十二而六其四也皆圍四</hi>
　<hi>而用半也</hi>即四象太隂居四含六之數也<lb/>
　　<hi>或問揲蓍之法虛一分二掛一揲四歸竒其第一揲不五則九第二揲不四則八計其竒數以定陰</hi>
　　<hi>陽老少去其初掛之一何也西山蔡氏答曰虛一分二掛一揲四歸竒乃天地四時之生萬物也其</hi>
　　<hi>竒數策數以定隂陽老少乃萬物正性命於天地也生蓍以分二掛一為體揲四歸竒為用立卦以</hi>
　　<hi>竒數為體策數為用在天地則虚其一而用四十九在萬物則又掛其一而用四十八此聖人所以</hi>
<pb n="KR3a0078_WYG_016-14a"/>
　　<hi>知變化之道也十蓍之竒數老陽十二老陰四少陽陽二十少陰二  八合六十有四三十二為陽老</hi>
　　<hi>十二少陽二十三十二為陰老陰四少陰二十八其十六則老陽老陰也老陽十二老陰四其四十</hi>
　　<hi>八則少陽少陰也少陽二十少陰二十八老陽老陰乾坤之象也二八也少陽少陰六子之象也六</hi>
　　<hi>八也○老陽之變皆四也十三變老陰之變皆八也四變少陽之變一四十二變兩八八變少陰之</hi>
　　<hi>變一八四變兩四二十四變老陽少陽得竒策之本數而老陰之竒二十四以少陽之竒損之則得</hi>
　　<hi>四少陰之竒十六以老陽之竒益之則得二十八故陽者君道首出庶物陰者臣道無成而代有終</hi>
　　<hi>也箇玉齋胡氏曰此圖明老陰掛扐之策一箇九兩  八是為三偶凡四者言老陰之數其變凡四</hi>
　　<hi>様也掛扐之數二十五除初掛之一為二十四以四約其二十四數而以三變分之每一變計八數</hi>
<pb n="KR3a0078_WYG_016-14b"/>
　　<hi>也為二者二謂四箇四䇿為二二即八也即偶也故不言八而言二合三變則為二者凡三謂為八</hi>
　　<hi>者凡三也二偶象方而用半本兩地之義是於三變八策中各去四不用而於各所存四策中各取</hi>
　　<hi>二策以象方而各以二策為圍四而用半此二之中復有二也如是而象方圍四者凡三焉合三偶</hi>
　　<hi>用半者而言則三二之中各復有二□□□積三二□□□為老陰之六以四約過揲二十四亦得</hi>
　　<hi>四箇六也○掛扐除一為六之母者積其三二之數為一箇六也過揲為六之子者四約過揲之數</hi>
　　<hi>為四箇六也四分四十八掛扐得二分為兩箇十二過揲得二分亦兩箇十二六其四也兩其十二</hi>
　　<hi>亦圍四之義六其四亦用半之義則四象中太陰占第四位而含六之數餘悉同前義○按本圖書</hi>
　　<hi>篇有曰陽之象圓圓者徑一而圍三陰之象方方者徑一而圍四圍三者以一為一故參其一陽而</hi>
<pb n="KR3a0078_WYG_016-15a"/>
　　<hi>為三圍四者以二為一故兩其一陰而為二以此參之揲蓍之法其三變之中掛扐之數一竒象圓</hi>
　　<hi>而用其全是以四䇿皆用四而四䇿中以一竒象圓餘三竒為陽用其全陽以一為一故參其一陽</hi>
　　<hi>而為三非參天與二偶象方而用其半是以八策只用四而四䇿中以二䇿象方餘二策為陰用其</hi>
　　<hi>半陰以二為一故兩其一陰而為二非兩地歟及揲之三變也因掛扐以見過揲則參兩尤有可言</hi>
　　<hi>者以參天言老陽掛扐三竒十二象圓用全參其三竒為九也過揲四九三十六亦參其十二也以</hi>
　　<hi>兩地言老陰掛扐三偶二十四象方用半兩其三偶為六也過揲四六二十四則亦兩其十二也以</hi>
　　<hi>參天兩地言少陽掛扐兩偶一竒為二十象方用半兩其二偶為四象圎用全參其一竒為三合而</hi>
　　<hi>為七過揲四七二十八則亦兩其八參其四也以參天兩地言少隂掛扐兩竒一偶為十六象圓用</hi>
<pb n="KR3a0078_WYG_016-15b"/>
　　<hi>全參其兩竒為六象方用半兩其一偶為二合而為八也過揲四八三十二則亦參其八兩其四也</hi>
　　<hi>二老陰陽之純分參天兩地而得之二少陰陽之雜合參天兩地而得之此占法所以為妙也  又</hi>
　　<hi>按前四圖皆因掛扐之數以論過揲之數已無可疑但掛扐之數尤有當辨者請得而究論之掛扐</hi>
　　<hi>全數列於四圍者老陽十二而變數亦十二少陽二十而變數亦二十至於老陰則二十四而變數</hi>
　　<hi>惟止於四少陰十六而變數乃有二十八此其故何哉嘗以西山蔡先生之説證之其論陰陽老少</hi>
　　<hi>掛扐之數有曰老陽少陽得竒䇿之本數而老陰之䇿二十四以少陽之竒二十損之而得四少隂</hi>
　　<hi>之竒十六以老陽之奇十二益之而得二十八故陽者君道首出庶物陰者臣道無成而代有終也</hi>
　　<hi>其意葢謂老陽之掛扐本十二自老陽變為少隂也雖以其十二益之而仍得其本數之十二是老</hi>
<pb n="KR3a0078_WYG_016-16a"/>
　　<hi>陽雖以其十二致益於少隂而竒之本數不見其或少少陽之掛扐本二十自少陽由老隂而變也</hi>
　　<hi>雖得其十二之益而仍不越乎本數之二十焉是少陽雖受益於老隂之二十而竒之本數亦不見</hi>
　　<hi>其或多此老陽少陽所以得竒策之本數也至於隂則有不可與陽等者矣老隂本二十四以其二</hi>
　　<hi>十為少陽所損故其數之變僅存其四是為少陽所損而多者浸少也少隂本十六其餘十二為老</hi>
　　<hi>陽所益故其數之變乃得二十有八是為老陽所益而少者浸多也此老隂少隂所以於竒策之本</hi>
　　<hi>數有損益也是知陽者君道首出庶物其於竒䇿之本數不見其或盈而或縮隂者臣道無成而代</hi>
　　<hi>有終其於竒䇿之本數未免因陽以為之損益矣此陽得制隂隂必從陽惟其從陽也故其數之多</hi>
　　<hi>也或為陽所損其數之少也或為陽所益惟其制隂也故可以損隂之多而為少可以益隂之少而</hi>
<pb n="KR3a0078_WYG_016-16b"/>
　　<hi>為多而其本數之一定者初未嘗有損益也以是觀之陽尊隂卑之義盖可見矣  又嘗觀掛扐之</hi>
　　<hi>數極其變則六十四而其中實該八卦之象老陽三變皆奇乾三畫純陽之象也老隂三變皆偶坤</hi>
　　<hi>三畫純隂之象也至於少隂則該三女之象其乾索於坤而變為巽離兑乎少陽則該三男之象其</hi>
　　<hi>坤索於乾而變為震坎艮乎少隂者隂之穉其變則二十有八以四約而七分之初變得偶者凡一</hi>
　　<hi>巽之一隂在下也第二變得偶者凡三離之一隂在中也第三變得偶者凡三兑之一隂在上也合</hi>
　　<hi>其一一二三則七其四而為二十八矣少陽者陽之穉其變則有二十以四約而五分之初變得竒</hi>
　　<hi>者凡三震之一陽在下也第二變得竒者凡一坎之一陽在中也第三變得竒者凡一艮之一陽在</hi>
　　<hi>上也合其一三二一則五其四而為二十矣要之二老則陽實隂虚故老陽多而老隂少二少則陽</hi>
<pb n="KR3a0078_WYG_016-17a"/>
　　<hi>少隂多故少陽少而少隂多也然陽固少矣而長男則未嘗少其變有三肖父而得陽實之義至於</hi>
　　<hi>中少二男則惟各得一變之象是長男之陽不可少而所以成其少者男之中與少也隂固多矣而</hi>
　　<hi>長女則未嘗多其變惟一肖母而得隂虚之義至於中少二女則反各得三變之象是長女之隂不</hi>
　　<hi>可多而所以成其多者女之中與少也此長男代父而長女代母所以其變數皆擬乾坤而中與少</hi>
　　<hi>則或不及乎父或有踰於母此又隂陽之變不可執一拘也此其一變而得兩儀之象再變而得四</hi>
　　<hi>象之象三變而得八卦之象互之為六十四變而八卦之象又可以該六十四卦之象其自然之妙</hi>
　　<hi>莫不各有法象也</hi>
　凡此四者皆以三變皆掛之法得之葢經曰再扐而<lb/>
<pb n="KR3a0078_WYG_016-17b"/>
　後掛又曰四營而成易其指甚明注疏雖不詳説然<lb/>
　劉禹錫所記僧一行畢中和顧彖之説亦已備矣近<lb/>
　世諸儒乃有前一變獨掛後二變不掛之説考之於<lb/>
　經乃為六扐而後掛不應五嵗再閏之義且後兩變<lb/>
　又止三營葢已誤矣<lb/>
　　<hi>玉齋胡氏曰按王輔嗣註云分而為二一營也掛一象三二營也揲之以四三營也歸竒於扐四營</hi>
　　<hi>也孔頴逹疏云再扐而後掛者既分天於左手地於右手乃四四揲天之數最末之餘歸之合於掛</hi>
　　<hi>扐之一處是一扐也又以四四揲地之數最末之餘又合於前所歸之扐而總扐之是再扐而後掛</hi>
<pb n="KR3a0078_WYG_016-18a"/>
　　<hi>也劉禹錫辨易九六論云畢中和之學其𫝊原於一行禪師一行唐開元時所作大衍暦本議云綜</hi>
　　<hi>盈虛之數五嵗而再閏盖其衍法皆以再扐而後掛也畢中和有揲法其言三揲皆掛正合四營之</hi>
　　<hi>義朱子亦謂畢氏揲法視疏義為詳顧彖之説未詳禹錫又自言揲法第一指餘一益三餘二益二</hi>
　　<hi>餘三益一餘四益四第二指餘一益二餘二益一餘三益四餘四益三第三指與第二指同此可以</hi>
　　<hi>見三變皆掛矣近世儒者若郭雍所著蓍卦辨疑專以前一變獨掛後一變不掛其載横渠先生之</hi>
　　<hi>言曰再扐而後掛每成一爻而後掛也謂第二第三揲不掛也且謂横渠之言所以明註疏之失朱</hi>
　　<hi>子辨之曰此説大誤恐非横渠之言也再扐者一變之中左右再揲而再扐也一掛再揲再扐而當</hi>
　　<hi>五嵗盖一掛再揲當其不閏之年而再扐當其再閏之嵗也而後掛者一變既成只合見存之策分</hi>
<pb n="KR3a0078_WYG_016-18b"/>
　　<hi>二掛一以起後變之端也今曰第一變掛而第二第三變不掛遂以當掛之變為掛而象閏以不掛</hi>
　　<hi>之變為扐而當不閏之嵗則與大𫝊所云掛一象三再扐象閏者全不相應矣且不數第一變之再</hi>
　　<hi>扐而以第二第三變為再扐又使第二第三變中止有三營而不足乎成易之數且於隂陽老少之</hi>
　　<hi>數亦多有不合者其載伊川先生之言曰再以左右手分而為二更不重掛竒朱子辨之曰此説尤</hi>
　　<hi>多可疑然郭氏云本無文字則其傳授之際不無差舛宜矣又云第二第三揲雖不掛亦有四八之</hi>
　　<hi>變盖不必掛也朱子辨之曰所以不可不掛者有兩説盖三變之中前一變屬陽故其餘五九皆竒</hi>
　　<hi>數後二變屬隂故其餘四八皆偶數屬陽者為陽三而為隂一皆圍三徑一之術屬隂者為隂二而</hi>
　　<hi>為陽二皆以圍四用半之術也是皆以三變皆掛之法得之後兩變不掛則不得也三變之後其可</hi>
<pb n="KR3a0078_WYG_016-19a"/>
　　<hi>為老陽者十二可為老隂者四可為少隂者二十八可為少陽者二十雖多寡之不同而皆有法象</hi>
　　<hi>是亦以三變皆掛之法得之而後兩變不掛則不得也郭氏僅見第二第三變可以不掛之一端耳</hi>
　　<hi>而遂執以為説夫豈知其掛與不掛之為得失乃如此哉大抵郭氏他説偏滯雖多而其為法尚無</hi>
　　<hi>甚戾獨此一義所差雖小而深有害於成卦變爻之法尤不可不辨愚嘗考之第一變獨掛後二變</hi>
　　<hi>不掛非特為六扐而後掛三營而成易於再扐四營之義不協且後二變不掛其數雖亦不四則八</hi>
　　<hi>而所以為四八者實有不同盖掛則所謂四者左手餘一則右手餘二左手餘二則右手餘一不掛</hi>
　　<hi>則左手餘一右手餘三左手餘二右手餘二左手餘三右手餘一此四之所以不同也掛則所謂八</hi>
　　<hi>者左手餘四右手餘三左手餘三右手餘四不掛則左手餘四右手亦餘四此八之所以不同也三</hi>
<pb n="KR3a0078_WYG_016-19b"/>
　　<hi>變之後隂陽變數皆參差不齊無復自然之法象矣其可哉</hi>
　且用舊法則三變之中又以前一變為竒後二變為<lb/>
　偶竒故其餘五九偶故其餘四八餘五九者五三而<lb/>
　九一亦圍三徑一之義也餘四八者四八皆二亦圍<lb/>
　四用半之義也三變之後老者陽饒而隂乏少者陽<lb/>
　少而隂多亦皆有自然之法象焉<hi>蔡元定曰按五十</hi>
　<hi>之蓍虛一分二掛一揲四為竒者三為偶者二是天</hi>
　<hi>三地二自然之數而三揲之變老陽老隂之數本皆</hi>
<pb n="KR3a0078_WYG_016-20a"/>
　<hi>八合之得十六隂陽以老為動而隂性本静故以四</hi>
　<hi>歸于老陽此老隂之數所以四老陽之數所以十二</hi>
　<hi>也少陽少隂之數本皆二十四合之四十八隂陽以</hi>
　<hi>少為静而陽性本動故以四歸於少隂此少陽之數</hi>
　<hi>所以二十而少隂之數所以二十八也陽用老而不</hi>
　<hi>用少故六十四變所用者十二變十六變又以四約</hi>
　<hi>之陽用其三隂用其一盖一竒一偶對待者隂陽之</hi>
　<hi>體陽三隂一一饒一乏者隂陽之用故四時春夏秋</hi>
<pb n="KR3a0078_WYG_016-20b"/>
　<hi>生物而冬不生物天地東西南可見而北不可見人</hi>
　<hi>之瞻視亦前與左右可見而背不可見也不然則以</hi>
　<hi>四十九蓍虛一分二掛一揲四則為竒者二為偶者</hi>
　<hi>二而老陽得八老隂得八少陽得二十四少隂得二</hi>
　<hi>十四不亦善乎聖人之智豈不及此而其取此而不</hi>
　<hi>取彼者誠以隂陽之體數常均用數則陽三而隂一也</hi>
　　<hi>朱子曰初一變得五者三得九者一故曰餘五九者五三而九一後二變得四者二得八者二故曰</hi>
　　<hi>餘四八者四八皆二三變之後為老陽者十有二老隂四故曰陽饒而隂乏少陽二十少隂二十八</hi>
<pb n="KR3a0078_WYG_016-21a"/>
　　<hi>故曰陽少而隂多隂沈氏筆談云易象九為老陽七為少陽八為少  六為老隂其九七八六之數</hi>
　　<hi>皆有所從來得之自然非意之所配也凡歸餘之數有多有少多為隂如爻之偶少為陽如爻之竒</hi>
　　<hi>三少乾也故曰老陽九揲而得之故其數九其策三十六兩多一少則一少為之主震坎艮也故皆</hi>
　　<hi>謂之少陽少在初為震中為坎末為艮皆七揲而得之故其數七其策二十有八三多坤也故曰老</hi>
　　<hi>隂六揲而得之故其數六其䇿二十有四兩少一多則一多為之主巽離兑也故皆謂之少隂多在</hi>
　　<hi>初謂之巽中為離末為兑皆八揲而得之故其數八其策三十有二諸家揲蓍説惟筆談簡而盡孔</hi>
　　<hi>頴逹非不曉揲法者但為之不熟故其言之易差然其於大數亦不差也畢中和視疏義為詳栁子</hi>
　　<hi>厚詆劉夢得以為膚末於學者誤矣畢論三揲皆掛一正合四營之義惟以三揲之掛扐分措於三</hi>
<pb n="KR3a0078_WYG_016-21b"/>
　　<hi>指間為小誤然於其大數亦不差也其言餘一益三之屬乃夢得立文大簡之誤使讀者疑其不出</hi>
　　<hi>於自然而出於人意耳此與孔氏之説不可不正然恐亦不可不原其情也  蔡氏所謂以四十九</hi>
　　<hi>蓍虛一分二掛一揲四者盖謂虚一外止用四十八分掛揲之餘為竒偶各二老陽老隂變數各八</hi>
　　<hi>少隂少陽變數各二十四合為六十四八掛各得八焉然此乃奇偶對待加倍而得者體數也若天</hi>
　　<hi>三地二衍而為五十者用數也盖體數常均用數則陽饒而隂乏也此正造化之妙若隂陽同科老</hi>
　　<hi>少一例是體數非用數也一玉齋胡氏曰舊法與今所用之法四十九蓍虛  分二掛一揲四歸奇</hi>
　　<hi>初元以異而三變之分得五者三得四者二得九者一得八者二亦莫不同但其於第一變以或五</hi>
　　<hi>或九者皆為竒第二第三變以或四或八者皆為偶與今所論五四為竒九八為偶者有不同耳舊</hi>
<pb n="KR3a0078_WYG_016-22a"/>
　　<hi>法所分盖以前一變在先而屬奇故其餘五九亦也奇數也後二變在後而屬偶故其餘四八亦偶數</hi>
　　<hi>不過因其數以分奇偶初未嘗遽以此奇偶而定隂陽然以餘五九者為奇則五三九一亦有圍三</hi>
　　<hi>徑一之義以餘四八者為偶則四八皆二亦有圍四用半之義况三變之後老陽十二老隂四少陽</hi>
　　<hi>二十少隂二十八其饒乏多寡自然之法象初不害其本同也朱子特舉此説所以深明三變皆掛</hi>
　　<hi>之得以證上文近世後二變不掛之失又以起下文若用近世之法三變之餘皆為圍三徑一之義</hi>
　　<hi>而無復奇偶之分以辨明其誤也卷揲蓍之法所謂奇三而偶二者朱子嘗釋之于  末云卷内蔡</hi>
　　<hi>氏説為奇者三為偶者二盖凡初揲左手餘一餘二餘三皆為竒餘四者為偶至再揲三揲則餘三</hi>
　　<hi>者亦為偶故云竒三而偶二也二老本皆八二少本皆二十四者其實非揲蓍有此例盖亦以天地</hi>
<pb n="KR3a0078_WYG_016-22b"/>
　　<hi>之間隂陽各居其半本無多寡之殊以六十四卦言之陽卦三十二隂卦三十二以三百八十四爻</hi>
　　<hi>言之陽爻百九十二隂爻百九十二夫如是則以隂陽老少而均之二老皆八合之得十六二少皆</hi>
　　<hi>二十四合之得四十八亦言其體數對待一奇一偶本如此而已至於揲蓍而見於用用二老而不</hi>
　　<hi>用二少然其為數之饒乏多寡實有不可槩論者是以三揲之變老者陽饒而隂乏少者陽少而隂</hi>
　　<hi>多二老以陽之動為主故老隂以其四歸于老陽而老陽得十二老隂得四也二少以隂之静為主</hi>
　　<hi>故少陽以其四歸于少隂而少隂得二十八少陽得二十也合之計六十四變此則合老少之變以</hi>
　　<hi>推二老之用因揲蓍而後見也體數常均者合隂陽老少之本數而言故一竒一偶對待者隂陽之</hi>
　　<hi>體也用數則陽三而隂一者於六十四變之中取其十六變者為用又於十六變之中以四約之則</hi>
<pb n="KR3a0078_WYG_016-23a"/>
　　<hi>老陽十二而用其三老隂四而用其一是一饒一乏為隂陽之用也即此推之蔡氏之言了然矣卲</hi>
　　<hi>子云天有四時一時四月一月四十日四四十六而各去其一是以一時三月一月三十日也四時</hi>
　　<hi>體數也三月三十日用數也體雖具四而其一常不用也故用者止于三而極于九也以此證蔡氏</hi>
　　<hi>之説則一時必無四月一月必無四十日老陽老隂必無本皆八之數少陽少隂必無本皆二十八</hi>
　　<hi>之數所以為此言者亦指其體數之常均耳至於用數則一時三月一月三十日陽用其三而隂用</hi>
　　<hi>其一又豈可得而强同哉要之蔡氏損益之説視此又較明白云</hi>
　若用近世之法則三變之餘皆為圍三徑一之義而<lb/>
　無復奇偶之分三變之後為老陽少隂者皆二十七<lb/>
<pb n="KR3a0078_WYG_016-23b"/>
　為少陽者九為老隂者一又皆參差不齊而無復自<lb/>
　然之法象此足以見其説之誤矣<lb/>
　　<hi>黄氏瑞節曰此乃沙隨程氏之説第二三變不掛則十八變之間多不得老隂也○玊齋胡氏曰舊</hi>
　　<hi>法三變皆掛則初變五三□□□九一□為圍三徑一之義後二變四八皆二□□□□而為圍四</hi>
　　<hi>用半之義今後二變不掛則皆四三□□□八一□並如前一變之五三九一而無復後二變之四</hi>
　　<hi>八皆二故惟有圍三徑一之術而無圍四用半之術也尚安有奇偶之分哉是以三變之後老少變</hi>
　　<hi>數雖有六十四而參差不齊無自然之法象矣今為圖以附于卷後庶觀者易見其誤云</hi>
　至於隂陽老少之所以然者則請復得而通論之盖<lb/>
<pb n="KR3a0078_WYG_016-24a"/>
　四十九策除初掛之一而為四十八以四約之為十<lb/>
　二以十二約之為四故其揲之一變也掛扐之數一<lb/>
　其四者為奇兩其四者為偶其三變也掛扐之數三<lb/>
　其四一其十二而過揲之數九其四三其十二者為<lb/>
　老陽掛扐過揲之數皆六其四兩其十二者為老隂<lb/>
　自老陽之掛扐而増一四則是四其四也一其十二<lb/>
　而又進一四也自其過揲者而損一四則是八其四<lb/>
　也三其十二而損一四也此所謂少隂者也自老隂<lb/>
<pb n="KR3a0078_WYG_016-24b"/>
　之掛扐而損一四則是五其四也兩其十二而去一<lb/>
　四也自其過揲而増一四則是七其四也兩其十二<lb/>
　而進一四也此所謂少陽者也二老者隂陽之極也<lb/>
　二極之間相距之數凡十有二而三分之自陽之極<lb/>
　而進其掛扐退其過揲各至於三之一則為少隂自<lb/>
　隂之極而退其掛扐進其過揲各至於三之一則為<lb/>
　少陽<lb/>
　　<hi>朱子曰老陽掛扐之數十二而老隂二十四老陽過揲之數三十六而老隂二十四其相距之數凡</hi>
<pb n="KR3a0078_WYG_016-25a"/>
　　<hi>十二而三分之老陽掛扐之數十二而少隂則十有六是少隂進其掛扐者四而於二老相距之數</hi>
　　<hi>得二之一老陽過揲之數三十六而少隂三十二是少隂退其過揲者四而於二老相距之數亦得</hi>
　　<hi>三之一若少陽之於老隂退其掛扐者四進其過揲者四而於二老相距之數亦得三之一焉○西</hi>
　　<hi>山蔡氏曰四十九蓍去掛一之蓍則四十八以四約之為十二以十二約之為四四與十二十二與</hi>
　　<hi>四宛轉相因為四十八四十八者蓍之所以變化故其數之成四與十二自然相為經緯也老陽奇</hi>
　　<hi>數十二以十二約之得一則<graphic n="KR0320" url="https://raw.githubusercontent.com/kanripo/KR-Gaiji/master/images/KR0320.png" mimeType="image/png"/>之象也以四約之得三則☰之象也老隂竒數二十四以十二約之</hi>
　　<hi>得二則<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>之象也以四約之得六則☷之象也老陽䇿數三十六以十二約之得三則三天之象也</hi>
　　<hi>以四約之得九則用九之象也老隂䇿數二十四以十二約之得二則兩地之象也以四約之得六</hi>
<pb n="KR3a0078_WYG_016-25b"/>
　　<hi>則用六之象也少陽竒數二十以十二約之得一餘八由老隂而息盖陽之未成者也以四約之得</hi>
　　<hi>五則☳☵☶之象也少隂竒數十六以十二約之得一餘四由老陽而消盖隂之未成者也以四約</hi>
　　<hi>之得四則☴☲☱之象也少陽䇿數二十八以十二約之得二餘四由老隂而息盖陽之未成者也</hi>
　　<hi>以四約之得七則不用之七也少隂䇿數三十二以十二約之得二餘八由老陽而消盖隂之未成</hi>
　　<hi>者也以四約之得八則不用之八也老陽之奇數進十二則老隂之竒數也䇿數退十二則老隂之</hi>
　　<hi>䇿數也老隂之竒數退十二則老陽之竒數也䇿數進十二則老陽之策數也少陽之竒數進十二</hi>
　　<hi>則少隂之䇿數也策數退十二則少隂之竒數也少隂之竒數進十二則少陽之策數也策數退十</hi>
　　<hi>二則少陽之竒數也老陽之竒數進四則少隂之竒數也策數退四則少隂之策數也老隂之竒數</hi>
<pb n="KR3a0078_WYG_016-26a"/>
　　<hi>退四則少陽之竒數也䇿數進四則少陽之䇿數也少陽之竒數退四則少隂之竒數也策數進四則</hi>
　　<hi>少隂之䇿數也少隂之竒數進四則少陽之竒數約也策數退四則少陽之䇿數也少陽之竒以十二</hi>
　　<hi>之餘八䇿數以十二約之餘四盖老隂之變陽二未成也少隂之竒以十二約之餘四䇿數以十</hi>
　　<hi>約之餘八盖老陽之變隂未成也此易之所以用九用六不用七與八也或曰八卦乾坤即老陽老</hi>
　　<hi>隂也震坎艮巽離兑即少陽少隂也八卦乾坤不用而震坎艮巽離兑致用蓍法乃不用七八而用</hi>
　　<hi>九六何也曰八卦主尊卑蓍主動静故不同也老玉齋胡氏曰老陽掛扐十二老隂掛扐二十四</hi>
　　<hi>陽過揲三十六老隂過揲二十四其間相距各隔十二也自老陽變為少隂以其掛扐十二進一四</hi>
　　<hi>則為少隂掛扐十六以其過揲三十六退一四則為少隂過揲三十二自老隂變為少陽以其掛扐</hi>
<pb n="KR3a0078_WYG_016-26b"/>
　　<hi>二十四退一四則為少陽掛扐二十以其過揲二十四進一四則為少陽過揲二十八此所謂二極</hi>
　　<hi>之間相距之數凡十有二掛扐過揲皆進退以四而成二少者如此各至於三之一者以十二分為</hi>
　　<hi>三分其進退各至於三分中一分而成二少也一分指四數言</hi>
　老陽居一而含九故其掛扐十二為最少而過揲三<lb/>
　十六為最多少隂居二而含八故其掛扐十六為次<lb/>
　少而過揲三十二為次多少陽居三而含七故其掛<lb/>
　扐二十為稍多而過揲二十八為稍少老隂居四而<lb/>
　含六故其掛扐二十四為極多而過揲亦二十四為<lb/>
<pb n="KR3a0078_WYG_016-27a"/>
　極少盖陽竒而隂偶是以掛扐之數老陽極少老隂<lb/>
　極多而二少者一進一退而交於中焉此其以少為<lb/>
　貴者也陽實而隂虛是以過揲之數老陽極多老隂<lb/>
　極少而二少者亦一進一退而交於中焉此其以多<lb/>
　為貴者也<lb/>
　　<hi>朱子曰少隂掛扐十六比老陽十二為進四少陽掛扐二十比老隂二十四為退四少隂過揲三十</hi>
　　<hi>二比老陽三十六為退四少隂過揲二十八比老隂二十四為進四故皆曰一進一退而交於中</hi>
　　<hi>玉齋胡氏曰老陽居一含九少陽居三含七其位與數皆竒老隂居四含六少隂居二含八其位與</hi>
<pb n="KR3a0078_WYG_016-27b"/>
　　<hi>數皆偶主陽之竒而言則掛扐以少為貴故老陽極少少隂次少而老隂掛扐極多少隂掛扐次多</hi>
　　<hi>者不能以並乎陽之少也老陽少陽位數皆竒竒則一而實老隂少隂位數皆偶偶則二而虚主陽之</hi>
　　<hi>實而言則過揲以多為貴故老陽極多少陽次多而老隂過揲極少少隂過揲次少者不能以並乎</hi>
　　<hi>陽之多也壹皆以陽之竒與實者為主其尊陽之義可見矣二少掛扐過揲皆一進一退而交於二</hi>
　　<hi>老之中者即上文二老進退各至於三之一以成二少之義</hi>
　凡此不唯隂之與陽既為二物而迭為消長而其一<lb/>
　物之中此二端者又各自為一物而迭為消長其相<lb/>
　與低昂如權衡其相與判合如符契固有非人之私<lb/>
<pb n="KR3a0078_WYG_016-28a"/>
　智所能取舎而有無者<lb/>
　　<hi>玉齋胡氏曰隂陽二物指二老言迭為消長指掛扐過揲言同一掛扐也老陽以長而變為少隂老</hi>
　　<hi>隂則以消而變為少陽同一過揲也老陽以消而變為少隂老隂則以長而變為少陽此迭為消長</hi>
　　<hi>以成二少也一物指或為老陽一物或為老隂一物言二端指掛扐過揲言且以老陽一物論之老</hi>
　　<hi>陽掛扐十二視少隂掛扐十六消矣少隂掛扐十六視老陽掛扐十二則為長焉老陽過揲三十六</hi>
　　<hi>視少隂過揲三十二長矣少隂過揲三十二視老陽過揲三十六則為消焉掛扐長則過揲消過揲</hi>
　　<hi>長則掛扐消推之老隂一物之中亦然相與低昂如權衡陽長則陽昂而隂低隂長則隂昂而陽低</hi>
　　<hi>如權衡之有輕重也相與判合如符契合焉而隂陽二物迭為消長判焉而一物之中又各自有消</hi>
<pb n="KR3a0078_WYG_016-28b"/>
　　<hi>長如符契之有判合也因其相與之義究其迭為之㫖其自然之妙豈容人力於其間哉</hi>
　而况掛扐之數乃七八九六之原而過揲之數乃七<lb/>
　八九六之委其勢又有輕重之不同而或者乃欲廢<lb/>
　置掛扐而獨以過揲之數為斷則是舎本而取末去<lb/>
　約以就煩而不知其不可也豈不誤哉<lb/>
　　<hi>雲莊劉氏曰掛扐之數所以不可廢置者有兩儀三才四時閏餘之象焉使聖人當時若不以掛扐</hi>
　　<hi>為之將四十有九之蓍分二之後去其一足矣何必掛之以象三才揲左之後去其所餘之竒足矣</hi>
　　<hi>何必扐之以象閏揲右之後又去其所餘之竒足矣何必再扐之以象再閏所以然者正欲以掛扐</hi>
<pb n="KR3a0078_WYG_016-29a"/>
　　<hi>為主也若夫乾坤之䇿以過揲紀之而不及掛扐者畢竟過揲之數皆四十九蓍中之䇿以掛扐定爻之老少復以</hi>
　　<hi>過揲紀爻之䇿數則蓍之全數扵卦爻皆有用矣如必欲廢置掛扐盡用過揲是為不知本之論也其誤可勝言哉</hi>
　　<hi>玉齋胡氏曰有過揲必先有掛扐掛扐所以為七八九六之原有掛扐而後有過揲過揲所以為七八九六之委朱</hi>
　　<hi>子辨郭氏云四十九蓍蓍之全數也以其全數而揲之則其前為掛扐其後為過揲以四乗掛扐之數必得過</hi>
　　<hi>揲之䇿以四除過揲之策必得掛扐之數其自然之妙如牝牡之相銜如符契之相合可以相勝而</hi>
　　<hi>不可以相无且其前後相因固有次第而掛扐之數所以為七八九六又有非偶然者皆不可以不</hi>
　　<hi>察也今於掛扐之䇿既不知其所自來而以為无所預於揲法徒守過揲之數以為正策而亦不知</hi>
　　<hi>正䇿之所自來也其欲増損全數以明掛扐之可廢是又不知其不可相無之説其失益以甚矣又</hi>
<pb n="KR3a0078_WYG_016-29b"/>
　　<hi>答郭氏書云過揲之數雖先得之然其數衆而繁歸竒之數雖後得之然其數寡而約紀數之法以</hi>
　　<hi>約御繁不以衆制寡故先儒舊説專以多少决隂陽之老少而過揲之數亦冥㑹焉初非有異説也</hi>
　　<hi>然七八九六所以為隂陽之老少者其説本於圖書定於四象其歸竒之數亦因揲而得之耳大抵</hi>
　　<hi>河圖洛書者七八九六之祖也四象之形體次第者其父也歸竒之竒偶方圓者其子也過揲而以</hi>
　　<hi>四乘之者其孫也今自歸竒以上皆棄而不録而獨以過揲四乘之數為説恐未究象數之本原也</hi>
　　<hi>按此二條説掛扐過揲本末先後最為精密所以正郭氏之誤無餘説矣此節所謂或者正指郭氏</hi>
　　<hi>言也</hi>
　卲子曰五與四四去掛一之數則四三十二也九與<lb/>
<pb n="KR3a0078_WYG_016-30a"/>
　八八去掛一之數則四六二十四也五與八八九與<lb/>
　四八去掛一之數則四五二十也九與四四五與四<lb/>
　八去掛一之數則四四十六也故去其三四五六之<lb/>
　數以成九八七六之策此之謂也<lb/>
　　<hi>朱子曰邵子此條是説隂陽老少掛扐之數啓䝉引之者盖以證掛扐之數乃七八九六之原以掛</hi>
　　<hi>扐歸竒言之老陽得三四少隂得四四少陽得五四老隂得六四今不用三四五六之數而以竒偶</hi>
　　<hi>取徑一圍三圍四用半之義者以成七八九六之䇿故也  玉齋胡氏曰老陽掛扐十三去初掛一</hi>
　　<hi>為十二老隂掛扐二十五去初掛一為二十四少陽掛扐二十一去初掛扐為二十少隂掛扐十七</hi>
<pb n="KR3a0078_WYG_016-30b"/>
　　<hi>去初掛一為十六此去初掛之一以騐竒偶多寡之所由分也竒偶既分用數斯判竒圓用全而徑</hi>
　　<hi>一圍三偶方用半而徑一圍四是以老陽掛扐三竒十二全用又於三竒内去一策以象圓而三一</hi>
　　<hi>之中各復有三積三三之數為九是去三以成九也少隂掛扐兩竒一偶十六兩竒全用故四䇿各</hi>
　　<hi>全用一偶用半故八䇿只用四亦用十二於兩竒内去一數以象圓而二一之中各復有三於一偶</hi>
　　<hi>内去二數以象方而一二之中復有二積二三一二之策為八是去四以成八也少陽掛扐兩偶一</hi>
　　<hi>竒二十一竒用全故四䇿全用兩偶用半故八䇿各用四亦用十二於一竒内去一數以象圓而一</hi>
　　<hi>之中復有三於兩偶内各去二數以象方而三二之中各復有二積一三二二之策為七是去五以</hi>
　　<hi>成七也老隂掛扐三偶二十四用半亦只用十二又於三偶内各去二數以象方而三二之中各復</hi>
<pb n="KR3a0078_WYG_016-31a"/>
　　<hi>有二積三二之策為六是去六以成六也此去三四五六之數以成九八七六之䇿也是知老少掛</hi>
　　<hi>扐去初掛之後多寡雖不同而用全用半均不過十二之數以其十二者去三則成九去四則成八去</hi>
　　<hi>五則成七去六則成六十二乃老陽掛扐之數也壹是皆以老陽之數為凖而去取以成九八七六</hi>
　　<hi>焉其尊陽之意又可見於此矣</hi>
　一爻已成再合四十九䇿復分掛揲歸以成一變每<lb/>
　三變而成一爻並如前法<lb/>
　　<hi>朱子曰今按四象之數乃天地之間自然之理其在河圖洛書各有定位故聖人畫卦自兩而生有</hi>
　　<hi>畫以見其象有位以定其次有數以積其實其為四象也久矣至於揲蓍然後掛扐之竒偶方圓有</hi>
<pb n="KR3a0078_WYG_016-31b"/>
　　<hi>以兆之於前過揲之數有以乗之於後而九六七八之數隱然於其中未畫之前先有此象數聖人</hi>
　　<hi>畫卦時依様畫出揲蓍者又隨其所得掛扐過揲之數以合焉非是元無實體而畫卦揲蓍之際旋</hi>
　　<hi>次安排出來也然老少於經固無明文然揲蓍之法以竒偶分之  後爻之隂陽可得而辨又於其</hi>
　　<hi>中各以老少分之然後爻之隂陽變與不變可得而分經之用九用六正謂比也若其無此則終日</hi>
　　<hi>揲蓍不知合得何卦正使得卦不知當用何爻用九六之説甞謂五行成數去其地十之土而不</hi>
　　<hi>則七八九六而已陽竒隂偶故七九為陽六八為隂陽進隂退故九六為老而七八為少陽極於九</hi>
　　<hi>則退八而為隂隂極於六則進七而為陽一進一退循環無端龜山所謂參之為三兩之為六乃康</hi>
　　<hi>節以三為真數故以三兩乘之而得九六之數也  多少之説雖不經見然其實以一約四以竒為</hi>
<pb n="KR3a0078_WYG_016-32a"/>
　　<hi>少以偶為多而已九八者兩其四也隂之偶也故謂之多五四者一其四也陽之竒也故謂之少竒</hi>
　　<hi>陽體圓其法徑一圍三而用其全故少之數三偶隂體方其法徑一圍四而用其半故多之數二歸</hi>
　　<hi>竒積三三而為九則其過揲者四之而為三十六矣歸竒積三二而為六則其過揲者四之而為二</hi>
　　<hi>十四矣上二老變之説無他到極處了無去處只得變九  更去不得了只得回來做八六下來便</hi>
　　<hi>是五生數了亦去不得所以却去做七㑹揲蓍雖是一小事自孔子來千五百年人都理  不得唐</hi>
　　<hi>人雖説得有病大體理㑹得是近來説得大乖自郭子和始子和以掛一為竒以揲之餘為扐又不</hi>
　　<hi>用老少只用三十六三十二二十八二十四為策數以為聖人從來只説隂陽不曽説老少不知既</hi>
　　<hi>無老少則七八九六皆無用又何以為卦又以第一揲扐為扐第二第三揲不掛為扐第四又掛如</hi>
<pb n="KR3a0078_WYG_016-32b"/>
　　<hi>此則無五年再閏是六年再閏也聖或問蓍之為用不知蓍是伏羲從來設是後之  人設若謂伏</hi>
　　<hi>羲只以心之所得者畫出元未有蓍則畫卦如何用曰想自有一物如蓍未可知但不可道伏羲將</hi>
　　<hi>揲蓍來立卦如今時俗只把三銅錢求卦亦可也</hi>
乾之策二百一十有六坤之䇿百四十有四凡三百有<lb/>
六十當期之日<lb/>
　乾之策二百一十有六者積六爻之策各三十六而<lb/>
　得之也坤之䇿百四十有四者積六爻之䇿各二十<lb/>
　有四而得之也凡三百六十者合二百一十有六百<lb/>
<pb n="KR3a0078_WYG_016-33a"/>
　四十有四而得之也當期之日者每月三十日合十<lb/>
　二月為三百六十也盖以氣言之則有三百六十六<lb/>
　日以朔言之則有三百五十四日今舉氣盈朔虛之<lb/>
　中數而言故曰三百有六十也然少陽之䇿二十八<lb/>
　積乾六爻之䇿則一百六十八少隂之䇿三十二積<lb/>
　坤六爻之䇿則一百九十二此獨以老隂陽之策為<lb/>
　言者以易用九六不用七八也然二少之合亦三百<lb/>
　有六十<lb/>
<pb n="KR3a0078_WYG_016-33b"/>
　　<hi>玉齋胡氏曰䇿指過揲之䇿乾坤二老之䇿足以當期之數二少之策亦足以當期之數易以九六</hi>
　　<hi>名爻故言老而不言少朱子答程可久云不可專指乾坤之爻為老陽老隂其實六爻之為隂陽者</hi>
　　<hi>老少錯雜大傳以六爻乘二老言故云乾之䇿二百一十六坤之策百四十四凡三百六十然為六</hi>
　　<hi>子諸卦者亦互有老少焉以策數合之亦三百六十若便以乾坤皆為老隂陽六子皆為少隂陽則</hi>
　　<hi>恐未安也三百六十當期之日期者周也謂周一嵗也以氣言則有三百六十六日以朔言則有三</hi>
　　<hi>百五十四日今云三百六十者比之氣盈則少六日不得謂之盈比之朔虚則多六日不得謂之虛</hi>
　　<hi>是盖於氣朔盈虛之間指其數之中者為言也乾坤之策合之為三百六十亦正足以當期之數也</hi>
　　<hi>月按閏法始於堯典云朞三百六旬有六日以閏  定四時成嵗朱子云天體至圓周圍三百六十</hi>
<pb n="KR3a0078_WYG_016-34a"/>
　　<hi>五度四分度之一繞地左旋常一日一周而過一度日麗天而少遲故日一日亦繞地一周而在天</hi>
　　<hi>為不及一度積三百六十五日九百四十分日之二百三十五而與天㑹是一嵗日行之數也月麗</hi>
　　<hi>天而尤遲一日常不及天十三度十九分度之七積二十九日九百四十分日之四百九十九而與</hi>
　　<hi>日㑹十二㑹得全日三百四十八餘分之積五千九百八十八如日法九百四十而二得六不盡三</hi>
　　<hi>百四十八通計得三百五十四日九百四十分日之三百四十八是一嵗月行之數也嵗有十二月</hi>
　　<hi>月有三十日三百六十者一嵗之常數也故日與天㑹而多五日二百三十五分者為氣盈月與日</hi>
　　<hi>㑹而少五日五百九十二分者為朔虛合氣盈朔虛而閏生焉故一嵗閏率十日九百四十分日之</hi>
　　<hi>八百二十七三嵗一閏則三十二日九百四十分日之六百一五嵗再閏則五十四日九百四十分</hi>
<pb n="KR3a0078_WYG_016-34b"/>
　　<hi>日之二百七十五十九嵗七閏則氣朔分齊是為一章也愚謂天體圓如彈丸半覆地上半在地下</hi>
　　<hi>以二十八宿分周天之度共為三百六十五度四分度之一朱子云天無體只二十八宿便是體是</hi>
　　<hi>也四分度之一者天行每一度計九百四十分分為四分則計四箇二百三十五分而得其四分之</hi>
　　<hi>一也天行過一度者天行健一日一夜周天三百六十五度四分度之一而又過一度也朱子云日</hi>
　　<hi>月皆從角起日則一日運一周依舊只到那角上天則周了又過那角些子日日累將去到一年便</hi>
　　<hi>與日㑹又云而今若就天裏看時只是行得三百六十五度四分度之一若把天外來説則是一日</hi>
　　<hi>過了一度季通甞言論日月則在天裏論天則在太虛空裏若去那太虛空裏觀天自是日日袞得</hi>
　　<hi>不在舊時處所謂日之二百三十五者在天為度在嵗為日天有三百六十五度四分度之一嵗亦</hi>
<pb n="KR3a0078_WYG_016-35a"/>
　　<hi>有三百六十五日四分日之一也天一度有九百四十分嵗一日亦有九百四十分均以四分分之</hi>
　　<hi>每分計二百三十五分是天與日所行之餘分也所謂二百三十五者即四分度之一耳日與天㑹</hi>
　　<hi>者一朞内二十四氣必有三百六十六日雖遇置閏年亦同如自今年冬至至來年冬至前一日必</hi>
　　<hi>三百六十六日也日與天在來年冬至三百六十六日上㑹而成一嵗也十九分度之七者以九百</hi>
　　<hi>四十分分為十九分每分計四十九分四釐七毫六絲八秒十九分内中取七分總為三百四十六</hi>
　　<hi>分三釐一毫五忽七絲六秒此月行一日不及天與日常度之餘分也如是則月行一日不及日十</hi>
　　<hi>二度三百四十六分半每月積至二十九日四百九十九分上其不及日者三百六十五度二百三</hi>
　　<hi>十五分則日所進過之度恰周得本數而月所不及之度亦退盡本數恰恰與日㑹而成一月合十</hi>
<pb n="KR3a0078_WYG_016-35b"/>
　　<hi>二箇二十九日計全日三百四十八十二箇四百九十九分積五千九百八十八以日法九百四十</hi>
　　<hi>分除之得六日零三百四十八通計三百五十四日三百四十八分此一嵗月行之常數也月與日</hi>
　　<hi>㑹處係於每月二十九日四百九十九分上㑹如正月斗柄指寅寅與亥合日月則㑹於亥其辰為</hi>
　　<hi>陬訾二月斗柄指卯卯與戌合日月則㑹於戌其辰為降婁積十二㑹皆於斗柄所指之宫合宫上</hi>
　　<hi>㑹也三百六十為一嵗之常數者以五行之氣言之各旺七十二日則五其七十二為三百六十以</hi>
　　<hi>六甲之數言之每甲六十六其六十亦三百六十以乾坤二篇之策言之乾二百一十六坤百四十</hi>
　　<hi>四亦合三百六十所謂一嵗之常數也氣則二十四氣自今年冬至至來年冬至前一日計三百六</hi>
　　<hi>十五日二百三十五分是於三百六十日外多五日二百三十五分者為氣盈朔則十二月朔自今</hi>
<pb n="KR3a0078_WYG_016-36a"/>
　　<hi>年十一月初一至來年十一月初一前一日計三百五十四日三百四十八分是於三百六十日内</hi>
　　<hi>少五日五百九十二分者為朔虛合氣盈朔虛而閏生者一嵗閏積氣朔之數計十日八百二十七</hi>
　　<hi>分三嵗一閏積氣朔之數三箇十日八百二十七分計三十二日六百單一分五嵗再閏積氣朔之</hi>
　　<hi>數五箇十日八百二十七分計五十四日二百七十五分但五嵗内無再閏而易繫乃有五嵗再閏</hi>
　　<hi>之文者盖以氣盈六日朔虛六日而再閏在五嵗内者舉成數也氣盈五日二百三十五分朔虛五</hi>
　　<hi>日五百九十二分而再閏在六嵗内者舉本數也十九嵗七閏為一章者盖九為天數之終十為地</hi>
　　<hi>數之終十九嵗而天地之數俱終故當七閏也自一嵗餘十日零八百二十七分積十九年得全日</hi>
　　<hi>一百九十日零分積一萬五千七百一十三分以日法九百四十分除之計成日一十六日零六百</hi>
<pb n="KR3a0078_WYG_016-36b"/>
　　<hi>七十三分通前所得全日總計二百單六日零六百七十三分將此數於十九年内分作七箇閏月</hi>
　　<hi>計三七二百一十日内少三日二百六十七分七閏月之中合除此三日二百六十七分均作三箇</hi>
　　<hi>月小盡正恰好故氣朔分齊定是冬至在十一月朔是為至朔同日而為一章之嵗也甞論之日月皆</hi>
　　<hi>麗乎天者也日之行比天只不及一度月之行乃不及日十二度何哉盖天秉陽而在上日為陽之</hi>
　　<hi>精月為隂之精也造化之間陽大隂小陽饒隂乏陽得兼隂隂不得兼陽此日行所以常過月行所</hi>
　　<hi>以常不及也且一嵗朔虚五日五百九十二分固月之所不及行者矣氣盈五日二百三十五分亦</hi>
　　<hi>月之所不及行者也使日之運常有餘月之運常不足不置閏以齊之積之三年春之一月入于夏</hi>
　　<hi>子之一月入于丑矣又至於三失閏則春季皆入於夏十二失閏子年皆入于丑矣何以成造化之</hi>
<pb n="KR3a0078_WYG_016-37a"/>
　　<hi>功哉故聖人作厯必歸餘於閏以補月行不及於日之數則月之行也始可與一嵗日與天㑹之數</hi>
　　<hi>相參為一至十九年而氣朔分齊無毫髪之差矣聖人裁成輔相之功豈淺淺哉或云歴家之説則</hi>
　　<hi>以為日行遲一日行一度月行速一日行十二度十九分度之七何也曰陳安卿甞問天道左旋自</hi>
　　<hi>東而西日月右行則如何朱子云横渠説日月皆是左旋説得好盖天行甚健一日一夜周天三百</hi>
　　<hi>六十五度四分度之一而又過一度日行速健次於天一日一夜周天三百六十五度四分度之一</hi>
　　<hi>正恰好被天進一度則日却成每日退了一度積至三百六十五日四分日之一則天所進過之度</hi>
　　<hi>又恰周得本數而日所不及之度亦恰退盡本數遂與天㑹而成一年月行遲一日一夜三百六十</hi>
　　<hi>五度四分度之一行不盡比之天却成退了十三度有竒進數為順天而左退數為逆天而右厯家</hi>
<pb n="KR3a0078_WYG_016-37b"/>
　　<hi>以進數難筭只以退數筭之故謂之右行且曰日行遲月行速也然則日行却得其正愚謂欲知日</hi>
　　<hi>速月遲其迹有易見者且日月㑹於晦朔之間初一日晩最好看起日纔西墜微茫之月亦隨之而</hi>
　　<hi>墜矣至初二便相隔微闊初三生明以後相去漸逺一日逺似一日直至十五日月對望則是日行</hi>
　　<hi>速進而逺至半天月行遲退而不及亦逺半天矣自十六至月晦日行全逺盡一天月行全不及亦</hi>
　　<hi>盡一天即所謂日進盡本數月退盡半數而復相㑹也</hi>
二篇之策萬有一千五百二十當萬物之數也<lb/>
　二篇者上下經六十四卦也其陽爻百九十二每爻<lb/>
　各三十六策積之得六千九百一十二隂爻百九十<lb/>
<pb n="KR3a0078_WYG_016-38a"/>
　二每爻二十四策積之得四千六百八又合二者為<lb/>
　萬有一千五百二十也若為少陽則每爻二十八策<lb/>
　凡五千三百七十六少隂則每爻三十二策凡六千<lb/>
　一百四十四合之亦為萬一千五百二十也<lb/>
　　<hi>西山蔡氏曰此即過揲之蓍大衍之終也䇿即蓍也乾一爻三十六策六爻二百一十六策坤一爻</hi>
　　<hi>二十四策六爻百四十有四䇿此隂陽自然之數聖人立大衍之法以倚之所謂參天兩地而倚數</hi>
　　<hi>也天地之運大小皆極于三百六十大衍乾坤之策當期之日真所謂與天地相似者也陽爻一百</hi>
　　<hi>九十二每爻三十六䇿積之得六千九百一十二策隂爻一百九十二每爻二十四策積之得四千</hi>
<pb n="KR3a0078_WYG_016-38b"/>
　　<hi>六百八策二篇之策分隂爻陽爻為二也合之則萬有一千五百二十以當萬物之數此天地流行</hi>
　　<hi>之數嵗月日時之積也詳見經世指要上篇之玉齋胡氏曰二篇之策足以當萬物之數二老  䇿</hi>
　　<hi>固然二少之策亦然也</hi>
是故四營而成易十有八變而成卦八卦而小成引而<lb/>
伸之觸類而長之天下之能事畢矣<lb/>
　四營者四次經營也分二者第一營也掛一者第二<lb/>
　營也揲四者第三營也歸奇者第四營也易變易也<lb/>
　謂揲之一變也四營成變三變成爻一變而得兩儀<lb/>
<pb n="KR3a0078_WYG_016-39a"/>
　之象再變而得四象之象三變而得八封之象一爻<lb/>
　而得兩儀之畫二爻而得四象之畫三爻而得八卦<lb/>
　之畫四爻成而得其十六者之一五爻成而得其三<lb/>
　十二者之一至於積七十二營而成十有八變則六<lb/>
　爻見而得乎六十四卦之一矣然方其三十六營而<lb/>
　九變也已得三畫而八卦之名可見則内卦之為貞<lb/>
　者立矣此所謂八卦而小成者也自是而往引而伸<lb/>
　之又三十六營九變以成三畫而再得小成之卦者<lb/>
<pb n="KR3a0078_WYG_016-39b"/>
　一則外卦之為悔者亦備矣六爻成内外卦備六十<lb/>
　四卦之别可見然後視其爻之變與不變而觸類以<lb/>
　長焉則天下之事其吉凶悔吝皆不越乎此矣<lb/>
　　<hi>朱子曰四營而成易易字只是箇變字四度經營方成一變若説易之一變却不可這處未下得卦</hi>
　　<hi>字亦未下得爻字只下得易字玉西山蔡氏曰易者未入用也變者已入用也    齋胡氏曰一變</hi>
　　<hi>而得两儀之象至三變而得八卦之象盖一爻以三變而成猶八卦以三畫而成故以為象也一變</hi>
　　<hi>而得兩儀之象謂得五者象陽儀得九者象隂儀也再變而得四象之象謂得五四者象太陽得五</hi>
　　<hi>八者象少隂得九四者象少陽得九八者象太隂三變而得八卦之象謂得五四四者象乾得五四</hi>
<pb n="KR3a0078_WYG_016-40a"/>
　　<hi>八者象兑得五八四者象離得五八八者象震得九四四者象巽得九四八者象坎得九八四者象</hi>
　　<hi>艮得九八八者象坤其逐變皆彷彿近似於儀象卦而未有其畫故惟以其象言之一爻而得兩儀</hi>
　　<hi>之畫謂初揲而得一者為陽之儀必自乾至復三十二卦得<graphic n="KR0306" url="https://raw.githubusercontent.com/kanripo/KR-Gaiji/master/images/KR0306.png" mimeType="image/png"/>者為隂之儀必自姤至坤三十二卦</hi>
　　<hi>也二爻而得四象之畫謂再揲而得□者為太陽必自乾至臨十六卦得□者為少隂必自同人至</hi>
　　<hi>復十六卦得□者為少陽必自姤至師十六卦得□者為太隂必自遯至坤十六卦也三爻而得八</hi>
　　<hi>卦之畫謂三揲而得☰者為乾必自乾至泰八爻卦得☱者為兑必自履至臨八卦也餘放此四</hi>
　　<hi>而得十六者之一謂四揲而得四爻則得□者必自乾至大壯四卦得□者必自小畜至泰四卦餘</hi>
　　<hi>放此所謂十六卦中一卦也五爻而得三十二者之一謂五揲而得五爻則得□者非乾則夬得□</hi>
<pb n="KR3a0078_WYG_016-40b"/>
　　<hi>者非大有則大壯餘放此所謂三十二卦中一卦也以至六揲而得六爻則一卦於是乎成而六十</hi>
　　<hi>四卦之中各隨所遇而得其一矣朱子屢言揲蓍求卦之法謂一爻成只有三十二卦二爻成只有</hi>
　　<hi>十六卦三爻成只有八卦四爻成只有四卦五爻成只有二卦六爻既成一卦乃定者此之謂也或</hi>
　　<hi>問内卦為貞外卦為悔如何朱子云貞悔出洪範貞看來是正悔是過意凡悔字都是過了方悔這</hi>
　　<hi>悔字是過底意思下三爻便是正卦上三爻似過多了恐是如此又云内卦為貞外卦為悔因説生</hi>
　　<hi>物只有初時好凡物皆然康節愛説又云康節看物事便成四箇渠只怕處其盛且如看花方其蓓</hi>
　　<hi>蕾向盛也半開漸盛正開太盛則衰矣人之勢焰者必衰强壯者必死康節一見便能知之觸類以</hi>
　　<hi>長朱子謂如占得這一卦則就上面推看如乾則推其為圜為君為父之類觸其類於彼而長其見</hi>
<pb n="KR3a0078_WYG_016-41a"/>
　　<hi>於此則舉天下之事或吉或凶或自悔而趨吉或自吝而向凶者皆可以決諸此而無復疑矣</hi>
顯道神徳行是故可與酬酢可與祐神矣<lb/>
　道因辭顯行以數神酬酢者言幽明之相應如賓主<lb/>
　之相交也祐神者言有以佑助神化之功也　卷内<lb/>
　蔡氏説為奇者三為偶者二盖凡初揲左手餘一餘<lb/>
　二餘三皆為奇餘四為偶至再揲三揲則餘三者亦<lb/>
　為偶故曰奇三而偶二也<lb/>
　　<hi>朱子曰道是無形底物事因卦詞説出來道這是吉這是凶這是可為這是不可為此道因詞顯也</hi>
<pb n="KR3a0078_WYG_016-41b"/>
　　<hi>又曰徳行是人做底事因數推出來方知得這非是人硬恁地做都是神之所為又曰徳行是人事</hi>
　　<hi>却須决於蓍此行以數神也幽明之相應如賓主之相交者幽言蓍也明言人也蓍與人之相應無</hi>
　　<hi>異於賓主之交相酬酢也方揲之初則人為主而蓍為賓既揲之後則蓍為主而人為賓又曰神不</hi>
　　<hi>能自説吉凶與人必待蓍而後見皆佑助於神也  繋辭言蓍法大抵只是解其大略想别有文字</hi>
　　<hi>今不可見但如天數五地數五此是舊文五位相得而各有合是孔子解文天數二十有五地數三</hi>
　　<hi>十凡天地之數五十有五此是舊文此所以成變化而行鬼神此是孔子解文分而為二是本文以</hi>
　　<hi>象兩是解掛一揲之以四歸竒於扐皆是本文以象三以象四時以象閏之類皆解文也乾之䇿二</hi>
　　<hi>百一十有六坤之策百四十有四孔子則斷之以當期之日二篇之策萬有一千五百二十孔子則</hi>
<pb n="KR3a0078_WYG_016-42a"/>
　　<hi>斷之以當萬物之數於此可見氏黄氏瑞節曰大衍之説朱蔡可謂備矣武陵丁  云朱子以五乗</hi>
　　<hi>十之説於諸家為近至於四十有九率不過歸之虚一而已未有得夫五十數與四十九之全者於</hi>
　　<hi>是萃五十七家之説為稽衍而自為原衍翼衍凡三卷其説曰有以先天兩儀四象八卦合四十九</hi>
　　<hi>所虛之一是為太極者有謂四十九與五十皆天地之數各再自乗而以中數自乗除之者二説似</hi>
　　<hi>矣而未也盖天地之數各五合而衍之通得九位一與二為三二與三為五三與四為七四與五為</hi>
　　<hi>九五與六為十一六與七為十三七與八為十五八與九為十七九與十為十九九位各有竒而五</hi>
　　<hi>位各有偶置其五位之偶是為五十大衍之體數也存其九位之竒則得四十有九大衍之用數也</hi>
　　<hi>一居其中不用而左右之位各四有掛一分二揲四之象焉丁氏之説又出朱蔡之外備之備也已</hi>
<pb n="KR3a0078_WYG_016-42b"/>
　　<hi>撮其圖入諸書圖類大略附此以見朱子所謂聖人説數不只説得一路自然有許多通透信矣</hi>
　<lb/>
　<lb/>
　<lb/>
　<lb/>
　<lb/>
　<lb/>
　性理大全書卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>性理大全書卷六十九</head> <lb/>
    <p>
<pb n="KR3a0078_WYG_069-1a"/>
欽定四庫全書<lb/>
　性理大全書卷六十九<lb/>
　治道四<lb/>
　　王伯<lb/>
程子曰得天理之正極人倫之至者堯舜之道也用其<lb/>
　私心依仁義之偏者伯者之事也王道如砥本乎人<lb/>
　情出乎禮義若履大路而行無復囬曲伯者﨑嶇反<lb/>
　側於曲徑之中而卒不可與入堯舜之道故誠心而<lb/>
<pb n="KR3a0078_WYG_069-1b"/>
　王則王矣假之而伯則伯矣二者其道不同在審其<lb/>
　初而已易所謂差若毫釐繆以千里者其初不可不<lb/>
　審也故治天下者必先立其志志先立則邪説不能<lb/>
　移異端不能惑故力進於道而莫之禦也茍以伯王<lb/>
　之心而求王道之成是衒石以為玉也故仲尼之徒<lb/>
　無道桓文之事而曽西耻比管仲者義所不由也况<lb/>
　下於伯者乎　王道奉若天道動無非天者故稱天<lb/>
　王命則天命也討則天討也盖天道者王道也後世<lb/>
<pb n="KR3a0078_WYG_069-2a"/>
　以智力持天下者伯道也<lb/>
涑水司馬氏曰合天下而君之之謂王王者必立三公<lb/>
　二公分天下而治之曰二伯一公處乎内皆王官也<lb/>
　周衰二伯之職廢齊桓晉文紏合諸侯以尊天子天<lb/>
　子因命之為侯伯修舊職也伯之語轉而為覇覇之<lb/>
　名自是興<lb/>
問如管仲之才使孔子得志行乎天下還用之否龜山<lb/>
　楊氏曰管仲髙才自不應廢但綱紀法度不出自他<lb/>
<pb n="KR3a0078_WYG_069-2b"/>
　儘有用處曰若不使他自為或不肯退聼時如何曰<lb/>
　如此則聖人廢之不問其才又曰王道本於誠意觀<lb/>
　管仲亦有是處但其意别耳如伐楚事責之以包茅<lb/>
　不貢其言則是若其意豈為楚不勤王然後加兵但<lb/>
　欲楚尊齊耳尊齊而不尊周管仲亦莫之詰也若實<lb/>
　尊周專封之事仲豈宜為之故孟子曰五伯假之也<lb/>
　盖言其不以誠為之也又曰自孟子後人不敢小管<lb/>
　仲只為見他不破近世儒者如荆公雖知卑管仲其<lb/>
<pb n="KR3a0078_WYG_069-3a"/>
　實亦識他未盡况於餘人人若知王良羞與嬖奚比<lb/>
　比而得禽獸雖若丘陵弗為之意則管仲自然不足<lb/>
　道又曰管仲只為行詐故與王者别若王者純用公<lb/>
　道而已　問或謂衞於王室為近懿公為狄所滅齊<lb/>
　桓公攘戎狄而封之當是時戎狄横而中國微桓公<lb/>
　獨能如此故孔子曰微管仲吾其被髮左祍矣為其<lb/>
　功如此也觀晉室之亂胡羯猖獗於中原當是時只<lb/>
　為無一管仲故顛沛如此然則管仲之功後世信難<lb/>
<pb n="KR3a0078_WYG_069-3b"/>
　及也曰若以後世論之其功不可謂不大自王道觀<lb/>
　之則不可以為大也今人只為見管仲有此故莫敢<lb/>
　輕議不知孔孟有為規模自别見得孔孟作處則管<lb/>
　仲自小曰孔孟如何曰必也以天保以上治内以采<lb/>
　薇以下治外雖有夷狄安得遽至中原乎如小雅盡<lb/>
　廢則政事所以自治者俱亡四夷安得而不交侵中<lb/>
　國安得而不微方是時縱能救之於已亂雖使中國<lb/>
　之人不至被髮左祍盖猶賢乎周衰之列國耳何足<lb/>
<pb n="KR3a0078_WYG_069-4a"/>
　道哉如孟子所以敢輕鄙之者盖以非王道不行故<lb/>
　也曰然則孔子何為深取之曰聖人之於人雖有毫<lb/>
　末之善必録之而况於仲乎若使孔子得君如管仲<lb/>
　則管仲之事盖不暇為矣<lb/>
問管仲之功孔子與之其曰如其仁何也和靖尹氏曰<lb/>
　如似也與其功而不與其仁問何故不與其仁曰只為<lb/>
　大本錯了問如何是大本錯曰且如初相子糾其錯<lb/>
　亦大矣問如何是錯曰觀春秋所書莊公九年夏公<lb/>
<pb n="KR3a0078_WYG_069-4b"/>
　伐齊納子糾齊小白入於齊九月齊人取子糾殺之<lb/>
　可見也管仲功髙豈可補過但只是忍耻能就其功<lb/>
　故孔子與其功也其於仁也何有若夫舎王道而行<lb/>
　伯道以富國强兵為本則更不待論也如責包茅不<lb/>
　入昭王不返亦謂假仁以行其伯孟子雖説乆假而<lb/>
　不歸然怎生謂之假並能乆而不歸若到得不歸處<lb/>
　時則是假之以成功也然桓公尚在五伯中為盛者<lb/>
　也孟子責管仲功烈如此其卑者以其不能行王道<lb/>
<pb n="KR3a0078_WYG_069-5a"/>
　以至於仁也孔子謂九合諸侯一正天下以其功也<lb/>
　孔孟之意則同舎此皆穿鑿也問孔孟羞稱五伯何<lb/>
　也曰七十子之徒皆未必能作得管仲之功然所以<lb/>
　羞稱者只為錯了大本不知學者也學者不可不知<lb/>
　此也<lb/>
五峯胡氏曰三王正名興利者也故其利大而流長五<lb/>
　伯假名争利者也故其利小而流近<lb/>
豫章羅氏曰王者富民伯者富國富民三代之世是也<lb/>
<pb n="KR3a0078_WYG_069-5b"/>
　富國齊晉是也至漢文帝行王者之道欲富民而告<lb/>
　戒不嚴民反至於奢武帝行伯者之道欲富國而費<lb/>
　用無節國反至於耗<lb/>
南軒張氏曰學者要須先明王伯之辨而後可論治體<lb/>
　王伯之辨莫明於孟子大抵王者之政皆無所為而<lb/>
　為之伯者則莫非有為而然也無所為者天理義之<lb/>
　公也有所為者人欲利之私也考左氏所載齊桓晉<lb/>
　文之事其間豈無可喜者要莫非有所為而然考其<lb/>
<pb n="KR3a0078_WYG_069-6a"/>
　迹而其心術之所存固不可掩也<lb/>
問王伯如何分别潜室陳氏曰司馬温公無王伯之辨<lb/>
　要之源頭至是王伯兩字以其為天下王故謂之王<lb/>
　以其為方伯故謂之伯以王天下言之謂之王猶伯<lb/>
　之為伯也未見其羙玉碔砆之辨後来制字有不備<lb/>
　故伯字有覇字王字只是王字㸃發為之然伯字亦<lb/>
　無詐力之意故言三王以其王天下也言五伯以其<lb/>
　伯諸侯也自其有三王之至公有五伯之智力而後<lb/>
<pb n="KR3a0078_WYG_069-6b"/>
　有王伯是非誠偽之分故今之言王伯之分者當以<lb/>
　孟子徳行仁力假仁為正<lb/>
西山真氏曰義信禮為國之本不可一日離古之王者<lb/>
　動必由之非有所為而為之也子犯之為晉文公謀<lb/>
　必曰示之義示之信示之禮則皆有為而為之矣王<lb/>
　伯粹駁之異其不以此哉<lb/>
　　田賦<lb/>
或問井田今可行否程子曰豈古可行而今不可行者<lb/>
<pb n="KR3a0078_WYG_069-7a"/>
　或謂今人多地少不然譬諸草木山上著得許多便<lb/>
　生許多天地生物常相稱豈有人多地少之理　問<lb/>
　古者百畝今四十一畝餘若以土地計之所收似不<lb/>
　足以供九人之食曰百畝九人固不足通天下計之<lb/>
　則亦可家有九人只十六已别受田其餘皆老少也<lb/>
　故可供有不足者又有補助之政又有鄉黨賙捄之<lb/>
　義故亦可足　又嘗與張子厚論井田曰地形不必<lb/>
　寛平可以畫方只可用算法折計地畝以授民子厚<lb/>
<pb n="KR3a0078_WYG_069-7b"/>
　謂必先正經界經界不正則法終不定地有坳垤不<lb/>
　管只觀四標竿中間地雖不平饒與民無害就一夫<lb/>
　之間所争亦不多又側峻處田亦不甚羙又經界必<lb/>
　湏正南北假使地形有寛狭尖斜經界則不避山河<lb/>
　之曲其田則就井田處為井不能就成處或五七或<lb/>
　四三或一夫其實四数則在又或就不成一夫處亦<lb/>
　可計百畝之数而授之無不可行者如此則經界随<lb/>
　山随河皆不害於畫之也茍如此畫定雖便使暴君<lb/>
<pb n="KR3a0078_WYG_069-8a"/>
　汚吏亦数百年壊不得經界之壊亦非專在秦時其<lb/>
　来亦逺漸有壊矣又曰井田令取民田使貧富均則<lb/>
　願者衆不願者寡正叔言亦未可言民情怨怒正論<lb/>
　可不可爾湏使上下都無怨怒方可行<lb/>
藍田吕氏曰古之取民貢助徹三法而已較数嵗之中<lb/>
　以為常是為貢一井之地八家八家皆私百畝同治<lb/>
　公田百畝是為助不為公田俟嵗之成通以十一之<lb/>
　法取於百畝是為徹<lb/>
<pb n="KR3a0078_WYG_069-8b"/>
龜山楊氏曰先王為比閭族黨州鄉以立軍政居則為<lb/>
　力耕之農出則為敵愾之士盖當是時天下無不受<lb/>
　田之夫故均無貧焉而人知食力而已㳺惰姦凶不<lb/>
　軌之民無所容於其間也<lb/>
五峯胡氏曰仁心立政之本也均田為政之先也田里<lb/>
　不均雖有仁心而民不被其澤矣井田者聖人均田<lb/>
　之要法也㤙義聫属姦宄不容少而不散多而不亂<lb/>
　農賦既定軍制亦明矣三王之所以王者以其能制<lb/>
<pb n="KR3a0078_WYG_069-9a"/>
　天下之田里政立仁施雖匹夫匹婦一衣一食如觧<lb/>
　衣充之如推食食之其於萬物誠有調燮之法以佐<lb/>
　賛乾坤化育之功<lb/>
華陽范氏曰自井田廢而貧富不均後世未有能制民<lb/>
　之産使之養生送死而無憾者也立法者未嘗不欲<lb/>
　抑富而或益助之不知富者所以能兼并由貧者不<lb/>
　能自立也貧者不能自立也貧者賦斂重而力役繁<lb/>
　也為國者必曰財用不足故賦役不可以省盍亦反<lb/>
<pb n="KR3a0078_WYG_069-9b"/>
　其本矣昔哀公以年饑用不足問於有若有若曰盍<lb/>
　徹乎夫徹非所以裕用然欲百姓與君皆足必徹而<lb/>
　後可也後之為治者三代之治雖未能復唯省其力<lb/>
　役薄其賦斂務本抑末尚儉去奢占田有限困窮有<lb/>
　養使貧者足以自立而富者不得兼之此均天下之<lb/>
　本也不然雖有法令徒文具而已何益於治哉<lb/>
問横渠為世之病井田難行者以亟奪富人之田為辭<lb/>
　然處之有術期以數年不刑一人而可復不審井議<lb/>
<pb n="KR3a0078_WYG_069-10a"/>
　之行於今果何如朱子曰講學時且恁講若欲行之<lb/>
湏有機㑹經大亂之後天下無人田盡歸官方可給<lb/>
與民如唐口分世業是從魏晉積亂之極至元魏及<lb/>
北齊後周乗此機方做得荀悦漢紀一叚正説此意<lb/>
甚好若平世誠為難行<lb/>
東莱吕氏曰孔子言王道曰道千乗之國敬事而信節<lb/>
　用而愛人使民以時孟子言王道湏説百畝之田八<lb/>
　口之家及材木不可勝用之類何故湏説許多以此<lb/>
<pb n="KR3a0078_WYG_069-10b"/>
　見得春秋時井田尚在戰國時已自大廢故湏要人<lb/>
　整頓如史記説決裂阡陌以靜天下之業又以此見<lb/>
　得井田亦不易廢<lb/>
　　理財<lb/>
龜山楊氏曰古之制國用者量入以為出故以九賦斂<lb/>
　之而後以九式均節之使用財無偏重不足之處所<lb/>
　謂均節也取之有藝用之有節然後足以服邦國<lb/>
　致其用先王所謂理財者亦均節之使當理而已　周<lb/>
<pb n="KR3a0078_WYG_069-11a"/>
　官泉府之官以市之征布斂市之不售貨之滯於民<lb/>
　用以其價買之物掲而書之以待不時而買者夫物<lb/>
　貨之有無民用之贏乏常相因而至也不售者有以<lb/>
　斂之盖将使行者無滯貨非以其賤故買之也不時<lb/>
　買者有以待之盖将使居者無乏用非以其貴故賣<lb/>
　之盖所以阜通貨賄也此商賈所以願藏於王之市<lb/>
　而有無贏乏皆濟矣　先王所謂理財者非盡籠天<lb/>
　下之利而有之也取之以道用之有節各當於義之<lb/>
<pb n="KR3a0078_WYG_069-11b"/>
　謂也取之不以其道用之不以其節而不當於義則<lb/>
　非理矣故周官以九職任之而後以九賦斂之其取<lb/>
　之可謂有道矣九賦之入各有所待如闗市之賦以<lb/>
　待王者之膳服邦中之賦以待賔客之類是也邦之<lb/>
　大用内府待之邦之小用外府受焉有司不得而侵<lb/>
　紊之也冢宰以九式均節之下至工事芻秣之微匪<lb/>
　頒好用皆有式焉雖人主不得而逾之也所謂惟王<lb/>
　及后世子不㑹特膳服之類而已有不如式雖有司<lb/>
<pb n="KR3a0078_WYG_069-12a"/>
　不㑹冢宰得以式論之矣　什一天下之中制自堯<lb/>
　舜以来未之有改也取其所當取則利即義矣故曰<lb/>
　國不以利為利以義為利則義利初無二致焉<lb/>
朱子曰古者荒嵗方鑄錢周禮所謂國凶荒札䘮則市<lb/>
　無征而作布既可因此以養饑民又可以權物之重<lb/>
　輕盖古人錢闕方鑄錢以益之<lb/>
　　節儉<lb/>
程子曰仁宗一日問折米折㡬分曰折六分怪其太甚<lb/>
<pb n="KR3a0078_WYG_069-12b"/>
　也有㫖只令折五分次供進偶覺藏府痛曰習使然<lb/>
　也却令如舊又一日思生荔枝有司言已供盡近侍<lb/>
　曰有鬻者請買之上曰不可令買来嵗必増上供之<lb/>
　數流禍百姓無窮又一日夜中甚饑思燒羊頭近侍<lb/>
　乞宣取上曰不可今次取之後必常備日殺三羊暴<lb/>
　殄無窮竟夕不食<lb/>
元城劉氏曰仁宗恭儉出于天性故四十二年如一日<lb/>
　也易所謂有始有卒者世以明皇初節儉後奢侈疑<lb/>
<pb n="KR3a0078_WYG_069-13a"/>
　相去遼絶此説非也此正是一個見識耳夫錦繡珠<lb/>
　玉世之所有也已不好之則不用何至焚之焚之必<lb/>
　於前殿是欲人知之此好名之弊也夫恭儉不出於<lb/>
　天性而出於好名好名之心衰則其奢侈必甚此必<lb/>
　至之理也故當時識者見其焚珠玉知其必有末年<lb/>
　之弊若仁宗則不然若非大臣問疾則無由見其黄<lb/>
　絁被漆唾壺<lb/>
五峯胡氏曰上侈靡而細民皆衣帛食肉此饑寒之所<lb/>
<pb n="KR3a0078_WYG_069-13b"/>
　由生盗賊之所由作也天下如是上不知禁又益甚<lb/>
　焉然而不亡者未之有也<lb/>
朱子曰先聖之言治國而有節用愛人之説盖國家財<lb/>
　用皆出於民如有不節而用度有闕則横賦暴斂必<lb/>
　将有及於民者雖有愛人之心而民不被其澤矣是<lb/>
　以将愛人者必先節用此不易之理也<lb/>
東莱吕氏曰古人自奉簡約類非後人所能及如飲食<lb/>
　髙下自有制度諸侯無故不殺牛大夫無故不殺羊<lb/>
<pb n="KR3a0078_WYG_069-14a"/>
　士無故不殺犬豕此猶是極盛時制度也大抵古人<lb/>
　得食肉者至少如食肉之禄氷皆與焉肉食者謀之<lb/>
　肉食無墨此言貴者方得肉食也比之後人簡約甚<lb/>
　矣<lb/>
魯齋許氏曰地力之生物有大數人力之生物有大限<lb/>
　取之有度用之有節則常足取之無度用之無節則<lb/>
　常不足生物之豐歉由天用物之多少由人　天地<lb/>
　間為人為物皆有分限分限之外不可過求亦不得<lb/>
<pb n="KR3a0078_WYG_069-14b"/>
　過用暴殄天物得罪於天<lb/>
　　賑恤<lb/>
元城劉氏曰昔堯有九年之水湯遇七年之旱而國無<lb/>
　捐瘠之民者盖備之有素而已　聖王為國必有九<lb/>
　年之蓄故雖遇旱乾水溢之災民無菜色今嵗一不<lb/>
　登人且狼狽若有司不度事勢拘執故常必俟春夏<lb/>
　之交方行祈禱之理民已艱食旋為賑貸之計所謂大<lb/>
　寒而後索衣裘亦無及矣<lb/>
<pb n="KR3a0078_WYG_069-15a"/>
龜山楊氏曰先王之時三年耕有一年之積故凶年饑<lb/>
　嵗民免於死亡以其豫備故也不知為政乃欲髠其<lb/>
　人而取其資以為賑饑之術正孟子所謂雖得禽獸<lb/>
　若丘陵弗為也<lb/>
朱子曰夫先王之世使民三年耕者必有一年之蓄故<lb/>
　積之三十年則有十年之蓄而民不病於凶饑此可<lb/>
　謂萬世之良法矣其次則漢之所謂常平者其法亦<lb/>
　未嘗不善也　救荒之政蠲除賑貸盖當汲汲於其<lb/>
<pb n="KR3a0078_WYG_069-15b"/>
　始而撫存休養尤在謹之於始終譬如傷寒大病之<lb/>
　人方其病時湯劑砭炙固不可以少緩而其既愈之<lb/>
　後飲食起居之間所以将䕶節宣少失其宜則勞復<lb/>
　之證百死一生尤不可以不深畏也　自古救荒自<lb/>
　有兩説第一是感召和氣以致豐穰其次只有儲蓄<lb/>
　之計若待他餓時理㑹更有何䇿　或説救荒賑濟<lb/>
　之意固善而取出之數不節不可黄直卿云制度雖<lb/>
　只是這箇制度用之亦在其人如糴米賑饑此固是<lb/>
<pb n="KR3a0078_WYG_069-16a"/>
　但非其人則做這事亦将有不及事之患曰然　嘗<lb/>
　謂為政者當順五行修五事以安百姓若曰賑濟於<lb/>
　凶荒之餘縱饒措置得善所惠者淺終不濟事　賑<lb/>
　饑無竒䇿不如講求水利到賑濟時成甚事<lb/>
象山陸氏曰社倉固為農之利然年常豐田常熟則是<lb/>
　利可乆茍非常熟之田一遇歉嵗則有散而無斂来<lb/>
　嵗闕種糧時乃無以賑之莫若兼置平糴一倉豐時<lb/>
　糴之使無價賤傷農之患闕時糴之以摧富民閉廪<lb/>
<pb n="KR3a0078_WYG_069-16b"/>
　騰價之計析所糴為二每存其一以備歉嵗代社倉<lb/>
　之匱實為長利也<lb/>
　　禎異<lb/>
程子曰隂陽運動有常而無忒凡失其度皆人為感之<lb/>
　也故春秋災異必書漢儒傳其説而不得其理是以<lb/>
　所言多矣　或問鳯鳥不至河不出圖不知符瑞之<lb/>
　事果有之否曰有之國家将興必有禎祥人有喜事<lb/>
　氣見靣目聖人不貴祥瑞者盖因災異而修徳則無<lb/>
<pb n="KR3a0078_WYG_069-17a"/>
　損因祥瑞而自恃則有害也問五代多祥瑞何也曰<lb/>
　亦有此理譬如盛冬時發出一花相似和氣致祥乖<lb/>
　氣致異此常理也然出不以時則是異也如麟是太<lb/>
　平和氣所生然後世有以麟駕車者却是怪也譬如<lb/>
　水中物生於陸陸中物生於水豈非異乎又問漢文<lb/>
　多災異漢宣多祥瑞何也曰且譬如小人多行不義<lb/>
　人却不説至君子未有一事便生議論此是一理也<lb/>
　至白者易汚此是一理也詩中言幽王大惡為小惡<lb/>
<pb n="KR3a0078_WYG_069-17b"/>
　宣王小惡為大惡此是一理又問日食有常數何治<lb/>
　世少而亂世多豈人事乎曰理㑹此到極處煞燭理<lb/>
　明也天人之際甚微宜更思索曰莫是天數人事看<lb/>
　那邉勝否曰似之然未易言也又問魚躍于王舟火<lb/>
　復于王室流為烏有之否曰魚與火則不可知若兆<lb/>
　朕之先應亦有之　或問東海殺孝婦而旱豈國人<lb/>
　寃之所致也曰國人寃固是然一人之意自足以感<lb/>
　動天地不可道殺孝婦不能致旱也或曰殺姑而雨<lb/>
<pb n="KR3a0078_WYG_069-18a"/>
　是衆人寃釋否曰固是衆人寃釋然孝婦寃亦釋也<lb/>
　其人雖亡然寃之之意自在不可道殺姑不能釋婦<lb/>
　寃而致雨也<lb/>
五峯胡氏曰變異見於天者理極而通數窮而更勢盡<lb/>
　而反氣滋而息興者将廢成者将敗人君者天命之<lb/>
　主所宜盡心也徳動於氣吉者成凶者敗大者興小<lb/>
　者廢夫豈有心于彼此哉謂之譴告者人君覩是宜<lb/>
　以自省也若以天命為恃遇災不懼肆淫心而出暴<lb/>
<pb n="KR3a0078_WYG_069-18b"/>
　政未有不亡者也<lb/>
朱子曰商中宗時有桑榖並生於朝一莫大拱中宗能<lb/>
　用巫咸之言恐懼修徳不敢荒寧而商道復興享國<lb/>
　長乆至于七十有五年髙宗祭于成湯之廟有飛雉<lb/>
　升鼎耳而鳴髙宗能用祖已之言克正厥事不敢荒<lb/>
　寧而商用嘉靖享國亦乆至于五十有九年古之聖<lb/>
　王遇災而懼修徳正事故能變災為祥其效如此<lb/>
象山陸氏曰昔之言災異者多矣如劉向董仲舒李尋<lb/>
<pb n="KR3a0078_WYG_069-19a"/>
　京房翼奉之徒皆通乎隂陽之理而陳于當時者非<lb/>
　一事矣然君子無取焉者為其著事應之説也孔子<lb/>
　書災異於春秋以為後王戒而君子有取焉者為其<lb/>
　不著事應之故也夫旁引物情曲指事類不能無偶<lb/>
　然而合者然一有不合人君将忽焉而不懼孔子于<lb/>
　春秋著災異不著事應者實欲人君無所不謹以荅<lb/>
　天戒而已<lb/>
西山真氏曰祥多而恃未必不危異衆而戒未必不安<lb/>
<pb n="KR3a0078_WYG_069-19b"/>
　顧人主應之者何如耳<lb/>
魯齋許氏曰三代而下稱盛治者無若漢之文景然考<lb/>
　之當時天象數變如日食地震山崩水潰長星彗星<lb/>
　孛星之類未易遽數前此後此凡若是者小則有水<lb/>
　旱之應大則有亂亡之應未有徒然而已者獨文景<lb/>
　克承天心消弭變異使四十年間海内殷富黎民樂<lb/>
　業猗歟偉歟未見其比也秦之苦天下乆矣加以椘<lb/>
　漢之戰生民糜滅户不過萬文帝承諸吕變故之餘<lb/>
<pb n="KR3a0078_WYG_069-20a"/>
　入繼正統專以養民為務其憂也不以已之憂為憂<lb/>
　而以天下之憂為憂其樂也不以已之樂為樂而以<lb/>
　天下之樂為樂今年下詔勸農桑也恐民生之不遂<lb/>
　明年下詔减租税也慮民用之或乏懇愛如此宜其<lb/>
　民心得而和氣應也　或問天變曰胡氏一説好如<lb/>
　父母嗔怒或是子婦有所觸凟而怒亦有父母别生<lb/>
　憂惱時為子者皆當恐懼修省此言殊有理<lb/>
　　論兵<lb/>
<pb n="KR3a0078_WYG_069-20b"/>
程子曰兵以正為本動衆以毒天下而不以正則民不<lb/>
　從而怨敵生亂亡之道也是以聖王重焉東征西怨<lb/>
　義正故也又曰行師之道以號令節制行師無法幸<lb/>
　而不敗且勝者時有之矣聖人之所戒也　用兵以<lb/>
　能聚散為上　兵陣湏先立定家計然後以㳺騎旋<lb/>
　旋量力分外靣與敵人合此便是合内外之道若㳺<lb/>
　騎太逺則却歸不得至如聼金鼓聲亦不忘却自家<lb/>
　如何如符堅一敗使不可支持無本故也　技擊不<lb/>
<pb n="KR3a0078_WYG_069-21a"/>
　足以當節制節制不足以當仁義使人人有子弟衛<lb/>
　父兄之心則制挺以撻秦楚之兵矣　韓信多多益<lb/>
　辦分數明而已　管轄人亦湏有法徒嚴不濟事今<lb/>
　帥千人能使千人依時及節得飯喫只如此者能有<lb/>
　㡬人嘗謂軍中夜驚亞夫堅卧不起不起善矣然猶<lb/>
　夜驚何也亦是未盡善　善兵者有二萬人未必死<lb/>
　彼十萬人亦以未必能勝二萬人古者以少擊衆而<lb/>
　取勝者多盖兵多亦不足恃昔者袁紹以十萬阻官<lb/>
<pb n="KR3a0078_WYG_069-21b"/>
　渡而曺操只以萬卒取之王莽百萬之衆而光武昆<lb/>
　陽之衆有八千仍有在城中者然則只是數千人取<lb/>
　之符堅下淮百萬而謝𤣥纔二萬人一麾而亂以此<lb/>
　觀之兵衆則易老適足以資敵人一敗不支則自相<lb/>
　蹂踐至如聞風聲鶴唳皆以為晉軍之至則是自相殘<lb/>
　也譬之一人軀榦極大一人輕㨗兩人相當則擁腫<lb/>
　者遲鈍為輕㨗者出入左右之則必困矣　餽運之<lb/>
　術雖自古亦無不煩民不動摇而足者然于古則有<lb/>
<pb n="KR3a0078_WYG_069-22a"/>
　兵車其中載糗糧百人破二十五人然古者行兵在<lb/>
　中國又不逺敵若是深入逺處則决無省力且如秦<lb/>
　運海隅之粟以饋邉率三十鍾而致一石是二百倍<lb/>
　以来今日行師一兵行一夫饋只可供七日其餘日<lb/>
　必俱乏食也且計之湏三夫而助一兵仍湏十五日<lb/>
　便回一日不回則一日乏食以此校之無善術故兵<lb/>
　也者古人必不得已而後用者知此耳<lb/>
龜山楊氏曰自黄帝立丘乗之法以寓軍政歴世因之<lb/>
<pb n="KR3a0078_WYG_069-22b"/>
　未之有改也至周為尤詳居則為比閭族黨州鄉出<lb/>
　則為伍兩軍師之制使之相保相愛刑罰慶賞相及<lb/>
　用一律也天子無事嵗三田以供祭祀賔客充君之<lb/>
　庖而已其事宜若緩而不切也而王執路鼓親臨之<lb/>
　教以坐作進退有不用命者則刑戮随之其教習之<lb/>
　嚴如此故六鄉之兵出則無不勝以其威令素行故<lb/>
　也丘井之廢乆矣兵農不可以復合而伍兩軍師之<lb/>
　制不可不講無事之時使之相保相愛刑罰慶賞相<lb/>
<pb n="KR3a0078_WYG_069-23a"/>
　及用矣於有事之際則申之以卒伍之令督之旌旗<lb/>
　指揮之節臨難而不相敵見敵而不用命必戮無赦<lb/>
　使士卒畏我而不畏敵然後可用若夫伍法不修雖<lb/>
　有百萬之師如養驕子不可用也傳曰秦之鋭士不<lb/>
　可當齊晉之節制齊晉之節制不可以當湯武之仁<lb/>
　義某竊謂雖有仁義之兵茍無節制亦不可以取勝<lb/>
　甘誓曰左不攻于左汝不恭命右不攻于右汝不恭<lb/>
　命弗用命則孥戮之牧誓曰不愆于六歩七歩乃止<lb/>
<pb n="KR3a0078_WYG_069-23b"/>
　齊焉不愆于四伐五伐六伐乃止齊焉其節制之嚴<lb/>
　蓋如此故聖人著之於經以為後世法也故諸葛孔<lb/>
　明曰有制之兵無能之将不可以敗無制之兵有能<lb/>
　之将不可以勝此之謂也　韓信用兵在楚漢之間<lb/>
　則為善矣考之五伯自己不及以無節制故也如信<lb/>
　之軍修武髙祖即其臥内奪之印易置諸将信尚未<lb/>
　知此與棘門覇上之軍何異但信用兵能以術驅人<lb/>
　使自為戰當時亦無有以節制之兵當之者故信數<lb/>
<pb n="KR3a0078_WYG_069-24a"/>
　得以取勝也王者之兵未嘗以術勝人然亦不可以<lb/>
　計敗後世惟諸葛亮李靖為知兵如諸葛亮已死司<lb/>
　馬仲逹觀其行營軍壘不覺歎服而李靖惟以正出<lb/>
　竒此為得法制之意而不務僥倖者也古人未嘗不<lb/>
　知兵如周官之法雖坐作進退之末莫不有節若平<lb/>
　時不學一旦緩急何以應敵如此則學者於行師御<lb/>
　衆戰陣營壘之事不可不講　或問今之為将帥者<lb/>
　不必用狙詐固是乃兵官武人之有智畧者莫非狙<lb/>
<pb n="KR3a0078_WYG_069-24b"/>
　詐之流若無狙詐如何使人曰君子無所徃而不以<lb/>
　誠但至誠惻怛則人自感動曰至誠惻怛可也然今<lb/>
　之置帥朝除暮易若以至誠為務湏是積乆上下相<lb/>
　諳其效方見卒然施之未必有補曰誠動於此物應<lb/>
　於彼速於影響豈必在乆如郭子儀守河陽李光弼<lb/>
　代之一號令而金鼓旗幟為之精明此特其號令各<lb/>
　有體耳<lb/>
華陽范氏曰古之明王天下有不順者必諄諄而告戒<lb/>
<pb n="KR3a0078_WYG_069-25a"/>
　之至于再至于三告之不可然後征之則其民知罪<lb/>
　而用兵有辭矣<lb/>
朱子曰先王之制内有六鄉六遂都鄙之兵外有方伯<lb/>
　連帥之兵内外相維緩急相制　本强則精神折衝<lb/>
　不强則招殃致凶　兵法以能分合為變不獨一陣<lb/>
　之間有分合天下之兵皆然　兵之勝負全在勇怯<lb/>
　又曰用兵之要敵勢急則自家當委曲以纒繞之敵<lb/>
　勢緩則自家當勁直以衝突之　厮殺無巧妙只是<lb/>
<pb n="KR3a0078_WYG_069-25b"/>
　死中求生兩軍相拄一邉立得脚住不退即贏矣湏<lb/>
　是死中求生方勝也　晝戰聼金皷夜戰看火侯嘗<lb/>
　疑夜間不解戰蓋只是設火侯防備敵来刼寨之<lb/>
　属古人屯營其中盡如井形于巷道十字處置火侯<lb/>
　如有間諜一處舉火則盡舉更走不得　管仲内政<lb/>
　士鄉十五乃戰士也所以教之孝悌忠信尊君親上<lb/>
　之義夫子曰以不教民戰是謂棄之故雖伯者之道<lb/>
　亦必如此　五代時兵甚驕矣周世宗髙平一戰既<lb/>
<pb n="KR3a0078_WYG_069-26a"/>
　敗却忽然誅不用命者七十餘人三軍大振遂復合<lb/>
　而克之故凡事都要人有志　或言古人之兵當如<lb/>
　子弟之衛父兄而孫吳之徒必曰與士卒同甘苦而<lb/>
　後可是子弟必待父兄施恩而後報也曰巡而拊之<lb/>
　三軍之士皆如挟纊此意也少不得　陣者定也八陣<lb/>
　圖中有竒正前靣雖未整猝然遇敵次列便已成正<lb/>
　軍矣　或問史記所書髙祖垓下之戰季通以為正<lb/>
　合八陣之法曰此亦後人好竒之論大凡有兵湏有<lb/>
<pb n="KR3a0078_WYG_069-26b"/>
　陣不成有許多兵馬相戰鬬只袞作一團又只排作<lb/>
　一行必湏左右前後部伍行陣各有條理方得今且<lb/>
　以數人相撲言之亦湏擺布得所而後相角今人但<lb/>
　見史記所書甚詳漢書則畧之便以司馬遷為曉兵<lb/>
　法班固為不曉此皆好竒之論不知班固以為行陣<lb/>
　乃用兵之常故畧之從省文爾看古来許多陣法遇征<lb/>
　戰亦未必用得所以張巡用兵未嘗倣古兵法不過<lb/>
　使兵識将意将識士情蓋未論臨機應變方畧不同<lb/>
<pb n="KR3a0078_WYG_069-27a"/>
　只如地圓則湏布圓陣地方則湏布方陣亦豈容槩<lb/>
　論也又曰常見老将説大要臨陣又在畨休逓上分<lb/>
　一軍為數替将戰則食第一替人既飽遣之入陣便<lb/>
　食第二替人覺第一替人力将困即調發第二替人<lb/>
　徃代第三替人亦如之只管如此更畨則士常飽徤<lb/>
　而不至困乏　問選擇将帥之術曰當無事之時欲<lb/>
　識得将湏是具大眼力如蕭何識韓信方得<lb/>
南軒張氏曰君子於天下之事無所不當究况於兵者<lb/>
<pb n="KR3a0078_WYG_069-27b"/>
　世之興廢生民之大本存焉其可忽而不講哉夫兵<lb/>
　政之本在於仁義其為教根乎三綱然至於法度紀<lb/>
　律機謀權變其條不可紊其端為無窮非素考索烏<lb/>
　能極其用一有所未極則於酬酢之際其失将有間<lb/>
　不容髮者可不畏哉<lb/>
東莱吕氏曰後世用兵者以為黄石一書無與比者不<lb/>
　知黄石公未出之前三代之兵一舉而無敵於天下<lb/>
　兵書何在黄石公有一秘法在人間人自不識三代<lb/>
<pb n="KR3a0078_WYG_069-28a"/>
　　得天下亦不過此道唯仁一字爾<lb/>
西山真氏曰古之用武者不急於治兵而急於擇将将<lb/>
　之勇怯兵實係焉故天下無必勝之兵而有不可敗<lb/>
　之将昔人未嘗不用民兵也然既募之後則有紀律<lb/>
　焉馬燧之練戍精卒是也方募之始則有差擇焉馬<lb/>
　隆之立標㨂試是也<lb/>
鶴山魏氏曰余少讀書於十三卦制作之象見所謂門<lb/>
　析以待暴客<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>矢以威天下每嘆風氣既開人情昜<lb/>
<pb n="KR3a0078_WYG_069-28b"/>
　動雖黄帝堯舜有不容不先事而為慮者及觀古制<lb/>
　之詳莫備於周有井牧之田有伍兩之兵有溝樹之<lb/>
　固有郊闗之限有巡鼜之警有壼柝之守不得已而<lb/>
　用民也則鄉遂三邑三等采地以次召發不止則諸<lb/>
　侯又不止也則有遍境出之法乃知古人雖以禮義<lb/>
　亷耻為域民固國之道然未嘗不設險用師以輔之<lb/>
　也<lb/>
　　論刑<lb/>
<pb n="KR3a0078_WYG_069-29a"/>
龜山楊氏曰文帝之去肉刑其用志固善也夫紂作炮<lb/>
　烙之刑其甚至於刳剔孕婦則雖秦之用刑不慘於<lb/>
　是矣而啇之頑民亦非素教不聞周繼之而廢肉刑<lb/>
　也豈武王周公皆忍人哉若文帝之承秦蓋亦務為<lb/>
　厚養而素教之耳不思所以教養之而去肉刑是以<lb/>
　圖其末也則王通謂其傷於義恐未為過論及夫廢<lb/>
　之已久而崔鄭之徒乃驟議復之則其不知本末也<lb/>
　甚矣　或曰特㫖乃人君威福之權不可無也曰不<lb/>
<pb n="KR3a0078_WYG_069-29b"/>
　然古者用刑王三宥之若案法定罪而不敢赦則在<lb/>
　有司夫惟有司守法而不移故人主得以養其仁心<lb/>
　今也法不應誅而人主必以特㫖誅之是有司之法<lb/>
　不必守而使人主失仁心矣　因論特㫖曰此非先<lb/>
　王之道先王只是好生故書曰好生之徳洽于民心<lb/>
　為天子豈應以殺人為己任孟子曰國人皆曰可殺<lb/>
　然後殺之故曰國人殺之也謂國人殺之則殺之者<lb/>
　非一人之私意不得已也古者司寇以獄之成告于<lb/>
<pb n="KR3a0078_WYG_069-30a"/>
　王王命三公參聴之三公以獄之成告于王三宥然<lb/>
　後致刑夫宥之者天子之徳而刑之者有司之公天<lb/>
　子以好生為徳有司以執法為公則刑不濫矣若罪<lb/>
　不當刑而天子必刑之寧免於濫乎然此事其漸有<lb/>
　因非獨人主之過使法官得其人則此弊可去矣舜<lb/>
　為天子若瞽䏂殺人皋陶得而執之舜猶不能禁也<lb/>
　且法者天下之公豈宜徇一人之私意嘗怪張釋之<lb/>
　渭橋犯蹕事謂宜罰金文帝怒釋之對曰法者天子<lb/>
<pb n="KR3a0078_WYG_069-30b"/>
　所與天下公共也今法如是更重之是法不信於民<lb/>
　也此説甚好然而曰方其時使人誅之則己以謂為<lb/>
　後世人主開殺人之端者必此言也夫既曰法天子<lb/>
　與天下公共則得罪者天子必付之有司安得擅殺<lb/>
　使當時可使人誅之今雖下廷尉越法而誅之亦可<lb/>
　也<lb/>
五峯胡氏曰生刑輕則易犯是教民以無耻也死刑重<lb/>
　則難悔是絶民自新之路也死刑生刑輕重不相懸<lb/>
<pb n="KR3a0078_WYG_069-31a"/>
　然後民知所避而風化可興矣<lb/>
豫章羅氏曰朝廷立法不可不嚴有司行法不可不恕<lb/>
　不嚴則不足以禁天下之惡不恕則不足以通天下<lb/>
　之情漢之張䆁之唐之徐有功以恕求情者也常袞<lb/>
　一切用法四方奏請莫有獲者彼庸人哉天下後世<lb/>
　典獄之官當以有功為法以袞為戒<lb/>
朱子曰昔者帝舜以百姓不親五品不避而使契為司<lb/>
　徒之官教以人倫父子有親君臣有義夫婦有别長<lb/>
<pb n="KR3a0078_WYG_069-31b"/>
　幼有序朋友有信又慮其教之或不從也則命皋陶<lb/>
　作士明五刑以弼五教而期于無刑焉葢三綱五常<lb/>
　天理民彞之大節而治道之本根也故聖人之治為<lb/>
　之教以明之為之刑以弼之雖其所施或先或後或<lb/>
　緩或急而其丁寕深切之意未嘗不在乎此也乃若<lb/>
　三代王者之制則亦有之曰凡聴五刑之訟必原父<lb/>
　子之親立君臣之義以權之葢必如此然後輕重之<lb/>
　序可得而論淺深之量可得而測而所以悉其聰明<lb/>
<pb n="KR3a0078_WYG_069-32a"/>
　致其忠愛者亦始得其所施而不悖此先王之義刑<lb/>
　義殺所以雖或傷民之肌膚殘民之軀命然刑一人<lb/>
　而天下之人聳然不敢肆意于為惡則是乃所以正<lb/>
　直輔翼而若其有常之性也後世之論刑者不知出<lb/>
　此其陷于申啇之刻薄者既無足論矣至於鄙儒姑<lb/>
　息之論異端報應之説俗吏便文自營之計則又以<lb/>
　輕刑為事然刑愈輕而愈不足以厚民之俗往往反<lb/>
　以長其悖逆作亂之心而使獄訟之愈繁則不講乎<lb/>
<pb n="KR3a0078_WYG_069-32b"/>
　先王之法之過也　以舜命皋陶之辭考之士官所<lb/>
　掌惟象流二法而已<hi>鞭扑以下官府學校随事施行不領於士官事之宜也</hi>其<lb/>
　曰惟明克允則或刑或宥亦惟其當而無以加矣又<lb/>
　豈一於宥而無刑哉今必曰堯舜之世有宥而無刑<lb/>
　則是殺人者不死而傷人者不刑也是聖人之心不<lb/>
　忍於元惡大憝而反忍於銜寃抱痛之良民也是所<lb/>
　謂怙終賊刑刑故無小者皆為空言以誤後世也其<lb/>
　必不然也亦明矣夫刑雖非先王所恃以為治然以<lb/>
<pb n="KR3a0078_WYG_069-33a"/>
　刑弼教禁民為非則所謂傷肌膚以懲惡者亦既竭<lb/>
　心思而繼之以不忍人之政之一端也今徒流之法<lb/>
　既不足以止穿窬滛放之姦而其過於重者則又有<lb/>
　不當死而死如强暴贓滿之䫫者茍采陳羣之議一<lb/>
　以宫剕之辟當之則雖殘其支體而實全其軀命且<lb/>
　絶其為亂之本而使後無以肆焉豈不仰合先王之<lb/>
　意而下適當世之宜哉况君子得志而有為則養之<lb/>
　之術亦必随力之所至而汲汲焉固不應因循茍且<lb/>
<pb n="KR3a0078_WYG_069-33b"/>
　直以不養不教為當然而熟視其争奪相殺於前也<lb/>
　　獄事人命所繫尤當盡心近世流俗或於隂徳之<lb/>
　論多以縱出有罪為能而不思善良之無告此最弊<lb/>
　事不可不戒然哀矜勿喜之心則不可無也　今人<lb/>
　説輕刑者只見所犯之人為可憫而不知被傷之人<lb/>
　尤可念也如刼盗殺人者人多為之求生殊不念死<lb/>
　者之為無辜是知為盗賊計而不為良民計也若如<lb/>
　飢荒竊盗之類猶可以情原其輕重大小而處之<lb/>
<pb n="KR3a0078_WYG_069-34a"/>
　今人獄事只管理㑹要從厚不知不問是非善惡只<lb/>
　務從厚豈不長姦惠惡大凡事付之無心因其所犯<lb/>
　考其實情輕重厚薄付之當然可也若從薄者固不<lb/>
　是只云我只要從厚則此病所係亦不輕　今之法<lb/>
　家惑於罪福報應之説多喜出人罪以求福報夫使<lb/>
　無罪者不得直而有罪者得倖免是乃所以為惡耳<lb/>
　何福報之有書曰欽哉欽哉惟刑之恤哉所謂欽恤<lb/>
　者欲其詳慎曲直令有罪者不得免而無罪者不得<lb/>
<pb n="KR3a0078_WYG_069-34b"/>
　濫刑也今之法官惑於欽恤之説以為當寛人之罪<lb/>
　而出其死故凡罪之當殺者必多為可出之塗以俟<lb/>
　奏裁則率多减等當斬者配當配者徒當徒者杖當<lb/>
　杖者笞是乃賣㺯條貫舞法而受賕者耳何欽恤之<lb/>
　有罪之疑者從輕功之疑者從重所謂疑者非法令<lb/>
　之所能决則罪從輕而功從重惟此一條為然耳非<lb/>
　謂凡罪皆可以從輕而凡功皆可以從重也<lb/>
南軒張氏曰治獄所以多不得其平者蓋有數説吏與<lb/>
<pb n="KR3a0078_WYG_069-35a"/>
　利為市固所不論而或矜智巧以為聰明持姑息以<lb/>
　為恵姦慝上則視大官之趨向而輕重其手下則惑<lb/>
　胥吏之浮言而二三其心不盡其情而一以威怵之<lb/>
　不原其初而一以法䋲之如是而不得其平者抑多<lb/>
　矣無是數者之患郵罰麗於事而深存哀矜勿喜之<lb/>
　意其庶矣乎在上者又當端其一心勿以喜怒好惡<lb/>
　一毫先之聴獄之成而審度其中隐於吾心竭忠愛<lb/>
　之誠明教化之端以期無訟為本則非性可以臻政<lb/>
<pb n="KR3a0078_WYG_069-35b"/>
　平訟理之效而收輯人心感召和氣其於邦本所助<lb/>
　豈淺也哉<lb/>
象山陸氏曰獄訟惟得情為難唐虞之朝惟皋陶見道<lb/>
　甚明羣聖所宗舜乃使之為士周書亦曰司宼蘓公<lb/>
　式敬爾由獄賁象亦曰君子以明庶政無敢折獄賁<lb/>
　乃山下有火火為至明然猶言無敢折獄此事正是學<lb/>
　者用工處噬嗑離在上則曰利用獄豐離在下則曰<lb/>
　折獄致刑蓋貴其明也　夫五刑五用古人豈樂施<lb/>
<pb n="KR3a0078_WYG_069-36a"/>
　此於人哉天討有罪不得不然耳是故大舜有四裔<lb/>
　之罰孔子有兩觀之誅善觀大舜孔子寛仁之實者<lb/>
　於四裔兩觀之間而見之矣近時之言寛仁者則異<lb/>
　於是葢不究夫寛仁之實而徒欲為容姦廋慝之地<lb/>
　殆所謂以不禁姦邪為寛大縱釋有罪為不苛者也<lb/>
　罪疑惟輕罪而有疑固疑惟輕與其殺不辜寕失不<lb/>
　經謂罪疑者也使其不輕甚明而不疑則天討所不<lb/>
　容釋豈可失也宥過無大刑固無小使在趋走使令<lb/>
<pb n="KR3a0078_WYG_069-36b"/>
　之間簿書期㑹之際偶有過誤宥之可也若其貪黷<lb/>
　姦宄出於其心而至於傷民蠧國則何以宥為於其<lb/>
　所不可失而失之於其所不可宥而宥之則為傷善<lb/>
　為長惡為悖理為不順天殆非先王之政也<lb/>
　　夷狄<lb/>
或問蠻狄猾夏處之若何而後宜程子曰諸侯方伯明<lb/>
　大義以攘却之義也其餘列國謹固封疆可也若與<lb/>
　之和好以茍免侵暴則亂華之道也是故春秋謹華<lb/>
<pb n="KR3a0078_WYG_069-37a"/>
　夷之辨<lb/>
元城劉氏曰中國與夷狄為隣正如富人與貧人為隣<lb/>
　居待之以禮結之以恩髙其墻垣威以刑法待之以禮<lb/>
　則國家每有使命徃来有立定條貫禮數束縛之也<lb/>
　結之以恩則嵗時嘗以遺餘之物厭飽之也髙其墻<lb/>
　垣則平日講和而不失邉備也威以刑法待其先犯<lb/>
　邉然後當用兵也<lb/>
龜山楊氏曰邉事之興多出於饕功幸利之人黷武玩<lb/>
<pb n="KR3a0078_WYG_069-37b"/>
　㓂不以朝廷大計為念視生靈荼毒若非己事恬不<lb/>
　以為戚夫蠻獠猖獗自古然也緩之則豺噬豨勇干<lb/>
　紀而不受命急之則鳥驚魚散依限以自匿葢其常<lb/>
　態也不務撫馴之使恩威兩行乃欲幸其有事草薙<lb/>
　而獸獮之以求有功一有失律則敗衂不支上貽朝<lb/>
　廷憂此邉吏之大弊也　觀戰國用兵中原之戰也<lb/>
　若今之用兵禦夷狄耳力可以戰則戰勢利于守則<lb/>
　守来則拒之去則勿追則邉鄙自然無事葢夷狄之<lb/>
<pb n="KR3a0078_WYG_069-38a"/>
　戰與中原之戰異夷狄難與較曲直是非惟恃力耳<lb/>
　但以禽獸待之可也以禽獸待之如前所為是矣<lb/>
五峯胡氏曰中原無中原之道然後夷狄入中原也中<lb/>
　原復行中原之道則夷狄歸其地矣　制井田所以<lb/>
　制國也制侯國所以制王畿也王畿安彊萬國親附<lb/>
　所以保衛中原禁禦四夷也先王建萬國親諸侯髙<lb/>
　城深池徧天下四夷雖虎猛狼貪安得肆其欲而逞<lb/>
　其志乎此三王為後世慮禦四夷之上䇿也王公設<lb/>
<pb n="KR3a0078_WYG_069-38b"/>
　險以守其國孔子之所以書於習坎之彖也城郭溝<lb/>
　池以為固孔子之所以答言偃之問也<lb/>
朱子曰益之戒舜曰儆戒無虞罔失法度罔㳺于逸罔<lb/>
　淫于樂任賢勿貳去邪勿疑而終之曰無怠無荒四<lb/>
　夷来王周之文武亦以天保以上治内采薇以下治<lb/>
　外始於憂勤終於逸樂其後中微小雅盡廢四夷交<lb/>
　侵中國衰削宣王承之側身修行任賢使能内修政<lb/>
　事外攘夷狄而周道粲然復興某嘗以是觀之然後<lb/>
<pb n="KR3a0078_WYG_069-39a"/>
　知古先聖王所以制禦夷狄之道其本不在乎威彊<lb/>
　而在乎徳業其備不在乎邉境而在乎朝廷其具不在乎<lb/>
　兵食而在乎紀綱葢决然矣<lb/>
西山真氏曰為國者當示人以難犯之意不可示人以<lb/>
　昜窺之形昔春秋時晉師入齊齊使國佐求盟于晉<lb/>
　其勢亟矣一聞齊之封内盡東其畝之言雖僨軍之<lb/>
　餘不肯茍從以紓一旦之禍葢敵國之相與有以折<lb/>
　其謀則為和也昜有以啟其嫚則為和也難况戎狄<lb/>
<pb n="KR3a0078_WYG_069-39b"/>
　豺狼變詐百端又非可以中國常理待之乎　中國<lb/>
　有道夷狄雖盛不足憂内治未修夷狄雖微有足畏<lb/>
　葢昔者五胡之紛擾與單于争立之事同而拓拔氏<lb/>
　之東西與匈奴之分南北亦無以異然宣帝因呼韓<lb/>
　之朝而益彊其國劉石符姚之變晉迄不能以成寸<lb/>
　功光武因南單于之歸拓地千里而侯景内附適以<lb/>
　兆蕭梁之釁所遇畧同而成敗以異者豈固有幸不<lb/>
　幸哉葢光武之政修而晉梁之政失也<lb/>
<pb n="KR3a0078_WYG_069-40a"/>
魯齋許氏曰天下事當是兩件相勝負從古至今如此<lb/>
　大抵只是隂陽剛柔相勝前人謂如兩人角力相拒<lb/>
　彼勝則此負此勝則彼負但勝者不能止于其分必<lb/>
　過其分然後止負者必極甚然後復各不得其分所<lb/>
　以相報復到今不已如中國與夷狄中國勝窮兵四<lb/>
　逹臣伏戎夷夷狄勝必潰裂中原極其惨酷如此報<lb/>
　復何時能已三代盛時分别中夏夷狄君子小人各安<lb/>
　其分所以大治後世不能及也且如周成康漢文景<lb/>
<pb n="KR3a0078_WYG_069-40b"/>
　世所謂大治者然土宇廣狹可見彼四君者未嘗事<lb/>
　逺畧也治吾所當治者而已不取其勝夷狄也故亦<lb/>
　不至為夷狄所敗<lb/>
　<lb/>
　<lb/>
　<lb/>
　<lb/>
　性理大全書卷六十九<lb/>
</p>
<p>
</p>
  </div>
</body>
</text>
</TEI>
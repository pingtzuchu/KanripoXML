<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>性理大全書卷三十</head> <lb/>
    <p>
<pb n="KR3a0078_WYG_036-1a"/>
欽定四庫全書<lb/>
　性理大全書卷三十<lb/>
　性理八<lb/>
　　仁義<lb/>
程子曰仲尼言仁未甞兼義獨於易曰立人之道曰仁<lb/>
　與義孟子言仁必以義配蓋仁者體也義者用也知<lb/>
　義之為用而不外焉者可與論道矣世之論仁義者<lb/>
　多外之不然則混而無别非知仁義之説也　昔者<lb/>
<pb n="KR3a0078_WYG_036-1b"/>
　聖人立人之道曰仁曰義孔子曰仁者人也親親為<lb/>
　大義者宜也尊賢為大唯能親親故老吾老以及吾<lb/>
　之老幼吾幼以及人之幼唯能尊賢故賢者在位能<lb/>
　者在職唯仁與義盡人之道則謂之聖人　人必有<lb/>
　仁義之心然後仁義之氣睟然達於外<lb/>
朱子曰仁義如隂陽只是一氣陽是正長底氣隂是方<lb/>
　消底氣仁便是方生底義義便是収回頭底仁要之<lb/>
　仁未能盡得道體道則平有地散在裏仁固未能盡<lb/>
<pb n="KR3a0078_WYG_036-2a"/>
　得然仁却是足以該道之體若識得陽便識得隂識<lb/>
　得仁便識得義識得一箇便曉得其餘箇　問於仁<lb/>
　也柔於義也剛曰仁體柔而用剛義體剛而用柔又<lb/>
　問此豈所謂陽根陽隂根陽邪曰然　問自太極之<lb/>
　動言之則仁為剛而義為柔自一物中隂陽言之則<lb/>
　仁之用柔義之用剛曰是如此仁便有箇流動發越<lb/>
　之意然其用則慈柔義便有箇商量從宜之義然其<lb/>
　用則決裂　問仁義體用動靜何如曰仁固為體義<lb/>
<pb n="KR3a0078_WYG_036-2b"/>
　固為用然仁義各有體用各有動靜　仁義互為體<lb/>
　用動靜仁之體本靜而其用則流行不窮義之用本<lb/>
　動而其體則各止其所　義之嚴肅即是仁底収斂<lb/>
　　尋常人施恩惠底心便發得易當刑殺時此心便<lb/>
　疑可見仁屬陽屬剛義屬隂屬柔黄直卿云只將舒<lb/>
　斂二字看便見喜則舒怒則斂　問義者仁之質曰<lb/>
　義有裁制割斷意是把定處便發出許多仁來如非<lb/>
　禮勿視聴言動便是把定處一日克己復禮天下歸<lb/>
<pb n="KR3a0078_WYG_036-3a"/>
　仁便是流行處　問孟子以惻隱為仁之端羞惡為<lb/>
　義之端周子云愛曰仁宜曰義然以其存於心者而<lb/>
　言則惻隱與愛固為仁心之發然羞惡乃就恥不義<lb/>
　上反説而非直指義之端也宜字只是就事物上説<lb/>
　不知義在心上其體段如何曰義之在心乃是決裂<lb/>
　果斷者也　或曰存得此心即便是仁曰此句甚好<lb/>
　但下面説合於心者為之不合於心者勿為却又從<lb/>
　義上去了不干仁事今且只以孟子仁人心也義人<lb/>
<pb n="KR3a0078_WYG_036-3b"/>
　路也便見得仁義之别蓋仁是此心之徳才存得此<lb/>
　心即無不仁如説克己復禮亦只是要得私欲去後<lb/>
　此心常存耳未説到行處也纔説合於心行之便侵<lb/>
　過義人路底界分矣然義之所以能行却是仁之用<lb/>
　處學者須是此心常存方能審度事理而行其所當<lb/>
　行也此孔門之學所以必以求仁為先蓋此是萬理<lb/>
　之原萬事之本且要先識認得先存養得方有下手<lb/>
　立脚處耳　克己復禮為仁善善惡惡為義　仁只<lb/>
<pb n="KR3a0078_WYG_036-4a"/>
　是那流行底義是那合當做處仁只是發出來底及<lb/>
　至發出來有截然不可亂處便是義　仁存諸心性<lb/>
　之所以為體也義制夫事性之所以為用也　天命<lb/>
　之性流行發用見於日用之間無一息之不然無一<lb/>
　物之不體其大端全體即所謂仁而於其間事事物<lb/>
　物莫不各有自然之分如方維上下定位不易毫釐<lb/>
　之間不可差謬即所謂義立人之道不過二者而二<lb/>
　者則初未甞相離也　問龜山説知其理一所以為<lb/>
<pb n="KR3a0078_WYG_036-4b"/>
　仁知其分殊所以為義仁便是體義便是用否曰仁<lb/>
　只是流出來底義是合當做底如水流動處是仁流<lb/>
　為江河匯為池沼便是義如惻隱之心便是仁愛父<lb/>
　母愛兄弟愛鄉黨愛朋友故舊有許多等差便是義<lb/>
問心無内外心而有内外是私心也非天理也故愛吾<lb/>
　親而人之親亦所當愛敬吾長而人之長亦所當敬<lb/>
　今吾有親則愛焉而人有親不愛有長則敬焉而人<lb/>
　之長不敬是心有兩也是二本也且天之生物使之<lb/>
<pb n="KR3a0078_WYG_036-5a"/>
　一本而二本可乎南軒張氏曰此𦂳要處不可毫釐<lb/>
　差蓋愛敬之心由一本而施有差等此仁義之道所<lb/>
　以未甞相離也易所謂稱物平施稱物之輕重而吾<lb/>
　施無不平焉此吾儒所謂理一而分殊也<lb/>
勉齋黄氏曰論語一書未甞以仁義對言而孟子言仁<lb/>
　義者不一而足聖賢之教宜無異指而若是不同何<lb/>
　也仁義性所有也夫子言性不可得聞而孟子道性<lb/>
　善也夫子教人無非仁義之道使人油然入於仁義<lb/>
<pb n="KR3a0078_WYG_036-5b"/>
　而不自知也孟子憫斯世之迷惑故開闗啓鑰直指<lb/>
　人心而明告之五常百行皆性所有而獨言仁義又<lb/>
　何也仁義蓋總其名而五常百行其支派也孟子提<lb/>
　綱挈領使人由是而推之無往而非仁義也孟子之<lb/>
　言仁義也其强為是名耶抑亦有自來也且何以知<lb/>
　其為性所有而五常百行之總名也夫子固甞言之<lb/>
　矣立天之道曰隂與陽立地之道曰柔與剛立人之<lb/>
　道曰仁與義三才之道一而已隂陽以氣言剛柔以<lb/>
<pb n="KR3a0078_WYG_036-6a"/>
　質言仁義以理言也人受氣於天賦形於地禀隂陽<lb/>
　剛柔氣質以為體則具仁義之理以為性此豈人之<lb/>
　所能强名而五常百行孰有出於仁義之外哉　仁<lb/>
　義之道不在他求孟子曰惻隱之心仁之端也羞惡<lb/>
　之心義之端也又曰孩提之童無不知愛其親者及<lb/>
　其長也無不知敬其兄也親親仁也敬長義也仁義<lb/>
　之道根於吾心之固有初非有甚髙難能之事也存<lb/>
　之於虚靜純一之中推之於動作應酬之際則仁義<lb/>
<pb n="KR3a0078_WYG_036-6b"/>
　之道在我矣試以吾平日設心者思之果能事親而<lb/>
　孝乎果能處宗族而睦乎果能交於鄉黨朋友而兼<lb/>
　所愛乎果能視人如己乎果能視民如傷乎即是心<lb/>
　而充之以至於無一念之不公則仁之道盡矣果能<lb/>
　從兄而順乎果能事上而敬乎果能應事接物而求<lb/>
　其是乎果能見利不趨乎果能見害不避乎即是心<lb/>
　而充之以至於無一事之不宜則義之道盡矣盡仁<lb/>
　義之道則仰不愧俯不怍而上下與天地同流矣<lb/>
<pb n="KR3a0078_WYG_036-7a"/>
北溪陳氏曰仁義起發是惻隱羞惡及到那人物上方<lb/>
　見得愛與宜故曰愛之理宜之理<lb/>
　　仁義禮智<lb/>
問仁義禮智立名還有意義否朱子曰説仁便有慈愛<lb/>
　底意思説義便有剛果底意思聲音氣象自然如此<lb/>
　黄直卿云六經中専言仁者包四端也言仁義而不<lb/>
　言禮智者仁包禮義包智　生底意思是仁殺底意<lb/>
　思是義發見㑹通是禮収<hi>一作深</hi>藏不測是智　仁與<lb/>
<pb n="KR3a0078_WYG_036-7b"/>
　義是柔軟底禮智是堅實底仁義是頭禮智是尾一<lb/>
　似説春秋夏冬相似仁義<hi>一作仁禮</hi>是陽底一截禮智<hi>一作</hi>
　<hi>義智</hi>是隂底一截　問仁義禮智體用之别曰自隂陽<lb/>
　上看下來仁禮屬陽義智屬隂春夏是陽秋冬是隂<lb/>
　只將仁義説則春作夏長仁也秋斂冬藏義也若將<lb/>
　仁義禮智説則春仁也夏禮也秋義也冬智也仁禮<lb/>
　是敷施出來底義便是肅殺果斷底智便是収藏底<lb/>
　如人肚臟有許多事如何見得其智愈大其臟愈深<lb/>
<pb n="KR3a0078_WYG_036-8a"/>
　正如易中道立天之道曰隂與陽立地之道曰柔與<lb/>
　剛立人之道曰仁與義觧者多以仁為柔以義為剛<lb/>
　非也却是以仁為剛以義為柔蓋仁是箇發出來了<lb/>
　便硬而强義便是収斂向裏底外面見之便是柔<lb/>
　仁禮屬陽義智屬隂袁機仲却説義是剛底物合屬<lb/>
　陽仁是柔底物合屬隂殊不知舒暢發達便是那剛<lb/>
　底意思収斂藏縮便是那柔底意思他只念得於仁<lb/>
　也柔於義也剛兩句便如此説殊不知正不如此又<lb/>
<pb n="KR3a0078_WYG_036-8b"/>
　云以氣之呼吸言之則呼為陽吸為隂吸便是収斂<lb/>
　底意鄉飲酒義云温厚之氣盛於東南此天地之仁<lb/>
　氣也嚴凝之氣盛於西北此天地之義氣也　仁禮<lb/>
　屬陽屬健義智屬隂屬順問義則截然有定分有収<lb/>
　斂底意思自是屬隂順不知智如何解曰智更是截<lb/>
　然更是収斂如知得是知得非知得便了更無作用<lb/>
　不似仁義禮三者有作用知只是知得了便交付惻<lb/>
　隱羞惡辭遜三者他那箇更収斂得快　人只是此<lb/>
<pb n="KR3a0078_WYG_036-9a"/>
　仁義禮智四種心如春夏秋冬千頭萬緒只是此四<lb/>
　種心發出來　仁義禮智便是元亨利貞若春間不<lb/>
　曽發心得到夏無緣得長秋冬亦無可収藏　問仁<lb/>
　是天地之生氣義理智又於其中分别然其初只是<lb/>
　生氣故為全體曰然問肅殺之氣亦只是生氣曰不<lb/>
　是二物只是斂些春夏秋冬亦只是一氣　問仁包<lb/>
　義禮智惻隱包羞惡辭讓是非元包亨利貞春包夏<lb/>
　秋冬以五行言之亦如木是包得火金水曰木是生<lb/>
<pb n="KR3a0078_WYG_036-9b"/>
　氣有生氣然後物可得而生若無生氣則火金水皆<lb/>
　無自而能生矣故木能包此三者仁義禮智性也性<lb/>
　無形影可以摸索只是有這理耳惟情乃可得而見<lb/>
　惻隱羞惡辭遜是非是也故孟子言性曰乃若其情<lb/>
　則可以為善矣蓋性無形影惟情可見觀其發處既<lb/>
　善則知其性之本善必矣　或問論語言仁處曰理<lb/>
　難見氣易見但就氣上看便見如看元亨利貞是也<lb/>
　元亨利貞也難看且看春夏秋冬春時盡是温厚之<lb/>
<pb n="KR3a0078_WYG_036-10a"/>
　氣仁便是這般氣象夏秋冬雖不同皆是陽春生育<lb/>
　之氣行乎其中故偏言則一事専言則包四者明道<lb/>
　謂義禮智皆仁也若見得此理則聖人言虚處或就<lb/>
　仁上説或就事上説皆是這一箇道理程正叔云滿<lb/>
　腔子是惻隱之心曰仁便是惻隱之母又曰若曉得<lb/>
　此理便見得克己復禮私欲盡去便純是温和沖粹<lb/>
　之氣乃天地生物之心其餘人所以未仁者只是心<lb/>
　中未有此氣象論語但云求仁之方者是其門人必<lb/>
<pb n="KR3a0078_WYG_036-10b"/>
　甞理㑹得此一箇道理今但問其求仁之方故夫子<lb/>
　隨其人而告之趙致道云李先生云仁是天理之體<lb/>
　統曰是　仁有兩般有作為底有自然底看來人之<lb/>
　生便自然如此不待作為如説父子欲其親君臣欲<lb/>
　其義是他自㑹如此不待欲也父子自㑹親君臣自<lb/>
　㑹義既自㑹恁地便活潑潑地便是仁孟子説乍見<lb/>
　孺子入井時皆有怵惕惻隱之心最親切人心自是<lb/>
　㑹如此不是内交要譽方如此大凡人心中皆有仁<lb/>
<pb n="KR3a0078_WYG_036-11a"/>
　義禮智然元只是一物發用出來自然成四派如破<lb/>
　梨相似破開成四片如東對著西便有南北相對仁<lb/>
　對著義便有禮智相對以一嵗言之便有寒暑以氣<lb/>
　言之便有春夏秋冬以五行言之便有金木水火土<lb/>
　且如隂陽之間儘有次第大寒後不成便熱須是且<lb/>
　做箇春温漸次到熱田地大熱後不成便寒須是且<lb/>
　做箇秋涼漸次到寒田地所以仁義禮智自成四派<lb/>
　各有界限仁流行到義處便成義禮智處便成禮智<lb/>
<pb n="KR3a0078_WYG_036-11b"/>
　且如萬物収藏何甞休了都有生意在四面如穀種<lb/>
　桃仁杏仁之類種著便生不是死物所以名之曰仁<lb/>
　見得都是生意如春之生物夏是生物之盛秋是生<lb/>
　意漸漸収斂冬是生意収藏又曰春夏是行進去秋<lb/>
　冬是退後去正如人呵氣呵出時便熱吸入時便冷<lb/>
　○問仁是生底意義禮智則如何曰只是一元之氣<lb/>
　春生時全見是生到夏時長也只是這底到秋天<lb/>
　來成遂也只是這底到冬天藏斂也只是這底仁義<lb/>
<pb n="KR3a0078_WYG_036-12a"/>
　禮智割做四段一箇便是一箇渾淪看只是一箇<lb/>
　問先生以為一分為二二分為四四分為八又細分<lb/>
　將去程子説性中只有仁義禮智四者而已只分到<lb/>
　四便住何也曰周先生亦只分到五行住若要細分<lb/>
　則如易様分　若説仁義便如隂陽若説四端便如<lb/>
　四時若分四端八字便如八節蓋甞言仁義禮智只<lb/>
　是一箇道理分為兩箇兩箇分為四箇一箇是仁一<lb/>
　箇是義一箇是禮一箇是智這四箇便是箇種子惻<lb/>
<pb n="KR3a0078_WYG_036-12b"/>
　隱羞惡恭敬是非便是種子所生底苗　問以愛名<lb/>
　仁是仁之迹以覺言仁是仁之端程子云仁道難名<lb/>
　惟公近之不可便以公為仁畢竟仁之全體如何識<lb/>
　認克己復禮天下歸仁孟子所謂萬物皆備於我是<lb/>
　仁之體否曰覺決不可以言仁雖足以知仁自屬智<lb/>
　了愛分明是仁之迹曰惻隱是仁情之動處要識仁<lb/>
　須是兼義禮智看有箇宜底意思是義有箇讓底意<lb/>
　思是禮有箇别白底意思是智有箇愛底意思是仁<lb/>
<pb n="KR3a0078_WYG_036-13a"/>
　仁是天理公是天理故伊川謂惟公近之又恐人滯<lb/>
　著隨即曰不可便以公為仁萬物皆備固是仁然仁<lb/>
　之得名却不然　問元亨利貞有次第仁義禮智因<lb/>
　發而感則無次第曰發時無次第生時有次第○仁<lb/>
　義禮智性之大目皆是形而上者豈可分也　問仁<lb/>
　得之最先蓋言仁具義禮智曰先有是生理三者由<lb/>
　此推之　仁渾淪言則渾淪都是一箇生意義禮智<lb/>
　都是仁對言則仁與義禮智一般　仁與智包得義<lb/>
<pb n="KR3a0078_WYG_036-13b"/>
　與禮包不得　仁所以包三者蓋義禮智皆是流動<lb/>
　底物所以皆從仁上漸漸推出仁智元貞是始終之<lb/>
　事這兩頭却重如坎與震是始萬物終萬物處艮則<lb/>
　是中間接續處　問孟子説仁義禮智義在第二太<lb/>
　極圖以義配利則在第三曰禮是陽故曰亨仁義禮<lb/>
　智猶言東西南北元貞利貞猶言東南西北一箇是<lb/>
　對説一箇是從一邊説起　四端猶四徳逐一言之<lb/>
　則各自為界限分而言之則仁義又是一大界限故<lb/>
<pb n="KR3a0078_WYG_036-14a"/>
　曰仁人心也義人路也如乾文言既曰四徳又曰乾<lb/>
　元者始而亨者也利貞者性情也　或言性之四端<lb/>
　迭為賓主然仁智其總統也恭而無禮則勞是以禮<lb/>
　為主也君子義以為質是以義為主也蓋四徳未甞<lb/>
　相離遇事則迭見層出要在人黙而識之曰説得是<lb/>
　　仁義禮智才去尋討他時便動了便不是本來底<lb/>
　又曰心之所以㑹做許多蓋具得許多道理又曰何以<lb/>
　見得有此四者因其惻隱知其有仁因其羞惡知其<lb/>
<pb n="KR3a0078_WYG_036-14b"/>
　有義又曰伊川穀種之説最好又曰冬飲湯是宜飲<lb/>
　湯夏飲水是宜飲水冬飲水夏飲湯便不宜　童蜚<lb/>
　卿問仁恐是生生不已之意人惟為私意所汩故生<lb/>
　意不得流行克去己私則全體大用無時不流行矣<lb/>
　曰此是衆人公共説底畢竟緊要處不知如何今要<lb/>
　見仁字意思須將仁義禮智四者共看便見仁字分<lb/>
　明如何是義如何是禮如何是智如何是仁便仁字<lb/>
　自分明若只㸔仁字越看越不出曰仁字恐只是生<lb/>
<pb n="KR3a0078_WYG_036-15a"/>
　意故其發而為惻隱為羞惡為辭遜為是非曰且只<lb/>
　得就惻隱字上看楊道夫問先生甞説仁字就初處<lb/>
　看只是乍見孺子入井而怵惕惻隠之心蓋有不期<lb/>
　然而然便是初處否曰恁地靠著也不得大抵人之<lb/>
　徳性上自有此四者意思仁便是箇温和底意思義<lb/>
　便是箇慘烈剛斷底意思禮便是箇宣著發揮底意<lb/>
　思智便是箇収斂無痕迹底意思性中有此四者聖<lb/>
　門却只以求仁為急者緣仁却是四者之先若常存<lb/>
<pb n="KR3a0078_WYG_036-15b"/>
　得温厚底意思在這裏到宣著發揮時便自然㑹宣<lb/>
　著發揮到剛斷時便自然㑹剛斷到収斂時便自然<lb/>
　㑹収斂若將别箇做主便都對副不著了此仁之所<lb/>
　以包四者也直卿問此恐如五行之木若不是先有<lb/>
　箇木便亦自生下面四箇不得曰若無木便無火無<lb/>
　火便無土無土便無金無金便無水又曰仁字如人<lb/>
　釀酒酒方㣲發時帶些温氣便是仁到發得極熱時<lb/>
　便是禮到得熟時便是義到得成酒後却只與水一<lb/>
<pb n="KR3a0078_WYG_036-16a"/>
　般便是智又如一日之間早間天氣清明便是仁午<lb/>
　間極熱時便是禮晚下漸涼便是義到夜半全然収<lb/>
　斂無些形迹時便是智只如此看甚分明　當來得<lb/>
　於天者只是箇仁所以為心之全體却自仁中分四<lb/>
　界子一界子上是仁之仁一界子上是仁之義一界<lb/>
　子是仁之禮一界子是仁之智一箇物事四脚撑在<lb/>
　裏面唯仁兼統之心裏只有此四物萬物萬事皆由<lb/>
　此出　問如温和之氣固是見得仁若就包四者意<lb/>
<pb n="KR3a0078_WYG_036-16b"/>
　思㸔便自然有節文自然得宜自然明辨曰然　禮<lb/>
　者仁之發智者義之藏且以人之資質言之温厚者<lb/>
　多謙遜通曉者多刻剝　仁字専言之則混然而難<lb/>
　名必以仁義禮智四者兼舉而並觀則其意味情狀<lb/>
　互相形比乃為易見仁義禮智同具於性而其體渾<lb/>
　然莫得而見至於感物而動然後見其惻隱羞惡辭<lb/>
　遜是非之用而仁義禮智之端於此形焉乃所謂情<lb/>
　而程子以謂陽氣發處者此也但此四者同在一處<lb/>
<pb n="KR3a0078_WYG_036-17a"/>
　之中而仁乃生物之主故雖居四者之一而四者不<lb/>
　能外焉此易傳所以有偏言則一事専言則包四者<lb/>
　之説固非獨以仁為性之統體而謂三者必已發而<lb/>
　後見也大抵仁義禮智性也惻隱羞惡辭遜是非情<lb/>
　也心則統乎性情者也以此觀之則區域分辯而不<lb/>
　害其同脈絡貫通而不害其别庶乎其得之矣　人<lb/>
　之為人孰不具是性若非是四端則亦非人之道矣<lb/>
　然分而論之其别有四猶四體然其位各置不容相<lb/>
<pb n="KR3a0078_WYG_036-17b"/>
　奪而其體用互為相須合而言之則仁蓋可兼包也<lb/>
　故言其未發則仁之體立而義禮智即是而存焉循<lb/>
　其既發則惻隱之心形而其羞惡辭讓是非亦由是<lb/>
　而著焉故孟子首舉不忍人之心而後復詳於四端<lb/>
　也人有之而自謂不能是自賊其良心者也　性是<lb/>
　太極渾然之體本不可以名字言但其中含具萬理<lb/>
　而綱領之大者有四故命之曰仁義禮智孔門未甞<lb/>
　備言至孟子而始備言之者蓋孔子時性善之理素<lb/>
<pb n="KR3a0078_WYG_036-18a"/>
　明雖不詳著其條而説自具至孟子時異端蠭起往<lb/>
　往以性為不善孟子思有以明之於是别而言之蓋<lb/>
　四端之未發也雖寂然不動而其中自有條理自有<lb/>
　間架不是儱侗都無一物所以外邊纔感中間便應<lb/>
　如赤子入井之事感則仁之理便應而惻隱之心於<lb/>
　是乎形如過廟過朝之事感則禮之理便應而恭敬<lb/>
　之心於是乎形蓋由其中間衆理渾具各各分明故<lb/>
　外邊所遇隨感而應所以四端之發各有面貌之不<lb/>
<pb n="KR3a0078_WYG_036-18b"/>
　同是以孟子析而為四以示學者使知渾然全體之<lb/>
　中而粲然有條若此則性之善可知矣然四端之未<lb/>
　發也所謂渾然全體無聲臭之可言無形象之可見<lb/>
　何以知其粲然有條如此蓋是理之可驗乃依然就<lb/>
　他發處驗得凡物必有本根性之理雖無形而端的<lb/>
　之發最可驗故由其惻隱所以必知其有仁由其羞<lb/>
　惡所以必知其有義由其恭敬所以必知其有禮由<lb/>
　其是非所以必知其有智使其本無是理於内則何<lb/>
<pb n="KR3a0078_WYG_036-19a"/>
　以有是端於外由其有是端於外所以必知有是理<lb/>
　於内而不可誣也故孟子言乃若其情則可以為善<lb/>
　矣乃所謂善也是則孟子之言性善蓋亦遡其情而<lb/>
　逆知之耳　問仁兼四端意思理會不透曰謝上蔡<lb/>
　見明道先生舉史文成誦明道謂其玩物喪志上蔡<lb/>
　汗流浹背面發赤色明道云此便見得惻隱之心且<lb/>
　道上蔡聞得過失恁地慙惶自是羞惡之心如何却<lb/>
　説道見得惻隱之心公試思久之先生曰惟是有惻<lb/>
<pb n="KR3a0078_WYG_036-19b"/>
　隱之心方㑹動若無惻隱之心却不㑹動惟是先動<lb/>
　了方始有羞惡方始有恭敬方始有是非動處便是<lb/>
　惻隱若不㑹動却不成人若不從動處發出所謂羞<lb/>
　惡者非羞惡所謂恭敬者非恭敬所謂是非者非是<lb/>
　非天地生生之理這些動意未甞止息看如何梏亡<lb/>
　亦未甞盡消滅自是有時而動學者只怕間㫁了<lb/>
南軒張氏曰四者具於性而根於心猶木之著本水之<lb/>
　發源由是而生生不息也仁義禮智根於心而生色<lb/>
<pb n="KR3a0078_WYG_036-20a"/>
　於外充盛著現自不可揜故其睟然之和見於面盎<lb/>
　於背施於四體四體不言而喻涵養擴充積久而熟<lb/>
　天理融㑹動用周旋無非此理　人之性仁義禮智<lb/>
　四徳具焉其愛之理則仁也宜之理則義也讓之理<lb/>
　則禮也知之理則智也是四者雖未形見而其理固<lb/>
　根於此則體實具於此矣性之中只有是四者萬善<lb/>
　皆管乎是焉而所謂愛之理者是乃天地生物之心<lb/>
　而其所由生者也故仁為四徳之長而又可以兼包<lb/>
<pb n="KR3a0078_WYG_036-20b"/>
　焉惟性之中有是四者故其發見於情則為惻隱羞<lb/>
　惡是非辭讓之端而所謂惻隱者亦未甞不貫通焉<lb/>
　此性情之所以為體用而心之道則主乎性情者也<lb/>
　人惟己私蔽之以失其性之理而為不仁甚至於為忮<lb/>
　為忍豈人之情也哉其陷溺者深矣是以為仁莫要<lb/>
　乎克己己私既克則廓然大公而其愛之理素具於<lb/>
　性者無所蔽矣愛之理無所蔽則與天地萬物血脈<lb/>
　貫通而其用亦無不周矣故指愛以名仁則迷其體<lb/>
<pb n="KR3a0078_WYG_036-21a"/>
　<hi>程子所謂愛是情仁是性謂此</hi>而愛之理則仁也指公以為仁則失<lb/>
　其真<hi>程子所謂仁道難名惟公近之不可便指公為仁謂此</hi>而公者人之所以<lb/>
　能仁也夫静而仁義禮智之體具動而惻隱羞惡辭<lb/>
　讓是非之端達其名義位置固不容相奪倫然而惟<lb/>
　仁者為能推之而得其宜是義之所存者也惟仁者<lb/>
　為能恭讓而有節文是禮之所存者也惟仁者為能<lb/>
　知覺而不昧是智之所存者也此可見其兼能而貫<lb/>
　通者矣是以孟子於仁統言之曰仁人心也亦猶在<lb/>
<pb n="KR3a0078_WYG_036-21b"/>
　易乾坤四徳而統言乾元坤元也<lb/>
勉齋黄氏曰道固莫大於仁義而孟子又曰惻隱之心<lb/>
　仁也羞惡之心義也恭敬之心禮也是非之心智也<lb/>
　向之二者分而為四又何也天固不外乎隂陽矣隂<lb/>
　陽互分而為老少則為四矣隂陽互分而為老少金<lb/>
　木水火之所以流行也木神則仁金神則義火神則<lb/>
　禮水神則智五行既不外乎隂陽則五性亦不外乎<lb/>
　仁義也嗟夫人禀五行隂陽之秀氣以生而具有仁<lb/>
<pb n="KR3a0078_WYG_036-22a"/>
　義禮智之性所以與天地並立而為三也自其氣禀<lb/>
　所昏物慾所汩則惻隱者變而為殘忍矣羞惡者變<lb/>
　而為鄙賤矣恭敬者變而為傲慢矣是非者變而為<lb/>
　昏愚矣如是則雖具人之形而亦何異於禽獸哉<lb/>
北溪陳氏曰人性之有仁義禮智只是天地元亨利貞<lb/>
　之理仁在天為元於時為春乃生物之始萬物於此<lb/>
　方萌芽發露如仁之生生所以為衆善之長也禮在<lb/>
　天為亨於時為夏萬物到此時一齊盛長衆美所㑹<lb/>
<pb n="KR3a0078_WYG_036-22b"/>
　聚如經禮三百曲禮三千燦然文物之盛亦衆美所<lb/>
　㑹聚也義在天為利於時為秋萬物到此時皆成遂<lb/>
　各得其所如義斷制萬事亦各得其宜秋有肅殺氣<lb/>
　義亦有嚴肅底意智在天為貞於時為冬萬物到此<lb/>
　時皆歸根復命収斂都定了如智見得萬事是非都<lb/>
　一定確然不可易便是貞固道理貞後又生元元又<lb/>
　生亨亨又生利利又生貞只管如此去循環無端總<lb/>
　而言之又只是一箇元蓋元是箇生意亨只是此生<lb/>
<pb n="KR3a0078_WYG_036-23a"/>
　意之通利只是此生意之遂貞也只是此生意之藏<lb/>
　此元所以兼通四徳故曰大哉乾元萬物資始乃統<lb/>
　天謂統乎天則終始周流都是一箇元如仁兼統四<lb/>
　者義禮智都是仁至其為四端則所謂惻隱一端亦<lb/>
　貫通乎羞惡辭讓是非之端而為之統焉今即就四<lb/>
　端不覺發動之初真情懇切時便自見惻隱貫通處<lb/>
　故程子曰四徳之元猶五常之仁偏言則一事専言<lb/>
　則包四者可謂示人親切萬世不易之論矣　問何<lb/>
<pb n="KR3a0078_WYG_036-23b"/>
　謂義禮智都是仁曰仁者此心渾是天理流行到那<lb/>
　禮儀三百威儀三千亦都渾是這天理流行到那義<lb/>
　之裁斷千條萬緒各得其宜亦都渾是這天理流行<lb/>
　到那智之分别萬事是非各定亦都渾是這天理流<lb/>
　行　仁義禮智四者判作兩邊只是仁義兩箇如春<lb/>
　夏秋冬四時分來只是隂陽兩箇春夏為陽秋冬為<lb/>
　隂夏之通暢只是春之發生盛大處冬之斂藏只是<lb/>
　秋之肅殺歸根處<lb/>
<pb n="KR3a0078_WYG_036-24a"/>
潛室陳氏曰性是太極渾然之全體本不可以名字言<lb/>
　但其中含具萬理而綱領之大者有四故命之曰仁<lb/>
　義禮智孔門未甞備言至孟子始備言之茍但曰渾<lb/>
　然本體則恐為無星之秤無寸之尺而終不足以曉<lb/>
　天下於是别而言之界為四破而四端之説於是乎<lb/>
　立孟子之言亦遡其情而逆知之耳仁義禮智既見<lb/>
　得他界分分明又須知四者之中仁義是一箇對立<lb/>
　底闗鍵蓋仁仁也而禮者則仁之著義義也而智者<lb/>
<pb n="KR3a0078_WYG_036-24b"/>
　則義之藏猶春夏秋冬雖為四時然春夏皆陽之屬<lb/>
　也秋冬皆隂之屬也故曰立天之道曰隂與陽立人<lb/>
　之道曰仁與義是知天地之道不兩則不能以立故<lb/>
　端有四而立之兩耳仁義雖對立而成兩然仁實通<lb/>
　乎四者之中蓋偏言則一事専言則包四者故仁者<lb/>
　仁之本禮者仁之節文義者仁之節制智者仁之分<lb/>
　别猶春夏秋冬雖不同而同出於春春則春之生夏<lb/>
　則春之長秋則春之収冬則春之藏也自四而兩自<lb/>
<pb n="KR3a0078_WYG_036-25a"/>
　兩而一則統之有宗㑹之有元矣故曰五行一隂陽<lb/>
　一太極是天地之理固然也仁包四端而智居四端<lb/>
　之末者蓋冬者藏也所以終萬物而始萬物者也智<lb/>
　有藏之義焉有終始之義焉是惻隱羞惡恭敬三者<lb/>
　皆有可為之事而智則無事可為但分别其為是為<lb/>
　非耳是以謂之藏也又惻隱羞惡恭敬皆是一面底<lb/>
　道理而是非則有兩面既别其所是又别其所非終<lb/>
　始萬物之象也故仁為四端之首而智則或終而或<lb/>
<pb n="KR3a0078_WYG_036-25b"/>
　始猶元為四徳之長然元不生於元而生於貞蓋天<lb/>
　地之化不翕聚則不能發散理固然也仁智交際之<lb/>
　間乃萬化之機軸循環不窮脗合無間程子所謂隂<lb/>
　陽無端動靜無始者此也<lb/>
西山真氏曰人之為人所以與天地並立而為三者蓋<lb/>
　形有大小之殊而理無大小之間故也理者何仁義<lb/>
　禮智是也人之有是理者天與之也自天道而言則<lb/>
　曰元亨利貞自人道而言則曰仁義禮智其實一而<lb/>
<pb n="KR3a0078_WYG_036-26a"/>
　已人與天地本一無二而其所以異者天地無心而<lb/>
　人有欲天地惟無心也是以於穆之命終古常新元<lb/>
　而亨亨而利利而貞貞而又元一通一復循環而無<lb/>
　間人之生也初皆全具此理惟其有形體之累則不<lb/>
　能無物欲之私故當其惻隱之發而有以撓之則仁<lb/>
　不能充矣當其羞惡之發而有以奪之則義不能充<lb/>
　矣恭敬是非之發亦然此孟子所以惓惓扵充之<lb/>
　一言也盖善端之發其始甚㣲亦猶隂陽之<lb/>
<pb n="KR3a0078_WYG_036-26b"/>
　氣兆於二至初皆眇然而未著也迨陽浸而長至于<lb/>
　正月則天地之氣和而物皆發達矣隂浸而長至于<lb/>
　七月則天地之氣肅而物皆収斂矣天地無心其生<lb/>
　成萬物之理皆自㣲至著無一嵗不然者人能體天<lb/>
　地之心以為心因其善端之發保養扶持去其所以<lb/>
　害之者若火之然因而嘘之若泉之達因而導之則<lb/>
　一念之惻隱可以澤百世一念之羞惡可以正萬民<lb/>
　堯舜之仁湯武之義所以與天地同其大者以其能<lb/>
<pb n="KR3a0078_WYG_036-27a"/>
　充之也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0078_WYG_036-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　性理大全書卷三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>性理大全書卷五十四</head> <lb/>
    <p>
<pb n="KR3a0078_WYG_054-1a"/>
欽定四庫全書<lb/>
　性理大全書卷五十四<lb/>
　學十二<lb/>
　　讀書法二<lb/>
朱子曰讀書先讀大學以定其規模次讀論語以立其<lb/>
　根本次讀孟子以觀其發越次讀中庸以求古人之<lb/>
　微妙處大學一篇有等級次第總作一處易曉宜先<lb/>
　看論語却實但言語散見初看亦難孟子有感激興<lb/>
<pb n="KR3a0078_WYG_054-1b"/>
　發人心處中庸亦難讀看三書後方宜讀之又曰中<lb/>
　庸工夫密規模大讀書且從易曉易解處去讀四書<lb/>
　道理粲然人只是不去看若理㑹得此四書何書不<lb/>
　可讀何理不可究何事不可處　學者於庸學論孟<lb/>
　四書果然下工夫句句字字涵泳切已看得透徹一<lb/>
　生受用不盡只怕人不下工雖多讀古人書無益書<lb/>
　只是明得道理却要人做出書中所說聖賢工夫來<lb/>
　若果看此數書他書可一見而决矣　大學一篇乃<lb/>
<pb n="KR3a0078_WYG_054-2a"/>
　入徳之門户學者當先講習知得為學次第規模乃<lb/>
　可讀語孟中庸先見義理根源體用之大畧然後徐<lb/>
　攷諸經以極其趣庶㡬有得盖諸經條制不同工夫<lb/>
　浩博若不先讀大學論孟中庸令胷中開明自有主<lb/>
　宰未易可遽求也為學之初尤當深以貪多躐等好<lb/>
　髙尚異為戒耳然此猶是知見邉事若但入耳出口<lb/>
　以資談說則亦何所用之既已知得便當謹守力行<lb/>
　乃為學問之實耳　論孟中庸待大學通貫浹洽無<lb/>
<pb n="KR3a0078_WYG_054-2b"/>
　可得看後方看乃佳道學不明元來不是上面欠却<lb/>
　工夫乃是下面元無根脚若信得及脚踏實地如此<lb/>
　做去良心自然不放踐履自然純熟非但讀書一事<lb/>
　也　問初學當讀何書曰六經語孟皆聖賢遺書皆<lb/>
　當讀但初學且須知緩急大學語孟最是聖賢為人<lb/>
　切要處然語孟却是隨事答問難見要領唯大學是<lb/>
　曽子述孔子說古人為學之大方門人又傳述以明<lb/>
　其㫖體統都具玩味此書知得古人為學所鄉讀語<lb/>
<pb n="KR3a0078_WYG_054-3a"/>
　孟便易入後面工夫雖多而大體已立矣　為學須<lb/>
　是先立大本其初甚約中間一節甚廣大到末梢又<lb/>
　約孟子曰博學而詳說之将以反說約也故必先觀<lb/>
　論孟大學中庸以考聖賢之意讀史以考存亡治亂<lb/>
　之迹讀諸子百家以見其駁雜之病其節目自有次<lb/>
　序不可踰越近日學者多喜從約而不於博求之不<lb/>
　知不求於博何以考驗其約　論孟中庸大學乃學<lb/>
　問根本尤當專一致思以求其指意之所在今乃或<lb/>
<pb n="KR3a0078_WYG_054-3b"/>
　此或彼泛然讀之此則尤非所以審思明辨而究聖<lb/>
　學之淵源也此四書者當以序進每畢一書首尾通<lb/>
　貫意味浹洽然後又易一書乃能有益其餘亦損其<lb/>
　半然後可以研味從容深探其立言之㫖而無迫切<lb/>
　泛濫之累矣　某嘗說讀書之序須是且著力去看<lb/>
　大學又著力去看論語又著力去看孟子看得三書<lb/>
　了這中庸半截都了不用問人只略略恁看過不可<lb/>
　掉了易底却先去攻那難底中庸多說無形影如鬼<lb/>
<pb n="KR3a0078_WYG_054-4a"/>
　神如天地參等類說得髙說下學處少說上達處多<lb/>
　若且理㑹文義則可矣　程氏教人以論孟大學中<lb/>
　庸為本學者須於此數書熟讀詳味有㑹心處方自<lb/>
　見得如其未然讀之不厭熟講之不厭煩非如指理<lb/>
　為障而兀然坐守無義之語以俟其僥倖而一得也<lb/>
　　看孟子與論語不同論語要冷看孟子要熟看論<lb/>
　語逐文逐義各是一義故用子細静觀孟子成大段<lb/>
　首尾通貫熟讀文義自見不可逐一句一字上理㑹<lb/>
<pb n="KR3a0078_WYG_054-4b"/>
　也　講學莫先於語孟而讀論孟者又須逐章熟讀<lb/>
　切已深思不通然後考諸先儒之說以發明之如二<lb/>
　程先生說得親切處直須看得爛熟與經文一般成<lb/>
　誦在心乃可加省察之功盖與講學互相發明但日<lb/>
　用應接思慮隠微之間每每加察其善端之發慊於<lb/>
　吾心而合於聖賢之言則勉勵而力行之其邪志之<lb/>
　萌愧於吾心而戾於聖賢之訓則果決而速去之大<lb/>
　抵見善必為聞惡必去不使有頃刻悠悠意態則為<lb/>
<pb n="KR3a0078_WYG_054-5a"/>
　學之本立矣異時漸有餘力然後以次漸讀諸書旁<lb/>
　通當世之務盖亦未晚　或問讀書之法其用力也<lb/>
　奈何曰循序而漸進熟讀而精思可也曰然則敢問<lb/>
　循序漸進之說曰以論孟二書言之則先論而後孟<lb/>
　通一書而後及一書以一書言之其篇章文句首尾<lb/>
　次第亦各有序而不可亂也量力所至約其程課而<lb/>
　謹守之字求其訓句索其㫖未得乎前則不敢求其<lb/>
　後未通乎此則不敢志乎彼如是循序而漸進焉則<lb/>
<pb n="KR3a0078_WYG_054-5b"/>
　意定理明而無疎易凌躐之患矣不惟讀書之法是<lb/>
　乃操心之要尤學者不可不知曰其熟讀精思者何<lb/>
　耶曰論語一章不過數句易以成誦成誦之後反復<lb/>
　玩味於燕閒静一之中以須其浹洽可也孟子每章<lb/>
　或千百言反復論辨雖若不可涯者然其條理疎通<lb/>
　語意明潔徐讀而以意隨之出入往來以十百數則<lb/>
　其不可涯者将可以得於指掌間矣大抵觀書先須<lb/>
　熟讀使其言皆若出於吾之口繼以精思使其意皆<lb/>
<pb n="KR3a0078_WYG_054-6a"/>
　若出於吾之心然後可以有得至於文義有疑衆說<lb/>
　分錯則亦虚心静慮勿遽取舎於其間先使一說自<lb/>
　為一說而隨其意之所之以驗其通塞則其尤無義<lb/>
　理者不待觀於他說而先自屈矣復以衆說互相詰<lb/>
　難而求其理之所安以考其是非則似是而非者亦<lb/>
　将奪於公論而無以立矣大抵徐行却立處静觀動<lb/>
　如攻堅本先其易者而後其節目如解亂繩有所不<lb/>
　通則姑置而徐理之此讀書之法也　為學之序為<lb/>
<pb n="KR3a0078_WYG_054-6b"/>
　已而後可以及人達理然後可以制事故程夫子教<lb/>
　人先讀論孟次及諸經然後看史其序不可亂也若<lb/>
　恐其徒務空言但當就論孟經書中教以躬行之意<lb/>
　庶不相逺至於左氏奏疏之言則皆時事利害而非<lb/>
　學者切身之急務也　凡讀書須看上下文義是如<lb/>
　何不可泥著一字如揚子於仁也柔於義也剛到易<lb/>
　中又将剛來配仁柔來配義如論語學不厭智也教<lb/>
　不倦仁也到中庸又謂成己仁也成物智也此等須<lb/>
<pb n="KR3a0078_WYG_054-7a"/>
　是各隨本文意看便自不相礙　凡看文字少看熟<lb/>
　讀一也不要鑚研立説但要反復體驗二也埋頭理<lb/>
　㑹不要求效三也三者學者所當守　看文字傷太<lb/>
　快看不子細須是理㑹得底更須将來看此不厭熟<lb/>
　熟後更看方始滋味出　看文字須是如猛将用兵<lb/>
　直是鏖戰一陣如酷吏治獄直是推勘到底决是不<lb/>
　恕他方得　大凡文字有未曉處須下死工夫直要<lb/>
　見得道理是自家底方佳　看文字當如髙艤大艑<lb/>
<pb n="KR3a0078_WYG_054-7b"/>
　順風張帆一日千里方得如今只纔離小港便著淺<lb/>
　了濟甚事文字不當如此看　問看文字為衆說雜<lb/>
　亂如何曰且要虚心逐一說看去看得一說却又看<lb/>
　一說看來看去是非長短皆自分明譬如人欲知一<lb/>
　箇人是好人是惡人且隨他去看隨來隨去見他言<lb/>
　語動作便自知他好惡　凡人看文字初看時心尚<lb/>
　要走作道理尚見得未定猶没奈他何到看得定時<lb/>
　方入規矩又只是在印板上面說相似都不活不活<lb/>
<pb n="KR3a0078_WYG_054-8a"/>
　則受用不得須是玩味反復到得熟後方始㑹活方<lb/>
　始㑹動方有得受用處若只恁生記去這道理便死<lb/>
　了　看文字若便以為曉得則便住了須是曉得後<lb/>
　更思量後面尚有也無且如今有人把一篇文字來<lb/>
　看也未解盡知得他義况於義理前輩說得恁地雖<lb/>
　是易曉但亦未解便得其意須是看了又看只管看<lb/>
　只管有　看文字有兩般病有一等性鈍底人向來<lb/>
　未曽看看得生卒急看不出固是病又有一等敏鈍<lb/>
<pb n="KR3a0078_WYG_054-8b"/>
　底人多不肯仔細易得有忽略之意不可不戒　看<lb/>
　文字須仔細雖是舊曽看過重温亦須子細每日可<lb/>
　看三兩段不是於那疑處看正須於那無疑處看盖<lb/>
　工夫都在那上　看文字要急迫不得有疑處且漸<lb/>
　漸思量若一下便要理㑹得也無此理　看文字須<lb/>
　是退步看方可見得若一向近前迫看反為所遮蔽<lb/>
　轉不見矣　看文字先有意見恐只是私意謂如粗<lb/>
　厲者觀書必以勇果强毅為主柔善者觀書必以慈<lb/>
<pb n="KR3a0078_WYG_054-9a"/>
　祥寛厚為主書中何所不有　看文字不可過於疎<lb/>
　亦不可過於密盖太謹密則少間看道理從那窮處<lb/>
　去更揷不入不若且放下放開濶看　看文字須逐<lb/>
　字看得無去處譬如前後門塞定更去不得方始是<lb/>
　　文字大節目痛理㑹三五處後當迎刄而解學者<lb/>
　所患在於輕浮不沈著痛快　學者初看文字只見<lb/>
　得箇渾淪物事久久看作三兩片以至於十數片方<lb/>
　是長進如庖丁解牛目視無全牛是也　看文字且<lb/>
<pb n="KR3a0078_WYG_054-9b"/>
　自用工夫先己切至方可舉所疑與朋友講論假無<lb/>
　朋友久之能自見得盖蓄積多者忽然爆開便自然<lb/>
　通此所謂何天之衢亨也盖蓄極則通須是蓄之極<lb/>
　則通　問看文字只就本句固是見得古人本意然<lb/>
　不推廣之則用處又易得不相浹如何曰須是本句<lb/>
　透熟方可推若本句不透熟不惟推便錯於未推時<lb/>
　已錯了　凡看文字諸家說異同處最可觀某舊日<lb/>
　看文字專看異同處如謝上蔡之說如彼楊龜山之<lb/>
<pb n="KR3a0078_WYG_054-10a"/>
　說如此何者為得何者為失所以為得者是如何所<lb/>
　以為失者是如何　看文字須大段著精彩看聳起<lb/>
　精神豎起筋骨不要困如有刀劒在後一般就一段<lb/>
　中須要透擊其首則尾應擊其尾則首應方始是不<lb/>
　可按冊子便在掩了冊子便忘却　凡看文字專看<lb/>
　細宻處而遺却緩急之間者固不可專看緩急之間<lb/>
　而遺却細密者亦不可今日之看所以為他日之用<lb/>
　須思量所以看者何為非只是空就言語上理㑹得<lb/>
<pb n="KR3a0078_WYG_054-10b"/>
　多而已也須是切已用功使将來自得之於心則視<lb/>
　言語誠如糟粕然今不可便視為糟粕也但當自期<lb/>
　向到彼田地爾　看文字不可落於偏僻須是周匝<lb/>
　看得四通八達無些窒礙方有進益某解語孟訓詁<lb/>
　皆存學者觀書不可只看𦂳要處閑慢處要都周匝<lb/>
　今說求放心未問其他只此便是博學而篤志切問<lb/>
　而近思仁在其中矣博學而篤志切問而近思方是<lb/>
　讀書却說仁在其中盖此便是求放心也　看文字<lb/>
<pb n="KR3a0078_WYG_054-11a"/>
　且依本句不要添字那裏元有縫罅如合子相似自<lb/>
　家只去抉開不是渾淪底物硬去鑿亦不可先立說<lb/>
　牽古人意來湊　看文字專要看做裏面去如何裏<lb/>
　面也更無去處不著得許多言語這裏只主一無適<lb/>
　敬以直内涵養去嘗謂文字寧是看得淺不可太深<lb/>
　寧是低看不可太髙盖淺近雖未能到那切近處更<lb/>
　就上面推尋却有見時節若太深逺更無回頭時<lb/>
　凡看文字先須曉其文義然後可求其意未有文義<lb/>
<pb n="KR3a0078_WYG_054-11b"/>
　不曉而見意者也　某嘗說文字不難看只是讀者<lb/>
　心自嶢崎了看不出若大著意思反復熟看那正當<lb/>
　道理自湧出來不要将那小意智私見識去間亂他<lb/>
　如此無縁看得出如千軍萬馬從這一條大路去行<lb/>
　伍紀律自是不亂若撥數千人從一小路去空攪亂<lb/>
　了正當底行陣無益於事　凡看文字須看古人下<lb/>
　字意思是如何且如前輩作文一篇中須看他用意<lb/>
　在那裏如杜子羙詩云更覺良工用心苦一般人看<lb/>
<pb n="KR3a0078_WYG_054-12a"/>
　畫只見得是畫一般識底人看便見得他精神妙處<lb/>
　知得他用心苦也　看注解時不可遺了𦂳要字盖<lb/>
　解中有極散緩者有緩急之間者有極𦂳要者某下一<lb/>
　字時直是稱輕等重方敢寫出　讀書須是将本文<lb/>
　熟讀字字咀嚼教有味若有理㑹不得處深思之又<lb/>
　不得然後却将註脚看方有意味如人飢而後食渇<lb/>
　而後飲方有味不飢不渇而强飲食之終無益也又<lb/>
　曰某所集註論語至於訓詁皆仔細者葢要人字字與<lb/>
<pb n="KR3a0078_WYG_054-12b"/>
　某着意看字字思索到莫要只作等閑看過了凡人讀書<lb/>
　若窮得到道理透處心中也替他<hi>一本作潜他</hi>快活若有疑處須<lb/>
　是參諸家解熟看看得有差互時此一段終是不穏<lb/>
　在心頭不要放過　前輩解說恐後學難曉故集註<lb/>
　盡撮其要已說盡了不須更去註脚外又添一段說<lb/>
　話只把這箇熟看自然曉得莫枉費心去外面思量<lb/>
　　看講解不可專徇他說不求是非便道前賢言語<lb/>
　皆的當如遺書中語豈無過當失實處亦有說不及<lb/>
<pb n="KR3a0078_WYG_054-13a"/>
　處又云初看時便先斷以己意前聖之說皆不可入<lb/>
　此正當今學者之病不可不知　聖人言語本自明<lb/>
　白不須解說只為學者看不見所以做出註解與學<lb/>
　者省一半力若註解上更看不出却如何看得聖人<lb/>
　意出又曰凡看文字端坐熟讀久久於正文邉自有<lb/>
　細字註解迸出來方是自家見得只於外面捉摸箇<lb/>
　影子說終不濟事　問明道說話曰最難看須是輕<lb/>
　輕地挨傍他描摸他意思方得若将來解解不得須<lb/>
<pb n="KR3a0078_WYG_054-13b"/>
　是看得道理大段熟方可看<lb/>
東萊吕氏曰讀書有思索人往往不茍不曽讀書與曾<lb/>
　讀書識理趣者觀其所為便可見　凡讀書必務精<lb/>
　熟若或記性遲鈍則多誦遍數自然精熟記得堅固<lb/>
　若是遍數不多只務强記今日成誦來日便忘其與<lb/>
　不曽讀誦何異　凡為學之道必先至誠不誠未有<lb/>
　能至焉者也何以見其誠居處齊荘志意凝定不妄<lb/>
　言不茍笑開卷伏讀必起恭敬如對聖賢掩卷沉思<lb/>
<pb n="KR3a0078_WYG_054-14a"/>
　必根義理以閑邪僻行之悠久習與性成便有聖賢<lb/>
　前輩氣象　為學之本莫先於讀書讀書之法須令<lb/>
　日有課程句讀有未曉大義有未通不惜與人商確<lb/>
　不惜就人授讀凡人多以此為恥曽不知不如是則<lb/>
　有終身之耻也　後學讀書未曽識得目前大略便<lb/>
　要說性命此極是害事為學自有等級　後生學問<lb/>
　聰明强記不足畏惟思索尋究者為可畏耳<lb/>
象山陸氏曰大抵讀書訓詁既通之後但平心讀之不<lb/>
<pb n="KR3a0078_WYG_054-14b"/>
　必勉加揣量則無非浸灌培益鞭䇿磨勵之功或有<lb/>
　未通曉處姑缺之無害且以其明白昭晰者日加涵<lb/>
　泳則自然日充日明後日本原深厚則向來未曉者<lb/>
　将亦有渙然冰釋者矣　讀書作文亦是吾人事但<lb/>
　讀書本不為作文作文其末也有其本必有其末未<lb/>
　聞有本盛而末不茂者若本末倒置則所謂文者亦<lb/>
　可知矣<lb/>
勉齋黄氏曰平居當以敬自持令心慮寧静至於讀書<lb/>
<pb n="KR3a0078_WYG_054-15a"/>
　則平心定氣端荘儼肅須以吾心黙觀聖賢之語常<lb/>
　使聖賢之意自入於吾心如以鏡照物妍醜自見鏡<lb/>
　何心哉今人所以不善讀書非是聖賢之意難明乃<lb/>
　是吾心紛擾反以汩亂聖賢之意讀書只是沉静精<lb/>
　密則自然見得分明切不可萌輕易自喜之心便解<lb/>
　得六經通徹亦何足自喜亦豈敢輕易纔如此便不<lb/>
　足以任重後生且收歛静退慊然常若不足方能有<lb/>
　進　觀書者最怕氣不平且如公冶長一章謝上蔡<lb/>
<pb n="KR3a0078_WYG_054-15b"/>
　則謂聖人擇婿驚人如此楊龜山則謂聖人所以求<lb/>
　於人者薄可免於刑戮而不累其家皆可妻也上蔡<lb/>
　氣髙者也龜山氣弱者也故所見各别如此要之當<lb/>
　隨文平看方見得聖人之本意此觀書之大法<lb/>
北溪陳氏曰讀四書之法毋過求毋巧鑿毋旁搜毋曲<lb/>
　引亦惟平心以玩其㫖歸而切己以察其實用而已<lb/>
　爾果能於是四者融㑹貫通而義理昭明胸襟灑落<lb/>
　則在我有權衡尺度由是而稽諸經與凡讀天下之<lb/>
<pb n="KR3a0078_WYG_054-16a"/>
　書論天下之事皆莫不冰融湅釋而輕重長短截然<lb/>
　一定自不復有錙銖分寸之或紊矣<lb/>
范陽張氏曰朋友講習固天下樂事不幸獨學則當尚<lb/>
　友古人可也故讀論語如對孔門聖賢讀孟子如對<lb/>
　孟子讀杜子羙詩蘓文則又凝神静慮如目擊二公<lb/>
　如此用心雖生千載之下可以見千載人矣<lb/>
程子曰凡看書各有門庭詩易春秋不可逐句看尚書<lb/>
　論語可以逐句看<hi>以下讀諸經法</hi>　六經之言在含蓄中黙<lb/>
<pb n="KR3a0078_WYG_054-16b"/>
　識心通精義為本　讀書者當觀聖人所以作經之<lb/>
　意與聖人所以為聖人而吾之所以未至者求聖人<lb/>
　之心而吾之所以未得焉者晝誦而味之中夜而思<lb/>
　之平其心易其氣闕其疑其必有見矣　古之學者<lb/>
　皆有傳授如聖人作經本欲明道今人若不先明義<lb/>
　理不可治經盖不得傳授之意云爾如繫辭本欲明<lb/>
　易若不先求卦義則看繫辭不得　聖人之道如河<lb/>
　圖洛書其始止於畫上便出義後之人既重卦又繫<lb/>
<pb n="KR3a0078_WYG_054-17a"/>
　辭求之未必得其理至如春秋是其所是非其所非<lb/>
　不過只是當年數人而已學者不觀他書只觀春秋<lb/>
　亦可盡道　卦爻始立義既具即聖人别起義以錯<lb/>
　綜之如春秋已前既已立例到近後來書得全别一<lb/>
　般事便書得别有意思若依前例觀之殊失之也<lb/>
　蘓季明嘗以治經為傳道居業之實居常講習只是<lb/>
　空言無益質之兩先生伯淳先生曰脩辭立其誠不<lb/>
　可不子細理㑹言能脩省言辭便是要立誠若只是<lb/>
<pb n="KR3a0078_WYG_054-17b"/>
　脩飾言辭為心只是為偽也若脩其言辭正為立己<lb/>
　之誠意乃是體當自家敬以直内義以方外之實事<lb/>
　道之浩浩何處下手惟立誠纔有可居之處有可居<lb/>
　之處則可以脩業也終日乾乾大小之事却只是忠<lb/>
　信所以進徳為實下手處脩辭立其誠為實脩業處<lb/>
　正叔先生曰治經實學也譬諸草木區以别矣道之<lb/>
　在經大小逺近髙下精粗森列於其中譬如日月在<lb/>
　上有人不見者一人指之不如衆人指之自見也如<lb/>
<pb n="KR3a0078_WYG_054-18a"/>
　中庸一卷書自至理便推之於事如國家有九經及<lb/>
　厯代聖人之迹莫非實學也如登九層之臺自下而<lb/>
　上者為是人患居常講習空言無實者盖不自得也<lb/>
　為學治經最好茍不自得則盡治五經亦是空也今<lb/>
　有人心得識達所得多矣雖亦好讀書却患在空虚<lb/>
　者未免此弊<lb/>
張子曰經籍亦須記得雖有舜禹之智吟而不言不如<lb/>
　聾盲之指麾故記得便說得便行得故始學亦不可<lb/>
<pb n="KR3a0078_WYG_054-18b"/>
　無誦數<lb/>
龜山楊氏因言秦漢以下事曰亦須是一一識别得過<lb/>
　欲識别得過須用著意六經六經不可容易看了今<lb/>
　人多言要作事須看史史固不可不看然六經先王<lb/>
　經世之迹在焉是亦足用矣必待觀史未有史書以<lb/>
　前人以何為據盖孔子不存史而作春秋春秋所以<lb/>
　正史之失得也今人自是不留意六經故就史求道<lb/>
　理是以學愈博而道愈逺若經術明自無工夫及之<lb/>
<pb n="KR3a0078_WYG_054-19a"/>
　使有工夫及之則取次提起一事便須斷遣處置得<lb/>
　行何患不能識别<lb/>
朱子曰讀六經時只如未有六經只就自家身上討道<lb/>
　理其理便易曉　人惟有私意聖賢所以留千言萬<lb/>
　語以掃滌人私意使人人全得惻隠羞惡之心六經<lb/>
　不作可也裏面著一㸃私意不得　看經書與看史<lb/>
　書不同史是皮外物事没𦂳要可以劄記問人若是<lb/>
　經書有疑這箇是切己病痛如人負痛在身欲斯須<lb/>
<pb n="KR3a0078_WYG_054-19b"/>
　忘去而不可得豈可比之看史遇有疑則記之紙邪<lb/>
　　問為學只是看六經語孟其他史書雜學皆不必<lb/>
　看如何曰如此即不見古今成敗便是荆公之學書<lb/>
　那有不可讀者只怕無許多心力讀得六經是三代<lb/>
　以上之書曾經聖人手全是天理三代以下文字有<lb/>
　得失然而天理却在這邉自若也要有主覷得破皆<lb/>
　是學　看經傳有不可曉處且要旁通待其浹洽則<lb/>
　當觸類而可通矣　治經者必因先儒已成之說而<lb/>
<pb n="KR3a0078_WYG_054-20a"/>
　推之借曰未必盡是亦當究其所以得失之故而後<lb/>
　可以反求諸心而正其繆此漢之諸儒所以專門名<lb/>
　家各守師說而不敢輕有變焉者也但其守之太拘<lb/>
　而不能精思明辨以求真是則為病耳然以此之故<lb/>
　當時風俗終是淳厚近年以來習俗茍偷學無宗主<lb/>
　治經者不復讀其經之本文與夫先儒之傳註但近<lb/>
　近時科舉中選之文諷誦摹倣擇取經中可為題目<lb/>
　之句以意扭揑妄作主張明知不是經意但取便於<lb/>
<pb n="KR3a0078_WYG_054-20b"/>
　行文不暇恤也　大抵所讀經史切要反復精詳方<lb/>
　能漸見㫖趣誦之宜舒緩不迫令字字分明更須端<lb/>
　荘正坐如對聖賢則心定而義理易究不可貪多務<lb/>
　廣涉獵鹵莽纔看過了便為已通小有疑處即便思<lb/>
　索思索不通即置小冊子逐日抄記以時省閲俟後<lb/>
　日逐一理㑹切不可含糊䕶短恥於資問而終身受<lb/>
　此黯暗以自欺也今之談經者往往有四者之病本<lb/>
　卑也而抗之使髙本淺也而鑿之使深本近也而推<lb/>
<pb n="KR3a0078_WYG_054-21a"/>
　之使逺本明也而必使至於晦此今日談經之大患<lb/>
　也　六經浩渺乍難盡曉且見得路逕後各自立得<lb/>
　一箇門庭問如何是門庭曰是讀書之法如讀此一<lb/>
　書須知此書當如何讀伊川教人看易以王輔嗣胡<lb/>
　翼之王介父三人易解看此便是讀書之門庭縁當<lb/>
　時諸經都未有成說學者乍難捉摸故教人如此或<lb/>
　問如詩是吟詠情性讀詩者便當以此求之否曰然<lb/>
　　讀書只就一直道理看剖析自分曉不必去偏曲<lb/>
<pb n="KR3a0078_WYG_054-21b"/>
　處看易有箇隂陽詩有箇邪正書有箇治亂皆是一<lb/>
　直路逕可見别無嶢﨑　學者只是要熟工夫純一<lb/>
　而已讀時熟看時熟玩味時熟如孟子詩書全在讀<lb/>
　時工夫孟子每章說了又自解了盖他直要說得盡<lb/>
　方住其言一大片故後來老蘓亦拖他來做文章說<lb/>
　須熟讀之便得其味今觀詩既未寫得傳且除了小<lb/>
　序而讀之亦不要将做好底看亦不要将做惡底看<lb/>
　只認本文語意亦須得八九　聖人作經以詔後世<lb/>
<pb n="KR3a0078_WYG_054-22a"/>
　将使讀者誦其文思其義有以知事理之當然見道<lb/>
　義之全體而身力行之以入聖賢之域也其言雖約<lb/>
　而天下之故幽明巨細靡不該焉欲求道以入徳者<lb/>
　舎此為無所用其心矣然去聖既逺講誦失傳自其<lb/>
　象數名物訓詁凡例之間老師宿儒尚有不能知者<lb/>
　况於新學小生驟而讀之是亦安能遽有以得其大<lb/>
　指要歸也哉故河南程夫子之教人必先使之用力<lb/>
　乎大學論語中庸孟子之書然後及乎六經盖其難<lb/>
<pb n="KR3a0078_WYG_054-22b"/>
　易逺近大小之序固如此而不可亂也　問看易曰<lb/>
　未好看易自難看易本因卜筮而設推原隂陽消長<lb/>
　之理吉凶悔吝之道先儒講解失聖人意處多待用<lb/>
　心力去求是費多少時光不如且先讀論語又問讀<lb/>
　詩曰詩固可以興然亦自難先儒之說亦多失之某<lb/>
　枉費許多年工夫近來於詩易略得聖人之意今學<lb/>
　者不如且看大學語孟中庸四書且就見成道理精<lb/>
　心細求自應有得待讀此四書精透然後去讀他經<lb/>
<pb n="KR3a0078_WYG_054-23a"/>
　却易為力　問近看胡氏春秋初無定例止說歸忠<lb/>
　孝處便為經義不知果得孔子意否曰某嘗說詩書<lb/>
　是隔一重兩重說易春秋是隔三重四重說春秋義<lb/>
　例易爻象雖是聖人立下今說者用之各信已見然<lb/>
　於人倫大綱皆通但未知曽得聖人當初本意否且<lb/>
　不如讓渠如此說且存取大意得三綱五常不至廢<lb/>
　墜足矣今欲直得聖人本意不差未須理㑹經先須<lb/>
　於論語孟子中庸意看他切不可忙虚心觀之不須<lb/>
<pb n="KR3a0078_WYG_054-23b"/>
　先自立見識徐徐以俟之莫立課程　問左傳疑義<lb/>
　曰公不求之於六經語孟之中而用功於左傳且左<lb/>
　傳有甚麽道理只看聖人所説無不是這箇大本如<lb/>
　云天髙地下萬物散殊而禮制行矣流而不息合同<lb/>
　而化而樂興焉不然子思何故説箇天命之謂性率<lb/>
　性之謂道修道之謂教此三句是怎如此説是乃天<lb/>
　地萬物之大本大根萬化皆從此出人若能體察得<lb/>
　方見得聖賢所説道理皆從自己胸襟流出不假他<lb/>
<pb n="KR3a0078_WYG_054-24a"/>
　求又曰人須是於大原本上看得透自然心胷開濶<lb/>
　見世間事皆𤨏𤨏不足道矣又曰每日開眼便見這<lb/>
　四箇字在面前仁義禮智這四箇字若看得熟於世<lb/>
　間道理沛然若决江河而下莫之能禦矣若看得道<lb/>
　理透方見得每日所看經書無一句一字一㸃一畫<lb/>
　不是此理之流行見天下事無大無小無一名一件<lb/>
　不是此理之發見如此方見得這箇道理渾淪周遍<lb/>
　不偏枯方見得所謂天命之謂性底全體今人只是<lb/>
<pb n="KR3a0078_WYG_054-24b"/>
　隨所見而言或見得一二分或見得二三分都不曽<lb/>
　見那全體不曽到那極處所以不濟事　學者觀書<lb/>
　先須讀得正文記得註解成誦精熟註中訓釋文意<lb/>
　事物名義發明經指相穿紐處一一認得如自己做<lb/>
　出來底一般方能玩味反復向上有透處若不如此<lb/>
　只是虚設議論如舉業一般非為己之學也曾見汪<lb/>
　端明說沈元用問和靖伊川易傳何處是切要尹云<lb/>
　體用一源顯微無間此是切要處後舉似李先生先<lb/>
<pb n="KR3a0078_WYG_054-25a"/>
　生曰尹說固好然湏是看得六十四卦三百八十四<lb/>
　爻都有下落方始說得此話若學者未曽子細理㑹<lb/>
　便與他如此說豈不誤他某聞之悚然始知前日空<lb/>
　言無實不濟事自此讀書益加詳細云<lb/>
魯齋許氏曰講究經㫖須是且将正本反復誦讀求聖<lb/>
　人立言指意務於經内自有所得若反復讀誦至於<lb/>
　二三十遍以至五六十遍求其意義不得然後以古<lb/>
　註證之古註訓釋不明未可通曉方攷諸家解義擇<lb/>
<pb n="KR3a0078_WYG_054-25b"/>
　其當者取一家之說以為定論不可汎汎莫知所適<lb/>
　從也　誦經習史須是專志屏棄外物非有父母師<lb/>
　長之命不得因他而輟<lb/>
程子曰凡解文字但易其心自見理理只是義理甚分<lb/>
　明如一條平坦底道路且如隨卦言君子向晦入宴<lb/>
　息解者多作遵養時晦之晦或問作甚晦字曰此只<lb/>
　是隨時之大者向晦則宴息也更别無甚義或曰聖<lb/>
　人之言恐不可以淺近看他曰聖人之言自有近處<lb/>
<pb n="KR3a0078_WYG_054-26a"/>
　自有深處如近處怎生强要鑿教深逺得<hi>以下論解經</hi>
　漢儒之談經也以三萬餘言明堯典二字可謂知要<lb/>
　乎惟毛公董相有儒者氣象東京士人尚名節加之<lb/>
　以明禮義則皆賢人之徳業矣<lb/>
朱子曰經之有解所以通經經既通自無事於解借經<lb/>
　以通乎理耳理得則無俟乎經今意思只滯在此則<lb/>
　何時得脫然㑹通也且所貴乎簡者非謂欲語言之<lb/>
　少也乃在中與不中爾若句句親切雖多何害若不<lb/>
<pb n="KR3a0078_WYG_054-26b"/>
　親切愈少愈不達矣某嘗說讀書須細看得意思通<lb/>
　融後都不見註解但見有正經幾箇字在方好　聖<lb/>
　經字若箇主人解者猶若奴僕今人不識主人且因<lb/>
　奴僕通名方識得主人畢竟不如經字也　解經當<lb/>
　如破的　經書有不可解處只得闕若一向去解便<lb/>
　有不通而謬處　後世之解經者有三一儒者之經<lb/>
　一文人之經東坡陳少南輩是也一禪者之經張子<lb/>
　韶輩是也　解經須先還他成句次還他文義添無<lb/>
<pb n="KR3a0078_WYG_054-27a"/>
　𦂳要字却不妨添重字不得今人新添者恰是重字<lb/>
　　某解書如訓詁一二字等處多有不必解處只是<lb/>
　解書之法如此亦要教人知得看文字不可忽略<lb/>
　問解經有異於程子説者如何曰程子説或一句自<lb/>
　有兩三説其間必有一説是兩説不是理一而已安<lb/>
　有兩三説皆是之理盖其説或後嘗改之今所以與<lb/>
　之異安知不曽經他改來盖一章而衆説叢然若不<lb/>
　平心明白自有主張斷入一説則必無衆説皆是之<lb/>
<pb n="KR3a0078_WYG_054-27b"/>
　理　程先生經解理皆在解語内某集註論語只是<lb/>
　發明其辭使人玩味經文理皆在經文内易傳不看<lb/>
　本文亦自成一書杜預左傳解不看傳經文亦自成<lb/>
　一書鄭箋不識經大㫖故多隨句解　解經不必做<lb/>
　文字止合解釋得義文通則理自明意自足今多去<lb/>
　上做文字少間説來説去只説得他自一片道理經<lb/>
　意却蹉過了要之經之於理亦猶傳之於經傳所以<lb/>
　解經也既通其經則傳亦可無經所以明理也若曉<lb/>
<pb n="KR3a0078_WYG_054-28a"/>
　得理則經雖無亦可　解經已是不得已若只就註<lb/>
　解上説将來何濟如畫那人一般畫底却識那人别<lb/>
　人不識須因這畫去求那人始得今便以畫喚做那<lb/>
　人不得　凡學者解書切不可與他看本看本則心<lb/>
　死在本子上只教他恁地説則他心便活亦且不解<lb/>
　失忘了<lb/>
程子曰某每讀史到一半便掩卷思量料其成敗然後<lb/>
　却看有不合處又更精思其間多有幸而成不幸而<lb/>
<pb n="KR3a0078_WYG_054-28b"/>
　敗今人只見成者便以為是敗者便以為非不知成<lb/>
　者煞有不是敗者煞有是底<hi>以下讀史</hi>　讀史須見聖賢<lb/>
　所存治亂之機賢人君子出處進退便是格物今人<lb/>
　只将他見成底事便做是使不知煞有誤人處　凡<lb/>
　讀史不徒要記事跡須要識治亂安危興廢存亡之<lb/>
　理且如讀髙帝一紀便須識得漢家四百年終始治<lb/>
　亂當如何是亦學也<lb/>
朱子曰今人讀書未多義理未至融㑹處若便去看史<lb/>
<pb n="KR3a0078_WYG_054-29a"/>
　書攷古今治亂理㑹制度典章譬如作陂塘以溉田<lb/>
　須是陂塘中水已滿然後決之則可以流注滋殖田<lb/>
　中禾稼若是陂塘中水方有一勺之多遽決之以溉<lb/>
　田則非徒無益於田而一勺之水亦復無有矣讀書<lb/>
　既多義理已融㑹胷中尺度一一已分明而不看史<lb/>
　書攷治亂理㑹制度典章則是猶陂塘之水已滿而<lb/>
　不決以溉田若是讀書未多義理未有融㑹處而汲<lb/>
　汲焉以看史為先務是猶決陂塘一勺之水以溉田<lb/>
<pb n="KR3a0078_WYG_054-29b"/>
　也其涸也可立而待也　讀史當觀大倫理大機㑹<lb/>
　大治亂得失　凡觀書史只有箇是與不是觀其是<lb/>
　求其不是觀其不是求其是然後便見得義理　史<lb/>
　且如此看讀去待知首尾稍熟後却下手理㑹讀書<lb/>
　皆然　讀書有不可曉處劄出待去問人便且讀過<lb/>
　有時讀别處撞著有文義與此相闗便自曉得　先<lb/>
　看語孟中庸更看一經却看史方易看先讀史記史<lb/>
　記與左傳相包次看左傳次看通鑑有餘力則看全<lb/>
<pb n="KR3a0078_WYG_054-30a"/>
　史只是看史不如今之看史有許多嶢崎看治亂如<lb/>
　此成敗如此與治同道罔不興與亂同事罔不亡知<lb/>
　得次第　凡讀書先讀語孟然後觀史則如明鑑在<lb/>
　此而妍醜不可逃若未讀徹語孟中庸大學便去看<lb/>
　史胸中無一箇權衡多為所惑　讀史之法先讀史<lb/>
　記及左氏却看西漢東漢及三國志次看通鑑温公<lb/>
　初作編年起於威烈王後又添至共和後又作稽古<lb/>
　錄始自上古然共和以上之年已不能推矣獨邵康<lb/>
<pb n="KR3a0078_WYG_054-30b"/>
　節却推至堯元年皇極經世書中可見温公又作大<lb/>
　事記若欲看本朝事當看長編若精力不及其次則<lb/>
　當看國紀國紀只有長編十分之二耳　史亦不可<lb/>
　不看看通鑑固好然須看正史一部却看通鑑一代<lb/>
　帝紀更逐件大事立箇綱目其間節目疏之于下恐<lb/>
　可記得　通鑑難看不如看史記漢書史記漢書事<lb/>
　多貫穿紀裏也有傳裏也有表裏也有志裏也有通<lb/>
　鑑是逐年事逐年過了更無討頭處<hi>一云更無蹤跡</hi>問通鑑<lb/>
<pb n="KR3a0078_WYG_054-31a"/>
　厯代具偹看得大槩且未免求速耳曰求速却依舊<lb/>
　不曽看得須用大段有記性者方可且如東晉以後<lb/>
　有多少小國夷狄姓名頭項最多若是看正史後却<lb/>
　看通鑑見他姓名却便知得他是某國人某舊讀通<lb/>
　鑑亦是如此且草草看正史一遍然後却來看他<lb/>
　觀史只是以自家義理斷之大槩自漢以來只是私<lb/>
　意其間有偶合處爾只如此看他已得大槩范唐鑑<lb/>
　亦是此法然稍疎更看得密如他尤好然得似他亦<lb/>
<pb n="KR3a0078_WYG_054-31b"/>
　得了　問陳芝史書記得熟否蘓丞相頌看史都在<lb/>
　手上輪得他那資性直是㑹記芝曰亦緣多忘曰正<lb/>
　縁如此也須大約記得某年有甚麽事某年有甚麽<lb/>
　事纔記不起無縁㑹得浹洽芝曰正縁是不浹洽曰<lb/>
　合看兩件且看一件若兩件是四百字且看二百字<lb/>
　有何不可　人讀史書節目處須要背得始得如讀<lb/>
　漢書髙祖辭沛公處義帝遣沛公入闗去韓信初説<lb/>
　漢王處與史賛過秦論之類皆用背得方是若只是<lb/>
<pb n="KR3a0078_WYG_054-32a"/>
　略踔看過心下似有似無濟得甚事讀一件書須心<lb/>
　心念念只在這書上令徹首徹尾讀教精熟這説是<lb/>
　如何那説是如何這説同處是如何不同處是如何<lb/>
　安有不長進　楊至之患讀史無記性須三五遍方<lb/>
　記得而後又忘了曰只是一遍讀時須用功作相别<lb/>
　計止此更不再讀便記得有一士人讀周禮疏讀第<lb/>
　一板訖則焚了讀第二板則又焚了便作焚舟計若<lb/>
　初且草讀一遍準擬三四遍讀便記不牢　士居平<lb/>
<pb n="KR3a0078_WYG_054-32b"/>
　世處下位視天下之事意若無足為者及居大位遭<lb/>
　事㑹便覺無下手處信乎義理之難窮而學問之不<lb/>
　可已也病中信手亂抽得通鑑一兩卷看正值難處<lb/>
　置處不覺骨寒毛聳心膽墮地向來只作文字看過<lb/>
　却全不自覺真是枉讀了他古人書也　匡衡傳司<lb/>
　馬温公史論稽古録范唐鑑不可不讀<lb/>
南軒張氏曰觀史工夫要當考其治亂興壞之所以然<lb/>
　察其人之是非邪正至於幾微節目與夫疑似取舎<lb/>
<pb n="KR3a0078_WYG_054-33a"/>
　之間尤當三復也若以博聞見助文辭抑末矣　于<lb/>
　定國為廷尉天下無寃民史氏将誰欺趙盖韓楊之<lb/>
　死皆在定國之手寃莫大焉大凡看史不可被史官<lb/>
　謾過張釋之為廷尉有驚乗輿馬者上欲誅之釋之<lb/>
　以為當罰金且曰法者天下之公共也且方其時上<lb/>
　使誅之則已今已下廷尉廷尉天下之平也釋之知<lb/>
　廷尉為天下之平而不知人君為天下之平　問讀<lb/>
　通鑑之法曰治亂得失源流人才邪正是非財賦本<lb/>
<pb n="KR3a0078_WYG_054-33b"/>
　末用兵法制嘉言善行皆當熟究之<lb/>
東萊吕氏曰觀史先自書始然後次及左氏通鑑欲其<lb/>
　體統源流相承接耳<lb/>
范陽張氏曰如看唐朝事則身若預其中人主情性如<lb/>
　何所命相如何當時在朝士大夫孰為君子孰為小<lb/>
　人其處事孰為當孰為否皆令胸次曉然可以口講<lb/>
　而指畫則機㑹圓熟他日臨事必過人矣凡前古可<lb/>
　喜可愕之事皆當蓄之於心以此發之筆下則文章<lb/>
<pb n="KR3a0078_WYG_054-34a"/>
　不為空言矣<lb/>
魯齋許氏曰閲子史必須有所折衷六經語孟乃子史<lb/>
　之折衷也譬如法家之有律令格式賞功罰罪合於<lb/>
　律令格式者為當不合於律令格式者為不當諸子<lb/>
　百家之言合於六經語孟者為是不合於六經語孟<lb/>
　者為非以此夷考古之人而去取之鮮有失矣　閲<lb/>
　史必且專意於一家其餘悉屏去候閲一史畢厯厯<lb/>
　黙記然後别取一史而閲之如此有常不數年諸史<lb/>
<pb n="KR3a0078_WYG_054-34b"/>
　可以偹記茍閲一史未了雜以他史紛然交錯於前<lb/>
　則皓首不能通一史矣惟是讀三傳當叅以史記讀<lb/>
　史記當叅以前漢文辭繁要亦各有法不可不知<lb/>
　看史書當先看其人之大節然後看其細行善則效<lb/>
　之惡則以為戒焉所以為吾躬行之益徒記其事而<lb/>
　誦其書非所謂學也<lb/>
　<lb/>
　性理大全書卷五十四<lb/>
</p>
<p>
</p>
  </div>
</body>
</text>
</TEI>
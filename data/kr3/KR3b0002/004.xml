<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3b0002_SBCK_004-1a"/>
六韜卷第四<lb/>
虎韜<lb/>
　　　　軍用<lb/>
武王問太公曰王者舉兵三軍器用攻守之具科品<lb/>
衆寡豈有法乎太公曰大哉王之問也夫攻守之具<lb/>
各有科品此兵之大威也武王曰願聞之太公曰凡<lb/>
用兵之大數將甲士萬人法用武衝大扶胥三十六<lb/>
乗材士強弩矛㦸爲翼一車二十四人推之以八尺<lb/>
車輪車上立旗鼓兵法謂之震駭䧟堅陳敗強敵武<lb/>
翼大櫓矛㦸扶胥七十二具材士強弩矛㦸爲翼以<lb/>
<pb n="KR3b0002_SBCK_004-1b"/>
五尺車輪絞車連弩自副䧟堅陳敗強敵提翼小櫓<lb/>
扶胥一百四十具絞車連弩自副以鹿車輪䧟堅陳<lb/>
敗強敵大黄參連弩大扶胥三十六乗材士強弩矛<lb/>
㦸爲翼飛鳬電影自副飛鳬赤莖白羽以銅爲首電<lb/>
影青莖赤羽以鐵爲首晝則以綘縞長六尺廣六寸<lb/>
爲光耀夜則以白縞長六尺廣六寸爲流星䧟堅陳<lb/>
敗歩騎大扶胥衝車三十六乗螳蜋武士共載可以<lb/>
縱擊橫可以敗敵輜車騎宼一名電車兵法謂之電<lb/>
擊䧟堅陳敗歩騎宼夜來前矛㦸扶胥輕車一百六<lb/>
十乗螳蜋武士三人共載兵法謂之霆擊䧟堅陳敗<lb/>
<pb n="KR3b0002_SBCK_004-2a"/>
歩騎方首鐵棓維朌重十二斤柄長五尺以上千二<lb/>
百枚一名天棓大柯斧刃長八寸重八斤柄長五尺<lb/>
以上千二百枚一名天鉞方首鐵鎚重八斤柄長五<lb/>
尺以上千二百枚一名天鎚敗歩騎羣宼飛鈎長八<lb/>
寸鈎芒長四寸柄長六尺以上千二百枚以投其衆<lb/>
三軍拒守木螳蜋劒刃扶胥廣二丈百二十具一名<lb/>
行馬平易地以歩兵敗車騎木蒺藜去地二尺五寸<lb/>
百二十具敗歩騎要窮宼遮走北軸旋短衝矛㦸扶<lb/>
胥百二十具黄帝所以敗蚩尤氏敗歩騎要窮宼遮<lb/>
走北狹路微徑張鐵蒺藜芒髙四寸廣八寸長六尺<lb/>
<pb n="KR3b0002_SBCK_004-2b"/>
以上千二百具敗歩騎突暝來前促戰白刃接張地<lb/>
羅鋪兩鏃蒺藜參連織女芒間相去二寸萬二千<lb/>
具曠野草中方匈鋋矛千二百具張鋋矛法髙一尺<lb/>
五寸敗歩騎要窮宼遮走北狹路微徑地䧟鐵械鎻<lb/>
參連百二十具敗歩騎要窮宼遮走北壘門拒守矛<lb/>
㦸小櫓十二具絞車連弩自副三軍拒守天羅虎落<lb/>
鎻連一部廣一丈五尺髙八尺百二十具虎落劒刃<lb/>
扶胥廣一丈五尺髙八尺五百二十具渡溝壍飛橋<lb/>
一間廣一丈五尺長二丈以上着轉關轆轤八具以<lb/>
環利通索張之渡大水飛江廣一丈五尺長二丈以<lb/>
<pb n="KR3b0002_SBCK_004-3a"/>
上八具以環利通索張之天浮鐵螳蜋矩内圎外徑<lb/>
四尺以上環絡自副三十二具以天浮張飛江濟大<lb/>
海謂之天潢一名天舡山林野居結虎落柴營環利<lb/>
鐵鎻長二丈以上千二百枚環利大通索大四寸長<lb/>
四丈以上六百枚環利中通索大二寸長四丈以上<lb/>
二百枚環利小徽縲長二丈以上萬二千枚天雨蓋<lb/>
重車上板結枲鉏鋙廣四尺長四丈以上車一具以<lb/>
鐵杙張之伐木大斧重八斤柄長三尺以上三百枚<lb/>
棨钁刃廣六寸柄長五尺以上三百枚銅築固爲垂<lb/>
長五尺以上三百枚鷹瓜方匈鐵杷柄長七尺以上<lb/>
<pb n="KR3b0002_SBCK_004-3b"/>
三百枚方匈鐵义柄長七尺以上三百枚方匈兩枝<lb/>
鐵义柄長七尺以上三百枚芟草木大鎌柄長七尺<lb/>
以上三百枚大櫓刀重八斤柄長六尺三百枚委環<lb/>
鐵杙長三尺以上三百枚㭬杙大鎚重五斤柄長二<lb/>
尺以上百二十具甲士萬人強弩六千㦸楯二千矛<lb/>
楯二千修治攻具砥礪兵器巧手三百人此舉兵軍<lb/>
用之大數也武王曰允哉<lb/>
　　　三陳<lb/>
武王問太公曰凡用兵爲天陳地陳人陳奈何太公<lb/>
曰日月星辰斗杓一左一右一向一背此謂天陳丘<lb/>
<pb n="KR3b0002_SBCK_004-4a"/>
陵水泉亦有前後左右之利此謂地陳用車用馬用<lb/>
文用武此謂人陳武王曰善哉<lb/>
　　　疾戰<lb/>
武王問太公曰敵人圍我斷我前後絶我糧道爲之<lb/>
奈何太公曰此天下之困兵也暴用之則勝徐用之<lb/>
則敗如此者爲四武衝陳以武車驍騎驚亂其軍而<lb/>
疾擊之可以横行武王曰若巳出圍地欲因以爲勝<lb/>
爲之奈何太公曰左軍疾左右軍疾右無與敵人爭<lb/>
道中軍迭前迭後敵人雖衆其將可走<lb/>
　　　　必出<lb/>
<pb n="KR3b0002_SBCK_004-4b"/>
武王問太公曰引兵深入諸侯之地敵人四合而圍<lb/>
我斷我歸道絶我糧食敵人旣衆糧食甚多險阻又<lb/>
固我欲必出爲之奈何太公曰必出之道器械爲寶<lb/>
勇闘爲首審知敵人空虚之地無人之處可以必出<lb/>
將士人持玄旗操器械設銜枚夜出勇力飛足冒將<lb/>
之士居前平壘爲軍開道材士強弩爲伏兵居後弱<lb/>
卒車騎居中陳畢徐行愼無驚駭以武衝扶胥前後<lb/>
拒守武翼大櫓以備左右敵人若驚勇力冒將之士<lb/>
疾擊而前弱卒車騎以屬其後材士強弩隱伏而處<lb/>
審候敵人追我伏兵疾擊其後多其火鼓若從地出<lb/>
<pb n="KR3b0002_SBCK_004-5a"/>
若從天下三軍勇鬪莫我能禦武王曰前有大水廣<lb/>
壍深坑我欲踰渡無舟楫之備敵人屯壘限我軍前<lb/>
塞我歸道厈候常戒險塞盡中車騎要我前勇士擊<lb/>
我後爲之奈何太公曰大水廣壍深坑敵人所不守<lb/>
或能守之其卒必寡若此者以飛江轉關與天潢以<lb/>
濟吾軍勇力材士從我所指衝敵絶陳皆致其死先<lb/>
燔吾輜重燒吾糧食明告吏士勇鬪則生不勇則死<lb/>
巳出者令我踵軍設雲火逺候必依草木丘墓險阻<lb/>
敵人車騎必不敢逺追長驅因以火爲記先岀者令<lb/>
至火而止爲四武衝陳如此則吾三軍皆精銳勇鬪<lb/>
<pb n="KR3b0002_SBCK_004-5b"/>
莫我能止武王曰善哉<lb/>
　　　　軍略<lb/>
武王問太公曰引兵深入諸侯之地遇深谿大谷險<lb/>
阻之水吾三軍未得畢濟而天暴雨流水大至後不<lb/>
得屬於前無有舟梁之備又無水草之資吾欲畢濟<lb/>
使三軍不稽留爲之奈何太公曰凡帥師將衆慮不<lb/>
先設器械不備敎不素信士卒不習若此不可以爲<lb/>
王者之兵也凡三軍有大事莫不習用器械攻城圍<lb/>
邑則有轒輼臨衝視城中則有雲梯飛樓三軍行止<lb/>
則有武衝大櫓前後拒守絶道遮街則有材士強弩<lb/>
<pb n="KR3b0002_SBCK_004-6a"/>
衝其兩旁設營壘則有天羅武落行馬蒺藜晝則<lb/>
登雲梯逺望立五色旗旌夜則設雲火萬炬擊雷<lb/>
皷振鼙鐸吹鳴笳越溝壍則有飛橋轉關轆轤鉏鋙<lb/>
濟大水則有天潢飛江逆波上流則有浮海絶江三<lb/>
軍用備主將何憂<lb/>
　　　　　臨境<lb/>
武王問太公曰吾與敵人臨境相拒彼可以來我可<lb/>
以徃陳皆堅固莫敢先舉我欲徃而襲之彼亦可來<lb/>
爲之奈何太公曰分兵三處令軍前軍深溝増壘而<lb/>
無岀列旌旗擊鼙皷完爲守備令我後軍多積糧<lb/>
<pb n="KR3b0002_SBCK_004-6b"/>
食無使敵人知我意發我銳士濳襲其中擊其不意<lb/>
攻其無備敵人不知我情則止不來矣武王曰敵人知<lb/>
我之情通我之謀動而得我事其銳士伏於深草<lb/>
要隘路擊我便處爲之柰何太公曰令我前軍日出<lb/>
挑戰以勞其意令我老弱拽柴揚塵鼓呼而徃來<lb/>
或出其左或出其右去敵無過百歩其將必勞其<lb/>
卒必駭如此則敵人不敢來吾徃者不止或襲其<lb/>
内或擊其外三軍疾戰敵人必敗<lb/>
　　　　　動靜<lb/>
武王問太公曰引兵深入諸侯之地與敵之軍相當<lb/>
<pb n="KR3b0002_SBCK_004-7a"/>
兩陳相望衆寡彊弱相等未敢先舉吾欲令敵人將<lb/>
帥恐懼士卒心傷行陳不固後陳欲走前陳數顧鼓<lb/>
譟而乗之敵人遂走爲之柰何太公曰如此者發我<lb/>
兵去宼十里而伏其兩旁車騎百里而越其前後多<lb/>
其旌旗益其金鼓戰合鼓譟而俱起敵將必恐其軍<lb/>
驚駭衆寡不相救貴賤不相待敵人必敗武王曰敵<lb/>
之地勢不可以伏其兩旁車騎又無以越其前後敵<lb/>
知我慮先施其備我士卒心傷將帥恐懼戰則不勝<lb/>
爲之奈何太公曰微哉王之問也如此者先戰五日<lb/>
發我逺候往視其動靜審候其來設伏而待之必於<lb/>
<pb n="KR3b0002_SBCK_004-7b"/>
死地與敵相避逺我旌旗䟽我行陳必奔其前與敵<lb/>
相當戰合而走擊金無止三里而還伏兵乃起或䧟<lb/>
其兩旁或擊其前後三軍疾戰敵人必走武王曰<lb/>
善哉<lb/>
　　　　金鼓<lb/>
武王問太公曰引兵深入諸侯之地與敵相當而天<lb/>
大寒甚暑日夜霖雨旬日不止溝壘悉壊隘塞不守<lb/>
斥候懈怠士卒不戒敵人夜來三軍無備上下惑亂<lb/>
爲之柰何太公曰凡三軍以戒爲固以怠爲敗令我<lb/>
壘上誰何不絶人執旌旗外内相望以號相命勿令<lb/>
<pb n="KR3b0002_SBCK_004-8a"/>
乏音而皆外向三千人爲一屯誡而約之各愼其處<lb/>
敵人若來親我軍之警戒至而必還力盡氣怠發<lb/>
我銳士隨而擊之武王曰敵人知我隨之而伏其銳<lb/>
士佯北不止過伏而還或擊我前或擊我後或薄我<lb/>
壘吾三軍大恐擾亂失次離其處所爲之柰何太公<lb/>
曰分爲三隊隨而追之勿越其伏三隊俱至或擊其<lb/>
前後或䧟其兩旁明號審令疾擊而前敵人必敗<lb/>
　　　　　絶道<lb/>
武王問太公曰引兵深入諸侯之地與敵相守敵人<lb/>
絶我粮道又越我前後吾欲戰則不可勝欲守則不<lb/>
<pb n="KR3b0002_SBCK_004-8b"/>
可乆爲之柰何太公曰凡深入敵人之地必察地之<lb/>
形勢務求便利依山林險阻水泉林木而爲之固謹<lb/>
守關梁又知城邑丘墓地形之利如是則我軍堅固<lb/>
敵人不能絶我粮道又不能越我前後武王曰吾三<lb/>
軍過大陵廣澤平易之地吾盟誤失卒與敵人相薄<lb/>
以戰則不勝以守則不固敵人翼我兩旁越我前後<lb/>
三軍大恐爲之柰何太公曰凡帥師之法當先發逺<lb/>
候去敵二百里審知敵人所在地勢不利則以武衞<lb/>
爲壘而前又置兩踵軍於後逺者百里近者五十<lb/>
里即有警急前後相救吾三軍常完堅必無毁傷武<lb/>
<pb n="KR3b0002_SBCK_004-9a"/>
王曰善哉<lb/>
　　　略地<lb/>
武王問太公曰戰勝深入略其地有大城不可下其<lb/>
別軍守險與我相拒我欲攻城圍邑恐其别軍卒至<lb/>
而擊我中外相合擊我表裏三軍大亂上下恐駭爲<lb/>
之奈何太公曰凡攻城圍邑車騎必逺屯衛警戒阻<lb/>
其外内中人絶糧外不得輸城人恐怖其將必降武<lb/>
王曰中人絶糧外不得輸隂爲約誓相與密謀夜出<lb/>
窮宼死戰其車騎銳士或衝我内或擊我外士卒迷<lb/>
惑三軍敗亂爲之奈何太公曰如此者當分軍爲三<lb/>
<pb n="KR3b0002_SBCK_004-9b"/>
軍謹視地形而處審知敵人别軍所在及其大城别<lb/>
堡爲之置遺缺之道以利其心謹備勿失敵人恐懼<lb/>
不入山林即歸大邑走其别軍車騎逺要其前勿令<lb/>
遺脫中人以爲先出者得其徑道其練卒材士必出<lb/>
其老弱獨在車騎深入長驅敵人之軍必莫敢至愼<lb/>
勿與戰絶其糧道圍而守之必乆其日無燔人積聚<lb/>
無壞人宫室冡樹社叢勿伐降者勿殺得而勿戮示<lb/>
之以仁義施之以厚德令其士民曰罪在一人如此<lb/>
則天下和服武王曰善哉<lb/>
　　　　火戰<lb/>
<pb n="KR3b0002_SBCK_004-10a"/>
武王問太公曰引兵深入諸侯之地遇深草蓊穢周<lb/>
吾軍前後左右三軍行數百里人馬疲倦休止敵人<lb/>
因天燥疾風之利燔吾上風車騎銳士堅伏吾後吾<lb/>
三軍恐怖散亂而走爲之奈何太公曰若此者則以<lb/>
雲梯飛樓逺望左右謹察前後見火起即燔吾前而<lb/>
廣延之又燔吾後敵人若至則引軍而却桉黒地而<lb/>
堅處敵人之來猶在吾後見火起必還走吾按黒地<lb/>
而處強弩材士衛吾左右又燔吾前後若此則敵不<lb/>
能害我武王曰敵人燔吾左右又燔吾前後煙覆吾<lb/>
軍其大兵按黒地而起爲之奈何太公曰若此者爲<lb/>
<pb n="KR3b0002_SBCK_004-10b"/>
四武衝陳強弩翼吾左右其法無勝亦無負<lb/>
　　　壘虚<lb/>
武王問太公曰何以知敵壘之虚實自來自去太公<lb/>
曰將必上知天道下知地理中知人事登髙下望以<lb/>
觀敵之變動望其壘即知其虚實望其士卒則知其<lb/>
去來武王曰何以知之太公曰聽其鼓無音鐸無聲<lb/>
望其壘上多飛鳥而不驚上無氛氣必知敵詐而爲<lb/>
偶人也敵人卒去不逺未定而復返者彼用其士卒<lb/>
太疾也太疾則前後不相次不相次則行陳必亂如<lb/>
此者急出兵擊之以少擊衆則必勝矣<lb/>
</p>
<p>
</p>
  </div>
</body>
</text>
</TEI>
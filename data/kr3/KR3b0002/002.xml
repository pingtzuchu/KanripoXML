<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3b0002_SBCK_002-1a"/>
六韜第二<lb/>
武韜<lb/>
　　　　發啓<lb/>
文王在酆召太公曰嗚呼商王虐極罪殺不辜公尚<lb/>
助子憂民如何太公曰王其修德以下賢惠民以觀<lb/>
天道天道無殃不可先倡人道無災不可先謀必見<lb/>
天殃又見人災乃可以謀必見其陽又見其隂乃知<lb/>
其心必見其外又見其内乃知其意必見其䟽又見<lb/>
其親乃知其情行其道道可致也從其門門可入也<lb/>
立其禮禮可成也爭其強強可勝也全勝不鬪大兵<lb/>
<pb n="KR3b0002_SBCK_002-1b"/>
無創與鬼神通微哉微哉與人同病相救同情相成<lb/>
同惡相助同好相趨故無甲兵而勝無衝機而攻無<lb/>
溝壍而守大智不智大謀不謀大勇不勇大利不利<lb/>
利天下者天下啓之害天下者天下閉之天下者非<lb/>
一人之天下乃天下之天下也取天下者若逐野獸<lb/>
而天下皆有分肉之心若同舟而濟濟則皆同其利<lb/>
敗則皆同其害然則皆有啓之無有閉之也無取於<lb/>
民者取民者也無取於國者取國者也無取於天下<lb/>
者取天下者也無取民者民利之無取國者國利之<lb/>
無取天下者天下利之故道在不可見事在不可聞<lb/>
<pb n="KR3b0002_SBCK_002-2a"/>
勝在不可知微哉微哉鷙鳥將擊卑飛歛翼猛獸將<lb/>
搏弭耳俯伏聖人將動必有愚色今彼殷商衆口相<lb/>
惑紛紛渺渺好色無極此亡國之徴也吾觀其野草<lb/>
菅勝穀吾觀其衆邪曲勝直吾觀其吏暴虐残賊敗<lb/>
法亂刑上下不覺此亡國之時也大明發而萬物皆<lb/>
照大義發而萬物皆利大兵發而萬物皆服大哉聖<lb/>
人之德獨聞獨見樂哉<lb/>
　　　文啓<lb/>
文王問太公曰聖人何守太公曰何憂何嗇萬物皆<lb/>
得何嗇何憂萬物皆遒政之所施莫知其化時之所<lb/>
<pb n="KR3b0002_SBCK_002-2b"/>
在莫知其移聖人守此而萬物化何窮之有終而復<lb/>
始優之游之展轉求之求而得之不可不藏旣以藏<lb/>
之不可不行旣以行之勿復明之夫天地不自明故<lb/>
能長生聖人不自明故能名彰古之聖人聚人而爲<lb/>
家聚家而爲國聚國而爲天下分封賢人以爲萬國<lb/>
命之曰大紀陳其政敎順其民俗羣曲化直變於形<lb/>
容萬國不通各樂其所人愛其上命之曰大定嗚呼<lb/>
聖人務靜之賢人務正之愚人不能正故與人爭上<lb/>
勞則刑繁刑繁則民憂民憂則流亡上下不安其生<lb/>
累丗不休命之曰大失天下之人如流水障之則止<lb/>
<pb n="KR3b0002_SBCK_002-3a"/>
啓之則行靜之則清嗚呼神哉聖人見其所始則知<lb/>
其所終文王曰靜之奈何太公曰天有常形民有常<lb/>
生與天下共其生而天下靜矣太上因之其次化之<lb/>
夫民化而從政是以天無爲而成事民無與而自富<lb/>
此聖人之德也文王曰公言乃恊子懷夙夜念之不<lb/>
忘以用爲常<lb/>
　　　文伐<lb/>
文王問太公曰文伐之法奈何太公曰凡文伐有十<lb/>
二節一曰因其所喜以順其志彼將生驕必有好事<lb/>
苟能因之必能去之二曰親其所愛以分其威一人<lb/>
<pb n="KR3b0002_SBCK_002-3b"/>
兩心其中必衰廷無忠臣社稷必危三曰隂賂左右<lb/>
得情甚深身内情外國將生害四曰輔其淫樂以廣<lb/>
其志厚賂珠玉娱以美人卑辭委聽順命而合彼將<lb/>
不爭姦節乃定五曰嚴其忠臣而薄其賂稽留其使<lb/>
勿聽其事亟爲置代遺以誠事親而信之其君將復<lb/>
合之苟能嚴之國乃可謀六曰収其内閒其外才臣<lb/>
外相敵國内侵國鮮不亡七曰欲錮其心必厚賂之<lb/>
収其左右忠愛隂示以利令之輕業而蓄積空虚八<lb/>
曰賂以重寶因與之謀謀而利之利之必信是謂重<lb/>
親重親之積必爲我用有國而外其地大敗九曰尊<lb/>
<pb n="KR3b0002_SBCK_002-4a"/>
之以名無難其身示以大勢從之必信致其大尊先<lb/>
爲之榮微飾聖人國乃大偷十曰下之必信以得其<lb/>
情承意應事如與同生旣以得之乃微収之時及將<lb/>
至若天喪之十一曰塞之以道人臣無不重貴與富<lb/>
惡死與咎隂示大尊而微輸重寶収其豪傑内積甚<lb/>
厚而外爲乏隂納智士使圖其計納勇士使髙其氣<lb/>
富貴甚足而常有繁滋徒黨巳具是謂塞之有國而<lb/>
塞安能有國十二曰養其亂臣以迷之進羙女淫聲<lb/>
以惑之遺良犬馬以勞之時與大勢以誘之上察而<lb/>
與天下圖之十二節備乃成武事所謂上察天下察<lb/>
<pb n="KR3b0002_SBCK_002-4b"/>
地徴巳見乃伐之<lb/>
　　　順啓<lb/>
文王問太公曰何如而可爲天下太公曰大蓋天下<lb/>
然後能容天下信蓋天下然後能約天下仁蓋天下<lb/>
然後能懷天下恩蓋天下然後能保天下權蓋天下<lb/>
然後能不失天下事而不疑則天運不能移時變不<lb/>
能遷此六者備然後可以爲天下政故利天下者天<lb/>
下啓之害天下者天下閉之生天下者天下德之殺<lb/>
天下者天下賊之徹天下者天下通之窮天下者天<lb/>
下仇之安天下者天下恃之危天下者天下災之天<lb/>
<pb n="KR3b0002_SBCK_002-5a"/>
下者非一人之天下唯有道者處之<lb/>
　　　三疑<lb/>
武王問太公曰予欲立功有三疑恐力不能攻強離<lb/>
親散衆爲之奈何太公曰因之慎謀用財夫攻強必<lb/>
養之使強益之使張太強必折太張必缺攻強以強離<lb/>
親以親散衆以衆凡謀之道周密爲寶設之以事玩<lb/>
之以利爭心必起欲離其親因其所愛與其寵人與<lb/>
之所欲示之所利因以䟽之無使得志彼貪利甚喜<lb/>
遺疑乃止凡攻之道必先塞其明而後攻其強毁其<lb/>
大除民之害淫之以色啗之以利養之以味娱之以<lb/>
<pb n="KR3b0002_SBCK_002-5b"/>
樂旣離其親必使逺民勿使知謀扶而納之莫覺其<lb/>
意然後可成惠施於民必無憂財民如牛馬數餧食<lb/>
之從而愛之心以啓智智以啓財財以啓衆衆以啓<lb/>
賢賢之有啓以王天下<lb/>
六韜卷第二<lb/>
</p>
<p>
</p>
  </div>
</body>
</text>
</TEI>
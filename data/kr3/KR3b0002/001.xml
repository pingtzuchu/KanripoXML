<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3b0002_SBCK_001-1a"/>
六韜卷第一<lb/>
文韜<lb/>
　　　　文師<lb/>
文王將田史編布卜曰田於渭陽將大得焉非龍非彲非<lb/>
虎非羆兆得公侯天遺汝師以之佐昌施及三王文王曰<lb/>
兆致是乎史編曰編之太祖史疇爲禹占得臯陶兆比於<lb/>
此文王乃齋三日乗田車駕田馬田於渭陽卒見太公坐<lb/>
茅以漁文王勞而問之曰子樂漁邪太公曰臣聞君子樂<lb/>
得其志小人樂得其事今吾漁甚有似也殆非樂之也文<lb/>
王曰何謂其有似也太公曰釣有三權禄等以權死等以<lb/>
<pb n="KR3b0002_SBCK_001-1b"/>
權官等以權夫釣以求得也其情深可以觀大矣文王曰<lb/>
願聞其情太公曰源深而水流水流而魚生之情也根深<lb/>
而木長木長而實生之情也君子情同而親合親合而事<lb/>
生之情也言語應對者情之飾也言至情者事之極也<lb/>
今臣言至情不諱君其惡之乎文王曰唯仁人能受至<lb/>
諫不惡至情何爲其然太公曰緡微餌明小魚食之緡<lb/>
調餌香中魚食之緡隆餌豐大魚食之夫魚食其餌乃<lb/>
牽於緡人食其禄乃服於君故以餌取魚魚可殺以禄<lb/>
取人人可竭以家取國國可拔以國取天下天下可畢<lb/>
嗚呼曼曼緜緜其聚必散嘿嘿昧昧其光必逺微哉聖<lb/>
<pb n="KR3b0002_SBCK_001-2a"/>
人之德誘乎獨見樂哉聖人之慮各歸其次而樹斂焉<lb/>
文王曰樹斂何若而天下歸之太公曰天下非一人之<lb/>
天下乃天下之天下也同天下之利者則得天下擅天<lb/>
下之利者則失天下天有時地有財能與人共之者仁<lb/>
也仁之所在天下歸之免人之死解人之難救人之患<lb/>
濟人之急者德也德之所在天下歸之與人同憂同樂<lb/>
同好同惡者義也義之所在天下赴之凡人惡死而樂<lb/>
生好德而歸利能生利者道也道之所在天下歸之文<lb/>
王再拜曰允哉敢不受天之詔命乎乃載與俱歸立<lb/>
爲師<lb/>
<pb n="KR3b0002_SBCK_001-2b"/>
　　　　盈虚<lb/>
文王問太公曰天下熙熙一盈一虚一治一亂所以然<lb/>
者何也其君賢不肖不等乎其天時變化自然乎太公<lb/>
曰君不肖則國危而民亂君賢聖則國安而民治禍福<lb/>
在君不在天時文王曰古之賢君可得聞乎太公曰昔<lb/>
者帝堯之王天下上世所謂賢君也文王曰其治如何<lb/>
太公曰帝堯王天下之時金銀珠玉不飾錦繡文綺不<lb/>
衣竒怪珍異不視玩好之器不寶淫泆之樂不聽宫垣<lb/>
屋室不堊甍桷椽楹不斵茅茨徧庭不剪鹿裘禦寒<lb/>
布衣掩形糲粱之飯藜藿之羮不以役作之故害民耕<lb/>
<pb n="KR3b0002_SBCK_001-3a"/>
績之時削心約志從事乎無爲吏忠正奉法者尊其位<lb/>
廉㓗愛人者厚其禄民有孝慈者愛敬之盡力農桑<lb/>
者慰勉之旌别淑德表其門閭平心正節以法度禁邪<lb/>
僞所憎者有功必賞所愛者有罪必罰存養天下鰥寡<lb/>
孤獨振贍禍亡之家其自奉也甚薄其賦役也甚寡故<lb/>
萬民富樂而無飢寒之色百姓戴其君如日月親其君<lb/>
如父母文王曰大哉賢君之德也<lb/>
　　　　國務<lb/>
文王問太公曰願聞爲國之大務欲使主尊人安爲之奈何<lb/>
太公曰愛民而巳文王曰愛民奈何太公曰利而勿害成<lb/>
<pb n="KR3b0002_SBCK_001-3b"/>
而勿敗生而勿殺與而勿奪樂而勿苦喜而勿怒文王<lb/>
曰敢請釋其故太公曰民不失務則利之農不失時則<lb/>
成之省刑罰則生之薄賦斂則與之儉宫室臺榭則樂<lb/>
之吏清不苛擾則喜之民失其務則害之農失其時則<lb/>
敗之無罪而罰則殺之重賦斂則奪之多營宫室臺榭<lb/>
以疲民力則苦之吏濁苛擾則怒之故善爲國者馭民<lb/>
如父母之愛子如兄之愛弟見其飢寒則爲之憂見其<lb/>
勞苦則爲之悲賞罰如加於身賦斂如取己物此愛<lb/>
民之道也<lb/>
　　　　大禮<lb/>
<pb n="KR3b0002_SBCK_001-4a"/>
文王問太公曰君臣之禮如何太公曰爲上唯臨爲下唯<lb/>
沈臨而無逺沈而無隱爲上唯周爲下唯定周則天也定<lb/>
則地也或天或地大禮乃成文王曰主位如何太公曰安<lb/>
徐而靜柔節先定善與而不爭虚心平志待物以正文<lb/>
王曰主聽如何太公曰勿妄而許勿逆而担許之則失守<lb/>
拒之則閉塞髙山仰之不可極也深淵度之不可測也神<lb/>
明之德正靜其極文王曰主明如何太公曰目貴明耳貴<lb/>
聦心貴智以天下之目視則無不見也以天下之耳聽則<lb/>
無不聞也以天下之心慮則無不知也輻湊並進則明不<lb/>
蔽矣<lb/>
<pb n="KR3b0002_SBCK_001-4b"/>
　　　　明傳<lb/>
文王寢疾召太公望太子發在側曰嗚呼天將棄予周<lb/>
之社稷將以屬汝今予欲師至道之言以明傳之子孫<lb/>
太公曰王何所問文王曰先聖之道其所止其所起可<lb/>
得聞乎太公曰見善而怠時至而疑知非而處此三者<lb/>
道之所止也柔而靜恭而敬強而弱忍而剛此四者道<lb/>
之所起也故義勝欲則昌欲勝義則亡敬勝怠則吉怠<lb/>
勝敬則滅<lb/>
　　　　六守<lb/>
文王問太公曰君國主民者其所以失之者何也太公曰<lb/>
<pb n="KR3b0002_SBCK_001-5a"/>
不愼所與也人君有六守三寳文王曰六守何也太公<lb/>
曰一曰仁二曰義三曰忠四曰信五曰勇六曰謀是謂<lb/>
六守文王曰愼擇六守者何太公曰富之而觀其無犯<lb/>
貴之而觀其無驕付之而觀其無轉使之而觀其無隱<lb/>
危之而觀其無恐事之而觀其無窮富之而不犯者仁<lb/>
也貴之而不驕者義也付之而不轉者忠也使之而不<lb/>
隱者信也危之而不恐者勇也事之而不窮者謀也人<lb/>
君無以三寳借人借人則君失其威文王曰敢問三寳<lb/>
太公曰大農大工大商謂之三寳農一其郷則穀足工<lb/>
一其郷則器足商一其郷則貨足三寳各安其處民乃<lb/>
<pb n="KR3b0002_SBCK_001-5b"/>
不慮無亂其郷無亂其族臣無富於君都無大於國六<lb/>
守長則君昌三寳完則國安<lb/>
　　　　守土<lb/>
文王問太公曰守士奈何太公曰無䟽其親無怠其衆<lb/>
撫其左右御其四旁無借人國柄借人國柄則失其權<lb/>
無掘壑而附丘無舎本而治末日中必彗操刀必割執<lb/>
斧必伐日中不彗是謂失時操刀不割失利之期執斧<lb/>
不伐賊人將來㳙㳙不塞將爲江河熒熒不救炎炎<lb/>
奈何兩葉不去將用斧柯是故人君必從事於冨不<lb/>
富無以爲仁不施無以合親䟽其親則害失其衆則<lb/>
<pb n="KR3b0002_SBCK_001-6a"/>
敗無借人利器借人利器則爲人所害而不終其正<lb/>
也王曰何謂仁義太公曰敬其衆合其親敬其衆則<lb/>
和合其親則喜是謂仁義之紀無使人奪汝威因其<lb/>
明順其常順者任之以德逆者絶之以力敬之無疑<lb/>
天下和服<lb/>
　　　　守國<lb/>
文王問太公曰守國奈何太公曰齋將語君天地之<lb/>
經四時所生仁聖之道民機之情王即齋七日北面<lb/>
再拜而問之太公曰天生四時地生萬物天下有民<lb/>
仁聖牧之故春道生萬物榮夏道長萬物成秋道斂<lb/>
<pb n="KR3b0002_SBCK_001-6b"/>
萬物盈冬道藏萬物㝷盈則藏藏則復起莫知所終<lb/>
莫知所始聖人配之以爲天地經紀故天下治仁聖<lb/>
藏天下亂仁聖昌至道其然也聖人之在天地間也<lb/>
其寶固大矣因其常而視之則民安夫民動而爲機<lb/>
機動而得失爭矣故發之以其隂㑹之以其陽爲之<lb/>
先唱天下和之極反其常莫進而爭莫退而讓守國<lb/>
如此與天地同光<lb/>
　　　　上賢<lb/>
文王問太公曰王人者何上何下何取何去何禁何止<lb/>
太公曰王人者上賢下不肖取誠信去詐僞禁暴亂<lb/>
<pb n="KR3b0002_SBCK_001-7a"/>
止奢侈故王人者有六賊七害文王曰願聞其道太<lb/>
公曰夫六賊者一曰臣有大作宫室池榭遊觀倡樂<lb/>
者傷王之德二曰民有不事農桑任氣遊俠犯歴法<lb/>
禁不從吏敎者傷王之化三曰臣有結朋黨蔽賢智<lb/>
鄣主明者傷王之權四曰士有抗志髙節以爲氣勢<lb/>
外交諸侯不重其主者傷王之威五曰臣有輕爵位<lb/>
賤有司羞爲上犯難者傷功臣之勞六曰強宗侵奪<lb/>
陵侮貧弱者傷庶人之業七害者一曰無智略權謀<lb/>
而以重賞尊爵之故強勇輕戰僥倖於外王者愼勿<lb/>
使爲將二曰有名無實出入異言掩善揚惡進退<lb/>
<pb n="KR3b0002_SBCK_001-7b"/>
爲巧王者愼勿與謀三曰朴其身躬惡其衣服語無<lb/>
爲以求名言無欲以求利此僞人也王者愼勿近四<lb/>
曰竒其冠帶偉其衣服愽聞辯辭虚論髙議以爲容<lb/>
羙窮居靜處而誹時俗此姦人也王者愼勿寵五曰<lb/>
讒佞苟得以求官爵果敢輕死以貪禄秩不圖大事<lb/>
得利而動以髙談虚論說於人主王者愼勿使六曰<lb/>
爲雕文刻鏤技巧華飾而傷農事王者必禁之七曰<lb/>
僞方異伎巫蠱左道不祥之言幻惑良民王者必止<lb/>
之故民不盡力非吾民也士不誠信非吾士也臣不<lb/>
忠諫非吾臣也吏不平㓗愛人非吾吏也相不能富<lb/>
<pb n="KR3b0002_SBCK_001-8a"/>
國強兵調和隂陽以安萬乗之主正羣臣定名實明<lb/>
賞罰樂萬民非吾相也夫王者之道如龍首髙居而<lb/>
逺望深視而審聽示其形隱其情若天之髙不可極<lb/>
也若淵之深不可測也故可怒而不怒姦臣乃作可<lb/>
殺而不殺大賊乃發兵勢不行敵國乃強文王曰善哉<lb/>
　　　　舉賢<lb/>
文王問太公曰君務舉賢而不獲其功世亂愈甚以至<lb/>
危亡者何也太公曰舉賢而不用是有舉賢之名而<lb/>
無用賢之實也文王曰其失安在太公曰其失在君<lb/>
好用世俗之所譽而不得眞賢也文王曰何如太公曰<lb/>
<pb n="KR3b0002_SBCK_001-8b"/>
君以世俗之所譽者爲賢以世俗之所毁者爲不肖<lb/>
則多黨者進少黨者退若是則羣邪此周而蔽賢忠<lb/>
臣死於無罪姦臣以虚譽取爵位是以世亂愈甚則<lb/>
國不免於危亡文王曰舉賢奈何太公曰將相分職<lb/>
而各以官名舉人按名督實選才考能令實當其名<lb/>
名當其實則得舉賢之道也<lb/>
　　　　賞罰<lb/>
文王問太公曰賞所以存勸罰所以示懲吾欲賞一<lb/>
以勸百罰一以懲衆爲之奈何太公曰凡用賞者貴<lb/>
信用罰者貴必賞信罰必於耳目之所聞見則所不<lb/>
<pb n="KR3b0002_SBCK_001-9a"/>
聞見者莫不隂化矣夫誠暢於天地通於神明而况<lb/>
於人乎<lb/>
　　　　兵道<lb/>
武王問太公曰兵道如何太公曰凡兵之道莫過乎<lb/>
一一者能獨往獨來黄帝曰一者階於道幾於神用<lb/>
之在於機顯之在於勢成之在於君故聖王號兵爲<lb/>
凶器不得巳而用之今商王知存而不知亡知樂而<lb/>
不知殃夫存者非存在於慮亡樂者非樂在於慮殃<lb/>
今王巳慮其源豈憂其流乎武王曰兩軍相遇彼不<lb/>
可來此不可往各設固備未敢先發我欲襲之不得<lb/>
<pb n="KR3b0002_SBCK_001-9b"/>
其利爲之奈何太公曰外亂而内整示飢而實飽内<lb/>
精而外鈍一合一離一聚一散隂其謀密其機髙其<lb/>
壘伏其銳士寂若無聲敵不知我所備欲其西襲其<lb/>
東武王曰敵知我情通我謀爲之奈何太公曰兵勝<lb/>
之術密察敵人之機而速乗其利復疾擊其不意<lb/>
六韜卷第一<lb/>
</p>
<p>
</p>
  </div>
</body>
</text>
</TEI>
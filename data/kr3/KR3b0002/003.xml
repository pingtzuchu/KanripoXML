<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3b0002_SBCK_003-1a"/>
六韜卷第三<lb/>
龍韜<lb/>
　　　　王翼<lb/>
武王問太公曰王者帥師必有股肱羽翼以成威神<lb/>
爲之柰何太公曰凡舉兵帥師以將爲命命在通逹<lb/>
不守一術因能受職各取所長隨時變化以爲綱紀<lb/>
故將有股肱羽翼七十二人以應天道備數如法審<lb/>
知命理殊能異技萬事畢矣武王曰請問其目太公<lb/>
曰腹心一人主潜謀應卒揆夫消變揔攬計謀保全<lb/>
民命謀士五人主啚安危慮未萌論行能明賞罰授<lb/>
<pb n="KR3b0002_SBCK_003-1b"/>
官位决嫌疑定可否天文三人主司星曆候風氣推<lb/>
時曰考符驗校灾異知人心去就之機地利三人主<lb/>
三軍行止形勢利害消息逺近險易水涸山阻不失<lb/>
地利兵法九人主講論異同行事成敗簡練兵器刺<lb/>
舉非法通糧四人主度飲食蓄積通糧道致五糓令<lb/>
三軍不困乏奮威四人主擇材力論兵革風馳電擊<lb/>
不知所由伏鼓旗三人主伏鼓旗明耳目詭符節<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>
號令闇忽徃來出入若神股肱四人主任重持難修<lb/>
溝壍治壁壘以備守禦通材三人主拾遺補過應偶<lb/>
賔客論議談語消患觧結權士三人主行竒譎設殊<lb/>
<pb n="KR3b0002_SBCK_003-2a"/>
異非人所識行無窮之變耳目七人主往來聽言視<lb/>
變覽四方之事軍中之情瓜牙五人主揚威武激勵<lb/>
三軍使冒難攻銳無所疑慮羽翼四人主揚名譽震<lb/>
逺方揺動四境以弱敵心遊士八人主伺姦候變開<lb/>
闔人情觀敵之意以爲間諜術士二人主爲譎詐依<lb/>
託鬼神以惑衆心方士二人主百藥以治金瘡以痊<lb/>
萬病法筭二人主計㑹三軍營壁糧食財用出入<lb/>
　　　論將<lb/>
武王問太公曰論將之道奈何太公曰將有五材十<lb/>
過武王曰敢問其目太公曰所謂五材者勇智仁信<lb/>
<pb n="KR3b0002_SBCK_003-2b"/>
忠也勇則不可犯智則不可亂仁則愛人信則不欺<lb/>
忠則無二心所謂十過者有勇而輕死者有急而心<lb/>
速者有貪而好利者有仁而不忍人者有智而心怯<lb/>
者有信而喜信人者有廉㓗而不愛人者有智而心<lb/>
緩者有剛毅而自用者有懦而喜任人者勇而輕死<lb/>
者可暴也急而心速者可乆也貪而好利者可遺也<lb/>
仁而不忍人者可勞也智而心怯者可窘也信而喜<lb/>
信人者可誑也廉㓗而不愛人者可侮也智而心緩<lb/>
者可襲也剛毅而自用者可事也懦而喜任人者可<lb/>
欺也故兵者國之大事存亡之道命在於將將者國<lb/>
<pb n="KR3b0002_SBCK_003-3a"/>
之輔先王之所重也故置將不可不察也故曰兵不<lb/>
兩勝亦不兩敗兵出踰境期不十日不有亡國必有<lb/>
破軍殺將武王曰善哉<lb/>
　　　選將<lb/>
武王問太公曰王者舉兵欲簡練英雄知士之髙下<lb/>
爲之奈何太公曰夫士外貌不與中情相應者十五<lb/>
有嚴而不肖者有溫良而爲盗者有貌恭敬而心慢<lb/>
者有外廉謹而内無至誠者有精精而無情者有湛<lb/>
湛而無誠者有好謀而不决者有如果敢而不能者<lb/>
有悾悾而不信者有怳怳惚惚而反忠實者有詭激<lb/>
<pb n="KR3b0002_SBCK_003-3b"/>
而有功効者有外勇而内怯者有肅肅而反易人者有<lb/>
嗃嗃而反靜慤者有勢虚形劣而外岀無所不至無<lb/>
所不遂者天下所賤聖人所貴凡人莫知非有大明<lb/>
不見其際此士之外貌不與中情相應者也武王曰<lb/>
何以知之太公曰知之有八徴一曰問之以言以觀<lb/>
其辭二曰窮之以辭以觀其變三曰與之閒謀以觀<lb/>
其誠四曰明白顯問以觀其德五曰使之以財以觀<lb/>
其廉六曰試之以色以觀其貞七曰告之以難以觀<lb/>
其勇八曰醉之以酒以觀其態八徴皆備則賢不肖<lb/>
别矣<lb/>
<pb n="KR3b0002_SBCK_003-4a"/>
　　　立將<lb/>
武王問太公曰立將之道奈何太公曰凡國有難君<lb/>
避正殿召將而詔之曰社稷安危一在將軍今某國<lb/>
不臣願將軍帥師應之將旣受命乃命太史卜齋三<lb/>
日之太廟鑚靈龜卜吉日以授斧鉞君入廟門西面<lb/>
而立將入廟門北面而立君親操鉞持首授將其柄<lb/>
曰從此上至天者將軍制之復操斧持柄授將其刃<lb/>
曰從此下至淵者將軍制之見其虚則進見其實則<lb/>
止勿以三軍爲衆而輕敵勿以受命爲重而必死勿<lb/>
以身貴而賤人勿以獨見而違衆勿以辯說爲必然<lb/>
<pb n="KR3b0002_SBCK_003-4b"/>
士未坐勿坐士未食勿食寒暑必同如此則士衆必<lb/>
盡死力將巳受命拜而報君曰臣聞國不可從外治<lb/>
軍不可從中御二心不可以事君疑志不可以應敵<lb/>
臣旣受命專斧鉞之威臣不敢生還願君亦垂一言<lb/>
之命於臣君不許臣臣不敢將君許之乃辭而行軍<lb/>
中之事不聞君命皆由將出臨敵决戰無有二心若<lb/>
此則無天於上無地於下無敵於前無君於後是故<lb/>
智者爲之謀勇者爲之鬪氣厲青雲疾若馳騖兵不<lb/>
接刃而敵降服戰勝於外功立於内吏遷士賞百姓<lb/>
懽說將無咎殃是故風雨時節五穀豐熟社稷安寧<lb/>
<pb n="KR3b0002_SBCK_003-5a"/>
武王曰善哉<lb/>
　　　　將威<lb/>
武王問太公曰將何以爲威何以爲明何以爲禁止<lb/>
而令行太公曰將以誅大爲威以賞小爲明以罰審<lb/>
爲禁止而令行故殺一人而三軍震者殺之賞一人<lb/>
而萬人說者賞之殺貴大賞貴小殺及當路貴重之<lb/>
臣是刑上極也賞及牛竪馬洗廐養之徒是賞下通<lb/>
也刑上極賞下通是將威之所行也<lb/>
　　　勵軍<lb/>
武王問太公曰吾欲令三軍之衆攻城爭先登野戰<lb/>
<pb n="KR3b0002_SBCK_003-5b"/>
爭先赴聞金聲而怒聞鼓聲而喜爲之奈何太公曰<lb/>
將有三武王曰敢問其目太公曰將冬不服裘夏不<lb/>
操扇雨不張蓋名曰禮將將不身服禮無以知士卒<lb/>
之寒暑出隘塞犯泥塗將必先下歩名曰力將將不<lb/>
身服力無以知士卒之勞苦軍皆定次將乃就舎炊<lb/>
者皆熟將乃就食軍不舉火將亦不舉名曰上欲將<lb/>
將不身服止欲無以知士卒之飢飽將與士卒共寒<lb/>
暑勞苦飢飽故三軍之衆聞鼓聲則喜聞金聲則<lb/>
怒髙城深池矢石繁下士爭先登白刃始合士爭先<lb/>
赴士非好死而樂傷也爲其將知寒暑飢飽之審而<lb/>
<pb n="KR3b0002_SBCK_003-6a"/>
見勞苦之明也<lb/>
　　　　隂符<lb/>
武王問太公曰引兵深入諸侯之地三軍卒有緩急<lb/>
或利或害吾將以近通逺從中應外以給三軍之用<lb/>
爲之奈何太公曰主與將有隂符凡八等有大勝克<lb/>
敵之符長一尺破軍擒將之符長九寸降城得邑之<lb/>
符長八寸却敵報逺之符長七寸警衆堅守之符長<lb/>
六寸請糧益兵之符長五寸敗軍亡將之符長四寸<lb/>
失利亡士之符長三寸諸奉使行符稽留若符事聞<lb/>
泄告者皆誅之八符者主將祕聞所以隂通言語不<lb/>
<pb n="KR3b0002_SBCK_003-6b"/>
泄中外相知之術敵雖聖智莫之能識武王曰善哉<lb/>
　　　隂書<lb/>
武王問太公曰引兵深入諸侯之地主將欲合兵行<lb/>
無窮之變圖不測之利其事煩多符不能明相去遼<lb/>
逺言語不通爲之奈何太公曰諸有隂事大慮當用<lb/>
書不用符主以書遺將將以書問主書皆一合而再<lb/>
離三發而一知再離者分書爲三部三發而一知者<lb/>
言三人人操一分相參而不相知情也此謂隂書敵<lb/>
雖聖智莫之能識武王曰善哉<lb/>
　　　軍勢<lb/>
<pb n="KR3b0002_SBCK_003-7a"/>
武王問太公曰攻伐之道奈何太公曰資因敵家之<lb/>
動變生於兩陳之間竒正發於無窮之源故至事不<lb/>
語用兵不言且事之至者其言不足聽也兵之用者<lb/>
其狀不足見也倐而往忽而來能獨專而不制者兵<lb/>
也夫兵聞則議見則圖知則困辨則危故善戰者不<lb/>
待張軍善除患者理於未生善勝敵者勝於無形上<lb/>
戰無與戰故爭勝於白刃之前者非良將也設備於<lb/>
巳失之後者非上聖也智與衆同非國師也技與衆<lb/>
同非國工也事莫大於必克用莫大於玄黙動莫神<lb/>
於不意謀莫善於不識夫先勝者先見弱於敵而後<lb/>
<pb n="KR3b0002_SBCK_003-7b"/>
戰者也故事半而功倍焉聖人徴於天地之動孰知<lb/>
其紀循隂陽之道而從其候當天地盈縮因以爲常<lb/>
物有死生因天地之形故曰未見形而戰雖衆必敗<lb/>
善戰者居之不撓見勝則起不勝則止故曰無恐懼<lb/>
無猶豫用兵之害猶豫最大三軍之災莫過狐疑善<lb/>
者見利不失遇時不疑失利後時反受其殃故智者<lb/>
從之而不釋巧者一决而不猶豫是以疾雷不及掩<lb/>
耳迅電不及瞑目赴之若驚用之若狂當之者破近<lb/>
之者亡孰能禦之夫將有所不言而守者神也有所<lb/>
不見而視者明也故知神明之道者野無衡敵對無<lb/>
<pb n="KR3b0002_SBCK_003-8a"/>
立國武王曰善㢤<lb/>
　　　　　竒兵<lb/>
武王問太公曰凡用兵之道大要何如太公曰古之<lb/>
善戰者非能戰於天上非能戰於地下其成與敗皆<lb/>
由神勢得之者昌失之者亡夫兩陳之間岀甲陳兵<lb/>
縱卒亂行者所以爲變也深草蓊蘙者所以逃遁<lb/>
也谿谷險阻者所以止車禦騎也隘塞山林者所<lb/>
以少擊衆也拗澤窈㝠者所以匿其形也清明無<lb/>
隱者所以戰勇力也疾如流矢如發機者所以破精<lb/>
微也詭伏設竒逺張誑誘者所以破軍擒將也四分五<lb/>
<pb n="KR3b0002_SBCK_003-8b"/>
裂者所以擊圎破方也困其驚驤者所以一擊十也<lb/>
因其勞倦暮舎者所以十擊百也竒伎者所以越深<lb/>
水渡江河也彊弩長兵者所以踰水戰也長關逺候<lb/>
暴疾<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>遁者所以降城服邑也鼓行喧囂者所以行<lb/>
竒謀也大風甚雨者所以搏前擒後也僞稱敵使者<lb/>
所以絶糧道也<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>號令與敵同服者所以備走北也<lb/>
戰必以義者所以勵衆勝敵也尊爵重賞者所以<lb/>
勸用命也嚴刑罰者所以進罷怠也一喜一怒一與<lb/>
一奪一文一武一徐一疾者所以調和三軍制一臣<lb/>
下也䖏髙敞者所以警守也保阻險者所以爲固也<lb/>
<pb n="KR3b0002_SBCK_003-9a"/>
山林茂穢者所以黙徃来也深溝髙壘粮多者所<lb/>
以持乆也故曰不知戰攻之䇿不可以語敵不能分<lb/>
移不可以語竒不通治亂不可以語變故曰將不仁<lb/>
則三軍不親將不勇則三軍不銳將不智則三軍大<lb/>
疑將不明則三軍大傾將不精微則三軍失其機將<lb/>
不常戒則三軍失其備將不彊力則三軍失其職故<lb/>
將者人之司命三軍與之俱治與之俱亂得賢將者<lb/>
兵彊國昌不得賢將者兵弱國亡武王曰善㢤<lb/>
　　　　　五音<lb/>
武王問太公曰律音之聲可以知三軍之消㤙勝<lb/>
<pb n="KR3b0002_SBCK_003-9b"/>
負之决乎太公曰深哉王之問也夫律管十二其要<lb/>
有五音宫商角徴羽此其正聲也萬代不易五行<lb/>
之神道之常也可以知敵金木水火土各以其勝攻之<lb/>
古者三皇之世虚無之情以制剛彊無有文字皆由<lb/>
五行五行之道天地自然六甲之分微妙之神其法<lb/>
以天清浄無隂雲風雨夜半遣輕騎徃至敵人之壘<lb/>
去九百歩外偏持律管當耳大呼驚之有聲應管其<lb/>
來甚微角聲應管當以白虎徵聲應管當以玄武<lb/>
商聲應管當以朱雀羽聲應管當以勾陳五管聲<lb/>
盡不應者宫也當以青龍此五行之符佐勝之徵成敗之<lb/>
<pb n="KR3b0002_SBCK_003-10a"/>
機武王曰善哉太公曰微妙之音皆有外候武王曰<lb/>
何以知之太公曰敵人驚動則聽之聞枹鼓之音者<lb/>
角也見火光者徵也聞金鐵矛㦸之音者商也聞人<lb/>
嘯呼之音者羽也寂寞無聞者宫也此五者聲色之<lb/>
符也<lb/>
　　　　兵徴<lb/>
武王問太公曰吾欲未戰先知敵人之強弱豫見勝<lb/>
負之徴爲之奈何太公曰勝負之徴精神先見明將<lb/>
察之其敗在人謹候敵人出入進退察其動靜言語<lb/>
祅祥士卒所告凡三軍說懌士卒畏法敬其將命相<lb/>
<pb n="KR3b0002_SBCK_003-10b"/>
喜以破敵相陳以勇猛相賢以威武此強徴也三軍<lb/>
數驚士卒不齊相恐以敵強相語以不利耳目相屬<lb/>
祅言不止衆口相惑不畏法令不重其將此弱徴也<lb/>
三軍齊整陳勢巳固深溝髙壘又有大風甚雨之利<lb/>
三軍無故旌旗前指金鐸之聲揚以清鼙鼓之聲宛<lb/>
以鳴此得神明之助大勝之徴也行陳不固旌旗亂<lb/>
而相繞逆大風甚雨之利士卒恐懼氣絶而不屬戎<lb/>
馬驚奔兵車折軸金鐸之聲下以濁鼙鼓之聲濕如<lb/>
沐此大敗之徴也凡攻城圍邑城之氣色如死灰城<lb/>
可屠城之氣出而北城可克城之氣出而西城必降<lb/>
<pb n="KR3b0002_SBCK_003-11a"/>
城之氣出而南城不可拔城之氣出而東城不可攻<lb/>
城之氣出而復入城主逃北城之氣出而覆我軍之<lb/>
上軍必病城之氣岀髙而無所止用曰長乆凡攻城<lb/>
圍邑過旬不雷不雨必亟去之城必有大輔此所以<lb/>
知可攻而攻不可攻而止武王曰善哉<lb/>
　　　農器<lb/>
武王問太公曰天下安定國家無事戰攻之具可無<lb/>
修乎守禦之備可無設乎太公曰戰攻守禦之具盡<lb/>
在於人事耒耜者其行馬蒺藜也馬牛車輿者其營<lb/>
壘蔽櫓也鋤耰之具其矛㦸也蓑薛簦笠者其甲胄<lb/>
<pb n="KR3b0002_SBCK_003-11b"/>
干楯也钁鍤斧鋸杵臼其攻城器也牛馬所以轉輸<lb/>
糧用也雞犬其伺候也婦人織紝其旌旗也丈夫平<lb/>
壤其攻城也春鏺草棘其戰車騎也夏耨田疇具戰<lb/>
歩兵也秋刈禾薪其糧食儲備也冬實倉廩其堅守<lb/>
也田里相伍其約束符信也里有吏官有長其將帥<lb/>
也里有周垣不得相過其隊分也輸粟収芻其廪庫<lb/>
也春秋治城郭修溝渠其壍壘也故用兵之具盡在<lb/>
於人事也善爲國者取於人事故必使遂其六畜闢<lb/>
其田野安其處所丈夫治田有畝數婦人織紝有尺<lb/>
度是富國強兵之道也武王曰善哉<lb/>
</p>
<p>
</p>
  </div>
</body>
</text>
</TEI>
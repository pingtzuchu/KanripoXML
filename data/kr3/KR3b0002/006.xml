<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3b0002_SBCK_006-1a"/>
六韜卷第六<lb/>
犬韜<lb/>
　　　　分兵<lb/>
武王問太公曰王者帥師三軍分爲數處將欲期<lb/>
㑹合戰約誓賞罰爲之柰何太公曰凡用兵之法三<lb/>
軍之衆必有分合之變其大將先定戰地戰日然後移<lb/>
檄書與諸將吏期攻城圍邑各㑹其所明告戰日漏<lb/>
刻有時大將設營而陳立表轅門清道而待諸將吏<lb/>
至者校其先後先期至者賞後期至者斬如此則逺<lb/>
近奔集三軍俱至并力合戰<lb/>
<pb n="KR3b0002_SBCK_006-1b"/>
　　　　武鋒<lb/>
武王問太公曰凡用兵之要必有武車驍騎馳陳選<lb/>
鋒見可則擊之如何則可擊太公曰夫欲擊者當審<lb/>
察敵人十四變變見則擊之敵人必敗武王曰十四<lb/>
變可得聞乎太公曰敵人新集可擊人馬未食可擊<lb/>
天時不順可擊地形未得可擊奔走可擊不戒可<lb/>
擊疲勞可擊將離士卒可擊渉長路可擊濟水可<lb/>
擊不暇可擊阻難狹路可擊亂行可擊心怖可擊<lb/>
　　　　　練士<lb/>
武王問太公曰練士之道柰何太公曰軍中有大勇<lb/>
<pb n="KR3b0002_SBCK_006-2a"/>
敢死樂傷者聚爲一卒名曰冐刃之士有銳氣壯勇<lb/>
彊暴者聚爲一卒名曰䧟陳之士有竒表長劒接武<lb/>
齊列者聚爲一卒名曰勇銳之士有㧞距伸鈎彊梁<lb/>
多力潰破金皷絶滅旌旗者聚爲一卒名曰勇力之<lb/>
士有踰髙絶逺輕足善走者聚爲一卒名曰冠兵之<lb/>
士有王臣失勢欲復見功者聚爲一卒名曰死闘之<lb/>
士有死將之人子弟欲與其將報仇者聚爲一卒名<lb/>
曰敢死之士有贅婿人虜欲掩迹揚名者聚爲一卒<lb/>
名曰勵鈍之士有貧窮憤怒欲快其心者聚爲一卒<lb/>
名曰必死之士有胥靡免罪之人欲逃其耻者聚爲<lb/>
<pb n="KR3b0002_SBCK_006-2b"/>
一卒名曰倖用之士有材技兼人能負重致逺者聚<lb/>
爲一卒名曰待命之士此軍之服習不可不察也<lb/>
　　　　敎戰<lb/>
武王問太公曰合三軍之衆欲令士卒練士敎戰之<lb/>
道奈何太公曰凡領三軍有金鼓之節所以整齊士<lb/>
衆者也將必先明告吏士申之以三令以敎操兵起<lb/>
居旌旗指麾之變法故教吏士使一人學戰敎成合<lb/>
之十人十人學戰教成合之百人百人學戰教成<lb/>
合之千人千人學戰敎成合之萬人萬人學戰教<lb/>
成合之三軍之衆大戰之法教成合之百萬之衆故能<lb/>
<pb n="KR3b0002_SBCK_006-3a"/>
成其大兵立威於天下武王曰善哉<lb/>
　　　　均兵<lb/>
武王問太公曰以車與歩卒戰一車當㡬歩卒㡬歩<lb/>
卒當一車以騎與歩卒戰一騎當㡬歩卒㡬歩卒當<lb/>
一騎以車與騎戰一車當㡬騎㡬騎當一車太公曰<lb/>
車者軍之羽翼也所以䧟堅陳要彊敵遮走北也騎者<lb/>
軍之伺候也所以踵敗軍絶糧道擊便㓂也故車騎<lb/>
不敵戰則一騎不能當歩卒一人三軍之衆成陳而<lb/>
相當則易戰之法一車當歩卒八十人八十人當一車<lb/>
一騎當歩卒八人八人當一騎一車當十騎十騎<lb/>
<pb n="KR3b0002_SBCK_006-3b"/>
當一車險戰之法一車當歩卒四十人四十人當一<lb/>
車一騎當歩卒四人四人當一騎一車當六騎六騎<lb/>
當一卒夫車騎者軍之武兵也十乗敗千人百乗<lb/>
敗萬人十騎敗百人百騎走千人此其大數也武王<lb/>
曰車騎之吏數陳法柰何太公曰置車之吏數五車<lb/>
一長十車一吏五十車一率百車一將易戰之法五<lb/>
車爲列相去四十歩左右十歩隊間六十歩險戰之<lb/>
法車必循道十車爲聚二十車爲屯前後相去二十<lb/>
歩左右六歩隊問三十六歩五車一長縱橫相去二<lb/>
里各返故道置騎之吏數五騎一長十騎一吏百騎<lb/>
<pb n="KR3b0002_SBCK_006-4a"/>
一率二百騎一將易戰之法五騎爲列前後相去二<lb/>
十歩左右四歩隊間五十歩險戰者前後相去十<lb/>
歩左右二歩隊間二十五歩三十騎爲一屯六十騎<lb/>
爲一輩十騎一吏縱横相去百歩周環各復故處武<lb/>
王曰善哉<lb/>
　　　　武車士<lb/>
武王問太公曰選車士奈何太公曰選車士之法取<lb/>
年四十巳下長七尺五寸巳上走能逐奔馬及馳而<lb/>
乗之前後左右上下周旋能縛束旌旗力能彀八石<lb/>
弩射前後左右皆便習者名曰武車之士不可不厚也<lb/>
<pb n="KR3b0002_SBCK_006-4b"/>
　　　　武騎士<lb/>
武王問太公曰選騎士奈何太公曰選騎士之法取<lb/>
年四十巳下長七尺五寸巳上壯徤捷疾超絶倫等<lb/>
能馳騎彀射前後左右周旋進退越溝塹登丘陵冒<lb/>
險阻絶大澤馳強敵亂大衆者名曰武騎之士不可<lb/>
不厚也<lb/>
　　　　戰車<lb/>
武王問太公曰戰車奈何太公曰歩貴知變動車貴<lb/>
知地形騎貴知別徑竒道三軍同名而異用也凡車<lb/>
之死地有十其勝地有八武王曰十死之地奈何太<lb/>
<pb n="KR3b0002_SBCK_006-5a"/>
公曰往而無以還者車之死地也越絶險阻乗敵逺<lb/>
行者車之竭地也前易後險者車之困地也䧟之險<lb/>
阻而難出者車之絶地也圯下漸澤黒土黏埴者車<lb/>
之勞地也左險右易上陵仰阪者車之逆地也殷草<lb/>
横畝犯歷深澤者車之拂地也車少地易與歩不敵<lb/>
者車之敗地也後有溝瀆左有深水右有峻阪者車<lb/>
之壞地也日夜霖雨旬日不止道路潰䧟前不能進<lb/>
後不能解者車之䧟地也此十者車之死地也故拙<lb/>
將之所以見擒明將之所以能避也武王曰八勝之<lb/>
地奈何太公曰敵之前後行陳未定即䧟之旌旗擾<lb/>
<pb n="KR3b0002_SBCK_006-5b"/>
亂人馬數動即䧟之士卒或前或後或左或右即䧟<lb/>
之陳不堅固士卒前後相顧即䧟之前往而疑後恐<lb/>
而怯即䧟之三軍卒驚皆薄而起即䧟之戰於易地<lb/>
暮不能解即䧟之逺行而暮舎三軍恐懼即䧟之此<lb/>
八者車之勝地也將明於十害八勝敵雖圍周千乗<lb/>
萬騎前驅旁馳萬戰必勝武王曰善哉<lb/>
　　　戰騎<lb/>
武王問太公曰戰騎奈何太公曰騎有十勝九敗武<lb/>
王曰十勝奈何太公曰敵人始至行陳未定前後不<lb/>
屬䧟其前騎擊其左右敵人必走敵人行陳整齊堅<lb/>
<pb n="KR3b0002_SBCK_006-6a"/>
固士卒欲鬪吾騎翼而勿去或馳而往或馳而來其<lb/>
疾如風其暴如雷白晝而昏數更旌旗變易衣服其<lb/>
軍可克敵人行陳不固士卒不鬪薄其前後獵其左<lb/>
右翼而擊之敵人必懼敵人暮欲歸舎三軍恐駭翼<lb/>
其兩旁疾擊其後薄其壘口無使得入敵人必敗敵<lb/>
人無險阻保固深入長驅絶其糧路敵人必飢地平<lb/>
而易四面見敵車騎䧟之敵人必亂敵人奔走士卒<lb/>
散亂或翼其兩旁或掩其前後其將可擒敵人暮返<lb/>
其兵甚衆其行陳必亂令我騎十而爲隊百而爲屯<lb/>
車五而爲聚十而爲羣多設旌旗雜以強弩或擊其<lb/>
<pb n="KR3b0002_SBCK_006-6b"/>
兩旁或絶其前後敵將可虜此騎之十勝也武王曰<lb/>
九敗奈何太公曰凡以騎䧟敵而不能破陳敵人佯<lb/>
走以車騎返擊我後此騎之敗地也追北踰險長驅<lb/>
不止敵人伏我兩旁又絶我後此騎之圍地也往而<lb/>
無以返入而無以出是謂䧟於天井頓於地穴此騎<lb/>
之死地也所從入者隘所從出者逺彼弱可以擊我<lb/>
強彼寡可以擊我衆此騎之沒地也大澗深谷翳薉<lb/>
林木此騎之竭地也左右有水前有大阜後有髙山<lb/>
三軍戰於兩水之間敵居表裏此騎之艱地也敵人<lb/>
絶我糧道往而無以返此騎之困地也汙下沮澤進<lb/>
<pb n="KR3b0002_SBCK_006-7a"/>
退漸洳此騎之患地也左有深溝右有坑阜髙下如<lb/>
平地進退誘敵此騎之䧟地也此九者騎之死地也<lb/>
明將之所以逺避闇將之所以䧟敗也<lb/>
　　　　戰歩<lb/>
武王問太公曰歩兵車騎戰奈何太公曰歩兵與車<lb/>
騎戰者必依丘陵險阻長兵強弩居前短兵弱弩居<lb/>
後更發更止敵之車騎雖衆而至堅陣疾戰材士強<lb/>
弩以備我後武王曰吾無丘陵又無險阻敵人之至<lb/>
旣衆且武車騎翼我兩旁獵我前後吾三軍恐怖亂<lb/>
敗而走爲之奈何太公曰令我士卒爲行馬木蒺藜<lb/>
<pb n="KR3b0002_SBCK_006-7b"/>
置牛馬隊伍爲四武衝陣望敵車騎將來均置蒺藜<lb/>
掘地匝後廣深五尺名曰命籠人操行馬進歩闌車<lb/>
以爲壘推而前後立而爲屯材士強弩備我左右然<lb/>
後令我三軍皆疾戰而不解武王曰善哉<lb/>
六韜卷第六<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>徐氏筆精卷一</head> <lb/>
    <p>
<pb n="KR3j0065_WYG_001-1a"/>
欽定四庫全書<lb/>
　徐氏筆精卷一<lb/>
　　　　　　　　　　　　　明　徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>　撰<lb/>
　　易通<lb/>
　　　潛龍勿用<lb/>
鄭氏曰乾初一畫有初九潛龍勿用之象故聖人係之<lb/>
以潛龍勿用之辭朱子分潛龍為象勿用為占似支離<lb/>
決裂如九二見龍在田亦是一氣語坤之六二有占無<lb/>
<pb n="KR3j0065_WYG_001-1b"/>
象是其證也<lb/>
　　　天行健<lb/>
胡安定曰天形蒼然一晝一夜行九十餘萬里故曰天<lb/>
行健人身小天地上有天關下有地軸若能迴天關轉<lb/>
地軸上下徃來一息一周天矣君子自强不息欲吾身<lb/>
内運轉如天之行健耳<lb/>
　　　潛龍勿用陽在下也<lb/>
婁東張元蒙曰孔子發明曰陽在下也陽氣潛藏在下<lb/>
<pb n="KR3j0065_WYG_001-2a"/>
者非有時而在上也即在上者常在下也潛藏者非有<lb/>
時而發用也即發用者常潛藏也此聖人退藏於密老<lb/>
子書皆主此故曰猶龍<lb/>
　　　雲從龍風從虎<lb/>
楊氏慎曰張璠從音隨從之從去聲雲出則龍必從之<lb/>
風出則虎必從之猶曰龍從雲虎從風也今按此説甚<lb/>
異諸家而有至理凡龍起必雲生謂龍能致雲非也虎出<lb/>
必風生謂虎能致風非也猶蟻徙必雨乃雨氣感蟻蜥<lb/>
<pb n="KR3j0065_WYG_001-2b"/>
蜴聚必雹乃雹氣感蜥蜴謂蟻能作雨蜥蜴能作雹可乎<lb/>
古人多倒語成文後人不達便成滯義古樂府云虎嘯<lb/>
谷風起龍興景雲浮無怪乎今之誤也<lb/>
　　　至哉坤元萬物資生<lb/>
徐氏曰至哉坤元萬物資生乃順承天夫人之元氣藏<lb/>
於腹猶萬物之藏於坤神入氣中猶天氣降而至地氣<lb/>
與神合猶地上而承天天地以此而生物吾身以此而<lb/>
生育太𤣥經云藏心於淵美厥靈根參同契云恒順地<lb/>
<pb n="KR3j0065_WYG_001-3a"/>
理承天布宣本易㫖也<lb/>
　　　必有餘慶<lb/>
黄氏震曰慶當作平聲與下文殃字協韻上文乃終有<lb/>
慶亦與應地無疆平聲相協暌卦志行也徃有慶也亦<lb/>
協韻益卦其道大光中正有慶亦協韻他如井困豐兑<lb/>
凡易中慶字無不與平聲協韻者<lb/>
　　　黄中<lb/>
徐氏曰坤為腹故太𤣥以坤為黄宫黄宫即黄庭也黄<lb/>
<pb n="KR3j0065_WYG_001-3b"/>
屬土而在中又曰黄中艮卦行其庭即黄庭也道書解<lb/>
極𤣥奥宋儒釋之淺矣<lb/>
　　　九五屯其膏小貞吉大貞凶<lb/>
楊氏曰漢書谷永傳引此文孟康註云膏者所以入潤<lb/>
肌膚爵禄亦所以養人也小貞臣也大貞君也遭屯難<lb/>
饑荒君當開倉廩振百姓而反吝則凶臣吝嗇則吉也<lb/>
　　　利用刑人<lb/>
張氏鼎思曰初六發蒙利用刑人用説桎梏以徃吝三<lb/>
<pb n="KR3j0065_WYG_001-4a"/>
原王氏曰利用刑人刑即書所謂扑作教刑學記稱夏<lb/>
楚二物是也責之以警其怠惰使之從教程傳威之以<lb/>
刑者所以説去昏蒙之桎梏也若痛懲有甚於擊蒙似<lb/>
拷訊罪者非發蒙之道也<lb/>
　　　需于沙衍在中也<lb/>
楊氏曰衍寛平之地也左傳地名有昌衍漢書地名有<lb/>
鄜衍衍之文亦承需沙為義也孟喜易文辭作需于沙<lb/>
衍<lb/>
<pb n="KR3j0065_WYG_001-4b"/>
　　　天與水違行<lb/>
張氏曰象曰天與水違行訟先儒謂天在上水在下其<lb/>
行相違故訟或謂上下體也非行也違者天西旋水東<lb/>
注有相左之義故取此象訟也<lb/>
　　　或錫之鞶帶<lb/>
張氏曰鞶帶命服之飾草廬吴氏以為革帶所以繫鞞<lb/>
繫佩凡命服先束革帶乃加大帶禮曰男鞶革即此帶<lb/>
也先儒就以鞶帶為大帶葢未詳耳<lb/>
<pb n="KR3j0065_WYG_001-5a"/>
　　　丈人<lb/>
黄氏曰程云尊嚴之稱朱云長老之稱丈者黍龠尺引<lb/>
之積王充論衡云人形以一丈為正故名男子為丈夫<lb/>
尊翁嫗為丈人此説亦可補諸説淮南子謂老者杖於<lb/>
人為丈人<lb/>
　　　毒天下之民<lb/>
徐氏曰師卦以此毒天下之民而民從之朱子注毒害<lb/>
也凡有害於民則民弗從許慎説文毒音篤訓生厚也<lb/>
<pb n="KR3j0065_WYG_001-5b"/>
從生母㑹意䓯音獨傷害也從草毒諧音二字聲音訓<lb/>
義皆有分别<lb/>
　　　風行天上<lb/>
陳潛室曰風行天上似無蓄聚之理何以謂之小畜風<lb/>
者披揚解散之意今為風矣而止行于天之上是猶有<lb/>
物止蓄而未得解散所以成畜之小<lb/>
　　　輿説輻<lb/>
吴草廬曰輿説輻與大畜九二輿説輹同殊不知大畜<lb/>
<pb n="KR3j0065_WYG_001-6a"/>
小畜義異安得以為同一輹哉葢輹伏莵也在軸之上<lb/>
承輿者車不行則脱之大畜陽能自止欲不行則説輹<lb/>
也小畜則陽與隂爭有傷於輻而説之不得行也則輹<lb/>
主於不欲行亦有辨耳<lb/>
　　　有所疑<lb/>
張氏曰君子征凶有所疑也疑舊作礙謂畜道已成抗<lb/>
陽之時也隂抗陽如小人害君子其徑路必為布置阻<lb/>
礙動則不利君子安得行乎礙且與韻叶<lb/>
<pb n="KR3j0065_WYG_001-6b"/>
　　　其旋元吉<lb/>
黄氏曰旋字上連視履恐是旋踵之旋<lb/>
　　　苞桑<lb/>
張氏曰其亡其亡繫于苞桑今之解者以苞桑為固結<lb/>
之喻非也苞桑豈固結之物乎葢古人朽索六馬虎尾<lb/>
春冰之類也陸宣公收復河北後請罷兵狀云邦國之<lb/>
杌隉綿綿聮聮若苞桑綴旒幸而不殊者屢矣此得其<lb/>
解<lb/>
<pb n="KR3j0065_WYG_001-7a"/>
　　　簮<lb/>
猗覺寮曰豫之九四朋盍簮王弼云盍合也簮集也謂<lb/>
朋來之速子美云盍簮喧櫪馬列炬散林鵶以簮為冠<lb/>
簮之簮古冠有笄不謂之簮簮後人所名弼言為是<lb/>
　　　澤中有雷<lb/>
臨川鄒氏曰澤中有雷此收聲于兑之時也<lb/>
　　　不事王侯<lb/>
焦氏竑曰蠱之五爻皆言幹父之蠱至上九則曰不事<lb/>
<pb n="KR3j0065_WYG_001-7b"/>
王侯髙尚其事象曰不事王侯志可則也後人往往引<lb/>
四皓子陵解此一爻誤矣出則事公卿入則事父兄不<lb/>
事王侯此索隠行怪之為聖人不取也禮曰八十者一<lb/>
子不從政九十者其家不從政上九處卦之終當父母<lb/>
耄期之日不出從政非所以要譽鄉黨朋友非惡干禄<lb/>
而然葢知尊尚孝徳者也曽子居魯齊欲聘為卿曽子<lb/>
曰吾父母老不忍違親以為人役斯人也其百世之師<lb/>
歟故曰志可則也<lb/>
<pb n="KR3j0065_WYG_001-8a"/>
　　　雷電噬嗑<lb/>
黄氏曰程朱諸家皆言于卦合云電雷今云雷電者字<lb/>
相類而誤惟鄒氏謂象亦云雷電合而章不必以是疑<lb/>
經文此卦雖離上震下然陽氣将震發乃閃然成火故<lb/>
雷與電止一氣而雷為主電者雷之精光如爆杖火一<lb/>
出而聲即透亦主在聲雷電非其他判然二象之比彖<lb/>
言雷電合而章語意絶好經文未必誤也<lb/>
　　　噬乾胏得金矢<lb/>
<pb n="KR3j0065_WYG_001-8b"/>
徐氏曰王肅注易十卷今不傳其注噬乾胏得金矢曰<lb/>
四體離隂卦骨之象骨在乾肉脯之象金矢所以獲野<lb/>
禽故食之反得金矢君子于味必思其毒于利必備其<lb/>
難見太平御覽<lb/>
　　　賁于丘園束帛戔戔<lb/>
張氏鳯翼曰賁于丘園束帛戔戔吝終吉是言人君禮<lb/>
聘賢才令光生丘園也宋王敬宏奏云宜加旌聘賁于<lb/>
丘園以彰止遜之美即是此意但聘賢之禮貴乎厚而<lb/>
<pb n="KR3j0065_WYG_001-9a"/>
戔戔其薄者以隂性吝嗇故耳然禮賢自是盛典故終<lb/>
可以得吉<lb/>
　　　以杞包𤓰<lb/>
蔡節齋曰五與初無相遇之道猶以髙大之把包在地<lb/>
之𤓰惟當自畜其徳以待之其有隕墜乃出於天非人<lb/>
所能為也<hi>楊氏曰太𤣥蒼木維流厥美可以逹于𤓰包</hi>
　　　先王以至日閉闗商旅不行后不省方<lb/>
慈溪黄氏曰商旅至賤也后至貴也上自后下至商旅<lb/>
<pb n="KR3j0065_WYG_001-9b"/>
皆以安靜為事此説諸家未之及也葢若不如此兩下<lb/>
總提則先王與后分為兩主人矣<lb/>
　　　何天之衢<lb/>
長洲張氏曰何梁武帝作荷負也王延壽魯靈光殿賦<lb/>
云直荷天衢以元亨程子曰天之衢亨誤加何字朱子<lb/>
曰何天之衢何其通達之甚也讃之也俞玉吾集説引<lb/>
晦叔王氏曰荷當作行以上四説均于易有禆而晦叔<lb/>
王氏似尤簡明<lb/>
<pb n="KR3j0065_WYG_001-10a"/>
　　　過涉滅頂凶无咎<lb/>
張氏鳯翼曰大過辭云過涉滅頂凶无咎趙温與李𣙜<lb/>
書謂一為過再為涉三而弗改則滅其頂凶可見无咎<lb/>
云者葢言無所歸咎如易所謂又誰咎也本義與此義<lb/>
殊<lb/>
　　　遇坎有酒<lb/>
徐氏曰坎之六四樽酒簋貳用缶需九五需于酒食未<lb/>
濟上九有孚于飲酒困九二困于酒食卦皆有坎文王<lb/>
<pb n="KR3j0065_WYG_001-10b"/>
周公以酒告戒其象見于易三爻皆陽剛制之之意也<lb/>
　　　坎不盈祗既平<lb/>
張氏曰祗既平祗鄭作坻水渚也詩宛在水中坻説文<lb/>
云小渚坎之象也澤水盈科而後進九五坎之陽流而<lb/>
不盈適平于坻而已葢陽剛中正而能出險之象<lb/>
　　　離麗也<lb/>
黄氏曰古説皆以為附愚恐亦兼文明之意如日月麗<lb/>
乎天百穀草木麗乎土重明以麗乎正皆有華麗氣象<lb/>
<pb n="KR3j0065_WYG_001-11a"/>
不特言附著而已<lb/>
　　　咸其脢<lb/>
徐氏曰古註云脢心之上口之下進不能大感退亦不<lb/>
為無志其志淺末故無悔而已背肉之説起于程朱<lb/>
　　　肥遯<lb/>
焦氏竑曰遯卦肥遯无不利肥字古作<graphic n="KR1446" url="https://raw.githubusercontent.com/kanripo/KR-Gaiji/master/images/KR1446.png" mimeType="image/png"/>與古蜚字相<lb/>
似後世同譌為肥字九師道訓云遁而能飛吉孰大焉<lb/>
張平子思𤣥賦云欲飛遁以保名曹子建七啓云飛遁<lb/>
<pb n="KR3j0065_WYG_001-11b"/>
離俗金陵攝山碑緬懐飛遁皆可證焦氏之説本姚西<lb/>
溪叢語<lb/>
　　　大壯則止<lb/>
大壯則止遯則退也熊氏曰大壯剛以動而曰止非其<lb/>
象矣止葢上字之誤大壯之勢陽上而不已遯則陽退<lb/>
諸家之説紛紛多牽合無取也<lb/>
　　　晉如鼫䑕<lb/>
鼫䑕子夏康成皆作碩碩大也二三四五艮象䑕九陽<lb/>
<pb n="KR3j0065_WYG_001-12a"/>
為大䑕本草指為螻蛄項本菴以土狗言皆非<lb/>
　　　箕子<lb/>
陸氏深曰明夷箕子以之漢趙賓訓箕子者隂陽之氣<lb/>
萬物方荄滋非商箕子也賓蜀人<lb/>
　　　晉晝明夷誅<lb/>
晉書明夷誅也誅孫奕作昧明出地上為晝明入地中<lb/>
為昧得反對之義闗子明曰蒙昧者厥道求乎明明夷<lb/>
亦昧也昧不明葢傷之也孫奕本此<lb/>
<pb n="KR3j0065_WYG_001-12b"/>
　　　風自火出<lb/>
濳室陳氏曰風自火出何以謂之家人猶言風化自内<lb/>
出也火文明之徳夫夫婦婦父父子子兄兄弟弟即内<lb/>
文明之象一家之風化由嚴明中來所以一卦多尚嚴<lb/>
明<lb/>
　　　馬為曳<lb/>
其于馬也為曳邵氏雍曰馬字誤當作其于輿也為曳<lb/>
易曰見輿曳又曰曳其輪輿有曳而馬無曳也<lb/>
<pb n="KR3j0065_WYG_001-13a"/>
　　　位正當也<lb/>
毛晃曰易當位不當位皆作平聲讀俗作去聲讀誤<lb/>
　　　蹇利西南不利東北<lb/>
劉子新論利西南就土順也不利東北登山逆也<lb/>
　　　龜弗克違<lb/>
徐氏曰程傳云或益之一句十朋之一句龜弗克違即<lb/>
書云龜從之意<lb/>
　　　莧陸夬夬<lb/>
<pb n="KR3j0065_WYG_001-13b"/>
徐氏曰夬卦九五莧陸夬夬稽攷萈誤作莧朱子注莧<lb/>
即馬齒莧按許氏説文萈音桓山羊細角者象山羊蝸<lb/>
角形寬字諧其音易傳澤天夬為兑兑為羊見闗朗易<lb/>
傳<lb/>
　　　萈陸<lb/>
顔氏玩詞曰萈音丸山羊也陸其所行之路也猶鴻漸<lb/>
于陸之陸兑為羊在上卦有山羊之象<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>按説文莧山<lb/>
羊細角也從兎足莧聲讀若丸萈字從此徐鍇按本草<lb/>
<pb n="KR3j0065_WYG_001-14a"/>
注莧羊似鹿羊角有文俗作羱<lb/>
學齋佔畢曰莧陸草之柔脆者也決之至易故曰夬夬<lb/>
以莧陸為一草至馬鄭曰莧陸商陸也以莧陸為一物<lb/>
宋衷云莧莧菜也陸商陸也虞云莧蕢也陸商也然後<lb/>
别而為二至注疏正義乃引子夏傳云莧陸木根草莖<lb/>
剛下柔上馬融鄭𤣥王肅皆云莧陸一名商陸皆以莧<lb/>
陸為一惟董遇云莧人莧也陸商陸也以莧陸為二終<lb/>
不訂其或一或二異名之説余因謂釋經莫若爾雅為<lb/>
<pb n="KR3j0065_WYG_001-14b"/>
正且祖因証之爾雅疏草部云蕢赤莧釋曰赤莧一名<lb/>
蕢今莧菜之赤莖者也又曰遂薚釋曰藥草商陸也一<lb/>
名當陸初無莧陸一名商陸之説則莧自莧陸自陸莧<lb/>
為菜陸為草其為二物明甚宋謂之菜虞謂之蕢董謂<lb/>
之人莧三家之説得之矣<lb/>
　　　萃亨<lb/>
徐氏曰萃聚也民富物阜財力有餘之時也萃則亨矣<lb/>
經文原有亨字解之未嘗不通本義以亨字衍文豈以<lb/>
<pb n="KR3j0065_WYG_001-15a"/>
彖文不及亨字乎太拘矣<lb/>
　　　用大牲<lb/>
太倉陸氏曰萃卦用大牲吉大牲者坤為衆為牛牛乃<lb/>
牲之大者以萃時而有此象如其象而用之可也<lb/>
　　　困于酒食朱紱方來<lb/>
徐氏曰二以剛處困無酒食以施惠困于酒食之少也<lb/>
乃朱紱之貴卒然而來困吝不足可知已利用享祀乃<lb/>
利用禴之意薄祭只可羞鬼神而巳豈可以奉王公也<lb/>
<pb n="KR3j0065_WYG_001-15b"/>
哉<lb/>
　　　困于赤紱<lb/>
徐氏曰困之九五劓刖困于赤紱乾鑿度曰文王在諸<lb/>
侯之位上困于紂也天子三公九卿朱紱諸侯赤紱<lb/>
　　　利用祭祀<lb/>
徐氏曰困九五曰利用祭祀謂明雖困于人而幽可感<lb/>
于神豈以人不能知而鬼獨知之乎孔子曰知我者其<lb/>
天乎韓子云惟乖于時乃與天通不求人知而求天知<lb/>
<pb n="KR3j0065_WYG_001-16a"/>
處困之道也<lb/>
　　　木上有水井君子以勞民勸相<lb/>
張元蒙曰以木為器汲水而上井之象君子法井之象<lb/>
制為井田使民服田力穡勤勞于下供給乎上勸其相<lb/>
助不敢惰農自安亦井養而不窮也卦以養人為義象<lb/>
以使民交相養為義<lb/>
　　　井收勿幕<lb/>
徐氏曰井收者井口之臼亦一井之體收于此也掘井<lb/>
<pb n="KR3j0065_WYG_001-16b"/>
及泉渫之使清甃之使固自下而上至于井收則井之<lb/>
功畢矣井甃者所以禦惡于内井收者所以禦惡于外<lb/>
收以禦惡非杜人之汲也故禁之使勿幕<lb/>
　　　已日乃孚<lb/>
張氏曰經典義理之説最為無窮以故解釋傳疏自漢<lb/>
至今不可槩舉至有一字而數説者姑以周易革卦言<lb/>
之已日乃孚革而信之自王輔嗣以降大抵謂即日不<lb/>
孚已日乃孚已字讀如音矣葢其義亦止是耳唯朱子<lb/>
<pb n="KR3j0065_WYG_001-17a"/>
發讀為戊己之己洪适曰昔與易僧曇瑩論及此曰或<lb/>
誤作己<hi>音紀</hi>日何如瑩曰豈惟此也雖作己日亦有義乃<lb/>
言曰天元十干自甲至己然後庚庚者革也故己日乃<lb/>
孚猶云從此而革也十二辰自子至巳六陽數極則變<lb/>
而之隂于是為午故巳日乃孚猶云從此而變也用是<lb/>
知好奇者欲穿鑿附㑹固各有説云<lb/>
　　　豹變<lb/>
君子豹變言變而為豹也揚子曰貍變則豹所謂豹變<lb/>
<pb n="KR3j0065_WYG_001-17b"/>
大人虎變言變而為虎也揚子曰豹變則虎所謂虎變<lb/>
　　　厲薫心<lb/>
學齋佔畢曰唐李鼎祚所集易傳李巽嵒序引頗取之<lb/>
予近詳觀則皆漢晉諸儒之解虞翻一家頗多而稍的<lb/>
切于𤣥弼之上宜乎自詭以夢吞三畫也其在艮卦之<lb/>
九三艮其限列其夤厲薫心今易作薰心而李本作閽<lb/>
心且引虞翻注曰限腰帶處也坎為腰五來之三坎為<lb/>
心厲危也艮為閽閽守門人坎盜動門故厲閽心古閽<lb/>
<pb n="KR3j0065_WYG_001-18a"/>
作薰字馬因言薰灼其心未聞以坎水薰灼人也荀氏<lb/>
以薫為勲或又誤作動皆非也大率鼎祚六十四卦皆<lb/>
指動爻互體卦為説非後人之所及又于鼎卦鼎象也<lb/>
注引虞翻曰六十四卦皆觀繫辭而獨于鼎言象何也<lb/>
象事知器故獨言象也尤為有理余又按艮為閽寺乃<lb/>
易繫辭説卦虞翻援引非曲學也<lb/>
　<lb/>
　<lb/>
<pb n="KR3j0065_WYG_001-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　徐氏筆精卷一<lb/>
</p>
<p>
</p>
  </div>
<div>
<head>徐氏筆精卷二</head> <lb/>
    <p>
<pb n="KR3j0065_WYG_002-1a"/>
欽定四庫全書<lb/>
　徐氏筆精卷二<lb/>
　　　　　　　　　　　　　明　徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>　撰<lb/>
　　易通<lb/>
　　　上九鴻漸于陸<lb/>
徐氏曰注疏皆言于陸漢儒無釋逵字之説唐陸羽筮<lb/>
得此爻因以為名為字何程子臆改之後朱子依之後<lb/>
人習而不察也若謂以韻讀之則鴻漸于干小子厲亦<lb/>
<pb n="KR3j0065_WYG_002-1b"/>
謂之協韻可乎<lb/>
　　　歸妹以須<lb/>
本義曰須女之賤者未竟其説嘗考之天官書須女四<lb/>
星陸氏震云織女三星貴須女賤此取象之意也漢上<lb/>
之説亦然<lb/>
　　　帝乙歸妹<lb/>
王氏應麟曰帝乙歸妹子夏傳謂湯之歸妹也京房載<lb/>
湯嫁妹之詞曰無以天子之尊而乗諸侯無以天子之<lb/>
<pb n="KR3j0065_WYG_002-2a"/>
貴而驕諸侯隂之從陽女之順夫本天地之義也徃事<lb/>
爾夫必以禮義荀爽對䇿引帝乙歸妹言湯以娶禮歸<lb/>
其妹于諸侯也張説鄎國公主銘亦曰帝唐降女天乙<lb/>
歸妹若左傳筮遇泰之需曰微子啓帝乙之元子也虞<lb/>
翻亦云紂父二説不同正義皆畧之楊慎曰帝乙殷之<lb/>
賢君尚書所謂成湯至于帝乙罔不明徳恤祀是也史<lb/>
記云帝乙時殷道益衰此皆經之説也後世注易者因<lb/>
史記之言遂以帝乙為成湯則易與尚書又相矛盾矣<lb/>
<pb n="KR3j0065_WYG_002-2b"/>
信史而疑經其弊有如此者嗚呼一代之君聲迹豈微<lb/>
乎其善惡之名傳信傳疑一彼一此况史之紀録一人<lb/>
一事之得失可盡信乎<lb/>
徐氏曰<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>按乾鑿度云歸妹八月卦也陽氣歸下隂氣<lb/>
方盛故復以見湯妹之嫁以天子貴妹而能自卑順從<lb/>
變節也孔子曰自成湯至帝乙帝乙湯之𤣥孫之孫也<lb/>
此帝乙即湯也殷尚質以生日為名順天性也𤣥孫之<lb/>
孫外恩絶矣同以乙日生䟽可同名乾鑿度與京氏合<lb/>
<pb n="KR3j0065_WYG_002-3a"/>
湯名帝乙無疑矣<lb/>
　　　君子以居賢徳善俗<lb/>
徐氏曰王弼注賢徳以止巽則居風俗以止巽乃善此<lb/>
説既不失經㫖且明徹本義疑賢字衍釋經經亡視漢<lb/>
儒為烈矣唐郭京周易舉正云俗字上脱一風字良是<lb/>
　　　史巫紛若<lb/>
徐氏曰史巫皆善口舌紛若丁寧煩悉也巽在床下卑<lb/>
之極矣惟用于史巫則吉祝史之言紛然而多故巽其<lb/>
<pb n="KR3j0065_WYG_002-3b"/>
究為躁卦<lb/>
　　　渙王居<lb/>
黄氏曰此爻渙汗大號之下又曰渙王居者故再提卦<lb/>
名渙字言九五渙之君位也故象曰王居无咎正位也<lb/>
似無散積聚之意<lb/>
　　　豚魚吉<lb/>
張氏曰中孚豚魚吉豚魚先儒皆以為二物朱子以為<lb/>
無知之物則一物耳按吴草廬曰豚魚澤中之物似豬<lb/>
<pb n="KR3j0065_WYG_002-4a"/>
俗謂江豚澤將風則浮出水面有南風則口南向有北<lb/>
風則口北向舟人稱為風信其説是也言誠信能如豚魚<lb/>
則誠能動物吉之道也<lb/>
　　　我有好爵<lb/>
徐氏曰中孚九二好爵當是好雀孟子為叢敺爵漢改<lb/>
元神爵可證古之爵字中孚卦爻皆取象于禽獸豚魚<lb/>
吉有他不燕鳴鶴在隂我有好爵馬匹亡翰音登于天<lb/>
　　　我有好爵吾與爾靡之<lb/>
<pb n="KR3j0065_WYG_002-4b"/>
徐氏曰鳴鶴在隂其子和之我有好爵吾與爾靡之相<lb/>
觀而善謂之摩鳴鶴以相和成聲好爵以相摩成徳子<lb/>
夏易説如此今本作縻縻牛纒也取繫戀之義然不如<lb/>
摩厲之説為長以韻讀之又叶也或作劘劘與摩通漢<lb/>
賈山傳自下劘上注音摩厲也剴切之也與易爻摩義<lb/>
合<lb/>
　　　禴祭<lb/>
王氏曰漢郊祀志引西隣之禴祭顔師古注瀹煮新菜<lb/>
<pb n="KR3j0065_WYG_002-5a"/>
以祭葢以瀹為禴王輔嗣云禴祭之薄者也沼沚之毛<lb/>
蘋蘩之菜可羞于鬼神亦與顔注同鄭康成謂禴夏祭<lb/>
之名<lb/>
　　　曳其輪濡其尾<lb/>
徐氏曰乾鑿度文王下吕九尾見注云文王師吕尚遂<lb/>
致九尾狐瑞渭濱俱載而歸既濟初九曳其輪濡其尾<lb/>
當是文王事也三爻則引髙宗伐鬼方事<lb/>
　　　濡其首<lb/>
<pb n="KR3j0065_WYG_002-5b"/>
徐氏曰未濟上九以剛明處天下之事可以濟矣雖飲<lb/>
酒宴樂信乎其无灾咎也故曰有孚于飲酒无咎若懐<lb/>
其宴安沈湎無度則又將入于未濟而飲酒之樂信乎<lb/>
其失之故濡其首有孚失是本義如狐之涉水本爻無<lb/>
狐字<lb/>
　　　剝牀<lb/>
徐氏曰剝卦初六剝牀以足六二剝牀以辨朱子注辨<lb/>
牀幹也不知出何故典稽攷牀乃戕字之誤按爾雅革<lb/>
<pb n="KR3j0065_WYG_002-6a"/>
中絶謂之辨<lb/>
　　　日月運行一寒一暑<lb/>
楊氏曰日在牽牛則寒東井則暑牽牛水宿逺人故寒<lb/>
東井火宿近人故温也<lb/>
　　　君子所居而安者易之序也<lb/>
今文作序陸徳明曰虞翻本序作象吕東萊曰作象乃<lb/>
與下義合象者立象成器以為天下利也<lb/>
　　　悔吝者憂虞之象也<lb/>
<pb n="KR3j0065_WYG_002-6b"/>
楊氏曰或曰虞度也非也憂則悔矣度何以吝乎古字<lb/>
虞與娱同孟子曰覇者之民驩虞如也戰國䇿顔蠋云<lb/>
晚食以當肉安步以當車無罪以當貴清靜寧固以自<lb/>
虞注虞娱同毛詩小序以禮自虞漢書郊祀歌神嘉虞<lb/>
又合好效歡虞太乙魏相傳君安虞而民和睦<lb/>
　　　闔闢徃來<lb/>
徐氏曰一闔一闢謂之變徃來不窮謂之通葢人身之<lb/>
隂陽與天地之隂陽相似若能御呼吸于上下使之周<lb/>
<pb n="KR3j0065_WYG_002-7a"/>
流不息則闔闢徃來之妙盡在吾身中矣通則通吾身<lb/>
之闗竅也<lb/>
　　　游魂為變<lb/>
林子曰自太虚中來者元神也智慮日長而元神遂化<lb/>
為識神矣故其夢也都從識神而變釋氏四生六道亦<lb/>
從游魂而變故孔子曰游魂為變<lb/>
　　　鬼神情狀<lb/>
徐氏曰神氣聚則物生神氣散則物死又曰隂精陽氣<lb/>
<pb n="KR3j0065_WYG_002-7b"/>
聚而成物神之伸也魂遊魄降散而為變鬼之歸也<lb/>
　　　冶容誨淫<lb/>
楊氏曰冶銷也遇熱則流遇冷則合與冰同志故冶字<lb/>
從冰女之艷媚亦令人銷神流志故美色曰冶也<lb/>
　　　坤為柄<lb/>
俞氏曰柄當作枘乾性圜轉而曲坤性枘方而直故乾圜<lb/>
坤枘相反也<lb/>
　　　震為龍<lb/>
<pb n="KR3j0065_WYG_002-8a"/>
張氏曰説卦震為龍與乾同故虞翻干寳本作龍荀爽<lb/>
九家集解兑後有二曰為常為輔頰注云常西方神也<lb/>
　　　寡髮<lb/>
洪景盧曰考工記車人之事半矩謂之宣注頭髪顥落<lb/>
曰宣易巽為宣髪宣字本或作寡周易巽為寡髪釋文<lb/>
云本又作宣黒白雜為宣髪<lb/>
　　　君不密<lb/>
徐氏曰君不密臣不密幾事不密密者周密也非隠秘<lb/>
<pb n="KR3j0065_WYG_002-8b"/>
也大抵君臣相謀須周詳縝密毋至疎畧滲漏致臣下<lb/>
議其短長也若作隠密則君臣相語之際如神出鬼没<lb/>
之狀矣豈聖人立教之意哉聖人用心光明無不可對<lb/>
人言與天知者也<lb/>
　　　潤之以風雨<lb/>
張氏曰潤之以風雨風未嘗潤也烜之以日月月未嘗<lb/>
烜也楊用修曰古人之文有因此而援彼者有從此而<lb/>
省彼者如沽酒市脯不食酒非可食也大夫不得造車<lb/>
<pb n="KR3j0065_WYG_002-9a"/>
馬馬不可言造也如此類者皆是<lb/>
　　　乾乾夬夬<lb/>
王氏曰乾乾夬夬皆九三重剛也謙謙初六居下卦之<lb/>
下也坎坎六三居重險之間也蹇蹇六二隂居隂也<lb/>
　　　龍飛虎變<lb/>
何孟春曰乾九五龍飛之大人龍飛虎變惟有聖徳而<lb/>
在天位者當之龍飛堯舜當之虎變湯武當之<lb/>
　　　九四得金矢六二得黄金<lb/>
<pb n="KR3j0065_WYG_002-9b"/>
黄氏曰傳云金取剛矢取直以九四陽徳而言也黄中<lb/>
色金剛物以六五居中處剛而言也諸家皆從其説惟<lb/>
晦菴主周禮獄訟入鈞金束矢而後聴之之説以經説<lb/>
經固尤有據但恐周禮出于王莽之世未必盡皆周公<lb/>
之真若先要取其金而後與之聴訟雖昏亂之世不為<lb/>
况成周之治哉或者劉歆軰欲假此為取貨張本已而<lb/>
即激天下之亂不及施行也耶金矢黄金皆象也非真<lb/>
也<lb/>
<pb n="KR3j0065_WYG_002-10a"/>
　　　洛書方位<lb/>
焦氏曰佛典云戴九履一左三右七二四為肩六八為<lb/>
膝縱横皆十五而五居其室今所傳膝誤作足亦無五<lb/>
居其室一句獨見于佛書耳<lb/>
　　　終朝三褫<lb/>
楊氏曰鄭康成古注褫作拖晁以道謂如拖紳之拖葢<lb/>
上剛之極本以訟而得鞶帶不勝其矜而終朝三拖之<lb/>
以誇于人本義作奪非是象曰以訟受服而今以奪解<lb/>
<pb n="KR3j0065_WYG_002-10b"/>
之可乎<lb/>
　　　渙奔其机<lb/>
徐氏曰机與几同有所憑依之象俗誤為杌非也<lb/>
　　　公用亨于天子<lb/>
蘇氏曰亨不必作享字亨通也大有之世廟堂之上通<lb/>
為一體四海之衆通為一家為公者豈無所以上通于<lb/>
君乎古稱羣后肆朝敷奏以言嘉謀嘉猷入告爾后此<lb/>
則人臣所以通于君者也<lb/>
<pb n="KR3j0065_WYG_002-11a"/>
　　　除戎器戒不虞<lb/>
蘇氏濬曰萃之時任武不可忘武亦不可故曰除戎器<lb/>
偃武也其櫜弓歸馬之風乎曰戒不虞不忘武也其重<lb/>
門擊柝之備乎朱子以除為修治竊所未解<lb/>
　　　好遯<lb/>
蘇氏曰好遯言有所好而遯如論語所謂從吾所好也<lb/>
世人之所好者在富貴功名君子之所好者在性天真<lb/>
境世人逐逐乎世味之内君子悠悠乎世味之外此之<lb/>
<pb n="KR3j0065_WYG_002-11b"/>
謂好遯也此惟君子能之而小人不能也如曰有所好<lb/>
而能絶之以遯未免添足<lb/>
　　　鼎折足覆公餗其形渥凶<lb/>
蘇氏曰九四一爻當依本文不宜妄改九四不中不正<lb/>
而處髙位如繫辭所云者折足失其所以行也覆公餗<lb/>
所謂敗乃公事也形渥王弼曰渥沾濡之貌程子曰赧<lb/>
汗也極是大臣以凉徳取充位至天下之事敗壊而不<lb/>
可為何面目立于朝廷宜其汗出沾背也朱子以形渥<lb/>
<pb n="KR3j0065_WYG_002-12a"/>
如刑剭且曰重刑按周禮剭誅謂夷三族大臣誤國不<lb/>
應處之極刑非之非矣<lb/>
　　　利用賓于王<lb/>
蘇氏曰用賓非朝覲仕進也必有所不召之臣然後成<lb/>
其大有為之君故利在自重而尚賓<lb/>
　　　易取象<lb/>
易重取象龍血𤣥黄雨于何地日中見斗災于何世載<lb/>
鬼一車見于何人然衆人不以為誣君子不以為怪何<lb/>
<pb n="KR3j0065_WYG_002-12b"/>
也取象也非實也<lb/>
　　經臆<lb/>
　　　賢賢易色<lb/>
賢賢易色注訓易其好色之心是矣然與下文事父母<lb/>
能竭其力語意不類葢遇賢人必極其禮貌以敬之色<lb/>
指禮貌而言論語云其次避色亦指禮貌衰也色力身<lb/>
信皆自已身上事一説謂輕易女色而不以為重亦通<lb/>
　　　晏平仲<lb/>
<pb n="KR3j0065_WYG_002-13a"/>
晏嬰諡平仲朱註未詳<lb/>
　　　儺<lb/>
鄉人儺朱注儺雖古禮而近于戲非也按月令十二月<lb/>
紀曰命有司大儺髙誘注曰大儺逐盡隂氣為陽導也<lb/>
與土牛同義今不戲擊土牛送寒氣而戲儺之導陽氣<lb/>
可乎若以為戲則周公所制之禮孔子所行之事皆背<lb/>
戾矣孔子朝服而立于阼階正信而好古上律天時者<lb/>
也<lb/>
<pb n="KR3j0065_WYG_002-13b"/>
　　　負版<lb/>
鄉黨式負版者注云持邦國圗籍者儀禮注曰前有衰<lb/>
後有負版左右有辟領孝子哀戚之心無所不在三者<lb/>
惟子為父母用之夫子凶服者式之式負版者俱哀有<lb/>
喪也若曰周禮重民數殊附㑹矣<lb/>
　　　賢者七人<lb/>
賢者辟世與作者七人注疏原作一章朱子分為兩章<lb/>
注云七人者儀封人荷蕢晨門楚狂接輿長沮桀溺荷<lb/>
<pb n="KR3j0065_WYG_002-14a"/>
蓧丈人也陶潜聖賢羣輔録本漢儒之注而列之朱子<lb/>
云不知其誰何求其人以實之則鑿矣豈漢晉諸賢之<lb/>
説盡謬耶且接辟世章㫖尤有原委另作一章未敢為<lb/>
然<lb/>
　　　深厲淺揭<lb/>
深則厲淺則揭爾雅曰帶以上為厲帶以下為揭㐮子<lb/>
晉陽之師亦有帶上帶下之説朱子云以衣涉水則本<lb/>
注疏不遵爾雅<lb/>
<pb n="KR3j0065_WYG_002-14b"/>
　　　蒲盧<lb/>
爾雅云蒲盧虫也唐敬括蒲盧賦云究政化之所歸于<lb/>
蒲盧而可見負么麽之異族云云全篇以為䖝屬也韓<lb/>
致堯詩云窓裏日光飛野馬案頭筠管長蒲盧亦言䖝<lb/>
也朱子引沈存中蒲葦與爾雅唐賦大異<lb/>
　　　多助寡助<lb/>
鴻門舞劍項伯自蔽沛公此所謂多助之至天下順之<lb/>
寡助之至親戚叛之者也武帝遣李陵屬貳師軍陵願<lb/>
<pb n="KR3j0065_WYG_002-15a"/>
得自當一隊帝遣路博徳迎李陵博徳亦羞為陵後武<lb/>
帝所以覆軍敗將此所謂長子帥師弟子輿尸凶者也<lb/>
　　　仲尼亟稱於水<lb/>
徐子曰仲尼亟稱於水論語川上之歎或指此歟其他<lb/>
經傳不復再見惟荀子宥坐篇及劉向説苑子貢問大<lb/>
水必觀之説孔子答之極詳亦可證亟稱之義<lb/>
　　　焚廩浚井<lb/>
萬章述舜完廩浚井一段當時必書載其事觀其措辭<lb/>
<pb n="KR3j0065_WYG_002-15b"/>
命句非春秋戰國之文也萬章引書以問孟子必先代<lb/>
相傳非臆説也<lb/>
　　　孟子<lb/>
孟子七篇不曽引易一句似不深於易理者也<lb/>
　　　帝力<lb/>
擊壌歌日出而作日入而息鑿井而飲耕田而食帝何<lb/>
力於我哉古本作帝於我有何力哉力字合韻<lb/>
　　　乖居<lb/>
<pb n="KR3j0065_WYG_002-16a"/>
陳貞鉉語予云朱注引列女傳闗雎未嘗見其乗居而<lb/>
匹處者悮也淮南子闗雎興於鳥而君子美之為其雌<lb/>
雄不乖居也乗居宜作乖居於義尤得<lb/>
　　　芭杞有三種<lb/>
薄言采芭菜也豐水有芭草也維穈維芭白粱粟也無<lb/>
折我樹杞柳屬也南山有杞在彼杞棘梓杞也集于苞<lb/>
杞隰有杞桋枸檵也<lb/>
　　　荼有三種<lb/>
<pb n="KR3j0065_WYG_002-16b"/>
誰謂荼苦苦菜也有女如荼茅莠也以薅荼蓼陸草也<lb/>
　　　百穀<lb/>
楊泉物理論曰稻粱菽各二十種為六十蔬果之實助<lb/>
穀各二十為四十共名百穀詩曰播厥百穀非漫無所<lb/>
指也<lb/>
　　　淫奔詩<lb/>
有女懐春吉士誘之又云毋使尨也吠儼然寫出淫奔<lb/>
之態小序乃曰惡無禮也而詩意愈晦矣淫奔之詩何<lb/>
<pb n="KR3j0065_WYG_002-17a"/>
處無之寧獨鄭衛哉<lb/>
　　　笙詩<lb/>
詩南陔以下六篇有其聲而亡其辭亡非亡失之亡乃<lb/>
無也宋人辯之不啻數千百言總之於亡字未嘗深味<lb/>
也<lb/>
　　　相䑕<lb/>
埤雅云有一種䑕見人則交其前足而拱謂之禮䑕亦<lb/>
謂拱䑕詩曰相䑕有體人而無禮正謂此也今有人家<lb/>
<pb n="KR3j0065_WYG_002-17b"/>
見䑕作拱揖狀遂以為妖是未識相䑕之性耳<lb/>
　　　鳬雁<lb/>
鳬雁常以晨飛故詩曰明星有爛弋鳬與雁<lb/>
　　　宗法不行<lb/>
詩大雅公劉篇君之宗之注云為之君為之宗上則皆<lb/>
統于君下則各統于宗春秋哀公四年晉人執戎蠻子<lb/>
赤歸于楚左傳云楚司馬致邑立宗以誘其遺民宗法<lb/>
自夏商至周末猶行秦漢而下無聞矣不知廢于何時<lb/>
<pb n="KR3j0065_WYG_002-18a"/>
也<lb/>
　　　文質<lb/>
商尚質周尚文古語也然商頌繁而周頌簡何哉<lb/>
　　　周正辯<lb/>
古今周正之辯紛紛不一温陵陳𤣥齡引六經語孟最<lb/>
為明白辯曰周正建子六經闕如也其紛紛藉藉以為三<lb/>
正逓建者皆漢以後諸儒之記傳也如尚書大傳如史<lb/>
記如獨斷如元命苞如孔叢子如後漢書皆穿鑿附㑹<lb/>
<pb n="KR3j0065_WYG_002-18b"/>
以周十一月為正夜半為朔八寸為律中黄鍾是也若<lb/>
其他則承訛而襲舛者也如晉董巴如宋邵堯夫朱元<lb/>
晦以十一月斗指於子至十二月斗雖指丑而日月五<lb/>
星迺㑹於子故商正周正皆取於此是也又其他則隨<lb/>
聲而附和者也如程伊川春王正月孔子自行天子之<lb/>
事胡文定夏時冠周月劉和夫三正迭建不止三代是<lb/>
也皆於口授之餘以疑傳疑而未嘗於載籍之中以信<lb/>
考信日懸逺而日支離故竟千古而莫決也吾以為詳<lb/>
<pb n="KR3j0065_WYG_002-19a"/>
周之故者莫備於六經六經今犂然在也當商周之際<lb/>
而未嘗一及改朔之事即細搜博攷而無從一徵建子<lb/>
之實其非建子可知也且不特此也六經之中其記時<lb/>
日月者亦不為少然徵之建子而無所可徵至按之建<lb/>
寅則無一而非夏正其非建子而為建寅又可知也夫<lb/>
六經莫先於書書之陳範曰日月之行則有冬有夏謂<lb/>
二至也建子而春冬而秋夏矣二至其何以稱之金縢<lb/>
曰秋大熟未穫天大雷電以風禾盡偃言夏令也周之秋<lb/>
<pb n="KR3j0065_WYG_002-19b"/>
五六月禾方出土安得大熟而盡偃之此書證也繼書<lb/>
莫若詩詩之陳豳風也七月終篇無一而非夏時朱元<lb/>
晦以為追述公劉后稷似也然詩作於周亦周時之云<lb/>
耳强而附於夏無論周公不出此其如生今反古何也<lb/>
小雅采薇諸詩勞還率還役之詩也今年春暮行而其<lb/>
詩曰昔我徃矣楊栁依依又曰采薇采薇薇亦剛止其<lb/>
非建子之春暮矣明年夏代者至復留備秋故其詩曰<lb/>
有杕之杜有皖其實日月陽止至過十一月而歸又明<lb/>
<pb n="KR3j0065_WYG_002-20a"/>
年中春至故其詩曰今我來歸雨雪霏霏今我來思雨<lb/>
雪載途又曰卉木萋止女心悲止征夫歸止其非建子<lb/>
之秋春與十一月矣此詩證也六月詩曰六月棲棲戎<lb/>
車既飭詩曰燁燁震電不寧不令皆以建寅言也不然<lb/>
周之六月何以犯司馬法而曰當夏興師且八月雷未<lb/>
收聲何不寧而不令也又如四月之四月維夏六月徂<lb/>
暑秋日萋萋百卉具腓冬日烈烈飄風發發小明之二<lb/>
月初吉載離寒暑臣工之維暮之春亦又何求節節㕘<lb/>
<pb n="KR3j0065_WYG_002-20b"/>
㸔其為建寅皆無容置一喙者此又詩證也詩亡而後<lb/>
春秋作春秋魯史魯之厯周厯也隠三年左氏傳云夏<lb/>
四月鄭祭足率師取温之麥秋又取成周之禾明乎其<lb/>
夏時之夏秋也以為周之四月夏之二月周七八月夏<lb/>
之五六月麥禾其何從取之九年三月庚辰大雨雪傳<lb/>
云書失時也必夏之三月而後建辰月而後雨雪以為<lb/>
大異也莊七年秋大水無麥苗周之秋兩麥未及下種<lb/>
可云無麥耶此春秋證也僖五年八月甲午晉圍上陽<lb/>
<pb n="KR3j0065_WYG_002-21a"/>
問於卜偃對曰童謡云丙之晨龍尾伏辰鶉之賁賁天<lb/>
䇿焞焞火中成軍虢公其奔其九月十月之交乎丙子<lb/>
旦日在尾月在畢鶉火中必是時也旦而鶉火中夏之<lb/>
九十月交非建子之九十月交也甲午至丙子四十三<lb/>
日正十月朔日也十五年秦伐晉卜徒父筮曰嵗云秋<lb/>
矣我落其實而取其材實落材亡其為夏之令也徵矣<lb/>
二十一年夏大旱焚巫尫杜當陽注云周之夏二三四<lb/>
月旱不為災焚巫尫災極也周不災而夏災也成二年<lb/>
<pb n="KR3j0065_WYG_002-21b"/>
二月無氷注云啓而無也建子而二之日鑿氷冲冲何<lb/>
以無氷耶十六年正月雨木氷傳云寒過節也以為過<lb/>
節則夏之正而非周之正又明矣此又春秋證也大戴<lb/>
禮之夏小正夫子之所謂吾得夏時者也戴記之月令<lb/>
所謂周時者也今觀月令之嵗月日時星中辰次與小<lb/>
正有以異乎無以異而以為夏寅而周子何也周禮五<lb/>
官俱以正月之吉始和布令於邦國都鄙非寅正而正<lb/>
月之吉其安能以始和迺若遂大夫正嵗而簡稼器修<lb/>
<pb n="KR3j0065_WYG_002-22a"/>
稼政也媒氏中春而令㑹男女也黨正四時孟月之吉<lb/>
而讀法也其何非夏令也又如旅師用粟而春頒而秋<lb/>
斂也山虞而仲冬斬陽木仲夏斬隂木也籥章中春擊<lb/>
土鼔以迎暑中秋迎寒亦如之司爟季春出火季秋納<lb/>
火也挈壺氏及冬則火爨鼎水而沸之而沃之也又何<lb/>
時而為周令也此又禮證也曽㸃曰暮春者春服既成<lb/>
孟子曰春省耕而補不足秋省斂而助不給非夏正也<lb/>
而暮春何以春服既成而浴沂風舞雩非當秋而斂何省<lb/>
<pb n="KR3j0065_WYG_002-22b"/>
而助不給也又曰七八月之間旱則苗槁矣夏之七八<lb/>
月之間苗豈其穫而無可槁而元晦必以為夏五六也<lb/>
豳風云十月穫稻又云十月納禾稼稼以十月登塲去<lb/>
前七八月之間尚有兩月此時苗正望雨之時一不雨<lb/>
而槁甚矣而必强而附之五六月何也嵗十一月徒杠<lb/>
成十二月輿梁成正於農隙之時以平治道塗而必以<lb/>
為周之十一十二月信如所言則築塲圃納禾稼之時<lb/>
而勞之以修造橋梁不知病民而虐用之豈所為先王<lb/>
<pb n="KR3j0065_WYG_002-23a"/>
之制耶凡此皆載在六經語孟當時朝廷之所以作事<lb/>
民間之所以興作與夫聖賢之所以刪定里巷之所以<lb/>
歌謡自上及下自周初至戰國人經數十代書傳數百<lb/>
年細細搜索無一不合於夏正不知何故而為三正之<lb/>
説而後人隨聲逐影至於夫子修春秋如春王正月正<lb/>
叔康侯求之而不得其説而一以為夏時冠周月一以<lb/>
為夫子自行天子之事支離穿鑿遂至厚誣吾夫子也<lb/>
或曰胡文定曰前乎周者改年而不改月如伊訓元祀<lb/>
<pb n="KR3j0065_WYG_002-23b"/>
冬十有二月三祀冬十有二月此何以稱也曰商之十<lb/>
二月僅見此二年耳他無所考也彼凡事書年而偶及<lb/>
月若必以此為建丑定案則周書中之惟三月亦再見<lb/>
二月五月十有二年六月亦數見幾何不以周之建二<lb/>
三五六月為嵗首耶曰左氏僖五年正月日南至昭二<lb/>
十年二月日南至此又何説也曰此與㐮二十一年九<lb/>
月十月二十四年七月八月日頻食所謂司厯過也失<lb/>
置閏之故也日月無連月頻食之理以失閏亂書夫子<lb/>
<pb n="KR3j0065_WYG_002-24a"/>
因而筆之而無從正定左氏正月南至之説正為是也<lb/>
至二十年二月則益荒矣今用夏正未有十二月冬至<lb/>
者即以為建子而二月迺南至此其為失閏無疑然亦<lb/>
左氏傳之夫子未嘗筆之經也左氏出於西漢之末其<lb/>
為魯魚附㑹不可知然以左質左而為夏正十之九獨<lb/>
二至以失閏而偶不合耳夫吾何知周正吾知有六經<lb/>
語孟而已<lb/>
　<lb/>
<pb n="KR3j0065_WYG_002-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　徐氏筆精卷二<lb/>
</p>
<p>
</p>
  </div>
<div>
<head>徐氏筆精卷三</head> <lb/>
    <p>
<pb n="KR3j0065_WYG_003-1a"/>
欽定四庫全書<lb/>
　徐氏筆精卷三<lb/>
　　　　　　　　　　　　　明　徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>　撰<lb/>
　　詩談<lb/>
　　　古詞有本<lb/>
古樂府巴東三峽猿鳴悲夜鳴三聲淚沾衣杜甫聽猿<lb/>
實下三聲淚本此梁簡文採蓮渡頭擬黄河郎今欲渡<lb/>
畏風波李白郎今欲渡縁何事如此風波不可行本此<lb/>
<pb n="KR3j0065_WYG_003-1b"/>
古辭白石郎臨江居前導江伯後從魚李賀沙浦走魚<lb/>
白石郎本此古辭陳孔驕赭白陸郎乗斑騅李賀陸郎<lb/>
去矣乗斑騅本此唐人作詩必熟讀樂府諸作能化舊<lb/>
為新時時見筆端不為蹈襲<lb/>
　　　風雅<lb/>
屈宋之文出于風韓栁之文出于雅風者動也雅者常<lb/>
也如曾㸃之言志似風三子之言志似雅伯竒之履霜<lb/>
操似風閔子之失紖語似雅栁詩多似風韓詩多似雅<lb/>
<pb n="KR3j0065_WYG_003-2a"/>
太白風多于雅子美雅多于風至于義山飛卿雖本國<lb/>
風然篇篇入鄭衛之響矣<lb/>
　　　繐帳馬策<lb/>
魏武命銅雀臺施六尺牀下繐帳陸機文曰悼繐帳之<lb/>
溟漠至謝脁詩云繐帳飄井幹張正見詩云曲罷繐帷<lb/>
空乃易帳為帷左傳秦繞朝贈士㑹以策李白詩云臨<lb/>
行將贈繞朝鞭乃易策為鞭盖帳即帷䇿即鞭古今更<lb/>
端用之不嫌杜撰<lb/>
<pb n="KR3j0065_WYG_003-2b"/>
　　　阿嚲回<lb/>
樂府有阿濫堆名曰阿嚲回李白司馬將軍歌羌笛横<lb/>
吹阿嚲回是也<lb/>
　　　釣竿<lb/>
古今注云釣竿者伯常子避仇河濵為漁者其妻思之<lb/>
而作也每至河側輙歌之後司馬相如作釣竿詩故卓<lb/>
文君白頭吟云竹竿何嫋嫋魚尾何簁簁正引伯常子<lb/>
事以諷相如非漫無所指也<lb/>
<pb n="KR3j0065_WYG_003-3a"/>
　　　如花似乳<lb/>
梁張率對酒詩云如花良可貴似乳更堪珍言酒之香<lb/>
如花色如乳也孝經緯曰酒者乳也乳名本此<lb/>
　　　東鄰棗<lb/>
庾肩吾云池通西舍之流窻映東鄰之棗杜子美詩堂<lb/>
前剝棗任西鄰用庾語耳<lb/>
　　　别賦<lb/>
鮑照升天行云暫遊越萬里近别數千齡江淹别賦暫<lb/>
<pb n="KR3j0065_WYG_003-3b"/>
遊萬里少别千年襲其語也<lb/>
　　　祖陶句<lb/>
陶詩云雖無紀厯志四時自成嵗唐詩云山中無厯日<lb/>
寒盡不知年又云山僧不解數甲子一葉落知天下秋<lb/>
王百谷云此地人家無玉厯梅花開處是新年皆從陶<lb/>
詩變化也<lb/>
　　　茅山僧林和靖<lb/>
茅山老僧詩云一池荷葉衣無盡數畝松花食有餘剛<lb/>
<pb n="KR3j0065_WYG_003-4a"/>
被傍人相問訊老僧今日又移居林和靖詩云山水未<lb/>
深猿鳥少此生猶擬别移居直過天竺溪流上獨樹為<lb/>
橋小結廬二作頗相類然皆蹈襲唐陳羽吳融二絶也<lb/>
羽詩云雖有柴門長不闗古烟髙木共身閒猶嫌住近<lb/>
人知處現欲移居入逺山吳融云石臼山頭有一僧朝<lb/>
無香積夜無燈近嫌俗客知踪跡擬向中峯斷石層<lb/>
　　　宿酲中酒<lb/>
詩云憂心如酲徐幹情詩云憂思連相屬中心如宿酲<lb/>
<pb n="KR3j0065_WYG_003-4b"/>
唐人下第詩云氣味如中酒情懐似别人本此<lb/>
　　　六朝詩似唐<lb/>
六朝人詩與唐逈别然有句法類唐者如朔風動秋草<lb/>
邊馬有歸心亂流趨正絶孤嶼媚中川野曠沙岸靜天<lb/>
髙秋月明銅陵映碧澗石竇㵼紅泉歸華先委露别葉<lb/>
早辭風秋河曙耿耿寒渚夜蒼蒼雲去蒼梧野水還江<lb/>
漢流實開盛唐之門户也<lb/>
　　　蹈襲古句<lb/>
<pb n="KR3j0065_WYG_003-5a"/>
晉羊球西樓賦畫棟浮細細之輕雲朱栱濕濛濛之飛<lb/>
雨王勃滕王閣則襲為畫棟朝飛南浦雲珠簾暮捲西<lb/>
山雨也杜甫陽城郡王新樓又襲為碧窻宿霧濛濛濕<lb/>
朱栱浮雲細細輕也唐人多讀古賦往往變化而用之<lb/>
若勃序一篇蹈襲甚多前人㧞出不獨落霞秋水而已<lb/>
　　　唐詩蹈襲<lb/>
唐詩往往蹈襲六朝人語句戴叔倫一年將盡夜萬里<lb/>
未歸人則梁武帝一年漏將盡萬里人未歸也郎士元<lb/>
<pb n="KR3j0065_WYG_003-5b"/>
暮蟬不可聽秋葉豈堪聞則吳均落葉思紛紛蟬聲猶<lb/>
可聞也髙適功名萬里外心事一杯中則庾信悲生萬<lb/>
里外恨起一杯中也杜甫薄雲巖際宿孤月浪中翻則<lb/>
何遜薄雲巖際出孤月波中上也<lb/>
　　　滕王閣序<lb/>
王勃滕王閣序云層巒聳翠上出重霄飛閣流丹下臨<lb/>
無地乃襲王屮頭陀寺碑云層軒延袤上出雲霓飛閣<lb/>
逶迤下臨無地又不獨落霞秋水襲庾信也<lb/>
<pb n="KR3j0065_WYG_003-6a"/>
　　　犀渠<lb/>
鮑照白紵歌象牀瑶席鎮犀渠鎮壓席之物即今之鎮<lb/>
子也古者坐必席地以鎮石壓其四角恐捲動不安犀<lb/>
渠即硨磲也梁昭明將進酒宜城溢渠盌中山浮羽巵<lb/>
渠盌亦車渠也<lb/>
　　　獨漉<lb/>
傅𤣥有獨漉篇注云一作獨禄晉歌為鹿字古通用也<lb/>
不知何義汲冡周書王命篇有獨鹿是獸名<lb/>
<pb n="KR3j0065_WYG_003-6b"/>
　　　嵗腴<lb/>
梁武帝江南弄舞春心臨嵗腴嵗腴未詳所出似指豐<lb/>
年而言<lb/>
　　　博山爐<lb/>
古詞楊叛兒歡作沈水香儂作博山爐博山爐上有盖<lb/>
如山形香烟纒繞不相離也<lb/>
　　　鐵鹿<lb/>
古詞長檣鐵鹿子鐵鹿者以鐵為轆轤而拘帆者故下<lb/>
<pb n="KR3j0065_WYG_003-7a"/>
句云布帆阿那起阿那二字又狀布帆因轆轤而動之<lb/>
意<lb/>
　　　望羊<lb/>
文王操五神運精合謀房兮興我之業望羊來兮按竹<lb/>
書紀年武王駢齒望羊望羊言目如羊之望視五星聚<lb/>
房亦是當時事此文王望武王克商之意孔子學琴於<lb/>
師襄有曰黮而黒頎而長曠如望羊奄有四方非文王<lb/>
孰能為此鄭侯升秕言解曰按釋名望羊陽氣在上舉<lb/>
<pb n="KR3j0065_WYG_003-7b"/>
頭髙似若望之然也<lb/>
　　　輞川詩<lb/>
摩詰輞川詩來者復為誰空悲昔人有注皆未分明盖<lb/>
輞川舊為宋之問别業摩詰後改為莊此二句盖指之<lb/>
問而言昔人即之問也余嘗質陳幼孺深然之<lb/>
　　　艇板<lb/>
古樂府暫泊牛渚磯歡不下艇板艇板即今上岸透板<lb/>
也刻本誤作廷板非<lb/>
<pb n="KR3j0065_WYG_003-8a"/>
　　　弓蛇弩蛇<lb/>
漢應彬為汲縣令請主簿杜宣賜酒壁上有懸赤弩照<lb/>
于杯中形如蛇宣惡之謂蛇入腹遂病後至其故處知<lb/>
弩影遂解晉樂廣嘗有親客曰前蒙賜酒杯中有蛇即<lb/>
飲而疾于時河南㕔事有角弓畫作蛇廣復置酒曰復<lb/>
有所見否客曰如初廣告之故沉疴頓愈二事絶相類<lb/>
梁簡文詩云沉疴類弩影杜子美詩云弩影落杯中皆<lb/>
用宣事<lb/>
<pb n="KR3j0065_WYG_003-8b"/>
　　　金盌<lb/>
南史沈炯行經漢武通天臺為表奏之曰甲帳朱簾一<lb/>
朝零落茂陵玉盌遂出人間杜詩早時金盌出人間注<lb/>
杜者謂欲避玉魚故改作金曲為掩䕶耳金玉兩物安<lb/>
可通用耶焦氏筆乘載盧充金盌足破諸注之妄<lb/>
　　　杮蒂綾<lb/>
杭州古有杮蒂綾白樂天杭州春望詩云紅袖織綾誇<lb/>
柿蒂元張翥詩云為織春袍柿蒂綾樂天自注云柿蒂<lb/>
<pb n="KR3j0065_WYG_003-9a"/>
花者尤佳施肩吾詩云朝織葡萄綾不知出何地<lb/>
　　　鶴雲<lb/>
易緯立春雲如白鶴唐魏徴郊祀樂章云鶴雲旦起言<lb/>
青帝也<lb/>
　　　走竿丸劍<lb/>
走竿丸劍之戲古已有之至宋齊尤盛何承天詩云脩<lb/>
標多巧㨗丸劍亦入神標竿也丸劍能縮劍成丸而復<lb/>
伸之也今倭國有軟刀亦丸劍之遺制<lb/>
<pb n="KR3j0065_WYG_003-9b"/>
　　　馬飾<lb/>
鐵裲襠鐵<graphic n="KR3127" url="https://raw.githubusercontent.com/kanripo/KR-Gaiji/master/images/KR3127.png" mimeType="image/png"/>鉾鏤渠鞍皆馬上飾鞍之具苻融云齊著<lb/>
鐵裲襠又云齊著鐵<graphic n="KR3127" url="https://raw.githubusercontent.com/kanripo/KR-Gaiji/master/images/KR3127.png" mimeType="image/png"/>鉾徐陵云雕鞍名鏤渠渠即車<lb/>
渠也<lb/>
　　　鱗<lb/>
風吹水上紋如魚鱗郭璞詩閶闔西南來潛波渙鱗起<lb/>
言兌為閶闔風水波渙然如魚鱗之起也若認鱗為魚<lb/>
則索然無味矣<lb/>
<pb n="KR3j0065_WYG_003-10a"/>
　　　撲朔撲渥<lb/>
撲朔兎走也木蘭辭雄兎脚撲朔又作撲渥東坡詩寒<lb/>
窻暖足來撲渥<lb/>
　　　日三竿<lb/>
今作詩者用日三竿按齊書天文志永明五年十一月<lb/>
丁亥日出三竿其色黄赤暈三竿之説本此<lb/>
　　　僑裝<lb/>
客裝一曰僑裝鮑照云僑裝多闕絶旅服少裁縫<lb/>
<pb n="KR3j0065_WYG_003-10b"/>
　　　井如六博<lb/>
楊用修云二十八宿井星形似六博乃詩人北斗挹酒<lb/>
漿之意余按陳謝燮詩云井公能六箸玉女解投壺周<lb/>
王褒詩云誰能攬六博還當訪井公按神異經云穆天<lb/>
子東征與井公博三日不決井公指人也用脩語想别<lb/>
有據<lb/>
　　　勞劍<lb/>
劍屢殺人曰勞劍唐鮑溶詩云閒弓失月影勞劍無龍<lb/>
<pb n="KR3j0065_WYG_003-11a"/>
光勞劍即勞薪之例<lb/>
　　　軒帆<lb/>
謝恵連詩軒帆遡遥路軒帆即車舟也<lb/>
　　　羅塵<lb/>
羅塵羅襪之塵也顧野王艷歌行羅塵笑洛妃又云豈<lb/>
知洛渚羅塵步新竒可愛<lb/>
　　　薤葉簟<lb/>
薤葉簟紋之細如薤葉也陸龜蒙詩云小簟風來薤葉<lb/>
<pb n="KR3j0065_WYG_003-11b"/>
凉<lb/>
　　　砂牀<lb/>
陸龜蒙云自拂烟霞安筆格獨開封檢試砂牀按五溪<lb/>
蠻地産丹砂石之不碎而砂附其上者名砂牀見宋輔<lb/>
溪蠻叢笑<lb/>
　　　委蛇<lb/>
詩羔羊曰委蛇離騷曰載雲旗之委蛇一本作逶迤一<lb/>
本作逶移劉向九嘆曰遵江曲之逶移張衡西京賦曰聲<lb/>
<pb n="KR3j0065_WYG_003-12a"/>
清暢而委蛇孫綽天台賦曰路威夷而脩通潘安仁金<lb/>
谷詩曰峻坂路威夷漢書作逶蛇樂郊詩有水出逶夷<lb/>
蓋聲同而字屢變不妨通用惟韓退之石鼓歌蛇字叶<lb/>
陀<lb/>
　　　昔耶<lb/>
蒼苔一曰昔耶梁王僧孺詩云夜風吹熠燿朝光照昔<lb/>
耶又南方草木狀素馨花一名昔耶茗<lb/>
　　　烽<lb/>
<pb n="KR3j0065_WYG_003-12b"/>
唐邉塞未嘗置驛以烽計程張說云黒山烽外陣雲開<lb/>
迴樂烽前沙似雪可證岑參云苜蓿烽邉逢立春戎昱云<lb/>
山頭烽子聲聲呌烽子守烽卒也<lb/>
　　　外獎<lb/>
謝靈運詩云沮漳自可美客心非外獎江淹詩云得失<lb/>
非外獎言内有所樂非外人所能勸獎也<lb/>
　　　噫嘻吁<lb/>
蜀人見物驚異必曰噫嘻吁李白蜀道難用方言也古<lb/>
<pb n="KR3j0065_WYG_003-13a"/>
文未見此三語耳<lb/>
　　　更㸃<lb/>
唐更漏二十五㸃故云二十五聲秋㸃長宋減初更二<lb/>
㸃五更二㸃本朝依之<lb/>
　　　南叶心韻<lb/>
南字古叶心韻詩經凱風自南吹彼棘心漢鐃歌美人<lb/>
歸以南駕車馳馬美人傷我心蘇頲幼稱捷悟避裴談<lb/>
諱誦枯樹賦易其韻曰昔年楊栁依依漢隂何不押心<lb/>
<pb n="KR3j0065_WYG_003-13b"/>
字韻以誦之以叶江潯之句乎<lb/>
　　　寗音<lb/>
寗古韻叶平聲與沈韻庚青通用漢郊祀歌云穰穰復<lb/>
正直往寗馮蠵切和䟽寫平<lb/>
　　　疆場<lb/>
疆場左傳讀易韻陳後主馬草報疆場叶陽字韻唐人<lb/>
多叶陽亦失攷耳<lb/>
　　　車字叶韻<lb/>
<pb n="KR3j0065_WYG_003-14a"/>
車叶魚又叶麻韋昭曰古無居音自漢以來始有也然<lb/>
易暌卦先張之弧後脱之弧見豕負塗載鬼一車已協<lb/>
居韻矣<lb/>
　　　櫓字誤<lb/>
古詞張罾不得魚不櫓罾不歸櫓字恐是魚字之誤各<lb/>
本俱作櫓于義不暢<lb/>
　　　岫<lb/>
爾雅曰山有穴曰岫陶淵明云雲無心以出岫是也謝<lb/>
<pb n="KR3j0065_WYG_003-14b"/>
𤣥暉云窻中列逺岫徐季海云孤岫龜形在皆誤用耳<lb/>
後世盡以岫為峯去爾雅逺矣<lb/>
　　　白苧舞<lb/>
古辭晉白苧舞歌分作三首首章用兩韻至晉世方昌<lb/>
樂未央意盡矣質如輕雲色如銀另是一首豈當初編<lb/>
次之誤遂相沿襲耶<lb/>
　　　伯竒稱考<lb/>
尹伯竒履霜操履朝霜兮採晨寒考不明其心兮聽䜛<lb/>
<pb n="KR3j0065_WYG_003-15a"/>
言按父沒則稱考子竒投河而死吉甫尚在此必後人<lb/>
述之之作也<lb/>
　　　騎吹鼓吹<lb/>
古樂府騎吹鼓吹曲有分别列殿廷者名鼓吹從行者<lb/>
名騎吹<lb/>
　　　木蘭辭<lb/>
木蘭辭女子代父從征之作也中有可汗大㸃兵之句<lb/>
按後魏太武帝時蠕蠕始自號伊利可汗則是辭當是<lb/>
<pb n="KR3j0065_WYG_003-15b"/>
晉以後人所作也或者疑萬里赴戎機闗山度若飛朔<lb/>
氣傳金柝寒光照鐵衣四句如唐人詩遂以為唐人偽<lb/>
為之者不知齊梁如此句甚多也如玉珂鳴戰馬金距<lb/>
鬬塲雞蓮花穿劍鍔秋月掩刀環絶漠衝風急交河夜<lb/>
月明等句不類唐人句法耶如當窻理雲髩對鏡貼花<lb/>
黄大類齊梁口吻予謂此辭出齊梁作者無疑<lb/>
　　　崔顥李白<lb/>
崔顥黄鶴樓詩古今絶唱首起四句渾然短歌句法也<lb/>
<pb n="KR3j0065_WYG_003-16a"/>
李白鳯凰臺效之聲調亦似歌行今人槩收入律恐未<lb/>
必當唐人律格甚嚴漢陽樹對鸚鵡洲青天外對白鷺<lb/>
洲謂之歌體則自然謂之律體則遷就矣<lb/>
　　　匡山<lb/>
子美憶李白詩匡山讀書處頭白好歸來趙子常及諸<lb/>
注皆謂其指廬山五老峰而言也唯修可引白墓在蜀<lb/>
之彰明有大小匡山白讀書于大匡山有讀書臺尚存<lb/>
非潯陽之廬山也余謂以指蜀之匡山為是盖甫時在<lb/>
<pb n="KR3j0065_WYG_003-16b"/>
蜀而憶白之在夜郎故云歸來若是廬山則來字無著<lb/>
落而讀書處又無實事矣<lb/>
　　　髙適學詩<lb/>
史言髙適五十始學為詩辯者以為不然予觀子美云<lb/>
歎息髙生老新詩日又多曰老曰新則適學詩之遲可<lb/>
見矣<lb/>
　　　樊川别集<lb/>
杜牧樊川集語多猥澁惟别集句調新清宋姚西溪以<lb/>
<pb n="KR3j0065_WYG_003-17a"/>
别集為許渾詩言之有據且今世許集傳本多鬱林詩<lb/>
盖渾曾至鬱林也杜牧未有粤西之行而别集忽有松<lb/>
牌出象州之句似可證非牧詩然其中又有寄許渾并<lb/>
華堂今日綺筵開詩乃牧之作然疑信相半千載而下<lb/>
莫能為之分别也<lb/>
　　　天馬歌<lb/>
李白天馬歌馬之形態悉備儼然相馬經也中云白雲<lb/>
在天丘陵逺崔巍鹽車上峻坂諸本天字上增一青字<lb/>
<pb n="KR3j0065_WYG_003-17b"/>
遂失句讀<lb/>
　　　相思子<lb/>
筆叢謂唐人骰子近方寸凡四㸃當加緋者或嵌相思<lb/>
子其中温庭筠詩云玲瓏骰子安紅豆入骨相思知也<lb/>
無相思子即今紅豆也愚按嶺南閩中有相思木嵗久<lb/>
結子色紅如大豆故名相思子每一樹結子數斛非即<lb/>
紅豆也惟和兄子夜歌云紅豆落深坑到底相思子亦<lb/>
沿襲温語之誤<lb/>
<pb n="KR3j0065_WYG_003-18a"/>
　　　糺<lb/>
卿雲歌卿雲爛兮禮漫漫兮禮字乃糺字之誤糺似礼<lb/>
又誤作禮失之逺矣糺紛也注云郁郁紛紛即糺字之<lb/>
義見宋書樂志人皆未考耳<lb/>
　　　康浪<lb/>
甯戚歌滄浪之水白石粲滄當作康齊有康浪水見一<lb/>
統志滄浪楚水也<lb/>
　　　剔齒纎<lb/>
<pb n="KR3j0065_WYG_003-18b"/>
仙人鄭思逺常騎彪故人許隠齒痛求治鄭㧞彪鬚及<lb/>
熱挿齒間即愈陸雲與兄機書曰有剔齒纎一枚以寄<lb/>
兄所謂纎者疑是此類趙子昂老態詩云食肉先尋剔<lb/>
齒纎今皆作籖<lb/>
　　　詩題誤<lb/>
郎士元送南史云雨餘清巷靜獨酌送殘春車馬雖嫌<lb/>
僻鶯花不厭貧蟲聲粘户網䑕跡印牀塵借問山陽㑹<lb/>
如今有㡬人通篇全非送别語諸選本俱相仍未有考<lb/>
<pb n="KR3j0065_WYG_003-19a"/>
其本題者<lb/>
　　　葉想衣裳<lb/>
太白清平調雲想衣裳花想容蔡端明曾書此詩作葉<lb/>
想衣裳劉后村以為落筆之誤非也盖端明書不茍作<lb/>
况首字安得有誤然細味之葉想衣裳固自與牡丹穏<lb/>
帖差勝雲字豈端明得正本而後世反誤耶<lb/>
　　　雲霄一羽毛<lb/>
杜甫詠諸葛云三分割據紆籌䇿萬古雲霄一羽毛虞<lb/>
<pb n="KR3j0065_WYG_003-19b"/>
伯生注云三分鼎立之計可謂屈曲而費心思矣然此<lb/>
籌策無以復加獨見之超出萬古之上雲霄之間見一<lb/>
羽毛無與儔匹也鄉先軰謝大司農漢甫詹言云雖三<lb/>
分割據未伸其籌䇿而萬古雲霄長瞻其羽毛羽毛猶<lb/>
言羽儀也二説予猶有疑焉予謂武侯三分割據之籌<lb/>
策其功甚大然以武侯視之不過萬古雲霄之上一羽<lb/>
毛耳言視如此大功輕若鴻毛也<lb/>
　　　歸期無奈何<lb/>
<pb n="KR3j0065_WYG_003-20a"/>
子美逰何將軍山林六首末首起句云幽意忽不愜歸<lb/>
期無奈何趙注云自叙客懐謂所以忽不愜者由未有<lb/>
歸期也真類説夢耳盖子美前五首俱述何氏山林之<lb/>
勝故末首云幽意忽不愜將别何氏而歸真無奈何耳<lb/>
故頸聨云出門流水住囘首白雲多尚有戀戀之意結<lb/>
句云祇應與朋好風雨亦來過全首俱是眷戀山林之<lb/>
想若作自叙客懐思歸故鄉大無意味矣<lb/>
　　　杜律虞注<lb/>
<pb n="KR3j0065_WYG_003-20b"/>
杜律虞註楊文貞作序疑其不出伯生之手然實京口<lb/>
張性伯成所著也性亦元進士後世借伯生之名以行<lb/>
予家有張刻古本名杜律演義世所罕知也謝司農嘗<lb/>
言使琉球時見彼國讀書無經而以杜律虞註當之是<lb/>
以燕石寳少陵也今其註具存若鶯啼修竹不知為梁<lb/>
孝之園犬吠白雲不知為淮南之宅宗臣之贊不知為<lb/>
蕭何頻煩之表不知為庾亮如意不知為王戎下鞲不<lb/>
知為桓虞仗鉞不知為宗資褰帷不知為賈琮斷石不<lb/>
<pb n="KR3j0065_WYG_003-21a"/>
知為峽長流不知為江自寛不知有榮期息機不知有<lb/>
馬援如泥不知有周澤髙門不知有鮑宣郫筒不知有<lb/>
李商隠行路難不知有袁山松烏皮几不知有謝𤣥暉<lb/>
與夫窮愁之本於史記獨夜之本於七哀糺紛之本於賈<lb/>
誼幽側之本於沈約真源之本於昭明青龍之本於葛<lb/>
陂朱栱之本於西樓伯仲之本於典論指揮之本於漢<lb/>
書莫打鴉之本於古曲欲教鋤之本於卜居芰荷之本<lb/>
於離騷蕙葉之本於孔雀賦悲壯之本於漁陽撾奉引<lb/>
<pb n="KR3j0065_WYG_003-21b"/>
之本於聖公傳袈裟之本於四分律甚者金盌泥於<lb/>
玉盌步檐訛為步蟾軍儲自供未稽府兵之制洞門對<lb/>
雪莫詧掖垣之規髙葉忽雲石之光打鼓昧發船之節<lb/>
芋栗忘其橡實諸天遺乎内典柑黄三寸莫憶義康之<lb/>
豪鵬礙九天弗紀楚文之異則其涉於蕪陋也滋甚曽<lb/>
謂聞人之注有是乎<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>按張本編次與虞本大異其中<lb/>
訓詁張簡而虞繁必後人以張之舊稿稍増益之偽為<lb/>
伯生所註盖伯生位極人臣而張宦不達故耳元吳伯<lb/>
<pb n="KR3j0065_WYG_003-22a"/>
慶有挽張伯成詩云何處重逢説别時斯文千載盡交<lb/>
期學憐知己先登早生愧同庚後死遲箋疏空令傳杜<lb/>
律誌銘誰與繼唐碑寡妻弱子將焉託節傳遺文只益<lb/>
悲楊文貞素以博洽聞又去元季未逺序文猶未能決<lb/>
其非虞筆宜乎愈久而愈誤也<lb/>
　　　冬青行<lb/>
楊璉真伽發諸陵骨義士唐珏林景熙收而塟之後人紛<lb/>
紛不知為唐為林李西涯云唐義士林義士千載傳疑<lb/>
<pb n="KR3j0065_WYG_003-22b"/>
定誰是陶九成輟耕録云唐收者諸陵骨林收者髙孝<lb/>
兩陵骨故林詩中有雙匣之語皆拘方之見也夫當時<lb/>
發掘陵寢二義士協力收瘞共賦冬青行三首以紀其<lb/>
事是以唐林二集俱載九成謂林詩誤入於唐集尤拘<lb/>
泥也今諸誌以冬青行三首分為兩人所作予未敢謂<lb/>
信史耳<lb/>
　　　華清宫詩<lb/>
杜常華清宫詩云行盡江南數十程曉風殘月入華清<lb/>
<pb n="KR3j0065_WYG_003-23a"/>
朝元閣上西風急都入長楊作雨聲連用二風字瞿宗<lb/>
吉詩話云向見一善本作暁乘殘月入華清殊覺氣味<lb/>
深長<lb/>
　　　驅雁<lb/>
謝曰可廷讚云王右丞出塞第三句暮雲空磧時驅馬<lb/>
七句玉靶角弓珠勒馬重一馬字按鮑照詩秋霜暁驅<lb/>
雁又北風驅雁天雨霜又洛陽伽藍記北風驅雁千里<lb/>
飛雲然則右丞句為驅雁無疑矣曰可此辯足破千古<lb/>
<pb n="KR3j0065_WYG_003-23b"/>
之疑<lb/>
　　　郎士元詩<lb/>
每讀郎士元月在上方諸品静心持半偈萬縁空末句<lb/>
又云此心期與故人同重一心字且費解偶見馮元成<lb/>
藝海泂酌云於朱太史家見宋本此心作他時於義了<lb/>
然是以書貴古本也<lb/>
　　　鼉鼓<lb/>
鼉鳴如鼓其數應更江淮人以鼉鼓為鼉更夏小正剥<lb/>
<pb n="KR3j0065_WYG_003-24a"/>
鼉為鼓鼉介屬皮不可冒鼓漢儒傅㑹其説耳鼉鼓即<lb/>
蛙鼓之例唐李賀詩云吹龍笛擊鼉鼓後人皆襲用之<lb/>
然詩曰鼉鼓逢逢矇瞍奏公則又似可為鼓者<lb/>
　　　木葉城<lb/>
木葉城在今遼東之地沈雲卿古意九月寒風催木葉<lb/>
是也後人改為下葉誤矣<lb/>
　　　右丞詩<lb/>
右丞詩迸水定侵香案濕魏禹卿辯云定水迸侵又桃<lb/>
<pb n="KR3j0065_WYG_003-24b"/>
源面面絶風塵陳可棟辯云桃源西面對栁市南頭皆<lb/>
破千古疑案<lb/>
　　　面皮䰄<lb/>
賀知章回鄉詩云少小離鄉老大回鄉音難改面皮䰄<lb/>
兒童相見不相識笑問客從何處來今本俱作鬢毛衰<lb/>
非唐韻矣近覩侯鯖録始知是面皮䰄䰄多鬚也<lb/>
　　　唐詩誤字<lb/>
鄧泰素語予曰嘗見古本唐詩滿寺枇杷冬著花滿樹<lb/>
<pb n="KR3j0065_WYG_003-25a"/>
作滿寺近與單車向洛陽近與作匹馬昨夜㣲霜初度<lb/>
河昨夜作乍夜驛路西連漢畤平驛路作驛樹二水中<lb/>
分白鷺洲二水作一水細味自得也焦弱侯筆乘云疎<lb/>
松影落空壇静細草春香小洞幽春香作香生的對况<lb/>
又有砧聲近報漢宫秋之句豈當復著春字耶<lb/>
　　　溶溶雨<lb/>
世傳晏元獻詩梨花院落溶溶月栁絮池塘淡淡風為<lb/>
警句然溶溶水流貎月不得名溶溶予嘗病之近閲吳<lb/>
<pb n="KR3j0065_WYG_003-25b"/>
處厚青箱雜記云梨花院落溶溶雨始知月者後人改<lb/>
之雨字自妙<lb/>
　　　淵明采菊詩<lb/>
沈啟南咏淵明采菊云典午河山已不支先生歸去自<lb/>
嫌遲寄奴蔓草無容地慳剩黄花一兩籬見石田集陳<lb/>
眉公秘笈以為王行作誤也<lb/>
　　　銅鞮伯氏<lb/>
鄭繼之野興詩末云年來混迹漁樵下况有銅鞮伯氏<lb/>
<pb n="KR3j0065_WYG_003-26a"/>
風按春秋晉叔向其兄銅鞮伯華匿徳藏光不與叔向<lb/>
㳺者罕知伯華仲尼稱之曰多聞内植進退兩尊繼之<lb/>
銅鞮句用伯華事耳向見鄭詩刻本疑其用白銅鞮故<lb/>
事改為習氏夫題曰野興用伯氏固宜改曰習氏不惟<lb/>
失作者本意而於題㫖句法不相符矣板本未更因筆<lb/>
而出之以俟知者<lb/>
　　　草堂詩餘<lb/>
宋人選詩餘名曰草堂楊用修強為之解曰李白有草<lb/>
<pb n="KR3j0065_WYG_003-26b"/>
堂集詩餘中有憶秦娥菩薩蠻二闋為百代詞曲之祖<lb/>
故名草堂殊牽合附㑹今世此書盛行人人傳誦然知<lb/>
其說者盖寡矣胡元瑞稱博洽亦未釋然於此<lb/>
　　　西園詩麈<lb/>
張維城西園詩麈云易象幽㣲法鄰比興書辭旉暢式<lb/>
用賦物春秋借儆義本風刺三禮莊鴻體類雅頌匪謂<lb/>
六籍同歸於詩祇縁六義觸處皆是不先窮經而以别<lb/>
才别趣之説自盖者究竟與此道何涉又云五言古莫<lb/>
<pb n="KR3j0065_WYG_003-27a"/>
工於漢魏莫盛於晉七言古莫工於初唐莫盛於盛唐<lb/>
五言律莫工於盛唐亦莫盛於盛唐絶句莫工於盛唐<lb/>
莫盛於晩唐獨七言律自唐而工至我明而始盛又云<lb/>
世謂作詩勿入唐以後事自五代入明事物人羣之變<lb/>
不知㡬許而謂盡不堪入詩料此詞家習談實藝林之<lb/>
積蠧又云宋三百年間名卿碩儒髙士踔絶諸代製作<lb/>
纍纍豈無篇句可追踪往昔流布來兹者一稱宋詩竟<lb/>
從抹殺既未目覩且不耳聆相率唾棄真可涕可恠右<lb/>
<pb n="KR3j0065_WYG_003-27b"/>
數段皆發前哲之所未發實論詩之金針也今人乍占<lb/>
四聲即自負曰詩有别才不窺四部而欲横行藝苑試<lb/>
取維誠詩麈讀之<lb/>
　　　詩道之敝<lb/>
屠田叔詩談云近時崇尚甫解之乎輙便咿啞稍習聲<lb/>
偶遽夀棗梨人靡不握管城以摛詩詩無不丐元晏而<lb/>
為序詩道崇尚無過今日清風輟響亦無過此時<lb/>
　　　沈韻<lb/>
<pb n="KR3j0065_WYG_003-28a"/>
屠緯真云天下事有最僥倖而不可解者沈約韻書是<lb/>
也一東與二冬六魚與七虞之屬前此諸韻並通孔子<lb/>
作經及漢魏古詩班班可考豈盡譌謬至約始改正耶<lb/>
約吳興人局於方言蠻俗不審宫羽而敢背越聖賢變<lb/>
亂千古後世遵之如聖經百代而不敢易此甚不可暁<lb/>
也約本齊臣更事梁武禪代之詔出約手後夢齊和帝<lb/>
引刀斷舌乃上章于天謂禪代之事不由已出天可欺<lb/>
乎古文人最濫得名者此人也<lb/>
<pb n="KR3j0065_WYG_003-28b"/>
　　　賀鑑湖<lb/>
賀知章乞鑑湖歸老時年八十餘矣其詩曰少小離鄉<lb/>
老大回鄉音難改髩毛衰兒童相見不相識笑問客從<lb/>
何處來夫少小仕宦至於兒童不相識貪戀禄位亦已<lb/>
久矣及將歸又問明皇乞鑑湖一曲占故鄉之水利推<lb/>
知章之心無一事一息放過後世侈為賢達髙尚不已<lb/>
過乎盖當時明皇有詩送之在朝各有贈言後世遂因<lb/>
之而重亦知章之幸也<lb/>
<pb n="KR3j0065_WYG_003-29a"/>
　　　趙子昂題陶詩<lb/>
趙子昂題陶濳歸去來圖云生世各有時出處非偶然<lb/>
淵明賦歸來佳處未易言後人多慕之效顰惑媸妍終<lb/>
然不能去俯仰塵埃間斯人真有道名與日月懸青松<lb/>
卓然操黄花霜中鮮棄官亦易耳忍窮北窻眠撫卷嘗<lb/>
三嘆世久無此賢觀此詩子昂之慕淵明至矣然身事<lb/>
異姓貽譏後世信能言而行不逮也<lb/>
　　　王李劉詩文<lb/>
<pb n="KR3j0065_WYG_003-29b"/>
屠緯真云讀元美詩如入武庫不勝利鈍讀元美文如<lb/>
覽江海終成大觀讀于鱗詩初喜其雄俊多則厭其雷<lb/>
同若雜一首于衆作之中則矯然特出不翅衆鳥中一<lb/>
蒼隼矣劉子威文深古艱澁驚心聱牙文章如是不妨<lb/>
自成一家詩道必不可爾所謂本性情中宫商被管絃<lb/>
相距萬里矣<lb/>
　　　劉徐贈答<lb/>
劉楨贈徐幹云思子沈心曲長嘆不能言起坐失次第<lb/>
<pb n="KR3j0065_WYG_003-30a"/>
一日三四遷幹答云與子别無㡬所經未一旬我思一<lb/>
何篤其愁如三春雖路在咫尺難涉如九閽皆情至之<lb/>
語顔謝以降華藻勝而情語稍漓矣<lb/>
　　　覓句<lb/>
古今詩人摹冩覓句景象有極工者如吟安五箇字撚<lb/>
斷數莖鬚如險覓天應悶狂捜海亦枯如竟日覓不得<lb/>
有時還自來如句向夜深得心從天外歸如是事精皆<lb/>
易惟詩㑹却難如窮理多瞑目含毫靜倚松如終篇渾<lb/>
<pb n="KR3j0065_WYG_003-30b"/>
不寐危坐到晨鐘如兩句三年得一吟雙淚流如夜吟<lb/>
暁不休苦吟神鬼愁如生應無輟日死是不吟時如五<lb/>
七字中苦百千年後清如宿客嫌吟苦乖童恨睡遲宋<lb/>
林逋云只縁吟有味不覺坐勞神此非深於詩者不能<lb/>
道也<lb/>
　　　唐詩温厚<lb/>
豈不惜賢達其如髙尚心唐𤣥宗不逆其臣得罪風霜<lb/>
苦全生天地仁劉長卿不怨其君家貧僮僕慢官罷友<lb/>
<pb n="KR3j0065_WYG_003-31a"/>
朋踈耿湋不罪其友見詩人温厚之意<lb/>
　　　磨筓戴斗<lb/>
唐張易之出塞曲云轉戰磨筓地横行戴斗鄉磨筓見<lb/>
戰國策戴斗見爾雅又云將軍占太白小婦怨流黄腰<lb/>
裊青絲騎娉婷紅粉粧一春鶯度曲八月雁成行皆佳<lb/>
句也是故君子不以人廢言<lb/>
　　　乾坤<lb/>
杜少陵喜用乾坤字曰乾坤萬里眼乾坤一草亭乾坤<lb/>
<pb n="KR3j0065_WYG_003-31b"/>
一腐儒無力正乾坤納納乾坤大乾坤水上萍乾坤一<lb/>
戰收乾坤繞漢宫開闢乾坤正皆鄙俗可厭惟乾坤日<lb/>
夜浮一句頗佳<lb/>
　　　岳陽樓詩<lb/>
杜甫岳陽樓詩大都與浩然伯仲杜起首句昔聞洞庭<lb/>
水今上岳陽樓孟云八月湖水平涵虗混太清杜首聨<lb/>
吳楚東南坼乾坤日夜浮孟云氣蒸雲夢澤波撼岳陽<lb/>
城皆渾雄警策至于杜次聨親朋無一字孟云端居耻<lb/>
<pb n="KR3j0065_WYG_003-32a"/>
聖明覺無謂而結句各不稱矣<lb/>
　　　霜雨雪雲<lb/>
唐張謂餞田尚書還兖州云别路逢霜雨行營對雪雲<lb/>
霜雨雪雲原非連綿之字張合用之亦新不似盛唐人<lb/>
句<lb/>
　　　塞上四時<lb/>
張敬忠五原春色舊來遲二月垂楊未掛絲即今河畔<lb/>
氷開日正是長安花落時盖言春之氣候異也盧弼盧<lb/>
<pb n="KR3j0065_WYG_003-32b"/>
龍塞外草初肥燕乳平蕪曉不飛鄉國近來音信斷至<lb/>
今猶自著寒衣盖言夏之氣候異也王縉莫將邉地比<lb/>
京都八月秋風草已枯今日登髙尊酒裏不知能有菊<lb/>
花無盖言秋之氣候異也李頻闗門南北雜戎夷草木<lb/>
秋來即出師落日風沙長暝早窮冬雨雪轉春遲盖言<lb/>
冬之氣候異也四詩摹冩邉塞光景極肖<lb/>
　　　任華長篇<lb/>
盛唐任華寄李白寄杜甫懐素草書歌三長篇信口狂<lb/>
<pb n="KR3j0065_WYG_003-33a"/>
呌不遵紀律亦是恠體盧仝飲茶月蝕詩效之耳<lb/>
　　　贈鄰<lb/>
錢起贈鄰居齊六詩云雞聲共林巷燭影隔茅茨于鵠<lb/>
題隣居云蒸藜常共竈澆薤亦同渠傳履朝尋藥分燈<lb/>
夜讀書髙季迪贈鄰友云林近書燈露溪迴酒舫通放<lb/>
鳬長合隊移竹每分叢傅木虗贈隣人馬水莆云樓逈常<lb/>
分月墻低不隔花陳軒伯贈隣友云夜泉皆屋後暁塔<lb/>
共窻中趙仁甫題隣舍云户外分垂栁墻頭過落花又<lb/>
<pb n="KR3j0065_WYG_003-33b"/>
徐鎧喜李少保卜隣云井泉分地脉砧杵共秋聲梅堯<lb/>
臣贈隣居云籬根分井口壁隙透燈光皆能摹冩真切<lb/>
者也予與隣友吳元化交最宻戲贈十韻云草舍相隣<lb/>
並幽居隔短垣山光齊到屋樹䕃兩遮園碧露篝燈影<lb/>
香聞壓酒尊花分黏户片苔長過籬痕碩䑕均偷果驕<lb/>
尨互守門藝蔬先得種蒔竹易移根蛛網牽簷近雞羣<lb/>
鬬柵繁不窺家室好時聽笑聲喧賽社輪僮僕搏沙狎<lb/>
子孫杜華與王翰朝夕往來煩<lb/>
<pb n="KR3j0065_WYG_003-34a"/>
　　　言詩<lb/>
今之為官者皆諱言詩盖言詩往往不利于官也不惟<lb/>
今時為然即唐以詩取士詩髙者官多不達錢起有云<lb/>
㣲官是何物許可廢言詩其意逺矣<lb/>
　　　日斜人去<lb/>
賈誼鵩鳥賦云四月孟夏庚子日斜野鳥入室主人將<lb/>
去劉長卿過賈誼宅首聫云秋草獨尋人去後寒林空<lb/>
見日斜時用其語畧無痕迹<lb/>
<pb n="KR3j0065_WYG_003-34b"/>
　　　劉方平銅雀臺詩<lb/>
劉方平銅雀臺詩云遺令奉君王顰蛾強一妝嵗移陵<lb/>
樹色恩在舞衣香玉座生秋氣銅臺下夕陽淚痕沾井<lb/>
幹舞袖為誰長此詩較昔年分鼎地之作可相伯仲<lb/>
　　　殺風景<lb/>
松間喝道甚殺風景嚴維逰雲門寺云深木鳴騶馭晴<lb/>
山耀武賁實不雅也蔡襄云欲望喬松却飛盖為聽山<lb/>
鳥歇鳴騶庻㡬免俗<lb/>
<pb n="KR3j0065_WYG_003-35a"/>
　　　馬汗驚濤<lb/>
李益云馬汗凍成霜孫魴云驚濤濺佛身人謂冬月豈<lb/>
有汗馬驚濤不入佛寺然竒妙處正在此以理論詩失<lb/>
之逺矣<lb/>
　<lb/>
　<lb/>
　<lb/>
　<lb/>
<pb n="KR3j0065_WYG_003-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　徐氏筆精卷三<lb/>
</p>
<p>
</p>
  </div>
<div>
<head>徐氏筆精卷四</head> <lb/>
    <p>
<pb n="KR3j0065_WYG_004-1a"/>
欽定四庫全書<lb/>
　徐氏筆精卷四<lb/>
　　　　　　　　　　　　　明　徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>　撰<lb/>
　　詩談<lb/>
　　　印文硯匣<lb/>
柳子厚柳州詩云印文生緑經旬合硯匣留塵盡日封<lb/>
印文生緑公事絶少硯匣留塵私事亦稀投荒情况不<lb/>
盡凄凉况十二年之久乎李杜韓柳輒遭放逐往往文<lb/>
<pb n="KR3j0065_WYG_004-1b"/>
生於情信夫富貴之言難工也<lb/>
　　　在官種樹<lb/>
柳子厚貶柳州種木槲花詩云上苑年年占物華飄零<lb/>
今日在天涯祇因長作龍城守剰種庭前木槲花白樂<lb/>
天守忠州種荔支詩云紅顆珍珠誠可羡白鬚太守亦<lb/>
何癡十年結子知誰在自向庭前種荔支程師孟守福<lb/>
州種榕樹詩云三樓相望枕城隅臨去頻栽木萬株試<lb/>
問國人來往處不知還憶使君無柳詩近怨白詩近達<lb/>
<pb n="KR3j0065_WYG_004-2a"/>
程詩近誇<lb/>
　　　新竹<lb/>
昌黎新竹詩云稀生巧補林迸出疑爭地深得體物之<lb/>
妙<lb/>
　　　幘峰寺三絶<lb/>
劉禹錫𤣥都先後二絶世人傳誦而不知任翻幘峰寺<lb/>
三絶尤委宛可詠也初逰云絶頂清秋生夜凉鶴飜松<lb/>
露滴衣裳前峰月照半江水僧在翠㣲開竹房再逰云<lb/>
<pb n="KR3j0065_WYG_004-2b"/>
靈江江上幘峰寺三十年來兩度登老鶴尚存松露滴<lb/>
竹房不見舊時僧三逰云清秋絶頂竹房開松鶴何年<lb/>
去不迴惟有前峰明月在夜深猶過半江來<lb/>
　　　咏草<lb/>
白樂天咏草云野火燒不盡春風吹又生已傳播今昔<lb/>
矣又唐僧云時平生戰地農惰入春田又元楊基云六<lb/>
朝舊恨斜陽外南浦新愁細雨中風調情境俱不在樂<lb/>
天之下唐僧句見山谷集或云是蔡襄詩非也<lb/>
<pb n="KR3j0065_WYG_004-3a"/>
　　　長吉儁語<lb/>
長吉詩評者以為牛鬼蛇神二百三十餘篇頗難解説<lb/>
然其佳處固不在於詭怪也如花臺欲暮春辭去落花<lb/>
起作迴風舞又半捲紅旗臨易水霜重鼓寒聲不起又<lb/>
王子吹笙鵝管長呼龍耕烟種瑶草又空將漢月出宫<lb/>
門憶君清淚如鉛水又樓頭曲宴仙人語帳底吹笙香<lb/>
霧濃又終南日色低平灣神兮長在有無間又樓前流<lb/>
水江陵道鯉魚風起芙蓉老又况是青春日將暮桃花<lb/>
<pb n="KR3j0065_WYG_004-3b"/>
亂落如紅雨又一編香絲雲撒地玉釵落處無聲膩又<lb/>
春風爛熳惱嬌慵十八鬟多無氣力又天授秦封祚未<lb/>
終衮龍衣染荆卿血又有時半醉百花前背把金丸落<lb/>
飛鳥又春羅書字邀王母共宴紅樓最深處鶴羽衝風<lb/>
過海遲不如却使青龍去如此工鍊即少陵太白未必<lb/>
能道也<lb/>
　　　下第咏燕<lb/>
元和中章孝標下第賦燕詩上主司庾承宣云舊壘危<lb/>
<pb n="KR3j0065_WYG_004-4a"/>
巢泥已落今年故向社前歸連雲大厦無栖處更傍誰<lb/>
家門户飛又歐陽澥下第亦賦燕詩上主司鄭愚云翩<lb/>
翩雙燕畫堂開送故迎新㡬萬回長向春秋社前後為<lb/>
誰歸去為誰來託諷㣲婉得風人之體<lb/>
　　　詩用之字<lb/>
盧仝詩喜用之字青樓朱箔天之涯林花撩亂心之愁<lb/>
此心復在天之側相逢之處花茸茸皆不俗<lb/>
　　　切夢繫腸繫悶割愁<lb/>
<pb n="KR3j0065_WYG_004-4b"/>
施肩吾云三更風作切夢刀萬轉愁成繫腸線蘇子瞻<lb/>
云繫悶豈無羅帯水割愁還有劍鋩山皆有苦思<lb/>
　　　陳陶步虛引<lb/>
劍浦陳陶唐末隠西山步虛引云小隠山人十洲客莓<lb/>
苔為衣雙耳白青編為我忽降書暮雨虹蜺一千尺赤<lb/>
城門閉六丁直暁日已燒東海色朝天半夜聞玉雞星<lb/>
斗離離礙龍翼竒峭不減李賀<lb/>
　　　輕薄<lb/>
<pb n="KR3j0065_WYG_004-5a"/>
温飛卿聞車駕西遊因而有作云宣曲長楊瑞氣凝上<lb/>
林狐兎待秋鷹誰將詞賦陪雕輦寂寞相如卧茂陵輕<lb/>
薄之意溢于言外<lb/>
　　　蘇武故事<lb/>
温飛卿蘇武廟詩迴日樓臺非甲帳去時冠劍是丁年<lb/>
甲帳是武帝事丁年用李陵書中語極痛切有味不獨<lb/>
對偶之工也<lb/>
　　　犁岳廟<lb/>
<pb n="KR3j0065_WYG_004-5b"/>
唐李頻四皓廟云東西南北人髙跡自相親天下已歸<lb/>
漢山中猶避秦龍樓曽作客鶴氅不稱臣獨有千年後<lb/>
青青廟木春頻詩寫出四皓心事而頻心事亦自可見<lb/>
後為建州刺史卒於官民懐其徳立廟犁岳至今血食<lb/>
不絶可謂千年廟木春矣<lb/>
　　　羅隠詩<lb/>
羅隠詩極淺俗有江南曲云江烟濕雨鮫綃軟漠漠逺<lb/>
山眉黛淺水國多愁又有情夜槽壓酒銀船滿綳絲採<lb/>
<pb n="KR3j0065_WYG_004-6a"/>
怨凝暁空吳王臺榭春夢中鴛鴦鸂鶒喚不起平鋪緑<lb/>
水眠東風西陵路邉月悄悄油壁輕車嫁蘇小竒麗可<lb/>
比温李然亦不多得也<lb/>
　　　江湖漁隠<lb/>
韓偓萬里晴江萬里天一村桑柘一村烟漁翁醉著無<lb/>
人喚過午醒來雪滿船杜荀鶴山雨溪風捲釣絲瓦甌<lb/>
蓬底獨斟時醉來睡著無人喚流下前灘也不知司空<lb/>
曙釣罷歸來不繫船江村月落正堪眠縱然一夜風吹<lb/>
<pb n="KR3j0065_WYG_004-6b"/>
去只在蘆花淺水邉陸龜蒙雨後沙虛古岸崩魚梁携<lb/>
入亂雲層歸時月墜汀洲暗認得妻兒結網燈四作寫<lb/>
江湖漁隠境界如畫自是一家語也<lb/>
　　　洞賔詩<lb/>
世傳吕洞賔詩朗吟飛過洞庭湖一絶耳嘗題河南錦<lb/>
屏山云半空豁然雷雨收洗出一片瀟湘秋長虹倒掛<lb/>
碧天外白雲走上青山頭誰家緑樹正啼鳥何處夕陽<lb/>
斜倚樓道人醉卧巖下石不管人間萬事愁又云時當<lb/>
<pb n="KR3j0065_WYG_004-7a"/>
海晏河清日白鹿閒騎下翠臺本為君平川裏去不妨<lb/>
却到錦屏來自是仙人風骨<lb/>
　　　漁山神女祠<lb/>
唐王叡漁山神女祠云蓪草頭花椰葉裙蒲葵樹下舞<lb/>
蠻雲引領望江遥滴酒白蘋風起水生紋迎神也棖棖<lb/>
山響答琵琶酒滴青莎肉飼鴉樹葉無聲神去後紙錢<lb/>
飛出木棉花送神也真可泣鬼神矣<lb/>
　　　陸羽詩<lb/>
<pb n="KR3j0065_WYG_004-7b"/>
陸羽著書甚富今所傳者茶經一種耳至于詩惟六羨<lb/>
歌最膾炙人口他作鮮有收者嘗題㑹稽剡溪詩云月<lb/>
色寒潮入剡溪青猿呌斷緑林西昔人已逐東流去空<lb/>
見年年江草齊可備選唐絶者<lb/>
　　　栁<lb/>
古人詠栁必比美人詠美人必比栁不獨以其態相似<lb/>
亦柔曼兩相宜也若松檜竹栢用之於美人則乏婉媚<lb/>
耳唐牛嶠栁枝詞云吳王宫裏色偏深一簇纎條萬縷<lb/>
<pb n="KR3j0065_WYG_004-8a"/>
金不憤錢塘蘇小小與郎松下結同心亦謂美人不宜<lb/>
松下也譽栁貶松殊有深興<lb/>
　　　曹娥廟潘閬詩<lb/>
李文正公題曹娥廟云死隨枯骨葬江濵報徳真憐女<lb/>
子身千載斷碑空過眼當時亦有姓曹人用事真切亦<lb/>
堪膾炙然不及宋潘逍遥一絶云曹娥廟前秋草平曹<lb/>
娥廟裏秋月明扁舟一宿都無寐近聽江聲似哭聲尤<lb/>
含蓄有味<lb/>
<pb n="KR3j0065_WYG_004-8b"/>
　　　響屧廊<lb/>
王元之題響屧廊云廊壊空留響屧名為因西子繞廊<lb/>
行可憐伍相終朝諌誰記當時曵履聲<lb/>
　　　落花<lb/>
落花詩始於二宋漢臯佩冷臨江失金谷樓危到地香<lb/>
將飛更作迴風舞已落猶存半靣妝誠絶倡也余襄公<lb/>
云金谷已空新步障馬嵬徒見舊香囊至國朝作者愈<lb/>
盛多至三十首矣文徴仲云丹葩漂泊明妃淚緑葉差<lb/>
<pb n="KR3j0065_WYG_004-9a"/>
池杜牧情沈啓南云錦里門前溪好浣黄陵廟裏鳥還<lb/>
啼近嵗滇中馬弢叔云武陵路别迴漁艇金谷春深落<lb/>
妓釵影揺團扇愁班女艷逐㣲波度洛妃山東于文若云<lb/>
紅樓白日憐珠墜青塜黄昏痛玉埋吾鄉董叔允云拂<lb/>
地霓裳迴妙舞淩波羅襪冷香魂楚妃腰細難勝雨漢<lb/>
女身輕合避風建溪丘文舉云撩亂隋宫抛剪綵漂流<lb/>
秦苑棄餘脂建溪魏君屏云馬嵬妃死香猶在垓下人<lb/>
亡血未乾余少時亦曽賦十首有云麗華魂散胭脂井<lb/>
<pb n="KR3j0065_WYG_004-9b"/>
闗盼香消燕子樓雖皆效法二宋然比興之體亦自俊<lb/>
麗可傳也<lb/>
　　　西崑<lb/>
宋楊文公億錢思公惟演李宗諤劉子儀號西崑體組<lb/>
織華麗楊南朝詩云五鼓端門漏滴稀夜籖聲斷翠華<lb/>
飛繁星暁埭聞雞度細雨春塲射雉歸步試金蓮波濺<lb/>
襪歌翻玉樹涕沾衣龍盤王氣終三百猶得澄瀾對敞<lb/>
扉錢和云結綺臨春映夕暉景陽鐘動曙星稀潘妃寳<lb/>
<pb n="KR3j0065_WYG_004-10a"/>
釧光如晝江令花箋落似飛舴艋淩波朱火度觚稜拂<lb/>
漢紫烟㣲自從飲馬秦淮水蜀栁無因對殿幃李和云<lb/>
仙華玉夀暁沉沉三閣齊雲複道深平昔金鋪空廢苑<lb/>
於今瓊樹有遺音珠簾映寢方成夢麝壁飄香未稱心<lb/>
惆悵雷塘都㡬日吟魂醉魄已相尋劉和云華林酒滿<lb/>
勸長星青漆樓髙未稱情麝壁燈迴偏照畫雀航波漲<lb/>
欲浮城鐘聲但恐嚴妝晚衣帯那知敵國輕千古風流<lb/>
佳麗地盡供哀思與蘭成楊咏始皇云滄波沃日虗鞭<lb/>
<pb n="KR3j0065_WYG_004-10b"/>
石白刃凝霜枉鑄金錢云金椎漫築甘泉道七首還隨<lb/>
督亢圖楊咏成都云漫傳西漢祠神馬已見南陽起卧<lb/>
龍錢云雨經蜀市應和酒琴到臨卭别寄情楊咏漢武<lb/>
云力通青海求龍種死諱文成食馬肝錢云立候東溟<lb/>
邀鶴駕窮兵西極待龍媒劉云桑田欲㸔千年變瓠子<lb/>
先成此日歌皆用事精確對偶森嚴即義山丁夘不是<lb/>
過也豈可槩目宋詩為陳腐哉<lb/>
　　　咏梅<lb/>
<pb n="KR3j0065_WYG_004-11a"/>
林和靖暗香踈影一聨歐陽公極賞之黄山谷以為不<lb/>
如雪後園林纔半樹水邊籬落忽横枝為佳我朝髙季<lb/>
迪咏梅云詩隨十里尋春路愁在三更挂月村似勝<lb/>
　　　瓊林苑<lb/>
唐宴進士於慈恩寺宋宴進士於瓊林苑苑中松栢森<lb/>
列百花芬郁樓觀層列金碧相射韓琦詩云春光濃簇<lb/>
寳津樓樓下新波漲鴨頭嘉節難逢真上已賜筵贏入<lb/>
小瀛洲仙園雨過花遺靨御陌風長絮滚毬褉飲不須<lb/>
<pb n="KR3j0065_WYG_004-11b"/>
辭巨白清明來日尚歸休其繁盛光景可見<lb/>
　　　荆公詩<lb/>
荆公謝公墩詩云我名公字偶相同我屋公墩在眼中<lb/>
公去我來墩屬我不應墩姓尚隨公又戲贈段約之云<lb/>
竹栢相望數十楹藕花多處復開亭如何更欲通南埭<lb/>
割我鍾山一半青雖曰戲謔之詞而人我之相見於筆<lb/>
端矣<lb/>
　　　石湖夜步<lb/>
<pb n="KR3j0065_WYG_004-12a"/>
范石湖夜步詩云人家簾幙夜香飄燈火蕭疎照市橋<lb/>
滿院月明春意好小樓吹笛近元宵清婉可詠<lb/>
　　　蔡持正鸚鵡詩<lb/>
蔡持正人品最汙人羞稱之其安置英州日賦侍兒琵<lb/>
琶鸚鵡一絶鸚鵡言猶在琵琶事已非傷心瘴江水同<lb/>
渡不同歸即唐人莫是過也<lb/>
　　　山靜日長<lb/>
唐子西山靜似太古日長如小年自羅景綸引之世無<lb/>
<pb n="KR3j0065_WYG_004-12b"/>
不知者但未見其全篇耳其題乃醉眠也詩云山靜似<lb/>
太古日長如小年餘花猶可醉好鳥不妨眠世味門常<lb/>
掩時光簟已便夢中頻得句拈筆又忘筌如水裁偏岸<lb/>
直雲截亂山平翻泥逢暗筍汲井得飛梅橘林香處飯<lb/>
杉木翠邉程硯田無惡嵗酒國有長春破窓燈焰走凍<lb/>
硯筆鋒遲皆警句也不獨山靜日長兩句耳<lb/>
　　　琴臺<lb/>
蜀中有相如琴臺古今題咏多本琴心事惟宋少傅田<lb/>
<pb n="KR3j0065_WYG_004-13a"/>
況一絶云西漢文章世所知相如閎麗冠當時游人不<lb/>
賞凌雲賦只説琴臺是故基亦善為相如解嘲者<lb/>
　　　龜山詩<lb/>
楊龜山為吾閩道學之祖世人但知其語録而不知龜<lb/>
山之詩亦有可誦者如含雲寺詩云山前咫尺市朝賒<lb/>
垣屋蕭條似隠家過客不須携鼓吹野塘終日有鳴蛙<lb/>
又云竹間幽徑草成圍藜杖穿雲翠滿衣石上坐忘驚<lb/>
覺晚山前明月伴人歸又如岳陽樓長歌宛然唐響絶<lb/>
<pb n="KR3j0065_WYG_004-13b"/>
無宋人習氣<lb/>
　　　宋詩工麗<lb/>
宋洪咨䕫直玉堂詩云寳鴨炷雲朝太紫玉蜍浥露校<lb/>
鉛黄又云雲收翠㦸龍文潤日透金鋪獸面明楊萬里<lb/>
云雲翻孔雀金花碧日射鴛鴦玉瓦紅皆工麗可誦<lb/>
　　　委羽居士<lb/>
宋左緯號委羽居士宣和間以詩名隠黄嵓有詩云騎<lb/>
馬出門三月暮楊花無頼雪漫天客情惟有夜難過宿<lb/>
<pb n="KR3j0065_WYG_004-14a"/>
處先尋無杜鵑可謂深于旅況矣<lb/>
　　　東皐子<lb/>
宋戴敏號東皐子浙之黄巖人小園詩云小園無事日<lb/>
徘徊頻報家僮送酒來惜樹不磨修月斧愛花湏築避<lb/>
風臺引些渠水添池滿移個柴門傍竹開多謝有情雙<lb/>
白鷺暫時飛去又飛回雖調不離宋而清淡閒適亦可<lb/>
喜也<lb/>
　　　范香溪<lb/>
<pb n="KR3j0065_WYG_004-14b"/>
宋香溪范浚南渡後隐居不仕詩有竒思春融融云天<lb/>
香地媚春融融化工㸃染分花容東風夜半入香陌雜<lb/>
樹暁繁爭白紅蘭叢蕙根芳翠滴栁艷明眉輕罩䍥紅<lb/>
顔緑鬢青春客壺中新醅鴨頭色殘絲冉冉愁如織日<lb/>
暮低迷草萋碧又云海棠紅歇鶯停歌麥風時候猶清<lb/>
和簾垂簏<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>深院靜赤闌細栁隂婆娑池塘正覺幽事<lb/>
好萍葉藻蔓涵清波一雙紫燕薇叢外銜得芹泥來補<lb/>
窠世人所知者心箴而已不知浚之深于詩也<lb/>
<pb n="KR3j0065_WYG_004-15a"/>
　　　岳忠武詩<lb/>
世傳岳忠武滿江紅詞激烈悲壯溢於言外而忠武詩<lb/>
句有絶閒靜者如池州齊山翠㣲亭云經年塵土滿征<lb/>
衣得得尋芳上翠㣲好水好山㸔不足馬蹄催趂月明<lb/>
歸又如潭水寒生月松風夜帯秋何必減唐人語<lb/>
　　　玉堂陪祀二絶<lb/>
宋趙汝談直玉堂詩云宫井城鴉欲動時春猿夢斷北<lb/>
山移攬衣擬草歸田賦猶是金蓮燭半枝潘牥陪祀詩<lb/>
<pb n="KR3j0065_WYG_004-15b"/>
云碧天無滓月光寒霽色分明在露盤一夜九重全不<lb/>
寐時教中使捲簾看雋永有味不似宋格<lb/>
　　　千巖警句<lb/>
宋蕭徳藻號千巖閩中人以詩名于時采蓮曲云清暁<lb/>
去采蓮蓮花帯露鮮溪長湏急槳不是趂前船又云相<lb/>
隨不覺逺直到暮烟中恐嗔歸得晩今日打頭風絶似<lb/>
玉臺劉後村酷稱之<lb/>
　　　徳夀宫夀詩<lb/>
<pb n="KR3j0065_WYG_004-16a"/>
唐無夀詩有之自宋始至今則濫觴可厭也宋髙宗為<lb/>
太上皇夀日楊萬里作慶夀詩云長樂宫前望翠華玉<lb/>
皇來賀太皇家青天白日仍飛雪錯認東風轉栁花清<lb/>
暁鞭聲出禁中驚開剩雨及殘風金鴉銜取紅鸞扇飛<lb/>
上玻璃碧海東春色何湏羯鼓催君王元日領春回牡<lb/>
丹芍藥薔薇朶都向千官帽上開雙金獅子四金龍噴<lb/>
出香雲繞殿中太上垂衣今上拜百王曽有個家風帝<lb/>
捧瑶觴玉座前綵衣三世祝堯年天皇八十一萬嵗休<lb/>
<pb n="KR3j0065_WYG_004-16b"/>
説莊椿兩八千天父晨興未出房君王忍冷立風廊忽<lb/>
然鳴珮珠簾捲萬嵗聲𫝊震八荒花外班行霧外山何<lb/>
縁子細望龍顔竊窺玉色真難老底用臞仙九轉丹甘<lb/>
露祥風天上來今回恩數賽前回都將四海歡聲裏釀<lb/>
作慈皇萬嵗杯堯舜同時已甚都祖孫四世古今無誰<lb/>
將冩日摹天手畫作皇王盛事圖甲戌王春試集英小<lb/>
臣曽是老門生蒼顔華髪鵷行裏也聽鈞天九奏聲必<lb/>
如此方可稱夀也<lb/>
<pb n="KR3j0065_WYG_004-17a"/>
　　　仙霞嶺<lb/>
宋馬子儼宿仙霞嶺詩云月影自催人起早泉聲不許<lb/>
客眠安摹冩真切予家在閩北上往來必由斯嶺輒賞<lb/>
此句不置白玉蟾集亦載此首未知孰是<lb/>
　　　雲龕先生<lb/>
宋李邴鉅野人㕘知政事歸隐泉州自號雲龕先生著<lb/>
草堂集一百卷軼弗傳有訪僧詩云數丈招提四面山<lb/>
羨師終日掩禪闗十年不踏門前路只遣松風送我還<lb/>
<pb n="KR3j0065_WYG_004-17b"/>
蕭爽可味<lb/>
　　　祖孫詩<lb/>
宋吕雪屋贈陳隨隐父子有句云人羨杜閒生杜甫天<lb/>
教蘇頲繼蘇瓌予以庚戌嵗得𤣥孫友人陳伯孺贈予<lb/>
云慙長慙卿終不惡生𤣥生運總多竒用祖孫父子事<lb/>
皆切當<lb/>
　　　咏針<lb/>
宋裘萬頃有客令咏針出羮字韻萬頃云一寸堅剛銕<lb/>
<pb n="KR3j0065_WYG_004-18a"/>
鑄成綺羅叢裏度平生有時穉子敲成釣釣得魚兒便<lb/>
作羮亦巧於押韻可喜也<lb/>
　　　王介翁<lb/>
括蒼王鎡字介翁宋室播遷義不仕元宋史藝文志謂<lb/>
鎡文集三十卷世尠傳矣近其裔孫之棟丞甌寜掇拾<lb/>
家乗得月洞集一帙特片鱗隻羽耳如塞上曲云馬嘶<lb/>
經戰地鵰認打圍山秋深云子黒石蓮老柿紅霜葉疎<lb/>
山居云香老蒲花春洞影凉生槲葉午窓風落葉石闌<lb/>
<pb n="KR3j0065_WYG_004-18b"/>
霜信早敗荷池屋雨聲凉杭州懐古云雲寒飛殿排班<lb/>
石草卧前朝記事碑時事云雲生殺氣鵰旗暗風肅軍<lb/>
聲虎帳寒絶句漁父云竹絲籃裏白魚肥日落江頭換<lb/>
酒歸只恐明朝江雪凍老妻連夜補蓑衣置之晩唐劉<lb/>
許之間誰辨其為宋人作也<lb/>
　　　鹿皮子<lb/>
元初陳樵好衣鹿皮自號鹿皮子有詩一卷如掃葉僧<lb/>
將猿共爨賣花人與蝶俱還殊有巧思<lb/>
<pb n="KR3j0065_WYG_004-19a"/>
　　　元詩<lb/>
趙子昂絶句云春寒側側掩重門睡鴨香殘火尚温燕<lb/>
子不來花又落一庭風雨自黄昏滕玉霄絶句云吟人<lb/>
瘦倚玉闌干酒醒香消午夢殘燕子不來春社去一簾<lb/>
疎雨杏花寒二首頗相似皆詩餘中絶佳句也唐人無<lb/>
此纎弱之作<lb/>
　　　真山民詩<lb/>
偶於陳幼孺案上檢破冊一帙糜爛醯雞前後俱損失<lb/>
<pb n="KR3j0065_WYG_004-19b"/>
不存姓氏幼孺云此冊得之邵武仁夀寺僧寮中多佳<lb/>
句如蜂王衙早晩燕子社春秋烟碧栁生色燒青山返<lb/>
魂白沙難認月黄葉易為霜棠醉風扶起栁眠鶯喚醒<lb/>
檻低簷礙月窓破紙吟風與鷗分渚泊邀月共船眠窓<lb/>
月燈昏見巖泉雨歇聞花影掃不去草根鋤又生風竹<lb/>
有聲畫石泉無操琴許猿分野果留鶴守雲林水清明<lb/>
白鷺花落失青苔飛花遊蕩子古木老成人途窮身是<lb/>
累痛定語猶悲葉新林掛緑花落地生香蕉葉卷舒雨<lb/>
<pb n="KR3j0065_WYG_004-20a"/>
鳩聲問答春七言如雲開逺嶂碧千叠雨過落花紅半<lb/>
溪塵書邀我共髙閣濁酒勸人歸醉鄉碑因藤蔓無完<lb/>
字城為田侵失舊基氣増浙左霜威勁面帯終南山色<lb/>
寒書猶能看未為老詩亦莫吟方是閒寛著庭除貪貯<lb/>
月少栽竹樹要看山廊下蝸粘沿砌蘚佛前蜂戀挿瓶<lb/>
花青山隔絶市朝面白髪消磨豪傑心雕鏤花栁春無<lb/>
迹沐浴山川雨有恩花影忽生知月到竹梢輕響覺風<lb/>
來皆自創新意雖有酸餡氣亦可喜向不知誰作近讀<lb/>
<pb n="KR3j0065_WYG_004-20b"/>
元人詩中有真山民一卷即此詩也山民西山先生裔<lb/>
　　　刺馮道<lb/>
馮道歴事四朝後世羞之歐公作史謂其無廉恥史斷<lb/>
諸賢紛紛訾詆百千萬言不如元劉靜修一絶約而盡<lb/>
也亡國降臣固位難癡頑老子㡬朝官朝梁暮晉渾閒<lb/>
事更捨殘骸與契丹獨王荆公以伊尹五就湯五就桀<lb/>
稱之近李禿翁亦主其説<lb/>
　　　吳草廬詩<lb/>
<pb n="KR3j0065_WYG_004-21a"/>
元吳草廬澄專志理學而詩亦多巧思咏雪云臘轉鴻<lb/>
鈞嵗已殘東風剪水下天壇賸添吳楚千江水壓倒秦<lb/>
淮萬里山風竹婆娑銀鳳舞雲松偃蹇玉龍寒不知天<lb/>
上誰横笛吹落瓊花滿世間叠葉梅云羅浮夢斷杳無<lb/>
蹤氷雪仙姿兩兩逢縞袂怯單寒後襲粉妝嫌薄暁來<lb/>
濃迎風一笑知顔厚臨水相看見影重道眼只將平等<lb/>
視玉環飛燕總天容又如百年竹木青春在一院香花<lb/>
白書閒屋頭月上元無夜樹杪風來若有期花香靜晝<lb/>
<pb n="KR3j0065_WYG_004-21b"/>
㣲風裏草色深春一雨餘金鏡南飛光欲半銀潢西去<lb/>
寂無聲定非戰國談天衍疑是仙家縮地房秋隴故園<lb/>
迷蝶夢暁窓客枕厭雞聲等句皆超脱理學蹊徑者也<lb/>
　　　何太虚<lb/>
元季詩人踵出知名者無論已予家藏何中知非集六<lb/>
卷佳句叠見如燕來春已去花少雨偏多漢殿金人别<lb/>
唐陵石馬嘶落花縈樹轉幽鳥過林鳴山圍雙鷺暁門<lb/>
閉一蟬秋鳥語前林日雞鳴曲巷烟年華流水在春事<lb/>
<pb n="KR3j0065_WYG_004-22a"/>
落花知日明山氣改江靜水痕歸七言如赤壁驚烏飛<lb/>
夜月衡陽歸雁落秋風兩澗寒聲通法席數峰秋影上<lb/>
香臺隔水歸樵分路散衝嵐飛鳥認林還水寒古道鳴<lb/>
駝外雪暗空村落雁邊馬嘶平野呼鷹吏犬吠寒沙射<lb/>
雁人中字太虗臨川人集中所往還者吳澄劉㑹孟揭<lb/>
傒斯程鉅夫諸人至大皇慶間寄寓閩中賦詩頗多所<lb/>
著有易類象二卷書𫝊補遺十卷通鑑測海一卷通書<lb/>
問一卷吳才老叶韻補疑一卷六書綱領一卷補逸六<lb/>
<pb n="KR3j0065_WYG_004-22b"/>
書攷三十二卷薊丘游録一卷搘頥録十卷知非集十<lb/>
七卷外集十六卷可謂富矣然姓名泯泯不與吳揭雁<lb/>
行胡元瑞詩藪拈拔元人佳句無遺亦不及太虗真有<lb/>
幸有不幸也<lb/>
　　　題和靖墓<lb/>
古今題和靖先生墓者不下百篇悉梅鶴封禪數事而<lb/>
已獨張羽一絶云水繞荒山路半斜墓園無主屬官家<lb/>
我來正是梅開日滿目蓬蒿不見花淡而有味又陳剛<lb/>
<pb n="KR3j0065_WYG_004-23a"/>
中一絶云北邙翁仲拱朱門玉盌時驚古帝魂爭似孤<lb/>
山一抔土梅花依舊月黄昏亦可掩諸作者也<lb/>
　　　同根竹<lb/>
武夷城髙巖有巨竹一幹雙梢予與謝在杭欲賦詩詠<lb/>
之未就也偶閲元人謝宗可詩云競秀亭亭一種竒駢<lb/>
頭㑹脱錦䙀兒西山二子情依舊湘浦雙娥影鎮隨髙<lb/>
節原非連理樹虗心共是傲霜枝莫教移作仙人杖恐<lb/>
化雌雄下葛陂似不能復繼矣<lb/>
<pb n="KR3j0065_WYG_004-23b"/>
　　　盧圭齋詩<lb/>
泉州惠安盧圭齋名琦字希韓登元至正進士令永春<lb/>
改寜徳所著有圭齋詩集嵗久弗傳近恵安莊户部徴<lb/>
甫蒐而梓之悞入雁門薩天錫詩六十餘首薩詩世有<lb/>
傳本較者一時未之考耳亟當釐正不然恐後世以圭<lb/>
齋為齊丘之盜化書也盧詩自佳如嵐氣滿林晴亦雨<lb/>
溪聲近驛夜如秋潮生逺浦孤帆小雨過蒼崖古木寒<lb/>
小橋跨澗村舂急老樹吹花野店香暮雲松徑僧歸寺<lb/>
<pb n="KR3j0065_WYG_004-24a"/>
夜雨篷窓客在船門掩落花春去後夢回殘月酒醒時<lb/>
梧葉㡬畨深夜雨梅花一樹短籬霜清典可詠元詩多<lb/>
纎弱若圭齋者實有唐調者也<lb/>
　　　月泉吟社<lb/>
元至元間浦江吳清翁渭有月泉吟社預於丙戌小春<lb/>
月望命題至正月望收卷用好紙楷書謄副聘謝翺為<lb/>
考官三月三日揭暁收二千七百三十五卷選中二百<lb/>
八十名首名羅公福吟社中人詩限五七言律刻至六<lb/>
<pb n="KR3j0065_WYG_004-24b"/>
十名止皆有詩賞者也第一名公服羅一縑七丈筆五<lb/>
帖墨五笏第二名公服羅六丈筆四帖墨四笏第三名<lb/>
公服羅五丈筆三帖墨三笏第四至十名各春衫羅一<lb/>
縑筆二帖墨二笏第十一至二十名深衣布一縑筆一<lb/>
帖墨一笏第二十一名至三十名各深衣布一縑筆一<lb/>
帖第三十一名至五十名各筆一帖墨一笏吟箋二沓<lb/>
詩以春日田園雜興為題公福詩云老我無心出市朝<lb/>
東風林壑自逍遥一犁好雨秧初種㡬道寒泉藥旋澆<lb/>
<pb n="KR3j0065_WYG_004-25a"/>
放犢暁登雲外壠聽鶯時立柳邉橋池塘見説生新草<lb/>
已許吟魂入夢招李西崖懐麓堂詩話亦載此事言此<lb/>
集未及見予家有藏本因録出之然佳句甚多不獨公<lb/>
福也<hi>公福本姓連名文鳯吾閩人字伯正號應山偽名羅公福集中皆不著的名</hi>如屋角枯<lb/>
藤粘樹活田頭野水入溪渾青林伐木村村社緑水平<lb/>
疇處處秧土脉正融催觳觫林隂㣲合聽軥輈田烏飛<lb/>
逐耕烟犢桑扈鳴隨喚雨鳩草青隨意牛羊卧門靜無<lb/>
人燕雀多麥壠風㣲牛睡穏芹塘泥滑燕歸忙小雨杏<lb/>
<pb n="KR3j0065_WYG_004-25b"/>
花村問酒淡烟楊柳巷巾車榆莢雨酣新水滑棟花風<lb/>
軟薄寒收又皆六十人中警句也<lb/>
　　　張思廉<lb/>
元季詩人軰出語皆竒警㑹稽張思廉尤峭峻可喜題<lb/>
唐五王擊毬圖云興慶宫前春正熱緑楊夾道花如雪<lb/>
毬門風起日西斜五馬歸來汗成血潞州别駕醉眼纈<lb/>
雙袖傾欹擁岐薛申王按鞚宋王馳杖撲毬囊手親挈<lb/>
草平如掌馬力均玉鞭十里不動塵黄門扶入五花帳<lb/>
<pb n="KR3j0065_WYG_004-26a"/>
大衾長枕娛家人花蕚相輝雨氣寒樓中歌管漸闌殘<lb/>
紫騮不踏毬塲路萬里青螺蜀道難又太真明皇並笛<lb/>
圖黒奴絃索花奴鼓譂奴撫掌閹奴舞阿嬌自品玉<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>
瓏御手夷猶親按譜風生龍爪玉星香露濕櫻桃金縷<lb/>
長莫倚花深人不見李謩側足傍宫墻思廉有玉笥集<lb/>
十卷詩多富贍盖熟于史學者以方駕銕厓未知鹿死<lb/>
誰手<lb/>
　　　岑安卿<lb/>
<pb n="KR3j0065_WYG_004-26b"/>
至正中餘姚岑安卿字靜能號栲栳山人有集一卷平<lb/>
淡不類元習如蛩鳴深巷靜月昃半樓明山髙不礙夢<lb/>
日落易生愁清新有味亦胡元瑞所未覩也<lb/>
　　　趙大年畫<lb/>
元胡淵頴題趙大年林塘秋晚圖云老景青黄筆底收<lb/>
晴鳬冷雁共汀洲王孫畫學空花竹不到銅駝陌上秋<lb/>
譏刺之意㣲而婉矣<lb/>
　　　金青村<lb/>
<pb n="KR3j0065_WYG_004-27a"/>
元末金青村涓與邑人吳萊宋濂友善有詩名嘗賦詩<lb/>
云燕子飛來近畫簷暮春時節雨纎纎杏花落盡無情<lb/>
緒何處人家有酒帘又有逺峰晴見色獨樹暖無聲人<lb/>
行秋葉滑鶴立晩松凉皆佳句也<lb/>
　　　黄秋聲<lb/>
元季詞人軰出而邵武有黄鎮成詩多竒警秋聲集十<lb/>
卷佳句叠出如王孫不歸怨芳草山鬼欲啼牽女蘿銕<lb/>
檄召雷秋雨足瑶壇謁帝夜雲髙游山採藥辭家早掃<lb/>
<pb n="KR3j0065_WYG_004-27b"/>
石看雲出洞遲青山盡處海門濶紅日上來天宇低花<lb/>
竹一家巢絶頂烟塵九㸃認齊州潮來估客船歸市月<lb/>
上人家水浸空惜梨棗朽腐尠有覩其全篇者<lb/>
　　　宗藩詩<lb/>
國朝宗藩之詩寜府為盛諸王孫以詩鳴者多炡多<graphic n="KR1463" url="https://raw.githubusercontent.com/kanripo/KR-Gaiji/master/images/KR1463.png" mimeType="image/png"/>
其著者也多炡絶句清逸如泊長蕩云蒹葭一望暮蒼<lb/>
蒼長蕩湖頭烟水長怪道今朝楓葉盡夜來七十二橋<lb/>
霜湖口縣云湖水澄清江水渾江烟湖靄易黄昏請看<lb/>
<pb n="KR3j0065_WYG_004-28a"/>
湖口江心月一片寒光照縣門清明湖上云湖畔行吟<lb/>
曰未斜四年三度客天涯不知鶗鴂驚飛去穿破來禽<lb/>
滿樹花多<graphic n="KR1463" url="https://raw.githubusercontent.com/kanripo/KR-Gaiji/master/images/KR1463.png" mimeType="image/png"/>屬對精工如太室出雲來署裏黄河如帯<lb/>
掛城頭闗山暁月趨三輔鴻雁秋霜度九河路經軒后<lb/>
臨戎坂山接髙歡避暑宫皆翩翩爾雅無紈袴習氣<lb/>
　　　過餘干弋陽詩<lb/>
貞吉王孫過餘干詩云餘干城頭雲泊天琵琶洲下水<lb/>
如弦推篷理詠隨州句落日平沙似往年謝在杭宿弋<lb/>
<pb n="KR3j0065_WYG_004-28b"/>
陽云羣峰迴合俯清溪寂寞荒城古渡西惟有女墻秋<lb/>
月在只今猶照夜烏啼二詩皆用劉隨州句略無痕迹<lb/>
<hi>余近過弋陽亦效顰云頗憶文房舊日題餘干水落弋陽溪平沙渺渺孤城在朝暮猶聞山鳥啼</hi>
　　　汪廣洋<lb/>
汪廣洋詩云三百六十灘水清桃花春浪近來生催歸<lb/>
不待臨歧語夜夜子規啼到明酷似晚唐<lb/>
　　　郵亭圖<lb/>
國初唐肅題陶榖郵亭圖云紫鳯檀槽緑髪娼玉堂見<lb/>
<pb n="KR3j0065_WYG_004-29a"/>
慣可尋常作歌未必腸能斷明日聽歌更斷腸先兄惟<lb/>
和曽題秦弱蘭一首足為陶學士解嘲莫笑郵亭一夜<lb/>
春此身元已落風塵韓家亦有如花女枕畔衣裳著向<lb/>
人<lb/>
　　　王止仲<lb/>
吳郡王止仲名行國初布衣也王文恪筆記稱其才敏<lb/>
嘗識姚廣孝于未遇余嘗得楊文敏公遺書中有王行<lb/>
半軒文集十二卷寫本也其詩不甚多如髙館疎簾晚<lb/>
<pb n="KR3j0065_WYG_004-29b"/>
乍開讀書聲裏故人來山中本自無塵土催得家僮掃<lb/>
緑苔清逸可誦文敏去止仲甚邇即為之抄録想當時<lb/>
無刻板耳今又二百餘年恐吳人亦未必有也<hi>震澤長語載其</hi>
<hi>初傭于金閶徐姓竊書讀之後為南京武臣教授上召見武臣怪其識見特進以實告召見語不合賜死</hi>
　　　藍明之靜之<lb/>
武夷藍明之名智永樂中辟為廣西僉憲與兄布衣靜<lb/>
之齊名詩詞俊逸雅有唐風嘗見其書銅雀臺瓦詩于<lb/>
建陽友人處可泣鬼神詩云曹瞞騁志吞劉社銅雀臺<lb/>
<pb n="KR3j0065_WYG_004-30a"/>
髙瞰中夏徒知扼腕有卧龍豈料垂涎已司馬萬里河<lb/>
山尚出師九原魂魄歸何時清秋風雨滿陵樹落日笙<lb/>
歌空繐帷翠娥紅袖恩情絶廢塚荒臺狐兎穴空餘片<lb/>
瓦落人間千載奸雄磨未滅藍靜之紙帳詩云數幅秋<lb/>
藤拂地齊匡牀閒對竹爐低山中一枕梅花月不識雞<lb/>
聲送馬蹄<lb/>
　　　瓊姬墓<lb/>
吳中有夫差女瓊姬墓髙季迪詩云夢别芙蓉殿頭堕<lb/>
<pb n="KR3j0065_WYG_004-30b"/>
釵零落誰收土昏青鏡忘暁月冷珠襦恨秋麋鹿昔來<lb/>
廢苑牛羊今上荒丘香魂若怨亡國莫與西施共遊六<lb/>
言最難佳此篇警策雋永求之古今不多見也<lb/>
　　　威寜伯<lb/>
國朝威寜伯王襄敏公以文臣而三佩將印特敇獎諭<lb/>
二十餘次歿後諭祭九壇歴任四十餘年身臨戰陣一<lb/>
百九十四次生擒畨賊二百九十名斬首三千三百顆<lb/>
奪獲戰馬駱駝牛羊以數十萬計子孫世世承襲給以<lb/>
<pb n="KR3j0065_WYG_004-31a"/>
銕劵書生之寵遇未有若此之極者也然公詩氣魄雄<lb/>
壯不事磨鍊自見逺大如斬蛇赤帝留神劍堕淚銅仙<lb/>
泣露盤風向眼中吹出淚霜於髯上凍成冰三緘已錮<lb/>
金人口百鍊難消銕漢心六國竟銷蘇子印萬金空鑄<lb/>
鄧通錢仕宦得閒方是貴世途雖好不如歸妄夢㡬時<lb/>
曽得鹿多歧何處不亡羊公馳驅戎馬之間而賦咏不<lb/>
輟未可與操觚翰苑者並論也然阿附權閹不無㣲玷<lb/>
云<lb/>
<pb n="KR3j0065_WYG_004-31b"/>
　　　八嵗詩<lb/>
𢎞治間金陵謝子象有詩名八嵗時客命賦暮秋詩謝<lb/>
曰紫塞風寒雁呌霜秋花薫夢一樓香客驚為竒童後<lb/>
從吳郎中元玉學詩有深林下馬蒼苔滑野寺入門秋<lb/>
爽多之句一時傳誦謝贈刑部主事子應午官河南㕘<lb/>
議刻其全集佳句甚多不特此也<lb/>
　　　石田題畫<lb/>
沈啟南畫入神品而詩亦清真可咏予嘗得其題畫數<lb/>
<pb n="KR3j0065_WYG_004-32a"/>
首不必觀丹青水墨而詩亦可當生綃粉本也獨樹髙<lb/>
樓日欲西竹梢晴霧四簷低流雲過去青山在恰好捲<lb/>
簾幽鳥啼山隐幽居雲木深鳥啼花落晝沉沉行人杖<lb/>
履多迷路不是書聲無處尋愛是垂楊嫩緑齊放舟晴<lb/>
日弄春溪滄浪自唱無人和飛過水禽能一啼雨跡未<lb/>
乾花亂飄一溪新水欲平橋有人問我門前路不覺斜<lb/>
陽在樹腰住處真成與世迷一重雲水一重溪㑹琴㑹<lb/>
茗還容客接木通橋野水西碧水丹山映杖藜夕陽猶<lb/>
<pb n="KR3j0065_WYG_004-32b"/>
在小橋西㣲吟不道驚溪鳥飛入亂雲深處啼臨水人<lb/>
家竹樹中只因孤嶼水船通當門細荇牽㣲浪繞屋藤<lb/>
花落軟風水次人家似瀼西參差竹樹路俱迷溪翁兀<lb/>
坐不出户日午飯香雞正啼客來客去吾何較山靜山<lb/>
深事亦無一卷黄庭看未了紫藤花落鳥相呼山雨欲<lb/>
來雲滿屋溪風未起水生波石苔坐久人垂釣猶有㣲<lb/>
陽掛女蘿山徑蕭蕭落木疎小橋流水限林廬秋風黄<lb/>
葉少人迹雞犬不聞惟讀書獨坐樹根無一事清風滿<lb/>
<pb n="KR3j0065_WYG_004-33a"/>
袖作㣲吟夕陽好在秋林外日閣逺山還未沉右詩皆<lb/>
石田集所不載皆于畫幅見之録之以當卧逰耳<lb/>
　　　胡笳圖<lb/>
沈啟南題胡笳十八拍云蘆葉傳聲拍拍鳴畫圗傳得<lb/>
態如生琰從三姓邕從卓自是人間父子情猛于斧鉞<lb/>
之誅矣<lb/>
　　　唐伯虎<lb/>
唐伯虎疎狂玩世嵇阮之流也詩雖不甚雅馴而一段<lb/>
<pb n="KR3j0065_WYG_004-33b"/>
天然之趣自不可及如去日苦多休檢厯知音諒少莫<lb/>
修琴生涯畫筆兼詩筆踪跡花船與酒船秋榜才名標<lb/>
第一春風絃管醉千塲苦拈險韻邀僧和煖簇薫籠與<lb/>
妓烘皆自冩胸次非若組織套語者也近雲間彚刻伯<lb/>
虎集中悞入宋張文潛七夕歌宜刪去之<lb/>
　　　唐寅題畫<lb/>
偶見唐子畏山水一幅題詩云春風修禊憶江南酒榼<lb/>
茶爐共一擔尋向人家好花處不通名姓即停驂極有<lb/>
<pb n="KR3j0065_WYG_004-34a"/>
風致唐集不載<lb/>
　　　伍晏<lb/>
清流伍晏𢎞治中貢為廣文能詩如草根蛙鼓吹花底<lb/>
鳥笙歌閒堦秋掃葉荒徑晩挑蔬隔寺聞僧磬㣲燈認<lb/>
釣舟又漁滄廟云漁滄之下潭水流漁滄之上雲悠悠<lb/>
行雲流水自今古荒城故壘行人愁龍為蛇兮䑕為虎<lb/>
腥毛臭骨皆塵土遊魂絶魄無所歸時傍寒蛩泣秋雨<lb/>
俱清雋可喜<lb/>
<pb n="KR3j0065_WYG_004-34b"/>
　　　寳鏡詩<lb/>
楊用修寳鏡篇云繡户無波菱自動紗窓不夜月恒光<lb/>
足稱工巧<lb/>
　　　王子淵祠詩<lb/>
楊用修題王子淵祠一絶云灼灼靈芝發秀翹子淵摛<lb/>
藻擅天朝漢皇不賞賢臣頌只教宫人咏洞簫詩意與<lb/>
田况琴臺相類<lb/>
　　　陸子絲詩<lb/>
<pb n="KR3j0065_WYG_004-35a"/>
姑蘓陸文組子夜歌云染蘗作儂衾持氷置儂枕城烏夜<lb/>
夜啼寒苦不成寢美人寄書云秋夢無憑客路遥尺書<lb/>
封寄恨迢迢吳綾不及桃花紙顔色都從别後消皆有<lb/>
麗情<lb/>
　　　南屏詩<lb/>
四明豐道生雪夜過西湖南屏山詩千巖萬壑玉層層<lb/>
夜半山腰見佛燈竹影掃窓塵不到滿牀風雪定中僧<lb/>
清逸逼人<lb/>
<pb n="KR3j0065_WYG_004-35b"/>
　　　陳髙吾桃源詩<lb/>
武陵陳髙吾少司馬題桃源云輪蹄影落東西路雞犬<lb/>
聲聞逺近村又云有無仙跡在何處今古人家住此山<lb/>
亦佳句也<lb/>
　　　陳徳音<lb/>
吾鄉嘉靖中有陳籥字徳音隠士也詩法唐人人無知<lb/>
者近其孫鴻出遺稿一帙佳句層出如山深僧餉早天<lb/>
逺鶴歸慵日影沉秋磬松聲響暮山歸心秋轉切逺夢<lb/>
<pb n="KR3j0065_WYG_004-36a"/>
老難成窓寒葉落後竹響雨來時久客依人懶虗名到<lb/>
老休行裝衝片雨歸夢落千山棲鴉驚夜火歸雁過更<lb/>
樓殊有幽人之致<lb/>
　　　周所諧<lb/>
周所諧名如塤莆處士也足跡不出户庭苦唫弗輟未<lb/>
嘗妄與顯者逰里中鄉紳學士罕識其面故其為詩綽<lb/>
有林壑之致自作田家吟云不識市朝車馬喧殘蓑篛<lb/>
笠老田園柴門去郭無多路野竹臨流自一村春雨桑<lb/>
<pb n="KR3j0065_WYG_004-36b"/>
麻終嵗足清時雞犬數家存兒孫牧畜南山下為道湏<lb/>
防猛虎繁可以見其逸韻矣他如風生極浦潮常白霜<lb/>
冷空林草變衰萬里寒山横積雪半汀衰草隠斜陽百<lb/>
花潭上漁竿在五柳門前鶴徑荒因嫌城市非吾土却<lb/>
傍漁家作比隣墻壓花枝妨客過泥深苔徑喚人扶等<lb/>
句全無烟火食氣<lb/>
　　　西湖聞笛<lb/>
嘉靖中餘杭詩人徐後西湖聞笛云月白霜寒客夢醒<lb/>
<pb n="KR3j0065_WYG_004-37a"/>
笛聲逈出柳洲亭莫教吹過孤山去風裏梅花不耐聽<lb/>
一時傳之<lb/>
　　　楊椒山臨刑詩<lb/>
楊椒山臨刑賦詩云浩氣還太虗丹心照千古平生未<lb/>
報恩留作忠魂補千載之下猶有生氣<lb/>
　　　鵝池生<lb/>
趙郡宋登春自號鵝池生壯嵗鬚眉皓白任俠遊燕趙<lb/>
間後薙髪為僧不知所之吳郡徐大宗伯學謨為之傳<lb/>
<pb n="KR3j0065_WYG_004-37b"/>
而梓其詩詩悲惋豪逸嘗賦俠客行云賭擲賽劉毅家<lb/>
奴過孟賁千金不肯顧一劍為酬恩趙瑟停凰柱燕姬<lb/>
促象尊平生款段馬羞入孟嘗門又抱玉㡬年終獻楚<lb/>
懐書垂老莫干秦又酒腸方大黄金盡世事才知白髪<lb/>
多皆自冩其胸臆者也<lb/>
　　　楊鵬翼鞦韆詩<lb/>
咏鞦韆詩以洪覺範之作為最而元人楊鵬翼一首尤<lb/>
佳也日轉華簷樹影偏謝家庭院簇神仙綵繩斜擘纎<lb/>
<pb n="KR3j0065_WYG_004-38a"/>
纎筍畫板輕承步步蓮弄玉未升雲漢上緑珠先墜舞<lb/>
樓前不知小徑殘紅裏明日何人拾翠鈿近徐茂吳有<lb/>
句云蓮生不在地栁弱㑹揺空亦自有致<lb/>
　　　沈明臣苧蘿山詩<lb/>
沈明臣題苧蘿山云越國輿圖海上多千岩萬壑繞鯨<lb/>
波計然空奏亡吳策誰道功成在苧蘿亦㣲婉<lb/>
　　　纒頭集<lb/>
京口鄔佐卿字汝翼中丞公子也性豪爽喜遊狹邪著<lb/>
<pb n="KR3j0065_WYG_004-38b"/>
述甚富自文集外有艷詞十卷題曰纒頭集皆生平贈<lb/>
妓之作佳句麗情可歌可咏如笛中舊恨留金谷天上<lb/>
新愁問玉巵江栁眉稍雙鎖恨海棠春盡獨銷魂寳鏡<lb/>
夜寒鸞顧影畫梁春暖燕歸樓妝粉曉沾蝴蝶草啼紅<lb/>
春染杜鵑枝髩梳蟬影分雙翼衣剪靈綃學六銖小閣<lb/>
題情緘荳䓻空庭㣲步出蓮花樓前彩鳯隨仙史陌上<lb/>
銀筝悞使君春回漢水思捐佩月滿秦宫照捲衣玉樹<lb/>
輕霜凝屈戌垂楊新月掛鞦韆楊栁調翻歌扇月柘枝<lb/>
<pb n="KR3j0065_WYG_004-39a"/>
香度舞裙風翡翠香籠條脱煖梧桐聲轉轆轤寒明月<lb/>
小樓闗盼盼垂楊深院李師師等聨膾炙尤甚義山無<lb/>
題之後亦不多見也<lb/>
　　　沈倥侗<lb/>
吳人沈愚號倥侗善書工詩雪夜云瓦爐温酒夜燈前<lb/>
紙帳梅花伴鶴眠不似玉堂金馬客五更風雪去朝天<lb/>
　　　辨琴聲<lb/>
唐李龜年至岐王宅聞琴聲曰此秦聲良久又曰此楚<lb/>
<pb n="KR3j0065_WYG_004-39b"/>
聲主人入問之則前彈者隴西沈妍後彈者揚州薛滿<lb/>
也王百谷曲中有詩云一半秦聲半楚聲秦娥調瑟楚<lb/>
娥筝鳯凰城裏家家雪但是紅樓凍不成用事恰當<lb/>
　　　御溝水<lb/>
唐人咏御溝水詩頗多亦有佳者第不如近日章元禮<lb/>
一絶為勝詩云西山千澗水爭流盡入宫墻出御溝紅<lb/>
映芙蓉青映栁更調鉛粉上朱樓<lb/>
　　　魚鱗雲<lb/>
<pb n="KR3j0065_WYG_004-40a"/>
淮南子曰雲如魚鱗湯義仍詩風光散羊角雲氣集魚<lb/>
鱗亦工巧<lb/>
　　　江仲魚<lb/>
崇安江仲魚諸生也予從王粹夫識仲魚乙未予之武<lb/>
夷仲魚導予遊三十六峰仲魚雖經生有碩人之致武<lb/>
夷諸峰各置書帙筆硯隨意所適留連旬月衣道衣冠<lb/>
道冠又儼然羽流也仲魚善詩詩不作人間語嘗賦秋<lb/>
風懐友吟二十餘首皆道侣漁父樵夫與猿鶴而已風<lb/>
<pb n="KR3j0065_WYG_004-40b"/>
塵之客不預焉如懐朱漁父云九溪深處似嚴灘渺渺<lb/>
風塵白眼看葉艇每隨幽嶂出茅房孤掩落花殘芙蓉<lb/>
衣上雲千片楊栁磯頭月一竿釣罷瓦瓶曾共醉滿身<lb/>
零露不知寒未㡬仲魚逝矣年僅三十也每過武夷不<lb/>
勝山陽之愴<lb/>
　　　何樵仲<lb/>
何樵仲名其漁邵之建寜人也為詩有苦思樵仲死予<lb/>
哭之詩偶檢其手稿絶句有泠然之韻梅口待渡云野<lb/>
<pb n="KR3j0065_WYG_004-41a"/>
曠㣲風起白蘋村居三里若比隣江干風冷秋山暮立<lb/>
盡斜陽無渡人碧簫洞云長林籟靜自盤桓松露侵衣<lb/>
夜未殘三十六峰明月暁碧雲吹破洞簫寒山下買酒<lb/>
云隔浦漁家傍酒家漁罾掩映酒帘斜探囊恰好供歸<lb/>
興買得黄魚并杏花<lb/>
　　　張陽生<lb/>
張陽生者名復亨郡諸生也能詩而名不顯丙午嵗始<lb/>
與予定交一再執臂而陽生遂以疫死年未三十也遺<lb/>
<pb n="KR3j0065_WYG_004-41b"/>
稿散逸予從友人處拾其北征一集有逰西湖云山翠<lb/>
湖光晝染扉珠宫縹緲晚鐘㣲僧尋三竺沿堤過鶴認<lb/>
孤山背水歸栁影亂分公子棹荷花輕襯美人衣繁華<lb/>
不醉飄零客愁聽啼鵑又夕暉又上寜夏黄開府云登<lb/>
壇十載拜西征部落爭𫝊建節名虎竹嚴分秦斥堠狼<lb/>
烟初斷漢長城葡萄月上降羌舞苜蓿風寒戰馬鳴幕<lb/>
府能容前箸借少年原是棄繻生又魚窺法座澄波淨<lb/>
龍起空山宿雨腥寄食應尋彈鋏侣埋名終托鼓刀屠<lb/>
<pb n="KR3j0065_WYG_004-42a"/>
春隂香徑宫蕪没烟斷松橋岸栁疎五言如花開招客<lb/>
至松老著書成晚晴催積雪殘雨入輕寒雨聲分夜話<lb/>
岸火對秋眠皆警句也<lb/>
　　　林時中<lb/>
友人林宗大字時中邑諸生也屏居村落不入城市好<lb/>
吟咏人無知焉獨與余兄弟交最驩歿後遺稿散落偶<lb/>
得數首亦自有致送人尉西蜀云百仞髙峰入縣門官<lb/>
閒何處不君恩莫將萬里思家淚落盡巴江一夜猿又<lb/>
<pb n="KR3j0065_WYG_004-42b"/>
范増墓云鴻門玉玦計難行楚漢雌雄勢已成何待彭<lb/>
城方發憤可知亞父亦虗名孤墳不濺英雄淚落日堪<lb/>
傷鸛鶴聲此去赤松應咫尺白雲千載壯留城<lb/>
　　　鴻門宴<lb/>
謝臯羽鴻門宴一篇可泣鬼神楊用修極稱之又有楊<lb/>
亷夫韓仲村繼作稍不及也予友林子真復擬一首云<lb/>
翳雲埋空日色黄一龍一蛇兩相將指天有約公莫舞<lb/>
後入者臣先者王此去鴻門判生死戰塲咫尺華筵裏<lb/>
<pb n="KR3j0065_WYG_004-43a"/>
漢王若失我為禽寳玦無光玉劍起覆巵壯士怒酒醺<lb/>
芒碭山北愁歸雲一雙玉斗正飛屑漢王間道馳至軍<lb/>
竒峭可喜不減廉夫仲村也<lb/>
　　　吳非熊<lb/>
新安吳兆非熊能詩而貧日甚游江湖十年落魄不能<lb/>
為歸計有詩云谷口鐘聲度嶺㣲嶺頭嵐氣散朝暉江<lb/>
山處處通鄉路只是遊人不得歸可謂深於貧者矣又<lb/>
如松楸有夢鄉山逺桑柘無烟野市寒歸路馬寒廬岳<lb/>
<pb n="KR3j0065_WYG_004-43b"/>
雪驛樓人夢秣陵鐘尊前坐卧憐多病海内存亡問故<lb/>
人原桑漸緑春蠶起岸草初齊候鳥鳴皆儁爽有味予<lb/>
友曹能始交遊遍海内而獨賞心非熊卒之客死粤西<lb/>
悲夫<lb/>
　　　貧況<lb/>
陸放翁詩云糴米歸來午未炊家人竊憫老翁飢不知<lb/>
弄筆東窓下正和淵明乞食詩近友人新安吳兆詩云<lb/>
釡裏生魚甑裏塵非闗久病却闗貧案頭但有梁鴻傳<lb/>
<pb n="KR3j0065_WYG_004-44a"/>
閒誘荆妻學古人皆深于貧況者此況難與富兒道耳<lb/>
　　　采蓮曲<lb/>
吳門沈從先采蓮曲解道芙蓉勝妾容故來江上采芙<lb/>
蓉檀郎何事偏無頼不看芙蓉却看儂風致可挹<lb/>
　　　林春秀<lb/>
古田隠士林春秀字子實號雲波性嗜酒躭詩家貧不<lb/>
能取酒有友鄭鐸多良醖日往飲焉醉後則酒狂不可<lb/>
禁鄭度其量錫造一壺刻雲波二字至即盛酒飲之三<lb/>
<pb n="KR3j0065_WYG_004-44b"/>
十年如一日也林詩竒警不凡山居云但住溝西第五<lb/>
村香秔釀熟少開門家僮祇自為樵牧竹徑憑他長子<lb/>
孫雨過暁山泉噪澗花生春菜蝶穿園抱琴客到棠梨<lb/>
下夘酒猶醺藉栁根又云迴巷短垣緣枸杞古塘枯竹<lb/>
立鵁鶄壁間寫遍籬花影雲裏崩來水碓聲又云野老<lb/>
眼經門刻字漁郎親見水沈碑鄭歸泉下數年林亦髪<lb/>
種種矣每讀其詩輒詫與人兩絶也<lb/>
　　　白燕詩<lb/>
<pb n="KR3j0065_WYG_004-45a"/>
白燕詩國朝袁凱最得名而後人和者最多近見江西<lb/>
鄧泰素二律亦新麗可喜從前故壘是耶非别後新姿<lb/>
似者稀春暁玉樓乘霧去夜間銀漢帯星歸凌波不著<lb/>
鴉頭襪剪水如牽鶴氅衣多少伯勞堪逺避輕描淡抹<lb/>
向西飛同去同來伴侣非異姿異態世全稀鉛華盡洗<lb/>
都無著銀蒜低垂若箇歸逺向吳門裁匹練早從王謝<lb/>
託烏衣惟餘嘴距新紅溜猶啄梨花蹴絮飛<lb/>
　　　墨紗燈<lb/>
<pb n="KR3j0065_WYG_004-45b"/>
閩中近製墨紗燈精巧異常海内爭重之曹能始曾扵<lb/>
杭州逢元夕人家有張此燈者乃邀友人同咏能始詩<lb/>
云質裂横疑水光生薄似苔憑將彩筆畫認作剪刀裁<lb/>
鳥向空中度花從鏡裏開細看若無力不畏暁風催諸<lb/>
子罷唱<lb/>
　　　問月樓集<lb/>
崔孝廉徴仲貽予新梓問月樓詩中多儁語贈州同王<lb/>
九臯云笑我無魚歌幸舍憐君有蟹領監州送劉之罘<lb/>
<pb n="KR3j0065_WYG_004-46a"/>
將軍云射虎功髙偏不賞雕龍才老竟如斯贈陶嗣養<lb/>
云鳥留書法皆成篆龍是文心不用雕贈王藎卿再舉<lb/>
子云搗盡𤣥霜原得偶捧來明月本成雙弔謝臯羽云<lb/>
魂隨宋寢冬青樹墓傍嚴陵古釣磯煅煉工巧詞壇之<lb/>
射鵰手也<lb/>
　　　長溪小草<lb/>
潮陽吳光卿仕訓以孝廉董長溪教事工于詩有卓錫<lb/>
寺云老僧舊説留衣地幼婦新題卓錫碑又贈龔令君<lb/>
<pb n="KR3j0065_WYG_004-46b"/>
云問俗已看馴魯雉隨車復見舞商羊出都門云能無<lb/>
背水師韓信豈有窮途效阮公詠懐云少年懶性抛書<lb/>
早暮景㣲官照鏡頻潮陽前有周廷尉善鳴今則屈指<lb/>
光卿<lb/>
　<lb/>
　<lb/>
　<lb/>
　徐氏筆精卷四<lb/>
</p>
<p>
</p>
  </div>
<div>
<head>徐氏筆精卷五</head> <lb/>
    <p>
<pb n="KR3j0065_WYG_005-1a"/>
欽定四庫全書<lb/>
　徐氏筆精卷五<lb/>
　　　　　　　　　　　　　明　徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>　撰<lb/>
　　詩談<lb/>
　　　歸宗偈<lb/>
歸宗芝菴主依黄龍遂領深㫖作偈云千峰頂上一間<lb/>
屋老僧半間雲半間昨夜雲隨風雨去到頭不似老僧<lb/>
閒雖渉禪機當為佳絶句也<lb/>
<pb n="KR3j0065_WYG_005-1b"/>
　　　禪偈<lb/>
象田梵卿禪師嘉興人上堂偈云春已暮落花紛紛下<lb/>
紅雨南北行人歸不歸千林萬林鳴杜宇我無家兮何<lb/>
處歸十方刹土奚相依老夫有箇眞消息昨夜三更月<lb/>
在池泐山靈澄禪師偈云東菴毎見西菴雪下澗長流<lb/>
上澗泉半夜白雲消散後一輪明月到牀前雖曰禪機<lb/>
實有詩致<lb/>
　　　簡堂頌<lb/>
<pb n="KR3j0065_WYG_005-2a"/>
簡堂和尚頌云地爐無火客嚢空雪似楊花落歲窮破<lb/>
衲蒙頭燒榾柮不知身在寂寥中<lb/>
　　　丹霞<lb/>
丹霞語録云長江澄徹映蟾華滿目清光未是家借問<lb/>
漁舟何處去夜深依舊宿蘆花<lb/>
　　　永明禪師<lb/>
杭州永明壽禪師山居詩云且停多事莫矜誇寂寞門<lb/>
中有道華偎嶺静同猿窟宅栽松閒共鶴生涯榮來祗<lb/>
<pb n="KR3j0065_WYG_005-2b"/>
愛添餘禄春過誰能悟落花惟有卧雲塵外客無思無<lb/>
慮老烟霞又云浮生但向忙時過萬事須從静裏休師<lb/>
道場故在淨慈寺靈塔故在太慈山歲久廢為民墓萬<lb/>
厯乙巳法裔大壑詢之老農掘得石匣拾舍利十一粒<lb/>
靈骨俱在今移置淨慈後山起塔封焉<lb/>
　　　智圓<lb/>
宋孤山智圓法師示寂遺訓以陶器合瘞後十五年積<lb/>
雨山頽眞身不壞爪髮俱長有自悼詩云蕭蕭墓後三<lb/>
<pb n="KR3j0065_WYG_005-3a"/>
竿竹鬱鬱墳前幾樹松此處不湏兄弟哭自然相對起<lb/>
悲風<lb/>
　　　木菴和尚<lb/>
金元時有僧木菴與元好問厚善嘗有七夕感懷詩云<lb/>
銀河如練月如舟花滿人間乞巧樓野老家風依舊拙<lb/>
蒲團又度一年秋<lb/>
　　　陳朝檜<lb/>
松江上海静安寺有陳朝檜皮陸俱有詩元僧守仁云<lb/>
<pb n="KR3j0065_WYG_005-3b"/>
吳楓楚桞逐烟空陳檜依然䕶梵宮可惜貞明歌舞地<lb/>
後庭無樹著秋風<lb/>
　　　天如禪師<lb/>
元末姑蘇城中師子林天如禪師俗姓譚氏江西永新<lb/>
人嘗作楞嚴㑹解行於世又能詩聊録數首於後鄉人<lb/>
問我幾時還向道于今又入山一箇蒲團半間屋吳淞<lb/>
江上九峰間竹屋茶香滿澗烟緑杉深處響流泉目前<lb/>
有法誰能説落日微風一樹蟬竹根犬吠隔溪扉湖雁<lb/>
<pb n="KR3j0065_WYG_005-4a"/>
聲高木葉飛近聼始知雙艣響一燈浮水夜船歸開渠<lb/>
築岸䕶低田坐聼隣翁説去年賣却犁鋤買漁網兒童<lb/>
蕩槳到牀前又如隨縁消舊業任運過時光三界如夢<lb/>
宅四大如漚花一息微如絲寧肯長相續皆警句也<lb/>
　　　恕中偈<lb/>
國初恕中和尚名無愠台州臨海人太祖召至闕下畱<lb/>
住天界寺時宋景濓在翰苑遇休沐必訪恕中恕中工<lb/>
詩有句云日讀經兮夜讀經眼光直與月争明有時不<lb/>
<pb n="KR3j0065_WYG_005-4b"/>
受諸天供饑食松花骨也清又云坐久藜牀穴書多鐵<lb/>
硯穿家貧無盜入山好有僧來皆有清思<lb/>
　　　宗泐<lb/>
宗泐洪武中詩僧也祖龍行云祖龍乃好長生者沈璧<lb/>
徒來華山下目斷樓船海氣昏鮑車亂臭沙丘野驪山<lb/>
下錮三泉開泉頭宮殿仍崔嵬當時輸作方亹亹函谷<lb/>
無關小龍死百尺降旗軹道傍十二金人淚如水題宋<lb/>
徽宗山鵲圖云落日黄塵五國城中原囘首幾含情已<lb/>
<pb n="KR3j0065_WYG_005-5a"/>
無過雁傳家信獨有松枝喜鵲鳴銅雀臺云西陵樹色<lb/>
暮蒼蒼明月相將入御牀寂寂帳前歌舞歇幾人含涕<lb/>
憶君王皆詩中之斧鉞也<lb/>
　　　古村居<lb/>
釋宗泐古村詩云古村民古村居古村有田復有廬屋<lb/>
後桑麻四五區屋前榆栁八九株老婦辟纑兒讀書青<lb/>
燈夜照三更初牛角𢃄經耕且鋤年年歲歲輸官租聖<lb/>
人治世如唐虞飽來擊壤歌康衢烏紗作巾白布襦東<lb/>
<pb n="KR3j0065_WYG_005-5b"/>
隣西舍相招呼醉歸兀兀杖自扶古村民古村居寫盡<lb/>
田家樂事如一幅佳畫<lb/>
　　　天印禪師<lb/>
天順間延津天寧寺天印禪師年四十足不出關至八<lb/>
十一歸寂謂衆曰吾寂後三年某日有星自東飛入西<lb/>
塟吾時也僧徒寄肉身於簥中三年蠅蚋不侵及期有<lb/>
星大如斗從東入西遂塟之所著黄蘗心要天印語録<lb/>
徹空内集直透禪微嘗和永明山居詩有云穿來冷鐵<lb/>
<pb n="KR3j0065_WYG_005-6a"/>
多年衲坐破寒龕幾片氊風寒夢醒巢松鶴日暖藤牽<lb/>
挂樹猿雁將舊侶穿雲去鴉引新雛背雨過寒燈一盞<lb/>
半間屋夕磬三聲㡬箇山槿籬土暖花開早竹坂泥深<lb/>
笋出長澗水喧空懸瀑布岩松掛月碾氷輪皆警句也<lb/>
　　　雪峰僧詩<lb/>
侯官雪峰山有二十四景天順中寺僧源潭作也雪峰<lb/>
云瑤臺凍合深迷路玉樹花開半雜松藍田莊云分水<lb/>
遠從寒澗落隔雲常見夕陽舂一洞山云松逕月斜巢<lb/>
<pb n="KR3j0065_WYG_005-6b"/>
鶴唳石門雲濕雨龍還無字碑云剝落舊紋惟蘚迹糢<lb/>
糊新篆是蝸涎萬松關云琥珀氣浮成翠靄黄金花落<lb/>
混香泥梯雲嶺云雲開鳥道層層險路入松門歩歩通<lb/>
蘸月池云弄珠神女乗空去臨鏡嫦娥倒影看閩中詩<lb/>
僧此為上乗<lb/>
　　　五井詩僧<lb/>
四明五井山僧傳慧字朗初余曽見其詩于明詩正聲<lb/>
中但收五言律絶六首平淡無竒也辛丑之冬余客四<lb/>
<pb n="KR3j0065_WYG_005-7a"/>
明始與定交見其著述甚富談鋒如河詩多不能盡憶<lb/>
如寄王百谷云惠山泉水虎丘茶相去柴門路不賖經<lb/>
歲故人書斷絶夕陽林外即天涯湖上雜咏云草色連<lb/>
雲暗水陂掠芹乳燕影差池游絲似惜春光盡宻罥殘<lb/>
花挂竹枝湖水無風似鏡清湖船日日送人行垂楊浪<lb/>
許闗離别有限長條無限情畱别念空云問水尋山各<lb/>
自忙草鞋無底踏秋霜江南遊遍將江北何日還來共<lb/>
竹房東山紀别云谷口風斜斗笠狂米嚢夾路白於霜<lb/>
<pb n="KR3j0065_WYG_005-7b"/>
山童不掩溪頭寺一任閒雲滿竹廊每咏其詩便有支<lb/>
公之想<lb/>
　　　玉山道者<lb/>
餘冬序錄記玉山道者還家詩云春色闌珊四月天數<lb/>
聲啼鳥落花前荷知有熱先擎葢栁為無寒漸脱綿處<lb/>
處勸耕梅子雨家家繰繭竹籬烟慿誰寄語仙源客洞<lb/>
口雲封信不傳辛丑冬余偶客邵武見仁壽寺壁間書<lb/>
此一詩起結中聯稍異今識于此東風不到畫樓前春<lb/>
<pb n="KR3j0065_WYG_005-8a"/>
事闌珊又一年處處揷秧梅子雨家家繰繭竹籬烟荷<lb/>
知有暑先擎葢栁為無寒盡脱綿莫笑山家滋味薄鳥<lb/>
聲啼破落花天寺壁詩不書名姓年月大都類國初人<lb/>
筆近歲寺燬字不存矣漫記以質博雅<lb/>
　　　顧野王宅<lb/>
顧野王舊宅在建寧東觀有道士題詩云天上歸來鬂<lb/>
已皤故山涼月在松蘿自傳一曲廣陵散幾見桑田生<lb/>
白波正德庚辰改觀為建安學宮桑田之歎其先䜟歟<lb/>
<pb n="KR3j0065_WYG_005-8b"/>
　　　莎衣丐者<lb/>
正徳間五羊趙克寛為建安教諭嘗與朋輩交遊作送<lb/>
春詩俱用風雨字傍有丐者負莎衣立和云怨風怨雨<lb/>
縂皆非風雨不來春亦歸蜀魄啼殘椿樹老吳蠶喫了<lb/>
柘陰稀墻頭紅爛梅争熟口角黄乾燕學飛自是欲歸<lb/>
歸未得肩頭猶掛一莎衣問之不答而去<lb/>
　　　癡頥子<lb/>
武夷汪道人自號癡頥子又號麗陽嘉靖初修眞于接<lb/>
<pb n="KR3j0065_WYG_005-9a"/>
筍峰遺蜕塟於峰之石壁予游武夷得汪手錄吟稿一<lb/>
冊中多佳句有答葉東林云柴扉終日對雲闗何事遊<lb/>
人興未䦨花雨正迷蝸角競茶烟初歇鶴聲殘閒儲白<lb/>
石資荒歉旋種丹田不屬官近獲兩枚歐冶劒請君夜<lb/>
傍斗牛看又如石榻枕泉眠竹影柴門畱月浴金丹又<lb/>
如紫檀匣鎖元中印白玉縧懸肘後符又如曉炊石鼎<lb/>
三甌雪午枕山屏一縷烟絶句如幔亭峰下寒雲外流<lb/>
水飛花送小舠夜宿山房清不寐紫簫吹徹月華高又<lb/>
<pb n="KR3j0065_WYG_005-9b"/>
如赤壁元堂水火交青山旋繞白雲坳枕琴卧誦黄庭<lb/>
罷新月鈎簾傍鶴巢絶無烟火食氣<lb/>
　　　乩仙<lb/>
吳門沈貞吉石田之伯父也一日請乩仙有詩云鶴背<lb/>
發長歌清風散林樾萬里洞庭秋湖波弄明月又云片<lb/>
月已蒼蒼詩成天欲曙獨宿忽不見白雲自來去<lb/>
　　　鬼吟<lb/>
嘗聞某寺有旅櫬士人讀書寺中聞窓外吟曰月上梅<lb/>
<pb n="KR3j0065_WYG_005-10a"/>
梢已二更寒窓猶有讀書聲士人曰游魂何不歸鄉土<lb/>
辜負洛陽花滿城<lb/>
　　　薛禮<lb/>
唐書薛仁貴軍中歌曰將軍三箭定天山戰士長歌入<lb/>
漢關按集古錄薛禮字仁貴見天寳二年苖神客所撰<lb/>
碑文軍中之歌碑亦不載<lb/>
　　　歐陽遺詩<lb/>
余在白門時編刻歐陽詹集自謂無遺矣偶閲全蜀藝<lb/>
<pb n="KR3j0065_WYG_005-10b"/>
文志詹有新都行云縹緲空中絲蒙蘢道傍樹翻兹葉<lb/>
間吹惹彼花上露悠揚絲意去苒蒻花枝住何計脱纒<lb/>
綿天長春日暮原本所遺尚俟續補<lb/>
　　　衛公漳浦詩<lb/>
李徳裕嘗至閩中過漳浦驛詩云嵩少心期杳莫攀好<lb/>
山聊復一開顔明朝便是南荒路更上層樓望故關此<lb/>
詩鮮有知者<lb/>
　　　桞公權詩<lb/>
<pb n="KR3j0065_WYG_005-11a"/>
桞公權以書名一代而詩無聞高棅收品彚唐代諸賢<lb/>
無遺而公權名缺焉予得其遊底柱山一首云禹鑿鋒<lb/>
鈚後巍峩直至今孤峰浮水面一柱釘波心頂壓三門<lb/>
險根隨九曲深撑天形突兀逐浪勢浮沉㟁響秋濤射<lb/>
祠斑夜浪侵噴香龍上下刷羽鳥登臨祗有尖迎日曽<lb/>
無影轉隂舊碑文字在遺事可追尋底柱山在陕州<lb/>
　　　韓致堯卒於閩中<lb/>
韓偓流寓閩中所作詩僅傳南臺懷古一首云無那離<lb/>
<pb n="KR3j0065_WYG_005-11b"/>
腸日九迴強舒懷抱立高臺中華地向天邊盡南國雲<lb/>
從島上來四序百花長見雨一冬無雪却聞雷離宮紫<lb/>
氣生冠冕却望扶桑病眼開偓卒於閩其子寅亮與鄭<lb/>
文寳言偓捐館日温陵師聞其家藏箱笥頗多而緘鐍<lb/>
甚固發觀得燒殘龍鳯燭金縷紅巾百餘條蠟淚尚新<lb/>
巾香猶鬱乃偓為學士日視草金鑾夜還翰苑當時皆<lb/>
宮人秉燭以送悉藏之又文寳少時於延平見一老尼<lb/>
亦説斯事尼乃偓之妾耳第未考偓塟於何所也<lb/>
<pb n="KR3j0065_WYG_005-12a"/>
　　　劉昌言<lb/>
世人常言一舉首登龍虎榜十年身到鳯凰池之句不<lb/>
知此乃宋太宗朝泉州劉昌言上吕蒙正相公詩也重<lb/>
名清望遍華夷恐是神仙不可知一舉首登龍虎榜十<lb/>
年身到鳯凰池廟堂只似無言者門館長如未貴時除<lb/>
却洛京居守外聖朝賢相復書誰昌言仕至工部侍郎<lb/>
嘗獻聖徳詩五十韻得君之盛未有其比<lb/>
　　　元章逸詩<lb/>
<pb n="KR3j0065_WYG_005-12b"/>
米元章遺文散落傳者甚少近范長康作志林收拾殆<lb/>
盡然亦有失收者一統志載盱眙八仙臺一首山徑重<lb/>
重鎖緑苔松花曽見幾番開神仙費盡招呼力那得仙<lb/>
官一箇來韻語陽秋載陪東坡往金山作水陸云久陰<lb/>
陣奪佳山川長瀾四溢魚龍淵衆看李郭渡浮玉晴嵐<lb/>
掃出清明天頗聞妙力開大地足病不列諸方仙想應<lb/>
蒼壁有垂露照水百怪愁寒烟又棲雲閣云雲出救世<lb/>
旱澤浹雲尋歸入石了不見豐功已如遺龍騫薦復起<lb/>
<pb n="KR3j0065_WYG_005-13a"/>
抱石明幽姿雲乎無定所隱者何常栖近閲千百年眼<lb/>
載賞心亭一絶晴新山色黛風縱蘆花雪盡日倚䦨干<lb/>
寒宵低細月皆可補志林之缺者也<lb/>
　　　萍齋<lb/>
宋林彖莆人工詩閒行云風搖麥壠東西浪春入郊原<lb/>
遠近花閒趂溪流到村曲斷垣喬木兩三家即事云草<lb/>
上濃霜泫未乾曈曨初日破朝寒林中槁葉隨風去紅<lb/>
柿猶餘鳥啄殘彖號萍齋乾道間詔舉遺逸起家為迪<lb/>
<pb n="KR3j0065_WYG_005-13b"/>
功郎仙遊法華菴是其隱處<lb/>
　　　勸農<lb/>
宋畱碩字季膺丞相正之子也官南恩州勸農詩云春<lb/>
風勾引出郊行小隊迢迢草路平自笑田蕪不歸去三<lb/>
千里外勸人耕<lb/>
　　　徐彜甫詩<lb/>
宋三山徐範字彜甫慶元中與楊宏中劾韓侂胄編管<lb/>
遠方禁錮志乗及綱鑑稱為六君子然未傳能詩也嘗<lb/>
<pb n="KR3j0065_WYG_005-14a"/>
登太行山云茫茫遠樹隔烟霏獵獵西風振客衣山雨<lb/>
未晴嵐氣濕溪流欲盡水聲微回車廟古丹青老𤾂子<lb/>
城荒草木稀珍重狄公千載意馬頭重見白雲飛範登<lb/>
嘉定進士通判澤州官終朝奉大夫寔不肖族祖也詩<lb/>
所傳者僅此耳見河南通志<lb/>
　　　岳墓詩<lb/>
古今題岳王墓者多矣而佳者實未易得元季韓古遺<lb/>
一篇岳集未收差有温李之調詩云妖星墜地芒角赤<lb/>
<pb n="KR3j0065_WYG_005-14b"/>
劍龍悲吼國蕭瑟中原王氣挽不回將軍一死如毛擲<lb/>
秦家小兒眞戲劇播弄造化搖樞極指讐為親奸且逆<lb/>
隻手上遮天眼碧九重茫茫隔天日無由下燭臣愚直<lb/>
臣愚萬死不足惜國耻未湔猶憤激古墳埋寃血空瀝<lb/>
風雨年年土花蝕我恐精忠埋不得白日英魂土中泣<lb/>
請將衰骨斵出荒苔痕獻作吾王補天石古遺名信同<lb/>
寧徳人<lb/>
　　　項羽廟<lb/>
<pb n="KR3j0065_WYG_005-15a"/>
林景熈題項羽廟云英雄蓋世竟何為故里淒涼越水<lb/>
涯百二勢傾争逐鹿八千兵散獨乗騅計疎白璧孤臣<lb/>
去淚落烏江後騎追遺廟荒村人酹酒至今春草舞虞<lb/>
姬景熈即收宋六陵骨林義士也<lb/>
　　　郊居生金銅仙人辭漢歌<lb/>
余辛丑客邵武於友人徐梧家見楊亷夫手書一卷字<lb/>
法蒼勁其後䟦云此乃郊居生題金銅仙人辭漢歌予<lb/>
謂小李絶唱後萬代詞人不可著筆此生膽大而有是<lb/>
<pb n="KR3j0065_WYG_005-15b"/>
作也呼天籟裂地維鼎定天下見於此矣銅臺折當塗<lb/>
高又豈為卯金氏感慨也哉其詩云神明臺些茂陵鬼<lb/>
六宮火滅劉郎死芙蓉仙掌擎高秋雄雷掣碎銅蛟髓<lb/>
魏官移盤天日昏車聲轔轔繞漢門銕肝苦淚滴鈆水<lb/>
石馬尚載西風魂青天為客驚曉别天籟啼聲地維裂<lb/>
銅臺又折當塗高夜夜相思渭城月<hi>郊居生不知何人讀此詩可泣鬼神</hi>
<hi>宜亷夫愛而録之第亡其姓名可惜也</hi>
　　　陳有定<lb/>
<pb n="KR3j0065_WYG_005-16a"/>
陳有定元末倡義勤王太祖恨其不歸附置之重辟高<lb/>
岱王世貞郭造卿嘉其忠各為立𫝊有定據閩有功於<lb/>
閩閩郡志皆出林宗伯司空二公之手林氏世沐國恩<lb/>
自不宜為有定作傳得數君紀之實不泯其忠義耳有<lb/>
定雖起行伍而亦能詩送趙將軍云縱横薄海内不愴<lb/>
别離顔幾載飄零意秋風一劍寒及被收之後作詩云<lb/>
失勢非人事重圍㦸似林乾坤今已老不死舊臣心<lb/>
　　　胡忠臣<lb/>
<pb n="KR3j0065_WYG_005-16b"/>
饒州畨君廟壁有畫松元末鄱人胡閏題詩云幽人無<lb/>
俗懐寫此蒼龍骨九天風雨來飛騰作靈物<hi>太祖下饒州見其詩</hi>
<hi>召見越八年太祖即位郡舉秀才授督府都事建文初擢右補闕靖難不屈死赤族男女死者二百十七人烟</hi>
<hi>雨夜其故居孤猿哀號徹曉今有祠在鄱陽近年屠御史初為立祠掲榜丈餘忽為旋風招搖上天自午至申</hi>
<hi>復還邑正堂之中毫無毀裂信胡公之神猶在予客饒謁公祠詢之里人能道其詳亦怪事也</hi>
　　　浦長源荆門詩<lb/>
浦長源送人之荆門詩云長江風颺布㠶輕西入荆門<lb/>
感客情三國已亡遺舊壘幾家猶在住荒城雲邊路繞<lb/>
<pb n="KR3j0065_WYG_005-17a"/>
巴山色樹裏河流漢水聲若過旗亭多買醉不須弔古<lb/>
漫題名近見一詩話載此詩稍異今録於後疋馬南歸<lb/>
望古城半林殘雨夕陽明雲邊路繞巴山色樹裏河流<lb/>
漢水聲墮淚有碑苔色古甘棠無樹酒旗横那堪囘首<lb/>
成陳迹笳鼓西風慘客情<hi>詩話無名氏予得之杭州僧房</hi>
　　　亡臣遺詩<lb/>
當靖難時朝士出走祝髮就傭者不可勝數宣徳初有<lb/>
綿竹山人題詩於浦城棃嶺云山河形勝今猶昔宮闕<lb/>
<pb n="KR3j0065_WYG_005-17b"/>
趨蹌事已非冀野風生雙虎鬬咸陽火起一龍飛傷心<lb/>
何忍聞黄詔稽首無縁見衮衣擊石獨懷千古恨仰天<lb/>
血淚不勝揮又萬州海雲菴有老僧示寂衣上有詩曰<lb/>
十年依佛國萬里走天涯舊主無尋處孤臣敢問家何<lb/>
心嬰組綬有血滴袈裟寒食魂應寂悲歌愧五蛇<hi>皆泯其姓</hi>
<hi>氏近秀水屠侍御刻朝野彚編不載此二詩故録以待野史採擇</hi>
　　　吳康齋詩<lb/>
崇仁呉與弼號康齋㑹元溥之子也當英宗時講學授<lb/>
<pb n="KR3j0065_WYG_005-18a"/>
徒名重一時英宗特㫖聘至京授左春坊諭徳堅辭不<lb/>
就職仍遣行人送歸故里所著有康齋集皆光風霽月<lb/>
誠意正心道學頭巾語然喜為詩處處畱詠而求其不<lb/>
陳腐者絶少漫録數首重其品也過䢴溝云丹陽古渡<lb/>
接𤓰洲萬頃黄雲麥正秋一榻午風清夢覺又題新句<lb/>
過揚州夢家云百體衰慵兩眼花雲山久已隔紛華宵<lb/>
來魯水橋邊榻一片離魂只在家見紅樹云船頭時作<lb/>
望鄉吟難寫浮生去住心忽忽不知為客久誰家紅樹<lb/>
<pb n="KR3j0065_WYG_005-18b"/>
報秋深<lb/>
　　　伯虎逸句<lb/>
唐伯虎詩今世傳者十之一耳有杜曲梨花杯上雪灞<lb/>
陵芳草夢中烟佳句也集中不載見郎瑛七脩類稿<lb/>
　　　芙蓉園<lb/>
𫝊丁戊山人初家朱紫坊即宋陳忠肅芙蓉園故址也<lb/>
鄭繼之為題門帖云巷陋過顔老去無心朱紫園名自<lb/>
宋秋來有意芙蓉晩歲移居桂枝坊有詩云巷隱桂枝<lb/>
<pb n="KR3j0065_WYG_005-19a"/>
堪偃息家存土窟省經營<lb/>
　　　呉歌<lb/>
呉歌云夜合花開香滿臺夜夜期郎郎不來當初只道<lb/>
夜合花開夜夜合那知夜合花開夜夜開<lb/>
　　　畫蘭詩<lb/>
先君子少時得文徴仲畫蘭一幅文題詩云手培蘭蕙<lb/>
兩三栽日暖風微次第開坐久不知香在室推窓時有<lb/>
蝶飛來後宦遊南北此畫寄之親故竟致失落予幼年<lb/>
<pb n="KR3j0065_WYG_005-19b"/>
先君曽為予誦之至今歴三十餘年猶不忘也考之甫<lb/>
田集無載因記之<lb/>
　　　黄后谷<lb/>
福安黄后谷先生釧字玠夫舉嘉靖丁酉鄉薦為温州<lb/>
郡丞丙辰倭寇温州將兵拒戰乗勝直進孤軍無援遂<lb/>
大潰賊脇之降叱之索之金復叱之賊怒支解寸斬之<lb/>
年四十七詔贈右㕘議祠祀之弇州王元美為作衣冠<lb/>
墓志先生能詩有墮樵録野望云連朝微雨恰新晴沙<lb/>
<pb n="KR3j0065_WYG_005-20a"/>
草含風軟緑平碧水畫船歸棹去夕陽烟樹一痕清又<lb/>
云竹松踈䕶兩三家流水浮香帯落花樵笛數聲烟漠<lb/>
漠隔溪人散夕陽斜曉行云誰家流水石橋邊<graphic n="KR1593" url="https://raw.githubusercontent.com/kanripo/KR-Gaiji/master/images/KR1593.png" mimeType="image/png"/>麥花<lb/>
開白滿田日出柴門人未起嵐雲飛滿小樓前先生無<lb/>
子猶子嗣之蔭太學生<lb/>
　　　林粤山<lb/>
先輩林粤山紀善畫工詩官石城令歸與先君隣居論<lb/>
交最宻嘗賦二律詩寄先君於京邸云花屛一别幾經<lb/>
<pb n="KR3j0065_WYG_005-20b"/>
秋錦里長懷舊日遊村碓溪流舂月急野亭路接占雲<lb/>
幽虛名自笑身為累往事徒驚鬂是愁吾道看君高誼<lb/>
在暮烟囘首思悠悠自憐野性生來僻愛住溪山斷俗<lb/>
氛林下一笻穿鳥出沙邊半舫與鷗分野僧久别詩還<lb/>
寄隣老頻過酒又醺目送征鴻度天碧悠悠巖際有歸<lb/>
雲遺稿散逸二詩曽書扇頭予至今寳藏之<lb/>
　　　古文類詩<lb/>
古書句法可入詩者甚多文繡被臺榭菽粟食鳬雁<hi>晏</hi>
<pb n="KR3j0065_WYG_005-21a"/>
<hi>子</hi>門外長荆棘堂前生藿藜甲胄生蟣虱燕雀處帷幄<lb/>
<hi>韓非子</hi>強弩弋高鳥走犬逐狡兔<hi>淮南子</hi>勁弩殪狂兕長戟<lb/>
斃熊虎瓦石成珪璋龍駿棄林洞鑿石有餘焰年命已<lb/>
凋頽<hi>抱朴子</hi>典御進新水鈎盾獻早李<hi>顔氏家訓</hi>金甲映平陸<lb/>
鐵馬炤長原<hi>江淹答休範書</hi>
　　　空梁落燕泥<lb/>
小説家嘗言薛道衡以空梁落燕泥句為煬帝所殺非<lb/>
也按本傳帝㑹議新令久不能決道衡曰使高熲不死<lb/>
<pb n="KR3j0065_WYG_005-21b"/>
令當久行帝怒令自盡又隋唐嘉話道衡因事誅帝曰<lb/>
能作空梁落燕泥否只謂其從今不能賦詩耳非縁此<lb/>
一句被殺也不然道衡佳句甚多煬帝若果忌之當早<lb/>
誅之矣安能容其至七十而死耶<lb/>
　　　三條燭<lb/>
唐以詩賦取士科試日給燭三條作賦八韻時謡云三<lb/>
條燭盡燒殘士子之心八韻賦成驚破試官之膽又云<lb/>
三條燭盡鐘初起九轉丹成鼎未開然八韻律賦似不<lb/>
<pb n="KR3j0065_WYG_005-22a"/>
待三條燭盡而後成是知唐士才思遲鈍若温飛卿八<lb/>
义能有幾耶<lb/>
　　　杜律雙字<lb/>
杜律喜用雙字泠泠冥冥皎皎淒淒霏霏細細陰陰娟<lb/>
娟冉冉事事深深欵欵熒熒颯颯丁丁寂寂悠悠處處<lb/>
泛泛納納飛飛蕭蕭滚滚短短輕輕片片姍姍飄飄箇<lb/>
箇輝輝青青白白紛紛淅淅團團雙雙的的漠漠遲遲<lb/>
荒荒泯泯欣欣時時村村㟁㟁惺惺句句哀哀匆匆暉<lb/>
<pb n="KR3j0065_WYG_005-22b"/>
暉蒼蒼茫茫微微脈脈湛湛裊裊戎戎淰淰至古風歌<lb/>
行又不可勝數矣<lb/>
　　　後生<lb/>
後生輕侮老成從古為然杜詩云晩將末契託年少當<lb/>
面輸心背面笑雲溪范攄云近來年少輕前軰好染髭<lb/>
鬚事後生東坡云世上小兒誇疾走如公相待今安有<lb/>
以二公之名徳猶然不滿於後生况其他乎<lb/>
　　　驥子熊兒<lb/>
<pb n="KR3j0065_WYG_005-23a"/>
杜甫二子一曰熊兒宗文也一曰驥子宗武也甫詩云<lb/>
驥子好男兒又云驥子春猶隔又云驥子最憐渠又云<lb/>
詩是吾家事又云汝啼吾手戰而無一語及熊兒何也<lb/>
豈宗文失學耶失學從兒懶豈指宗文耶<lb/>
　　　南海寳玉<lb/>
唐王珪之孫砯使南海子美詩曰家聲肯墜地寳貝休<lb/>
脂膏魏徴之孫祐使交廣子美詩曰南游炎海甸世亂<lb/>
輕土宜子美愛惜王魏故戒其孫之却寳貝土宜也至<lb/>
<pb n="KR3j0065_WYG_005-23b"/>
岑參送人尉南海則曰此鄉多寳玉愼莫厭清貧乃教<lb/>
之以貪也今之為官多喜入廣其嘉州之意乎<lb/>
　　　古栢行<lb/>
子美古栢行云霜皮溜雨四十圍黛色參天二千尺四<lb/>
十圍者言其榦也二千尺者言其高也語似不經然段<lb/>
文昌武侯廟亦作古栢文云合抱在于旁枝駢梢葉之<lb/>
青青百尋及于半身蓄風雷之冥冥觀旁枝合抱則見<lb/>
榦之四十圍百尋半身則見高之二千尺二公詩文暗<lb/>
<pb n="KR3j0065_WYG_005-24a"/>
合栢樹之大不誣矣<lb/>
　　　唐貢荔枝<lb/>
唐鮑防襄州人天寳末舉進士大厯中為福建觀察使<lb/>
時明皇詔馬遞進南海荔枝七日七夜達京師防作雜<lb/>
感詩云漢家海内承平久萬國戎王皆稽首天馬常銜<lb/>
苜蓿花遠人歲獻葡萄酒五月茘枝初破顔朝離象郡<lb/>
夕函關雁飛不到桂陽嶺馬走皆從林邑山甘泉御果<lb/>
垂仙閣日暮無人香自落遠物皆重近皆輕雞雖有徳<lb/>
<pb n="KR3j0065_WYG_005-24b"/>
不如鶴目擊時艱一念忠懇可見是知貴妃所食荔枝實<lb/>
出南海已見劉昫唐書并防詩蔡君謨譜謂愛嗜涪州<lb/>
歲命驛致羅景綸以為一騎紅塵乃瀘戎之產恐悞矣<lb/>
　　　鶴林寺<lb/>
李渉游鶴林寺云終日昏昏醉夢間忽聞春盡强登山<lb/>
因過竹院<graphic n="KR1134" url="https://raw.githubusercontent.com/kanripo/KR-Gaiji/master/images/KR1134.png" mimeType="image/png"/>僧話又得浮生半日閒曽子固續云昔人<lb/>
春盡强登山只肯逢僧半日閒何事一尊乗興去醉中<lb/>
騎馬月中還<lb/>
<pb n="KR3j0065_WYG_005-25a"/>
　　　文士窮<lb/>
孟郊落第云出門自有礙誰謂天地寛于濆思歸云日<lb/>
開十二門自是無歸計文士之窮眞堪涕淚<lb/>
　　　射鴨<lb/>
孟郊作尉開射鴨堂蓋性喜射鴨為樂也有句云不如<lb/>
竹枝弓射鴨無是非寔自況耳<lb/>
　　　詩䜟不然<lb/>
白樂天十八歲時作絶句云久為勞生事不學攝生道<lb/>
<pb n="KR3j0065_WYG_005-25b"/>
少年已多病此身豈堪老然白公壽至七十五<lb/>
　　　善才<lb/>
元和中曹保之有子善才孫曹綱俱善彈琵琶有名白<lb/>
樂天琵琶行云曲罷曽令善才伏用當時事也<lb/>
　　　樂天賣田宅<lb/>
白樂天有詩云先賣南坊十畝園次賣東郭五畝田然<lb/>
後兼賣所居宅彷彿獲緡二三千吾今年紀七十一眼<lb/>
昏鬚白頭風眩但恐此錢用不盡即先朝露歸夜泉此<lb/>
<pb n="KR3j0065_WYG_005-26a"/>
語可為老人求富者之鍼砭也<lb/>
　　　長吉詩用事<lb/>
李長吉詩本竒峭而用字多替換字面如吳剛曰吳質<lb/>
美女曰金釵客酒曰箬葉露劍曰三尺水曰玉峰劍具<lb/>
曰簏<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>甲曰金鱗燐火曰翠燭珠釧曰寳粟氷曰泉合<lb/>
嫦娥曰仙妾讀書人曰書客桂曰古香裙曰黄鵝釵曰<lb/>
玉燕蠶曰八繭月曰玉弓曰碧華日曰白景曰頳玉盤<lb/>
帨曰封巾城曰女垣䑕穴曰竄徑天門曰闔扇王孫曰<lb/>
<pb n="KR3j0065_WYG_005-26b"/>
宗孫禁中曰御光小栁曰拱栁鵾絃曰雞筝竹曰緑粉<lb/>
笋曰龍材漆燈曰漆具旅獒曰旅狗帯曰腰鞓犬曰宋<lb/>
鵲墓曰墳科碑曰黒石拍板曰蠟板白馬曰白騎髮曰<lb/>
鳯窠懸鶉曰飛鶉日光曰飛光槐曰兔目鮐背曰鮐文<lb/>
陶令曰陶宰螢曰淡蛾鮫綃曰海素熊掌曰玃拳五星<lb/>
曰五精山曰叠龍馬曰神騎天曰圓蒼女衣曰銀泥符<lb/>
曰合竹錢曰蚨母白黑曰粉墨香曰龍腦丹書曰靈書<lb/>
賓雁曰客雁湘君曰江君<lb/>
<pb n="KR3j0065_WYG_005-27a"/>
　　　四皓<lb/>
楊鐵厓嘗論四老人者秦皇漢帝之不可迹而招者也<lb/>
使為子房一呼而至子房之奴不翅也豈足為四老人<lb/>
哉子房之所呼者老人之贋者也蓋子房一時巧術借<lb/>
人間四老以動漢廷如優孟之衣冠面目髭髩為叔敖<lb/>
而出者漢祖驚見以為眞而太子之羽翼遂成豈料其<lb/>
為贋也漢廷諸人罔有覺者墮良之計深矣太史公闕<lb/>
而不録其知良之所為歟唐李頻題四皓詩云龍樓曽<lb/>
<pb n="KR3j0065_WYG_005-27b"/>
作客鶴氅不稱臣尊之也余曽游桃源有詩云種得桃<lb/>
花洞裏居子孫相約事耕鋤采芝笑殺龎眉叟輕出商<lb/>
山翼漢儲政謂四老人未宜輕出商山不如秦人之高<lb/>
蹈也<lb/>
　　　唐僧不戒酒<lb/>
唐僧多不戒酒余嘗見有元人畫醉僧圖僧可醉乎任<lb/>
華贈懷素上人云十杯五杯不觧意百杯已後始顛狂<lb/>
韋應物有寄釋子良史酒云秋山僧冷病聊寄三五杯<lb/>
<pb n="KR3j0065_WYG_005-28a"/>
應瀉山瓢裏還寄此瓢來然則唐僧嗜酒者多矣詩人<lb/>
不以為諱也<lb/>
　　　僧飲酒<lb/>
宋蘇子美贈僧秘演詩云賣藥得錢祗沽酒一飲數斗<lb/>
尤惺惺演塗去之子美大怒演曰公詩傳萬口吾持戒<lb/>
不謹已為浮屠罪人公從而暴之可乎懷素工草書同<lb/>
時如顔尚書張處士餉酒與魚然則懷素亦飲酒茹葷<lb/>
僧也予游四明時與僧公朗交甚宻詩多竒警亦終日<lb/>
<pb n="KR3j0065_WYG_005-28b"/>
陶陶然醉屠緯眞諸公亦不責之持戒總之未能見性<lb/>
即左持酒杯右持蟹螯何害耶<lb/>
　　　石羊松石<lb/>
黄初平叱石為羊在金華洞金華饒古松往往化而為<lb/>
石陸龜蒙詩云萬古清風吹作籟一條寒溜滴成穿指<lb/>
東陽松化石也石化羊松化石皆在金華亦一異也<lb/>
　　　蘭眼櫻唇<lb/>
蘭眼擡露斜櫻唇映花老陸龜蒙子夜歌中語<lb/>
<pb n="KR3j0065_WYG_005-29a"/>
　　　阿瞞岧郎君虎<lb/>
唐𤣥宗稱阿瞞按唐語林開元二年春上幸寧王第叙<lb/>
家人禮上曰大哥好作主人阿瞞但謹為上客杜氏通<lb/>
典亦云上禁中嘗自稱阿瞞乾符歲僖宗幸蜀羅隱詩<lb/>
云馬嵬山色翠依依又見鑾輿幸蜀歸泉下阿瞞應有<lb/>
語這回休更怨楊妃唐徳宗小名岧郎宋高宗小字君<lb/>
虎<lb/>
　　　鷓鴣杜鵑<lb/>
<pb n="KR3j0065_WYG_005-29b"/>
唐鄭谷作鷓鴣詩得名宋建炎中諌議大夫鄭㲄作杜<lb/>
鵑詩諭百官當迎乗輿反正之意稱鄭杜鵑<lb/>
　　　楊大年<lb/>
宋楊大年數歲不能言偶家人抱登樓偶觸其首即能<lb/>
語吟詩曰危樓高百尺手可摘星辰不敢髙聲語恐驚<lb/>
天上人然李白峰頂詩曰夜宿峰頂寺舉手捫星辰不<lb/>
敢高聲語恐驚天上人大年數歲能吟豈前生夙根耶<lb/>
　　　張三影<lb/>
<pb n="KR3j0065_WYG_005-30a"/>
張子野號三影謂雲破月來花弄影隔墻送過鞦韆影<lb/>
浮萍斷處見山影也後山詩話又云雲破月來花弄影<lb/>
簾幕捲花影墮絮輕無影若然則五影矣<lb/>
　　　江郎石<lb/>
江郎三片石相傳有江氏兄弟三人登之化為石宋王<lb/>
禹偁詩云三茅遺躅在金陵又見江家有弟兄謝眺門<lb/>
前春色好一時分付與岩扃余觀江郎之石高數十仞<lb/>
非人所化必矣然郡國志亦云江氏兄弟所化歲漸長<lb/>
<pb n="KR3j0065_WYG_005-30b"/>
此尤不根也<lb/>
　　　橘蟲化蝶<lb/>
蝶之翅文者牝也翅純者牡也多橘蟲所化范成大詩<lb/>
云橘蠧如蠶入化機枝間垂繭似蓑衣忽然脱作尋花<lb/>
蝶翅粉纔乾便學飛<lb/>
　　　鴨脚子<lb/>
鴨脚子即銀杏也歐陽永叔和梅聖俞詩云鵞毛贈千<lb/>
里所以重其人鴨脚雖百箇得之誠可珍又云鴨脚生<lb/>
<pb n="KR3j0065_WYG_005-31a"/>
江南名實未相浮絳囊因入貢銀杏貴中州此果北地<lb/>
不能種今人又呼為白菓其葉頗似鴨脚又鮑照賦園<lb/>
葵已有鴨脚二字<lb/>
　　　朱陳村<lb/>
朱陳村事見白樂天詩按徐州志亦不詳所在東坡題<lb/>
朱陳嫁娶圖云何年顧陸丹青手畫作朱陳嫁娶圖聞<lb/>
道一村惟兩姓不將門户買崔盧又云我是朱陳舊使<lb/>
君勸農曽入杏花村而今風物那堪畫縣吏催錢夜打<lb/>
<pb n="KR3j0065_WYG_005-31b"/>
門二詩切中時弊予喜誦之<lb/>
　　　儲祥宮碑<lb/>
東坡在翰林被㫖作上清儲祥宫碑哲宗親書其額紹<lb/>
聖黨禍起磨去坡文命蔡元長别撰故東坡自作詩云<lb/>
淮西事業冠吾唐吏部文章日月光千載斷碑人膾炙<lb/>
不知世有段文昌蓋自況也題云不知何人作得于沿<lb/>
流館中蓋避禍而諱之也以韓蘇重名尚遭此厄毋怪<lb/>
今之文人不售於俗眼也<lb/>
<pb n="KR3j0065_WYG_005-32a"/>
　　　元暉印章<lb/>
米元章嘗得古印元暉二字後字其子曰元暉黄山谷<lb/>
詩云我有元暉古印章印刓不忍與諸郎虎兒筆力能<lb/>
扛鼎教字元暉繼阿章父子俱用元字本此<lb/>
　　　劉鐵笛<lb/>
武夷五曲舊有鐵笛亭舊志云宋胡寅與劉衡遊此劉<lb/>
善吹鐵笛胡贈之詩云更煩横鐵笛吹與衆仙聽劉没<lb/>
亭廢朱文公一日與客尋其故址俄有笛聲發於林外<lb/>
<pb n="KR3j0065_WYG_005-32b"/>
文公驚異因復作亭以鐵笛名之萬厯初吾郡陳司馬<lb/>
于五曲築雲窩凡亭榭皆以雲名更鐵笛之名為遲雲<lb/>
泊然無味矣<lb/>
　　　棊<lb/>
宋魏鶴山贈奕者云少年不識棊但見剝剝啄啄更相<lb/>
圍有人指授予衝關奪角刼復持少年不識星但見歴<lb/>
歴落落還如棊亦有告予者縮贏伏見元有期七年五<lb/>
溪讀書暇時把二事相悦怡久之剨然悟是間有數人<lb/>
<pb n="KR3j0065_WYG_005-33a"/>
不知三百六十一棊子此是乾䇿藏其竒萬有一千五<lb/>
百二十星若以三十六乗之乗之既盡除坤䇿恰與棊<lb/>
數無参差此理極精宻歸後不復思此詩引易以悟棊<lb/>
者也人能精易數不患棊之不擅國手<lb/>
　　　潘紫岩<lb/>
癸辛雜識云閩人潘廷堅初名筠後以詔歲乞靈南臺<lb/>
神夢有持方牛首與之遂改名牥殿試第三人牥號紫<lb/>
岩跌宕不羈日醉騎黄犢歌離騷于市人以為仙嘗與<lb/>
<pb n="KR3j0065_WYG_005-33b"/>
社友飲梅花下皆白衣既而俱脱衣飲酒酣客散衣間<lb/>
各濃墨大書一詩矣又同社置酒瀑泉庭堅脱巾裸立<lb/>
流泉之衝且唱濯纓之章衆羅拜以為不可及然寒氣<lb/>
已深入經絡歸即卧病而殂庭堅讀書五行俱下終身<lb/>
不忘六歲時有詩云竹才生便直梅到死猶香識者知<lb/>
其不永郡志列庭堅于風概似未盡其生平豪舉耳<lb/>
　　　洞中紅荔枝<lb/>
烏石山有宿猿洞怪石森聳昔有老翁畜一猿毎夜輒<lb/>
<pb n="KR3j0065_WYG_005-34a"/>
宿洞中唐季大築城垣隔此洞於城外宋熙寧中湛郎<lb/>
中俞棄官歸隱於此程大卿師孟篆書宿猿洞三字於<lb/>
石徑尺許洞前舊有荔枝樹極佳名曰洞中紅古靈陳<lb/>
襄贈湛俞詩云此去蓬萊峰頂月夢魂應到荔枝園羅<lb/>
源林逈詩云荔枝影裏安吟榻菡蓞香中繫釣舟國朝<lb/>
廢為叢塜荔枝已無存矣謝肇淛有句云湛侯當年拂<lb/>
衣歸卜築喜就城南陲菡萏香風垂釣裏荔枝寒影對<lb/>
僧時予亦有詩云怪石高於雉堞齊昔人曽此卜幽栖<lb/>
<pb n="KR3j0065_WYG_005-34b"/>
白楊滿地髑髏出蒼蘚上崖名姓迷夜雨徒聞山鬼哭<lb/>
秋風不見野猿啼荔枝樹死洞門塞行到此中生惨悽<lb/>
壁上諸名公題刻俱存無人修復良可慨也<lb/>
　　　瘞筆<lb/>
隋智永禪師王右軍七世孫臨書三十年取退筆頭瘞<lb/>
之號退筆塜㑹稽山五雲顯聖寺後有右軍筆倉今為<lb/>
眢井清異錄載趙光逢薄遊襄漢濯足溪上見一方磚<lb/>
類碑題云髠友退鋒郎功成髩髪霜塜頭封馬鬛不敢<lb/>
<pb n="KR3j0065_WYG_005-35a"/>
負恩光後題獨孤貞節立此蓋好事者瘞筆之所<lb/>
　　　宋徽宗畫<lb/>
宋徽宗繪畫題咏者多含譏刺元成廷珪題白頭翁圖<lb/>
云梔子紅時人正愁故宮衰草不勝秋西風吹落青城<lb/>
月啼得山禽也白頭國初高季廸題畫眉百合圖云百<lb/>
合蕪殘六合塵汴京啼鳥怨無人不知風雪龍沙地還<lb/>
有圖中此様春又題宣和畫云御翰親題賞畫工疎枝<lb/>
野鳥怨秋風那知囘首宣和殿物色淒涼與畫同張來<lb/>
<pb n="KR3j0065_WYG_005-35b"/>
儀題桂枝圖云玉色官瓶出内家天香濃浸月中葩六<lb/>
宮總愛新涼好不道金風捲翠華汪廣洋題雙鴛圖蘆<lb/>
葉青青水滿塘文鴛晴卧落花香不因羌管驚飛起三<lb/>
十六宮春夢長釋來復題喜鵲圖黄沙風急蒺藜秋回<lb/>
首中原淚暗流誤聽當時靈鵲語誰知舊喜是新愁釋<lb/>
宗泐題小鵲圖云落日黄塵五國城中原回首幾含情<lb/>
已無過雁傳家信獨有松枝喜鵲鳴又雪江獨棹云艮<lb/>
岳秋深百卉腓邊塵吹滿衮龍衣淒涼五國城邊路得<lb/>
<pb n="KR3j0065_WYG_005-36a"/>
似寒江獨棹歸周仲方題雙燕圖江南簾幙重重雨艮<lb/>
岳河山處處花两地舊巢傾覆盡西風萬里入誰家張<lb/>
璨題墨蘭云御墨淋漓寫楚蘭披圖却憶政宣間分明<lb/>
一種湘纍怨萬里青城似武關夏忠靖題墨竹云寳殿<lb/>
無心論治安碧窓著意寫琅玕枝枝葉葉眞瀟洒争耐<lb/>
金人不愛看又無名氏題石橊云金風吹綻絳紗囊零<lb/>
落宣和御墨香猶喜樹頭霜露少南枝有子殿秋光王<lb/>
元美題馬圖云天閑萬馬盡權竒寫出丹青意自悲長<lb/>
<pb n="KR3j0065_WYG_005-36b"/>
白山頭三萬匹可憐龍種一雄嘶康與之題花鳥云玉<lb/>
輦宸遊事已空尚餘奎藻繪春風年年花鳥無窮恨盡<lb/>
在蒼梧夕照中項忠題鴝鵒圖云五國城邊掩淚時汴<lb/>
梁宮闕了無遺争如鴝鵒知春意猶占東風第一枝呂<lb/>
囦題鴝鵒圖云御墨淋漓玉數枝畫圖瀟洒使人悲春<lb/>
風鴝鵒湘江景不似龍沙夜雪時余題秋江獨釣圖鏡<lb/>
水無波釣艇閒人間治亂豈相關金風忽動黄沙暗不<lb/>
見中原萬歲山又題墨蘭圖嫩蕊疎花寫澤蘭宣和御<lb/>
<pb n="KR3j0065_WYG_005-37a"/>
墨半凋殘國香莫道蕭條甚北地風霜不耐寒<lb/>
　　　畱夢炎趙孟頫<lb/>
畱夢炎失身降元有玷科名元世祖問葉李畱夢炎優<lb/>
劣於趙孟頫孟頫曰夢炎臣之父執其人重厚有大臣<lb/>
器帝曰汝以夢炎賢於李耶夢炎為宋狀元位丞相當<lb/>
賈似道悞國罔上夢炎依阿取容李乃布衣伏闕上書<lb/>
是賢於夢炎也汝以夢炎父友可賦詩譏之孟頫曰狀<lb/>
元曽受宋家恩國破臣强不敢言往事已非那可説且<lb/>
<pb n="KR3j0065_WYG_005-37b"/>
將忠直報皇元<lb/>
　　　何潜齋譏畱夢炎<lb/>
宋末狀元畱夢炎衢州人失身事元遺笑千載時夢炎<lb/>
北歸就養其子於嚴陵判㕔何潜齋孟桂寄之詩曰昆<lb/>
明灰刼化塵淄夢裏功名一黍炊鍾子不將南操變庾<lb/>
公空抱北臣悲歸來眼底湖山在老去心期浙水知白<lb/>
髪門生憐未死青衫畱得裹遺屍不知當時夢炎得此<lb/>
詩作何媿謝<lb/>
<pb n="KR3j0065_WYG_005-38a"/>
　　　夏貴<lb/>
淮西閫帥夏貴以至元丙子附大元授中書左丞至己<lb/>
卯薨有弔以詩曰自古誰不死惜公遲四年問公今日<lb/>
死何似四年前元學士古田張以寧以洪武二年徴為<lb/>
原官四年卒與夏貴略相似<lb/>
　　　松雪題畫<lb/>
嘗於故家見趙仲穆畫一幅子昻題云昨自杭回道經<lb/>
茅山之西野時夕陽也松如偃蓋水若鳴琴青山萬重<lb/>
<pb n="KR3j0065_WYG_005-38b"/>
白雲千頃山下有乗駿馬者出沒於其間乃天然一圖<lb/>
畫心有所得以目疾未愈不能舉筆因命子雍代之雲<lb/>
白山青幾萬重溪邊游子馬如龍眼前有景畫不盡歸<lb/>
去鷗波命阿雍至大四年五月既望識於鷗波亭<lb/>
　　　高宗書畫<lb/>
國初王澤題宋高宗所書杜詩云江頭宮殿日遲遲朝<lb/>
退千官黙坐時春盡龍沙無雁度素縑只寫少陵詩高<lb/>
壁云萬里龍沙信不通江頭虚築上皇宮中興謀略無<lb/>
<pb n="KR3j0065_WYG_005-39a"/>
心定較得臨池筆法工吾鄉陳㕘藩全之題高宗鸚鵡<lb/>
云隴山鸚鵡説還鄉中使傳宣出禁墻漠北有人歸不<lb/>
得思鄉愁比隴山長予題敗荷鶺鴒圖云游宴湖山啓<lb/>
御園紹興粉本至今存弟兄急難龍沙北不獨悲鳴痛<lb/>
在原<lb/>
　　　松雪畫馬<lb/>
趙子昻畫馬近代題詠多含貶辭國初楊文貞士竒云<lb/>
天閑第一渥洼姿卓犖騰驤肯受羈何不翻然絶牽鞚<lb/>
<pb n="KR3j0065_WYG_005-39b"/>
踏雲追電看神竒李文正東陽云宋家龍種墮燕山猶<lb/>
在秋風十二閑千載畫圖非舊價任他評品落人間又<lb/>
無名氏云塞馬肥時苜蓿枯奚官早已著貂狐可憐松<lb/>
雪當年筆不識檀溪寫的盧釋古淵題山水云雪後潮<lb/>
痕上釣磯江南天水一絲微萋萋芳草迷禾黍何事王<lb/>
孫尚不歸予有詩云宋室王孫粉墨工銀鞍金勒貌花<lb/>
驄天閑十二眞龍種空自驕嘶向北風<lb/>
　　　王道士梧竹圖<lb/>
<pb n="KR3j0065_WYG_005-40a"/>
楊文貞士竒官春坊日從沈某求王道士梧竹圖不與<lb/>
後李時勉掌學士印沈遽贈之後文貞與李對奕文貞<lb/>
奕勝遂捲而去自是李見輒有不舍之意文貞題一絶<lb/>
歸之云永别錫山王道士空餘翰墨亂人心黄金若綰<lb/>
封侯印曹霸王維聚若林<lb/>
　　　楊世昌<lb/>
東坡游赤壁時有綿竹道士楊世昌同遊赤壁賦云客<lb/>
有吹洞簫者即世昌也吳匏菴詩云西飛孤鶴記何詳<lb/>
<pb n="KR3j0065_WYG_005-40b"/>
有客吹簫楊世昌當日賦成誰與註數行石刻舊曽藏<lb/>
此一證也<lb/>
　　　少年致政<lb/>
呉郡楊循吉字君謙登成化甲辰進士為禮部主事初<lb/>
授官即致仕歸讀書支硎山南華寺沈石田賦詩以美<lb/>
之云到手功名賦子虚深山長谷覔安居讀書已足功<lb/>
名事更讀人間未讀書都門祖帳百花飛多見龍鍾賦<lb/>
式微較取栁條千萬折不曽送一少年歸<lb/>
<pb n="KR3j0065_WYG_005-41a"/>
　　　春隂詩<lb/>
憲宗朝金陵王給諌欽佩舉進士獨居逆旅有歌而過<lb/>
者有朝來睡起繞花行香霧襲衣寒氣重之句後閣試<lb/>
春陰詩遂用之相國李公東陽謂非世人語遂改庶吉<lb/>
士官終太僕少卿此與錢起湘靈鼔瑟事同第欽佩不<lb/>
得全篇可惜也<lb/>
　　　交州木山海南木石<lb/>
先輩許黄門天錫正徳中奉使安南於僧寮中得枮木<lb/>
<pb n="KR3j0065_WYG_005-41b"/>
一片狀若山峰黄門厚酬主僧携歸閩中自刻詩云萬<lb/>
年木精化青牛瘦骨不朽沈江洲江洲水急魚龍湫神<lb/>
物始出隨迴流玲瓏崒嵂誰能鏤山僧得之溪峒酋蠻<lb/>
荒僻遠絶賞鑒木爾韜晦誰怨尤洞江先生好事者邂<lb/>
逅願脱千金裘古今琴材出爨下㧞爾幸免為人槱風<lb/>
厓雨谷偕我老無復夢想仍丹丘歲久流落士夫家已<lb/>
百年不知寳惜棄之泥滓予友高景倩博物好古見而<lb/>
賞識遂乞以歸洗刷塵垢置之齋中名其齋木山同社<lb/>
<pb n="KR3j0065_WYG_005-42a"/>
俱有詩紀其事然竟不知何木也黄云金陵姚允初觀<lb/>
察海南得一石如木有枝云出之海中余曽見之<lb/>
　　　戒酒詩<lb/>
嘉靖初建州士人陳安性嗜酒落魄不羈好吟咏嘗作<lb/>
戒酒詩云門前冷落故人疎日日銜杯世事無寄語東<lb/>
風林下鳥春來切莫喚提壺<lb/>
　　　陸文定<lb/>
華亭陸文定公年九十時以衲衣一襲付慧日院手書<lb/>
<pb n="KR3j0065_WYG_005-42b"/>
偈于衲表云解組歸來萬事捐盡將身世付安禪披來<lb/>
戒衲渾無事不向歌姬為乞縁又自題其像畱寺作供<lb/>
云豈有文章置集賢也無勲業到凌烟只應畫作老居<lb/>
士畱與香山結浄縁<lb/>
　　　范青衣<lb/>
莆田游宗謙有青衣范生能彈琴吹簫亦學為詩王弇<lb/>
州調之詩云瑤琴罷鼔紫簫來手草新詩阿濫堆除却<lb/>
數行僮約外還應事事勝方回<lb/>
<pb n="KR3j0065_WYG_005-43a"/>
　　　僧道乞詩<lb/>
有俗僧欲遊鵝湖以卷子遍求諸貴人贈詩可厭曹能<lb/>
始題一絶云性内本無文字障縱耽山水亦支離我曽<lb/>
一宿鵝湖寺峰頂禪師不要詩偶憶王弇州曽有樓道<lb/>
人以詩卷索題皆翰苑諸名公弇州云囊裏牛腰詩卷<lb/>
麤他年鶴背重還無何如負局先生好只挾眞形五岳<lb/>
圖風㫖暗合俱足解頤李白詩云畫秃千兔筆書載兩<lb/>
牛腰牛腰二字本此<lb/>
<pb n="KR3j0065_WYG_005-43b"/>
　　　十嵗詩<lb/>
錢唐田藝蘅學憲汝成子也十嵗從父渡采石賦詩云<lb/>
白玉樓成招太白青山相對憶青蓮寥寥采石江頭月<lb/>
曽照仙人宮錦船後竟以廣文老天之生才不畀大用<lb/>
誠不可知<lb/>
　　　下榻<lb/>
陳蕃為樂安太守郡人周璆高潔之士前後郡守招命<lb/>
莫致惟蕃能致特為置一榻去則懸之蕃兩設榻今人<lb/>
<pb n="KR3j0065_WYG_005-44a"/>
多用徐孺子事而鮮及周也吾鄉前輩王郡丞鑛咏璆<lb/>
詩云南州只説徐高士能使陳蕃下榻時北海更憐周<lb/>
隱者不將懸榻使人知<lb/>
　　　元虛子<lb/>
政和徐貞一號元虚子能詩嘗過仙霞關關吏訝其異<lb/>
服執之貞一瞪目不答吏繫之郵亭迨夜紿守者出袖<lb/>
中出大筆書二絶於壁云一劍凌空海色秋玉皇賜宴<lb/>
紫虚樓醉來跨鶴須彌頂指㸃培塿見十洲碧殿歌傳<lb/>
<pb n="KR3j0065_WYG_005-44b"/>
阿濫堆玉笙吹徹海桃開仰天一嘯江風發笑接白雲<lb/>
歸去來乗夜遁去晨起盛傳仙人至關走看墨蹟不絶<lb/>
于道<lb/>
　　　枇杷<lb/>
呉中友人嘗言莫雲卿笑同時用琵琶作枇杷詩云枇<lb/>
杷不是這琵琶只為當年識字差若使琵琶能結果滿<lb/>
城簫管盡開花然枇杷作琵琶見劉熙釋名亦可通用<lb/>
雲卿未之考耳<lb/>
<pb n="KR3j0065_WYG_005-45a"/>
　　　靈雞塜<lb/>
臨安徑山有靈雞塜唐一欽禪師説法雞時時佇聴師<lb/>
去長安長鳴三日而死黄貞父有詩云一靈通妙微萬<lb/>
類等佛種纍纍生人頭何如死雞壠<lb/>
　　　詩䜟<lb/>
賦詩不祥人以為䜟騐之良然予友林子眞少年有雋<lb/>
才甲辰暮春晦日諸同社集王永啟塔影園作送春詩<lb/>
子眞有句云花為離愁魂易斷桞當别淚眼難開衆詫<lb/>
<pb n="KR3j0065_WYG_005-45b"/>
為工不久逝矣<lb/>
　　　經語小詞<lb/>
辛稼軒多作詞調賦稼軒集經語踏莎行云進退存亡<lb/>
行藏用舍小人請學樊遲稼衡門之下可栖遲日之夕<lb/>
矣牛羊下去衛靈公遭桓司馬東西南北之人也長沮<lb/>
桀溺耦而耕丘何為是栖栖者<lb/>
　　　鄭松窓<lb/>
宋鄭域字中卿三山人號松窓使遼回有燕谷剽聞二<lb/>
<pb n="KR3j0065_WYG_005-46a"/>
卷紀遼事甚詳昭君怨咏梅一詞云道是春來花未道<lb/>
是雪來香異水外一枝斜野人家冷淡竹籬茅舍富貴<lb/>
玉堂瓊榭兩地不同栽一般開興比甚佳麗情云合是<lb/>
一釵雙燕却成兩鏡孤鸞樂府多傳之<lb/>
　　　咏蝴蝶<lb/>
元王和卿與關漢卿俱以北調相高偶見大蝴蝶飛過<lb/>
和卿賦云彈破莊周夢兩翅架東風三百座名園一采<lb/>
箇空誰道風流種諕殺尋芳的蜜蜂輕輕飛動把賣花<lb/>
<pb n="KR3j0065_WYG_005-46b"/>
人扇過橋東漢卿遂罷咏和卿此詞妙處全在結語然<lb/>
宋謝無逸蝴蝶詩云江天春暖晩風細相逐賣花人過<lb/>
橋時有謝蝴蝶之稱和卿襲其意耳<lb/>
　　　宣廟詞曲<lb/>
宣宗皇帝御製寄生草云賽爛熳三春景稱清和四月<lb/>
天緑楊烟罩絨絲線彩蓮水映紅妝面翠芭蕉風颭青<lb/>
蘿扇林塘盡日好畱連池塘長夏宜消遣有馥郁荷香<lb/>
度看微茫野色邊幾行鷺印平沙遍一羣魚躍清波淺<lb/>
<pb n="KR3j0065_WYG_005-47a"/>
數聲樵唱西山逺茸茸芳草紫騮嘶陰陰喬木黄鸝囀<lb/>
宣徳六年四月御便殿召錦衣都指揮林觀對奕奕畢書以<lb/>
賜之觀吾閩邑人其家至今寳藏焉<lb/>
　　　朱竹<lb/>
朱竹古無所本起於國初宋仲温有一卷不知何人筆<lb/>
高季迪題水龍吟云淇園丹鳯飛來幾時畱得参差翼<lb/>
簫聲吹斷彩雲忽墮碧雲猶隔想是湘靈淚彈多處血<lb/>
痕都積看蕭疎瘦影隔簾欲動應是落花狼籍莫道清<lb/>
<pb n="KR3j0065_WYG_005-47b"/>
高也俗再相逢子猷還惜此君未老歲寒猶有少年顔<lb/>
色誰把珊瑚和烟換去琅玕千尺細看來不是天工却<lb/>
是那春風筆此卷舊為王太史家物伯兄惟和收得之<lb/>
珍若重寳自題其後云根如頳虬髯葉如丹鳯尾有時<lb/>
截作釣魚竿珊瑚亂拂桃花水有時擲杖化為龍白日<lb/>
青天赤鱗起能將紅霧變蒼烟產在朱明幾洞天須臾<lb/>
絳節生彤管只向松間滴露妍伯兄卒卷售他人<lb/>
　　　咏酒<lb/>
<pb n="KR3j0065_WYG_005-48a"/>
吾郡林都憲廷玉咏酒詞云米明王原掌竒門印麴將<lb/>
軍㑹擺迷魂陣水中郎穩坐雲安鎮柴令公傳示蘭陵<lb/>
信祭遵壺矢威李白蠻書令那愁城攻破難逃命詼諧<lb/>
成調可喜也公善擘窠書名山勝處多存手蹟有詩集<lb/>
行世<lb/>
　　　滿江紅詞<lb/>
漠漠輕寒正梅子弄黄時節最惱是欲晴還雨乍寒又<lb/>
熱燕子梨花都過也小樓無那傷春别傍䦨干欲語更<lb/>
<pb n="KR3j0065_WYG_005-48b"/>
沉吟終難説一㸃㸃楊花雪一片片榆錢莢漸西垣日<lb/>
隠晩凉清絶池面盈盈深淺水栁梢淡淡黄昏月是誰<lb/>
人吹徹玉参差情悽切右文衡山先主作也清絶婉媚何<lb/>
減宋人擅場者<lb/>
　　　燕子不來香<lb/>
髙郵王磐作野菜譜并綴以詞雅俗相雜山家之公案<lb/>
也嘉禾周履靖作茹草編亦效西樓而起編中詠燕子<lb/>
不來香云新蒲正短舊壘猶空繡箔珠簾面面風粘天<lb/>
<pb n="KR3j0065_WYG_005-49a"/>
芳草碧玉茸茸趁呢喃聲杳曉摘芳叢昭陽殿裏妬緑<lb/>
嫌紅無奈香消一眄中清婉可詠<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0065_WYG_005-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　徐氏筆精卷五<lb/>
</p>
<p>
</p>
  </div>
<div>
<head>徐氏筆精卷六</head> <lb/>
    <p>
<pb n="KR3j0065_WYG_006-1a"/>
欽定四庫全書<lb/>
　徐氏筆精卷六<lb/>
　　　　　　　　　　　　　明　徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>　撰<lb/>
　　文字<lb/>
　　　呂氏春秋<lb/>
呂氏春秋引孔子事數十則言必稱孔子讀其書不類<lb/>
其人<lb/>
　　　治安䇿<lb/>
<pb n="KR3j0065_WYG_006-1b"/>
賈誼治安策後缺一太息近閲田子藝畱青日札云新<lb/>
書内銅布一篇可謂長太息者此其一也即是全文錯<lb/>
簡耳歴漢至今唯子藝認出真誼之忠臣也<lb/>
　　　蔡邕五弄<lb/>
琴書云蔡邕嘉平初入青谿訪鬼谷先生所居山有五<lb/>
曲一曲製一弄東曲常有仙人遊曰遊春南曲有澗冬<lb/>
夏常淥曰淥水中曲鬼谷所居曰幽居北曲高岩猿鳥<lb/>
所集感物愁坐曰坐愁西曲灌木吟秋曰秋思三年曲<lb/>
<pb n="KR3j0065_WYG_006-2a"/>
成示馬融甚異之後世作者徒因題命辭無復本意矣<lb/>
　　　笑林<lb/>
晉孫楚笑賦曰信天下之笑林調謔之巨觀宋秘閣中<lb/>
有古笑林十篇<lb/>
　　　雞碑<lb/>
戴逵總角日以雞卵汁溲白瓦作鄭𤣥碑又自為文而<lb/>
自鐫之詞麗噐妙唐丁用晦云學慙䑕獄智乏雞碑<lb/>
　　　張融海賦<lb/>
<pb n="KR3j0065_WYG_006-2b"/>
張融海賦浮海至交州所作也文詞詭激顧凱之曰此<lb/>
賦實超𤣥虚恨不道鹽耳融即求筆注之曰漉沙搆白<lb/>
熬波出素積雪中春飛霜暑路全篇載南齊書本傳楊<lb/>
用修博極羣書謂載籍不見其全亦千慮一失也融為<lb/>
文數十卷自叙其集名玉海褚淵問玊海名融答曰玊<lb/>
以比徳海崇上善宋王伯厚玊海襲其名耳<lb/>
　　　甘石星經禽蟲述<lb/>
余家舊藏甘石星經乃陶隱居重訂者今新安程榮梓<lb/>
<pb n="KR3j0065_WYG_006-3a"/>
漢魏叢書中一卷比余家十才二三且缺首篇分野説<lb/>
及五星行例署云漢甘公石申著按晉志齊有甘徳魏<lb/>
有石申夫皆掌天文程不深考而妄署之急於射利故<lb/>
耳此書盛行天下恐訛以傳訛也至於彚刻山居雜志<lb/>
中禽蟲述一卷乃閩中袁達著達字徳修程則署云袁<lb/>
達徳著如此之類甚多若傳之後世誰能辨其姓名乎<lb/>
書之以資博雅者訂正<lb/>
　　　刀劍録唐詩金石録淳化帖<lb/>
<pb n="KR3j0065_WYG_006-3b"/>
陶𢎞景作刀劎録不載莫邪干將殷璠姚合元結高仲<lb/>
武芮挺章選唐詩不收李白杜甫歐陽修作金石録不<lb/>
採衛夫人淳化諸帖不選蘭亭序俱不可曉者<lb/>
　　　王勮敏給<lb/>
人但知王勃賦滕王閣之敏贍而不知王勮之草冊文<lb/>
尤難也夭壽中壽春郡王成器等五人同日冊命有司<lb/>
忘載冊文百僚在列相顧失色勮立召小吏五人各執<lb/>
筆口授分寫斯須而畢詞理典贍舉朝歎服<lb/>
<pb n="KR3j0065_WYG_006-4a"/>
　　　薛書記<lb/>
唐摭言云元相公在浙東賓府有薛書記酒後争令以<lb/>
酒器擲傷公猶子遂出幕既去作十離詩曰犬離主筆<lb/>
離手等作今諸女史皆編入薛濤集内何附㑹之甚耶<lb/>
以薛書記認作薛校書以元載認作元微之况濤蜀人<lb/>
非浙東事可附㑹彤管遺篇詩女史青泥蓮花記及蜀<lb/>
本薛濤詩皆載十離詩故表而出之<lb/>
　　　序曹子建集<lb/>
<pb n="KR3j0065_WYG_006-4b"/>
龍城録云韓中卿夢曹子建求序其文集寤檢曹集分<lb/>
為十卷序而傳之今世傳本並無韓序而作序者亦未<lb/>
言及夢中事<lb/>
　　　送窮乞巧<lb/>
昌黎揖五鬼而送窮不免垂頭䘮氣桞州拜天孫而乞<lb/>
巧終難諂貌滛辭信夫文章最能窮人拙宦莫容於世<lb/>
　　　草華<lb/>
洪景盧謂草華傳非韓子之筆羅文江瑶葉嘉陸吉諸<lb/>
<pb n="KR3j0065_WYG_006-5a"/>
傳託以為東坡大可笑也今世傳本韓集不收革華而<lb/>
蘓集盡收羅文諸傳洪公去蘇未遠當必知其詳而斥<lb/>
偽也<hi>按宋陳善捫蝨新語葉嘉傳乃陳表民作表民名元規羅源人與善同邑</hi>
　　　平淮西碑<lb/>
野客叢書謂唐史與小説皆云退之淮西碑多歸功裴<lb/>
度李愬妻唐安公主不平訴于帝謂愈文不實遂斵其<lb/>
碑更命段文昌為之而丁用晦芝田録則曰元和有老<lb/>
卒推倒淮西碑帝怒縛殺之卒曰碑中只言裴度功不<lb/>
<pb n="KR3j0065_WYG_006-5b"/>
述李愬力微臣是以不平命放罪敇段文昌别撰羅隱<lb/>
石烈士説亦曰石烈士名孝忠猛悍多力為李愬前驅<lb/>
一旦熟視韓碑大恚怒因作力推去其碑傾欹再三吏<lb/>
執之孝忠云云上因得平淮西本末命段學士更為之<lb/>
再讀李商隠淮西碑詩又非關老卒推仆乃為當時讒<lb/>
言所入天子自使人曵倒之別刻文昌之作也又考韻<lb/>
語陽秋謂碑成李愬之子謂沒父之功訟于朝憲宗使<lb/>
文昌別作此與捨周鼎而寳康瓠何異哉諸説不同竟<lb/>
<pb n="KR3j0065_WYG_006-6a"/>
不知易者何意余取二文反覆誦讀段文才學充實援<lb/>
古證今六朝體格非淺學能辦韓文古健簡約難入時<lb/>
眼憲宗當時易韓為段自有深意至於姚鉉文粹亦錄<lb/>
段而棄韓宋人宗韓遂大貶段作是為韓公盛名所怵<lb/>
耳李商隱詩亦只述韓文可惜未嘗訾及段作使人知<lb/>
韓文之足重也敢作迂評為臨淄藎臣<lb/>
　　　平夏平蜀<lb/>
唐憲宗元和元年三月夏綏楊惠琳伏誅十月劍南劉<lb/>
<pb n="KR3j0065_WYG_006-6b"/>
闢伏誅韓退之平淮西碑文明年平夏又明年平蜀誤<lb/>
也新唐書刪去明年平夏一句<lb/>
　　　臨文不諱忌<lb/>
退之送楊巨源歸鄉序末云古之所謂鄉先生沒而可<lb/>
祭於社者其在斯人與其在斯人與語似不祥可見古<lb/>
人臨文無所避諱若用之今時則羣唾而棄之矣<lb/>
　　　昌黎闢佛<lb/>
昌黎諌佛骨并弔武侍御畫佛文世謂昌黎闢佛也今<lb/>
<pb n="KR3j0065_WYG_006-7a"/>
其集中有送惠師送靈師送文暢師送無本師聽頴師<lb/>
彈琴送僧澄觀别盈上人和歸工部赴僧約廣宣上人<lb/>
頻見過題秀禪師房送浮屠文暢序送高閑上人序與<lb/>
大顚師書往往見諸篇什何耶<lb/>
　　　李賀文<lb/>
東觀餘論云李藩嘗輯李賀詩歌所得甚富聞賀有表<lb/>
兄與賀筆硯之舊因示之其人甚喜且請借閲久之不<lb/>
還李公屢索乃曰素惡賀傲常思報之遺文已投溷中<lb/>
<pb n="KR3j0065_WYG_006-7b"/>
久矣予按杜牧作賀詩序曰集賢學士沈子明授賀詩<lb/>
歌四編凡二百二十三首今集中詩歌已符其數則賀<lb/>
之作俱在未嘗為表兄投之溷中也然表兄未嘗言及<lb/>
詩歌今賀文無片語之傳想皆在溷中耳蓋賀非不能<lb/>
文者天上玉樓成召賀為記必生平文章尤竒也<lb/>
　　　唐閩遷新社記<lb/>
唐濮陽宁撰新社記即社稷壇也其文甚古雅歐陽公<lb/>
作集古録時此碑尚在而今亡矣福州烏石有李陽氷<lb/>
<pb n="KR3j0065_WYG_006-8a"/>
篆書今猶存其墨本歐公又未之見<lb/>
　　　摭言<lb/>
稗海摭言一卷此書有十五卷此僅什一掇拾類書而<lb/>
為之者王定保作保定誤定保光化初進士<lb/>
　　　沈崧遺文<lb/>
唐乾寧三年狀元沈崧閩縣人仕錢鏐父子拜相與羅<lb/>
隠契厚崧為文摹寫徐庾隱墓誌崧筆也駢麗詳正末<lb/>
作兩銘一志兩銘此為僅見崧集不傳余所見者但此<lb/>
<pb n="KR3j0065_WYG_006-8b"/>
篇耳志云隱曽祖羅仙字童知仕福清縣令福州志失<lb/>
載<lb/>
　　　千佛賛<lb/>
宋理宗御製千佛贊云一佛不二千佛奚别如處處水<lb/>
現在在月無去無來不生不滅梅花開時前村深雪<lb/>
　　　續博物志<lb/>
張華著博物志而有續博物志者宋李石也近年㑹稽<lb/>
商氏所梓稗海編為唐人李石著誤也志中言太平興<lb/>
<pb n="KR3j0065_WYG_006-9a"/>
國陳摶林逋魏野及研譜遯齋間覽諸書則宋人無疑<lb/>
矣焦太史國史經籍志亦編作唐人皆誤然書末有門<lb/>
人廸功郎黄公泰䟦迪功郎宋秩也唐無此秩此又一<lb/>
証唐李石河中人官至宰執<lb/>
　　　木經<lb/>
宋初有都料匠預浩著木經三卷每卧則交手於胸為<lb/>
結構狀如此踰年撰成此經今軼不傳近代諸藝術皆<lb/>
有著撰獨此技缺焉<lb/>
<pb n="KR3j0065_WYG_006-9b"/>
　　　省心録<lb/>
世傳林和靖省心錄朱子語錄第四十卷云是沈道原<lb/>
作非和靖也宋景濓文集嘗引之為證天順正徳間刻<lb/>
本俱沿襲和靖未之深考近日陳眉公續秘笈亦作和<lb/>
靖著道原之名幾晦矣朱子闡之於前景濓辯之於後<lb/>
畢竟傳訛奈之何哉<lb/>
　　　醉翁亭記<lb/>
醉翁亭記東坡書於滁州泉冽而酒香改作酒冽泉香<lb/>
<pb n="KR3j0065_WYG_006-10a"/>
水落而石出改作水清石出大有㸃綴之妙<lb/>
　　　山家清供<lb/>
世傳山家清供二卷宋林洪著按本集温陵鵝黄豆生<lb/>
末云僕遊江淮二十秋每因以起松楸之念將賦歸以<lb/>
償此一大願則洪温陵人也又按撥霞供云向遊武夷<lb/>
六曲訪止止師止止師者白玉蟾也則洪與玉蟾同時<lb/>
人今泉州郡志逸洪之名似大闕典<lb/>
　　　仲休記右軍書<lb/>
<pb n="KR3j0065_WYG_006-10b"/>
上虞縣西四十里舊有含珠院閩僧從契開山也宋沙<lb/>
門仲休作記文甚典而沙門有文集右軍書刻之石鮮<lb/>
有搨者<lb/>
　　　東坡硯銘<lb/>
東坡作硯銘二十九而古文品外録載一銘甚佳集中<lb/>
所無也銘云或謂居士吾當往端溪可為公覔硯居士<lb/>
曰吾兩手其一解寫字而有三硯何以多為曰以備損<lb/>
壞居士曰吾手或先硯壞曰眞手不壞居士曰眞硯不<lb/>
<pb n="KR3j0065_WYG_006-11a"/>
損紹聖二年十月臘日軾書<lb/>
　　　赤壁<lb/>
東坡赤壁賦古今傳誦即婦孺亦知之然一篇大㫖誤<lb/>
以黄州赤鼻山認為周瑜破曹操處後人不甚指摘之<lb/>
實為盛名所怵耳若今人有此紕繆得無羣起唾之乎<lb/>
事不在盤古地不在荒外信筆而書不暇考覈安足傳<lb/>
信耶<lb/>
　　　暹老<lb/>
<pb n="KR3j0065_WYG_006-11b"/>
福州西禪寺暹禪師有語録一卷黄魯直為之序暹老<lb/>
初寄瓶鉢於古田時人不識也曽福州子固㧞于稠人<lb/>
之中授以西禪而道俗皆與之<lb/>
　　　漳州蘭譜<lb/>
宋龍溪王貴學著王氏蘭譜趙時庚著金漳蘭譜皆紹<lb/>
定淳祐時人所紀藝蘭之法與閩種品目之竒亦岩谷<lb/>
中清士也漳州郡志逸其名即漳州縉紳學士亦不知<lb/>
有此人予近出二書以質鄭瓉思張紹和二孝亷行將<lb/>
<pb n="KR3j0065_WYG_006-12a"/>
梓板以傳是知古人著作湮沒不稱者多矣微予藏其<lb/>
譜微二孝亷闡其幽不將與草木俱腐耶<lb/>
　　　著書<lb/>
宋季著書之富無過王伯厚計其生平述作七百二十<lb/>
餘卷即鄭漁仲不是過也漁仲位不顯伯厚仕至禮部<lb/>
尚書在官日多尤所難耳<lb/>
　　　忍卦<lb/>
忍<hi>刄上心下</hi>元亨初吝終吉悔亡利君子貞不利小丈夫彖<lb/>
<pb n="KR3j0065_WYG_006-12b"/>
曰忍剛發乎内柔制乎外小有所抑大有所益也象曰<lb/>
心上有利刄忍君子以含容成徳初一必有忍其乃有<lb/>
濟象曰能忍其性事克濟也次二小不忍則亂大謀象<lb/>
曰小不克忍成大亂也次三一朝之忿忘其身以及其<lb/>
親象曰一朝之忿至易忍也忘身及親禍孰大也次四<lb/>
出於胯下以成漢功韓信以之象曰胯下之辱小辱也<lb/>
成漢之功大功也次五張公藝九世同居書一忍字以<lb/>
對天子象曰同居之義忍克致也積而九世有容徳也<lb/>
<pb n="KR3j0065_WYG_006-13a"/>
上六血氣方剛戒之在鬬象曰方剛之氣忍則滅也形<lb/>
而為鬬自求禍也右吳草廬先生作<lb/>
　　　悔過銘<lb/>
穆公悔過爰作秦誓武帝悔過棄輪臺地悔不可有亦<lb/>
不可無不可無也其可長歟悔雖可有然不可再是以<lb/>
君子有過則改不遠而復乃可無悔既悔而復亦猶未<lb/>
害悔而復悔岌乎危殆頻復之厲大易有戒思昔顔子<lb/>
過而不貳有一不善未嘗復行如得一善拳拳服膺纔<lb/>
<pb n="KR3j0065_WYG_006-13b"/>
知差失便不更然歉於己者不再萌焉思昔太甲度以<lb/>
欲敗其後三年自怨自艾處仁遷義反躬引罪卒為賢<lb/>
君克終厥徳推所從來一悔之力悔心之生良心之萌<lb/>
乗此憤悱有大發啟當悔之餘惟新是圖朝雖為蹠暮<lb/>
可為虞當悔之時不圖改之是乃自棄小人之歸吳草<lb/>
廬作<lb/>
　　　戒石銘<lb/>
戒石銘相傳蜀孟㫤時作也其文不止四句宋朝但取<lb/>
<pb n="KR3j0065_WYG_006-14a"/>
四句而已元浙江亷訪使徐琰改銘曰天有明鑒國有<lb/>
公法爾畏爾謹以中刑罰<lb/>
　　　倪朴自叙<lb/>
陸儼山嘗云浦江倪布衣朴善著書自叙曰今之學者<lb/>
大抵急於利禄而專務於時文故不識者不肯目而識<lb/>
者未暇觀也今時著書者亦多求其披閲至終卷者幾<lb/>
何人哉<lb/>
　　　桑悦硯銘<lb/>
<pb n="KR3j0065_WYG_006-14b"/>
桑民懌硯銘云一孔淵源洙泗之澤不歸于朱則歸于<lb/>
墨<lb/>
　　　季漢書<lb/>
新安友人謝少連作季漢書自足千古然國初廬陵貢<lb/>
士蕭常有續漢書起昭烈至少帝為紀魏吳皆為載記<lb/>
而擇裴註之善者併書之至於少連併降魏為傳又著<lb/>
五十八論眞良史才也<lb/>
　　　佑維<lb/>
<pb n="KR3j0065_WYG_006-15a"/>
佑祐右三字書為佑易為祐詩為右惟唯維三字書為<lb/>
惟易為唯詩為維其義一也<lb/>
　　　鳩<lb/>
今人欲集聚曰鳩鳩者糾也糾者合也桓公糾合諸侯<lb/>
晉書白符鳩舞符合也糾亦合也<lb/>
　　　鑽<lb/>
漢書云商鞅挾三術以鑽今之言善宦者必曰鑽本此<lb/>
　　　鼂錯<lb/>
<pb n="KR3j0065_WYG_006-15b"/>
潘岳西征賦云成七國之稱亂翻助逆以誅錯押寞郭<lb/>
謔博惡韻然則錯不當讀為措也<lb/>
　　　乙<lb/>
韓文公讀鶡冠子乙者三滅者二十二注十有二字歐<lb/>
陽公詩譜後序曰増減圖乙圖者塗抹也乙者勾止也<lb/>
按史記東方朔上公車三千牘人主從上方讀之止輒<lb/>
乙其處讀之二月乃盡<lb/>
　　　准字<lb/>
<pb n="KR3j0065_WYG_006-16a"/>
今制文移用准字即凖也唐宋以來皆用凖字自冦凖<lb/>
為相避其名遂減十字至今不改<lb/>
　　　誤悞<lb/>
誤謬誤也悞欺也今俱通用即宋人詩文亦然<lb/>
　　　俗書誤<lb/>
焦氏筆乗云俗書蟲字作䖝不知䖝乃音虺須字作湏<lb/>
不知湏乃音□船字作舡不知舡乃音航商字作啇不<lb/>
知啇乃音滴蠶字作蚕不知蚕乃音腆美字作羙不知<lb/>
<pb n="KR3j0065_WYG_006-16b"/>
羙即是羔无字作旡不知旡即是既本字作夲不知夲<lb/>
乃音滔盼字作盻不知盻音系圖字作啚不知啚音鄙<lb/>
趨字作趍不知趍音馳如此之類未易悉舉至如暴已<lb/>
從日又加日而為曝然已從火又加火而為燃岡之崗<lb/>
芻之篘昏之婚女之汝匊之掬與之歟回之迴果之菓<lb/>
席之蓆架屋叠牀觸目皆是而字學掃地矣予見年來<lb/>
以意作俗字尤多如婿本從女今改從士姪亦從女今<lb/>
改從侄相沿傳寫即士大夫亦倣效之殊可笑也<lb/>
<pb n="KR3j0065_WYG_006-17a"/>
　　　攬序<lb/>
王右軍祖名覽蘭亭序作攬者避諱也東坡祖名序凡<lb/>
為人序文皆作叙今人不察一槩學之誤也<lb/>
　　　飲器<lb/>
史云趙襄子漆智伯之頭為飲器韓子云智伯死三國<lb/>
分其首以為杯杯飲器也或以飲器為溺器非<lb/>
　　　赤字<lb/>
赤族言盡殺無遺類也漢書注以為流血丹其族大謬<lb/>
<pb n="KR3j0065_WYG_006-17b"/>
古人謂空盡無物曰赤如赤地千里其家赤貧是也今<lb/>
人言不著衣曰赤條條赤字本此<lb/>
　　　竒字<lb/>
漢書云劉棻從揚雄學作竒字而雄素貧嗜酒時有好<lb/>
事者載酒從遊則載酒學竒字竒字乃大篆也六書一<lb/>
曰古文二曰竒字三曰篆書四曰佐書五曰繆篆六曰<lb/>
鳥書非竒僻之字也明矣<lb/>
　　　湩<lb/>
<pb n="KR3j0065_WYG_006-18a"/>
乳汁為湩列子乳湩有餘謝承後漢書乳為生湩史記<lb/>
匈奴湩酪之美音種<lb/>
　　　龍鍾<lb/>
今人謂年老曰龍鍾按裴度曰見我龍鍾故相戯耳時<lb/>
裴尚少也然則龍鍾不專指老人而言唐詩云雙袖龍<lb/>
鍾濕未乾<lb/>
　　　齠齔<lb/>
男八月而齠齒女七月而齔齒見韓詩外傳齠齔並用<lb/>
<pb n="KR3j0065_WYG_006-18b"/>
非也<lb/>
　　　伯孟<lb/>
禮緯云嫡長曰伯庶長曰孟自有分别<lb/>
　　　鮐背<lb/>
鮐河豚也其背皮甚麤澁老人皮膚索澤不寒而栗故<lb/>
似之<lb/>
　　　釐毫絲忽<lb/>
釐毫絲忽毫者獸之毛言輕也絲者蠶之所出比毫尤<lb/>
<pb n="KR3j0065_WYG_006-19a"/>
輕矣忽蜘蛛網也較之絲尤微而細故取以為數<lb/>
　　　帝王好書<lb/>
歴代帝王皆好典籍秦火為萬古罪人無論已漢興除<lb/>
挾書律廣開獻書之路景帝募求天下遺書藏之秘府<lb/>
武帝建藏書之策置寫書之官成帝使謁者陳農求天<lb/>
下遺書詔劉向等校定光武入洛書二千餘輛後於東<lb/>
觀廣集新書命班固等讐校明帝犬㑹諸儒於白虎觀<lb/>
考訂羣籍靈帝詔諸儒正定五經刻石魏道武命郡縣<lb/>
<pb n="KR3j0065_WYG_006-19b"/>
大收書籍悉送平城隋文帝遣使四方搜討異本毎書<lb/>
一卷賞絹一疋煬帝觀文殿構甲乙丙丁書屋唐貞觀<lb/>
中魏徴虞世南顔師古請購天下書選五品以上子孫<lb/>
繕寫藏内庫𤣥宗幸東都議借民間異本傳錄以千錢<lb/>
購書一卷後唐莊宗募民獻書及三百卷者授以官銜<lb/>
明宗令國子監校定九經雕印賣之周世宗鋭意求訪<lb/>
凡獻書者悉加優賜宋太宗下詔購募亡書分置書府<lb/>
渉弼等並賜科名太宗構崇文院以藏書籍分經史子<lb/>
<pb n="KR3j0065_WYG_006-20a"/>
集四庫仁宗詔中外士庶上館閣闕書毎一卷支絹一<lb/>
疋五百卷與文資官徽宗詔郡縣訪求秘書助教張頥<lb/>
進二百二十餘卷賜進士出身李東一百六十卷補迪<lb/>
功郎高宗南渡獻書有賞元世祖遣使取在官書籍版<lb/>
刻至京師我太祖定鼎之後極重儒臣詔纂國家切要<lb/>
之書成祖詔修永樂大典一時儒臣畢集天下賢才聘<lb/>
辟無筭凡南京文淵閣所貯古今一切書各取一部送<lb/>
京以後則杳無求書之令矣國家事事可侔前代獨好<lb/>
<pb n="KR3j0065_WYG_006-20b"/>
文之主稍遜<lb/>
　　　藏書<lb/>
海鹽姚叔祥有言今藏書家知秘惜為藏不知傳布為<lb/>
藏何者秘惜則緗槖中自有不可知之秦刼傳布則毫<lb/>
楮間自有逓相傳之神理然所謂不知傳布之説有四<lb/>
大抵先人立言有一時怒而百世與者則子孫為門户<lb/>
計而不敢傳鬬竒炫博樂於我知人不知則寳秘自好<lb/>
而不肯傳卷軸相假無復補壞刋謬而獨踵還癡一諺<lb/>
<pb n="KR3j0065_WYG_006-21a"/>
則慮借抄而不樂傳舊刻精整或手書妍妙則懼翻摹<lb/>
致損而不忍傳凡此四不傳者彼繇不知世變靡常聚<lb/>
必有散一旦三災横起流爛滅沒無論藏者且累著作<lb/>
姓名一併抹煞是藏有加於亡何必後來狺狺詈祖龍<lb/>
為也<lb/>
　　　又<lb/>
吾鄉前輩藏書富者馬恭敏公森陳方伯公暹馬公季<lb/>
子能讀能守陳公後昆寖微則散如雲烟矣又林方伯<lb/>
<pb n="KR3j0065_WYG_006-21b"/>
公懋和王太史公應鍾亦喜聚書捐館未㡬書盡亡失<lb/>
然四公之書咸有朱黄批㸃句讀余間得之不啻拱璧<lb/>
也予友鄧㕘知原岳謝方伯肇淛曹觀察學佺皆有書<lb/>
嗜鄧則裝潢齊整觸手如新謝則鋭意蒐羅不施批㸃<lb/>
曹則丹鉛滿卷枕藉沈酣三君各自有癖然多得秘本<lb/>
則三君又不能窺予藩籬也<lb/>
　　　楊文貞積書<lb/>
楊文貞公士竒文籍志序云吾先世藏書數萬卷元季<lb/>
<pb n="KR3j0065_WYG_006-22a"/>
悉燬於兵吾早有志於學而孤貧不能得書稍長事抄<lb/>
錄無以為楮筆之費則往往從人借讀不能數得年十<lb/>
四五出教童蒙頗有所入以供養不暇市書也弱冠稍<lb/>
逺出授徒所入頗厚始蓄書不能多也及仕於朝有常<lb/>
禄又時有賜賚節縮百費日月積之一為收書之資歴<lb/>
十餘年經史子集雖不能備頗有所蓄視吾先世所藏<lb/>
千百之什一視吾少時可謂富矣夫人於其所好勞心<lb/>
苦力以求得之必將謹䕶珍襲不至於廢壞逮傳其後<lb/>
<pb n="KR3j0065_WYG_006-22b"/>
之人未嘗知得之之難蓋有視之漠然不以畱意棄之<lb/>
如瓦礫者矣吾懼後之人不知守也凡書其志吾之所<lb/>
以得而勉其所以守蓋昔人愛一草一木猶戒子孫以<lb/>
勿壞矧書籍聖賢至訓之所寓乎敬之哉文貞公勲業<lb/>
名位冠於國初賜賚禄入積為收書之費足見先輩雅<lb/>
尚<lb/>
　　　書城<lb/>
宋季徳茂環積墳籍名曰書城予友邵武謝兆申好書<lb/>
<pb n="KR3j0065_WYG_006-23a"/>
盡罄家貲而買墳籍兀坐一室四面皆書僅容一身宋<lb/>
世版本未盛恐季公未必如此之富予與謝君極稱臭<lb/>
味交謝君藏蓄幾盈五六萬卷又多秘冊合八郡一州<lb/>
未有能勝之者不獨古人書城書窟書倉書岩為竒耳<lb/>
　　　保守書籍<lb/>
世之蓄田產屋宇多者子孫稍賢必保守不失何也可<lb/>
以資衣食不匱也蓄尊罍<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>鼎多者子孫稍賢亦保守<lb/>
不失何也可以資耳目近玩也惟蓄書籍圖畫多者子<lb/>
<pb n="KR3j0065_WYG_006-23b"/>
孫雖賢未必保守不失何也非深知篤好者鮮不屑越<lb/>
也余見保產業之家多至六七代而保書籍者不過一<lb/>
二代耳然保之之法當較之田產屋宇尤加嚴宻庶幾<lb/>
歴四五代也唐末吳人徐修矩世守書籍萬卷皮日休<lb/>
常就借讀日休詩云保兹萬卷書守愼如羈紲陸龜蒙<lb/>
詩云吾聞徐氏子奕世皆才賢因之遺孫謀不在黄金<lb/>
錢若才賢不至奕世守愼不如覊紲非所以論保守也<lb/>
　　　聚書十難<lb/>
<pb n="KR3j0065_WYG_006-24a"/>
陳貞鉉曰聚書有十難學無淵源一難也家少承書二<lb/>
難也不生通都大邑三難也乏慧鍳四難也隋唐以上<lb/>
書不多見五難也攜帯䟦渉易致觸損六難也檢曝之<lb/>
勞病於夏畦七難也近無善本校讐斯苦八難也家貧<lb/>
購書九難也片時不閲便供蛀蟲十難也夫聚必有散<lb/>
物理之常念此十難嗜好彌篤余嘗言曰田宅易購美<lb/>
書難逢縁不相値竒秘終藴昔杜暹藏書每題䟦尾曰<lb/>
清俸買來手自校鬻及借人為不孝言雖未大亦自痛<lb/>
<pb n="KR3j0065_WYG_006-24b"/>
切矣<lb/>
　　　觀書三益<lb/>
陳貞鉉曰客來觀書病懶時頗厭其煩然有三益不可<lb/>
以厭煩而廢賤性善忘經目輒忽獨對客捜尋之事雖<lb/>
閲年能記一益也覽所不及庋牀便蠧因客披捜二益<lb/>
也習懶成病偶因客至整書忘疲亦古人運甓之意三<lb/>
益也夫學求益也一益尚可况三益乎<lb/>
　　　讀書樂<lb/>
<pb n="KR3j0065_WYG_006-25a"/>
余嘗謂人生之樂莫過閉户讀書得一僻書識一竒字<lb/>
遇一異事見一佳句不覺踴躍雖絲竹滿前綺羅盈目<lb/>
不足踰其快也六一公有云至哉天下樂終日在几案<lb/>
余友陳履吉云居常無事飽暖讀古人書即人間三島<lb/>
皆㫖哉言也<lb/>
　　　四觀<lb/>
友人陳貞鉉曰室廬雖陋取足庇身况有架書之所作<lb/>
廣厦觀薄田自供取足糊口况禀淡薄之訓作京坻觀<lb/>
<pb n="KR3j0065_WYG_006-25b"/>
擁書萬卷取足娛志况嗜彛鼎之玩作極樂觀城居習<lb/>
懶取足鎮喧况躭禪室之趣作清淨觀<lb/>
　　　借書<lb/>
陳貞鉉曰古人衣裘與敝書不借人則疑於不廣非不<lb/>
廣也置書之勞不畢世不已借書之敝多至遺亡㸃汙<lb/>
則其掛懐不至于再置不已使書可再置抑又何嫌間<lb/>
或重帙善本抄篇集函非通都大邑不購非良縁竒遇<lb/>
不値非閲年積時不成偶欲披閲或方借而未還或已<lb/>
<pb n="KR3j0065_WYG_006-26a"/>
借而既失至於撫卷痛恨不如不借之為愈也客曰如<lb/>
是書終不借人乎居士曰書亦何可不借人也賢哲著<lb/>
述以俟知者其人以借書來是與書相知也與書相知<lb/>
者則亦與吾相知也何可不借來借者或蓄疑難或稽<lb/>
異同或補遺簡或捜竒秘至則少坐供茶畢然後設几<lb/>
持帙恣所觀覽隨其抄謄請主客無相妨尋常供具不<lb/>
為添設絶不置酒恐縁酒而狼戾書帙夫如是或竟日<lb/>
或數日或十數日予俱不厭客亦無猜若欲以半部一<lb/>
<pb n="KR3j0065_WYG_006-26b"/>
函持借出門僕已具觴酌誓于大聖大賢之前斷斷不<lb/>
爾人各有願幸毋相強<lb/>
　　　贈遺得人<lb/>
宋虞世和甫最愛黄庭堅毎得佳墨精紙竒玩必歸魯<lb/>
直國初王羽儀之最善楊士竒楊喜收書或數月不相<lb/>
見相見輒贈一書皆贈遺得人者也<lb/>
　　　秘書<lb/>
蔡邕秘論衡於帳中或捜得之輒抱以去又家有書萬<lb/>
<pb n="KR3j0065_WYG_006-27a"/>
卷末年載數車與王粲何私一論衡而萬卷不之惜耶<lb/>
蓋捜得論衡者未必為邕意中人固宜珍秘而仲宣素<lb/>
有異才即捐數車之與不為傷惠要在得其當耳今世<lb/>
以書為羔雁連篇累牘贈送貴人貴人全不知惜膏蟻<lb/>
飼䑕予者非邕受者非粲徒為典籍一厄與其為貴人<lb/>
屑越寧秘帳中<lb/>
　　　異書<lb/>
余嘗語曹能始云有異人其家必有異書常人之家必<lb/>
<pb n="KR3j0065_WYG_006-27b"/>
有常書俗人之家無書矣欲求異書先求異人不遇異<lb/>
人勿問異書<lb/>
　　　書不讐校<lb/>
北齊書邢子才有書甚多而不甚讐校見人校書輒笑<lb/>
曰何愚之甚天下書至死讀不可遍焉能役役校此錯<lb/>
誤書余嘗披覽抄本之書十訛二三難以句讀令人燥<lb/>
熱又無處借書校對偶及邢事心神頓涼<lb/>
　　　書畫碑版<lb/>
<pb n="KR3j0065_WYG_006-28a"/>
陳睂公云見古人書畫如見家譜豈容更落他人手見<lb/>
古人墟墓碑版如見先壟間物豈容更落樵采不呵䕶<lb/>
名言也<lb/>
　　　瓦官秘藏<lb/>
南部烟花録得之瓦官寺廢閣王右軍告誓文眞蹟亦<lb/>
得之瓦官寺鴟吻内竹筒中何此寺之多秘藏也豈支<lb/>
許輩所畱耶<lb/>
　　　書法<lb/>
<pb n="KR3j0065_WYG_006-28b"/>
六一居士筆説云古人皆能書獨其人之賢者遂傳逺<lb/>
後世不推此但務於書不知工於書隨與紙墨泯棄者<lb/>
不可勝數也使顔魯公書雖不佳後世見之必寳也又<lb/>
云學書當自成一家之體其摹倣他人謂之奴書今人<lb/>
肉眼妄評某人書酷肖某帖不論其人之賢否正蹈六<lb/>
一居士之誚耳嗚呼此但可與知者道也<lb/>
　　　古書古帖<lb/>
養生家云目不醫不瞎耳不挖不聾予喜蓄古書古帖<lb/>
<pb n="KR3j0065_WYG_006-29a"/>
嘗語人云書不裝不蛀帖不裱不蟲邇來書板極善但<lb/>
一加外函不久生蟫藏書家須急去之勿惜也<lb/>
　　　八分書<lb/>
子美李潮八分小篆歌云尚書韓擇木騎曹蔡有鄰開<lb/>
元以來數八分潮也奄有二子成三人然此三人書皆<lb/>
不傳<lb/>
　　　扇書杜詩<lb/>
宋高宗紹興元年賜經筵官扇皆書杜甫詩句親書與<lb/>
<pb n="KR3j0065_WYG_006-29b"/>
之賜學士王綯曰霖雨思賢佐丹青憶老臣賜尚書胡<lb/>
直孺曰文物多師古朝廷半老儒賜舍人胡交曰相門<lb/>
韋氏在經術漢臣須高宗之光寵儒臣如此<lb/>
　　　僧善書<lb/>
隋唐善書僧三人智永懷素高閑也智永懷素今墨本<lb/>
紛紛摹刻惟高閑尠傳<lb/>
　　　戲魚堂帖<lb/>
宋劉次莊謫居臨江卜築鑿池東山自摹淳化帖十卷<lb/>
<pb n="KR3j0065_WYG_006-30a"/>
刻石置堂中時稱戲魚堂帖今在新淦縣東山寺前<lb/>
　　　寳晉齋<lb/>
米元章守無為州州治東北建寳晉齋有法書碑刻立<lb/>
壁間因名<lb/>
　　　鄭回溪父子書學<lb/>
宋乾道五年状元鄭僑本永福人家與興化隣後寓莆<lb/>
中淳熈間使金不屈官至㕘知政事著書衡三篇號回<lb/>
溪善行草書其子寅官至樞宻承㫖著包蒙七卷號肯<lb/>
<pb n="KR3j0065_WYG_006-30b"/>
亭亦善書二公書名不顯著作無傳近見元人鄭灼所<lb/>
傳衍極專論字學多引述之而其論書亦博綜今古惜<lb/>
無全文耳<lb/>
　　　董山書史<lb/>
宋鄭昻字尚明號董山祭酒鄭穆之孫也作書史起伏<lb/>
羲終五代凡二十五卷今軼弗傳昻善書九仙山蓬萊<lb/>
峰盤石上有題名徑尺許古勁絶倫昻所書也<lb/>
　　　陳述古書<lb/>
<pb n="KR3j0065_WYG_006-31a"/>
吾閩古靈先生陳述古書法在蔡君謨之右學柳誠懸<lb/>
酷肖也烏石山平逺臺鼔山卧龍山俱有題名鐫之石<lb/>
壁皆徑五寸鮮有知其妙者<lb/>
　　　寺額名書<lb/>
衍極載元人陳旅題署書記畧中一段云閩中風俗以<lb/>
正月六日游烏石山寺其外大父趙大蓬指寺額曰是<lb/>
古題署法書也古時人人知有是法王公貴人有所建<lb/>
立不能書不書必求能書者雖微賤必書也紹興後無<lb/>
<pb n="KR3j0065_WYG_006-31b"/>
論能否官大即書一時迎合争乞新題易舊榜于今存<lb/>
者什之一耳米南宮黄太史非不爽峭可喜直可施之<lb/>
亭榭宴遊處唐以來惟顔太師雄秀而題署李北海為<lb/>
最云<lb/>
　<lb/>
　<lb/>
　<lb/>
　徐氏筆精卷六<lb/>
</p>
<p>
</p>
  </div>
<div>
<head>徐氏筆精卷七</head> <lb/>
    <p>
<pb n="KR3j0065_WYG_007-1a"/>
欽定四庫全書<lb/>
　徐氏筆精卷七<lb/>
　　　　　　　　　　　　　明　徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>　撰<lb/>
　　雜記<lb/>
　　　陶唐丹朱<lb/>
郡縣志云堯先居唐後居陶丘故曰陶唐氏尚書逸篇<lb/>
云堯子不肖舜使居丹淵為諸侯故曰丹朱<lb/>
　　　醫王<lb/>
<pb n="KR3j0065_WYG_007-1b"/>
釋迦佛能醫一切衆生苦惱名大醫王<lb/>
　　　碑隂姓名<lb/>
漢孔宙碑隂載門生故吏姓名楊用修云漢儒開門授<lb/>
徒親授業者則曰弟子次相傳授則曰門生未冠則曰<lb/>
門童總而稱之亦曰門生舊所治官府其掾屬則曰故<lb/>
吏占籍者則曰故民非吏非民則曰處士素非所莅則<lb/>
曰義士義民皆讀漢碑者所當知也<lb/>
　　　石敢當<lb/>
<pb n="KR3j0065_WYG_007-2a"/>
今人家正門適當巷路則竪小石碑鐫曰石敢當按西<lb/>
漢史游急就章云石敢當顔師古注衛有石碏石買石<lb/>
惡鄭有石癸石楚石制皆為石氏周有石速齊有石之<lb/>
紛如其後以命族敢當所向無敵也姓源珠璣曰五代<lb/>
劉智逺為晉祖押衙潞王從珂反愍帝出奔遇於衝州<lb/>
智逺遣力士石敢當袖鐵鎚侍晉祖與愍帝議事智逺<lb/>
擁入石敢當格鬬死智逺盡殺帝左右因燒傳國璽石<lb/>
敢當生平逢凶化吉禦侮防危故後人凡橋路衝要之<lb/>
<pb n="KR3j0065_WYG_007-2b"/>
處必以石刻其形書其姓字以捍民居或贈以詩曰甲<lb/>
胄當年一武臣鎮安天下䕶居民捍衝道路三义口埋<lb/>
沒泥塗百戰身銅柱承陪閒紫塞玉闗守禦老紅塵英<lb/>
雄來往休相問見盡英雄來往人二説大不相侔亦日<lb/>
用而不察者也<lb/>
　　　串眉<lb/>
美女顰眉額痕成串梁簡文詩云長嚬串翠眉<lb/>
　　　屈竒<lb/>
<pb n="KR3j0065_WYG_007-3a"/>
屈竒短長也服之不中曰屈竒淮南子云聖人無屈竒<lb/>
之服<lb/>
　　　艾綬<lb/>
漢時諸侯王金璽盭綬晉灼曰盭草名出瑯琊平昌縣<lb/>
似艾可染緑因以名綬後人名為艾綬<lb/>
　　　犢鼻褌<lb/>
犢鼻褌注謂形似犢鼻非是按明堂圖人身兩膝以下<lb/>
有穴名犢鼻褌至犢鼻言其短也即寗戚南山歌短布<lb/>
<pb n="KR3j0065_WYG_007-3b"/>
單衣適至骭杜甫同谷歌短衣數挽不掩脛之意<lb/>
　　　稽首<lb/>
周禮有九拜一曰稽首二曰頓首前代表文多稱稽首<lb/>
頓首今人居䘮投刺皆曰稽首則以稽首為凶拜矣葢<lb/>
周禮有凶拜拜而後稽顙是也若以稽首為稽顙殊非<lb/>
禮也<lb/>
　　　返璧<lb/>
左傳僖公二十二年僖負羈乃饋盤餐寘璧焉晉公子<lb/>
<pb n="KR3j0065_WYG_007-4a"/>
重耳受餐返璧故事本此今人悞以為藺相如事曰完<lb/>
璧曰歸趙昧之甚矣<lb/>
　　　蒙恬筆<lb/>
蒙恬秦時人古今傳為造筆之始非也詩云彤管有煒<lb/>
孔子作春秋筆則筆自周時已有筆矣<lb/>
　　　哥窑<lb/>
甆器有哥窑夀州有舜哥山此窑所出今賞鑒家解哥<lb/>
字謂其兄所製悞矣<lb/>
<pb n="KR3j0065_WYG_007-4b"/>
　　　朱提<lb/>
漢犍為郡有朱提山出銅鋼朱提銀八兩為一流直一<lb/>
千五百八十他銀一流直一千然今之銀直與古大異<lb/>
而朱提山不聞有鋼矣今人尺牘往往以銀為朱提譬<lb/>
若以玉為崑岡珠為合浦可乎<lb/>
　　　五夜<lb/>
五夜者甲夜乙夜丙夜丁夜戊夜也出漢舊儀省中黄<lb/>
門持五夜<lb/>
<pb n="KR3j0065_WYG_007-5a"/>
　　　天禄<lb/>
天禄獸名漢時有貢此獸者因以名閣以藏祕書<lb/>
　　　宫<lb/>
上古居室皆曰宫不分天子庶人禮記云父子異宫又<lb/>
云儒有一畝之宫孟子云宫室之美自秦漢以後則以<lb/>
天子所居為宫矣<lb/>
　　　紫塞<lb/>
秦築長城土皆赤色故稱紫塞<lb/>
<pb n="KR3j0065_WYG_007-5b"/>
　　　<graphic n="KR2145" url="https://raw.githubusercontent.com/kanripo/KR-Gaiji/master/images/KR2145.png" mimeType="image/png"/>有詭<lb/>
戰國策秦伐魏取<graphic n="KR2145" url="https://raw.githubusercontent.com/kanripo/KR-Gaiji/master/images/KR2145.png" mimeType="image/png"/>有詭地名也華不注醫無閭山名<lb/>
也<lb/>
　　　風馬牛<lb/>
牛走順風馬走逆風故曰風馬牛不相及<lb/>
　　　草堂<lb/>
杜子美居浣花草堂李太白懐故鄉以草堂名集草堂<lb/>
在成都周顒昔經蜀以蜀草堂林壑可懐乃于鍾山立<lb/>
<pb n="KR3j0065_WYG_007-6a"/>
草堂寺今人概以草堂名屋何耶<lb/>
　　　不睡龍<lb/>
錢鏐作警枕名不睡龍取蔡邕警枕銘應龍蟠蟄之語<lb/>
　　　食魚<lb/>
列士傳曰孟嘗君食客三千人上客食肉中客食魚下<lb/>
客食菜故馮驩歌長鋏歸來兮食無魚也<lb/>
　　　孟子<lb/>
孟子門人見於書者十七人皆配享他無考<lb/>
<pb n="KR3j0065_WYG_007-6b"/>
　　　楊文貞母<lb/>
楊文貞公士竒少孤貧十六嵗出為村落童子師欲買<lb/>
史略二冊百錢不能得其母夫人畜一牝雞數嵗命以<lb/>
易之世有此母安得不生此子<lb/>
　　　兩脚書厨<lb/>
永樂中毘陵陳濟善記書文廟謂為兩脚書厨古人號<lb/>
書厨者有矣此云兩脚文皇亦善諧謔也<lb/>
　　　博物<lb/>
<pb n="KR3j0065_WYG_007-7a"/>
史稱張華博物識劍識狸及著博物志信矣然左傳引<lb/>
叔向之言曰子産博物君子也又曰延陵季子閎覽博<lb/>
物君子也然子産季子不以博物名惟張華為著<lb/>
　　　痛飲讀離騷<lb/>
離騷悲憤令人讀之不歡故昔人有云痛飲讀離騷葢<lb/>
醉而後讀始不為鬱惋幽憂之氣所擾耳曹孟徳云惟<lb/>
有杜康可以解憂正此意也<lb/>
　　　囊螢<lb/>
<pb n="KR3j0065_WYG_007-7b"/>
隋煬帝宫中囊螢為戲車𦙍無油囊螢讀書丁朱崖囊<lb/>
螢當火恐熱氣蒸人同一螢火而所用苦樂逈别<lb/>
　　　趙家書畫<lb/>
趙文敏善書畫而妻管夫人子雍欒弟孟籲孫鳳麟甥<lb/>
王蒙皆以畫名于時惟欒以書名不聞能畫<lb/>
　　　吳興三絶<lb/>
元季吳興馮應科筆與趙子昂字錢舜舉畫稱三絶<lb/>
　　　四十二章經<lb/>
<pb n="KR3j0065_WYG_007-8a"/>
錢塘六和塔上刻四十二章經乃紹興中諸名臣分寫<lb/>
者沈該湯思退陳誠之陳康伯王綸賀允中葉義問楊<lb/>
椿周麟之洪遵楊偰沈介趙令根孫道夫王希亮黄祖<lb/>
舜張孝祥宋棐金安節董苹李洪錢端禮張宗元張運<lb/>
楊朴莫濛路彬張庭實周操葉謙亨胡沂陳俊卿鮑彪<lb/>
陳棠楊邦弼張洙黄子淳楊倓沈樞韓彦直虞允文洪<lb/>
邁共四十二人皆以官爵序次字俱生硬無晉人筆法<lb/>
葢此四十二人無一人以書名者也惟錢端禮虞允文<lb/>
<pb n="KR3j0065_WYG_007-8b"/>
差勝耳<lb/>
　　　古磚<lb/>
杭吳山萬厯乙巳年里人建水神廟于上奠礎日豐草<lb/>
中的皪有光視之則古廢磚方二寸許上有安寜萬姓<lb/>
四字類蘇長公筆法今在廟中<lb/>
　　　中元大鵬年號<lb/>
先輩陳中丞達嘗于荒莽得石盆甚巨背刻中元庚申<lb/>
僧本兹造八字按中元乃光武年號光武無庚申庚申<lb/>
<pb n="KR3j0065_WYG_007-9a"/>
乃明帝之永平三年也今石盆尚存近余友林熈工掘<lb/>
地得古磚刻大鵬二年不知何代年號書之以質博雅<lb/>
者<lb/>
　　　古鏡<lb/>
餘姚孫忠烈公初巡撫至江西治廨舍得古鏡于深溝<lb/>
中背刻其文曰光運忠扶日月心感天揚賏忠獨難塞<lb/>
天不世内靖斯以明明字畫竒恠觀者多不識後孫公<lb/>
死好古者以意辨之其文乃著<lb/>
<pb n="KR3j0065_WYG_007-9b"/>
　　　鉶鼎<lb/>
嘉靖初海虞王澄嘗獲一鼎其識曰維紹興丙寅三月<lb/>
己丑太師秦公檜一徳協濟配兹乾坤乃作鉶鼎賜家<lb/>
廟以奉時祀子孫其永保是髙宗所賜檜之所受者澄<lb/>
鄙其事乃即家山作萬松樓祀岳武穆而以鼎奉焉<hi>黄云</hi>
<hi>以秦鼎祀岳恐岳未必饗也</hi>
　　　西園雅集<lb/>
宋駙馬王詵晉卿延東坡諸名流當時李伯時寫為圖<lb/>
<pb n="KR3j0065_WYG_007-10a"/>
今世逓相傳摹嵗月既無所攷西園亦莫究何在然其<lb/>
人米元章有圖序甚詳國初黄文獻楊文敏林尚黙各<lb/>
有攷據儒衣冠十四人蘇東坡王晉卿張文潛蔡天啓<lb/>
李伯時蘇子由黄魯直陳無己李端叔晁無咎米元章<lb/>
王仲至劉巨濟秦少游也釋道各一人僧圓通道士陳<lb/>
碧虛也侍女二人晉卿家妓雲英春鶯也<lb/>
　　　膠山絹海<lb/>
古畫多用膠礬著絹唐宋名家皆然惟元倪瓚輩始喜<lb/>
<pb n="KR3j0065_WYG_007-10b"/>
寫生脫畫家蹊徑唐章孝標咏畫屏風云雨滴膠山斷<lb/>
風吹絹海秋唐宋畫全用膠礬此是一證<lb/>
　　　古碑<lb/>
三代碑刻至今有于世者唯岣嶁禹碑與周石鼓文耳<lb/>
秦則李斯斷碑僅二十九字漢蔡邕石經與孔廟中郎<lb/>
碑陳思王碑蜀有樊侯碑餘俱不可覔<lb/>
　　　曹娥碑<lb/>
曹娥江在浙之上虞當時孫權據越不知孟徳何因與<lb/>
<pb n="KR3j0065_WYG_007-11a"/>
楊脩至江滸讀其碑也殷芸小説云蔡邕刻曹娥碑傍<lb/>
曰黄絹幼婦外孫虀臼魏武見不能暁以問羣僚莫有<lb/>
知者有婦人浣于江渚曰第四車中人解之乃禰正平<lb/>
便以離合解為絶妙好辭此説與諸書所載大異余謂<lb/>
孟徳決無到曹娥江之理或是當時傳印邯鄲淳曹娥碑<lb/>
文而孟徳與楊脩猜度之只見墨本非親摩碑石也禰<lb/>
衡之解又不知何據語林云操讀碑於汝南其為摹本<lb/>
無疑<lb/>
<pb n="KR3j0065_WYG_007-11b"/>
　　　泰山碑刻<lb/>
泰山秦碑李斯篆在秦觀東㕔壁僅存數字唐摩崖碑<lb/>
𨽻字在岳神祠後為苔蝕其半李白遊泰山詩六章篆<lb/>
刻方石竪㑹真宫東廡<lb/>
　　　無字碑<lb/>
泰山頂有秦無字碑唐武后乾陵亦有無字碑葢碑縁<lb/>
文而立立而無字誠不可暁<lb/>
　　　番君碑<lb/>
<pb n="KR3j0065_WYG_007-12a"/>
饒州番君廟碑趙文敏書厚七八寸文敏在京郡人欲<lb/>
乞其書碑重不可載乃鋸其碑面寸許載至京文敏書<lb/>
畢仍合竪之予至饒見其合縫宛然昔人之好事如此<lb/>
書法遒勁因搨數紙以歸<lb/>
　　　晝錦堂碑<lb/>
姑蘇志云國初陳僖敏公治宅吳城闢地得蔡君謨所<lb/>
書晝錦堂石碑按晝錦堂在相州君謨所書碑字甚鉅<lb/>
何因得至蘇州歐陽文集中言書碑事甚詳未聞有兩<lb/>
<pb n="KR3j0065_WYG_007-12b"/>
書者豈後人重君謨筆法重摹刻之如今之閶門翻刻<lb/>
法帖碑本之例決非宋碑也<lb/>
　　　武夷唐刻<lb/>
武夷三十六峰題刻甚多而唐刻絶少舊傳幔亭峰下<lb/>
唐明皇遣使祀仙刻大唐天寳七載嵗在戊子七月封<lb/>
名山大川登仕郎顔行之記共二十四字今不可覔或<lb/>
云石墜水中妄也<lb/>
　　　虎渡橋碑<lb/>
<pb n="KR3j0065_WYG_007-13a"/>
漳州江東驛虎渡橋左有碑巍然是宋淳祐中狀元黄<lb/>
朴撰文併書字法全類栁誠懸石材完好惟篆首缺墜<lb/>
耳余以癸夘冬與曹能始觀賞各搨一通第鄉人不知<lb/>
重兼有覆瓦為亭者惜哉<lb/>
　　　碑厄<lb/>
水經注洛陽天淵池中有魏文帝九花樓殿基悉是洛<lb/>
中故碑累之澠水閒談云景祐初姜遵奉太后意悉取<lb/>
長安碑石為塔材道山清話云天聖中詔營浮圖姜遵<lb/>
<pb n="KR3j0065_WYG_007-13b"/>
在永興毁漢唐碑之堅好者以代磚瓦國朝太祖登基<lb/>
金陵悉取六朝舊碑砌作御道唐歐陽詹集云九江有<lb/>
祖將軍廟碑顔真卿撰文并書後州吏有修碑之勞狀<lb/>
其末蹟剗磨舊文詹作文以弔之平淮西碑先琢韓退<lb/>
之而刻段文昌宋郡守陳某又琢段文更刻韓文一石<lb/>
遂遭兩厄湖州天聖寺趙孟頫撰書錯盤龍碑記國初<lb/>
舁入郡治作太守去思碑歐陽公金石録所收古刻千<lb/>
卷今什不得一二皆遭此數厄耳<lb/>
<pb n="KR3j0065_WYG_007-14a"/>
　　　黨籍碑重刻<lb/>
元祐黨籍碑蔡京欲傳示後世使其子孫有餘辱也𢎞<lb/>
治中吳興沈暐以其祖沈千名與洓水伊川聨名懼其<lb/>
久而磨滅取搨本重刻于石今世所傳碑皆沈氏刻子<lb/>
孫有餘榮矣<lb/>
　　　元程二守<lb/>
元絳程師孟宋熈寜中先後守福州山劖石刻多二公<lb/>
筆至今傳為佳事佳話興除舉廢皆稱二公二公俱吳<lb/>
<pb n="KR3j0065_WYG_007-14b"/>
郡人生平稱臭味交故出守行事亦大相類<lb/>
　　　丁刻字<lb/>
趙承㫖時鄱陽丁信可者善刻字凡承㫖書極喜信可<lb/>
鐫刻打搨他手不如也畨君廟乾元寺二碑承㫖所書<lb/>
皆信可刻今信可子孫猶日搨賣丁氏食此碑已十餘<lb/>
世矣他人不得搨也余至鄱陽目擊之<lb/>
　　　柚皮打碑<lb/>
桂海虞衡志云打碑用柚子皮蘸墨以代氊宜墨而不<lb/>
<pb n="KR3j0065_WYG_007-15a"/>
損紙試之良然<lb/>
　　　長慶石<lb/>
萬厯甲申吳興張穉通卜築玲瓏山得一石乃唐長慶<lb/>
間陸羽故物髙可尺許有孟郊題曰長慶甲辰餘杭孟<lb/>
郊來訪竟陵陸宵翁字法遒古尚未剥蝕穉通造軒貯之<lb/>
名友石軒好事者皆為題詠後贈謝在杭為王百谷索<lb/>
去今為王氏家物<lb/>
　　　游夏文學<lb/>
<pb n="KR3j0065_WYG_007-15b"/>
聖門列四科惟以文學許游夏子夏於易則有傳於詩<lb/>
則有序於禮則有儀禮䘮服篇於春秋則授之公羊髙<lb/>
榖梁赤於論語則鄭康成以為子夏與仲弓所撰定者<lb/>
許以文學夫何忝哉不知子游當時有何文學而魯論<lb/>
稱之也當是世逺而撰述不傳耳若非魯論并稱之後<lb/>
世孰知子游亦文學也哉<lb/>
　　　徐氏文人<lb/>
古今文人之盛惟徐氏歴代不乏建安七子則有徐幹<lb/>
<pb n="KR3j0065_WYG_007-16a"/>
一代文宗則有徐陵河東三絶則有徐彦伯江南文士<lb/>
則有徐鉉徐鍇詩𣲖法嗣則有徐俯晩宋四靈則有徐<lb/>
道暉徐致中國初四家則有徐賁盛明四家則有徐禎<lb/>
卿中原七子則有徐中行此皆丁極盛之時而文士輩<lb/>
出名震霄壤者至于單詞片語流傳文苑不可勝紀矣<lb/>
　　　祖孫<lb/>
王羲之七世孫曰僧智永謝靈運十世孫曰僧皎然書<lb/>
法詩學皆不愧祖風後世侈譚之不因沙門而薄其祖<lb/>
<pb n="KR3j0065_WYG_007-16b"/>
先也韓侂胄為韓魏公之裔時論為之嘆息豈紫衣宰<lb/>
相反不如緇衣髠徒乎信所重在彼而不在此也<lb/>
　　　江淹夢<lb/>
史稱江淹夢張景陽寄錦取還文章日躓又謂夢郭景<lb/>
純索舊筆還為詩才盡何二夢相似之甚然則淹之詩<lb/>
賦皆少作邪<lb/>
　　　沈約<lb/>
獨異志云沈約家藏書十二萬卷然心僻惡聞人一善<lb/>
<pb n="KR3j0065_WYG_007-17a"/>
如萬箭攅心噫此謗語也劉勰著文心雕龍未為時流<lb/>
所稱取定於沈約投之車中約取讀大重之嘗陳諸几<lb/>
案倘萬箭攅心定不爾爾<lb/>
　　　嚴武不殺杜甫<lb/>
新唐書嚴武傳云武最厚杜甫然欲殺甫數矣甫本傳<lb/>
云武欲殺甫集吏于門武將出冠鈎于簾者三左右白<lb/>
其母奔救得免而舊史甫本傳云甫登武床瞪目視曰<lb/>
嚴挺之乃有此兒武雖急暴不以為忤然則武未嘗欲<lb/>
<pb n="KR3j0065_WYG_007-17b"/>
殺甫也武卒甫賦八哀詩云空餘老賔客身上愧簮纓<lb/>
甫之感武者至矣豈人有欲殺我者而反哀之耶必不<lb/>
然矣<lb/>
　　　李杜子孫<lb/>
盛唐詩人莫過李杜其子皆早夭至孫曽則泯然矣晚<lb/>
唐詩人莫過元白又皆無嗣惟韓退之子㫤孫綰衮俱<lb/>
登進士蟬聨金紫天之報施誠不可知<lb/>
　　　李益<lb/>
<pb n="KR3j0065_WYG_007-18a"/>
栁子厚為其父作神道碑碑隂載其先友六十七人凡<lb/>
天下善士舉集焉知名者僅二十人其中能詩者李益<lb/>
一人而已唐以詩程士為官者未必人人知詩也六十<lb/>
七人僅得一李益不亦難乎<lb/>
　　　賈島馬端臨嚴羽羅願<lb/>
賈島詩歌清淡竒峭可與孟郊張籍比肩舊史不為立<lb/>
傳新史附名韓愈之後數言而已馬貴與博洽卓絶古<lb/>
今嚴儀卿論詩理入三昧羅端良翼雅富如武庫宋史<lb/>
<pb n="KR3j0065_WYG_007-18b"/>
俱不為立傳并附名亦無之史臣之不公如此葢冠葢<lb/>
之華易登史冊布衣之傑難上石渠賈島官不過主簿<lb/>
貴與儀卿終身草茅端良位不甚顯故史臣特畧之然<lb/>
數公之名自有不朽信夫文士不因位顯亦不藉史傳<lb/>
也<lb/>
　　　文士好竒<lb/>
唐劉蜕取生平所為文千一百八十紙起塜以封之自<lb/>
作銘曰文乎文乎其鬼神乎風水惟貞將利其子孫乎<lb/>
<pb n="KR3j0065_WYG_007-19a"/>
白居易寫生平所為詩四部置諸四大藏經中與寺僧<lb/>
約曰不出院門不借官客有好事者任就觀之唐求詩<lb/>
成置之木瓢任流江中識者得之曰此唐山人詩瓢也<lb/>
陸龜蒙以平日詩文稿藏之像設腹中至宋咸淳中里<lb/>
人醉仆其像腹稿始傳南齊禇澄著遺書十卷刻石納<lb/>
之墓中後羣盜發墓得莆廣父子釋義以傳古人藏文<lb/>
各創獨見不相師襲元魯脩鄱陽人有詩朋十人皆工<lb/>
詩賦恐罹兵矢失傳埏埴為甓刻瘞山中名曰詩塜宋<lb/>
<pb n="KR3j0065_WYG_007-19b"/>
濂為之銘葢倣劉蜕也劉蜕文塜在今蜀梓州南二里<lb/>
兠率寺庭前古栢數百株皆虬枝龍幹至今尚存<lb/>
　　　香山飲酒<lb/>
白香山喜飲酒每飲酒必賦詩集中飲酒詩九百首今<lb/>
人無香山之詩沉冥麯糵只可目為酒囊非真能飲酒<lb/>
者也<lb/>
　　　樂天詩友<lb/>
白香山詩與元㣲之倡和什有六七元白齊名㣲之為<lb/>
<pb n="KR3j0065_WYG_007-20a"/>
樂天作詩序手自排纂成五十卷不可謂不宻矣乃樂<lb/>
天作醉吟先生傳云與嵩山僧如滿為空門友平泉客<lb/>
韋楚為山水友彭城劉夢得為詩友安定皇甫朗之為<lb/>
酒友獨不及㣲之誠不可解<lb/>
　　　元㣲之<lb/>
元白雖齊名而㣲之品格不逮樂天逺甚㣲之少通崔<lb/>
鶯鶯作㑹真記暴其事既通籍又夤縁宦官得知制誥<lb/>
為武儒衡鄙厭恬不知恠文人無行殆斯人與<lb/>
<pb n="KR3j0065_WYG_007-20b"/>
　　　温李<lb/>
北夢瑣言云温廷筠舊名岐一名廷雲與李商隠齊名<lb/>
時號温李今皆以李賀為温李非也<lb/>
　　　誌銘兩手<lb/>
明道間洛陽張堯夫卒尹洙作墓誌歐陽修為之銘志<lb/>
銘出兩手亦古今希覯也<lb/>
　　　憐才<lb/>
王荆公見劉季孫杖藜携酒看芝山詩即判監酒税見<lb/>
<pb n="KR3j0065_WYG_007-21a"/>
盧秉但得有錢留客醉之句立薦于朝因登卿貳秦檜<lb/>
聞陸士規黄陵廟一絶傾倒如平生若宰執不憐才反<lb/>
荆公秦檜之不若矣<lb/>
　　　進稽古録表<lb/>
司馬温公撰稽古録成黄魯直為作進表今黄集刻之<lb/>
司馬集刪之可見古人文字無所假借亦不掩為已有<lb/>
也<lb/>
　　　彭乘鄭景望張世南<lb/>
<pb n="KR3j0065_WYG_007-21b"/>
宋彭乗著墨客揮犀鄭景望著蒙齊筆談張世南著游<lb/>
宦紀聞三公言閩事甚詳葢曾宦于閩者郡志俱逸其<lb/>
名尚俟攷其人而増之<lb/>
　　　黄華澹游<lb/>
金王庭筠字子端河東人大定間舉進士官不達寓彰<lb/>
徳黄華山寺自號黄華老人善草書有文集四十卷子<lb/>
曼慶亦能詩自號澹游善畫竹仕至行省郎中<lb/>
　　　句曲外史<lb/>
<pb n="KR3j0065_WYG_007-22a"/>
元茅山道士張天雨自號句曲外史工書善詩宋張九<lb/>
成之裔孫也<lb/>
　　　躭犁生<lb/>
洪武初長樂鄭琳自號躭犁生讀書播耨不求聞達同<lb/>
時與鄭定助教友善練子寜有犁生賦張顯宗為之䟦<lb/>
又有建安蘇伯厚張智等詩文子萬奎為廣州教授郡<lb/>
志所不載<lb/>
　　　文人慳一第<lb/>
<pb n="KR3j0065_WYG_007-22b"/>
國朝科目限人長才者或慳一第如文徴明王寵文彭<lb/>
文嘉何良俊田藝蘅歐大任文章俱足名世獨靳一舉<lb/>
竟以嵗貢起家豈非命耶<lb/>
　　　郎田二先生<lb/>
杭州近代博雅君子仁和郎瑛錢唐田藝蘅瑛字仁寳<lb/>
號草橋少孤長為諸生尋謝去家故饒一以購書所藏<lb/>
載籍古圖畫金石刻甚富而貲日貧瑛無所顧獨敞大<lb/>
屋樹髙庋列置數几危坐諷誦辨異同所著有訂正孝<lb/>
<pb n="KR3j0065_WYG_007-23a"/>
經大學格物通各一卷萃忠録一卷青史衮鉞六十卷<lb/>
後昆斬然俱軼弗傳傳者七修彚稿耳藝蘅字子藝號<lb/>
香宇性放曠不羈善酒任俠喜著書生平所著文集前<lb/>
後數十卷老子指元一卷煮泉小品一卷梅花新譜一<lb/>
卷詩女史二十卷留青日札四十卷晚嵗以貢為新安<lb/>
博士歸常衣絳衣挾二小鬟遊湖上或逢友人則令小<lb/>
鬟進酒促坐談謔時時挾内人遍遊諸山日暮無驢覔<lb/>
得其一乃與内人共跨一驢入城藝蘅詩文在六朝初<lb/>
<pb n="KR3j0065_WYG_007-23b"/>
唐間駸駸入作者之室瑛辨証考核不減藝蘅至於談<lb/>
詩猶説夢也然瑛事母孝兩刲股皆愈内行尤可述耳<lb/>
　　　杜宇鼈靈<lb/>
戰國時杜宇君於蜀舉荆人鼈靈治水水既平禪之位<lb/>
死皆塟於郫今郫南一里二塜對峙鼈靈一云鼈令<lb/>
　　　八公名<lb/>
蘇飛李尚左吳田申雷被毛被伍被習昌<lb/>
　　　兩京房<lb/>
<pb n="KR3j0065_WYG_007-24a"/>
漢有兩京房一為楊何弟子官齊郡太守宣帝時人一<lb/>
為焦延夀弟子東郡頓丘人其説長於災變今漢書京<lb/>
房傳及世所傳京氏易傳皆延夀弟子也<lb/>
　　　林閭<lb/>
林閭氏揚雄之師也見路史七卷第十三之註<lb/>
　　　白帝非叛<lb/>
王莽簒漢凡世之豪傑有志天下者皆得起而誅之公<lb/>
孫述欲誅莽非一日也方豪傑羣起之時孰不欲頓八<lb/>
<pb n="KR3j0065_WYG_007-24b"/>
紘都萬乗述不得罪於漢而盡有益州之地子養一方<lb/>
者十有三年大有功徳於蜀臨陣殞命與國存亡一念<lb/>
不降可謂賢矣史書述叛豈可與叛漢者同科按更始<lb/>
二年述自立為蜀王明年夏四月改元龍興是嵗漢世<lb/>
祖以蕭王即位鄗南改元建武是為光武皇帝當是時<lb/>
雌雄未定成敗未分萬一使述功成則光武亦為僭亂<lb/>
耳然光武漢裔漢徳方興蜀僻一隅成功匪易述與光<lb/>
武猶項羽之與髙祖也書之為叛不亦過乎<lb/>
<pb n="KR3j0065_WYG_007-25a"/>
　　　寳誌公楊大年<lb/>
寳誌公宋元嘉中現于東陽郡古木鷹巢中手類鳥爪<lb/>
朱氏婦聞巢中兒啼遂收育之因以朱為姓楊大年始<lb/>
生則一鶴雛家人驚駭貯而棄之江其叔父異之追至<lb/>
江濵開視則鶴蜕嬰兒具焉體猶有紫毳尺餘既月乃<lb/>
落世間恠事往往有之不但后稷之生為異矣<lb/>
　　　白馬三郎<lb/>
常山有白馬三郎廟宋季禱旱有應紹興中龍圖梁黙<lb/>
<pb n="KR3j0065_WYG_007-25b"/>
奏於朝曰白馬三郎王審知號也生前已享王爵不宜<lb/>
猶用軍中之號改額昭應常山與閩接壤至今祠祀<lb/>
　　　陳冕<lb/>
陳子昂字伯玉見盧藏用叙并唐書獨雲溪友議載陳<lb/>
拾遺名冕字子昂雲溪唐范攄也當必有據<lb/>
　　　雪峰檀越<lb/>
雪峰祖師初至福州求一菴基弗得侯官人藍文卿指<lb/>
門首池畔大枯樹下草菴與師居之唐咸通十一年見<lb/>
<pb n="KR3j0065_WYG_007-26a"/>
四方雲衲奔輳難安廣衆將所居屋宇三百餘間米倉<lb/>
十二間莊田二十所水牛三百六十頭諸莊田地各立<lb/>
契書分明嵗收米一萬一百石盡捨入常住建大梵刹<lb/>
即今之雪峰寺也乾符二年閩忠懿王具奏僖宗勅號<lb/>
禪師真覺大師封檀越藍文卿明䕶侯王男藍應潮通<lb/>
祐神君今䕶法伽藍實文卿父子也歴數百年香火不<lb/>
絶使當時不發心捨此誰其逼之文卿不難一決不惟<lb/>
獲福田利益而寺存則香火永以不墜今之擅文卿之<lb/>
<pb n="KR3j0065_WYG_007-26b"/>
富者不乏其家産留以遺所不知之何人至於布施錙<lb/>
銖慳惜悲夫悲夫<lb/>
　　　鐵冠道人<lb/>
蘇子瞻在海外自號鐵冠道人詹仲和亦號鐵冠道人<lb/>
楊亷夫亦號鐵冠道人洪武初有鐵冠道人張景華常<lb/>
與太宗言休咎未來事<lb/>
　　　菊坡<lb/>
宋季崔丞相與之號菊坡至八世其家有菊數本皆一<lb/>
<pb n="KR3j0065_WYG_007-27a"/>
蒂兩蕋人咸異之<lb/>
　　　以字行<lb/>
國初名臣多以字行楊士竒名遇練子寜名安黄子澄<lb/>
名湜李時勉名懋李至剛名銅唐之淳名愚士吳伯宗<lb/>
名祐張孟兼名丁劉伯序名秩董良史名紀鄭居貞名<lb/>
恒許廷慎名伯旅胡虗白名奎李昌祺名禎王汝玉名<lb/>
璲劉三吾名昆孫桂彦良名徳稱金幼孜名善劉子欽<lb/>
名敬錢習禮名幹周是修名徳劉季箎名韶至于蹇義<lb/>
<pb n="KR3j0065_WYG_007-27b"/>
舊名瑢楊榮舊名子榮胡靖舊名廣李騏舊名馬皆出<lb/>
上賜也<lb/>
　　　葉給事<lb/>
秀水屠侍御撰建文朝野類編㑹輯諸書詳備周悉有<lb/>
葉福字叔疇閩縣人建文庚辰進士授給事中極言宗<lb/>
室之非宜建文君怒杖㡬死亟遣人歸養其母靖難兵<lb/>
攻金川門首犯其鋒死衣冠歸塟久諱其事楊文敏公<lb/>
入省求其從孫為文碣其墓萬厯初奉恩詔祀于鄉賢<lb/>
<pb n="KR3j0065_WYG_007-28a"/>
祠林文恪公修郡志始為立傳人鮮知之故屠侍御未<lb/>
之列也當時吾郡死建文之難者止福一人而古田林<lb/>
英字章叔為御史自經死妻宋氏亦自經皆彚編所不<lb/>
載按朝野彚編乃陳眉公所纂名史待屠侍御借為已<lb/>
書更名彚編志吾閩死事者止陳彦回陳繼之而不及<lb/>
福與英今史相國世程官南少宰日率同鄉建三忠祠<lb/>
清涼山祀二陳與福英猶缺焉盖當時無有知其事者<lb/>
志之以俟後人補此佚典也<lb/>
<pb n="KR3j0065_WYG_007-28b"/>
　　　孫太初攷<lb/>
太白山人孫一元同時諸公與之倡和實不知其何許<lb/>
人鄭善夫序其詩曰闗西豪傑也李夢陽殷雲霄劉麟<lb/>
皆云闗中人惟王世貞云太初裔本王家託跡方外馮<lb/>
夢禎云闗西王孫易名為孫一元<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>近閲徐渭逸稿孫<lb/>
山人考云孫一元父早亡而貧以抄書役某府中府公<lb/>
嘉之為出貲特補吏宻事多任之㑹覲槖白金四百兩<lb/>
使山人致布政使途被盜無以報命遂亡抵浙寓西湖<lb/>
<pb n="KR3j0065_WYG_007-29a"/>
休寜有范燦者其祖與山人交厚燦告渭曰嘉靖某年<lb/>
諸暨縣丞孫鏞罷官歸寓江都燦大父世商於鹽遇鏞<lb/>
頗傾葢一日偶及山人事鏞大駭一一道山人出亡事<lb/>
便取所隨譜合之鏞即携其子來子貌亦似山人鏞遂<lb/>
問吾叔今何在燦大父云云鏞強大父偕至湖州拜其<lb/>
世母施氏并其已嫁妺三人相對而哭渭攷諸暨官師<lb/>
表嘉靖十二年縣丞果孫鏞也乃曰蜀人山人舊自稱<lb/>
秦人非志者悞乃山人謬託為秦人也觀渭斯攷則太<lb/>
<pb n="KR3j0065_WYG_007-29b"/>
初非宗室亦非闗中人也明矣<lb/>
　　　嶽禱<lb/>
太宰倪公岳父尚書文僖公嘗代祀北嶽以禱祀而生<lb/>
公故名豈維嶽降神耶<lb/>
　　　滇二孝子<lb/>
滇南范寅為諸生屢試不第遂成心疾出游不知所之<lb/>
嘗語其子師顔云吾葫蘆山人也爾他日於此訪我師<lb/>
顔尚幼既長補諸生以嘉靖壬子舉於鄉鹿鳴次日即<lb/>
<pb n="KR3j0065_WYG_007-30a"/>
裹糧之四方尋父凡山巖市鎮僻壤遐陬無弗到行三<lb/>
年至蜀有葫蘆寺叩主僧謂三年前有稱葫蘆山人者<lb/>
寓此今化而瘞之近岡且出其手札真寅筆也師顔慟<lb/>
絶芟莽得穴刺血入骸斂而返塟焉御史黄中疏而旌<lb/>
之又有趙重華大理太和縣人父廷瑞亦諸生亦以不<lb/>
第逺遊莫知所往華甫七嵗至年二十一母沒乃出尋<lb/>
父榜其背曰萬里尋親至武當山有字云嘉靖四十四<lb/>
年十二月二十二日大理趙廷瑞至此華至日乃萬厯<lb/>
<pb n="KR3j0065_WYG_007-30b"/>
六年十二月二十二日也又間闗至建康祈于三茅君<lb/>
夢元帝謂之曰爾父故在如是者三覺而由丹陽至毘<lb/>
陵遇老僧示往無錫南禪寺語訖不見明日至南禪見<lb/>
皤髪老叟曝背廊下華心疑之伏地曰我雲南人叟曰<lb/>
我亦滇人出逰時一子七嵗亦澘然淚下各道姓名相<lb/>
持而哭迎歸故鄉茅坤為文以紀之<lb/>
　　　長人<lb/>
苻堅時有夏黙獲磨那申香三人身長一丈八尺並多<lb/>
<pb n="KR3j0065_WYG_007-31a"/>
力善射三人每食飯一石肉三十斤<lb/>
　　　翟母漂母<lb/>
漢髙帝厄於楚餒甚翟母常饋食及帝業成母已死矣<lb/>
髙帝封其墓至今名封邱縣漂母哀韓信而進食後報<lb/>
以千金至今廟祀所謂一飯之徳不忘也今人報徳如<lb/>
漢君臣者鮮矣<lb/>
　　　美人名風<lb/>
晉世美人以風名者恵帝皇后諱南風洛中謡曰南風<lb/>
<pb n="KR3j0065_WYG_007-31b"/>
烈烈吹黄沙石崇婢名翔風<lb/>
　　　翔風<lb/>
石崇妾名翔風諸書互見不同有曰朔風有曰翾風翔<lb/>
朔翾三字相類必有一定者<lb/>
　　　衛夫人<lb/>
衛夫人名鑅字茂漪晉汝隂太守李鉅妻王逸少之師<lb/>
也<lb/>
　　　李易安<lb/>
<pb n="KR3j0065_WYG_007-32a"/>
李易安格非之女也格非字文叔濟南人見張文潛集<lb/>
　　　易安更嫁<lb/>
李易安趙明誠之妻也漁隠叢話云趙無嗣李又更嫁<lb/>
非類且云其啓曰猥以桑榆之晚景配兹駔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之下才<lb/>
殊謬妄不足信葢易安自撰金石録後序言明誠兩為<lb/>
郡守建炎己酉八月十八日疾卒且云余自少陸機作<lb/>
賦之二年至過蘧瑗知非之兩嵗三十四年之間憂患<lb/>
得失何其多也作序在紹興二年李五十有二老矣清<lb/>
<pb n="KR3j0065_WYG_007-32b"/>
獻公之婦郡守之妻必無更嫁之理今各書所載金石<lb/>
録序皆非全文惟余家所藏舊本序語全載更嫁之説<lb/>
不知起于何人太誣賢媛也容齋隨筆及筆叢古文品<lb/>
外録俱非全文<lb/>
　<lb/>
　<lb/>
　<lb/>
　徐氏筆精卷七<lb/>
</p>
<p>
</p>
  </div>
<div>
<head>徐氏筆精卷八</head> <lb/>
    <p>
<pb n="KR3j0065_WYG_008-1a"/>
欽定四庫全書<lb/>
　徐氏筆精卷八<lb/>
　　　　　　　　　　　　　明　徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>　撰<lb/>
　　雜記<lb/>
　　　文恵文安<lb/>
宋陳文恵堯佐以太子太師致仕卒年八十二子十人<lb/>
長尚書主客郎中述古次比部員外郎求古次主客員<lb/>
外郎學古次虞部員外郎道古次大理寺評事博古次<lb/>
<pb n="KR3j0065_WYG_008-1b"/>
殿中丞修古次秘書省正字履古次光禄丞游古次大<lb/>
理丞襲古次太常丞大祝象古我朝林文安瀚以太子<lb/>
太保致仕卒年八十六子男九人長鄉進士庭桂次太<lb/>
子太保工部尚書庭㭿次指揮僉事庭楷次慶逺知府<lb/>
庭杓次廣東都司經歴庭樟次潮州推官庭榆次上虞<lb/>
縣丞庭枌次鄉進士庭枝次太子少保禮部尚書庭機<lb/>
古今多福多夀多男子兩公而外不多見也二公俱史<lb/>
館知制誥俱諡文而子皆列宦籍尤相等也<lb/>
<pb n="KR3j0065_WYG_008-2a"/>
　　　狀元宰相<lb/>
宋狀元為宰相者六人吕蒙正王曾李迪宋祁留夢炎<lb/>
文天祥國朝狀元為相者十四人吳伯宗胡廣馬愉曹<lb/>
鼐陳循彭時謝遷費宏顧鼎臣李春芳申時行朱國祚<lb/>
周延儒商輅<lb/>
　　　浙江文塲<lb/>
𢎞治壬子浙江文塲中夜半塲中人見東西立二巨人<lb/>
一衣緋一衣緑合言曰三人好做事遂隠不見是年胡<lb/>
<pb n="KR3j0065_WYG_008-2b"/>
公世寜王公守仁孫公燧同舉于鄉卒之宸濠之變胡<lb/>
公發其奸孫公折其氣王公平其難三人相次成功云<lb/>
見王允寜孫忠烈傳<lb/>
　　　第十九名<lb/>
建陽李有年舉嘉靖庚子鄉試第十九名其弟有則舉<lb/>
己酉亦第十九名有年子聞韶舉萬厯甲午亦第十九<lb/>
名父子兄弟榜次相同亦一竒也又建寜貳守吳興施<lb/>
可大二子夀明浚明先後中萬厯壬辰乙未㑹試俱第<lb/>
<pb n="KR3j0065_WYG_008-3a"/>
十九名尤竒矣<lb/>
　　　掾曹<lb/>
國朝進取不拘資格有掾史而置身青雲者自況鍾外<lb/>
不可悉數如閩縣吳復任工部侍郎陳永祥任恵州知<lb/>
府南平楊文達恵安洪炬俱任太僕寺丞連江孫瑛任<lb/>
吏部郎中建安盧大政任吏部主事侯官胡鼎任户部<lb/>
郎中福清游元欽任濟南通判髙世岳任承天通判孫<lb/>
瑛洪武中陳永祥宣徳中吳復胡鼎天順中楊文達洪<lb/>
<pb n="KR3j0065_WYG_008-3b"/>
炬正徳中盧大政游元欽髙世岳嘉靖中<lb/>
　　　父子百嵗<lb/>
義烏人陳世恭至萬厯戊寅年一百六嵗子陳迪亦夀<lb/>
九十八嵗<lb/>
　　　福清三老<lb/>
宋季福清有三老政和間林雄年百七嵗紹興中林洞<lb/>
年百十七嵗並恩授迪功郎張魏公浚名其堂曰眉夀<lb/>
二子年俱九十餘同時有吳齊年九十三亦恩授迪功<lb/>
<pb n="KR3j0065_WYG_008-4a"/>
郎又蔡伯俙三嵗舉神童年八十七卒林瓌年九十卒<lb/>
　　　烏青九老姓氏<lb/>
宣徳間湖州烏青鎮有九老趙嶬官序班年九十一吳<lb/>
煥年九十趙岐年八十九孫孟吉建文中太常博士年<lb/>
八十五水宗達運司年八十二漏瑜建文中御史唐其<lb/>
諒建文中縣丞胡敏錢郁年皆八十漏瑜㑹稽人唐其<lb/>
諒鳳陽人革除後流寓烏鎮俱能詩結社倡和亦一時<lb/>
之盛<lb/>
<pb n="KR3j0065_WYG_008-4b"/>
　　　莆田九老八老<lb/>
嘉靖初莆田有逸老㑹皆鄉邦之望都憲林茂達年七<lb/>
十五憲副吳希由逸士林嘉績俱年六十七御史林季<lb/>
瓊知縣宋元翰俱年六十五憲副林有年年六十四侍<lb/>
郎鄭岳年六十三侍郎林富寺丞李廷梧亦㡬六十有<lb/>
逸老詩集行於世隆慶己巳有耆老㑹太守鄭弼年七<lb/>
十八少参雍瀾年七十七太守陳叙年七十六運使林<lb/>
汝永年七十五主事柯維騏年七十四太守林允宗年<lb/>
<pb n="KR3j0065_WYG_008-5a"/>
七十二尚書康太和年七十一太和賦詩云故里重開<lb/>
耆老㑹七人五百二十三後尚書林雲同年六十九亦<lb/>
與斯㑹真太平盛事也<lb/>
　　　同居<lb/>
世傳同居皆曰張公藝九世難矣熙寜中上虞劉承詔<lb/>
家同居十世四百餘人趙清獻為越州具奏上聞旌表<lb/>
其門人鮮知者田子藝留青日札序至十八世承詔不<lb/>
與<lb/>
<pb n="KR3j0065_WYG_008-5b"/>
　　　積善之家<lb/>
人行一善可謂之善矣行數善可謂之積善之人如范<lb/>
希文父子捐麥舟事可謂之積善之家矣易曰積善之<lb/>
家必有餘慶非指一人一事言也<lb/>
　　　智巖警語<lb/>
世有怨府畏途禍胎鬼趣積習晏安於其中未曽一念<lb/>
覺悟今人於四者無不蹈之後患其能免乎<lb/>
　　　殺人欠債<lb/>
<pb n="KR3j0065_WYG_008-6a"/>
諺云殺人償命欠債還錢今之豪家以威勢殺人貨賄<lb/>
官府即脱巨室以厚息逼人致死官府亦不之究是殺<lb/>
人還錢欠債償命也<lb/>
　　　好給沙門<lb/>
何次道好佛供給沙門而不施貧乏殷仲堪好道不恡<lb/>
財賄而嗇于周急今有佞佛求福者廣施貲財不吝千<lb/>
金而貧交尠一錢之贈與其結納髠徒不如周賑困乏<lb/>
　　　延師舫<lb/>
<pb n="KR3j0065_WYG_008-6b"/>
陳履吉林熙工皆余友也熙工修淨業足跡尠入城市<lb/>
履吉雅重之一日具贄幣拜熈工為師執弟子禮特造<lb/>
一船扁曰延師舫履吉長熙工一嵗鬚髭盡白同輩無<lb/>
不笑之目為病狂履吉曰今之司理縣令皆少年科第<lb/>
無道徳學問足以教人而人望風投拜惟恐其不我納<lb/>
也一與晉接人以為榮吾之求師非求少年權貴世自<lb/>
病狂吾何病之有然熙工儼然受其隅坐兩見其髙也<lb/>
　　　交友<lb/>
<pb n="KR3j0065_WYG_008-7a"/>
利瑪竇歐邏巴人也著天主實義人傳誦之而交友論<lb/>
尤切中人情有云古有二人同行一極富一極貧或曰<lb/>
二人為友至宻矣竇法徳曰既然何一為富者一為貧<lb/>
者哉言友之物皆與共也又云視其人之友如林則知<lb/>
其徳之盛視其人之友落落則知其徳之薄<lb/>
　　　死友<lb/>
張幼于有友姚文學懋言借齋中養疾疾篤其伯氏懋<lb/>
樂欲舁之歸幼于艴然曰生為吾友死即非吾友耶竟<lb/>
<pb n="KR3j0065_WYG_008-7b"/>
卒于館舍幼于服緦送之嘗閲陳沂蓄徳録載吳文定<lb/>
寛為修撰時有同年賀恩寢疾將易簀託于公之旁廡<lb/>
公即掃室請遷及卒舉殮於中堂使其子服衰以答弔<lb/>
者幼于此舉可謂不愧文定矣<lb/>
　　　通財<lb/>
余嘗嘅朋友無通財之誼聖門諸賢推顔子原憲為最<lb/>
顔則簞食瓢飲所居陋巷原則三旬九食捉衿見肘甕<lb/>
牖繩樞貧亦極矣乃同時有子貢廢著鬻財于曹魯之<lb/>
<pb n="KR3j0065_WYG_008-8a"/>
間最為饒益且結駟連騎以訪原憲又有公西華乗肥<lb/>
衣輕當時亦不能分給二子稍稍不至乏絶可見通財<lb/>
之義賢者猶難之况末世乎善夫利西泰交友論曰一<lb/>
貧一富號曰相知某人曰既云相知何為一貧一富哉<lb/>
　　　温公僕<lb/>
司馬温公家一僕三十年止稱君實許魯齋在中書欲<lb/>
買一僕牙儈以能應對<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>禮節者進輒謝去後得蓬首<lb/>
垢面愚騃者用之或詰其故曰聰明過我我反為其所<lb/>
<pb n="KR3j0065_WYG_008-8b"/>
使矣噫此腐儒之見也蘧伯玉使人於孔子孔子曰使<lb/>
乎使乎未嘗愛愚騃之人也至司馬公為其僕呼君實<lb/>
乃公之盛徳若人家畜此奴不大悞事耶後世腐儒遵<lb/>
此為訓是主僕皆憒憒者耳閩中福興漳泉人家僕軰<lb/>
頗跳梁然皆識體至延建邵汀主人肅客而捧茶僮奴<lb/>
隅坐主人不以為怪僕愚騃垢面終身不知著衣戴帽<lb/>
魯齋之言悞之也<lb/>
　　　狐䑕蚊盜<lb/>
<pb n="KR3j0065_WYG_008-9a"/>
晝伏夜動者狐也䑕也蚊也盜也四者秉隂氣人之所<lb/>
惡也士君子昏夜乞哀其狐䑕蚊盜之類與<lb/>
　　　夀夭<lb/>
户樞不蠧流水不腐是以安逸者常多疾病勞碌者恒<lb/>
鮮損傷好花易謝不材天年是以智巧者恒致夭折魯<lb/>
鈍者多享遐齡<lb/>
　　　飲食<lb/>
髙帝不忘情於頡羮韓信不負諾於漂絮靈輒赴難以<lb/>
<pb n="KR3j0065_WYG_008-9b"/>
酬恩淵明乞食思㝠報誰謂口腹之㣲無闗心身之重<lb/>
　　　祈禱<lb/>
武王疾而周公以身代聖人亦不能以命自安孔子病<lb/>
而子路以禱請賢者亦不免以神為佞是以聖人賢者<lb/>
作之於前愚夫愚婦惑之於後<lb/>
　　　再拜<lb/>
玉藻君酒肉之賜弗再拜子思於繆公餽鼎肉稽首再<lb/>
拜而受孟子亦曰以君命將之再拜稽首而受子思孟<lb/>
<pb n="KR3j0065_WYG_008-10a"/>
子先與禮舛矣毋怪後世之廢古禮也<lb/>
　　　諺<lb/>
今人諺語皆本於古句法恒相類如掩耳偷鈴刻舟求<lb/>
劍坐井觀天抱薪救火守株待兎膠柱調瑟落井下石<lb/>
隔靴掻痒炊沙作飯見兎放鷹灼艾分痛臨寒索裘又<lb/>
如水中摸月佛面削金管中窺豹夢中説夢屋上架屋<lb/>
人皆常談鮮有究其義者<lb/>
　　　山林公案<lb/>
<pb n="KR3j0065_WYG_008-10b"/>
友人陳履吉云山中何景最竒曰雨後露前花朝雪夜<lb/>
何事最竒曰釣同鶴守果遣猿收華亭陳仲醇云三月<lb/>
茶笋初肥梅風未困九月蓴鱸正美秫酒初香勝客晴<lb/>
窓出古人法書名畫焚香評賞無過此時二語足為山<lb/>
林公案<lb/>
　　　睡訣<lb/>
陸文量睡訣云半酣酒獨自宿軟枕頭煖葢足能息心<lb/>
自瞑目余不甚喜睡嘗有訣云俗事簡聲色恬不怯冷<lb/>
<pb n="KR3j0065_WYG_008-11a"/>
無苦炎厚襯褥低下簾倦即卧自黒甜友人陳履吉云<lb/>
手宋人陳編輒自引寐此山窓睡訣也過矣過矣<lb/>
　　　煮茶<lb/>
友人羅髙君曰山堂夜坐汲泉煮茗至水火相戰儼聽<lb/>
松濤傾瀉入杯雲光㶑灧此時幽趣未易與俗人言<lb/>
　　　奕棋<lb/>
奕雖小技然日長一局是最清境界林君復生平極清<lb/>
至以著棋與擔糞並稱煞風景矣不如楊廉夫云棋損<lb/>
<pb n="KR3j0065_WYG_008-11b"/>
閒心畫為人役語和緩有致<lb/>
　　　銕冠<lb/>
楊廉夫號銕冠道人所戴銕冠重四錢六分向藏髙太<lb/>
醫家陳眉公今收得之聞其買銕冠時正在除夕前數<lb/>
日公私之逋蝟集猶抽力置此足稱名士<lb/>
　　　竹如意笋籜冠<lb/>
南齊明僧紹隠勞山詔徴不就賜竹根如意笋籜冠隠<lb/>
者以為榮<lb/>
<pb n="KR3j0065_WYG_008-12a"/>
　　　著裘帯帽<lb/>
華亭孫雪居太守十月便以薪草縛柑橘上陳眉公曰<lb/>
此為木奴著裘余小園中喜種菊結苞時以龍眼殻罩<lb/>
之直至臈後放殻始開陳惟秦嘗戲余云此為菊花戴<lb/>
帽可為的對<lb/>
　　　種菜<lb/>
宋宇種菜三十品雨後按行園圃曰天茁此徒助余鼎<lb/>
俎周顒曰春初早韭秋末晩菘王維詩云松下清齋折<lb/>
<pb n="KR3j0065_WYG_008-12b"/>
露葵三君皆得農圃風味此况未可與肉食肥漢道也<lb/>
　　　蹲䲭<lb/>
顔氏家訓云江南有一權貴讀誤本蜀都賦注解蹲䲭<lb/>
芋也乃為羊字人饋羊肉答書云損恵蹲䲭舉朝驚駭<lb/>
張九齡知蕭炅不學故為調謔一日送芋書稱蹲䲭蕭<lb/>
答云損芋拜嘉惟蹲鴟未至耳然僕家多怪不願見此<lb/>
惡鳥也九齡以書示客滿座大笑<lb/>
　　　赤雪<lb/>
<pb n="KR3j0065_WYG_008-13a"/>
仙家有絳雪晉朝雜事云太康七年雨赤雪二頃唐五<lb/>
行志貞元二十一年正月雨赤雪于京師孫甫有論赤<lb/>
雪䟽非祥兆也<lb/>
　　　甜雪<lb/>
周穆王時西王母獻嵰山甜雪見拾遺記<lb/>
　　　金馬碧雞<lb/>
金馬碧雞二山在雲南神在成都漢遣王褒祀金馬碧<lb/>
雞之神實在蜀也蜀有碧雞坊薛濤曽居之<lb/>
<pb n="KR3j0065_WYG_008-13b"/>
　　　廬山<lb/>
周武王時方輔先生與李老君跨白驢入山煉丹得道<lb/>
仙去惟廬存故名廬山又云周威烈王以安車迓匡續<lb/>
續仙去惟廬存因命其山為靖廬山邦人以先生姓呼匡<lb/>
山又曰匡阜<lb/>
　　　山川異聲<lb/>
平涼有彈箏峽峽口水流風吹滴厓如彈箏之韻金陵<lb/>
靈谷寺有琵琶街湖口有石鐘山武夷有鼓子峰皆山<lb/>
<pb n="KR3j0065_WYG_008-14a"/>
川之異聲也<lb/>
　　　武夷木樓<lb/>
武夷鼓樓巖舊志云石樓四楹非也萬厯癸未五月陳<lb/>
孔震司馬憑陳羽士引至鼓子峰前鐘模石下縁石壁<lb/>
至其所見木造鼓樓一區髙廣三四尺瓦甓皆以木窓<lb/>
櫺户牖皆具制甚精巧釘頭出木外四五分不知何代<lb/>
物傳云飛來或然也司馬至時不難及歸怖甚幾作昌<lb/>
黎華山之慟程羽士力掖之始得下<lb/>
<pb n="KR3j0065_WYG_008-14b"/>
　　　吕梁洪石硯<lb/>
吕梁洪行署之北山韞美石可為硯嘉靖初張鏜為主<lb/>
事分司其地始剖石製硯姚明山淶紀其事云此石貞<lb/>
潤受墨不讓端歙徐州又有一種花斑石非此類也<lb/>
　　　印文<lb/>
内外諸司印文俱用叠篆以九畫為止字用成雙不及<lb/>
雙者足以之字而總兵所掛印文則用栁葉篆其玉璽<lb/>
與王府之寳則用玉箸篆其印形方大小有差一品者<lb/>
<pb n="KR3j0065_WYG_008-15a"/>
三臺二品者二臺俱銀三品以下者銅惟應天府特賜<lb/>
銀印廵按御史鐵印柄端有孔條穿之其餘職衙門則<lb/>
形稍長不方謂之條記<lb/>
　　　永樂天順正徳<lb/>
南唐賊張遇賢宋方臘俱改元永樂遼舒嚕號天順皇<lb/>
帝宋西夏賊號正徳我朝同此三號儒臣失考之過也<lb/>
甚矣宰相湏用讀書人<lb/>
　　　周太祖十二樂<lb/>
<pb n="KR3j0065_WYG_008-15b"/>
五代周太祖廣順元年邉蔚議改漢十二成為十二順<lb/>
之樂祭天神奏昭順之樂祭地祗奏寜順之樂祭宗廟<lb/>
奏肅順之樂登歌奠玉帛奏感順之樂皇帝行幸及臨<lb/>
軒奏治順之樂王公出入送文舞迎武舞奏忠順之樂<lb/>
皇帝食舉奏康順之樂皇帝受朝皇后入宫奏雍順之<lb/>
樂皇太子軒懸出入奏温順之樂正至皇帝禮㑹登歌<lb/>
奏禮順之樂郊廟俎入奏禋順之樂酌獻飲福奏福順<lb/>
之樂祭孔宣父齊太公降神同用禮順之樂三公升降<lb/>
<pb n="KR3j0065_WYG_008-16a"/>
及行同用忠順之樂享籍田同用寜順之樂今五代史<lb/>
無志故樂名闕焉十二樂見郭茂倩樂府足補史氏之<lb/>
缺<lb/>
　　　金花帖制<lb/>
唐登進士有金花榜帖用塗金黄紙濶三寸長四寸大<lb/>
書姓名下有兩知舉花押仍用白紙作大帖貯金花帖<lb/>
外亦書姓名二字葢以此報其人也見崑山志<lb/>
　　　茶户<lb/>
<pb n="KR3j0065_WYG_008-16b"/>
北苑團茶盛於宋民編徭役名曰茶户及至我朝久罷<lb/>
其貢而茶户子孫年費數十金輸官多至破産歴洪武<lb/>
迄萬厯初無有議免其額者泰和郭公子章理建州㢘<lb/>
得其狀請於兩臺蠲其税夫團茶之貢久廢禍及茶户<lb/>
十數代子孫無名横征莫此為甚郭公初仕即能釐數<lb/>
百年積弊真有實政在民者不識當時丁蔡輸貢日民<lb/>
之苦又何如也<lb/>
　　　孟子出妻<lb/>
<pb n="KR3j0065_WYG_008-17a"/>
荀子言孟子惡敗而出其妻韓詩外傳言孟子欲出妻<lb/>
因母言而止二説不同書可盡信哉<lb/>
　　　髙柴為武城宰<lb/>
人知子游為武城宰不知髙柴亦為武城宰而化行民<lb/>
有不服其親者改之行䘮如禮君子之徳風也以身先<lb/>
之而民不遺其親右見陶元亮士孝傳家語亦云仕為<lb/>
武城宰<lb/>
　　　子平<lb/>
<pb n="KR3j0065_WYG_008-17b"/>
宋有徐子平精星學術士宗之但稱曰子平子平名居<lb/>
易五季人與麻衣道者同隠華山今之推子平者祖宋<lb/>
末徐彦昇實非子平也<lb/>
　　　玉璽圖説<lb/>
天啓四年九月四日磁州東八里臨漳縣務本村漳河<lb/>
北岸有田夫邢姓者正畊野間瞥見異風數陣河岸攤<lb/>
塌聲震林木隨滚出黄白色物如斗大光芒陸離精彩<lb/>
奪目三尺許乃除去浮土得玉璽不敢自秘因呈本道<lb/>
<pb n="KR3j0065_WYG_008-18a"/>
按而騐之重一百二十兩方各四寸面厚一寸二分螭<lb/>
龍紐髙一寸八分篆文曰受命于天既夀永昌於都懿<lb/>
哉余觀此寳埋光掩彩不知閲㡬千年聖明在御遂獻<lb/>
禎符是天終不愛道地終不愛寳也所謂既夀永昌且<lb/>
為我皇上發之矧夫黄河澄清鳳凰來儀諸瑞畢至廼<lb/>
爾未有禎祥迭見如今日之盛者億萬斯年惟願皇上<lb/>
相傳若此敢不靖共厥位以輔受命于無疆哉分廵河<lb/>
北道副使齊東張夢鯨撰按南村輟耕録云至元三十<lb/>
<pb n="KR3j0065_WYG_008-18b"/>
一年甲午春正月太師國王之孫曰實徳哩者嘗得通政<lb/>
院事既歿家計窘極其妻托克托濟農病一子九嵗以玉<lb/>
貿供朝夕及出玉印也取視色混青緑而𤣥光彩射人<lb/>
其方可尺四寸厚方之三背紐盤螭四厭方際紐盡璽<lb/>
<graphic n="KR2050" url="https://raw.githubusercontent.com/kanripo/KR-Gaiji/master/images/KR2050.png" mimeType="image/png"/>之上取中通一横窽可徑二分舊貫以韋條面有象<lb/>
文八皆若蟲鳥魚龍之狀其文曰受命于天既夀永昌<lb/>
此傳國璽文也秦以和氏璧所造厥後有天下者寳之<lb/>
以君萬國御史楊桓率百官進獻皇太后御前傳㫖賜<lb/>
<pb n="KR3j0065_WYG_008-19a"/>
收玉之家楮幣三千五百貫御史中丞崔彧進傳國牋<lb/>
歴攷累朝傳授亡失之由見輟耕録但篆文係鳥跡非<lb/>
若天啓四年臨漳所拾者也崔彧牋曰徽宗為金所虜<lb/>
凡有寳璽金皆取之内璽十有四青玉傳國璽一與至<lb/>
元所獻同則知南渡二百年無傳國璽也明矣天啓四<lb/>
年所獻璽與至元大小不相侔篆文亦異豈徽宗十四<lb/>
璽中之一乎記之以俟博古者<lb/>
　　　石鐘<lb/>
<pb n="KR3j0065_WYG_008-19b"/>
湖口石鐘山水經注以為水石相搏若洪鐘唐李渤以<lb/>
為潭上有雙石聲清越若鐘蘇東坡親履水濵聽風濤<lb/>
鏜鞳遂非李説千百年㡬成聚訟東坡好竒者也又酈<lb/>
道元載之水經可據若李説山石之響宇内何處無之<lb/>
烏足以名是山哉<lb/>
　　　瓦棺<lb/>
人死藏魄於木古禮也金陵瓦棺僧事甚異陸放翁筆<lb/>
記云靖康丙午臨卭夾門鎮山險處得瓦棺長七尺厚<lb/>
<pb n="KR3j0065_WYG_008-20a"/>
二寸與木棺同骨猶不壊然則昔之以瓦為棺不獨一<lb/>
僧也<lb/>
　　　金蓮炬<lb/>
金蓮炬送歸院始于令狐綯宋王珪蘇軾晁逈史浩亦<lb/>
被此寵今人但知蘇軾<lb/>
　　　銕硯<lb/>
古人用銕硯者桑維翰也洪厓先生欲歸河内舍人劉<lb/>
守璋贈以揚雄銕硯以銕為硯始自揚雄維翰效之耳<lb/>
<pb n="KR3j0065_WYG_008-20b"/>
　　　琵琶故事<lb/>
琵琶故事烏孫公主王昭君潯陽商婦最著皆婦人也<lb/>
男子無聞<lb/>
　　　放龜<lb/>
毛寳放龜事實其軍人見寳本傳諸書誤以為寳相沿<lb/>
不察寳守邾城石虎遣將攻城寳突圍出溺死江中<lb/>
　　　戮鱷<lb/>
人但知韓文公能驅鱷魚逺徙而不知宋陳文恵堯佐<lb/>
<pb n="KR3j0065_WYG_008-21a"/>
詔縣吏操網捕鱷戮而烹之唐有鱷既徙至宋猶出食<lb/>
人文恵一戮之後不聞鱷再為患然則文恵之功在昌<lb/>
黎上矣文恵有自撰戮鱷文<lb/>
　　　放鶴<lb/>
徐州雲龍山有山人張天驥放鶴亭山人有二鶴甚馴<lb/>
旦則望西山而放莫則望東山而歸蘇子瞻為作記今<lb/>
人但知林和靖孤山放鶴亭而天驥之名不著特表出<lb/>
之<lb/>
<pb n="KR3j0065_WYG_008-21b"/>
　　　捕蟬<lb/>
今之穉子捕蟬每用桃膠塗竹竿梢上粘之即得曹子<lb/>
建云怪柔竿之冉冉兮運㣲粘而我纒欲翻飛而逾滯<lb/>
兮知性命之長捐葢自古已然矣<lb/>
　　　朱子前定數<lb/>
義烏東平山有宋平昌刺史劉豪墓隆慶戊辰長至裔<lb/>
孫尚恭重修墓碑掘數尺見墳臺臺上有磚方尺許刻<lb/>
晦菴卜墓數云天聖戊辰塟此丘䕃十八紀出公侯子<lb/>
<pb n="KR3j0065_WYG_008-22a"/>
子孫孫垂不替繩繩武武永無休五百四十一年損十<lb/>
七八嵗裔孫修戊辰戊辰新一石重修重修千百秋秘<lb/>
書郎朱熹書按天聖戊辰至隆慶戊辰年數良是而長<lb/>
至又恰戊辰仍孫劉仕龍在宋贈武節侯修墓裔孫果年<lb/>
十七嵗文公之數亦竒矣劉之曽孫煇熺皆文公門人<lb/>
故為之卜而刻之墓<lb/>
　　　吳司空夢<lb/>
新建吳司空桂芳未第時至鯉湖禱夢仙書云蘭陵美<lb/>
<pb n="KR3j0065_WYG_008-22b"/>
酒賞心樂事功蓋天下澤及萬民公宻記之人問夢只<lb/>
以前兩句對及登第出守揚州蒞任之日見酒肆中懸<lb/>
一招牌則前兩句憬然有悟但後兩句未騐耳後公累<lb/>
官漕運總督經畧淮海晉工部尚書以勞瘁卒贈太子<lb/>
少保制云功蓋天下澤及萬民乃歿後始驗也<lb/>
　　　水去就好<lb/>
華亭曹别駕藩為書生日禱於鯉湖夢一童子云君榜<lb/>
上已有名但水去就好甲午試北畿從閘河入京竟不<lb/>
<pb n="KR3j0065_WYG_008-23a"/>
第迨丁酉嵗焦弱侯為考官録其文魁禮經寫榜人誤<lb/>
書藩字作畨所謂水去之應也别駕與余言<lb/>
　　　禇氏平脈<lb/>
南齊禇澄精於醫著書十篇刻石殉塟後盜發其塜書<lb/>
傳人間第三篇平脈言女子肺脾命在左心肝腎在右<lb/>
與今人診脈殊異録之備攷<lb/>
　　　學醫五難<lb/>
祝允明云病家貴驕不肯敬從一也病人愚愎強謂自<lb/>
<pb n="KR3j0065_WYG_008-23b"/>
知不能服從二也愚下之輩不辨良庸時有劣工謬得<lb/>
俗譽愚下必棄上匠而委劣工三也劣謬之徒信其妄<lb/>
施偶中他力自執為是四也良雖薦藥服者他參用而<lb/>
復疑愈不専工敗乃分謗五也<lb/>
　　　阿育王塔<lb/>
四明鄮山阿育王塔晉太康三年從地湧出其狀青色<lb/>
似石非石髙一尺四寸方廣七寸露盤五層四角挺然<lb/>
中懸金色小鐘舍利綴於鐘下圓轉不定繞塔四周俱<lb/>
<pb n="KR3j0065_WYG_008-24a"/>
是鏤空諸佛菩薩金剛聖僧八部等像神工聖迹非人<lb/>
力所及萬厯丙子平湖陸五臺公瞻禮初見舍利大如<lb/>
芡實已如彈丸已大如𤓰最後大如車輪五色變幻光<lb/>
彩射目壬子泰和郭孔泰孔陵到山瞻禮舍利初視若<lb/>
黍珠已如豆如蓮子同觀者或見如新菱出殻兩角垂<lb/>
絲絲綴以珠或見如葡萄色或見如桃瓣或見如金蓮<lb/>
花瑞相種種莫可殫述始知佛大神通歴千百年不滅<lb/>
也<lb/>
<pb n="KR3j0065_WYG_008-24b"/>
　　　金雞<lb/>
武夷接筍道士程應元者曽入金雞下洞從舟中仰視<lb/>
洞若不甚深廣所堆木若有限比履其所甚宏邃内有<lb/>
三丈餘楠木上閣仙蜕十三函每函頭顱一二片脛骨<lb/>
一二莖手骨一二節皆裹以錦帕一函中有鶴骨頭與<lb/>
足各一又楠木刳一舟長丈餘濶三尺内細羅香末并<lb/>
香灰㡬滿而洞中香灰成堆者亦纍纍然上金雞洞視<lb/>
下洞為小人不敢到萬厯丁丑五月有張富郎者年八<lb/>
<pb n="KR3j0065_WYG_008-25a"/>
十餘冒險入其中則見數人鼾睡香灰内傍有銅磬覆<lb/>
地富郎翻而視之磬下一雞遽展翼鼓扇香灰眯目倉<lb/>
皇俯伏半晌稍息亟由籃縋下半空籃掀富郎墜入舟<lb/>
子懐中無恙後年九十終應元親見富郎道其詳陳司<lb/>
馬又親見應元紀其實<lb/>
　　　金雞洞香爐<lb/>
武夷金雞洞舊志云嘉靖甲午飛來銕香爐可三百斤<lb/>
戊戌御史李元陽作記謂洞中見新置一物如香奩狀<lb/>
<pb n="KR3j0065_WYG_008-25b"/>
丹朱炫耀約方六七尺侍御先一日望洞中無有次日乃<lb/>
有見洞在二十仞之上下臨不測何一宿之頃能致之<lb/>
速耶據此二説則洞中飛來者先為香爐後飛者不知<lb/>
何物也邇年陳司馬孔震記云只見洞傍小石巖中有<lb/>
一爐若盤盂而不見所謂六七尺及三百斤者豈變幻<lb/>
無常耶<lb/>
　　　石鏡<lb/>
髙州府城有洗夫人廟祀梁太守馮寳妻廟前古碑一<lb/>
<pb n="KR3j0065_WYG_008-26a"/>
通厚可尺餘有石鏡一㸃白色形類碁子通明瑩徹視<lb/>
之可見後殿屋宇器物余幼游髙涼及壯所見異物僅<lb/>
此耳<lb/>
　　　蛇精蟒精<lb/>
范鎮東齋記事云蔡君謨知福州疾不視事者累日夜<lb/>
夢登鼓樓憑鼓而睡通判有怪鼓角將累日不打三更<lb/>
者因對數夜有大蛇盤據鼓上君謨既愈與通判言所<lb/>
夢正與鼓角將所説同遂以君謨為蛇精米襄陽志林<lb/>
<pb n="KR3j0065_WYG_008-26b"/>
云米知無為軍嘗呼譙門鼓吏曰夜來三更不聞鼓聲<lb/>
吏言有巨白蛇纒繞其鼓故不敢近米頷之叱吏去不<lb/>
復問故郡人疑其蟒精<lb/>
　　　朱晦菴魏鶴山<lb/>
宋咸淳間蜀人彭澹軒罷江東倅遊武夷山嘗獨行林<lb/>
藪入草菴中見二士夫峩冠博帯對食招彭坐俎中豕<lb/>
首一羊肺一雞一所言皆先天圖易傳性理之學𤣥妙<lb/>
深奥不可暁彭問其姓字右坐者曰姓魏山林野叟無<lb/>
<pb n="KR3j0065_WYG_008-27a"/>
字可稱問左坐者不答日暮辭出彭明日携僕挈榼再<lb/>
往無徑可達下山至一富家言所以富家曰異哉昨日<lb/>
至朱祠致祭正俎中之肴方悟左者朱晦菴右者魏鶴<lb/>
山也此段載異聞總録可備武夷山志之缺<lb/>
　　　鱉異<lb/>
錢塘張尚書曽孫某典簿堯恩之子也有塘栖吕氏饋<lb/>
張活鱉張付烹炰俄聞釡中有慨嘆聲張異之取視而<lb/>
鱉斃矣剖其腹中有人長二寸眉目口鼻肢體手足無<lb/>
<pb n="KR3j0065_WYG_008-27b"/>
一不具跏趺坐蓮花上金中丞公子魯親見之為余言<lb/>
時萬厯戊申年也<lb/>
　　　龜異<lb/>
孫太初居南屏山時養一龜後去道塲山遺龜于南屏<lb/>
僧寺孫化十數年僧明鏡夢青衣人求救曰某孫太初<lb/>
伴也願師明晨索我于花臺之下僧悟往發得一龜徑<lb/>
尺為石所壓其筒半裂而蛆叢集僧欲瘞之越夕不知<lb/>
所往然嵗嵗聞其聲至今不絶<lb/>
<pb n="KR3j0065_WYG_008-28a"/>
　　　魚異<lb/>
仁和張問渠者冡宰元洲之兄也母陳畜朱魚二十餘<lb/>
頭玩弄日久母殁問渠哀毁不忍往視皆變為白羣客<lb/>
聚觀咸謂魚常變色無異也比及去䘮之日魚復變赤<lb/>
儼同除䘮人謂孝感所致<lb/>
　　　金字牌<lb/>
萬厯己酉五月十四日揚子江心風浪大作有渡船載<lb/>
百餘人㡬覆忽見浪中有鬼面者持一牌起書金字一<lb/>
<pb n="KR3j0065_WYG_008-28b"/>
字衆謂必有金姓者在舟當死果有姓金者一人衆欲<lb/>
推之入水金本持齋誦經乃曰若活衆命吾何惜死然<lb/>
數止此安能倖免乃躍入水中時風狂舟速金彷彿若<lb/>
有人扶之出巨浪送上郭璞墓墩而立見舟翻覆俱溺<lb/>
死獨金得生江右劉觀南觀察親見其事<lb/>
　　　毁佛<lb/>
魏莊渠毁佛搥碎六祖遺鉢折寺院無數後嗣乏絶聶<lb/>
雙江毁寺亦無嗣誰云佛無報應哉<lb/>
<pb n="KR3j0065_WYG_008-29a"/>
　　　雷震毁寺<lb/>
蜀成都府彭縣有寂光寺廣袤五六里香火甚盛其地<lb/>
有縉紳劉志淵者垂涎梵宇可拓私居斥逐僧流毁除<lb/>
佛像方埋佛入地忽霹靂一聲震志淵立斃身首異處<lb/>
　　　火玉<lb/>
唐武宗時夫餘國貢火玉光照數十步積之可以然鼎<lb/>
寘室内不必挾纊古所無也<lb/>
　　　窑變<lb/>
<pb n="KR3j0065_WYG_008-29b"/>
饒州府學神庫中有窑變香爐一花瓶二相傳舊為回<lb/>
青所畫變成赤色今花紋或淡或濃宛然錦繡上署永<lb/>
樂四年造但神爐非玩器也<lb/>
　　　宋硯<lb/>
三十年前吾鄉宋硯最多人不知重故家收藏與凡硯<lb/>
等余目擊宋硯不下百數二十年間轉鬻吳越殆盡葢<lb/>
鄉人利其厚值故也余友林熙工家藏一硯石質完好<lb/>
背刻嘉祐御賜鄭穆六字林得于鄭之子孫真世寳也<lb/>
<pb n="KR3j0065_WYG_008-30a"/>
穆字閎中侯官人居館閣三十年官至祭酒閩先達也<lb/>
此硯欵識宛然為吾鄉第一<lb/>
　　　流黄劍<lb/>
上元夫人佩流黄劍㑹王母於漢武宫中<lb/>
　　　軟倭刀<lb/>
嘉靖中胡總制宗憲有軟倭刀長七尺出鞘地上卷之<lb/>
詰曲如盤蛇舒之則勁自若唐天寳時有軟玉鞭光可<lb/>
鑑物屈之則如環伸之則如繩亦異國所獻銕玉最堅<lb/>
<pb n="KR3j0065_WYG_008-30b"/>
剛之物能屈伸之理之不可暁者<lb/>
　　　鵲尾爐<lb/>
費崇先信佛法以鵲尾香爐置膝前陶貞白有金鵲尾<lb/>
香爐<lb/>
　　　料絲燈<lb/>
料絲出滇金齒者勝詢之土人云以瑪瑙紫石英諸藥<lb/>
品搗為屑煮腐如粉然必市北方天花菜㸃之方凝即<lb/>
繅為絲織如絹狀上繪山水人物諸色極晶熒可愛以<lb/>
<pb n="KR3j0065_WYG_008-31a"/>
煮料為絲故名料絲<lb/>
　　　桃花故事<lb/>
謝在杭文海披沙徴芙蓉事極多謂他不能稱是予以<lb/>
桃花為名亦甚夥因列于後<lb/>
　桃花源<hi>武陵</hi>桃花渡<hi>四明/地名</hi>桃花雨<hi>天寳中雨如桃花明年有馬嵬之變</hi>桃<lb/>
　花水<hi>三月之水</hi>桃花浪<hi>杜詩三月/桃花浪</hi>桃花醋<hi>唐世風俗貴葫蘆油桃花醋</hi>
　桃花蜆<hi>海錯</hi>桃花蹊　桃花紙<hi>楊炎在中書糊窓用桃花紙塗以水油</hi>桃<lb/>
　花馬<hi>馬名</hi>桃花稉<hi>閩穀/名</hi>桃花石<hi>在定海桃州山昔安期生以醉墨洒石成桃花</hi>
<pb n="KR3j0065_WYG_008-31b"/>
　桃花扇　桃花帳　桃花縹<hi>二千石後名出漢官儀</hi>桃花信<hi>毒藥</hi>
　桃花米<hi>宋武帝張妃事</hi>桃花癲　桃花妝<hi>貴妃事開寳遺事</hi>桃花酒<lb/>
　<hi>酒漬桃花益人顔色見太清卉木方</hi>桃花犬<hi>宋太宗淳化/中綿州貢</hi>桃花灘<hi>在貴溪縣</hi>
　桃花觀<hi>元都觀在朗州</hi>桃花靣<hi>人靣桃花相/映紅崔䕶詩</hi>桃花賦<hi>皮日休</hi>桃<lb/>
　花岩<hi>在邵武</hi>桃花洞<hi>在杭/州</hi>桃花精<hi>博異記紅衣人送酒事</hi>桃花嶺<lb/>
　<hi>談圃石曼卿判海州日以桃核抛嶺上二三嵗花開如錦</hi>桃花舖<hi>安慶太湖縣</hi>桃花臉<lb/>
　　桃花腮　桃花塢<hi>杭州臯亭山鍾山獨龍岡</hi>桃花煞<hi>咸池煞</hi>桃花<lb/>
　犬<hi>山西廉使趙澤民家獵犬見秘笈</hi>桃花偈<hi>志勤/禪師</hi>桃花汗<hi>貴妃</hi>桃花井<lb/>
<pb n="KR3j0065_WYG_008-32a"/>
　<hi>師曠聞天老曰井上種桃花落井中不祥</hi>桃花㕔<hi>在許州梅/聖俞有詩</hi>桃花絲<hi>青齊間桃</hi>
　<hi>花垂絲二三尺練以松脂相纒織鞋履雲仙雜記</hi>桃花骨<hi>守宫塗臂而骨紅名桃花骨</hi>桃<lb/>
　花行<hi>李嶠作桃花詩帝采入樂府因名</hi>桃花寺<hi>見宋趙/師秀詩</hi>桃花夫人<hi>即鬼</hi>
　<hi>夫人見杜牧詩</hi>桃花茶<hi>東坡詩問大冶長老乞桃花茶</hi>
　　　凌霄金錢<lb/>
凌霄花金錢花皆有毒不宜近眼花露入眼則失明<lb/>
　　　刺桐<lb/>
嶺南異物志曰刺桐南海至福州皆有之叢生繁茂唐<lb/>
<pb n="KR3j0065_WYG_008-32b"/>
陳去疾家于閩郡因言方物云刺桐葉緑花紅今泉州<lb/>
名刺桐城問之泉人亦云不識此樹何狀福州葢未之<lb/>
見矣<lb/>
　　　枸杞<lb/>
枸杞續仙傳朱孺子見二犬入杞叢下異之乃尋掘得<lb/>
二杞根形如犬故名狗杞杜子美以狗杞對雞栖白樂<lb/>
天詩云不知靈藥根成狗怪得時聞夜吠聲後世方書<lb/>
皆曰枸杞誤也<lb/>
<pb n="KR3j0065_WYG_008-33a"/>
　　　大茶<lb/>
天台記丹丘出大茶服之生羽翼又蒙山頂茶一服祛<lb/>
疾二服無病三服換骨四服即為地仙故盧仝歌云但<lb/>
覺兩腋習習清風生蓬萊山在何處玉川子乘此欲歸<lb/>
去皆有所據非漫語也<lb/>
　　　異草<lb/>
善語國有草食之令人不眠名却睡草<hi>洞㝠記</hi>興慶池南<lb/>
有草紫葉而香醉者嗅之即醒名醒醉草<hi>開元遺事</hi>常山有<lb/>
<pb n="KR3j0065_WYG_008-33b"/>
草置諸門夜有人過輒叱之名䕶門草<hi>酉陽雜俎</hi>東海祖州有<lb/>
草人死三日覆之即活一株可活一人名不死草<hi>十洲記</hi>
瓊州有草視其節知一嵗風候名知風草<hi>一統志</hi>黄帝時<lb/>
有草生於庭佞人入則指之名指佞草<hi>御覽</hi>漢武帝時異<lb/>
國獻草似蒲帝思李夫人懐此草輒夢見之名懐夢草<lb/>
<hi>酉陽雜俎</hi>
　　　禹餘糧<lb/>
張華博物志曰扶海川上有草名蒒其實食之如大麥<lb/>
<pb n="KR3j0065_WYG_008-34a"/>
七月熟民斂之至冬乃訖名自然榖或曰禹餘糧唐詩<lb/>
云澗有堯時韭山餘禹日糧<lb/>
　　　嘉客紅<lb/>
宋福清翁昭文先儒亢從子也圃中非時生荔支其母<lb/>
曰豈有嘉客踵門耶頃之莆田林光朝至因名為嘉客<lb/>
紅可補荔譜之缺<lb/>
　　　龍荔<lb/>
交南有一種龍荔實如小荔枝味如龍眼木與葉亦類<lb/>
<pb n="KR3j0065_WYG_008-34b"/>
閩廣陳剛中詩云龍荔綴如珠<lb/>
　　　三寸柑<lb/>
凡柑皆圓獨成都産者形如鴨卵故杜甫詩云三寸黄<lb/>
柑猶自青三寸言其長也余嘗過臨江府地産黄柑有<lb/>
長三寸者<lb/>
　　　嘉慶子<lb/>
唐韋述兩京記東都嘉慶坊有李樹極美故稱嘉慶李<lb/>
千百年後稱李子皆曰嘉慶子他物未有如此之得名<lb/>
<pb n="KR3j0065_WYG_008-35a"/>
悠久也<lb/>
　　　丹青樹<lb/>
西京雜記云終南山有合離樹紅緑相雜斑駁如錦繡<lb/>
長安謂之丹青樹<lb/>
　　　蚊樹<lb/>
嶺南異物志曰有樹如冬青實生枝間如枇杷每熟即<lb/>
坼裂蚊子羣飛惟皮殻而已名蚊子樹今永福山中有<lb/>
之鄉人為余言<lb/>
<pb n="KR3j0065_WYG_008-35b"/>
　　　梟非不祥<lb/>
梟惡鳥也人聞其鳴輒為不祥昔謝艾梟鳴牙旗乃兆<lb/>
軍勝張率南梟鳴庭樹乃兆授官唐章顓將放榜日梟<lb/>
鳴簷際逐之復還顓曰我失意無所恨兼恐横罹災患<lb/>
湏臾榜出顓登第然則梟非惡鳥也<lb/>
　　　念佛鳥<lb/>
九華山産念佛鳥形大如鳩色黄褐翠碧間而成文音<lb/>
韻清滑如誦佛聲唐韋蟾詩云靜聽林飛念佛鳥細看<lb/>
<pb n="KR3j0065_WYG_008-36a"/>
壁畫䭾經馬<lb/>
　　　龍九子<lb/>
龍生九子所載不同一曰蒲牢好鳴鐘紐之獸囚牛好<lb/>
音樂器之獸鴟吻好吞殿脊之獸嘲風好險殿角之獸<lb/>
睚眦好殺刀頭之獸屓屭好文碑旁之獸狴犴好訟獄<lb/>
門之獸狻猊好坐佛座之獸霸下好重碑座之獸又云<lb/>
瓦猫好險簷前獸饕餮好水橋下獸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>好慵門前獸<lb/>
憲章好囚獄門獸蜥蜴好腥刀頭獸蒲牢霸下屓屭鴟<lb/>
<pb n="KR3j0065_WYG_008-36b"/>
吻與前同<lb/>
　　　猫睡<lb/>
猫之善捕䑕者日常睡終日跳擲者必不捕䑕見陳止<lb/>
齋集猫不捕䑕者名麒麟猫有味<lb/>
　　　鮫魚皮<lb/>
閩中産銅鐵鑄刀劍甲天下劍鞘以鮫魚皮為之堅硬<lb/>
如石海中有魚名鮫魚或以為鯊魚皮非也李長吉劍<lb/>
子歌云鮫鮐皮老蒺藜刺鸊鵜淬花白鷴尾正指此也<lb/>
<pb n="KR3j0065_WYG_008-37a"/>
魚皮隠起細刺如蒺藜故云<lb/>
　　　鱟車螯蠣<lb/>
閩中産鱟見韓退之詩車螯見歐陽永叔詩蠣見蘇子<lb/>
瞻詩<lb/>
　<lb/>
　<lb/>
　<lb/>
　<lb/>
<pb n="KR3j0065_WYG_008-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　徐氏筆精卷八<lb/>
</p>
<p>
</p>
  </div></body>
</text>\m</TEI>
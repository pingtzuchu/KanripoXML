<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷一百一</head>
    <p>
<pb n="KR3k0045_WYG_101-1a"/>
欽定四庫全書<lb/>
　喻林卷一百一　　　　　眀　徐元太　撰<lb/>
　　政治門<hi>六</hi>
　　　均調<lb/>
玉鉉在上剛柔節也<hi>易鼎</hi>
有兎無所拘制爰爰然而緩有雉離於羅網之中而急<lb/>
此二者緩急之不均以喻王之為政有所聽縱者則緩<lb/>
有所躁蹙者則急此言王為政用心之不均也<hi>毛詩正義兎爰</hi>
<pb n="KR3k0045_WYG_101-1b"/>
山既高峻又以草木平滿其傍倚之甽谷使之齊均以<lb/>
興尹氏既為尊顯亦當以政敎養育其天下民庶使之<lb/>
齊均<hi>毛詩正義節南山</hi>
弓一時須張一時須弛喻民一時須勞一時須逸勞逸<lb/>
相參若調之以道化之以理張弛以時<hi>禮記正義雜記下</hi>
不易之地家百畮一易之地家二百畮再易之地家三<lb/>
百畮<hi>周禮地官大司徒</hi>
柞氏掌攻草木及林麓夏日至令刋陽木而火之冬日<lb/>
<pb n="KR3k0045_WYG_101-2a"/>
至令剝陰木而水之若欲其化也則春秋變其水火<hi>周禮</hi>
<hi>秋官柞氏</hi>
冬獻狼夏獻麋狼膏聚麋膏散聚則温散則涼以救時<lb/>
之苦也<hi>鄭氏註周禮天官獸人</hi>
凡和春多酸夏多苦秋多辛冬多鹹調以滑甘各尚其<lb/>
時味而甘以成之猶水火金木之載於土<hi>鄭氏註周禮天官食醫</hi>
病由氣勝負而生攻其贏養其不足者五味五穀五藥<lb/>
也<hi>鄭氏註周禮天官疾醫</hi>
<pb n="KR3k0045_WYG_101-2b"/>
不易之地歲種之地羙故家百畞一易之地休一歲乃<lb/>
復種也薄故家二百畞再易之地休二歲乃復種故家<lb/>
三百畞<hi>鄭氏註周禮地官大司徒</hi>
陽木生山南者陰木生山北者冬斬陽夏斬陰堅濡調<lb/>
<hi>鄭氏註周禮地官山虞</hi>
神久用則竭形太勞則敝不可以久勞也神不用則鈍<lb/>
形不用則痿不可以久逸也固當勞逸更遞以宣散其<lb/>
氣<hi>春秋正義昭公元年</hi>
<pb n="KR3k0045_WYG_101-3a"/>
土氣和而物生之國家和而民附之若以水益水盡乃<lb/>
棄之無所成也<hi>國語解鄭史伯對桓公</hi>
夫為政猶張琴瑟大絃急者小絃絶<hi>後漢書陳寵列傳</hi>
夫熊經鳥伸雖延歷之術非傷寒之理呼吸吐納雖度<lb/>
紀之道非續骨之膏盖為國之法有似理身平則致養<lb/>
疾則攻焉夫刑罰者治亂之藥石也德敎者興平之粱<lb/>
肉也夫以德敎除殘是以粱肉理疾也以刑罰理平是<lb/>
以藥石供養也<hi>後漢書崔寔列傳</hi>
<pb n="KR3k0045_WYG_101-3b"/>
夫綂天下之重如臣乘惡馬而持矛也急之則慮自傷<lb/>
緩之則懼其失是以馬馳而不制也<hi>晉書李雄傳</hi>
善御者必識六轡盈縮之勢善政者必審官方控帶之<lb/>
宜<hi>晉書張華傳</hi>
式張琴瑟且調宫羽<hi>魏書竇瑗良吏傳</hi>
琴瑟在於必和更張求其適調<hi>魏書蕭寳夤傳</hi>
天有陰陽風雨晦明之氣人有喜怒哀樂好惡之情節<lb/>
而行之則和平調理專壹其情則溺而生疢<hi>隋書經籍三志</hi>
<pb n="KR3k0045_WYG_101-4a"/>
造父善馭馬者也善視其馬節其飲食度量馬力審其<lb/>
足走故能取逺道而馬不罷明主猶造父也善治其民<lb/>
度量其力審其技能故立功而民不困傷故術者造父<lb/>
之所以取逺道也主之所以立功名也<hi>管子形勢解</hi>
其冬厚則夏熱其陽厚則陰寒故知虛滿之所在以為<lb/>
正令已<hi>管子侈靡</hi>
譬猶師曠之調五音也所推形上下無常尺寸以度而<lb/>
靡不中者故通於樂之情者能作音有本主於中而知<lb/>
<pb n="KR3k0045_WYG_101-4b"/>
規矩鈎繩之所用者能治人<hi>文子上禮</hi>
天地之間若虛而實人常漸是澹澹之中而以治亂之<lb/>
氣與之流通相殽饌也故人氣調和而天地之化羙殽<lb/>
於惡而味敗<hi>春秋繁露如天之為</hi>
扁鵲撫息脉而知疾所由生陽氣盛則損乏而調陰寒<lb/>
氣勝則損乏而調陽是以氣脉調和而邪氣無所留矣<lb/>
夫拙醫不知脉理之腠血氣之分妄刺而無益於疾傷<lb/>
肌膚而已矣今欲損有餘補不足富者益富貧者益貧<lb/>
<pb n="KR3k0045_WYG_101-5a"/>
矣嚴法任刑欲以禁暴止姦而姦猶不止意者非扁鵲<lb/>
之用鍼石故衆人未得其職也<hi>鹽鐵論輕重</hi>
甄陶天下者其在和乎剛則甈柔則坯龍之濳亢不獲<lb/>
其中矣是以過中則惕不及中則躍其近於中乎聖人<lb/>
之道譬猶日之中矣不及則未過則<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>
                    <hi>揚子先知</hi>
竈陰雖沃而灑之陽猶埶而龢之<hi>太𤣥經第四竈</hi>
且扁鵲之治病也審閉結而通用虚者補之實者瀉之<lb/>
故病愈自名顯伊尹之佐湯也設輕重而通有無損積<lb/>
<pb n="KR3k0045_WYG_101-5b"/>
餘以補不足故殷治而君尊<hi>濳夫論實邊</hi>
琴瑟絃有數急柱有前却故調事亦如之也<hi>淮南子汜論訓解</hi>
釀酒於罌烹肉於鼎皆欲其氣味調得也時或鹹苦酸<lb/>
淡不應口者猶人勺藥失其和也夫政治之有灾異也<lb/>
猶烹釀之有惡味也<hi>王充論衡譴告篇</hi>
狄牙之調味也酸則沃之以水淡則加之以鹹水火相<lb/>
變易故膳無鹹淡之失也今刑罰失實不為異氣以變<lb/>
其過而又為寒於寒為温於温此猶憎酸而沃之以鹹<lb/>
<pb n="KR3k0045_WYG_101-6a"/>
惡淡而灌之以水也<hi>王充論衡譴告篇</hi>
寒温之疾非藥不愈黍谷之氣非律不調<hi>王充論衡寒温篇</hi>
今熯薪燃釜火猛則湯熱火㣲則湯冷夫政猶火寒温<lb/>
猶熱冷也<hi>王充論衡寒温篇</hi>
夫德不可獨任以治國力不可直任以御敵也韓子之<lb/>
術不養德偃王之操不任力二者偏駮各有不足偃王<lb/>
有無力之禍知韓子必有無德之患<hi>王充論衡非韓篇</hi>
宰和得節羙味渝時而不敗<hi>太𤣥經第四竈解</hi>
<pb n="KR3k0045_WYG_101-6b"/>
政之於人猶琴瑟也大絃急則小絃絶小絃絶大絃間<lb/>
矣<hi>劉子愛民</hi>
陰陽調天地和也剛柔均人之和也陰陽不和則水旱<lb/>
失節剛柔不均則强懦乖政水旱失節則歲敗强弱乖<lb/>
政則身亡<hi>劉子和性</hi>
夫陶者失剛柔之和則不成器為政失寛猛之中則不<lb/>
成治<hi>揚子法言註先知篇</hi>
柷敔希聲以諧金石之和鼙鼓踈擊以節繁絃之契是<lb/>
<pb n="KR3k0045_WYG_101-7a"/>
以經治必宣其通圗物恒審其㑹<hi>文選陸機演連珠</hi>
且濟時拯世之術豈必體堯蹈舜然後乃理哉期於補<lb/>
䘺決壞枝柱邪傾隨形裁割要措斯世於安寧之域而<lb/>
已<hi>廣文選崔子真政論</hi>
夫金木水火以剛柔相濟然後克得其和能為民用若<lb/>
使金與金相迕火與火相爛則燋然摧折俱不得其所<lb/>
也<hi>廣文選王仲宣爲劉表與袁尚書書</hi>
聖人制民也如髙下制水如燥濕制火<hi>意林商君書</hi>
<pb n="KR3k0045_WYG_101-7b"/>
春風暢物秋霜肅殺同則相濟異若胡越<hi>藝文類聚刑法部刑法賦</hi>
周失之舒秦失之急故周衰無寒歲秦末無燠年<hi>事文類聚</hi>
<hi>水</hi>
高山之巔無樹深海之淵無氷剛太燥温太柔也<hi>太平御覽</hi>
<hi>地部氷</hi>
猶如和羮調食魚肉葱豉各有所宜共相宣發也<hi>本草</hi>
藥有君臣佐使以相宣攝合和宜用一君二臣三佐五<lb/>
使又可一君三臣九佐使也<hi>本草一卷</hi>
<pb n="KR3k0045_WYG_101-8a"/>
凡陰陽之要陽密乃固兩者不和若春無秋若冬無夏<lb/>
因而和之是謂聖度<hi>黄帝素問内經生氣通天論</hi>
岐伯曰必先度其形之肥瘦以調其氣之虛實實則瀉<lb/>
之虛則補之必先去其血脉而後調之無問其病以平<lb/>
為期<hi>黄帝素問内經三部九候論</hi>
邪氣反勝治之柰何岐伯曰風司于地清反勝之治以<lb/>
酸温佐以苦甘以辛平之熱司于地寒反勝之治以甘<lb/>
熱佐以苦辛以鹹平之濕司于地熱反勝之治以苦冷<lb/>
<pb n="KR3k0045_WYG_101-8b"/>
佐以鹹甘以苦平之火司于地寒反勝之治以甘熱佐<lb/>
以苦辛以鹹平之燥司于地熱反勝之治以平寒佐以<lb/>
苦甘以酸平之以和為利寒司于地熱反勝之治以鹹<lb/>
冷佐以甘辛以苦平之<hi>黄帝素問内經至真要大論篇</hi>
脉急者尺之皮膚亦急脉緩者尺之皮膚亦緩脉小者<lb/>
尺之皮膚亦減而少氣脉大者尺之皮膚亦賁而起脉<lb/>
滑者尺之皮膚亦滑脉濇者尺之皮膚亦濇凡此變者<lb/>
有㣲有甚故善調尺者不待於寸善調脉者不待於色<lb/>
<pb n="KR3k0045_WYG_101-9a"/>
能參合而行之者可以為上工上工十全九行二者為<lb/>
中工中工十全七行一者為下工下工十全六<hi>黄帝素問靈樞</hi>
<hi>經邪氣藏府病形</hi>
髙者抑之下者舉之有餘者折之不足者補之佐以所<lb/>
利和以所宜必安其主客適其寒溫同者逆之異者從<lb/>
之<hi>黄帝素問内經至眞要大論篇</hi>
治諸勝復寒者熱之熱者寒之温者清之清者温之散<lb/>
者收之抑者散之燥者潤之急者緩之堅者耎之脆者<lb/>
<pb n="KR3k0045_WYG_101-9b"/>
堅之衰者補之强者瀉之各安其氣必清必靜則病氣<lb/>
衰去歸其所宗此治之大體也<hi>黄帝素問内經至眞要大論篇</hi>
夫弓人之為弓也既煞既生既翕既張制以規矩督以<lb/>
凖繩弦髙急者寛而緩之弦弛下者攝而上之其有餘<lb/>
者削而損之其不足者補而益之弦質相任上下相權<lb/>
平正為主調和為常故弓可抨而矢可行也<hi>道德經指歸卷十三</hi>
夫冬溫夏涼不失四時之和所以適身也<hi>養性延命錄教誡篇</hi>
譬如車一輪强一輪弱則不安穩<hi>大智度論卷十七</hi>
<pb n="KR3k0045_WYG_101-10a"/>
譬如服藥少則病不除多則增其患應病投藥令不增<lb/>
減則能愈病<hi>大智度論卷三十一</hi>
譬如乘馬疾則制之遲則鞭之<hi>大智度論卷三十五</hi>
　　　漸舉<lb/>
若升高必自下若陟遐必自邇<hi>書太甲下</hi>
善政有漸如登髙升逺必用下近為始然後終致髙逺<lb/>
<hi>孔氏傳書太甲下政</hi>
月上弦而就盈日始出而就明<hi>鄭氏箋詩天保</hi>
<pb n="KR3k0045_WYG_101-10b"/>
以㒺罟喻為政張之為綱理之為紀<hi>鄭氏箋詩棫樸</hi>
農夫種苗既畢勤力耘鋤去草養苖則苗善矣聖王以<lb/>
善道教民既畢又須講說學習以勸課之存是去非則<lb/>
善也<hi>禮記正義禮運</hi>
覆蕢創元天之基䟽涓開環海之宅彼既有漸此亦同<lb/>
符<hi>晉書武昭王列傳</hi>
合抱之木生於毫末九層之臺起於累土千里之行始<lb/>
於足下<hi>老子守㣲</hi>
<pb n="KR3k0045_WYG_101-11a"/>
十圍之木始於把百仞之臺始於下此天之道也聖人<lb/>
法之<hi>文子道德</hi>
長梧封人問子牢曰君為政焉勿鹵莽治民焉勿滅裂<lb/>
昔予為禾耕而鹵莽之則其實亦鹵莽而報予芸而滅<lb/>
裂之其實亦滅裂而報予予來年變齊深其耕而熟耰<lb/>
之其禾繁以滋予終年厭餐莊子聞之曰今人之治其<lb/>
形理其心多有似封人之所謂<hi>莊子則陽</hi>
財物貨寳以大為重政教功名反是能積㣲者速成<hi>荀子</hi>
<pb n="KR3k0045_WYG_101-11b"/>
<hi>彊國</hi>
糟糠不飽者不務粱肉短褐不完者不待文繡夫治世<lb/>
之事急者不得則緩者非所務也<hi>韓非子五蠧</hi>
次五從水之科滿測曰從水滿科不自越也<hi>太𤣥經第二從</hi>
且夫治世者若登丘矣必先躡其卑者然後乃得履其<lb/>
高是故先致治國然後三王之政乃可施也道齊三王<lb/>
然後五帝之化乃可行也道齊五帝然後三皇之道乃<lb/>
可從也<hi>濳夫論衰刑</hi>
<pb n="KR3k0045_WYG_101-12a"/>
譬如白月初出漸明至十五日光明圓滿流照十方亦<lb/>
如海潮月初漸起至十五日大起潮波洄澓萬里法王<lb/>
政化亦復如是<hi>大方廣佛華嚴經卷十二</hi>
　　　寛大<lb/>
雷雨作解君子以赦過宥罪<hi>易解</hi>
古者刑不上大夫盖以為摘巢毁卵則鳳凰不翔刳胎<lb/>
焚夭則麒麟不至刑之則恐誤刑賢者死者不可復生<lb/>
刑者不可復屬故有罪放之而已所以尊賢者之類也<lb/>
<pb n="KR3k0045_WYG_101-12b"/>
<hi>何休解公羊宣公元年</hi>
鞭朴之子不從父之教刑戮之民不從君之政言疾之<lb/>
難行故君子不急斷不意使以為亂源<hi>孔子集語上</hi>
漢興破觚而為圜斵雕而為朴網漏於吞舟之魚而吏<lb/>
治蒸蒸不至於姦黎民艾安<hi>史記酷吏傳</hi>
昔韓盧之恥莵也上觀下獲不甚多殺願次卿少緩誅<lb/>
罰思行此術<hi>前漢書酷吏傳</hi>
備曰今指與吾為水火者曹操也操以急吾以寛操以<lb/>
<pb n="KR3k0045_WYG_101-13a"/>
暴吾以仁操以譎吾以忠<hi>蜀志龎統傳註</hi>
御之良者不在於煩策政之善者無取於嚴刑<hi>隋書史臣酷吏</hi>
<hi>傳</hi>
夫以璵璠之玭而棄其璞以一人之罪而兼其衆則天<lb/>
下無美寳信士也<hi>鹽鐡論晁錯</hi>
霜雪晩至五穀猶成雹霧夏隕萬物皆傷由此觀之嚴<lb/>
刑以治國猶任秋冬以成穀也<hi>鹽鐡論論菑</hi>
治民者若大匠之斵斧斤而行之中繩則止<hi>鹽鐡論大論</hi>
<pb n="KR3k0045_WYG_101-13b"/>
髙牆狹基不可立矣嚴法峻刑不可久也<hi>鹽鐡論詔聖</hi>
聞為國忠信以損怨不聞作威以防怨譬之若防川也<lb/>
大決所犯傷人必多吾不能救也不如小決之使導吾<lb/>
聞而藥之也<hi>新序雜事四</hi>
譬之野獸蹴之窮地意急情盡則和聲不至而氣息不<lb/>
理茀然暴怒但生<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>疵以對之也夫寛以容物物必歸<lb/>
焉<hi>郭子註莊人間世</hi>
傷秋荼之密網惻夏日之嚴威永念畫冠緬追刑厝<hi>文選</hi>
<pb n="KR3k0045_WYG_101-14a"/>
<hi>王融䇿秀才文</hi>
　　　貴平<lb/>
節彼南山有實其猗<hi>音醫</hi>赫赫師尹不平謂何<hi>詩小雅節南山</hi>
戎車之安從後視之如摯從前視之如軒然後適調也<lb/>
<hi>鄭氏箋詩六月</hi>
鳲鳩之鳥在桑其子飛去在梅以其平均飬之故得長<lb/>
大而飛去以興人君之德亦能均壹飬民飬民得成就<lb/>
而安樂<hi>毛詩正義鳲鳩</hi>
<pb n="KR3k0045_WYG_101-14b"/>
鳲鳩之鳥在於桑木之上為巢而其子有七兮鳲鳩飬<lb/>
之能平均用心如壹以興人君之德飬其國人亦當平<lb/>
均如壹<hi>毛詩正義鳲鳩</hi>
罍大似富衆缾小似貧寡然罍缾並列俱以酌之則當<lb/>
多酌罍而少酌缾以至於俱盡是均也猶上之賦役亦<lb/>
富貧並對俱以役之則當多役富而少役貧以至於俱<lb/>
堪亦為均也<hi>毛詩正義蓼莪</hi>
罍器大缾器小酌酒者當多酌罍少酌缾不使小缾先<lb/>
<pb n="KR3k0045_WYG_101-15a"/>
竭今缾之既盡矣而罍尚盈滿是為酌罍者之恥也以<lb/>
興民有富而多丁貧而寡弱治民者當多役富少役貧<lb/>
不使貧者先困今貧者既困矣而富者尚饒裕是王之<lb/>
恥也<hi>毛詩正義蓼莪</hi>
周之貢賦之道其均如砥石然周之賞罰之制其直如<lb/>
箭矢然是所行之政皆平而不曲也<hi>毛詩正義大東</hi>
凡相敵歛錢飲酒必非忘懐之酌得而遽飲必令平徧<lb/>
不徧頗與周禮次序旅酬相似也<hi>禮記正義禮器</hi>
<pb n="KR3k0045_WYG_101-15b"/>
臨官莫如平臨財莫如廉<hi>孔子集語上</hi>
理有一準則民無覬覦法啓二門則吏多威福<hi>魏書出帝紀</hi>
天下之所以平者政平也政之所以平者人平也人之<lb/>
所以平者心平也夫平猶權衡然加銖兩則移矣載其<lb/>
所不欲其為銖兩者倍矣<hi>子華子北宫子仕</hi>
夫投鈎以分財投䇿以分馬非鈎策為均也使得美者<lb/>
不知所以美使得惡者不知所以惡此所以塞願望也<lb/>
<hi>慎子威德</hi>
<pb n="KR3k0045_WYG_101-16a"/>
善為吏者樹德不能為吏者樹怨槩者平量者也吏者<lb/>
平法者也治國者不可失平也<hi>韓非子外儲説左</hi>
聖人執一政以繩百姓持一槩以等萬民<hi>陸子懐慮</hi>
夫繩之為度也可卷而伸也引而伸之可直而晞故聖人<lb/>
以身體之夫修而不横短而不窮直而不剛久而不忘者<lb/>
其惟繩乎故恩推則懦懦則不威嚴推則猛猛則不和<lb/>
愛推則縱縱則不令刑推則虐虐則無親<hi>淮南子汜論訓上</hi>
循理守常曰道臨危制變曰權權之為稱譬猶權衡也<lb/>
<pb n="KR3k0045_WYG_101-16b"/>
衡者測邪正之形權者揆輕重之勢量有輕重則形之<lb/>
於衡今加一環於衡左則右蹶加之於右則左蹶唯莫<lb/>
之動則平正矣人之於事臨宜制變量有輕重平則行<lb/>
之亦猶此也<hi>劉子明權</hi>
里中社平為之宰分肉食甚均里父老曰善陳孺子之<lb/>
為宰平曰嗟乎使平得宰天下亦如此肉矣<hi>藝文類聚禮部社稷</hi>
五雀六鷰飛集衡衡適平一雀一鷰飛而易處則雀重<lb/>
而鷰輕<hi>藝文類聚鳥部鷰</hi>
<pb n="KR3k0045_WYG_101-17a"/>
聖人之治民也如髙下制水如燥濕制火也<hi>太平御覽人事部叙</hi>
<hi>聖</hi>
天下所以平者政平也政所以平者心平也心所以平<lb/>
者衡平也衡所以平者銖兩平也銖兩所以平者毫釐<lb/>
平也無所不均也無所不平也謂之太平<hi>太平御覽人事部公平</hi>
吾心如秤不能為人作輕重<hi>太平御覽人事部心</hi>
邑中人民俱出獵任安常為人分麋鹿雉兎部署老小<lb/>
當壯劇易處衆人皆喜曰無傷也任少卿分别平<hi>太平御覽</hi>
<pb n="KR3k0045_WYG_101-17b"/>
<hi>獸部鹿</hi>
帝曰善平氣何如岐伯曰謹察隂陽所在而調之以平<lb/>
為期正者正治反者反治<hi>黄帝素問内經至真要大論篇</hi>
譬如長者六子幼稚並皆愛念無偏黨心長者在外其<lb/>
宅火起於其六子先後救不不也其父於子心平等故<lb/>
<hi>波羅蜜多經卷五百六十八</hi>
又如坑坎之處水悉平等<hi>勝天王波羅蜜經</hi>
執御斯心平等恒一如地水火風無有憎愛<hi>阿差末菩薩經卷一</hi>
<pb n="KR3k0045_WYG_101-18a"/>
喻如秤物隨重頭下其物若輕少便即頭髙物若均平<lb/>
其秤亦平<hi>蘓婆呼童子經卷上</hi>
譬如三種藥對治風冷熱藥不擇種姓貴賤皆能治<hi>大莊</hi>
<hi>嚴經論卷八</hi>
　　　明刑<lb/>
天地以順動故日月不過而四時不忒聖人以順動則<lb/>
刑罰清而民服<hi>易豫</hi>
動而明雷電合而章<hi>易噬嗑</hi>
<pb n="KR3k0045_WYG_101-18b"/>
雷電噬嗑先王以明罰勅法<hi>易噬嗑</hi>
六二噬膚滅鼻<hi>易噬嗑</hi>
六三噬腊肉遇毒<hi>易噬嗑</hi>
九四噬乾肉得黄金貞厲无咎<hi>易噬嗑</hi>
山下有火賁君子以明庻政无敢折獄<hi>易賁</hi>
雷電皆至豐君子以折獄致刑<hi>易豐</hi>
山上有火旅君子以明慎用刑而不㽞獄<hi>易旅</hi>
澤上有風中孚君子以議獄緩死<hi>易中孚</hi>
<pb n="KR3k0045_WYG_101-19a"/>
刑人不服若齧其腊肉非但難齧亦更生怨咎猶噬腊<lb/>
而難入復遇其毒味然也<hi>周易正義噬嗑</hi>
刑罰之所從生有源不務塞其源而務刑殺之是為民<lb/>
設䧟以賊之也<hi>大戴禮記盛德</hi>
鷹祭鳥之後殺鳥不必盡食猶若人君行刑但戮之而<lb/>
已<hi>禮記正義月令</hi>
牽牛以蹊人之田而奪之牛牽牛以蹊者信有罪矣而<lb/>
奪之牛罰已重矣<hi>左傳宣公十一年</hi>
<pb n="KR3k0045_WYG_101-19b"/>
人利其璧以璧為罪<hi>杜氏解左傳桓公十年</hi>
及陷於罪然後從而刑之是㒺民也<hi>孟子梁惠王上</hi>
是方四十里為阱於國中<hi>孟子梁惠下</hi>
今有殺人者或問之曰人可殺與則將應之曰可彼如曰<lb/>
孰可以殺之則將應之曰為士師則可以殺之<hi>孟子公孫丑下</hi>
設陷阱者不過丈尺之間耳今王陷阱乃方四十里<hi>趙氏</hi>
<hi>註孟子梁惠王上</hi>
善哉為吏其用法一也思仁恕則樹德加嚴暴則樹怨<lb/>
<pb n="KR3k0045_WYG_101-20a"/>
公以行之其子羔乎<hi>孔子家語致思</hi>
四馬方馳驚前者斬其數必正若是越難成矣<hi>越絶請糴内傳</hi>
鬻棺者欲歳之疫非憎人欲殺之利在於人死也今治<lb/>
獄吏欲陷害人亦猶此矣<hi>前漢書刑法傳</hi>
時天旱禁酒釀者有刑吏於人家索得釀具論者欲令<lb/>
與作酒者同罰雍與先主游觀見一男女行道謂先主<lb/>
曰彼人欲行淫何以不縛先主曰卿何以知之雍對曰<lb/>
彼有其具與欲釀者同先主大笑而原欲釀者<hi>蜀志簡雍傳</hi>
<pb n="KR3k0045_WYG_101-20b"/>
亡者刖足無所用復亡盗者截手無所用復盗淫者割<lb/>
其勢理亦如之除惡塞源莫善於此<hi>晉書刑法志</hi>
采其根牙之㣲致之於機格之上稱輕重於豪銖考輩<lb/>
類於參伍然後乃可以理直刑正<hi>晉書刑法志</hi>
今所注皆網羅法意格之以名分使用之者執名例以<lb/>
審趣舍伸繩墨之直去析薪之理也<hi>晉書杜預傳</hi>
剪韭復生寧失有罪抱木牢户未必非寃<hi>南齊書孔稚圭傳史臣</hi>
乃遣聼已暴之辜替網觸羅之鳥<hi>南齊書劉休傳</hi>
<pb n="KR3k0045_WYG_101-21a"/>
雖事異鑽皮文非刺骨猶復因兹舌杪成此筆端<hi>梁書王僧孺傳</hi>
惟王建國刑以助禮猶寒暑之贊隂陽山川之通天地<lb/>
<hi>北齊書文苑李廣傳</hi>
聖人仰視法星旁觀習坎彌縫五氣取則四時莫不先<lb/>
春風以播恩後秋霜而動憲<hi>隋書刑法志</hi>
凡赦者小利而大害者也故久而不勝其禍毋赦者小<lb/>
害而大利者也故久而不勝其福故赦者犇馬之委轡<lb/>
毋赦者座睢之礦石也<hi>管子法法</hi>
<pb n="KR3k0045_WYG_101-21b"/>
不以私恚害公法不為禽獸傷人民不為草木傷禽獸<lb/>
不為野草傷禾苗<hi>晏子春秋諫下</hi>
夫代司殺者是謂代大匠斵夫代大匠斵者希有不傷<lb/>
手者矣<hi>老子制惑</hi>
事敗而弗誅則游說之士孰不為用矰繳之説而徼倖<lb/>
其後<hi>韓非子五蠧</hi>
且夫以法行刑而君為之流涕此以效仁非以為治也<lb/>
夫垂涕不欲刑者仁也然而不可不刑者法也先王勝<lb/>
<pb n="KR3k0045_WYG_101-22a"/>
其法不聽其泣則仁之不可以為治亦明矣<hi>韓非子五蠧</hi>
天道至明司殺者常猶春生夏長秋收冬藏斗杓運移<lb/>
以節度行之人君欲代殺之是猶拙夫代大匠斵木勞<lb/>
而無功也<hi>河上公註老子制惑</hi>
人君行刑罰猶拙人代大匠斵則方圓不得其理還自<lb/>
傷代天殺者失紀綱不得紀綱還受其殃也<hi>河上公註老子制惑</hi>
所以貴扁鵲者非貴其隨病而調藥貴其擪息脉血知<lb/>
病之所從生也所以貴聖人者非貴隨罪而鑒刑也貴<lb/>
<pb n="KR3k0045_WYG_101-22b"/>
其知亂之所由起也<hi>淮南子恭族訓</hi>
天之志常直隂空處稍取之以為助故刑者德之輔隂<lb/>
者陽之助也陽者歳之主也<hi>春秋繁露天辯在人</hi>
一人有罪州里驚駭十家奔亡若癰疽之相濘色淫之<lb/>
相連一節動而百枝揺<hi>鹽鐡論申韓</hi>
罷馬不畏鞭箠罷民不畏刑法雖曾而累之其亡益乎<lb/>
<hi>鹽鐡論詔聖</hi>
今以子誅父以弟誅兄親戚小坐什伍相連若引根本<lb/>
<pb n="KR3k0045_WYG_101-23a"/>
之及華葉傷小指之累四體也<hi>鹽鐡論周秦</hi>
人君不畜惡民農夫不畜無用之苗無用之苗苗之害<lb/>
也無用之民民之賊也鉏一害而衆苗成刑一惡而萬<lb/>
民悦雖周公孔子不能釋刑而用惡家之有鉏子器皿<lb/>
不居况鉏民乎民者教於愛而聽刑故刑所以正民鉏<lb/>
所以别苗也<hi>鹽鐡論後刑</hi>
夫不傷民之不治而伐已之能得姦猶弋者覩鳥獸挂<lb/>
罻羅而喜也今天下之被誅者不必有管蔡之邪鄧析<lb/>
<pb n="KR3k0045_WYG_101-23b"/>
之偽恐苗盡而不别民欺而不治也<hi>鹽鐵論後刑</hi>
民陷於㒺從而獵之以刑是猶開其闌牢發以毒矢也<lb/>
不盡不止<hi>鹽鐡論後刑</hi>
刑之於治猶策之於御也良工不能無䇿而御有䇿而<lb/>
勿用聖人假法以成教教成而刑不施<hi>鹽鐡論後刑</hi>
有司法之若救爛撲焦不能禁非<hi>鹽鐡論刑德</hi>
網䟽則獸笑法䟽則罪漏罪漏則民放佚而輕犯禁故<lb/>
禁下必法<hi>鹽鐡論刑德</hi>
<pb n="KR3k0045_WYG_101-24a"/>
執法者國之轡銜刑罰者國之維檝故轡銜不飭雖王<lb/>
良不能以致逺維檝不設雖良工不能以絶水<hi>鹽鐡論刑德</hi>
父不能愛無益之子君不能愛不軌之民<hi>說苑談叢</hi>
次七金剛内柔血流於田測曰金剛内柔法太傷也<hi>太𤣥經第三疆</hi>
次五大腹決其股脱君子有斷小人以活測曰大腹決<lb/>
脫斷得理也<hi>太𤣥經第三斷</hi>
司馬法曰小罪聅中罪刖大罪剄<hi>許氏說文卷五</hi>
今有酒徒十人羣居而飲有客請曰今日之飲毋隠厥<lb/>
<pb n="KR3k0045_WYG_101-24b"/>
技以為劇可乎其一人進曰吾善於簫有二人曰吾善<lb/>
於歌又有二人曰吾善於舞二人善於奕二人善於壺<lb/>
客曰若之藝咸聼士酒謂簫者曰吾忽焉舉觴而簫不<lb/>
應者罰忽焉投觴而簫不節者罰頃之簫者醉而不能<lb/>
罰矣又謂歌者曰吾忽焉舉觴而歌不應者罰忽焉投<lb/>
觴而歌不節者罰頃之歌者又醉而不能罰矣至於舞<lb/>
者亦然奕者壺者亦然客笑而喜曰吾一觴而困九人其<lb/>
亦善罰矣乎何取於藝也九人曰何子之能忽於罰而<lb/>
<pb n="KR3k0045_WYG_101-25a"/>
不能忽於賞也無亦罰吾以酒而罰子以名乎夫酒可<lb/>
以罰可以賞是酒不為厲也人猶惡醉而辱之今有司<lb/>
罰人以錢穀刑人以刀鋸是猶簫既罰而斷其指歌不<lb/>
賞而鉗其唇不亦甚乎<hi>天禄閣外史五難</hi>
且刑猶刃也巧人以自成拙者以自傷亦猶水火者所<lb/>
以活人亦所以殺人存乎能用之與不能用<hi>抱朴子外篇用刑</hi>
夫匠石不舍繩墨故無不直之木明主不廢戮罰故無<lb/>
陵遲之政也<hi>抱朴子外篇用刑</hi>
<pb n="KR3k0045_WYG_101-25b"/>
誅一以振萬損少以成多方之櫛髮則所利者衆比於<lb/>
割疽則所全者大是以灸刺㠁痛而不可止者以痊病<lb/>
也刑法凶醜而不可罷者以救弊也<hi>抱朴子外篇用刑</hi>
律者中也黄鍾調起五音以正法律馭民八刑克平以<lb/>
律為名取中正也<hi>文心雕龍書記</hi>
昔王良之善御也識馬之饑飽規矩徐疾之節故鞭䇿<lb/>
不載而千里可期然不可以無鞭䇿者以馬之有佚也<lb/>
聖人之為治也以爵賞勸善以仁化飬民故刑罰不用<lb/>
<pb n="KR3k0045_WYG_101-26a"/>
太平可致然而不可廢刑罰者以民之有縱也<hi>劉子賞罰</hi>
猛虎在深山百獸震恐及在檻穽之中揺尾而求食積<lb/>
威約之漸也故有畫地為牢勢不可入削木為吏議不<lb/>
可對定計於鮮也<hi>文選司馬遷報任少卿書</hi>
先王制禮以崇敬作刑以明威刑罰威獄以類天之震<lb/>
曜殺戮也<hi>玉海刑制</hi>
號令不時命曰傷天焚林斬木不時命曰傷地斷獄立<lb/>
刑不當命曰傷人<hi>意林晁錯新書</hi>
<pb n="KR3k0045_WYG_101-26b"/>
今有弱子當陷大辟問其慈父必乞以肉刑代之茍可<lb/>
以生易死也有道之君能不以此加百姓乎蛇螫在手<lb/>
壮夫斷其腕謂其雖斷不死也<hi>意林物理論</hi>
曹義曰縶馴駒以縿絆御悍馬以腐索今制民以輕刑<lb/>
亦如死也<hi>意林物理論</hi>
救嬰孩之疾而不忍鍼艾更加他物以致死也今除肉<lb/>
刑者更衆何異服他藥也<hi>意林物理論</hi>
太公東封齊齊東海上有居士曰狂獝華士昆弟三人<lb/>
<pb n="KR3k0045_WYG_101-27a"/>
立議曰上不臣天子下不事諸侯耕作而食掘井而飲<lb/>
無吾求上太公至營丘使執而殺之周公聞發急傳問<lb/>
之太公荅曰今有馬如驥之狀天下至良也驅之不前<lb/>
引之不至左之不左右之不右賢士而不為王用猶驥<lb/>
之不可以左右是以誅之<hi>太平御覽刑法部誅</hi>
車輕道近則鞭䇿不用鞭策之所用逺道重任也刑罰<lb/>
也者民之鞭䇿也<hi>太平御覽刑法部叙刑下</hi>
若親貴犯罪大者必議小者必赦是縱封豕於境内放<lb/>
<pb n="KR3k0045_WYG_101-27b"/>
長蛇於左右也<hi>太平御覽刑法部赦</hi>
飄風苦雨溱溱而至此天之所以罰百姓不上同於<hi>闕</hi>
也<hi>太平御覽天部下</hi>
　<lb/>
　<lb/>
　<lb/>
　<lb/>
　喻林卷一百一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷十二</head>
    <p>
<pb n="KR3k0045_WYG_012-1a"/>
欽定四庫全書<lb/>
　喻林卷十二　　　　　　明　徐元太　撰<lb/>
　　人事門<hi>十</hi>
　　　應物<lb/>
初六咸其拇象曰咸其拇志在外也<hi>易咸</hi>
九五咸其脢无悔<hi>易咸</hi>
脢者心之上口之下王輔嗣以四爲心神上爲輔頰五<lb/>
在上四之間故直云心之上口之下也明其淺於心神<lb/>
<pb n="KR3k0045_WYG_012-1b"/>
厚於言語<hi>周易正義咸</hi>
委曲同之鍼縷繁碎譬之米鹽<hi>梁書王僧孺傳</hi>
事物之至也如泉源一物不應亂之端也<hi>荀子君道</hi>
鼓不滅於聲故能有聲鏡不沒於形故能有形<hi>淮南子詮言訓</hi>
面慙曰戁心慙曰恧體慙曰逡<hi>小爾雅廣義</hi>
俗之所貴有時而賤物之所大世或小之故順物之迹<lb/>
不得不殊<hi>郭子註莊秋水</hi>
夫畫地而使人循之其迹不可掩矣有其已而臨物與<lb/>
<pb n="KR3k0045_WYG_012-2a"/>
物不㝠矣<hi>郭子註莊人間世</hi>
順理則異類生愛逆節則至親交兵此虎之所以媚於<lb/>
養已也<hi>郭子註莊人間世</hi>
占捶鉤之輕重而無毫芒之差都無懷則物來皆應也<lb/>
<hi>郭子註莊知北遊</hi>
墨翟之徒世謂熱腹楊朱之侣世謂冷腸腸不可冷腹<lb/>
不可熱當以仁義爲節文爾<hi>顔氏家訓省事</hi>
衡平也權重也衡所以任權而鈞物平輕重也<hi>李善註文選劉</hi>
<pb n="KR3k0045_WYG_012-2b"/>
<hi>孝標廣絶交論</hi>
聖人如柱邪王曰如籌算雖無情運之者有情<hi>世説新語言語</hi>
何嘗見明鏡疲於屢照清流憚於惠風<hi>世説新語言語</hi>
聖人之變如水隨形形平則平形險則險<hi>意林范子</hi>
字説曰應從心從䧹心之應物不疾而速不行而至䧹<lb/>
之應物人或使之能疾而已不行不至<hi>埤雅品物門鷹</hi>
申子曰豈不知鏡設精無爲而美惡自備矣<hi>初學記器用部鏡</hi>
𤣥珠雖朗離人莫映<hi>初學記居處部堂</hi>
<pb n="KR3k0045_WYG_012-3a"/>
若鏡之心物來斯照如聖之智感而遂通<hi>道徳經註䟽卷三</hi>
聖人無心有感斯應譬彼明境方茲虚谷感而後應不<lb/>
爲物先<hi>道徳經註疏卷五</hi>
譬如鳴鍾懸在虛空若无扣擊聲理恒存以何因縁聲<lb/>
理恒存以應扣故若有扣者大則大聲中則中聲小則<lb/>
小聲而此鍾中聲體不異各隨其扣發響不同聖人亦<lb/>
爾湛然之理等一不異隨物應形萬種差别<hi>海空智藏經治相品</hi>
譬如大海流澍無極任人取用隨其灌溉有智之人深<lb/>
<pb n="KR3k0045_WYG_012-3b"/>
鑿溝渠以導其流則澆灌無極愚癡之人執持漏器詣<lb/>
於河海隨漏獲潤甚少或有盲人都不見海無所受潤<lb/>
<hi>玉清經慈悲方使品</hi>
譬如虛空無不受持亦非摠持亦無不持<hi>普超三昧經卷二</hi>
譬如若稱隨其輕重或上或下<hi>修行道地經五隂成敗品</hi>
在用如水分千月爲體若鏡鑒萬形<hi>辨正論卷二</hi>
　　　考僞<lb/>
視彼林中謂其當有大木而維有薪維有蒸薪蒸在林<lb/>
<pb n="KR3k0045_WYG_012-4a"/>
則似大木而非大木也以興視彼朝上謂其當有賢者<lb/>
而唯有小人此小人之在朝則似賢人而非賢也<hi>毛詩正義</hi>
<hi>正月</hi>
莠之莖葉似苗佞人詐飾似有義利口辨辭似若有信<lb/>
鄭聲淫人之聽似若美樂紫色似朱鄉原惑衆似有徳<lb/>
此六似者孔子之所惡也<hi>趙氏註孟盡心下</hi>
外傳曰馬不過稂莠<hi>爾雅䆁草疏</hi>
闕子曰宋之愚人得燕石梧臺之東歸而藏之以爲大<lb/>
<pb n="KR3k0045_WYG_012-4b"/>
寶周客聞而觀之主人父齋七日端冕之衣釁之以特牲<lb/>
革匱十重緹巾十襲客見之俛而掩口盧胡而笑曰此<lb/>
燕石也與瓦甓不殊主人父怒曰商賈之言豎匠之心<lb/>
藏之愈固守之彌謹<hi>後漢書應奉傳註</hi>
南海有明珠即鯨魚目瞳鯨死而目皆無精可以鑒謂<lb/>
之夜光<hi>述異記上</hi>
正道而辨姦猶引繩以持曲直是故邪説不能亂百家<lb/>
無所竄<hi>荀子正名篇</hi>
<pb n="KR3k0045_WYG_012-5a"/>
今劍或絶側羸文齧缺卷銋而稱以項襄之劍則貴人<lb/>
爭帶之琴或撥刺枉撓闊解漏越而稱以楚莊之琴則<lb/>
巨室爭鼓之苖山之鋋羊頭之銷雖水㫁龍舟陸剸兕甲莫<lb/>
之服帶山桐之琴澗梓之腹雖鳴亷隅修營唐牙莫之鼔<lb/>
也<hi>淮南子修務訓</hi>
色厲而内荏亂真者也文表而柔裏亂實者也<hi>鹽鐵論利議</hi>
或曰何以處僞曰有人則作之無人則輟之之謂僞觀<lb/>
人者審其作輟而已矣<hi>揚子孝至篇</hi>
<pb n="KR3k0045_WYG_012-5b"/>
昔者姒氏治水土而巫步多禹扁鵲盧人也而醫多盧<lb/>
夫欲讎偽者必假真<hi>揚子重黎</hi>
榝茱茰也佀椒而非以喻子椒佀賢而非賢也<hi>王逸註楚辭離</hi>
<hi>騷經</hi>
故貪者能言亷亂者能言治盜跖非人之竊也莊蹻刺<lb/>
人之濫也<hi>王充論衡本性篇</hi>
海外西南有珠樹焉察之是珠然非魚中之珠也<hi>王充論衡</hi>
<hi>説日篇</hi>
<pb n="KR3k0045_WYG_012-6a"/>
夫易言雲從龍者謂真龍也豈謂土哉楚葉公好龍墻<lb/>
壁盤盂皆畫龍必以象類爲若真是則葉公之國常有<lb/>
雨也<hi>王充論衡亂龍篇</hi>
鼈三足曰能龜三足曰賁案能與賁不能神於四足之<lb/>
龜鼈一角之羊何能聖於兩角之羊<hi>王充論衡是應篇</hi>
聞一増以爲十見百益以爲千使夫純樸之事十剖百<lb/>
判審然之語千反萬畔<hi>王充論衡藝増篇</hi>
夫名之繫於實也猶物之繫於時也物者春也吐華夏<lb/>
<pb n="KR3k0045_WYG_012-6b"/>
也布葉秋也凋零冬也成實斯無爲而自成者也若強<lb/>
爲之則傷其性矣名亦如之故僞名者皆欲傷之者也<lb/>
<hi>徐幹中論考僞</hi>
誘以僞成之名懼以虛至之謗使人憧憧乎若亾惙惙<lb/>
而不定喪其故性而不自知其迷也咸相與祖述其業<lb/>
而寵狎之斯術之於斯民也猶内關之疾也非有痛癢<lb/>
煩苛於身情志慧然不覺疾之已深也然而期日既至<lb/>
則血氣㬥竭故内關之疾疾之中夭而扁鵲之所甚惡也<lb/>
<pb n="KR3k0045_WYG_012-7a"/>
以盧醫不能别而遘之者不能攻也<hi>徐幹中論考僞</hi>
姒氏禹也治水土涉山川病足故行跛也禹自聖人是<lb/>
以鬼神猛獸蜂蠆蛇虺莫之螫耳而俗巫多效禹步<hi>揚子</hi>
<hi>法言註重黎篇</hi>
羊假虎皮見豺則戰人假僞名考實則窮<hi>揚子法言註吾子篇</hi>
先見良物價定而雜與惡物以欺惑下土之人<hi>李善註文選西</hi>
<hi>京賦</hi>
玉爲𤣥真潔白如豬膏叩之鳴者是真也其比類甚多<lb/>
<pb n="KR3k0045_WYG_012-7b"/>
相似宜精别之所以燕石入笥卞氏長號也<hi>本草玉屑卷二</hi>
鳩傅隼翼羔披豹皮類似質違表是裏非<hi>意林周生烈子</hi>
桓靈諺曰舉秀才不知書察孝亷父别居寒素清白濁<lb/>
如泥髙第良將怯如蠅<hi>太平御覽人事部諺下</hi>
日給之華與柰相似也柰結實而日給零落虛僞之初與<lb/>
真實相似也虛僞敗而真實成<hi>太平御覽果部㮏</hi>
夫萍之浮與菱之浮相似也菱植根萍隨波是以堯舜<lb/>
歎巧言之亂徳仲尼惡紫之奪朱<hi>太平御覽果部菱</hi>
<pb n="KR3k0045_WYG_012-8a"/>
盖土龍不可以升天石人不任爲亭長容貌雖似蹄足<lb/>
難奬<hi>初學記地部石註</hi>
琅玕石似珠也碔砆石似玉也<hi>初學記地部石</hi>
素氷象玉難可磨蕩結土成龍遭雨則傷<hi>初學記地冰註</hi>
譬如儛師於大衆中化作城郭象馬車乗作諸瓔珞嚴<lb/>
身之具城邑聚落山林樹木泉池河水於彼衆中有諸<lb/>
衆生无有智慧覩見之時悉以爲實其中智人知其虛<lb/>
誑以幻力故惑人眼目<hi>海空智藏經問病品</hi>
<pb n="KR3k0045_WYG_012-8b"/>
譬如春時有諸人等在天池浴乗船遊戲失璃琉寶珠<lb/>
没深水中是時諸人悉共入水求覓是寶競捉瓦石草<lb/>
木沙礫各各自謂得琉璃珠歡喜持出乃知非真<hi>元陽妙經</hi>
<hi>卷十</hi>
刼初之時有建木鄉人入於山南衒賣真珠時有山東<lb/>
商人姓頗羅墮名曰滿願出庫百金買得一珠圓明曜<lb/>
掌大徑一寸嚢肘自隨不令他見數旬之間忽有山南一<lb/>
人名曰雷詰僞賣魚目滿願西隣壽量之家亦出百金<lb/>
<pb n="KR3k0045_WYG_012-9a"/>
買得魚目亦以懷藏不令他見却後六年二家惡疾祈<lb/>
得明師來療此病和合藥分須好真珠爾時二人各出<lb/>
真珠以閲明師師遥見之懸知後人買得魚目師即語<lb/>
言此非真珠壽量狐疑恐師行誑請師水之浸經一宿<lb/>
合器腥臭真珠入水彌益光明九日出之引長六寸滿<lb/>
願服之所苦立愈<hi>玉清經法印品</hi>
譬如幻師幻作種種象軍馬軍車軍步軍及牛羊等經<lb/>
須㬰頃忽然不現<hi>波羅蜜多經三百九十九</hi>
<pb n="KR3k0045_WYG_012-9b"/>
如工幻師執持少物於衆人前幻作種種異類色相或<lb/>
復幻作男女大小或復幻作象馬牛羊駞驢雞等種種<lb/>
禽獸或復幻作城邑聚落園林池沼種種莊嚴甚可愛<lb/>
樂或復幻作衣服飲食房舎卧具花香纓絡種種珍寶<lb/>
財榖庫藏或復幻作無量種類伎樂俳優令無量人歡<lb/>
娯受樂<hi>波羅蜜多經四百七十二</hi>
譬如逋生稻苗以不熟故名爲逋生以無實故風所吹<lb/>
去無堅重力似稻非稻<hi>大寶積經卷一百一十三</hi>
<pb n="KR3k0045_WYG_012-10a"/>
如野狐鳴而云師子吼色雖相似實非師子<hi>大方等大集經十九</hi>
譬如鷰麥在麥田中芽莖枝葉與麥相似穢雜淨麥乃<lb/>
至彼草其穗未出是時農夫應權捨置穗既出已是時<lb/>
農夫恐穢淨麥并根剪㧞棄於田外<hi>大集地藏十輪經卷三</hi>
譬如有驢被師子皮而便自謂以爲師子有人遥見謂<lb/>
真師子及至鳴已皆識是驢<hi>大集地藏十輪經卷七</hi>
譬如貧人號名大富但得富名無所有也<hi>佛遺日摩尼寶經推六</hi>
如欲食興蕖應當取真實捨真實虛僞自他無利益<hi>鴦崛</hi>
<pb n="KR3k0045_WYG_012-10b"/>
<hi>摩羅經卷二</hi>
譬如驢隨羣牛而行而作是念我作牛聲然其彼形亦<lb/>
不似牛色亦不似聲出不似隨大羣牛謂已是牛而作<lb/>
牛鳴而去牛實逺<hi>雜阿含經卷二十九</hi>
猶如驢入羣牛之中而自稱曰我亦是牛我亦是牛然<lb/>
觀其兩耳復不似牛角亦不似尾亦不似音聲各異爾<lb/>
時羣牛或以角觝者或以脚蹋者或以口嚙者<hi>増壹阿含經卷</hi>
<hi>七</hi>
<pb n="KR3k0045_WYG_012-11a"/>
譬如幻師出意爲化愚人愛戀貪而無厭幻主觀化無<lb/>
染無著所以者何僞而非真<hi>中本起經轉法輪品</hi>
譬如羣牛志性調良所至到處擇軟草食飲清涼水時<lb/>
有一驢便作是念我今亦可斆彼擇軟草食飲清涼水<lb/>
時彼驢入羣牛中前脚跑土觸嬈彼羣牛亦斆羣牛鳴<lb/>
吼然不能改其聲彼羣牛以角觝殺而捨之去<hi>佛説羣牛譬經</hi>
<hi>當八</hi>
如師子皮被驢雖形似師子而心是驢<hi>衆經撰襍譬喻經</hi>
<pb n="KR3k0045_WYG_012-11b"/>
譬如小兒聚土爲臺殿城郭閭里宫舎或名米或名爲<lb/>
麵愛著守䕶日暮將歸其心捨離蹹壞散滅<hi>大智度論三十一</hi>
如見黄色爲金相而内是銅火燒石磨知非金性<hi>大智度論</hi>
<hi>三十一</hi>
譬如僞金火燒磨打若黑若赤若白乃知非真<hi>大智度論卷七</hi>
<hi>十三</hi>
如似破碎鐡間錯於真金<hi>大莊嚴經論卷第八偈</hi>
譬如薝蔔油香用塗頂髮愚惑不解我頂出是香<hi>大莊嚴經</hi>
<pb n="KR3k0045_WYG_012-12a"/>
<hi>論卷十五</hi>
何者世法浮僞喻如驢乳出世真實喻如牛乳然而驢<lb/>
乳爲不能出酥縱強抨之還即成尿所以然者勢分絶<lb/>
也牛乳酥酪乃至醍醐轉抨轉淨唯香唯美五種具足<lb/>
八味甘濃<hi>辨正論卷二</hi>
且賢佞相濫佞泄而賢彰聖詐難分詐窮而聖顯猶蛇<lb/>
床與蘼蕪類質達芳者辨其容茍芴與素華齊根曉藥<lb/>
者分其性<hi>辨正論卷六</hi>
<pb n="KR3k0045_WYG_012-12b"/>
棄實瓠者以非器也廢石田者以難藝也賤左道者以<lb/>
虚僞也<hi>辨正論卷六</hi>
夫真僞相形猶禾莠之相類善耘者存禾而去莠求道<lb/>
者亦依真而捨僞<hi>辨正論卷六</hi>
　　　防詐<lb/>
臣聞士窮非難抑心下人其後有激人之色臣聞越王<lb/>
饑餓民之困窮可因而破也今不用天之道順地之理<lb/>
而反輸之食固君之命狐雉之相戲也夫狐卑體而雉<lb/>
<pb n="KR3k0045_WYG_012-13a"/>
信之故狐得其志而雉必死可不慎哉<hi>吳越春秋勾踐隂謀外傳</hi>
今狐雉之戲也狐體卑而雉懼之夫獸蟲尚以詐相就<lb/>
而況於人乎<hi>越絶請糴内傳</hi>
秦伐宜陽楚王謂陳軫曰寡人聞韓朋巧士也習諸侯<lb/>
事殆能自免也為其必免吾欲先據之以加徳焉陳軫<lb/>
對曰舍之王勿據也以韓朋之智於此困矣今山澤之<lb/>
獸無黠於麋麋知獵者張網前而驅已也因還走而冐<lb/>
人至數獵者知其詐偽舉網而進之麋因得矣今諸侯<lb/>
<pb n="KR3k0045_WYG_012-13b"/>
明知此多詐偽舉網而進者必衆矣舍之王勿據也韓<lb/>
朋之智於此困矣楚王聽之宜陽果拔<hi>戰國䇿楚懷王</hi>
必令其言如循環用兵如刺蜚<hi>戰國䇿燕昭王</hi>
燕王謂蘇代曰寡人甚不喜訑者言也蘇代對曰周地賤<lb/>
媒為其兩譽也之男家曰女美之女家曰男美然而周之<lb/>
俗不自為取妻且夫處女無媒老且不嫁舍媒而自衒敝<lb/>
而不售順而無敗售而不敝者唯媒而已矣且事非權不<lb/>
立非勢不成夫使人坐受成事者惟訑者耳<hi>戰國䇿燕昭王</hi>
<pb n="KR3k0045_WYG_012-14a"/>
西南荒中出訛獸其狀若莬人面能言常欺人言東而<lb/>
西言惡而善其肉美食之言不真矣<hi>神異經</hi>
易稱即鹿無虞諺有掩目捕雀夫微物尚不可欺以得<lb/>
志況國之大事其可以詐立乎<hi>後漢書何進列傳</hi>
猶曜和璧於秦王之庭而塞以連城之價耳<hi>魏志劉放傳註</hi>
鴟夷子皮事田成子田成子去齊走而之燕鴟夷子皮<lb/>
負傳而從至望邑子皮曰子獨不聞涸澤之蛇乎涸澤<lb/>
蛇將徙有小蛇謂大蛇曰子行而我隨之人以爲蛇之<lb/>
<pb n="KR3k0045_WYG_012-14b"/>
行者耳必有殺子不如相銜負我以行人必以我爲神<lb/>
君也乃相銜負以越公道而行人皆避之曰神君也今<lb/>
子美而我惡以子爲我上客千乗之君也以子爲我使<lb/>
者萬乘之卿也子不如爲我舎人田成子因負傳而隨<lb/>
之至逆旅逆旅之君待之甚敬因獻酒肉<hi>韓非子説林上</hi>
鳥窮則噣獸窮則<graphic n="KR2053" url="https://raw.githubusercontent.com/kanripo/KR-Gaiji/master/images/KR2053.png" mimeType="image/png"/>人窮則詐<hi>淮南子齊俗訓</hi>
巧詐不如拙誠樂羊以有功而見疑秦西巴以有罪而<lb/>
益信由仁與不仁也<hi>説苑貴徳</hi>
<pb n="KR3k0045_WYG_012-15a"/>
言與心詭西行東望<hi>焦氏易林未濟之家人</hi>
若狐之摶雉俯伏弭毛以喜説之雉見而信之不驚憚<lb/>
逺飛故得擒之<hi>吕氏春秋决勝解</hi>
齊人謂齊王曰河伯水神也王不識與之遇乎請使王<lb/>
遇之乃爲壇塲於大水之上而與王立焉有間大魚動<lb/>
因曰此河伯也<hi>太平御覽神鬼部神下</hi>
雪山之中有一惡獸名爲能害變詐百千以取諸獸殺<lb/>
之而食若見牝鹿有子從者便爲子聲悲鳴相呼若見<lb/>
<pb n="KR3k0045_WYG_012-15b"/>
牡鹿便現有角與其相似而徃親附彼無驚懼殺而食<lb/>
之見牛馬等種種諸獸悉同彼形而肆其惡<hi>大乗蜜嚴經卷下</hi>
如誘小兒呼之至前來取手物而噉食之小兒來至一<lb/>
一擘指而無所得<hi>脩行道地經勸意品</hi>
昔有烏梟共相怨憎烏待晝日知梟無見蹋殺羣梟噉<lb/>
食其肉梟便於夜知烏眼闇復啄羣烏開穿其腹亦復<lb/>
噉食畏晝畏夜無有竟已時羣烏中有一智烏語羣烏<lb/>
言已爲怨憎不可求解終相誅滅勢不兩全宜作方便<lb/>
<pb n="KR3k0045_WYG_012-16a"/>
殄覆諸梟然後我等可得歡樂若其不爾終爲所敗衆<lb/>
烏荅言如汝所説當作何方得滅讐賊智烏荅言爾等<lb/>
衆烏但龕啄我㧞我毛羽啄破我頭我當設計要令殄<lb/>
覆即如其言憔悴形容向梟宂外而自悲鳴梟聞聲已<lb/>
便出問言爾今何故破傷頭腦毛羽毁落來至我所悲<lb/>
聲極苦欲何所説烏語梟言衆烏讐我不得生活故來<lb/>
相投以避怨惡時梟憐愍欲存養畜衆梟皆言此是怨<lb/>
家不可親近何縁養畜以長怨敵時梟荅言今以困苦<lb/>
<pb n="KR3k0045_WYG_012-16b"/>
來見投造一身孤單竟何能爲遂便畜養恒與殘肉日<lb/>
月轉久毛羽平復烏詐歡喜微作方計銜乾樹枝并諸<lb/>
草木著梟宂中似如報恩梟語烏言何用是爲烏即荅<lb/>
言孔穴之中純是冷石用此草木以御風寒梟以爲爾<lb/>
黙然不荅而烏於是即求守穴詐給使令用報恩養時<lb/>
㑹㬥雪寒氣猛盛衆梟率來集孔中烏得其便尋生歡<lb/>
喜銜牧牛人火用燒梟孔衆梟一時於孔焚滅<hi>雜寶藏經卷八</hi>
譬如怨家初詐親附久則生害<hi>百論卷上守八</hi>
<pb n="KR3k0045_WYG_012-17a"/>
正法念經云譬如蝙蝠人捕鳥時入宂爲鼠人捕鼠時<lb/>
出宂爲鳥<hi>辨正論卷六</hi>
　　　畏讒<lb/>
將仲子兮無踰我里無折我樹杞　將仲子兮無踰我<lb/>
墻無折我樹桑　將仲子兮無踰我園無折我樹檀<hi>詩國</hi>
<hi>風將仲子</hi>
防有鵲巢卭有㫖苕<hi>音條叶徒刀反</hi>誰侜<hi>音/周</hi>予美心焉忉忉<hi>音刀</hi>
中唐有甓卭有㫖鷊<hi>音逆</hi>誰侜予美心焉惕惕<hi>詩國風防有鵲巢</hi>
<pb n="KR3k0045_WYG_012-17b"/>
相彼投兎尚或先<hi>去聲叶蘓晉反</hi>之行有死人尚或墐<hi>音覲</hi>之君<lb/>
子秉心維其忍之<hi>詩小雅小弁</hi>
雨<hi>去聲</hi>雪瀌瀌<hi>音/標</hi>見睍<hi>音/現</hi>曰消莫肯下<hi>去/聲</hi>遺式居婁<hi>音慮</hi>驕<lb/>
雨雪浮浮見睍曰流如蠻如髦<hi>叶莫侯反</hi>我是用憂<hi>詩小雅角弓</hi>
揚之水兄弟爲人所間而被䜛者訴之詞<hi>詩説鄶</hi>
防有鵲巢泄冶被䜛内子憂之而作<hi>詩説陳</hi>
青蠅厲王之世䜛言繁興君子憂之而作<hi>詩説小正傳</hi>
采葛懼䜛也<hi>毛詩采葛</hi>
<pb n="KR3k0045_WYG_012-18a"/>
采苓刺晉獻公也獻公好聽䜛焉<hi>毛詩采苓</hi>
巷伯刺幽王也寺人傷於䜛故作是詩也<hi>毛詩巷伯</hi>
防有鵲巢憂䜛賊也宣公多信䜛君子憂懼焉<hi>毛詩防有鵲巢</hi>
錦文者文如餘泉餘蚳之貝文也䜛人集作已過以成<lb/>
於罪猶女工之集采色以成錦文<hi>鄭氏箋詩巷伯</hi>
欲之楊園之道當先歴畆丘以言此䜛人欲譖大臣故<lb/>
從近小者始<hi>鄭氏箋詩巷伯</hi>
蠅之爲蟲汙白使黒汙黒使白喻佞人變亂善惡也<hi>鄭氏</hi>
<pb n="KR3k0045_WYG_012-18b"/>
<hi>箋詩青蠅</hi>
女工集彼衆采而織之使萋然兮斐然兮令文章相錯<lb/>
以成是貝文以爲其錦也以興䜛人集已諸過而搆之<lb/>
令過惡相積故成是愆狀以爲己罪也<hi>毛詩正義巷伯</hi>
人欲徃之楊園之道當先加歴於畆丘而後至於楊園<lb/>
也以興䜛人欲行譖大臣之法亦當毁害於小臣而訖<lb/>
乃後至於大臣也<hi>毛詩正義巷伯</hi>
有星初本相去哆然寛大爲踵兮其又侈之更益而大<lb/>
<pb n="KR3k0045_WYG_012-19a"/>
爲舌兮乃成是南箕之星言箕之所成以由踵已哆又<lb/>
侈之而爲舌故也以興䜛人因寺人初有小嫌疑爲始<lb/>
乎其又搆之更増而共爲終乎乃成其刑罪之禍言禍<lb/>
之所以成者亦因始有嫌又搆之而爲終故也<hi>毛詩正義巷伯</hi>
人有言曰兄弟䜛䦧侮人百里周文公之詩曰兄弟䦧<lb/>
於牆外禦其侮若是則䦧乃内侮而雖䦧不敗<hi>國語周㐮王</hi>
雖蝎譖焉避之蝎木蟲也譖從中起如蝎食木木不能<lb/>
避也<hi>國語解晉一狐突諫申生</hi>
<pb n="KR3k0045_WYG_012-19b"/>
龎䓤與太子質於邯鄲謂魏王曰今一人言市有虎王<lb/>
信之乎王曰否二人言市有虎王信之乎王曰寡人疑<lb/>
之矣三人言市有虎王信之乎王曰寡人信之矣龎䓤<lb/>
曰夫市之無虎明矣然而三人言而成虎今邯鄲去大<lb/>
梁也逺於市而議臣者過於三人矣願王察之也<hi>戰國䇿魏</hi>
<hi>惠王</hi>
蘓秦爲趙王使於秦反三日不得見謂趙王曰秦乃者<lb/>
過柱山有兩木焉一盖呼侣一盖哭問其故對曰吾已<lb/>
<pb n="KR3k0045_WYG_012-20a"/>
大矣年已長矣吾苦夫匠人且以繩墨案規矩刻鏤我<lb/>
一盖曰此非吾所苦也是故吾事也吾所苦夫鐵銛然<lb/>
自入而出夫人者今臣使於秦而三日不見無有謂臣<lb/>
爲鐵銛者乎<hi>戰國䇿趙肅侯</hi>
甘茂對秦王曰昔者曽子處費費人有與曽子同名族<lb/>
者而殺人人告曽子母曰曽參殺人曽子之母曰吾子<lb/>
不殺人織自若有頃焉人又曰曽參殺人其母尚織自<lb/>
若也頃之一人又告之曰曽參殺人其母懼投杼踰牆<lb/>
<pb n="KR3k0045_WYG_012-20b"/>
而走夫以曽參之賢與母之信也而三人疑之則慈母<lb/>
不能信也今臣之賢不及曽子而王之信臣又未若曽<lb/>
子之母也疑臣者不適三人臣恐王爲臣之投杼也<hi>戰國</hi>
<hi>䇿秦武</hi>
段産謂新城君曰夫宵行者能無爲奸而不能令狗無<lb/>
吠已今臣處郎中能無議君於王而不能使人母議臣<lb/>
於君願君察之也<hi>戰國䇿秦昭㐮王</hi>
莊曰父之於子也令有必行者必不行者曰去貴妻賣<lb/>
<pb n="KR3k0045_WYG_012-21a"/>
愛妾此令必行者也因曰母敢思也此令必不行者也<lb/>
守閭嫗曰某夕某孺子内某士貴妻已去愛妾已賣而<lb/>
心不有欲敎之者人心固有今君雖幸於王不過父<lb/>
子之親軍吏雖賤不卑於守閭嫗且君擅主輕下之日<lb/>
久矣聞三人成虎十夫揉椎衆口所移毌翼而飛<hi>戰國䇿秦</hi>
<hi>昭襄王</hi>
下流之人衆毁所歸不寒而栗雖雅知惲者猶隨風而<lb/>
靡尚何稱譽之有<hi>前漢書楊惲傳</hi>
<pb n="KR3k0045_WYG_012-21b"/>
衆口鑠金積毁銷骨叢輕折軸羽翮飛肉紛驚縫羅澘<lb/>
然出涕<hi>前漢書景十三王傳</hi>
夫䜛䛕所舉無髙而不可升相抑無深而不可淪可不察<lb/>
歟<hi>後漢書黄瓊傳</hi>
景風之賞未甄膚受之言互及<hi>後漢書楊璇傳</hi>
衆喣飄山當為灰土<hi>後漢書馮衍傳註</hi>
以白爲黒以非爲是造作端末妄生首尾<hi>後漢書馮衍傳註</hi>
巧巧佞佞䜛言興兮營營習習似青蠅兮以白爲黒在<lb/>
<pb n="KR3k0045_WYG_012-22a"/>
汝口兮汝非蝮蠆毒何厚兮<hi>魏書陽尼從弟固傳</hi>
良田敗於邪徑黄金鑠於衆口<hi>北史魏長賢傳</hi>
楚莊王之弟春申君有愛妾曰余春申君之正妻子曰甲<lb/>
余欲君之棄其妻也因自傷其身以視君而泣曰得爲<lb/>
君之妾甚幸雖然適夫人非所以事君也適君非所以<lb/>
事夫人也身故不肖力不足以適二主其勢不俱適與<lb/>
其死夫人所者不若賜死君前妾以賜死若復幸於左<lb/>
右願君必察之無爲人笑君因信妾余之詐僞棄正妻<lb/>
<pb n="KR3k0045_WYG_012-22b"/>
余又欲殺甲而以其子爲後因自裂其親身衣之裏以<lb/>
示君而泣曰余之得幸君之日久矣甲非弗知也今乃<lb/>
欲強戲余余與爭之至裂公之衣而此子之不孝莫大<lb/>
於此矣君怒而殺甲也故妻以妾余之詐棄而子以之<lb/>
死從是觀之夫父之愛子也猶可以口害也君臣之相<lb/>
與也非有父子之親也而羣臣之毁言非特一妾之口<lb/>
也何恠夫賢聖之戮死哉此商君之所以車裂於秦而<lb/>
呉起之所以枝解於楚者也<hi>韓非子和氏</hi>
<pb n="KR3k0045_WYG_012-23a"/>
鳥之美羽勾啄者鳥畏之魚之侈口垂腴者魚畏之人<lb/>
之利口贍辭者人畏之是以君子避三端避文士之筆<lb/>
端避武士之鋒端避辨士之舌端<hi>韓詩外傳</hi>
夫雞豚讙嗷即奪鐘鼓之音雲霞充烟則奪日月之明<lb/>
䜛人在側是以見晩也詩曰聽言則對䜛言則退庸得<lb/>
進乎<hi>新序雜事五</hi>
傳言失指圖景失形衆口鑠金積毁消骨久矣其患之<lb/>
也<hi>風俗通正失</hi>
<pb n="KR3k0045_WYG_012-23b"/>
疋居楚鳥遇䜛無辜久散離憂<hi>焦氏易林大有之比</hi>
言我恐鵜鴂以先春分鳴使百草華英摧落芬芳不得<lb/>
成也以諭䜛言先至使忠直之士蒙罪過也<hi>王逸註楚辭離騷經</hi>
言以令鴆爲媒其心䜛賊以善爲惡又使雄䧱銜命而<lb/>
徃多言無實故中心狐疑猶豫意欲自徃禮又不可女<lb/>
當須媒士必待介也<hi>王逸註楚辭離騷經</hi>
言飛鳥走獸羣鳴相呼則芳草合其莖葉芬芳以不暢<lb/>
也以言䜛人口衆多盈君之耳亦可令忠直之士失其<lb/>
<pb n="KR3k0045_WYG_012-24a"/>
本志也<hi>王逸註楚辭九章</hi>
言飄風動揺芳草使不得安以言䜛人亦别離忠直使<lb/>
得辠過也<hi>王逸註楚辭九章</hi>
言人九折臂更歴方藥則成良醫乃自知其病吾被放<lb/>
棄乃信知䜛佞爲忠直之害也<hi>王逸註楚辭九章</hi>
言衆口所論萬人所言金性堅剛尚爲銷鑠以喻䜛言<lb/>
多使君亂惑也<hi>王逸註楚辭九章</hi>
言已欲竭忠謀䜛邪壅塞而不得達若臨江河無橋梁<lb/>
<pb n="KR3k0045_WYG_012-24b"/>
以濟也<hi>王逸註楚辭哀時命</hi>
言風揄揚水流隕徃觸鋭利之石使之危殆以言䜛人<lb/>
亦揚已過使得辠罰也<hi>王逸註楚辭九歎</hi>
言仁人聮結蕙芷芬香之草服之於身過鮑魚之肆則<lb/>
失其性而不芬香也以言已積絫忠信爲䜛人所毁失<lb/>
其忠名也<hi>王逸註楚辭七諫</hi>
辨口之毒爲害尤酷何以明之孔子見陽虎却行白汗<lb/>
交流陽虎辨有口舌口舌之毒中人病也人中諸毒一<lb/>
<pb n="KR3k0045_WYG_012-25a"/>
身死之中於口舌一國潰亂詩曰䜛言罔極交亂四國<lb/>
四國猶亂況一人乎故君子不畏虎猶畏䜛夫之口䜛<lb/>
夫之口爲毒大矣<hi>王充論衡言毒篇</hi>
天下萬物含太陽氣而生者皆有毒螫毒螫渥者在蟲<lb/>
則爲蝮蛇蜂蠆在草則爲巴豆冶<hi>一作野字</hi>葛在魚則爲鮭<lb/>
與<graphic n="KR3034" url="https://raw.githubusercontent.com/kanripo/KR-Gaiji/master/images/KR3034.png" mimeType="image/png"/>䱙其在人也爲小人故小人之口爲禍天下<hi>王充論衡</hi>
<hi>言毒篇</hi>
萬麋傾角猛虎爲之含牙千禽鱗萃鷙鳥爲之握爪是<lb/>
<pb n="KR3k0045_WYG_012-25b"/>
以四國流言公旦而不能遏謗者盈路子産而無以塞<hi>抱朴</hi>
<hi>子外篇</hi>
夫漸漬之久則膠漆解堅浸潤之至則骨肉乖析塵羽<lb/>
之積則沈舟折軸三至之言則市虎以成故江充疏賤<lb/>
非親於元儲後母假繼非宻於伯竒而掘梗之誣滅父<lb/>
子之恩袖蜂之誑破天性之愛又况其他安可自必<hi>抱朴子外</hi>
<hi>篇嘉遯</hi>
審夫市之無虎昡三夫之獻説<hi>陶靖節集賦</hi>
<pb n="KR3k0045_WYG_012-26a"/>
譽人不増其義則聞者不快於心毁人不益其惡則聽<lb/>
者不滿於耳代之善人少而惡人多則譽者寂寞而䜛<lb/>
者諠譁是以洗垢求痕吹毛覓瑕揮空爲有轉白爲黒<lb/>
提輕當重引寸至尺墨子所以泣素絲楊朱所以泣岐<lb/>
路以其變爲青黄迴成左右也<hi>劉子傷䜛</hi>
鳥之曲頸鋩距者羽類畏之獸之方啄鈎爪者毛羣畏<lb/>
之魚之哆脣鋸齒者鱗族畏之人之利口䜛諂者人共<lb/>
畏之<hi>劉子傷䜛</hi>
<pb n="KR3k0045_WYG_012-26b"/>
美金見毁衆共疑之數被燒錬以至銷鑠䜛佞之人肆<lb/>
其詐巧離散骨肉而不覺知<hi>前漢書註鄒陽傳</hi>
絲淚毁金骨言䜛邪之人但下如絲之淚而金骨爲之<lb/>
傷毁也<hi>李善註文選鮑明逺有所思詩</hi>
男懽智傾愚女愛衰避妍不惜微軀退但懼蒼蠅前<hi>文選</hi>
<hi>陸士衡塘上行</hi>
樂羊伐中山歸有責功之色魏文侯以謗書兩篋示之<lb/>
樂羊北面再拜曰一寸之書亦止何須兩篋<hi>意林吕氏春秋</hi>
<pb n="KR3k0045_WYG_012-27a"/>
吾令鴆爲媒兮鴆告余以不好雄鳩之鳴逝兮余猶惡<lb/>
其佻巧<hi>楚辭離騷經</hi>
名髙八俊傷於閹豎之黨智周三傑斃於婦女之計是<lb/>
以洪澤之蛟遂挫長饑之虎平皋之蟻能摧失水之龍<lb/>
<hi>文苑英華庾信連珠</hi>
太公金匱硯之書曰石墨相著而黒邪心䜛言無待而<lb/>
汚白<hi>事類賦什物部硯註</hi>
有蓮華池多有水鳥在中而住時有鸛雀在於池中徐<lb/>
<pb n="KR3k0045_WYG_012-27b"/>
步舉脚諸鳥皆言此鳥善行威儀徐序不惱水性時有<lb/>
白鵝而説偈言舉脚而徐步音聲極柔輭欺誑於世間<lb/>
誰不知謟䜛鸛雀語言何爲作此語來共作親善白鵝<lb/>
荅言我知汝謟䜛終不親善汝<hi>法苑珠林卷五十四</hi>
古昔有兩惡獸爲伴一名善牙師子二名善博虎晝夜<lb/>
伺捕衆鹿時有一野干能逐彼二獸後食其殘肉以自全命<lb/>
竊自生念我今不能久與相逐當以何方便鬬亂彼二<lb/>
獸令不復相隨即徃善牙師子所言善博虎有語我生<lb/>
<pb n="KR3k0045_WYG_012-28a"/>
處勝種姓勝形色勝汝力勢勝汝何以故我日日得好<lb/>
美食善牙師子逐我後食我殘肉以自全命善牙問汝<lb/>
以何事得知荅言汝等二獸共集一處相見自知己便<lb/>
徃善博虎言善牙有語我今種姓生處悉皆勝汝力勢<lb/>
亦勝何以故我常食好肉善博虎食我殘肉而自活命<lb/>
善博問汝以何事得知荅言汝等二獸共集一處相見<lb/>
自知後二獸共集一處瞋眼相視善牙師子念我不應<lb/>
不問便先下手打彼向善博虎而説偈曰形色及所生<lb/>
<pb n="KR3k0045_WYG_012-28b"/>
大力而復勝善牙不如我善博説是耶自念必是野干<lb/>
鬭亂我等善博虎亦説偈荅善牙師子即打野干殺爾<lb/>
時佛告諸比丘此二獸爲彼所破共集一處相見不悦<lb/>
况復於人爲人所破心能不惱<hi>法苑珠林卷七十六</hi>
　<lb/>
　<lb/>
　<lb/>
　喻林卷十二<lb/>
</p>
<p>
</p>
  </div>
</body>
</text>
</TEI>
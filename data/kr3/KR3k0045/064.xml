<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林巻六十四</head>
    <p>
<pb n="KR3k0045_WYG_064-1a"/>
欽定四庫全書<lb/>
　喻林巻六十四　　　　　明　徐元太　撰<lb/>
　　君道門<hi>四</hi>
　　　貴公<lb/>
九五顯比王用三驅失前禽邑人不誡吉<hi>易比</hi>
舎逆取順失前禽也<hi>易比</hi>
夫三驅之禮禽逆來趣己則舎之背己而走則射之愛<lb/>
於來而惡於去也故其所施常失前禽也以顯比而居<lb/>
<pb n="KR3k0045_WYG_064-1b"/>
王位用三驅之道者也<hi>王弼註易比</hi>
時之還也無私貌日之出也無私照<hi>汲冢周書周祝解</hi>
虞人之射禽弩已張從機間視括與所射參相得乃後<lb/>
釋弦發矢為政亦當以己心參於羣臣及萬民可乃後<lb/>
施也<hi>鄭氏註禮記緇衣</hi>
獨樂樂與人樂樂孰樂曰不若與人曰與少樂樂與衆<lb/>
樂樂孰樂曰不若與衆<hi>孟子梁惠王下</hi>
楚共王出獵而遺其弓左右請求之共王曰止楚人遺<lb/>
<pb n="KR3k0045_WYG_064-2a"/>
弓楚人得之又何求焉仲尼聞之曰惜乎其不大也亦<lb/>
曰人遺弓人得之而已何必楚也<hi>孔子集語下</hi>
古人有言滿堂而飲酒有一人鄉隅而悲泣則一堂皆<lb/>
為之不樂王者之於天下譬猶一堂之上也故一人不<lb/>
得其平為之悽愴於心<hi>前漢書刑法志</hi>
夫水至平而邪者取法鏡至明而醜者亾怒水鏡之所<lb/>
以能窮物而無怨者以其無私也水鏡無私猶以免謗<lb/>
<hi>蜀志李嚴傳註</hi>
<pb n="KR3k0045_WYG_064-2b"/>
天地至公故萬民咸育帝王無私而黎民戴頼<hi>魏書劉潔傳</hi>
有善者不留其賞故民不私其利有過者不宿其罰故<lb/>
民不疾其威威罰之制無踰於民則人歸親於上矣如<lb/>
天雨然澤下尺<hi>管子君臣上</hi>
日月之明無私故莫不得光聖人法之以燭萬民故能<lb/>
審察則無遺善無隱姦<hi>管子版法解</hi>
天地不仁以萬物為芻狗聖人不仁以百姓為芻狗<hi>老子</hi>
<hi>虛用</hi>
<pb n="KR3k0045_WYG_064-3a"/>
衡之於左右無私輕重故可以為平繩之於内外無私<lb/>
曲直故可以為正人主之於法無私好憎故可以為令<lb/>
<hi>文子下德</hi>
今之人分財賄而設鉤䇿焉非以夫鉤䇿者為能均也<lb/>
使善惡多寡無所歸其怨也是以聖人窮造物以為識<lb/>
量然且龜卜筮蓍以為決所以立言於公也聲出而應<lb/>
律身出而協度然且權量尺石以為器所以立正於公<lb/>
也義適而理訓舉天下無敢以容其議然且書契章程<lb/>
<pb n="KR3k0045_WYG_064-3b"/>
以為式所以立信於公也德澤汪濊威制宏逺盡四海<lb/>
之大無不面納然且法度禮籍以為凖所以立義於公<lb/>
也<hi>子華子晏子</hi>
惟聖人究道之情唯道之法公政以明斗柄東指天下<lb/>
皆春斗柄南指天下皆夏斗柄西指天下皆秋斗柄北<lb/>
指天下皆冬斗柄運於上事立於下斗柄指一方四塞<lb/>
俱成此道之用法也<hi>鶡冠子環流</hi>
四時殊氣天不賜故歲成五官殊職君不私故國治<hi>莊子</hi>
<pb n="KR3k0045_WYG_064-4a"/>
<hi>則陽</hi>
且假夫禽貪者器是以一人之斷制利天下譬之猶一<lb/>
覕也<hi>莊子徐無鬼</hi>
嚴乎若國之有君其無私德繇繇乎若祭之有社其無<lb/>
私福泛泛乎其若四方之無窮其無所畛域<hi>莊子秋水</hi>
楚王失弓因以利楚不能兼濟天下故曰仁義未遂也<lb/>
人君惟私其黨附之亦如守白求馬獨有白馬來應楚<lb/>
王所謂人者楚國也仲尼所謂人者天下也故離白以<lb/>
<pb n="KR3k0045_WYG_064-4b"/>
求馬衆馬皆至矣忘楚以利人天下咸應矣<hi>公孫龍子跡府註</hi>
以養萬物則天下歸存親疎以待人則海内叛譬如離<lb/>
色命馬衆馬斯應守白求馬唯得白馬故命名而守一<lb/>
白色者非命衆馬也<hi>公孫龍子白馬論註</hi>
白既不定在馬馬亦不専於白故忘色以求馬衆馬皆<lb/>
應矣忘私以親人天下皆親矣<hi>公孫龍子白馬論註</hi>
設使白馬乃為有馬者但是一馬耳其材不異衆馬也<lb/>
猶君之所私者但是一人耳其賢不異衆人也人心不<lb/>
<pb n="KR3k0045_WYG_064-5a"/>
常於一君亦猶馬形不専於一色故君之愛己則附之<lb/>
君之疎己則叛之何可私其親黨而疎於天下乎<hi>公孫龍子</hi>
<hi>白馬論註</hi>
故明主有私人以金石珠玉無私人以官職事業是何<lb/>
也曰本不利於所私也<hi>荀子君道</hi>
民無私則天下為一家而無私耕私織共寒其寒共饑<lb/>
其饑故如有子十人不加一飯有子一人不損一飯<hi>尉繚</hi>
<hi>子治本</hi>
<pb n="KR3k0045_WYG_064-5b"/>
陰陽之和不長一類甘露時雨不私一物萬民之主不<lb/>
阿一人伯禽將行請所以治魯周公曰利而弗利也荆<lb/>
人有遺弓者而不肯索曰荆人遺之荆人得之又何索<lb/>
焉孔子聞之曰去其荆而可矣老𣆀聞之曰去其人而<lb/>
可矣故老𣆀則至公矣<hi>吕氏春秋貴公</hi>
人之少也愚其長也智故智而用私不若愚而用公日<lb/>
醉而飾服私利而立公貪戾而求王舜弗能為<hi>吕氏春秋貴公</hi>
堯有子十人不與其子而授舜舜有其子九人不與其<lb/>
<pb n="KR3k0045_WYG_064-6a"/>
子而授禹至公也晉平公問於祁黃羊曰南陽無令其<lb/>
誰可而為之祁黄羊對曰解狐可平公曰解狐非子之<lb/>
讎邪對曰君問可非問臣之讎也平公曰善遂用之國<lb/>
人稱善焉居有間平公又問祁黃羊曰國無尉其誰可<lb/>
而為之對曰午可平公曰午非子之子邪對曰君問可<lb/>
非問臣之子也平公曰善又遂用之國人稱善焉孔子<lb/>
聞之曰善哉祁黃羊之論也外舉不避讎内舉不避子<lb/>
祁黃羊可謂公矣<hi>呂氏春秋去私</hi>
<pb n="KR3k0045_WYG_064-6b"/>
庖人調和而弗敢食故可以為庖若使庖人調和而食<lb/>
之則不可以為庖矣王伯之君亦然誅暴而不私以封<lb/>
天下之賢者故可以為王伯若使王伯之君誅暴而私<lb/>
之則亦不可以為王伯矣<hi>呂氏春秋去私</hi>
智不公則福日衰災日隆以日倪而西望知之<hi>呂氏春秋序意</hi>
夏不衣裘非愛裘也煖有餘也冬不用<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>非愛<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>也清<lb/>
有餘也聖人之不為私也非愛貴也節乎己也節己雖<lb/>
貪汙之心猶若止又況乎聖人<hi>呂氏春秋有度</hi>
<pb n="KR3k0045_WYG_064-7a"/>
入者有受而無取出者有授而無予因春而生因秋而<lb/>
殺所生者弗德所殺者非怨則幾於道也<hi>淮南子詮言訓</hi>
喜怒威德之不可以不直處而發也如寒暑冬夏之不<lb/>
可不當其時而出也<hi>春秋繁露威德所生章</hi>
善為吏者樹德不善為吏者樹怨公行之也其子羔之<lb/>
謂歟<hi>說苑至公</hi>
鏡以精明美惡自服衡平無私輕重自得<hi>説苑談叢</hi>
次四鳥託巢于叢人寄命于公<hi>太𤣥經第四昆</hi>
<pb n="KR3k0045_WYG_064-7b"/>
次七盖偏不覆晏雨不救測曰盖偏不覆德不均也<hi>太𤣥</hi>
<hi>經第四昆</hi>
次四宰割平平測曰宰割平平能有成也<hi>太𤣥經第六割</hi>
春風朝煦蕭艾蒙其温秋霜宵墜芝蕙被其涼是故威<lb/>
以齊物為肅德以普濟為𢎞<hi>文選陸機演連珠</hi>
至道均被萬物取而咸足淳化普洽百姓用而不匱猶<lb/>
靈耀覯而品物納光清風流而百籟含響也<hi>文選陸機演連珠註</hi>
以義事主不私其己以仁接人不謀其欲火佚焚家家<lb/>
<pb n="KR3k0045_WYG_064-8a"/>
不罪火食過傷人人不罪食以其積之於仁義無私害<lb/>
也伊尹放太甲太甲無怨心管仲黜伯氏伯氏無怨言<lb/>
以其積之於公正無私惡也<hi>太平御覽人事部公平</hi>
取天下若逐鹿得其鹿天下共其肉<hi>太平御覽獸部鹿</hi>
　　　貴因<lb/>
凡溝必因水執防必因地執善溝者水潄之善防者水<lb/>
淫之<hi>周禮考工記</hi>
故曰為髙必因丘陵為下必因川澤為政不因先王之<lb/>
<pb n="KR3k0045_WYG_064-8b"/>
道可謂智乎<hi>孟子離婁上</hi>
所惡於智者為其鑿也如智者若禹之行水也則無惡<lb/>
於智矣禹之行水也行其所無事也如智者亦行其所<lb/>
無事則智亦大矣<hi>孟子離婁上</hi>
夫膠漆至粘也而不能合逺鴻毛至輕也而不能自舉<lb/>
夫飄於清風則横行四海故事有簡而功成者因也<hi>戰國</hi>
<hi>䇿趙孝成王</hi>
王者隨天譬猶自春徂夏改青服絳者也<hi>後漢書郎顗列傳</hi>
<pb n="KR3k0045_WYG_064-9a"/>
凡為治者動不逆天機作不破地德昔后稷之播百穀<lb/>
不墾磐石禹決江河不逆流勢<hi>魏書私署涼州牧張寔子駿傳</hi>
天地之生萬物聖人之馭天下莫不順其性而暢之故<lb/>
黃帝服牛乗馬因生性也禹鑿龍門决洪河因水之勢<lb/>
也后稷之播殖百穀因地之氣也湯武之滅夏商因人<lb/>
之欲也是以有因成無因敗<hi>晉書苻堅妾張氏傳</hi>
取天下者若逐野獸而天下皆有分肉之心若同舟而<lb/>
濟濟則皆同其利敗則皆同其害然則皆有以啟之無<lb/>
<pb n="KR3k0045_WYG_064-9b"/>
有閉之也<hi>太公六韜發啟</hi>
治人如治水潦養人如養六畜用人如用草木<hi>管子七法</hi>
心不為九竅九竅治君不為五官五官治為善者君予<lb/>
之賞為非者君予之罰君因其所以來因而予之則不<lb/>
勞矣<hi>管子九守</hi>
以家為鄉鄉不可為也以鄉為國國不可為也以國為<lb/>
天下天下不可為也以家為家以鄉為鄉以國為國以<lb/>
天下為天下<hi>管子牧民</hi>
<pb n="KR3k0045_WYG_064-10a"/>
天下之物無貴無賤因其所貴而貴之物無不貴因其<lb/>
所賤而賤之物無不賤故不尚賢者言不放魚於木不<lb/>
沈鳥於淵<hi>文子自然</hi>
古之瀆水者因水之流也生稼者因地之宜也征伐者<lb/>
因民之欲也能因則無敵於天下矣<hi>文子自然</hi>
田不因地形不能成榖為化不因民不能成俗<hi>鶡冠子天則</hi>
圓者之轉非能轉而轉不得不轉也方者之止非能止<lb/>
而止不得不止也因圓之自轉使不得止因方之自止<lb/>
<pb n="KR3k0045_WYG_064-10b"/>
使不得轉何苦物之失分故因賢者之有用使不得不<lb/>
用因愚者之無用使不得用用與不用皆非我用因彼<lb/>
所用與不可用而自得其用奚患物之亂乎<hi>尹文子大道上</hi>
若馭撲馬若養赤子若食餧人故因其懼也而改其過<lb/>
因其憂也而辦其故因其喜也而入其道因其怒也而<lb/>
入其怨曲得所謂焉<hi>荀子臣道</hi>
望敵在前因其所長而用之敵白者堊之赤者赭之<hi>尉繚</hi>
<hi>子武議</hi>
<pb n="KR3k0045_WYG_064-11a"/>
管子得於魯魯束縛而檻之使役人載而送之齊共謳<lb/>
歌而引管子恐魯之止而殺己也欲速至齊因謂役人<lb/>
曰我為汝唱汝為我和其所唱適宜走役人不倦而取<lb/>
道甚速管子可謂能因矣役人得其所欲己亦得其所<lb/>
欲以此術也<hi>呂氏春秋順説</hi>
奚仲作車蒼頡作書后稷作稼臯陶作刑昆吾作陶夏<lb/>
鯀作城此六人者所作當矣然而非主道者故曰作者<lb/>
憂因者平<hi>呂氏春秋君守</hi>
<pb n="KR3k0045_WYG_064-11b"/>
夫審天者察列星而知四時因也推歴者視月行而知<lb/>
晦朔因也禹之裸國裸入衣出因也墨子見荆王錦衣<lb/>
吹笙因也孔子道彌子瑕見釐夫人因也湯武遭亂世<lb/>
臨苦民揚其義成其功因也故因則功専則拙因者無<lb/>
敵<hi>呂氏春秋貴因</hi>
三代所寶莫如因因則無敵禹通三江五湖決伊闕溝<lb/>
廻陸注之東海因水之力也舜一徙成邑再徙成都三<lb/>
徙成國而堯授之禪位因人之心也湯武以千乗制夏<lb/>
<pb n="KR3k0045_WYG_064-12a"/>
商因民之欲也如秦者立而至有車也適越者坐而至<lb/>
有舟也秦越逺塗也竫立安坐而至者因其械也<hi>呂氏春秋</hi>
<hi>貴因</hi>
十里之間而耳不能聞帷牆之外而目不能見三畆之<lb/>
宮而心不能知其以人至開梧南撫多<graphic n="KR3147" url="https://raw.githubusercontent.com/kanripo/KR-Gaiji/master/images/KR3147.png" mimeType="image/png"/>西服夀靡北<lb/>
懷儋耳若之何哉故至智棄智至仁忘仁至德不德無<lb/>
唱有和無先有隨古之王者其所為少其所因多因者<lb/>
君術也為者臣道也為則擾矣因則靜矣因冬為寒因<lb/>
<pb n="KR3k0045_WYG_064-12b"/>
夏為暑君奚事哉<hi>呂氏春秋任數</hi>
水用舟陸用車塗用輴沙用鳩山用樏因其勢也勢重<lb/>
者其令行位尊者其教受威立者其姦止此畜人之道<lb/>
也<hi>呂氏春秋慎勢</hi>
古者多有天下而亾者矣其民不為用也用民之論不<lb/>
可不熟劍不徒斷車不自行或使之也夫種麥而得麥<lb/>
種稷而得稷人不怪也用民亦有種不審其種而祁民<lb/>
之用惑莫大焉湯武因夏商之民也得所以用之也管<lb/>
<pb n="KR3k0045_WYG_064-13a"/>
商亦因齊秦之民也得所以用之也民之用也有故得<lb/>
其故民無所不用用民有紀有綱一引其紀萬目皆起<lb/>
一引其綱萬目皆張<hi>呂氏春秋用民</hi>
木處榛巢水居窟穴禽獸有芄人民有室陸處宜牛馬<lb/>
舟行宜多水匈奴出穢裘於越生葛絺各主所急以備<lb/>
燥溼各因所處以御寒暑並得其宜物便其所由此觀<lb/>
之萬物固以自然聖人又何事焉<hi>淮南子原道訓</hi>
九疑之南陸事寡而水事衆於是民人被髪文身以像<lb/>
<pb n="KR3k0045_WYG_064-13b"/>
鱗蟲短綣不絝以便渉游短袂攘巻以便刺舟因之也<lb/>
鴈門之北狄不榖食賤長貴壯俗尚氣力人不弛弓馬<lb/>
不解勒便之也故禹之裸國解衣而入衣帶而出因之<lb/>
也<hi>淮南子原道訓</hi>
離朱之明察箴末於百步之外不能見淵中之魚師曠<lb/>
之聰合八風之調而不能聽十里之外故任一人之能<lb/>
不足以治三畆之宅也修道理之數因天地之自然則<lb/>
六合不足均也是故禹之決瀆也因水以為師神農之<lb/>
<pb n="KR3k0045_WYG_064-14a"/>
播榖也因苗以為教<hi>淮南子原道訓</hi>
是故入其國者從其俗入其家者避其諱不犯禁而入<lb/>
不迕逆而進雖之夷狄徒倮之國結軌乎逺方之外而<lb/>
無所困矣<hi>淮南子齊俗訓</hi>
三代之所道者因也故禹決江河因水也后稷播種樹<lb/>
榖因地也湯武平暴亂因時也故天下可得而不可取<lb/>
也霸王可受而不可求也在智則人與之訟在力則人<lb/>
與之爭未有使人無智者有使人不能用其智於己者<lb/>
<pb n="KR3k0045_WYG_064-14b"/>
也未有使人無力者有使人不能施其力於己者也<hi>淮南</hi>
<hi>子詮言訓</hi>
因髙而為臺就下而為池各就其勢不敢更為<hi>淮南子説山訓</hi>
行逺者假於車濟江海者因於舟公輸子能因人主之<lb/>
材木以搆宫室而不能自為専室狹廬材不足也歐冶<lb/>
能因國君以為金鑪大鐘而不能自為一鼎盤材無其<lb/>
用也君子因人主之正朝以和百姓潤衆庶而不能自<lb/>
饒其家勢不便也<hi>鹽鐵論貧富</hi>
<pb n="KR3k0045_WYG_064-15a"/>
聖人之為天下興利也其猶春氣之生草也各因其生<lb/>
小大而量其多少其為天下除害也若川瀆之㵼於海<lb/>
也各順其勢傾側而制於南北故異孔而同歸殊施而<lb/>
鈞德其趣於興利除害一也<hi>春秋繁露考功名</hi>
埏埴而為器窬木而為舟鑠䥫而為刃鑄金而為鐘因<lb/>
其可也駕馬服牛令鷄司夜令狗守門因其然也民有<lb/>
好色之性故有大㛰之禮有飲食之性故有大饗之誼<lb/>
有喜樂之性故有鐘皷管絃之音有悲哀之性故有衰<lb/>
<pb n="KR3k0045_WYG_064-15b"/>
絰哭踊之節<hi>淮南子泰族訓</hi>
禹鑿龍門闢伊闕决江濬河東注之海因水之流也后<lb/>
稷墾草發菑糞土樹榖使五種各得其宜因地之勢也<lb/>
湯武革車三百乗甲卒三千人討暴亂制夏商因民之<lb/>
欲也故能因則無敵於天下矣<hi>淮南子泰族訓</hi>
若夫以火熯井以淮灌山此用已而背自然故謂之有<lb/>
為若夫水之用舟沙之用鳩泥之用輴山之用蔂夏凟<lb/>
而冬陂因髙為田因下為池此非吾所謂為之<hi>淮南子脩務訓</hi>
<pb n="KR3k0045_WYG_064-16a"/>
善舉事者若乗舟而悲訶一人唱而千人和<hi>淮南子説林訓</hi>
射者因勢治者因法<hi>鹽鐵論大論</hi>
欲粟者務時欲治者因世<hi>鹽鐵論遵道</hi>
水宜舟陸地宜車沙地宜肆泥地宜楯草野宜窮廬物<lb/>
各因其宜故不須用賢<hi>淮南子齊俗訓解</hi>
夫民物之所以卑賤者不能因任故也是以任賤者貴<lb/>
因卑者尊此必然之符也<hi>郭子註莊在宥</hi>
吾一人之所聞不如衆技多故因衆則寧若不因衆則<lb/>
<pb n="KR3k0045_WYG_064-16b"/>
衆之千萬皆我敵也<hi>郭子註莊在宥</hi>
然迷者自思復厲者自思善故我無為而天下化<hi>郭子註莊</hi>
<hi>天地</hi>
因衆所欲亾而亾之雖王紂可去也不因衆而獨用之<lb/>
雖盜跖不可御也<hi>郭子註莊盜跖</hi>
陶唐氏制彤車乗白馬有虞氏因彤車而制鸞車夏后<lb/>
氏因鸞車而制鈎車商因鈎車而制大路<hi>玉海車服車輿</hi>
臨深決水不用功力而水可竭也循掘決衝而經可通<lb/>
<pb n="KR3k0045_WYG_064-17a"/>
也<hi>黄帝素問靈樞經逆順肥瘦</hi>
生因春長因夏收因秋藏因冬失常則天地四塞<hi>黄帝素問</hi>
<hi>内經陰陽離合論</hi>
病之發也如火之熱如風雨不可當也故經言曰方其<lb/>
盛時必毁因其衰也事必大昌此之謂也<hi>黄帝素問内經瘧論</hi>
因節而折循理而割<hi>道徳經指歸巻七</hi>
　　　貴信<lb/>
其於信也如四時春秋冬夏其博有萬民也如饑而食<lb/>
<pb n="KR3k0045_WYG_064-17b"/>
如渴而飲下土之人信之夫暑熱凍寒逺若邇非道邇<lb/>
也及其明德也<hi>大戴禮記主言</hi>
地不易其則故萬物生焉主不易其則故百姓安焉<hi>管子</hi>
<hi>形勢解</hi>
四時之行信必而著明聖人法之以事萬民故不失時<lb/>
功<hi>管子版法解</hi>
政令已陳雖覩利敗不欺其民約結己定雖覩利敗不<lb/>
欺其與<hi>荀子王霸篇</hi>
<pb n="KR3k0045_WYG_064-18a"/>
小信成則大信立故明主積於信賞罰不信則禁令不<lb/>
行說在文公之攻原與箕鄭救餓也是以吴起須故人<lb/>
而食文侯㑹虞人而獵故明主表信如曾子殺彘也患<lb/>
在尊厲王擊警皷與李悝謾兩和也<hi>韓非子外儲説左</hi>
楚厲王有警為皷以與百姓為戍飲酒醉過而擊之也<lb/>
民大驚使人止曰吾醉而與左右戲過擊之也民皆罷<lb/>
居數月有警擊皷而民不赴乃更令明號而民信之<hi>韓非</hi>
<hi>子外儲説左</hi>
<pb n="KR3k0045_WYG_064-18b"/>
李悝警其兩和曰謹警敵人旦暮且至擊汝如是者再<lb/>
三而敵不至兩和懈怠不信李悝居數月秦人來襲之<lb/>
至幾奪其軍此不信患也<hi>韓非子外儲説左</hi>
焚林而田偷多獸後必無獸以詐遇民偷取一時後必<lb/>
無復<hi>韓非子難一</hi>
天行不信不能成歲地行不信草木不大春之德風風<lb/>
不信其華不盛華不盛則果實不生夏之德暑暑不信<lb/>
其土不肥土不肥則長遂不精秋之德雨雨不信其榖<lb/>
<pb n="KR3k0045_WYG_064-19a"/>
不堅榖不堅則五榖不成冬之德寒寒不信其地不剛<lb/>
地不剛則凍閑不開<hi>呂氏春秋貴信</hi>
文王晝卧夢人登城而呼己曰我東北陬之稿骨也速<lb/>
以王禮塟我文王曰諾覺召吏視之信有焉文王曰速<lb/>
以人君塟之吏曰此無主矣請以主大夫文王曰吾夢<lb/>
中已許之矣柰何其倍之也士民聞之曰我君不以夢<lb/>
之故不倍稿骨況於生人乎於是下信其上<hi>賈子諭誠</hi>
夢中許人覺且不背其信陛下已諾若日出之灼灼<hi>賈子</hi>
<pb n="KR3k0045_WYG_064-19b"/>
<hi>匈奴</hi>
譬如地之所種皆以時生不失其節亦不違錯應時滋<lb/>
長<hi>普超三昧經卷二</hi>
　　　貴一<lb/>
士之二三猶䘮妃耦而況霸主霸主將德是以而二三<lb/>
之其何以長有諸侯乎<hi>左傳成公八年</hi>
聖人之化世也其解在水故水一則人心正水清則民<lb/>
心易一則欲不汚民心易則行無邪是以聖人之治於<lb/>
<pb n="KR3k0045_WYG_064-20a"/>
世也不人告也不戸説也其樞在水<hi>管子水地</hi>
聽羣衆人議以治國國危無日矣何以知其然也老𣆀<lb/>
貴柔孔子貴仁墨翟貴廉闗尹貴清子列子貴虚陳駢<lb/>
貴齊陽生貴己孫臏貴勢王廖貴先兒良貴後有金鼔<lb/>
所以一耳必同法令所以一心也智者不得巧愚者不<lb/>
得拙所以一衆也勇者不得先懼者不得後所以一力<lb/>
也故一則治異則亂一則安異則危<hi>呂氏春秋不二</hi>
目不失其明而見白黒之殊耳不失其聽而聞清濁之<lb/>
<pb n="KR3k0045_WYG_064-20b"/>
聲王者執一而為萬物正軍必有將所以一之也國必<lb/>
有君所以一之也天下必有天子所以一之也天子必<lb/>
執一所以摶之也一則治兩則亂今御驪馬者使四人<lb/>
人操一䇿則不可以出於門閭者不一也<hi>呂氏春秋執一</hi>
螾無筋骨之强爪牙之利上食晞堁下飲黄泉用心一<lb/>
也<hi>淮南子説山訓</hi>
尸鳩之所以養七子者一心也君子之所以理萬物者<lb/>
一儀也以一儀理物天心也<hi>説苑反質</hi>
<pb n="KR3k0045_WYG_064-21a"/>
言皇天不純一其施則萬物大傷人君不純一其政則<lb/>
百姓震動以觸罪也<hi>王逸註楚辭九章</hi>
當知師子獸王一德最勝謂無二心如殺大象盡其勢<lb/>
力殺餘小獸盡力亦然我王亦爾不畏大事不輕小事<lb/>
<hi>大方廣佛華嚴經巻十二</hi>
譬如師子饑餓所逼以大勢力殺害大象若殺野干及<lb/>
諸小獸所施勢力與彼殺象一無所異<hi>蘇婆呼童子經巻中</hi>
　　　貴宻<lb/>
<pb n="KR3k0045_WYG_064-21b"/>
君不宻則失臣臣不宻則失身幾事不宻則害成<hi>易繫辭上</hi>
<hi>傳</hi>
事若不宻人則乗此機危而害之猶若財之不宻盜則<lb/>
乗此機危而竊之<hi>周易正義繫辭上</hi>
天地之化在髙與深聖人之制道在隱與匿<hi>鬼谷子謀篇</hi>
髙山仰之可極深淵度之可測神明之位術正静其莫<lb/>
之極歟<hi>鬼谷子術言</hi>
唐谿公謂昭侯曰今有千金之玉巵通而無當可以盛<lb/>
<pb n="KR3k0045_WYG_064-22a"/>
水乎昭侯曰不可有瓦器而不漏可以盛酒乎昭侯曰<lb/>
可對曰夫瓦器至賤也不漏可以盛酒雖有千金之玉<lb/>
巵至貴而無當漏不可盛水則人孰注漿哉今為人主<lb/>
而漏其羣臣之語是猶無當之玉巵也雖有聖智莫盡<lb/>
其術為其漏也<hi>韓非子外儲説左</hi>
明主之行制也天其用人也鬼天則不非鬼則不困<hi>韓非</hi>
<hi>子八經</hi>
故以一得十者下道也以十得一者上道也明主兼行<lb/>
<pb n="KR3k0045_WYG_064-22b"/>
上下故姦無所失<hi>韓非子八經</hi>
宓子賤為單父宰辭於夫子夫子曰毋迎而距也毋望<lb/>
而許也許之則失守距之則閉塞譬如髙山深淵仰之<lb/>
不可及度之不可測也<hi>説苑政理</hi>
次三堅不凌或泄其中測曰堅不凌不能持齊也<hi>太𤣥經第</hi>
<hi>六堂</hi>
屋漏在上知者在下漏大下見之著漏小下見之㣲<hi>王充</hi>
<hi>論衡答佞篇</hi>
<pb n="KR3k0045_WYG_064-23a"/>
宻者天地之際㑹成敗之機要故陰陽不宻則寒暑不<lb/>
能以成歲棟宇不宻則九層不可以庇身<hi>意林成敗志</hi>
霧之盛須㬰而訖㬥雨之盛不過終日是以人君喜怒<lb/>
不見於容<hi>太平御覽天部霧</hi>
　　　法鑒<lb/>
七世之廟可以觀德萬夫之長可以觀政<hi>書咸有一德</hi>
夫明鏡所以察形往古所以知今人主不務襲迹於其<lb/>
所以安存而忽怠所以危亾未有異於却走而求及前<lb/>
<pb n="KR3k0045_WYG_064-23b"/>
人也<hi>孔子家語觀周</hi>
坐則見堯於牆食則覩堯於羮<hi>後漢書李固傳</hi>
不式古訓而好是佞辯不遵王路而覆車是踐<hi>晋書潘岳傳</hi>
車戒前傾人師先覺<hi>北齊書魏收傳</hi>
古者有語曰君子不鏡於水而鏡於人鏡於水見面之<lb/>
容鏡於人則知吉與凶今以攻戰為利則盖嘗鑒之於<lb/>
智伯之事乎此其謂不吉而凶既可得而知矣<hi>墨子非攻中</hi>
鄙諺曰不習為吏而視已事又曰前車覆而後車戒夫<lb/>
<pb n="KR3k0045_WYG_064-24a"/>
殷周之所以長久者其已事可知也然而不能從者是<lb/>
不法聖智也秦之亟絶者其軌迹可見也然而不避是<lb/>
後車又覆也<hi>賈子保傅</hi>
夫照鏡見眸子㣲察秋毫明照晦㝠<hi>淮南子説山訓</hi>
且衛君之來也諸侯皆以為蓍龜兆今朝於吳而不利<lb/>
則皆移心於晉矣<hi>淮南子人間訓</hi>
商德之衰不鑒於湯禹也周秦之弊不鑒於民下也側<lb/>
弁垢顔不鑒於明鏡也故君子惟鑒之務<hi>申鑒雜言上</hi>
<pb n="KR3k0045_WYG_064-24b"/>
吳之杪季殊代同疾知前失之於彼不能改絃於此鑒<lb/>
亂亾之未逺而躡傾車之前軌覩枳首之爭莓而忘同<lb/>
身之禍笑蟣虱之晏安不覺事異而患等見競濟之舟<lb/>
沈而不知殊塗而溺均也<hi>抱朴子外篇吳失</hi>
富既與地乎侔訾貴正與天乎比崇齊桓曽不足使扶<lb/>
轂楚嚴未足以為驂乗狹三王之阨僻矯髙舉而大興<lb/>
歴五帝之寥廓渉三皇之登閎<hi>文選羽獵賦</hi>
狹三王之趢趗軼五帝之長驅踵三皇之遐武誰謂駕<lb/>
<pb n="KR3k0045_WYG_064-25a"/>
遲而不能屬<hi>文選東京賦</hi>
前事之不忘後代之元龜也<hi>文選劉琨勸進表</hi>
覆車之軌無或重跡<hi>文選張載劍閣銘</hi>
觀五代之存亾而不用其長䇿覩前車之傾覆而不改<lb/>
其轍跡<hi>文選曹元首六代論</hi>
以三王禮法為局小狹陋過五帝而逺馳則繼三皇之<lb/>
跡也<hi>李善註文選東京賦</hi>
以鑑自照者見形容以人自照者見吉凶<hi>補文選武王鏡銘</hi>
<pb n="KR3k0045_WYG_064-25b"/>
齊王聘田巴先生而將問政焉對曰政在正身正身之<lb/>
本在於羣臣王召臣臣改制鬋飾問於妾奚若妾愛臣<lb/>
䛕臣曰佼臣臨淄水而觀然後自知醜惡也今齊之臣<lb/>
䛕王者衆王能臨淄水見己之惡過而自改斯齊國治<lb/>
矣<hi>藝文類聚人部鑒誡</hi>
帝者得其根核王者得其英華霸者得其附枝故帝道<lb/>
不行不能王王道不行不能霸霸道不行不能守其身<lb/>
<hi>藝文類聚帝王部總載帝王</hi>
<pb n="KR3k0045_WYG_064-26a"/>
武王伐殷得二大夫而問之曰殷國將亾亦有妖乎一<lb/>
人曰殷國常雨血雨灰石小者如鷄子大者如箕嘗六<lb/>
月而雨雪深尺餘武王曰大哉妖也殷人對曰非殷國<lb/>
之大妖也殷國大妖二十六章<hi>太平御覽皇王部帝紂</hi>
居堯舜之位而不行唐虞之政者猶反衣狐白步牽騄<lb/>
耳<hi>太平御覽皇王部叙皇王下</hi>
如彼在泉臨深是懼如彼覆車望塗改步<hi>玉海官制儲官</hi>
　<lb/>
<pb n="KR3k0045_WYG_064-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林巻六十四<lb/>
</p>
<p>
</p>
  </div>
</body>
</text>
</TEI>
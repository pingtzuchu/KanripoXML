<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷一百十二</head>
    <p>
<pb n="KR3k0045_WYG_112-1a"/>
欽定四庫全書<lb/>
　喻林卷一百十二　　　　明　徐元太　撰<lb/>
　　性理門<hi>三</hi>
　　　神清<lb/>
夫鑒明者則塵垢不汙也神清者嗜欲不誤也<hi>文子守清</hi>
天下之理輕者易化重者難化譬如風雲須㬰變滅金<lb/>
玉之性厯久不渝人之輕明者能與造化俱化而不留<lb/>
殆有未嘗化者存<hi>關尹子七釡</hi>
<pb n="KR3k0045_WYG_112-1b"/>
夫無莊之失其美據梁之失其力黄帝之亡其知皆在<lb/>
鑪捶之間耳<hi>莊子大宗師</hi>
水之性不雜則清莫動則平鬱閉而不流亦不能清天<lb/>
德之象也<hi>莊子刻意</hi>
鑑明者塵垢弗能薶神清者嗜欲弗能亂<hi>淮南子俶真訓</hi>
今盆水在庭清之終日未能見眉睫濁之不過一撓而<lb/>
不能察方員人神易濁而難清猶盆水之類也况一世<lb/>
而撓滑之曷得須㬰平乎<hi>淮南子俶真訓</hi>
<pb n="KR3k0045_WYG_112-2a"/>
形質者心智之室宇耳目者視聽之戸牖神茍徹焉則<lb/>
視聽不因户牖照察不閡牆壁耳<hi>張湛注列仲尼</hi>
人不照於昧金而照於瑩鏡者以瑩能明也不鑑於流<lb/>
波而鑑於静水者以静能清也鏡水以明清之性故能<lb/>
形物之形由此觀之神照則垢滅形静則神清垢滅則<lb/>
内慾永盡神清則外累不入<hi>劉子清神</hi>
上善若水清而無瑕<hi>参同契</hi>
譬如日光炅發明照於其中間了无闇黑<hi>海空智藏經序品</hi>
<pb n="KR3k0045_WYG_112-2b"/>
譬如瑠璃照徹内外表裏中間无有穢玷<hi>海空智藏經序品</hi>
譬如玉山外光顯現内暉素明無量塵沙所不障礙<hi>海空</hi>
<hi>智藏經哀歎品</hi>
如白蓮花生於泥中亭亭出水不受汚染<hi>虚皇四十九章</hi>
如清水下有沙石青黄白黒水中所有皆現但水清故<lb/>
<hi>佛般泥洹經卷上</hi>
譬如虚空性常清浄不著垢闇或時風雲闇翳世人便<lb/>
言虚空不浄更有猛風吹除風雲便言虚空清浄而虚<lb/>
<pb n="KR3k0045_WYG_112-3a"/>
空實無垢無浄<hi>大智度論卷九十</hi>
譬鑄劒太剛則折太柔則卷欲劒無折必加其錫欲劒<lb/>
無卷必加其金何者金性剛而錫質柔剛柔均平則為<lb/>
善矣含性和平則為嘉矣<hi>法苑珠林卷四十七</hi>
華之體合則不妙開過則毁開合得適乃盡其妙也調<lb/>
順覺意亦復如是髙則放㪚下則沈没髙下得中乗平<lb/>
直往開合之相其猶浄華也<hi>羅什譯維摩詰經佛道品</hi>
　　　治性<lb/>
<pb n="KR3k0045_WYG_112-3b"/>
构木必將待櫽栝烝矯然後直鈍金必將待礱厲然後<lb/>
利今人之性惡必將待師法然後正得禮義然後治<hi>荀子</hi>
<hi>性惡</hi>
直木不待櫽栝而直者其性直也构木必將待櫽栝烝<lb/>
矯然後直者以其性不直也<hi>荀子性惡</hi>
櫽栝之生為构木也繩墨之起為不直也立君上明禮<lb/>
義為性惡也<hi>荀子性惡</hi>
陶人埏埴而為器然則器生於陶人之偽非故生於人<lb/>
<pb n="KR3k0045_WYG_112-4a"/>
之性也故工人斵木而成器然則器生於工人之偽非<lb/>
故生於人之性也聖人積思慮習偽故以生禮義而起<lb/>
法度然則禮義法度者是生聖人之偽非故生於人之<lb/>
性也<hi>荀子性惡</hi>
夫陶人埏埴而生瓦然則瓦直豈陶人之性也哉工人<lb/>
斵木而生器然則器木豈工人之性也哉夫聖人之於<lb/>
禮義也辟亦陶埏而生之也<hi>荀子性惡</hi>
繁弱鉅黍古之良工也然而不得排擏則不能自正桓<lb/>
<pb n="KR3k0045_WYG_112-4b"/>
公之葱太公之闕文王之録莊君之<graphic n="KR1544" url="https://raw.githubusercontent.com/kanripo/KR-Gaiji/master/images/KR1544.png" mimeType="image/png"/>闔閭之干將莫<lb/>
邪鉅闕辟閭此皆古之良劒也然而不加砥礪則不能<lb/>
利不得人力則不能斷驊騮騹驥纎離綠耳此皆古之<lb/>
良馬也然而前必有銜轡之制後有鞭䇿之威加之以<lb/>
造父之馭然後一日而致千里也夫人雖有性質美而<lb/>
心辯知必將求賢師而事之擇賢友而友之<hi>荀子性惡</hi>
衆人之用神也躁躁則多費多費之謂侈聖人之用神<lb/>
也静静則少費少費之謂嗇<hi>韓非子解老</hi>
<pb n="KR3k0045_WYG_112-5a"/>
欲棄學而循性是謂猶釋船而欲<graphic n="KR2158" url="https://raw.githubusercontent.com/kanripo/KR-Gaiji/master/images/KR2158.png" mimeType="image/png"/>水也<hi>淮南子修務訓</hi>
夫馬之為草駒之時跳躍揚蹏翅尾而走人不能制齕<lb/>
咋足以噆肌碎骨蹶蹏足以破虜䧟匈及至圉人擾之<lb/>
良御教之掩以衡扼連以轡銜則雖厯險壍弗敢辭故<lb/>
其形之為馬馬不可化其可駕御教之所為也馬聾蟲<lb/>
也而可以通氣志猶待教而成又况人乎<hi>淮南子修務訓</hi>
繭之性為絲然非得工女煮以熱湯而抽其統紀則不<lb/>
能成絲卵之化為雛非慈雌嘔煖覆伏累日積久則不<lb/>
<pb n="KR3k0045_WYG_112-5b"/>
能為雛人之性有仁義之資非聖王為之法度而教導<lb/>
之則不可使鄉方<hi>淮南子泰族訓</hi>
中民之性如繭如卵卵待復二十日而後能為雛繭待<lb/>
繰以涫湯而後能為絲性待漸於教訓而後能為善善<lb/>
教誨之所然也非質樸之所至能也<hi>春秋繁露實性章</hi>
卵之性未能作雛也繭之性未能作絲也麻之性未能<lb/>
為縷也粟之性未能為米也<hi>春秋繁露實性章</hi>
米出於粟而粟不可謂米玉出於璞而璞不可謂玉善<lb/>
<pb n="KR3k0045_WYG_112-6a"/>
出於性而性不可謂善<hi>春秋繁露實性章</hi>
天之所為止於繭麻與禾以麻為布以繭為絲以米為<lb/>
飯以性為善此皆聖人所繼天而進也<hi>春秋繁露實性章</hi>
性如繭如卵卵待復而為雛繭待繰而為絲性待教而<lb/>
後善<hi>春秋繁露深察名號</hi>
或曰性有善端心有善質尚安非善應之曰非也繭有<lb/>
絲而繭非絲也卵有雛而卵非雛也<hi>春秋繁露深察名號</hi>
性有似目目卧幽而瞑待覺而後見當其未覺可謂有<lb/>
<pb n="KR3k0045_WYG_112-6b"/>
見質而不可謂見<hi>春秋繁露深察名號</hi>
性比於禾善比於米米出禾中而禾未可全為米也善<lb/>
出性中而性未可全為善也<hi>春秋繁露深察名號</hi>
繭之性為絲弗得女工燔以沸湯抽其統理不成為絲<lb/>
卵之性為雛不得良雞覆伏孚育積日累久則不成為<lb/>
雛夫人性善非得明王聖主扶攜内之以道則不成君<lb/>
子<hi>韓詩外傳</hi>
善治民者治其性者也或曰治金而流去火則剛激水<lb/>
<pb n="KR3k0045_WYG_112-7a"/>
而升舍之則䧏惡乎治曰不去其火則常流激而不止<lb/>
則常升<hi>申鍳政體</hi>
夫人之性不相遠也其質婉以慤而文之以詩書閑之<lb/>
以禮義則性成焉故性猶璞也不琢則不成<hi>天祿閣外史燕居</hi>
一嵗嬰兒無推讓之心見食號欲食之覩好啼欲玩之<lb/>
長大之後禁情割欲勉勵為善矣<hi>王充論衡本性篇</hi>
魏之行田百畝鄴獨二百西門豹灌以漳水成為膏腴<lb/>
則畝收一鐘夫人之質猶鄴田道教猶漳水也患不能<lb/>
<pb n="KR3k0045_WYG_112-7b"/>
化不患人性之難率也雒陽城中之道無水水工激上<lb/>
洛中之水日夜馳流水工之功也<hi>王充論衡率性篇</hi>
古貴良醫者能知篤劇之病所從生起而以針藥治而<lb/>
已之如徒知病之名而坐觀之何以為竒夫人有不善<lb/>
則乃性命之疾也無其教治而欲令變更豈不難哉<hi>王充</hi>
<hi>論衡率性篇</hi>
世稱利劒有千金之價棠谿魚腸之屬龍泉太阿之輩<lb/>
其本鋋山中之恒鐵也冶工鍜鍊成為銛利豈利劔之<lb/>
<pb n="KR3k0045_WYG_112-8a"/>
鍜與錬乃異質哉工良師巧錬一數至也試取東下直<lb/>
一金之劒更熟鍜鍊足其火齊其銛猶千金之劒也夫<lb/>
鐵石天然尚為鍜鍊者變易故質况人含五常之性聖<lb/>
賢未之熟鍜錬耳奚患性之不善哉<hi>王充論衡率性篇</hi>
西門豹急佩韋以自緩董安于緩帶弦以自促急之與<lb/>
緩俱失中和然而韋弦附身成為完具之人能納韋弦<lb/>
之教補接不足則豹安于之名可得参也<hi>王充論衡率性篇</hi>
且螟蛉有子果臝負之性之變也橘渡江為枳易土而<lb/>
<pb n="KR3k0045_WYG_112-8b"/>
變形之異也納所食之氣還質易性豈不能哉<hi>嵇中㪚集答難</hi>
<hi>養生論</hi>
穿井所以導泉吟咏所以通性無泉則無所穿無性則<lb/>
無所詠世皆忘其泉性之自然徒識穿詠之末功因欲<lb/>
矜而有之不亦妄乎<hi>郭子註莊列禦冦</hi>
夫歐冶鑄劔太剛則折太柔則卷欲劔無折必加其錫<lb/>
欲劒無卷必加其金何者金性剛而錫質柔剛柔均平<lb/>
則為善矣良工塗漆漆緩則難晞急則弗牢均則緩急<lb/>
<pb n="KR3k0045_WYG_112-9a"/>
使之調和則為美也人之含性有似於兹剛者傷於嚴<lb/>
猛柔者失於軟懦緩者悔於後機<hi>釁也</hi>急者敗於懁促<hi>懁急</hi>
故鑄劒者使金不至折錫不及卷製器者使緩而能晞<lb/>
急而能牢理性者使剛而不猛柔而不懦緩而不後機<lb/>
急而不懁促故能劒器兼善而性氣淳和也<hi>劉子和性</hi>
水溫則成湯寒則成氷氷湯異氣而水性猶同蠶能投<lb/>
練匪湯不錦人性推移盖比比也<hi>意林士緯</hi>
道德仁義天性也織之以成其物錬之以致其精瑩之<lb/>
<pb n="KR3k0045_WYG_112-9b"/>
以發其光<hi>意林仲長統昌言</hi>
人之性如水焉置之圓則圓置之方則方澄之則淳而<lb/>
清動之則流而濁<hi>太平御覽人事部叙人</hi>
土有器性和之以為器人有道性修之以成道<hi>道德經註疏卷</hi>
<hi>一</hi>
如善牧牛設牛東西噉他苗稼則便遮止不令食苗<hi>海空</hi>
<hi>智藏經持誡品</hi>
使八寒流煦五熱浮涼<hi>波羅蜜多經序五百八十四</hi>
<pb n="KR3k0045_WYG_112-10a"/>
譬如濁水澄渟清浄無復滓穢為顯水性本清浄故<hi>金光</hi>
<hi>明最勝王經卷二</hi>
譬如真金鎔銷冶鍊既燒打已無復塵垢為顯金性本<lb/>
清浄故<hi>金光明最勝王經卷二</hi>
碎末於金礦礦中不見金智者巧融鍊真金方乃顯<hi>大乗</hi>
<hi>密嚴經卷上</hi>
如雲覆月月不明浄諸煩惱藏覆如來性性不明浄若<lb/>
離一切煩惱雲覆如來之性浄如滿月如人穿井若得<lb/>
<pb n="KR3k0045_WYG_112-10b"/>
乾土知水尚遠得濕土泥知水漸近若得水者則為究<lb/>
竟如是值遇諸佛聲聞緣覺修習善行掘煩惱土得如<lb/>
來性水如瓶中燈燄其明不現於衆生無用若壞去瓶<lb/>
其光普照如是諸煩惱瓶覆如來藏燈相好莊嚴則不<lb/>
明浄於衆生無用若離一切諸煩惱藏彼如來性煩惱<lb/>
永盡相好照明施作佛事如彼瓶燈衆生受用<hi>大法鼔經卷下</hi>
譬如浄水必無垢穢以塵坌故令水渾濁性本元浄以<lb/>
客塵煩惱渾心令濁真性不現<hi>蘇婆呼童子經卷上</hi>
<pb n="KR3k0045_WYG_112-11a"/>
如蓮未開諸惡見葉共包裹故如金墮厠在於覺觀糞<lb/>
穢中故如滿月被蝕我慢羅㬋所執取故如池水被濁<lb/>
貪欲塵土所混雜故如金山被翳瞋恚泥垢所封著故<lb/>
如虚空被覆愚癡重雲之所蔽故如日未出在無明習<lb/>
氣地中故<hi>大乗法界無差别論華十</hi>
譬如鍜金師持金著火中時時囊吹時時持水澆時時<lb/>
放休何以故若常吹金便燋融常水澆冷不熱若常放<lb/>
不調熟<hi>阿毘曇甘露味論卷上</hi>
<pb n="KR3k0045_WYG_112-11b"/>
譬如清浄池水狂象入中令其混濁若清水珠入水即<lb/>
清浄<hi>大智度論卷三十六</hi>
如釡熟糜滓濁下沈清者在上<hi>大智度論卷二十三</hi>
比丘戽船中虗則輕除婬怒癡是為泥洹<hi>法句經沙門品</hi>
　　　凝神<lb/>
神者至貴也故舘不辟除則貴人不舍焉故曰不潔則<lb/>
神不處<hi>管子心術</hi>
如捕蛇師心不怖蛇彼雖夢蛇而不怖畏<hi>關尹子五鑑</hi>
<pb n="KR3k0045_WYG_112-12a"/>
列禦冦為伯昏無人射引之盈貫措杯水其肘上發之<lb/>
鏑矢復沓方矢復寓當是時也猶象人也伯昏無人曰<lb/>
是射之射非不射之射也當與汝登髙山履危石臨百<lb/>
仞之淵若能射乎於是無人遂登髙山履危石臨百仞<lb/>
之淵背逡巡足二分垂在外揖禦寇而進之禦冦伏地<lb/>
汗流至踵伯昏無人曰夫至人者上闚青天下潛黄泉<lb/>
揮斥八極神氣不變今汝怵然有恂目之志爾於中也<lb/>
殆矣夫<hi>列子黄帝</hi>
<pb n="KR3k0045_WYG_112-12b"/>
夫醉者之墜於車也雖疾不死骨節與人同而犯害與<lb/>
人異其神全也乘亦弗知也墜亦弗知也死生驚懼不<lb/>
入乎其胸是故<graphic n="KR1541" url="https://raw.githubusercontent.com/kanripo/KR-Gaiji/master/images/KR1541.png" mimeType="image/png"/>物而不慴彼得全於酒而猶若是而<lb/>
况得全於天乎聖人藏於天故物莫之能傷也<hi>列子黄帝</hi>
仲尼曰丘也嘗使於楚矣適見㹠子食於其死母者少<lb/>
焉眴若皆棄之而走不見已焉爾不得類焉耳所愛其<lb/>
母者非愛其形也愛使其形者也<hi>莊子德充符</hi>
平者水停之盛也其可以為法也内保之而外不蕩也<lb/>
<pb n="KR3k0045_WYG_112-13a"/>
德者成和之修也德不形者物不能離也<hi>莊子德充符</hi>
真人之息以踵衆人之息以喉<hi>莊子大宗師</hi>
梓慶削木為鐻鐻成見者驚猶鬼神魯侯見而問焉曰<lb/>
子何術以為焉對曰臣工人何術之有雖然有一焉臣<lb/>
將為鐻未嘗敢以耗氣也必齊以静心齊三日而不敢<lb/>
懐慶賞爵祿齊五日不敢懐非譽巧拙齊七日輙然忘<lb/>
吾有四肢形體也當是時也無公朝其巧専而外滑消<lb/>
然後入山林觀天性形軀至矣然後成見鐻然後加手<lb/>
<pb n="KR3k0045_WYG_112-13b"/>
焉不然則已則以天合天器之所以凝神者其是與<hi>莊子</hi>
<hi>逹生</hi>
衆人之用神也躁躁則多費多費之謂侈聖人之用神<lb/>
也静静則少費少費之謂嗇<hi>韓非子解老</hi>
夫舉天下萬物跂蹺貞蟲蝡動蚑作皆知其所喜憎利<lb/>
害者何也以其性之在焉而不離也忽去之則骨肉無<lb/>
倫矣今人之所以眭然能視䁝然能聽形體能抗而百<lb/>
節可屈神察能分白黒視醜美而知能别同異明是非<lb/>
<pb n="KR3k0045_WYG_112-14a"/>
者何也氣為之充而神為之使也何以知其然也凡人<lb/>
之志各有所在而神有所繋者其行也足蹪趎塪頭低<lb/>
植木而不自知也招之而不能見也呼之而不能聞也<lb/>
耳目去之也然而不能應者何也神失其守也故在於<lb/>
小則忘於大在於中則忘於外在於上則忘於下在於<lb/>
左則忘於右今夫狂者之不能避水火之難而越溝瀆<lb/>
之險者豈無形神氣志哉然而用之異也失其所守之<lb/>
位而離其外内之舍是故舉錯不能當動静不能中終<lb/>
<pb n="KR3k0045_WYG_112-14b"/>
身運枯形于連嶁列埓之門而蹪蹈于汚壑穽䧟之中<lb/>
雖生俱與人鈞然而不免為人戮笑者何也形神相失<lb/>
也<hi>淮南子原道訓</hi>
此膏燭之類也火愈然而消愈亟是故聖人將養其神<lb/>
和其氣恬然則縱之廹則用之其縱之也若委衣其用<lb/>
之也若發機<hi>淮南子原道訓</hi>
夫水向冬則凝而為氷氷迎春則泮而為水氷水移易<lb/>
於前後若周員而趨孰暇知其苦樂乎是故形傷於寒<lb/>
<pb n="KR3k0045_WYG_112-15a"/>
暑燥濕之虐者形苑而神壯神傷乎喜怒思慮之患者<lb/>
神盡而形有餘故罷馬之死也剝之若槁狡狗之死也<lb/>
割之猶濡<hi>淮南子俶真訓</hi>
且人之情耳目應感動心志知憂樂手足之㩌疾<graphic n="KR3967" url="https://raw.githubusercontent.com/kanripo/KR-Gaiji/master/images/KR3967.png" mimeType="image/png"/>辟<lb/>
寒暑所以與物接也蜂蠆螫指而神不能憺蚉蝱噆膚<lb/>
而知不能平夫憂患之來攖人心也非直蜂蠆之螫毒<lb/>
而蚉蝱之慘怛也而欲静漠虚無奈之何哉<hi>淮南子俶真訓</hi>
夫人之所受於天者耳目之於聲色也口鼻之於芳臭<lb/>
<pb n="KR3k0045_WYG_112-15b"/>
也肌膚之於寒燠其情一也或通於神明或不免於癡<lb/>
狂者何也其所為制者異也是故神者智之淵也淵清<lb/>
則智明矣智者心之府也智公則心平矣<hi>淮南子俶真訓</hi>
若吹呴呼吸吐故納新熊經鳥伸鳬浴蝯躩鴟視虎顧<lb/>
是養形之人也不以滑心<hi>淮南子精神訓</hi>
心者形之主也而神者心之寶也形勞而不休則蹶精<lb/>
用而不已則竭是故聖人貴而尊之不敢越也夫有夏后<lb/>
氏之璜者匣匱而藏之寶之至也夫精神之可寶也非<lb/>
<pb n="KR3k0045_WYG_112-16a"/>
直夏后氏之璜也<hi>淮南子精神訓</hi>
天地之道至紘以大尚猶節其章光愛其神明人之耳<lb/>
目曷能久熏勞而不息乎精神何能久馳騁而不既乎<lb/>
<hi>淮南子精神訓</hi>
夫癩者趨不變狂者形不虧神將有所遠徙孰暇知其<lb/>
所為<hi>淮南子精神訓</hi>
人大怒破陰大喜墜陽大憂内崩大怖生狂除穢去累<lb/>
莫若未始出其宗乃為大通清目而不以視静耳而不<lb/>
<pb n="KR3k0045_WYG_112-16b"/>
以聽鉗口而不以言委心而不以慮<hi>淮南子精神訓</hi>
醉者俛入城門以為七尺之閨也超江淮以為尋常之<lb/>
溝也酒濁其神也怯者夜見立表以為鬼也見寢石以<lb/>
為虎也懼揜其氣也又况無天地之怪物乎<hi>淮南子汜論訓</hi>
萬乗之主葬其骸於曠野之中祀其鬼神於明堂之上<lb/>
神貴於形也故神制則形從形勝則神窮聰明雖用必<lb/>
反諸神謂之太冲<hi>淮南子詮言訓</hi>
水濁則魚噞形勞則神亂<hi>淮南子説山訓</hi>
<pb n="KR3k0045_WYG_112-17a"/>
夫血脉之藏於身也猶江河之流地江河之流濁而不<lb/>
清血脉之動亦擾不安<hi>王充論衡道虛篇</hi>
瞽者遇室則西施與嫫母同情瞶者忘味則糟粕與精<lb/>
粺等甘豈識賢愚好醜以愛憎亂心哉<hi>嵇中㪚集荅難養生論</hi>
夫行之所踐容足而已足外無餘而人不敢踐者此心<lb/>
不夷體不閑故也<hi>張湛註列湯問</hi>
夫機理萌於彼蓍龜感於此故吉凶可因卦兆而推情<lb/>
慝可假象數而尋今忘者之心泊爾釣於死灰廓焉同<lb/>
<pb n="KR3k0045_WYG_112-17b"/>
乎府宅聖人將無所容其鑒豈卦兆之所占<hi>張湛註列子周穆王</hi>
夫有因無而生焉形須神而立焉有者無之宮也形者<lb/>
神之宅也故譬之於堤堤壞則水不留矣方之於燭燭<lb/>
糜則火不居矣身勞則神㪚氣竭則命終根竭枝繁則<lb/>
青青去木矣氣疾欲腃則精靈離身矣夫逝者無反期<lb/>
既朽無生理逹道之士良所悲矣輕璧重陰豈不有以<lb/>
哉<hi>抱朴子内篇至理</hi>
夫有形者自然相與為累唯外乎形者磨之而不磷猶<lb/>
<pb n="KR3k0045_WYG_112-18a"/>
風日過河實已損而不自覺所以不覺非不損也恃源<lb/>
以往也<hi>郭子註莊徐無鬼</hi>
七竅者精神之户牖也志氣者五藏之使候也<hi>劉子清神</hi>
今清歌奏而心樂悲聲發而心哀神居體而遇感推移<lb/>
以此而言則情之變動自外至也<hi>劉子清神</hi>
鑒之積也無厚而照有重淵之深目之察也有畔而眂<lb/>
周天壤之際何則應事以精不以形造物以神不以器<lb/>
<hi>文選陸機演連珠</hi>
<pb n="KR3k0045_WYG_112-18b"/>
夫服藥求汗或有弗獲而愧情一集渙然流離終朝未<lb/>
餐則囂然思食而曽子銜哀七日不饑夜分而坐則低<lb/>
迷思寢内懐殷憂則逹旦不瞑勁刷理鬢醇醴發顔僅<lb/>
乃得之壯士之怒赫然殊觀植髪衝冠由此言之精神<lb/>
之於形骸猶國之有君也神躁於中而形喪於外猶君<lb/>
昏於上國亂於下也<hi>文選嵇康養生論</hi>
神之在人猶光之在燭燭盡則光窮人死則神滅<hi>何氏語林</hi>
<hi>文學魏書</hi>
<pb n="KR3k0045_WYG_112-19a"/>
直心於物水火恬然無負於天雷霆不懼<hi>文苑英華庾信職官十三</hi>
<hi>碑</hi>
眼者身之鏡耳者體之牖視多則鏡昏聽衆則牖閉磨<lb/>
鏡决牖則能徹洞萬虗眇察絶響<hi>太平御覧道部養生</hi>
符子登乎太山下臨千仞之淵上蔭百丈之松蕭蕭然<lb/>
神王乎一丘矣言不出乎耒耜心不過乎俗人其猶木<lb/>
犬守户瓦雞司晨矣<hi>太平御覧木部松</hi>
以九寸明鏡照面視之曰今日識己形當令不忘如此<lb/>
<pb n="KR3k0045_WYG_112-19b"/>
其神不㪚疾患不入<hi>初學記器用部鏡註</hi>
僧行道如牛負深泥中疲極不敢左右顧<hi>初學記道釋部僧</hi>
我身乃神之車也神之舍也神之主人也主人安静神<lb/>
即居之躁動神即去之<hi>西昇經</hi>
陰之至也地裂而氷凝清風飂冽霜雪嚴嚴魚鼈蟄伏<lb/>
萬物宛拳當此之時處溫室臨鑪火重狐狢襲毳綿猶<lb/>
不能禦也及至定神安精動體勞形則是理泄汗流捐<lb/>
衣出室暖有餘身矣陽之至也煎砂爛石飛鳥絶水蟲<lb/>
<pb n="KR3k0045_WYG_112-20a"/>
疾萬物枯槁江河消竭當此之時入沉清泉出衣絺綌<lb/>
燕髙臺服寒石猶不能任也及至解心釋意託神清静<lb/>
形捐四海之外游志無有之内心平氣和凉有餘矣<hi>道德</hi>
<hi>經指歸卷八</hi>
轂中有軸器中有食室中有人身中有神<hi>道德經註疏卷一</hi>
無色之色為之見無聲之聲為之聞無味之味為之甘<lb/>
不言之言為之教<hi>聖母實傳仙道</hi>
人猶魚也氣猶水也水濁則魚痩氣昏則人疾<hi>玉清經法印品</hi>
<pb n="KR3k0045_WYG_112-20b"/>
夫神之在身由舍之有生舍之有生則成無生則敗且<lb/>
舍之新若無生門户不閉塵穢四入豕鼠耗其基鳥雀<lb/>
穿其穴亦漸至隳壞舍之朽若無生門户摧塌塵穢溢<lb/>
滿豕鼠敗其基鳥雀翻其盖則欲不朽無由也立至崩<lb/>
墜<hi>金庭無為妙經</hi>
如風中燈不能照明在静室閉門明乃遍照<hi>大智度論卷一百</hi>
今有明鏡於斯紛穢集之微則其照藹然積則其照朏<lb/>
然彌厚則照而昧矣質其本明故加穢猶照雖從藹至<lb/>
<pb n="KR3k0045_WYG_112-21a"/>
昧要隨鏡不滅以之辨物必隨穢彌失而過謬成焉人<lb/>
之神理有類於此<hi>𢎞明集明佛論</hi>
　　　静定<lb/>
人莫鑑於流水而鑑於止水唯止能止衆止<hi>莊子德充符</hi>
水静則明燭鬚眉平中准大匠取法焉水静猶明而况<lb/>
精神聖人之心静乎天地之鑒也萬物之鏡也<hi>莊子天道</hi>
空石之中有人焉其名曰觙其為人也善射以好思耳<lb/>
目之欲接則敗其思蚉䖟之聲聞則挫其精是以闢耳<lb/>
<pb n="KR3k0045_WYG_112-21b"/>
目之欲而遠蚉䖟之聲閑居静思則通思仁若是可謂<lb/>
微乎<hi>荀子解蔽</hi>
人心譬如槃水正錯而弗動則湛濁在下而清明在上<lb/>
則足以見鬚眉而察理矣微風過之湛濁動乎下清明<lb/>
亂於上則不可以得大形之正也心亦如是矣導之以<lb/>
理養之以清物莫之傾則足以定是非决嫌疑矣小物<lb/>
引之則其正外易其心内傾則不足以决麤理也<hi>荀子解蔽</hi>
人莫鑑於流沬<hi>音誨</hi>而鑑於止水者以其静也莫窺形於<lb/>
<pb n="KR3k0045_WYG_112-22a"/>
生鐵而窺於明鏡者以覩其易也夫唯易且静形物之<lb/>
性也由此觀之用也必假之於弗用也<hi>淮南子俶真訓</hi>
水静則平平則清清則見物之形弗能匿也故可以為<lb/>
止<hi>淮南子説林訓</hi>
夫水常無心委順外物雖流之與止鯢桓之與龍躍常<lb/>
淵然自若未始失其静默也至人用舍雖異𤣥黙一焉<lb/>
<hi>郭子註莊應帝王</hi>
志若流水居者空城積守無為乃能長生<hi>太平御覽道部養生</hi>
<pb n="KR3k0045_WYG_112-22b"/>
如浄明珠内外無翳定若通逹必當如此<hi>五燈㑹元西天祖師二十</hi>
<hi>三祖</hi>
雖有出入不失定相如金在井金體常寂<hi>五燈㑹元西天祖師十六</hi>
<hi>師</hi>
莫不亘諸禪地蒨<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>乎根本儲之定瀲磊砢乎邊際<hi>波羅</hi>
<hi>蜜多經卷一百九十一</hi>
若得定者心則不散譬如惜水之家善治堤塘<hi>遺教經論離十</hi>
<hi>二</hi>
<pb n="KR3k0045_WYG_112-23a"/>
譬如水定而風吹之其水波揚<hi>修行道地經勸意品</hi>
日照於晝月照於夜甲兵照軍禪照道人<hi>法句經梵志品</hi>
譬如宻室内外塗治堅閉户扄無有風塵於内然燈無<lb/>
觸嬈者其燈熖上恬然不動<hi>長阿含經卷十三</hi>
如釋迦文尼佛本為螺髻仙人名尚闍梨常行第四禪<lb/>
出入息斷在一樹下坐兀然不動鳥見如此謂之為木<lb/>
即於髻中生卵是菩薩從禪覺知頂上有鳥卵即自思<lb/>
惟若我起動鳥母必不復來鳥母不來鳥卵必壞即還入<lb/>
<pb n="KR3k0045_WYG_112-23b"/>
禪至鳥子飛去尒乃起<hi>大智度論卷十七</hi>
其猶淵池息浪則徹見魚石心水既澄則凝照無隠<hi>髙僧</hi>
<hi>傳十一論</hi>
　　　内求<lb/>
初子列子好游壺丘子曰游何所好列子曰㳺之樂所<lb/>
玩無故人之游也觀其所見我之游也觀其所變游乎<lb/>
游乎未有能辨其㳺者壺丘子曰禦冦之游固與人同<lb/>
歟而曰固與人異歟務外游不知務内觀外游者求備<lb/>
<pb n="KR3k0045_WYG_112-24a"/>
於物内觀者取足於身取足於身游之至也求備於物<lb/>
游之不至也於是列子終身不出自以為不知游壺丘<lb/>
子曰游其至乎至游者不知所適至觀者不知所眂物<lb/>
物皆游矣物物皆觀矣<hi>列子仲尼</hi>
此皆無主於内借外物以樂之外物雖豐哀亦備矣有<lb/>
主於中以内樂外雖無鐘鼓樂已具矣故得志者非軒<lb/>
冕也有至樂者非充屈也得失無以累之耳且父母有<lb/>
疾在困而瘳則憂喜並用矣由此言之不若無喜可知<lb/>
<pb n="KR3k0045_WYG_112-24b"/>
也然則樂豈非至樂耶<hi>嵇中散集荅難養生論</hi>
舉其性内則雖負萬為而不覺其重也外物寄之雖重<lb/>
不盈錙銖有不勝任者矣<hi>郭子註莊人間世</hi>
不能止乎本性而外求無已猶以圓學方以魚羡鳥耳<lb/>
此愈近彼愈遠學彌得而性彌失<hi>郭子註莊齊物論</hi>
不修多聞具大智慧雖無水浴清浄無垢離諸香熏得<lb/>
無上香離諸瓔珞得真莊嚴<hi>本緣經鹿品</hi>
　喻林卷百十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷六十二</head>
    <p>
<pb n="KR3k0045_WYG_062-1a"/>
欽定四庫全書<lb/>
　喻林卷六十二　　　　　明　徐元太　撰<lb/>
　　君道門<hi>二</hi>
　　　仁厚<lb/>
麟之趾振振<hi>音真</hi>公子于<hi>音/吁</hi>嗟麟兮　麟之定<hi>音訂</hi>振振公<lb/>
姓于嗟麟兮　麟之角<hi>叶虗谷反</hi>振振公族于嗟麟兮<hi>麟之趾</hi>
樛木后妃逮下也言能逮下而無嫉妬之心焉<hi>毛詩樛木</hi>
行葦忠厚也周家忠厚仁及草木<hi>毛詩行葦</hi>
<pb n="KR3k0045_WYG_062-1b"/>
古者不風不㬥不行火草木不折不操斧斤不入山林<lb/>
豺祭獸然後殺獺祭魚然後漁鷹隼擊然後罻羅設是<lb/>
以天子不合圍諸侯不掩羣大夫不麛不卵士不隱塞<lb/>
庶人不數罟罟必四寸然後入澤梁故山不童澤不竭<lb/>
鳥獸魚鼈皆得其所<hi>毛詩魚麗註</hi>
麟角之末有肉示有武而不用<hi>鄭氏箋詩麟之趾</hi>
木枝以下垂之故故葛藟也得纍而蔓之而上下俱盛<lb/>
喻后妃能以意下逮衆妾使得其次序則衆妾上附事<lb/>
<pb n="KR3k0045_WYG_062-2a"/>
之而禮義亦俱盛<hi>鄭氏箋詩樛木</hi>
敦敦然道傍之葦牧牛羊者毋使踐履折傷之草物方<lb/>
茂盛以其終將為人用故周之先王為此愛之况於人<lb/>
乎<hi>鄭氏箋詩行葦</hi>
我視彼宗周之洛水矣維此洛水則泱泱然深而廣大<lb/>
能灌溉以時浸潤以成嘉榖以喻我視彼古昔之明王<lb/>
矣維此明王則仁而寛愛能爵賞以理賜命以成賢者<lb/>
是王恩之深厚也<hi>毛詩正義瞻彼</hi>
<pb n="KR3k0045_WYG_062-2b"/>
古太平之時交於萬物有道欲取鴛鴦之鳥必待其長<lb/>
大於其能飛乃罼掩之而羅取之不於㓜小而㬥夭也<lb/>
非但於鳥獨然以興於萬物皆爾至獺祭魚然後取魚<lb/>
豺祭獸然後捕獸皆待其成而取之也<hi>毛詩正義鴛鴦</hi>
服䖍云奥休痛其痛而念之若今時小兒痛父母以口<lb/>
就之曰奥休代其痛也<hi>春秋正義昭公三年</hi>
天不崇大則覆幬不廣地不深厚則載物不博人不敦<lb/>
龎則道數不遠<hi>後漢書朱暉列傳</hi>
<pb n="KR3k0045_WYG_062-3a"/>
天地之於萬物也好生帝王之於萬人也慈愛<hi>後漢書㓂恂傳</hi>
流大漢之愷悌蕩亡秦之毒螫<hi>後漢書班彪傳</hi>
前王作典明慎議獄而僣濫易意朱公論璧光澤相如<lb/>
而倍薄異價<hi>宋書顔延之傳</hi>
孱焉則差的焉則闇是以禮道尚優法意從刻優則人<lb/>
自為厚刻則物相為薄<hi>宋書顔延之傳</hi>
然楚履既墜江君徘徊鍾牛一聲東向改釁<hi>魏書趙脩恩倖傳</hi>
乳獸含牙蒼鷹垂翅<hi>北齊書文苑樊遜傳</hi>
<pb n="KR3k0045_WYG_062-3b"/>
淵者衆物之所生也能深而不涸則沈玉至主者人之<lb/>
所仰而生也能寛裕純厚而不苛忮則民人附<hi>管子形勢解</hi>
臣聞君子如美淵澤容之衆人歸之如魚有依極其游<lb/>
泳之樂若淵澤決竭其魚動流夫往者維雨乎不可復<lb/>
已<hi>晏子春秋問下</hi>
譖慝之言無入之耳批扞之聲無出之口殺傷人之孩<lb/>
無存之心雖有詆訐之民無所依矣<hi>墨子脩身</hi>
衣人以其寒也食人以其饑也饑寒人之大害也救之<lb/>
<pb n="KR3k0045_WYG_062-4a"/>
義也人之困窮甚如饑寒故賢主必憐人之困也必哀<lb/>
人之窮也如此則名號顯矣國士得矣<hi>吕氏春秋愛士</hi>
聖人愛念百姓如孩孾赤子長養之而不責望其報<hi>河上</hi>
<hi>公註老子任德</hi>
墻薄則亟壞繒薄則亟裂器薄則亟毀酒薄則亟酸夫<lb/>
薄可以曠日持久者殆未有也故有國畜民施政教者<lb/>
臣竊以為厚之而可耳<hi>賈子新書連語</hi>
先王之法畋不掩羣不取麛夭不涸澤而漁不焚林而<lb/>
<pb n="KR3k0045_WYG_062-4b"/>
獵豺未祭獸罝罦不得布於野獺未祭魚網罟不得入<lb/>
於水鷹隼未摰羅網不得張於谿谷草木未落斤斧不<lb/>
得入山林昆蟲未蟄不得以火燒田孕育不得殺<graphic n="KR1145" url="https://raw.githubusercontent.com/kanripo/KR-Gaiji/master/images/KR1145.png" mimeType="image/png"/>卵<lb/>
不得探魚不長尺不得取彘不期年不得食是故草木<lb/>
之發若蒸氣禽獸歸之若流原飛鳥歸之若煙雲有所<lb/>
以致之也<hi>淮南子主術訓</hi>
善御者不忘其馬善射者不忘其弩善為人上者不忘<lb/>
其下<hi>淮南子繆稱訓</hi>
<pb n="KR3k0045_WYG_062-5a"/>
慈父之愛子非為報也不可内解於心聖王之養民非<lb/>
求用也性不能已若火之自熱水之自寒夫有何脩焉<lb/>
及待其力頼其功者若失火舟中故君子見始斯知終<lb/>
矣媒妁譽人而莫之徳也取庸而强飯之莫之愛也雖<lb/>
親父慈母不加於此有以為則恩不接矣<hi>淮南子繆稱訓</hi>
古者杆木穿皮不蠧不出於四方以是君子之重禮而<lb/>
賤財也<hi>韓詩外傳</hi>
故為民父母以養疾子長恩厚而已<hi>鹽鐵論周秦</hi>
<pb n="KR3k0045_WYG_062-5b"/>
聖人之於天下百姓也其猶赤子乎饑者則食之寒者<lb/>
則衣之將之養之育之長之唯恐其不至於大也<hi>説苑貴徳</hi>
聖人之於天下也譬猶一堂之上也今有滿堂飲酒者<lb/>
有一人獨索然向隅而泣則一堂之人皆不樂矣聖人<lb/>
之於天下也譬猶一堂之上也有一人不得其所者則<lb/>
孝子不敢以其物薦進<hi>説苑貴德</hi>
河以委蛇故能逺山以陵遲故能髙道以優游故能化<lb/>
德以純厚故能豪<hi>説苑談叢</hi>
<pb n="KR3k0045_WYG_062-6a"/>
明君之制賞從重罰從輕食人以壯為量事人以老為<lb/>
程<hi>説苑談叢</hi>
臣之家有二白璧其色相如也其徑相如也其澤相如<lb/>
也然其價一者千金一者五百金王曰徑與色澤相如<lb/>
也一者千金一者五百金何也朱公曰側而視之一者<lb/>
厚倍是以千金梁王曰善故獄疑則從去賞疑則從與<lb/>
<hi>新序雜事四</hi>
覩觳觫而改牲避行葦而不蹈者仁之事也<hi>抱朴子外篇仁明</hi>
<pb n="KR3k0045_WYG_062-6b"/>
人置四面未必得鳥湯去三面置其一面以網四十國<lb/>
非徒網鳥也<hi>新序雜事五</hi>
君聞昔者公劉之行乎羊牛踐葭葦惻然為民痛之恩<lb/>
及草木豈欲殺不辜者乎<hi>列女傳周列國晉弓士妻</hi>
澤枯無魚山童難株<hi>焦氏易林觀之㢲</hi>
次六厚厚君子秉斗測曰厚厚君子得人無疆也<hi>太𤣥經第</hi>
<hi>三親</hi>
傳曰慈母之怒子也雖折葼笞之其惠存焉<hi>方言第二</hi>
<pb n="KR3k0045_WYG_062-7a"/>
獺未祭魚不施網罟豺未祭獸不脩田獵鷹隼未擊不<lb/>
張罻羅霜露未霑不伐草木草木有生而無識鳥獸有<lb/>
識而無知猶施仁愛以及之奚况在人而不愛之乎<hi>劉子</hi>
<hi>愛民</hi>
君者其仁如春其澤如雨德潤萬物則人為之死矣<hi>劉子</hi>
<hi>愛民</hi>
明明后辟仁以為政魚遊清沼鳥萃平林<hi>文選補亡詩</hi>
若墜之惻每勤如傷之念恒軫<hi>文選王融䇿秀才文</hi>
<pb n="KR3k0045_WYG_062-7b"/>
三方落網一面駈禽徳以行政仁乎用心<hi>藝文類聚帝王部殷成湯</hi>
<hi>賛</hi>
幸聖王留善貸之德紆好生之施解網祝禽下車泣罪<lb/>
<hi>藝文類聚人部言志書</hi>
今主君以寛宏為宇仁惠為廬若地之載如天之燾<hi>藝文</hi>
<hi>類聚人部嘲戯</hi>
若能服温厚而知穿弊之苦周明之德也厭滋㫖而識<lb/>
空嗛之急仁恕之功也<hi>藝文類聚人部鑒誡詰</hi>
<pb n="KR3k0045_WYG_062-8a"/>
恩加禽獸胎卵於是獲全仁霑草木牛羊所以勿踐<hi>文苑</hi>
<hi>英華薛道衡帝徳上頌</hi>
景公探爵鷇弱故反之晏子逡廵再拜賀曰君有聖人<lb/>
之道矣君探爵鷇鷇弱故反之此聖人之道也<hi>太平御覽禮義</hi>
<hi>部賀</hi>
童牛不服童馬不馳是謂大仁<hi>太平御覽人事部仁惻</hi>
邯鄲之民以正月之旦獻鳩於簡子簡子大悦厚賞之<lb/>
客問其故簡子曰正旦放生示有恩也客曰民知君欲<lb/>
<pb n="KR3k0045_WYG_062-8b"/>
放之故競而捕之死者衆矣君而欲生之不若禁民弗<lb/>
捕捕而放之恩不遍不相補矣<hi>太平御覽時序部元日</hi>
麟肉角鳳肉咮皆示有武而不用也<hi>埤雅品物門麐</hi>
被銘曰被雖温無忘人之寒無厚於己無薄於人<hi>困學紀聞</hi>
<hi>巻二十雜識</hi>
騶虞雖饑非自死之草不食<hi>何氏語林文學南史</hi>
君子殺民如殺身活人如活己<hi>道徳經指歸巻十二</hi>
　　　精誠<lb/>
<pb n="KR3k0045_WYG_062-9a"/>
觀盥而不薦有孚顒若<hi>易觀</hi>
王道之可觀者莫盛乎宗廟宗廟之可觀者莫盛於盥<lb/>
也至薦簡畧不足復觀故觀盥而不觀薦也<hi>王弼註易觀</hi>
明信顯著不存外飾處坎以斯雖復一樽之酒二簋之<lb/>
食瓦缶之器納此至約自進於牖乃可羞之於王公薦<lb/>
之於宗廟<hi>王弼註易坎</hi>
天地感而萬物化生聖人感人心而天下和平<hi>易咸</hi>
孚乃利用禴<hi>易萃</hi>
<pb n="KR3k0045_WYG_062-9b"/>
今予其敷心腹腎腸<hi>書盤庚下</hi>
匠人有以感斤欘故繩可得料也羿有以感弓矢故彀<lb/>
可得中也造父有以感轡筴故遫獸可及逺道可致<hi>管子</hi>
<hi>小稱</hi>
含德之厚比於赤子毒蟲不螫猛獸不據玃鳥不摶骨<lb/>
弱筋柔而握固未知牝牡之合而䘒作精之至也終日<lb/>
號而不啞和之至也<hi>老子𤣥符</hi>
精之所動若春氣之生秋氣之殺故君子者其猶射者<lb/>
<pb n="KR3k0045_WYG_062-10a"/>
也於此毫末於彼尋丈矣<hi>文子精誠</hi>
譬猶兆龜數蓍至誠自契五行應之誠茍不至兆之數<lb/>
之無一應者<hi>關尹子四符篇</hi>
真者精誠之至也不精不誠不能動人故强哭者雖悲<lb/>
不哀强怒者雖嚴不威强親者雖笑不和真悲無聲而<lb/>
哀真怒未發而威真親未笑而和真在内者神動於外<lb/>
是所以貴真也<hi>莊子漁父</hi>
乳彘觸虎乳狗不遠遊不忘其親也<hi>荀子榮辱</hi>
<pb n="KR3k0045_WYG_062-10b"/>
天地為大矣不誠則不能化萬物聖人為知矣不誠則<lb/>
不能化萬民父子為親矣不誠則疏君上為尊矣不誠<lb/>
則卑<hi>荀子不茍篇</hi>
人或謂兔絲無根非無根也其根不屬也伏苓是慈石<lb/>
召鐵或引之也樹相近而靡或軵之也聖人南面而立<lb/>
以愛利民為心號令未出而天下皆延頸舉踵矣則精<lb/>
通乎民也<hi>吕氏春秋精通</hi>
今夫攻者砥厲五兵侈衣美食發且有日矣所被攻者<lb/>
<pb n="KR3k0045_WYG_062-11a"/>
不樂非或聞之也神者先告也身在乎秦所親愛在於<lb/>
齊死而志氣不安精或往來也<hi>吕氏春秋精通</hi>
養由基射虎中石矢乃飲羽誠乎虎也伯樂學相馬所<lb/>
見無非馬者誠乎馬也宋之庖丁好解牛所見無非死<lb/>
牛者三年而不見生牛用刀十九年刃若新<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>研順其<lb/>
理誠乎牛也<hi>吕氏春秋精通</hi>
子之於父母也一體而兩分同氣而異息若草莽之有<lb/>
華實也若樹木之有根心也雖異處而相通隱志相及<lb/>
<pb n="KR3k0045_WYG_062-11b"/>
痛疾相救憂思相感生則相歡死則相哀此之謂骨肉<lb/>
之親神出於忠而應乎心兩精相得豈待言哉<hi>吕氏春秋精通</hi>
三月嬰兒軒冕在前弗知欲也斧鈇在後弗知惡也慈<lb/>
母之愛諭焉誠也故誠有誠乃合於情精有精乃通於<lb/>
天乃通於天水木石之性皆可動也又况於有血氣者<lb/>
乎故凡説與治之務莫若誠聽言哀者不若其哭也聽<lb/>
言怒者不若其鬬也説與治不誠其動人心不神<hi>吕氏春秋</hi>
<hi>具備</hi>
<pb n="KR3k0045_WYG_062-12a"/>
齊有善相狗者其隣假以買取鼠之狗期年乃得之曰<lb/>
是良狗也其隣畜之數年而不取鼠以告相者相者曰<lb/>
此良狗也其志在獐麋豕鹿不在鼠欲其取鼠也則桎<lb/>
之其隣桎其後足狗乃取鼠夫驥驁之氣鴻鵠之志有<lb/>
諭乎人心者誠也人亦然誠有之則神應乎人矣言豈<lb/>
足以諭之哉此謂不言之言也<hi>吕氏春秋士容</hi>
夫疾呼不過聞百步志之所在踰於千里冬日之陽夏<lb/>
日之陰萬物歸之而莫使之然故至精之象弗招而自<lb/>
<pb n="KR3k0045_WYG_062-12b"/>
來不麾而自往窈窈㝠㝠不知為之者誰而功自成<hi>淮南</hi>
<hi>子主術訓</hi>
至精之所動若春氣之生秋氣之殺也雖馳傳騖置不<lb/>
若此其亟故君人者其猶射者乎於此毫未於彼尋常<lb/>
矣故慎所以感之也夫榮啟期一彈而孔子三日樂感<lb/>
於和鄒忌一徽而威王終夕悲感於憂動諸琴瑟形諸<lb/>
音聲而能使人為之哀樂縣法設賞而不能移風易俗<lb/>
者其誠心弗施也甯戚商歌車下桓公喟然而寤夫至<lb/>
<pb n="KR3k0045_WYG_062-13a"/>
精入人深矣<hi>淮南子主術訓</hi>
湯之時七年旱以身禱於桑林之際而四海之雲湊千<lb/>
里之雨至抱質效誠感動天地神諭方外令行禁止豈<lb/>
足為哉<hi>淮南子主術訓</hi>
勇士一呼三軍皆辟其出之也誠故倡而不和意而不<lb/>
戴中心必有不合者也故舜不降席而王天下者求諸<lb/>
己也<hi>淮南子繆稱訓</hi>
金錫不消釋則不流刑上憂尋不誠則不法民<hi>淮南子繆稱訓</hi>
<pb n="KR3k0045_WYG_062-13b"/>
心之精者可以神化而不可以導人目之精者可以消<lb/>
澤而不可以昭誋在混㝠之中不可諭於人故舜不降<lb/>
席而天下治桀不下陛而天下亂盖情甚乎呌呼也<hi>淮南</hi>
<hi>子繆稱訓</hi>
三月嬰兒未知利害也而慈母之愛愈篤者情也故言<lb/>
之用者昭昭乎小哉不言之用者曠曠乎大哉<hi>淮南子繆稱訓</hi>
寗戚擊牛角而歌桓公舉以大政雍門子以哭見孟嘗<lb/>
君涕流沾纓歌哭衆人之所能為也一發聲入人耳感<lb/>
<pb n="KR3k0045_WYG_062-14a"/>
人心情之至者也故唐虞之法可效也其諭人心不可<lb/>
及也<hi>淮南子繆稱訓</hi>
哭之發於口涕之出於目此皆憤於中而形於外者也<lb/>
譬若水之下流煙之上尋也夫有孰推之者故强哭者<lb/>
雖病不哀强親者雖笑不和情發於中而聲應於外故<lb/>
釐負羈之壺飡愈於晉獻公之垂棘趙宣孟之束脯賢<lb/>
於智伯之大鐘故禮豐不足以效愛而誠心可以懷逺<lb/>
<hi>淮南子齊俗訓</hi>
<pb n="KR3k0045_WYG_062-14b"/>
太王亶父處邠狄人攻之杖䇿而去百姓携㓜扶老負<lb/>
釜甑踰梁山而國乎岐周非令之所能招也秦穆公為<lb/>
野人食駿馬肉之傷也飲之美酒韓之戰以其死力報<lb/>
非券之所能責也宓子治亶父巫馬期往觀化焉見夜<lb/>
漁者得小即釋之非刑之所能禁也孔子為魯司寇道<lb/>
不拾遺市買不豫賈田漁皆讓長而班白不戴負非法<lb/>
之所能致也夫矢之所以射遠貫牢者弩力也其所以<lb/>
中的剖微者正心也賞善罰㬥者政令也其所以能行<lb/>
<pb n="KR3k0045_WYG_062-15a"/>
者精誠也故弩雖强不能獨中令能明不能獨行必自<lb/>
精誠所以與之施道故攄道以被民而民弗從者誠心<lb/>
弗施也<hi>淮南子泰族訓</hi>
夫蛟龍伏寢於淵而卵割於陵螣蛇雄鳴於上風雌鳴<lb/>
於下風而化成形精之至也<hi>淮南子泰族訓</hi>
勇士一呼三軍皆辟士之誠也昔者楚熊渠子夜行見<lb/>
寢石以為伏虎關弓射之滅矢飲羽下視知石也却復<lb/>
射之矢摧無迹熊渠子見其誠心而金石為之開况人<lb/>
<pb n="KR3k0045_WYG_062-15b"/>
心乎唱而不和動而不隨中必有不全者矣<hi>新序雜事四</hi>
次二蛟濳于淵陵卵化之人或隂言百姓和之測曰蛟<lb/>
濳之化中精誠也<hi>太𤣥經第四迎</hi>
祭祀之道莫盛修德故紂之牛牲不如文王之蘋藻也<lb/>
<hi>前漢書註郊祀志</hi>
鏡質薄而能照目形小而能視以其精明也故聖人以<lb/>
至精感人至誠應物為樂不假鐘鼓之音為禮不待玉<lb/>
帛之惠此所感之至也<hi>李善註文選陸士衡演連珠</hi>
<pb n="KR3k0045_WYG_062-16a"/>
萬邦凱樂非悦鐘皷之娱天下歸仁非感玉帛之惠<hi>文選</hi>
<hi>陸士衡演連珠</hi>
譬如慈母唯有一子其子得病父母亦病其子病愈父<lb/>
母亦愈<hi>海空智藏經捨受品</hi>
　　　操柄<lb/>
令行禁止王始也出一曰神明出二曰分光出三曰無<lb/>
適異出四曰無適與無適與者亡<hi>汲冡周書文傳解</hi>
日之中也仄月之望也食威之失也陰食陽<hi>汲冢周書周祝解</hi>
<pb n="KR3k0045_WYG_062-16b"/>
無虎傅翼將飛入宫擇人而食<hi>汲冢周書寤敬解</hi>
日君象也月臣象也㣲謂虧傷也君道當常明如日而<lb/>
月有虧盈今君失道則任小人大臣專次則日如月然<lb/>
<hi>鄭氏箋詩柏舟</hi>
日當常明月即有虧今日何為與月更迭而虧傷乎猶<lb/>
君何為與臣更迭而屈伸乎<hi>毛詩正義柏舟</hi>
有頍然者之皮弁實維伊何乎宜在於首以為表飾也<lb/>
以興有尊貴者之天王維如何乎宜君於上以正綱紀<lb/>
<pb n="KR3k0045_WYG_062-17a"/>
也<hi>毛詩正義頍弁</hi>
汎汎然浮於水上者楊木之舟舟人以紼繩繫而維持<lb/>
之使不得東西也以興居於民上者諸侯之君也明王<lb/>
以禮法約而制禦之使不得違叛也<hi>毛詩正義采菽</hi>
糟者猶糟實者猶實玉者猶玉血者猶血酒者猶酒優<lb/>
以繼愖政出自家門此之謂失政也<hi>大戴禮記少間</hi>
孔子曰天無二日土無二王者天有二日則草木枯萎<lb/>
土有二王則征伐不息<hi>禮記正義曽子問</hi>
<pb n="KR3k0045_WYG_062-17b"/>
然君異于器不可以二器二不匱君二多難<hi>左傳哀公六年</hi>
夫水能浮草木亦能沉之地能生萬物亦能殺之江海<lb/>
能下谿谷亦能朝之聖人能從衆亦能使之<hi>吴越春秋勾踐歸國</hi>
<hi>外傳</hi>
應侯謂昭王曰亦聞恒思有神叢與恒思有悍少年請<lb/>
與叢博曰吾勝叢叢藉我神三日不勝叢叢困我乃左<lb/>
手為叢投右手自為投勝叢叢藉其神三日叢往求之<lb/>
遂弗歸五日而叢枯七日而叢亡今國者王之叢勢者<lb/>
<pb n="KR3k0045_WYG_062-18a"/>
王之神藉人以此得無危乎臣未嘗聞指大於臂臂大<lb/>
於股若有此則病必甚矣<hi>戰國䇿秦昭襄王</hi>
萬乘之主不制於人臣十乗之家不制於衆人匠夫徒<lb/>
步之士不制於妻妾而又况於當時之賢主者乎<hi>戰國䇿燕</hi>
<hi>昭王</hi>
百人輿瓢而趨不如一人持而走疾百人誠輿瓢瓢必<lb/>
裂今秦國華陽用之穰侯用之太后用之王亦用之不<lb/>
稱瓢為器則已稱瓢為器國必裂矣<hi>戰國䇿秦昭襄王</hi>
<pb n="KR3k0045_WYG_062-18b"/>
荆宣王問羣臣曰吾聞北方之畏昭奚恤也果誠何如<lb/>
江乙對曰虎求百獸而食之得狐狐曰子無敢食我也<lb/>
天帝使我長百獸今子食我是逆天帝命也子以我為<lb/>
不信吾為子先行子隨我後觀百獸之見我而敢不走<lb/>
乎虎以為然故遂與之行獸見之皆走虎不知獸畏己<lb/>
而走也以為畏狐也今王之地方五千里帶甲百萬而<lb/>
專屬之昭奚恤故北方之畏奚恤也其實畏王之甲兵<lb/>
也猶百獸之畏虎也<hi>戰國策楚宣王</hi>
<pb n="KR3k0045_WYG_062-19a"/>
至秦則不然張誹謗之罔以為漢毆除倒持太阿授楚<lb/>
其柄故誠能勿失其柄天下雖有不順莫敢觸其鋒<hi>前漢</hi>
<hi>書梅福傳</hi>
如下有泰山之安則上有累卵之危<hi>前漢書楚元王傳</hi>
天子盛威若燎火之陽今委政王氏不炎熾矣<hi>前漢書叙傳述</hi>
<hi>成紀註</hi>
恐威權外假歸之良難虎翼一奮卒不可制<hi>後漢書翟酺列傳</hi>
夫釣者中大魚則縱而隨之須可制而後牽則無不得<lb/>
<pb n="KR3k0045_WYG_062-19b"/>
也人主之威豈徒大魚而已<hi>魏志劉曄傳</hi>
自古至今安有四五人把持刑柄而不離刺轉相蹄齧<lb/>
者也<hi>吴志諸葛瑾傳</hi>
且垂猶鷹也饑則附人飽便髙颺遇風塵之會必有凌<lb/>
霄之志惟宜急其羈靽不可任其所欲<hi>晉書慕容垂傳</hi>
宸極居中則列宿齊其晷帝王順天則羣后仰其度<hi>魏書</hi>
<hi>太祖紀</hi>
以大督小從近及遠如身之使手幹之摠條<hi>魏書食貨志</hi>
<pb n="KR3k0045_WYG_062-20a"/>
見未能髙飛者借其羽毛知逸勢冲天者剪其翅翮<hi>北齊</hi>
<hi>書盧文偉傳</hi>
日中必彗操刀必割執斧必伐日中不彗是謂失時操<lb/>
刀不割失利之期執斧不伐賊人將來<hi>太公六韜守土</hi>
無借人國柄借人國柄則失其權無掘壑而附丘無舎<lb/>
本而治末<hi>太公六韜守土</hi>
無借人利器借人利器則為人所害而不終其世<hi>太公六韜</hi>
<hi>守土</hi>
<pb n="KR3k0045_WYG_062-20b"/>
無實則無勢失轡則馬焉制<hi>管子七臣七主</hi>
夫明王之所輕者馬與玉其所重者政與軍若失主不<lb/>
然輕與人政而重與人馬輕予人軍而重予人玉重宫<lb/>
門之營而輕四境之守所以削也夫權者神聖之所資<lb/>
也獨明者天下之利器也獨斷者㣲宻之營壘也此二<lb/>
者聖人之所則也聖人畏㣲而愚人畏明聖人之憎惡<lb/>
也内愚人之憎惡也外<hi>管子霸言</hi>
鯨魚失水則制於螻蟻人君舎其所守而與臣爭事則<lb/>
<pb n="KR3k0045_WYG_062-21a"/>
制於有司<hi>文子上仁</hi>
術者人君之所宻用羣下不可妄窺勢者制法之利器<lb/>
羣下不可妄為人君有術而使羣下得窺非術之奥者<lb/>
有勢使羣下得為非勢之重者<hi>尹文子大道上</hi>
白君道也青臣道也青驪於白謂權臣擅命雜君道也<lb/>
君道雜則君不勝矣<hi>公孫龍子通變論註</hi>
君之制臣猶金之勝木其來久矣而白不勝為青所驪<lb/>
是木賊金而臣掩君之謂也青染於白其色碧也臣而<lb/>
<pb n="KR3k0045_WYG_062-21b"/>
掩君其道亂也君道之所以亂由君不正舉也<hi>公孫龍子通變</hi>
<hi>註</hi>
諺曰蠧衆而木折隙大而墻壞故大臣爭於私而不顧<lb/>
其民則下離上下離上者國之隙也秩官之吏隱下以<lb/>
漁百姓此民之蠧也故有隙蠧而不亡者天下鮮矣是<lb/>
故明王任法去私而國無隙蠧矣<hi>商子修權</hi>
樞者居中以運外處近而制逺主於轉動者也故天之<lb/>
北辰謂天樞門之運轉者謂之戸樞然則持樞者動運<lb/>
<pb n="KR3k0045_WYG_062-22a"/>
之柄以制物也<hi>鬼谷子本經陰符註</hi>
君者國之隆也父者家之隆也隆一而治二而亂自古<lb/>
及今未有二隆爭重而能長久者<hi>荀子致仕篇</hi>
不謹其閉不固其門虎乃將存不慎其事不掩其情賊<lb/>
乃將生<hi>韓非子主道</hi>
夫勢者便治而利亂者也故周書曰毋為虎傅翼將飛<lb/>
入邑擇人而食之夫乗不肖人於勢是為虎傅翼也<hi>韓子</hi>
<hi>難勢</hi>
<pb n="KR3k0045_WYG_062-22b"/>
夫虎之所以能服狗者爪牙也使虎釋其爪牙而使狗<lb/>
用之則虎反服狗矣人主者以刑德制臣者也今君人<lb/>
者釋其刑德而使臣用之則君反制於臣矣<hi>韓非子二柄</hi>
夫人臣之侵其主也如地形焉即漸以往使人主失端<lb/>
東西易面而不自知故先王立司南以端朝夕<hi>韓非子有度</hi>
道不同於萬物徳不同於陰陽衡不同於輕重繩不同<lb/>
於出入和不同於燥濕君不同於羣臣凡此六者道之<lb/>
出也<hi>韓非子揚權</hi>
<pb n="KR3k0045_WYG_062-23a"/>
内索出圉必身自執其度量厚者虧之薄者靡之虧靡<lb/>
有量毋使民比周同欺其上虧之若月靡之若勢<hi>韓非子揚</hi>
<hi>權</hi>
彼求我予假求人斧假之不可彼將用之以伐我<hi>韓非子揚</hi>
<hi>權</hi>
故上失<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>寸下得尋常<hi>韓非子揚權</hi>
毋弛而弓一棲兩雄一棲兩雄其鬬㘖㘖<hi>韓非子揚權</hi>
腓大於股難以趨走主失其神虎隨其後<hi>韓非子揚權</hi>
<pb n="KR3k0045_WYG_062-23b"/>
毋富人而貸焉毋貴人而逼焉毋轉信一人而失其都<lb/>
國焉<hi>韓非子揚權</hi>
掘其根本木乃不神填其洶淵毋使水清<hi>韓非子揚權</hi>
主上不知虎將為狗主不蚤止狗益無已虎成其羣以<lb/>
弑其母為主而無臣奚國之有主施其法大虎將怯主<lb/>
施其刑大虎自寧法刑狗信虎化為人復反其真<hi>韓非子揚</hi>
<hi>權</hi>
為人君者數披其木毋使木枝扶疎木枝扶疎將塞公<lb/>
<pb n="KR3k0045_WYG_062-24a"/>
閭私門將實公庭將虗主將壅圍數披其木無使木枝<lb/>
外拒木枝外拒將逼主處數披其木毋使枝大本小枝<lb/>
大本小將不勝春風不勝春風枝將害心<hi>韓非子揚權</hi>
黄帝有言曰上下一日百戰下匿其私用試其上上操<lb/>
度量以割其下故度量之立主之寶也黨與之具臣之<lb/>
寶也<hi>韓非子揚權</hi>
虎豹必不用其爪牙而與鼷鼠同威萬金之家必不用<lb/>
其富厚而與監門同資<hi>韓非子八説</hi>
<pb n="KR3k0045_WYG_062-24b"/>
人之不事衡石者非貞廉而逺利也石不能為人多少<lb/>
衡不能為人輕重求索不能得故人不事也明主之國<lb/>
官不敢枉法吏不敢為私利貨賂不行是境内之事盡<lb/>
如衡石也<hi>韓非子八説</hi>
有術而御之身坐於廟堂之上有處女子之色無害於<lb/>
治無術而御之身雖瘁臞猶未有益<hi>韓非子外儲説左</hi>
人主者利害之軺轂也射者衆<hi>韓非子外儲説左</hi>
夫獵者託車輿之安用六馬之足使王良佐轡則身不<lb/>
<pb n="KR3k0045_WYG_062-25a"/>
勞而易及輕獸矣今釋車輿之利損六馬之足與王良<lb/>
之御而下走逐獸則雖樓季之足無時及獸矣託良馬<lb/>
固車則臧獲有餘國者君之車也勢者君之馬也夫不<lb/>
處勢以禁誅擅愛之臣而必德厚以與天下齊行以爭<lb/>
民是皆不乗君之車不因馬之利舎車而下走者也<hi>韓非</hi>
<hi>子外儲説左</hi>
方吾子曰吾聞之古禮行不與同服者同車不與同族<lb/>
者共家而况君人者乃借其權而外其勢乎<hi>韓非子外儲説右</hi>
<pb n="KR3k0045_WYG_062-25b"/>
賞罰共則禁令不行何以明之以造父於期子罕為出<lb/>
彘田恒為圃池故宋君簡公弑患在王良造父之共車<lb/>
田連成竅之共琴也<hi>韓非子外儲説右</hi>
淖齒之用齊也擢閔王之筋李兊之用趙也餓殺主父<lb/>
此二君者皆不能用其椎鍜榜擎故身死為戮而為天<lb/>
下笑<hi>韓非子外儲説右</hi>
入齊則獨聞淖齒而不聞齊王入趙則獨聞李兊而不<lb/>
聞趙王故曰人主者不操術則威勢輕而臣擅名<hi>韓非子外</hi>
<pb n="KR3k0045_WYG_062-26a"/>
<hi>儲説右</hi>
靖郭君相齊與故人久語則故人富懷左右刷則左右<lb/>
重久語懷刷小資也猶以成富况於吏勢乎<hi>韓非子内儲説下</hi>
勢重者人主之淵也臣者勢重之魚也魚失於淵而不<lb/>
可復得也人主失其勢重於臣而不可復收也<hi>韓非子内儲説</hi>
<hi>下</hi>
凡耳之聞也藉於静目之見也藉於昭心之知也藉於<lb/>
理君臣易操則上之三官者廢矣<hi>吕氏春秋任數</hi>
<pb n="KR3k0045_WYG_062-26b"/>
人君不重則不尊治身不重則失神草木之華輕故零<lb/>
落根重故長存也<hi>河上公註老子重德</hi>
不正本而反自修則人主逾勞人臣逾逸是猶代庖宰<lb/>
割牲而為大匠斵也與馬競走筋絶而弗能及上車執<lb/>
轡則馬死於衡下故伯樂相之王良御之明主乗之無<lb/>
御相之勞而致千里者乗於人資以為羽翼也<hi>淮南子主術訓</hi>
筦子曰權不兩錯政不二門故曰脛大於股者難以步<lb/>
指大於臂者難以把本小末大不能相使也<hi>説苑君道</hi>
<pb n="KR3k0045_WYG_062-27a"/>
虎饑欲食為蝟所伏<hi>焦氏易林豫之比</hi>
大尾小頭重不可揺上弱下强陰制其雄<hi>焦氏易林咸之坎</hi>
放銜垂轡奔馬不制棄法作奸君失其位<hi>焦氏易林蹇之姤</hi>
君猛臣懾虎行兔伏<hi>焦氏易林震之遯</hi>
龍而蛇伏故不君者也<hi>太𤣥經第一閑註</hi>
初一蛇伏於泥無雄有雌終莫受施測曰蛇伏於泥君<lb/>
不君也<hi>太𤣥經第一閑</hi>
夫國不可從外治兵不可從中御<hi>潜夫論勸將</hi>
<pb n="KR3k0045_WYG_062-27b"/>
婦人専政國不靜牝雞雄鳴主不榮<hi>蔡中郎集荅災異</hi>
明銓衡者所重不可得誣也仗法度者所愛不可得私<lb/>
也故得人者先得之於己者也失人者先失之於己者<lb/>
也<hi>抱朴子外篇廣譬</hi>
然則刑之為物國之神器君所自執不可假人猶長劒<lb/>
不可倒捉巨魚不可脱淵也<hi>抱朴子外篇用刑</hi>
君孤立於上臣弄權於下本末不能相御身手不能相<lb/>
使<hi>文選曹元首六代論</hi>
<pb n="KR3k0045_WYG_062-28a"/>
曾不知鼠憑社貴狐藉虎威<hi>文選沈約恩倖傳論</hi>
姦人無所逃其刑惡吏無所窮其詐如身手之相驅弦<lb/>
括之相接矣<hi>藝文類聚刑法部刑法表</hi>
君臣之間猶權衡也權左撅則右重右重則左輕輕重<lb/>
迭相移天地之理也<hi>太平御覽資産部秤</hi>
夫威福者人主之神器也譬之操莫邪執其柄則人莫<lb/>
敢抗失其柄則還見害也<hi>太平御覽刑法部律令科附</hi>
可怒而不怒臣乃為虎可殺而不殺大賊乃發<hi>太平御覽皇王</hi>
<pb n="KR3k0045_WYG_062-28b"/>
<hi>部敘皇王上</hi>
魚藏於水權隱於心故物莫之害也魚失水為物所擒<lb/>
權示人即為人所制<hi>道德經註疏卷二</hi>
　<lb/>
　<lb/>
　<lb/>
　<lb/>
　喻林卷六十二<lb/>
</p>
<p>
</p>
  </div>
</body>
</text>
</TEI>
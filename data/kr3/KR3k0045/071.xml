<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林巻七十一</head>
    <p>
<pb n="KR3k0045_WYG_071-1a"/>
欽定四庫全書<lb/>
　喻林巻七十一　　　　　明　徐元太　撰<lb/>
　　君道門<hi>十一</hi>
　　　求士<lb/>
九五同人先號咷而後笑大師克相遇<hi>易同人</hi>
九五以把包𤓰<hi>易姤</hi>
闢四門明四目達四聰<hi>書舜典</hi>
蒹<hi>音兼</hi>葭<hi>音加</hi>蒼蒼白露為霜所謂伊人在水一方遡洄從<lb/>
<pb n="KR3k0045_WYG_071-1b"/>
之道阻且長遡遊從之宛在水中央　蒹葭凄凄白露<lb/>
未晞所謂伊人在水之湄遡洄從之道阻且躋遡遊從<lb/>
之宛在水中沚<hi>詩國風蒹葭</hi>
鴥<hi>音聿</hi>彼晨風鬱彼北林未見君子憂心欽欽　山有苞<lb/>
櫟<hi>音厯</hi>隰有六駮<hi>音剝</hi>未見君子憂心靡樂　山有苞棣隰<lb/>
有樹檖未見君子憂心如醉<hi>詩國風晨風</hi>
豈其食魚必河之魴<hi>音房</hi>豈其取<hi>音娶</hi>妻必齊之姜豈其食<lb/>
魚必河之鯉豈其取妻必宋之子<hi>詩國風衡門</hi>
<pb n="KR3k0045_WYG_071-2a"/>
南有嘉魚烝然罩罩<hi>音笟</hi>君子有酒嘉賔式燕以樂<hi>叶五教反</hi>
　南有嘉魚烝然汕汕<hi>音訕</hi>君子有酒嘉賔式燕以衎<hi>音看</hi>
<hi>南詩小雅  有嘉魚</hi>
南有嘉魚樂與賢也太平君子至誠樂與賢者共之也<lb/>
<hi>毛詩南有嘉魚</hi>
卷阿召康公戒成王也言求賢用吉士也<hi>毛詩巻阿</hi>
何必河之魴然後可食取其口美而已何必大國之女<lb/>
然後可妻亦取貞順而已君任臣何必至人亦取忠孝<lb/>
<pb n="KR3k0045_WYG_071-2b"/>
而已<hi>鄭氏箋詩衡門</hi>
視彼阪由墝埆之地有菀然其茂特之苗以興視彼空<lb/>
谷側陋之處有傑然其秀異之賢然天之以風雨動揺<lb/>
我特苗如將不我特苗之能勝言風雨之迅疾也以喻<lb/>
王之以禮命徵召我賢者如恐不我賢者之能得言禮<lb/>
命之繁多也<hi>毛詩正義正月</hi>
平原大藪瞻其草之髙豐茂者必有恠鳥獸居之且草<lb/>
可財也如艾而夷之其地必宜五穀髙山多林必有恠<lb/>
<pb n="KR3k0045_WYG_071-3a"/>
虎豹蕃孕焉深淵大川必有蛟龍焉民亦如之君察之<lb/>
此可以見器見才矣<hi>大戴禮記四代</hi>
欲見賢人而不以其道猶欲其入而閉之門也<hi>孟子萬章下</hi>
臣聞之賈人夏則資皮冬則資絺旱則資舟水則資車<lb/>
以待乏也夫雖無四方之憂然謀臣與爪牙之士不可<lb/>
不養而擇也譬如蓑笠時雨既至必求之<hi>國語越</hi>
魯仲連謂孟嘗君曰君之廐馬百乗無不被繡衣而食<lb/>
菽粟者豈有騏驥騄耳哉後宫十妃皆縞紵食粱肉豈<lb/>
<pb n="KR3k0045_WYG_071-3b"/>
有毛嬙西施哉色與馬取於今之世士何必待古哉<hi>戰國</hi>
<hi>策齊襄王</hi>
周有砥厄宋有結緑梁有懸黎楚有和璞此四寶者工<lb/>
之所失也而為天下名器然則聖王之所棄者獨不足<lb/>
以厚國家乎臣聞善厚家者取之於國善厚國者取之<lb/>
於諸侯天下有明王則諸侯不得擅厚矣是何也為其<lb/>
凋榮也<hi>戰國策秦昭襄王</hi>
婦人有夫死三日而嫁者有幽居守寡不出門者足下<lb/>
<pb n="KR3k0045_WYG_071-4a"/>
即欲求婦何取曰取不嫁者通曰然則求臣亦猶是也<lb/>
彼東郭先生梁石君齊之俊士也隱居不嫁未嘗卑節<lb/>
下意以求仕也願足下使人禮之<hi>前漢書蒯通傳</hi>
今不循伯者之道廼欲以三代選舉之法取當世之士<lb/>
猶察伯樂之圖求騏驥於市而不可得亦已明矣<hi>前漢書梅</hi>
<hi>福傳</hi>
氣之清者為神人之清者為賢養身者以練神為寳安<lb/>
國者以積賢為道<hi>後漢書李固列傳</hi>
<pb n="KR3k0045_WYG_071-4b"/>
選利器於良材求鏌鋣於明智<hi>後漢書崔駰列傳</hi>
夫物以逺至為珍士以稀見為貴槃木朽株為萬乗用<lb/>
者左右為之容耳王者取士宜㧞衆之所貴<hi>後漢書循吏列傳</hi>
屈平曰國有驥而不知乗焉皇皇而更索<hi>魏志任城王傳</hi>
昔楚葉公好龍神龍下之好偽徹天何况於真<hi>蜀志秦宓傳</hi>
香餌引泉魚重幣購勇士<hi>呉志孫奐傳註</hi>
夫賢才之畜於國由良工之須利器巧匠之待繩墨也<lb/>
器用利則斵削易而材不病繩墨設則曲直正而衆形<lb/>
<pb n="KR3k0045_WYG_071-5a"/>
得矣是以人主必勤求賢而佚以任之也<hi>晉書阮种傳</hi>
四門開闢英彦鳬藻收春花於京輦採秋實於巖藪<hi>晉書</hi>
<hi>應詹傳</hi>
空谷流縶維之詠丘園旅束帛之觀<hi>晉書龔𤣥之傳</hi>
吾逺求騏驥不知近在東鄰<hi>晉書馮跋記</hi>
窮谷無白駒之倡喬岳無遺寳之嗟豈特羅飛翮于垂<lb/>
天網沈鱗于溟海<hi>宋書武二王彭城傳</hi>
必欲探援潛寶傾海求珠自可卜肆巫祠之間馬棧牛<lb/>
<pb n="KR3k0045_WYG_071-5b"/>
口之下<hi>宋書王㣲傳</hi>
豈有欲見大厦而遺其棟梁者哉<hi>宋書王曇首傳</hi>
功照千里非特燭車之珍徳柔鄰國豈徒祕璧之貴<hi>宋書</hi>
<hi>謝莊傳</hi>
懼隱鱗卜祝藏器屠保物色闗下委裘河上<hi>梁書王暕傳</hi>
剖蜯求珍捜巖採幹野無投綸朝盈逸翰<hi>魏書段承根傳</hi>
世求名駿行地能致千里時愛竒寳照車遂有徑寸<hi>陳書</hi>
<hi>蔡景厯傳</hi>
<pb n="KR3k0045_WYG_071-6a"/>
至於旁求俊乂爰逮側㣲用道和羮是隆大厦<hi>陳書後主紀</hi>
今雖唐虞君世俊乂盈朝然修大厦者豈厭夫良材之<lb/>
積也<hi>隋書李德林傳</hi>
采荆南之把梓收㑹稽之箭竹<hi>隋書經籍四志</hi>
收把梓之才闢康莊之館<hi>隋書潘徽文學傳</hi>
冀與羣才共康庻績而彚茅寂漠投竿罕至豈美璞韜<lb/>
采未值良工將介石在懐確乎難拔<hi>北史隋本紀下</hi>
聖人在上賢士百里而有一人則猶無有也王道衰㣲<lb/>
<pb n="KR3k0045_WYG_071-6b"/>
暴亂在上賢士千里而有一人則猶比肩也<hi>鬻子守道</hi>
緡㣲餌明小魚食之緡綢餌香中魚食之緡隆餌豐大<lb/>
魚食之夫魚食其餌乃牽於緡人食其禄乃服於君故<lb/>
以餌取魚魚可殺以禄取人人可竭以家取國國可拔<lb/>
以國取天下天下可畢<hi>太公六韜文師</hi>
夫寒温之變非一精之所化也天下之事非一人之所<lb/>
能獨知也海水廣大非獨仰一川之流也是以明主之<lb/>
治世也急於求人弗獨為也<hi>鶡冠子道</hi>
<pb n="KR3k0045_WYG_071-7a"/>
一雀適羿羿必得之威也以天下為之籠則雀無所逃<lb/>
是故湯以胞人籠伊尹秦穆公以五羊之皮籠百里奚<lb/>
是故非以其所好籠之而可得者無有也<hi>莊子庚桑楚</hi>
譬若欲衆其國之善射御之士者必將富之貴之敬之<lb/>
譽之然後國之善射御之士將可得而衆也况又有賢<lb/>
良之士厚乎德行辯乎言談博乎道術者乎此固國家<lb/>
之珍而社稷之佐也亦必且富之貴之敬之譽之然後<lb/>
國之良士亦將可得而衆也<hi>墨子尚賢上</hi>
<pb n="KR3k0045_WYG_071-7b"/>
古者國君諸侯之不可以不執善承嗣輔佐也譬之猶<lb/>
執熱之有濯也將休其手焉<hi>墨子尚賢中</hi>
今有藥於此食之則耳加聰目加明則吾必説而强食<lb/>
之今夫伊尹之於我國也譬之良醫善藥也而子不欲<lb/>
我見伊尹是子不欲我善也<hi>墨子貴義</hi>
求馬黄黒馬皆可致求白馬黄黑馬不可致<hi>公孫龍子白馬論</hi>
人主無賢如瞽無相何倀倀<hi>荀子成相</hi>
千里而有一士比肩也累世而有一聖人繼踵也士與<lb/>
<pb n="KR3k0045_WYG_071-8a"/>
聖人之所自來若此其難也而治必待之治奚由至雖<lb/>
幸而有未必知也不知則與無賢同此治世之所以短<lb/>
而亂世之所以長也故王者不四霸者不六<hi>吕氏春秋觀世</hi>
今有良醫於此治十人而起九人所以求之萬也故賢<lb/>
者之致功名也比乎良醫而君人者不知疾求豈不過<lb/>
哉<hi>吕氏春秋察賢</hi>
戎人見暴布者而問之曰何以為之莽莽也指麻而示<lb/>
之怒曰孰之壤壤也可以為之莽莽也故亡國非無智<lb/>
<pb n="KR3k0045_WYG_071-8b"/>
士也非無賢者也其主無由接故也<hi>吕氏春秋知接</hi>
荆有善相人者所言無遺策聞於國莊王見而問焉對<lb/>
曰臣非能相人也能觀人之友也觀布衣也其友皆孝<lb/>
悌繩謹畏令如此者其家必日益身必日榮矣所謂吉<lb/>
人也觀事君者也其友皆誠信有行好善如此者事君<lb/>
日益官職日進此所謂吉臣也觀人主也其朝臣多賢<lb/>
左右多忠主有失皆交争証諫如此者國日安主日尊<lb/>
天下日服此所謂吉主也臣非能相人也能觀人之友<lb/>
<pb n="KR3k0045_WYG_071-9a"/>
也莊王善之於是疾收士日夜不懈遂霸天下故賢主<lb/>
之時見文藝之人也非特具之而已也所以就大務也<lb/>
<hi>吕氏春秋貴當</hi>
澤有無水國無無士故士易得而難求也易致而難留<lb/>
也<hi>賈子新書大政下</hi>
渚澤有枯木而國無枯士矣<hi>賈子新書大政下</hi>
有相馬而失馬者然良馬猶在相之中<hi>淮南子説山訓</hi>
一目之羅不可以得鳥無餌之釣不可以得魚遇士無<lb/>
<pb n="KR3k0045_WYG_071-9b"/>
禮不可以得賢<hi>淮南子説林訓</hi>
子思居衛衛人釣於河得鰥魚焉其大盈車子思問之<lb/>
曰鰥魚魚之難得者也子果何得之對曰吾始下釣垂<lb/>
一魴之餌鰥過而弗視也更以豚之半體則吞之矣子<lb/>
思喟然曰鰥雖難得貪以死餌士雖懐道貪以死禄矣<lb/>
<hi>孔叢子抗志</hi>
以言舉人若以毛相馬<hi>鹽鐵論利議</hi>
周公旦白屋之士所下者七十人而天下之士皆至晏<lb/>
<pb n="KR3k0045_WYG_071-10a"/>
子所與同衣食者百人而天下之士亦至仲尼修道行<lb/>
理文章而天下之士亦至矣雖有賢者而無以接之賢<lb/>
者奚由盡忠哉驥不自至千里者待伯樂而後自至也<lb/>
<hi>説苑尊賢</hi>
吾獵將以求士也其榛藂刺虎豹者吾是以知其勇也<lb/>
其攫犀搏兕者吾是以知其勁有力也罷田而分所得<lb/>
吾是以知其仁也因是道也而得三士焉楚國以安<hi>説苑</hi>
<hi>君道</hi>
<pb n="KR3k0045_WYG_071-10b"/>
古者驊騮騏驥今無有王選於衆王好馬矣古者有豹<lb/>
象之胎今無有王選於衆王好味矣古者有毛廧西施<lb/>
今無有王選於衆王好色矣王必將待堯舜禹湯之士<lb/>
而後好之則禹湯之士亦不好王矣<hi>説苑尊賢</hi>
夫珠玉無足去此數千里而所以能來者人好之也今<lb/>
士有足而不來者此是吾君不好之乎<hi>説苑尊賢</hi>
夫劍産于越珠産江漢玉産昆山此三寳者以無足而<lb/>
至今君茍好士則賢士至矣<hi>新序雜事一</hi>
<pb n="KR3k0045_WYG_071-11a"/>
君之好士也有似葉公子髙之好龍也葉公子髙好龍<lb/>
鈎以寫龍鑿以寫龍屋室雕文以寫龍於是天龍聞而<lb/>
下之窺頭於牖施尾於堂葉公見之棄而還走失其魂<lb/>
魄五色無主是葉公非好龍也好夫似龍而非龍者也<lb/>
今臣聞君好士故不逺千里之外以見君七日不禮君<lb/>
非好士也好夫似士而非士者也<hi>新序雜事五</hi>
東求金玉反得弊石<hi>焦氏易林家人之否</hi>
次六大開帷幕以引方客測曰大開帷幕覽衆明也<hi>太𤣥</hi>
<pb n="KR3k0045_WYG_071-11b"/>
<hi>經第一童</hi>
次五龍下于泥君子利用取□遇庸夷測曰龍下于泥<lb/>
陽下隂也<hi>太𤣥經第五内</hi>
士不輔而求霸猶病者不用醫而求愈也<hi>天禄閣外史受餽</hi>
夫士國之幹也木無幹則根抵朽壊而葉無所依國無<lb/>
士則綱紀陵夷政教蕩然而民無所附故賢王之待士<lb/>
不可茍也<hi>天禄閣外史留賢</hi>
得其士則利不得其士則替故諸矦之不可失士猶嬰<lb/>
<pb n="KR3k0045_WYG_071-12a"/>
兒之不可失乳也失乳而生者有矣未有失士而利者<lb/>
也臣聞陳軫云夫諸矦以士為體故動無異形以士為<lb/>
心故謀無異慮好士者如飲甘羮擇士者如調亂絃此<lb/>
言士之重于諸矦也<hi>天禄閣外史士論</hi>
昔鄭人有膏肓之疾三年而不出戸或告之曰子之疾<lb/>
危矣求良醫以瘳之可乎曰市無良醫何以求為曰有<lb/>
良醫者在于楚子以百金致之彼必不逺千里而赴鄭<lb/>
人果得楚之良醫以瘳其疾是醫者未嘗求疾而治也<lb/>
<pb n="KR3k0045_WYG_071-12b"/>
醫在而疾者求之耳然則為士者亦諸矦之求之也豈<lb/>
求諸矦而交與吾受晉王之䀻猶楚醫受鄭人之金也<lb/>
鄭人得之而瘳疾晉王得之而不瘳吾豈不若楚人之<lb/>
醫乎亦信與不信也<hi>天禄閣外史董卓</hi>
山林藪澤士之與鳥獸羣而棲者也故獵士則强獵禽<lb/>
則荒惟賢王能得其士而失其禽庸主能得其禽而失<lb/>
其士夫士國之雄也其潛隱於藪澤之間亦欲望賢王<lb/>
之獵也今王輕千乗而為此遊將欲獵士乎抑欲獵禽<lb/>
<pb n="KR3k0045_WYG_071-13a"/>
乎獵士則士必振羽翼而争投于王之羅獵禽雖鸞鳳<lb/>
騶虞不能益於國也王何不念賢士之藪澤張仁義之<lb/>
網羅而田獵哉昔文王獵于渭國人皆以文王為獵禽<lb/>
也而不知惟士之獵故一獵而得吕尚天下稱明焉今<lb/>
以王之賢而不效文王之獵宜士之不遊于國也<hi>天禄閣外</hi>
<hi>史諫獵</hi>
人皆知求良醫以治病人君不知求賢臣以治國<hi>吕氏春秋</hi>
<hi>察賢解</hi>
<pb n="KR3k0045_WYG_071-13b"/>
聘賢求士猶嫁娶之道也未有自嫁之女出財為婦故<lb/>
女慕財䀻而達其真士慕𤣥纁而達其名以禮聘士而<lb/>
其國乃寧矣<hi>武矦十六策舉措</hi>
夫柱以直木為堅輔以直士為賢直木出於幽林直士<lb/>
出於衆下故人君選舉必求隠處<hi>武矦十六策舉措</hi>
夫治國猶於治身治身之道務在養神治國之道務在<lb/>
舉賢是以養神求生舉賢求安<hi>武矦十六策舉措</hi>
舍輕艘而涉無涯者不見其必濟也無良輔而羡隆平<lb/>
<pb n="KR3k0045_WYG_071-14a"/>
者未聞其有成也鴻鸞之凌虚者六翮之力也淵虬之<lb/>
天飛者雲霧之偕也故招賢用才者人主之要務也立<lb/>
功立事者髦俊之所思也若乃樂治定而忽智士者何<lb/>
異欲致逺塗而棄騏騄哉<hi>抱朴子外篇貴賢</hi>
藥以除疾猶明君求賢以袪蔽也<hi>太𤣥經第五沈解</hi>
國之需賢譬車之恃輪猶舟之倚檝也車摧輪則無以<lb/>
行舟無檝則無以濟國之乏賢則無以理國之多賢如<lb/>
託造父之乗附越客之舟身不勞而千里可期足不行<lb/>
<pb n="KR3k0045_WYG_071-14b"/>
而蓬萊可至朝之乏賢若鳳虧六翮欲望背摩青天臆<lb/>
衝絳煙終莫由也<hi>劉子薦賢</hi>
夫連城之璧瘞影荆山夜光之珠潛輝鬱浦玉無翼而<lb/>
飛珠無脛而行揚聲於章華之臺炫燿於綺羅之堂者<lb/>
葢人君之舉也賢士有脛而不肯至者蠧才於幽岫腐<lb/>
智於柴蓽者葢人不能自薦未有為之舉也<hi>劉子薦賢</hi>
今忌人之細短忘人之所長以此招賢是書空而尋跡<lb/>
披水而覔路不可得也<hi>劉子妄瑕</hi>
<pb n="KR3k0045_WYG_071-15a"/>
以方叔召虎之臣鎮衛四境為國爪牙者可謂當矣然<lb/>
而髙鳥未挂於輕繳淵魚未懸於鈎餌者恐釣弋之術<lb/>
或未盡也<hi>文選曹植求自試表</hi>
求賢暫勞垂拱永逸方之疏壤取類導川<hi>文選任彦升薦士表</hi>
豈薪槱之道未𢎞為網羅之目尚簡<hi>文選王元長策秀才文</hi>
當此之時人人自謂握靈虵之珠家家自謂抱荆山之<lb/>
玉吾王於是設天網以該之頓八紘以掩之今悉集兹<lb/>
國矣然此數子猶復不能飛騫絶跡一舉千里也<hi>文選曹植</hi>
<pb n="KR3k0045_WYG_071-15b"/>
<hi>與楊德祖書</hi>
珠玉無踁而自至者以人好之也况賢者之有足乎<hi>文選</hi>
<hi>孔融論盛孝章書</hi>
丘園之秀因時則揚是以大人基命不擢才於后士明<lb/>
主聿興不降佐於昊蒼<hi>文選陸士衡演連珠</hi>
刳舟剡楫將欲濟江海也聘賢選佐將以安天下也<hi>補文</hi>
<hi>選郎顗消弭書</hi>
磁器引鐵於金不連大朝舉士愚不聞焉<hi>廣文選曹子建矯志詩</hi>
<pb n="KR3k0045_WYG_071-16a"/>
桂林生於五嶺把梓出於南荆夫以卉木之盛猶載在<lb/>
方志况千里之朝懐其良彦而使人滯於常流莫登于<lb/>
龍津者乎<hi>廣文選庾仲初薦唐㞵牋</hi>
聽决價而貿玉者無楚和之名因近習而取士者無伯<lb/>
王之功故璵璠之為寳非駔儈之術也伊吕之佐非左<lb/>
右之舊<hi>廣文選班固連珠</hi>
景公曰吾欲霸諸矦若何晏子曰官未具也臣聞仲尼<lb/>
處陋巷廉隅不正則原憲侍志意不通則仲由侍德不<lb/>
<pb n="KR3k0045_WYG_071-16b"/>
長則顔囘侍今君未有能侍故未具也<hi>意林晏子</hi>
夫三光懸象式揚天德岳瀆山澤廣開地道賢人顯進<lb/>
實興聖治<hi>藝文類聚人部隱逸下書</hi>
賢人為德體自然也故語曰黄金累千不如一賢<hi>藝文類聚</hi>
<hi>人部賢</hi>
黄帝夢大風吹天下之塵垢皆去又夢人執千鈞之弩<lb/>
驅羊數萬羣帝寤而歎曰風為號令執政者垢去土解<lb/>
清治者天下豈有姓風名后者哉夫千鈞之弩異力能<lb/>
<pb n="KR3k0045_WYG_071-17a"/>
逺者也驅羊數萬羣是能善牧者也天下豈有姓力名<lb/>
牧者於是依二夢之占而求之得風后于海隅登以為<lb/>
相得力牧於大澤進以為將<hi>事文類聚夢世説</hi>
湯思賢夢見有人負鼎抗俎對已而笑寤而占曰鼎為<lb/>
和味俎者割裁天下豈有人為吾宰者哉<hi>事文類聚夢世説</hi>
得清水淬其鋒越砥斂其鍔必騰躍天路出觀聖世<hi>太平</hi>
<hi>御覽治道部薦舉下</hi>
夫採名珠求之於蚌欲得名士求之於文學或割百蚌<lb/>
<pb n="KR3k0045_WYG_071-17b"/>
不得一珠不可捨蚌求之於魚或百文學不出竒士不<lb/>
可捨文學求之於斗筲也由是言之蚌乃珠之所藏文<lb/>
學亦士之塲矣<hi>太平御覽職官部王文學</hi>
傾嵓捜寳髙羅九霄慶雲集矣鸞駕三招<hi>初學記居處部宅</hi>
以小釣釣川而擒其魚中釣釣國而擒其萬國諸侯<hi>初學</hi>
<hi>記武部漁註</hi>
恢燿和肆必在兼城之寳翼亮崇本宜紆髙世之逸<hi>何氏</hi>
<hi>語林棲逸沈約宋書</hi>
<pb n="KR3k0045_WYG_071-18a"/>
　　　致士<lb/>
九四解而拇朋至斯孚<hi>易解</hi>
鳳凰鳴矣于彼髙岡梧桐生矣于彼朝陽菶菶<hi>音蚌</hi>萋萋<lb/>
<hi>音妻</hi>雝雝喈喈<hi>叶居奚反阿詩大雅卷</hi>
先君招賢人賢人往之駃疾如晨風之飛入北林<hi>毛詩晨風</hi>
<hi>註</hi>
山之櫟隰之駮皆其所宜有也賢者亦國家所宜有之<lb/>
<hi>鄭氏箋詩晨風</hi>
<pb n="KR3k0045_WYG_071-18b"/>
南方水中有善魚人將乆如而俱罩之天下有賢者在<lb/>
位之人將久如而並求致之於朝<hi>鄭氏箋詩南有嘉魚</hi>
鴥然而疾飛者彼晨風之鳥也鬱積而茂盛者彼北林<lb/>
之木也北林由鬱茂之故故晨風飛疾而入之以興疾<lb/>
歸於秦朝者是彼賢人能招者是彼穆公穆公由能招<lb/>
賢之故故賢者疾往而歸之<hi>毛詩正義晨風</hi>
南方有樛然下垂之木甘瓠之草得上而纍蔓之以興<lb/>
在位有下下之君子故在野賢者得往而歸就之言君<lb/>
<pb n="KR3k0045_WYG_071-19a"/>
子之下下猶樛木之下垂賢者所以往矣<hi>毛詩正義南有嘉魚</hi>
有卷然而曲者之阿則飄風從南長養之方來入之以<lb/>
興王有降屈之意則賢者懐其撫養之德來就之阿以<lb/>
岸曲而來風猶王以體屈而致賢也<hi>毛詩正義卷阿</hi>
鳳凰往飛之時翽翽其羽為聲亦與衆鳥集於所止鳳<lb/>
凰所在衆鳥慕而從之故鳳凰亦與之同止以興賢者<lb/>
來仕之時亦與衆羣士集於君朝賢者所在羣士慕而<lb/>
就之故賢者亦與之同朝得大賢而致羣士猶鳳凰飛<lb/>
<pb n="KR3k0045_WYG_071-19b"/>
而來衆鳥<hi>毛詩正義卷阿</hi>
鳳凰與衆鳥俱集所止猶賢者與羣士俱在王朝衆鳥慕<lb/>
鳳猶羣士慕賢<hi>毛詩正義卷阿</hi>
郭隗曰臣聞古之君人有以千金求千里馬者三年不<lb/>
能得㳙人言於君曰請求之君遣之三月得千里馬馬<lb/>
已死買其首五百金反以報君君大怒曰所求者生馬<lb/>
安事死馬而捐五百金㳙人對曰死馬且買之五百金<lb/>
况生馬乎天下必以王為能市馬馬今至矣於是不能<lb/>
<pb n="KR3k0045_WYG_071-20a"/>
期年千里之馬至者三今王誠欲致士先從隗始隗且<lb/>
見事况賢於隗者乎豈逺千里哉<hi>戰國䇿燕昭王</hi>
夫物不産於秦可寶者多士不産於秦而願忠者衆<hi>史記</hi>
<hi>李斯傳</hi>
烏鳶之卵不毁而後鳳凰集誹謗之罪不誅而後良言<lb/>
進<hi>前漢書路温舒傳</hi>
潛虬聳鱗佇利見之期翔鳳弭翼應來儀之感<hi>宋書武三王江</hi>
<hi>夏傳</hi>
<pb n="KR3k0045_WYG_071-20b"/>
公曰致天下之精材若何管子對曰五而六之九而十<lb/>
之不可為數公曰來工若何管子對曰三倍不逺千里<lb/>
<hi>管子小問</hi>
北面而事之則伯己者至先趨而後息先問而後默則<lb/>
什己者至人趨已趨則若己者至憑几據杖指麾而使<lb/>
則厮役者至樂嗟若咄則徒𨽻之人至矣故帝者與師<lb/>
處王者與友處亡主與徒處故德萬人者謂之雋德千<lb/>
人者謂之豪德百人者謂之英<hi>鶡冠子博選</hi>
<pb n="KR3k0045_WYG_071-21a"/>
帝者之臣其名臣也其實師也王者之臣其名臣也其<lb/>
實友也霸者之臣其名臣也其實賔也危國之臣其名<lb/>
臣也其實虜也今王將東面目指氣使以求臣則厮役<lb/>
之材至矣南面聽朝不失揖讓之禮以求臣則人臣之<lb/>
材至矣西面等禮相亢下之以色不乗勢以求臣則朋<lb/>
友之材至矣北面拘指逡巡而退以求臣則師傅之材<lb/>
至矣<hi>説苑君道</hi>
君之賞賜不可以功及也君之誅罰不可以理避也猶<lb/>
<pb n="KR3k0045_WYG_071-21b"/>
舉杖而呼狗張弓而祝雞矣雖有香餌而不能致者害<lb/>
之必也<hi>説苑尊賢</hi>
聲同則處異而相應德合則未見而相親賢者立於本<lb/>
朝則天下之豪相率而趨之矣<hi>説苑尊賢</hi>
齊桓公尊九九之人而有道之士歸之越王敬螳蜋之<lb/>
怒而勇士死之葉公好龍而龍為暴下物之所徵固不<lb/>
須頃<hi>列女傳周列國齊孤逐女</hi>
南山髙岡麟鳳室堂<hi>焦氏易林蠱之兊</hi>
<pb n="KR3k0045_WYG_071-22a"/>
江水沱汜思附君子<hi>焦氏易林遯之㢲</hi>
魯王愛玉有楚人持玉鼎以進曰此荆山之美玉也君<lb/>
能愛乎魯王笑曰寡人聞荆山之玉卞和得之而獻楚<lb/>
王其後也秦人復得之奚其為荆山乎夫地不再産胡<lb/>
能復得邪楚人曰夫荆山之所生者非特和氏之一璧<lb/>
也君何以荆山為無玉乎荆山之鼎楚産也而君疑之<lb/>
若夫璵出于魯昔有倚頓得之以為鳬杯其妾視之誤<lb/>
毁諸地是魯璵無倚頓之杯久矣今有人持璞璵以進<lb/>
<pb n="KR3k0045_WYG_071-22b"/>
君亦以為魯無璵璧可乎夫地之所産不盡出玉之所<lb/>
藏不盡用也豈惟荆魯之玉為然哉若魯國賢士之藪<lb/>
也今君以為地不再産則展禽之後魯無孔子孔子之<lb/>
後魯無顔淵顔淵之後魯無閔損閔損之後魯無子羽<lb/>
子羽之後魯無秦非秦非之後魯無曾㸃曾㸃之後魯<lb/>
無子思子思之後魯無孟軻孟軻之後魯無叔孫通戚<lb/>
麟髙堂生孔安國韋賢疏廣匡衡曹褒之屬矣是今之<lb/>
生于魯國者皆魯璵之沙也遊于魯國者皆荆山之石<lb/>
<pb n="KR3k0045_WYG_071-23a"/>
也奚玉之為臣請完鼎而返楚無使魯庭有刖足之刑<lb/>
而荆山有泣玉之士也魯王慚乃命左右以千金價之<lb/>
左右曰昔者燕昭王以千金致士今君以千金致玉臣<lb/>
恐天下懐寳之士皆以昭王之臺而笑矣<hi>天禄閣外史玉論</hi>
魯王得楚人之玉謂張裘曰昔卞和獻玉于楚王楚王<lb/>
却又刖其足以示衆夫却玉不明也刖士不仁也今寡<lb/>
人好玉楚人以荆山之玉進寡人賞以千金是卞和不<lb/>
幸而遇楚王也由此觀之寡人其優乎張裘對曰王不<lb/>
<pb n="KR3k0045_WYG_071-23b"/>
如也魯王曰何為不如曰臣以為楚王之明也故不如<lb/>
夫得玉不足以强國王知之乎知强國者不以玉則楚<lb/>
王之却不可謂不明也刖士而絶佞人不可謂不仁也<lb/>
當是時使和氏進一荆山之士于楚王則亦不待三獻<lb/>
而三却也况刖之乎今魯國之士抱器而進于王非特<lb/>
楚人之玉也而王不賞之獨何與王自以為遇玉之禮<lb/>
過於楚王待楚人之禮過於和氏而不知王之戮于天<lb/>
下士也有甚于刖足士之抱器而嘆亦有甚于和氏者<lb/>
<pb n="KR3k0045_WYG_071-24a"/>
乎何王之明于玉而闇于士也故曰臣以為王不如也<lb/>
魯王勃然變色而言曰子何以寡人訕也寡人好士築<lb/>
五丈之臺而延賔客叔度不至寡人䀻之叔度至寡人<lb/>
饗之何謂不遇哉曰王之遇叔度特楚人之遇耳遇楚<lb/>
人而猶寵其玉今遇叔度而不能寵其道可謂遇乎哉<lb/>
<hi>天禄閣外史重賢</hi>
言鳥獸相呼雲龍相感無不應其類而從其耦傷君獨<lb/>
無精誠之心以動賢也<hi>王逸註楚辭七諫</hi>
<pb n="KR3k0045_WYG_071-24b"/>
言君不能以禮敬聘請賢者猶以直鍼釣魚無所能得<lb/>
也<hi>王逸註楚辭七諫</hi>
言神龍將舉陞天則景雲覆而扶之輔其類也言君好<lb/>
賢士則英俊往而並集也<hi>王逸註楚辭七諫</hi>
羣臣歸君若輻之輳轂<hi>淮南子主術訓解</hi>
徒英而不雄則雄材者不伏也徒雄而不英則智者不<lb/>
歸往也故雄能得雄不能得英英能得英不能得雄故<lb/>
一人之身兼有英雄得能役英與雄役英與雄故能成<lb/>
<pb n="KR3k0045_WYG_071-25a"/>
大業也<hi>劉邵人物志英雄</hi>
賢者仰之如天地愛之如親戚樂之如塤箎歆之如蘭<lb/>
芳故其歸我也猶決壅導滯水注之大壑何不至之有<lb/>
<hi>徐幹中論亡國</hi>
且莽之爵人其實囚之也囚人者非必著之桎梏而置<lb/>
之囹圄之謂也拘係之愁憂之之謂也使在朝之人欲<lb/>
進則不得陳其謀欲退則不得安其身是則以綸組為<lb/>
繩索以印佩為鉗鐵也小人雖樂之君子則以為辱故<lb/>
<pb n="KR3k0045_WYG_071-25b"/>
明王之得賢也得其心也非謂得其軀也茍得其軀而<lb/>
不論其心也斯與籠鳥檻獸無以異也<hi>徐幹中論亡國</hi>
賢者之視我容貌也如魍魎臺殿也如狴犴采服也如<lb/>
衰絰絃歌也如號哭酒醴也如滫滌肴饌也如糞土從<lb/>
事舉措每無一善彼之惡我也如是其肯至哉<hi>徐幹中論亡國</hi>
垂餌香則鱣鮪來懸賞厚則果毅奮<hi>抱朴子外篇安貧</hi>
臣之附君如水之趨川也<hi>太𤣥經第三應解</hi>
競收杞梓争采松竹鳳不及栖龍不暇伏谷無幽蘭嶺<lb/>
<pb n="KR3k0045_WYG_071-26a"/>
無亭菊<hi>文選袁宏名臣序賛</hi>
蛟龍驤首奮翼則浮雲出流霧雨咸集聖王砥節修德<lb/>
則游談之士歸義思名<hi>文選鄒陽上書吳王</hi>
燕王市駿馬之骨非欲以騁道里乃當以招絶足也<hi>文選</hi>
<hi>孔融論盛孝章書</hi>
非有聖智之君惡有甘棠之臣故虎嘯而風寥戾龍起<lb/>
而致雲氣蟋蟀俟秋吟蜉蝣出以隂<hi>文選王褒四子講德論</hi>
束帛旅於丘園旌命交於塗巷故豪彦尋聲而響臻志<lb/>
<pb n="KR3k0045_WYG_071-26b"/>
士希光而景附異人輻凑猛士如林<hi>文選陸士衡辨亡論</hi>
使夫廉髙之士畢志於衡軛之内<hi>文選曹元首六代論</hi>
賢哲不可以色貌誘之猶張羅恤鳳施穽誘麟<hi>意林周生列子</hi>
夫珠生於南海玉出於須彌無足而至者人好之也士<lb/>
有足而不至者以人不好也<hi>太平御覽珍寳部玉下</hi>
臨江有釣不獲一鱗非江魚之不食以其所餌之者非<lb/>
也是以君子慎舉擢<hi>太平御覽鱗介部魚下</hi>
　喻林巻七十一<lb/>
</p>
<p>
</p>
  </div>
</body>
</text>
</TEI>
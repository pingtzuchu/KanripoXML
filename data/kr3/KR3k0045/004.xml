<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷四</head>
    <p>
<pb n="KR3k0045_WYG_004-1a"/>
欽定四庫全書<lb/>
　喻林卷四　　　　　　　明　徐元太　撰<lb/>
　　人事門<hi>二</hi>
　　　仕進<lb/>
九二見龍在田利見大人<hi>易乾</hi>
龍德而正中者也<hi>易乾</hi>
六二屯如邅如乘馬斑如匪㓂㛰媾女子貞不字十年<lb/>
乃字<hi>易屯</hi>
<pb n="KR3k0045_WYG_004-1b"/>
初九㧞茅茹以其彚征吉<hi>易泰</hi>
九三良馬逐利艱貞日閑輿衛利有攸徃<hi>易大畜</hi>
九四貞吉悔亡藩決不羸壯于大輿之輹<hi>易大壯</hi>
鼎有實愼所之也<hi>易鼎</hi>
九三升虚邑<hi>易升</hi>
若以人事言之象人臣離其黨而入君之朝女子離其<lb/>
家而入夫之室<hi>周易正義坤</hi>
人出自北門者背明嚮陰而行猶已仕於亂世嚮於闇<lb/>
<pb n="KR3k0045_WYG_004-2a"/>
君而仕<hi>毛詩正義北門</hi>
士之仕也猶農夫之耕也農夫豈為出疆舍其耒耜哉<lb/>
<hi>孟子滕文公下</hi>
淳于髠曰男女授受不親禮與孟子曰禮也曰嫂溺則<lb/>
援之以手乎曰嫂溺不援是豺狼也男女授受不親禮<lb/>
也嫂溺援之以手者權也曰今天下溺矣夫子之不援<lb/>
何也曰天下溺援之以道嫂溺援之以手子欲手援天<lb/>
下乎<hi>孟子離婁上</hi>
<pb n="KR3k0045_WYG_004-2b"/>
吾聞其以堯舜之道要湯未聞以割烹也<hi>孟子萬章上</hi>
仕非為貧也而有時乎為貧娶妻非為養也而有時乎<lb/>
為養<hi>孟子萬章下</hi>
流水滿坎乃行以喻君子之學必至成章乃仕進者也<lb/>
<hi>趙氏註孟盡心上</hi>
曁于裭薜蘿而襲朱組去衡泌而踐丹墀<hi>晉書謝安傳</hi>
沖靈翼於雲路浴天池以濯鱗排閶闔歩玉岑登紫闥<lb/>
侍北辰<hi>晉書皇甫謐傳</hi>
<pb n="KR3k0045_WYG_004-3a"/>
負重渉遠不擇地而休家貧親老不擇禄而仕<hi>孔子家語致思</hi>
士病不明經術經術苟明其取青紫如俛拾地芥耳<hi>前漢</hi>
<hi>書夏侯勝傳</hi>
攀龍附鳳並乗天衢<hi>前漢書叙傳下</hi>
龍竢風雲而後升士須明君而後進<hi>前漢書揚雄傳</hi>
夫鶉火之禽不匿影於丹山昭華之寶乍耀采於藍田<lb/>
<hi>梁書太祖五王安成傳</hi>
過龍津而一息望鳳條而曾翔<hi>梁書陸倕傳</hi>
<pb n="KR3k0045_WYG_004-3b"/>
天下士大夫捐親戚棄土壤從大王於矢石之間者其<lb/>
計固望其攀龍鱗附鳳翼以成其所志耳<hi>後漢書光武帝紀</hi>
大丈夫當雄飛安能雌伏<hi>後漢書趙典列傳</hi>
士或解裋褐而襲黼黻或委臿築而據文軒者度德拜<lb/>
爵量績受禄也<hi>後漢書張衡列傳</hi>
有莘之媵殊北門之情渭濵之叟匪西山之節湯武有<lb/>
以濟其功夏殷不能譏其志<hi>晉書王沈列傳</hi>
鉛刀有干將之志螢燭希日月之光<hi>晉書張駿傳</hi>
<pb n="KR3k0045_WYG_004-4a"/>
任重道遠者不擇地而息家貧親老者不擇官而仕故<lb/>
君子蹻褐趨時當務為急<hi>韓詩外傳</hi>
士因士女因媒至其親顯非媒士之力孔子曰進見而<lb/>
不以能往者非賢士才女也<hi>鹽鐵論大論</hi>
夫耳聞之不如目見之目見之不如足踐之足踐之不<lb/>
如手辨之始入官如入晦室久而愈明明乃治治乃行<lb/>
<hi>說苑政理</hi>
牙蘖生齒室堂啟戸幽人利貞鼓翼起舞<hi>焦氏易林比之節</hi>
<pb n="KR3k0045_WYG_004-4b"/>
鳥升鵠舉照臨東海<hi>焦氏易林謙之頥</hi>
新田宜粟上農得榖君子懷德以干百禄<hi>焦氏易林恒之離</hi>
黄馬緑車駕之大都<hi>焦氏易林睽之兊</hi>
泰山幽谷鳳凰㳺宿禮義有序可以求福<hi>焦氏易林萃之離</hi>
次三出于幽谷登于茂木思其珍榖測曰出谷登木知<lb/>
向方也<hi>太𤣥經第一上</hi>
次五鳴鶴升自深澤階天不㤰<hi>昨</hi>測曰鳴鶴不㤰有諸<lb/>
中也<hi>太𤣥經第一上</hi>
<pb n="KR3k0045_WYG_004-5a"/>
次八進于淵君子用船測曰進淵且舩以道行也<hi>太𤣥經第</hi>
<hi>二進</hi>
次六銳于醜含于五軌萬鍾貞測曰銳于醜福禄不量<lb/>
也<hi>太𤣥經第二銳</hi>
十種之地膏壤雖肥弗耕不獲千里之馬骨法雖具弗<lb/>
策不致夫觚而弗琢不成於器士而弗仕不成於位若<lb/>
此者天地所不能貴賤鬼神所不能貧富也<hi>濳夫論正列</hi>
昔有抱甕者惡桔橰之機而不用然烏知抱甕之為機<lb/>
<pb n="KR3k0045_WYG_004-5b"/>
乎由此觀之天地萬物皆機也機其運于應物之所動<lb/>
于無形之源乎今子之出也將以仁義為機而運諸侯<lb/>
于掌上鎔兆民于軌物經之綸之弛之張之吹之嘘之<lb/>
若噫氣之推風而解駮乎萬竅其機也如是<hi>天禄閣外史機論</hi>
言龍能登虚無淩清㝠弃濁穢入天帝之宫言已亦想<lb/>
升賢君之朝斥去貪佞之人也<hi>王逸註楚辭九歎</hi>
車行於陸舩行於溝其滿而重者行遲空而輕者行疾<lb/>
先王之道載在胸腹之内其重不徒舩車之任也任重<lb/>
<pb n="KR3k0045_WYG_004-6a"/>
其取進疾速難矣<hi>王充論衡狀留篇</hi>
人之仕也主貪禄也禮義之言為行道也猶人之娶也<lb/>
主為欲也禮義之言為供親也<hi>王充論衡問孔篇</hi>
淵蟠起則𤣥雲赴道化霑則逸才奮故康衢有角歌之<lb/>
音鼎爼發凌風之迹沽之則收不貲之賈踊之則超在<lb/>
天之舉耀逸景於暘谷播大明乎九垓<hi>抱朴子外篇任命</hi>
願先生委龍蛇之穴升利見之塗釋戸庭之獨潔覽二<lb/>
䑕而遠寤越窮谷以登高襲丹藻以改素競驚飈於清<lb/>
<pb n="KR3k0045_WYG_004-6b"/>
晨不盤旋以詣夜收名器於嵩髙嚮鍾鼎之慶祚<hi>抱朴子外</hi>
<hi>篇任命</hi>
言人出仕非一途或結綬以生纒牽之憂或彈冠而去<lb/>
塵埃之纍<hi>李善註文選左太冲招隱詩</hi>
震風過物清濁效響大人于興利在攸徃<hi>文選陸機功臣頌</hi>
然後令夜光之璧顯於金匱隋侯之珠彰於韞櫝者也<lb/>
<hi>藝文類聚儲官部儲官表</hi>
化銀龜以為黄變青組以為紫<hi>太平御覽布帛部組</hi>
<pb n="KR3k0045_WYG_004-7a"/>
春秋運斗樞曰椒桂連名士起<hi>爾雅翼桂</hi>
　　　交接<lb/>
六二係小子失丈夫象曰係小子弗兼與也<hi>易隨</hi>
六四樽酒簋貳用缶納約自牖終无咎<hi>易坎</hi>
伐柯之法其則不逺喻治國之法其道亦不遠何者執<lb/>
柯以伐柯比而視之舊柯短則如其短舊柯長則如其<lb/>
長其法不在逺也以喻交接之法願於上交於下願於<lb/>
下事於上其道亦不遠也<hi>毛詩正義伐柯</hi>
<pb n="KR3k0045_WYG_004-7b"/>
君子之接如水小人之接如醴君子淡以成小人甘以<lb/>
壞<hi>禮記表記</hi>
水相得合而已酒醴相得則敗<hi>鄭氏註禮記表記</hi>
水相合為江河酒醴相合而乆乃敗壞也<hi>禮記正義表記</hi>
君子相接不用虚言如兩水相交尋合而已小人以虚<lb/>
辭相飾如以酒醴相合必致敗壞<hi>禮記正義表記</hi>
一則云采此葑菲之菜但采其葉無得并采其下體之<lb/>
根莖言根莖雖美不可并取則是不盡取其利當遺與<lb/>
<pb n="KR3k0045_WYG_004-8a"/>
於下二則云采其葑菲之菜無以下體之惡并棄其葉<lb/>
據下體有苦惡之時言交友之道無以一處之惡并棄<lb/>
其餘事之善作記者據其根善則無得并取其根無盡<lb/>
利也據其根惡則無得并棄其葉不求備也<hi>禮記正義孔子聞居</hi>
鳥獸猶不失儷<hi>左傳成公十一年</hi>
意合則吳越為昆弟由余越人蒙是矣不合則骨肉出<lb/>
逐不收朱象管蔡是矣<hi>史記鄒陽傳</hi>
今將患其流而塞其源病其末而刈其本無乃未若擇<lb/>
<pb n="KR3k0045_WYG_004-8b"/>
其正而黜其邪與與其彼農皆黍而獨稷焉夫黍亦神<lb/>
農之嘉榖與稷並為粢盛也使交而可廢則黍其愆矣<lb/>
<hi>後漢書朱暉列傳</hi>
膠漆自謂堅不如雷與陳<hi>後漢書獨行列傳</hi>
昔朋舊愛各東西譬如落葉不更齊<hi>梁書豫章王綜傳</hi>
且心同琴瑟言鬱郁於蘭茞道叶膠漆志婉孌於塤箎<lb/>
<hi>梁書任昉傳</hi>
與人交多詐偽無情實偷取一切謂之烏集之交烏集<lb/>
<pb n="KR3k0045_WYG_004-9a"/>
之交初雖相驩後必相咄故曰烏集之交雖善不親<hi>管子</hi>
<hi>形勢解</hi>
子車氏之豭其色粹而黑一產而三豚焉其二則粹而<lb/>
黑其一則駁而白惡其弗類於已也囓而殺之決裂其<lb/>
腎腸糜盡而後止其同於己者字之惟謹而恐其傷也<lb/>
子華子曰甚矣心術之善移也夫目眩於異同而意怵<lb/>
於愛憎雖其所自生殺之而弗悔而況非其類矣乎今<lb/>
世之人其平居把握附耳呫呫相為然約而自保其固<lb/>
<pb n="KR3k0045_WYG_004-9b"/>
曾膠漆之不如也及勢利之一接未有毫澤之差蹴然<lb/>
而變乎色又從而隨之以兵甚矣心術之善移也無以<lb/>
異乎子車氏之豭<hi>子華子神氣</hi>
清之而愈濁者口也豢之而愈瘠者交也<hi>荀子榮辱</hi>
鹿鳴以仁求其羣關雎以義鳴其雄<hi>陸子道基</hi>
因媒而嫁不因媒而成因人而交不因人而親<hi>淮南子說山訓</hi>
行合趨同千里相從趨不合行不同對門不通<hi>淮南子說山訓</hi>
人生則有四方之志豈鹿豕也哉而常聚乎<hi>孔叢子孺服</hi>
<pb n="KR3k0045_WYG_004-10a"/>
白聞士無介不見女無媒不嫁<hi>孔叢子雜訓</hi>
一死一生乃知交情一貧一富乃知交態一貴一賤交<lb/>
情乃見一浮一没交情乃出<hi>説苑談叢</hi>
一尋百節綢繆相結<hi>焦氏易林漸之頥</hi>
或曰君子自守奚其交曰天地交萬物生人道交功勲<lb/>
成奚其守<hi>揚子修身篇</hi>
次三交于木石測曰交于木石不能嚮人也<hi>太𤣥經第二交</hi>
次二孚其肉其志資戚測曰孚其肉人莫聞也<hi>太𤣥經第三親</hi>
<pb n="KR3k0045_WYG_004-10b"/>
古之不交㳺者不謂嚮屋漏而居也今之好交㳺者非<lb/>
謂長沐雨乎中路者也<hi>徐幹中論譴交</hi>
志合者不以山海為逺道乖者不以咫尺為近故有䟦<lb/>
涉而㳺集亦或宻邇而不接<hi>抱朴子外篇博喻</hi>
適心者交淺而愛深忤神者接久而彌乖是以聲同則<lb/>
傾盖而居昵道異則白首而無憂<hi>抱朴子外篇博喻</hi>
由兹論之則交彼而遇者雖得逹不足貴芘之而悞者<lb/>
譬如蔭朽樹之被笮也彼尚不能自止其顛蹷亦安能<lb/>
<pb n="KR3k0045_WYG_004-11a"/>
救我之碎首哉<hi>抱朴子外篇交際</hi>
大丈夫之自得而外物者其於庸人也蓋逼迫不獲已<lb/>
而與之形接雖以千計猶蚤虱之積乎衣而贅疣之攢<lb/>
乎體也失之雖以萬數猶飛塵之去嵩岱鄧林之墮朽<lb/>
條耳豈以有之為益無之覺損乎<hi>抱朴子外篇交際</hi>
若乃輕合而不重離易厚而不難薄始如形影終為參<lb/>
辰至歡變為篤恨接援化成讎敵<hi>抱朴子外篇交際</hi>
若比智而交則白屋不降公旦之貴若鈞才而游則尼<lb/>
<pb n="KR3k0045_WYG_004-11b"/>
父必無入室之客矣<hi>抱朴子外篇交際</hi>
詆毁壞刎頸之契漸漬釋膠漆之堅<hi>抱朴子外篇交際</hi>
言服狐白者不念無衣以喻處尊貴者多忘貧賤也<hi>李善</hi>
<hi>註文選曹子建贈丁儀詩</hi>
願一見顏色不異瓊樹枝<hi>文選江文通古雜别詩</hi>
和通篪塤比德車輔<hi>文選王粲贈士孫詩</hi>
雖慙丹雘施未謂𤣥素暌<hi>文選顏延年和謝靈運詩</hi>
離合非有常譬彼弦與筈<hi>文選陸機為顧彥先作詩</hi>
<pb n="KR3k0045_WYG_004-12a"/>
黄鵠一遠别千里顧徘徊胡馬失其羣思心常依依何<lb/>
況雙飛龍羽翼臨當乖<hi>文選蘇武詩</hi>
昔為鴛與鴦今為參與辰昔者常相近邈若胡與秦<hi>文選</hi>
<hi>蘇武詩</hi>
劉琨王浚睚眦起於絲髮舋敗成於丘海<hi>文選樂府鮑明逺白頭吟</hi>
<hi>註</hi>
逮叔世民訛狙詐飈起谿谷不能踰其險神鬼無以究<lb/>
其變競毛羽之輕趨錐刀之末於是素交盡利交與天<lb/>
<pb n="KR3k0045_WYG_004-12b"/>
下蚩蚩鳥驚雷駭<hi>文選劉孝標廣絶交論</hi>
丹瓊譬而非寶緑蘭比而無芳<hi>廣文選江文通知已賦</hi>
懷愛重於素璧結分珍於黄金<hi>廣文選江文通傷友人賦</hi>
我筠心而松性君金采而玉相<hi>廣文選江文通知已賦</hi>
夫宮鳴徵應嚮韻相趨桂馥蘭芬期臭在斯<hi>藝文類聚禮部祭祀</hi>
<hi>文</hi>
如葛斯蔓如樛斯垂<hi>藝文類聚人部贈答詩</hi>
有人詣謝公别謝公流涕此人了不悲旣去左右曰向<lb/>
<pb n="KR3k0045_WYG_004-13a"/>
客殊自宻雲謝公曰非徒宻雲乃自旱雷爾<hi>藝文類聚人部别上</hi>
採葵莫傷根傷根葵不生結友莫羞貧羞貧友不成<hi>藝文</hi>
<hi>類聚草部葵</hi>
勢利之交難以經遠士之相知溫不增華寒不改葉貫<lb/>
四時而不衰歴夷險而益固<hi>藝文類聚人部交友</hi>
交之於人也猶脣齒之相濟<hi>藝文類聚人部交友</hi>
交得其人千里同好固於膠漆堅於金石<hi>藝文類聚人部交友</hi>
人亦有言松竹有林及爾臭味異苔同岑<hi>藝文類聚人部交友詩</hi>
<pb n="KR3k0045_WYG_004-13b"/>
吾與周公瑾交若飲醇醪不覺自醉也<hi>藝文類聚人部讓</hi>
利心金各斷芬言蘭共馥<hi>文苑英華楊素寄贈二詩</hi>
余松待爾心爾筠留我箭<hi>文苑英華楊素寄贈二詩</hi>
吾相與猶左右手也左傷則右救右傷則左勞<hi>太平御覽人事</hi>
<hi>部交友四</hi>
天下市道交君不知之耶君有勢我即進君無勢我即<lb/>
去<hi>太平御覽資產部市</hi>
越絶書言勾踐諸侯從之若果中之李<hi>爾雅翼李</hi>
<pb n="KR3k0045_WYG_004-14a"/>
夫陰陽交萬物成君臣交邦國治士庶交德行光<hi>初學記人</hi>
<hi>部交友</hi>
必鸞鳳而後集何燕雀之能臨<hi>初學記果木部桐</hi>
處宅者先定鄰焉<hi>初學記居處部宅</hi>
與賢相近如香著紙與惡人相近如臭著草是以經言<lb/>
近賢成智近愚益惑<hi>阿育王譬喻經基一</hi>
　　　報施<lb/>
投我以木𤓰報之以瓊琚匪報也永以為好也　投我<lb/>
<pb n="KR3k0045_WYG_004-14b"/>
以木桃報之以瓊瑶　投我以木李報之以瓊玖<hi>詩國風木</hi>
<hi>𤓰</hi>
投我以桃報之以李彼童而角實虹<hi>音紅</hi>小子<hi>詩大雅抑</hi>
木𤓰美齊桓公也衛國有狄人之敗出處于曹齊桓公<lb/>
救而封之遺之車馬器服焉衛人思之欲厚報之而作<lb/>
是詩也<hi>毛詩木𤓰</hi>
人有投擲我以桃者我必報之以李善徃則善來無物<lb/>
不報王若以善道施民民必以善事報王也<hi>毛詩正義抑</hi>
<pb n="KR3k0045_WYG_004-15a"/>
梓人為飲器勺一升觚三升獻以爵而酬以觚一獻而<lb/>
三酬則一豆矣<hi>周禮考工記</hi>
囘也視予猶父也予不得視猶子也<hi>論語先進</hi>
君之視臣如手足則臣視君如腹心君之視臣如犬馬<lb/>
則臣視君如國人君之視臣如土芥則臣視君如冦讐<lb/>
<hi>孟子離婁上</hi>
言悖而出者亦悖而入貨悖而入者亦悖而出<hi>大學</hi>
中山君饗都士大夫司馬子期在焉羊羔不遍司馬子<lb/>
<pb n="KR3k0045_WYG_004-15b"/>
期怒而走於楚説楚王伐中山中山君亡有二人<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>戈<lb/>
而隨其後者中山君顧謂二人子奚為者也二人對曰<lb/>
臣有父嘗饑且死君下壺飱臣父臣父且死曰中山有<lb/>
事汝必死之故來死君也中山君喟然而仰嘆曰與不<lb/>
期衆少其於當厄怨不期深淺其於傷心吾以一杯羊<lb/>
羔亡國以一壺飱得士二人<hi>戰國䇿衛中山</hi>
樹於有禮艾人必豐解曰樹種也艾報也<hi>國語周襄王</hi>
則桀之狗可使吠堯而蹠之客可使刺由<hi>史記鄒陽傳</hi>
<pb n="KR3k0045_WYG_004-16a"/>
物不荅施於天地子不謝生於父母<hi>魏志劉廙傳</hi>
夫飛鴞天下賤鳥及其在林食椹則懷我好音況輅心<lb/>
非草木敢不盡忠<hi>魏志管輅傳</hi>
不能負戴析薪以荅萬分一<hi>晉書石苞傳</hi>
魚懸由於甘餌勇夫死於重報<hi>晉書叚灼傳</hi>
倍恩者苦枯蹶船常苦没<hi>宋書樂三志</hi>
木石感陰陽犬馬識厚薄<hi>梁書王僧孺傳</hi>
銘兹厚德戴此洪恩譬渤澥而俱深方嵩華而猶重<hi>陳書</hi>
<pb n="KR3k0045_WYG_004-16b"/>
<hi>徐陵傳</hi>
挾太山而超海比報德而非難堙崐崘以為池匹酬恩<lb/>
而反易<hi>隋書崔廓隱逸傳</hi>
其施厚者其報美其怨大者其禍深薄施而厚望畜怨<lb/>
而無患者未之有也<hi>文子符言</hi>
草木雞狗牛馬不可譙詬遇之譙詬遇之則亦譙詬報<lb/>
人又況乎達師與道術之意乎<hi>呂氏春秋誣徒</hi>
夫疾風而波興木茂而鳥集相生之氣也是故臣不得<lb/>
<pb n="KR3k0045_WYG_004-17a"/>
其所欲於君者君亦不能得其所求於臣也君臣之施<lb/>
者相報之勢也臣盡力死節以與君君計功垂爵以與<lb/>
臣君不能賞無功之臣臣亦不能死無德之君君德不<lb/>
下流於民而欲用之如鞭<graphic n="KR1389" url="https://raw.githubusercontent.com/kanripo/KR-Gaiji/master/images/KR1389.png" mimeType="image/png"/>馬矣是猶不待雨而求熟<lb/>
稼必不可之數也<hi>淮南子主術訓上</hi>
秦王趙政兼吞天下而亡智伯侵地而滅商鞅支解李<lb/>
斯車裂三代種德而王齊桓繼絕而霸故樹黍者不獲<lb/>
稷樹怨者無報德<hi>淮南子人間訓</hi>
<pb n="KR3k0045_WYG_004-17b"/>
枝無忘其根德無忘其報<hi>說苑談叢</hi>
醜女不能冶時盛則變醜士不能忠恩盛則激若毛遂<lb/>
者特激于恩之所感耳故曰戰國無黙黙之士亂世無<lb/>
優優之臣其是之謂乎<hi>天禄閣外史待士</hi>
訖無雞犬鳴吠之用常以墨塊負恩寵<hi>蔡中郎集讓高陽侯</hi>
貧人富人並為賔客受賜於主人富人不慙而貧人常<lb/>
媿者富人有以效貧人無以復也儒生文吏俱以長吏<lb/>
為主人者也儒生受長吏之禄報長吏以道文吏空胸<lb/>
<pb n="KR3k0045_WYG_004-18a"/>
無仁義之學居住食禄終無以效所謂尸位素飱者也<lb/>
<hi>王充論衡量知篇</hi>
則所謂咸池酬於北里夜光報於魚目<hi>文選盧諶贈劉琨詩引</hi>
慮先犬馬厚恩不荅而敝帷毁盖未蓐螻蟻<hi>文選任昉為范始興</hi>
<hi>作求立太宰碑表</hi>
全殞卵而來鳳放乳麑而感麟雖陋生於萬物若沙漠<lb/>
之一塵茍全軀而畢命庶魂報以自申<hi>廣文選鮑明逺野鵞賦</hi>
美人贈我金錯刀何以報之英瓊瑶　美人贈我翠琅<lb/>
<pb n="KR3k0045_WYG_004-18b"/>
玕何以報之雙玉盤　美人贈我貂襜褕何以報之明<lb/>
月珠　美人贈我錦繡段何以報之青玉案<hi>藝文類聚人部愁詩</hi>
佳人遺我筒中布何以贈之流黄素　佳人遺我雪中<lb/>
翮何以贈之連城璧　佳人遺我雙角端何以贈之雕<lb/>
玉環　佳人遺我緑綺琴何以贈之雙南金<hi>藝文類聚人部愁詩</hi>
慙無琬琰以詶尺璧<hi>藝文類聚人部贈荅詩</hi>
瓊琚尚交好桃李貴徃還<hi>藝文類聚人部贈荅詩</hi>
蕭艾茍見納貽我以芳蘭<hi>藝文類聚人部贈荅詩</hi>
<pb n="KR3k0045_WYG_004-19a"/>
投瓊實有意報李更無蹊<hi>藝文類聚治政部奉使詩</hi>
白龜報主終自無期黄雀謝恩竟知何日<hi>藝文類聚布帛部羅啓</hi>
馬前驅而導路或似識恩雞未曉而開關容能報主<hi>文苑</hi>
<hi>英華庾信謝賜賚啓</hi>
在命之輕鴻毛浮於弱水知恩之重龜<hi>一作鼇</hi>背負於靈<lb/>
山<hi>文苑英華庾信謝賜賚啓</hi>
蓬萊謝恩之雀白玉四環漢水報德之虵明珠一寸某<lb/>
之觀此寧無愧心<hi>文苑英華庾信謝賜賚啓</hi>
<pb n="KR3k0045_WYG_004-19b"/>
青青陵中草傾葉晞朝日陽春被惠澤枝葉可攬結草<lb/>
木為恩感況人含氣血<hi>太平御覽百卉部草</hi>
靈虬報德彌鱗銜轡振躍天漢粲有遺蔚<hi>列仙傳</hi>
事日為明故事父為恩故事君以力故<hi>法句經多聞品</hi>
被秣服攊見遇日久列士忘身期必騁効<hi>𢎞明集牟子埋惑論</hi>
如人熱時止息涼樹是人乃至不應侵損是樹一葉<hi>本縁</hi>
<hi>經鹿品</hi>
　　　感通<lb/>
<pb n="KR3k0045_WYG_004-20a"/>
澤性下流能潤於下山體上承能受其潤以山感澤所<lb/>
以為咸<hi>周易正義咸</hi>
公侯夫人執蘩菜以助祭神饗德與信不求備焉沼沚<lb/>
谿澗之草猶可以薦<hi>毛詩采蘩註</hi>
草蟲鳴阜螽躍而從之天性也喻近西戎之諸侯聞南<lb/>
仲旣征玁狁將伐西戎之命則跳躍而鄉望之如阜螽<lb/>
之聞草蟲鳴焉<hi>鄭氏箋詩出車</hi>
鐘鼓之聲怒而擊之則武憂而擊之則悲喜而擊之則<lb/>
<pb n="KR3k0045_WYG_004-20b"/>
樂其志變其聲亦變至誠通乎金石而況人乎<hi>孔子集語上</hi>
曾子從仲尼在楚心動問母母曰思之齧指孔子聞之<lb/>
曰參之至誠精感萬里<hi>孔子集語下</hi>
神龍驤首幽雲景蒸明聖修德志士思名是以意同情<lb/>
合聲比相應也<hi>後漢書馮衍傳註</hi>
韶樂九成虞賔以和人能有感乃至於斯也<hi>魏志管寧傳註</hi>
火在斗中而柄尚熱<hi>晉書韓伯傳</hi>
行者思於道而居者夢於牀慈母吟於巷適子懷於荆<lb/>
<pb n="KR3k0045_WYG_004-21a"/>
<hi>淮南子說林訓</hi>
昔雍門子以哭見于孟嘗君已而陳辭通意撫心發聲<lb/>
孟嘗君為之增欷歍唈流涕狼淚不可止精神形於内<lb/>
而外諭哀於人心此不傳之道使俗人不得其君形者<lb/>
而效其容必為人笑故蒲且子之連鳥於百仞之上而<lb/>
詹何之鶩魚於大淵之中此皆得清浄之道大浩之和<lb/>
也<hi>淮南子覽㝠訓</hi>
六二待聘九五見召二氣交感夫婦之道體斯合也<hi>京氏</hi>
<pb n="KR3k0045_WYG_004-21b"/>
<hi>易傳成中</hi>
一室之中父兄之際若身體相屬一節動而知於心<hi>鹽鐵</hi>
<hi>論周秦</hi>
橘柚生於江南而民皆甘之於口味同也好音生於鄭<lb/>
衛而人皆樂之於耳聲同也越人夷吾戎人由余待譯<lb/>
而後通而並顯齊秦人之心於善惡同也故曾子倚山<lb/>
而吟山鳥下翔師曠鼓琴百獸率舞未有善而不合誠<lb/>
而不應者也<hi>鹽鐡論相刺</hi>
<pb n="KR3k0045_WYG_004-22a"/>
妾聞寡婦哭城城為之崩亡士歎市市為之罷誠信發<lb/>
内感動城市妾之寃明於白日雖獨號於九層之内而<lb/>
衆人莫為毫釐<hi>烈女傳周列國齊威虞姬</hi>
昔華舟把梁戰而死其妻悲之向城而哭隅為之崩城<lb/>
為之弛君子誠能刑於内則物應於外矣夫土壤且可<lb/>
為忠況有食榖之君子<hi>說苑善説</hi>
晝人之禍少夜人之禍多晝夜散者其禍福雜<hi>太𤣥經𤣥瑩</hi>
召雲者龍命呂者律<hi>周易畧例明爻</hi>
<pb n="KR3k0045_WYG_004-22b"/>
隆墀永歎遠壑必盈<hi>周易畧例明爻</hi>
故有善邇而遠至命宮而商應脩下而高者降與彼而<lb/>
取此者服矣<hi>周易畧例明爻</hi>
蛟濳於水產卵高陵下復於淵氣應相感然後剖化猶<lb/>
君臣父子以道相感精迎誠致不言而動也<hi>太𤣥經第四迎解</hi>
蒲且子見雙鳥過之其不被弋者亦下故言感也<hi>李善註文</hi>
<hi>選張茂先勵志詩</hi>
犬馬之誠不能動人譬人之誠不能動天<hi>文選曹植求通表</hi>
<pb n="KR3k0045_WYG_004-23a"/>
出其言善千里應之茍違斯義則同衾以疑<hi>文選張茂先女史箴</hi>
觸非其類雖疾弗應感以其方雖微則順是以商飈漂<lb/>
山不興盈尺之雲谷氣乘條必降彌天之潤故闇於治<lb/>
者唱繁而和寡審乎物者力約而功峻<hi>文選陸機演連珠</hi>
積實雖微必動於物崇虛雖廣不能移心是以都人冶<lb/>
容不悦西施之影乘馬班如不輟太山之陰<hi>文選陸機演連珠</hi>
機心難湛不接異類淳德易孚可狎殊方是以高羅舉<lb/>
而雲鳥降海人萃而水禽翔<hi>廣文選謝惠連連珠</hi>
<pb n="KR3k0045_WYG_004-23b"/>
百心不可得一人一心可得百人<hi>意林子思子</hi>
文王葬枯骨無益衆庶衆庶悦之恩義動人也王翁觀<lb/>
人五藏無損生人生人惡之殘酷也<hi>意林新論</hi>
視四方常有大雲五色具而不雨其下有聖賢人隱<hi>藝文</hi>
<hi>類聚人部賢</hi>
奏六代之舞不能祚天具百神之歌無以動聖<hi>藝文類聚職官</hi>
<hi>部太傅表</hi>
東鄰之犧牛不如西鄰之麥魚<hi>藝文類聚職官部太常箴</hi>
<pb n="KR3k0045_WYG_004-24a"/>
樊噲問陸賈曰自古人君受命於天云有瑞應豈有是<lb/>
乎賈曰目瞤得酒食燈花得錢財乾鵲噪而行人至蜘<lb/>
蛛集而百事喜小旣有徵大亦宜然<hi>事文類聚燈西京雜記</hi>
繁霜應管能響豐山之鍾𤣥雲觸石又動流泉之奏<hi>文苑</hi>
<hi>英華李那文章上書</hi>
一言所感凝暉照於魯陽一志㝠通飛泉涌於疎勒<hi>文苑</hi>
<hi>英華徐陵遷譴上書</hi>
禹濟巨海黿鼉為梁<hi>埤雅品物門黿</hi>
<pb n="KR3k0045_WYG_004-24b"/>
可以使鬼者錢也可以使神者誠也<hi>事類賦寶貨部錢註</hi>
善惡之生由如影響不離形聲<hi>海空智藏經序品</hi>
如轉輪王欲有所趣四軍導從輪寶居先王及四軍念<lb/>
欲飲食輪則為住旣飲食已王念欲行輪則前去其輪<lb/>
去住隨王意欲至所趣方不復前去<hi>波羅蜜多經卷三百五十一</hi>
本失於寶珠墮之于大海卽時執取器抒海求珠寶精<lb/>
進不以懈執心而不移海神見如是卽出珠還之<hi>脩行道地</hi>
<hi>經慈品</hi>
<pb n="KR3k0045_WYG_004-25a"/>
如嬰兒病與乳母藥兒患得愈母雖非兒藥之力勢能<lb/>
及其兒<hi>大莊嚴經論卷一</hi>
行雲徘徊猶感美音之和游魚踊躍尚賞清絲之韻<hi>𢎞明</hi>
<hi>集九</hi>
夫栴檀移植則異物同熏摩尼吐曜則衆珍自積<hi>高僧傳六</hi>
<hi>釋慧遠</hi>
驚禽投案猶請命於魏君窮獸入廬乃祈生於歐氏漢<lb/>
王去餌遂感明珠之酬楊寳施華便致白環之報<hi>法苑珠林</hi>
<pb n="KR3k0045_WYG_004-25b"/>
<hi>卷七十三</hi>
谷風之隨嘯虎慶雲之逐騰龍感應相招仰惟常理<hi>法苑</hi>
<hi>珠林卷八</hi>
心識相傳美惡由起報應之道運環相襲其猶聲和響<lb/>
順形直影端此自然之理無差毫分<hi>僧肇註維摩詰經佛國品</hi>
夫以羣生萬端業行不同殊化異彼致令報應不一是<lb/>
以淨者應之以寳玉穢者應之以沙礫美惡自彼於我<lb/>
無定<hi>僧肇註維摩詰經佛國品</hi>
<pb n="KR3k0045_WYG_004-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0045_WYG_004-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷一百十</head>
    <p>
<pb n="KR3k0045_WYG_110-1a"/>
欽定四庫全書<lb/>
　喻林卷一百十　　　　　明　徐元太　撰<lb/>
　　性理門<hi>一</hi>
　　　貞一<lb/>
天地之道貞觀者也日月之道貞明者也天下之動貞<lb/>
夫一者也<hi>易上繫</hi>
夫衆不能治衆治衆者至寡者也夫動不能制動制天<lb/>
下之動者貞夫一者也故衆之所以得咸存者主必致<lb/>
<pb n="KR3k0045_WYG_110-1b"/>
一也動之所以得咸運者原必無二也<hi>周易畧例明彖</hi>
自統而尋之物雖衆則知可以執一御也由本以觀之<lb/>
義雖博則知可以一名舉也故處璇璣以觀大運則天<lb/>
地之動未足怪也據㑹要以觀方來則六合輻輳未足<lb/>
多也<hi>周易畧例明彖</hi>
一為太極太極者天地之父母也<hi>三墳山墳</hi>
一大之物目天一塊之物目地一炁之<graphic n="KR3944" url="https://raw.githubusercontent.com/kanripo/KR-Gaiji/master/images/KR3944.png" mimeType="image/png"/>
                    <hi>蔀也</hi>名混沌<hi>乾坤</hi>
<hi>鑿度乾鑿度上</hi>
<pb n="KR3k0045_WYG_110-2a"/>
譬如大海變化億萬蛟魚水一而已我之與物蓊然蔚<lb/>
然在大化中性一而已<hi>關尹子七釡</hi>
意有變心無變意有覺心無覺惟一我心則意者塵往<lb/>
來爾事者歘起滅爾吾心有大常者存<hi>關尹子五鑑</hi>
音之數不過五而五音之變不可勝聽也味之和不過<lb/>
五而五味之化不可勝嘗也色之數不過五而五色之<lb/>
變不可勝觀也故音者宫立而五音形矣味者甘立而<lb/>
五味停矣色者白立而五色成矣道者一立而萬物生<lb/>
<pb n="KR3k0045_WYG_110-2b"/>
矣是故一之理施四海一之解際天地萬物之總皆閱<lb/>
一孔百事之根皆出一門<hi>淮南子原道訓</hi>
所謂一者無匹合於天下者也卓然獨立塊然獨處上<lb/>
通九天下貫九野員不中規方不中矩大渾而為一葉<lb/>
累而無根<hi>淮南子原道訓</hi>
今夫萬物之疏躍枝舉百事之莖葉條㮆<hi>音蘖</hi>皆本於一<lb/>
根而條循千萬也若此則有所受之矣而非所授者所<lb/>
授者無受也而無不受也無不受也者譬如周雲之籠<lb/>
<pb n="KR3k0045_WYG_110-3a"/>
蓯遼巢彭濞而為雨沈溺萬物而不與為濕焉<hi>淮南子俶真訓</hi>
或問鳥有鳳獸有麟鳥獸皆可鳯麟乎曰羣鳥之於鳯<lb/>
也羣獸之於麟也形性豈羣人之於聖乎<hi>揚子問明篇</hi>
千人聚不以一人為主不亂則㪚故多賢不可以多君<lb/>
無賢不可以無君<hi>郭子注莊子人間世</hi>
天能守一覆而不舉地能守一静而能處岳能守一不避<lb/>
寒暑海能守一流而不還人能守一必持真仙<hi>太平御覽道部</hi>
<hi>養生</hi>
<pb n="KR3k0045_WYG_110-3b"/>
三一者一身之虚宗百神之命根津液之山源魂精之<lb/>
玉室<hi>太平御覽道部養生</hi>
一者萬物之所導而變化之至要也萬方之準繩而百<lb/>
變之權量也<hi>道德經指歸卷七</hi>
譬如夜室暉光隨孔而照光雖萬殊而本之者一<hi>无上内秘</hi>
<hi>藏經妙德品</hi>
如世間火貴賤皆同<hi>波羅蜜多經卷五百六十七</hi>
譬如月輪有滿未滿月性無異<hi>波羅蜜多經卷五百六十八</hi>
<pb n="KR3k0045_WYG_110-4a"/>
譬如初月十五日月虧盈有異月性無差<hi>勝天王波羅蜜經</hi>
譬如日輪體無晝夜但出時名晝没時名夜<hi>大方廣佛華嚴經卷</hi>
<hi>二十五</hi>
大海之水惟有一味無若干味無不以鹹為味<hi>法海經尺一</hi>
譬如筭數法筭一乃至算百百算竟還至一<hi>大智度論卷四</hi>
譬如虚空雖徧諸色種種相中而不可説有種種相體<lb/>
唯一味<hi>佛説佛地經卷五</hi>
譬如大城西門失火從次燒之乃到東門皆冷灰燼計<lb/>
<pb n="KR3k0045_WYG_110-4b"/>
東門火非是初火也然其燋燃不離本火<hi>修行道地經五隂成敗品</hi>
譬如樹葉春夏則青秋時則黄冬時則白隨時異故樹<lb/>
葉則異而其始終是一葉也<hi>大方便佛報恩經卷六</hi>
又如乳酪酥醍醐四時差别雖隨時有異而故是一<hi>大方</hi>
<hi>便佛報恩經卷六</hi>
　　　各足<lb/>
人之有是四端也猶其有四體也<hi>孟子公孫丑上</hi>
夫一人死而天下號者以為損也一人生而四海笑者<lb/>
<pb n="KR3k0045_WYG_110-5a"/>
以為益也然則號笑非益死損生也是以至道不損至<lb/>
德不益何哉體足也<hi>晉書皇甫謐傳</hi>
彼正正者不失其性命之情故合者不為駢而枝者不<lb/>
為跂長者不為有餘短者不為不足是故鳬脛雖短續<lb/>
之則憂鶴脛雖長斷之則悲駢於拇者决之則泣枝於<lb/>
手者齕之則啼二者或有餘於數或不足於數其於憂<lb/>
一也<hi>莊子駢拇</hi>
不㩴所有不强所無譬諸身増則贅而割則虧<hi>太𤣥經𤣥瑩</hi>
<pb n="KR3k0045_WYG_110-5b"/>
仁如居宅可以安身義如道路可以安行禮如衣服可<lb/>
以表儀智如燈燭可以照察信如符契可以致誠<hi>揚子法言</hi>
<hi>註吾子篇</hi>
性之所期貴賤同量理之所極卑髙一歸是以准月禀<lb/>
水不能加凉晞日引火不必増輝<hi>文選陸士衡演連珠</hi>
譬如橋梁隨諸行人或重或輕以是橋梁無有増減衆<lb/>
生道性亦復如是<hi>海空智藏經哀嘆品</hi>
　　　同然<lb/>
<pb n="KR3k0045_WYG_110-6a"/>
龍子曰不知足而為屨我知其不為蕢也屨之相似天<lb/>
下之足同也<hi>孟子告子上</hi>
口之於味有同耆也易牙先得我口之所同耆者也如<lb/>
使口之於味也其性與人殊若犬馬之與我不同類也<lb/>
則天下何耆皆從易牙之於味也至於味天下期於易<lb/>
牙是天下之口相似也惟耳亦然至於聲天下期於師<lb/>
曠是天下之耳相似也惟目亦然至於子都天下莫不<lb/>
知其姣也不知子都之姣者無目者也故曰口之於味<lb/>
<pb n="KR3k0045_WYG_110-6b"/>
也有同耆焉耳之於聲也有同聽焉目之於色也有同<lb/>
美焉至於心獨無所同然乎心之所同然者何也謂理<lb/>
也義也聖人先得我心之所同然耳故理義之悦我心<lb/>
猶芻豢之悦我口<hi>孟子告子上</hi>
傳曰人心不同譬若其面斯盖謂大小窳隆醜美之形<lb/>
至於鼻目衆竅毛髪之狀未有不然者也情之異者剛<lb/>
柔舒急倨敬之間至於趨利避害畏死樂生亦復均也<lb/>
<hi>後漢書霍諝列傳</hi>
<pb n="KR3k0045_WYG_110-7a"/>
道之所載四出拓坦有足者斯踐之矣夫何故平故也<lb/>
<hi>子華子執中</hi>
惟以我之精合天地萬物之精譬如萬水可合為一水<lb/>
以我之神合天地萬物之神譬如萬火可合為一火以<lb/>
我之魄合天地萬物之魄譬如金之為物可合異金而<lb/>
鎔之為一金以我之魂合天地萬物之魂譬如木之為<lb/>
物可接異木而生之為一木<hi>關尹子四符</hi>
比於大澤百材皆度觀乎大山木石同壇<hi>莊子則陽</hi>
<pb n="KR3k0045_WYG_110-7b"/>
天之所覆地之所載六合所包陰陽所呴雨露所濡道<lb/>
德所扶此皆生一父母而閲一和也是故槐榆與橘柚<lb/>
合而為兄弟有苖與三危通為一家夫目視鴻鵠之飛<lb/>
耳聽琴瑟之聲而心在鴈門之間一身之中神之分離<lb/>
剖判六合之内一舉而千萬里是故自其異者視之肝<lb/>
膽胡越自其同者視之萬物一圏也<hi>淮南子俶真訓</hi>
昔者馮夷得道以濳大川鉗且得道以處崑崙扁鵲以<lb/>
治病造父以御馬羿以之射倕以之斵所為者各異而<lb/>
<pb n="KR3k0045_WYG_110-8a"/>
所道者一也夫禀道以通物者無以相非也譬若同陂而<lb/>
溉田其受水均也今屠牛而烹其肉或以為酸或以為<lb/>
甘煎熬燎炙齊味萬方其本一牛之體伐楩柟豫章而<lb/>
剖梨之或為棺槨或為柱梁披斷撥檖所用萬方然一<lb/>
木之樸也故百家之言指奏相反其合道一體也譬若<lb/>
絲竹金石之㑹樂同也其曲家異而不失於體伯樂韓<lb/>
風秦牙管青所相各異其知馬一也故三皇五帝法籍<lb/>
殊方其得民心鈞也<hi>淮南子齊俗訓</hi>
<pb n="KR3k0045_WYG_110-8b"/>
酒或厚或泊也非厚與泊殊其釀也麯蘖多少使之然<lb/>
也是故酒之泊厚同一麯蘖人之善惡共一元氣<hi>王充論衡</hi>
<hi>率性篇</hi>
人心之於是非也如口於味也口者非以己之調膳則<lb/>
獨美而調人調之則不美也故君子之於道也在彼猶<lb/>
在己也<hi>徐幹中論覈辨</hi>
人食五味而生食五味而死無有怨而棄之者也心之<lb/>
於味也亦然<hi>陰符經集註太公</hi>
<pb n="KR3k0045_WYG_110-9a"/>
譬如一路或大或小一切衆生悉於中行無障礙<hi>海空智藏</hi>
<hi>經哀歎品</hi>
譬如閻浮利地上種種好樹若色種種各異葉葉各異<lb/>
華華各異實實各異種種枝液其影無有異<hi>道行波羅蜜經卷一</hi>
鄙聞海無異鹹湯無異熱<hi>辨正論卷一</hi>
　　　本善<lb/>
仁人之安宅也義人之正路也曠安宅而弗居舍正路<lb/>
而不由哀哉<hi>孟子離婁上</hi>
<pb n="KR3k0045_WYG_110-9b"/>
告子曰性猶把柳也義猶桮棬也以人性為仁義猶以<lb/>
把柳為桮棬孟子曰子能順把柳之性而以為桮棬乎<lb/>
將戕賊把柳而後以為桮棬也如將戕賊把柳而以為<lb/>
桮棬則亦將戕賊人以為仁義與<hi>孟子告子上</hi>
告子曰性猶湍水也决諸東方則東流决諸西方則西<lb/>
流人性之無分於善不善也猶水之無分於東西也孟<lb/>
子曰水信無分於東西無分於上下乎人性之善也猶<lb/>
水之就下也人無有不善水無有不下今夫水搏而躍<lb/>
<pb n="KR3k0045_WYG_110-10a"/>
之可使過顙激而行之可使在山是豈水之性哉其勢<lb/>
則然也人之可使為不善其性亦猶是也<hi>孟子告子上</hi>
仁人心也義人路也舍其路而不由放其心而不知求<lb/>
哀哉<hi>孟子告子上</hi>
人化而為善獸化而為惡人而不善者謂之獸<hi>鬻子湯治天下</hi>
石生而堅蘭生而芳少有其質長而愈明<hi>淮南子説林訓</hi>
稷為兒以種樹為戲孔子能行以爼豆為弄石生而堅<lb/>
蘭生而香禀善氣長大就成故種樹之戲為唐司馬俎<lb/>
<pb n="KR3k0045_WYG_110-10b"/>
豆之弄為周聖師禀蘭石之性故有堅香之驗<hi>王充論衡本性</hi>
<hi>篇</hi>
七緯順度以光天象五性順理以成人行<hi>劉子思順</hi>
五玉不染而堅寒氷不礲而朗<hi>太平御覽地部氷</hi>
譬如氷寒之堂淳以氷凍而為梁柱牀席屏帷莫非氷<lb/>
結就此中間云何得火云何得熱<hi>海空智藏經序品</hi>
如魚在水始生之初便習江湖不假教令亦如玉質本<lb/>
白黛色本青火性本熱水性本冷不關習學理分自然<lb/>
<pb n="KR3k0045_WYG_110-11a"/>
<hi>海空智藏經序品</hi>
譬如黒雲障於日光日光之光不生不滅不去不來不<lb/>
有不无<hi>海空智藏經問病品</hi>
譬如真金隨人造作種種瓔珞<hi>海空智藏經持誡品</hi>
譬如甘蔗若人割截若不割截不失甘味<hi>法集經欲一</hi>
譬如清水垢來則濁後時若清唯除垢耳清非外來本<lb/>
性清故心性本浄客塵故染後時清浄除客塵耳浄非<lb/>
外來本性浄故<hi>大乗莊嚴經論卷六</hi>
<pb n="KR3k0045_WYG_110-11b"/>
譬如水性體非清濁但由穢不穢故有清濁名若泥滓<lb/>
濁亂故不澄清雖不澄清而水清性不失<hi>佛性論卷二</hi>
　　　真心<lb/>
今人乍見孺子將入於井皆有怵惕惻隠之心非所以<lb/>
内交於孺子之父母也非所以要譽於鄉黨朋友也非<lb/>
惡其聲而然也<hi>孟子公孫丑上</hi>
一簞食一豆羮得之則生弗得則死嘑爾而與之行道<lb/>
之人弗受蹴爾而與之乞人不屑也<hi>孟子告子上</hi>
<pb n="KR3k0045_WYG_110-12a"/>
中路嬰兒失其母焉何常聲之有<hi>禮記雜記下</hi>
芥入目也撫捫之從中發非為觀容之也<hi>淮南子繆稱訓解</hi>
譬如犀在園中雖被毒箭猶能顧戀其子<hi>大智度論卷三十一</hi>
　　　無我<lb/>
凡自有形象者不可以制他物之形象猶若海不能制<lb/>
山之形象山不能制海之形象遺忘已象者乃能制衆<lb/>
物之形象也<hi>周易正義繋辭上</hi>
聖人力行猶之發矢因彼而行我不自行聖人堅守猶<lb/>
<pb n="KR3k0045_WYG_110-12b"/>
之握矢因彼而守我不自守<hi>關尹子一宇</hi>
如桴扣鼓鼓之形者我之有也鼓之聲者我之感也桴<lb/>
已往矣餘聲尚存終亦不存而已矣<hi>關尹子四符</hi>
我之為我如灰中金而不若礦砂之金破礦得金淘砂<lb/>
得金揚灰終身無得金者<hi>關尹子六七</hi>
枯龜無我能見大知磁石無我能見大力鐘鼔無我能<lb/>
見大音舟車無我能見遠行故我一身雖有智有力有<lb/>
行有音未嘗有我<hi>關尹子六七</hi>
<pb n="KR3k0045_WYG_110-13a"/>
目自觀目無色耳自聽耳無聲舌自嘗舌無味心自揆<lb/>
心無物衆人逐於外賢人執於内聖人皆偽之<hi>關尹子六七</hi>
譬如火也躁動不停未嘗有我<hi>關尹子六七</hi>
爪髪不痛手足不思亦我也豈可以思痛異之<hi>關尹子六七</hi>
昔者莊周夢為胡蝶栩栩然胡蝶也自喻適志與不知<lb/>
周也俄然覺則蘧蘧然周也不知周之夢為胡蝶與胡<lb/>
蝶之夢為周與周與胡蝶則必有分矣此之謂物化<hi>莊子</hi>
<hi>齊物論</hi>
<pb n="KR3k0045_WYG_110-13b"/>
陽子之宋宿於逆旅逆旅人有妾二人其一人美其一<lb/>
人惡惡者貴而美者賤陽子問其故逆旅小子對曰其<lb/>
美者自美吾不知其美也其惡者自惡吾不知其惡也<lb/>
陽子曰弟子記之行賢而去自賢之行安往而不愛哉<lb/>
<hi>莊子山木</hi>
不得其道若觀儵魚故聖若鏡不將不迎應而不藏故<lb/>
萬化而無傷<hi>淮南子覽宜訓</hi>
無心𤣥應唯感之從汎乎若不繋之舟東西之非已也<lb/>
<pb n="KR3k0045_WYG_110-14a"/>
<hi>郭子註莊子逍遥逰</hi>
物有小大能有少多所大即駢所多即贅駢贅之分物<lb/>
皆有之若莫之任是都棄萬物之性也<hi>郭子注莊子駢拇</hi>
鑑鏡也鑑物無私故人美之夫鑑者豈知鑑而鑑耶生<lb/>
而可鑑則人謂之鑑耳<hi>郭子注莊子則陽</hi>
三異同處而二異訟其所取是必於不訟者俱異耳而<lb/>
獨信其所是非借外而何<hi>郭子注荘子寓言</hi>
絃節有恒清濁之聲難越對物有恒則應化之功不廣<lb/>
<pb n="KR3k0045_WYG_110-14b"/>
然明鏡無心物來斯照聖人𤣥同感至皆應是以滯有<lb/>
之與懷豁道難得而校也<hi>李善注文選陸士衡演連珠</hi>
自井中視星所見不過數星自丘上以望則見始出也<lb/>
非明益也勢使然也私心井中也公心丘上也<hi>藝文類聚天部</hi>
<hi>星</hi>
水鏡不以妍蚩殊照芝蘭寧為貴賤異芳是以宏道歸<lb/>
於兼濟至德由乎兩忘<hi>藝文類聚雜文部連珠</hi>
未若兹雪因時興滅元陰凝而不昧其潔太陽曜而不<lb/>
<pb n="KR3k0045_WYG_110-15a"/>
固其節節豈我名潔豈我貞憑雲升降從風飄零值物<lb/>
賦象任地頒形素因遇立汚隨染成縱心皓然何慮何<lb/>
營<hi>初學記天部雪</hi>
棄已任物則莫不理若槖籥有意於為聲也則不足以<lb/>
共吹者之求也<hi>道德經注</hi>
猶如幻化隨聲而有種種形相種種所造<hi>海空智藏經持誡品</hi>
猶如俱蘭吒華無色無香<hi>大乗大方等日藏經卷一</hi>
譬如虚空火災起時不能焚燒水災起時不為所㵱<hi>大方</hi>
<pb n="KR3k0045_WYG_110-15b"/>
<hi>等大集經卷十二</hi>
如因種有華種中無華因華有果華中無果<hi>大乗顯識經推四</hi>
譬如開於大國城門而以管籥去其關軸内外無礙<hi>法華</hi>
<hi>經卷六</hi>
猶如掃篲浄與不浄悉掃掃篲不以此而有憎愛不羞<lb/>
不慙亦不愧恥我亦如是心如掃篲<hi>中阿含經卷五</hi>
譬如人種榖溉灌修理地亦不喜<hi>大智度論卷五</hi>
縱任有自由謂之我而外火起滅由薪火不自在火不<lb/>
<pb n="KR3k0045_WYG_110-16a"/>
自在火無我也外火既無我内火類亦然<hi>僧肇注維摩詰經方便品</hi>
四大既無主身我何由生譬一沙無油聚沙亦然也<hi>僧肇</hi>
<hi>注維摩詰經問疾品</hi>
　　　至虚<lb/>
若以數數物則不能極其物數猶若以萬而數則不能<lb/>
苞億以一億而數則不能苞千億萬億遺去數名者則<lb/>
无所不苞<hi>周易正義繋辭上</hi>
今構羣材以成大厦罔專寢之實積一毫以致合抱無<lb/>
<pb n="KR3k0045_WYG_110-16b"/>
檀木之體<hi>宋書蠻夷天竺傳</hi>
若影之象形響之應聲也故物至則應過則舍矣<hi>管子心術</hi>
<hi>上</hi>
雲之卷舒禽之飛翔皆在虚空中所以變化不窮聖人<lb/>
之道則然<hi>關尹子三極</hi>
贍彼闋者虚室生白<hi>莊子人間世</hi>
夫疾風勃木而不能拔毛髮雲臺之高墮者折脊碎腦<lb/>
而蟁蝱適足以翺翔夫與蚑蟯同乘天機夫受形於一<lb/>
<pb n="KR3k0045_WYG_110-17a"/>
圏飛輕微細者猶足以脱其命又况未有類也<hi>淮南子俶真訓</hi>
夫載哀者聞歌聲而泣載樂者見哭者而笑哀可樂者<lb/>
笑可哀者載使然也是故貴虚<hi>淮南子齊俗訓</hi>
方船濟乎江有虚舟從一方來觸而覆之雖有忮心必<lb/>
無怨色有一人在其中一謂張之一謂歙之再三呼而<lb/>
不應必以醜聲隨其後響不怒而今怒響虚而今實也<lb/>
人能虚已以遊於世孰能訾之<hi>淮南子詮言訓</hi>
節欲之本在於反性反性之本在於去載去載則虗虗<lb/>
<pb n="KR3k0045_WYG_110-17b"/>
則平平者道之素也虗者道之舍也<hi>淮南子詮言訓</hi>
鼻之所以息耳之所以聽終以其無用者為用矣物莫<lb/>
不因其所有而用其所無以為不信視籟與竿<hi>淮南子説山訓</hi>
弁冕輅輿可服而不可好也大羮之和可食而不可嗜<lb/>
也朱絃漏越一唱而三嘆可聽而不可快也故無聲者<lb/>
正其可聽者也其無味者正其足味者也<hi>淮南子泰族訓</hi>
儒墨之師天下之難和者而無心猶能和之况其凡乎<lb/>
<hi>郭子註莊子知北遊</hi>
<pb n="KR3k0045_WYG_110-18a"/>
絃有常音故曲終則改鏡無畜影故觸形則照是以虚<lb/>
已應物必究千變之容挾情適事不觀萬殊之妙<hi>文選陸機</hi>
<hi>演連珠</hi>
水性本無泡激流遂聚沫即異成貌狀消㪚歸虚壑<hi>藝文</hi>
<hi>類聚内典部内典賛</hi>
本出於虚無感激生精神譬如起音者掇絃手動傳宫<lb/>
商角徴羽口氣呼吸元<hi>西昇經</hi>
意中空虚如木之浮如壤之休<hi>道德經指歸卷九</hi>
<pb n="KR3k0045_WYG_110-18b"/>
和水土燒以成器器中空無故得盛受况聖人心空故<lb/>
能容物<hi>道德經注疏卷一</hi>
譬如風聲聲響遍徹風質非無執不可得<hi>海空智藏經序品</hi>
譬如箜篌隨風出聲何絃有音何絃無音<hi>海空智藏經持誡品</hi>
譬如天丁力士能摧伏一切魔鬼唯除大風何以故以<lb/>
無礙故<hi>元陽妙經卷一</hi>
雖惱趣森横寂㟁層逈莫不同幻蘂之開落不滅不生<lb/>
比夢象之妍蚩無染無浄飆谷投嚮則譽毁共銷月池<lb/>
<pb n="KR3k0045_WYG_110-19a"/>
寖色則物我俱謝<hi>波羅蜜多經卷四百一</hi>
目隣虚之有間投刃曷傷念機關之無主觸舟奚若<hi>波羅</hi>
<hi>蜜多經五百八十九卷序</hi>
如虚空界及如風界俱不可執非圓成實亦無色相而<lb/>
可筭數<hi>波羅蜜多經卷五百九十七</hi>
如師子王吼於林野人中師子吼於性空<hi>大寶積經卷八十六</hi>
譬如虚空悉能容受一切萬物而是虚空初無増減<hi>大方等大</hi>
<hi>集經卷九</hi>
<pb n="KR3k0045_WYG_110-19b"/>
如風行空無所罣礙<hi>無盡意菩薩經卷十一</hi>
指㑹成拳故無自性指亦如是故無他性<hi>羅什譯維摩詰經弟子品</hi>
夫有心則有封有封則不普以聖心無心故平等虚空<lb/>
也<hi>僧肇注維摩詰經佛國品</hi>
貴於萬物而始終不改謂之人而外水善利萬形方圓<lb/>
隨物汙隆異適而體無定體無定則水無人也外水既<lb/>
無人内水類可知也<hi>僧肇注維摩詰經方便品</hi>
　　　因物<lb/>
<pb n="KR3k0045_WYG_110-20a"/>
彼長而我長之非有長於我也猶彼白而我白之從其<lb/>
白於外也<hi>孟子告子上</hi>
夫金剛水柔性之别也員行方正器之異也故善御性<lb/>
者不違金木之質善為器者不易方員之用<hi>後漢紀光武五</hi>
若椀若盂若瓶若壺若甕若盎皆能建天地兆龜數蓍<lb/>
破瓦文石皆能告吉凶<hi>關尹子二柱篇</hi>
東郭子問於莊子曰所謂道惡乎在莊子曰在螻蟻曰<lb/>
何其下邪曰在稊稗曰何其愈下邪曰在瓦甓曰何其<lb/>
<pb n="KR3k0045_WYG_110-20b"/>
愈甚邪曰在屎溺東郭子不應莊子曰夫子之問也固<lb/>
不及質正獲之問於監市履豨也每下愈况<hi>莊子知北遊</hi>
神清意平物乃可正若璽之抑埴正與之正傾與之傾<lb/>
<hi>淮南子齊俗訓</hi>
夫水一也而隨髙下夷險有洄激流止之異似至人之<lb/>
心因外物難易有動寂進退之容<hi>張湛注列子黄帝</hi>
以一家之平平萬物不若任萬物之自平不應萬物之<lb/>
自應而欲以其所見應之必不合矣<hi>郭子注莊子列御冦</hi>
<pb n="KR3k0045_WYG_110-21a"/>
夫監市之履豕以知肥痩者愈履其難肥之處愈知豕<lb/>
肥之要今問道之所在而每况之下賤則明道之不逃<lb/>
於物也必矣<hi>郭子注莊子知北遊</hi>
磨石所剴麄細全在人<hi>莊子音義天下</hi>
夫市魁履豕履其股脚豨難肥處故知豕肥耳問道亦<lb/>
况下賤則知道也<hi>莊子音義知北遊</hi>
性命之道雖係於天然其來也必憑人而御物譬如天<lb/>
王冕旒而執契必因百官司職以立政<hi>李善註文選劉孝標辨命論</hi>
<pb n="KR3k0045_WYG_110-21b"/>
稊稗瓦甓悉皆至道<hi>道德經注疏卷四</hi>
譬如蓮花從於泥生泥生之生亦不是泥亦不非泥<hi>海空</hi>
<hi>智藏經問病品</hi>
如木寄生隨木而生生非木種<hi>海空智藏經問病品</hi>
向言真道衆生如木中火非一非異非即非離即木有<lb/>
火而木非火離木無火而火非木木非是火故云非一<lb/>
火不離木故云非異<hi>大乗妙林經</hi>
非初熖能燋炷亦不離初熖能燋炷非後熖能燋炷亦<lb/>
<pb n="KR3k0045_WYG_110-22a"/>
不離後熖能燋炷<hi>波羅蜜多經卷三百三十</hi>
譬如水之與波不一不異<hi>仁王䕶國波羅蜜經</hi>
譬如山間有師子吼瞿枳羅鳥迦陵頻迦孔雀等聲人<lb/>
聲牛聲驢聲馬聲響隨聲發而是響者實無差别隨<lb/>
聲發故響則不同<hi>大方等大集經卷十八</hi>
譬如妙頗棃寶隨所處物若黒若白寶色隨物成白成<lb/>
黒<hi>大乗顯識經推三</hi>
如面之像現之於鏡如印之文顯之於泥<hi>大乗顯識經推三</hi>
<pb n="KR3k0045_WYG_110-22b"/>
又如多指共合成拳離指求拳即無所有<hi>大乗蜜嚴經卷中</hi>
譬如印章以用印泥印不著泥亦不離之如種五榖<lb/>
苖生莖實不是本種亦不離本<hi>修行道地經五陰成敗品</hi>
譬如乾沙緣手團握緣捉故合緣放故㪚<hi>三昧法門經卷上</hi>
譬如火隨所燒處為名若離燒處火不可得<hi>大智度論卷三十一</hi>
譬如日出影現於水隨水大小水大則影久水小則速<lb/>
滅<hi>大智度論卷三十四</hi>
又如火燒草木然少則速滅然多則久住<hi>大智度論卷三十四</hi>
<pb n="KR3k0045_WYG_110-23a"/>
衆生皆以煩惱為病而諸佛即以之為藥如婬女以欲<lb/>
為患更極其情欲然後悟道毒龍以瞋為患更増其忿<lb/>
恚然後受化此以欲除欲以瞋除瞋猶良醫以毒除毒<lb/>
斯佛事之無方也<hi>僧肇注維摩詰經菩薩行品</hi>
探良藥必在險山非華堂之所出集法藥必在險有非<lb/>
無為之法所出焉<hi>僧肇注維摩詰經菩薩行品</hi>
　<lb/>
　<lb/>
<pb n="KR3k0045_WYG_110-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷一百十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林巻六十三</head>
    <p>
<pb n="KR3k0045_WYG_063-1a"/>
欽定四庫全書<lb/>
　喻林巻六十三　　　　　明　徐元太　撰<lb/>
　　君道門<hi>三</hi>
　　　獨斷<lb/>
夫論至德者不和於俗成大功者不謀於衆昔者舜舞<lb/>
有苗禹袒裸國非以養欲而樂志也務以論德而約功<lb/>
也<hi>史記趙世家</hi>
夫鈐鍵之轡君上所宜獨操非驂服所當共也<hi>魏書天象志四</hi>
<pb n="KR3k0045_WYG_063-1b"/>
主尊臣卑上威下敬令行人服理之至也使天下兩天<lb/>
子天下不可理也一國而兩君一國不可理也一家而<lb/>
兩父一家不可理也夫令不髙不行不摶不聽堯舜人<lb/>
君非生而理也桀紂之人非生而亂也故理亂在上也<lb/>
<hi>管子霸言</hi>
明王之所操者六生之殺之富之貧之貴之賤之此六<lb/>
柄者主之所操也主之所處者四一曰文二曰武三曰<lb/>
威四曰德此四位者主之所處也藉人以其所操命曰<lb/>
<pb n="KR3k0045_WYG_063-2a"/>
奪柄藉人以其所處命曰失位奪柄失位而求令之行<lb/>
不可得也<hi>管子任法</hi>
夫自見之明借人見之闇也自聞之聰借人聞之聾也<lb/>
明君知此則去就之分定矣為君當若冬日之陽夏日<lb/>
之陰萬物自歸莫之使也<hi>鄧析子無厚</hi>
心為九竅之治君為五官之長<hi>鬼谷子符言</hi>
一家二貴事乃無功夫妻持政子無適從<hi>韓非子揚權</hi>
酸甘鹹淡不以口斷而決於宰尹則厨人輕君而重於<lb/>
<pb n="KR3k0045_WYG_063-2b"/>
宰尹矣上下清濁不以耳斷而決於樂正則瞽工輕君<lb/>
而重樂正矣治國是非不以術斷而決於寵人則臣下<lb/>
輕君而重寵人矣<hi>韓非子八説</hi>
夫痤疽之痛也非刺骨髓則煩心不可支也非如是不<lb/>
能使人以半寸砥石彈之今人主之於治亦然非不知<lb/>
有苦則安欲治其國非如是不能聽聖知而誅亂臣亂<lb/>
臣者必重人重人者必人主所甚親愛也人主所甚親<lb/>
愛也者是同堅白也夫以布衣之資欲以離人主之堅<lb/>
<pb n="KR3k0045_WYG_063-3a"/>
白所愛是猶以解左髀説右髀者是身必死而説不行<lb/>
者也<hi>韓非子外儲説左</hi>
行法曲斷以五里斷者王以九里斷者强宿治者削<hi>韓非</hi>
<hi>子飾令</hi>
魯侯欲以孔子為司徒將召三桓議之乃謂左丘明左<lb/>
丘明曰孔丘其聖人歟夫聖人在政過者離位焉君雖<lb/>
欲謀其將弗合乎魯侯曰吾子奚以知之丘明曰周人<lb/>
有愛裘而好珍羞欲為千金之裘而與狐謀其皮欲具<lb/>
<pb n="KR3k0045_WYG_063-3b"/>
少牢之珍而與羊謀其羞言未卒狐相與逃於重丘之<lb/>
下羊相呼藏於深林之中故周人五年不制一裘十年<lb/>
不足一牢何者周人之謀失矣今君欲以孔丘為司徒<lb/>
召三桓而議之亦與狐謀裘與羊謀羞哉於是魯侯遂<lb/>
不與三桓謀而召孔丘為司徒<hi>事文類聚司徒</hi>
　　　用衆<lb/>
芃芃然枝葉茂盛者是彼棫木之樸屬而叢生也我農<lb/>
人得析而薪之又載而積之於家使農人得以濟用興<lb/>
<pb n="KR3k0045_WYG_063-4a"/>
德行俊秀者乃彼賢人之叢集而衆多也我國家得徴<lb/>
而取之又引而置之於朝使國得以蕃興<hi>毛詩正義棫樸</hi>
衆心成城衆口鑠金<hi>國語周</hi>
語曰千金之裘非一狐之腋也臺射之欀非一木之枝<lb/>
也三代之際非一士之智也信哉<hi>史記劉敬傳</hi>
語曰猛獸不如羣狐卿等十餘人何懼王鎮惡<hi>南史王鎮惡傳</hi>
夫民别而聽之則愚合而聽之則聖雖有湯武之德復<lb/>
合於市人之言是以明君順人心安情性而發於衆心<lb/>
<pb n="KR3k0045_WYG_063-4b"/>
之所聚是以令出而不稽刑設而不用<hi>管子君臣上</hi>
以天下之目視則無不見也以天下之耳聽則無不聞<lb/>
也以天下之心慮則無不知也輻凑竝進則明不塞矣<lb/>
<hi>管子九守</hi>
善用人者若蚈之足衆而不害若舌之與齒堅柔相磨<lb/>
而不相敗<hi>文子上德</hi>
為善使人不能得從此獨善也為巧使人不能得從此<lb/>
獨巧也未盡善巧之理為善與衆行之為巧與衆能之<lb/>
<pb n="KR3k0045_WYG_063-5a"/>
此善之善者巧之巧者也所貴聖人之治不貴其獨治<lb/>
貴其能與衆共治貴工倕之巧不貴其獨巧貴其能與<lb/>
衆共巧也<hi>尹文子</hi>
設一人能備天下之事能左右前後之宜逺近遲疾之<lb/>
間必有不兼者焉茍有不兼於治闕矣<hi>尹文子大道上</hi>
夫唯能使人之耳目助己視聽使人之吻助己言談使<lb/>
人之心助己思慮使人之股肱助己動作助之視聽者<lb/>
衆則其所聞見者逺矣助之言談者衆則其徳音之所<lb/>
<pb n="KR3k0045_WYG_063-5b"/>
撫循者博矣助之思慮者衆則其談謀度速得矣助之<lb/>
動作者衆即舉其事速成矣<hi>墨子尚同中</hi>
古之聖王之治天下也千里之外有賢人焉其鄉里之<lb/>
人皆未之均聞見也聖王得而賞之千里之内有㬥人<lb/>
焉其鄉里未之均見也聖王得而罰之故唯毋以聖王<lb/>
為聰耳明目與豈能一視而通見千里之外哉一聽而<lb/>
通聞千里之外哉聖王不往而視也不就而聽也然而<lb/>
使天下之為寇亂盗賊者周流天下無所重足者何也<lb/>
<pb n="KR3k0045_WYG_063-6a"/>
其以尚同為政善也<hi>墨子尚同下</hi>
一目之視也不若二目之視也一耳之聽也不若二耳<lb/>
之聽也一手之操也不若二手之彊也<hi>墨子尚同下</hi>
以兼為正是以聰耳明目相為視聽乎是以股肱畢强<lb/>
相為動為宰乎<hi>墨子兼愛下</hi>
力不敵衆智不盡物與其用一人不如用一國故智力<lb/>
敵而羣物勝揣中則私勞不中則有過下君盡己之能<lb/>
中君盡人之力上君盡人之智<hi>韓非子八經</hi>
<pb n="KR3k0045_WYG_063-6b"/>
天下無粹白之狐而有粹白之裘取之衆白也大取於<lb/>
衆此三皇五帝之所以大立功名也故以衆勇無畏乎<lb/>
孟賁矣以衆力無畏乎烏獲矣以衆視無畏乎離婁矣<lb/>
以衆知無畏乎堯舜矣<hi>吕氏春秋用衆</hi>
今之為車者數官然後成夫國豈特為車哉衆智衆能<lb/>
之所持也不可以一物一方安車也<hi>吕氏春秋君守</hi>
夫乗衆人之智則無不任也用衆人之力則無不勝也<lb/>
千鈞之重烏獲不能舉也衆人相一則百人有餘力矣<lb/>
<pb n="KR3k0045_WYG_063-7a"/>
是故任一人之力者則烏獲不足恃乗衆人之勢者則<lb/>
天下不足有也<hi>淮南子主術訓</hi>
人主者以天下之目視以天下之耳聽以天下之智慮<lb/>
以天下之力爭是故號令能下究而臣情得上聞<hi>淮南子主</hi>
<hi>術訓</hi>
積力之所舉則無不勝也衆智之所為則無不成也塪<lb/>
井之無黿鼉隘也園中之無修木小也夫舉重鼎者力<lb/>
少而不能勝也及至其移徙之不待其多力者故千人<lb/>
<pb n="KR3k0045_WYG_063-7b"/>
之羣無絶梁萬人之聚無廢功<hi>淮南子主術訓</hi>
乗衆勢以為車御衆智以為馬雖幽野險途則無由惑<lb/>
矣人主深居隱處以避燥濕閨門重襲以避姦賊内不<lb/>
知閭里之情外不知山澤之形帷幕之外目不能見十<lb/>
里之前耳不能聞百步之外天下之物無不通者其灌<lb/>
輸之者大而斟酌之者衆也是故不出戸而知天下不<lb/>
窺牖而知天道乗衆人之智則天下之不足有也專用<lb/>
其心則獨身不能保也<hi>淮南子主術訓</hi>
<pb n="KR3k0045_WYG_063-8a"/>
用百人之所能則得百人之力舉千人之所愛則得千<lb/>
人之心譬如伐樹而引其本千枝萬葉則莫得弗從也<lb/>
<hi>淮南子繆稱訓</hi>
黄帝生陰陽上駢生耳目桑林生臂手此女媧所以七<lb/>
十化也<hi>淮南子説林訓</hi>
以天下之大託於一人之才譬若懸千鈞之重於木之<lb/>
一枝<hi>淮南子説林訓</hi>
百梅足以為百人酸一梅不足以為一人和<hi>淮南子説林訓</hi>
<pb n="KR3k0045_WYG_063-8b"/>
盖非橑不能蔽日輪非輻不能追疾然而橑輻未足恃<lb/>
也<hi>淮南子説林訓</hi>
轂立三十輻各盡其力不得相害使一輻獨入衆輻皆<lb/>
棄豈能致千里哉<hi>淮南子説林訓</hi>
天積衆精以自剛聖人積衆賢以自强天序日月星辰<lb/>
以自光聖人序爵禄以自明天所以剛者非一精之力<lb/>
聖人所以强者非一賢之德也故天道務盛其精聖人<lb/>
務衆其賢<hi>春秋繁露立元神</hi>
<pb n="KR3k0045_WYG_063-9a"/>
故獨視不若與衆視之明也獨聽不若與衆聽之聰也<lb/>
獨慮不若與衆慮之切也<hi>韓詩外傳</hi>
聖王之舉事必先諦之於謀慮而後考之於蓍龜白屋<lb/>
之士皆關其謀芻蕘之役咸盡其心故萬舉而無遺籌<lb/>
失䇿傳曰衆人之智可以測天兼聽獨斷惟在一人此<lb/>
大謀之術也<hi>説苑權謀</hi>
介子推行年十五而相荆仲尼聞之使人往視還曰廊<lb/>
下有二十五俊士堂上有二十五老人仲尼曰合二十<lb/>
<pb n="KR3k0045_WYG_063-9b"/>
五人之智智於湯武并二十五人之力力於彭祖以治<lb/>
天下其固免矣乎<hi>説苑尊賢</hi>
天子居闉闕之中帷帳之内廣厦之下旃茵之上不出<lb/>
襜幄而知天下者以有賢左右也故獨視不如與衆視<lb/>
之明獨聽不如與衆聽之聰也<hi>新序雜事五</hi>
千柱百梁終不傾僵仁智輔聖周宗康寧<hi>焦氏易林謙之未濟</hi>
百柱載梁千歲不僵大願輔福文武以昌<hi>焦氏易林井之萃</hi>
天雖至神必因日月之光地雖至靈必有山川之化聖<lb/>
<pb n="KR3k0045_WYG_063-10a"/>
人雖有萬人之德必須俊賢三公九卿二十七大夫八<lb/>
十一元士以順天成其道<hi>白虎通封公侯</hi>
禹湯文王雖有聖德猶雜用衆賢以致於治非獨索蕙<lb/>
茝任一人也故堯有禹咎繇伯夷夏有朱虎伯益䕫殷<lb/>
有伊尹傅説周有吕望旦散宜生邵畢是雜用衆芳之<lb/>
効也<hi>王逸註楚辭離騷經</hi>
目也者能逺察天際而不能近見其背心亦如之君子<lb/>
誠知心之似目也是以務鑒於人以觀得失故視不過<lb/>
<pb n="KR3k0045_WYG_063-10b"/>
垣墻之裏而見邦國之表聽不過閾𣙗之内而聞千里<lb/>
之外因人也人之耳目盡為我用則我之聰明無敵於<lb/>
天下矣<hi>徐幹中論虗道</hi>
華衮燦爛非隻色之功嵩岱之峻非一簣之積故九子<lb/>
任而康凝之績熈四七受而佐命之勲著<hi>抱朴子外篇博喻</hi>
衆力并則萬鈞不足舉也羣智用則庶績不足康也故<lb/>
繁足者死而不弊多士者亂而不亡<hi>抱朴子外篇務正</hi>
南溟引朝宗以成不測之深𤣥圃崇木石以致極夭之<lb/>
<pb n="KR3k0045_WYG_063-11a"/>
峻大厦凌霄頼羣橑之積輪曲轅直無可闕之物故元<lb/>
凱之佐登而格天之化洽折衝之才周則逐鹿之姦寢<lb/>
<hi>抱朴子外篇務正</hi>
峻極之山非一石所成凌雲之榭非一木所構狐白之<lb/>
裘非一腋之毳宇宙為宅非一言所治<hi>劉子薦賢</hi>
非取製於一狐諒求味於兼采<hi>文選任昉為作薦士表</hi>
崇臺非一榦珍裘非一腋多士成大業羣賢濟𢎞績<hi>文選</hi>
<hi>盧諶答魏子悌詩</hi>
<pb n="KR3k0045_WYG_063-11b"/>
千金之裘非一狐之腋大厦之材非一丘之木太平之<lb/>
功非一人之畧<hi>文選王褒四子講德論</hi>
𢎞海者川崇山惟壤韶䕶錯音衮龍比象明明衆哲同<lb/>
濟天網劍宣其利鑒獻其朗<hi>文選陸機功臣頌</hi>
山木茂盛萬人得而薪之賢人衆國家得用<hi>文選王元長䇿秀才</hi>
<hi>文註</hi>
百足之蟲斷而不蹶持之者衆也<hi>意林魯連子</hi>
廊廟之材非一木之枝白狐之裘非一狐之腋<hi>意林慎子</hi>
<pb n="KR3k0045_WYG_063-12a"/>
一人之智不如衆人之愚一目之察不如衆目之明<hi>意林</hi>
<hi>任子</hi>
百足之蟲共舉一身安得不濟<hi>意林新論</hi>
其他胥附奔走雲合霧集若榱椽之構大厦衆星之仰<lb/>
河漢<hi>文苑英華裴子野史論一</hi>
一竈五突烹餁十倍分烟者衆<hi>太平御覽居處部竈</hi>
弩弱而矰髙者乗於風也身不勞而行合者得助於衆<lb/>
也<hi>太平御覽兵部弩</hi>
<pb n="KR3k0045_WYG_063-12b"/>
一目視則不明一耳聽則不聰<hi>太平御覽人事部目</hi>
假天下之目以視則四海毫末可見<hi>太平御覽人事部目</hi>
一井五缾泄之可待濫流者衆也<hi>太平御覽器物部缾</hi>
譬如以繩繫物單則無力合而能繫<hi>禪法要解經巻上榮九</hi>
譬如一絲不能係象多集諸絲象不能絶<hi>雜寶藏經卷五</hi>
譬如藥師不得以一藥治衆病衆病不同藥亦不一<hi>大智</hi>
<hi>度論卷十九</hi>
譬如一人二人不名為軍和合多人乃成為軍能破怒<lb/>
<pb n="KR3k0045_WYG_063-13a"/>
敵<hi>大智度論卷八十七</hi>
大厦為衆材所成羣生非一人可化<hi>辯正論巻六</hi>
　　　從諫<lb/>
惟木從繩則正后從諫則聖<hi>書説命上</hi>
言木以繩直君以諫明<hi>孔氏傳書説命上</hi>
聽其規諫以自修如玉石之見琢磨也<hi>毛詩淇澳註</hi>
良藥苦口而利於病忠言逆耳而利於行湯武以諤諤<lb/>
而昌桀紂以唯唯而亡<hi>孔子家語六本</hi>
<pb n="KR3k0045_WYG_063-13b"/>
夫人君而無諫臣則失正士而無教友則失聽御狂馬<lb/>
不釋䇿操弓不反檠木受繩則直人受諫則聖受學重<lb/>
問孰不順哉<hi>孔子家語子路初見</hi>
頼君之用也故言不然巴浦之犀犛兕象其可盡乎其<lb/>
又以規為瑱也<hi>國語楚</hi>
傳曰人之將死惡聞酒肉之味邦之將亡惡聞忠臣之<lb/>
氣身死不為醫邦亡不為謀還自遺災盖木土水火不<lb/>
同氣居此之謂也<hi>越絶德序外傳記</hi>
<pb n="KR3k0045_WYG_063-14a"/>
千羊之皮不如一狐之腋諸大夫朝徒聞唯唯不聞周<lb/>
舎之諤諤是以憂也<hi>史記趙世家</hi>
雷霆之所擊無不摧折者萬鈞之所壓無不麋滅者今<lb/>
人主之威非特雷霆也執重非特萬鈞也<hi>前漢書賈山傳</hi>
夫立言無顯過之咎明鏡無見毗之尤如惡立言以記<lb/>
過則不當學也不欲明鏡之見玭則不當照也<hi>後漢書宦者列</hi>
<hi>傳</hi>
夫聖王所以聽僮夫匹婦之言者猶塵加嵩岱霧集淮<lb/>
<pb n="KR3k0045_WYG_063-14b"/>
海雖未有益不為損也<hi>後漢書儒林列傳</hi>
夫良藥苦口惟疾者能甘之忠言逆耳惟達者能受之<lb/>
<hi>吳志孫奮傳</hi>
堯舜周公所以能致忠諫者以其欵誠之心著也氷炭<lb/>
不言而冷熱之質自明者以其有實也若好忠直如氷<lb/>
炭之自然則諤諤之臣將濟濟而盈庭<hi>晉書王沈傳</hi>
夫療膏肓之疾者必進苦口之藥決狐疑之慮者亦告<lb/>
逆耳之言如其猶豫迷而不反恐俞附見其已死扁鵲<lb/>
<pb n="KR3k0045_WYG_063-15a"/>
知其無功矣<hi>晉書孫楚傳</hi>
諫者所以安主也食者所以肥體也主惡諫則不安人<lb/>
飺食則不肥<hi>管子形勢解</hi>
人之將疾也必先甘魚肉之味國之將亡也必先惡忠<lb/>
臣之語故疾之將死者不可為良醫國之將亡者不可<lb/>
為忠謀<hi>文子微明</hi>
人主皆知鏡之明己也而惡士之明己也鏡之明己也<lb/>
功細士之明己也功大知其細失其大不知類矣<hi>亢倉子君</hi>
<pb n="KR3k0045_WYG_063-15b"/>
<hi>道</hi>
聽言之道溶若甚醉脣乎齒乎吾不為始乎齒乎脣乎<lb/>
愈惽惽乎<hi>韓非子揚權</hi>
夫良藥苦於口而智者勸而飲之知其入而已己疾也<lb/>
忠言拂於耳而明主聽之知其可以致功也<hi>韓非子外儲説左</hi>
聞古扁鵲之治其病也以刀刺骨聖人之救危國也以<lb/>
忠拂耳刺骨故小痛在體而長利在身拂耳故小逆在<lb/>
心而久福在國故甚病之人利在忍痛猛毅之君以福<lb/>
<pb n="KR3k0045_WYG_063-16a"/>
拂耳忍痛故扁鵲盡巧拂耳則子胥不失夀安之術也<lb/>
病而不忍痛則失扁鵲之巧危而不拂耳則失聖人之<lb/>
意如此長利不逺垂功名不久立<hi>韓非子安危</hi>
莊荆王立三年不聽而好讔成公賈入諫王曰不穀禁<lb/>
諫者今子見故何對曰臣非敢諫也願與君王讔也王<lb/>
曰胡不設不穀矣對曰有鳥止於南方之阜三年不動<lb/>
不飛不鳴是何鳥也王射之曰有鳥止於南山之阜其<lb/>
三年不動將以定志意也其不飛將以長羽翼也其不<lb/>
<pb n="KR3k0045_WYG_063-16b"/>
鳴將以覽民則也是鳥雖無飛飛將翀天雖無鳴鳴將<lb/>
駭人賈出矣不穀知之矣明日朝所進者五人所退者<lb/>
十人羣臣大恱荆國之衆相賀也成公賈之讔也賢於<lb/>
太宰噽之説聽乎夫差而吳國為墟成公賈之讔喻乎<lb/>
荆王而荆國以霸<hi>吕氏春秋重言</hi>
趙簡子曰厥也愛我鐸也不愛我厥之諫我也必於無<lb/>
人之所鐸之諫我也喜質我於人中必使我醜尹鐸對<lb/>
曰厥也愛君之醜也而不愛君之過也鐸也愛君之過<lb/>
<pb n="KR3k0045_WYG_063-17a"/>
也而不愛君之醜也臣嘗聞相人於師敦顔而土色者<lb/>
忍醜不質君於人中恐君之不變也此簡子之賢也人<lb/>
主賢則人臣之言刻簡子不賢鐸也卒不居趙地有况<lb/>
乎在簡子之側哉<hi>吕氏春秋達鬱</hi>
人主之患欲聞枉而惡直言是障其源而欲其水也水<lb/>
奚自至是賤其所欲而貴其所惡也所欲奚自來<hi>吕氏春秋</hi>
<hi>貴直</hi>
欲知平直則必凖繩欲知方圓則必規矩人主欲自知<lb/>
<pb n="KR3k0045_WYG_063-17b"/>
則必直士故天子立輔弼設師保所以舉過也百姓有<lb/>
得鐘者欲負而走則鐘大不可負以椎毁之鐘况然有<lb/>
音恐人聞之而奪己也遽揜其耳惡人聞之可也惡己<lb/>
自聞之悖矣為人主而惡聞其過非猶此也惡人聞其<lb/>
過尚猶可<hi>吕氏春秋自知</hi>
今有樹於此而欲其美也人時灌之則惡之而日伐其<lb/>
根則必無活樹矣夫惡聞忠言乃自伐之精者也<hi>吕氏春秋</hi>
<hi>至忠</hi>
<pb n="KR3k0045_WYG_063-18a"/>
藥酒病之利也正言治之藥也<hi>鹽鐵論能言</hi>
土負水者平木負繩者直君受諫者聖<hi>説苑正諫</hi>
寤口之言若羮寤心之言若氷今左右之諫雖不甘君<lb/>
之口其亦寒心哉夫寤口者求譽而養禍寤心者忍耻<lb/>
而奮功是以明君樂聞寤心之言而去甘口之士故功<lb/>
施昭明而令聞廣譽也君若誅左右而壅其心無乃嗜<lb/>
甘之疾乎<hi>天禄閣外史陽山</hi>
夫人之將疾者必不甘魚肉之味身之將敗者必不納<lb/>
<pb n="KR3k0045_WYG_063-18b"/>
忠諫之言故臨死者謂無良醫之蔽將敗者謂無直諫<lb/>
之臣<hi>劉子貴言</hi>
觀於明鏡則疪瑕不滯於軀聽於直言則過行不累乎<lb/>
身<hi>廣文選王仲宣倣連珠</hi>
防人之口譬諸防川豈不速止潰乃潺湲潺湲尚塞言<lb/>
擁為賊黙黙之患用顛厥國<hi>初學記職官部諫議大夫</hi>
　　　審聽<lb/>
采苓采苓首陽之巔人之無言茍亦無信　采苦采苦<lb/>
<pb n="KR3k0045_WYG_063-19a"/>
首陽之下人之為言茍亦無與　采葑采葑首陽之東<lb/>
人之無言茍亦無從<hi>詩國風采苓</hi>
盗言孔甘亂是用餤<hi>音談巧詩小雅  言</hi>
彼所小言盡人毒也<hi>莊子列御寇</hi>
夫氷炭不同器而久寒暑不兼時而至雜反之學不兩<lb/>
立而治今兼聽雜學緣行同異之辭安得無亂乎<hi>韓非子顯</hi>
<hi>學</hi>
今或謂人曰使子必智而夀則世必以為狂夫智性也<lb/>
<pb n="KR3k0045_WYG_063-19b"/>
夀命也性命者非所學於人也而以人之所不能為説<lb/>
人此世之所以謂之狂也以仁義教人是以智與夀説<lb/>
人也有度之主弗受也<hi>韓非子顯學</hi>
東方之墨者謝子將西見秦惠王惠王問秦之墨者唐<lb/>
姑果唐姑果恐王之親謝子賢於己也對曰謝子東方<lb/>
之辯士也其為人甚險將奮於説以取少主也王因藏<lb/>
怒以待之謝子至說王王弗聽謝子不説遂辭而行凡<lb/>
聽言以求善也所言茍善雖奮於取少主何損所言不<lb/>
<pb n="KR3k0045_WYG_063-20a"/>
善雖不奮於取少主何益不以善為之慤而徒以取少<lb/>
主為之悖惠王失所以為聽矣用志若是見客雖勞耳<lb/>
目雖弊猶不得所為也<hi>呂氏春秋去宥</hi>
相劍者曰白所以為堅也黄所以為牣也黄白雜則堅<lb/>
且牣良劒也難者曰白所以為不牣也黃所以為不堅<lb/>
也黃白雜則不堅且不牣也又柔則錈堅則折劒折且<lb/>
錈焉得為利劍劍之情未革而或以為良或以為惡說<lb/>
使之也故有以聰明聽說則妄說者止無以聰明聽說<lb/>
<pb n="KR3k0045_WYG_063-20b"/>
則堯桀無别矣<hi>吕氏春秋别類</hi>
邾之故法為甲裳以帛公息忌謂邾君曰不若以組凡<lb/>
甲之所以為固者以滿竅也今竅滿矣而任力者半耳<lb/>
且組則不然竅滿則盡任力矣邾君以為然曰將何所<lb/>
以得組也公息忌對曰上用之則民為之矣邾君曰善<lb/>
下令令官為甲必以組公息忌知說之行也因令其家<lb/>
皆為組人有傷之者曰公息忌之所以欲用組者其家<lb/>
多為組也邾君不說於是復下令令官為甲無以組此<lb/>
<pb n="KR3k0045_WYG_063-21a"/>
邾君之有所尤也為甲以組而便公息忌雖為組何傷<lb/>
也以組不便公息忌雖無組亦何益也為組與不為組<lb/>
不足以累公息忌之說用組之心不可不察也<hi>吕氏春秋去尤</hi>
殺罷牛可以贖良馬之死莫之為也殺牛必亡之數以<lb/>
必亡贖不必死未能行之者矣<hi>淮南子説山訓</hi>
日月之光而盲者不能見雷霆之聲而聾人不能聞夫<lb/>
為不知音者言若語於瘖聾何特蟬之不知重雪耶夫<lb/>
以伊尹之知太公之賢而不能開辭於桀紂非說者非<lb/>
<pb n="KR3k0045_WYG_063-21b"/>
聽者過也是以荆和抱璞而泣血曰安得良工而剖之<lb/>
屈原行吟澤畔曰安得臯陶而察之<hi>鹽鐵論相刺</hi>
　　　貴謙<lb/>
謙亨天道下濟而光明地道卑而上行<hi>易謙</hi>
江海處下百谷歸之履尊以損則或益之矣<hi>王弼註易損</hi>
凡人必將財物周贍鄰里乃能用之六五居於尊位用<lb/>
謙與順鄰自歸之故不待豐富能用其鄰也<hi>周易正義謙</hi>
百川發源皆自山出由髙趣下歸注於海<hi>隋書天文上志</hi>
<pb n="KR3k0045_WYG_063-22a"/>
卑也者道之室王者之器也而水以為都居凖也者五<lb/>
量之宗也素也者五色之質也淡也者五味之中也<hi>管子</hi>
<hi>水地</hi>
江海所以能為百谷王者以善下之故能為百谷王<hi>老子</hi>
<hi>後已</hi>
江海處地之不足故天下歸之奉之<hi>文子守弱</hi>
世能祖祖鮮能下下祖祖為親下下為君<hi>黄石公三畧上</hi>
地窪下水流之人謙下德歸之也<hi>河上公註老子益謙</hi>
<pb n="KR3k0045_WYG_063-22b"/>
士處下不爭髙故安而不危水下流不爭先故疾而不<lb/>
遲<hi>淮南子原道訓</hi>
貴者必以賤為號而髙者必以下為基託小以包大在<lb/>
中以制外行柔而剛用弱而强<hi>淮南子原道訓</hi>
下者萬物歸之虚者天下遺之<hi>淮南子主術訓</hi>
水下流而廣大君下臣而聰明君不與臣爭功而治道<lb/>
通矣管夷吾百里奚經而成之齊桓秦穆受而聽之照<lb/>
惑者以東為西惑也見日而寤矣<hi>淮南子繆稱訓</hi>
<pb n="KR3k0045_WYG_063-23a"/>
夫欲致精者必虗静其形欲致賢者必卑謙其身形静<lb/>
志虚者氣精之所趣也謙尊自卑者仁賢之所事也故<lb/>
治身者務執虛静以致精治國者務盡卑謙以致賢<hi>春秋</hi>
<hi>繁露通國身</hi>
子得罪於父可以因姑姊叔父而解之父能赦之臣得<lb/>
罪於君可以因便辟左右而謝之君能赦之昔桀得罪<lb/>
於湯紂得罪於武王此則君之得罪於其臣者也莫為<lb/>
謝至今不赦<hi>新序雜事四</hi>
<pb n="KR3k0045_WYG_063-23b"/>
次五澤庳<hi>婢</hi>其容衆潤攸同測曰澤庳其容謙虛大也<lb/>
<hi>太𤣥經第一增</hi>
次五下言如水實以天牝測曰下言之水能自沖也<hi>太𤣥</hi>
<hi>經第五節</hi>
言日誅惡己復循道而退下入太陰之中不伐其功也<lb/>
<hi>王逸註楚辭九歌</hi>
上撩之木鳥所不集故過之而去君自尊髙衆士亦望<lb/>
之而去也<hi>太𤣥經第四逃解</hi>
<pb n="KR3k0045_WYG_063-24a"/>
以貴下賤有似初婚夫下婦也<hi>太𤣥經第四迎解</hi>
天道下濟而光明江湖善下而為王故山在地中成謙<lb/>
王侯以孤寡為損<hi>劉子明謙</hi>
大壯往則復天地之謙也極昇必降陰陽之謙也滿終<lb/>
則虧日月之謙也道盈體冲聖人之謙也<hi>劉子明謙</hi>
欲上必以其言下之欲先必以其身後之處上而民不<lb/>
重在前而民不害<hi>揚子法言註寡見篇</hi>
襄城君始封之日衣翠衣帶玉劍履縞舄立乎流水之<lb/>
<pb n="KR3k0045_WYG_063-24b"/>
上大夫莊辛過而說之曰願把君之手其可乎襄城作<lb/>
色不言莊辛遷延稱曰君獨不聞鄂君之遇越人乎鄂<lb/>
君方汎舟於新波之上乗青翰之舟張翠羽之盖會鼔<lb/>
鐘之音越人擁楫而歌曰今夕何夕兮褰州水流今日<lb/>
何日兮得與王子同舟山有木兮木有枝心恱君兮君<lb/>
不知於是鄂君揄袂而擁之舉繡被而覆之襄城乃奉<lb/>
手進之<hi>藝文類聚舟車部舟</hi>
夫溪谷為卑不為東西故能達而不窮江海處下不為<lb/>
<pb n="KR3k0045_WYG_063-25a"/>
廣大故能王而不休<hi>道德經指歸巻十一</hi>
江海之王也非積德政累仁愛流神明加恩惠以懷之<lb/>
又非崇禮義廣辭讓飾知故設巧能以恱之也又非出<lb/>
竒行變起權立勢奮武揚威重生累息百事以制之也<lb/>
清靜處下虛以待之無為無求而百川自為來也百川<lb/>
非聞海之美被其德化歸慕之也又非拘禁束教有界<lb/>
道畫東西而趨之也然而水之所以貫金觸石鑚崖潰<lb/>
山馳騁丘阜以赴隨江海無有還者形偶性合事物自<lb/>
<pb n="KR3k0045_WYG_063-25b"/>
然也由此觀之卑損之為道也大矣<hi>道德經指歸巻十一</hi>
江海居大而處下則百川流之大國居大而處下則天<lb/>
下流之<hi>道德經註</hi>
大國虚容譬於江海江海處衆流之下故百川競注大<lb/>
國用道謙桑故萬邦歸往<hi>道德經註疏巻六</hi>
　<lb/>
　<lb/>
　喻林巻六十三<lb/>
</p>
<p>
</p>
  </div>
</body>
</text>
</TEI>
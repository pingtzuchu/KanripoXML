<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷三十六</head>
    <p>
<pb n="KR3k0045_WYG_036-1a"/>
欽定四庫全書<lb/>
　喻林卷三十六　　　　　明　徐元太　撰<lb/>
　　人事門<hi>三十四</hi>
　　　尚剛<lb/>
六二𦕈能視跛能履履虎尾咥人凶武人爲于大君<hi>易履</hi>
六五貞疾乗剛也<hi>易豫</hi>
婦人貞吉從一而終也夫子制義從婦凶也<hi>易恒</hi>
初六進退利武人之貞<hi>易巽</hi>
<pb n="KR3k0045_WYG_036-1b"/>
上九㢲在牀下䘮其資斧貞凶<hi>易巽</hi>
凡物既厭而退者弱也既榮而隕者薄也夫能輝光日<lb/>
新其徳者唯剛健篤實也<hi>王弼註易大畜</hi>
物壯健皆有衰怠唯天運動日過一度盖運轉混没未<lb/>
曽休息<hi>周易正義乾</hi>
戚施之疾不能仰靣柔之人常俯似之<hi>爾雅註</hi>
譬之若金之與木金雖柔猶堅於木<hi>呂氏春秋舉難</hi>
天執其道爲萬物主君執其常爲一國主主不可以不<lb/>
<pb n="KR3k0045_WYG_036-2a"/>
剛主不可以不堅主不剛則列星亂其行主不堅則邪<lb/>
臣亂其官星亂則亡其天臣亂則亡其君故爲天者務<lb/>
剛其氣爲君者務堅其政<hi>春秋䌓露天地之行</hi>
次二毅于心腹貞測曰毅于心腹内堅剛也<hi>太𤣥經第三毅</hi>
初六起履霜至於堅氷隂雖柔順氣亦堅剛<hi>京氏易傳坤中</hi>
猶如卒降㬥雨破壊山林樹木土石沙礫一切諸物唯<lb/>
不能毁壊金剛之寳<hi>元陽妙經卷一</hi>
　　　尚柔<lb/>
<pb n="KR3k0045_WYG_036-2b"/>
用九見羣龍无首吉<hi>易乾</hi>
以訟受服則終朝三禠柔進受寵則一晝三接也<hi>王弼註易</hi>
<hi>晉</hi>
能止健初距不以角柔以止剛剛不敢犯<hi>王弼註易大畜</hi>
外疆而内順牛之善也離之爲體以柔順爲主者也故<lb/>
不可以畜剛猛之物而吉於畜牝牛也<hi>王弼註易離</hi>
柔忍之木荏染然人則被之弦以爲弓寛柔之人温温<lb/>
然則能爲徳之基止言内有其性乃可以有爲徳也<hi>鄭氏</hi>
<pb n="KR3k0045_WYG_036-3a"/>
<hi>箋詩抑</hi>
寛政以安諸侯若柔轡之御剛馬<hi>杜氏解左傳襄公二十六年</hi>
且夫牛馬維婁<hi>音呂</hi>委已者也而柔焉季氏得民衆久矣<lb/>
君無多辱焉<hi>公羊昭公二十五年</hi>
今也小國師大國而恥受命焉是猶弟子而恥受命於<lb/>
先師也<hi>孟子離婁上</hi>
夫虎之卑勢將以有擊也狸之卑身將求所取也雉以<lb/>
眩移拘於網魚以有悦死於餌<hi>吴越春秋句踐入臣外傳</hi>
<pb n="KR3k0045_WYG_036-3b"/>
猛獸將擊必弭毛帖伏鷙鳥將搏必卑飛戢翼聖人將<lb/>
動必順辭和衆<hi>吴越春秋句踐歸國外傳</hi>
辛垣衍曰先生獨未見夫僕乎十人而從一人者寧力<lb/>
不勝智不若邪畏之也<hi>戰國策趙孝成王</hi>
柔者徳也剛者賊也弱者仁之助也彊者怨之歸也<hi>後漢</hi>
<hi>書臧宫傳</hi>
人之生也柔弱其死也堅强萬物草木之生也柔脆其<lb/>
死也枯槁故堅强者死之徒柔弱者生之徒是以兵强<lb/>
<pb n="KR3k0045_WYG_036-4a"/>
則不勝木强則共强大處下柔弱處上<hi>老子戒强</hi>
執雌牝故能立其雄牡<hi>文子守弱</hi>
飄風暴雨不終日小谷不能須㬰盈飄風暴雨行强梁<lb/>
之氣故不能久而滅小谷處强梁之地故不得不奪<hi>文子</hi>
<hi>守弱</hi>
舌之與齒孰先弊焉繩之與矢孰先直焉<hi>文子上徳</hi>
㞼堅則物必毁之剛斯折矣刀利則物必摧之鋭斯挫<lb/>
矣<hi>闗尹子九藥</hi>
<pb n="KR3k0045_WYG_036-4b"/>
粥子曰欲剛必以柔守之欲彊必以弱保之積於柔必<lb/>
剛積於弱必彊觀其所積以知禍福之鄉彊勝不若已<lb/>
至於若已者剛柔勝出於己者其力不可量老耼曰兵<lb/>
彊則滅木彊則折柔弱者生之徒堅彊者死之徒<hi>列子黄帝</hi>
因以爲茅靡因以爲波流<hi>列子黄帝</hi>
蛇謂風曰予動吾脊脅而行則有似也今子蓬蓬然起<lb/>
於北海蓬蓬然入於南海而似無有何也風曰然予蓬<lb/>
蓬然起於北海而入於南海也然而指我則勝我鰌我<lb/>
<pb n="KR3k0045_WYG_036-5a"/>
亦勝我雖然夫折大木蜚大屋者唯我能也故以衆小<lb/>
不勝爲大勝也爲大勝者唯聖人能之<hi>莊子秋水</hi>
以深爲根以約爲紀曰堅則毁矣鋭則挫矣常寛容於<lb/>
物不削於人<hi>莊子天下</hi>
與時屈伸柔從若蒲葦非懾怯也<hi>荀子不茍篇</hi>
莫不貪强鮮能守㣲若能守㣲乃保其生聖人存之以<lb/>
應事機舒之彌四海卷之不盈杯居之不以室宅守之<lb/>
不以城郭藏之胷臆而敵國服<hi>黄石公三畧上</hi>
<pb n="KR3k0045_WYG_036-5b"/>
柔能制剛弱能制强柔者徳也剛者賊也弱者人之所<lb/>
助强者人之所攻<hi>黄石公三畧上</hi>
萬物中皆有元氣得以和柔若胷中有藏骨中有髄草<lb/>
木中有空虚與氣通故得乆生也<hi>河上公註老子道化</hi>
興物造功大木處下小物處上大道抑强扶弱自然之<lb/>
效<hi>河上公註老子戒强</hi>
人雖知自尊顯當復守之以卑㣲去雄之强梁就雌之<lb/>
柔和如是則天下歸之如水流入深谿也<hi>河上公註老子反朴</hi>
<pb n="KR3k0045_WYG_036-6a"/>
兵强則滅木强則折革固則裂齒堅於舌而先之弊是<lb/>
故柔弱者生之幹也而堅强者死之徒也<hi>淮南子原道訓</hi>
强勝不若已者至於與同則格柔勝出於已者其力不<lb/>
可度故能以衆不勝成大勝者唯聖人能之<hi>淮南子詮言訓</hi>
厲利劔者必以柔砥擊鐘磬者必以濡木轂强必以弱<lb/>
輻兩堅不能相和兩强不能相服故梧桐斷角馬氂截<lb/>
玉<hi>淮南子説山訓</hi>
平子曰柔無乃脆乎叔向曰柔者紐而不折亷而不缺<lb/>
<pb n="KR3k0045_WYG_036-6b"/>
何爲脆也天之道㣲者勝是以兩軍相加而柔者克之<lb/>
兩仇争利而弱者得焉<hi>説苑敬慎</hi>
韓平子問於叔向曰剛與柔孰堅對曰臣年八十矣齒<lb/>
再堕而舌尚存<hi>説苑敬慎</hi>
金剛則折革剛則裂人君剛則國家滅人臣剛則交友<lb/>
絶<hi>説苑敬慎</hi>
直如矢者死直如繩者稱<hi>説苑談叢</hi>
左權曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>山之虎茍無以制夫子尚能倚磬而鼔琴乎<lb/>
<pb n="KR3k0045_WYG_036-7a"/>
曰仁可恃也勇則敵不可以恃故曰柔能制剛弱能制<lb/>
强故不善勇者制於勇善勇者制於仁遇虎而倚磬鼔<lb/>
琴汝徒見吾弱也而不知仁者有無聲之威有無形之<lb/>
兵乎左權曰唯唯吾今而知善勇之術也<hi>天禄閣外史<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>山</hi>
金以剛折水以柔全山以髙陊谷以卑安是以執雌節<lb/>
者無争雄之禍多尚人者有召怨之患<hi>抱朴子外篇廣譬</hi>
强望者亡掘强者折大健者䟦大利者缺<hi>意林太元經</hi>
河色黄赤衆川之流盖濁之也百里一小曲千里一大<lb/>
<pb n="KR3k0045_WYG_036-7b"/>
曲<hi>藝文類聚水部河水</hi>
火從木生即以水救之即不灰人起火性以柔而救之<lb/>
即身不壊<hi>隂符經註</hi>
夫響以無聲不可窮影以無形不可極水以淖弱貫金<lb/>
石沈萬物地以柔順成大功勝草木舌耳無患角齒傷<lb/>
折由此觀之柔者弊堅虚者馳實<hi>道徳經指歸卷八</hi>
草木之始生也枝條潤澤華葉青青豐茂暢美柔弱以<lb/>
和何則陽氣存也其衰也華葉黄悴物色焦殃及其死<lb/>
<pb n="KR3k0045_WYG_036-8a"/>
也根莖枯槁枝條堅剛何則陽氣去之也<hi>道徳經指歸卷十三</hi>
陽氣之所居木可卷而草可結也陽氣之所去氣可凝<lb/>
而冰可折也<hi>道徳經指歸卷十三</hi>
凡人之性憎西隣之父者以其强大也愛東隣之兒者<lb/>
以其小弱也燔燒枯槁者以其剛强也簮珥榮華者以<lb/>
其和淖也<hi>道徳經指歸卷十三</hi>
堅强實滿死之形象也柔弱滑潤生之區宅也<hi>道徳經指歸卷</hi>
<hi>十三</hi>
<pb n="KR3k0045_WYG_036-8b"/>
是故神明之道天地之理小不載大輕不載重故强人<lb/>
不得爲王强木不得處上何則强人爲王萬國愁憂强<lb/>
木處上則根本枯槁衆人爲大故居下聖人爲小故居<lb/>
上强大居下小弱居上者物自然也<hi>道徳經指歸卷十三</hi>
夫巨木髙百尋大連抱頭剖中門尾判中户不蒙華實<lb/>
常在於下千枝萬木舒條布葉青青葱葱共生其上者<lb/>
以其形大而勢强也<hi>道徳經指歸卷十三</hi>
水之滅火砥之利金角齒傷折舌耳無患卑損制驕暴<lb/>
<pb n="KR3k0045_WYG_036-9a"/>
雌辱勝大怨天下莫不知世俗莫不聞<hi>道徳經指歸卷十三</hi>
髮以柔弱爲人所戴體骨堅强爲人所勞<hi>道徳經註䟽卷八</hi>
猶如嶮岸所有樹木洪水暴長悉随漂溺流入大海唯<lb/>
除楊樹以其軟故<hi>元陽妙經卷一</hi>
譬如僮僕行住坐卧皆當任主不應自在而有所作欲<lb/>
從其舎往市鄽等先諮問主然後出所須飲食許乃受<lb/>
用諸有所爲皆随主欲<hi>波羅蜜多經五百九十</hi>
猶截角牛至忍温良善調善御從村至村從巷至巷所<lb/>
<pb n="KR3k0045_WYG_036-9b"/>
逰行處無所侵犯<hi>中阿含經卷五</hi>
猶如猫皮囊柔治極軟除㼲<hi>力頰切</hi>㼲聲無㼲㼲聲彼或<lb/>
有人以手拳扠石擲杖打或以刀斫或撲著地彼寧復<lb/>
有㼲㼲聲耶<hi>中阿含經卷五十</hi>
猶如牛無其雙角極自良善亦不兇暴善可將御随意<lb/>
所至終不疑難<hi>増壹阿含經卷三十</hi>
如乾牛皮卷之有聲舒亦有聲濕以脂膏卷舒皆輭<hi>佛説</hi>
<hi>梵志阿颰經</hi>
<pb n="KR3k0045_WYG_036-10a"/>
譬如牛皮已柔随用可作<hi>大智度論卷一</hi>
譬如牛皮未柔不可屈折<hi>大智度論卷一</hi>
譬如槃馬廻轉随意<hi>大智度論卷三十九</hi>
譬如鐵雖堅䩕入鑪則柔輭随作何器<hi>大智度論卷六十一</hi>
　　　尚動<lb/>
弓久落絃而不張設則失其弓之往來之體喻民久休<lb/>
息而不勞苦則民有驕逸之志<hi>禮記正義雜記下</hi>
吾非好行行有得也觀朝榮則敬才秀之士玩芝蘭則<lb/>
<pb n="KR3k0045_WYG_036-10b"/>
愛徳行之臣覩松竹則思貞操之賢臨清流則貴亷潔<lb/>
之行覧蔓草則賤貪穢之吏逢颷風則惡凶狡之徒若<lb/>
引而申之觸類而長之庶無遺漏矣<hi>晉書張天錫傳</hi>
流水之不腐以其逝故也户樞之不蠧以其運故也<hi>子華</hi>
<hi>子北宫意問</hi>
勢散而後物服猶鳥擊禽獲故散勢法鷙鳥也<hi>鬼谷子本經隂</hi>
<hi>符註</hi>
精無氣之集也必有入也集於羽鳥與爲飛揚集於走<lb/>
<pb n="KR3k0045_WYG_036-11a"/>
獸與爲流行集於珠玉與爲精朗集於樹木與爲茂長<lb/>
集於聖人與爲夐明精氣之來也因輕而揚之因走而<lb/>
行之因美而良之因長而養之因智而明之流水不腐<lb/>
戸樞不螻動也<hi>吕氏春秋盡數</hi>
次三風動雷興從其髙崇測曰風動雷興動有爲也<hi>太𤣥</hi>
<hi>經第二釋</hi>
雷火交動剛柔散氣積則暗動乃明<hi>京氏易傳豐上</hi>
雷動風行山澤通氣人之運動體斯合矣<hi>京氏易傳夬中</hi>
<pb n="KR3k0045_WYG_036-11b"/>
體常動揺榖氣得清血脉流通疾則不生卿見戸樞雖<lb/>
用易腐之木朝暮開閉動揺遂最晚朽<hi>藝文類聚方術部養生</hi>
陳琳曰矢在弦上不可不發<hi>太平御覧兵部箭上</hi>
　　　尚静<lb/>
澤中有雷随君子以嚮晦入宴息<hi>易随</hi>
雷在地中復先王以至日閉闗商旅不行后不省方<hi>易復</hi>
六二咸其腓凶居吉<hi>易咸</hi>
兼山艮君子以思不出其位<hi>易艮</hi>
<pb n="KR3k0045_WYG_036-12a"/>
初六艮其趾无咎利永貞<hi>易艮</hi>
初九不出户庭无咎象曰不出戸庭知通塞也<hi>易節</hi>
非妄之災勿治自復非妄而藥之則凶故曰勿藥有喜<lb/>
<hi>王弼註易无妄</hi>
皮雖從革之物然牛皮堅仭難變初九在革之始革道<lb/>
未成守夫常中未能應變施之於事有似用牛皮以自<lb/>
固未肯造次以從變者也故曰鞏用黄牛之革<hi>周易正義革</hi>
胥靡爲宰寂寞爲尸大味必淡大音必希<hi>前漢書揚雄傳下</hi>
<pb n="KR3k0045_WYG_036-12b"/>
有疾不治恒得中醫<hi>隋書經籍三志</hi>
牝常以静勝牡<hi>老子謙徳</hi>
至人潛行譬猶雷霆之蔵也<hi>文子精誠</hi>
少言者不爲人所忌少行者不爲人所短少智者不爲<lb/>
人所勞少能者不爲人所役<hi>闗尹子九藥</hi>
人君不静則失威治身不静則身危龍静故能變化虎<lb/>
躁故夭虧也<hi>河上公註老子重徳</hi>
夫天不定日月無所載地不定草木無所植所立於身<lb/>
<pb n="KR3k0045_WYG_036-13a"/>
者不寧是非無所形<hi>淮南子俶真訓</hi>
感而應廹而動不得已而往如光之耀如景之放以道<lb/>
爲紃有待而然<hi>淮南子精神訓</hi>
今與人卞氏之璧未受者先也求而致之雖怨不逆者<lb/>
後也三人同舎二人相争争者各自以爲直不能相聴<lb/>
一人雖愚必從旁而决之非以智也以不争也兩人相<lb/>
鬬一羸在側助一人則勝救一人則免鬬者雖强必制<lb/>
一羸非以勇也以不鬬也由此觀之後之制先静之勝<lb/>
<pb n="KR3k0045_WYG_036-13b"/>
躁數也<hi>淮南子詮言訓</hi>
用兵者先爲不可勝以待敵之可勝也治國者先爲不<lb/>
可奪以待敵之可奪也舜修之歴山而海内從化文王<lb/>
修之岐周而天下移風使舜趨天下之利而忘修己之<lb/>
道身猶弗能保何尺地之有故治未固於不亂而事爲<lb/>
治者必危行未固於無非而急求名者必剉也福莫大<lb/>
無禍利莫美不䘮動之爲物不損則益不成則毁不利<lb/>
則病皆險也<hi>淮南子詮言訓</hi>
<pb n="KR3k0045_WYG_036-14a"/>
虎豹不動不入陷穽麋鹿不動不罹罝罘飛鳥不動不<lb/>
絓網羅魚鼈不動不擐脣喙物未有不以動而制者也<lb/>
是故聖人貴静<hi>淮南子兵畧訓</hi>
人不小學不大迷不小慧不大愚人莫鑑於沬雨而鑑<lb/>
於澄水者以其休止不蕩也<hi>淮南子説山訓</hi>
清之爲明杯水見牟子濁之爲闇河水不見太山視日<lb/>
者眩聴雷者聾人無爲則治有爲則傷<hi>淮南子説山訓</hi>
水定則清正動則失平故惟不動則所以無不動也<hi>淮南</hi>
<pb n="KR3k0045_WYG_036-14b"/>
<hi>子説山訓</hi>
黙無過言慤無過事木馬不能行亦不費食騏驥日馳<lb/>
千里鞭箠不去其背<hi>説苑談叢</hi>
履不容足南山多棘毋出房閨乃無病疾<hi>焦氏易林恒之訟</hi>
膠著木連不出牢闗<hi>焦氏易林解之坤</hi>
弱足則跟不利出門<hi>焦氏易林艮之恒</hi>
次二車軔俟馬酋止測曰車軔馬止不可以行也<hi>太𤣥經第</hi>
<hi>六止</hi>
<pb n="KR3k0045_WYG_036-15a"/>
次七車纍其俿<hi>馳</hi>馬獵其蹄止貞測曰車纍馬獵行可<lb/>
憐也<hi>太𤣥經第六止</hi>
上九折于株木輆<hi>口亥切</hi>乎泛石止測曰折木輆石君子<lb/>
所止也<hi>太𤣥經第六止</hi>
艮止也於人爲手爲背取象爲山爲石爲門爲狗<hi>京氏易傳</hi>
<hi>艮上</hi>
夫人之形猶草木之體也草木在髙山之顛當疾風之<lb/>
衝晝夜動揺者能復勝彼隠在山谷間鄣於疾風者乎<lb/>
<pb n="KR3k0045_WYG_036-15b"/>
<hi>王充論衡道虚篇</hi>
北辰以不改爲衆星之尊五嶽以不遷爲羣望之宗蟋<lb/>
蟀屢移而不貴禽魚饜深則逢患<hi>抱朴子外篇守塉</hi>
仲長子光日在險而運竒不若宅平而無爲<hi>文中子禮樂</hi>
雖力挾太山將不舉一羽揚波萬里將不濯一鱗咳唾<lb/>
成珠玉揮袂出風雲豈肯䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>鄙事取才進人<hi>補文選夏侯湛</hi>
<hi>扺疑</hi>
佐鬬者傷預事者亡<hi>意林唐子</hi>
<pb n="KR3k0045_WYG_036-16a"/>
吾將贈子以無爲之樂給子以澹泊之湯刺子以𤣥虚<lb/>
之鍼灸子以淳朴之方安子以恢廓之宇坐子以寂寞<lb/>
之牀<hi>藝文類聚人部愁文</hi>
无闔則无闢无静則无動此歸藏所以先坤歟<hi>玉海藝文易</hi>
凡物輕不能載重小不能鎮大不行者使行不動者制<lb/>
動是以重必爲輕根静必爲躁君也<hi>道徳經註</hi>
象彼仲冬節竹木皆摧傷佐陽詰賈旅人君深自藏<hi>參同</hi>
<hi>契</hi>
<pb n="KR3k0045_WYG_036-16b"/>
中經曰静者夀躁者夭静而不能養減夀躁而能養延<lb/>
年然静易御躁難將<hi>養性延命録教誡篇</hi>
譬如門閾常住不動<hi>長阿含經卷十二</hi>
智人知動揺譬如沙中樹<hi>法句經明哲品</hi>
　　　尚先<lb/>
上六比之无首凶正義曰他人皆比己獨在後是親比<lb/>
於人無能爲頭首也<hi>周易正義比</hi>
逃遯之世宜速逺而居先而爲遯尾禍所及也<hi>周易正義遯</hi>
<pb n="KR3k0045_WYG_036-17a"/>
物之成熟莫先葽草故云物成自秀葽始<hi>毛詩正義七月</hi>
魯人將有事於上帝必先有事於頖宫晉人將有事於<lb/>
河必先有事於惡池齊人將有事於泰山必先有事於<lb/>
配林<hi>禮記禮器</hi>
祈麥實麥實者五榖之先見者故急祈而記之也<hi>大戴禮記</hi>
<hi>夏小正</hi>
秦失其鹿天下共逐之於是髙材疾足者先得焉<hi>史記淮隂</hi>
<hi>侯傳</hi>
<pb n="KR3k0045_WYG_036-17b"/>
且彊弩之極矢不能穿魯縞衝風之末力不能漂鴻毛<lb/>
非初不勁末力衰也<hi>史記韓長孺傳</hi>
豪彊並争虎裂狼分疾摶者獲多遲後者先吞<hi>蜀志譙周傳</hi>
柏梁雲構大匠先居其下管絃䌓奏䕫牙先聆其音<hi>晉書</hi>
<hi>庾懌傳</hi>
天道先貴覆者地道先貴載者人道先貴事者酒保先<lb/>
貴食者<hi>鶡冠子天則</hi>
權先加人者敵不力交武先加人者敵無威接<hi>尉繚子戰權</hi>
<pb n="KR3k0045_WYG_036-18a"/>
欲學歌謳者必先徵羽樂風欲美和者必先始於陽阿<lb/>
采菱此皆學其所不學而欲至其所欲學者<hi>淮南子説山訓</hi>
豪雄争强先者受福<hi>焦氏易林睽之屯</hi>
縷非針無以通故宜先也<hi>淮南子説山訓解</hi>
抱薪爇火燥者先著<hi>藝文類聚火部薪炭灰</hi>
先者在路於後則妨<hi>海空智藏經哀歎品</hi>
養性者先饑乃食先渴而飲恐覺饑乃食食必多盛渴<lb/>
乃飲飲必過<hi>養性延命録食誡篇</hi>
<pb n="KR3k0045_WYG_036-18b"/>
譬如日出諸山髙者其光先照<hi>波羅蜜多經卷五百二十七</hi>
將雨法雨先興法雲普覆衆生未便即雨<hi>大方廣佛華嚴經三十五</hi>
王復問那先言人有欲作善者當前作之耶當後作之<lb/>
乎那先言當居前作之在後作之不能益人也居前作<lb/>
者有益於人那先問王言王渴欲飲時使人掘地作井<lb/>
能赴王渴不王言不赴渴也當居前作井耳<hi>那先比丘經卷中</hi>
譬如妙華衆蜂競採先至之者取其精粹後來至者但<lb/>
味其餘<hi>大乗宻嚴經卷中</hi>
<pb n="KR3k0045_WYG_036-19a"/>
如二人俱至一方一乗疾馬一乗鈍馬雖乗鈍馬以前<lb/>
發故先有所至<hi>法苑珠林卷八十三</hi>
　　　尚後<lb/>
九三咸其股執其随往吝<hi>易咸</hi>
九四臀无膚其行次且牽羊悔亡<hi>易夬</hi>
語曰騏驥之衰也駑馬先之孟賁之倦也女子勝之夫<lb/>
駑馬女子筋力骨勁非賢于騏驥孟賁也何則後起之<lb/>
藉也<hi>戰國策齊閔王</hi>
<pb n="KR3k0045_WYG_036-19b"/>
齊欲伐魏淳于髠謂齊王曰韓子盧者天下之疾犬也<lb/>
東郭逡者海内之狡兎也韓子盧逐東郭逡環山者三<lb/>
騰山者五兎極於前犬廢於後犬兎俱罷各死其處田<lb/>
父見之無勞倦之苦而擅其功今齊魏久相持以頓其<lb/>
兵敝其衆臣恐强秦大楚承其後有田父之功<hi>戰國策齊宣王</hi>
此所謂兩虎相搏者也夫秦楚相弊而韓魏以全制其<lb/>
後<hi>戰國策楚懐王</hi>
聖人虚無因循常後而不先譬若積薪燎後者處上<hi>文子</hi>
<pb n="KR3k0045_WYG_036-20a"/>
<hi>上徳</hi>
瓶存二竅以水實之倒瀉閉一則水不下盡不升則不<lb/>
降井雖千仭汲之水上盖不降則不升是以聖人不先<lb/>
物<hi>闗尹子九藥</hi>
子列子學於壺丘子林壺丘子林曰子知持後則可言<lb/>
持身矣列子曰願聞持後曰顧若影則知之列子顧而<lb/>
觀影形枉則影曲形直則影正然則枉直随形而不在<lb/>
影屈伸任物而不在我此之謂持後而處先<hi>列子説符</hi>
<pb n="KR3k0045_WYG_036-20b"/>
未甞有聞其唱者也常和人而已矣<hi>莊子徳充符篇</hi>
人皆取先己獨取後曰受天下之垢<hi>莊子天下</hi>
鄭人有相與争年者其一人曰我與黄帝之兄同年訟<lb/>
此而不決以後息者爲勝耳<hi>韓非子外儲説左上</hi>
先唱者窮之路也後動者達之原也何以知其然也凡<lb/>
人中夀七十嵗然而趨舎指凑日以月悔也以至於死<lb/>
故蘧伯玊年五十而有四十九年非何者先者難爲知<lb/>
而後者易爲攻也先者上髙則後者攀之先者踰下則<lb/>
<pb n="KR3k0045_WYG_036-21a"/>
後者蹶之先者隤陷則後者以謀先者敗績則後者違<lb/>
之由此觀之先者則後者之弓矢質的也猶錞之與刄<lb/>
刄犯難而錞無患者何也以其託於後位也<hi>淮南子原道訓</hi>
老子學商容見舌而知守柔矣列子學壺子觀景柱而<lb/>
知持後矣故聖人不爲物先而常制之其類若積薪樵<lb/>
後者在上<hi>淮南子謬稱訓</hi>
隂道卑虚無所因緣待陽唱道乃和而承之<hi>太𤣥經第一中註</hi>
錞矛戈之錞刄矛戈之刄刄在前故犯難錞在後故無<lb/>
<pb n="KR3k0045_WYG_036-21b"/>
患<hi>淮南子原道訓解</hi>
我有三寳保而持之一曰慈二曰儉三曰不敢爲天下<lb/>
先<hi>太平御覧珍寳部寳</hi>
通𤣥經曰天地之道先以後爲主聖人法道之退者所<lb/>
以自後也後以自安<hi>道徳經四子集解</hi>
先迷失軌後爲主君<hi>參同契</hi>
　　　尚速<lb/>
盛饌未具不能以虚待之不及壺飡之救饑疾也言已<lb/>
<pb n="KR3k0045_WYG_036-22a"/>
欲滅吴取快意得之而已不能待有餘力也<hi>國語解越下王問范</hi>
<hi>蠡</hi>
失火之家豈暇先言大人而後救火乎<hi>史記齊悼世家</hi>
乗其未堅厭其未發震起機動敵人摧折雖有賁育不<lb/>
及持刺雖有樗里不及回知雖有鬼谷不及造次<hi>前漢書王</hi>
<hi>莽傳</hi>
疾走而㨗先鳴則興<hi>晉書慕容寳記</hi>
智者從之而不釋巧者一决而不猶豫是以疾雷不及<lb/>
<pb n="KR3k0045_WYG_036-22b"/>
掩耳迅雷不及瞑目<hi>太公六韜軍勢</hi>
十里斷者國弱九里斷者國强以日治者王以夜治者<lb/>
强宿治者削<hi>商子去强</hi>
力貴突智貴卒得之同則遫爲上勝之同則濕爲下所<lb/>
爲貴驥者爲其一日千里也旬日取之與駑駘同所爲<lb/>
貴鏃矢者爲其應聲而至終日而至則與無至同<hi>吕氏春秋</hi>
<hi>貴卒</hi>
所以貴鏌邪者以其應物而斷割也<graphic n="KR3235" url="https://raw.githubusercontent.com/kanripo/KR-Gaiji/master/images/KR3235.png" mimeType="image/png"/>靡勿釋牛車絶<lb/>
<pb n="KR3k0045_WYG_036-23a"/>
轔<hi>淮南子説山訓</hi>
所以尚干將莫邪者貴其立斷也所以貴騏驥者爲其<lb/>
立至也必且厯日曠久乎絲氂猶能挈石駑馬亦能致<lb/>
逺是以聰明㨗敏人之美材也<hi>新序雜事二</hi>
敏教勁疾如猿升木彤弓雖調終不能獲<hi>焦氏易林泰之蠱</hi>
來如飄風去似絶絃<hi>焦氏易林困之萃</hi>
鳳之小者曰鸑鷟五彩之文三嵗始備也<hi>張華註禽經</hi>
成務雖均機速爲上决謀或同遲緩爲下何者才能成<lb/>
<pb n="KR3k0045_WYG_036-23b"/>
功以速爲貴智能决謀以疾爲竒也善濟事者若救火<lb/>
拯溺明其謀者猶驥㨗矢疾<hi>劉子貴速</hi>
今焚燃熛室則飛馳灌之湍波漂人必奔遊拯之若穿<lb/>
井而救火則熛颺棟焚矣方鑿舟而拯溺則𦵏江魚之<lb/>
腹中矣驥所以見珍者以其日行千里也滿旬而取至<lb/>
則與駑馬均矣箭所以爲貴者以其弦直而至也窮日<lb/>
而取至者則與不至者同矣智所以爲妙者以其應時<lb/>
而知若事過而後知則與無知者齊矣<hi>劉子貴速</hi>
<pb n="KR3k0045_WYG_036-24a"/>
言畜貨以遺後畜道俟將來是遲鈍<hi>揚子法言註五百篇</hi>
逸材之馬雖後往而能先至<hi>李善註文選舞賦</hi>
逸翮後塵翶翥先路言飛之疾塵起居鶴之後鶴飛在<lb/>
路之先<hi>李善註文選舞鶴賦</hi>
翔鶤仰而不逮况青鳥與黄雀<hi>文選西京賦</hi>
倐如六龍之所掣一越三千不終朝而濟所届<hi>文選海賦</hi>
西河下龍門其流敵於竹箭<hi>文選南都賦註</hi>
掣電無停光疾雷無餘聲<hi>太平御覧天部雷</hi>
<pb n="KR3k0045_WYG_036-24b"/>
劉向云龜之言久蓍之言耆龜千嵗而靈蓍百年而神<lb/>
<hi>玉海藝文藝術</hi>
夫騕褭以迅驟爲功鷹隼以輕疾爲妙<hi>何氏語林夙恵</hi>
譬如猛火随投草木一切熾然悉成於火<hi>大寳積經卷八十四</hi>
　　　尚遲<lb/>
鵲之作巢冬至架之至春乃成猶國君積行累功<hi>鄭氏箋詩</hi>
<hi>鵲巢</hi>
汝大才當晚成良工不示人以朴且從所好<hi>後漢書馬援列傳</hi>
<pb n="KR3k0045_WYG_036-25a"/>
夫物暴長者必夭折功卒成者必亟壊<hi>後漢書朱浮列傳</hi>
藜藿之生蝡蝡然日加數寸不可以爲櫨棟楩柟豫章<lb/>
之生也七年而後知故可以爲棺舟夫事有易成者名<lb/>
小難成者功大君子修美雖求有利福將在後至<hi>淮南子修</hi>
<hi>務訓</hi>
楓桐之樹生而速長故其皮肌不能堅剛樹檀以五月<lb/>
生葉後彼春榮之木其材彊勁車以爲軸殷之桑榖七<lb/>
日大拱長速大暴故爲變怪大器晚成寳貨難售其不<lb/>
<pb n="KR3k0045_WYG_036-25b"/>
崇一朝輒成賈者菜果之物也<hi>王充論衡状留篇</hi>
陽温隂寒厯月乃至災變之氣一朝成怪故夫河冰結<lb/>
合非一日之寒積土成山非斯須之作干將之劔久在<lb/>
鑪炭銛鋒利刄百熟煉厲久銷乃見作留成遲故能割<lb/>
斷肉暴長者曰腫泉暴出者曰湧酒暴熟者易酸醢暴<lb/>
酸者易臭由此言之賢儒遲留皆有狀故<hi>王充論衡狀留篇</hi>
燕飛輕於鳳凰兎走疾於麒麟鼃躍躁於靈龜蛇騰便<lb/>
於神龍吕望之徒白首乃顯百里之知明於黄髮深爲<lb/>
<pb n="KR3k0045_WYG_036-26a"/>
國謀因爲王輔皆夫沉重難進之人也<hi>王充論衡状留篇</hi>
龜生三百嵗大如錢游於蓮葉之上三千嵗青邊縁巨<lb/>
尺二寸蓍生七十嵗生一莖七百嵗生十莖神靈之物<lb/>
也故生遲留厯嵗長久故能明審實賢儒之在世也猶<lb/>
靈蓍神龜也計學問之日固已盡年之半矣鋭意於道<lb/>
無貪仕之心及其仕也純特方正無員鋭之操故世人<lb/>
遲取進難也<hi>王充論衡状留篇</hi>
美盛者任其時化譬之種植不可一朝成也<hi>郭子註莊人間世</hi>
<pb n="KR3k0045_WYG_036-26b"/>
且墉基不可倉卒而成威名不可一朝而立皆爲之有<lb/>
漸建之有素譬之種樹久則深固其根本茂盛其枝葉<lb/>
若造次徙於山林之中植於宫闕之下雖壅之以黒墳<lb/>
暖之以春日猶不救於枯槁何暇䌓育㢤<hi>文選曹冏六代論</hi>
薫晚華而後落槿早秀而前亡<hi>補文選鮑昭觀漏賦</hi>
夫物速成則疾亡晚就則善終朝華之草夕而零落松<lb/>
栢之茂隆寒不衰是以大雅君子惡速成戒闕黨也<hi>補文</hi>
<hi>選王㫤戒子姪書</hi>
<pb n="KR3k0045_WYG_036-27a"/>
春蘭早芳實忌鳴鴂秋菊晚秀無憚䌓霜何則榮乎始<lb/>
者易悴貞乎末者難傷是以傅長沙而志沮登金馬而<lb/>
名揚<hi>廣文選謝恵連連珠</hi>
盧思道與庾知禮作詩知禮成而思道未就知禮曰盧<lb/>
詩何太眷眷思道曰自許編蒲疾何如織錦遲<hi>太平御覧文部</hi>
<hi>思遲</hi>
桐枝濡毳而又空中難成易傷須成器而後華<hi>太平御覧木部</hi>
<hi>桐</hi>
<pb n="KR3k0045_WYG_036-27b"/>
雙骹長者起遲六翮短者飛急<hi>事類賦禽部鷹註</hi>
實不如虚數不如希茂多卒夭疾不如遲<hi>西昇經</hi>
寧爲菩薩遲證無上正等菩提不爲速求墮二乗地<hi>波羅</hi>
<hi>蜜多經卷五百八十七</hi>
　<lb/>
　<lb/>
　<lb/>
　喻林卷三十六<lb/>
</p>
<p>
</p>
  </div>
</body>
</text>
</TEI>
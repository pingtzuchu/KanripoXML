<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林巻六十九</head>
    <p>
<pb n="KR3k0045_WYG_069-1a"/>
欽定四庫全書<lb/>
　喻林巻六十九　　　　　明　徐元太　撰<lb/>
　　君道門<hi>九</hi>
　　　取善<lb/>
非本非標非㣲非煇壤非壤不髙水非水不流嗚呼敬<lb/>
之哉倍本者槁<hi>汲冢周書文儆解</hi>
池水之溢由外灌焉<hi>鄭氏箋詩召旻</hi>
取於鑊以實鼎取於鼎以實俎<hi>鄭氏註周禮天官内饔</hi>
<pb n="KR3k0045_WYG_069-1b"/>
舜之居深山之中與木石居與鹿豕遊其所以異於深<lb/>
山之野人者幾希及其聞一善言見一善行若決江河<lb/>
沛然莫之能禦也<hi>孟子盡心上</hi>
齊桓之時有以九九見者桓公不逆欲以致大也今臣<lb/>
所言非特九九也<hi>前漢書梅福傳</hi>
使言之而是雖在褐夫芻蕘猶不可棄也使言之而非<lb/>
也雖在卿相人君揄䇿于廟堂之上未必可用是非之<lb/>
所在不可以貴賤尊卑論也<hi>淮南子主術訓下</hi>
<pb n="KR3k0045_WYG_069-2a"/>
夫采玉者破石拔玉選士者棄惡取善<hi>王充論衡累害篇</hi>
棄金璧於塗路則行人止足委錦紈於泥濘則見者驚<lb/>
咄<hi>抱朴子外篇廣譬</hi>
闗雎興於鳥而為風之首美其摯而有别也鹿鳴興於<lb/>
獸而為雅之端嘉其得食而自呼也以夫鳥獸之醜茍<lb/>
有一善詩人歌詠以為美談矣况人之有善而可棄乎<lb/>
<hi>劉子適才</hi>
激楚陽阿至妙之容掌技者之所貪飛兎騕褭絶足奔<lb/>
<pb n="KR3k0045_WYG_069-2b"/>
放良樂之所急也<hi>文選孔融薦禰衡表</hi>
舜耕於厯山而交益陶於河濵而交禹<hi>太平御覽人事部交友四</hi>
丹涓有一言之善晉侯賜萬頃田辭而不受晉侯曰以<lb/>
此田易彼言也於子猶有所亡寡人猶有所得<hi>太平御覽治道</hi>
<hi>部賞賜</hi>
何世之無才何才之無施良匠提斤斧造山林梁棟阿<lb/>
衡之材櫨柱楣椽之朴森然陳於目前大厦之器具矣<lb/>
<hi>太平御覽器物部斤</hi>
<pb n="KR3k0045_WYG_069-3a"/>
猶器之取水隨量多少唯穿底無當乃不受耳<hi>𢎞明集正誣論</hi>
　　　兼收<lb/>
苑<hi>音鬱</hi>彼栁斯鳴蜩<hi>音/條</hi>嘒嘒有漼<hi>千罪/反</hi>者淵萑<hi>音丸</hi>葦淠淠<lb/>
<hi>音譬小詩小雅  弁</hi>
楊園之道猗<hi>音倚</hi>于畝丘<hi>詩小雅巷伯</hi>
汎汎然楊木之舟則載其沈物則載其浮物俱浮水上<lb/>
以興當時君子用其文者又用其武者俱致在朝<hi>毛詩正義</hi>
<hi>菁菁者莪</hi>
<pb n="KR3k0045_WYG_069-3b"/>
雖有絲麻無棄菅蒯雖有姬姜無棄蕉萃<hi>左傳成公九年</hi>
如把梓皮革自楚往也雖楚有材晉實用之<hi>左傳襄公二十六年</hi>
傳曰藨蒯之菲也可以為屨明肋如菅並可代絲麻之<lb/>
乏<hi>春秋正義成公九年</hi>
段干越人謂新城君曰王良之弟子駕云取千里馬遇<lb/>
造父之弟子造父之弟子曰馬不千里王良弟子曰馬<lb/>
千里之馬也服千里之服也而不能取千里何也曰子<lb/>
纆牽長故纆牽於事萬分之一也而難千里之行今臣<lb/>
<pb n="KR3k0045_WYG_069-4a"/>
雖不肖於秦亦萬分之一也而相國見臣不釋塞者是<lb/>
纆牽長也<hi>戰國䇿秦昭襄王</hi>
今陛下致崑山之玉有隋和之寳垂明月之珠服太阿<lb/>
之劍乗纎離之馬建翠鳳之旗樹靈鼉之鼔此數寳者<lb/>
秦不生一焉而陛下説之何也必秦國之所生然後可<lb/>
則是夜光之璧不飾朝廷犀象之器不為玩好鄭衛之<lb/>
女不充後宫而駿馬駃騠不實外廐江南金錫不為用<lb/>
西蜀丹青不為采所以飾後宫充下陳娛心意説耳目<lb/>
<pb n="KR3k0045_WYG_069-4b"/>
者必出於秦然後可則是宛珠之簪𫝊璣之珥阿縞之<lb/>
衣錦繡之飾不進於前而隨俗雅化佳冶窈窕趙女不<lb/>
立於側也<hi>史記李斯傳</hi>
太山不讓土壤故能成其大河海不擇細流故能就其<lb/>
深王者不却衆庶故能明其德<hi>史記李斯傳</hi>
夫輓大重者其用力苦不衆拔大艱者其善術苦不廣<lb/>
<hi>蜀志譙周傳</hi>
陛下披榛採蘭幷收蒿艾是以臯陶振褐不仁者逺<hi>晉書</hi>
<pb n="KR3k0045_WYG_069-5a"/>
<hi>皇甫謐傳</hi>
莫用豪賢故棄捐素所愛莫用魚肉貴棄捐葱與䪥莫<lb/>
用麻枲賤棄捐菅與蒯<hi>宋書樂三志</hi>
非取製於一狐諒求味於兼采<hi>梁書王䀳傳</hi>
元天髙朗尚假列星以助明洞庭淵湛猶藉衆流以增<lb/>
大莫不以孤照不詣其幽獨深未盡其廣<hi>魏書張彛傳</hi>
譬山祗之有嵩岱海若之有滄溟飾以涓塵不貽伊敗<lb/>
<hi>隋書禮儀一志</hi>
<pb n="KR3k0045_WYG_069-5b"/>
川澤納汙所以成其深山岳藏疾所以就其大<hi>隋書長孫平傳</hi>
海不辭水故能成其大山不辭土故能成其髙明主不<lb/>
厭人故能成其衆士不厭學故能成其聖<hi>管子形勢解</hi>
惡者美之充也卑者尊之充也賤者貴之充也故先王<lb/>
貴之<hi>管子樞言</hi>
海不讓水潦以成其大山林不讓枉橈以成其崇聖人<lb/>
不辭其負薪之言以廣其名<hi>文子自然</hi>
轂虚而中立三十輻各盡其力使一軸獨入衆輻皆棄<lb/>
<pb n="KR3k0045_WYG_069-6a"/>
何近逺之能至<hi>文子上德</hi>
且合升勺龠合以登之斛廩則成矣太山之髙非一石<lb/>
之積也瑯琊之東渤澥稽天非一水之鍾也所以治國<lb/>
家天下者非一士之言也<hi>子華子晏子問黨</hi>
積往生跂工以為師積毒成藥工以為醫美惡相飾命<lb/>
曰復周物極則反命曰環流<hi>鶡冠子環流</hi>
物有其實而各有名謂若王良善御𨽻首善計彼物各<lb/>
自為用譬之耳目廢一不可故不為是非也<hi>公孫龍子指物論註</hi>
<pb n="KR3k0045_WYG_069-6b"/>
凡物親者少疎者多如一白之於衆色也故離白求馬<lb/>
黄黑皆至以白命馬衆色咸去懐柔之道亦猶此也<hi>公孫</hi>
<hi>龍子白馬論註</hi>
白非黄黄非白五色相非分明矣君既私以待人人亦<lb/>
私以叛君寧肯應君命乎故守白命馬者非能致衆馬<lb/>
審矣<hi>公孫龍子白馬論註</hi>
昔者公孫龍在趙之時謂弟子曰人而無能者龍不能<lb/>
與遊有客衣褐帶索而見曰臣能呼公孫龍顧謂弟子<lb/>
<pb n="KR3k0045_WYG_069-7a"/>
曰門下有故能呼者乎對曰無有公孫龍曰與之弟子<lb/>
之籍後數日往説燕王至於河上而航在一汜使善呼<lb/>
之一呼而航來故曰聖人之處世不逆有技能之士<hi>淮南</hi>
<hi>子道應訓</hi>
君子之於善也猶采薪者見一介掇之見青葱則拔之<lb/>
<hi>淮南子説山訓</hi>
湯沐之於河有益不多流潦注海雖不能益有愈於己<lb/>
<hi>淮南子説林訓</hi>
<pb n="KR3k0045_WYG_069-7b"/>
考績之法考其所積也天道積聚衆精以為光聖人積<lb/>
聚衆善以為功故日月之明非一精之光也聖人致太<lb/>
平非一善之功也明所從生不可為源善所從出不可<lb/>
為端<hi>春秋繁露考功名</hi>
山林不讓椒桂以成其崇君子不辭負薪之言以廣其<lb/>
名<hi>鹽鐵論刺議</hi>
明王聖主之治若夫江海無不受故長為百川之主明<lb/>
王聖君無不容故安樂而長久<hi>説苑君道</hi>
<pb n="KR3k0045_WYG_069-8a"/>
藥食先嘗於卑然後至於貴藥言先獻於貴然後聞於<lb/>
卑故藥食嘗乎卑然後至乎貴教也藥言獻於貴然後<lb/>
聞於卑道也故使人味食然後食者其得味也多使人<lb/>
味言然後聞言者其得言也少<hi>説苑君道</hi>
齊桓公設庭燎為士之欲造見者朞年而士不至於是<lb/>
東野鄙人有以九九之術見者桓公曰九九何足以見<lb/>
乎鄙人對曰臣非以九九為足以見也臣聞主君設庭<lb/>
燎以待士朞年而士不至夫士之所以不至者君天下<lb/>
<pb n="KR3k0045_WYG_069-8b"/>
賢君也四方之士皆自以論而不及君故不至也夫九<lb/>
九薄能耳而君猶禮之况賢於九九乎夫太山不辭壤<lb/>
石江海不逆小流所以成大也詩云先民有言詢於蒭<lb/>
蕘言博謀也桓公曰善乃因禮之朞月四方之士相攜<lb/>
而並至詩曰自堂徂基自羊徂牛言以内及外以小及<lb/>
大也<hi>説苑尊賢</hi>
積針鏤者成帷幕合升斗者實倉廩幷小流而成江海<lb/>
明主者有所受命而不行未嘗有所不受也<hi>説苑政理</hi>
<pb n="KR3k0045_WYG_069-9a"/>
且合菽粟之㣲以滿倉廩合疏縷之緯以成幃幕太山<lb/>
之髙非一石也累卑然後髙也夫治天下者非一士之<lb/>
言也固有受而不用惡有距而不入者哉<hi>説苑正諌</hi>
昔者江水出於岷山其始也大足以濫觴及至江之津<lb/>
也不方舟不避風不可渡也非唯下流衆川之多乎<hi>説苑</hi>
<hi>雜言</hi>
湧泉涓涓南流不絶卒為江海<hi>焦氏易林明夷之既濟</hi>
大匠無棄材船車用不均錐刀各異能何所獨卻前<hi>曹子</hi>
<pb n="KR3k0045_WYG_069-9b"/>
<hi>建當欲遊南山行</hi>
采蟲聲之善音贊愚人之偶得<hi>劉邵人物志林理</hi>
四聰廣闢則羲和納景萬仞虚己則行潦交赴故博采<lb/>
之道𢎞則異聞畢集庭燎之輝舉則竒士扣角<hi>抱朴子外篇博</hi>
<hi>喻</hi>
規者所以法圓裁局則乖矩者所以象方製鏡必背輪<lb/>
者所以輾地入水則溺舟者所以涉川施陸必躓何者<lb/>
方圓殊形舟車異用也<hi>劉子文武</hi>
<pb n="KR3k0045_WYG_069-10a"/>
不以春日遲遲而毁羔裀秋露灑葉而剔笋席<hi>劉子文武</hi>
楚之市偷天下之大盗而能却齊軍雖使孫吳用兵彼<lb/>
必與之拒戰未肯有望風而退也晉之叔魚一國之佞<lb/>
邪也而能歸季孫雖使甘蘇騁説彼必與之較辨不至<lb/>
恐懾而逃還也大盗讒佞民之殫害無用之人也茍有<lb/>
一術猶能為國興利除害<hi>劉子適才</hi>
不没纎芥之善不掩螢爝之光<hi>劉子正賞</hi>
目髙則無所不照耳下則無所不聞言人髙其目則覩<lb/>
<pb n="KR3k0045_WYG_069-10b"/>
德義之經聖人之道下其耳則聽芻蕘之言負薪之説<lb/>
<hi>揚子法言註問明篇</hi>
夫街談巷説必有可采擊轅之歌有應風雅匹夫之思<lb/>
未易輕棄也<hi>文選曹植與楊德祖書</hi>
不棄菅蒯愛同絲麻<hi>文選任彦升讓吏部表</hi>
白駒空谷振鷺在庭猶懼隱鱗卜祝藏器屠保<hi>文選任彦升薦</hi>
<hi>士表</hi>
錄人一善則無棄人採材一用則無棄材<hi>意林魏子</hi>
<pb n="KR3k0045_WYG_069-11a"/>
必得崑山之玉而後寳則荆璞無夜光之美必須南國<lb/>
之珠而後珍則隋侯無明月之稱<hi>意林物理論</hi>
江河之水非一水之源千鎰之裘非一狐之白<hi>藝文類聚裘</hi>
東海廣且深由卑下百川五岳雖髙大不逆垢與塵<hi>藝文</hi>
<hi>類聚樂部樂府</hi>
譬由畎澮匪讓所以森致江河土壤同歸故能鬱成嵩<lb/>
岱<hi>藝文類聚職官部丞相碑</hi>
麻絲是蓄菅蒯靡遺<hi>藝文類聚職官部侍中表</hi>
<pb n="KR3k0045_WYG_069-11b"/>
凡人之為圃各植其所好焉好甘者植乎薺好苦者植<lb/>
乎荼好香者植乎蘭好辛者植乎蓼至於寡人之圃無<lb/>
不植也<hi>太平御覽資産部圃</hi>
大造乾坤闢深恩雨露垂鵾鵬既含養駑駘亦驅馳<hi>初學</hi>
<hi>記職官部中書侍郎</hi>
亦如盛香篋受香無簡擇<hi>大寳積經巻七十六</hi>
天不厭於雲海不厭於水<hi>大寳積經巻九十五</hi>
譬如天雨一滴之水墮大海中其滴雖㣲終無減盡<hi>無盡</hi>
<pb n="KR3k0045_WYG_069-12a"/>
<hi>意菩薩經卷九</hi>
如海吞流如山藴寳<hi>大方廣佛華嚴經巻十二</hi>
譬如大樹叢聚是名為林一一樹不名為林除一一樹<lb/>
亦無林<hi>大智度論巻三</hi>
如一一縷不能制象一一水滴不能滿瓶多集則能<hi>百論</hi>
<hi>卷上守八</hi>
　　　責實<lb/>
史疾為韓使楚楚王問曰客何方所循曰治列子禦冦<lb/>
<pb n="KR3k0045_WYG_069-12b"/>
之言曰何貴曰貴正王曰正亦可為國乎曰可王曰楚<lb/>
國多盗正可以禦盗乎曰可曰以正禦盗奈何頃間有<lb/>
鵲止於屋上者曰請問楚人謂之何王曰謂之鵲謂之<lb/>
烏可乎曰不可曰今王之國有柱國令尹司馬典令其<lb/>
任官置吏必曰廉潔勝任今盗賊公行而弗能禁也此<lb/>
烏不謂烏鵲不謂鵲也<hi>戰國䇿楚考烈王</hi>
猶畫工惡圖犬馬而好作鬼魅誠以實事難形而虚偽<lb/>
不窮也<hi>後漢書張衡列傳</hi>
<pb n="KR3k0045_WYG_069-13a"/>
考試猶準繩也未有舍準繩而意正曲直廢黜陟而空<lb/>
論能否也<hi>魏志王昶傳</hi>
一犬吠形羣犬吠聲懼於羣吠遂至叵聽也<hi>晉書傳咸傳</hi>
昔齊王好聴竽聲必令三百人合吹而後聴之廩以數<lb/>
人之俸南郭先生不知吹竽者也以三百人合吹可以<lb/>
容其不知因請為王吹竽虚食數人之俸嗣王覺而改<lb/>
之難彰先王之過乃下令曰吾之好聞竽聲有甚於先<lb/>
王欲一一列而聽之先生於此逃矣推賢之風不立濫<lb/>
<pb n="KR3k0045_WYG_069-13b"/>
舉之法不改則南郭先生之徒盈於朝矣<hi>晉書劉寔傳</hi>
自言能為司馬不能為司馬者殺其身以釁其鼓自言<lb/>
能治田土不能治田土者殺其身以釁其社自言能為<lb/>
官不能為官者劓以為門父故無敢姦能誣禄至於君<lb/>
者矣<hi>管子揆度</hi>
語言辯聽之説不度於義謂之窕言無山林澤谷之利<lb/>
而入多者謂之窕貨君子不聽窕言不受窕貨<hi>韓非子難二</hi>
今境内之民皆言治藏商管之法者家有之而國愈貧<lb/>
<pb n="KR3k0045_WYG_069-14a"/>
民耕者衆執耒者寡也境内皆言兵藏孫吳之書者家<lb/>
有之而兵愈弱言戰者多披甲者少也故明主用其力<lb/>
不聽其言<hi>韓非子五蠧</hi>
夫耕之用力也勞而民為之者曰可得以富也戰之事<lb/>
也危而民為之者曰可得以貴也今修文學習言談則<lb/>
無耕之勞而有富之實無戰之危而有貴之尊則人孰<lb/>
不為也是以百人事智而一人用力事智者衆則法敗<lb/>
用力者寡則國貧此世之所以亂也<hi>韓非子五蠧</hi>
<pb n="KR3k0045_WYG_069-14b"/>
人皆寐則盲者不知皆嘿則喑者不知覺而使之視問<lb/>
而使之對則喑盲者窮矣不聽其言也則無術者不知<lb/>
不任其身也則不肖者不知聽其言而求其當任其身<lb/>
而責其功則無術不肖者窮矣<hi>韓非子六反</hi>
夫欲得力士而聽其自言雖庸人與烏獲不可别也授<lb/>
之以鼎俎則罷健效矣故官職者能士之鼎俎也任之<lb/>
以事而愚智分矣<hi>韓非子六反</hi>
言不用而自文以為辯身不任而自飾以為髙世主眩<lb/>
<pb n="KR3k0045_WYG_069-15a"/>
其辯濫其髙而尊貴之是不須視而定明也不待對而<lb/>
定辯也喑盲者不得矣<hi>韓非子六反</hi>
不能具美食而勸餓人飯不為能活餓者也不能辟草<lb/>
生粟而勸貸施賞賜不能為富民者也今學者之言也<lb/>
不務本作而好末事道虛惠以説民此勸飯之説<hi>韓非子八</hi>
<hi>説</hi>
韓宣子曰吾馬菽粟多矣甚臞何也寡人患之周市對<lb/>
曰使騶盡粟以食雖無肥不可得也名為多與之其實<lb/>
<pb n="KR3k0045_WYG_069-15b"/>
少雖無臞亦不可得也主不審其情實坐而患之馬猶<lb/>
不肥也<hi>韓非子外儲説左</hi>
夫嬰兒相與戲也以塵為飯以塗為羮以木為胾然至<lb/>
日晩必歸饟者塵飯塗羮可以戲而不可食也夫稱上<lb/>
古之傳頌辯而不慤道先王仁義而不能正國者此亦<lb/>
可以戲而不可以為治也<hi>韓非子外儲説左</hi>
韓昭侯曰吹竽者衆吾無以知具善者田嚴對曰一一<lb/>
而聽之<hi>韓非子内儲説上</hi>
<pb n="KR3k0045_WYG_069-16a"/>
人主之聽言也不以功用為的則説者多棘刺白馬之<lb/>
説不以儀的為闗則射者皆如羿也<hi>韓非子外儲説左</hi>
宋王與齊仇也築武宫謳癸倡行者止觀築者不倦王<lb/>
聞召而賜之對曰臣師射稽之謳又賢於癸王召射稽<lb/>
使之謳行者不止築者知倦王曰行者不止築者知倦<lb/>
其謳不勝如癸美何也對曰王試度其功癸四板射稽<lb/>
八板擿其堅癸五寸射稽二寸<hi>韓非子外儲説左</hi>
夫視鍜錫而察青黄區冶不能以必劍水擊鵠鴈陸斷<lb/>
<pb n="KR3k0045_WYG_069-16b"/>
駒馬則臧獲不疑鈍利發齒吻形容伯樂不能以必馬<lb/>
授車就駕而觀其末塗則臧獲不疑駑良觀容服聽辭<lb/>
言仲尼不能以必士試之官職課其功伐則庸人不疑<lb/>
於愚智<hi>韓非子顯學</hi>
今有人於此求牛則名馬求馬則名牛所求必不得矣<lb/>
而因用威怒有司必誹怨矣牛馬必擾亂矣百官衆有<lb/>
司也萬物羣牛馬也不正其名不分其職而數用刑罰<lb/>
亂莫大焉夫説以智通而實以過悦譽以髙賢而充以<lb/>
<pb n="KR3k0045_WYG_069-17a"/>
卑下贊以潔白而隨以汙德任以公法而處以貪枉用<lb/>
以勇敢而堙以罷怯此五者皆以牛為馬以馬為牛名<lb/>
不正也白之顧益黑求之愈不得者其此義邪<hi>吕氏春秋審分</hi>
因國以為身因臣以為心以臣言為聲以臣事為形有<lb/>
聲必有響有形必有影聲出於内響報於外形立於上<lb/>
影報於下響有清濁影有曲直響所報非一聲也影所<lb/>
應非一形也<hi>春秋繁露保位權</hi>
盲者口能言白黑而無目以别之儒者口能言治亂無<lb/>
<pb n="KR3k0045_WYG_069-17b"/>
能以行之坐言不行則牧童兼烏獲之力逢須苞堯舜<lb/>
之德故使言而近則儒者何患於治亂而盲人何患於<lb/>
白黑哉<hi>鹽鐵論能言</hi>
語曰盗跖不能盗田尺寸寸不可盗况尺乎夫事驗必<lb/>
若土田之張於野也則為私家寡矣若亂之墜於澚也<lb/>
則可信者解矣故有事考功有言考用動則考行静則<lb/>
考守<hi>申鑒時事</hi>
夫志道者少與逐俗者多疇是以朋黨用私背實趨華<lb/>
<pb n="KR3k0045_WYG_069-18a"/>
其貢士者不復依其質幹准其才行但虚造聲譽妄生<lb/>
羽毛<hi>潜夫論實貢</hi>
大人不考功則子孫惰而家破窮官長不考功則吏怠<lb/>
傲而姦宄興帝王不考功則直賢抑而巧偽勝<hi>潜夫論考績</hi>
曲木惡直繩重罰惡明證此羣臣所以樂惣猥而惡考<lb/>
功也<hi>潜夫論考績</hi>
夫劍不試則利鈍闇弓不試則勁撓誣鷹不試則巧拙<lb/>
惑馬不試則良駑疑此四者之有相紛也由不考試故<lb/>
<pb n="KR3k0045_WYG_069-18b"/>
得然也今羣臣之不試也其禍非直止於誣闇疑惑而<lb/>
巳又必致於怠慢之節焉設如家人有五子十孫父母<lb/>
不察精愞則懃力者懈弛而惰慢者遂非也耗家業之<lb/>
道也父子兄弟一門之計猶有若此則又况乎羣臣惣<lb/>
猥治公事者哉<hi>潜夫論考績</hi>
世主不循考功而思太平此猶欲舍規矩而為方圓無<lb/>
舟楫而欲濟大水雖或云縱然不知循其慮度之易且<lb/>
速也<hi>潜夫論考績</hi>
<pb n="KR3k0045_WYG_069-19a"/>
世有雷同之譽而未必賢也俗有讙譁之毁而未必惡<lb/>
也是以迎而許之者未若鑒其事而試其用逆而距之<lb/>
者未若聽其言而課其實<hi>抱朴子外篇廣譬</hi>
士之生世入則事父出則事君事父尚於榮親事君貴<lb/>
於興國故慈父不能愛無益之子仁君不能畜無用之<lb/>
臣<hi>文選曹植求自試表</hi>
覽影偶質不能解獨指跡慕逺無救於遲是以循虚器<lb/>
者非應物之具翫空言者非致治之機<hi>文選陸機演連珠</hi>
<pb n="KR3k0045_WYG_069-19b"/>
若乃背清議違是非雖堯不能一日以治審臧否詳賞<lb/>
罰故中主可以萬世安<hi>藝文類聚人部公平論</hi>
兒説宋人善辯者也持白馬之非馬也服齊稷下之辯<lb/>
者乗白馬而過闗則顧白馬之賦故籍空辭則能勝於<lb/>
一國實按形不能謾於一人<hi>藝文類聚獸部馬</hi>
末世人君之用人也貴耳聞之聰則天下之人運貨逐<lb/>
利而市譽矣貴目見之明則天下之人恢形異藝而爭<lb/>
進矣貴口可道之言則天下之人習舌調吻而飾辭矣<lb/>
<pb n="KR3k0045_WYG_069-20a"/>
<hi>道德經四子集解</hi>
　　　酬功<lb/>
彤弓天子錫有功諸侯也<hi>毛詩彤弓</hi>
敝帷不棄為埋馬也敝蓋不棄為埋狗也<hi>禮記檀弓下</hi>
古之君子使之必報之迎貓為其食田䑕也迎虎為其<lb/>
食田豕也迎而祭之也<hi>禮記郊特牲</hi>
曷為祭泰山河海山川有能潤于百里者天子秩而祭<lb/>
之觸石而出膚寸而合不崇朝而徧雨乎天下者唯泰<lb/>
<pb n="KR3k0045_WYG_069-20b"/>
山爾河海潤于千里<hi>公羊僖公三十一年</hi>
梓匠輪輿其志將以求食也君子之為道也其志亦將<lb/>
以求食與曰子何以其志為哉其有功於子可食而食<lb/>
之矣<hi>孟子滕文公下</hi>
有人於此毁瓦畫墁其志將以求食也則子食之乎曰<lb/>
否曰然則子非食志也食功也<hi>孟子滕文公下</hi>
使河如帶泰山若礪國以永寜爰及苗裔始未嘗不欲<lb/>
固其根本而枝葉稍陵夷衰㣲也<hi>史記髙祖功臣侯年表</hi>
<pb n="KR3k0045_WYG_069-21a"/>
夫獵追殺獸兎者狗也而發蹤指示獸處者人也今諸<lb/>
君徒能得走獸耳功狗也至如蕭何發蹤指示功人也<lb/>
<hi>史記蕭相國世家</hi>
河當何時如衣帶山當何時如厲石言如帶砥國乃絶<lb/>
耳<hi>史記髙祖功臣侯年表註</hi>
夫犬馬有勞於人尚加帷葢之報况國之功臣者哉<hi>前漢</hi>
<hi>書陳湯傳</hi>
臣聞客有過主人者見其竈直突傍有積薪客謂主人<lb/>
<pb n="KR3k0045_WYG_069-21b"/>
更為曲突逺徙其薪不者且有火患主人嘿然不應俄<lb/>
而家果失火鄰里共救之幸而得息於是殺牛置酒謝<lb/>
其鄰人灼爛者在於上行餘各以功次坐而不録言曲<lb/>
突者人謂主人曰鄉使聽客之言不費牛酒終亡火患<lb/>
今論功而請賔曲突徙薪亡恩澤燋頭爛額為上客邪<lb/>
主人迺寤而請之今茂陵徐福數上書言霍氏且有變<lb/>
宜防絶之鄉使福説得行則國亡裂土出爵之費臣亡<lb/>
逆亂誅滅之敗往事既巳而福獨不蒙其功唯陛下察<lb/>
<pb n="KR3k0045_WYG_069-22a"/>
之貴徙薪曲突之策使居焦髪灼爛之右<hi>前漢書霍光傳</hi>
功亡原者賞不限德亡首者襃不檢<hi>前漢書王莽傳</hi>
先帝貴指蹤之功薄搏獲之賞古人尚帷幄之規下攻<lb/>
拔之力<hi>後漢書荀彧傳</hi>
慮為功首謀為賞本野績不越廟堂戰多不踰國勲是<lb/>
故曲阜之錫不後營丘蕭何之土先於平陽<hi>魏志荀彧傳註</hi>
愧未有瓜衍之賞<hi>宋書謝方明傳</hi>
夫塗秘蘭幽貞芳載越徽猷沈逺懋禮彌昭<hi>宋書王敬𢎞傳</hi>
<pb n="KR3k0045_WYG_069-22b"/>
三寸之管毋當不可滿也授官爵出利禄不以功是無<lb/>
當也<hi>韓非子飾令</hi>
叔向賦獵功多者受多功少者受少<hi>韓非子外儲説左</hi>
卯曰伯夷以將軍葬於首陽山之下而天下曰夫以伯<lb/>
夷之賢與其稱仁而以將軍葬是手足不掩也今臣罷<lb/>
四國之兵而王乃與臣五乗此其稱功猶嬴勝而履蹻<lb/>
<hi>韓非子外儲説左</hi>
今世之祭井竈門戸箕箒臼杵者非以其神為能饗之<lb/>
<pb n="KR3k0045_WYG_069-23a"/>
也恃賴其德煩苦之無已也是故以時見其德所以不<lb/>
忘其功也觸石而出膚寸而合不崇朝而雨天下者唯<lb/>
太山赤地三年而不絶流澤及百里而潤草木者唯江<lb/>
河也是以天子秩而祭之故馬免人於難者其死也葬<lb/>
之牛其死也葬以大車為薦牛馬有功猶不可忘又况<lb/>
人乎此聖人所以重仁襲恩<hi>淮南子氾論訓</hi>
食其食者不毁其器食其實者不折其枝<hi>淮南子説林訓</hi>
髙祖得天下賞羣臣之功蕭何為賞首何則髙祖論功<lb/>
<pb n="KR3k0045_WYG_069-23b"/>
比獵者之縱狗也狗身獲禽功歸於人羣臣手戰其猶<lb/>
狗也蕭何持重其猶人也<hi>王充論衡定賢篇</hi>
社土地之主也土地濶不可盡敬故封土為社以報功<lb/>
也稷五穀之長也穀衆不可徧祭故立稷神以祭之<hi>藝文</hi>
<hi>類聚禮部社稷</hi>
夫功在不賞故庸勲之典葢闕施侔造物則謝德之塗<lb/>
已冥<hi>藝文類聚帝王部梁武帝令</hi>
如多百千諸有情類奉事王子晝夜精勤王子爾時隨<lb/>
<pb n="KR3k0045_WYG_069-24a"/>
分資給衣服飲食卧具等事後登王位隨昔勤勞量所<lb/>
堪任重賜爵禄或主事業或主川原或主大城或主闗<lb/>
防或主村邑或主軍戎<hi>波羅宻多經巻五百八十三</hi>
　<lb/>
　<lb/>
　<lb/>
　<lb/>
　<lb/>
<pb n="KR3k0045_WYG_069-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林巻六十九<lb/>
</p>
<p>
</p>
  </div>
</body>
</text>
</TEI>
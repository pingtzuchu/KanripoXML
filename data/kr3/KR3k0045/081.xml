<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷八十一</head>
    <p>
<pb n="KR3k0045_WYG_081-1a"/>
欽定四庫全書<lb/>
　喻林卷八十一　　　　　明　徐元太　撰<lb/>
　　德行門<hi>三</hi>
　　　愼獨<lb/>
相在爾室尚不愧於屋漏無曰不顯莫予云覯<hi>詩大雅抑下</hi>
如惡惡臭如好好色此之謂自慊<hi>大學</hi>
曽子曰十目所視十手所指其嚴乎<hi>大學</hi>
君子獨立不慚於影獨寢不慚於魂<hi>晏子春秋外篇</hi>
<pb n="KR3k0045_WYG_081-1b"/>
夫察所夜行周公慚乎景故君子愼其獨也<hi>淮南子繆稱訓</hi>
若行獨梁不為無人不兢其容故使人信己者易蒙衣<lb/>
自信者難<hi>淮南子繆稱訓</hi>
次二神戰於𤣥其陳陰陽測曰神戰於𤣥善惡并也<hi>太𤣥</hi>
<hi>經第一中</hi>
人之須善猶首之須冠足之待履首不加冠是越類也<lb/>
行不躡履是夷民也今處顯而修善在𨼆而為非是清<lb/>
旦冠履而昏夜倮跣也<hi>劉子愼獨</hi>
<pb n="KR3k0045_WYG_081-2a"/>
荃蓀孤植不以巖𨼆而歇其芳石泉潛流不以澗幽而<lb/>
不清人在暗宻豈以𨼆翳而迴操<hi>劉子愼獨</hi>
謂天葢高而聽甚卑謂日甚逺而照甚近謂神甚幽而<lb/>
察甚明<hi>劉子愼獨</hi>
居室如見賓入虚如有人故蘧瑗不以昏行變節顔囘<lb/>
不以夜浴改容<hi>劉子愼獨</hi>
修操於明行悖於幽以人不知若人不知則鬼神知之<lb/>
鬼神不知則已知之而云不知是盜鍾掩耳之智也<hi>劉子</hi>
<pb n="KR3k0045_WYG_081-2b"/>
<hi>愼獨</hi>
君子表不𨼆裏明暗同度<hi>意林魏子</hi>
帶之銘曰火滅修容愼戒必恭恭則夀<hi>玉海踐阼篇集解</hi>
高彦先謹獨銘曰其出户如見賓其入虚如有人其行<lb/>
無愧於影其寢無愧於衾<hi>困學紀聞卷五儀禮</hi>
譬如樹王尼拘陀子其子微細種之在地則不可見至<lb/>
樹生時方乃可見<hi>毘耶娑問經推九</hi>
善意如電來即明去便復冥邪念如雲覆日時不見已<lb/>
<pb n="KR3k0045_WYG_081-3a"/>
惡意起不見道<hi>三慧經藉八</hi>
　　積小<lb/>
地中生木升君子以順德積小以高大<hi>易升</hi>
地中生木始於毫末終至合抱君子象之以順行其德<lb/>
積其小善以成大名<hi>王弼註易萃</hi>
積薄成厚積卑成高君子日汲汲以成煇小人日快快<lb/>
以至辱<hi>文子上德</hi>
積德成王積怨成亾積石成山積水成海不積而能成<lb/>
<pb n="KR3k0045_WYG_081-3b"/>
者未之有也<hi>文子道德</hi>
積土成山風雨興焉積水成淵蛟龍生焉積善成德而<lb/>
神明自得聖人循焉故不積蹞步無以至千里不積小<lb/>
流無以成江河<hi>荀子勸學</hi>
積土而為山積水而為海旦暮積謂之歳積善而全盡<lb/>
謂之聖人故聖人也者人之所積也<hi>荀子儒效</hi>
人積耨耕而為農夫積斵削而為工匠積販貨而為商<lb/>
賈積禮義而為君子居楚而楚居越而越居夏而夏是<lb/>
<pb n="KR3k0045_WYG_081-4a"/>
非天性也積靡使然也故人知謹注錯愼習俗大積靡<lb/>
則為君子矣<hi>荀子儒效</hi>
仁義禮善之於人也辟之若貨財粟米之於家也多有<lb/>
之者富少有之者貧至無有者窮<hi>荀子大畧</hi>
土積而成山阜水積而成江海行積而成君子<hi>鹽鐵論執務</hi>
聲無細而不聞行無𨼆而不明<hi>說苑談叢</hi>
凡山陵之高非削而成崛起也必步增而稍上焉川谷<lb/>
之卑非截斷而顚陷也必陂池而稍下焉是故積上不<lb/>
<pb n="KR3k0045_WYG_081-4b"/>
止必致嵩山之高積下不已必極黄泉之深非獨山川<lb/>
也人行亦然<hi>潛夫論愼微</hi>
伊尹放太甲展季覆寒女商魯之民不稱淫篡焉何則<lb/>
積之於素也故染不積則人不觀其色行不積則人不<lb/>
信其事<hi>徐幹中論貴驗</hi>
明出乎幽著生乎微故宋井之霜以基昇正之寒黄蘆<lb/>
之萌以兆大中之暑事亦如之故君子修德始乎笄丱<lb/>
終乎鮐背創乎夷原成乎喬嶽<hi>徐幹中論修本</hi>
<pb n="KR3k0045_WYG_081-5a"/>
夫損之者如燈火之消脂莫之見也而忽盡矣益者如<lb/>
苗禾之播殖莫之覺也而忽茂焉故治身養性務謹其<lb/>
細不可以小益為不平而不修不可以小損為無傷而<lb/>
不防凡聚小所以就大積一所以至億也<hi>抱朴子内篇極言</hi>
千倉萬箱非一耕所得干天之木非旬日所長不測之<lb/>
淵起於汀瀅陶朱之資必積百千<hi>抱朴子内篇極言</hi>
盈乎萬鈞必起於錙銖竦秀凌霄必始於分毫是以行<lb/>
潦集而南溟就無涯之曠尋常積而𤣥圃致極天之高<lb/>
<pb n="KR3k0045_WYG_081-5b"/>
<hi>抱朴子外篇博喻</hi>
鴻毳性輕積之沈舟繒縞質薄疊之折軸以毳縞之輕<lb/>
微能敗舟軸者積多之所致也<hi>劉子愼隟</hi>
水積成川載瀾載清土積成山歊蒸鬱冥山不讓塵川<lb/>
不辭盈勉志含𢎞以隆德聲<hi>文選張華勵志詩</hi>
累微以著乃物之理纒牽之長實累千里<hi>文選張華勵志詩</hi>
勿謂其微覆簣成高勿謂其細巨由纖毫<hi>藝文類聚儲官部儲官箴</hi>
譬如尼拘陀子其形雖小無妨能成就大樹枝條長廣<lb/>
<pb n="KR3k0045_WYG_081-6a"/>
覆葢數百千地<hi>太寶積經一百十</hi>
我觀此善根極為甚微細猶如山石沙鎔銷則出金禪<lb/>
定與智慧猶如雙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>囊我以功力吹必出眞妙金<hi>大莊嚴經</hi>
<hi>論卷十偈</hi>
乃欲泛芥舟於巨壑策駘足於長路庻累毫成仞聚爝<lb/>
為明<hi>攝大乗論序卷</hi>
善因雖微獲果甚大如小爝火能燒大山一善能破大<lb/>
惡亦如少燈能破多闇輕日能消重露小子能生大樹<lb/>
<pb n="KR3k0045_WYG_081-6b"/>
世事尚然何況善力也<hi>法苑珠林卷八十九</hi>
　　勵志<lb/>
誰謂華高企其齊而誰謂德難厲其庶而<hi>前漢書韋𤣥成傳</hi>
葢猶痿人思步盲者願明嵩霍咫尺江河匪逺<hi>宋書魯爽傳</hi>
惡木之陰不可暫息盜泉之水無容悞飲<hi>周書寇儁傳</hi>
夫彈痤者痛飲藥者苦為苦憊之故不彈痤飲藥則身<lb/>
不活病不已矣<hi>韓非子六反</hi>
子有含菽縕絮而致滋美其親將以求孝也人曰偽如<lb/>
<pb n="KR3k0045_WYG_081-7a"/>
之何曰假儒衣書服而讀之三月不歸孰曰非儒也<hi>楊子</hi>
<hi>孝至篇</hi>
言已雖見放流猶種蒔衆香循行仁義勤身勉力朝暮<lb/>
不倦也<hi>王逸註楚辭離騷經</hi>
言已雖被放逐而棄居於山澤猶重鑿蘭蕙和糅衆芳<lb/>
為糧食飲有節修善不倦也<hi>王逸註楚辭九章</hi>
屈原見橘根深堅固終不可移則專一己志守忠信也<lb/>
<hi>王逸註楚辭九章</hi>
<pb n="KR3k0045_WYG_081-7b"/>
言已精明雖消滅猶結玉枝申修忠誠立長庚之星以<lb/>
繼日光晝夜常行志意明也<hi>王逸註楚辭九歎</hi>
言已志意高大上切於天譬若仙人王僑乗浮雲載赤<lb/>
霄上凌太清游天庭也<hi>王逸註楚辭九歎</hi>
夫路不險則無以知馬之良任不重則無以知人之德<lb/>
君子日强其所重以取福小人日安其所輕以取禍<hi>徐幹</hi>
<hi>中論修本</hi>
夫珠之含礫瑾之挾瑕斯其性與良工為之以純其性<lb/>
<pb n="KR3k0045_WYG_081-8a"/>
若夫素然故觀二物之既純而知仁德之可粹也優者<lb/>
取多焉劣者取少焉在人而已孰禁我哉乗扁舟而濟<lb/>
者其身也安粹大道而動者其業也美<hi>徐幹中論修本</hi>
忍痛苦之藥石者所以除伐命之疾嬰甲胄之重冷者<lb/>
所以扞鋒鏑之集潔操履之拘苦者所以全拔萃之業<lb/>
納拂心之至言者所以悟易方之惑也<hi>抱朴子外篇博喻</hi>
修塗之累非移晷所臻凌霄之高非一蕢之積然升峻<lb/>
者患於垂上而力不足為道者病於方成而志不遂<hi>抱朴</hi>
<pb n="KR3k0045_WYG_081-8b"/>
<hi>子内篇極言</hi>
煌煌靈芝一年三秀予獨何為有志不就<hi>文選嵇康幽憤詩</hi>
若金受礪若泥在鈞<hi>文選張華勵志詩</hi>
渴不飲盜泉水熱不息惡木陰<hi>文選陸機猛虎行</hi>
遁世之士非受匏瓜之性幽居之女非無懷春之情是<lb/>
以名勝欲故偶影之操矜窮愈達故凌霄之節厲<hi>文選陸機</hi>
<hi>演連珠</hi>
脂我名車策我名驥千里雖遥孰敢不至<hi>補文選陶潛榮本</hi>
<pb n="KR3k0045_WYG_081-9a"/>
小人恥其面不如子都君子恥其行不如舜禹故小人<lb/>
貴明鑒君子尚至言<hi>意林物理論</hi>
爵禄滿則忠衰室富足則行衰<hi>意林管子</hi>
貧不攻九嶷玉倦不憩三危峯九嶷有惑號三危無安<lb/>
容<hi>藝文類聚樂部論樂詩</hi>
比求志之士望塗而息<hi>何氏語林言志</hi>
猶如渇人終無變吐甘露之味<hi>海空智藏經供獻品</hi>
比擐甲之精堅固策駟之遄夙則必任善以為軛引之<lb/>
<pb n="KR3k0045_WYG_081-9b"/>
無窮之路委身而作肄駈之罔極之期<hi>波羅宻多經五百九十卷序</hi>
譬如長者求多珍財晝夜精勤思惟方便常作是念我<lb/>
於何時多獲珍財遂本所願由斯無暇求諸飲食<hi>波羅蜜多</hi>
<hi>經五百九十</hi>
譬如壯士武畧備具見敵兵至著堅甲胄乗策驥駿所<lb/>
去無畏<hi>大乘顯識經推四</hi>
若念力堅强雖入五欲賊中不為所害譬如著鎧入陣<lb/>
則無所畏是名不忘念<hi>佛遺敎經羊五</hi>
<pb n="KR3k0045_WYG_081-10a"/>
寧噉燒石吞飲鎔銅<hi>法句經利養品</hi>
如象拔淤泥者是時戰象内心自念吾前後來受王寵<lb/>
待甘美飲食吾先服食與王鬭戰無不降伏設我今日<lb/>
没在淤泥不自拔出與王進鬭者則我失由來之名亦<lb/>
使一國被其毁辱<hi>出曜經五無放逸品之餘</hi>
猶如曾入海人諸知入海孔穴道路所經過處某處某<lb/>
水漿某處博戲家某處婬種家如此諸家當念逺離設<lb/>
至海中有果名摩檀那亦莫取食設食此果者便不能<lb/>
<pb n="KR3k0045_WYG_081-10b"/>
采致珍寶<hi>出曜經五無放逸品之餘</hi>
有人持珠度海失亾其珠人便持木斗舀水棄岸上海<lb/>
神言汝當何時盡是水人言生死棄之不置海神知其<lb/>
意出珠還之<hi>三慧經藉八</hi>
譬如賈客於險道中備受諸苦乃得大利<hi>大智度論卷七十二</hi>
　　反已<lb/>
仁者如射射者正已而後發發而不中不怨勝已者反<lb/>
求諸已而已矣<hi>孟子公孫丑上</hi>
<pb n="KR3k0045_WYG_081-11a"/>
子曰射有似乎君子失諸正鵠反求諸其身<hi>中庸</hi>
昔荆人之梟將巢於呉鳩遇之曰何去荆而巢呉乎梟<lb/>
曰荆人惡予之聲鳩曰子不能革子之音則呉楚之民<lb/>
不異情也為子計者莫若宛頸戢翼終身勿復鳴也<hi>曹子</hi>
<hi>建令禽惡鳥論</hi>
夫見人而不自見者謂之矇聞人而不自聞者謂之聵<lb/>
慮人而不自慮者謂之瞀故明莫大乎自見聰莫大乎<lb/>
自聞睿莫大乎自慮此三者舉之甚輕行之甚邇而莫<lb/>
<pb n="KR3k0045_WYG_081-11b"/>
之知也故知者舉甚輕之事以任天下之重行甚邇之<lb/>
路以窮天下之逺故德彌高而基彌固勝彌衆而愛彌<lb/>
廣<hi>徐幹中論修本</hi>
今夫立身不為人之所譽而為人之所謗者未盡為善<lb/>
之理也盡為善之理將若舜焉人雖與舜不同其敢謗<lb/>
之乎故語稱救寒莫如重裘止謗莫如修身療暑莫如<lb/>
親冰信矣哉<hi>徐幹中論虚道</hi>
懷疾者人不使為醫行穢者人不使畫法以無驗也子<lb/>
<pb n="KR3k0045_WYG_081-12a"/>
思曰能勝其心於勝人乎何有不能勝其心如勝人何<lb/>
<hi>徐幹中論修本</hi>
烈士之愛國也如家奉君也如親則不忠之事不為其<lb/>
罪矣仁人之視人也如已待疏也猶宻則不恕之怨不<lb/>
為其責矣<hi>抱朴子外篇廣譬</hi>
火性無所私金性方剛故曰公正<hi>前漢書註京房傳</hi>
禀天地精靈合德齊明是以首擬天腹擬地四肢合四<lb/>
時五藏合五行動如風雷言成文章也<hi>揚子法言註五百篇</hi>
<pb n="KR3k0045_WYG_081-12b"/>
尸子曰舜之行其猶河海乎千仞之溪亦滿之螻蟻之<lb/>
穴亦滿之<hi>李善註文選沈休文昭王碑文</hi>
性愛山泉情篤魚鳥而從鷗未狎入獸相驚<hi>藝文類聚人部𨼆逸</hi>
<hi>下啟</hi>
巖巖孔聖異代稱傑景合乾坤明叅日月<hi>初學記人部聖</hi>
若欲占察過去往昔集業久近所作强弱大小差别者<lb/>
當復刻木為三輪以身口意各主一輪書字記之又於<lb/>
輪正中一面書一畫令麄長使徹畔次第二面書一畫<lb/>
<pb n="KR3k0045_WYG_081-13a"/>
令細短使不至畔次第三面作一榜刻如畫令其麄深<lb/>
次第四面亦作傍刻令使細淺當知善業莊嚴猶如畫<lb/>
飾惡業衰害猶如損刻其畫長大者顯示積善來久行<lb/>
業猛利所作增上其畫細短者顯示積善來近始習基<lb/>
鈍所作微薄其刻麄深者顯示習惡來久所作增上餘<lb/>
殃亦厚其刻細淺者顯示退善來近始習惡法所作之<lb/>
業未至增上<hi>占察善惡業報經卷上</hi>
能涉逺路喻之脚足勝持一切喻之大地生長萬物喻<lb/>
<pb n="KR3k0045_WYG_081-13b"/>
之時雨善療衆病喻之良醫能消饑渇喻之甘露接濟<lb/>
沈溺喻之橋梁運渡大海喻之浮囊能除昏暗喻之燈<lb/>
光<hi>法苑珠林卷八十七</hi>
譬如良醫觸物為藥故醫術斯行遇病斯治<hi>羅什譯維摩詰經佛</hi>
<hi>道品</hi>
法輪淵廣難側法海流潤無涯故德無邊矣<hi>僧肇註維摩詰經佛</hi>
<hi>國品</hi>
　　自修<lb/>
<pb n="KR3k0045_WYG_081-14a"/>
雷在天上大壯君子以非禮弗履<hi>易大壯</hi>
山下有澤損君子以懲忿窒欲<hi>易損</hi>
山上有雷小過君子以行過乎恭喪過乎哀用過乎儉<lb/>
<hi>易小過</hi>
金錫有其質鍊之故益精圭璧有其實琢磨乃成器<hi>毛詩</hi>
<hi>正義淇澳</hi>
小人溺於水君子溺於口大人溺於民皆在其所褻也<lb/>
夫水近於人而溺人德易狎而難親也易以溺人口費<lb/>
<pb n="KR3k0045_WYG_081-14b"/>
而煩易出難悔易以溺人夫民閉於人而有鄙心可敬<lb/>
不可慢易以溺人故君子不可以不愼也<hi>禮記緇衣</hi>
儒有忠信以為甲胄禮義以為干櫓戴仁而行抱義而<lb/>
處<hi>禮記儒行</hi>
儒有不寶金玉而忠信以為寶不祈土地立義以為土<lb/>
地不祈多積多文以為富<hi>禮記儒行</hi>
外寛而内直自設於𨼆括之中<hi>大戴禮記衞將軍文子</hi>
夫義路也禮門也惟君子能由是路出入是門也<hi>孟子萬章</hi>
<pb n="KR3k0045_WYG_081-15a"/>
<hi>下</hi>
揵六枳而為籬兮築蕙若而為室播蘭芷於中廷兮列<lb/>
杜衡於外術<hi>後漢書馮衍傳</hi>
襲溫恭之黻衣兮被禮義之繡裳辮貞亮以為鞶兮雜<lb/>
技藝以為珩昭綵藻與雕琢兮璜聲逺而彌長<hi>後漢書張衡列</hi>
<hi>傳</hi>
御六藝之珍駕兮遊道德之平林結典籍而為罟兮敺<lb/>
儒墨而為禽<hi>後漢書張衡列傳</hi>
<pb n="KR3k0045_WYG_081-15b"/>
方將馳騁乎典籍之崇塗休息乎仁義之淵藪槃旋乎<lb/>
周孔之庭宇揖儒墨而與為友<hi>後漢書蔡邕列傳</hi>
應規矩之淑質兮過班倕而裁之恊凖矱之眞度兮同<lb/>
斷金之𤣥策<hi>後漢書崔駰列傳</hi>
武王曰吾欲造起居之誡隨之以身几之書曰安無忘<lb/>
危存無忘亡熟惟二者必後無凶杖之書曰輔人無茍<lb/>
扶人無咎<hi>後漢書崔駰列傳</hi>
動若重規静若疊矩<hi>蜀志郤正傳</hi>
<pb n="KR3k0045_WYG_081-16a"/>
同鏘玉振争芬蘭郁<hi>晉書鄭袤列傳</hi>
夫食稻梁進芻豢衣狐貉襲冰紈觀窈眇之竒儛聽雲<lb/>
和之琴瑟此生人之所急非有求而爲也修道德習仁<lb/>
義敦孝悌立忠貞漸禮樂之腴潤蹈先王之盛則此君<lb/>
子之所急非有求而為也<hi>梁書劉峻傳</hi>
抱玉而懷珠且滋蘭而樹蕙<hi>魏書李順希仁弟騫傳</hi>
持繩視直置水觀平<hi>北齊書魏收傳</hi>
春生夏長天地平分之功子孝臣誠人倫不易之道<hi>隋書</hi>
<pb n="KR3k0045_WYG_081-16b"/>
<hi>于仲文傳</hi>
君子之居也綏如安裘晏如覆杼<hi>韓詩外傳</hi>
昨日何生今日何成必念歸厚必念治生日愼一日完<lb/>
如金城<hi>韓詩外傳卷八</hi>
次四帶其鉤鞶錘以玉環測曰帶其鉤鞶自約束也<hi>太𤣥</hi>
<hi>經第一周</hi>
言已修身清潔乃取江離辟芷以為衣被紉索秋蘭以<lb/>
為佩飾博采衆善以自約束也<hi>王逸註楚辭離騷經</hi>
<pb n="KR3k0045_WYG_081-17a"/>
言已旦飲香木之墜露吸正陽之津液暮食芳菊之落<lb/>
華吞陰陽之精蘂動以香浄自潤澤也<hi>王逸註楚辭離騷經</hi>
言已修飾清潔以瑶玉為席美玉為瑱<hi>王逸註楚辭九歌</hi>
屈原言已居家則以薜荔摶飾四壁蕙草縛束屋乗船<lb/>
則以蓀為楫櫂蘭為旌旗動以香潔自修飾也<hi>王逸註楚辭九</hi>
<hi>歌</hi>
必將修繩履墨不偏不黨<hi>抱朴子内篇道意</hi>
入峻谷者當攀葛藟可以免於<hi>頁眞</hi>墜猶處時俗者當據<lb/>
<pb n="KR3k0045_WYG_081-17b"/>
道義然後得用自立<hi>前漢書註叙傳</hi>
千里之馬繫以長索則為累矣人雖有容貌不修德如<lb/>
千里馬也<hi>李善註文選張茂先勵志詩</hi>
設於𨼆括之中直已不直人蘧伯玉之行也<hi>李善註文選蔡伯喈</hi>
<hi>郭有道碑文</hi>
旌性行以製珮兮珮夜光與瓊枝纗幽蘭之秋華兮又<lb/>
綴之以江籬<hi>文選思𤣥賦</hi>
匪仁里其焉宅兮匪義跡其焉追<hi>文選思𤣥賦</hi>
<pb n="KR3k0045_WYG_081-18a"/>
白華絳趺在陵之陬蒨蒨士子涅而不渝<hi>文選補亾詩</hi>
白華朱萼被於幽薄粲粲門子如磨如錯<hi>文選補亾詩</hi>
如彼蘭蕙載採其芳<hi>文選潘安仁贈陸機詩</hi>
直如朱絲繩清如玉壺冰<hi>文選樂府鮑明逺白頭吟</hi>
漸漬德義之淵棲遲道藝之域<hi>文選韋𢎞嗣博奕論</hi>
夫心猶首面一旦不修飾則塵垢穢之人心不思善則<lb/>
邪惡入之人盛飾其面而莫修其心惑矣<hi>文選張茂先女史箴註</hi>
賤珪璧於光陰竟松筠於晚歳<hi>廣文選任彥昇求為劉瓛立館啟</hi>
<pb n="KR3k0045_WYG_081-18b"/>
終始若矢去不善如絶絃<hi>古文苑失名氏楚相孫叔敖碑</hi>
古人目短於自見故以鏡觀形心短於自治故以禮自<lb/>
防<hi>意林唐子</hi>
駕青虬兮驂白螭吾與重華游兮瑤之圃登崑崙兮食<lb/>
玉英吾與天地兮比夀與日月兮齊光<hi>楚辭九章涉江</hi>
救寒無若重裘止謗莫若自修斯言信矣<hi>太平御覽人事部諺下</hi>
木去其火則不灰人去其惡性則不死<hi>陰符經註</hi>
若欲求火當須人功備其鑽且運動力手然後見火衆<lb/>
<pb n="KR3k0045_WYG_081-19a"/>
生學道修習正行亦復如是<hi>大乗妙林經</hi>
如田農夫於秋月時勤耕深地能除穢草<hi>海空智藏經供獻品</hi>
譬如善識眞寶之匠於寶山中獲得一珠得已水漬從<lb/>
漬出已置醋漿中從醋漿出已置之豆汁意猶不已復<lb/>
置苦酒苦酒出已置衆藥中從藥出已以氀毼磨是名<lb/>
眞正青琉璃珠<hi>大方等大集經卷三</hi>
厭諸諠雜如獨覺乗洗煩惱垢如清浄水能除臭穢如<lb/>
疾飄風斷衆結縛如利刀劒<hi>大集地藏十輪經卷一</hi>
<pb n="KR3k0045_WYG_081-19b"/>
譬如眞金置礬石中如法鍊已離一切垢轉復明淨<hi>大方</hi>
<hi>廣佛華嚴經三十五</hi>
以諸善根瓔珞其身<hi>無盡意菩薩經八</hi>
猶如新成衣塵土所汙染有目智慧人抖搜塵悉去<hi>中陰</hi>
<hi>經卷上</hi>
如金在鑛中無有能見金智者善陶鍊其金乃明顯<hi>大乗</hi>
<hi>宻嚴經卷下</hi>
譬如波斯匿王善養四兵若鬭戰時擊大戰鼓吹大戰<lb/>
<pb n="KR3k0045_WYG_081-20a"/>
螺對敵堅住緣斯恩養戰無遺力能勝怨敵國境安寧<lb/>
<hi>大法鼓經卷上</hi>
如鍊金法消除滓穢離垢清淨隨所著處本垢不汙<hi>大法</hi>
<hi>鼓經卷下</hi>
如人巧浴器盛衆藥以水漬之中外俱潤無不周遍<hi>長阿</hi>
<hi>含經卷十三</hi>
如有人沐浴清潔以新白㲲被覆其身舉體清淨<hi>長阿含經</hi>
<hi>卷十三</hi>
<pb n="KR3k0045_WYG_081-20b"/>
猶木工師彼持墨繩用絣於木則以利斧斫治令直<hi>中阿</hi>
<hi>含經卷二十</hi>
猶如居士秋時颺穀穀聚之中若有成實者颺便止住<lb/>
若不成實及粃糠者便隨風去居士見已即持掃箒掃<lb/>
治令淨所以者何莫令汙雜餘淨好稻<hi>中阿含經卷二十九</hi>
譬如王發四種兵雖行戰鬭初發行時意但欲攻敵耳<lb/>
佛所說經種種諸善但欲共攻去一切惡耳<hi>那先比丘經卷上</hi>
譬如人立平地持好弓箭能射殺怨賊三法合行亦如<lb/>
<pb n="KR3k0045_WYG_081-21a"/>
是戒為平地禪定為快弓智慧為利箭三事備足能殺<lb/>
煩惱賊<hi>三昧法門經卷下</hi>
立大要憺被三願鎧外破魔衆内擊結賊<hi>三昧法門經卷下</hi>
稊稗害禾多欲妨學耘除衆惡成收必多<hi>法句經敎學品</hi>
譬如有人修治樹園地高下之邱墟平之溉灌以時拔<lb/>
去荆棘穢草蘆葦邪生諸曲横出不理皆落治之棄諸<lb/>
垣外令其順好樹木無礙根生葉茂皆悉獲之令不折<lb/>
傷以是之故樹木轉大華實興盛其修行者受法師敎<lb/>
<pb n="KR3k0045_WYG_081-21b"/>
除婬怒癡欲想諸穢以是之故行遂長成至于得道<hi>修行</hi>
<hi>道地經慈品</hi>
譬如金師鍊金垢隨火去眞金獨在<hi>大智度論卷十四</hi>
如病人隨良醫敎將和治法病無不差<hi>大智度論卷二十二</hi>
譬如久鏁脚人卒得解脫行時雖無有鏁猶有習在如<lb/>
乳母衣久故垢著雖以淳灰淨浣雖無有垢垢氣猶在<lb/>
衣<hi>大智度論卷一十七</hi>
我以慚愧䩙捉持智慧秤<hi>大莊嚴經論卷六偈</hi>
<pb n="KR3k0045_WYG_081-22a"/>
陶鍊生金畧有三種一除垢陶鍊二攝受陶鍊三調柔<lb/>
陶鍊除垢陶鍊者謂從金性中漸漸除去麄中細垢乃<lb/>
至唯有淨金沙在攝受陶鍊者謂即於彼鄭重銷煮調<lb/>
柔陶鍊者謂銷煮已更細鍊治瑕隙等穢<hi>瑜伽師地論卷十三</hi>
勒身口如馬著轡禁情欲如猴帶鏁<hi>辯正論卷一</hi>
能排巨暗譬滿月之照三途巧遣衆毒似摩祗之除萬<lb/>
惡<hi>法苑珠林卷八十五</hi>
嚴飾道場澡浴塵垢著新潔衣内外俱淨<hi>法苑珠林卷八十八</hi>
<pb n="KR3k0045_WYG_081-22b"/>
心以智德為嚴形以相好為飾嚴心所以進道飾形所<lb/>
以靡俗<hi>僧肇註維摩詰經佛國品</hi>
　　内修<lb/>
魯公扈趙齊嬰二人有疾同請扁鵲求治扁鵲治之既<lb/>
同愈謂公扈齊嬰曰汝曩之所疾自外而干府藏者固<lb/>
藥石之所已今有偕生之疾與體偕長今為汝攻之何<lb/>
如<hi>列子湯問</hi>
被褐者薄外懷玉者厚内<hi>河上公註老子知難</hi>
<pb n="KR3k0045_WYG_081-23a"/>
次二正其腹引其背酋貞測曰正其腹中心定也<hi>太𤣥經第</hi>
<hi>一戾</hi>
初一内其明不用其光測曰内其明自窺深也<hi>太𤣥經第五視</hi>
次二沈視自見賢於𦕈之眄測曰沈視之見得正美也<lb/>
<hi>太𤣥經第五沈</hi>
次二堅白玉形内化貞測曰堅白玉形變可為也<hi>太𤣥經第</hi>
<hi>六堅</hi>
内清外濁弊衣褁玉<hi>意林太元經</hi>
<pb n="KR3k0045_WYG_081-23b"/>
疏濯胷臆澡雪腹心使之芬香皓潔而不可汚也<hi>意林仲長</hi>
<hi>統昌言</hi>
若韜山金如苞海寶<hi>藝文類聚内典部典部志</hi>
道家云眞人之心若珠在淵衆人之心若瓢在水<hi>困學紀聞</hi>
<hi>卷二十雜識</hi>
被褐者同其塵懐玉者寶其眞也聖人之所以難知以<lb/>
其同塵而不殊懐玉而不渝<hi>道德經註</hi>
子形不淨受諸染著積垢於身必思澡澣心垢不淨六<lb/>
<pb n="KR3k0045_WYG_081-24a"/>
根所染弗思其澣茲為迷惑是故身垢不淨以世水洗<lb/>
之心垢不淨以法語洗之<hi>虚皇四十九章</hi>
人禀骨肉之質猶陶家坯也坯未冶則敗速身未鍊則<lb/>
命促理固然也<hi>聖母資傳仙道</hi>
剪諸見之萌則翳蘂星落褰積疑之網則障縠雲披<hi>波羅</hi>
<hi>蜜多經五百九十三</hi>
四如意為足正念為頭項慈悲明淨眼利智慧為牙以<lb/>
空無我吼破諸煩惱賊<hi>大方廣佛華嚴經卷二十五</hi>
<pb n="KR3k0045_WYG_081-24b"/>
四念處為弓信五根為箭四正勤為馬四如意為車五<lb/>
力以為鎧破諸煩惱賊<hi>大方廣佛華嚴經卷二十五</hi>
譬如倉蠅在糞上住自以為浄心亦如是入愛欲中自<lb/>
以為淨<hi>佛遺日摩尼寶經推六</hi>
譬如垢汙衣浣治以灰汁以灰汁浣治是衣得清淨如<lb/>
是以過患染汙於正識浣以智慧灰心即得清淨<hi>文殊師利</hi>
<hi>問經卷下</hi>
譬如明月而埋於雲雲除散滅麗乎光天於虚空中朗<lb/>
<pb n="KR3k0045_WYG_081-25a"/>
然顯現<hi>蘇婆呼童子經卷中</hi>
譬如虚空於一切衆生無有障礙而彼虚空為諸煙雲<lb/>
塵霧等事之所翳障<hi>法集經欲一</hi>
譬如磨鏡垢去明存即自見形斷欲守空即見道眞<hi>佛說</hi>
<hi>四十二章經尺一</hi>
婬邪汙心猶鏡處泥穢垢汙焉偃以照天覆以臨土聰<lb/>
睿聖達萬土臨照雖有天地之大靡一夫而能覩所以<lb/>
然者由其垢濁衆垢汙心有踰彼鏡矣若得良師剗刮<lb/>
<pb n="KR3k0045_WYG_081-25b"/>
瑩磨薄塵微曀蕩使無餘舉之以照毛髮面理無微不<lb/>
察垢退明存使其然矣<hi>佛說大安般守意經序</hi>
十方諸醫不能除人心之垢佛則是醫所語聞者心垢<lb/>
則除便待安𨼆<hi>如來三昧經卷中</hi>
如莽虞鳥昔日形貌妙善端嚴亦有威光今何隠没苦<lb/>
切修練容質若斯<hi>身毛喜豎經下</hi>
洗除心垢如工鍊金<hi>法句經塵垢品</hi>
心棄惡法如蛇脫皮<hi>法句經梵志品</hi>
<pb n="KR3k0045_WYG_081-26a"/>
佛問居士調象之法有幾事乎答曰常以三事用調大<lb/>
象何謂三一者剛鉤鉤口著其䩭靽二者減食常令饑<lb/>
瘦三者捶杖加其楚痛以此三事乃得調良又問施此<lb/>
三事何所攝治也鐵鉤鉤口以制强口不與食飲以制<lb/>
身獷加捶杖者以伏其心正爾便調曰作此伏者為何<lb/>
所施用答曰如是伏已可中王乗亦可令鬭隨意前却<lb/>
無有罣礙又問居士止有此法復有其異答曰調象之<lb/>
法正如此耳佛告居士但能調象復能自調即曰不審<lb/>
<pb n="KR3k0045_WYG_081-26b"/>
自調其義云何佛告居士吾亦有三事用調一切人亦<lb/>
以自調得至無為一者至誠制御口業二以慈貞伏身<lb/>
剛强三以智慧滅意癡<hi>法句譬喻經四象喻品</hi>
如御車馬遲則策之牛奔則抑之<hi>四阿含暮抄解藉五</hi>
譬如女人入屛帳裏種種莊嚴莊嚴既竟然後乃出<hi>阿育</hi>
<hi>王經卷八</hi>
刀鋸截身莫起瞋恚如燒枯樹無有恨心<hi>修行道地經慈品</hi>
身心而相應疾成道德果<hi>修行道地經慈品</hi>
<pb n="KR3k0045_WYG_081-27a"/>
人身有疾病醫藥以除之心疾亦如是四意止消之<hi>修行</hi>
<hi>道地經勸意品</hi>
譬如合集草木筏山川江河漂之壞愛樂之河急如是<lb/>
意念于寂則向空<hi>修行道地經行空品</hi>
我以正見之石磨智慧劒解汝肢節<hi>無明羅刹經</hi>
人有瞋恚是為地生蒺藜<hi>三慧經藉八</hi>
婆羅門常著縷褐五熱炙身時人因名號縷褐炙時比<lb/>
丘尼見是事已而語之言汝可炙者而不炙之不可炙<lb/>
<pb n="KR3k0045_WYG_081-27b"/>
者而便炙之爾時縷褐聞是語已極生瞋恚而作是言<lb/>
惡剃髮者何者可炙比丘尼言汝若欲知可炙處者汝<lb/>
但灸汝瞋忿之心若能炙心是名眞心如牛駕車車若<lb/>
不行乃須策牛不須打車身猶如車心如彼牛以是義<lb/>
故汝應炙心云何暴身又復身者如材如<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>雖復燒炙<lb/>
將何所補<hi>大莊嚴經論卷二</hi>
無障礙者復有四種一非覆障所礙二非𨼆障所礙三<lb/>
非映障所礙四非惑障所礙<hi>瑜伽師地論卷十五</hi>
<pb n="KR3k0045_WYG_081-28a"/>
愚夫内縛與彼外縳而有差别謂彼外縳為色一分之<lb/>
所繫縳或木或鐵或索所繫愚夫乃為諸行所縳又彼<lb/>
外縳他縛所縳愚夫乃為自縳所縳又彼外縳易可了<lb/>
知縳縳因縁脫脫方便愚夫内縳一切難知<hi>瑜伽師地論卷八十</hi>
<hi>七</hi>
身如乾薪瞋恚如火未能燒他先自燋身<hi>法苑珠林卷七十二</hi>
譬如大火焚燒屋宅有勇健者以水滅之智慧之水能<lb/>
滅恚火亦復如是<hi>法苑珠林卷七十八</hi>
<pb n="KR3k0045_WYG_081-28b"/>
抖拺煩惱去離貪著如衣抖擻能去塵垢<hi>法苑珠林卷八十四</hi>
道品心中有三相一發動二攝心三名捨若發動過則<lb/>
心散散則攝之攝之過則没没則精進令心發動若動<lb/>
静得適則任之令進容豫處中是名為捨捨即調御調<lb/>
御即和合也譬如善御遲則策之疾則制之舒疾得宜<lb/>
則放之令去縱步夷塗必之所往也<hi>羅什譯維摩詰經佛道品</hi>
盡是修心之閑地𢎞道之淨場也<hi>僧肇註維摩詰經菩薩品</hi>
　喻林卷八十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷七十九</head>
    <p>
<pb n="KR3k0045_WYG_079-1a"/>
欽定四庫全書<lb/>
　喻林卷七十九　　　　　明　徐元太　撰<lb/>
　　德行門<hi>一</hi>
　　　孝弟<lb/>
凱風自南吹彼棘心棘心夭夭母氏劬勞<hi>詩國風凱風</hi>
睍<hi>與演同</hi>睆<hi>與莞/同</hi>黄鳥載好其音有子七人莫慰母心<hi>詩國</hi>
<hi>風凱風</hi>
爰有寒泉在浚之下有子七人母氏勞苦<hi>詩國風凱風</hi>
<pb n="KR3k0045_WYG_079-1b"/>
常棣之華鄂<hi>五各反</hi>不韡韡<hi>音/偉</hi>凡今之人莫如兄弟<hi>詩小雅常</hi>
<hi>棣</hi>
脊<hi>音積</hi>令<hi>音/零</hi>在原兄弟急難<hi>叶泥沿反○詩小雅常棣</hi>
蓼蓼者莪匪莪伊蒿哀哀父母生我劬勞蓼蓼者莪匪<lb/>
莪伊蔚哀哀父母生我勞瘁<hi>詩小雅蓼莪</hi>
南山烈烈飄風發發民莫不穀我獨何害<hi>叶音曷</hi>○南山<lb/>
律律飄風弗弗民莫不穀我獨不卒<hi>詩小雅蓼莪</hi>
杕杜君子敎人孝友之詩<hi>詩說魏</hi>
<pb n="KR3k0045_WYG_079-2a"/>
陟岵孝子行役思念父母也<hi>毛詩陟岵</hi>
鴇羽刺時也昭公之後大亂五世君子下從征役不得<lb/>
養其父母而作是詩也<hi>毛詩鴇羽</hi>
常棣燕兄弟也<hi>毛詩常棣</hi>
南陔孝子相戒以養也白華孝子之潔白也<hi>毛詩南陔</hi>
蓼莪刺幽王也民人勞苦孝子不得終養爾<hi>毛詩蓼莪</hi>
鄂足得華之光明則韡韡然盛弟以敬事兄兄以榮覆<lb/>
弟恩義之顯亦韡韡然<hi>鄭氏箋詩常棣</hi>
<pb n="KR3k0045_WYG_079-2b"/>
有寒泉在浚邑之下以喻七子在母之前寒泉有益於<lb/>
浚浸潤浚民使得逸樂以興七子無益於母不能事母<lb/>
使母勞苦乃寒泉之不如<hi>毛詩正義凱風</hi>
言黄鳥有睍睆之容貌則又和好其音聲以興孝子當<lb/>
和其顔色順其辭令也<hi>毛詩正義凱風</hi>
由華以覆鄂鄂以承華華鄂相承覆故得韡韡然而光<lb/>
明也華鄂相覆而光明猶兄弟相順而榮顯<hi>毛詩正義常棣</hi>
脊令者水鳥當居於水今乃在於高原之上失其常處<lb/>
<pb n="KR3k0045_WYG_079-3a"/>
以喻人當居平安之世今在於急難之中亦失其常處<lb/>
也然脊令既失其常處飛則鳴行則搖不能自舍此則<lb/>
天之性以喻兄弟既在急難而相救亦不能自舍亦天<lb/>
之性<hi>毛詩正義常棣</hi>
孝經鉤命決云孝道者萬世之桎鎋<lb/>
君子將營宫室宗廟為先廏庫為次居室為後凡家造<lb/>
祭器為先犧賦為次養器為後<hi>禮記曲禮下</hi>
其往也如慕其反也如疑<hi>禮記檀弓上</hi>
<pb n="KR3k0045_WYG_079-3b"/>
孝子如執玉如奉盈洞洞屬屬然如弗勝如將失之嚴<lb/>
威儼恪非所以事親也<hi>禮記祭義</hi>
創鉅者其日久痛甚者其愈遲<hi>禮記三年問</hi>
未有君而忠臣可知者孝子之謂也未有長而順下可<lb/>
知者弟弟之謂也未有治而能仕可知者先修之謂也<lb/>
<hi>大戴禮記曽子立孝</hi>
其譏子道之不盡奈何曰樂正子春之視疾也復加一<lb/>
飯則脫然俞復損一飯則脫然俞復加一衣則脫然俞<lb/>
<pb n="KR3k0045_WYG_079-4a"/>
復損一衣則脫然俞止進藥而藥殺是以君子加弑焉<lb/>
耳<hi>公羊昭公十九年</hi>
祭於室求之於幽祭於堂求之於明祭於祊求之於逺<lb/>
皆孝子博求之意也<hi>何休解公羊桓公八年</hi>
天子親耕以共粢盛王后親蠶以共祭服國非無良農<lb/>
工女也以為人之所盡事其祖禰不若以已所自親者<lb/>
也<hi>穀梁桓公十四年</hi>
今之孝者是謂能養至於犬馬皆能有養不敬何以别<lb/>
<pb n="KR3k0045_WYG_079-4b"/>
乎<hi>論語為政</hi>
為不順於父母如窮人無所歸<hi>孟子萬章上</hi>
人少則慕父母知好色則慕少艾有妻子則慕妻子仕<lb/>
則慕君不得於君則熱中大孝終身慕父母<hi>孟子萬章上</hi>
親之過大而不怨是愈疏也親之過小而怨是不可磯<lb/>
也愈疏不孝也不可磯亦不孝也<hi>孟子告子下</hi>
齊宣王欲短喪公孫丑曰為朞之喪猶愈於已乎孟子<lb/>
曰是猶或紾其兄之臂子謂之姑徐徐云爾亦敎之孝<lb/>
<pb n="KR3k0045_WYG_079-5a"/>
弟而已矣<hi>孟子盡心上</hi>
昔者明王之以孝治天下也不敢遺小國之臣而況於<lb/>
公侯伯子男乎故得萬國之懽心以事其先王治國者<lb/>
不敢侮於鰥寡而況於士民乎故得百姓之懽心以事<lb/>
其先君治家者不敢失於臣妾而況於妻子乎故得人<lb/>
之懽心以事其親<hi>孝經</hi>
父子之道天性也君臣之義也父母生之續莫大焉君<lb/>
親臨之厚莫重焉<hi>孝經</hi>
<pb n="KR3k0045_WYG_079-5b"/>
存器而亡本樂之遁也調器以和聲樂之成也崇養以<lb/>
傷行孝之累也修已以致禄養之大也<hi>後漢書劉平傳</hi>
夫鐘鼓非樂云之本而器不可去三牲非致孝之主而<lb/>
養不可廢<hi>後漢書劉趙列傳</hi>
仁以枝葉扶疏為大孝以心體本根為先<hi>後漢書延篤傳</hi>
近取諸身則耳有聽受之用目有察見之明足有致逺<lb/>
之勞手有飾衞之力功雖顯外本之者心也逺取諸物<lb/>
則草木之生始於萌芽終於彌蔓枝葉扶疏榮華紛縟<lb/>
<pb n="KR3k0045_WYG_079-6a"/>
末雖繁蔚致之者根也夫仁人之有孝猶四體之有心<lb/>
腹枝葉之有根本也<hi>後漢書延篤列傳</hi>
太子建議曰君父各有篤疾有藥一丸可救一人當救<lb/>
君邪父邪衆人紛紜或父或君時原在坐不與此論太<lb/>
子諮之於原原勃然對曰父也<hi>魏志邴原傳註</hi>
集苞思蓺黍之勤循陔有採蘭之詠事親之道也<hi>晉書孝友</hi>
<hi>傳</hi>
夫天倫之重共氣分形心睽則葉顇荆枝性合則華承<lb/>
<pb n="KR3k0045_WYG_079-6b"/>
棣萼<hi>晉書孝友傳</hi>
五子不滿隅一子何滿朝<hi>晏子春秋諫下</hi>
今人饑見長而不敢先食者將有所讓也勞而不敢求<lb/>
息者將有所代也<hi>荀子性惡篇</hi>
所謂貴德為其近於聖也所謂貴貴為其近於君也所<lb/>
謂貴老為其近於親也所謂敬長為其近於兄也所謂<lb/>
慈幼為其近於弟也曽子曰父母生之子弗敢殺父母<lb/>
置之子弗敢廢父母全之子弗敢闕故舟而不游道而<lb/>
<pb n="KR3k0045_WYG_079-7a"/>
不徑能全支體以守宗廟可謂孝矣<hi>吕氏春秋孝行</hi>
養有五道修宫室安牀第節飲食養體之道也樹五色<lb/>
施五采列文章養目之道也正六律和五聲雜八音養<lb/>
耳之道也熟五穀烹六畜和煎調養口之道也和顏色<lb/>
說言語敬進退養志之道也此五者代進而厚用之可<lb/>
謂善養矣<hi>吕氏春秋孝行</hi>
曽子孝於父母昏定晨省調寒溫適輕重勉之於麋粥<lb/>
之間行之於袵席之上而德美重於後世<hi>陸子愼微</hi>
<pb n="KR3k0045_WYG_079-7b"/>
土者火之子也五行莫貴於土土之於四時無所命者<lb/>
不與火分功名木名春火名夏金名秋水名冬忠臣之<lb/>
義孝子之行取之土土者五行最貴者也其義不可以<lb/>
加矣五聲莫貴於宫五味莫貴於甘五色莫貴於黄此<lb/>
謂孝者地之義也<hi>春秋繁露五行對</hi>
夫洗爵以盛水升階而進糲禮雖僃然非其貴者也<hi>鹽鐵</hi>
<hi>論孝養</hi>
枯魚銜索幾何不蠧二親之夀忽如過隙草木欲長霜<lb/>
<pb n="KR3k0045_WYG_079-8a"/>
露不使賢者欲養二親不待<hi>說苑建本</hi>
負重道逺者不擇地而休家貧親老者不擇禄而仕<hi>說苑</hi>
<hi>建本</hi>
樹欲静乎風不定子欲養乎親不待往而不來者年也<lb/>
不可得再見者親也<hi>說苑敬愼</hi>
康叔封與伯禽見商子曰某某也曰吾二子者朝乎成<lb/>
王見周公三見而三笞其說何也商子曰二子盍相與<lb/>
觀乎南山之陽有木焉名曰橋二子者往觀乎南山之<lb/>
<pb n="KR3k0045_WYG_079-8b"/>
陽見橋竦焉實而仰反以告乎商子商子曰橋者父道<lb/>
也商子曰二子盍相與觀乎南山之陰有木焉名曰梓<lb/>
二子者往觀乎南山之陰見梓勃焉實而俯反以告商<lb/>
子商子曰梓者子道也<hi>說苑建本</hi>
或曰猗頓之富以為孝不亦至乎顏其餒矣曰彼以其<lb/>
粗顔以其精彼以其囘顔以其貞<hi>揚子學行篇</hi>
次四食于劇父母采餕若測曰食劇以若為順禄也<hi>太𤣥</hi>
<hi>經第六劇</hi>
<pb n="KR3k0045_WYG_079-9a"/>
兄弟相顧當如形之與影聲之與響<hi>顔氏家訓兄弟</hi>
兄弟之際異於他人望深則易怨他親則易弭譬猶居<lb/>
室一宂則塞之一隙則塗之則無頽毁之慮如雀鼠之<lb/>
不䘏風雨之不防壁陷楹淪無可救矣僕妾之為雀鼠<lb/>
妻子之為風雨甚哉<hi>顏氏家訓兄弟</hi>
忠孝者百行之寶歟忠孝不修雖有他善其猶玉屑盈<lb/>
庫不可琢為珪璋剉絲滿篋不可織為綺綬雖多亦奚<lb/>
以為也<hi>劉子言苑</hi>
<pb n="KR3k0045_WYG_079-9b"/>
毛詩曰相彼反哺尚在翔禽<hi>李善註文選補亡詩南陔</hi>
有獺有獺在河之涘凌波赴汨噬魴捕鯉嗷嗷林烏受<lb/>
哺於子養隆敬薄惟禽之似<hi>文選補亾詩</hi>
循彼南陔厥草油油彼居之子色思其柔<hi>文選補亾詩</hi>
循彼南陔言採其蘭眷戀庭闈心不遑安<hi>文選補亾詩</hi>
人性茍有一孝則無所不包猶樹根一植百枝生焉<hi>意林</hi>
<hi>唐子</hi>
曽子曰往而不可還者親也故子欲養而親不待是故<lb/>
<pb n="KR3k0045_WYG_079-10a"/>
椎牛而葬不如雞豚之逮親存也初吾為吏禄不及釜<lb/>
尚欣欣而喜者非以為多也樂其逮親也既没之後吾<lb/>
嘗南遊於楚得尊官焉堂高九尺車嘗百乘然猶北嚮<lb/>
而泣涕者非為賤也悲不逮吾親也故家貧親老不擇<lb/>
官而仕<hi>藝文類聚人部孝</hi>
曽子每讀喪禮泣下霑襟常以一夕五起視衣之厚薄<lb/>
枕之高卑<hi>藝文類聚人部孝</hi>
㳙塵之孝河海之慈<hi>藝文類聚人部孝賛</hi>
<pb n="KR3k0045_WYG_079-10b"/>
九日養親一日餓之寧可言飽多饑少同為孝子穀馬<lb/>
一日餓之馬肥不損於義無傷非可同之<hi>太平御覽獸部馬五</hi>
古有兄弟意欲分異出見三荆同根接葉連陰歎曰木<lb/>
猶欣聚況我而殊異哉還為雍和<hi>初學記人部友悌</hi>
夫孝行之本替本而求末者未見得之者也如或得之<lb/>
君子不貴矣烏者而有返哺況人而無孝心者乎<hi>初學記鳥</hi>
<hi>部烏</hi>
雪山之中有一鸚鵡父母都盲常取好花果先奉父母<lb/>
<pb n="KR3k0045_WYG_079-11a"/>
爾時有一田主初種穀時而作願言所種之穀要與衆<lb/>
生而共噉食時鸚鵡子以彼田主先有施心即常於田<lb/>
採取稻穀以供父母是時田主案行苗稼見諸虫鳥揃<lb/>
穀穗處瞋恚懊惱便設羅網捕得鸚鵡鸚鵡子言田主<lb/>
先有好心施物無恡由是之故故我敢來採取稻穀如<lb/>
何今者而見網捕且田者如母種子如父實語如子田<lb/>
主如王擁護由已作是語已田主歡喜問鸚鵡言汝取<lb/>
此穀竟復為誰鸚鵡答言有盲父母願以奉之<hi>雜寶藏經卷一</hi>
<pb n="KR3k0045_WYG_079-11b"/>
　　廉潔<lb/>
六二不耕穫不菑畬<hi>易无妄</hi>
子云君子不盡利以遺民詩云彼有遺秉此有不斂穧<lb/>
伊寡婦之利故君子仕則不稼田則不漁<hi>禮記坊記</hi>
立於惡人之朝與惡人言如以朝衣朝冠坐於塗炭<hi>孟子</hi>
<hi>公孫丑上</hi>
畜馬乗不察於雞豚伐冰之家不畜牛羊百乗之家不<lb/>
畜聚斂之臣<hi>大學</hi>
<pb n="KR3k0045_WYG_079-12a"/>
此朱公之金有如病不宿誡後復歸勿動<hi>史記越世家</hi>
濯淖汚泥之中蟬蛻於濁穢以浮游塵埃之外不獲世<lb/>
之滋垢皭然泥而不滓者也<hi>史記屈原傳</hi>
瑾瑜比潔日月争光<hi>史記屈原傳賛</hi>
使馬如羊不以入廏使金如粟不以入懷<hi>後漢書張奐列傳</hi>
遇九臯之介鳥兮怨素意之不逞遊塵外而瞥天兮據<lb/>
明翳而哀鳴鵰鶚競於貪婪兮我修潔以益榮<hi>後漢書張衡列</hi>
<hi>傳</hi>
<pb n="KR3k0045_WYG_079-12b"/>
歴宰金山家無寶鏤之飾連組珠海室靡璫珥之珍<hi>宋書</hi>
<hi>良吏陸徽傳</hi>
蟬腹龜腸為日已久饑虎能嚇人遽與肉餓麟不噬誰<lb/>
為落毛<hi>南齊書王僧䖍傳</hi>
景公問晏子廉政而長久其行何也晏子對曰其行水<lb/>
也美哉水乎清清其濁不無雩途其清無不灑除是以<lb/>
長久也公曰廉政而遫亾其行何也對曰其行石也堅<lb/>
哉石乎落落視之則堅循之則堅内外皆堅無以為久<lb/>
<pb n="KR3k0045_WYG_079-13a"/>
是以遫亾也<hi>晏子春秋問下</hi>
惠子相梁莊子往見之或謂惠子曰莊子來欲代子相<lb/>
於是惠子恐搜於國中三日三夜莊子往見之曰南方<lb/>
有鳥其名鵷雛子知之乎夫鵷雛發於南海而飛於北<lb/>
海非梧桐不止非練實不食非醴泉不飲於是鴟得腐<lb/>
鼠鵷雛過之仰而視之曰嚇今子欲以子之梁國而嚇<lb/>
我邪<hi>莊子秋水</hi>
楚昭王失國屠羊說走而從於昭王昭王反國將賞從<lb/>
<pb n="KR3k0045_WYG_079-13b"/>
者及屠羊說屠羊說曰大王失國說失屠羊大王反國<lb/>
說亦反屠羊臣之爵禄已復矣又何賞之言王曰强之<lb/>
屠羊說曰大王失國非臣之罪故不敢伏其誅大王反<lb/>
國非臣之功故不敢當其賞王曰見之屠羊說曰楚國<lb/>
之法必有重賞大功而後得見今臣之知不足以存國<lb/>
而勇不足以死寇呉軍入郢說畏難而避寇非故隨大<lb/>
王也今大王欲廢法毁約而見說此非臣之所以聞天<lb/>
下也王謂司馬子綦曰屠羊說居處卑賤而陳義甚高<lb/>
<pb n="KR3k0045_WYG_079-14a"/>
子綦為我延之以三旌之位屠羊說曰夫三旌之位吾<lb/>
知其貴於屠羊之肆也萬鍾之禄吾知其富於屠羊之<lb/>
利也然豈可以貪爵禄而使吾君有妄施之名乎說不<lb/>
敢當願復反吾屠羊之肆遂不受也<hi>莊子讓王</hi>
新浴者振其衣新沐者彈其冠人之情也其誰能以已<lb/>
之僬僬受人之掝掝者哉<hi>荀子不茍</hi>
石可破也而不可奪堅丹可磨也而不可奪赤堅與赤<lb/>
性之有也性也者所受於天也非擇取而為之也豪士<lb/>
<pb n="KR3k0045_WYG_079-14b"/>
之自好者其不可漫以汙也亦猶此也<hi>吕氏春秋誠廉</hi>
孔子辭廩丘終不盜刀鉤許由讓天子終不利封侯<hi>淮南</hi>
<hi>子汜論訓</hi>
公儀休相魯魯君死左右請閉門公儀休曰止池淵吾<lb/>
不稅蒙山吾不賦苛令吾不布吾已閉心矣何閉於門<lb/>
哉<hi>說苑政理</hi>
伋聞之妄與不如遺棄物於溝壑伋雖貧也不忍以身<lb/>
為溝壑是以不敢當也<hi>說苑立節</hi>
<pb n="KR3k0045_WYG_079-15a"/>
初沐者必拭冠新浴者必振衣<hi>說苑談叢</hi>
義士不欺心㢘士不妄取以財為草以身為寶<hi>說苑談叢</hi>
次七脂牛正肪<hi>坊</hi>不濯釜而烹則歐<hi>烏后/切</hi>歍<hi>塢</hi>之疾至<lb/>
測曰脂牛歐歍不絜志也<hi>太𤣥經第四竈</hi>
次四宛雛沈視食苦貞測曰宛雛沈視擇食方也<hi>太𤣥經第</hi>
<hi>五沈</hi>
言已飲食清潔誠欲使我形貌信而美好中心簡練而<lb/>
合於道要雖長顑頷饑而不飽亦無所傷病也何者衆<lb/>
<pb n="KR3k0045_WYG_079-15b"/>
人茍欲飽於財利已獨欲飽於仁義也<hi>王逸註楚辭離騷經</hi>
寧作清水之沉泥不為濁路之飛塵<hi>曹子建九愁賦</hi>
焦螟之卑棲不肯為銜鼠之唳天𤣥蟬之潔饑不願為<lb/>
蜣蜋之穢飽是以禦冦不納鄭陽之惠曽參不美晉楚<lb/>
之寶<hi>抱朴子外篇廣譬</hi>
金鉤桂餌雖珍不能制九淵之沉鱗顯寵豐禄雖貴而<lb/>
不能致無欲之幽人<hi>抱朴子外篇廣譬</hi>
淳風足以濯百代之穢高操足以激將來之濁何必紆<lb/>
<pb n="KR3k0045_WYG_079-16a"/>
朱曳紫服冕乗軺被犧牛之文繡吞詹何之香餌朝為<lb/>
張天之炎熱夕成冰冷之委灰<hi>抱朴子外篇逸民</hi>
鷦明非竹實之潔不食君子非道德之禄不居<hi>揚子法言註問</hi>
<hi>明篇</hi>
孝子養父母常自潔如白華之無㸃汙也<hi>李善註文選補亾詩白華</hi>
朝飲木蘭之墜露兮夕餐秋菊之落英<hi>楚辭離騷經</hi>
白華𤣥足在丘之曲堂堂處子無營無欲鮮侔晨葩莫<lb/>
之㸃辱<hi>文選補亾詩</hi>
<pb n="KR3k0045_WYG_079-16b"/>
如彼白珪質無塵玷<hi>文選袁宏名臣序賛</hi>
金如粟而弗覩馬如羊而靡入雛雉必懷豚魚不爽由<lb/>
是傾巢舉落望德如歸<hi>文選沈休文齊昭王碑</hi>
其意常墨墨若冠章甫而坐塗炭也<hi>古文苑失名氏楚相孫叔敖碑</hi>
黄金累千不如一賢人而無廉猶衣服之無殺食味之<lb/>
無酸醎<hi>意林傅子</hi>
唯夫金貞玉粹者乃能處而不汙其身耳<hi>藝文類聚人部鑒誡誥</hi>
君子懷琬琰不使涅塵淄<hi>藝文類聚樂部論樂詩</hi>
<pb n="KR3k0045_WYG_079-17a"/>
巢父聞由為堯所讓以為汙乃臨池水而洗其耳池主<lb/>
怒曰何以汙我水<hi>藝文類聚人部隠逸上</hi>
大夫有汙瀦之宫雖有美菜有義之士不食<hi>藝文類聚草部菜蔬</hi>
有餽魚於鄭相者鄭相不受或謂曰子嗜魚何故不受<lb/>
對曰吾以嗜魚故不受魚受魚失禄無以食魚不受得<lb/>
禄終身食魚<hi>事文類聚清廉</hi>
利誘人猶飄風之加庶草也惟有直慎者然後不囘<hi>太平</hi>
<hi>御覽天部九風</hi>
<pb n="KR3k0045_WYG_079-17b"/>
抱朴子曰𤣥蟬潔饑不羨蜣蜋穢飽故囘之簞瓢有以<lb/>
輕猗頓之富也<hi>埤雅品物門蛣蜣</hi>
管寧嘗與華子魚少相親友共園中鉏菜見地有片金<lb/>
揮鉏如故與瓦石無異華捉而擲去<hi>初學記人部賢</hi>
孔君魚為姑臧長清儉逼下有譏之者答曰奮身處脂<lb/>
膏不能自潤<hi>何氏語林政事</hi>
是人中蓮華世間八法所不染故<hi>瑜伽師地論卷八十二</hi>
　　莊敬<lb/>
<pb n="KR3k0045_WYG_079-18a"/>
温温恭人如集于木惴惴<hi>音贅</hi>小心如臨于谷戰戰兢兢<lb/>
如履薄冰<hi>詩小雅小宛</hi>
濟澤之阿行潦之蘋藻寘諸宗室季蘭尸之敬也<hi>左傳襄公</hi>
<hi>二十八年</hi>
取蘋藻之菜於阿澤之中使服蘭之女而為之主神猶<lb/>
享之以其敬也<hi>杜氏解左傳襄公二十八年</hi>
樹木以本根為幹有幹故枝葉茂焉牆屋以下土為基<lb/>
有基乃牆屋成焉人身以禮敬為本必有禮敬身乃得<lb/>
<pb n="KR3k0045_WYG_079-18b"/>
存<hi>春秋正義成公十三年</hi>
出門如見大賓使民如承大祭<hi>論語顏淵</hi>
敬人者非敬人也自敬也貴人者非貴人也自貴也昔<lb/>
者吾嘗見天雨金石與血吾嘗見四月十日並出有與<lb/>
天滑吾嘗見高山之崩深谷之窒大都王宫之破大國<lb/>
之滅吾嘗見高山之為裂深淵之沙竭貴人之車裂吾<lb/>
嘗見稠林之無木平原為谿谷君子為御僕吾嘗見江<lb/>
河乾為坑正冬采榆葉仲夏雨雪霜千乗之君萬乗之<lb/>
<pb n="KR3k0045_WYG_079-19a"/>
主死而不葬是故君子敬以成其名小人敬以除其刑<lb/>
<hi>說苑敬慎</hi>
次二目穆穆足肅肅乃貫以棘測曰穆穆肅肅敬出心<lb/>
也<hi>太𤣥經第四禮</hi>
驅之於直道之上斂之乎檢括之中懔乎若跟掛於萬<lb/>
刃慄然有如乗奔以履冰故能多逺悔吝保其貞吉也<lb/>
<hi>抱朴子外篇崇敎</hi>
堅冰之成起於微霜隕隊之咎由於怠嫚<hi>前漢書註韋賢傳</hi>
<pb n="KR3k0045_WYG_079-19b"/>
禮如體無體何得為人無禮何能立德<hi>揚子法言註問道篇</hi>
晉灼曰致冰無不先由微霜致墜無不先由驕慢<hi>李善註文</hi>
<hi>選韋孟諷諫詩</hi>
綰髮綰髮髮亦鬢止日祗日祗敬亦愼止<hi>藝文類聚人部鑒誡詩</hi>
　　謙退<lb/>
天道虧盈而益謙地道變盈而流謙鬼神害盈而福謙<lb/>
人道惡盈而好謙謙尊而光卑而不可踰君子之終也<lb/>
<hi>易謙</hi>
<pb n="KR3k0045_WYG_079-20a"/>
離利貞亨畜牝牛吉<hi>易離</hi>
飛鳥遺之音不宜上宜下<hi>易小過</hi>
荏<hi>音任</hi>染柔木言緡之絲<hi>叶新/夷反</hi>温温恭人維德之基<hi>詩大雅抑</hi>
且夫既登而求降階者知人也<hi>左傳襄公二十四年</hi>
日之謙當鳥故曰明夷于飛明之未融故曰垂其翼<hi>左傳</hi>
<hi>昭公五年</hi>
離之一卦為日為鳥日為髙明鳥為微細今日之謙退<lb/>
不得高明下當微細是日光不足故當鳥也<hi>春秋正義昭公五年</hi>
<pb n="KR3k0045_WYG_079-20b"/>
正考父佐戴武宣三命兹益共故其鼎銘云一命而僂<lb/>
再命而傴三命而俯循牆而走亦莫余敢侮饘於是鬻<lb/>
於是以餬余口其共也如是<hi>左傳昭公七年</hi>
君子無所争必也射乎揖讓而升下而飲其争也君子<lb/>
<hi>論語八佾</hi>
君子知天下之不可上也故下之知衆人之不可先也<lb/>
故後之温恭愼德使人慕之江海雖左長於百川以其<lb/>
卑也<hi>孔子家語觀周</hi>
<pb n="KR3k0045_WYG_079-21a"/>
良賈深藏若虚君子盛德容貌若愚<hi>史記老莊傳</hi>
夫有所貴故有降焉夫有所美故有謙焉譬影響之與<lb/>
形聲相與而立道足者忘貴賤而一賢愚體公者乗理<lb/>
當而均彼我降挹之義於何而生則謙之為美固不可<lb/>
以語至足之道涉乎大方之家矣<hi>晉書韓佁傳</hi>
正考父一命而傴再命而僂三命而俯循牆而走孰敢<lb/>
不軌如而夫者一命而吕鉅再命而於車上儛三命而<lb/>
名諸父<hi>莊子列禦冦</hi>
<pb n="KR3k0045_WYG_079-21b"/>
行而供翼非漬淖也行而俯項非擊戾也偶視而先俯<lb/>
非恐懼也<hi>荀子修身篇</hi>
兔罝之容不失其恭<hi>焦氏易林坤之困</hi>
次五地自冲下于川測曰地自冲人之所聖也<hi>太𤣥經第一少</hi>
上九宻雨溟沐潤于枯瀆三日射谷測曰宻雨射谷謙<lb/>
之靜也<hi>太𤣥經第一少</hi>
次二去彼枯園舍下靈淵測曰舍下靈淵謙道光也<hi>太𤣥</hi>
<hi>經第五去</hi>
<pb n="KR3k0045_WYG_079-22a"/>
自虚毁者水息淵木消枝山殺痩澤增肥<hi>太𤣥經𤣥文</hi>
人之為德其猶虚器歟器虚則物注滿則止焉故君子<lb/>
常虚其心志恭其容貌不以逸羣之才加乎衆人之上<lb/>
視彼猶賢自視猶不足也故人願告之而不<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>
                    <hi>徐幹中論虚道</hi>
用壯處謙壯乃全也用壯處壯則觸藩矣<hi>周易畧例卦畧</hi>
火炎上而受制於水水趨下而得志於火故君子不欲<lb/>
多上人<hi>文中子魏相</hi>
通𤣥經曰見不足故能成其賢奢者不長<hi>道德經四子集解</hi>
<pb n="KR3k0045_WYG_079-22b"/>
閻浮提人不知禮敬耆舊有德以言化之未可得度是<lb/>
時菩薩自變其身作迦頻闍羅鳥是鳥有二親友一者<lb/>
大象二者獼猴共在必鉢羅樹下住自相問言我等不<lb/>
知誰應為大象言我昔見此樹在我腹下今大如是以<lb/>
此推之我應為長猴言我曾蹲地手挽樹頭以此推之<lb/>
我應為長鳥言我於必鉢羅林中食此樹果子隨糞出<lb/>
此樹得生以是推之我應最大象復說言先生宿舊禮<lb/>
應供養即時大象背負獼猴鳥在猴上周遊而行一切<lb/>
<pb n="KR3k0045_WYG_079-23a"/>
禽獸見而問之何以如此答曰以此恭敬供養長老禽<lb/>
獸受化人亦効之<hi>大智度論卷十二</hi>
言其謙下為物所陵賤忍受無慢猶如橋梁也<hi>羅什譯維摩詰</hi>
<hi>經佛道品</hi>
　　履信<lb/>
豚魚吉信及豚魚也<hi>易中孚</hi>
風行澤上无所不周其猶信之被物无所不至<hi>周易正義中孚</hi>
苟有明信澗谿沼沚之毛蘋蘩藴藻之菜筐筥錡釜之<lb/>
<pb n="KR3k0045_WYG_079-23b"/>
器潢汙行潦之水可薦於鬼神可羞於王公而況君子<lb/>
結二國之信行之以禮風有采蘩采蘋雅有行葦泂酌<lb/>
昭忠信也<hi>左傳隠公三年</hi>
舍之聞之杖莫如信完守以老楚杖信以待晉不亦可<lb/>
乎<hi>左傳襄公八年</hi>
若合諸侯之卿以為不信必不捷矣食言者不病<hi>左傳襄公</hi>
<hi>二十七年</hi>
言之不用若食之消散故謂無信為食言<hi>春秋正義襄公二十七年</hi>
<pb n="KR3k0045_WYG_079-24a"/>
人而無信不知其可也大車無輗小車無軏其何以行<lb/>
之哉<hi>論語為政</hi>
至誠則動金石不誠則鳥獸不可親狎<hi>趙氏註孟子離婁上</hi>
夫貞夫之一則天地可動機心内萌則鷗鳥不下況信<lb/>
不足焉而祈物之必附猜生於我而望彼之必懷何異<lb/>
挾水求温抱炭希涼者哉<hi>魏志高柔傳</hi>
曾子之妻之市其子隨之而泣其母曰女還顧反為女<lb/>
殺彘適市來曾子欲捕彘殺之妻止之曰特與嬰兒戲<lb/>
<pb n="KR3k0045_WYG_079-24b"/>
耳曽子曰嬰兒非與戲也嬰兒非有知也待父母而學<lb/>
者也聽父母之敎令子欺之是敎子欺也父欺子而不<lb/>
信其母非以成敎也遂烹彘<hi>韓非子外儲說左</hi>
魯哀公問於孔子曰吾聞古者有䕫一足其果信有一<lb/>
足乎孔子對曰不也夔非一足也夔者忿戾惡心人多<lb/>
不說喜也雖然其所以得免於人害者以其信也人皆<lb/>
曰獨此一足矣夔非一足也一而足也哀公曰審而是<lb/>
固足矣<hi>韓非子外儲說左</hi>
<pb n="KR3k0045_WYG_079-25a"/>
呉起示其妻以組曰子為我織組令之如是組已就而<lb/>
效之其組異善起曰使子為組令之如是而今也異善<lb/>
何也其妻曰用財若一也加務善之呉起曰非語也使<lb/>
之衣歸其父往請之呉起曰起家無虚言<hi>韓非子外儲說左</hi>
夫弓矢和調而後求其中焉馬慤原順然後求其良材<lb/>
焉人必忠信重厚然後求其知能焉今人有不忠信重<lb/>
厚而多知能如此人者譬猶豺狼與不可以身近也<hi>說苑</hi>
<hi>尊賢</hi>
<pb n="KR3k0045_WYG_079-25b"/>
水倍淵則川竭人倍信則名不達<hi>說苑談叢</hi>
齊攻魯求岑鼎魯君載岑鼎往齊侯不信而反之以為<lb/>
非也使人告魯君栁下惠以為是因請受之魯君請於<lb/>
栁下惠栁下惠對曰君之欲以為岑鼎也以免國也臣<lb/>
亦以有國於此破臣之國以免君之國此臣所難也魯<lb/>
君乃以眞岑鼎往栁下惠可謂守信矣非獨存已之國<lb/>
也又存魯君之國信之於人重矣猶輿之輗軏也<hi>新序節士</hi>
陽氣潜萌於黄宫信無不在乎中<hi>太𤣥經第一中</hi>
<pb n="KR3k0045_WYG_079-26a"/>
測曰拔我輗軏貴以信也<hi>太𤣥經第一閑</hi>
言已施行常擥木引堅據持根本又貫累香草之實執<lb/>
持忠信不為華飾之行也<hi>王逸註楚辭離騷經</hi>
水之寒也火之熱也金石之堅剛也此數物未嘗有言<lb/>
而人莫不知其然者信著乎其體也使吾所行之信若<lb/>
此數物而誰其疑我哉今不信吾所行而怨人之不信<lb/>
也猶敎人執鬼縳魅而怨人之不得也惑亦甚矣<hi>徐幹中論</hi>
<hi>貴驗</hi>
<pb n="KR3k0045_WYG_079-26b"/>
金玉小信之質大信則除矣故至信辟金<hi>郭子註莊庚桑楚</hi>
信之行於人譬濟之須舟也信之於行猶舟之待檝也<lb/>
將涉大川非舟何以濟之欲泛方舟非檝何以行之今<lb/>
人雖欲為善而不知立行猶無舟而濟川也雖欲立行<lb/>
而不知立信猶無檝而行舟也是適郢者而首㝠山背<lb/>
道愈逺矣<hi>劉子履信</hi>
春之得風風不信則花萼不茂花萼不茂則發生之德<lb/>
廢夏之得炎炎不信則卉木不長卉木不長則長贏之<lb/>
<pb n="KR3k0045_WYG_079-27a"/>
德廢秋之得雨雨不信則百穀不實百穀不實則收成<lb/>
之德廢冬之得寒寒不信則水土不堅水土不堅則安<lb/>
静之德廢以天地之靈氣候不信四時猶廢而況於人<lb/>
乎<hi>劉子履信</hi>
猶如海潮終不違時<hi>蘇婆呼童子經卷中</hi>
大海潮水尋以時而來不失常處<hi>法海經尺一</hi>
師子在林中往與一獼猴共為親友獼猴以二子寄於<lb/>
師子時有鷲鳥饑行求食值師子睡故取猴子而去住<lb/>
<pb n="KR3k0045_WYG_079-27b"/>
於樹上師子覺已求猴子不得見鷲持在樹上而告鷲<lb/>
言我受獼猴寄託二子䕶之不謹今汝得去孤負言信<lb/>
請從汝索我為獸中之王汝為鳥中之主貴勢同等宜<lb/>
以相還鷲言汝不知時吾今饑乏何論同異師子知其<lb/>
叵得自以利爪爴其脅肉以貿猴子<hi>大智度論卷三十三</hi>
　<lb/>
　<lb/>
　喻林卷七十九<lb/>
</p>
<p>
</p>
  </div>
</body>
</text>
</TEI>
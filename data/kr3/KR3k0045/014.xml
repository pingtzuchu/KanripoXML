<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷十四</head>
    <p>
<pb n="KR3k0045_WYG_014-1a"/>
欽定四庫全書<lb/>
　喻林卷十四　　　　　　明　徐元太　撰<lb/>
　　人事門<hi>十二</hi>
　　　重生<lb/>
身也者親之枝也敢不敬與不能敬其身是傷其親傷<lb/>
其親是傷其本傷其本枝從而亡<hi>禮記哀公問</hi>
譬如斬手全軀所存者大故爾<hi>北史羊祉烈傳</hi>
所貴乎嗜粱肉者非腐鼠之謂也所貴乎飲醪醴者非<lb/>
<pb n="KR3k0045_WYG_014-1b"/>
敗酒之謂也所貴乎尊生者非迫生之謂也<hi>子華子陽城胥渠問</hi>
禽子問於楊朱曰去子體之一毛以濟一世汝為之乎<lb/>
楊子曰世固非一毛之所濟禽子曰假濟為之乎楊子<lb/>
弗應禽子去語孟孫揚孟孫揚曰子不達夫子之心吾<lb/>
請言之有侵若肌膚獲萬金者若為之乎曰為之孟孫<lb/>
揚曰有斷若一節得一國子為之乎禽子黙然有間孟<lb/>
孫揚曰一毛㣲於肌膚肌膚㣲於一節省矣然則積一<lb/>
毛以成肌膚積肌膚以成一節一毛固一體萬分中之<lb/>
<pb n="KR3k0045_WYG_014-2a"/>
一物奈何輕之乎禽子曰吾不能所以荅子然則以子<lb/>
之言問老𥅆闗尹則子言當矣以吾言問大禹墨翟則<lb/>
吾言當矣<hi>列子楊朱</hi>
無趾曰吾唯不知務而輕用吾身吾是以亡足今吾來<lb/>
也猶有尊足者存吾是以務全之也<hi>莊子德充符</hi>
自三代以下者天下莫不以物易其性矣小人則以身<lb/>
殉利士則以身殉名大夫則以身殉家聖人則以身殉<lb/>
天下故此數子者事業不同名聲異號其於傷性以身<lb/>
<pb n="KR3k0045_WYG_014-2b"/>
為殉一也臧與榖二人相與牧羊而俱亡其羊問臧奚<lb/>
事則挾筴讀書問榖奚事則博塞以遊二人者事業不<lb/>
同其於亡羊均也伯夷死名於首陽之下盗跖死利於<lb/>
東陵之上二人者所死不同其於殘生傷性均也奚必<lb/>
伯夷之是而盗跖之非乎天下盡殉也彼其所殉仁義<lb/>
也則俗謂之君子其所殉貨財也則俗謂之小人其殉<lb/>
一也則有君子焉有小人焉若其殘生損性則盗跖亦<lb/>
伯夷已又惡取君子小人於其間哉<hi>莊子駢拇</hi>
<pb n="KR3k0045_WYG_014-3a"/>
道之真以治身其緒餘以為國家其土苴以治天下今<lb/>
世俗之君子多危身棄生以殉物豈不悲哉今且有人<lb/>
於此以隨侯之珠彈千仞之雀世必笑之是何也則其<lb/>
所用者重而所要者輕也夫生者豈特隨侯之重哉<hi>莊子</hi>
<hi>讓王</hi>
今謂人曰予子冠履而斷子之手足子為之乎必不為<lb/>
何故則冠履不若手足之貴也又曰予子天下而殺子<lb/>
之身子為之乎必不為何故則天下不若身之貴也<hi>墨子</hi>
<pb n="KR3k0045_WYG_014-3b"/>
<hi>貴義</hi>
出則以車入則以輦務以自佚命之曰招蹷之機肥肉<lb/>
厚酒務以相彊命之曰爛腸之食靡曼皓齒鄭衛之音<lb/>
務以自樂命之曰伐性之斧三患者貴富之所致也故<lb/>
古之人有不肯貴富者矣由重生故也非夸以名也為<lb/>
其實也<hi>吕氏春秋本生</hi>
倕至巧也人不愛倕之指而愛已之指有之利故也人<lb/>
不愛崑山之玉江漢之珠而愛已之一蒼璧小璣有之<lb/>
<pb n="KR3k0045_WYG_014-4a"/>
利故也今吾生之為我有而利我亦大矣論其貴賤爵<lb/>
為天子不足以比焉論其輕重富有天下不可以易之<lb/>
論其安危一曙失之終身不復得此三者有道者之所<lb/>
慎也有慎之而反害之者不達乎性命之情也是師者<lb/>
之愛子也不免乎枕之以糠是聾者之養嬰兒也方雷<lb/>
而窺之於堂有殊弗知慎者<hi>吕氏春秋重已</hi>
魏王將入秦魏敬謂王曰以河内孰與梁重王曰梁重<lb/>
又曰梁孰與身重王曰身重又曰若使秦求河内則王<lb/>
<pb n="KR3k0045_WYG_014-4b"/>
將與之乎王曰弗與也魏敬曰河内三論之下也身三<lb/>
論之上也秦索其下而王弗聽索其上而王聽之臣竊<lb/>
不取也王曰甚然乃輒輟行<hi>吕氏春秋應言</hi>
身者所為也天下者所以為也審所以為而輕重得矣<lb/>
今有人於此斷首以易冠殺身以易衣世必惑之是何<lb/>
也冠所以飾首也衣所以飾身也殺所飾要所以飾則<lb/>
不知所為矣世之走利有似於此危身傷生刈頸斷頭<lb/>
以狥利則亦不知所為也韓魏相與爭侵地昭釐侯有<lb/>
<pb n="KR3k0045_WYG_014-5a"/>
憂色子華子曰今使天下書銘於君之前書之曰左手<lb/>
攫之則右手廢右手攫之則左手廢然而攫之必有天<lb/>
下君將攫之乎亡其不與昭釐侯曰寡人不攫也子華<lb/>
子曰甚善自是觀之兩臂重於天下也身又重於兩臂<lb/>
韓之輕於天下逺今之所爭者其輕於韓又逺君固愁<lb/>
身傷生以憂之臧不得也昭釐侯曰善子華子可謂知<lb/>
輕重矣<hi>吕氏春秋審為</hi>
尊勢厚利人之所貪也使之左據天下圖而右手刎其<lb/>
<pb n="KR3k0045_WYG_014-5b"/>
喉愚夫不為由此觀之生尊於天下也<hi>淮南子精神訓</hi>
人之所以樂為人主者以其窮耳目之欲而適躬體之<lb/>
便也今髙臺層榭人之所麗也而堯樸桶不斷素題不<lb/>
枅珍怪竒異人之所美也而堯糲粢之飯藜藿之羮文<lb/>
繡白狐人之所好也而堯布衣揜形鹿裘御寒養性之<lb/>
具不加厚而増之以任重之憂舉天下而傳之於舜若<lb/>
解重負然非直辭讓誠無以為也此輕天下之具也<hi>淮南</hi>
<hi>子精神訓</hi>
<pb n="KR3k0045_WYG_014-6a"/>
生所假也死所歸也故𢎞演直仁而立死王子閭張掖<lb/>
而受刃不以所託害所歸也故世治則以義衛身世亂<lb/>
則以身衛義死之日行之終也故君子慎一用之<hi>淮南子繆</hi>
<hi>稱訓</hi>
剝牛皮鞟以為鼓正三軍之衆然為牛計者不若服於<lb/>
軛也狐白之裘天子被之而坐廟堂然為狐計者不若<lb/>
走於澤<hi>淮南子說山訓</hi>
夫以君子而與小人相賊害是人之所謂以狐白補犬<lb/>
<pb n="KR3k0045_WYG_014-6b"/>
羊身塗其炭豈不過甚矣哉<hi>説苑貴德</hi>
屠犀為甲給乎専征之服裂翠為華集乎后妃之首雖<lb/>
出幽谷遷於喬木然為二物之計未若棲竄於林薄攝<lb/>
生乎榛藪也故靈龜寧曳尾於塗中而不願巾笥之寳<lb/>
澤雉樂十步之啄以違雞鶩之禍<hi>抱朴子外篇博喻</hi>
夫全生者天下之所謂祥也巫祝以不材為不祥而弗<lb/>
用彼乃以不祥全生乃大祥也<hi>郭子註莊人間世</hi>
年長心勞無愛樂之志是猶羊肉不慕蟻也<hi>莊子音義徐無鬼</hi>
<pb n="KR3k0045_WYG_014-7a"/>
龜祝骨於宗祧兮思反身於綠衣<hi>文選秋興賦</hi>
今人用其身也若㸑之然故曰不足若用之於善則與<lb/>
天地相弊<hi>藝文類聚木部桂</hi>
桐生叢谷裏根孤地寒隂未霜葉已肅不風條自吟不<lb/>
願見彫斵為君堂上琴<hi>藝文類聚木部桐詩</hi>
且劇圖刎首愚者不為運斧全身庸流所鑒何則生輕<lb/>
一髪自重千鈞不以賈盗明矣<hi>文苑英華徐陵遷譴上書</hi>
死王樂生鼠雖為帝王死不及生鼠<hi>太平御覽獸部鼠</hi>
<pb n="KR3k0045_WYG_014-7b"/>
君不見夫效祀之牛衣之以朱綵食之以禾粟非不樂<lb/>
也及其用時鼎鑊在前刀爼列後當此之時雖欲還就<lb/>
孤犢寧可得乎<hi>太平御覧樂部歌二</hi>
夫德之在人猶父母於身也其於萬物猶珠玉之與瓦<lb/>
鈆也是以含德之士重身而輕天下猶慈父孝子不以<lb/>
其有易其隣大身而細物者猶良賈察商不以珠玉易<lb/>
瓦鈆也<hi>道德經指歸卷十</hi>
譬如重病之人不擇良日時節吉凶唯求良醫<hi>元陽妙經卷七</hi>
<pb n="KR3k0045_WYG_014-8a"/>
悼菌蟪之危促羡靈椿兮未央雖鵬鷃之異類託逍遥<lb/>
乎一方<hi>華陽陶隱居集</hi>
如壘仰之髙峰觸之則散再擊則破<hi>金庭無為妙經</hi>
猶如䕶一目愛惜不令傷<hi>大乗妙林經偈</hi>
臂如金師有持百金來授其手語言此物王遣付汝令<lb/>
造種種妙莊嚴具宜急用意一月使成如期不成或復<lb/>
麤惡當斬汝首定不相赦金師聞已身心戰怖晝夜精<lb/>
勤竭思營造未曽暫起諸餘作意唯作是念我當云何<lb/>
<pb n="KR3k0045_WYG_014-8b"/>
如王所期嚴具成辦其人乃至嚴具未成中間雖有飲<lb/>
食等事而都不作飲食等想但於金所心心相續思搆<lb/>
變易作莊嚴具何以故彼極愛重自身命故<hi>波羅蜜多經卷五百</hi>
<hi>八十</hi>
身之内與外夫城骨與墻肉血為塗嚴為怨所破壊<hi>内身</hi>
<hi>觀章句經令十</hi>
脚骨上脛骨接之脛骨上䏶骨接之䏶骨上脊骨接之<lb/>
脊骨上髑髏接之骨骨相柱危如累卵<hi>思惟要畧法</hi>
<pb n="KR3k0045_WYG_014-9a"/>
臂如賈客入海採寳垂出大海其舩卒壊珍寳失盡而<lb/>
自喜慶舉手而言幾失大寳衆人恠言汝失財物裸形<lb/>
得脱云何喜言幾失大寳答言一切寳中人命第一<hi>大智</hi>
<hi>度論卷十三</hi>
故前有隋珠後有虓虎見之走而不敢取何也先其命<lb/>
而後其利也<hi>𢎞明集牟子理惑論</hi>
如有一人在須彌山上以纖縷下之一人在下持針迎<lb/>
之中有旋嵐猛風吹縷難入針孔人身難得甚過於是<lb/>
<pb n="KR3k0045_WYG_014-9b"/>
<hi>法苑珠林卷二十三</hi>
兀兀雜類莫不貪生蠢蠢迷徒咸知畏死所以失林窮<lb/>
虎乃委命於廬中鎩翮驚禽遂投身於案側<hi>法苑珠林卷六十五</hi>
　　　養生<lb/>
山下有雷頥君子以慎言語節飲食<hi>易頥</hi>
山止於上雷動於下頥之為用下動上止故曰山下有<lb/>
雷頥人之開發言語咀嚼飲食皆動頥之事故君子觀<lb/>
此頥象以謹慎言語裁節飲食先儒云禍從口出患從<lb/>
<pb n="KR3k0045_WYG_014-10a"/>
口入故於頥養而慎節也<hi>周易正義頥</hi>
舒慘殊方炎凉異節木皮春厚桂樹冬榮<hi>周書王褒傳</hi>
夫耳之所欲聞者音聲而不得聽謂之閼聰目之所欲<lb/>
見者美色而不得視謂之閼明鼻之所欲向者椒蘭而<lb/>
不得嗅謂之閼顫口之所欲道者是非而不得言謂之<lb/>
閼智體之所欲安者美厚而不得從謂之閼適意之所<lb/>
欲為者放逸而不得行謂之閼性<hi>列子楊朱</hi>
室大則多隂臺髙則多陽多隂則蹷多陽則痿此隂陽<lb/>
<pb n="KR3k0045_WYG_014-10b"/>
不適之患也是故先王不處大室不為髙臺味不衆珍<lb/>
衣不燀熱<hi>吕氏春秋重已</hi>
嗜肉者非腐鼠之謂也嗜酒者非敗酒之謂也尊生者<lb/>
非迫生之謂也<hi>吕氏春秋貴生</hi>
今夫樹木者灌以瀿水疇以肥壤一人養之十人㧞之<lb/>
則必無餘<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>有况與一國同伐之哉雖欲乆生豈可得<lb/>
乎<hi>淮南子淑真訓</hi>
鶴之所以壽者無宛氣於中是故食氷猿之所以壽者<lb/>
<pb n="KR3k0045_WYG_014-11a"/>
好引其末是故氣四越天氣常不施於地是故道者亦<lb/>
引氣於足天之氣常動而不滯是故道者亦不死氣<hi>春秋</hi>
<hi>繁露解天之道</hi>
人能以氣為根以精為蔕如樹根不深則㧞蔕不堅則<lb/>
落<hi>河上公註老子守道</hi>
語曰圖王不成其弊可以霸霸者王之弊也霸本當至<lb/>
於王猶壽當至於百也不能成王退而為霸不能至百<lb/>
消而為夭<hi>王充論衡氣壽篇</hi>
<pb n="KR3k0045_WYG_014-11b"/>
且人之生也以食為氣猶草木生以土為氣矣㧞草木<lb/>
之根使之離土則枯而蚤死閉人之口使之不食則餓<lb/>
而不壽矣<hi>王充論衡道虛篇</hi>
火蠶十八日寒蠶三十日餘以不得踰時之命而將養<lb/>
有過倍之隆温肥者早終凉痩者遲竭斷可識矣圉馬<lb/>
養而不乘用皆六十嵗體疲者速彫形全者難斃又可<lb/>
知矣<hi>嵇中散集荅難養生論</hi>
嘗有不知蠶者出口動手皆為忌祟不得蠶絲滋甚為<lb/>
<pb n="KR3k0045_WYG_014-12a"/>
忌祟滋多猶自以犯之也有教之知蠶者其顓於桑火<lb/>
寒暑燥濕也於是百忌自息而利十倍何者先不知所<lb/>
以然故忌祟之情繁後知所以然故求之之術正故忌<lb/>
祟生於不知使知性猶如蠶則忌祟無所立矣<hi>嵇中散集宅無</hi>
<hi>吉凶攝生論</hi>
防堅則水無漉棄之費脂多則火無寢曜之患龍泉以<lb/>
靡割常利斤斧以日用速弊隱雪以違暖經夏藏氷以<lb/>
居深過暑單帛以褁鏡不灼凡卉以偏覆越冬泥壤易<lb/>
<pb n="KR3k0045_WYG_014-12b"/>
消者也而陶之為瓦則與二儀齊其乆焉柞栁速朽者<lb/>
也燔之為炭則可億載而不敗焉轅豚以優稸晚卒良<lb/>
馬以陟峻早斃寒蟲以適已倍壽南林以處温長茂接<lb/>
煞氣則彫瘁於凝霜值陽和則鬰藹而條秀物類一也<lb/>
而榮枯異功豈有秋收之常限冬藏之定例哉而人之<lb/>
受命死生之期未若草木之於寒天也而延養之理補<lb/>
救之方非徒温煖之為淺益也久視之効何為不然而<lb/>
世人守近習隘以仙道為虚誕謂黄老為妄言不亦惜<lb/>
<pb n="KR3k0045_WYG_014-13a"/>
哉<hi>抱朴子内篇至理</hi>
一人之身一國之象也胸腹之位猶宫室也四肢之列<lb/>
猶郊境也骨節之分猶百官也神猶君也血猶臣也氣<lb/>
猶民也故知治身則能治國也夫愛其民所以安其國<lb/>
養其氣所以全其身民散則國亡氣竭則身死死者不<lb/>
可生也亡者不可存也是以至人消未起之患治未病<lb/>
之疾醫之於無事之前不追之於既逝之後民難養而<lb/>
易危也氣難清而易濁也故審威德所以保社稷割嗜<lb/>
<pb n="KR3k0045_WYG_014-13b"/>
慾所以固血氣<hi>抱朴子内篇地真</hi>
假求於外物以自堅固有如脂之養火而火不滅銅青<lb/>
塗脚入水不腐此是借銅之勁以扞其肉也<hi>抱朴子内篇金丹</hi>
夫五榖猶能活人人得之則生人絶之則死又况於上<lb/>
品之神藥其益人豈不萬倍於五榖耶<hi>抱朴子内篇金丹</hi>
夫木槿楊栁斷殖之更生倒之亦生横之亦生生之易<lb/>
者莫過斯木也然埋之既淺又未得久乍刻乍剝或揺<lb/>
或抜雖壅以膏壤浸以春澤猶不脱於枯瘁者以其根<lb/>
<pb n="KR3k0045_WYG_014-14a"/>
荄不固不暇吐其萌芽浸液不得遂結其生氣也人生<lb/>
之為體易傷難養方之二木不及逺矣而所以攻毁之<lb/>
者過於刻剝劇乎揺抜也濟之者鮮壊之者衆死其宜<lb/>
也<hi>抱朴子内篇極言</hi>
俱食一物或獨以結病非此物之有偏毒也鈞器齊飲<lb/>
而或醒或醉者非酒勢之有彼此也同冐炎暑而或獨<lb/>
以暍死者非天熱之有公私也齊服一藥而或昏瞑煩<lb/>
悶者非毒烈之有愛憎也<hi>抱朴子内篇極言</hi>
<pb n="KR3k0045_WYG_014-14b"/>
衝風赴林而枯柯先摧洪濤凌崖而拆隙首頽烈火燎<lb/>
原而燥卉前焚龍椀墜地而脆者獨破由兹以觀則人<lb/>
之無道體已素病因風寒暑濕者以發之耳<hi>抱朴子内篇極言</hi>
夫水土不與百卉同體而百卉仰之以植焉五榖非生<lb/>
人之類而生人須之以為命焉<hi>抱朴子内篇對俗</hi>
衆木不能法松栢諸蟲不能學龜鶴是以短折耳人有<lb/>
明哲能修彭老之道則可與之同功矣<hi>抱朴子内篇對俗</hi>
且夫松栢枝葉與衆木則别龜鶴體貌與衆蟲則殊至<lb/>
<pb n="KR3k0045_WYG_014-15a"/>
於彭老猶是人耳非異類而壽獨長者由於得道非自<lb/>
然也<hi>抱朴子内篇對俗</hi>
金水在九竅則死人為之不朽鹽鹵沾於肌髓則脯腊<lb/>
為之不爛况於以宜身益命之物納之於已何怪其令<lb/>
人長生乎<hi>抱朴子内篇對俗</hi>
蚊唶膚則坐不得安蝨羣攻則卧不得安四海之事何<lb/>
祇若是<hi>抱朴子内篇論仙</hi>
譬猶疫癘之時醫巫為貴異口同辭唯論藥石豈可便<lb/>
<pb n="KR3k0045_WYG_014-15b"/>
謂鍼艾之伎過於長生久視之道乎<hi>抱朴子外篇仁明</hi>
萬人彎弧以向一鵠鵠能無中乎萬物昡曜以惑一生<lb/>
生能無傷乎<hi>劉子清神</hi>
人之生也一息一得耳向息非今息故納養而命續前<lb/>
火非後火故為薪而火傳火傳命續由夫養得其極矣<lb/>
<hi>郭子註莊養生主</hi>
道家之言鶴曲頸而息龜潜匿而噎此其所以為壽也<lb/>
服氣養性者法焉<hi>李善註文選郭景純遊仙詩</hi>
<pb n="KR3k0045_WYG_014-16a"/>
種榖於湯之世值七年之旱終歸是死而彼一溉之苗<lb/>
則在後枯亦猶人處於俗同皆有死能攝生者則後終<lb/>
也<hi>李善註文選嵇叔夜養生論</hi>
且豆令人重榆令人暝合歡蠲忿萱草忘憂愚智所共<lb/>
知也薫辛害目豚魚不養常世所識也蝨處頭而黑麝<lb/>
食栢而香頸處險而癭齒居晉而黄推此而言凡所食<lb/>
之氣蒸性染食莫不相應豈惟蒸之使重而無使輕害<lb/>
之使闇而無使明薫之使黄而無使堅芬之使香而無<lb/>
<pb n="KR3k0045_WYG_014-16b"/>
使延哉故神農曰上藥養命中藥養性者誠知性命之<lb/>
理因輔養以通也<hi>文選嵇叔夜養生論</hi>
人有三百六十節當天之數形體有骨肉如地之厚有<lb/>
孔竅血脉如川谷也多食甘者有益於肉而骨不利多<lb/>
食苦者有益於骨而觔不利多食辛者有益於觔而氣<lb/>
不利<hi>意林公孫文子</hi>
凡藥上者養命中者養性下者養病<hi>藝文類聚草部藥</hi>
魚勞則尾赤人勞則髪白<hi>埤雅品物門魴</hi>
<pb n="KR3k0045_WYG_014-17a"/>
採藥遊名山將以救年頹<hi>初學記道釋部僊</hi>
榖氣勝元氣其人肥而不夀養性之術常使穀氣少則<lb/>
病不生矣<hi>初學記草部五穀</hi>
逆春氣則少陽不生肝氣内變逆夏氣則太陽不長心<lb/>
氣内洞逆秋氣則太隂不收肺氣焦滿逆冬氣則少隂<lb/>
不藏腎氣獨沈夫四時隂陽者萬物之根本也所以聖<lb/>
人春夏養陽秋冬養隂以從其根故與萬物沈浮於生<lb/>
長之門逆其根伐其本壊其真矣<hi>黄帝素問内經四氣調神大論</hi>
<pb n="KR3k0045_WYG_014-17b"/>
榮氣虛則不仁衛氣虛則不用榮衛俱虚則不仁且不<lb/>
用肉如故也人身與志不相有曰死<hi>黄帝素問内經逆調論</hi>
匠人磨斧斤礪刀削斵材木木之隂陽尚有堅脆堅者<lb/>
不入脆者皮㢮至其交節而缺斤斧焉夫一木之中堅<lb/>
脆不同堅者則剛脆者易傷况其材本之不同皮之厚<lb/>
薄汁之多少而各異耶夫木之蚤花先生葉者遇春霜<lb/>
烈風則花落而葉萎久曝大旱則脆木薄皮者枝條汁<lb/>
少而葉萎久隂淫雨則薄皮多汁者皮潰而漉卒風暴<lb/>
<pb n="KR3k0045_WYG_014-18a"/>
起則剛脆之木枝折杌傷秋霜疾風則剛脆之木根揺<lb/>
而葉落凡此五者各有所傷况於人乎<hi>黄帝素問靈樞經五變</hi>
五穀為刳命之鑿五牙為長生之根也<hi>黄帝本行記</hi>
泥丸絳宫丹田三一之宅也子勤守之萬毒不傷<hi>黄帝本行</hi>
<hi>記</hi>
且經冬之草覆之而不死露之即見傷草木植性尚猶<lb/>
如此况人萬物之靈<hi>隂符經集註鬼谷子</hi>
即口中津液也潄而嚥之則能攻邪破惡徹於骨髓若<lb/>
<pb n="KR3k0045_WYG_014-18b"/>
麴蘖之消米方藥無復能先也<hi>道德經註疏卷八</hi>
養命養其五臟五臟為根根固葉自茂矣養形養其五<lb/>
氣五氣為源源深流自長矣<hi>三十六部尊經黄庭經</hi>
草木地生去地而死魚鼈水生離水而死人以氣生氣<lb/>
去而死<hi>旡上内秘藏經顯功德品</hi>
八珍促壽五石延生<hi>列仙傳</hi>
如蠶在繭中混混沌沌故一旦變形易數<hi>靈寶自然妙經</hi>
動用以太和為馬通宣以𤣥寂為車<hi>攝生養性論</hi>
<pb n="KR3k0045_WYG_014-19a"/>
身者得道之器也炁者致命之根也根抜則命終器敗<lb/>
則道去<hi>聖母資傳仙道</hi>
五穀充肌體而不能益壽百藥療疾延年而不甘口甘<lb/>
口充肌者俗人所珍苦口延年者道士之所寳<hi>養性延命録教</hi>
<hi>誡篇</hi>
食穀者智慧聰明食石者肥澤不老食芝者延年不死<lb/>
食元氣者地不能埋天不能殺<hi>養性延命録教誡篇</hi>
人生大期百年為限節䕶之者可至千嵗如膏之用小<lb/>
<pb n="KR3k0045_WYG_014-19b"/>
炷與大耳<hi>養性延命録教誡篇</hi>
大計奢懶者壽慳勤者夭放散劬恡之異也田夫壽膏<lb/>
粱夭嗜欲少多之驗也處士少疾遊子多患事務繁簡<lb/>
之殊也故俗人競利道士罕營<hi>養性延命錄教誡篇</hi>
僉自安於蝣晷緬無羡於鵠年<hi>華陽陶隱居集</hi>
上元泥丸者乃精之泉源泥丸不開則精不散而神不<lb/>
離中元絳宫者乃神之舍宇絳宫不動則精不馳而神<lb/>
不疲下元丹田者乃真水之根蒂丹田不振則精不漏<lb/>
<pb n="KR3k0045_WYG_014-20a"/>
而神不死<hi>金庭無為妙經</hi>
生養之道莫非務本種植之利莫若得地<hi>金庭無為妙經</hi>
夫有形之所貴者身也情識之所貴者命也是故飡脂<lb/>
飲血乘肥衣輕欲其怡懌也餌术含丹防生養性欲其<lb/>
夀考也<hi>髙僧傳十二論</hi>
譬猶衣履器物愛之則完全乃久<hi>𢎞明集鄭道子神不滅論</hi>
譬如木杵常用不止日夜消減<hi>法苑珠林卷四十六</hi>
夫人有四肢五藏壹覺壹寐呼吸吐納精氣往來流而<lb/>
<pb n="KR3k0045_WYG_014-20b"/>
為榮衛彰而為氣色發而為音聲此人之常數也陽用<lb/>
其精隂用其形天人所同也及其失也蒸則生熱否則<lb/>
生寒結而為瘤贅䧟而為㿈疽奔而為惴竭而為焦故<lb/>
良醫導之以針石救之以藥劑聖人和之以至德輔之<lb/>
以人事故體有可愈之疾天地有可消之灾也<hi>法苑珠林卷九</hi>
<hi>十五</hi>
　　　殊貨<lb/>
夫好貨甚者不見他物之可好好馬甚者不見他物之<lb/>
<pb n="KR3k0045_WYG_014-21a"/>
可好好書甚者不見他物之可好吾又安知天下之果<lb/>
可好者果可惡者哉<hi>亢倉子全道篇</hi>
好質白之物者以黑為汙好質黑之物者以白為汙吾<lb/>
又安知天下之正潔汙哉<hi>亢倉子全道篇</hi>
人於此嗜酒嗜肉肉勝則食酒勝則飲焉此二者相與<lb/>
爭勝者行矣非情欲得酒性欲得肉也有人於此好利<lb/>
好義義勝則義取焉利勝則利取焉此二者相與爭勝<lb/>
者行矣非情欲得利性欲得義也其可兼者則兼取之<lb/>
<pb n="KR3k0045_WYG_014-21b"/>
其不可兼者則隻取重焉<hi>申鍳雜言下</hi>
赬顔玉理眄視巧笑衆目之所悦也軒皇愛嫫母之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
貌不易落英之麗容陳侯悦敦洽之醜状弗貿陽文之<lb/>
婉姿炮羔煎鴻臛<graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>臑熊衆口之所嗛文王嗜菖蒲之<lb/>
葅不易熊肝之味陽春白雪激楚採菱衆耳之所樂也<lb/>
而漢順聽山鳥之音云勝絲竹之響魏文侯好槌鑿之<lb/>
聲不貴金石之和鬱金𤣥憺春蘭秋蕙衆鼻之所芳也<lb/>
海人悦至臭之夫不愛芳馨之氣若斯人者皆性有所<lb/>
<pb n="KR3k0045_WYG_014-22a"/>
偏也<hi>劉子殊好</hi>
累榭洞房珠簾玉扆人之所悦也鳥入而憂聳石巉巖<lb/>
輪菌糺結猨狖之所便也人上而慄五韺六䪫咸池簫<lb/>
韶人之所樂也獸聞而振懸瀬碧潭瀾波洶湧魚龍之<lb/>
所安也人入而畏飛鼯甘煙走貊美鐵䲰鷄嗜蛇人好<lb/>
芻豢鳥獸與人受性既殊形質亦異所居隔絶嗜好不<lb/>
同未足怪也<hi>劉子殊好</hi>
執其所好而與衆相反則倒白為黑變苦成甘移角成<lb/>
<pb n="KR3k0045_WYG_014-22b"/>
羽佩蕕當薫美醜無定形愛憎無正分也<hi>劉子殊好</hi>
聲色芳味各有正性善惡之分皎然自露不可以皂為<lb/>
白以羽為角以苦為甘以臭為香然而嗜好有殊絶者<lb/>
<hi>劉子殊好</hi>
雖星有風雨之好人有異同之性庶覿蔀家與剝廬非<lb/>
蘇世而居政<hi>文選蜀都賦</hi>
人各有好尚蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>蓀蕙之芳衆人所好而海畔有逐臭<lb/>
之夫咸池六莖之發衆人所共樂而墨翟有非之之論<lb/>
<pb n="KR3k0045_WYG_014-23a"/>
豈可同哉<hi>文選曹植與楊徳祖書</hi>
譬如嬰兒自取屎拤年稍長大捨前所穢更樂餘事年<lb/>
適向老悉捨諸樂以法自樂<hi>修行道地經地品</hi>
昔公明儀為牛彈清角之操伏食如故非牛不聞不合<lb/>
其耳也轉為蚊䖟孤犢之聲於是奮耳掉尾蹀躞而聽<lb/>
之今吾子所聞者蓋蚉䖟之音也<hi>𢎞明集駮夷夏論</hi>
　　　偶合<lb/>
終日之言必有聖之事百發之中必有羿逢蒙之巧然<lb/>
<pb n="KR3k0045_WYG_014-23b"/>
而世不與也其守節非也<hi>淮南子説林訓</hi>
子囊北而全楚北不可以為庸弦髙誕而存鄭誕不可<lb/>
以為常<hi>淮南子㤗族訓</hi>
物故有昧揥而中蚊頭掩目而别白黑者<hi>説苑辨物</hi>
鴈鵠集於㑹稽去避碣石之寒來遭民田之畢蹈履民<lb/>
田啄食草糧糧盡食索春雨適作避熱北去復之碣石<lb/>
<hi>王充論衡偶㑹篇</hi>
百發之中必有羿逢蒙之功衆知之中必有與聖人同<lb/>
<pb n="KR3k0045_WYG_014-24a"/>
<hi>吕氏春秋用衆解</hi>
適偶有所偏解猶鶴知夜半燕知戊己而未必達於他<lb/>
事也<hi>抱朴子内篇至理</hi>
不期而悞中非善射也若以謬中為善射則天下皆謂<lb/>
之羿可乎<hi>郭子註莊徐無鬼</hi>
邊陲之人不聞知禮樂之正縱有言語偶㑹墳典皆是<lb/>
竊盜所得其道何足語哉<hi>莊子音義天道</hi>
婁敬一言漢以遷都醜女暫説齊以為后亦猶鼓缶而<lb/>
<pb n="KR3k0045_WYG_014-24b"/>
㑹時揺頭而韻曲也<hi>李善註文選陸士衡演連珠</hi>
掩目别白黑雖時時一中猶不知天道論隂陽有時誤<lb/>
中耳<hi>意林范子</hi>
魯人有善相馬者與余俱遊夜方寐聞馬有行者魯人<lb/>
驚曰七百里也吾恐此暗中耳<hi>太平御覧獸部馬五</hi>
子所能治知亦衆多與此病失矣譬以鴻飛亦冲於天<lb/>
<hi>黄帝素問内經示從容論</hi>
如蟲食木有成字者此蟲不知是字非字智人見之終不<lb/>
<pb n="KR3k0045_WYG_014-25a"/>
唱言是蟲解字<hi>元陽妙經卷十</hi>
譬如春時風揩樹木自然火出<hi>蘇婆呼童子經卷下</hi>
猶春鳥囀弄或似於歌鳥無能歌之實秋蟲蠧木或近<lb/>
於字蟲闕解字之真名實斯濫葢此之謂也<hi>辨正論卷六</hi>
　<lb/>
　<lb/>
　<lb/>
　<lb/>
<pb n="KR3k0045_WYG_014-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷十四<lb/>
</p>
<p>
</p>
  </div>
</body>
</text>
</TEI>
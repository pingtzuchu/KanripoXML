<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林巻六十五</head>
    <p>
<pb n="KR3k0045_WYG_065-1a"/>
欽定四庫全書<lb/>
　喻林巻六十五　　　　　明　徐元太　撰<lb/>
　　君道門<hi>五</hi>
　　　思危<lb/>
其亡其亡繫于包桑<hi>易否</hi>
勿憂宜日中宜照天下也日中則昃月盈則食天地盈<lb/>
虗與時消息而況於人乎<hi>易豐</hi>
六四繻有衣袽終日戒<hi>易既濟</hi>
<pb n="KR3k0045_WYG_065-1b"/>
我臨兆民之上常畏人怨懔懔乎危懼若腐索之馭六<lb/>
馬索絶則馬逸<hi>尚書正義五子之歌</hi>
若藥弗瞑眩厥疾弗瘳若跣弗視地厥足用傷<hi>書説命上</hi>
迨天之未陰雨徹彼桑土<hi>音杜</hi>綢繆牖戸今女下民或敢<lb/>
侮予<hi>叶演女反鴞詩國風鴟</hi>
無棄爾輔貟<hi>音云</hi>于爾輻屢顧爾僕不輸爾載終踰絶險<lb/>
曾是不意<hi>詩小雅正月</hi>
戰戰兢兢如臨深淵如履薄氷<hi>詩小雅小旻</hi>
<pb n="KR3k0045_WYG_065-2a"/>
鴟鴞又言室巢雖成以所託枝條弱故予室今翹翹然<lb/>
而危又為風雨之所漂揺此巢將毁予是以維音之嘵<lb/>
嘵然而恐懼以喻王業雖成今成王㓜弱而為凶人所<lb/>
振蕩周室將毁故周公言己亦嘵嘵然而危懼<hi>毛詩正義鴟鴞</hi>
臣之妻歸臣送之反見桑者而助之顧臣之妻則亦有<lb/>
送之者矣<hi>晉文春秋伐衛</hi>
千金之子坐不垂堂百金之子不騎衡聖主不乗危而<lb/>
徼幸<hi>史記袁盎傳</hi>
<pb n="KR3k0045_WYG_065-2b"/>
夫天下大器也今人之置器置諸安處則安置諸危處<lb/>
則危天下之情與器亾以異在天子之所置之<hi>前漢賈誼傳</hi>
千金之子坐不垂堂萬乗之主行不履危<hi>晉書苻堅上傳</hi>
夫存者非存在於慮亡樂者非樂在於慮殃今王已慮<lb/>
其源豈憂其流乎<hi>太公六韜兵道</hi>
髙為其居危顛莫之救<hi>管子宙合</hi>
君者舟也庶人者水也水則載舟水則覆舟君以此思<lb/>
危則危將焉不至矣<hi>荀子哀公</hi>
<pb n="KR3k0045_WYG_065-3a"/>
紹績昧醉寐而亡其裘宋君曰醉足以亡裘乎對曰桀<lb/>
以醉亡天下<hi>韓非子説林</hi>
齊桓公出遊遇一丈夫裒衣應步帶著桃殳桓公怪而<lb/>
問之丈夫曰是名二桃桃之為言亡也夫日日慎桃何<lb/>
患之有故亡國之社以戒諸侯人之戒在於桃殳<hi>韓詩外傳</hi>
夫有生者不諱死有國者不諱亡諱死者不可以得生<lb/>
諱亡者不可以得存<hi>説苑正諫</hi>
乗國者其如乗航乎航安則人斯安矣<hi>揚子寡見</hi>
<pb n="KR3k0045_WYG_065-3b"/>
今有宗族巨室子孫保之西疇千畆百農耕之以衡門<lb/>
為闕以隄堰為垣以溝澮為池溉彼千畆深耕穫而望<lb/>
菑畬若無患也一夕北風沸塵驟雨衝界侵犯我疆場<lb/>
崩潰我隄堰播蕩我藩籬浸淫我溝澮汙濁我妻孥傾<lb/>
覆我廬舎此巨室之憂也出守者可為寒心哉當是之<lb/>
時農夫荷鋤而流歎結笠而増哀如欲修其疆扞其災<lb/>
以鎮撫其巨室阜豐其民財培沃其土膏疏導其津埃<lb/>
使西疇蒼然允茂嘉禾優游於樂歲恬澹於康塗領巨<lb/>
<pb n="KR3k0045_WYG_065-4a"/>
室之託者得無䇿乎晉王曰風雨之虐固災沴之厲農<lb/>
也禦則巨室安玩則巨室危雖出守之責而為巨室者<lb/>
其亦不能豫患哉<hi>天禄閣外史二難</hi>
若乃安居而不思危寇至而不知懼此謂燕巢於幕魚<lb/>
遊於鼎亡不俟夕<hi>武侯心書戒備</hi>
晉靈公造九層臺孫息聞之求見曰臣能纍十二博棊<lb/>
加九鷄子其上公曰子作之孫息以棊子置下加九鷄<lb/>
子於其上靈公曰危哉孫息曰是不危復有危於此者<lb/>
<pb n="KR3k0045_WYG_065-4b"/>
九層之臺三年不成鄰國將欲興兵社稷亡滅君欲何<lb/>
望公即壞臺<hi>文選魏都賦註</hi>
夫樹猶親戚土猶士民建置不久則輕下慢上平居猶<lb/>
懼其離叛危急將如之何是以聖王安而不逸以慮危<lb/>
也存而設備以懼亡也故疾風卒至而無摧拔之憂天<lb/>
下有變而無傾危之患矣<hi>文選曹元首六代論</hi>
舟非水不行水入則舟沒君非民不治民犯上則君危<lb/>
<hi>藝文類聚舟車部舟</hi>
<pb n="KR3k0045_WYG_065-5a"/>
善治國者不忘危善養生者不諱死<hi>藝文類聚人部諫議</hi>
　　　戒察<lb/>
古者冕而前旒所以蔽明也統絖塞耳所以揜聰也故<lb/>
水至清則無魚人至察則無徒<hi>大戴禮記子張問入官</hi>
水清無大魚察政不得下和<hi>後漢書班超列傳</hi>
江海之流混混故能成其深廣也<hi>晉書傅𤣥傳</hi>
為政以苛為察以功為明以刻下為忠以計多為功如<lb/>
此者譬猶廣革者也大敗大裂之道也<hi>文子上禮</hi>
<pb n="KR3k0045_WYG_065-5b"/>
晉國苦盜有郄雍者能視盜之貌察其眉睫之間而得<lb/>
其情晉侯使視盜千百無遺一焉晉侯大喜告趙文子<lb/>
曰吾得一人而一國盜為盡矣奚用多為文子曰吾君<lb/>
恃伺察而得盜盜不盡矣且郄雍必不得其死焉俄而<lb/>
羣盜謀曰吾所窮者郄雍也遂共盜而殘之晉侯聞而<lb/>
大駭立召文子而告之曰果如子言郄雍死矣然取盜<lb/>
何方文子曰周諺有言察見淵魚者不祥智料隱匿者<lb/>
有殃且君欲無盜莫若舉賢而任之使教明於上化行<lb/>
<pb n="KR3k0045_WYG_065-6a"/>
於下民有恥心則何盜之為於是用隨㑹知政而羣盜<lb/>
奔秦焉<hi>列子説符</hi>
夫權輕重不差蟁首扶撥枉橈不失鍼鋒是任術而釋<lb/>
人心者也<hi>淮南子主術訓</hi>
子曰委任不一亂之媒也監察不止姦之府也裴晞聞<lb/>
之曰左右相疑非亂乎上下相伺非姦乎古謂之蛇豕<lb/>
之政<hi>文中子闗朗</hi>
天子坐九重之内樹塞其門旒以翳明衡以隱聽鸞以<lb/>
<pb n="KR3k0045_WYG_065-6b"/>
抑馳<hi>太平御覽皇王部敘皇王上</hi>
不癡不聾不堪作大家翁此言雖小可以喻大<hi>太平御覽職官</hi>
<hi>部工部尚書</hi>
諺云不聰不明不能為王不瞽不聾不能為公<hi>太平御覽人事</hi>
<hi>部諺下</hi>
　　　戒侵<lb/>
為治有體上下不可相侵請為明公以作家譬之今有<lb/>
人使奴執耕稼婢典炊㸑雞主司晨犬主吠盜牛負重<lb/>
<pb n="KR3k0045_WYG_065-7a"/>
載馬涉逺路私業無曠所求皆足雍容髙枕飲食而已<lb/>
忽一旦盡欲以身親其役不復付任勞其體力為此碎<lb/>
務形疲神困終無一成豈其智之不如奴婢雞狗哉失<lb/>
為家主之法也<hi>蜀志贊麋子仲傳註</hi>
李子曰非狗則不得兔兔化而狗則不為兔人君而好<lb/>
為人官有似於此其臣蔽之人時禁之君自蔽則莫之<lb/>
敢禁夫自為人官自蔽之精者也<hi>呂氏春秋勿躬</hi>
今以衆地者公作則遲有所匿其力也分地則速無所<lb/>
<pb n="KR3k0045_WYG_065-7b"/>
匿遲也主亦有地臣主同地則臣有所匿其邪矣主無<lb/>
所避其累矣<hi>呂氏春秋審分</hi>
人主之車所以乗物也察乗物之理則四極可有不知<lb/>
乗物而自怙恃奪其智能多其教詔而好自以若此則<lb/>
百官恫擾<hi>呂氏春秋審分</hi>
祓篲賤物也日用掃除故不藏於篋人君好治人臣之<lb/>
職與祓篲何異<hi>呂氏春秋勿躬解</hi>
今使人君視如離婁聰如師曠御如王良射如夷羿書<lb/>
<pb n="KR3k0045_WYG_065-8a"/>
如史籀計如𨽻首走追駟馬力折門鍵有此六者可謂<lb/>
善於有司之職矣何益於治乎<hi>徐幹中論務本</hi>
王上不為冢宰之任則伊呂静而司尹矣冢宰不為百<lb/>
官之所執則百官静而御事矣百官不為萬民之所務<lb/>
則萬民静而安其業矣<hi>郭子註莊天道</hi>
　　　戒侈<lb/>
蜉蝣刺奢也昭公國小而廹無法以自守好奢而任小<lb/>
人將無所依焉<hi>毛詩蜉蝣</hi>
<pb n="KR3k0045_WYG_065-8b"/>
甫田齊景公急於圖霸大夫諷之<hi>詩説齊</hi>
人治田無得田此大田若大田過度力不充給田必蕪<lb/>
穢維有莠草驕驕然以喻公無霸德思念逺人若思彼<lb/>
遠人德不致物人必不至維勞其心忉忉然<hi>毛詩正義甫田</hi>
齊慶封來聘其車美孟孫謂叔孫曰慶季之車不亦美<lb/>
乎叔孫曰豹聞之服美不稱必以惡終美車何為<hi>左傳襄公</hi>
<hi>二十七年</hi>
夫獸三為羣人三為衆女三為粲王田不取羣公行下<lb/>
<pb n="KR3k0045_WYG_065-9a"/>
衆王御不參一族<hi>國語周</hi>
梁王魏嬰觴諸侯於范臺酒酣請魯君舉觴魯君興避<lb/>
席擇言曰昔者帝女令儀狄作酒而美進之禹禹飲而<lb/>
甘之遂疏儀狄絶㫖酒曰後世必有以酒亡其國者齊<lb/>
桓公夜半不嗛易牙乃煎熬燔炙和調五味而進之桓<lb/>
公食之而飽至旦不覺曰後世必有以味亡其國者晉<lb/>
文公得南之威三日不聽朝遂推南之威而逺之曰後<lb/>
世必有以色亡其國者楚王登强臺而望崩山左江而<lb/>
<pb n="KR3k0045_WYG_065-9b"/>
右湖以臨彷徨其樂忘死遂盟强臺而弗登曰後世必<lb/>
有以髙臺陂池亡其國者今主君之尊儀狄之酒也主<lb/>
君之味易牙之調也左白台而右閭須南威之美也前<lb/>
夾林而後蘭臺强臺之樂也有一於此足以亡其國今<lb/>
主君兼此四者可無戒與<hi>戰國䇿魏惠王</hi>
過任之事父不得於子無己之求君不得於臣<hi>戰國䇿秦昭襄</hi>
<hi>王</hi>
東海之外荒海中有山焦炎而峙髙深莫測盖禀至陽<lb/>
<pb n="KR3k0045_WYG_065-10a"/>
之為質也海水激浪投其上噏然而盡計其晝夜噏攝<lb/>
無極若熬鼎受其灑汗耳<hi>神異經</hi>
晏子稱夫人生厚而用利於是乎正德以幅之謂之幅<lb/>
利言人情須節以正其德亦由布帛須幅以成其度焉<lb/>
<hi>後漢書濟陰悼王長傳</hi>
夫饑而思食寒而欲衣生之所資也遇其貧則粳糧緼<lb/>
袍快然自足矣然富有天下者其欲彌廣雖方丈黼黻<lb/>
猶曰不足必求河海之珍以充耳目之玩則神勞於上<lb/>
<pb n="KR3k0045_WYG_065-10b"/>
民疲於下矣夫萬物之非能自止也上之所為民之凖<lb/>
的也今以不止之性而殉凖的於上是彌而開之使其<lb/>
侈競也古之帝王不為靡麗之服不貴難得之貨所以<lb/>
去華競以嘿止喧也<hi>後漢紀孝順</hi>
且饑者不待美饌而後飽寒者不俟狐貉而後温為味<lb/>
者口之竒文繡者身之飾也<hi>吳志華覈傳</hi>
崇臺霄峙秀闕雲亭千榭連隅萬閣接屏晃如晨曦昭<lb/>
若列星<hi>晉書赫連勃勃載記</hi>
<pb n="KR3k0045_WYG_065-11a"/>
𤣥棟鏤榥若騰虹之揚眉飛簷舒咢似翔鵬之矯翼<hi>晉書</hi>
<hi>赫連勃勃載記</hi>
昔周王驥跡實窮四溟漢帝鸞軫夙徧五嶽<hi>宋書孝武帝本紀</hi>
隅奥有竈齊侯蔑寒犬馬有秩管燕輕饑<hi>宋書顔延之傳</hi>
苞池江海籠苑嵩岱<hi>南齊書劉善明傳</hi>
主上無積而宫室美氓家無積而衣服修乗車者飾觀<lb/>
望步行者雜文采本資少而末用多者侈國之俗也<hi>管子</hi>
<hi>八觀</hi>
<pb n="KR3k0045_WYG_065-11b"/>
山林雖廣草木雖美禁發必有時國雖充盈金玉雖多<lb/>
宫室必有度江海雖廣池澤雖博魚鼈雖多網罟必有<lb/>
正<hi>管子八觀</hi>
臺榭相望者亡國之廡也馳車充國者追宼之馬也羽<lb/>
劒珠飾者斬生之斧也文繡纂組者燔功之窑也明王<lb/>
知其然故遠而不近也<hi>管子七臣七主</hi>
夫明王不美宫室非喜小也不聽鐘鼓非惡樂也為其<lb/>
傷於本事而妨於教也<hi>管子禁藏</hi>
<pb n="KR3k0045_WYG_065-12a"/>
工事競於刻鏤女事繁於文章國之貧也<hi>管子立政</hi>
寸之管無當天下不能足之以粟今齊國丈夫畊女子<lb/>
織夜以接日不足以奉上而君側皆雕文刻鏤之觀此<lb/>
無當之管也而君終不知五尺童子操寸之烟天下不<lb/>
能足以薪今君之左右皆操烟之徒而君終不知<hi>晏子春秋</hi>
<hi>諫下</hi>
大道甚夷而民好徑朝甚除田甚蕪倉甚虚服文采帶<lb/>
利劒厭飲食資財有餘是謂盜夸非道哉<hi>老子益證</hi>
<pb n="KR3k0045_WYG_065-12b"/>
衛小國也處於齊晉之間猶貧家之處於富家之間也<lb/>
貧家而學富家之衣食多用則速亡必矣<hi>墨子貴義</hi>
國富則淫淫則有蝨有蝨則弱<hi>商子説民</hi>
獄訟繁倉廩虛而有以淫侈為俗則國之傷也若以利<lb/>
劒刺之<hi>韓非子解老</hi>
簡王謂左右車席泰美夫冠雖賤頭必戴之履雖貴足<lb/>
必履之今車席如此大美吾將何屩以履之夫美下而<lb/>
耗上妨義之本也<hi>韓非子外儲説左</hi>
<pb n="KR3k0045_WYG_065-13a"/>
其王之與樂也若氷之於炎日反以自兵此生乎不知<lb/>
樂之情而以侈為務故也<hi>呂氏春秋侈樂</hi>
治國者當愛民財不為奢泰治身者當愛精氣不放逸<lb/>
<hi>河上公註老子守道</hi>
然後以六合為家崤函為宫<hi>賈子過秦上</hi>
貧民糟糠不接於口而虎狼熊羆厭芻豢百姓短褐不<lb/>
完而宫室衣錦人主急茲無用之功百姓黎民顦顇於<lb/>
天下是故使天下不安其性<hi>淮南子主術訓</hi>
<pb n="KR3k0045_WYG_065-13b"/>
川源不能實漏巵山海不能澹<hi>古贍字</hi>溪壑<hi>鹽鐵論本議</hi>
智襄子為室美士茁夕焉智伯曰室美矣對曰美則美<lb/>
矣抑臣亦有懼也智伯曰何懼對曰臣以秉筆事君記<lb/>
有之曰髙山浚源不生草木松栢之地其土不肥今土<lb/>
木勝人臣懼其不安人也室成三年而智氏亡<hi>説苑貴徳</hi>
晉平公為馳逐之車龍旌衆色挂之以犀象錯之以羽<lb/>
芝車成題金千鎰立之於殿下令羣臣得觀焉田差三<lb/>
過而不一顧平公作色大怒問曰差爾三過而不一顧<lb/>
<pb n="KR3k0045_WYG_065-14a"/>
何為也田差對曰臣聞説天下者以天下説諸侯者以<lb/>
國説大夫者以官説士者以事説農夫者以食説婦姑<lb/>
者以織桀以奢亡紂以淫敗是以不敢顧也<hi>説苑反質</hi>
夫山林不能給野火江海不能實漏巵皆所宜禁也<hi>潜夫</hi>
<hi>論浮侈</hi>
猶大厦既燔而運水於滄海洪潦凌室而造船於長洲<lb/>
矣夫巍巍之稱不可驕吝搆而東嶽之封未易以恣欲<lb/>
修也<hi>抱朴子外篇君道</hi>
<pb n="KR3k0045_WYG_065-14b"/>
目力疲於綺粲而不以覽庶事之得失耳聰盡於淫音<lb/>
而不以證獻言之邪正<hi>抱朴子外篇吳失</hi>
幹以檢扞於井泄取有時<hi>太𤣥經第三法解</hi>
必以肆奢為賢則是黄帝合宫有虞總期固不如夏癸<lb/>
之瑶臺殷辛之瓊室也湯武誰革而用師哉<hi>文選東京賦</hi>
厚味腊毒豐屋生災<hi>廣文選潘正叔乗輿箴</hi>
昔周穆王欲肆其心周行天下將皆必有車轍馬迹焉<lb/>
<hi>藝文類聚人部行旅</hi>
<pb n="KR3k0045_WYG_065-15a"/>
慶封奔獻車於季武子美澤可以鑑展莊叔見之曰車<lb/>
甚澤人必瘁宜其亡也<hi>藝文類聚舟車部車</hi>
秦皇兼天下都咸陽渭水貫都以象天漢横橋南渡以<lb/>
法牽牛<hi>事文類聚國都三輔黄圖</hi>
昔者桀紂縱欲長樂以苦百姓珍怪遠味必南海之葷<lb/>
北海之鹽西海之菁東海之鯨此其禍天下亦厚矣<hi>太平</hi>
<hi>御覽皇王部帝桀</hi>
有肉如丘有酒如淵有殽如林有貨如山<hi>太平御覽時序部夏至</hi>
<pb n="KR3k0045_WYG_065-15b"/>
人之言君天下者瑶臺九累而堯白屋黼衣九種而堯<lb/>
大布官中三市而堯鶉居糲飯菜粥麒麟青龍而堯素<lb/>
車𤣥駒<hi>太平御覽皇王部帝堯陶唐氏</hi>
二世修驪山陵採玉者傾山採珠者蔽海<hi>太平御覽羽族部鴻</hi>
秦皇漢祖楚羽吳䇿並勢横海外雄架天維寸氣不續<lb/>
則為一丘之壤<hi>華陽陶隱居傳上</hi>
　　　戒滿<lb/>
上九亢龍有悔<hi>易乾</hi>
<pb n="KR3k0045_WYG_065-16a"/>
亢龍有悔盈不可久也<hi>易乾</hi>
亢龍有悔窮之災也<hi>易乾</hi>
亢龍有悔與時偕極<hi>易乾</hi>
以陽之質處鼎之中有實者也有實之物不可復加益<lb/>
之則溢反傷其實<hi>王弼註易鼎</hi>
凡人各有志意但不得自滿故六韜云器滿則傾志滿<lb/>
則覆<hi>禮記正義曲禮上</hi>
亡下陽不懼而又有功是天奪之鑑而益其疾也<hi>左傳僖公</hi>
<pb n="KR3k0045_WYG_065-16b"/>
<hi>二年</hi>
譬如火焉火中寒暑乃退此其極也能無退乎<hi>左傳昭公三年</hi>
如川之滿不可游也<hi>左傳哀公九年</hi>
食充其腹謂之飽酒卒其量謂之醉醉飽者是酒食饜<lb/>
足過度之名也穆王用民之力不知饜足故令去其醉<lb/>
飽過盈之心<hi>春秋正義昭公十二年</hi>
時吳彊而無道敗齊臨淄乗勝大㑹中國齊晉前驅魯<lb/>
衛驂乗滕薛俠轂而趨<hi>何休解公羊哀公十三年</hi>
<pb n="KR3k0045_WYG_065-17a"/>
孔子觀魯桓公之廟有欹器焉問於守廟者曰此謂何<lb/>
器對曰此盖為宥坐之器孔子曰吾聞宥坐之器虛則<lb/>
欹中則正滿則覆明君以為至誡故常置之於坐側顧<lb/>
謂弟子曰試注水焉乃注之水中則正滿則覆夫子喟<lb/>
然歎曰嗚呼夫物惡有滿而不覆者哉<hi>孔子家語三恕</hi>
能消者息必専者政<hi>乾坤鑿度上</hi>
夫窮髙則危大滿則溢月盈則缺日中則移凡此四者<lb/>
自然之數也<hi>後漢書李固列傳</hi>
<pb n="KR3k0045_WYG_065-17b"/>
日不常中月盈有虧履道者固仗埶者危<hi>後漢書文苑傳</hi>
月滿如規後夜則虧槿榮于枝望暮而萎<hi>北齊書魏收傳</hi>
夫居髙而必危每處滿而防溢<hi>北史后妃下煬愍皇后傳</hi>
太强必折太張必缺<hi>太公六韜三疑</hi>
聖人著之簡筴傳以告後進曰奮盛苓落也盛而不落<lb/>
者未之有也故有道者不平其稱不滿其量<hi>管子宙合</hi>
滿盛之國不可以仕任滿盛之家不可以嫁子驕倨傲<lb/>
暴之人不可與交<hi>管子白心</hi>
<pb n="KR3k0045_WYG_065-18a"/>
釜鼓滿則人概之人滿則天概之故先王不滿也<hi>管子樞言</hi>
甚矣百姓之惡人之有餘忌也是以長者斷之短者續<lb/>
之滿者洫之虛者實之<hi>管子小稱</hi>
持而盈之不如其已揣而鋭之不可長保<hi>老子運夷</hi>
跂者不立跨者不行自見者不明自是者不彰自伐者<lb/>
無功自矜者不長<hi>老子苦恩</hi>
山峭者崩澤滿者溢<hi>黄石公素書安履</hi>
趙襄子攻翟勝老人中人使使者來謁之襄子方食摶<lb/>
<pb n="KR3k0045_WYG_065-18b"/>
飯有憂色左右曰一朝而兩城下此人之所以喜也今<lb/>
君有憂色何襄子曰江河之大也不過三日飄風暴雨<lb/>
日中不須㬰今趙氏之德行無所於積一朝而兩城下<lb/>
亡其及我乎孔子聞之曰趙氏其昌乎夫憂所以為昌<lb/>
也而喜所以為亡也勝非其難者也持之其難者也賢<lb/>
主以此持勝故其福及後世<hi>呂氏春秋慎大</hi>
冬與夏不能兩刑草與稼不能兩成新榖熟而陳榖虧<lb/>
凡有角者無上齒果實繁者木必痺用智褊者無遂功<lb/>
<pb n="KR3k0045_WYG_065-19a"/>
天之數也故天子不處全不處極不處盈全則必缺極<lb/>
則必反盈則必虧先王知物之不可兩大故擇務當而<lb/>
處之<hi>呂氏春秋博志</hi>
詩曰將欲毁之必重累之將欲踣之必髙舉之其此之<lb/>
謂乎累矣而不毁舉矣而不踣其唯有道者乎<hi>呂氏春秋行論</hi>
天當有陰陽施張晝夜更用不可但欲清明無已時將<lb/>
恐分裂不為天地當有髙下剛柔氣節五行不可但欲<lb/>
安静無已時將恐發泄不為地神當有王相囚死休廢<lb/>
<pb n="KR3k0045_WYG_065-19b"/>
不可但欲靈無已時將恐虚歇不為神谷當有盈縮虛<lb/>
實不可但欲盈滿無已時將恐枯竭不為谷萬物當隨<lb/>
時生死不可但欲生無已時將恐滅亡不為物侯王當<lb/>
屈己以下人汲汲求賢不可但欲髙於人將恐顛蹶失<lb/>
其位也<hi>河上公註老子法本</hi>
后稷廣利天下猶不自矜禹無廢功無廢財自視猶觖<lb/>
如也滿如䧟實如虛盡之者也<hi>淮南子繆稱訓</hi>
夫物未嘗有張而不弛成而不毁者也唯聖人能盛而<lb/>
<pb n="KR3k0045_WYG_065-20a"/>
不衰盈而不虧<hi>淮南子泰族訓</hi>
陽之行始於北方之中而止於南方之中陰之行始於<lb/>
南方之中而止於北方之中陰陽之道不同至於盛而<lb/>
皆止於中<hi>春秋繁露循天之道</hi>
衣成則缺袵宮成則缺隅屋成則加錯示不成者天道<lb/>
然也<hi>説苑敬慎</hi>
聖人不敢當盛升輿而遇三人則下二人則軾調其盈<lb/>
虛故能長久也<hi>説苑敬慎</hi>
<pb n="KR3k0045_WYG_065-20b"/>
大人失宜盈滿復虧成長之木盛者滅衰<hi>焦氏易林觀之豐</hi>
或問持滿曰㧖欹<hi>揚子重黎篇</hi>
次五日正中月正隆君子自晦不入窮測曰日中月隆<lb/>
明恐挫也<hi>太𤣥經第五晦</hi>
上九極廓于髙庸三歲無童測曰極廓髙庸終無所臣<lb/>
也<hi>太𤣥經第四廓</hi>
道㒺降而不殺物無盛而不衰日中則昃月滿則㣲崇<lb/>
猶塵積替若駭機<hi>文選張華女史箴</hi>
<pb n="KR3k0045_WYG_065-21a"/>
登泰山見天下之大不察細者視逺故也處髙位知人<lb/>
主之貴不䘏卑賤者意滿故也<hi>意林任子</hi>
於髙思危在滿戒溢可以永年天之大律<hi>玉海器用鼎鼐</hi>
通𤣥經曰古者三皇有誡之器名曰侑巵其虛則正其<lb/>
盈則覆<hi>道德經四子集解</hi>
譬如瓶滿天降雨時而不受一滴<hi>大寶積經巻九十九</hi>
如大海水不可量不可度不可見邉際大智若此猶復<lb/>
受泉流如牛跡中水自謂以滿足寧可方之於大海<hi>阿述</hi>
<pb n="KR3k0045_WYG_065-21b"/>
<hi>達菩薩經衣八</hi>
譬以瓶盛滿水置露地天雨瓶中一渧不受渧亦不得<lb/>
入所以者何其瓶已滿故<hi>阿述達菩薩經衣八</hi>
譬如月初生人皆為作禮月成滿無有為作禮者<hi>佛遺日摩</hi>
<hi>尼寶經推六</hi>
猶如有瓶水滿其中正安著地若人持水來瀉瓶中彼<lb/>
瓶如是復受水不答曰不也所以者何彼瓶水滿正安<lb/>
著地是故不受<hi>中阿含經巻二十</hi>
<pb n="KR3k0045_WYG_065-22a"/>
如人得如意寶則心生自髙輕賤他人是為衰因縁<hi>大智</hi>
<hi>度論巻六十五</hi>
水運鍾卑人道惡矜<hi>𢎞明集十三</hi>
　　　虛懷<lb/>
山上有澤咸君子以虛受人<hi>易咸</hi>
木以髙其枝葉之故故人不得就而止息也<hi>鄭氏箋詩漢廣</hi>
昔者禹見耕者五耦而武過十室之邑則下為秉德之<lb/>
士存焉<hi>大戴禮記曽子制言下</hi>
<pb n="KR3k0045_WYG_065-22b"/>
簡子曰與吾得革車千乗不如聞行人燭過之一言也<lb/>
<hi>韓非子難二</hi>
賢主知其若此也故日慎一日以終其世譬之若登山<lb/>
登山者處已髙矣左右視尚巍巍焉山在其上賢者之<lb/>
所與處有似於此身已賢矣行已髙矣左右視尚盡賢<lb/>
於己故周公旦曰吾不如者吾不與處累我者也與我<lb/>
齊者吾不與處無益我者也惟賢者必與賢於己者處<lb/>
賢者之可得與處也禮之也<hi>呂氏春秋觀世</hi>
<pb n="KR3k0045_WYG_065-23a"/>
轂中有孔故衆輻共凑之治身者當除情去欲使五藏<lb/>
空虛神乃歸之也治國者寡能總衆弱能使强<hi>河上公註老子</hi>
<hi>無用</hi>
下者萬物歸之虛者天下遺之<hi>淮南子主術訓</hi>
匿病者不得良醫羞問者聖人去之以為逺功而近有<lb/>
災<hi>春秋繁露執䞇</hi>
鳥鷇之卵不毁而後鳯凰集誹謗之罪不誅而後良言<lb/>
進<hi>説苑貴德</hi>
<pb n="KR3k0045_WYG_065-23b"/>
次八廓其外虚其内利鼓鉦測曰廓外虚内乃能有聞<lb/>
也<hi>太𤣥經第四廓</hi>
昔者武王罷朝而結絲<graphic n="KR1611" url="https://raw.githubusercontent.com/kanripo/KR-Gaiji/master/images/KR1611.png" mimeType="image/png"/>絶左右顧無可使結之者俯<lb/>
而自申之故能成王道桓公坐友三人諫臣五人日舉<lb/>
過者三十人故能成伯業周公一食而三吐哺一沐而<lb/>
三握髪所執䞇而見於窮閭隘巷者七十餘人故能存<lb/>
周室彼二聖一賢者皆伯王之君也而下人如此其所<lb/>
與遊者皆過己者也是以日益而不自知也今以子年<lb/>
<pb n="KR3k0045_WYG_065-24a"/>
之少而位之卑所與游者皆為服役子之不益亦以明<lb/>
矣<hi>列女傳周列國魯季敬姜</hi>
夫酒食人之所愛者也而人相見莫不進焉不吝於所<lb/>
愛者以彼之嗜之也使嗜者甚於酒食人豈愛之故忠<lb/>
言之不出以未有嗜之者也<hi>徐幹中論虛道</hi>
文子問曰王者得其百歡心為之奈何老子曰若江海<lb/>
即是也淡乎無味用之不既先小而後大<hi>道德經四子集解</hi>
天地雖廣以無為心聖王雖大以虚為主<hi>道德經註</hi>
<pb n="KR3k0045_WYG_065-24b"/>
江海善下為百川之所共湊聖道虚容為衆生之所歸<lb/>
往<hi>道德經註疏巻二</hi>
山之髙海之廣夫何故以其有容焉<hi>華陽陶隱居集</hi>
譬如大海能受諸河及雲雨等何以故以大海是無量<lb/>
器故<hi>大寶積經巻九十九</hi>
猶如有瓶中空無水正安著地若人持水來瀉瓶中彼<lb/>
瓶如是當受水不答曰受也所以者何彼空無水正安<lb/>
著地是故必受<hi>中阿含經卷二十</hi>
<pb n="KR3k0045_WYG_065-25a"/>
大海吞受百川萬流江恒之水無不受之終日終夜無<lb/>
有盈溢減盡之名<hi>法海經尺一</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0045_WYG_065-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林巻六十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷一百十七</head>
    <p>
<pb n="KR3k0045_WYG_117-1a"/>
欽定四庫全書<lb/>
　喻林卷一百十七　　　　明　徐元太　撰<lb/>
　　物宜門<hi>二</hi>
　　　美惡<lb/>
涇以渭濁湜湜<hi>音殖</hi>其沚<hi>音止○詩國風谷風</hi>
秩秩斯干<hi>叶居焉反</hi>幽幽南山<hi>叶所/梅反</hi>如竹苞<hi>叶補茍反</hi>矣如松茂<lb/>
<hi>叶莫口反</hi>矣<hi>詩小雅斯干</hi>
如跂斯翼如矢斯棘如鳥斯革<hi>叶託力反</hi>如翬<hi>音輝</hi>斯飛君子<lb/>
<pb n="KR3k0045_WYG_117-1b"/>
攸躋<hi>音齎○詩小雅斯干</hi>
樂<hi>音洛</hi>彼之園爰有樹檀<hi>叶徒/沿反</hi>其下維蘀<hi>音託</hi>○樂彼之園<lb/>
爰有樹檀其下維穀<hi>詩小雅鶴鳴</hi>
周原膴膴<hi>音武</hi>堇荼如飴<hi>詩大雅緜</hi>
王睢之鳥雌<graphic n="KR3145" url="https://raw.githubusercontent.com/kanripo/KR-Gaiji/master/images/KR3145.png" mimeType="image/png"/>情意至然而有别<hi>毛詩關㫿註</hi>
蜉蝣渠略也朝生夕死猶有羽翼以自修飾楚楚鮮明<lb/>
<hi>毛詩蜉蝣註</hi>
梅之樹善惡自有徒以鴞集其上而鳴人則惡之性因<lb/>
<pb n="KR3k0045_WYG_117-2a"/>
惡矣<hi>鄭氏箋詩墓門</hi>
鷹則為鳩鷹也者其殺之時也鳩也者非其殺之時也<lb/>
善變而之仁也故其言之也曰則盡其辭也鳩為鷹變<lb/>
而之不仁也故不盡其辭也<hi>大戴禮記夏小正</hi>
田鼠化為鴽鴽鵪也變而之善故盡其辭也鴽為鼠變<lb/>
而之不善故不盡其辭也<hi>大戴禮記夏小正</hi>
燕之角荆之幹妢胡之笴吳粤之金錫此材之美者也<lb/>
<hi>周禮考工記</hi>
<pb n="KR3k0045_WYG_117-2b"/>
天有時地有氣材有美工有巧合此四者然後可以為<lb/>
良材美工巧然而不良則不時不得地氣也<hi>周禮考工記</hi>
凡相角秋閷者厚春閷者薄穉牛之角直而澤老牛之<lb/>
角紾而昔疢疾險中瘠牛之角無澤<hi>周禮考工記</hi>
職金掌凡金玉錫石丹青之戒令受其入征者辨其物<lb/>
之㜫惡與其數量揭而壐之入其金錫于為兵器之府<lb/>
入其玉石丹青于守藏之府<hi>周禮秋官職金</hi>
葑菲之菜上善下惡食之者不以其惡而棄其善<hi>杜氏解左</hi>
<pb n="KR3k0045_WYG_117-3a"/>
<hi>傳僖公三十三年</hi>
澤之生物而險者蒺藜持之則傷<hi>杜氏解左傳襄公二十五年</hi>
山有木藪有草毒螫之蟲在草在木<hi>春秋正義宣公十五年</hi>
陸機云林木山下人語曰四足之美有麃兩足之美有<lb/>
鷮<hi>爾雅釋鳥疏</hi>
地之磽者雖有善種不能生焉江臯河瀕雖有惡種無<lb/>
不猥大<hi>前漢書賈山傳</hi>
物有善而不居惡而不可避甘醴有鴆毒藥酒有治病<lb/>
<pb n="KR3k0045_WYG_117-3b"/>
<hi>前漢紀孝哀</hi>
美金以鑄戈劎矛㦸試諸狗馬惡金以鑄斤斧鉏夷鋸<lb/>
<graphic n="KR2049" url="https://raw.githubusercontent.com/kanripo/KR-Gaiji/master/images/KR2049.png" mimeType="image/png"/>試諸木土<hi>管子小匡</hi>
靈鵲兆喜恠鵩塞耳<hi>師曠禽經</hi>
班鳩辦鵴䲷鴟害母<hi>師曠禽經</hi>
慈烏反哺白脰烏不祥巨啄烏善警哀烏吟夜<hi>師曠禽經</hi>
蝮蛇不可為足虎豹不可使緣木<hi>淮南子説林訓</hi>
明月之珠蠬之病而我之利虎爪象牙禽獸之利而我<lb/>
<pb n="KR3k0045_WYG_117-4a"/>
之害<hi>淮南子説林訓</hi>
華不時者不可食也<hi>淮南子説林訓</hi>
絮之細者曰纊繒之精者曰縞縞之麤者曰素葛之精<lb/>
者曰絺麤者曰綌<hi>小爾雅廣服</hi>
蝮虵與魚比故生於草澤蜂蠆與鳥同故產於屋樹江<lb/>
北地燥故多蜂蠆江南地濕故多蝮虵生高燥比陽陽<lb/>
物懸垂故蜂蠆以尾㓨生下濕比陰陰物柔伸故蝮虵<lb/>
以口齰毒或藏於首尾故螫齰有毒或藏於醴膚故食<lb/>
<pb n="KR3k0045_WYG_117-4b"/>
之輙懣或附於脣吻故舌鼔為禍<hi>王充論衡言毒篇</hi>
龍有毒蛇有螫故蝮有利牙龍有逆鱗<hi>王充論衡言毒篇</hi>
慈烏曰孝鳥長則反哺其母<hi>張華註禽經</hi>
空桑之山有獸焉其狀如牛而虎文其音如欽其名曰<lb/>
軨軨其鳴自呌見則天下大水<hi>山海經東山經</hi>
犲山有獸焉其狀如夸父而彘毛其音如呼見則天下<lb/>
大水<hi>山海經東山經</hi>
姑<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>之山有獸焉其狀如狐而有翼其音如鴻鴈其名<lb/>
<pb n="KR3k0045_WYG_117-5a"/>
曰獙獙見則天下大旱<hi>山海經東山經</hi>
䃌山有獸焉其狀如馬而羊首四角牛尾其音如獋狗<lb/>
其名曰峳峳見則國多狡客<hi>山海經東山經</hi>
欽山有獸焉其狀如豚而有牙其名曰當康其鳴自呌<lb/>
見則天下大穰<hi>山海經東山經</hi>
女烝之山石膏水出焉而西注于鬲水其中多薄魚其<lb/>
狀如鱣魚而一目其音如歐見則天下大旱<hi>山海經東山經</hi>
餘峨之山有獸焉其狀如兔而鳥啄鴟目蛇尾見人則<lb/>
<pb n="KR3k0045_WYG_117-5b"/>
眠名曰犰狳其鳴自訆見則螽蝗為敗<hi>山海經東山經</hi>
剡山有獸焉其狀如彘而人面黃身而赤尾其名曰合<lb/>
腴其音如嬰兒是獸也食人亦食蟲見則天下大水<hi>山海</hi>
<hi>經東山經</hi>
大山有獸焉其狀如牛而白首一目而蛇尾其名曰蜚<lb/>
行水則竭行草則死見則天下疫<hi>山海經東山經</hi>
子桐之山子桐之水出焉而西流注于餘如之澤其中<lb/>
多䱻魚其狀如魚而鳥翼出入有光其音如鴛鴦見則<lb/>
<pb n="KR3k0045_WYG_117-6a"/>
天下大旱<hi>山海經東山經</hi>
偈徂狡獸鬿雀惡鳥或狼其體或虎其爪安用甲兵擾<lb/>
之以道<hi>山海經東山經圖讚</hi>
蜚則災獸跂踵厲深㑹所經渉竭水槁林禀氣自然體<lb/>
此殃淫<hi>山海經東山經圖讚</hi>
玉山是西王母所居也有獸焉其狀如犬而豹文其角<lb/>
如牛其名曰狡其音如吠犬見則其國大穰<hi>山海經西山經</hi>
崇吾之山有鳥焉其狀如鳧而一翼一目相得乃飛名<lb/>
<pb n="KR3k0045_WYG_117-6b"/>
曰蠻蠻見則天下大水<hi>山海經西山經</hi>
崑崙之丘有鳥焉其狀如蜂大如鴛鴦名曰欽原蠚鳥<lb/>
獸則死蠚水則枯<hi>山海經西山經</hi>
鹿臺之山有鳥焉其狀如雄雞而人面名曰鳧徯其名<lb/>
自叫也見則有兵<hi>山海經西山經</hi>
小次之山有獸焉其狀如猿而白首赤足名曰朱厭見<lb/>
則大兵<hi>山海經西山經</hi>
太華之山有蛇焉名曰肥<graphic n="KR1414" url="https://raw.githubusercontent.com/kanripo/KR-Gaiji/master/images/KR1414.png" mimeType="image/png"/>六足四翼見則天下大旱<lb/>
<pb n="KR3k0045_WYG_117-7a"/>
<hi>山海經西山經</hi>
欽原類蜂大如鴛鴦觸物則斃其鋭難當<hi>山海經西山經圖讚</hi>
令丘之山有鳥焉其狀如梟人面四目而有耳其名曰<lb/>
顒其鳴自號也見則天下大旱<hi>山海經南山經</hi>
雞山黑水出焉中有鱄魚其狀如鮒而彘毛其音如豚<lb/>
見則天下大旱<hi>山海經南山經</hi>
顒鳥栖林鱄魚處淵俱為旱徵災延普天<hi>山海經南山經圖讚</hi>
涸和損平莫慘於憂詩詠萱草帶山則儵壑焉遺岱聊<lb/>
<pb n="KR3k0045_WYG_117-7b"/>
以盤遊<hi>山海經北山經圖讚</hi>
狍鴞貪惏其目在腋食人未盡還自齦割圖形妙鼎是<lb/>
謂不若<hi>山海經北山經圖讚</hi>
長蛇百尋厥鬛如彘飛羣走類靡不吞噬極物之惡盡<lb/>
毒之厲<hi>山海經北山經圖讚</hi>
敖岸之山有獸焉其狀如白鹿而四角名曰夫諸見則<lb/>
其邑大水<hi>山海經中山經</hi>
歴石之山有獸焉其狀如狸而白首虎爪名曰梁渠見<lb/>
<pb n="KR3k0045_WYG_117-8a"/>
則其國有大兵<hi>山海經中山經</hi>
蛇山有獸焉其狀如狐而白尾長耳名曰<graphic n="KR2579" url="https://raw.githubusercontent.com/kanripo/KR-Gaiji/master/images/KR2579.png" mimeType="image/png"/>狼見則國<lb/>
内有兵<hi>山海經中山經</hi>
能本獸名形似熊足似鹿為物堅中而强力故人之有<lb/>
賢材者皆為之能<hi>前漢書註高帝紀</hi>
深山窮谷多毒瘧之物氣則有瘴癘人則有止蟲獸則<lb/>
有虎鳥則有鴆蛇則有蝮蟲則有射工沙虱草則有釣<lb/>
吻野葛其餘則蛟莾之屬生焉<hi>太平御覽蟲豸部沙虱</hi>
<pb n="KR3k0045_WYG_117-8b"/>
礫小石也磊<hi>當罪切</hi>衆石也碭<hi>壯浪切</hi>文石也琅玕石似珠<lb/>
也碔砆石似玉也<hi>太平御覽地部石上</hi>
凡珠有龍珠龍所吐也蛇珠蛇所吐也語曰蛇珠千枚<lb/>
不如一玫瑰<hi>埤雅品物門蛇</hi>
短狐射氣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>螋遺溺中影則疾人氣數感之故也<hi>埤雅品物</hi>
<hi>門蜮</hi>
字説曰蛇螫人也而亦迯人也是為有它蝮觸之則復<lb/>
其害人也人亦復焉<hi>埤雅品物門虺</hi>
<pb n="KR3k0045_WYG_117-9a"/>
烏反哺梟反噬蓋逆順之習也<hi>埤雅品物門梟</hi>
陸䧟蘂犀水截輕鴻<hi>埤雅品物門鴈</hi>
望之大就之小筋馬也望之小就之大肉馬也前視見<lb/>
目旁視見腹後視見足駭馬也毛束皮皮束筋筋束肉<lb/>
肉束骨五者兼僃天下之馬也<hi>埤雅品物門馬</hi>
伊尹為湯説至末云肉之美者猩脣燕髀豹胎象節魚<lb/>
之美者洞庭之鱄東海之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>菜之美者崑崙之蘋具區<lb/>
之菁和之美者陽濮之薑招摇之桂飯之美者𤣥山之<lb/>
<pb n="KR3k0045_WYG_117-9b"/>
禾不周之粟果之美者江浦之橘雲夢之柚<hi>埤雅卉物門橘</hi>
德芬芳者佩蘭<hi>埤雅卉物門蘭</hi>
伯樂曰馬頭為王欲得方目為丞相欲得明脊為將軍<lb/>
欲得强腹為城廓欲得張四下為令欲得長<hi>初學記獸部馬</hi>
譬如毒蛇神呪所伏不能為害一切諸蟲見彼毒蛇亦<lb/>
無憂懼然此毒蛇雖無毒害由本業故受此蛇身故名<lb/>
毒蛇<hi>大寶積經卷二十</hi>
譬如圂豬行處糞穢兼又食噉初無厭惡<hi>大寳積經卷四十二</hi>
<pb n="KR3k0045_WYG_117-10a"/>
譬如构欄茶花色貌鮮好其體堅鞭猶如木石其氣臭<lb/>
穢猶如糞塗有智之人若見此花不近不觸逺避而去<lb/>
愚人若見不知過患近而齅之<hi>大寶積經卷一百一十三</hi>
或有鳥聲好而形醜或有鳥形好而聲醜或有鳥聲醜<lb/>
形亦醜或有鳥形好聲亦好何鳥聲好而形醜拘枳羅<lb/>
鳥是也何鳥形好而聲醜所謂鷙鳥是也何鳥聲醜形<lb/>
亦醜所謂梟是也何鳥聲好形亦好所謂孔雀鳥是也<lb/>
<hi>增壹阿含經卷十七</hi>
<pb n="KR3k0045_WYG_117-10b"/>
世有四種良馬有良馬駕以平乗顧其鞭影馳駛善能<lb/>
觀察御者形勢遲速左右隨御者心是良馬第一之德<lb/>
世間良馬不能顧影而自驚察然以鞭杖觸其毛尾則<lb/>
能驚速察御者心遲速左右是第二良馬若世間良馬<lb/>
不能顧影及觸皮毛能隨人心而以鞭杖小侵皮肉則<lb/>
能驚察隨御者心遲速左右是第三良馬世間良馬不<lb/>
能顧其鞭影及觸皮毛小侵膚肉乃以鐵錐刺身徹膚<lb/>
傷骨然後方驚牽車著路隨御者心遲速左右是第四<lb/>
<pb n="KR3k0045_WYG_117-11a"/>
良馬<hi>雜阿含經卷三十三</hi>
世間良馬有八種徳成就者隨人所欲取道多少何等<lb/>
為八生於良馬鄉是名良馬第一之德復次體性溫良<lb/>
不驚恐人是名良馬第二之德復次良馬不擇飲食是<lb/>
名良馬第三之德復次良馬猒惡不淨擇地而卧是名<lb/>
良馬第四之德復次良馬諸情態速為調馬者現馬師<lb/>
調習速捨其態是名良馬第五之德復次良馬安於駕<lb/>
乘不顧餘馬隨其輕重能盡其力是名良馬第六之德<lb/>
<pb n="KR3k0045_WYG_117-11b"/>
復次良馬常隨正路不隨非道是名良馬第七之德復<lb/>
次良馬若病若老勉力駕乗不猒不倦是名良馬第八<lb/>
之德<hi>雜阿含經卷三十三</hi>
世間馬有八態何等為八謂惡馬臨駕車時後脚蹋人<lb/>
前脚跪地奮頭齧人是名世間馬第一態復次惡馬就<lb/>
駕車時低頭振軛是名世間惡馬第二之態復次世間<lb/>
惡馬就駕車時下道而去或復偏厲車令其飜復是名<lb/>
第三之態復次世間惡馬就駕車時仰頭却行是名世<lb/>
<pb n="KR3k0045_WYG_117-12a"/>
間惡馬第四之態復次世間惡馬就駕車時小得鞭杖<lb/>
或斷繮折勒縱横馳走是名第五之態復次世間惡馬<lb/>
就駕車時舉前兩足而作人立是名第六之態復次世<lb/>
間惡馬就駕之時加之鞭杖安住不動是名第七之態<lb/>
復次世間惡馬就駕之時叢聚四脚伏地不起是名第<lb/>
八之態<hi>雜阿含經卷三十三</hi>
師子戲時於諸羣獸强者則殺伏者則放<hi>大智度論卷四十七</hi>
且愛犬馬者貴其識恩嫉䲷獍者惡其反噬<hi>辯正論卷六</hi>
<pb n="KR3k0045_WYG_117-12b"/>
如龍驥麟鳯孔雀鸚鵡山雞畫雉為人所貴情希愛樂<lb/>
如獼猴犲狼虎虵蚖蝮服鳥梟鴟等人所惡見不喜聞<lb/>
音<hi>法苑珠林卷六</hi>
　　　變化<lb/>
雀入於海為蛤雉入於淮為蜃黿鼉魚鼈莫不能化唯<lb/>
人不能哀夫<hi>國語晉</hi>
昔盤古氏之死也頭為四岳目為日月脂膏為江海毛<lb/>
髮為草木秦漢間俗説盤古氏頭為東岳腹為中岳左<lb/>
<pb n="KR3k0045_WYG_117-13a"/>
臂為南岳右臂為北岳足為西岳先儒説盤古氏泣為<lb/>
江河氣為風聲為雷目瞳為電古説盤古氏喜為晴怒<lb/>
為陰<hi>述異記上</hi>
今江淮中有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>名熊熊虵之精至冬化為雉至夏復為<lb/>
蛇<hi>述異記上</hi>
淮水中黄雀至秋化為蛤春復為黄雀<hi>述異記上</hi>
二㓜相好及其壯也相遇則不相識二壯相好及其老<lb/>
也相遇則不相識如雀鴿鷹鳩之化無昔無今<hi>闗尹子七釡</hi>
<pb n="KR3k0045_WYG_117-13b"/>
人自生至終大化有四嬰孩也少壯也老耄也死亡也<lb/>
其在嬰孩氣專志一和之至也物不傷焉徳莫加焉其<lb/>
在少壯則血氣飄溢欲慮充起物所攻焉徳故衰焉其<lb/>
在老耄則欲慮柔焉體將休焉物莫先焉雖未及嬰孩<lb/>
之全方於少壯間矣其在死亡也則之於息焉反其極<lb/>
矣<hi>列子天瑞</hi>
馬血之為轉鄰也人血之為野火也鷂之為鸇鸇之為<lb/>
布穀布穀久復為鷂也燕之為蛤也田鼠之為鶉也朽<lb/>
<pb n="KR3k0045_WYG_117-14a"/>
𤓰之為魚也老韭之為莧也老羭之為猨也<hi>列子天瑞</hi>
以汝為鼠肝乎以汝為蟲臂乎<hi>莊子大宗師</hi>
鯤鵬二物隻以變為二矣何得不謂一變為二乎<hi>公孫龍子</hi>
<hi>通變論註</hi>
昔公牛哀轉病也七日化為虎其兄掩户而入覘之則<lb/>
虎摶而殺之是故文章成獸爪牙移易志與心變神與<lb/>
形化方其為虎也不知其嘗為人也方其為人不知其<lb/>
且為虎也二者代謝舛馳各樂其成形<hi>淮南子俶眞訓</hi>
<pb n="KR3k0045_WYG_117-14b"/>
夫蝦蟇為鶉水蠆為<graphic n="KR2652" url="https://raw.githubusercontent.com/kanripo/KR-Gaiji/master/images/KR2652.png" mimeType="image/png"/>芒皆生非其類唯聖人知其化<lb/>
<hi>淮南子齊俗訓</hi>
蠶食桑老績而為蠒蠒又化而為蛾蛾有兩翼變去蠶<lb/>
形蠐螬化為復育復育轉而為蟬蟬生兩翼不類蠐螬<lb/>
凡諸命蠕蜚之類多變其形易其體至人獨不變者禀<lb/>
得正也<hi>王充論衡無形篇</hi>
夫蟲蛇未化者不若不化者蟲蛇未化人不食也化為<lb/>
魚鼈人則食之<hi>王充論衡無形篇</hi>
<pb n="KR3k0045_WYG_117-15a"/>
萬物變化無復還者復育化為蟬羽翼既成不能復化<lb/>
為復育<hi>王充論衡道虚篇</hi>
仲春之節鷹化為鳩季春之節田䑕化為鴽仲秋之節<lb/>
鳩復化為鷹季秋之節雀入大水化為蛤孟冬之節雉<lb/>
入水化為蜃<hi>張華註禽經</hi>
若謂受氣皆有一定則雉之為蜃雀之為蛤壤蟲假翼<lb/>
川蛙飜飛水<graphic n="KR1871" url="https://raw.githubusercontent.com/kanripo/KR-Gaiji/master/images/KR1871.png" mimeType="image/png"/>為蛤荇苓為蛆田鼠為鴽腐草為螢鼉<lb/>
之為虎蛇之為龍皆不然乎<hi>抱朴子内篇論仙</hi>
<pb n="KR3k0045_WYG_117-15b"/>
鶂以眸子相視蟲以鳴聲相應俱不待合而生子故曰<lb/>
風化<hi>郭子註莊天運</hi>
周洛曰鮪蜀曰䱴䲛出鞏山宂中三月遡河上能度龍<lb/>
門之限則得為龍矣<hi>前漢書註司馬相如傳</hi>
周穆王南征一軍盡化君子為猿為鶴小人為蟲為沙<lb/>
<hi>藝文類聚鳥部鵠</hi>
朔人獻燕昭王以大豚曰養奚若使曰豕也非大圊不<lb/>
居非人便不珍今年百二十矣人謂豕仙王乃命豕宰<lb/>
<pb n="KR3k0045_WYG_117-16a"/>
養六十五年大如沙墳足如不勝其體王異之令衡官<lb/>
橋而量之折十橋豕不量又命水官舟而量其重千鈞<lb/>
其巨無用燕相謂王曰奚不饗之王乃命水夫膳之夕<lb/>
見夢於燕相曰造化勞我以豕形食我以人穢吾患其<lb/>
生久矣仗君之靈得化吾生始得為魯津之伯燕相游<lb/>
乎魯津有赤龜奉璧而獻<hi>大平御覽獸部豕</hi>
千歲之雉入海為蜃百年之雀入江為蛤千歲龜黿能<lb/>
與人語千歲蛇斷而復續百年之鼠能相卜數之至也<lb/>
<pb n="KR3k0045_WYG_117-16b"/>
春分之日鷹變為鳩秋分之日鳩變為鷹時之化也故<lb/>
腐草之為螢也朽之為蠶也麥之為蚨蝶也羽翼生焉<lb/>
眼目成焉心知出焉自無知而化為有知血氣易也䳰<lb/>
之為麂也蛇之為鼈也蠶之為蝦也不失其血氣而形<lb/>
性變也<hi>太平御覽妖異部變化下</hi>
龍易骨蛇易皮麋鹿易角蠏易敖<hi>埤雅品物門蠏</hi>
鯀為□熊杜宇為鶗鴂褒君為龍牛哀為獸君子為鵠<lb/>
小人為猿彭生為豕如意為犬黃母為黿宣武為鼈鄧<lb/>
<pb n="KR3k0045_WYG_117-17a"/>
艾為牛徐伯為魚鈴下為烏書生為虵<hi>何氏語林文學隋書</hi>
如蠶渾沌繭中穿絲出飛其神故一變形易殻<hi>四願經敬八</hi>
如酥蜜膠臘等皆是地相與火合故自捨其相轉成濕<lb/>
相金銀銅鐵與火合故亦自捨其相變為水相<hi>大智度論三十</hi>
<hi>一</hi>
如乳變為酪捨味力饒益不捨色如金銀器破已更作<lb/>
餘器捨形不捨色<hi>雜阿毘曇心論卷十一</hi>
夫雉入海為蛤鷰入海為蜃當其徘徊其翼差池其羽<lb/>
<pb n="KR3k0045_WYG_117-17b"/>
猶自識也忽然自投神化體變乃更與黿鼈為羣豈復<lb/>
自識翔林薄巢垣屋之娛乎<hi>辯正論卷三</hi>
　　　良能<lb/>
燕之于飛必差池其羽<hi>毛詩燕燕註</hi>
垤螘塜也將陰雨則宂處先知之矣<hi>毛詩東山註</hi>
凡生天地之間者有血氣之屬必有知有知之屬莫不<lb/>
知愛其類今是大鳥獸則失喪其羣匹越月踰時焉則<lb/>
必反廵過其故鄉翔回焉鳴號焉蹢䠱焉踟蹰焉然後<lb/>
<pb n="KR3k0045_WYG_117-18a"/>
乃能去之小者至於燕雀猶有啁噍之頃焉然後乃能<lb/>
去之<hi>禮記三年問</hi>
虎狼䕶子猴猿負孫毒性薄情亦有仁愛<hi>宋書文九王晉熈傳</hi>
風翔則風雨舞則雨霜蜚則霜露翥則露<hi>師曠禽經</hi>
鷙鳥之善搏者曰鶚<hi>師曠禽經</hi>
扶老<hi>秃鶖也</hi>强力鶺鴒友悌<hi>師曠禽經</hi>
舒鷹鳴前後和羣棲獨警<hi>師曠禽經</hi>
鳥飛成行獸處成羣有孰教之<hi>淮南子齊俗訓</hi>
<pb n="KR3k0045_WYG_117-18b"/>
順風而飛以助氣力銜葭而翔以備矰弋<hi>説苑談叢</hi>
燕雀銜茅以生孚乳<hi>焦氏易林小畜之巽</hi>
晨風天翰大舉就溫<hi>焦氏易林小畜之革</hi>
言鵾鷄鴻鶴羣聚候時鶴知夜半鵾鷄晨鳴各知其職<lb/>
也<hi>王逸註楚辭大招</hi>
形如覆銚包玉含珠有而不積泄以尾閭闇與道㑹可<lb/>
謂竒魚<hi>山海經西山經圖讚</hi>
太昊師蜘蛛而結網金天據九鴈以正時帝軒俟鳯鳴<lb/>
<pb n="KR3k0045_WYG_117-19a"/>
以調律唐堯觀蓂莢以知月終歸知往乾鵲知來魚伯<lb/>
識水旱之氣蜉蝣曉濳泉之地白狼知殷家之興鸑鷟<lb/>
見周家之盛龜鶴偏解導養不足恠也<hi>抱朴子内篇對俗</hi>
夫以蜘蛛蛣蜣之陋而布網轉丸不求之於工匠則萬<lb/>
物各有能也<hi>郭子註莊胠篋</hi>
鴻不學飛飛則冲天驥不學行行則千里<hi>太平御覽羽族部鴻</hi>
雞有呼羣之德鹿有食苹之美<hi>埤雅品物門雞</hi>
鸇之歩綱鴷之畫印鸂鶒之勑蜾嬴之祝皆物之有術<lb/>
<pb n="KR3k0045_WYG_117-19b"/>
智者也<hi>埤雅品物門鸂鶒</hi>
分威法伏熊實意法螣蛇<hi>埤雅品物門螣蛇</hi>
雞有專棲之雄雉有擅澤之驕蟻有兼弱之智蜂有攻<lb/>
寡之計<hi>埤雅品物門蜂</hi>
鵲巢開口背太歲此非才智任自然之得也<hi>初學記鳥部鵲</hi>
又如犢子生知趣乳豬羊之屬其生未幾便知有牝牡<lb/>
之合<hi>大智度論卷三十八</hi>
　　　各足<lb/>
<pb n="KR3k0045_WYG_117-20a"/>
魚濳在淵或在于渚○魚在于渚或濳在淵<hi>詩小雅鶴鳴</hi>
夫天亦有所分予予之齒者去其角傅其翼者兩其足<lb/>
是所受大者不得取小也<hi>前漢書董仲舒傳</hi>
蚑行蠕動方聚類分鱗殊族别羽毛異羣各含精而鎔<lb/>
冶咸受範於陶鈞<hi>晉書成公綏傳</hi>
物食長啄穀食短咮搏則利觜鳴則引吭<hi>師曠禽經</hi>
籩不問豆豆不答籩瓦不問石石不答瓦道亦不失問<lb/>
歟答歟<hi>闗尹子一宇篇</hi>
<pb n="KR3k0045_WYG_117-20b"/>
牛之無齒不為不足羊之有齒而比於牛為有餘矣以<lb/>
羊之有餘而謂之非羊者未可然羊之有齒不為有餘<lb/>
則牛之無齒而比於羊固不足矣以牛之不足而謂之<lb/>
非牛者亦未可也是皆禀之天然各足於其分而俱適<lb/>
矣<hi>公孫龍子通變論註</hi>
造物維均靡偏靡頗少不為短長不為多賁能三足何<lb/>
異黿鼉<hi>山海經中山經圖讚</hi>
二蟲殊翼故所至不同或翺翔天池或畢志榆枋直各<lb/>
<pb n="KR3k0045_WYG_117-21a"/>
稱體而足不知所以然也<hi>郭子註莊逍遙遊</hi>
鵬之所以髙飛者翼大故耳夫質小者所資不待大則<lb/>
質大者所用不得小矣<hi>郭子註莊逍遙遊</hi>
若以性足為大則天下之足未有過於秋毫若其性足<lb/>
非大則雖太山亦可稱小矣太山為小則天下無大秋<lb/>
毫為大則天下無小也<hi>郭子註莊齊物論</hi>
擅一壑之水而跨跱塪井之樂猶小鳥之自足於蓬蒿<lb/>
也左足未入右膝已縶明大之不遊於小非樂然也以<lb/>
<pb n="KR3k0045_WYG_117-21b"/>
小羨大故自失物各有分不可强相希效也<hi>郭子註莊秋水</hi>
足於性者天損不能入貞於期者時累不能淫是以迅<lb/>
風陵雨不謬晨禽之察勁陰殺節不凋寒木之心<hi>文選陸機</hi>
<hi>演連珠</hi>
鸞鳯凌雲儔以舞翼鳩鵷悦蓬林以翺翔螭浮八溟以<lb/>
濯鱗鼈娛行潦而羣逝斯用情各從其好以取樂焉<hi>廣文</hi>
<hi>選阮嗣宗答伏義書</hi>
形不待名而方圎已著色不俟稱而黑白以彰<hi>藝文類聚人部</hi>
<pb n="KR3k0045_WYG_117-22a"/>
<hi>言語論</hi>
鹹水之魚不游于江淡水之魚不入於海<hi>藝文類聚鱗介部魚</hi>
䕫稱一足蛇則二首少不知無多不覺有<hi>藝文類聚鱗介部蛇</hi>
東海有鰲焉冠蓬萊而游於滄海騰躍而上則干雲沒<lb/>
而下濳於重泉有紅蟻者聞而悦與羣蟻相要乎海畔<lb/>
欲觀鰲之行月餘未出羣侔也數日風止海中隱淪如<lb/>
㞯其高槩天或游而西羣蟻曰彼之冠山何異乎我之<lb/>
戴粒也逍遙壤封之巓歸服乎窟宂之下此乃物我之<lb/>
<pb n="KR3k0045_WYG_117-22b"/>
適自己而然我何用數百里勞形而觀之乎<hi>藝文類聚蟲豸部蟻</hi>
莊子曰聲氏之牛夜亡而遇䕫止而問焉我有四足動<lb/>
而不善子一足而超踊何以然䕫曰以吾一足王於子<lb/>
矣<hi>事類賦獸部牛註</hi>
夫鷰雀有匹鳩鴿有仇寒鄉之民必知旃裘自然已足<lb/>
益之則憂故續鳧之足何異截鶴之脛<hi>道德經註</hi>
萬物各有有為相如牛角犎垂壺尾端有毛是為牛相<lb/>
如瓶底平腹大頸細口圓脣鹿是為瓶相如車以輪軸<lb/>
<pb n="KR3k0045_WYG_117-23a"/>
轅軛是為車相如人以頭目腹脊肩臂手足是為人相<lb/>
<hi>十二門論守六</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0045_WYG_117-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷一百十七<lb/>
</p>
<p>
</p>
  </div>
</body>
</text>
</TEI>
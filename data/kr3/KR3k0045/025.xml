<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷二十五</head>
    <p>
<pb n="KR3k0045_WYG_025-1a"/>
欽定四庫全書<lb/>
　喻林卷二十五　　　　　明　徐元太　撰<lb/>
　　人事門<lb/>
　　　遭遇<lb/>
噬膚滅鼻乗剛也<hi>易噬嗑</hi>
綏之則安動之則苦尊之則為將卑之則為虜抗之則<lb/>
在青雲之上抑之則在深泉之下用之則為虎不用則<lb/>
為鼠<hi>前漢書東方朔傳</hi>
<pb n="KR3k0045_WYG_025-1b"/>
愍吾纍之衆芬兮颺煜煜之芳苓遭季夏之凝霜兮慶<lb/>
夭顇而䘮榮<hi>前漢書揚雄傳上</hi>
當塗者入青雲失路者委溝渠旦握權則為卿相夕失<lb/>
勢則為匹夫譬若江湖之雀渤澥之鳥乗鴈集不為之<lb/>
多雙鳬飛不為之少<hi>前漢書楊雄傳下</hi>
曩者王塗蕪穢周失其御侯伯方軌戰國横騖於是七<lb/>
雄虓闞分裂諸夏龍戰而虎爭游説之徒風颺電激並<lb/>
起而救之其餘猋飛景附煜霅其間者葢不可勝載當<lb/>
<pb n="KR3k0045_WYG_025-2a"/>
此之時拉朽摩鈍鉛刀皆能壹斷<hi>前漢書叙傳上</hi>
方今大漢灑掃羣穢夷險芟荒廓帝紘恢皇綱基隆於<lb/>
羲農規廣於皇唐其君天下也炎之如日威之如神函<lb/>
之如海養之如春是以六合之内莫不同源共流沐浴<lb/>
𤣥德禀卬太和枝附葉著譬猶草木之植山林鳥魚之<lb/>
毓川澤得氣者蕃滋失時者零落參天地而施化豈云<lb/>
人事之厚薄哉<hi>前漢書叙傳上</hi>
當此之時雖下愚之才居之猶能使恩同天地威侔鬼<lb/>
<pb n="KR3k0045_WYG_025-2b"/>
神暴風疾霆不足以方其怒陽春時雨不足以喻其澤<lb/>
周孔數千無所復角其聖賁育百萬無所復奮其勇矣<lb/>
<hi>後漢書仲長綂列傳</hi>
廣厦成而茂木暢逺求存而良馬縶<hi>後漢書崔駰列傳</hi>
芳蘭生門不得不鉏<hi>蜀志周羣傳</hi>
雖薄供時用白茅猶為珍冰霜晝夜結蘭桂摧為薪<hi>晉書</hi>
<hi>樂下</hi>
不幸横䧟此中自不能㧞脚於風塵之外<hi>晉書庾亮傳</hi>
<pb n="KR3k0045_WYG_025-3a"/>
偉哉横海鱗壯矣垂天翼一旦失風水翻為螻蟻食<hi>宋書</hi>
<hi>謝晦傳</hi>
良寶遇拙則竒文不顯逹士逢讒則英才滅耀故墜葉<lb/>
垂蔭明月為之隔輝堂宇留光蘭燈有時不照<hi>南齊書劉祥傳</hi>
希世之寶違時則賤偉俗之器無聖必淪故鳴玉黜於<lb/>
楚岫章甫窮於越人<hi>南齊書劉祥傳</hi>
俱沐温光獨酸霜露<hi>南齊書何昌寓傳</hi>
由斯言之非兩漢棟梁之所育近代薪樗之所產哉葢<lb/>
<pb n="KR3k0045_WYG_025-3b"/>
好尚之道殊遭遇之時異也<hi>周書史臣儒林傳</hi>
夫謀莫難於必聽事莫難於必成成必合於數聽必合<lb/>
於情故抱薪加火爍者必先燃平地注水濕者必先濡<lb/>
<hi>鄧析子轉辭</hi>
楊布問曰有人於此年兄弟也言兄弟也才兄弟也貌<lb/>
兄弟也而壽夭父子也貴賤父子也名譽父子也愛憎<lb/>
父子也吾惑之<hi>列子力命</hi>
宋有蘭子者以技干宋元宋元召而使見其技以䨇枝<lb/>
<pb n="KR3k0045_WYG_025-4a"/>
長倍其身屬其踁並趨並馳弄七劒迷而躍之五劒常<lb/>
在空中元君大驚立賜金帛又有蘭子又能燕戲者聞<lb/>
之復以干元君元君大怒曰昔有異技干寡人者技無<lb/>
庸適值寡人有歡心故賜金帛彼心聞此而進復望吾<lb/>
賞拘而擬戮之經月乃放<hi>列子説符</hi>
魯施氏有二子其一好學其一好兵好學者以術干齊<lb/>
侯齊侯納之為諸公子之傅好兵者之楚以法干楚王<lb/>
王悦之以為軍正禄富其家爵榮其親施氏之鄰人孟<lb/>
<pb n="KR3k0045_WYG_025-4b"/>
氏同有二子所業亦同而窘於貧羡施氏之有因從請<lb/>
進趨之方二子以實告孟氏孟氏之一子之秦以術干<lb/>
秦王秦王曰當今諸侯力爭所務兵食而已若用仁義<lb/>
治吾國是滅亡之道遂宫而放之其一子之衞以法干<lb/>
衞侯衞侯曰吾弱國也而攝乎大國之間大國吾事之<lb/>
小國吾撫之是求安之道若頼兵權滅亡可待矣若全<lb/>
而歸之適於他國為吾之患不輕矣遂刖之而還諸魯<lb/>
既反孟氏之父子叩胷而讓施氏施氏曰凡得時者昌<lb/>
<pb n="KR3k0045_WYG_025-5a"/>
失時者亡子道與吾同而功與吾異失時者也非行之<lb/>
繆也且天下理無常是事無常非先日所用今或棄之<lb/>
今之所棄後或用之此用與不用無定是非也投隙抵<lb/>
時應事無方屬乎智智茍不足使君博如孔丘術如吕<lb/>
尚焉徃而不窮哉孟氏父子舍然無愠容曰吾知之矣<lb/>
<hi>列子説符</hi>
人有見宋王者賜車十乗以其十乗驕穉莊子莊子曰<lb/>
河上有家貧恃緯蕭而食者其子没於淵得千金之珠<lb/>
<pb n="KR3k0045_WYG_025-5b"/>
其父謂其子曰取石來鍜之夫千金之珠必在九重之<lb/>
淵而驪龍頷下子能得珠者必遭其睡也使驪龍而悟<lb/>
子尚奚微之有哉今宋國之深非直九重之淵也宋王<lb/>
之猛非直驪龍也子能得車者必遭其睡也使宋王而<lb/>
寤子為虀粉矣<hi>莊子列禦冦</hi>
楚人和氏得玉璞楚山中奉而獻之厲王厲王使玉人<lb/>
相之玉人曰石也王以和為誑而刖其左足及厲王薨<lb/>
武王即位和又奉其璞而獻之武王武王使玉人相之<lb/>
<pb n="KR3k0045_WYG_025-6a"/>
又曰石也王又以和為誑而刖其右足武王薨文王即<lb/>
位和乃抱其璞而哭於楚山之下三日三夜泣盡而繼<lb/>
之以血王聞之使人問其故曰天下之刖者多矣子奚<lb/>
哭之悲也和曰吾非悲刖也悲夫寶玉而題之以石貞<lb/>
士而名之以誑此吾所以悲也王乃使玉人理其璞而<lb/>
得寶焉遂命曰和氏之璧<hi>韓非子和氏</hi>
凡能聽說者必逹乎論議者也世主之能識論議者寡<lb/>
所遇惡得不茍凡能聽音者必逹於五聲人之能知五<lb/>
<pb n="KR3k0045_WYG_025-6b"/>
聲者寡所善惡得不茍客有以吹籟見越王者羽角宫<lb/>
徴啇不謬越王不善為野音而反善之説之道亦有如<lb/>
此者也<hi>吕氏春秋遇合</hi>
人有大臭者其親戚兄弟妻妾知識無能與居者自苦<lb/>
而居海上海上人有説其臭者晝夜隨之而弗能去説<lb/>
亦有若此者<hi>吕氏春秋遇合</hi>
夫楩柟豫章天下之名木生於深山之中産於溪谷之<lb/>
傍立則為太山衆木之宗仆則為萬世之用浮於山水<lb/>
<pb n="KR3k0045_WYG_025-7a"/>
之流出於㝠㝠之野因江河之道而逹於京師之下因<lb/>
於斧斤之功舒其文彩之好精捍直理宻緻博通蟲蝎<lb/>
不能穿水濕不能傷在高柔軟入地堅彊無膏澤而光<lb/>
潤生不尅畫而文章成上為帝王之御物下則賜公卿<lb/>
庻賤不得以備器械閑絶以關梁及隘於山阪之阻隔<lb/>
於九坑之隄仆於巍崔之山頓於窅㝠之溪樹蒙籠蔓<lb/>
延而無間石崔巍嶄岩而不開廣者無舟車之通狹者<lb/>
無歩擔之蹊啇賈所不至工匠所不窺知者所不見見<lb/>
<pb n="KR3k0045_WYG_025-7b"/>
者所不知功棄而德亡腐朽而枯傷轉於百仞之壑惕<lb/>
然而獨僵當斯之時不如道傍之枯楊𡻭𡻭詰屈委曲<lb/>
不同然生於大都之廣地近於大匠之名工則材器制<lb/>
斵規矩度量堅者補朽短者續長大者治罈小者治觴<lb/>
飾以丹漆斁以明光上備大牢春秋禮庠褒以文彩立<lb/>
禮矜莊冠帶正容對酒行觴卿士列位布陳宫堂望之<lb/>
者目眩近之者鼻芳故事閉之則絶吹之則通抑之則<lb/>
沈興之則揚處地楩梓賤於枯楊德美非不相絶也才<lb/>
<pb n="KR3k0045_WYG_025-8a"/>
力非不相懸也彼則枯槁而遠棄此則為宗廟之器者<lb/>
通與不通亦如是也<hi>陸子資質</hi>
夫厯陽之都一夕反而為湖勇力聖知與罷怯不肖者<lb/>
同命巫山之上順風縱火膏夏紫芝與蕭艾俱死故河<lb/>
魚不得明目穉稼不歸育時其所生者然也故世治則<lb/>
愚者不得獨亂世亂則智者不能獨治身蹈於濁世之<lb/>
中而責道之不行也是猶兩絆騏驎而求其致千里也<lb/>
置猿檻中則與豚同非不巧睫也無所肆其能也舜之<lb/>
<pb n="KR3k0045_WYG_025-8b"/>
耕陶也不能利其里南面王則德施乎四海仁非能益<lb/>
也處便而勢利也<hi>淮南子俶真訓</hi>
世無災害雖神無所施其德上下和輯雖賢無所立其<lb/>
功<hi>淮南子本經訓</hi>
夫㦸者所以攻城也鏡者所以照形也宫人得戟則以<lb/>
刈葵盲者得鏡則以葢巵不知所施之也故善鄙不同<lb/>
誹譽在俗趨舍不同逆順在時<hi>淮南子人間訓</hi>
夫項槖七嵗為孔子師孔子有以聽其言也以年之少<lb/>
<pb n="KR3k0045_WYG_025-9a"/>
為閭丈人説救敲不給何道之能明也<hi>淮南子修務訓</hi>
孟子說齊宣王而不說淳于髠侍孟子曰今日說公之<lb/>
君公之君不説意者其未知善之為善乎淳于髠曰夫<lb/>
子亦誠無善耳昔者匏巴鼔瑟而濳魚出聽伯牙鼔琴<lb/>
而六馬仰秣魚馬猶知善之為善而况君人者也孟子<lb/>
曰夫電雷之起也破竹折木震驚天下而不能使聾者<lb/>
卒有聞日月之明徧照天下而不能使肓者卒有見今<lb/>
公之君若此也淳于髠曰不然昔者揖封生高啇齊人<lb/>
<pb n="KR3k0045_WYG_025-9b"/>
好歌杞梁之妻悲哭而人稱詠夫聲無細而不聞行無<lb/>
隱而不形夫子茍賢居魯而魯國之削何也孟子曰不<lb/>
用賢削何有也吞舟之魚不居潛澤度量之士不居汙<lb/>
世夫蓺冬至必彫吾亦時矣詩曰不自我先不自我後<lb/>
非遭彫世者歟<hi>韓詩外傳</hi>
夫驥之才千里非造父不能使禹之知萬人非舜為相<lb/>
不能用<hi>鹽鐵論利議</hi>
故事人加則為宗廟器否則厮養之舋木于越之鋌不<lb/>
<pb n="KR3k0045_WYG_025-10a"/>
礪匹夫賤之工人施巧人主服而朝也<hi>鹽鐵論殊路</hi>
方李斯在荀卿之門闒茸與之齊軫及其奮翼高舉龍<lb/>
昇驥騖過九軼二翶翔萬仞鴻鵠驊騮且同侣况跛牂<lb/>
燕雀之屬乎<hi>鹽鐵論毁學</hi>
緜緜之葛在於曠野良工得之以為絺紵良工不得枯<lb/>
死於野此七士者不遇明君聖主幾行乞丏枯死於中<lb/>
野譬猶緜緜之葛矣<hi>説苑尊賢</hi>
霜降閉户蟄蟲隱處不見日月與死為伍<hi>焦氏易林坤之需</hi>
<pb n="KR3k0045_WYG_025-10b"/>
典册法書藏在蘭臺雖遭亂潰獨不遇災<hi>焦氏易林坤之大畜</hi>
秋花冬萼數被嚴霜甲兵當庭萬物不生<hi>焦氏易林小畜之蹇</hi>
夏麥麩麯霜擊其芒<hi>焦氏易林泰之賁</hi>
白鶴銜珠夜室反明懷我德音身受光榮<hi>焦氏易林謙之泰</hi>
鸇鳩徙來西至平州遭逢雷雹損我葦蘆<hi>焦氏易林謙之革</hi>
探鷇得螽所願不喜<hi>焦氏易林觀之復</hi>
秋隼冬翔數被嚴霜<hi>焦氏易林賁之隨</hi>
捕魚遇蟹利得無幾<hi>焦氏易林旡妄之歸妹</hi>
<pb n="KR3k0045_WYG_025-11a"/>
三鴈俱飛避暑就涼適與矰遇為繳所傷<hi>焦氏易林頥之屯</hi>
膠車駕東與雨相逢<hi>焦氏易林大過之蠱</hi>
車行千里塗不汚輪<hi>焦氏易林坎之履</hi>
風塵坎坷不見南北行迷失利復反其室<hi>焦氏易林坎之咸</hi>
雲夢苑囿萬物蕃熾犀象玳瑁荆人以富<hi>焦氏易林遯之涣</hi>
登危入厄四時變易春霜夏雪物皆凋落<hi>焦氏易林萃之明夷</hi>
駕福乘喜東至嘉國<hi>焦氏易林解之睽</hi>
蛇得澤草不憂危殆<hi>焦氏易林涣之坤</hi>
<pb n="KR3k0045_WYG_025-11b"/>
次五田遇禽人莫之禁測曰田遇禽誠可勉也<hi>太𤣥經第四遇</hi>
治世則陽明開而小人為泥沙亂世則陰濁濫而君子<lb/>
為魚肉<hi>天禄閣外史黨錮</hi>
夫貧賤者士之素也用之則為春陽不用則為秋陰逹<lb/>
則萬鍾而不加喜窮則一瓢而不加憂故仲尼聖矣不<lb/>
能為夷吾之霸齊孟軻賢矣不能為子產之興鄭何則<lb/>
遇與不遇耳<hi>天禄閣外史待樵</hi>
子徒知曲竹之可規而烏知曲棟不可以使之直乎知<lb/>
<pb n="KR3k0045_WYG_025-12a"/>
曲世之可規而不知曲主不可使之庭乎鷹隼為鳳狐<lb/>
狸為麟葭菼為蘜蒺藜為蘭故賢士之處世明主求焉<lb/>
常主忽焉是故放勲以之讓后羿以之棄高宗以之夢<lb/>
帝莘以之剖周公以之握穆公以之殉句踐以之謀祖<lb/>
龍以之坑由此觀之賢士之顯戮時也故負鼎而干湯<lb/>
伊尹不知其為顯及授之以阿衡而伐夏則顯矣歴説<lb/>
十二諸侯孔子不知其為戮及絶糧而削迹行不税冕<lb/>
則戮矣<hi>天禄閣外史去就</hi>
<pb n="KR3k0045_WYG_025-12b"/>
物以春生人保之以秋成人必不能保之卒然牛馬踐<lb/>
根刀鎌割莖生者不育至秋不成不成之類遇害不遂<lb/>
不得生也夫鼠渉飯中捐而不食捐飯之味與彼不汙<lb/>
者鈞以鼠為害棄而不御君子之累害與彼不育之物<lb/>
不御之飯同一實也俱由外來故為累害<hi>王充論衡累害篇</hi>
高鳥死良弓藏狡兎得良犬烹權詐之臣高鳥之弓狡<lb/>
兎之犬也安平身無宜則弓藏而犬烹安平之主非棄<lb/>
臣而賤士世所用助上者非其宜也<hi>王充論衡定賢篇</hi>
<pb n="KR3k0045_WYG_025-13a"/>
螢火之明掩於日月之光忠臣之聲蔽於賢君之名<hi>王充</hi>
<hi>論衡定賢篇</hi>
馬圄之說無方而野人說之子貢之說有義野人不聽<lb/>
吹籟工為善聲因越王不喜更為野聲越王大說故為<lb/>
善於不欲得善之主雖善不見愛為不善於欲得不善<lb/>
之主雖不善不見憎<hi>王充論衡逢遇篇</hi>
或無伎妄以姦巧合上志亦有以遇者竊簪之臣雞鳴<lb/>
之客是竊簪之臣親於子反雞鳴之客幸於孟嘗子反<lb/>
<pb n="KR3k0045_WYG_025-13b"/>
好偷臣孟嘗愛偽客也以有補於人君人君頼之其遇<lb/>
固宜或無補益為上所好籍孺鄧通是也籍孺幸於孝<lb/>
惠鄧通愛於孝文無細簡之才微薄之能偶以形佳骨<lb/>
<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>皮媚色稱夫好容人所好也其遇固宜或以醜面惡<lb/>
色稱媚於上嫫母無鹽是也嫫母進於黄帝無鹽納於<lb/>
齊王故賢不肖可豫知遇難先圖<hi>王充論衡逢遇篇</hi>
商鞅三説秦孝公前二說不聽後一説用者前二帝王<lb/>
之論後一霸者之議也夫持帝王之論說霸者之主雖<lb/>
<pb n="KR3k0045_WYG_025-14a"/>
精見距更調霸說雖麤見受何則精遇孝公所不得麤<lb/>
遇孝公所欲行也<hi>王充論衡逢遇篇</hi>
處尊居顯未必賢遇也位卑在下未必愚不遇也故遇<lb/>
或抱洿行尊於桀之朝不遇或持潔節卑於堯之廷<hi>王充</hi>
<hi>論衡逢遇篇</hi>
昔周人有仕數不遇年老白首泣涕於塗者人或問之<lb/>
何為泣乎對曰吾仕數不遇自傷年老失時是以泣也<lb/>
人曰仕奈何不一遇也對曰吾年少之時學為文文德<lb/>
<pb n="KR3k0045_WYG_025-14b"/>
成就始欲仕宦人君好用老用老主亡後主又用武吾<lb/>
更為武武節始就武主又亡少主始立好用少年吾年<lb/>
又老是以未嘗一遇仕宦有時不可求也<hi>王充論衡逢遇篇</hi>
進能有益納說有補人之所知也或以不補而得祐或<lb/>
以有益而獲罪且夏時罏以炙濕冬時扇以翣火世可<lb/>
希主不可准也說可轉能不可易也<hi>王充論衡逢遇篇</hi>
蜘蛛結網蜚蟲過之或脱或獲獵者張羅百獸羣擾或<lb/>
得或失漁者罾江湖之魚或存或亡或姦盗大辟而不<lb/>
<pb n="KR3k0045_WYG_025-15a"/>
知或罰贖小罪而發覺災氣加人亦此類也<hi>王充論衡幸偶篇</hi>
德令降於殿堂命長之囚出於牢中天非為囚未當死<lb/>
使聖王出德令也聖王適下赦拘囚適當免死猶人以<lb/>
夜臥晝起矣夜月光盡不可以作人力亦倦欲一休息<lb/>
晝日光明人臥亦覺力亦復足非天以日作之以夜息<lb/>
之也作與日相應息與夜相得也<hi>王充論衡偶㑹篇</hi>
使火燃以水沃之可謂水賊火火適自滅水適自覆兩<lb/>
名各自敗不為相賊今男女之早夭非水沃火之比適<lb/>
<pb n="KR3k0045_WYG_025-15b"/>
自滅覆之類也<hi>王充論衡偶㑹篇</hi>
長巨之物彊力之人乃能舉之重任之車彊力之牛乃<lb/>
能輓之是任車上阪彊牛引前力人推後乃能升踰如<lb/>
牛羸人罷任車退却還墮坑谷有破覆之敗矣文儒懷<lb/>
先王之道含百家之言其難推引非徒任車之重也薦<lb/>
致之者罷羸無力遂却退竄於巖穴矣<hi>王充論衡効力篇</hi>
長數仞之竹大連抱之木工技之人裁而用之或成器<lb/>
而見舉持或遺材而遭廢棄非工技之人有愛憎也刀<lb/>
<pb n="KR3k0045_WYG_025-16a"/>
斧如有偶然也蒸榖為飯釀飯為酒酒之成也甘苦異<lb/>
味飯之熟也剛柔殊和非庖厨酒人有意異也手指之<lb/>
調有偶適也調飯也殊筐而居甘酒也異器而處蟲墮<lb/>
一器酒棄不飲鼠涉一筐飯捐不食夫百草之類皆有<lb/>
補益遭醫人采掇成為良藥或遺枯澤為火所爍等之<lb/>
金也或為劒㦸或為鋒銛同之木也或梁於宫或柱於<lb/>
橋俱之火也或爍脂燭或燔枯草均之土也或基殿堂<lb/>
或塗軒戸皆之水也或溉鼎釡或澡腐臭物善惡同遭<lb/>
<pb n="KR3k0045_WYG_025-16b"/>
為人用其不幸偶猶可傷痛况含精氣之徒乎<hi>王充論衡命義</hi>
<hi>篇</hi>
厯陽之都長平之坑其中必有命善禄盛之人一宿同<lb/>
填而有遭逢之禍大命善禄盛不能郤也譬猶水火相<lb/>
更也水盛勝火火盛勝水遇其主而用也<hi>王充論衡命義篇</hi>
夫能知之也凡石生光氣不知之也金玉無潤色<hi>王克論衡</hi>
<hi>别通篇</hi>
春物之傷或殘之也殘物不傷秋亦大長<hi>王充論衡書解篇</hi>
<pb n="KR3k0045_WYG_025-17a"/>
譬猶田獵所經而有遺禽脱獸大火既過時餘不燼草<lb/>
木也<hi>抱朴子内篇道意</hi>
譬猶金石之銷於罏冶瓦器之甄於陶竈雖由之以成<lb/>
形而銅鐵之利鈍罌甕之邪正適遇所遭非復罏竈之<lb/>
事也<hi>抱朴子内篇塞難</hi>
孤貧而精六藝者以游夏之資而抑頓乎九泉之下因<lb/>
風而附鳳翼者以駑庸之資猶廻遑乎霞霄之表<hi>抱朴子外</hi>
<hi>篇勖學</hi>
<pb n="KR3k0045_WYG_025-17b"/>
若夫羙玉不出重岫良弓不鑿百札驥騄不服朱軒命<lb/>
世不履爵勢則孰知其能攄符彩之耀曄頓雲禽於千<lb/>
仞騁逸迹以追風康庻績於百揆乎夫其不遇亦得不<lb/>
雜糅於瓦石鈞賤於朽木列鑣於下乗等望於凡𤨏哉<lb/>
<hi>枹朴子外篇名實</hi>
非分之逹猶林卉之冬華也守道之窮猶竹栢之履霜<lb/>
也<hi>抱朴子外篇廣譬</hi>
虎豹不能摶噬於波濤之中螣蛇不能登凌於不霧之<lb/>
<pb n="KR3k0045_WYG_025-18a"/>
日撃雉兎則鸞鳳不及鷹鷂引耕犂則龍鱗不逮雙牸<lb/>
故武夫勇士無用乎晏如之世碩生逸才不貴乎力競<lb/>
之運<hi>抱朴子外篇博喻</hi>
騄駬之騁逸迹由造父之御也禹稷之序百揆遭唐虞<lb/>
之主也故能不勞而千里至揖譲而頌聲作若乃臧獲之<lb/>
乗驌騻殷辛之臨三仁欲長驅輕騖則轡急轅逼欲盡<lb/>
䂓竭忠則禍如發機所以車傾於險塗國覆而不振也<lb/>
故良駿敗於拙御智士躓於闇世仲尼不能止魯侯之<lb/>
<pb n="KR3k0045_WYG_025-18b"/>
出晏嬰不能遏崔杼之亂其才則是主則非也<hi>抱朴子外篇官</hi>
<hi>理</hi>
沈閭渟釣精勁之良也而不以擊則朝菌不能斷焉珧<lb/>
華黎緑連城之寶也委之泥濘則瓦礫積其上焉故可<lb/>
珍而不必見珍也可用而不必見用也<hi>抱朴子外篇竆逹</hi>
晝競羲和之末景夕照望舒之餘耀<hi>抱朴子外篇任命</hi>
田蕪廪虛皆由有君夫君非塞田之蔓草臣非耗倉之<lb/>
雀鼠也其蕪其虛卒由戹運水旱疫癘以臻凶荒<hi>抱朴子外</hi>
<pb n="KR3k0045_WYG_025-19a"/>
<hi>篇詰鮑</hi>
種桑長江邉三年望當採枝條始欲茂忽值山河改柯<lb/>
葉自摧折根株浮滄海春蠶既無食寒衣欲誰待本不<lb/>
植高原今日復何悔<hi>陶靖節集詩五言</hi>
然將相以位隆特逹文士以職卑多誚此江河所以騰<lb/>
湧涓流所以寸析者也<hi>文心雕龍程器</hi>
榮凋有命困過有期故春蘂雖茂假朝露而抽翠秋葉<lb/>
誠危因微風而飄零<hi>劉子言苑</hi>
<pb n="KR3k0045_WYG_025-19b"/>
星著天而後天下見王陽貢禹時主所揚而後名顯也<lb/>
仲元雖有賢德而時不高之故不彰<hi>楊子法言註淵騫篇</hi>
浮雲之馳奄忽相踰飄颻不定逮乎因風波蕩各在天<lb/>
之一隅以喻人之客遊飛薄亦爾<hi>李善註文選李少卿與蘇武詩</hi>
明君時有蔽壅喻利眼臨雲而息照俊乂待時而屢歎<lb/>
喻明玉蒙垢而掩輝<hi>李善註文選陸士衡演連珠</hi>
權假日以餘榮比朝華而菴藹<hi>文選魏都賦</hi>
昔騄驥倚輈於吳阪長鳴於良樂知與不知也百里奚<lb/>
<pb n="KR3k0045_WYG_025-20a"/>
愚於虞而智於秦遇與不遇也<hi>文選劉琨答盧諶詩序</hi>
頴苕皆草木也生潛隱之處則怨青陽之不至生陵阜<lb/>
之上則哀素秋之早及<hi>文選郭璞遊仙詩註</hi>
昔為匣中玉今為糞上英<hi>文選石崇王明君辭</hi>
夫虎嘯風馳龍興雲屬故重華立而元凱升辛受生而<lb/>
飛廉進<hi>文選劉峻辨命論</hi>
火炎崑岡爍石與琬琰俱焚嚴霜夜零蕭艾與芝蘭共<lb/>
盡雖游夏之英才伊顔之殆庻焉能抗之哉<hi>文選劉峻辨命論</hi>
<pb n="KR3k0045_WYG_025-20b"/>
張良受黄石之符誦三畧之說以遊於羣雄其言也如<lb/>
以水投石莫之受也及其遭漢祖也其言也如以石投<lb/>
水莫之逆也<hi>文選李康運命論</hi>
蚓蛾以不才陸槁蠎蛇以騰騖暴鱗連城之寶藏於褐<lb/>
裏三秀雖艶糜於麗采香惡乎芬賈惡乎在<hi>補文選郭璞客傲</hi>
顧兹蓬蔚厠根蘭陂膏澤雖均華不足披逮春不茂未<lb/>
秋先萎<hi>廣文選潘正叔陸士衡詩</hi>
芝蘭蕭艾之秋形殊而並悴羽毛鱗介之怨聲異而俱<lb/>
<pb n="KR3k0045_WYG_025-21a"/>
哀<hi>藝文類聚人部懷舊銘</hi>
不見巫山火芝艾豈相離<hi>藝文類聚人部隱逸上詩</hi>
當其潛光荆野抱璞未理衆視之以為石獨見知於卞<lb/>
子矌千載以遐棄倐一旦而見齒為有國之偉寶禮神<lb/>
祇於明祀豈連城之足云嘉遭遇乎知己<hi>藝文類聚寶玉部玉賦</hi>
寒蟲夕呌含輕重而同悲秋葉晚傷雜黄紫而俱墜<hi>藝文</hi>
<hi>類聚人部言志書</hi>
氣氤桃李花青跗含素萼既為風所開復為風所落<hi>文苑</hi>
<pb n="KR3k0045_WYG_025-21b"/>
<hi>英華沈約天部六詩</hi>
不見高巔樹摧抗下為薪豈甘<hi>一作目覩</hi>井中泥時至出作<lb/>
塵<hi>文苑英華劉孝威樂府十九詩</hi>
松生數寸時遂為草所没未見籠雲心誰知負霜骨弱<lb/>
幹可摧殘纖莖易凌忽何當數千尺為君覆明月<hi>文苑英華</hi>
<hi>吳均寄贈一詩</hi>
河津一名龍門水陸不通魚鼈之屬莫能上海大魚薄<lb/>
集龍門下數千不得上上則為龍<hi>太平御覽居處部門</hi>
<pb n="KR3k0045_WYG_025-22a"/>
田者命懸於天也人力雖修水旱不時則一年功棄矣<lb/>
<hi>太平御覽資產部田</hi>
銅俱出於石為鈴則小鑄鐘則大絲俱生於蠶為繪則<lb/>
賤為錦則貴<hi>太平御覽珍寶部銅</hi>
在物莫尚於珠玉珠玉不覩王公則不為寶<hi>太平御覽珍寶部珠</hi>
<hi>下</hi>
不謂夷之初旦明而未融虹蜺揚煇棄和取同<hi>何氏語林識鑒</hi>
<hi>范曄後漢書</hi>
<pb n="KR3k0045_WYG_025-22b"/>
譬如池水蓮花中生開敷鮮榮甚可愛樂遇天霜雹悉<lb/>
皆毁壞<hi>海空智藏經持誡品</hi>
猶如盲龜值大浮木<hi>元陽妙經卷八</hi>
物有先貴後賤先富後貧猶如朱夏赫曦𤣥冬凛冽天<lb/>
既炎凉不定人亦貴賤何常<hi>道德經註疏卷三</hi>
如有病者乃假醫藥若無其疾醫藥無用<hi>波羅蜜多經卷五百六十</hi>
<hi>六</hi>
若如彼陶家埏埴作瓦器或盛甘露蜜或受酪酥食計<lb/>
<pb n="KR3k0045_WYG_025-23a"/>
泥本一等為器各别異所受又不同因盛而立名<hi>法華經卷</hi>
<hi>三</hi>
或有時溝澗暴雨溢滿流疾趣下聲震四逺彼岸人唤<lb/>
此不聞聲此間人唤彼不聞聲或時溝澗水盡無餘<hi>出矅</hi>
<hi>經一無常品</hi>
昔有羣賊共行刼盗多取財物即共分之等以為分唯<lb/>
有鹿野欽婆羅色不純好以為下分與最劣者下劣者<lb/>
得之恚恨謂呼大失至城賣之諸貴長者多與其價一<lb/>
<pb n="KR3k0045_WYG_025-23b"/>
人所得倍於衆伴<hi>百喻經卷</hi>
昔有導師入海採寶時有五百人追之共行導師謂曰<lb/>
海中有五難一者激流二者洄波三者大魚四者女鬼<lb/>
五者醉菓能度此難乃可共行衆人要訖乗風入海到<lb/>
寶渚各行採寶一人不勝菓香食之一醉七日衆人寶<lb/>
足颿風已到欲嚴還出鳴鼔集人一人不滿四布求之<lb/>
見卧樹下醉未曾醒共扶來還折樹枝柱之共歸還國<lb/>
家門聞喜悉來迎逆醉者見無所得獨甚愁慼醉人不<lb/>
<pb n="KR3k0045_WYG_025-24a"/>
樂拄杖入市市人求價乃至二萬兩金其人與之問杖<lb/>
有何德曰此為樹寶搗燒此杖熏諸瓦石悉成珍寶<hi>衆經</hi>
<hi>撰雜譬喻經</hi>
譬如大赦及者得脱不及者則不蒙<hi>大智度論卷八十八</hi>
如壞軍得值大將則活遇小兵則死<hi>大智度論卷十五</hi>
　　奮激<lb/>
今寡人念吳猶躃者不忘走盲者不忘視<hi>吳越春秋句踐歸國外傳</hi>
水不激不能破舟矢不激不能飲羽<hi>後漢書馮衍傳註</hi>
<pb n="KR3k0045_WYG_025-24b"/>
天生少為隊將十人同火屋後有一大阬廣二丈餘十<lb/>
人共跳之皆渡唯天生墜阬天生乃取實中苦竹剡其<lb/>
端使利交横布阬内更呼等類共跳並畏懼不敢天生<lb/>
曰我向已不渡今者必墜此阬中丈夫跳此不渡亦何<lb/>
須活乃復跳之徃反十餘曾無留礙衆並歎服<hi>宋書孝義卜天</hi>
<hi>與傳</hi>
人仕宦不出當入不入當出安能長居戶限上<hi>南史劉穆之傳</hi>
駛雪多積荒城之隈急風好起沙河之上克己類出甕<lb/>
<pb n="KR3k0045_WYG_025-25a"/>
牗之氓决命必在吞氣之士何者寒荒之地風雪之所<lb/>
積慷慨之懷忠義之所聚<hi>劉子激通</hi>
平原五逹易行之衢也孤峯九折難陟之逕也從高越<lb/>
下駑馬之步也騰峭登危飛鼯之足也以險而陟然後<lb/>
為貴以難而昇所以為賢<hi>劉子激通</hi>
衝颷之激則折木湍波之湧必漂石風之體虛水之性<lb/>
弱而能披堅木轉重石者激勢之所成也<hi>劉子激通</hi>
楩柟鬱蹙以成縟錦之瘤蚌蛤結疴以銜明月之珠鳥<lb/>
<pb n="KR3k0045_WYG_025-25b"/>
飛則能翔青雲之際矢驚則能踰白雪之嶺斯皆仍瘁<lb/>
以成明文之珍因激以致高逺之勢<hi>劉子激通</hi>
夫雷霆必發而潛底震動枹鼔鏗鏘而介士奮竦故物<lb/>
不震不發士不激不勇<hi>文選王褒四子講德論</hi>
越王思報吳冬則抱氷夏則握火<hi>藝文類聚火部火</hi>
王彦深不為羣從所禮常懷恥慨欲以將領自奮每撫<lb/>
刀曰龍泉太阿汝知我者<hi>何氏語林言志</hi>
利之所激深宫之女皆儀秦也<hi>困學紀聞卷十諸子</hi>
<pb n="KR3k0045_WYG_025-26a"/>
昔有二人各畜力牛一人自誇欲得與彼牛角力若不<lb/>
如者要金錢五百試牛並耕一牛力實勝之其牛主罵<lb/>
曰弊牛努力牛聞其罵即便卧地輸金錢五百枚復至<lb/>
後日主責牛曰名汝為快牛乃使我失錢令我慚愧牛<lb/>
報其主曰更可試之當盡我力當還倍得彼錢即復更<lb/>
耕如牛所言倍得彼錢<hi>出曜經七口品</hi>
昔有人捕得大象繫以鐵鎻屬王波斯匿閉在華堂繫<lb/>
絆不與食猶暴難禁制是時王家更被暴象皆著器仗<lb/>
<pb n="KR3k0045_WYG_025-26b"/>
有所征伐夫戰象法有所攻伐必同聲唤時彼繫象聞<lb/>
知有外來寇侵境者象懷瞋恚頓鎻自擲踏壞華堂馳<lb/>
走東西命敵而行<hi>出曜經五無放逸品之餘</hi>
　<lb/>
　<lb/>
　<lb/>
　<lb/>
　喻林卷二十五<lb/>
</p>
<p>
</p>
  </div>
</body>
</text>
</TEI>
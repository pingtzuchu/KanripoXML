<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷四十五</head>
    <p>
<pb n="KR3k0045_WYG_045-1a"/>
欽定四庫全書<lb/>
　喻林卷四十五　　　　　明　徐元太　撰<lb/>
　　人事門<hi>四十三</hi>
　　　各得<lb/>
鴉鳥岀食在野甚飽羣飛而歸提提然凡人之父子兄<lb/>
弟岀入宮庭相與飲食亦提提然樂<hi>鄭氏箋詩小弁</hi>
民有寢廟獸有茂草各有攸處徳用不擾<hi>左傳襄公四年</hi>
在野者龍逸在朝者鳯集<hi>晉書束晳傳</hi>
<pb n="KR3k0045_WYG_045-1b"/>
用殊函矢雙美奚躓談異矛戈兩濟何傷<hi>宋書顧覬之傳</hi>
東西正相反而相對各當其所居若左右之不相雜故<lb/>
不害其方也<hi>公孫龍子通變論註</hi>
故小而行大則滔窕而不親大而行小則陿隘而不容<lb/>
貴賤不失其體而天下治矣<hi>淮南子本經訓</hi>
聖人之道猶中衢而致尊邪過者斟酌多少不同各得<lb/>
其所宜是故得一人所以得百人也<hi>淮南子繆稱訓</hi>
東風啓户黔啄翻舞各樂其類咸得生處<hi>焦氏易林賁之否</hi>
<pb n="KR3k0045_WYG_045-2a"/>
蜎飛蠕動各有配偶小大相保咸得其所<hi>焦氏易林臨之豫</hi>
飾貌以强類者失形調辭以務似者失情百夫之子不<lb/>
同父母殊類而生不必相似各以所稟自為佳好<hi>王充論衡</hi>
<hi>自紀篇</hi>
夫好尚不可以一概杚趨舍不可以彼我易也夫欲隮<lb/>
閬風陟嵩華者必不留行於丘垤意在乎游南溟泛滄<lb/>
海者豈暇逍遙於潢洿是以注清聽於九韶者巴人之<lb/>
聲不能悦其耳烹大牢饗方丈者荼蓼之味不能甘其<lb/>
<pb n="KR3k0045_WYG_045-2b"/>
口鵾鵬戾赤霄以髙翔鶺鴒傲蓬林以鼔翼洿隆殊途<lb/>
亦飛之極晦朔甚促朝菌不識蜉蝣怱怱於寸隂野馬<lb/>
六月而後息鯈鮒汎濫以㬥鱗靈虬勿用乎不測行業<lb/>
乖舛意何可得<hi>抱朴子外篇守塉</hi>
夫斥鷃不以蓬榛易雲霄之表王鮪不以幽岫貿滄海<lb/>
之曠虎豹入廣厦而懐悲鴻鶤登嵩巒而含慼物各有<lb/>
心安其所長莫不泰於得意而慘於失所也<hi>抱朴子外篇逸民</hi>
夫大鳥一去半嵗至天池而息小鳥一飛半朝槍榆枋<lb/>
<pb n="KR3k0045_WYG_045-3a"/>
而止此比所能則有問矣其於適性一也<hi>郭子註莊逍遙遊</hi>
庖人尸祝各安其所司鳥獸萬物各足於所受帝堯許<lb/>
由各静其所遇此乃天下之至實也<hi>郭子註莊逍遙遊</hi>
各美其所美則萬物一美也各是其所是則天下一是<lb/>
也<hi>郭子註莊徳充符</hi>
各知其極物安其分逍遙者用其本歩而遊乎自得之<lb/>
塲矣<hi>郭子註莊秋水</hi>
夫至仁者百節皆適則終日不自識也聖人在上非有<lb/>
<pb n="KR3k0045_WYG_045-3b"/>
為也恣之使各自得而已耳<hi>郭子註莊天運</hi>
駑驥各適性而足馬之真性非辭鞍而惡乗但無羡於<lb/>
榮華耳有意治之則不治矣<hi>郭子註莊馬蹄</hi>
士之所能各有其極若四時之不可易也當其時物順<lb/>
其倫次則各有用矣是以順嵗則時序易性則不物<hi>郭子</hi>
<hi>註莊徐無鬼</hi>
心膂有位股肱有經豈以處下為戚為榮各安其所舉<lb/>
體用平<hi>藝文類聚人部隠逸上箴</hi>
<pb n="KR3k0045_WYG_045-4a"/>
取舍歿繆畏喜殊方故鶉鷃髙飛終日馳鶩而志在乎<lb/>
蒿苗鴻鵠高舉逕歴東西通千逹萬而志在乎陂池鸞<lb/>
鳯翺翔萬仞之上優游太清之中而常以為卑延頸舒<lb/>
翼凌蒼雲薄日月髙翔逺逝曠時不食徃來九州棲息<lb/>
八極乃得其宜三者殊便皆以為娛<hi>道徳經指歸卷七</hi>
猶如𫝊燈一燈𫝊之百千萬燈一時俱照光明無損前<lb/>
燈後燈無優無劣智慧𫝊者亦復如是<hi>无上内祕蔵經妙徳品</hi>
萬物盗天地之精以生成人盗萬物之形以御用萬物<lb/>
<pb n="KR3k0045_WYG_045-4b"/>
盗人之力以種植彼此相盗各獲其宜<hi>天機經安</hi>
如摩尼珠以加私國㲲而以褁之不相染著何以故彼<lb/>
此淨故<hi>淨行法門經卷下</hi>
譬如種種熏色置一器中熏種種衣復以衆雜染色置<lb/>
一器中染所熏衣隨其所熏受色不同而彼諸色不生<lb/>
分别羌别之心<hi>法集經欲一</hi>
譬如龍王降雨普與天下雨無差别大樹大草根大故<lb/>
多受小樹小草根小故少受<hi>大智度論卷十九</hi>
<pb n="KR3k0045_WYG_045-5a"/>
如大清涼美池無量衆生前後來飲各飽而去<hi>大智度論卷五</hi>
<hi>十三</hi>
金玉不相傷精魄不相妨<hi>𢎞明集牟子理惑論</hi>
　　　自得<lb/>
理定於心不期俗賞情貫於時無悲世辱故芬芳各性<lb/>
不待汨渚之哀明白為寶無假荆南之哭<hi>南齊書劉祥傳</hi>
鷦鷯巢於深林不過一枝偃鼠飲河不過滿腹歸休乎<lb/>
君予無所用天下為<hi>莊子逍遙遊</hi>
<pb n="KR3k0045_WYG_045-5b"/>
夫得者困可以為得乎則鳩鴞之在於籠也亦可以為<lb/>
得矣且夫趣舍聲色以柴其内皮弁鷸冠搢笏紳脩以<lb/>
約其外内支盈於柴柵外重纒繳睆睆然在纒繳之中<lb/>
而自以為得則是罪人交臂歴指而虎豹在於囊檻亦<lb/>
可以為得矣<hi>莊子天地</hi>
孔子窮於陳蔡之間七日不火食左據槁木右擊槁枝<lb/>
而歌焱氏之風有其具而無其數有其聲而無宮角木<lb/>
聲與人聲犁然有當於人之心<hi>莊子山木</hi>
<pb n="KR3k0045_WYG_045-6a"/>
子貢曰吾不知天之髙也地之下也古之得道者窮亦<lb/>
樂通亦樂所樂非窮通也道徳於此則窮通為寒暑風<lb/>
雨之序也<hi>莊子讓王</hi>
曾子居衞緼袍無表顔色腫噲手足胼胝三日不舉火<lb/>
十年不製衣正冠而纓絶捉衿而肘見納屨而踵決曵<lb/>
縰而歌商頌聲滿天地若岀金石天子不得臣諸侯不<lb/>
得友故養志者忘形養形者忘利致道者忘心矣<hi>莊子讓王</hi>
心平愉則色不及傭而可以養目聲不及傭而可以養<lb/>
<pb n="KR3k0045_WYG_045-6b"/>
耳蔬食菜羔而可以養口麤布之衣麤紃之履而可以<lb/>
養體屋室廬庾葭藁蓐尚机筵而可以養形<hi>荀子正名篇</hi>
所謂樂者豈必處京臺章華游雲夢沙丘耳聽九韶六<lb/>
瑩口味煎熬芬芳馳騁夷道釣射鷫鷞之樂乎吾所謂<lb/>
樂者人得其得者夫得其得者不以奢為樂不以廉為<lb/>
悲與隂俱閉與陽俱開故子夏心戰而臞得道而肥聖<lb/>
人不以身役物不以欲滑和是故其為樂不欣欣其為<lb/>
悲不惙惙是故有以自得也喬木之下空宂之中足以<lb/>
<pb n="KR3k0045_WYG_045-7a"/>
適情無以自得也雖以天下為家萬民為臣妾不足以<lb/>
養生也夫建鍾鼓列管弦席旃茵𫝊旄象耳聽朝歌北<lb/>
鄙靡靡之樂齊靡曼之色陳酒行觴夜以繼日强弩弋<lb/>
高鳥走犬逐狡兔此其為樂也焱焱赫赫怵然若有所<lb/>
誘慕解車休馬罷酒徹樂而心忽然若有所䘮悵然若<lb/>
有所忘也是何則不以内樂外而以外樂内樂作而喜<lb/>
曲終而悲失其得者也<hi>淮南子原道訓</hi>
誠中之人樂而不忣如鶚好聲熊之好經夫有誰為矜<lb/>
<pb n="KR3k0045_WYG_045-7b"/>
<hi>淮南子繆稱訓</hi>
天下有至貴而非勢位也有至富而非金玉也有至壽<lb/>
而非千嵗也原心反性則貴矣適情知足則富矣明死<lb/>
生之分則壽矣<hi>淮南子繆稱訓</hi>
次四拂其繫絶其纗佚厥心測曰拂繫絶纗心誠快也<lb/>
<hi>太𤣥經第二樂</hi>
一枝足以戢鸞羽何煩乎豐林潢洿足以泛龍鱗豈事<lb/>
乎滄海藜藿嘉於八珍寒泉㫖於醽醁躡履美於赤舄<lb/>
<pb n="KR3k0045_WYG_045-8a"/>
緼袍麗於兖服把撞安於杖鉞鳴條樂乎絲竹茅茨艶<lb/>
於丹楹采椽珍於刻桷登嵩峯為臺榭庇巖霤為華屋<lb/>
積篇章為敖庾寶𤣥談為金玉<hi>抱朴子外篇嘉遯</hi>
未若遊神典文吐故納新求飽乎耒耜之端索緼乎杼<lb/>
軸之間腹仰河而已滿身集一枝而餘安萬物芸芸化<lb/>
為埃塵矣<hi>抱朴子外篇逸民</hi>
醇而不雜斯則富矣身不受役斯則貴矣若夫剖符有<lb/>
土所謂禄利耳非富貴也<hi>抱朴子外篇逸民</hi>
<pb n="KR3k0045_WYG_045-8b"/>
遺身而自得故行若曵枯木止若聚死灰<hi>郭子註荘逍遙遊</hi>
以小求大理終不得各安其分則小大俱足矣若秋毫<lb/>
不求天地之功則周身之餘皆為棄物天地不見大於<lb/>
秋毫則顧其形象纔自足耳<hi>郭子註莊秋水</hi>
爾乃龍吟方澤虎嘯山丘註云言已從容吟嘯類乎龍<lb/>
虎<hi>李善註文選歸田賦</hi>
故能虬驤慶霄而不紲豢龍之轡鳯鳴瑤林而不屈伶<lb/>
倫之籠豈必欣太清而樂瓊藹哉<hi>廣文選庾元規翟徴君贊</hi>
<pb n="KR3k0045_WYG_045-9a"/>
善釣者不易淵而釣君子不隣席而追道<hi>意林物理論</hi>
百日之饑一朝而飽豈復覺向者之餒乏耶<hi>太平御覽道部養生</hi>
家有千金之玉而不知猶之貧也良工治之則富弇二<lb/>
國身有至貴而不知猶之賤也聖人告之則貴最天下<lb/>
<hi>太平御覽人事部富下</hi>
入吾室者但有清風對吾飲者唯當明月<hi>何氏語林言志</hi>
如堅翅鳥飛騰虛空自在翺翔久不墮地雖依空戲而<lb/>
不據空亦不為空之所拘礙<hi>波羅宻多經三百三十二</hi>
<pb n="KR3k0045_WYG_045-9b"/>
又如比丘得神足通從海此岸到於彼岸周旋四洲無<lb/>
能礙者<hi>大乗造象功徳經卷下</hi>
譬如飛鳥飛行空中無所觸礙以空為地不畏虛空<hi>脩行</hi>
<hi>道地經菩薩品</hi>
如空中鳥逺逝無礙<hi>法句經羅漢品</hi>
彼見其門我覩其室彼採其華我取其實彼求其備我<lb/>
守其一<hi>𢎞明集牟子理惑論</hi>
譬若臨河飲水飽而自足焉知其餘哉<hi>𢎞明集牟子理惑論</hi>
<pb n="KR3k0045_WYG_045-10a"/>
四信云何先信法次信佛後信僧及戒耶荅曰譬如人<lb/>
重病服藥若病愈則信藥妙藥妙必由師則信師也雖<lb/>
師妙藥良要由善看病人則信看病人也三事雖妙要<lb/>
由我能消息則信我也法中四信亦復如是觀實相見<lb/>
諦時煩惱即除則信法妙也三寶雖妙要行之由我戒<lb/>
業清淨故纍病得除則信戒也<hi>羅什譯維摩詰經菩薩品</hi>
世王自在於民法王自在於法<hi>僧肇註維摩詰經佛國品</hi>
日月不期去闇而闇自除岀家不期摧外道而外道自<lb/>
<pb n="KR3k0045_WYG_045-10b"/>
消也<hi>僧肇註維摩詰經弟子品</hi>
　　　有獲<lb/>
六四悔亡田獲三品<hi>易巽</hi>
以斯解險無險不濟能獲隠伏如似田獵而獲窟中之<lb/>
狐<hi>周易正義解</hi>
園有桃其實之殽○園有棘其實之食<hi>詩國風園有桃</hi>
穫之挃挃<hi>音窒</hi>積之栗栗其崇如墉其比<hi>去/聲</hi>如櫛<hi>側瑟反○詩頌</hi>
<hi>良耜</hi>
<pb n="KR3k0045_WYG_045-11a"/>
曾孫之稼如茨如梁曾孫之庾如坻<hi>音池</hi>如京<hi>詩小雅甫田</hi>
嗟爾朋友予豈不知而作如彼飛蟲時亦弋獲<hi>詩大雅桑柔</hi>
園有桃得其實為之殽以興國有民得其力為君用<hi>毛詩</hi>
<hi>正義園有桃</hi>
草穢既除而禾稼茂禾稼茂而榖成熟榖成熟而積聚<lb/>
多如墉也如櫛也以言積之髙大且相比迫也<hi>鄭氏箋詩良耜</hi>
耕鉏不以水旱息必獲豐年之收<hi>杜氏解左傳昭公元年</hi>
耕鉏不息必有豐年之收以喻禮信不愆必為諸侯之<lb/>
<pb n="KR3k0045_WYG_045-11b"/>
長也<hi>春秋正義昭公元年</hi>
昔者王豹處於淇而河西善謳緜駒處於髙唐而齊右<lb/>
善歌華周把梁之妻善哭其夫而變國俗有諸内必形<lb/>
諸外為其事而無其功者髠未嘗覩之也<hi>孟子告子下</hi>
此秦所禱祀而求也今已得之矣<hi>史記韓世家</hi>
違覆而得中猶棄敝蹻而獲珠玉<hi>蜀志董和傳</hi>
夫芬芳起於椒蘭清響生乎琳琅命世而作佐者必垂<lb/>
可大之餘風髙尚而邁徳者必有明勝之遺事<hi>晉書習鑿齒傳</hi>
<pb n="KR3k0045_WYG_045-12a"/>
如𤓰苗之有衍我是以庇其榮而食其實<hi>子華子神氣</hi>
鄭人緩也呻吟䘮氏之地祗三年而緩為儒河潤九里<lb/>
澤及三族<hi>莊子列禦冦</hi>
彭祖九子據徳不殆南山松栢長壽嘉福<hi>焦氏易林乾之蠱</hi>
江河淮海天之奥府衆利所聚可以饒有<hi>焦氏易林乾之觀</hi>
膏澤肥壤農人豐敞<hi>焦氏易林坤之咸</hi>
龜鱉列市河海饒有長財善賈商季悦喜<hi>焦氏易林屯之震</hi>
獐鹿雉兔羣聚東圃盧黄白脊俱徃追逐九齚十得君<lb/>
<pb n="KR3k0045_WYG_045-12b"/>
子有喜<hi>焦氏易林蒙之復</hi>
望鷄得雛求馬獲駒<hi>焦氏易林蒙之解</hi>
曵綸江海釣掛魴鯉<hi>焦氏易林需之損</hi>
握珠懐玉還歸其鄉<hi>焦氏易林訟之壯</hi>
蜲蛇循流東求大魚預且舉網庖人歌謳<hi>焦氏易林小畜之訟</hi>
探巢得雛鳩鵲俱來<hi>焦氏易林履之渙</hi>
求我所有買鮪得鯉<hi>焦氏易林泰之大壯</hi>
日中為市各抱所有交易貨貲含味懐寶<hi>焦氏易林泰之升</hi>
<pb n="KR3k0045_WYG_045-13a"/>
求兔得獐過其所望<hi>焦氏易林泰之明夷</hi>
桃李花實纍纍日息長大成熟甘美可食為我利福<hi>焦氏</hi>
<hi>易林泰之小過</hi>
把珠入口為我利寶<hi>焦氏易林否之履</hi>
龍隅求泉置雲影從<hi>焦氏易林同人之蠱</hi>
陶朱白圭善賈息資三致千金徳施上仁<hi>焦氏易林同人之大畜</hi>
北方多棗橘柚所聚荷囊載香盈我筐筥<hi>焦氏易林謙之大過</hi>
白馬騮駮更生不休富有商人利得如丘<hi>焦氏易林隨之噬嗑</hi>
<pb n="KR3k0045_WYG_045-13b"/>
春多膏澤夏潤優渥稼穡成熟畆獲百斛<hi>焦氏易林臨之明夷</hi>
新田宜粟上農得榖<hi>焦氏易林剥之遯</hi>
崑崙之玉取求必得<hi>焦氏易林剥之益</hi>
白馬騂騮生乳不休<hi>焦氏易林復之暌</hi>
求犬得兔請新遇故<hi>焦氏易林復之困</hi>
三驪負衡南取芝香秋蘭芬馥盈滿匣匱<hi>焦氏易林復之艮</hi>
出得隋珠留獲和玉<hi>焦氏易林復之未濟</hi>
膺栖茂樹候雀徃來一擊獲兩伏不枝梧<hi>焦氏易林无妄之困</hi>
<pb n="KR3k0045_WYG_045-14a"/>
繒帛盛織日就為得<hi>焦氏易林頥之夬</hi>
捕魚河海布網多得<hi>焦氏易林坎之大過</hi>
求<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>得黄駒犢從行<hi>焦氏易林離之觀</hi>
飛來之福入我居室<hi>焦氏易林恒之无妄</hi>
春鴻飛東以馬貨金<hi>焦氏易林大壯之小過</hi>
旦樹菽豆暮成藿羮<hi>焦氏易林明夷之履</hi>
東市齊魯南賈荆楚羽毛齒革為吾利寶<hi>焦氏易林家人之蠱</hi>
尼父孔丘善釣鯉魚羅網一舉得獲萬頭<hi>焦氏易林革之頥</hi>
<pb n="KR3k0045_WYG_045-14b"/>
結網得鮮受福安生<hi>焦氏易林兊之无妄</hi>
豐年多儲河海饒魚商客善賈大國富有<hi>焦氏易林豐之蠱</hi>
狡兔趯趯犬良逐咋雄雉爰爰為鷹所獲<hi>焦氏易林未濟之師</hi>
吾以仁義為機而得其名子以斧斤為機而得其薪<hi>天禄</hi>
<hi>閣外史遇樵</hi>
漢武享國最為壽考已得養性之小益矣但以升合之<lb/>
助不供鍾石之費畎澮之輸不給尾閭之泄耳<hi>抱朴子内篇論</hi>
<hi>仙</hi>
<pb n="KR3k0045_WYG_045-15a"/>
鳥不暇舉獸不得發青骹摯於韝下韓盧噬於<graphic n="KR1303" url="https://raw.githubusercontent.com/kanripo/KR-Gaiji/master/images/KR1303.png" mimeType="image/png"/>末<hi>文選</hi>
<hi>西京賦</hi>
夫田種者一畆十斛謂之良田此天下之通稱也不知<lb/>
區種可百餘斛也田種一也至於樹養不同則功收相<lb/>
懸謂商無十倍之價農無百斛之望此守常而不變者<lb/>
也<hi>文選嵇康養生論</hi>
故殖財之寶黄玉自岀令徳之珍卿相是毓<hi>古文苑張旭西嶽華</hi>
<hi>山堂闕碑銘</hi>
<pb n="KR3k0045_WYG_045-15b"/>
讓禮一寸得禮一尺<hi>藝文類聚人部讓</hi>
鐮刀自葵積芻蕘之効<hi>太平御覽器物部鐮</hi>
譬如有人執持明鏡不期見面面像自現亦如農人散<lb/>
種良田不期生芽而芽自生亦如然燈不期滅闇而闇<lb/>
自滅<hi>元陽妙經卷六</hi>
譬如良農善能播植既植其母必得其子<hi>玉清經幽棲品</hi>
如是良農終卒獲利<hi>玉清經道化四夷品</hi>
如善御者駕駟馬車令避險路行於正道隨本意欲能<lb/>
<pb n="KR3k0045_WYG_045-16a"/>
徃所至<hi>波羅蜜多經卷三百五十五</hi>
如人種榖其苗已秀當知是人獲果不久<hi>波羅蜜多經卷五百六十</hi>
<hi>九</hi>
譬如有人銷礦出金出已轉賣所得價直貴賣彼人多<lb/>
百千倍<hi>波羅蜜多經五百八十四</hi>
譬如魚師以食塗網投之深淵既滿所求即尋牽岀<hi>大寶</hi>
<hi>積經一百六</hi>
譬如有人耕田種稻唯求子實不望藁稈子實成熟收<lb/>
<pb n="KR3k0045_WYG_045-16b"/>
穫子已藁稈不求而自然得<hi>蘇婆呼童子經卷上</hi>
如人穿井得至濕泥知當得水不久如人擊賊賊已退<lb/>
散自知得勝意中安稳<hi>三昧法門經卷下</hi>
譬如人種五榖生根從根生莖葉實至後得榖已後年<lb/>
復種得榖甚多<hi>那先比丘經卷中</hi>
譬如有人掘地求蔵本規索一并得餘蔵<hi>脩行道地經天耳品</hi>
汝不見田夫葉少種子後獲大果如人獻王少物而得<lb/>
大報如少鈎餌而得大魚所捨甚少而所獲大多<hi>大智度論</hi>
<pb n="KR3k0045_WYG_045-17a"/>
<hi>卷三十</hi>
譬如人為榖故種禾而槀草自至<hi>大智度論卷八十七</hi>
誰渴飲清流而不充虚乏誰秉熾燃燈而不滅黑闇<hi>大莊</hi>
<hi>嚴經論卷八</hi>
猶如農夫為榖種植至秋收穫亦得草䴬<hi>十住毘婆沙論卷九</hi>
譬猶灑粒於土壤而納百倍之收地榖無情於人而自<lb/>
然之利至也<hi>𢎞明集孫綽喻道論</hi>
　　　再造<lb/>
<pb n="KR3k0045_WYG_045-17b"/>
九二枯楊生稊老夫得其女妻无不利<hi>易大過</hi>
故衰者更盛猶若枯槁之楊更生少壯之稊枯老之夫<lb/>
得其少女為妻也<hi>周易正義大過</hi>
人衰更求盛猶木死生蘖<hi>尚書正義盤庚上</hi>
克伐既滅封其支子為王者之後猶樹既斬其根本更<lb/>
有蘖生之條<hi>毛詩正義長發</hi>
君王之於越也繄起死人而肉白骨也<hi>國語吳</hi>
昔原大夫贖桑下絶氣𫝊稱其仁秦越人還虢太子結<lb/>
<pb n="KR3k0045_WYG_045-18a"/>
脉世著其神設曩之二人不遭仁遇神則結絶之氣竭<lb/>
矣然而糒脯岀乎車軨鍼石運乎手爪今所頼者非直<lb/>
車軨之糒脯手爪之鍼石也乃收之於斗極還之於司<lb/>
命使乾皮復含血枯骨復被肉允所謂遭仁遇神真所<lb/>
宜𫝊而著之<hi>後漢書文苑列傳</hi>
則所謂生繁華於枯荑育豐肌於朽骨<hi>晉書元帝紀</hi>
日月之暉昧而復曜<hi>晉書髙宻文獻王泰傳</hi>
皇綱絶而復紐天緯缺而更張<hi>宋書明帝本紀</hi>
<pb n="KR3k0045_WYG_045-18b"/>
使弛墜之構更獲締造垢辱之甿復得明目<hi>宋書謝荘傳</hi>
再躔日月重綴參辰反龜玉於塗泥濟斯民於阬岸<hi>梁書</hi>
<hi>武帝上紀</hi>
扶傾頺構之下拯溺逝川之中<hi>梁書武帝上紀</hi>
地維絶而重紐天柱傾而更植鑿河津於孟門百川復<lb/>
啓補穹儀以五石萬物再生<hi>梁書元帝紀</hi>
寒灰更然枯骨生肉<hi>隋書于仲文傳</hi>
譬如枯木重起枝葉枯骨重生皮肉<hi>隋書突厥北狄傳</hi>
<pb n="KR3k0045_WYG_045-19a"/>
恩隆絶望之辰慶集㝠心之日熖灰非喻荑枯未擬<hi>南史</hi>
<hi>袁湛彖從弟昻傳</hi>
炎絶續光光滅復明<hi>焦氏易林屯之咸</hi>
視日再光與天相望<hi>焦氏易林大有之小過</hi>
枯木復起秋葉冬實<hi>焦氏易林大過之蒙</hi>
破敝復完危者得安<hi>焦氏易林恒之中孚</hi>
盲者目張跛倚起行<hi>焦氏易林升之蠱</hi>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>微惙惙屬纊聽絶豁然大通復更生活<hi>焦氏易林艮之大壯</hi>
<pb n="KR3k0045_WYG_045-19b"/>
上九過其枯城或蘖青青測曰過其枯城改過更生也<lb/>
<hi>大𤣥經第一差</hi>
上九株生蘖其種不絶測曰株生蘖其類乃長也<hi>太𤣥經第</hi>
<hi>三居</hi>
次七老木生蒔<hi>侍</hi>永以纒其所無測曰老木生蒔永厥<lb/>
體也<hi>太𤣥經第四永</hi>
易稱懸象著明莫大乎日月然時有昏晦詩美滔滔江<lb/>
漢南北之紀然時有壅滯論語固天縱之莫盛於聖然<lb/>
<pb n="KR3k0045_WYG_045-20a"/>
時有困否日月不失其體故蔽而復明江漢不失其源<lb/>
故窮而復通聖人不失其徳故廢而復興<hi>風俗通窮通</hi>
絶而復屬死而復生世有死而復生之人人必謂之神<lb/>
漢統絶而復屬光武存亡可謂優矣<hi>王充論衡恢國篇</hi>
悴葉更輝枯條以肄<hi>文選陸士衡功臣頌</hi>
使春枯之條更與秋蘭垂芳陸沈之羽復與翔鴻撫翼<lb/>
<hi>文選陸機謝内史表</hi>
得使入湯之禽復假羽毛刖斷之足復蒙連續<hi>廣文選蘇子卿</hi>
<pb n="KR3k0045_WYG_045-20b"/>
<hi>報李陵書</hi>
百榖偃而立大禾顛復持<hi>藝文類聚天部霽詩</hi>
枯木生華白骨更肉<hi>藝文類聚封爵部親戚封詔</hi>
拯龜玉於已毁導涸源於將塞<hi>藝文類聚封爵部親戚封詔</hi>
䘮車復還白骨更肉<hi>藝文類聚刑法部刑法書議</hi>
援三靈之已墜救四海之羣飛<hi>文苑英華請勸進及封岳行幸徐陵表</hi>
絆驥還千里垂鵬更九飛<hi>文苑英華庾信寄贈一詩</hi>
昔沈羲將盡逢司命而還生士爕行埋<hi>集作終</hi>值仙人而<lb/>
<pb n="KR3k0045_WYG_045-21a"/>
更活今日慈矜斯之謂矣<hi>文苑英華庾信謝賜賚啓</hi>
舟檝無岸海若為之反風薺麥將枯山靈為之岀雨<hi>文苑</hi>
<hi>英華庾信謝賜賚唘</hi>
青牛道士更延將盡之命白鹿真人能生已枯之骨<hi>文苑</hi>
<hi>英華庾信謝賜賚啓</hi>
夫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>骨腐於泥得水而再活井萍燥於地得水亦復萌<lb/>
水特一物魚萍得之猶且若是矧上帝非常之恩乎<hi>玉皇</hi>
<hi>本行集經</hi>
<pb n="KR3k0045_WYG_045-21b"/>
如壊復成如滅復生<hi>西昇經</hi>
如披重雲得覩日月猶如盲人得見色象如籠中鳥而<lb/>
得騫翥如小水魚得遊江海亦如枯骨而得成人<hi>玉清經慈</hi>
<hi>悲方便品</hi>
慈雲普覆枯朽再榮白骨成人<hi>玉清經通濟幽㝠品</hi>
反已逝之危魂榮已凋之朽質<hi>玉清經八節品</hi>
譬如火欲滅遇得風薪火則然熾<hi>大智度論卷二十九</hi>
將擢翠翹於寒條之上曜扶渠於重氷之下<hi>𢎞明集十一</hi>
<pb n="KR3k0045_WYG_045-22a"/>
　　　昌後<lb/>
椒聊之實蕃衍盈升彼其<hi>音記</hi>之子碩大無朋○椒聊之<lb/>
實蕃衍盈匊<hi>音菊</hi>彼其之子實大且篤<hi>詩國風椒聊</hi>
維熊維羆男子之祥維虺維蛇女子之祥<hi>詩小雅斯干</hi>
<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>斯美周室多男之詩<hi>詩説周南</hi>
麟趾文王之子多仁賢美之<hi>詩説周南</hi>
螽斯后妃子孫衆多也言若螽斯不妬忌則子孫衆多<lb/>
也<hi>毛詩螽斯</hi>
<pb n="KR3k0045_WYG_045-22b"/>
椒聊刺晉昭公也君子見沃之盛彊能脩其政知其蕃<lb/>
衍盛大子孫將有晉國焉<hi>毛詩椒聊</hi>
凡物有隂陽情慾者無不妬忌惟蚣蝑不耳各得受氣<lb/>
而生子故能詵詵然衆多后妃之徳能如是則宜然<hi>鄭氏</hi>
<hi>箋詩螽斯</hi>
如松栢之枝葉常茂盛青青相承無衰落也<hi>鄭氏箋詩天保</hi>
綿綿然枝葉長而不絶者乃是葛藟之草所以得然者<lb/>
由其在河之滸得河之潤故也以興子孫長而昌盛者<lb/>
<pb n="KR3k0045_WYG_045-23a"/>
乃是王族之人所以得然者由其與王同姓得王之恩<lb/>
故也王族宜得王之恩施猶葛藟宜得河之潤澤<hi>毛詩正義</hi>
<hi>葛藟</hi>
有杕然特生之杜其葉湑湑然而盛但柯條稀疏不相<lb/>
比次以興晉君疏其宗族不與相親猶杕杜之枝葉不<lb/>
相比次然也<hi>毛詩正義杕杜</hi>
維此柞木幹上之有枝條其生葉蓬蓬然茂盛新將生<lb/>
故乃落之於地以葉相承無衰落以興維此諸侯先祖<lb/>
<pb n="KR3k0045_WYG_045-23b"/>
之有子孫其有才智亦茂盛繼世以徳相承無乏絶<hi>毛詩</hi>
<hi>正義采菽</hi>
木枝莫不生葉正以柞為興者由柞葉新將生故乃落<lb/>
於地其枝常有葉似前君賢者死後君賢者生其君常<lb/>
有賢也<hi>毛詩正義采菽</hi>
振振子孫或秀或苗<hi>後漢書章帝八王傳贊</hi>
譬如芝蘭玉樹欲使其生於庭階耳<hi>晉書謝𤣥傳</hi>
昔楚國處女諌其王曰有龍無尾言年四十未有太子<lb/>
<pb n="KR3k0045_WYG_045-24a"/>
<hi>晉書閣纘傳</hi>
曰子曰孫重規疊矩<hi>晉書周訪傳</hi>
邦君將昌天遺其道大夫將昌天遺之士庶人將昌必<lb/>
有良子<hi>説苑談叢</hi>
十雌百雛常與母俱抱雞摶虎誰敢害者<hi>焦氏易林謙之賁</hi>
魴生江淮一轉為百<hi>焦氏易林蠱之蠱</hi>
長生無極子孫千億松栢為梁堅固不傾<hi>焦氏易林觀之損</hi>
鳯生五雛長於南郭君子康寧悦樂身榮<hi>焦氏易林賁之頥</hi>
<pb n="KR3k0045_WYG_045-24b"/>
五乳百雛騂駁驤駒<hi>焦氏易林无妄之坎</hi>
麒麟鳯凰子孫盛昌<hi>焦氏易林无妄之大壯</hi>
大樹之子百條共母當夏六月枝葉盛茂鸞鳯以庇召<lb/>
伯避暑翩翩偃仰各得其所<hi>焦氏易林大過之需</hi>
杻陽之山有獸焉其狀如馬而白首其文如虎而赤尾<lb/>
其音如謠其名曰鹿蜀佩之宜子孫<hi>山海經南山經</hi>
鹿蜀之獸馬質虎文驤首吟鳴矯足騰羣佩其皮毛子<lb/>
孫如雲<hi>山海經南山經圖讚</hi>
<pb n="KR3k0045_WYG_045-25a"/>
渾渾長源蔚蔚洪柯羣川載導衆條載羅<hi>陶靖節集詩四言</hi>
言草木本根氣强則枝葉盛而善美人之先祖有大功<lb/>
徳則𦙍緒亦蕃昌也<hi>前漢書註叙傳</hi>
景之行止皆隨於形草木枝葉各稟根祗人之餘慶資<lb/>
於積善亦猶此也<hi>前漢書註叙傳</hi>
邁徳行仁必貽後慶如有言必酬有徃必復也<hi>李善註文選思</hi>
<hi>𤣥賦</hi>
桑末寄夫根生桑末既凋而寄生已茂以喻臯陶之後<lb/>
<pb n="KR3k0045_WYG_045-25b"/>
封於英六衆國已滅而英六獨存言積徳之後必有餘<lb/>
慶也<hi>李善註文選思𤣥賦</hi>
昆山西跱爰有夜光漢水東流是生明月<hi>藝文類聚儲官部公主碑</hi>
漢明帝作太子樂歌四章一曰日重光二曰月重輪三<lb/>
曰星重輝四曰海重潤<hi>事文類聚宫嬪古今注</hi>
韋元將弟誕仲將孔融與其父書曰不意雙珠近出老<lb/>
蚌<hi>事文類聚誕子</hi>
世人有子若不紹繼則名斷種最為可恥<hi>大智度論卷一百</hi>
<pb n="KR3k0045_WYG_045-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0045_WYG_045-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷四十五<lb/>
</p>
<p>
</p>
  </div>
</body>
</text>
</TEI>
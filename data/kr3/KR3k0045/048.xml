<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷四十八</head>
    <p>
<pb n="KR3k0045_WYG_048-1a"/>
欽定四庫全書<lb/>
　喻林卷四十八　　　　　明　徐元太　撰<lb/>
　　人事門<hi>四十六</hi>
　　　倒置<lb/>
緑兮衣兮緑兮黄裏○緑兮衣兮緑兮黄裳<hi>詩國風緑衣</hi>
山有扶蘇隰有荷華<hi>叶芳無反</hi>不見子都乃見狂且○山有<lb/>
喬松隰有游龍不見子充乃見狡童<hi>詩國風山有扶蘇</hi>
舟人之子熊羆是裘私人之子百僚是試<hi>詩小雅大東</hi>
<pb n="KR3k0045_WYG_048-1b"/>
隰桑刺幽王也小人在位君子在野<hi>毛詩隰桑</hi>
鶖也鶴也皆以魚為美食者也鶖之性貪惡而今在梁<lb/>
鶴潔白而反在林幽王養褒姒而餒申后近惡而遠善<lb/>
<hi>鄭氏箋詩白華</hi>
為綠衣兮當先染絲而後製衣是汝婦人之所為汝何<lb/>
故亂之先製衣而後染使失制度也以興嫡在先而尊<lb/>
貴妾在後而卑賤是汝賤妾之所為汝何故亂之令妾<lb/>
在先而尊嫡在後而卑是亂嫡妾之禮失本末之行<hi>毛詩</hi>
<pb n="KR3k0045_WYG_048-2a"/>
<hi>正義緑衣</hi>
間色之緑不當為衣猶不正之妾不宜嬖寵今綠兮乃<lb/>
為衣兮間色之緑今為衣而見正色之黄反為裏而隠<lb/>
以興今妾兮乃蒙寵兮不正之妾今蒙寵而顯正嫡夫<lb/>
人反見踈而微緑衣以邪干正猶妾以賤陵貴<hi>毛詩正義緑衣</hi>
山上有扶蘇之木隰中有荷華之草木生於山草生於<lb/>
隰髙下各得其宜以喻君子在上小人在下亦是其宜<lb/>
今忽置小人於上位置君子於下位是山隰之不如也<lb/>
<pb n="KR3k0045_WYG_048-2b"/>
<hi>毛詩正義山有扶蘇</hi>
山上有枯槁之松木隰中有放縱之龍草松木雖生髙<lb/>
山而柯條枯槁龍草雖生於下隰而枝葉放縱喻忽之<lb/>
養臣君子在於上位則不加恩澤小人在於下位則禄<lb/>
賜豐厚言忽養臣顛倒失其所也<hi>毛詩正義山有扶蘇</hi>
𤣥文幽處兮矇謂之不章離婁微睇兮瞽以為無明變<lb/>
白而為黒兮倒上以為下鳯凰在笯兮雞雉翔舞同糅<lb/>
玉石兮一槩而相量<hi>史記屈原傳</hi>
<pb n="KR3k0045_WYG_048-3a"/>
鸞鳯伏竄兮鴟梟翺翔闒茸尊顯兮讒䛕得志聖賢逆<lb/>
曵兮方正倒植世謂伯夷貪兮謂盜跖㢘莫邪為頓兮<lb/>
鉛刀為銛于嗟嘿嘿兮生之無故斡棄周鼎兮而寶康<lb/>
瓠騰駕罷牛兮驂蹇驢驥垂兩耳兮服鹽車章甫薦屨<lb/>
兮漸不可久<hi>史記賈生傳</hi>
子獨不見鴟梟之與鳯凰翔乎蘭芷芎藭棄於廣野蒿<lb/>
蕭成林使君子退而不顯衆公等是也<hi>史記日者傳</hi>
資娵娃之珍髢兮鬻九戎而索賴鳯皇翔於蓬陼兮豈<lb/>
<pb n="KR3k0045_WYG_048-3b"/>
鴐鵞之能㨗騁驊騮以曲囏兮驢騾連蹇而齊<hi>漢書揚雄傳上</hi>
珍蕭艾於重笥兮謂蕙芷之不香斥西施而弗御兮羈<lb/>
要裊以服箱<hi>後漢書張衡列傳</hi>
公卿所舉率黨其私所謂放鴟梟而囚鸞鳯<hi>後漢書劉陶傳</hi>
燕石緹襲以華國兮和璞遥棄於南荆夏像韜塵于市<lb/>
北兮瓶罍抗方於兩楹鸞凰耿介而偏栖兮蘭桂背時<lb/>
而獨榮<hi>晉書摰虞傳</hi>
倒戈授人必至之禍<hi>宋書胡藩傳</hi>
<pb n="KR3k0045_WYG_048-4a"/>
冠履倒錯珪甑莫辯<hi>梁書武帝紀中</hi>
墨以為明狐而為蒼以一為二以二為三公不能禁也<lb/>
<hi>子華子晏子問黨</hi>
仁人詘約暴人衍矣忠臣危殆讒人服矣璇玉瑶珠不<lb/>
知佩也雜布與錦不知異也閭娵子奢莫之媒也嫫母<lb/>
刁父是之喜也以盲為明以聾為聰以危為安以吉為<lb/>
凶<hi>荀子賦篇</hi>
螭龍為蝘蜓鴟梟為鳯凰<hi>荀子賦篇</hi>
<pb n="KR3k0045_WYG_048-4b"/>
夫有天賞得為主而未常得主之實此之謂大悲是正<lb/>
坐於夕室也其所謂正乃不正矣<hi>吕氏春秋明理</hi>
夫本末舛逆首尾横决國制搶攘非有紀也<hi>賈子數寜</hi>
披羊裘而賃固其事也貂裘而負籠甚可怪也<hi>淮南子説山訓</hi>
鳯鳥不識珍寶梟鴟<hi>孔叢子記問</hi>
頭尾顛倒不知緒處<hi>焦氏易林離之井</hi>
首陽為拙柱下為工<hi>揚子淵騫</hi>
楚國户服白蒿滿其要𢃄以為芬芳反為幽蘭臭惡為<lb/>
<pb n="KR3k0045_WYG_048-5a"/>
不可佩也以言君親愛讒佞憎遠忠直賢良而不宜近<lb/>
之也<hi>王逸註楚辭離騷經</hi>
麋當在山林而在庭中蛟當在深淵而在水涯以言小<lb/>
人宜在山野而陞朝廷賢者當居尊官而為僕𨽻也<hi>王逸</hi>
<hi>註楚辭九歌</hi>
言世人皆棄崑山之玉大澤之龜反相與重貴小石也<lb/>
言闇君貴佞偽賤忠直也<hi>王逸註楚辭惜誓</hi>
言君乃拔去芝草賤棄橘柚種植芋荷養育苦李愛重<lb/>
<pb n="KR3k0045_WYG_048-5b"/>
小人斥逐君子也<hi>王逸注楚辭七諫</hi>
言君放遠要褭英俊之士而駕槖駝任使罷駑鈍朽之<lb/>
人而棄明賢之士也<hi>王逸註楚辭七諫</hi>
言甂甌之器登明堂周鼎反入於深淵之水言小人任<lb/>
政賢者隠思也<hi>王逸註楚辭七諫</hi>
痛鳯兮遠逝仁智之士遁世去也畜鴳兮近處畜養佞<lb/>
䛕而親附也鯨鱏兮幽潛大賢隠匿竄林藪也從蝦兮<lb/>
遊陼小人並進於朝廷也<hi>王逸注楚辭九懐</hi>
<pb n="KR3k0045_WYG_048-6a"/>
言葛有正直之枝抑棄枯槁而不見采朽壤惡者滿車<lb/>
陞進反見珍重御尊顯以言真正之人棄於山野佞曲<lb/>
之臣陞於顯朝也<hi>王逸注楚辭九懷</hi>
言與多力烏獲同車驂乗令仁賢邵公執役養馬失其<lb/>
宜者也<hi>王逸注楚辭九歎</hi>
言甘棠香美之木枯於草中而不見御反種蒺藜棘刺<lb/>
之木滿於中庭以言遠仁賢近讒賊也<hi>王逸注楚辭九歎</hi>
言蔡女美好反見貶黜而去離帷幄戎狄醜婦反入椒<lb/>
<pb n="KR3k0045_WYG_048-6b"/>
房被五綵繡衣夫人之服也<hi>王逸注楚辭九歎</hi>
言葛藟惡草乃緣於桂樹鴟鴞貪鳥而集於木蘭以言<lb/>
小人進在顯位貪佞升為公卿者也<hi>王逸注楚辭九歎</hi>
言西施美好棄於後宮不見進御仳倠醜女反倚立徧<lb/>
兩楹之間侍左右也<hi>王逸注楚辭九歎</hi>
言乃藏九鼎於江淮之中反炊土釡於堂宇之上猶言<lb/>
棄賢智近愚頑者也<hi>王逸注楚辭九歎</hi>
言乃破伯牙號鍾所鼓之鳴琴反持凡人小筝急張其<lb/>
<pb n="KR3k0045_WYG_048-7a"/>
絃而彈之以言世憎惡大賢之言親信小人之語也<hi>王逸</hi>
<hi>注楚辭九歎</hi>
言退却騏驥以轉物徙重車乗駑頓驢驘反以奔走馳<lb/>
逐急疾失其性也以言役使賢者令之負擔進用頑愚<lb/>
以任政職亦失其志也<hi>王逸注楚辭九歎</hi>
言鳴鳩鳥輕佻巧利乃棲於桑榆居茂木之上鼓翼而<lb/>
鳴得其所也此言讒佞弄口妄説以居尊位得志意也<lb/>
<hi>王逸注楚辭九歎</hi>
<pb n="KR3k0045_WYG_048-7b"/>
不辨黑白棄玉取石虎羊同羣<hi>武侯十六䇿隂察</hi>
且夫含血氣物之生也行則背在上而腹在下其病若<lb/>
死則背在下而腹在上何則背肉厚而重腹肉薄而輕<lb/>
也賢儒俗吏並在當世有似於此將明道行則俗吏載<lb/>
賢儒賢儒乗俗吏將闇道廢則俗吏乗賢儒賢儒處下<lb/>
位猶物遇害腹在上而背在下也且背法天而腹法地<lb/>
生行得其正故腹背得其位病死失其宜故腹反而在<lb/>
背上非唯腹也凡物仆僵者足又在上賢儒不遇仆廢於<lb/>
<pb n="KR3k0045_WYG_048-8a"/>
世踝足之吏皆在其上東方朔曰目不在面而在於足<lb/>
救昧不給能何見乎<hi>王充論衡狀留篇</hi>
棄此蓀芷襲彼蕭艾<hi>嵇中散集兄秀才公穆入軍贈詩</hi>
夫以玉為石者亦將以石為玉矣以賢為愚者亦將以<lb/>
愚為賢矣以石為玉未有傷也以愚為賢者亡之診盖<lb/>
診亡者雖存而必亡猶脉死者雖生而必死也可勿慎<lb/>
乎<hi>抱朴子外篇權材</hi>
背公之俗彌劇正直之道遂壊於是斥鷃因驚風以凌<lb/>
<pb n="KR3k0045_WYG_048-8b"/>
霄朽舟託迅波而電邁鸞鳯卷六翮於叢棘鷁首滯潢<lb/>
汙而不擢矣<hi>抱朴子外篇吳失</hi>
駑蹇矯首於琱<hi>多么切</hi>輦駥驥委牧乎林坰<hi>抱朴子外篇名實</hi>
於是鼖鼓戢雷霆之音鞉<hi>徒刀切</hi>鞞<hi>奴移/切</hi>咨蝶鼛<hi>音髙</hi>之響<lb/>
芳蕙芟夷臭鮑佩御𤣥鬯傾棄而不羞醨酪専灌於圓<lb/>
丘汗血驅放而垂耳跛蹇馳騁於鑾軒此古人之所以<lb/>
懷沙負石赴流魚𦵏而不堪與之同世也<hi>抱朴子外篇名實</hi>
養豺狼而殱驎虞殖枳棘而翦椒桂<hi>抱朴子外篇漢過</hi>
<pb n="KR3k0045_WYG_048-9a"/>
殷雷輷磕於龍潛之月凝霜肅殺乎朱明之運<hi>抱朴子外篇吳</hi>
<hi>失</hi>
小畜髀<hi>補尒切</hi>之反頁<hi>音頡</hi>之<graphic n="KR2054" url="https://raw.githubusercontent.com/kanripo/KR-Gaiji/master/images/KR2054.png" mimeType="image/png"/>傳曰髀之反股在上也頁<lb/>
之<graphic n="KR2054" url="https://raw.githubusercontent.com/kanripo/KR-Gaiji/master/images/KR2054.png" mimeType="image/png"/>首在下也<hi>元包仲陽</hi>
蘇糞壤以充幃兮謂申椒其不芳<hi>文選屈原離騷經</hi>
蟬翼為重千鈞為輕黄鐘毁棄瓦釡雷鳴讒人髙張賢<lb/>
士無名<hi>文選屈原卜居</hi>
順帝之末京師謡曰直如弦死道邊曲如鉤反封侯<hi>文選</hi>
<pb n="KR3k0045_WYG_048-9b"/>
<hi>袁陽源倣白馬篇詩注</hi>
方世俗之幽昏兮眩白黒之美惡放山川之龜玉兮相<lb/>
與貴夫礫石<hi>補文選賈誼惜逝</hi>
握剞劂而不用兮操規榘而無施騁騏驥於中庭兮焉<lb/>
能極夫遠道置猿狖于櫺檻兮夫何以責其㨗巧駟跛<lb/>
鼈而上山兮吾固知其不能陞釋管晏而任臧獲兮何<lb/>
權衡之能稱箟<hi>昆</hi>簬<hi>路/</hi>雜於黀<hi>鄒</hi>蒸兮機逢矢以射革<lb/>
<hi>補文選莊忌哀時命</hi>
<pb n="KR3k0045_WYG_048-10a"/>
伊優北堂上骯髒倚門邊<hi>補文選趙壹疾邪賦</hi>
梟鴞既以成羣兮𤣥鶴弭翼而屏移蓬艾親入御於牀<lb/>
第兮馬蘭踸踔而日加棄捐<hi>廣文選東方曼倩怨世</hi>
西施媞媞而不得見兮嫫母勃屑而日侍桂蠧不知所<lb/>
淹留焉蓼蟲不知徙乎葵菜<hi>廣文選東方曼倩怨世</hi>
親讒諛而踈賢聖兮訟謂閭娵為醜惡愉近習而蔽遠<lb/>
兮孰知察其黑白<hi>廣文選東方曼倩怨世</hi>
行明白而曰黒兮荆棘聚而成林江離棄於窮巷兮蒺<lb/>
<pb n="KR3k0045_WYG_048-10b"/>
藜曼乎東廂賢者蔽而不見兮讒䛕進而相朋梟鴞並<lb/>
進而俱鳴兮鳯皇飛而髙翔<hi>廣文選東方曼倩怨世</hi>
斥逐鴻鵠兮近習鴟梟斬伐橘柚兮列樹苦桃<hi>廣文選東方曼</hi>
<hi>倩七諫</hi>
鸞皇孔鳯日以遠兮畜鳬鴐鵞雞鶩滿堂壇兮鼃黽游<lb/>
乎華池要褭奔亡兮騰駕槖駝鉛刀進御兮遥棄太阿<lb/>
拔搴𤣥芝兮列樹芋荷橘柚委枯兮苦李旖旎甂甌登<lb/>
於明堂兮周鼎潜乎深淵<hi>廣文選東方曼倩謬諫</hi>
<pb n="KR3k0045_WYG_048-11a"/>
今反表以為裏兮顛裳以為衣戚宋萬扵兩楹兮廢周<lb/>
邵於遐夷却騏驥以轉運兮騰驢驘以馳逐蔡女黜而<lb/>
出帷兮戎婦入而綵繡服慶忌囚於阱室兮陳不占戰<lb/>
而赴圍破伯牙之號鍾兮挾人筝而彈緯藏瑉石於金<lb/>
匱兮捐赤瑾於中庭韓信蒙於介胄兮行夫將而攻成<lb/>
莞芎棄於澤洲兮瓟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蠧於筐簏麒麟奔於九臯兮熊<lb/>
羆羣而逸囿折芳枝與璚華兮樹枳棘與薪柴掘荃蕙<lb/>
與射干兮耘藜藿與蘘荷<hi>廣文選劉子政憂吿</hi>
<pb n="KR3k0045_WYG_048-11b"/>
傷明珠之赴泥兮魚眼璣之堅藏同駑驘與乗駔兮雜<lb/>
班駮與闒茸葛藟虆於桂樹兮鴟鴞集于木蘭偓促談<lb/>
於廊廟兮律魁放乎山間惡虞氏之簫韶兮好遺風之<lb/>
激楚潜周鼎於江淮兮㸑土鬵於中宇<hi>廣文選劉子政惜賢</hi>
播規榘以背度兮錯權衡而任意操䋲墨而放棄兮傾<lb/>
容幸而侍側甘棠枯於豐草兮藜棘樹於中庭西施斥<lb/>
於北宮兮仳倠倚於彌楹烏獲戚而驂乗兮燕公操於<lb/>
馬圉蒯瞶登於清府兮咎繇棄於壄外<hi>廣文選劉子政愍命</hi>
<pb n="KR3k0045_WYG_048-12a"/>
菀蘼蕪與菌若兮漸藁本於洿瀆淹芳芷於腐井兮棄<lb/>
雞駭於筐簏執棠谿以刜蓬兮秉干將以割肉筐澤㵼<lb/>
以豹鞹兮破荆和以繼築<hi>廣文選劉子政靈懐</hi>
載約屨而正朝服兮降皮弁以為履寶礫石於廟堂兮<lb/>
面隋和而不眠<hi>廣文選劉子駿遂初賦</hi>
𣢾冬而生兮凋彼葉柯瓦礫進寶兮捐棄隋和鉛刀厲<lb/>
御兮頓棄太阿驥垂兩耳兮中坂蹉跎蹇驢服駕兮無<lb/>
用日多修潔處幽兮貴寵沙劘鳯皇不翔兮鶉鴳飛揚<lb/>
<pb n="KR3k0045_WYG_048-12b"/>
<hi>廣文選王子淵陶壅</hi>
指正義兮為曲訿璧玉兮為石鶻鵰遊兮華屋鵕䴊棲<lb/>
兮柴簇<hi>廣文選王叔師遭厄</hi>
菽藟兮蔓衍芳虈兮挫枯朱紫兮雜亂曽莫兮别諸<hi>廣文</hi>
<hi>選王叔師怨上</hi>
貪枉兮黨比貞良兮煢獨鵠竄兮枳棘鵜集兮帷幄<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
蕠兮青葱藁本兮萎落<hi>廣文選王叔師憫士</hi>
茅絲兮同䋴冠屨兮共絇督萬兮侍宴周邵兮負芻白<lb/>
<pb n="KR3k0045_WYG_048-13a"/>
龍兮見射霛龜兮執拘<hi>廣文選王叔師悼亂</hi>
寶彼兮沙礫捐此兮夜光椒瑛兮湼汙葈耳兮充房<hi>楚辭</hi>
<hi>王逸傷時</hi>
鸞鳥鳯皇日以遠兮燕雀烏鵲巢堂壇兮露申辛夷死<lb/>
林薄兮腥臊並御芳不得薄兮<hi>楚辭屈原惜誦</hi>
痛鳯兮遠逝畜鴳兮近處鯨鱏兮幽潛從蝦兮遊陼<hi>楚辭</hi>
<hi>王褒匡機</hi>
堇荼茂兮敷疏蘅芷彫兮瑩嫇<hi>楚辭王逸悼亂</hi>
<pb n="KR3k0045_WYG_048-13b"/>
穢盃盂之周用令瑚璉以抗閣恨騾驢之進庭屏騏驥<lb/>
於溝壑<hi>藝文類聚人部言志賦</hi>
鸋鴂軒翥鸞鳯挫翮啄碎琬琰寶其瓴甋<hi>藝文類聚禮部弔文</hi>
淳于髠至鄰家見其竈突之直而積薪在傍謂曰此且<lb/>
有火使為曲突而徙薪鄰家不聽後果焚其屋鄰家救<lb/>
火乃滅烹羊具酒謝救火者不肯呼髠智士譏之曰曲<lb/>
突徙薪無恩澤燋頭爛額為上客盖傷其賤本而貴末<lb/>
也<hi>藝文類聚火部竈</hi>
<pb n="KR3k0045_WYG_048-14a"/>
俚語云州縣符如霹靂得詔書但以掛壁<hi>太平御覽天部霹靂</hi>
二至改度乖錯委曲隆冬大暑盛夏霜雪<hi>参同契</hi>
猶如有人濟海求寶不取真珠直取金精亦如有人棄<lb/>
妙音聲而聽惡響如捨正室而愛婢妾如捨金器而取<lb/>
瓦盂如棄甘露法味而食惡毒食如捨善男子而親諸<lb/>
惡友如棄良醫而信巫鬼如捨元始天尊甘露法食而<lb/>
服魔怨種種惡味<hi>元陽妙經卷八</hi>
如有貧人得無價寶棄而翻取迦遮末尼<hi>波羅蜜多經卷四百四十</hi>
<pb n="KR3k0045_WYG_048-14b"/>
如有飢人得百味食棄而求噉稊稗等飯<hi>波羅蜜多經卷四百四十</hi>
譬如愚人捨月禮事星宿<hi>大寶積經卷一百一十二</hi>
　　　惑亂<lb/>
上九睽孤見豕負塗載鬼一車先張之弧後説之弧匪<lb/>
寇婚媾往遇雨則吉<hi>易睽</hi>
蓼蓼然長大者正是莪也而不精審視之以為非莪反<lb/>
謂之維蒿<hi>毛詩正義蓼莪</hi>
如當路築室得人而與之謀所為路人之意不同故不<lb/>
<pb n="KR3k0045_WYG_048-15a"/>
得遂成也<hi>鄭氏箋詩小旻</hi>
譬欲秦而更楚假南路於東尋<hi>北齊書文苑顏之推傳</hi>
適鄢郢而迷塗入邯郸而失步<hi>隋書王貞文學傳</hi>
惑者狂者木石之樸也而道義未戴焉<hi>晏子春秋問下</hi>
秦人逢氏有子少而惠及壯而有迷罔之疾聞歌以為<lb/>
哭視白以為黒饗香以為朽嘗甘以為苦行非以為是<lb/>
意之所之天地四方水火寒暑無不倒錯者焉其父之<lb/>
魯過陳遇老耼因吿其子之證老耼曰汝庸知汝子之<lb/>
<pb n="KR3k0045_WYG_048-15b"/>
迷乎今天下之人皆惑於是非昏於利害同疾者多固莫<lb/>
有覺者且一身之迷不足傾一家一家之迷不足傾一鄉<lb/>
一鄉之迷不足傾一國一國之迷不足傾天下天下盡迷<lb/>
孰傾之哉向使天下之人其心盡如汝子汝則反迷矣哀<lb/>
樂聲色臭味是非孰能正之且吾之言未必非迷而况<lb/>
魯之君子迷之郵者焉能解人之迷哉<hi>列子周穆王</hi>
三人行而一人惑所適者猶可致也惑者少也二人惑<lb/>
則勞而不至惑者勝也而今也以天下惑予雖有祈嚮<lb/>
<pb n="KR3k0045_WYG_048-16a"/>
不可得也<hi>莊子天地</hi>
水動而影揺人不以定美惡水勢𤣥也瞽者仰視而不<lb/>
見星辰不以定有無用精惑也<hi>荀子解蔽</hi>
冥冥而行者見寢石以為伏虎也見植木以為後人也<lb/>
冥冥蔽其明也醉者越百步之溝以為蹞步之澮也俯<lb/>
而出城門以為小之閨也酒亂其神也厭目而視者視<lb/>
一為兩掩耳而聽者聽漠漠以為洶洶勢亂其官也<hi>荀子</hi>
<hi>觧蔽</hi>
<pb n="KR3k0045_WYG_048-16b"/>
齊景公游少海𫝊騎從中來謁曰嬰疾甚且死恐公後<lb/>
之景公遽起𫝊騎又至景公曰趨駕煩且之乗使騶子<lb/>
韓樞御之行數百步以騶為不疾奪轡代之御可數百<lb/>
步以馬為不進盡釋車而走以煩且之良而騶子韓樞<lb/>
之巧而以為不如下走也<hi>韓非子外儲説左</hi>
毁譽成黨衆口熏天賢不肖不分以此治國賢主猶惑<lb/>
之也又况乎不肖者乎<hi>呂氏春秋離謂</hi>
鄰父有與人鄰者有枯梧樹其鄰之父言梧樹之不善<lb/>
<pb n="KR3k0045_WYG_048-17a"/>
也鄰人遽伐之鄰父因請而以為薪其人不説曰鄰者<lb/>
若此其險也豈可為之鄰哉此有所宥也夫請以為薪<lb/>
與弗請此不可以疑枯樹之善與不善也齊人有欲得<lb/>
金者清旦被衣冠往鬻金者之所見人操金攫而奪之<lb/>
吏搏而束縛之問曰人皆在焉子攫人之金何故對吏<lb/>
曰殊不見人徒見金耳此真大有所宥也夫人有所宥<lb/>
者固以晝為昏以白為黒以堯為桀宥之為敗亦大矣<lb/>
<hi>吕氏春秋去宥</hi>
<pb n="KR3k0045_WYG_048-17b"/>
夫衆口之毁譽浮石沈木羣邪所抑以直為曲視之不<lb/>
察以白為黒夫曲直之異形白黑之異色乃天下之易<lb/>
見也然自謬也或不能分明其是非者衆邪誤之矣<hi>陸子</hi>
<hi>辨惑</hi>
事之適亂如地形之惑人也機漸而往俄而東西易面<lb/>
人不自知也故墨子見衢路而哭之悲一跬而繆千里<lb/>
也<hi>賈子新書審微</hi>
今陳卒設兵兩軍相當將施令曰斬首拜爵而屈撓者<lb/>
<pb n="KR3k0045_WYG_048-18a"/>
要斬然而隊階之卒皆不能前遂斬首之功而後被要<lb/>
斬之罪是去恐死而就必死也故利害之反禍福之接<lb/>
不可不審也事或欲之適足以失之或避之適足以就<lb/>
之楚人有乗船而遇大風者波至而自投於水非不貪<lb/>
生而畏死也惑於恐死而反忘生也故人之嗜慾亦猶<lb/>
此也<hi>淮南子汜論訓</hi>
北楚有任俠者其子孫數諌而止之不聽也縣有賊大<lb/>
搜其廬事果發覺夜驚而走追道及之其所施德者皆<lb/>
<pb n="KR3k0045_WYG_048-18b"/>
為之戰得免而遂反語其子曰汝數止吾為俠今有難<lb/>
果頼而免身而諫我不可用也知所以免於難而不知<lb/>
所以無難論事如此豈不惑哉宋人有嫁子者告其子<lb/>
曰嫁未必成也有如出不可不私藏私藏而富其於以<lb/>
復嫁易其子聽父之計竊而藏之若公知其盗也逐而<lb/>
去之其父不自非也而反得其計知為出藏財而不知<lb/>
藏財所以出也為論如此豈不悖哉今夫僦載者救一<lb/>
車之任極一牛之力為軸之折也有加轅軸其上以為<lb/>
<pb n="KR3k0045_WYG_048-19a"/>
造不知軸轅之趣軸折也楚王之珮玦而逐兔為走而<lb/>
破其玦也因珮兩玦以為之豫兩玦相觸破乃逾疾亂<lb/>
國之治有似於此<hi>淮南子汜論訓</hi>
故通於道者如車軸不運於已而與轂致千里轉無窮<lb/>
之原也不通於道者若迷惑告以東西南北所居聆聆<lb/>
一曲而辟然忽不得復迷惑也故終身𨽻於人辟若俔<lb/>
之見風也無須臾之間定矣<hi>淮南子齊俗訓</hi>
窮鄉多曲學小辯害大知巧言使信廢小惠妨大義<hi>説苑</hi>
<pb n="KR3k0045_WYG_048-19b"/>
<hi>談叢</hi>
言周家建立德化其道平直公方所履無失而言蕪穢<lb/>
傾危者心惑意異也以平直為傾危則以忠正為邪枉<lb/>
也<hi>王逸註楚辭七諫</hi>
言世人愚惑惡虞舜簫韶之樂反好俗人淫泆激楚之<lb/>
音猶惡典謨忠正之言而好諂䛕之説也<hi>王逸註楚辭九□</hi>
道陟多阪胡言連蹇譯瘖且聾莫使道通<hi>焦氏易林乾之乾</hi>
三癡俱走迷路失道惑不知歸反入患口<hi>焦氏易林乾之晉</hi>
<pb n="KR3k0045_WYG_048-20a"/>
二人異趣反覆迷惑一身五心亂無所得<hi>焦氏易林坤之賁</hi>
癡狂妄作心誑善惑迷行失路不知南北<hi>焦氏易林屯之小過</hi>
三癡且狂欲之平鄉迷惑失道不知昏明<hi>焦氏易林大有之遯</hi>
客指東西未得便安<hi>焦氏易林豫之離</hi>
鼻目易處不知香臭<hi>焦氏易林随之乾</hi>
一身三口語無所主東西南北迷惑失道<hi>焦氏易林咸之離</hi>
心西意東事無成功<hi>焦氏易林晉之家人</hi>
次八迷目逹腹測曰迷目逹腹外惑其内也<hi>太𤣥經第二逹</hi>
<pb n="KR3k0045_WYG_048-20b"/>
次二迷腹逹目測曰迷腹逹目以道不明也<hi>太𤣥經第二逹</hi>
不智之人辯慧懷給不知所裁之猶棄驥而惑不知所<lb/>
詣也<hi>淮南子主術訓解</hi>
夫尋常咫尺之近理人間取舍之細事沈浮過於金羽<lb/>
皂白分於粉墨而抱惑之士猶多不辨焉<hi>抱朴子内篇微㫖</hi>
或奔車走馬赴阬谷而不憚以九折之阪為螘封或登<lb/>
危蹋頹雖墮墜而不覺以呂梁之淵為牛跡也<hi>抱朴子外篇酒<graphic n="KR3512" url="https://raw.githubusercontent.com/kanripo/KR-Gaiji/master/images/KR3512.png" mimeType="image/png"/>
                    </hi>
視泰山如彈丸見滄海如盤盂<hi>抱朴子外篇酒誡</hi>
<pb n="KR3k0045_WYG_048-21a"/>
疢美而無直亮之鍼艾羣惑而無指南以自反<hi>抱朴子外篇疾</hi>
<hi>謬</hi>
以二缶鍾惑而所適不得者言各自信據故不知所之<lb/>
<hi>郭子注莊天地</hi>
今指犬似人轉白似黒則不類矣轉以類推以此象彼<lb/>
謂犬似玃玃似狙狙似人則犬似人矣謂白似緗緗似<lb/>
黄黄似朱朱似紫紫似紺紺似黒則白成黑矣<hi>劉子審名</hi>
海濵居者望島如舟望舟如鳬而須舟者不造島射鳬<lb/>
<pb n="KR3k0045_WYG_048-21b"/>
者不向舟知是望遠目亂而心惑也山底行者望嶺樹<lb/>
如簪視岫虎如犬而求簪者不上樹求犬者不往呼知<lb/>
是望髙目亂而心惑也<hi>劉子正賞</hi>
白黑相渝能無微乎是非相擾能無散乎<hi>文中子天地</hi>
臣猶吳牛見月而喘<hi>世説新語言語</hi>
堯舜之智桀紂以為不智堯舜以為智惡知堯舜之非<lb/>
桀紂桀紂之非堯舜乎<hi>藝文類聚人部智</hi>
良御惑燕楚玅察亂澠淄<hi>藝文類聚樂部論樂詩</hi>
<pb n="KR3k0045_WYG_048-22a"/>
今有疑者所謂蚌異蛤二五為非十也<hi>太平御覽文部著書下</hi>
傾耳求音不聞霆擊澄神密眠豈覿山髙<hi>初學記服食部酒</hi>
同昧其本而競談其末猶未識辰緯而意斷南北羣迷<lb/>
暗争失得無準<hi>何氏語林文學</hi>
如盲人自無所見引人路途轉轉迷惑而不知覺<hi>三十六部</hi>
<hi>尊經黄林經</hi>
如盲不見道進尺不知寸雖有四衢路隨意任奔馳<hi>海空</hi>
<hi>智藏經問病品偈</hi>
<pb n="KR3k0045_WYG_048-22b"/>
譬如有人行路拾得遺篋開篋視鏡自見其影謂是篋<lb/>
主心地惶怖稽首而謝棄之而去衆生迷惑捨真取偽<lb/>
棄本尋末亦復如是<hi>无上内秘藏經辨四真品</hi>
身口意業有四種惑何等為四一者貪惑二者癡惑三<lb/>
者淫惑四者嗊嗃惑所謂嗊嗃惑者詐言道術無真實<lb/>
相<hi>元陽妙經卷五</hi>
譬如道士觀不净時見所著衣服悉是皮相而實非皮<lb/>
所可食噉皆作蟲相而實非蟲觀好美羮作糞穢汁相<lb/>
<pb n="KR3k0045_WYG_048-23a"/>
而實非糞穢觀所食乳酪猶如髓腦而實非髓腦觀骨<lb/>
碎秣猶如粉相而實非粉<hi>元陽妙經卷五</hi>
譬如人醉其心眩亂視諸山川城郭宫殿日月星辰皆<lb/>
悉廻轉<hi>元陽妙經卷十</hi>
譬如有人欲見大海既至海㟁返觀牛跡作是念言大<lb/>
海中水淺深多少豈及此耶<hi>波羅蜜多經卷三百二</hi>
如有工匠欲造大殿如天帝釋殊勝殿量見彼殿已而<lb/>
返揆摸日月宫殿<hi>波羅蜜多經卷三百三</hi>
<pb n="KR3k0045_WYG_048-23b"/>
如彼渴人愚癡無智為熱所逼見動陽熖於無水中妄<lb/>
生水想<hi>波羅蜜多經卷三百九十九</hi>
譬如見熖而生水想實無有水以眼亂故<hi>文殊師利問經卷上</hi>
譬如盛日舒光燭地氣蒸飄動猶如水流渴獸迷惑向<lb/>
之奔走<hi>大乗密嚴經卷下</hi>
譬如有人聞俱耆羅聲又見其形尋復見烏而生迷惑<lb/>
作是説言俱耆羅俱耆羅汝等如是非法為法守䕶非<lb/>
法如彼見烏謂俱耆羅<hi>鴦崛摩羅經卷三</hi>
<pb n="KR3k0045_WYG_048-24a"/>
譬如有愚夫見雹生妄想謂是琉璃珠取己執持歸置<lb/>
之瓶器中守䕶如真寶不久悉融消空想黙然住於餘<lb/>
真琉璃亦復作空想<hi>鴦崛摩羅經卷三</hi>
如有士夫度大曠野聞合羣鳥鳴時彼士大夫畏是鳥<lb/>
聲謂有刼賊異道而去入空澤中至虎狼處為虎所食<lb/>
<hi>大法鼔經卷下</hi>
如遊曠野指東謂為西<hi>中隂經卷下</hi>
譬如夏熱或有賈客失衆伴輩獨在後行上無傘盖足<lb/>
<pb n="KR3k0045_WYG_048-24b"/>
下無履體面汗出脣口焦乾熱炙身軀張口吐舌劣極<lb/>
甚渴四顧望視其心迷惑遥見野馬意謂是水謂為不<lb/>
遠盡力馳走趣於野馬身劣益渴遂更困頓日轉晚暮<lb/>
時向欲凉不見野馬無有此水心既覺之是熱盛炎之<lb/>
所作耳修行自念吾本亦然渴於情欲追之不息著終<lb/>
始愛還自焦然迷為疑想癡網所盖野馬見惑吾從久<lb/>
遠儻有是心貪著于我<hi>修行道地經行空品</hi>
昔有愚人其婦端正情甚愛重婦無貞信後於中間共<lb/>
<pb n="KR3k0045_WYG_048-25a"/>
他交往邪婬心盛欲就傍夫捨離已壻於是密語一老<lb/>
母言我去之後汝可賫一死婦女屍安著屋中語我夫<lb/>
言云我已死老母於後伺其夫主不在之時以一死屍<lb/>
置其家中及其夫還老母語言汝婦已死夫即往視信<lb/>
是己婦哀哭懊惱火積薪油燒取其骨以囊盛之晝夜<lb/>
懷挾婦於後時心厭傍夫便還歸家語其夫言我是汝<lb/>
妻夫荅之言我婦久死汝是阿誰妄言我婦乃至二三<lb/>
猶故不信如彼外道聞他邪説心生惑著謂為真實永<lb/>
<pb n="KR3k0045_WYG_048-25b"/>
不可改雖聞正教不信受持<hi>百喻經卷上</hi>
昔乾陀衞國有諸伎人因時飢儉逐食他土經婆羅新<lb/>
山而此山中素饒惡鬼食人羅刹時諸伎人㑹宿山中<lb/>
山中風寒然火而卧伎人之中有患寒者著彼戲衣羅<lb/>
刹之服向火而坐時行伴中從睡寤者卒見火邊有一<lb/>
羅刹竟不諦觀捨之而走遂相驚動一切伴侣悉皆逃<lb/>
奔時彼伴中著羅刹衣者亦復尋逐奔馳絶走諸同行<lb/>
者見其在後謂欲加害倍増惶怖越度山河投赴溝壑<lb/>
<pb n="KR3k0045_WYG_048-26a"/>
身體傷破疲極委頓乃至天明方知非鬼<hi>百喻經卷下</hi>
譬如無目人得蛇以為瓔珞有目人語是蛇非是瓔珞<lb/>
<hi>大智度論卷七十</hi>
如人闇中見似人物謂是實人而生畏怖又如惡狗臨<lb/>
井自吠其影水中無狗但有其相而生惡心投井而死<lb/>
<hi>大智度論卷八十九</hi>
如人目翳視清浄珠見其目影便謂珠不浄<hi>大智度論卷九十五</hi>
譬如衆生盲人彼未曽見象為彼盲人將示象諸生盲<lb/>
<pb n="KR3k0045_WYG_048-26b"/>
者或捉象鼻或牙或耳或足或尾或背彼示已問象何<lb/>
相或説言如犁轅或言如杵或言如簸箕或言如碓臼<lb/>
或言如苕箒或言如石山如是不通逹<hi>攝大乗論卷四</hi>
可謂指蟲迹為蒼文餌螫乳為醍醐良可哀也<hi>𢎞明集折夷夏</hi>
<hi>論</hi>
夫導師失路則迷塗者衆<hi>𢎞明集難夷夏論</hi>
致令雪山採藥争取毒草深水求珠競持瓦礫<hi>辨正論卷一</hi>
　喻林卷四十八<lb/>
</p>
<p>
</p>
  </div>
</body>
</text>
</TEI>
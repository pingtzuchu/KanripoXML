<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷八十三</head>
    <p>
<pb n="KR3k0045_WYG_083-1a"/>
欽定四庫全書<lb/>
　喻林卷八十三　　　　　明　徐元太　撰<lb/>
　　德行門<hi>五</hi>
　　　齊家<lb/>
夫妻反目不能正室也<hi>易小畜</hi>
風自火出家人君子以言有物而行有恒<hi>易家人</hi>
關關睢<hi>音疽</hi>鳩在河之洲窈窕淑女君子好逑<hi>音求○詩國風關睢</hi>
參<hi>初金反</hi>差<hi>初宐/反</hi>荇<hi>音杏</hi>菜左右流之窈窕淑女寤寐求之<lb/>
<pb n="KR3k0045_WYG_083-1b"/>
參差荇菜左右采<hi>叶此禮反</hi>之窈窕淑女琴瑟友<hi>叶羽已反</hi>之參<lb/>
差荇菜左右芼<hi>音帽叶音邈</hi>之窈窕淑女鍾鼓樂<hi>音/洛</hi>之<hi>詩國風關</hi>
<hi>睢</hi>
桃之夭夭灼灼其華<hi>音花</hi>之子于歸宜其室家<hi>詩國風桃夭</hi>
牆有茨不可埽<hi>叶蘇后反</hi>也中冓<hi>音/垢</hi>之言不可道<hi>叶徒后反</hi>也○<lb/>
牆有茨不可襄也中冓之言不可詳也○牆有茨不可<lb/>
束也中冓之言不可讀也<hi>詩國風牆有茨</hi>
蝃<hi>音帝</hi>蝀<hi>音/凍</hi>在東莫之敢指<hi>詩國風蝃蝀</hi>
<pb n="KR3k0045_WYG_083-2a"/>
桑之未落其葉沃若于<hi>音吁</hi>嗟鳩兮無食桑葚<hi>音甚叶知林反○詩</hi>
<hi>國風氓</hi>
南山崔崔雄狐綏綏<hi>詩國風南山</hi>
藝麻如之何衡<hi>音横</hi>從其畆取妻如之何必告父母<hi>詩國風南</hi>
<hi>山</hi>
葛屨五兩<hi>如字又音亮</hi>冠緌<hi>音/𬎼</hi>雙<hi>叶所/終反</hi>止<hi>詩國風南山</hi>
敝笱在梁其魚魴鰥<hi>音關叶古倫反</hi>齊子歸止其從<hi>去聲</hi>如雲敝<lb/>
笱在梁其魚魴鱮<hi>音序</hi>齊子歸止其從如雨敝笱在梁其<lb/>
<pb n="KR3k0045_WYG_083-2b"/>
魚唯唯<hi>上聲</hi>齊子歸止其從如水<hi>詩國風敝笱</hi>
有扁<hi>音辯</hi>斯石履之卑兮<hi>詩小雅白華</hi>
關睢后妃之德也風之始也所以風天下而正夫婦也<lb/>
<hi>毛詩關睢</hi>
鵲巢夫人之德也國君積行累功以致爵位夫人起家<lb/>
而居有之德如鳴鳩乃可以配焉<hi>毛詩鵲巢</hi>
草蟲大夫妻能以禮自防也<hi>毛詩草蟲</hi>
采蘋大夫妻能循法度也<hi>毛詩采蘋</hi>
<pb n="KR3k0045_WYG_083-3a"/>
緑衣衞莊姜傷己也妾上僣夫人失位而作是詩也<hi>毛詩</hi>
<hi>緑衣</hi>
谷風刺夫婦失道也衞人化其上淫於新昏而棄其舊<lb/>
室<hi>毛詩谷風</hi>
敝笱刺文姜也齊人惡魯桓公微弱不能防閑文姜使<lb/>
至淫亂為二國患焉<hi>毛詩敝笱</hi>
此二菜者蔓菁與葍之類也皆上下可食然而其根有<lb/>
美時有惡時采之者不可以根惡時并棄其葉喻夫婦<lb/>
<pb n="KR3k0045_WYG_083-3b"/>
以禮義合顔色相親亦不可以顔色衰棄其相與之禮<lb/>
<hi>鄭氏箋詩谷風</hi>
國君以禮防制一國今其宫内有淫昬之行者猶牆之<lb/>
生蒺藜<hi>鄭氏箋詩牆有茨</hi>
鳥之雌雄不可别者以翼右掩左雄左掩右雌陰陽相<lb/>
下之義也夫婦之道亦以禮義相下以成家道<hi>鄭氏箋詩白華</hi>
言嘒然㣲者彼小星此星雖微亦隨三星之心五星之<lb/>
噣以次列在天見於東方以興禮命卑者是彼賤妾妾<lb/>
<pb n="KR3k0045_WYG_083-4a"/>
雖卑亦隨夫人以次序進御於君所由夫人不妬忌惠<lb/>
及故也<hi>毛詩正義小星</hi>
習習然和舒之谷風以陰以雨而潤澤行百物生矣以<lb/>
興夫婦和而室家成即繼嗣生矣<hi>毛詩正義谷風</hi>
言采葑菲之菜者無以下體根莖之惡并棄其葉以興<lb/>
為室家之法無以其妻顏色之衰并棄其德<hi>毛詩正義谷風</hi>
敝敗之笱在於魚梁其魚乃是魴鰥之小魚魴鰥自是<lb/>
魚之易制者但笱以敝敗不能制以喻文姜是婦人之<lb/>
<pb n="KR3k0045_WYG_083-4b"/>
易制者但由魯桓以微弱不能制<hi>毛詩正義敝笱</hi>
事父可以事君事兄可以事師長使子猶使臣也使弟<lb/>
猶使承嗣也能取朋友者亦能取所予從政者矣賜與<lb/>
其宫室亦猶慶賞於國也忿怒其臣妾亦猶用刑罰於<lb/>
萬民也是故為善必自内始也<hi>大戴禮記曾子立事</hi>
腐木不可以為柱卑人不可以為主<hi>前漢書劉輔傳</hi>
夫羽翮不修則不可以致千里闑内不理無以整外<hi>前漢</hi>
<hi>王尊傳</hi>
<pb n="KR3k0045_WYG_083-5a"/>
龍漦結釁宗周鞠為黍苗鷰尾挺灾隆漢墜其枌社<hi>晉書</hi>
<hi>后妃上</hi>
天地之道葢相須而化成帝后之德必相恊而政隆然<lb/>
後品物流形彛倫攸叙靈根長固本枝百世<hi>晉書孝武定王皇后</hi>
<hi>傳</hi>
貞鳥睢鳩執一无尤寢門治理君子恱喜<hi>焦氏易林晉之同人</hi>
次四夫妻反道維家之保測曰夫妻反道各有守也<hi>太𤣥</hi>
<hi>經第一戾</hi>
<pb n="KR3k0045_WYG_083-5b"/>
次二家無壼婦承之姑或洗之塗測曰家無壼無以相<lb/>
承也<hi>太𤣥經第三居</hi>
初一謹于媐㐜初貞後寧測曰謹于媐㐜始女貞也<hi>太𤣥</hi>
<hi>經第五内</hi>
疥癬蚊䖟或未能免限以大分故稀鬭䦧之恥<hi>顔氏家訓後娶</hi>
笞怒廢於家則豎子之過立見刑罰不中則民無所措<lb/>
手足治家之寛猛猶國焉<hi>顔氏家訓治家</hi>
今使疎薄之人而節量親厚之恩猶方底而圓葢必不<lb/>
<pb n="KR3k0045_WYG_083-6a"/>
合矣<hi>顔氏家訓兄弟</hi>
父者猶天母者猶地子猶萬物也故天平地安陰陽和<lb/>
調物迺茂成父慈母愛室家之中子迺孝順<hi>補文選壺關三老茂</hi>
<hi>救太子書</hi>
荀爽女誡曰七嵗之男王母不抱七嵗之女王父不持<lb/>
親非父母不與同車親非兄弟不與同筵非禮不動非<lb/>
義不行<hi>困學記聞卷十七評文</hi>
　　婦道<lb/>
<pb n="KR3k0045_WYG_083-6b"/>
六五恒其德貞婦人吉夫子凶<hi>易恒</hi>
六五帝乙歸妹其君之袂不如其姊之袂良月幾望吉<lb/>
<hi>易歸妹</hi>
婦人之制夫猶如月在望時盛極以敵日也<hi>周易正義小畜</hi>
汎彼柏舟在彼中河髧<hi>音窞</hi>彼兩髦<hi>音/毛</hi>實維我儀<hi>叶牛何反</hi>○<lb/>
汎彼柏舟在彼河側髧彼兩髦實維我特<hi>詩國風柏舟</hi>
燕燕于飛差<hi>初宜反</hi>池其羽○燕燕于飛頡<hi>與潔/同</hi>之頏<hi>與抗</hi>
<hi>同</hi>之○燕燕于飛下上<hi>上/聲</hi>其音<hi>詩國風燕燕</hi>
<pb n="KR3k0045_WYG_083-7a"/>
采采卷耳不盈頃筐嗟我懷人寘彼周行<hi>詩國風卷耳</hi>
南有喬木不可休息漢有游女不可求思漢之廣<hi>叶古曠反</hi>
矣不可泳<hi>叶于誑反</hi>思江之永<hi>叶弋/亮反</hi>矣不可方<hi>叶甫/妄反</hi>思<hi>詩國風漢</hi>
<hi>廣</hi>
桃夭周人美后妃終始婦道之詩<hi>詩說周南</hi>
漢廣文王化行江漢而男女知禮<hi>詩說周南</hi>
江有汜諸侯之媵始不容於嫡終而進之故作是詩<hi>詩說</hi>
<hi>召南</hi>
<pb n="KR3k0045_WYG_083-7b"/>
后妃說樂君子之德無不和諧又不淫其色愼固幽深<lb/>
若關睢之有别焉然後可以風化天下<hi>毛詩關睢註</hi>
葛覃后妃之本也后妃在父母家則志在於女功之事<lb/>
躬儉節用服澣濯之衣<hi>毛詩葛覃</hi>
卷耳后妃之志也又當輔佐君子求賢審官<hi>毛詩卷耳</hi>
芣苢后妃之美也和平則婦人樂有子矣<hi>毛詩芣苢</hi>
采蘩夫人不失職也夫人可以奉祭祀則不失職矣<hi>毛詩</hi>
<hi>采蘩</hi>
<pb n="KR3k0045_WYG_083-8a"/>
小星惠及下也夫人無妬忌之行惠及賤妾進御於君<lb/>
知其命有貴賤能盡其心矣<hi>毛詩小星</hi>
柏舟共姜自誓也衞世子共伯蚤死其妻守義父母欲<lb/>
奪而嫁之誓而弗許故作是詩以絶之<hi>毛詩柏舟</hi>
鳲鳩因鵲成巢而居有之而有均壹之德猶國君夫人<lb/>
來嫁居君子之室德亦然<hi>鄭氏箋詩鵲巢</hi>
女德貞靜然後可畜美色然後可安又能服從待禮而<lb/>
動自防如城隅故可愛之<hi>鄭氏箋詩静女</hi>
<pb n="KR3k0045_WYG_083-8b"/>
杞非常菜也而升北山采之託有事以望君子<hi>鄭氏箋詩枤杜</hi>
於池中柔麻使可緝績作衣服喻賢女能柔順君子成<lb/>
其德敎<hi>鄭氏箋詩東門之池</hi>
婦人思其君子之居處專專如瓜之繫綴焉瓜之瓣有<lb/>
苦者以喻其心苦也<hi>鄭氏箋詩東山</hi>
其情性宻緻操行正直如髮之本末無隆殺也<hi>鄭氏箋詩都人</hi>
<hi>士</hi>
關關然聲音和美者是睢鳩也此睢鳩之鳥雖雌雄情<lb/>
<pb n="KR3k0045_WYG_083-9a"/>
至猶能自别退在河中之洲不乗匹而相隨也以興情<lb/>
至性行和諧者是后妃也后妃雖說樂君子猶能不淫<lb/>
其色退在深宫之中不褻瀆而相慢也<hi>毛詩正義關睢</hi>
燕燕往飛之時必舒張其尾翼以興戴嬀將歸之時亦<lb/>
顧視其衣服<hi>毛詩正義燕燕</hi>
言日之始照月之盛望皆出東方月盛之時有與日同<lb/>
以興國君之平常夫人之隆盛皆秉其國事夫人之盛<lb/>
時亦當與君同<hi>毛詩正義日月</hi>
<pb n="KR3k0045_WYG_083-9b"/>
日月雖分照晝夜而日恒明月則有盈有闕不常盛盛<lb/>
則與日皆出東方猶君與夫人雖各聽内外而君恒伸<lb/>
夫人有屈有伸伸則與君同居尊位<hi>毛詩正義日月</hi>
言凱樂之風從南長養之方而來吹彼棘木之心故棘<lb/>
心夭夭然得盛長以興寛仁之母以已慈愛之情養我<lb/>
七子之身故七子皆得少長然棘木之難長者凱風吹<lb/>
而漸大猶七子亦難養者慈母養之以成長<hi>毛詩正義凱風</hi>
如人之渡水若就其深矣則方之舟之若就其淺矣則<lb/>
<pb n="KR3k0045_WYG_083-10a"/>
泳之游之隨水深淺期於必渡以興已於君子之家事<lb/>
若値其難也則勤之勞之若値其易也即優之游之隨<lb/>
事難易期於必成<hi>毛詩正義谷風</hi>
言始為荑終為茅可以供祭祀以喻始為女能貞靜終<lb/>
為婦有法則可以配人君<hi>毛詩正義静女</hi>
東門之外有池水此水可以漚柔麻草使可緝績以作<lb/>
衣服以興貞賢之善女此女可以柔順君子使可修政<lb/>
以成德敎<hi>毛詩正義東門之池</hi>
<pb n="KR3k0045_WYG_083-10b"/>
子未學禮乎丈夫之冠也父命之女子之嫁也母命之<lb/>
往送之門戒之曰往之女家必敬必戒無違夫子以順<lb/>
為正者妾婦之道也<hi>孟子滕文公下</hi>
浴不必江海要之去垢馬不必騏驥要之善走士不必<lb/>
賢世要之知道女不必貴種要之貞好<hi>史記外戚世家</hi>
女憲曰婦如影響焉不可賞<hi>後漢書曹世叔妻傳</hi>
天固不可逃夫固不可離也行違神祗天則罰之禮義<lb/>
有愆夫則薄之<hi>後漢書曹世叔妻傳</hi>
<pb n="KR3k0045_WYG_083-11a"/>
初踐椒宫逞梟心於長樂方觀梓樹頒鴆羽於離明<hi>晉書</hi>
<hi>恭惡褚皇后傳</hi>
隰桑有阿其葉有幽既見君子德音孔膠夫婦人以色<lb/>
親以德固姜氏之德行謂孔膠也<hi>列女傳周宣姜后</hi>
賢人之所以成者其道愽矣非特師傅朋友相與切磋<lb/>
也妃匹亦居多焉<hi>列女傳周列國齊相御妻</hi>
適人之道一與之醮終身不改不幸遇惡疾不改其意<lb/>
且夫采采芣苢之草雖其臭惡猶始於捋采之終於懷<lb/>
<pb n="KR3k0045_WYG_083-11b"/>
擷之浸以益親況於夫婦之道乎<hi>列女傳周列國蔡人妻</hi>
夫婦人之禮精五飯幕酒漿養舅姑縫衣裳而已矣故<lb/>
有閨内之修而無境外之志<hi>列女傳周列國鄒孟軻母</hi>
妾聞忠臣事君無懈<hi>音戒</hi>倦時孝子養親患無日也妾豈<lb/>
敢以少貴之故變妾之節哉<hi>列女傳周列國衞宗二頥</hi>
於結根於山阿喻婦人託身於君子也<hi>李善註文選古詩</hi>
魯陶門女者少寡養姑紡績為産魯人欲求之女乃歌<lb/>
曰黄鵠早寡七年不雙宛頸獨宿不與衆同飛鳥尚然<lb/>
<pb n="KR3k0045_WYG_083-12a"/>
況於貞良魯人聞之遂不復求<hi>藝文類聚鳥部鵠</hi>
女貞之樹柯葉冬生寒涼守節險不能傾<hi>藝文類聚木部女貞</hi>
膏不厭鮮水不厭清玉不厭潔蘭不厭馨<hi>藝文類聚后妃部后妃箴</hi>
語曰嫁雞與之飛嫁狗與之走<hi>埤雅卉物門葛</hi>
蔡邕女誡曰心猶首面也是以甚致飾焉面一旦不修<lb/>
則塵垢穢之心一朝不思善則邪惡入之咸知飾其面<lb/>
不修其心夫面之不飾愚者謂之醜心之不修賢者謂<lb/>
之惡愚者謂之醜猶可賢者謂之惡將何容焉故覽照<lb/>
<pb n="KR3k0045_WYG_083-12b"/>
拭面則思其心之潔也傅脂則思其心之軟也加粉則<lb/>
思其心之鮮也澤髮則思其心之順也用櫛則思其心<lb/>
之理也立髻則思其心之正也攝鬢則思其心之整也<lb/>
<hi>太平御覽人事部鑒戒下</hi>
　　甘隠<lb/>
潛龍勿用陽氣潛藏<hi>易乾</hi>
六四括囊无咎无譽象曰括囊无咎愼不害也<hi>易坤</hi>
天地不交否君子以儉德辟難不可榮以禄<hi>易否</hi>
<pb n="KR3k0045_WYG_083-13a"/>
初九賁其趾舍車而徒象曰舍車而徒義弗乗也<hi>易賁</hi>
上九肥遯无不利<hi>易遯</hi>
上九鴻漸于陸其羽可用為儀吉<hi>易漸</hi>
魚有能潛在淵者或在於渚者小魚不能入淵而在渚<lb/>
良魚則能逃處於深淵以興人有能深於隠者或出於<lb/>
世者小人不能自隠而處世君子則能逃遯而隠居<hi>毛詩</hi>
<hi>正義鶴鳴</hi>
雖分國如錙銖不臣不仕<hi>禮記儒行</hi>
<pb n="KR3k0045_WYG_083-13b"/>
不義而富且貴於我如浮雲<hi>論語述而</hi>
顔先生與寡人遊食必大牢出必乗車妻子衣服麗都<lb/>
顔斶辭去曰夫玉生於山制則破焉非弗寶貴矣然大<lb/>
璞不完士生乎鄙野推選則禄焉非不尊遂也然而形<lb/>
神不全斶願得歸晚食以當肉安歩以當車無罪以當<lb/>
貴清淨貞正以自虞<hi>戰國策齊宣王</hi>
子獨不見郊祭之犧牛乎養食之數嵗衣以文繡以入<lb/>
太廟當是之時雖欲為孤豚豈可得乎子亟去無汚我<lb/>
<pb n="KR3k0045_WYG_083-14a"/>
我寧游戲汙瀆之中自快無為有國者所羈<hi>史記老莊傳</hi>
鳯漂漂其高遰兮夫固自縮而逺去襲九淵之神龍兮<lb/>
沕深潛以自珍彌融爚以隠處兮夫豈從螘與蛭螾所<lb/>
貴聖人之神德兮逺濁世而自藏使騏驥可得係羈兮<lb/>
豈云異夫犬羊<hi>史記賈生傳</hi>
漁釣於一壑則萬物不奸其志棲遲於一丘則天下不<lb/>
易其樂不絓聖人之網不齅驕君之餌蕩然肆志談者<lb/>
不得而名焉故可貴也<hi>前漢書叙傳上</hi>
<pb n="KR3k0045_WYG_083-14b"/>
琛寶可懷貞期難對<hi>後漢書申屠蟠列傳贊</hi>
夫覆巢破卵則鳯皇不翔刳牲夭胎則麒麟不臻誠物<lb/>
類相感理使其然<hi>後漢書黄瓊列傳</hi>
所謂雲中白鶴非鶉鷃之網所能羅矣<hi>魏志邴原傳註</hi>
藏聲江海之上卷迹囂氛之表潄流而激其清寢巢而<lb/>
韜其耀<hi>晉書隠逸傳</hi>
清流可飲至道可飡何為棲棲自使疲單魚懸獸檻鄙<lb/>
夫知之<hi>晉書董京傳</hi>
<pb n="KR3k0045_WYG_083-15a"/>
韜光逐藪含章未曜龍潜九泉䃘然執高<hi>晉書皇甫謐傳</hi>
楚少時欲隠居謂濟曰當欲枕石潄流誤云潄石枕流<lb/>
濟曰流非可枕石非可潄楚曰所以枕流欲洗其耳所<lb/>
以潄石欲厲其齒<hi>晉書孫楚傳</hi>
望絶於榮華之塗而志安乎窮圮之域藜藿有八珍之<lb/>
甘蓬蓽有藻梲之樂也故權貴之家雖咫尺弗從也知<lb/>
道之士雖艱逺必造也<hi>晉書葛洪傳</hi>
巖穴人情所高吾得當此則雞鶩變作鳯皇<hi>宋書王㣲傳</hi>
<pb n="KR3k0045_WYG_083-15b"/>
非但土石侯卿腐鴆梁錦實迺竚意天后睨目羽人<hi>宋書</hi>
<hi>周朗傳</hi>
委明珠而樂賤辭白璧以安貧<hi>北齊書文苑顔之推傳</hi>
豈若蹙足入絆申頸就羈<hi>北史蕭大圜傳</hi>
魚鼈之不食餌者不出其淵樹木之勝霜雪者不聽其<lb/>
天士能自治者不從聖人<hi>管子侈靡</hi>
威鳯以難見為神是以聖人以深為根走麝以遺香不<lb/>
捕是以聖人以約為紀<hi>關尹子九樂</hi>
<pb n="KR3k0045_WYG_083-16a"/>
澤雉十步一啄百步一飲不蘄畜乎樊中神雖王不善<lb/>
也<hi>莊子養生主</hi>
夫函車之獸介而離山則不免於網罟之患吞舟之魚<lb/>
碭而失水則蟻能苦之故鳥獸不厭高魚鼈不厭深夫<lb/>
全其形生之人藏其身也不厭深眇而已矣<hi>莊子庚桑楚</hi>
莊子釣於濮水楚王使大夫二人往先焉曰願以境内<lb/>
累矣莊子持竿不顧曰吾聞楚有神龜死已三千歳矣<lb/>
王巾笥而藏之廟堂之上此龜者寧其死為留骨而貴<lb/>
<pb n="KR3k0045_WYG_083-16b"/>
乎寧其生而曳尾於塗中乎二大夫曰寧生而曳尾塗<lb/>
中莊子曰往矣吾將曳尾於塗中<hi>莊子秋水</hi>
鹿食山草不思邑里<hi>焦氏易林豐之萃</hi>
或曰回之簞瓢臞如之何曰明明在上百官牛羊亦山<lb/>
雌也闇闇在上簞瓢捽茹亦山雌也何其臞千釣之輕<lb/>
烏獲力也簞瓢之樂顔氏德也<hi>揚子修身</hi>
初一逃水之夷滅其創跡測曰逃水之夷跡不創也<hi>太𤣥</hi>
<hi>經第四逃</hi>
<pb n="KR3k0045_WYG_083-17a"/>
草木落於待黄之秋而衡門之蒿獨茂塵礫沸於㑹風<lb/>
之候而寒谷之雲不飛亦以休風之宣暢而聖情之凝<lb/>
鬱也<hi>天禄閣外史祝頌</hi>
言麒麟仁智之獸逺見避害常藏隠不見有聖德之君<lb/>
乃肯來出如使可得羈係而畜之則與犬羊無異不足<lb/>
貴也言賢者亦以不可枉屈為高如可趨走亦不足稱<lb/>
也<hi>王逸註楚辭惜誓</hi>
言已懷德不用譬若蛟龍潜於川澤忽然乘雲汎淫而<lb/>
<pb n="KR3k0045_WYG_083-17b"/>
游紛紜若霧而乃見之也<hi>王逸註楚辭九歎</hi>
澤雉窮野草靈龜樂泥蟠榮名穢人身高位多災患<hi>嵇中</hi>
<hi>散集與阮德如</hi>
澤雉雖饑不願園林安能服御勞形苦心<hi>嵇中散集兄秀才公</hi>
潜龍尚泥蟠神龜隠其靈<hi>嵇中散集阮德如答</hi>
握耒甫田而麾節忽若執鞭啜荈潄泉而大牢同乎藜<lb/>
藿<hi>抱朴子内篇暢𤣥</hi>
繿縷帶素不以貿龍章之暐曄也負步杖筴不以易結<lb/>
<pb n="KR3k0045_WYG_083-18a"/>
駟之駱驛也藏夜光於蒿岫不受他山之攻沈鱗甲於<lb/>
𤣥淵以違鑚灼之災<hi>抱朴子内篇暢𤣥</hi>
軒轅之臨天下可謂至理也而廣成不與焉唐堯之有<lb/>
四海可謂太平也而偓佺不佐焉而德化不以之損也<lb/>
才子不以之乏也<hi>抱朴子内篇釋滯</hi>
以芳林為臺榭峻岫為大厦翠蘭為絪牀緑葉為幃幙<lb/>
被褐代衮衣薇藿當嘉饍<hi>抱朴子内篇釋滯</hi>
士以自衒為不高女以自媒為不貞何必委洗耳之峻<lb/>
<pb n="KR3k0045_WYG_083-18b"/>
標效負俎之干榮哉<hi>抱朴子外篇任命</hi>
四靈翳逸而為隆平之符幽人嘉遁而為有國之寶何<lb/>
必司晨而銜鑣羈紲於憂責哉有用人之用也無用我<lb/>
之用也<hi>抱朴子外篇博喻</hi>
鸞鳯競粒於庭塲則受䙝於雞鶩龍鱗雜厠於芻豢則<lb/>
見黷於六牲是以商老棲峻以播遯世之操卞隋赴深<lb/>
以全遺物之聲<hi>抱朴子外篇愽喻</hi>
身與名難兩濟功與神尠並全支離其德者苦而必安<lb/>
<pb n="KR3k0045_WYG_083-19a"/>
用以適世者樂而多危故鷙禽以奮擊拘縶言鳥以智<lb/>
慧見籠瓊瑶以符采剖判三金以琦玩冶鑠蘭茞以芬<lb/>
馨剪刈文梓以含音受伐是以翠虬覩伯益而登𤣥雲<lb/>
靈鳯値孟戲而反丹穴子永歎天倫之偉漆園悲被繡<lb/>
之犧<hi>抱朴子外篇愽喻</hi>
棲鸞戢鸑雖饑渴而不願籠委於庖人之室乘黄天鹿<lb/>
雖幽餓而不樂蒭秣於濯龍之廏是以掇蜩之叟忘萬<lb/>
物於芳林垂綸之生忽執珪於南楚<hi>抱朴子外篇博喻</hi>
<pb n="KR3k0045_WYG_083-19b"/>
夫山之金玉水之珠貝雖不在府庫之中不給朝夕之<lb/>
用然皆君之財也退士不居肉食之列亦猶山水之物<lb/>
也豈非國有乎許由不竄於四海之外四皓不走於八<lb/>
荒之表也<hi>抱朴子外篇逸民</hi>
空谷有項領之駿者孫陽之恥也太平遺冠世之才者<lb/>
賞眞之責也<hi>抱朴子外篇嘉遯</hi>
藜藿不供而意佚於方丈齊編庸民而心歡於有土<hi>抱朴</hi>
<hi>子外篇嘉遯</hi>
<pb n="KR3k0045_WYG_083-20a"/>
侣雲鵬以高逝故不縈翮於腐鼠以蕃武為厚誡故不<lb/>
改樂於簞瓢<hi>抱朴子外篇嘉遯</hi>
吾特遊繒繳之下也若夫子可謂㝠㝠矣<hi>文中子魏相</hi>
魚葺鱗以自别兮蛟龍隠其文章故荼薺不同畆兮蘭<lb/>
茞幽而獨芳<hi>楚辭九章悲回風</hi>
騏驥伏匿而不見兮鳯皇高飛而不下鳥獸猶知懷德<lb/>
兮何云賢士之不處<hi>文選宋玉九辨</hi>
鸞翮有時鎩龍性誰能馴<hi>文選顔延之詠嵇中散詩</hi>
<pb n="KR3k0045_WYG_083-20b"/>
靈鳯振羽儀戢景西海濱朝食琅玕實夕飲玉池津<hi>文選</hi>
<hi>江文通擬嵇中散詩</hi>
頓網探淵不能招龍振網羅雲不必招鳯是以巢箕之<lb/>
叟不眄丘園之幣洗渭之民不發傅巖之夢<hi>文選陸機演連珠</hi>
夫璿玉致美不為池隍之寶桂椒信芳而非園林之實<lb/>
豈期深而好逺哉蓋云殊性而已<hi>文選顔延之陶徵士誄</hi>
譬彼鴛雛豈競鳶鴟之肉猶斯雜縣寧勞文仲之牲<hi>補文</hi>
<hi>選昭明太子陶淵明集序</hi>
<pb n="KR3k0045_WYG_083-21a"/>
玉之在山以見珍而終破蘭之生谷雖無人而自芳<hi>補文</hi>
<hi>選昭明太子陶淵明集序</hi>
夫自衒自媒者士女之醜行不忮不求者明達之用心<lb/>
是以聖人韜光賢人遁世<hi>補文選昭明太子陶淵明集序</hi>
夫寶以含珠為貴士以藏器為峻麟以絶跡標竒松以<lb/>
負霜稱㒞是以蘭生幽澗玉輝千仞<hi>補文選曹毗對儒</hi>
寂然尸居儼焉山立遵渚龍見在林鳯戢<hi>廣文選陸士龍逸民賦</hi>
甘餌含毒難數嘗兮麟而可羈近犬羊兮鸞鳳高翔戾<lb/>
<pb n="KR3k0045_WYG_083-21b"/>
青雲兮不掛網羅固足珍兮<hi>廣文選揚子雲太𤣥賦</hi>
葢聞獻技者易忽養德者難致是以子張重趼不獲哀<lb/>
公之禄干木偃息不受文侯之位<hi>廣文選謝惠連連珠</hi>
巖嶺高則雲霞之氣鮮林藪深則蕭瑟之音清<hi>廣文選戴安道</hi>
<hi>閑遊賛</hi>
知溟海之禽不以籠樊服養櫟散之質不以斧斤致用<lb/>
故能樹之於廣漢棲之於江湖<hi>廣文選戴安道閉遊贊</hi>
顧蹄涔不足以濯神鬚翳薈不足以翔雲翮是故藐姑<lb/>
<pb n="KR3k0045_WYG_083-22a"/>
有綽約之廬箕阜有高嘯之宇<hi>廣文選廋元規翟徵君贊</hi>
寧隠鱗藏彩若淵中之龍乎寧舒翼揚聲若雲間之鴻<lb/>
乎<hi>廣文選嵇叔夜卜疑集</hi>
鴻鵠相隨飛浩渺運荒裔揮翮凌長風須㬰萬里逝朝<lb/>
餐琅玕實夕栖丹山際抗身青雲中網羅孰能制<hi>廣文選阮</hi>
<hi>嗣宗詠懷詩</hi>
鱗翼成而愈伏術業優而不試乃欲闔匵辭價泥蟠深<lb/>
處木戢琳琅之耀匿首窮魚之渚<hi>廣文選束廣微𤣥居釋</hi>
<pb n="KR3k0045_WYG_083-22b"/>
比從政於匣笥之龜譬官者於郊廟之犢<hi>廣文選束廣微𤣥居釋</hi>
獨不見夫鸞鳯之高翔兮乃集太皇之壄循四極而囘<lb/>
周兮見盛德而後下<hi>廣文選賈誼惜誓</hi>
既有凌霄之姿何肯為作耳目之翫<hi>世說新語言語</hi>
鸞雛鳯子養甡高峙隠耀深林不食滓穢<hi>意林太元經</hi>
巢父堯時隠人年老以樹為巢而寢其上故人號為巢<lb/>
父堯之讓許由也由以告巢父巢父曰汝何不隠汝形<lb/>
藏汝光非吾友也乃擊其膺而下之許由悵然不自得<lb/>
<pb n="KR3k0045_WYG_083-23a"/>
乃遇清冷之水洗其耳拭其目曰嚮者聞言負吾友遂<lb/>
去終身不相見<hi>藝文類聚人部隠逸上</hi>
堯以天下讓巢父巢父曰君之牧天下亦猶余之牧孤<lb/>
犢君牧天下是各有其所牧矣君焉用惴惴然以所牧<lb/>
而與余余無用天下為也於是牽犢而去<hi>藝文類聚獸部牛符子</hi>
方介丘於尺阜託雲林乎一木<hi>藝文類聚人部隠逸上窟</hi>
故能虬驤慶霄而不紲豢龍之轡鳯鳴瑶林而不屈伶<lb/>
倫之籠<hi>藝文類聚人部隠逸上賛</hi>
<pb n="KR3k0045_WYG_083-23b"/>
河上有文人緯蕭棄明珠甘彼藜藿食樂是蓬蒿廬<hi>藝文</hi>
<hi>類聚人部言志詩</hi>
濯清水追涼風釣游鯉弋高鴻不受當世之責永保性<lb/>
命之期則可以凌雲霄出宇宙之外矣<hi>藝文類聚人部</hi>
且麟隠於遐荒不紆機穽之路鳯皇翔於寥廓故節高<lb/>
而可慕<hi>藝文類聚人部嘲戲</hi>
鳯皇鳴高岡有翼不好飛安知鳯皇德貴其來見稀<hi>藝文</hi>
<hi>類聚鳥部鳯詩</hi>
<pb n="KR3k0045_WYG_083-24a"/>
夫夜光結緑非胠篋之恒珍逸羽翔鱗豈園池之近玩<lb/>
寧期心於逺大葢不知其所以然也是以潁陽高蹈洗<lb/>
耳於唐朝漢陰貞棲滅迹於周代盛德風流有自來矣<lb/>
<hi>文苑英華蕭綸隠隠居碑</hi>
山梁飲啄非有意於籠樊江海飛浮本無情於鐘鼓<hi>文苑</hi>
<hi>英華徐陵遷譴上書</hi>
禽巢欲逺魚沈唯深清聲<hi>一作蹤</hi>滅跡何必山林<hi>文苑英華庾信</hi>
<hi>聖賢讃</hi>
<pb n="KR3k0045_WYG_083-24b"/>
鸞鳯棲堂廡不若翔廖廓<hi>太平御覽居處部堂</hi>
老萊子隠於䝉山之陽以葭為葢蓬為室蓍木為艾席<lb/>
枝為牀衣緼飲水墾山播植楚王親至其門方織畚王<lb/>
去有間其妻戴畚萊挾薪而至問車馬跡之多答曰楚<lb/>
王妻曰可食以酒肉者可加以鞭捶可受以官禄者可<lb/>
隨以鈇鉞先生受人官禄為人所制妾不能為人所制<lb/>
者妻負畚萊而去也<hi>太平御覽地部䝉山</hi>
驪龍之珠必沈紫泉之裏垂天之翼必翔青㝠之表<hi>太平</hi>
<pb n="KR3k0045_WYG_083-25a"/>
<hi>御覽治道部薦舉下</hi>
漢王聞宋勝子方牧羊於巨澤鼓而歌南風之詩使者<lb/>
進謂宋勝子曰漢王聞先生之賢使使者致命於先生<lb/>
而委國政焉宋勝子矍然而顧謂使者曰是何言歟今<lb/>
漢王待四海之士與十羣之羊其於職司也奚以異乎<lb/>
而大王廢牧羊之任委以四海之政是錯亂天位倒置<lb/>
人倫勝不願為也<hi>太平御覽資産部牧</hi>
金玉有本質焉能不堅剛惟在逺爐炭幽居永潜藏<hi>初學</hi>
<pb n="KR3k0045_WYG_083-25b"/>
<hi>記寶器部金</hi>
必欲飾混沌以蛾眉冠越客於文冕走雖不敏請附高<lb/>
節有蹈東海而死爾<hi>何氏語林言語</hi>
非志驕富貴但性畏廟堂若使麏䴥可驂何以異夫騏<lb/>
驥<hi>何氏語林言語</hi>
生若浮雲朝露寧俟長繩繫量<hi>何氏語林言志</hi>
艮背却行求心自處羅含蘭菊仲蔚蓬蒿<hi>文苑英華李商隠獻河東</hi>
<hi>君</hi>
<pb n="KR3k0045_WYG_083-26a"/>
藉纖草以蔭長松結幽蘭而援芳桂仰翔禽於百仞俯<lb/>
泳鱗於千尋<hi>何氏語林言志</hi>
測性同鱗羽愛上山壑眷戀松筠輕迷人路<hi>何氏語林棲逸</hi>
民樵採麋鹿之伍終其解毛之衣馳騁日月之車得保<lb/>
自耕之禄於大王之恩亦已深矣<hi>何氏語林棲逸</hi>
長羣魚鳥畢景松阿雖復玉没於訪珪之辰桂掩於搜<lb/>
芳之日汎濫漁父之游偃息卜居之㑹如此而已<hi>何氏語林</hi>
<hi>蕳傲南史</hi>
<pb n="KR3k0045_WYG_083-26b"/>
昔堯優許由非不𢎞也洗其兩耳楚聘莊周非不廣也<lb/>
執竿不顧僕得曝背隴畆之中誦顔氏之簞瓢詠原憲<lb/>
之蓬戸時翺翔於林澤與沮溺為等儔聽𤣥猿之悲吟<lb/>
察鶴鳴於九皐安身為樂無憂為福處虚空之名居不<lb/>
靈之龜<hi>何氏語林言志</hi>
見朱闈廣厦雖識是華樂而初無欲往之心望高巖廣<lb/>
澤亦知此難立正自恒欲往就<hi>華陽陶隠居傳上</hi>
身無所貪慕樂於山川如野鹿常自守不與人從事<hi>般舟</hi>
<pb n="KR3k0045_WYG_083-27a"/>
<hi>三昧經卷上</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0045_WYG_083-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷八十三<lb/>
</p>
<p>
</p>
  </div>
</body>
</text>
</TEI>
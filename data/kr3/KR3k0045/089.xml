<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷八十九</head>
    <p>
<pb n="KR3k0045_WYG_089-1a"/>
欽定四庫全書<lb/>
　喻林卷八十九　　　　　明　徐元太　撰<lb/>
　　文章門<hi>四</hi>
　　　豐贍<lb/>
江海以水深之故所浸者逺膏澤以雨多之故所潤者<lb/>
博以喻傳之廣記備言亦欲浸潤經文使義理通洽<hi>春秋</hi>
<hi>正義序</hi>
元凱文塲稱為武庫<hi>晋書杜預傳</hi>
<pb n="KR3k0045_WYG_089-1b"/>
山大者雲多泰山不崇朝辦雨雨天下夫然則賢者有<lb/>
雲雨之知故曰其吐文萬牒以上可謂多力矣世稱力<lb/>
者常褒烏獲然則董仲舒揚子雲文之烏獲也秦武王<lb/>
與孟獲舉鼎不任絶脉而死少文之人與董仲舒等涌<lb/>
胸中之思必將不任有絶脉之變<hi>王充論衡効力篇</hi>
人知出榖多者地力盛不知出文多者才知茂失事理<lb/>
之實矣<hi>王充論衡効力篇</hi>
足不彊則跡不逺鋒不銛則割不深連結篇章必大才<lb/>
<pb n="KR3k0045_WYG_089-2a"/>
智鴻懿之俊也<hi>王充論衡超竒篇</hi>
東海之中可食之物雜糅非一以其大也夫水精氣渥<lb/>
盛故其生物也衆多竒異故夫大人之胸懐非一才髙<lb/>
知大故其於道術無所不包<hi>王充論衡别通篇</hi>
夫形大衣不得褊事衆文不得褊事衆文饒水大魚多<lb/>
帝都榖多王市肩磨<hi>王充論衡自紀篇</hi>
寳玉之山土木必潤盛徳之士文藝必衆<hi>徐幹中論藝紀</hi>
價直萬金者不待見其物而好惡可别矣條枝連抱者<lb/>
<pb n="KR3k0045_WYG_089-2b"/>
不俟圍其木而巨細可論矣故望洪濤之滔天則知其<lb/>
不起乎潢汙之中矣觀翰章之汪濊則知其不出乎章<lb/>
句之徒矣<hi>抱朴子外篇博喻</hi>
開源不億仞則無懐山之流崇峻不凌霄則無彌天之<lb/>
雲財不豐則其恵也不博才不逺則其辭也不贍故觀<lb/>
盈丈之牙則知其不出徑寸之口見百尋之枝則知其<lb/>
不附毫末之木<hi>抱朴子外篇廣譬</hi>
羲和昇光以啓旦望舒曜景以灼夜五材並生而異用<lb/>
<pb n="KR3k0045_WYG_089-3a"/>
百藥雜秀而殊治四時㑹而歳功成五色聚而錦繡麗<lb/>
八音諧而簫韶美羣言合而道藝辯<hi>抱朴子外篇喻蔽</hi>
玉以少貴石以多賤夫𤣥圃之下荆華之顛九員之澤<lb/>
折方之淵琳琅積而成山夜光煥而灼天顧不善也<hi>抱朴</hi>
<hi>子外篇喻蔽</hi>
積倚頓之財而用之甚少是何異於原憲也懐無銓之<lb/>
量而著述約陋亦何别於𤨏碌也<hi>抱朴子外篇喻蔽</hi>
兩儀所以稱大者以其函括八荒緬邈無表也山海所<lb/>
<pb n="KR3k0045_WYG_089-3b"/>
以為富者以其包籠曠闊含受雜錯也若如雅論貴少<lb/>
賤多則穹隆無取乎宏燾而旁泊不貴於厚載也<hi>抱朴子外</hi>
<hi>篇喻蔽</hi>
其英異宏逸者則羅網乎元黄之表其拘束齷齪者則<lb/>
覊紲於籠罩之内振翅有利鈍則翔集有髙卑騁迹有<lb/>
遲迅則進趨有逺近駑鋭不可膠柱調也文貴豐贍何<lb/>
必稱善如一口乎<hi>抱朴子外篇辭義</hi>
然古書者雖多未必盡美要當以為學者之山淵使屬<lb/>
<pb n="KR3k0045_WYG_089-4a"/>
筆者得采伐漁獵其中然而譬如東甌之木長洲之林<lb/>
梓豫雖多而未可謂之為大厦之壯觀華屋之𢎞麗也<lb/>
雲夢之澤孟諸之藪魚肉之雖饒而未可謂之為煎熬<lb/>
之盛膳渝狄之加味也<hi>抱朴子外篇鈞世</hi>
若禀經以製式酌雅以富言是仰山而鑄銅煑海而為<lb/>
鹽也<hi>文心雕龍宗經</hi>
夫經典沉深載籍浩汗實羣言之奥區而才思之神臯<lb/>
也揚班以下莫不取資任力耕耨縱意漁獵操刀能割<lb/>
<pb n="KR3k0045_WYG_089-4b"/>
必裂膏腴是以將贍才力務在博見狐腋非一皮能温<lb/>
鷄蹠必數千而飽矣<hi>文心雕龍事類</hi>
經籍深富辭理遐亘<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>如江海鬰若崑鄧文梓共採瓊<lb/>
珠交贈<hi>文心雕龍事類贊</hi>
言必鵬運氣靡鴻漸倒海探珠傾崑取琰曠而不溢奢<lb/>
而無玷<hi>文心雕龍夸飾贊</hi>
物貎難盡故重㳫舒狀如是嵯峨之類聚葳𬎼之羣積<lb/>
矣<hi>文心雕龍物色</hi>
<pb n="KR3k0045_WYG_089-5a"/>
文辭根葉苑囿其中矣<hi>文心雕龍體性</hi>
洽聞之士宜撮綱要攬華而食實棄邪而採正極睇參<lb/>
差亦學家之壯觀也<hi>文心雕龍諸子</hi>
篇章之珠澤文彩之鄧林<hi>鍾嶸詩品</hi>
雖離方而遯圓期窮形而盡相<hi>文選文賦</hi>
或虎變而獸擾或龍見而鳥瀾<hi>文選文賦</hi>
縟㫖星稠繁文綺合<hi>文選沈約謝靈運傳論</hi>
合綦組以成文列錦繡而為質一經一緯一宫一商此<lb/>
<pb n="KR3k0045_WYG_089-5b"/>
賦之迹也<hi>西京雜記</hi>
千巖競秀萬壑争流草木蒙籠其上若雲興霞蔚<hi>世説新語</hi>
<hi>言語</hi>
從山隂道上行山川自相映發使人應接不暇<hi>世説新語言語</hi>
人有難充書繁重云不在多以為龍少魚衆少者為神<lb/>
充荅曰文衆勝寡財富愈貧世無一分吾有百篇人無<lb/>
一字吾有萬言孰為賢矣<hi>太平御覧文部著書下</hi>
夫𣺌泛滄流則不識涯涘雜陳鍾石則莫辨宫商<hi>初學記文</hi>
<pb n="KR3k0045_WYG_089-6a"/>
<hi>部文章註</hi>
如游羣玉之府琮璜珪璧瓊瑶寳璐光明焜晃莫敢注<lb/>
視如行衡霍嵩岱之境山輝川媚雲蒸霞蔚龍拏鳯跂<lb/>
蒼翠詭異使人應接不暇<hi>玉海藝文書目</hi>
浩汗其源者必總靈怪之儲紛糺其峯者自動鬱㝠之<lb/>
觀<hi>波羅蜜多經卷五百七十七</hi>
佛言以一天下樹枝及與鳥毛作筆書佛經樹枝鳥毛<lb/>
悉皆可盡佛智不可盡大如須彌山墨磨研四海水㸃<lb/>
<pb n="KR3k0045_WYG_089-6b"/>
筆須彌山墨四海水皆可盡佛智終不可盡<hi>三摩竭經尺八</hi>
滔滔焉涌難竭之泉湛湛焉垂長生之露其言巧妙其<lb/>
義深逺譬八河之歸海猶萬象之趣空<hi>辯正論卷七</hi>
　　　簡約<lb/>
舉一綱而萬目張解一卷而衆篇明<hi>毛詩詩譜序</hi>
譬珠玉不可多得以其珍也<hi>王充論衡超竒篇</hi>
瓀少石多多者不為珍龍少魚衆少者固為神<hi>王充論衡自紀</hi>
<hi>篇</hi>
<pb n="KR3k0045_WYG_089-7a"/>
夫瓊瑶以寡為竒磧礫以多為賤故庖犧卦不盈十而<lb/>
彌綸二儀老氏言不滿萬而道徳備舉<hi>抱朴子外篇喻蔽</hi>
根柢槃深枝葉峻茂辭約而㫖豐事近而喻逺<hi>文心雕龍宗經</hi>
事得其要雖小成績譬寸轄制輪尺樞運闗也<hi>文心雕龍事類</hi>
事得其要雖寡而用博易之六爻該綜萬象琴之五絃<lb/>
備括衆聲<hi>文選陸士衡演連珠註</hi>
或謂洪曰流無源則乾條離株則瘁吾恐玉屑盈車不<lb/>
如全璧余答曰詠源流者採珠而捐蚌登荆嶺者拾玉<lb/>
<pb n="KR3k0045_WYG_089-7b"/>
而棄石余之抄略譬猶摘翡翠之藻羽脱犀象之角牙<lb/>
<hi>太平御覽文部著書下</hi>
夫至實不華至辭不餙言約而至者麗事寡而達者明<lb/>
故珠玉少而貴瓦礫多而賤<hi>𢎞明集牟子理惑論</hi>
　　　擅長<lb/>
擢秀幹於一時騁絶轡於千里固諸儒之所揖讓日下<lb/>
之無雙<hi>毛詩正義序</hi>
誠九流之津渉六藝之鈐鍵學覽者之潭奥摛翰者之<lb/>
<pb n="KR3k0045_WYG_089-8a"/>
華苑也<hi>爾雅序</hi>
爻彖垂法宫徵流音羙哉羣彦揚𬎼翰林俱諧振玉各<lb/>
擅鏘金<hi>晉書郭澄之傳</hi>
西都賈馬耀靈蛇於掌握東漢班張發雕龍於綈槧<hi>晉書</hi>
<hi>文苑傳</hi>
若五音之變化濟九成之妙曲<hi>梁書任昉傳</hi>
唱髙則難和理深則難詶<hi>魏書宗欽傳</hi>
文章錯綜煥然蔚炳猶夫子之墻矣<hi>魏書崔𤣥伯僧淵傳</hi>
<pb n="KR3k0045_WYG_089-8b"/>
瑩金璧播芝蘭文質因其宜繁約適其變權衡輕重斟<lb/>
酌古今和而能壯麗而能典煥乎若五色之成章紛乎<lb/>
猶八音之繁㑹<hi>周書史臣庾信傳</hi>
理髙象繋管輅思而不解事富山海郭璞注而未詳至<lb/>
於五色相宣八音繁會鳯鳴不足喻龍章莫之比<hi>隋書崔廓</hi>
<hi>隠逸傳</hi>
能斵削柱梁謂之木匠能穿鑿穴塪謂之土匠能雕琢<lb/>
文書謂之史匠<hi>王充論衡量知篇</hi>
<pb n="KR3k0045_WYG_089-9a"/>
以儒道為城池以機神為干戈故談者莫不望塵而銜<lb/>
璧文士寓目而格筆<hi>抱朴子外篇重言</hi>
精理為文秀氣成采鑒懸日月辭富山海<hi>文心雕龍徵聖贊</hi>
騷經九章朗麗以哀志九歌九辯綺靡以傷情逺遊天<lb/>
問瓌詭而恵巧招魂招𨼆耀艷而深華卜居摽放言之<lb/>
致漁父寄獨往之才故能氣往轢古辭來切今驚采絶<lb/>
艷難與並能矣自九懐以下遽躡其跡而屈宋逸歩莫<lb/>
之能追故其叙情怨則鬱伊而易感述離居則愴怏而<lb/>
<pb n="KR3k0045_WYG_089-9b"/>
難懐論山水則循聲而得貎言節候則披文而見時是<lb/>
以枚賈追風以入麗馬揚㳂波而得竒其衣被詞人非<lb/>
一代也<hi>文心雕龍辯騷</hi>
觀其骨鯁所樹肌膚所附雖取鎔經意亦自鑄偉辭<hi>文心</hi>
<hi>雕龍辯騷</hi>
若能慿軾以倚雅頌懸轡以馭楚篇酌奇而不失其真<lb/>
翫華而不墜其實則顧盼可以驅辭力欬唾可以窮文<lb/>
致亦不復乞靈於長卿假寵於子淵矣<hi>文心雕龍辯騷</hi>
<pb n="KR3k0045_WYG_089-10a"/>
不有屈原豈見離騷驚才風逸壯志烟髙<hi>文心雕龍辯騷贊</hi>
自風雅寢聲莫或抽緒奇文鬱起其離騷哉固已軒翥<lb/>
詩人之後奮飛辭家之前<hi>文心雕龍辯騷</hi>
陳思之表獨冠羣才觀其體贍而律調辭清而志顯應<lb/>
物掣巧随變生趣執轡有餘故能緩急應節<hi>文心雕龍章表</hi>
殷人輯頌楚人理賦斯並鴻裁之寰域雅文之樞轄也<lb/>
<hi>文心雕龍銓賦</hi>
宫商大和譬諸吹籥翻迴取均頗似調瑟瑟資移柱故<lb/>
<pb n="KR3k0045_WYG_089-10b"/>
有時而乖貳籥含定管故無往而不壹陳思潘岳吹籥<lb/>
之調也陸機左思瑟柱之和也<hi>文心雕龍聲律</hi>
按轡文雅之塲而環絡藻繪之府亦幾乎備矣<hi>文心雕龍序志</hi>
唯張載劍閣其才清采迅足駸駸後發前至<hi>文心雕龍銘箴</hi>
負文餘力飛靡弄巧枝辭攢映嘒若參昴<hi>文心雕龍雜文贊</hi>
士衡運思理新文敏而裁章置句廣於舊篇豈慕珠仲<lb/>
四寸之璫乎<hi>文心雕龍雜文</hi>
吟咏之間吐納珠玉之聲睂睫之前卷舒風雲之色其<lb/>
<pb n="KR3k0045_WYG_089-11a"/>
思理之致乎<hi>文心雕龍神思</hi>
若擇源於涇渭之流按轡於邪正之路亦可以馭文采<lb/>
矣<hi>文心雕龍情采</hi>
文帝陳思縱轡以騁節王徐應劉望路而争驅<hi>文心雕龍明詩</hi>
義直而文婉體舊而趣新金鹿澤蘭莫之或繼也<hi>文心雕龍</hi>
<hi>哀弔</hi>
若夫楚辭招魂可謂祝辭之組纚也<hi>文心雕龍祝盟</hi>
玉潤雙流如彼珩佩<hi>文心雕龍麗辭贊</hi>
<pb n="KR3k0045_WYG_089-11b"/>
外文綺交内義脉注跗蕚相銜首尾一體<hi>文心雕龍章句</hi>
後進之才奬氣挾聲軒翥而欲奮飛騰躑而羞跼歩辭<lb/>
入煒燁春藻不能程其艷言在萎絶寒谷未足成其凋<lb/>
談歡則字與笑並論慼則聲共泣偕信可以發藴而飛<lb/>
滯披瞽而駭聾矣<hi>文心雕龍夸飾</hi>
丹青初炳而後渝文章歳久而彌光若能櫽括於一朝<lb/>
可以無慙於千載也<hi>文心雕龍指瑕</hi>
凡大體文章類多枝𣲖整𣲖者依源理枝者循幹<hi>文心雕龍</hi>
<pb n="KR3k0045_WYG_089-12a"/>
<hi>附㑹</hi>
夫能懸識凑理然後文節自㑹如膠之粘木豆之合黄<lb/>
矣是以騶牡異力而六轡如琴馭文之法有似於此去<lb/>
留随心修短在手齊其歩驟總轡而已<hi>文心雕龍附㑹</hi>
爾其縉紳之林霞蔚而飈起王袁聮宗以龍章顔謝重<lb/>
葉以鳯采<hi>文心雕龍時序</hi>
茂先揺筆而散珠太冲動墨而横錦岳湛曜聮璧之華<lb/>
機雲摽二俊之采應傅三張之徒孫摯成公之屬並結<lb/>
<pb n="KR3k0045_WYG_089-12b"/>
藻清英流韻綺靡<hi>文心雕龍時序</hi>
稷下扇其清風蘭陵鬱其茂俗鄒子以談天飛譽騶奭<lb/>
以雕龍馳響屈平聮藻於日月宋玉交彩於風雲觀其<lb/>
豔説則籠罩雅頌故知暐燁之奇意出乎縱横之詭俗<lb/>
也<hi>文心雕龍時序</hi>
夫山木為良匠所度經書為文士所擇木美而定於斧<lb/>
斤事美而制於刀筆研思之士無慙匠石矣<hi>文心雕龍事類</hi>
敬通雅好辭説而坎壈盛世顯志自序亦蚌病成珠矣<lb/>
<pb n="KR3k0045_WYG_089-13a"/>
<hi>文心雕龍才略</hi>
冩氣圖貎既随物以宛轉屬采附聲亦與心而徘徊故<lb/>
灼灼狀桃李之鮮依依盡楊栁之貎杲杲為出日之容<lb/>
瀌瀌擬雨雪之狀喈喈逐黄鳥之聲喓喓學草蟲之韻<lb/>
皎日嘒星一言窮理參差沃若兩字連形並以少總多<lb/>
情貎無遺矣<hi>文心雕龍物色</hi>
翩翩然如翔禽之有羽毛衣服之有綃縠<hi>鍾嶸詩品</hi>
方之於影而形不可逐譬之於聲而響難為係<hi>李善註文選文</hi>
<pb n="KR3k0045_WYG_089-13b"/>
<hi>賦</hi>
譬猶舞者赴節以投袂歌者應絃而遣聲<hi>文選文賦</hi>
烈若鉤星在漢渙若雲梁承天<hi>文選景福殿賦</hi>
優游典籍之場休息篇章之圃發言抗論窮理盡㣲摛<lb/>
藻下筆鸞龍之文奮矣<hi>文選呉季重答魏太子牋</hi>
陸機之賦虚握靈珠孫綽之銘空擅崐玉<hi>文選陸陲新漏刻銘</hi>
屈平宋玉導清源於前賈誼相如振芳塵於後英辭潤<lb/>
金石髙義薄雲天<hi>文選沈約謝靈運傳論</hi>
<pb n="KR3k0045_WYG_089-14a"/>
潘文爛若披錦無處不善陸文若排沙簡金往往見寳<lb/>
<hi>世説新語言語</hi>
英辭雨集妙句雲來<hi>意林仲長統昌言</hi>
君子之作也儼乎若髙山勃乎若浮雲質素也如秋蓬<lb/>
摛藻也如春葩汜乎洋洋光乎䐧䐧與雅頌争流可也<lb/>
<hi>藝文類聚雜文部集序</hi>
平陽撃石山谷為之調大禹吹笛風雲為之動與夫含<lb/>
吐性靈抑揚詞氣曲變陽春光迴白日豈得同年而語<lb/>
<pb n="KR3k0045_WYG_089-14b"/>
哉<hi>藝文類聚雜文部集序</hi>
遂得棟梁文囿冠冕詞林大雅扶輪小生承葢<hi>藝文類聚雜文</hi>
<hi>部集序</hi>
逸態横生新情振起風雨争飛魚龍各變方之珪璧塗<lb/>
山之㑹萬里譬似雲霞赤城之巖千丈文參厯象即入<lb/>
天官之書韻渉絲桐咸歸總章之觀論其壯也則鵬起<lb/>
半天語其細也則鷦巢蚊睫豈直熊羆朝上層城抱日<lb/>
月之輝光燄宵飛南斗觸蛟龍之氣<hi>藝文類聚雜文部集序</hi>
<pb n="KR3k0045_WYG_089-15a"/>
髙調發清音縟藻流餘絢<hi>文苑英華楊素寄贈二詩</hi>
調與金石諧思逐風雲上<hi>文苑英華沈約悲悼一詩</hi>
譬其毫翰則風雨爭飛論其文采則魚龍百變<hi>文苑英華庾信</hi>
<hi>謝文序并和詩啟</hi>
文異水而湧泉筆非秋而垂露<hi>文苑英華庾信謝文序并和詩</hi>
阮瑀之書記不足扶衡孫楚之辭才何以捧轂<hi>華陽陶隠居傳</hi>
譬山王之髙妙谷王之宗長義必重深辭亦豐祕<hi>波羅蜜多</hi>
<hi>經四百七十九</hi>
<pb n="KR3k0045_WYG_089-15b"/>
譬如世間善作樂者能使八音宫商和諧聲律相應同<lb/>
時俱作又如巧畵善布衆彩殊形異像森然顯著<hi>無明羅刹</hi>
<hi>經</hi>
夫五經浩澣百氏扶疎義極知㣲理包盡性譬北辰之<lb/>
臨萬象猶東溟之導百川<hi>譬正論卷七</hi>
　　　均美<lb/>
百家之言與善一揆譬操水者器雖異而救火同焉猶<lb/>
針灸者術雖殊而攻疾均焉<hi>抱朴子外篇尚博</hi>
<pb n="KR3k0045_WYG_089-16a"/>
正經為道義之淵海子書為增深之川流仰而比之則<lb/>
景星之佐三辰也俯而方之則林薄之禆嵩嶽也雖津<lb/>
塗殊闢而進徳同歸雖離於舉趾而合於與化故通人<lb/>
總原本以括流末操綱領而得一致焉<hi>抱朴子外篇尚博</hi>
張衡通贍蔡邕精雅文史彬彬隔世相望是則竹栢異<lb/>
心而同貞金玉殊質而皆寳也<hi>文心雕龍才略</hi>
殊聲而合響異翮而同飛<hi>文心雕龍才略</hi>
傅𤣥篇章義多規鏡長虞筆奏世執剛中並楨幹之實<lb/>
<pb n="KR3k0045_WYG_089-16b"/>
才非羣華之韡蕚也<hi>文心雕龍才略</hi>
文彩髙麗並得虬龍片甲鳯凰一毛<hi>鍾嶸詩品</hi>
以珠玉之句既存故榛楛之辭亦美<hi>李善註文選文賦</hi>
陶匏異器並為入耳之娯黼黻不同俱為悦目之翫作<lb/>
者之致蓋云備矣<hi>文選序</hi>
元黄經緯之辦金碧沈浮之殊僕以為亦合其美並善<lb/>
而已<hi>文選江文通雜體詩序</hi>
夫楚謡漢風既非一骨魏製晉造固亦二體譬猶藍朱<lb/>
<pb n="KR3k0045_WYG_089-17a"/>
成彩雜錯之變無窮宫商為音靡曼之態不極故蛾睂<lb/>
詎同貎而俱動於魄芳草寧共氣而皆悦於魂不其然<lb/>
歟至於世之諸賢各滯所迷莫不論甘而忌辛好丹而<lb/>
非素豈所謂通方廣恕好逺兼愛者哉<hi>文選江文通雜體詩序</hi>
聮跗齊頴接蕚均芳<hi>文選謝希逸宣貴妃</hi>
樝梨橘柚各有其美<hi>世説新語品藻</hi>
曄若春華之並發馥若秋蘭之俱茂<hi>意林物理論</hi>
夫聖賢所陳皆同取道徳仁義以為奇論異文而俱善<lb/>
<pb n="KR3k0045_WYG_089-17b"/>
可觀猶人食皆用魚肉菜茄以為生熟異和而復俱美<lb/>
也<hi>太平御覽學部叙經典</hi>
夫五經則海也傳記則四凟諸子則涇渭也至於百川<lb/>
溝洫畎澮茍能通隂陽之氣達水泉之流以四海為歸<lb/>
者皆溢也<hi>太平御覽學部叙經典</hi>
　　　美疵<lb/>
以燕石之瑜補琬琰之瑕<hi>郭璞方言序</hi>
且夫江海之穢物不可勝計而不損其深也五嶽之曲<lb/>
<pb n="KR3k0045_WYG_089-18a"/>
木不可訾量而無虧其峻也夏君之璜雖有分毫之瑕<lb/>
暉曜符彩足相補也數千萬言雖有不艷之辭事義髙<lb/>
逺足相掩也故曰四瀆之濁不方瓮水之清巨象之瘦<lb/>
不同羔羊之肥矣<hi>抱朴子外篇喻蔽</hi>
若以所言不純而棄其文是治昧翳而剜眼療濕痺而<lb/>
刖足患荑莠而刈穀憎枯枝而伐樹也<hi>抱朴子外篇喻蔽</hi>
屬詞比義又不盡美所謂陂原之蒿莠未若歩武之黍<lb/>
稷也<hi>抱朴子外篇喻蔽</hi>
<pb n="KR3k0045_WYG_089-18b"/>
呉誄雖工而他篇頗疎豈以見稱光武而改盼千金哉<lb/>
<hi>文心雕龍誄碑</hi>
雖三調之正聲實韶夏之鄭曲也<hi>文心雕龍樂府</hi>
若乃尊賢隠諱固尼父之聖㫖葢纖瑕不能玷瑾瑜也<lb/>
<hi>文心雕龍史傳</hi>
然才冠鴻筆多疎尺牘譬九方堙之識駿足而不知毛<lb/>
色牝牡也<hi>文心雕龍書記</hi>
述道言治枝條五經其純粹者入矩踳駁者出規<hi>文心雕龍</hi>
<pb n="KR3k0045_WYG_089-19a"/>
<hi>諸子</hi>
袁宏發軫以髙驤故卓出而多偏孫綽規旋以矩歩故<lb/>
倫序而寡狀<hi>文心雕龍才略</hi>
元長士章並有盛才詞美英淨至於五言之作幾乎尺<lb/>
有所短譬應變將畧非武侯所長未足以貶臥龍<hi>鍾嶸詩品</hi>
尚規矩不貴綺錯有傷直致之竒然其咀嚼英華厭飫<lb/>
膏澤文章之淵泉也<hi>鍾嶸詩品</hi>
一章之中自有玉石<hi>鍾嶸詩品</hi>
<pb n="KR3k0045_WYG_089-19b"/>
闕大羮之遺味同朱絃之清氾雖一唱而三歎固既雅<lb/>
而不豔<hi>文選文賦</hi>
混姸蚩而成體累良質而為瑕象下管之偏疾故雖應<lb/>
而不和<hi>文選文賦</hi>
枚臯文章敏疾長卿制作淹遲皆盡一時之譽然長卿<lb/>
首尾温麗枚臯時有累句故知疾行無善迹矣<hi>太平御覽文部</hi>
<hi>思遲</hi>
　　　工拙<lb/>
<pb n="KR3k0045_WYG_089-20a"/>
臨篇綴慮必有二患理鬱者苦貧辭溺者傷亂然則博<lb/>
聞為饋貧之糧貫一為拯亂之藥博而能一亦有助乎<lb/>
心力矣<hi>文心雕龍神思</hi>
能騁無窮之路飲不竭之源然綆短者銜渴足疲者輟<lb/>
塗非文理之數盡乃通變之術䟱耳<hi>文心雕龍通變</hi>
若愛典而惡華則兼通之理偏似夏人争弓矢執一不<lb/>
可以獨射也若雅鄭而共篇則總一之勢離是楚人鬻<lb/>
矛譽盾兩難得而俱售也<hi>文心雕龍定勢</hi>
<pb n="KR3k0045_WYG_089-20b"/>
拓衢路置闗鍵長轡逺馭從容按節慿情以㑹通負氣<lb/>
以適變采如宛虹之奮鬐毛若長離之振翼廼頴脱之<lb/>
文矣若乃齷齪於偏解矜激乎一致此庭間之迴驟豈<lb/>
萬里之逸歩哉<hi>文心雕龍通變</hi>
今操琴不調必知改張摘文乖張而不識所調響在彼<lb/>
絃乃得克諧聲萌我心更失和律其故何哉良由外聼<lb/>
易為察内聼難為聰也故外聼之易絃以手定内聼之<lb/>
難聲與心紛<hi>文心雕龍聲律</hi>
<pb n="KR3k0045_WYG_089-21a"/>
夫美錦製衣修短有度雖翫其采不倍領袖巧猶難繁<lb/>
况在乎拙<hi>文心雕龍鎔裁</hi>
屬意立文心與筆謀才為盟主學為輔佐主佐合徳文<lb/>
采必霸才學褊狹雖美少功<hi>文心雕龍事類</hi>
善附者異㫖如肝膽拙㑹者同音如胡越<hi>文心雕龍附㑹</hi>
執術馭篇似善奕之窮數無術任心如博塞之遨遊故<lb/>
博塞之文借巧儻來雖前驅有功而後援難繼少既無<lb/>
以相接多亦不知所刪乃多少之非惑何妍蚩之能制<lb/>
<pb n="KR3k0045_WYG_089-21b"/>
乎若夫善奕之文則術有恒數按部整伍以待情㑹因<lb/>
時順機動不失正數逢其極機入其巧則義味騰躍而<lb/>
生辭氣叢雜而至視之則錦繪聼之則絲簧味之則甘<lb/>
腴佩之則芬芳斷章之功於斯盛矣<hi>文心雕龍總術</hi>
事寡而無偶俯求之則寂寞而無其支仰應之則寥廓<lb/>
而無所承<hi>李善註文選文賦</hi>
一人之思遲速天懸一家之文工拙壤隔何獨宫商律<lb/>
吕必責其一人也<hi>藝文類聚雜文部</hi>
<pb n="KR3k0045_WYG_089-22a"/>
　　　文病<lb/>
斯乃鼓怒浪於平流震驚飆於静樹使教者煩而多惑<lb/>
學者勞而少功<hi>尚書正義序</hi>
違背本經多引外義猶之楚而北行馬雖疾而去逾逺<lb/>
矣又欲釋經文唯聚難義猶治絲而棼之手雖繁而絲<lb/>
益亂也<hi>禮記正義序</hi>
俾是道場險成軍路<hi>南齊書張融傳</hi>
君此賦正似疥駱馳伏而無娬媚<hi>北史劉晝儒林傳</hi>
<pb n="KR3k0045_WYG_089-22b"/>
緯之成經其猶織綜絲麻不雜布帛乃成今經正緯奇<lb/>
倍擿千里<hi>文心雕龍正緯</hi>
繁華損枝膏腴害骨無貴風軌莫益勸戒此揚子所以<lb/>
追悔雕蟲貽誚於霧縠者也<hi>文心雕龍銓賦</hi>
曾是莠言有虧徳音豈非溺者之妄笑胥靡之狂歌歟<lb/>
<hi>文心雕龍諧讔</hi>
欲穿明珠多貫魚目可謂壽陵匍匐非復邯鄲之歩里<lb/>
醜捧心不闗西施之嚬矣<hi>文心雕龍雜文</hi>
<pb n="KR3k0045_WYG_089-23a"/>
若夫器分有限智用無涯或慙鳧企鶴瀝辭鐫思於是<lb/>
精氣内銷有似尾閭之波神志外傷同乎牛山之木怛<lb/>
惕之盛疾亦可推矣<hi>文心雕龍養氣</hi>
羿氏舛射東野敗駕雖有雋才謬則多謝<hi>文心雕龍指瑕贊</hi>
是綴金翠於足脛靚粉黛於胸臆也<hi>文心雕龍事類</hi>
駢拇枝指由侈於性附贅懸肬實侈於形二意兩出義<lb/>
之駢枝也同辭重句文之肬贅也<hi>文心雕龍鎔裁</hi>
若刻鶴類鶩則無所取焉<hi>文心雕龍比興</hi>
<pb n="KR3k0045_WYG_089-23b"/>
呉錦好渝蕣英徒豔繁彩寡情味之必厭<hi>文心雕龍情采贊</hi>
兩事相配而優劣不均是驥在左驂駑為右服也若夫<lb/>
事或孤立莫與相偶是夔之一足踸踔而行也<hi>文心雕龍麗辭</hi>
理重事複逓相模斆猶屋下架屋牀上施牀耳<hi>顔氏家訓序致</hi>
其音既瘁其言徒靡類乎下管其聲偏疾升歌與之間<lb/>
奏雖復相應而不和諧<hi>李善註文選文賦</hi>
累句以成文猶衆絃之成曲今短韻孤起譬偏絃之獨<lb/>
張絃之獨張含清唱而無應韻之孤起藴麗則而莫承<lb/>
<pb n="KR3k0045_WYG_089-24a"/>
也<hi>李善註文選文賦</hi>
既混妍蚩共為一體翻累良質而為瑕也<hi>李善註文選文賦</hi>
㫖韻失宜類繡之𤣥黄謬叙故淟涊垢濁而不鮮明<hi>李善</hi>
<hi>註文選文賦</hi>
懼蒙塵於叩缶顧取笑乎鳴玉<hi>文選文賦</hi>
言寡情而鮮愛辭浮漂而不歸猶絃么而徽急故雖和<lb/>
而不悲<hi>文選文賦</hi>
徒悦目而偶俗固聲髙而曲下寤防露與桑間又雖悲<lb/>
<pb n="KR3k0045_WYG_089-24b"/>
而不雅<hi>文選文賦</hi>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷八十九<lb/>
</p>
<p>
</p>
  </div>
</body>
</text>
</TEI>
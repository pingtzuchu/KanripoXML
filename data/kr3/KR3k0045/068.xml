<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林巻六十八</head>
    <p>
<pb n="KR3k0045_WYG_068-1a"/>
欽定四庫全書<lb/>
　喻林巻六十八　　　　　明　徐元太　撰<lb/>
　　君道門<hi>八</hi>
　　　擇任<lb/>
既體剛直則不食汚穢必須井潔而寒泉然後乃食以<lb/>
言剛正之主不納非賢必須行潔才髙而後乃用<hi>周易正義</hi>
<hi>井</hi>
折柳木以為蕃菜果之圃則柳木柔脆無益於圃之禁<lb/>
<pb n="KR3k0045_WYG_068-1b"/>
以喻用狂夫以為挈壺之官則狂夫瞿瞿然不任於官<lb/>
之職<hi>毛詩正義東方未明</hi>
薈兮蔚兮之小雲在南山而朝升不能興為大雨以興<lb/>
小人在上位而見任不能成其德教<hi>毛詩正義候人</hi>
隰中之柔枝條其阿然而長美其葉則離然而茂盛其<lb/>
下可以庇廕人往息者得其涼也以興野中君子其身<lb/>
有美德可以覆養人事之者蒙其利也既隰巾之柔盛<lb/>
如此則原上之柔不能然是不可以庇廕也猶野中君<lb/>
<pb n="KR3k0045_WYG_068-2a"/>
子德如是則在位小人不能然為不能覆養也<hi>毛詩正義隰桑</hi>
夫為室者慎其楹君天下者難其相也<hi>大戴禮記武王踐阼註</hi>
公子魏牟過趙趙王迎之顧反至坐前有尺帛且令工<lb/>
人以為冠魏牟曰王能重王之國若此尺帛則王之國<lb/>
大治矣趙王不説形於顔色曰先王不知寡人不肖使<lb/>
奉社稷豈敢輕國若此魏牟曰王無怒請為王説之曰<lb/>
王有此尺帛何不令前郎中以為冠王曰郎中不知為<lb/>
冠魏牟曰爲冠而敗之奚虧於王之國而王必待工而<lb/>
<pb n="KR3k0045_WYG_068-2b"/>
後乃使之今為天下之工或非也<hi>戰國䇿趙孝成王</hi>
夫工女必自擇絲麻良工必自擇齎材賢君良上必自<lb/>
擇左右始故佚諸取人勞於治事勞於取人佚於治事<lb/>
<hi>大戴禮記子張問人官</hi>
衣服附在身我知而慎之大官大邑所以庇身也我逺<lb/>
而慢之<hi>左傳襄公三十一年</hi>
子有美錦不使人學製焉大官大邑身之所庇也而使<lb/>
學者製焉其為美錦不亦多乎<hi>左傳襄公三十一年</hi>
<pb n="KR3k0045_WYG_068-3a"/>
猶未能操刀而使割也其傷實多<hi>左傳襄公三十一年</hi>
犧當用純德之人猶如祭犧當用純色之牲也他人之<lb/>
有純德寵之如犧後實招禍難矣已子之有純德寵之<lb/>
如犧有何害也<hi>春秋正義昭公二十二年</hi>
為巨室則必使工師求大木工師得大木則王喜以為<lb/>
能勝其任也匠人斵而小之則王怒以為不勝其任矣<lb/>
<hi>孟子梁惠王下</hi>
客見趙王曰臣聞王之使人買馬也有之乎王曰有之<lb/>
<pb n="KR3k0045_WYG_068-3b"/>
何故至今不遣王曰未得買馬之工也對曰王何不遣<lb/>
建信君乎王曰建信君有國事又不知相馬曰王何不<lb/>
遣紀姬乎王曰紀姬婦人也不知相馬對曰買馬而善<lb/>
何補於國王曰無補於國買馬而惡何危於國王曰無<lb/>
危於國對曰然則買馬善而若惡皆無危補於國然而<lb/>
王之買馬也必將待工今治天下舉錯非也國家為虚<lb/>
戾而社稷不血食然而王不待工而與建信君何也<hi>戰國</hi>
<hi>䇿趙孝成王</hi>
<pb n="KR3k0045_WYG_068-4a"/>
宣王曰當今之世無士寡人何好王斗曰世無麒麟騄<lb/>
耳王之駟已備矣世無東郭俊盧氏之狗王之走狗已<lb/>
具矣世無毛嬙西施王宫已充矣王亦不好士也何患<lb/>
無士王曰寡人重國愛民固願得士以治之王斗曰王<lb/>
之憂國愛民不若王愛尺縠也王曰何謂也王斗曰王<lb/>
使人為冠不使左右便嬖而使工者何也為能之也今<lb/>
王治齊非左右便嬖無使也故曰不如愛尺縠也<hi>戰國策齊</hi>
<hi>宣王</hi>
<pb n="KR3k0045_WYG_068-4b"/>
今人主説於諂諛之辭牽於帷裳之制使不羈之士與<lb/>
牛驥同皁<hi>史記鄒陽傳</hi>
淳于髠曰狐裘雖弊不可補以黄狗之皮騶忌子曰謹<lb/>
受令請謹擇君子母雜小人其間<hi>史記田完世家</hi>
夫賢者國家之器用也所任賢則趨舍省而功施普器<lb/>
用利則用力少而就效衆故工人之用鈍器也勞筋苦<lb/>
骨終日矻矻及至巧冶鑄干將之樸清水淬其鋒越砥<lb/>
歛其鍔水斷蛟龍陸剸犀革忽若彗汜畫塗如此則使<lb/>
<pb n="KR3k0045_WYG_068-5a"/>
離婁督繩公輸削墨雖崇臺五增延袤百丈而不溷者<lb/>
工用相得也庸人之御駑馬亦傷吻敝策而不進於行<lb/>
胸喘膚汗人極馬倦及至駕齧䣛驂乗旦王良執靶韓<lb/>
哀附輿縱馳騁騖忽如景靡過都越國蹶如厯塊追奔<lb/>
電逐遺風周流八極萬里壹息何其遼哉人馬相得也<lb/>
<hi>前漢書王褒傳</hi>
騁駑駘於修路慕騏驥而增驅<hi>後漢書蔡邕列傳</hi>
使有能者當其官有功者受其禄譬猶烏獲之舉千鈞<lb/>
<pb n="KR3k0045_WYG_068-5b"/>
良樂之選驥足也<hi>魏志杜畿傳</hi>
夫未能操刀而使割錦非傷錦之尤實授刀之責<hi>魏書咸陽</hi>
<hi>王禧傳</hi>
凡使人攻堅木者必為之擇良器今河南郡是陛下天<lb/>
山之堅木盤根錯節亂植其中六部里尉即攻堅之利<lb/>
器非貞剛精鋭無以治之<hi>魏書甄琛傳</hi>
夫正長者治民之基基不傾者上必安<hi>周書蘇綽傳</hi>
若門資之中而得賢良是則策騏驥而取千里也若門<lb/>
<pb n="KR3k0045_WYG_068-6a"/>
資之中而得愚瞽是則土牛木馬形似而用非不可以<lb/>
涉道也若刀筆之中而得志行是則金相玉質内外俱<lb/>
美實為人寶也若刀筆之中而得澆偽是則飾畫朽木<lb/>
悦目一時不可以充榱椽之用也<hi>周書蘇綽傳</hi>
錦縠雖輕不委之以學割瑚璉任重豈寄之以弱力<hi>北史</hi>
<hi>薛彪子子琡傳</hi>
平原之隰奚有於髙大山之隈奚有於深訾<hi>毁賢也</hi>讆<hi>譽惡</hi>
<hi>也</hi>之人勿與任大<hi>管子形勢</hi>
<pb n="KR3k0045_WYG_068-6b"/>
夫裁衣而知擇其工裁國而知索其人此固世之所公<lb/>
哉<hi>鶡冠子天則</hi>
若堯之任人也不用親戚而必使能其治病也不任所<lb/>
愛必使舊醫<hi>鶡冠子世賢</hi>
今王公大人有一牛羊之財不能殺必索良宰有一衣<lb/>
裳之財不能制必索良工當王公大人之於此也雖有<lb/>
骨肉之親無故富貴面目美好者實知其不能也不使<lb/>
之也是何故恐其敗財也當王公大人之於此也則不<lb/>
<pb n="KR3k0045_WYG_068-7a"/>
失尚賢而使能王公大人有一罷馬不能治必索良醫<lb/>
有一危弓不能張必索良工當王公大人之於此也雖<lb/>
有骨肉之親無故富貴面目美好者實知其不能也必<lb/>
不使是何故恐其敗財也當王公大人之於此也則不<lb/>
失尚賢而使能逮至其國家則不然王公大人骨肉之<lb/>
親無故富貴面目美好者則舉之則王公大人之親其<lb/>
國家也不若其親一危弓罷馬衣裳牛羊之財與我以<lb/>
此知天下之士君子皆明於小而不明於大也此譬猶<lb/>
<pb n="KR3k0045_WYG_068-7b"/>
瘖者而使為行人聾者而使為樂師<hi>墨子</hi>
馬以譬正雞以喻亂故等馬與雞寧取於馬以馬有國<lb/>
用之材而雞不材其為非類審矣故人君舉是不材而<lb/>
與有才者竝位以亂名實謂之狂舉<hi>公孫龍子通變論註</hi>
人主欲得善射射逺中微者縣貴爵重賞以招致之内<lb/>
不可以阿子弟外不可以隱逺人能中是者取之是豈<lb/>
不必得之之道也哉雖聖人不能易也欲得善馭及速<lb/>
致逺者一日而千里縣貴爵重賞以招致之内不可以<lb/>
<pb n="KR3k0045_WYG_068-8a"/>
阿子弟外不可以隱逺人能致是者取之是豈不必得<lb/>
之之道也哉雖聖人不能易也欲治國馭民調一上下<lb/>
將内以固城外以拒難治則制人人不能制也亂則危<lb/>
辱滅亡可立而待也然而求卿相輔佐則獨不若是其<lb/>
公也案唯便嬖親比已者之用也豈不過甚矣哉<hi>荀子君道</hi>
口能言之身能行之國寳也口不能言身能行之國器<lb/>
也口能言之身不能行國用也口言善身行惡國妖也<lb/>
治國者敬其寳愛其器任其用除其妖<hi>荀子大略</hi>
<pb n="KR3k0045_WYG_068-8b"/>
齊宣王使人吹竽必三百人南郭處士請為王吹竽宣<lb/>
王説之廩食以數百人宣王死湣王立好一一聽之處<lb/>
士逃<hi>韓非子内儲説上</hi>
今世之為范且虞慶者不輟而人主説之不止是貴敗<lb/>
折之類而以知術之人為工匠也不得施其技巧故屋<lb/>
壊弓折知治之人不得行其方術故國亂而主危<hi>韓非子内</hi>
<hi>儲説左上</hi>
夫人主之所鏡照者諸侯之士徒也今諸侯之士徒皆<lb/>
<pb n="KR3k0045_WYG_068-9a"/>
私門之黨也人主之所以自羽翼者巖穴之士徒也今<lb/>
巖穴之士徒皆私門之舍人也<hi>韓非子外儲説右</hi>
夫良馬固車使臧獲御之則為人笑王良御之而日取<lb/>
千里車馬非異也或至乎千里或為人笑則巧拙相去<lb/>
逺矣今以國位為車以勢為馬以號令為轡以刑罰為<lb/>
鞭筴使堯舜御之則天下治桀紂御之則天下亂則賢<lb/>
不肖相去逺矣夫欲追速致逺不知任王良欲進利除<lb/>
害不知任賢能此則不知類之患也夫堯舜亦治民之<lb/>
<pb n="KR3k0045_WYG_068-9b"/>
王良也<hi>韓非子難勢</hi>
屈到嗜芰文王嗜菖蒲葅非正味也而二賢尚之所嗜<lb/>
不必美晉靈侯説參無恤燕噲賢子之非正士也而二<lb/>
君尊之所賢不必賢也<hi>韓非子難四</hi>
今有法曰斬首者令為醫匠則屋不成而病不已夫匠<lb/>
者手巧也而醫者齊藥也而以斬首之功為之則不當<lb/>
其能今治官者智能也今斬首者勇力也勇力之所加<lb/>
而治智能之官是以斬首之功為醫匠也<hi>韓非子定法</hi>
<pb n="KR3k0045_WYG_068-10a"/>
楚之有直躬其父竊羊而謁之吏令尹曰殺之以為直<lb/>
於君而曲於父報而罪之以是觀之夫君之直臣父之<lb/>
暴子也魯人從君戰三戰三北仲尼問其故對曰吾有<lb/>
老父身死莫之養也仲尼以為孝舉而上之以是觀之<lb/>
夫父之孝子君之背臣也故令尹誅而楚姦不上聞仲<lb/>
尼賞而魯民易降北上下之利若是其異也而人主兼<lb/>
舉匹夫之行而求致社稷之福必不幾矣<hi>韓非子五蠧</hi>
柱弱者屋壊輔弱者國傾<hi>黄石公素書安履</hi>
<pb n="KR3k0045_WYG_068-10b"/>
使獐疾走馬弗及至已而得者其時顧也驥一日千里<lb/>
車輕也以重載則不能數里任重也賢者之舉事也不<lb/>
聞無功然而名不大立利不及世者愚不肖為之任也<lb/>
<hi>吕氏春秋傳志</hi>
杖聖者帝杖賢者王杖仁者霸杖義者强杖讒者滅杖<lb/>
賊者亡<hi>陸子輔政</hi>
秦以刑罰為巢故有覆巢破卵之患以趙髙李斯為杖<lb/>
故有傾仆缺覆之禍何哉所任非也<hi>陸子輔政</hi>
<pb n="KR3k0045_WYG_068-11a"/>
今夫御者馬體調於車御心和於馬則厯險致逺進退<lb/>
周游莫不如志雖有騏驥騄駬之良臧獲御之則馬反<lb/>
自恣而人弗能制矣<hi>淮南子主術訓</hi>
堯之舉舜也决之於目桓公之取寗戚也斷之於耳而<lb/>
已矣為是釋術數而任耳目其亂必甚矣夫耳目之可<lb/>
以斷也反情性也聽失於誹譽而目淫於采色而欲得<lb/>
事正則難矣<hi>淮南子齊俗訓</hi>
人之材固有四選如天之時固有四變也聖人為一選<lb/>
<pb n="KR3k0045_WYG_068-11b"/>
君子為一選善人為一選正人為一選由此而下者不<lb/>
足選也<hi>春秋繁露官制象天</hi>
駑驥同轅伯樂為之咨嗟玉石相揉和氏為之嘆息故<lb/>
賢愚共貫則能士匿謀真偽相錯則正士結舌<hi>孔叢子對魏王</hi>
晉平公游於河而樂曰安得賢士與之樂此也船人盍<lb/>
胥跪而對曰主君亦不好士耳夫珠出於江海玉出於<lb/>
崑山無足而至者猶主君之好也士有足而不至者葢<lb/>
主君無好士之意耳無患乎無士也平公曰吾食客門<lb/>
<pb n="KR3k0045_WYG_068-12a"/>
左千人門右千人朝食不足夕收市賦暮食不足朝收<lb/>
市賦吾可謂不好士乎盍胥對曰夫鴻鵠一舉千里所<lb/>
恃者六翮爾背上之毛腹下之毳益一把飛不為加髙<lb/>
損一把飛不為加下今君之食客門左門右各千人亦<lb/>
有六翮在其中矣將皆背上之毛腹下之毳邪<hi>韓詩外傳</hi>
轡銜者御之具也得良工而調法勢者治之具也得賢<lb/>
人而化執轡非其人則馬奔馳執軸非其人則船覆傷<lb/>
昔吳使宰嚭持軸而破其船秦使趙髙執轡而覆其車<lb/>
<pb n="KR3k0045_WYG_068-12b"/>
<hi>鹽鐵論刑德</hi>
弱者猶使羊將狼也其亂必矣强者則是予狂夫利劍<lb/>
也必妄殺生也<hi>鹽鐵論除狹</hi>
未有咫角驂駒而能服重致逺者也由此觀之夫士亦<lb/>
華髪墮顛而後可用耳<hi>新序雜事五</hi>
任劣力薄孱駑恐怯如蝟見鵲不敢拒格<hi>焦氏易林乾之萃</hi>
使燕築室身無庇宿<hi>焦氏易林隨之損</hi>
蒿蓬代柱大屋顛仆<hi>焦氏易林觀之需</hi>
<pb n="KR3k0045_WYG_068-13a"/>
朽輿痩駟不任御轡<hi>焦氏易林解之䝉</hi>
牧羊逐兎使魚捕鼠任非其人卒歲无功<hi>焦氏易林損之歸妹</hi>
嬰兒孩子未有知識彼童而角亂我政事<hi>焦氏易林巽之節</hi>
鷦明冲天不在六翮乎拔而傅尸鳩其累矣夫<hi>揚子寡見</hi>
今觀宰司之取士也有似於司原之佃也昔有司原氏<lb/>
者燎獵中野鹿斯東奔司原縱譟之西方之衆有逐狶<lb/>
者聞司原之譟也競舉音而和之司原聞音之衆則反<lb/>
輟已之逐而往伏焉遇夫俗惡之狶司原喜而自以獲<lb/>
<pb n="KR3k0045_WYG_068-13b"/>
白瑞珍禽也盡芻豢單囷倉以養之豕俛仰嚘咿為作<lb/>
容聲司原愈益珍之居無何烈風興而澤雨作灌巨豕<lb/>
而惡塗渝逐駭懼真聲出乃知是家之艾猳爾此隨聲<lb/>
逐響之過也衆遇之未赴信焉今世主之於士也目見<lb/>
賢則不敢用耳聞賢則恨不及雖自有知也猶不能取<lb/>
必更待羣司之所舉則亦懼失麟鹿而獲艾猳奈何其<lb/>
不分者也未遇風雨之變者故也俾使一朝奇政雨集<lb/>
則險隘之徒闒茸之質亦將别矣<hi>潛夫論賢難</hi>
<pb n="KR3k0045_WYG_068-14a"/>
君任駑頓之臣使在顯職如駕跛蹇之驢又無鞭箠終<lb/>
不竟道將傾覆也<hi>王逸註楚辭七諌</hi>
言己願令君推逐妾御出之勿令亂政迎宓妃賢女於<lb/>
伊雒之水以配於君則化行也<hi>王逸註楚辭九歎</hi>
柱細則屋傾本細則末撓下小則上崩<hi>武矦十六䇿隂察</hi>
五穀之於人也食之皆飽稻粱之味甘而多腴豆麥雖<lb/>
糲亦能愈饑食豆麥者皆謂糲而不甘莫謂腹空無所<lb/>
食竹木之杖皆能扶病竹杖之力弱劣不及木或操竹<lb/>
<pb n="KR3k0045_WYG_068-14b"/>
杖皆謂不勁莫謂手空無把持夫不肖之臣豆麥竹杖<lb/>
之類也<hi>王充論衡藝增篇</hi>
無患斗斛過所量非其穀不患無銓衡所銓非其物<hi>王充</hi>
<hi>論衡荅佞篇</hi>
治在得賢亡由失人峳峳之來乃致狡賔<hi>山海經東山經圖讚</hi>
夫用非其人譬猶被木馬以繁纓何由騁迹於追風以<lb/>
壤龍當雲雨安能耀景於天衢哉<hi>抱朴子外篇百里</hi>
設官分職其猶構室一物不堪則崩撓之由也<hi>抱朴子外篇審</hi>
<pb n="KR3k0045_WYG_068-15a"/>
<hi>舉</hi>
泥龍雖藻繪炳蔚而不堪慶雲之招撩禽雖琱琢𤣥黄<lb/>
而不任凌風之舉芻狗雖飾以金翠而不能躡景以頓<lb/>
逸近才雖豐其寵禄而不能令天清而地平<hi>抱朴子外篇廣譬</hi>
餘艎鷁首涉川之良器也櫂之以北狄則沈漂於波流<lb/>
焉蒲稍汗血迅趨之駿足也御非造父則傾僨於嶮塗<lb/>
焉青萍豪曹剡鋒之精絶也操者非羽越則有自傷之<lb/>
患焉勁兵鋭卒撥亂之神物也用者非明哲則速自焚<lb/>
<pb n="KR3k0045_WYG_068-15b"/>
之禍焉<hi>抱朴子外篇博喻</hi>
捐茶茹蒿者必無識甘之口棄瓊拾礫者必無甄珍之<lb/>
明薄九成而悦北鄙者吾知其不能格靈祇而儀翔鳳<lb/>
矣含英秀而杖常民者吾知其不能叙彛倫而臻升平<lb/>
矣<hi>抱朴子外篇博喻</hi>
佞媚不以虚談進良能不以孤弱退駑蹇輟望於大輅<lb/>
戎虬揚鑣而電騁<hi>抱朴子外篇廣譬</hi>
夫魚質龍文似是而非遭水而喜見獺即悲雖臨之以<lb/>
<pb n="KR3k0045_WYG_068-16a"/>
斧鉞之威誘之以傾城之寳猶不能奮鉛鋒於犀兕騁<lb/>
駑蹇以追風非不忌重誅也非不悦美賞也體不可力<lb/>
無自奈何而欲與之輯熈百揆𢎞濟大務猶託萬鈞於<lb/>
尺舟之上求千鍾於升合之中紲芻狗而責盧鵲之効<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>雞鶩而崇鷹揚之功其不可用亦較然矣<hi>抱朴子外篇吳失</hi>
若夫不得其人則雖百醫守病適足致疑而不能一愈<lb/>
也<hi>郭子註莊人間世</hi>
言鼎折其足則覆喪其實喻大臣非其任則虧敗國典<lb/>
<pb n="KR3k0045_WYG_068-16b"/>
<hi>前漢書註王商傳</hi>
拔鷦明之翼以傅尸鳩不能冲天適足以累耳諭授小<lb/>
人以大位而不能成大功也<hi>揚子法言註寡見篇</hi>
大厦須異材廊廟非庸器<hi>文選江文通擬盧郎中詩</hi>
景帝顯位刺史者皆是宦臣子弟猶如豺狼守肉鬼魅<lb/>
待疾<hi>意林仲長統昌言</hi>
龍舟整檝王良不能執也驥騄齊行越人不敢御也各<lb/>
有所能搆大厦者先擇匠而後揀材治國家者先擇佐<lb/>
<pb n="KR3k0045_WYG_068-17a"/>
而後定民<hi>意林物理論</hi>
杖必不撓無取苒弱人貴一德勿惑穿鑿<hi>藝文類聚服飾部杖銘</hi>
遵其軌躅必大厦之棟梁惣其寄任亦巨川之舟楫<hi>藝文</hi>
<hi>類聚職官部吏部尚書表</hi>
六轡沃若不䇿𤣥黄之馬九成輪奐無求擁腫之材何<lb/>
則跳蹢之路已窮梁棟之用斯闕<hi>藝文類聚職官部刺史表</hi>
虎能雄猛不可以託麑鷹能飄擊不可以寄雛<hi>太平御覽獸部</hi>
<hi>麑</hi>
<pb n="KR3k0045_WYG_068-17b"/>
吏者理也所以理萬機平百揆也武士宰民物猶使狼<lb/>
牧羊鷹養雛也<hi>太平御覽職官部總叙官</hi>
夫欲定天下而任小人猶於捕麋鹿而張兎罝不能撃<lb/>
麋鹿猶小人不能任大事<hi>太平御覽資産部罝</hi>
杖必取材不必用味相必取賢不必所愛都蔗雖甘猶<lb/>
不可杖佞人説已亦不可相<hi>太平御覽果部甘蔗</hi>
釣巨魚不使嬰兒輕預非不親力不堪也<hi>太平御覽資産部釣</hi>
射之為法猶人主之治天下也射者弓有强弱矢有銖<lb/>
<pb n="KR3k0045_WYG_068-18a"/>
兩弓不合度矢不端直主雖逢蒙不能以中才不稱官<lb/>
萬務荒怠雖有堯舜之君亦無以治也<hi>大平御覽工藝部射上</hi>
醫有名而不良者有無名而良者人主之用醫必㕘知<lb/>
而隱括之<hi>初學記政理部醫</hi>
棄晨雞俟鳳警亦猶棄當世之實才須故人之執政也<lb/>
<hi>事類賦禽部雞註</hi>
夫醫者非仁愛不可託非聰明理達不可任非廉潔淳<lb/>
良不可信古之用醫必選名姓之後<hi>玉海詔令律令上</hi>
<pb n="KR3k0045_WYG_068-18b"/>
諺云俗無良醫枉死者半拙醫療病不如不療喻如宰<lb/>
夫以鱓鼈為蓴羮食之更足成病豈充饑之可望乎<hi>本草</hi>
<hi>一卷</hi>
君子重襲小人無由入正人十倍邪辟無由來古之人<lb/>
其謹於所近乎詩曰芃芃棫樸薪之槱之濟濟辟王左<lb/>
右趣之此言左右日以善趣也<hi>困學紀聞卷三詩</hi>
上工平氣中工亂脉下工絶氣危生故曰下工不可不<lb/>
慎也<hi>黄帝素問靈樞經根結</hi>
<pb n="KR3k0045_WYG_068-19a"/>
　　　専任<lb/>
狐裘尨茸一國三公吾誰適從<hi>左傳僖公五年</hi>
大夫文種者國之梁棟君之爪牙夫驥不可與匹馳日<lb/>
月不可竝照君王委國於種則萬綱千紀無不舉者<hi>吳越</hi>
<hi>春秋勾踐入臣外傳</hi>
公孫衍為魏將與其相田需不善季子為衍謂梁王曰<lb/>
獨不見夫服牛驂驥乎不可以行百步今王以衍為可<lb/>
使將故用之也而聴相之計是服牛驂驥也牛馬俱死<lb/>
<pb n="KR3k0045_WYG_068-19b"/>
而不能成其功王之國必傷矣願王察之<hi>戰國䇿魏哀王</hi>
衛嗣君謂薄疑曰子小寡人之國以為不足仕則寡人<lb/>
力能仕子請進爵以子為上卿乃進田萬頃薄子曰疑<lb/>
之母親疑以疑為能相萬乗所不窕也然疑家巫有蔡<lb/>
嫗者疑母甚愛信之屬之家事焉疑智足以信言家事<lb/>
疑母盡以聴疑也然已與疑言者亦必復决之於蔡嫗<lb/>
也故論疑之智能以疑為能相萬乗而不窕也論其親<lb/>
則子母之間也然猶不免議之於蔡嫗也今疑之於人<lb/>
<pb n="KR3k0045_WYG_068-20a"/>
主也非子母之親也而人主皆有蔡嫗人主之蔡嫗必<lb/>
其重人也重人者能行私者也夫行私者繩之外也而<lb/>
疑之所言法之内也繩之外與法之内讎也不相受也<lb/>
<hi>韓非子外儲説左</hi>
王良造父天下之善御者也然而使王良操左革而咤<lb/>
叱使造父操右革而鞭笞之馬不能行十里共故也田<lb/>
連成竅天下善鼓琴者也然而田連鼔上成竅檝下而<lb/>
不能成曲亦共故也夫以王良造父之巧共轡而御不<lb/>
<pb n="KR3k0045_WYG_068-20b"/>
能使馬人主安能與其臣共權以為治以田連成竅之<lb/>
巧共琴而不能成曲人主又安能與其臣共勢以成功<lb/>
乎<hi>韓非子外儲説右</hi>
今令王良造父共車人操一邊轡而入門閭駕必敗而<lb/>
道不至也令田連成竅共琴人撫一絃而揮則音必敗<lb/>
曲不遂矣<hi>韓非子外儲説右</hi>
人主之左右不必智也人主於人有所智而聴之因與<lb/>
左右論其言是與愚人論智也人主之左右不必賢也<lb/>
<pb n="KR3k0045_WYG_068-21a"/>
人主於人有所賢而禮之因與左右論其行是與不肖<lb/>
論賢也智者决䇿於愚人賢士程行於不肖則賢智之<lb/>
士羞而人主之論悖矣<hi>韓非子孤憤</hi>
周氏之嚳韓氏之盧天下疾狗也見兎而指屬則無失<lb/>
兎矣望見而放狗也則累世不能得兎矣茍非不能屬<lb/>
之者罪也<hi>説苑善説</hi>
魯君使宓子賤為單父宰子賤辭去因請借善書者二<lb/>
人使書憲書教品魯君予之至單父使書子賤從旁引<lb/>
<pb n="KR3k0045_WYG_068-21b"/>
其肘書醜則怒之欲好書則又引之書者患之請辭而<lb/>
去歸以告魯君魯君曰子賤苦吾擾之使不得施其善<lb/>
政也乃命有司無得擅徴發單父單父之化大治<hi>新序雜事</hi>
<hi>二</hi>
齊有良兎曰東郭㕙葢一旦而走五百里於是齊有良<lb/>
狗曰韓盧一旦而走五百里使之遥見而指屬則雖韓<lb/>
盧不及衆兎之塵若躡迹而縱緤則雖東郭㕙亦不能<lb/>
離今子之屬臣也躡迹而蹤緤與遥見而指屬與<hi>新序雜事</hi>
<pb n="KR3k0045_WYG_068-22a"/>
<hi>五</hi>
宋玉因其友見楚襄王襄王待之無以異乃讓其友友<lb/>
曰夫薑桂因地而生不因地而辛女因媒而嫁不因媒<lb/>
而親子之事王未耳何怨於我宋玉曰不然昔者齊有<lb/>
狡兎盡一日而走五百里使之瞻見指注雖良狗猶不<lb/>
及狡兎之塵若攝纓而縱紲之瞻見指注與<hi>韓詩外傳</hi>
蘇秦相燕人惡之於燕王燕王按劍而怒食以駃騠白<lb/>
圭顯於中山中山人惡之於魏文矦文矦投以夜光之<lb/>
<pb n="KR3k0045_WYG_068-22b"/>
璧何則兩主二臣剖心析肝相信豈移於浮詞哉<hi>文選鄒陽</hi>
<hi>於獄上書</hi>
宓子賤仕魯為單父宰恐君聴用讒人使己不得行其<lb/>
政故請君近吏二人與俱至官令二吏書輒掣其肘書<lb/>
不善則從而怒之二吏患焉辭歸魯宓子曰書甚不善<lb/>
勉而歸矣二吏歸報於君曰宓子使臣書而掣揺臣肘<lb/>
書惡而又怒臣邑吏皆笑所以去之而來也君以問孔<lb/>
子孔子曰宓不齊君子也其才任霸王之佐屈節治單<lb/>
<pb n="KR3k0045_WYG_068-23a"/>
父將以自試意者其以此諫乎公悟太息歎曰寡人亂<lb/>
宓子之政而責其善者數矣<hi>藝文類聚巧藝部書</hi>
鄭簡公謂子産曰飲酒之不樂鐘鼔之不鳴寡人之任<lb/>
也國家之不義朝廷之不治與諸矦交之不得志子之<lb/>
任也子無入寡人之樂寡人無入子之朝自是以來子<lb/>
産治鄭城門不閉國無盗賊道無餓人孔子曰若鄭簡<lb/>
公之好樂雖抱鐘而朝可也<hi>事文類聚鍾尸子</hi>
有醫竘者秦之良醫也為宣王割座為惠王療疾皆愈<lb/>
<pb n="KR3k0045_WYG_068-23b"/>
張子之背腫命竘治之謂醫竘曰背非吾背也任之制<lb/>
焉治之遂愈竘誠善治疾也張子委制焉夫身與國亦<lb/>
猶此必有所委制然後治<hi>太平御覽方術部醫</hi>
　　　燭奸<lb/>
有屈軼之草生於庭佞人入朝則草指之<hi>竹書紀年上</hi>
上惠其道下敦其業上下相希若望參表則邪者可知<lb/>
也<hi>管子君臣上</hi>
從順獨逆從正獨辟此猶夜有求而得火也姦偽之人<lb/>
<pb n="KR3k0045_WYG_068-24a"/>
無所伏矣<hi>管子君臣上</hi>
一曰長目二曰飛耳三曰樹明明知千里之外隱微之<lb/>
中曰動姦姦動則變更矣<hi>管子九守</hi>
口者幾闗也所以閉情意也耳目者心之佐助也所以<lb/>
窺間見姦邪<hi>鬼谷子權篇</hi>
數至能人之門不一至主之廷百慮思家之便不一圖<lb/>
主之國<hi>韓非子有度</hi>
今夫水之勝火亦明矣然而釜鬲間之水煎沸竭盡其<lb/>
<pb n="KR3k0045_WYG_068-24b"/>
上而火得熾盛焚其下水失其所以勝者矣今夫治之<lb/>
禁姦又明於此然守法之臣為釡鬲之行則法獨明於<lb/>
胸中而巳失其所以禁姦者矣<hi>韓非子備内</hi>
託天下於堯之法則貞士不失分姦人不徼幸寄千金<lb/>
於羿之矢則伯夷不得亡而盗跖不敢取堯明於不失<lb/>
姦故天下無邪羿巧於不失發故千金不亡<hi>韓非子守道</hi>
田子方問唐易鞫曰弋者何慎對曰鳥以數百目視子<lb/>
子以二目御之子謹周子廩田子方曰善子加之弋我<lb/>
<pb n="KR3k0045_WYG_068-25a"/>
加之國<hi>韓非子外儲説左</hi>
宋人語曰一雀過羿必得之則羿誣矣以天下為之羅<lb/>
則雀不失矣夫知姦亦有大羅不失其一而已矣不修<lb/>
其理而以己之胸察為之弓矢則子産誣矣老子曰以<lb/>
智治國國之賊也其子産之謂也<hi>韓非子難三</hi>
夫姦必知則備必誅則止不知則肆不誅則行夫陳輕<lb/>
貨於幽隱雖曾史可疑懸百金於市雖大盗不取也不<lb/>
知則曾史疑於幽隱必知則大盗不取懸金於市<hi>韓非子六</hi>
<pb n="KR3k0045_WYG_068-25b"/>
<hi>反</hi>
夫天下之所以惡莫惡於不可知也夫不可知盗不與<lb/>
期賊不與謀盗賊大姦也而猶所得疋偶又况於欲成<lb/>
大功乎<hi>吕氏春秋壹行</hi>
　<lb/>
　<lb/>
　<lb/>
　喻林巻六十八<lb/>
</p>
<p>
</p>
  </div>
</body>
</text>
</TEI>
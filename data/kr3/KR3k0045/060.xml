<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林巻六十</head>
    <p>
<pb n="KR3k0045_WYG_060-1a"/>
欽定四庫全書<lb/>
　喻林巻六十　　　　　　明　徐元太　撰<lb/>
　　人事門<hi>五十八</hi>
　　　愚人<lb/>
衛之諸臣顔色褎然如見塞耳無聞知也人之耳聾恒<lb/>
多笑而已<hi>鄭氏箋詩旄丘</hi>
周子有兄而無慧不能辨菽麥<hi>左傳成公十八年</hi>
痛哉言乎人頭畜鳴<hi>史記秦始皇紀</hi>
<pb n="KR3k0045_WYG_060-1b"/>
此禽鹿視肉人靣而能疆行者耳<hi>史記李斯列傳</hi>
劉表道不相越而欲卧收天運擬蹤三分其猶木禺之<lb/>
於人也<hi>後漢書劉表傳論</hi>
此畏水投舟避坎蹈井愚夫之不若何取於政哉<hi>晉書刑法</hi>
<hi>志</hi>
人有畏影惡跡而去之走者舉足愈數而迹愈多走愈<lb/>
疾而影不離身自以為尚遲疾走不休絶力而死不知<lb/>
處隂以休影處静以息迹愚亦甚矣<hi>莊子漁父</hi>
<pb n="KR3k0045_WYG_060-2a"/>
今是人之口腹安知禮義安知辭讓安知亷耻隅積亦<lb/>
呥呥而噍鄉鄉而飽己矣人無師無法則其心正其口<lb/>
腹也<hi>荀子榮辱</hi>
夫是之謂上愚曽不如好相雞狗之可以為名也<hi>荀子儒效</hi>
夏首之南有人焉曰㳙蜀梁其為人也愚而善畏明月<lb/>
而宵行俯見其影以為伏鬼也仰視其髮以為立魅也<lb/>
背而走比至其家者失氣而死豈不哀哉故傷於溼而<lb/>
擊鼓鼓痺則必有弊鼓喪豚之費矣而未有俞疾之福<lb/>
<pb n="KR3k0045_WYG_060-2b"/>
也故雖不在夏首之南則無以異矣<hi>荀子觧蔽</hi>
解門以為薪塞井以為臼人之從事或時相似<hi>淮南子説林訓</hi>
以篙測江篙終而以水為測惑矣<hi>淮南子説林訓</hi>
魯哀公問孔子曰予聞忘之甚者徙而忘其妻有諸乎<lb/>
孔子對曰此非忘之甚者也忘之甚者忘其身<hi>説苑敬慎</hi>
有鄙心者不可授便勢有愚質者不可予利器<hi>説苑談叢</hi>
牛耳聾瞶不曉聲味委以鼎爼治亂潰潰<hi>焦氏易林小過之随</hi>
含血走禽不曉五音匏巴鼓瑟不悦於心<hi>焦氏易林小過之兑</hi>
<pb n="KR3k0045_WYG_060-3a"/>
擿埴索塗㝠行而已矣<hi>揚子修身</hi>
畏舟之危自投於水憂難於處樂其亟决<hi>風俗通過譽</hi>
昔有越人行舟而遇低梁望之乃石梁也溢于潮梁不<lb/>
沒者三尺舟不得進越人鑿其梁力竭而斃頃之潮涸<lb/>
後有渉梁者又待潮而不進有漁者曰子何不踰梁而<lb/>
待潮乎若不踰梁而待是使越人笑於梁烏得為善用<lb/>
其舟乎今王用臣之言而復為越人鑿梁之計謂其賢<lb/>
於鴟夷而忽漁者之論也臣竊惑焉<hi>天禄閣外史論學</hi>
<pb n="KR3k0045_WYG_060-3b"/>
物有異類形有同色白石如玉愚者寳之魚目似珠愚<lb/>
者取之狐貉似犬愚者蓄之骷髏似𤓰愚者食之<hi>武侯十六</hi>
<hi>䇿察疑</hi>
以已至之瑞效方來之應猶守株待兎之蹊藏身破置<lb/>
之路也<hi>王充論衡宣漢篇</hi>
不學者雖存謂之行尸走肉耳<hi>王子年拾遺記後漢</hi>
假令有人耻迅走而待野火之燒爇羞逃風而致沈溺<lb/>
於重淵者世必呼之為不曉事也<hi>抱朴子内篇勤求</hi>
<pb n="KR3k0045_WYG_060-4a"/>
此何異乎在紗幌之外不能察軒房之内而肆其倨慢<lb/>
謂人之不見己此亦如竊鍾棖物鏗然有聲惡他人聞<lb/>
之因自掩其耳者之類也<hi>抱朴子内篇勤求</hi>
設令抱危篤之疾湏良藥之救而不肯即服湏知神農<lb/>
岐伯所以用此草治此病本意之所由則未免於愚也<lb/>
<hi>抱朴子内篇對俗</hi>
過而不改斯誠委夷路而陷叢棘舍嘉㫖而咽鈎吻者<lb/>
也<hi>抱朴子外篇疾謬</hi>
<pb n="KR3k0045_WYG_060-4b"/>
愚者夢中自以為寤故竊竊然以所好為君上所惡為<lb/>
牧圉欣然信一家之偏見可謂固陋矣<hi>郭子註莊齊物論</hi>
盲人以杖擿地而求道雖用白日無異夜行夜行之義<lb/>
面牆之論也<hi>楊子法言註吾子篇</hi>
宋之愚人得燕石於梧屋之側藏之以為大寳周客聞<lb/>
而觀焉主人齋七日端冕𤣥服以發寳華匱十重巾十<lb/>
襲客見俯而掩口盧胡而笑曰此特燕石也其與瓦甓<lb/>
不殊主人大怒曰商賈之言醫匠之心藏之愈固守之<lb/>
<pb n="KR3k0045_WYG_060-5a"/>
彌謹<hi>文選應璩百一詩註</hi>
穿窬之徒不避腰領奔北之士不憚斧鉞<hi>意林正部</hi>
妄進者若卵投石逃誅者若走赴深<hi>意林物理論</hi>
北山愚公者年且九十面山而居懲北山之寒出入之<lb/>
迂也遂率子孫荷擔扣石墾壤箕畚運於北海之尾河<lb/>
曲智叟笑而止之愚公長息曰雖我之死有子在焉子<lb/>
又生孫孫又生子子又生孫孫孫子子無窮匱也而山<lb/>
不加増何苦不平河曲智叟無以應之<hi>太平御覽宗親部孫</hi>
<pb n="KR3k0045_WYG_060-5b"/>
希見食笋歸煑竹根<hi>太平御覽竹部竹上</hi>
房麗者趙之賢人立東門之外有行商車轄亡麗告之<lb/>
悟復更告商人怒曰吾轄自亡何湏汝告惠加於己而<lb/>
反怒之吾欲比之草木草木有心矣<hi>太平御覽車部敘車下</hi>
鄭人有迯暑於孤林之下者日流影移而徙袵以從隂<lb/>
及至暮反席於樹下及月流影移復徙袵以從隂而患<lb/>
露之濡於身其隂逾去而其身逾濕是巧於用晝而拙<lb/>
於用夕奚不處曜而辭隂反林自露此亦愚之至也<hi>太平</hi>
<pb n="KR3k0045_WYG_060-6a"/>
<hi>御覽人事部真愚</hi>
盤石千里不為有地愚人千億不為有民<hi>太平御覽人事部真愚</hi>
譬如愚人生便無目雖有光明終不覩見<hi>海空智藏經普説品</hi>
如生育人不識乳色便問他言乳色何似他人答言乳<lb/>
色白如貝盲人復問是乳色者如貝聲邪答言不也復<lb/>
問貝為何似邪答言如稻米味盲人復問乳色柔軟如<lb/>
稻米味邪稻米味者復何所似答曰如雪盲人復言彼<lb/>
米味者冷如雪邪雪復何似答言猶如白鶴是生盲人<lb/>
<pb n="KR3k0045_WYG_060-6b"/>
雖聞如是譬喻終不能得識乳真色<hi>元陽妙經巻二</hi>
譬如愚人畏於天地而欲走避所至之處不離天地<hi>大乗</hi>
<hi>妙林經</hi>
譬如有人欲觀香象身量大小形顯勝劣得而不觀反<lb/>
尋其跡<hi>波羅蜜多經巻五百四十六</hi>
貧窮下劣諸有情類豈貪輪王所有輪寳象寶馬寶珠<lb/>
寶女寶主藏臣寳主兵將寳及餘種種上妙衣服末尼<lb/>
真珠金銀珊瑚大琉璃等多價財寳彼貧窮人設遇獲<lb/>
<pb n="KR3k0045_WYG_060-7a"/>
得自懐慙耻不能受用設復轉賣不知價直所索至㣲<lb/>
随酬便與或由於寳無鑒别故心便猒賤而棄捨之當<lb/>
知彼貧窮者非唯不了寳之價直亦復不知寳之名字<lb/>
<hi>波羅蜜多經巻五百九十四</hi>
譬若男子大饑得百味之食不肯食之便食六十味之<lb/>
食<hi>道行波羅蜜經巻四</hi>
譬若男子得象觀其脚是男子為黠不<hi>道行波羅蜜經巻四</hi>
譬如愚夫於四月中服蘇患渇尋詣他所求水而飲他<lb/>
<pb n="KR3k0045_WYG_060-7b"/>
人謂曰汝已服蘇勿復飲水而致命終是時愚夫瞋蔽<lb/>
心故毁呰罵詈不順他言飲水而死<hi>大寳積經巻二</hi>
無智随順諸煩惱如人癡負怨家行<hi>大寳積經巻六十八</hi>
譬如盲人至大寳洲若行若住若坐若卧不能得見一<lb/>
切衆寳以不見故不能採取<hi>大方廣佛華嚴經巻六十</hi>
譬如人卧出於夢中見所有金銀珍寳父母兄弟妻子<lb/>
親屬知識相與娯樂喜樂無量其覺已為人説之後自<lb/>
淚出念夢中所見<hi>般舟三昧經巻上</hi>
<pb n="KR3k0045_WYG_060-8a"/>
猶如白羊頑騃佷弊<hi>大集賢䕶經卷三</hi>
有牧牛者愚癡無慧夏末秋初不善觀察恒水此岸亦<lb/>
不善觀察恒水彼岸而驅羣牛峻岸而下峻岸而上中<lb/>
間洄澓多起患難<hi>雜阿含經巻四十七</hi>
如拙取水淈泉揚泥<hi>法句經篤信品</hi>
命盡怙親如盲守燈<hi>法句經道行品</hi>
昔有一人多牧羣牛捨己羣牛數他羣牛以為己用己<lb/>
所有牛或遇惡獸或牛草野日有損耗不自覺知便為<lb/>
<pb n="KR3k0045_WYG_060-8b"/>
衆人所見嗤笑世之愚惑莫甚於鄉認他羣牛以為己<lb/>
有<hi>出曜經四無放逸品</hi>
昔有一人貧窮困乏多負人債無以可償即便逃避至<lb/>
空曠處值篋滿中珍寳有一明鏡著珍寳上以蓋覆之<lb/>
貧人見己心大歡喜即便發之見鏡中人便生驚怖乂<lb/>
手語言我謂空篋都無所有不知有君在此篋中莫見<lb/>
瞋也<hi>百喻經巻上</hi>
譬如估客遊行商賈㑹於路中而駝卒死駝上所載多<lb/>
<pb n="KR3k0045_WYG_060-9a"/>
有珍寳細軟上㲲種種雜物駝既死已即剝其皮商主<lb/>
捨行坐二子弟而語之言好看駝皮莫使濕爛其後天<lb/>
雨二人頑癡盡以好㲲覆此皮上㲲盡濕爛皮㲲之價<lb/>
理自懸殊以愚癡故以㲲覆皮<hi>百喻經巻上</hi>
譬如有人因其饑故食七枚煎餅食六枚半已便得飽<lb/>
滿其人恚悔以手自打而作是言我今飽足由此半餅<lb/>
然前六餅唐自捐棄設如半餅能充足者應先食之<hi>百喻</hi>
<hi>經巻上</hi>
<pb n="KR3k0045_WYG_060-9b"/>
昔有愚人生食胡麻子以為不美熬而食之為美便生<lb/>
念言不如熬而種之後得美者便熬而種之永無生理<lb/>
<hi>百喻經巻上</hi>
昔有一人為王所鞭既被鞭己以馬屎傅之欲令速差<lb/>
有愚人見之心生歡喜便作是言我快得是治瘡方法<lb/>
即便歸家語其兒言汝鞭我背我得好法今欲試之兒<lb/>
為鞭背以馬屎傅之以為善巧<hi>百喻經巻上</hi>
有人癡無智慧極渇湏水見熱時𦦨謂為是水即便逐<lb/>
<pb n="KR3k0045_WYG_060-10a"/>
走至新頭河既至河所對視不飲傍人語言汝患渇逐<lb/>
水今至水所何故不飲愚人答言若可飲盡我當飲之<lb/>
此水極多俱不可盡是故不飲<hi>百喻經巻上</hi>
昔有人乗船度海失一銀盂堕於水中即便思念我今<lb/>
畫水作記捨之而去後當取之行經二月到師子諸國<lb/>
見一河水便入其中覔本失盂諸人問言欲何所作答<lb/>
言我先失盂今欲覔取問言於何處失答曰初入海失<lb/>
又復問言失經幾時言失來二月問言失來二月云何<lb/>
<pb n="KR3k0045_WYG_060-10b"/>
此覔荅言我失盂時畫水作記本所畫水與此無異是<lb/>
故覔之亦如外道不修正行相似善中横計苦因以求<lb/>
觧脱猶如愚人失盂於彼而於此覔<hi>百喻經巻上</hi>
譬如裸人自言我著天衣<hi>大智度論巻六十七</hi>
如狗患頭瘡蛆蟲所唼食良醫用油治既不識他恩反<lb/>
更向醫吠佛以禪定油熱以智威徳除我結使蟲我為<lb/>
無明盲不知為益己<hi>大莊嚴經論巻十偈</hi>
譬如盲子採珠懐赤菽而反以為獲寳聾賔聽樂聞驢<lb/>
<pb n="KR3k0045_WYG_060-11a"/>
鳴而悦用為知音<hi>𢎞明集駮夷夏論</hi>
有似行乎層雲之下而不信日月者也<hi>𢎞明集明佛論</hi>
守膏盲而不悟進良藥而不御而受禍臨死之日更多<lb/>
咎聖人深恨良醫非徒東走其勢投穽矣<hi>𢎞明集正証論</hi>
習近五塵流轉三界黏外道之黐貫天魔之杖於是永<lb/>
淪苦海長墜嶮獄<hi>法苑珠林巻八十四</hi>
著指求月守株求兎尚疑駞馬寧分菽麥雖知歡笑將<lb/>
鷽鷽而不殊徒識語言與狌狌而不異<hi>法苑珠林巻八十五</hi>
<pb n="KR3k0045_WYG_060-11b"/>
衆生迷於少樂而不覺衆苦猶以芥子置於山頂唯見<lb/>
芥子而不覩大山也<hi>羅什譯摩詰經方便品</hi>
　　　不悟<lb/>
貪惡之人見道聽之言則應答之見誦詩書之言則㝠<lb/>
卧如醉<hi>鄭氏箋詩桑柔</hi>
昔者有鳥止於魯郊魯君説之為具太牢以饗之奏九<lb/>
韶以樂之鳥乃始憂悲眩視不敢飲食此之謂以己養<lb/>
養鳥也若夫以鳥養養鳥者宜棲之深林浮之江湖食<lb/>
<pb n="KR3k0045_WYG_060-12a"/>
之以委蛇則平陸而已矣今休欵啓寡聞之民也吾告<lb/>
以至人之徳譬之若載鼷以車馬樂鴳以鐘鼓也彼又<lb/>
惡能無驚乎哉<hi>莊子達生</hi>
老𣆀曰胡不直使彼以死生為一條以可不可為一貫<lb/>
者解桎梏其可乎無趾曰天刑之安可解<hi>莊子徳充符</hi>
五色為有目者施故無目不可得而示其五色五音為<lb/>
有耳者作故無耳不可得告其五音<hi>鬼谷子權篇註</hi>
鋭毛為毫夏落秋生言君用纔邪日以漸染隨之變化<lb/>
<pb n="KR3k0045_WYG_060-12b"/>
而不自知若秋毫更生其容㣲𦕈而日長大也<hi>王逸註楚辭七</hi>
<hi>諌</hi>
惟此是喻而終莫悟是觀泰山崇崛而謂元氣不浩芒<lb/>
者也<hi>湛張註列子仲尼</hi>
今語俗人云理中四順可以救霍亂欵冬紫苑可以治<lb/>
欬逆雀蘆貫衆之煞九蟲當歸芍藥之止絞痛秦膠獨<lb/>
活之除人風菖蒲乾薑之止痺濕莬絲蓯蓉之補虚乏<lb/>
甘遂葶歴之逐痰癖括樓黄連之愈消渇薺苨甘草之<lb/>
<pb n="KR3k0045_WYG_060-13a"/>
解百毒蘆如益熱之䕶衆創麻黄大青之主傷寒俗人<lb/>
猶為不然也<hi>抱朴子内篇至理</hi>
夫聰之所去則震雷不能使之聞明之所棄則三光不<lb/>
能使之見豈輷磕之音細而麗天之景㣲哉而聾夫謂<lb/>
之無聲焉瞽者謂之無物焉又况絃管之和音山龍之<lb/>
綺祭安能賞克諧之雅韻暐曄之鱗藻哉故聾瞽在乎<lb/>
形器則不信豐隆之與𤣥象矣而况物有㣲於此者乎<lb/>
暗昧滯乎心神則不信有周孔於在昔矣况告之以神<lb/>
<pb n="KR3k0045_WYG_060-13b"/>
仙之道乎<hi>抱朴子内篇論仙</hi>
况長生之事世所希聞乎望使必信是令蚊虻負山與<lb/>
井䗫論海也<hi>抱朴子内篇論仙</hi>
其事雖天之明而人處覆甑之下焉識至言哉<hi>抱朴子内篇論</hi>
<hi>仙</hi>
盛陽不能榮枯朽上智不能移下愚書為曉者傳事為<lb/>
識者貴農夫得彤弓以驅鳥南夷得衮衣以負薪夫不<lb/>
知者何可強哉<hi>抱朴子内篇金丹</hi>
<pb n="KR3k0045_WYG_060-14a"/>
俗有聞猛風烈火之聲而謂天之冬雷見遊雲西行而<lb/>
謂月之東馳人或告之而終不悟<hi>抱朴子内篇塞難</hi>
勛華不能化下愚故教不行於子弟辛癸不能改上智<lb/>
故惡不染於三仁<hi>抱朴子外篇博喻</hi>
不知至言之極妙而以為狂而不信此知之聾盲也<hi>郭子</hi>
<hi>註莊逍遙遊</hi>
夫投人夜光鮮不案劒者未達故耳今囬之徳信與其<lb/>
不争之名彼所未達而強以仁義凖繩於彼彼將謂回<lb/>
<pb n="KR3k0045_WYG_060-14b"/>
欲毁人以自成也<hi>郭子註莊人間世</hi>
大聲非委巷所尚俗人得嘖曲則同聲動笑此天下所<lb/>
以未嘗用聖而嘗自用也<hi>郭子註莊天地</hi>
夢飲酒者旦而哭泣夢哭泣者旦而田獵方其夢地不<lb/>
知其夢也夢之中又占其夢焉覺而後知其夢也且有<lb/>
大覺而後知此其大夢也而愚者自以為覺竊竊然知<lb/>
之君乎牧乎固哉<hi>莊子齊物論</hi>
是猶對牛鼓簧耳彼竟不明故己之道術終於昧然也<lb/>
<pb n="KR3k0045_WYG_060-15a"/>
<hi>郭子註莊齊物論</hi>
雷風非不烈不能動聾瞶聖教非不服不能化頑嚚<hi>揚子</hi>
<hi>法言註問明篇</hi>
世俗不悟求僊而怨天施之偏又歎浮生之促類潛穎<lb/>
怨青陽之晩臻陵苕哀素秋之早至也<hi>李善註文選郭景純遊僊詩</hi>
凢人心是所學體安所習鮑肆不知其臭翫其所以先<lb/>
入<hi>文選東京賦</hi>
濁者不信淵之清而甘濯其濁矣<hi>意林化清經</hi>
<pb n="KR3k0045_WYG_060-15b"/>
幽隠長夜未覩山北之燭沈迷逺路詎見司南之機<hi>藝文</hi>
<hi>類聚内典部寺碑</hi>
慧日已照而大夜莫曉香雨時流而深塵未息<hi>藝文類聚内典</hi>
<hi>部寺碑</hi>
𦕈𦕈世羅無能免其一目汎汎慾網孰敢觧其三面<hi>藝文</hi>
<hi>類聚内典部寺碑</hi>
蠕蠕<hi>而蠢切</hi>之民昔來號為頑嚚毎來抄掠駕牸牛奔遁<lb/>
驅犍牛随之牸牛不能前異部人教其以犍牛易之者<lb/>
<pb n="KR3k0045_WYG_060-16a"/>
蠕蠕曰其母尚不能行而况其子終於不易遂為敵所<lb/>
虜<hi>太平御覽人事部癡</hi>
胡人見錦不信有蟲食樹吐絲所成者在江南不信有<lb/>
千人氈帳及來河北不信有萬石舟船<hi>太平御覽資産部蠶</hi>
天老謂黄帝曰太陽之草名黄精餌之可以長生太隂<lb/>
之草名鈎吻入口立死人信鈎吻之殺人不信黄精之<lb/>
益夀不亦惑乎<hi>事類賦草部草註</hi>
譬如瘖瘂者不能傳人言為聾彈宫商其人豈能聞<hi>西昇</hi>
<pb n="KR3k0045_WYG_060-16b"/>
<hi>經</hi>
譬如日月乗天普照而盲者不覩非日月不照又如大<lb/>
地能生随緣而種皆得果實而愚者不種非地不生<hi>无上</hi>
<hi>内秘藏經辯相明部㐮品</hi>
譬如惡子不受師長父母教誨無惡不造<hi>海空智藏經持誡品</hi>
亦如孩童性愛戲弄父母約束或得餉時從以誨示心<lb/>
終不轉或加憷撻亦不能悟<hi>玉清經通濟幽㝠品</hi>
此又晨蜉之語嵗夢蝶之議覺乎<hi>波羅蜜多經巻五百三十八</hi>
<pb n="KR3k0045_WYG_060-17a"/>
彼如生盲不見衆色嬰兒七日不見日輪<hi>波羅蜜多經巻五百六十</hi>
<hi>七</hi>
譬如惡馬不受被甲若同良馬為被甲者反生驚怖<hi>大寳</hi>
<hi>積經巻二</hi>
譬如有人癡狂心亂為作音樂不能了知<hi>大集地藏十輪經卷六</hi>
譬如跋陀惒愚癡之子有人與滿手栴檀香不肯受之<lb/>
反謂與之不浄栴檀香貨主語其人言此栴檀香卿莫<lb/>
謂不浄乎且取齅之知香不試視之知浄不癡人閉目<lb/>
<pb n="KR3k0045_WYG_060-17b"/>
不視不肯齅<hi>般舟三昧經巻上</hi>
譬如人到大海名珍寳摩尼處其價不可計數其人於<lb/>
珍寳中住而不知摩尼珠價若有一人謂其住寳中者<lb/>
今在是中寧知摩尼處不其人反言不曉所以者何其<lb/>
人不知摩尼珠故<hi>文殊師利問菩薩署經悲八</hi>
譬如有人從生而盲不識五色青黄赤白麤細長短亦<lb/>
不見日月星象丘陵溝壑有人問言青黄赤白五色云<lb/>
盲人答曰無有五色如是麤細長短日月星象山陵溝<lb/>
<pb n="KR3k0045_WYG_060-18a"/>
壑皆言無有<hi>長阿含經巻七</hi>
時有一人好喜養猪詣他空村見有乾糞尋自念言此<lb/>
處饒糞我猪豚饑今當取草裹此乾糞頭戴而歸即尋<lb/>
取草裹糞而戴於其中路逢天大雨糞汁流下至於足<lb/>
跟衆人見已皆言狂人糞塗臭處正使天隂尚不可戴<lb/>
况於雨中戴之而行其人方怒逆罵詈言汝等自癡不<lb/>
知我家猪豚饑餓汝若知者不言我癡<hi>長阿含經巻七</hi>
譬如路側清涼池水香味具足有人以毒著中陽春之<lb/>
<pb n="KR3k0045_WYG_060-18b"/>
月諸行路者風熱渇逼競來欲飲有人語言士夫此是<lb/>
清涼池色香味具足然中有毒汝等勿飲若當飲者或<lb/>
令汝死或近死苦而彼渇者不信而飲雖得美味湏㬰<lb/>
或死或近死苦<hi>雜阿含經巻十二</hi>
生盲之人本自不見青黄赤白細玅麤惡長短色相便<lb/>
作是言本無如是青黄赤白細玅麤惡長短色相<hi>大正句王</hi>
<hi>經上</hi>
是諸衆生不知正法㣲玅之味如鳥不知蓮華之味<hi>本緣</hi>
<pb n="KR3k0045_WYG_060-19a"/>
<hi>經持王子品</hi>
猶如一趣之道有大火坑行人經過先不諳道明者指<lb/>
授語行人曰中道有大火坑不得經過卿等可於此息<lb/>
意勿復前行諸人意勇不信其語各共進前皆墮火坑<lb/>
受痛甚苦號天喚呼悔亦無及<hi>出曜經八行品</hi>
昔有居士誡勑家人以雉為食先持雉肉著釡中然後<lb/>
方覔火㸑之不覺有蛇來墮於釡中煑之居士食法要<lb/>
當問師師曰此不可食不從師教遂便食之經宿蛇毒<lb/>
<pb n="KR3k0045_WYG_060-19b"/>
内發方更問師師曰不從我命知當如何<hi>出曜經八行品</hi>
如人以指指月以示惑者惑者視指而不視月人語之<lb/>
言我以指指月令汝知之汝何看指而不視月<hi>大智度論巻九</hi>
譬如金寳盲者不識<hi>大智度論巻五十七</hi>
如良醫知病説藥服與不服非醫咎也又如善導導人<lb/>
善道聞之不行非導過也<hi>遺教經論離十二</hi>
工輸能與人斧斤繩墨而不能使人巧聖人能授人道<lb/>
不能使人履而行之也臯陶能罪盗人不能使貪夫為<lb/>
<pb n="KR3k0045_WYG_060-20a"/>
夷齊五刑能誅無狀不能使惡人為曾閔堯不能化丹<lb/>
朱周公不能訓管蔡豈唐教之不著周道之不備哉然<lb/>
無如惡人何也<hi>𢎞明集牟子理惑論</hi>
若説佛經之語談無為之要譬對盲者説五色為聾者<lb/>
奏五音也師曠雖巧不能彈無絃之琴狐狢雖煴不能<lb/>
熱無氣之人公明儀為牛彈清角之操伏食如故非牛<lb/>
不聞不合其耳矣轉為蚊䖟之聲孤犢之鳴即掉尾奮<lb/>
耳蹀躞而聽<hi>𢎞明集牟子理惑論</hi>
<pb n="KR3k0045_WYG_060-20b"/>
夫淳曦麗天矇瞍莫鑒其色雷霆駭地聾夫弗聆其響<lb/>
者葢機感之絶也作暴兇跖孔智無以遏其心結憤野<lb/>
夫賜辯莫能蠲其忿亦情性之殊也<hi>辯正論巻六</hi>
九土區分四生殊俗昏波易染慧業難基乆復愛河長<lb/>
流苦海不生意樹未啓心燈<hi>法苑珠林巻八</hi>
夫迷其流者則澄愛河而清五濁失其宗者則震邪山<lb/>
而起三障<hi>法苑珠林卷六十八</hi>
　　　兩失<lb/>
<pb n="KR3k0045_WYG_060-21a"/>
六五以羇旅之身進居貴位其位終不可保譬之射雉<lb/>
惟有一矢射之而復亡失其矢其雉終不可得<hi>周易正義旅</hi>
頓子曰天下有有其實而無其名者商人是也無把銚<lb/>
推耨之勢而有積粟之實此有其實而無其名者也無<lb/>
其實而有其名者農夫是也解凍而耕暴背而耨無積<lb/>
粟之實此無其實而有其名者也無其名又無其實者<lb/>
王乃是也已立為萬乗無孝之名以千里養無孝之實<lb/>
<hi>戰國䇿秦始皇帝</hi>
<pb n="KR3k0045_WYG_060-21b"/>
譬若衣敗壊一以相補猶有所完若不如此將兩無所<lb/>
保<hi>後漢書虞詡列傳</hi>
凡黄白之在馬猶親踈之在人私親而背䟱則踈者叛<lb/>
矣踈者離叛則親不能獨存矣<hi>公孫龍子白馬論註</hi>
負子而登墻謂之不祥為其一人隕而兩人殤<hi>淮南子説林訓</hi>
騎豚逐羊不見所望徑渉虎廬亡豚失羊<hi>焦氏易林賁之中孚</hi>
逐金出門并失玉几<hi>焦氏易林復之噬嗑</hi>
無為握無形之風捕難執之影索不可得之物行必不<lb/>
<pb n="KR3k0045_WYG_060-22a"/>
到之路棄榮華而渉苦困釋甚易而攻至難有似喪者<lb/>
之逐遊女必有兩失之悔<hi>抱朴子内篇論仙</hi>
所謂進不得邯鄲之歩退又失夀陵之義者也<hi>抱朴子内篇雜</hi>
<hi>應</hi>
動則不能龍攄虎超同機伊霍静則不能珠潜璧匿連<lb/>
光巢許<hi>廣文選伏公表與阮歩兵書</hi>
董仲舒學見深而天才鈍以蜉蜂是神龍者非但不識<lb/>
神龍亦不識蜉蜂<hi>意林抱朴子</hi>
<pb n="KR3k0045_WYG_060-22b"/>
譬如壊瓶多諸瑕隙盛油乳等盡皆滲漏能盛所盛二<lb/>
俱壊失所以者何器有失故<hi>大集地藏十輪經巻六</hi>
昔雪山中有鳥名為共命一身二頭一頭常食美果欲<lb/>
使身得安隐一頭便生嫉妬之心而作是言彼常云何<lb/>
食好美果我不曽得即取毒果食之使二頭俱死<hi>雜寳藏經</hi>
<hi>巻三</hi>
譬如人和毒藥自飲亦復行飲人身自苦亦復苦他人<lb/>
身<hi>那先比丘經巻中</hi>
<pb n="KR3k0045_WYG_060-23a"/>
昔有一人事湏火用及以冷水即便宿火以澡盥盛水<lb/>
置於火上後欲取火而火都滅欲取冷水而水復熱火<lb/>
及冷水二事俱失世間之人亦復如是入佛法中出家<lb/>
求道既得出家還復念其妻子眷屬世間之事五欲之<lb/>
樂由是之故失其功徳之火持戒之水<hi>百喻經巻上</hi>
昔有二估客共行商賈一賣真金其第二者賣兠羅錦<lb/>
有他買真金者燒而試之第二估客即便偷他被燒之<lb/>
金用兠羅錦裹時金熱故燒錦都盡情事既露二事俱<lb/>
<pb n="KR3k0045_WYG_060-23b"/>
失<hi>百喻經巻上</hi>
昔有二人共種甘蔗而作誓言重好者賞其不好者當<lb/>
重罰之時二人中一者念言甘蔗極甜若壓取汁還灌<lb/>
甘蔗樹甘美必甚得勝於彼即壓甘蔗取汁用溉冀望<lb/>
滋味反敗種子所有甘蔗一切都失世人亦爾欲求善<lb/>
福恃己豪貴專形挾勢廹脅下民陵奪財物以用作福<lb/>
本期善果不知將來反獲其殃如壓甘蔗彼此都失<hi>百喻</hi>
<hi>經巻上</hi>
<pb n="KR3k0045_WYG_060-24a"/>
昔有一人先甕中盛榖駱駝入頭甕中食榖後不得出<lb/>
既不得出以為憂惱有一老人來語之言汝莫愁也我<lb/>
教汝出汝用我語必得速出汝當斬頭自得出之即用<lb/>
其語以刀斬頭既復殺駝而復破甕<hi>百喻經巻下</hi>
昔有一獼猴持一把豆誤落一豆在地便捨手中豆欲<lb/>
覔其一未得一豆先所捨者雞鴨食盡<hi>百喻經巻下</hi>
昔有二人為伴共行曠野一人披一領㲲中路為賊所<lb/>
剝一人逃避走入草中其失㲲者先於㲲頭裹一金錢<lb/>
<pb n="KR3k0045_WYG_060-24b"/>
便語賊言此衣適可值一枚金錢我今求以一枚金錢<lb/>
而用贖之賊言金錢今在何處即便㲲頭解取示之而<lb/>
語賊言此是真金若不信我語今此草中有好金師可<lb/>
往問之賊既見已復取其衣如是愚人㲲與金錢一切<lb/>
都失<hi>百喻經巻下</hi>
譬如一師有二弟子其師患脚遣二弟子人當一脚随<lb/>
時按摩其二弟子常相憎嫉一弟子行其一弟子捉其<lb/>
所當按摩之脚以石打折彼既來已忿其如是復捉其<lb/>
<pb n="KR3k0045_WYG_060-25a"/>
人所按之脚尋復打折佛法學徒亦復如是方等學者<lb/>
非斥小乗小乗學者復非方等故使大聖法典二途兼<lb/>
忘<hi>百喻經巻下</hi>
譬如雹堕害榖雹自消滅<hi>大智度論巻四十三</hi>
譬如救溺自不能浮而欲濟彼二俱不免<hi>大智度論七十七</hi>
昔有二毗舍闍鬼共有一篋一杖一屐二鬼共諍各欲<lb/>
得二二鬼紛紜竟日不能使平時有一人來見之已而<lb/>
問之言此篋杖屐有何竒異汝等共諍瞋忿乃爾二鬼<lb/>
<pb n="KR3k0045_WYG_060-25b"/>
答言我此篋者能出一切衣服飲食牀褥卧具資生之<lb/>
物盡從中出執此杖者怨敵歸伏無敢與諍着此屐者<lb/>
能令人飛行無有罣礙此人聞已即語鬼言汝等小逺<lb/>
我當為爾平等分之鬼聞其語尋即逺避此人即時抱<lb/>
篋捉杖躡屐而飛二鬼愕然竟無所得人語鬼言爾等<lb/>
所諍我已得去今使爾等更無所諍<hi>法苑珠林巻四十五</hi>
昔有婦人富有金銀與男子交通盡取金銀衣物相遂<lb/>
俱去到一急水河邉男子語言汝持財物來我先度之<lb/>
<pb n="KR3k0045_WYG_060-26a"/>
當還迎汝男子度已便走不還婦人獨住水邉憂苦無<lb/>
人可救唯見一野狐捕得一鷹復見河魚捨鷹拾魚魚<lb/>
既不得復失本鷹婦語狐曰汝何太癡貪捕其兩不得<lb/>
其一狐言我癡尚可汝癡劇我也<hi>法苑珠林巻五十四</hi>
　<lb/>
　<lb/>
　<lb/>
　<lb/>
<pb n="KR3k0045_WYG_060-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林巻六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷十五</head>
    <p>
<pb n="KR3k0045_WYG_015-1a"/>
欽定四庫全書<lb/>
　喻林卷十五　　　　　　明　徐元太　撰<lb/>
　　人事門<hi>十三</hi>
　　　情殊<lb/>
今有同室之人鬬者救之雖被髪纓冠而救之可也鄉<lb/>
鄰有鬬者被髪纓冠而往救之則惑也雖閉戸可也<hi>孟子</hi>
<hi>離婁下</hi>
有人於此越人闗弓而射之則已談笑而道之無他疏<lb/>
<pb n="KR3k0045_WYG_015-1b"/>
之也其兄闗弓而射之則已垂涕泣而道之無他戚之<lb/>
也<hi>孟子告子下</hi>
今羣臣非有葭莩之親鴻毛之重<hi>前漢書景十三王傳</hi>
夫越人而臧否者非憎於彼也親戚而加譽者非優於<lb/>
此也處情之地殊故公私之心異也<hi>後漢紀光武八</hi>
兒童之所簡者廼耆耋之所非耳目之所娛者廼心慮<lb/>
之所疾<hi>亢倉子訓道篇</hi>
蹍市人之足則辭以放驁兄則以嫗大親則已矣故曰<lb/>
<pb n="KR3k0045_WYG_015-2a"/>
至禮有不人<hi>莊子庚桑楚</hi>
鄭人有一子將宦謂其家曰必築壊牆是不善人將竊<lb/>
其巷人亦云不時築而人果竊之以其子為智以巷人<lb/>
告者為盜<hi>韓非子説林</hi>
王良愛馬越王勾踐愛人為戰與馳醫善吮人之傷含<lb/>
人之血非骨肉之親也利所加也故輿人成輿則欲人<lb/>
之富貴匠人成棺則欲人之夭死也非輿人仁而匠人<lb/>
賊也人不貴則輿不售人不死則棺不買情非憎人也<lb/>
<pb n="KR3k0045_WYG_015-2b"/>
利在人之死也<hi>韓非子僃内</hi>
夫挾相為則責望自為則事行故父子或怨譟取庸作<lb/>
者進美羹<hi>韓非子外儲説左上</hi>
心哀而歌不樂心樂而哭不哀夫子曰絃則是也其聲<lb/>
非也<hi>淮南子繆稱訓</hi>
拘囹圄者以日為脩當死市者以日為短日之脩短有<lb/>
度也有所在而短有所在而脩也則中不平也故以不<lb/>
平為平者其平不平也<hi>淮南子説山訓</hi>
<pb n="KR3k0045_WYG_015-3a"/>
人食礜石而死蠶食之而不饑魚食巴菽而死鼠食之<lb/>
而肥類不可必推<hi>淮南子説林訓</hi>
次三螟蛉不屬蜾臝取之不迓侮測曰螟蛉不屬失其<lb/>
體也<hi>太𤣥經第三親</hi>
化國之日舒以長故其民閒暇而力有餘亂國之日促<lb/>
以短故其民困務而力不足舒長者非謂羲和安行乃<lb/>
君明民靜而力有餘也促短者非謂分度損减乃上闇<lb/>
下亂力不足也<hi>潛夫論愛日</hi>
<pb n="KR3k0045_WYG_015-3b"/>
獵者獲禽觀者樂獵不見漁者之心不顧也是故觀於<lb/>
齊不虞魯遊於楚不懽宋<hi>王充論宣漢篇</hi>
春女感陽則思秋士見隂而悲<hi>淮南子繆稱訓解</hi>
蹍市人則稱已脱悞以謝之兄則言嫗詡之無所辭謝<lb/>
大親則已矣明恕素足也<hi>郭子註莊庚桑楚</hi>
蟻得水則死魚得水則生羊得水則病<hi>莊子音義徐無鬼</hi>
人慘戚則不能以驩逸勞苦則不能以施惠少有能易<lb/>
此者<hi>李善註文選西京賦</hi>
<pb n="KR3k0045_WYG_015-4a"/>
華落向本故曰歸華葉下離枝故曰别葉<hi>李善註文選鮑明逺翫月</hi>
<hi>詩</hi>
志士惜日短愁人知夜長<hi>文選傅咸詩</hi>
鴛鴦自用親不若比翼連他人雖同盟骨肉天性然<hi>藝文</hi>
<hi>類聚樂部論樂詩</hi>
夫樹樹異風人人異心不可以一檢量故黿鼉得水則<lb/>
生虎豹得水則死<hi>太平御覧鱗介部黿</hi>
子髙曰泣有二焉大奸之人以泣自信婦人懦夫以泣<lb/>
<pb n="KR3k0045_WYG_015-4b"/>
著愛<hi>太平御覧人事部泣</hi>
無窮之原萬尋之泉神龍之所歸小魚之所去髙山大<lb/>
丘深林巨壑茂林暢枝鴻鳥虎豹之所喜而雞狗之所<lb/>
惡<hi>道德經指歸卷七</hi>
彼非喜凶而惡吉貴禍而賤福也性與之逺情與之反<lb/>
若處黄泉聽視九天遼逺絶滅不能見聞而已矣<hi>道德經指</hi>
<hi>歸卷七</hi>
譬如牧牛有二人一持酪缾一持漿缾俱共詣市而欲<lb/>
<pb n="KR3k0045_WYG_015-5a"/>
賣之於路脚跌二缾俱破一則喜悦一則愁惱<hi>元陽妙經卷六</hi>
譬如一人而有七子是七子中一子遇病父母之心非<lb/>
不平等然於病子心生偏愛<hi>元陽妙經卷七</hi>
如親愛罵之雖罵不恨非親惡言聞則生恚<hi>大智度論卷五</hi>
譬如熱時清涼池有目有足皆可入雖近不欲入者則<lb/>
不入<hi>大智度論卷八十三</hi>
猶如春夏之時人患日熱皆欲離之既至冬寒人皆思<lb/>
念<hi>大莊嚴經論卷一</hi>
<pb n="KR3k0045_WYG_015-5b"/>
世人固有啖菖蒲而棄桂薑覆甘露而啜酢漿者矣毫<lb/>
毛雖小視之可察泰山之大背之不見志有留與不留<lb/>
意有銳與不銳<hi>𢎞明集牟子理惑論</hi>
至若娑婆世界謂俄頃為百齡袈裟刹土將永劫以浹<lb/>
日斯染淨之别也<hi>法苑珠林卷一</hi>
　　　同情<lb/>
同道者相愛同蓻者相嫉同與者相愛同取者相嫉同<lb/>
病者相愛同壯者相嫉人情自然也<hi>亢倉子用道篇</hi>
<pb n="KR3k0045_WYG_015-6a"/>
虎狼殺人烏蒼從上螾蛾從下聚之六者異類然同時<lb/>
俱至者何也所欲同也由是觀之有人之名則同人之<lb/>
情耳何故不可乎<hi>鶡冠子王鈇</hi>
在一不少在萬不衆同如林木積如倉粟斗石以成升<lb/>
委無失也<hi>鶡冠子王鈇</hi>
舞者舉節坐者不期而拚皆如一所極同也<hi>淮南子説林訓</hi>
謂許由無德烏獲無力莫不醜於色人莫不奮於其所<lb/>
不足<hi>淮南子説林訓</hi>
<pb n="KR3k0045_WYG_015-6b"/>
赤肉縣則烏鵲集鷹隼鷙則衆鳥散物之散聚交感以<lb/>
然<hi>淮南子説林訓</hi>
小人之從事也曰茍得君子曰茍義所求者同所期者<lb/>
異乎擊舟水中魚沉而鳥揚同聞而殊事其情一也<hi>淮南</hi>
<hi>子繆稱訓</hi>
踒人日夜願一起盲不忘視<hi>説苑談叢</hi>
夫納棄妻而論前壻之惡買僕虜而毁故主之㬥凡人<lb/>
庸夫猶不平之何者重傷其類自然情也<hi>抱朴子外篇良規</hi>
<pb n="KR3k0045_WYG_015-7a"/>
五味萬殊而大同於美曲變雖衆亦大同於和美有甘<lb/>
和有樂然隨曲之情盡於和域應美之口絶於甘境安<lb/>
得哀樂於其間哉<hi>廣文選嵇叔夜聲無哀樂論</hi>
春秋保乾圖曰吐珠於澤誰能不含宋均注曰珠出於<lb/>
野澤之中誰能不含取以為寳也<hi>初學記寳器部珠</hi>
又如禽獸夜見火光恐怖逺避<hi>波羅蜜多經卷五百六十七</hi>
一切諸法由食而存非食不存眼者以眠為食耳者以<lb/>
聲為食鼻者以香為食舌者以味為食身者以細滑為<lb/>
<pb n="KR3k0045_WYG_015-7b"/>
食意者以法為食涅槃者以無放逸為食<hi>増壹阿舎經卷三十一</hi>
　　　情變<lb/>
涇水雖濁未有彰見由涇渭水相入而清濁異言已顔<lb/>
色雖衰未至醜惡由新舊并而善惡别<hi>毛詩正義谷風</hi>
樓緩謂趙王曰王亦聞夫公甫文伯母乎公甫文伯官<lb/>
於魯病死婦人為之自殺房中者二人其母聞之不肯<lb/>
哭也相室曰焉有子死而不哭者乎其母曰孔子賢人<lb/>
也逐於魯是人不隨今死而婦人為死者十六人若是<lb/>
<pb n="KR3k0045_WYG_015-8a"/>
者其於長者薄而於婦人厚故從母言之為賢母也從<lb/>
婦言之必不免為妬婦也故其言一也言者異則人心<lb/>
變矣今臣新從秦來而言勿與則非計也言與之則恐<lb/>
以為臣之為秦也故不敢對<hi>戰國䇿趙孝成王</hi>
物之興衰情之起伏理有固然矣而崇替去來之甚者<lb/>
必唯寵惑乎當其接牀笫承恩色雖險情贅行莫不德<lb/>
焉及至移意愛析燕私雖惠心妍狀愈獻醜焉愛升則<lb/>
天下不足容其髙歡隊故九服無所逃其命斯誠志士<lb/>
<pb n="KR3k0045_WYG_015-8b"/>
之所沉溺君人之所抑揚未或違之者也<hi>後漢書皇后紀論</hi>
夫逆旅之妾惡者自以為惡主忘其惡而貴焉美者自<lb/>
以為美主忘其美而賤焉夫色之美惡定於妾之面美<lb/>
惡之情變於主之心况君子之人有善不敢識有過不<lb/>
敢忘者乎其為美亦以𢎞矣故楊子之言足師逆旅之<lb/>
妾足誡也<hi>後漢紀光武六</hi>
宋有蘭子者以技干宋元宋元召而使見其技以雙技<lb/>
長倍其身屬其踁並趨並馳弄七劒迭而躍之五劒常<lb/>
<pb n="KR3k0045_WYG_015-9a"/>
在空中元君大驚立賜金帛又有蘭子又能燕戲者聞<lb/>
之復以干元君元君大怒曰昔有異技干寡人者技無<lb/>
庸適值寡人有歡心故賜金帛彼必聞此而進復望吾<lb/>
賞拘而擬戮之經月乃放<hi>列子説符</hi>
妻子具而孝衰於親嗜欲得而信衰於友爵祿盈而忠<lb/>
衰於君<hi>荀子性惡篇</hi>
語曰其母好者其子抱然則其為之反也其母惡者其<lb/>
子釋<hi>韓非子僃内</hi>
<pb n="KR3k0045_WYG_015-9b"/>
今上下之接無子父之澤而欲以行義禁下則交必有<lb/>
郄失且父母之於子也産男則相賀産女則殺之此俱<lb/>
出父母之懐袵然男子愛賀女子殺之者慮其後便<lb/>
計之長利也故父母之於子也猶用計筭之心以相待<lb/>
也而况無父子之澤乎<hi>韓非子六反</hi>
趣舍合即言忠而益親身疎即謀當而見疑親母為<lb/>
其子治㧉<hi>音盖</hi>秃而血流至耳見者以為其愛之至也使<lb/>
在於繼母則過者以為嫉也事之情一也所從觀者異<lb/>
<pb n="KR3k0045_WYG_015-10a"/>
也從城上視牛如羊視羊如豕所居髙也闚面於盤水<lb/>
則圓於杯則隨面形不變其故有所圓有所隨者所自<lb/>
闚之異也今吾雖欲正身而待物庸遽知世之所自窺<lb/>
我者乎若轉化而與世競走譬猶逃雨也無之而不濡<lb/>
<hi>淮南齊俗訓</hi>
隣之母死往哭之妻死而不泣有所劫以然也<hi>淮南子説材訓</hi>
鍾鼓之聲怒而擊之則武憂而撃之則悲喜而擊之則<lb/>
樂其志變其聲亦變其志誠通乎金石而况人乎<hi>説苑修文</hi>
<pb n="KR3k0045_WYG_015-10b"/>
彌子瑕愛於衛君衛國之法竊駕君車罪刖彌子瑕之<lb/>
母疾人聞夜往告之彌子瑕擅駕君車而出君聞之賢<lb/>
之曰孝哉為母之故犯刖罪哉君遊果園彌子瑕食桃<lb/>
而甘不盡而奉君君曰愛我而忘其口味及彌子瑕色<lb/>
衰而愛弛得罪於君君曰是故嘗矯吾車又嘗食我以<lb/>
餘桃故子瑕之行未必變初也前見賢後獲罪者愛憎<lb/>
之至變也<hi>説苑雜言</hi>
祁射子見秦惠王惠王説之於是唐姑讒之復見惠王<lb/>
<pb n="KR3k0045_WYG_015-11a"/>
懐怒以待之非其説異也所聽者易也故以徵為羽非<lb/>
絃之罪也以甘為苦非味之過也<hi>説苑雜言</hi>
鶩野鴨也飛止大澤之中羣處既豢擾之惡其族類而<lb/>
相逼逐也<hi>張華註禽經</hi>
鴽在田得食鳴相呼夜則羣飛晝則草伏馴養之久見<lb/>
食相摶鬬也<hi>張華註禽經</hi>
饑飡者於將獲所欲則悦情注心飽滿之後釋然疏之<lb/>
或有厭惡然則榮華酒色有可疏之時<hi>嵇中散集荅難養生論</hi>
<pb n="KR3k0045_WYG_015-11b"/>
妍蚩有定矣而憎愛異情故兩目不相為視焉雅鄭有<lb/>
素矣而好惡不同故兩耳不相為聽焉真偽有質矣而<lb/>
趣舍舛忤故兩心不相為謀焉以醜為美者有矣以濁<lb/>
為清者有矣以失為得者有矣<hi>抱朴子内篇塞難</hi>
有弟而兄啼者言人之性舍長親㓜故啼也<hi>郭子註莊天運</hi>
以財助人者財盡則交絶以色助人者色盡則愛弛是<lb/>
以嬖女不弊席嬖男不弊輿安陵所以悲魚也<hi>李善註文選阮</hi>
<hi>嗣宗詠懐詩</hi>
<pb n="KR3k0045_WYG_015-12a"/>
萁在竈下然豆居釜中泣本是同根生相煎何太急<hi>文選</hi>
<hi>任彦升齊文宣王行狀註</hi>
夫㑹賔盈堂酒酣奏琴或忻然而歡或慘爾而泣非進<lb/>
哀於彼導樂於此也其音無變於昔而歡慼並用斯非<lb/>
吹萬不同耳<hi>廣文選嵇叔夜聲無哀樂論</hi>
桃生露井上李生桃樹傍蟲來齧桃根李樹代桃僵樹<lb/>
木身相代骨肉還相忘<hi>藝文類聚菓部李詩</hi>
夫嬰兒未知而忠信於仇讎及其壯大有識欺殆兄嫂<lb/>
<pb n="KR3k0045_WYG_015-12b"/>
三軍得意則下亡虜窮溪之獸不避兕虎其性非易事<lb/>
理然也<hi>道德經指歸卷十二</hi>
　　　檢情<lb/>
先王之樂所以節百事也故有五節遲速本末以相及<lb/>
中聲以降五降之後不容彈矣於是有煩手淫聲慆堙<lb/>
心耳乃忘平和君子弗聽也物亦如之至於煩乃舍也<lb/>
已無以生疾<hi>左傳昭公元年</hi>
預常稱濟有馬癖嶠有錢癖武帝聞之謂預曰卿有何<lb/>
<pb n="KR3k0045_WYG_015-13a"/>
癖對曰臣有左傳癖<hi>晉書杜預傳</hi>
體舒則懐卷視溺則思濟<hi>北史常爽孫景傳</hi>
五色令人目盲五音令人耳聾五味令人口爽馳騁田<lb/>
獵令人心發狂難得之貨令人行妨是以聖人為腹不<lb/>
為目<hi>老子檢欲</hi>
目視雕琢者明愈傷耳聞交響者聰愈傷心思𤣥妙者<lb/>
心愈傷<hi>闗尹子五鑑篇</hi>
楊朱曰生民之不得休息為四事故一為夀二為名三<lb/>
<pb n="KR3k0045_WYG_015-13b"/>
為位四為貨有此四者畏鬼畏人畏威畏刑此謂之遁<lb/>
人也可殺可活制命在外不逆命何羨夀不矜貴何羨<lb/>
名不要勢何羨位不貪富何羨貨此之謂順民也天下<lb/>
無對制命在内故語有之曰人不婚宦情欲失半人不<lb/>
衣食君臣道息周諺曰田父可坐殺晨出夜入自以性<lb/>
之恒啜菽茹藿自以味之極肌肉麤厚筋節㟡急一朝<lb/>
處以柔毛綈幕薦以梁肉蘭橘心㾓體煩内熱生病矣<lb/>
商魯之君與田父侔地則亦不盈一時而憊矣故野人<lb/>
<pb n="KR3k0045_WYG_015-14a"/>
之所安野人之所美謂天下無過者<hi>列子楊朱</hi>
夫畏塗者十殺一人則父子兄弟相戒也必盛卒徒而<lb/>
後敢出焉不亦知乎人之所取畏者袵席之上飲食之<lb/>
間而不知為之戒者過也<hi>莊子達生</hi>
今有聲於此耳聽之必慊已聽之則使人聾必弗聽有<lb/>
色於此目視之必慊已視之則使人盲必弗視有味於<lb/>
此口食之必慊已食之則使人瘖必弗食是故聖人之<lb/>
於聲色滋味也利於性則取之害於性則全之此全性<lb/>
<pb n="KR3k0045_WYG_015-14b"/>
之道也<hi>吕氏春秋本生</hi>
昔先聖王之為苑囿園池也足以觀望勞形而已矣其<lb/>
為宫室臺榭也足以辟燥濕而已矣其為輿馬衣裘也<lb/>
足以逸身煖骸而已矣其為飲食酏醴也足以適味充<lb/>
虛而已矣其為聲色音樂也足以安性自娛而已矣<hi>吕氏</hi>
<hi>春秋重已</hi>
夫耳目鼻口生之役也耳雖欲聲目雖欲色鼻雖欲芬<lb/>
香口雖欲滋味害於生則止在四官者不欲利於生者<lb/>
<pb n="KR3k0045_WYG_015-15a"/>
則弗為由此觀之耳目鼻口不得擅行必有所制譬之<lb/>
若官職不得擅為必有所制此貴生之術也<hi>吕氏春秋貴生</hi>
耳聞所惡不若無聞目見所惡不若無見故雷則揜耳<lb/>
電則揜目此其比也<hi>吕氏春秋貴生</hi>
秋早寒則冬必煗矣春多雨則夏必旱矣天地不能兩<lb/>
而况於人類乎故古之治身與天下者必法天地也尊<lb/>
酌者衆則速盡萬物之酌大貴之生者衆矣故大貴之<lb/>
生常速盡非徒萬物酌之也又損其生以資天下之人<lb/>
<pb n="KR3k0045_WYG_015-15b"/>
而終不自知<hi>吕氏春秋情欲</hi>
甚愛色費精神甚愛財遇禍患所愛者少所亡者多<hi>河上</hi>
<hi>公註老子立戒</hi>
兵甲不用却走馬治農田治身者却陽精以糞其身<hi>河上</hi>
<hi>公註老子儉欲</hi>
夫夏日之不被裘者非愛之也燠有餘於身也冬日之<lb/>
不用翣者非簡之也清有餘於適也夫聖人量腹而食<lb/>
度形而衣節於已而已貪汚之心奚由生哉<hi>淮南子俶真訓</hi>
<pb n="KR3k0045_WYG_015-16a"/>
射者非矢不中也學射者不治矢也御者非轡不行學<lb/>
御者不為轡也知冬日之箑夏日之裘無用於已則萬<lb/>
物之變為塵埃矣故以湯止沸沸乃不止誠知其本則<lb/>
去火而已矣<hi>淮南子精神訓</hi>
至人量腹而食度形而衣容身而遊適情而行餘天下<lb/>
而不貪委萬物而不利處大廓之宇遊無極之野登太<lb/>
皇馮太一玩天地於掌握之中天豈為貧富肥臞哉<hi>淮南</hi>
<hi>子精神訓</hi>
<pb n="KR3k0045_WYG_015-16b"/>
五色亂目使目不明五聲譁耳使耳不聰五味亂口使<lb/>
口爽傷趣舍滑心使行飛揚此四者天下之所養性也<lb/>
然皆人累也故曰嗜慾者使人之氣越而好憎者使人<lb/>
之心勞弗疾去則志氣日耗夫人之所以不能終其壽<lb/>
命而中道夭於形戮者何也以其生生之厚夫惟能無<lb/>
以生為者則所以脩得生也<hi>淮南子精神訓</hi>
今夫霤水足以溢壺榼而江河不能實漏巵故人心猶<lb/>
是也自當以道術度量食充虚衣禦寒則足以養七尺<lb/>
<pb n="KR3k0045_WYG_015-17a"/>
之形矣<hi>淮南子汜論訓</hi>
割痤疽非不痛也飲毒藥非不苦也然而為之者便於<lb/>
身也渴而飲水非不快也饑而大飱非不贍也然而弗<lb/>
為者害於性也此四者耳目鼻口不知所取去心為之<lb/>
制各得其所由是觀之欲之不可勝明矣<hi>淮南子詮言訓</hi>
隂陽之氣在上天亦在人在人者為好惡喜怒在天者<lb/>
為暖清寒暑出入上下左右前後平行而不止未嘗有<lb/>
所稽留滯鬱也其在人者亦冝行而無留若四時之條<lb/>
<pb n="KR3k0045_WYG_015-17b"/>
條然也<hi>春秋繁露如天之為</hi>
毒智者莫甚於酒留事者莫甚於樂毁亷者莫甚於色<lb/>
摧剛者反已於弱<hi>説苑談叢</hi>
鳥獸觸其情者也衆人則異乎賢人則異衆人矣聖人<lb/>
則異賢人矣<hi>楊子學行篇</hi>
故美味腐腸好色惑心勇夫招禍辯口致殃四者世之<lb/>
毒也<hi>王充論衡言毒篇</hi>
夫嗜欲雖出於人而非道之正猶木之有蝎雖木之所<lb/>
<pb n="KR3k0045_WYG_015-18a"/>
生而非木之冝也故蝎盛則木朽欲勝則身枯<hi>嵇中散集荅難</hi>
<hi>養生論</hi>
夫欲官不識君位思食不擬親戚何者止其所不得則<lb/>
不當生心也故嗜酒者自抑於鴆醴貪食者忍饑於漏<lb/>
脯知吉凶之理故背之不惑棄之不疑也豈恨向不得<lb/>
酣飲與大嚼哉<hi>嵇中散集荅難養生論</hi>
古之人知酒肉為甘鴆棄之如遺識名位為香餌逝而<lb/>
不顧<hi>嵇中散集荅難養生論</hi>
<pb n="KR3k0045_WYG_015-18b"/>
今談者不覩至樂之情甘减年殘生以從所願此則李<lb/>
斯背儒以殉一朝之欲主父發憤思調五鼎之味耳<hi>嵇中</hi>
<hi>散集荅難養生論</hi>
夫渴者唯水之是見酌者唯酒之是求人皆知乎生於<lb/>
有疾也今若以從欲為得性則渴酌者非病淫湎者非<lb/>
過<hi>嵇中散集荅難養生論</hi>
富貴多殘伐之者衆也野人多夀傷之者寡也<hi>嵇中散集荅難</hi>
<hi>養生論</hi>
<pb n="KR3k0045_WYG_015-19a"/>
惑目者必逸容鮮藻也惑耳者必妍音淫聲也惑鼻者<lb/>
必茝蕙芬馥也惑口者必珍羞嘉㫖也惑心者必勢利<lb/>
功名也五者畢惑則或承之禍為身患者不亦信乎<hi>抱朴</hi>
<hi>子外篇酒誡</hi>
其抑情也劇乎隄防之僃決其御性也過乎腐轡之乘<lb/>
奔<hi>抱朴子外篇誡酒</hi>
蜘蛛張網蚤蝨不餒使人智巧役用萬物食口衣身何<lb/>
足劇乎但患富者無知止之心貴者有無限之用耳豈<lb/>
<pb n="KR3k0045_WYG_015-19b"/>
可以一䟾之故而終身不行以桀紂之虐思乎無主也<lb/>
<hi>抱朴子外篇詰飽</hi>
夫五聲八音清商流徵損聰者也鮮華豔采彧麗炳爛<lb/>
傷明者也宴安逸預清醪芳醴亂性者也冶容媚姿鈆<lb/>
華素質伐命者也<hi>抱朴子内篇暢𤣥</hi>
民結繩而用之足以紀要而已適故常甘當故常美若<lb/>
思夫侈靡則無時慊矣<hi>郭子註莊胠篋</hi>
五闗者情慾之路嗜好之府也目愛綵色命曰伐性之<lb/>
<pb n="KR3k0045_WYG_015-20a"/>
斤耳樂淫聲命曰攻心之鼓口貪滋味命曰腐腸之藥<lb/>
鼻悦芳馨命曰燻喉之煙身安轝駟命曰召蹷之機此<lb/>
五者所以養生亦以傷生<hi>劉子防慾</hi>
譬由愚者之養魚鳥也見天之寒則内魚於温湯之中<lb/>
而棲鳥於火林之上水木者所以養魚鳥也養之失理<lb/>
必至燋爛色聲芳味所以悦人也悦之過理還以害生<lb/>
<hi>劉子防慾</hi>
夫蜂蠆螫指則窮日煩擾蚊䖟噆膚則通宵失寐蜂蚊<lb/>
<pb n="KR3k0045_WYG_015-20b"/>
小害指膚外疾人入山則避蜂蠆入室則驅蚊䖟何者<lb/>
以其害於體也嗜慾攻心正性顛倒嗜慾大害攻心内<lb/>
疾方於指膚亦以多也<hi>劉子防慾</hi>
人有牛馬遊逸不歸必知收之情慾放逸而不知收之<lb/>
不亦惑乎<hi>劉子防慾</hi>
出輿入輦命曰蹷痿之機洞房清風命曰寒熱之媒皓<lb/>
齒蛾睂命曰伐性之斧甘脆肥醲命曰腐腸之藥<hi>文選枚乘</hi>
<hi>七發</hi>
<pb n="KR3k0045_WYG_015-21a"/>
有味如醽而不醉人其味如黍飲之則醉何也秦子曰<lb/>
醉在小人不在君子<hi>意林秦子</hi>
凡病可治也人不可治也體羸性弱不堪藥石或剛㬥<lb/>
狷急喜怒不節或情慾放縱貪淫嗜食此皆良醫不能<lb/>
加功焉夫君子病也猶可為也必使無病也不可為矣<lb/>
盖謂節其飲食量其多少也<hi>太平御覧疾病部總叙疾病下</hi>
兹乃伐人之生甚於斤斧蝕人之性猛於豺狼<hi>太平御覧方術</hi>
<hi>部養生</hi>
<pb n="KR3k0045_WYG_015-21b"/>
跣而上坐者謂之宴能飲者飲之不能飲者已謂之醧<lb/>
齊顔色均衆寡謂之沉閉門不出者謂之湎故君子可<lb/>
以宴可以醧不可以沉不可以湎<hi>初學記服食部酒</hi>
求髙反墜務厚更貧閉情塞欲老氏所珍<hi>困學紀聞卷十七評文</hi>
隂陽失節則驚風驟雨人失中和則為㬥疾<hi>道德經註疏卷三</hi>
清淨者道之本榮華者道之殃子勿憎淡泊是中有至<lb/>
味愚癡戀世欲類蛾投火光不知其為害以至於滅亡<lb/>
<hi>虚里四十九章</hi>
<pb n="KR3k0045_WYG_015-22a"/>
譬如有主知典酒知而不飲則亦不醉<hi>元陽妙經卷七</hi>
然養生之具譬猶水火不可失適反為害耳<hi>養生延命録教誡篇</hi>
所有智慧如空中日諸煩惱海如㣲煙障<hi>金剛三昧本性清淨不壊不滅</hi>
<hi>經行二</hi>
内外六情之受邪行猶海受流餓夫受飯盖無滿足也<lb/>
<hi>佛説太安般守意經序</hi>
猶如有人近大火坑遂近遂熱欲避其熱當求巧便求<lb/>
滅彼火<hi>出曜經三欲品</hi>
<pb n="KR3k0045_WYG_015-22b"/>
如摩樓樹初生為葛藤所纒長便枯死愛欲之意亦如<lb/>
是<hi>出曜經三愛品</hi>
㧞愛根本者如選擇細辛者所以稱説擇細辛者有二<lb/>
因緣一者除病二者販賣思惟選擇好者便取病者得<lb/>
愈販者得利<hi>出曜經三愛品</hi>
恚能自制如止奔車是為善御<hi>法句經忿怒品</hi>
人不持戒滋蔓如藤逞情極欲惡行日増<hi>法句經愛身品第二十</hi>
時有五通比丘名精進力在山中樹下閑寂求道時有<lb/>
<pb n="KR3k0045_WYG_015-23a"/>
四禽依附左右常得安隱一者鴿二者烏三者毒蛇四<lb/>
者鹿是四禽者晝行求食暮則還宿四禽一夜自相問<lb/>
言世間之苦何者為重烏言饑渇最苦饑渴之時身羸<lb/>
目㝠神識不寧投身羅網不顧鋒刃我等䘮身莫不由<lb/>
之以此言之饑渴為苦鴿言婬欲最苦色欲熾盛無所<lb/>
顧念危身滅命莫不由之毒蛇言瞋恚最苦毒意一起<lb/>
不避親疎亦能殺人復能自殺鹿言驚怖最苦我在林<lb/>
野心恒怵惕畏懼獵師及諸豺狼髣髴有聲奔投坑岸<lb/>
<pb n="KR3k0045_WYG_015-23b"/>
母子相捐肝膽悼悸以此言之驚怖為苦比丘聞之即<lb/>
荅之曰汝等所論是其末耳不究苦本天下之苦無過<lb/>
有身身為苦器憂畏無量<hi>法句譬喻經三安寜品</hi>
若樂衆者則受衆惱譬如大樹衆鳥集之則有枯折之<lb/>
患<hi>遺教經論離十二</hi>
亦如惡馬不以轡制將當牽人墜於坑陷<hi>遺教經論離十二</hi>
何時當得闗閉六情如縶狗鹿魚蛇猴鳥狗樂聚落鹿<lb/>
樂止澤魚樂池沼蛇好穴處猴樂深林鳥依虚空<hi>十住毘婆</hi>
<pb n="KR3k0045_WYG_015-24a"/>
<hi>沙論卷七</hi>
此身猶如車好惡無所擇香油及臭脂等同於調利<hi>法苑</hi>
<hi>珠林卷四十二</hi>
如水火擁之煞之則其用彌全决之散之則其勞彌薄<lb/>
<hi>法苑珠林卷五十四</hi>
豈可放縱心馬不加轡勒馳騁情猴都無制鏁浮囊既毁<lb/>
前路何期德瓶已破勝緣長絶<hi>法苑珠林卷八十二</hi>
豈得恣其愚懐縱情憍蕩致使善根種子不復開敷道<lb/>
<pb n="KR3k0045_WYG_015-24b"/>
樹枝條彌加枯瘁<hi>法苑珠林卷八十三</hi>
　　　畧小<lb/>
草木之生長雖至於盛夏之月萬物茂壯無能使草不<lb/>
有死者無能使木不有萎者以時不齊實小有萎死者<lb/>
也以興道德之進益雖至於成就之功百事通曉無能<lb/>
使色不有忿者無能使辭不有訟者以大義不虧實小<lb/>
有忿訟也然小萎無虧於夏長小怨無損於交好<hi>毛詩正義</hi>
<hi>谷風</hi>
<pb n="KR3k0045_WYG_015-25a"/>
大德不踰閑小德出入可也<hi>論語子張</hi>
不信百戰之効而執一攻之驗棄多從少於理安乎譬<lb/>
若射者百發而一不中可謂之拙乎<hi>晉書蔡謨傳</hi>
害法在犯尤而謹捜微過何異放兕豹於公路而禁鼠<lb/>
盜於隅隙古人有言鈇鉞不用而刀鋸日弊不可以為<lb/>
政此言大事緩而小事急也<hi>晉書劉頌傳</hi>
譬如為屋但外望髙顯楹棟平正基壁完牢風雨不入<lb/>
足矣斧斤不平斵削不宻非屋之病也<hi>魏書源賀傳</hi>
<pb n="KR3k0045_WYG_015-25b"/>
小謹者不大立飺食者不肥體<hi>管子形傳</hi>
聖人參於天地鳥飛准繩此言大人之義也夫鳥之飛<lb/>
也必還山集谷不還山則困不集谷則死山與谷之處<lb/>
也不必正直而還山集谷曲則曲矣而名繩焉以為鳥<lb/>
起於北意南而至於南起於南意北而至於北茍大意<lb/>
得不以小缺為傷故聖人美而著之曰千里之路不可<lb/>
扶以繩萬家之都不可平以准言大人之行不必以先<lb/>
帝常義立之謂賢<hi>管子宙合</hi>
<pb n="KR3k0045_WYG_015-26a"/>
為主而賊為父母而㬥為臣下而不忠為子婦而不孝<lb/>
四者人之大失也大失在身雖有小善不得為賢所謂<lb/>
平原者下澤也雖有小封不得為髙故曰平原之隰奚<lb/>
有於髙為主而惠為父母而慈為臣下而忠為子婦而<lb/>
孝四者人之髙行也髙行在身雖有小過不為不肖所<lb/>
謂大山者山之髙者也雖有小隈不以為深故曰大山<lb/>
之隈奚有於深<hi>管子形勢解</hi>
工匠不能無害於巧君子不知無害於治<hi>尹文子大道上</hi>
<pb n="KR3k0045_WYG_015-26b"/>
今以人之小過揜其大美則天下無聖王賢相矣故目<lb/>
中有疵不害於視不可灼也喉中有病無害於息不可<lb/>
鑿也河上之丘冡不可勝數猶之為易也水激興波髙<lb/>
下相臨差以尋常猶之為平也<hi>淮南子汜論訓</hi>
今人君論其臣也不計其大功總其畧行而求小善則<lb/>
失賢之數也故人有厚德無問其小節而有大譽無疵<lb/>
其小故夫牛<graphic n="KR1389" url="https://raw.githubusercontent.com/kanripo/KR-Gaiji/master/images/KR1389.png" mimeType="image/png"/>之涔不能生鱣鮪而蜂房不容鵠卵小<lb/>
形不足以包大體也<hi>淮南子汜論訓</hi>
<pb n="KR3k0045_WYG_015-27a"/>
逐鹿者不顧兎决千金之貨者不争銖兩之價<hi>淮南子説林訓</hi>
瘡瘍疥瘙孝婦不省<hi>焦氏易林渙之震</hi>
明者舉大畧細不忮不求故能取威定功成天平地豈<lb/>
肯稱薪而㸑數粒乃炊并瑕棄璧披毛索黶哉<hi>抱朴子外篇接</hi>
<hi>疏</hi>
娥英任姒不以蠶織為首稱湯武漢髙不以細行招近<lb/>
譽故澄視於三辰者不遑紆鑒於井谷清聽於韶濩者<lb/>
豈暇垂耳於桑間<hi>抱朴子外篇博喻</hi>
<pb n="KR3k0045_WYG_015-27b"/>
大鵬無戒旦之用巨象無馳逐之才故蔣琬敗績於百<lb/>
里而為三台之標陳平困瘁於治家而懐六竒之畧<hi>抱朴</hi>
<hi>子外篇廣譬</hi>
姜望至德而佃不復種重華大聖而漁不償網<hi>抱朴子外篇守</hi>
<hi>塉</hi>
權衡雖正不能無毫釐之差鈞石雖平不能無抄撮之<lb/>
較<hi>劉子從化</hi>
有人譏周僕射與親友言戲穢雜無檢節周曰吾若萬<lb/>
<pb n="KR3k0045_WYG_015-28a"/>
里長江何能不千里一曲<hi>世説新語任誕</hi>
晝覽太山不假秋毫之察夜仰列宿豈藉燭龍之明<hi>藝文</hi>
<hi>類聚職官部尚書令表</hi>
姜維有言良田百頃不在一畆<hi>太平御覽兵部戰不顧親</hi>
髪生於皮去髪而皮不知爪生於肉去爪而肉不知<hi>太平</hi>
<hi>御覧人事部皮膚</hi>
譬如長者有一子愛之甚重其子得病但求良藥能差<lb/>
病者不求分别諸藥名字取之時節合和分數<hi>大智度論卷二</hi>
<pb n="KR3k0045_WYG_015-28b"/>
<hi>十七</hi>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷十五<lb/>
</p>
<p>
</p>
  </div>
</body>
</text>
</TEI>
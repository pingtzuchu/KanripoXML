<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷四十四</head>
    <p>
<pb n="KR3k0045_WYG_044-1a"/>
欽定四庫全書<lb/>
　喻林卷四十四　　　　　明　徐元太　撰<lb/>
　　人事門<hi>四十二</hi>
　　　貴全<lb/>
天有四時得以成嵗雷霆以振之霜雪以齊之春陽以<lb/>
暖之雲雨以潤之然後能相育也天且弗違而况於人<lb/>
乎<hi>春秋正義莊公二十二年</hi>
鄭𤣥曰樂之器彈其宮則衆宫應然而不足樂是以變<lb/>
<pb n="KR3k0045_WYG_044-1b"/>
之使雜也<hi>史記樂書註</hi>
天見其明地見其光君子貴其全也<hi>荀子勸學篇</hi>
視方寸於牛不知其大於羊總視其體乃知其大相去<lb/>
之逺<hi>淮南子説山訓</hi>
見虎一文不知其武見驥一毛不知善走<hi>淮南子説林訓</hi>
行一棊不足以見智彈一絃不足以見悲<hi>淮南子説林訓</hi>
夫五音之數不過宮商角徴羽然而五絃之琴不可鼔<lb/>
也必有細大駕和而後可以成曲今畫龍首觀者不知<lb/>
<pb n="KR3k0045_WYG_044-2a"/>
其何獸也具其形則不疑矣<hi>淮南子要略</hi>
人耳缺目完以目完稱人體全不可從也人桀於刺虎<lb/>
怯於擊人而以刺虎稱謂之勇不可聽也身無敗缺勇<lb/>
無不進乃為全耳<hi>王充論衡儒增篇</hi>
所謂術者内修形神使延年愈疾外攘邪惡使禍害不<lb/>
干比之琴瑟不可以孑絃求五音也方之甲胄不可以<lb/>
一扎待鋒刃也何者五音合用不可闕而鋒刃所集不<lb/>
可少也<hi>抱朴子内篇㣲㫖</hi>
<pb n="KR3k0045_WYG_044-2b"/>
偏才不足以經周用隻長不足以濟衆短是以雞知將<lb/>
旦不能究隂陽之厯數鵲識夜半不能極晷景之道度<lb/>
山鳩知晴雨於將來不能明天文蛇螘知濳泉之所居<lb/>
不能逹地理<hi>抱朴子外篇博喻</hi>
臘者大祭備物而殽有膍<hi>音皮</hi>胲<hi>音該</hi>此雖從散禮應具不<lb/>
可散棄也<hi>莊子音義庚桑楚</hi>
四體合則渾成人五美備則混為聖<hi>揚子法言註問道篇</hi>
火燭一隅則半室無光骨節早成身心不長<hi>意林呂氏春秋</hi>
<pb n="KR3k0045_WYG_044-3a"/>
文軒六駛是無四寸之鍵則車不行小亡則大者不成<lb/>
也<hi>藝文類聚舟車部車</hi>
一枝踡曲終危九層之臺一股岑蹄必傷千里之駕<hi>文苑</hi>
<hi>英華庾信藩王讓官表</hi>
一隂一陽交春夏秋冬備而萬情生焉一柔一剛交東<lb/>
南西北備而萬形成焉一闢一翕交平上去入備而萬<lb/>
聲生焉一唱一和交開發收閉備而萬音成焉<hi>玉海藝文小學</hi>
一輪不為車二輪亦不成亦不由於餘要假人與牛并<lb/>
<pb n="KR3k0045_WYG_044-3b"/>
具於輻轄二輞相資備轅軛兼絡繩爾乃得名車<hi>大寳積經</hi>
<hi>卷一百二十</hi>
如車隻輪如鳥一翼决定不能翔空致逺<hi>大方廣佛華嚴經卷十一</hi>
譬如車乗闕其一輪假令善能御者亦不能進<hi>蘇婆呼童子經</hi>
<hi>卷上</hi>
譬如一目之牛周行邊際當知彼牛其何能行<hi>尼拘陀梵志經</hi>
<hi>上</hi>
譬如有城若干家居東西南北合乃為城色亦如是亦<lb/>
<pb n="KR3k0045_WYG_044-4a"/>
不一色為色隂也<hi>脩行道地經五隂品</hi>
那先問王言名車何所為車者軸為車耶王言軸不為<lb/>
車那先言輞為車耶王言輞不為車那先言輻為車耶<lb/>
王言輻不為車那先言轂為車耶王言轂不為車那先<lb/>
言轅為車耶王言轅不為車那先言軛為車耶王言軛<lb/>
不為車那先言輿為車耶王言輿不為車那先言扛為<lb/>
車耶王言扛不為車那先言蓋為車耶王言蓋不為車<lb/>
那先言合聚是諸材木著一面寕為車耶王言合聚是<lb/>
<pb n="KR3k0045_WYG_044-4b"/>
諸材木著一面不為車也那先言假令不合聚是諸材<lb/>
木寧為車耶王言不合聚是諸材木不為車那先言音<lb/>
聲為車耶王言音聲不為車那先言何所為車者王便<lb/>
黙然不語那先言佛經説之如合聚是諸材木用作車<lb/>
因得車人亦如是合聚頭面耳鼻口頸項肩臂骨肉手<lb/>
足肝肺心脾腎腸<graphic n="KR2075" url="https://raw.githubusercontent.com/kanripo/KR-Gaiji/master/images/KR2075.png" mimeType="image/png"/>顏色聲響喘息苦樂善惡合聚名<lb/>
為人<hi>那先比丘經卷上</hi>
具三種徳方能善射一由弓徳二由箭徳三由中的徳<lb/>
<pb n="KR3k0045_WYG_044-5a"/>
<hi>瑜伽師地論卷七十一</hi>
譬如車二輪不壊能有所至一輪壊不能有所至<hi>阿毘曇八</hi>
<hi>揵度論卷十七</hi>
譬如鷹鳥二翅不壊能飛至空一翅壊不能至空<hi>阿毘曇八</hi>
<hi>揵度論卷十七</hi>
　　　貴通<lb/>
勉勸天下徙有之無魚鹽徙山林木徙川澤交易其所<lb/>
居積<hi>孔氏傳書益稷</hi>
<pb n="KR3k0045_WYG_044-5b"/>
大伯端委以治周禮仲雍嗣之斷髮文身臝以為飾豈<lb/>
禮也哉有由然也<hi>左傳哀公七年</hi>
吾豈匏𤓰也哉焉能繫而不食<hi>論語陽貨</hi>
一逹為之道路二逹謂之岐旁三逹謂之劇旁四逹謂<lb/>
之衢五逹謂之康六逹謂之莊七逹謂之劇八逹謂之<lb/>
崇期九逹謂之逵<hi>爾雅</hi>
夫啾發投曲感耳之聲合之律度淫䵷而不可聽者非<lb/>
韶夏之樂也因執合變偶時之㑹風移俗易乖忤而不<lb/>
<pb n="KR3k0045_WYG_044-6a"/>
可通者非君子之法也<hi>前漢書敘傳上</hi>
馮子以為大人之徳不碌碌落落如石風興雲蒸一龍<lb/>
一蛇與道翺翔與時變化夫豈守一節哉<hi>後漢書馮衍列傳</hi>
安能斷江漢之流為激石之清<hi>魏志管輅傳註</hi>
夫應龍以屈伸為神鳯皇以嘉鳴為貴何必隠形於天<lb/>
外潛鱗於重淵者哉<hi>吳志吾燦傳</hi>
應龍以屈伸為靈大人以知機為美<hi>晉書呂隆傳</hi>
動則行乎至通之路静則入乎大順之門泰則翔乎寥<lb/>
<pb n="KR3k0045_WYG_044-6b"/>
廓之宇否則淪乎渾冥之泉<hi>晉書潘尼傳</hi>
執藥隨親非情謬於甘苦揮斤斬毒豈忘痛於肌膚蓋<lb/>
以先疑後順忠焉必徃忍小存大雖愛必從<hi>宋書臧質傳</hi>
聖人念繞桎之不脱愍黏膠之難離<hi>陳書傅縡傳</hi>
桓公問於管子曰衡有數乎管子對曰衡無數也衡者<lb/>
使物一髙一下不得常固桓公曰然則衡數不可調耶<lb/>
管子對曰不可調調則澄澄則常常則髙下不貳髙下<lb/>
不貳則萬物不可得而使固<hi>管子輕重乙</hi>
<pb n="KR3k0045_WYG_044-7a"/>
彼且為嬰兒亦與之為嬰兒彼且為無町畦亦與之為<lb/>
無町畦彼且為無崖亦與之為無崖<hi>莊子人問世</hi>
臘者之有膍<hi>皮</hi>胲<hi>該</hi>可散而不可散也觀室者周於寢<lb/>
廟又適其偃焉為是舉移是<hi>莊子庚桑楚</hi>
去就之際反覆量宜如員環之轉因彼變化雖傍者莫<lb/>
知其所為<hi>鬼谷子内揵註</hi>
與時遷徙與世偃仰緩急嬴拙府然若渠堰櫽括之於<lb/>
己也曲得所謂焉然而不折傷故君子之度已則以繩<lb/>
<pb n="KR3k0045_WYG_044-7b"/>
接人則用抴<hi>荀子非相</hi>
文久而息節族久而絶守法數之有司極禮而褫<hi>荀子非相</hi>
<hi>篇</hi>
孔子曰龍食乎清而遊乎清螭食乎清而遊乎濁魚食<lb/>
乎濁而遊乎濁今丘上不及龍下不若魚丘其螭邪夫<lb/>
欲立功名者豈得中繩哉救溺者濡追逃者趨<hi>吕氏春秋舉難</hi>
夫善射者有儀表之度如工匠有規矩之數此皆所得<lb/>
以至於玅然而奚仲不能為逢蒙造父不能為伯樂也<lb/>
<pb n="KR3k0045_WYG_044-8a"/>
是曰諭於一曲而不通於萬方之際也<hi>淮南子俶真訓</hi>
行險者不得履繩出林者不得直道夜行瞑目而前其<lb/>
手事有所至而明有不害人能貫㝠㝠入於昭昭可與<lb/>
言至矣<hi>淮南子繆稱訓</hi>
夫胡人見黂不知其可以為布也越人見毳不知其可<lb/>
以為旃也故不通於物者難與言化<hi>淮南子齊俗訓</hi>
誳寸而伸尺聖人為之小枉而大直君子行之<hi>淮南子汜論訓</hi>
言而必信期而必當天下之髙行也直躬其父攘羊而<lb/>
<pb n="KR3k0045_WYG_044-8b"/>
子證之尾生與婦人期而死之直而證父信而溺死雖<lb/>
有直信孰能貴之夫三軍矯命過之大者也秦穆公興<lb/>
兵襲鄭過周而東鄭賈人弦髙將西販牛道遇秦師於<lb/>
周鄭之間乃矯鄭伯之命犒以十二牛賔秦師而却之<lb/>
以存鄭國故事有所至信反為過誕反為功<hi>淮南子氾論訓</hi>
今世之為武者則非文也為文者則非武也文武更相<lb/>
非而不知時世之用也此見隅曲之一指而不知八極<lb/>
之廣大也故東面而望不見西墻南面而視不覩北方<lb/>
<pb n="KR3k0045_WYG_044-9a"/>
唯無所嚮者則無所不通<hi>淮南子汜論訓</hi>
周公事文王也行無専制事無由己身若不勝衣言若<lb/>
不出口有奉持於文王洞洞屬屬如將不能恐失之可<lb/>
謂能子矣武王崩成王㓜少周公繼文王之業履天子<lb/>
之籍聽天下之政平夷狄之亂誅管蔡之罪負扆而朝<lb/>
諸侯誅賞制斷無所顧問威動天地聲懾海内可謂能<lb/>
武矣成王既壯周公屬籍致政北面委質而臣事之請<lb/>
而後為復而後行無擅恣之志無伐矜之色可謂能臣<lb/>
<pb n="KR3k0045_WYG_044-9b"/>
矣故一人之身而三變者所以應時矣<hi>淮南子汜論訓</hi>
昔者神農無制令而民從唐虞有制令而無刑罰夏后<lb/>
氏不負言殷人誓周人盟逮至當今之世忍詢而輕辱<lb/>
貪得而寡羞欲以神農之道治之則其亂必矣<hi>淮南子汜論訓</hi>
夫有形埓者天下公見之有篇籍者世人𫝊學之此皆<lb/>
以形相勝者也善形者弗法也<hi>淮南子兵畧訓</hi>
夫聖人之屈者以求伸也枉者以求直也故雖出邪辟<lb/>
之道行幽昧之塗將欲以直大道成大功猶山林之中<lb/>
<pb n="KR3k0045_WYG_044-10a"/>
不得直道拯溺之人不得不濡足也<hi>淮南子泰族訓</hi>
水之性淖以清窮谷之汙生以青苔不治其性也掘其<lb/>
所流而深之茨其所决而髙之使得循勢而行乗衰而<lb/>
流雖有腐髊流漸弗能汙也其性非異也通之與不通<lb/>
也風俗猶此也<hi>淮南子泰族訓</hi>
六爻有吉凶四時變更不可執一以為規<hi>京氏易傳損</hi>
朝廷之士為禄故入而不出山林之士為名故徃而不<lb/>
返入而不能出徃而不能返通移有常聖也<hi>韓詩外傳</hi>
<pb n="KR3k0045_WYG_044-10b"/>
故追亡者趨拯溺者濡今民䧟溝壑雖欲無濡豈得已<lb/>
哉<hi>鹽鐵論論儒</hi>
直而不能枉不可與大任方而不能圜不可與長存<hi>説苑</hi>
<hi>談叢</hi>
夫草木之中霜霧不可以風過清水明鏡不可以形遯<lb/>
也通方之人不可以文亂<hi>新序善謀</hi>
或曰聖人之道若天天有常矣奚聖人之多變也曰聖<lb/>
人固多變<hi>揚子君子篇</hi>
<pb n="KR3k0045_WYG_044-11a"/>
子未覩禹之行水歟一東一北行之無礙也君子之行<lb/>
獨無礙乎如何直徃也水避礙則通於海君子避則通<lb/>
於理<hi>揚子君子</hi>
次二時七時九軫轉其道測曰時七時九不失當也<hi>太𤣥</hi>
<hi>經第三更</hi>
縣道不通於野野路不逹於邑騎馬乗舟者必不由也<lb/>
故血脉不通人以甚病<hi>王充論衡别通篇</hi>
救火拯溺義不得好辯論是非言不得巧入澤隨龜不<lb/>
<pb n="KR3k0045_WYG_044-11b"/>
暇調足深淵捕蛟不暇定手<hi>王充論衡自紀篇</hi>
一時之制可反而用也一時之吉可反而凶也<hi>周易略例明卦</hi>
吾見溝澮不疑江海之大覩丘陵則知有泰山之髙也<lb/>
若守藥則棄宅見交則非賒是海人所以終身無山山<lb/>
客曰無大魚也<hi>嵇中散集答釋難宅無吉凶攝生論</hi>
信其心智所知及而不知所知之有極者膚識也誠其<lb/>
耳目所聞見而不知視聽之有限者俗士也<hi>張湛註列子湯問</hi>
盤旋揖讓非禦冦之容摜甲纓胄非廟堂之飾垂紳振<lb/>
<pb n="KR3k0045_WYG_044-12a"/>
佩不可以揮刃爭鋒規行矩歩不可以救火拯溺<hi>抱朴子外</hi>
<hi>篇博喻</hi>
寢廟則以燕享屏厠則以偃溲當其偃溲則寢廟之是<lb/>
移於屏厠矣是非之移一彼一此誰能常之故至人因<lb/>
而乗之則均矣<hi>郭子註莊庚桑楚</hi>
山中人不信有魚大如木海上人不信有木大如魚漢<lb/>
武不信弦膠魏文不信火布胡人見錦不信有蟲食樹<lb/>
吐絲所成昔在江南不信有千人氊帳及來河北不信<lb/>
<pb n="KR3k0045_WYG_044-12b"/>
有二萬斛船皆實驗也<hi>顔氏家訓歸心</hi>
冬之徳隂而有寒炎蕭丘夏之徳陽而有霜霰以天地<lb/>
之徳由不能一於隂陽况其賢聖豈能一於萬民哉<hi>劉子</hi>
<hi>從化</hi>
動情不能得由一塗由一塗不可以應萬變應萬變而<lb/>
不失其正者惟旁通乎<hi>揚子法言註問明篇</hi>
岀申威於河外何猛氣之咆勃入屈節於廉公若四體<lb/>
之無骨<hi>文選西征賦</hi>
<pb n="KR3k0045_WYG_044-13a"/>
事之急者不能安言心之痛者不能緩聲<hi>補文選劉陶論盗賊疏</hi>
飛鳥遺跡蟬蜕亡殻騰虵棄鱗神龍喪角至人能變逹<lb/>
士拔俗<hi>廣文選仲公理述志詩</hi>
夫以水性沈柔入隘則駛方之人情固知迫隘之地無<lb/>
得保其純美<hi>世説新語尤悔</hi>
山必有阜河必有曲江漢東流必有迴復<hi>意林任子</hi>
居不必阨食不求簞豈獨蓬蓼可永而隆棟招患奚必<lb/>
膏粱非美而飲䟽以餐<hi>藝文類聚居處部室賦</hi>
<pb n="KR3k0045_WYG_044-13b"/>
三王之治如環之無端如水之勝火<hi>太平御覽皇王部叙皇王上</hi>
事不可預設而變不可先圖猶痛不可先摩而痒不可<lb/>
先折五味不可以升斗和琴瑟不可以尺寸調也<hi>道徳經指</hi>
<hi>歸卷七</hi>
月有小大日有短長萬物並至不可勝量<hi>黄帝素問内經寶命全形</hi>
<hi>論</hi>
夫陳爼豆於壘門建旌旗於朝堂衣狐裘以當蕤賔被<lb/>
絺[絺-巾+ㄙ]以御黄鍾非不麗也乖其處非其時也故持孔子<lb/>
<pb n="KR3k0045_WYG_044-14a"/>
之術入商鞅之門賫孟軻之説詣蘇張之庭功無分寸<lb/>
過有丈尺矣<hi>𢎞明集牟子理惑論</hi>
　　　貴忘<lb/>
潛游者不識其水巢棲者非辯其林飛沈所至何問其<lb/>
主<hi>南史孔淳之隠逸傳</hi>
常以言翹明其與人也其愛人也其有徳於人也以此<lb/>
為友則不親以此為交則不結以此有徳於人則不報<lb/>
故曰見與之友幾於不親見愛之交幾於不結見施之<lb/>
<pb n="KR3k0045_WYG_044-14b"/>
徳幾於不報四方之所歸心行者也<hi>管子心術</hi>
夫須㬰無忘其為賢者必困其性百歩之中無忘其為<lb/>
容者必累其形<hi>文子符言</hi>
知物之偽者不必去物譬如見土牛木馬雖情存牛馬<lb/>
之名而心忘牛馬之實<hi>闗尹子八籌</hi>
宋陽里華子中年病忘朝取而夕忘夕與而朝忘在塗<lb/>
則忘行在室則忘坐今不識先後不識今闔室毒之謁<lb/>
史而卜之弗占謁巫而禱之弗禁謁醫而攻之弗已魯<lb/>
<pb n="KR3k0045_WYG_044-15a"/>
有儒生自媒能治之華子之妻子以居室之半請其方<lb/>
儒生曰此固非卦兆之所占非祈請之所禱非藥石之<lb/>
所攻吾試化其心變其慮庶幾有瘳乎於是屏左右獨<lb/>
與居室七日莫知其所施為也而積年之疾一朝都除<lb/>
華子既悟迺大怒黜妻罰子操戈逐儒生宋人執而問<lb/>
其以華子曰曩吾忘也蕩蕩然不知天地之有無今頓<lb/>
識既徃數十年來存亡得失哀樂好惡擾擾萬緒起矣<lb/>
吾恐將來之存亡得失哀樂好惡之亂吾心如此也須<lb/>
<pb n="KR3k0045_WYG_044-15b"/>
㬰之忘可復得乎<hi>列子周穆王</hi>
闉跂攴離無脤説衞靈公靈公説之而視全人其脰肩<lb/>
肩甕㼜大癭説齊桓公桓公説之而視全人其脰肩肩<lb/>
故徳有所長而形有所忘人不忘其所忘而忘其所不<lb/>
忘此謂誠忘<hi>莊子徳充符</hi>
介者拸畫外非譽也胥靡登髙而不懼遺死生也<hi>莊子庚桑</hi>
<hi>楚</hi>
魚相造乎水人相造乎道相造乎水者穿池而養給相<lb/>
<pb n="KR3k0045_WYG_044-16a"/>
造乎道者無事而生定故曰魚相忘乎江湖人相忘乎<lb/>
道術<hi>莊子大宗師</hi>
泉涸魚相與處於陸相呴以濕相濡以沫不如相忘於<lb/>
江湖與其譽堯而非桀也不如兩忘而化其道<hi>莊子大宗師</hi>
今大冶鑄金金踴躍曰我且必為鏌鋣大冶必以為不<lb/>
祥之金今一犯人之形而曰人耳人耳夫造化者必以<lb/>
為不祥之人今一以天地為大鑪以造化為大冶惡乎<lb/>
徃而不可哉<hi>莊子大宗師</hi>
<pb n="KR3k0045_WYG_044-16b"/>
工倕旋而蓋規矩指與物化而不以心稽故其靈臺一<lb/>
而不桎忘足屨之適也忘要帶之適也知忘是非心之<lb/>
適也不内變不外從事㑹之適也始乎適而未嘗不適<lb/>
者忘適之適也<hi>莊子逹生</hi>
施於人而不忘非天布也商賈不齒雖以士齒之神者<lb/>
弗齒<hi>莊子列禦㓂</hi>
百里奚爵禄不入於心故飯牛而牛肥使秦穆公忘其<lb/>
賤與之政也有虞氏死生不入於心故足以動人<hi>莊子田子</hi>
<pb n="KR3k0045_WYG_044-17a"/>
<hi>方</hi>
楊子過於宋東之逆旅有妾二人其惡者貴美者賤楊<lb/>
子問其故逆旅之父答曰美者自美吾不知其美也惡<lb/>
者自惡吾不知其惡也楊子謂弟子曰行賢而去自賢<lb/>
之心焉徃而不美<hi>韓非子説林上</hi>
政之適也君臣相忘於治魚相忘於水獸相忘於林人<lb/>
相忘於世故曰天也<hi>王充論衡自然篇</hi>
夫物未嘗有謝生於自然者而必欣頼於針石故理至<lb/>
<pb n="KR3k0045_WYG_044-17b"/>
則迹滅矣<hi>郭子註莊逍遙遊</hi>
雖負萬鈞忽然不覺重之在身雖應萬務泯然不覺事<lb/>
之在已<hi>郭子註莊養生主</hi>
慕賞乃善故賞不能供畏罰乃止故罰不能勝忘賞罰<lb/>
而自善性命乃大足耳<hi>郭子註莊在宥</hi>
必服恭儉非忘儉而儉也拔岀公忠非忘忠而忠也故<lb/>
雖無阿私而不足以勝矯詐之任此皆自處髙顯若臺<lb/>
觀之可覩將使物不止於性分而矯跂自多以附之亢<lb/>
<pb n="KR3k0045_WYG_044-18a"/>
足投迹不安其本歩也<hi>郭子註莊天地</hi>
泉涸而魚相呴濡言仁義之譽皆生於不足若相忘於<lb/>
江湖斯乃忘仁而仁者也<hi>郭子註莊天運</hi>
謀而後知非自然也故至知不謀譬之五蔵未嘗相親<lb/>
而仁已至故至仁無親<hi>郭子註莊庚桑楚</hi>
忘中者非羿自是者非堯<hi>郭子註莊徐無鬼</hi>
萬民不識主之所務故可安也四胑九竅不諭心之所<lb/>
導故可全也<hi>道徳經指歸卷十一</hi>
<pb n="KR3k0045_WYG_044-18b"/>
諺云人不知身為聖馬不知身為龍<hi>玉皇本行集經</hi>
譬如木火因手因鑚而得生火木火之生終不念言是<lb/>
手鑚生火亦不言我能自生<hi>海空智蔵經持誡品</hi>
譬如明鏡照衆色像了了明浄無所障蔽而此明鏡終<lb/>
不自言我能明照<hi>大乗妙林經</hi>
譬如盛日雖破衆闇而不念言我能破彼<hi>波羅宻多經卷五百六十</hi>
<hi>七</hi>
又如麗日雖照十方而不念言我能遍照<hi>波羅宻多經卷五百六十</hi>
<pb n="KR3k0045_WYG_044-19a"/>
<hi>七</hi>
昔天尊在恒水邊廣説經法時有放牛老公拄杖而聽<lb/>
不覺杖下有蝦蟆蝦蟆聽經意美亦不覺背上有杖遂<lb/>
久蝦蟆命終其神即生天上<hi>阿育王譬喻經基</hi>
　　　知止<lb/>
如酌老者之酒則當如孔之有取孔者器中之所受也<lb/>
器之所受有大小滿則止猶老者所勝有多少亦足則<lb/>
停<hi>毛詩正義角弓</hi>
<pb n="KR3k0045_WYG_044-19b"/>
楚狂接輿歌而過孔子曰鳯兮鳯兮何徳之衰<hi>論語㣲子</hi>
譬之如室既鎮其甍矣又何加焉<hi>國語晉</hi>
蘇厲謂白起曰楚有養由基者善射去栁葉者百歩而<lb/>
射之百發百中左右皆曰善有一人過曰善射可教射<lb/>
也矣養由基曰人皆善子乃曰可教射子何不代我射<lb/>
之也客曰我不能教子支左屈右夫射栁葉者百發百<lb/>
中而不以善息少焉氣力倦弓撥矢鉤一發不中前功<lb/>
盡矣<hi>戰國策周赧王</hi>
<pb n="KR3k0045_WYG_044-20a"/>
蔡澤謂應侯曰君獨不觀博者乎或欲大投或欲分功<lb/>
此皆君之所明知也今君相秦計不下席謀不岀廊廟<lb/>
坐制諸侯利施三川君之功極矣此亦秦之分功之時<lb/>
也<hi>戰國策秦昭襄王</hi>
陳軫謂昭陽曰令尹貴矣主非置兩令尹也臣竊為公<lb/>
譬可也楚有祠者賜其舍人巵酒舍人相謂曰數人飲<lb/>
之不足一人飲之有餘請畫地為蛇先成者飲酒一人<lb/>
蛇先成引酒且飲乃左手持巵右手畫蛇曰吾能為之<lb/>
<pb n="KR3k0045_WYG_044-20b"/>
足未成一人之蛇成奪其巵曰蛇固無足子安能為之<lb/>
足遂飲其酒為蛇足者終亡其酒今君相楚而攻魏破<lb/>
軍殺將得八城不弱兵欲攻齊齊畏公甚公以是為名<lb/>
亦足矣官之上非可重也戰無不勝而不知止者身且<lb/>
死爵且後歸猶為蛇足也<hi>戰國策齊閔王</hi>
譬猶鍾鳴漏盡而夜行不休<hi>魏志田豫傳</hi>
氛祲既澄日月自朗臣亦何可爝火不息<hi>晉書阮籍傳</hi>
圓行方止物之定質脩之不已則溢髙之不已則慄馳<lb/>
<pb n="KR3k0045_WYG_044-21a"/>
之不已則躓引之不已則迭是故去之宜疾<hi>南史王曇首憎䖍傳</hi>
有人去鄉土離六親廢家業遊於四方而不歸者何人<lb/>
哉世必謂之為狂蕩之人矣又有人鍾賢世矜巧能脩<lb/>
名譽誇張於世而不知己者亦何人哉世必以為智謀<lb/>
之士<hi>列子天瑞</hi>
北陸閉蟄隠伏不出目盲耳聾道路不通<hi>焦氏易林屯之中孚</hi>
蛇行蜿蜒不能上阪履節安居可以無憂<hi>焦氏易林剥之節</hi>
夜視失明不利逺鄉<hi>焦氏易林大畜之渙</hi>
<pb n="KR3k0045_WYG_044-21b"/>
安牀厚褥不得久宿<hi>焦氏易林家人之睽</hi>
理盡者不可責有餘一至者不可求兼濟故洪濤之末<lb/>
不能蕩浮萍衝風之後不能颺輕塵勁弩之餘力不能<lb/>
洞霧縠西頹之落暉不能照山東<hi>抱朴子外篇廣譬</hi>
夫莢奔而不止者尠不傾墜凌波而無休者希不沈溺<lb/>
弄刃不息者傷刺之由也斫擊不輟者缺毁之原也盈<lb/>
則有損自然之理周廟之器豈欺我哉<hi>抱朴子外篇知止</hi>
尺波歸海恒嘆不居爝火為薪猶悲假續况復星迴日<lb/>
<pb n="KR3k0045_WYG_044-22a"/>
薄通人有乞老之言鍾鳴漏盡前史有夜行之誡<hi>藝文類聚</hi>
<hi>人部老表</hi>
俛音赴曲操終則仆傾身舉重力殫斯斃<hi>藝文類聚人部老表</hi>
役壯休老上典所優晨行暮息事身恒分若夫𤣥黄未<lb/>
已非狄駕之衞筋力為用豈强飯之時<hi>藝文類聚職官部僕射表</hi>
年過七十而以居位譬猶鍾鳴漏盡夜行不休<hi>藝文類聚職官</hi>
<hi>部衞尉</hi>
驅奔効駕先輟於羸駘翔進賀成近遺於鎩翮彼常知<lb/>
<pb n="KR3k0045_WYG_044-22b"/>
暮而况臣哉<hi>文苑英華庾信請致仕一表</hi>
字説曰貈善睡則於宜作而無作於宜覺而無覺不可<lb/>
以渉難矣舟以渉難利則渉否則止貈舟在右能止者<lb/>
也<hi>埤雅品物門貉</hi>
譬如甘蔗既被壓已滓無復味<hi>海空智蔵經持誡品</hi>
　　　知足<lb/>
子謂衞公子荆善居室始有曰茍合矣少有曰茍完矣<lb/>
富有曰茍美矣<hi>論語子路</hi>
<pb n="KR3k0045_WYG_044-23a"/>
人不患其不知患其為詐也不患其不勇患其為暴也<lb/>
不患其不富患其亡厭也<hi>前漢書景帝紀</hi>
夫人之性陵上猶水之趣下也益而不已必決升而不<lb/>
已必困始於匹夫行義不敦終於皇輿為之敗績固不<lb/>
可不慎也<hi>晉書庾峻傳</hi>
且能約其躬則儋石之稸以豐茍肆其欲則海陵之積<lb/>
不足<hi>晉書東晳傳</hi>
胥靡有免死罪時活今不知足者之憂終身不解<hi>韓非子解</hi>
<pb n="KR3k0045_WYG_044-23b"/>
<hi>老</hi>
夫游沒者不求沐浴已自足其中矣故食草之獸不疾<lb/>
易藪水居之蟲不疾易水行小變而不失常<hi>淮南子説山訓</hi>
近敖倉者不為之多飯臨江河者不為之多飲其滿腹<lb/>
而已<hi>淮南子説林訓</hi>
夫錦績紛華所服不過温體三牲大牢所食不過充腹<lb/>
知以身取節者則知足矣<hi>孔叢子居衞</hi>
抱闗執籥以守漏刻則臣之心厭飫足矣<hi>蔡中郎集讓尚書</hi>
<pb n="KR3k0045_WYG_044-24a"/>
且鷦鷯巢林不過一枝鼯鼠飲河不過滿腹小人之情<lb/>
求足而已<hi>蔡中郎集讓髙陽侯</hi>
茍足於其性則雖大鵬無以自貴於小鳥小鳥無羡於<lb/>
天地而榮願有餘矣故小大雖殊逍遙一也<hi>郭子註莊逍遙遊</hi>
搖頭鼓缶秦之樂也秦人樂之此故不願天帝之音<hi>李善</hi>
<hi>註文選陸士衡演連珠</hi>
其為實乎則執杓而飲河者不過滿腹棄室而灑兩者<lb/>
不過濡身過此以徃弗能受也<hi>文選李康運命論</hi>
<pb n="KR3k0045_WYG_044-24b"/>
放身而居體逸則安肆口而食屬厭則充是以王鮪登<lb/>
爼不假吞波之魚蘭膏停室不思銜燭之龍<hi>文選陸機演連珠</hi>
聽極於音不慕鈞天之樂身足於䕃無假垂天之雲是<lb/>
以蒲宻之黎遺時雍之世豐沛之士亡桓撥之君<hi>文選陸機</hi>
<hi>演連珠</hi>
俛仰生榮華咄嗟復彫枯飲河期滿腹貴足不願餘巢<lb/>
林棲一枝可為逹士模<hi>文選左思詠史詩</hi>
蓋聞修已知足慮得其逸甘榮昧進志忘其審是以飲<lb/>
<pb n="KR3k0045_WYG_044-25a"/>
河滿腸而求安愈泰縁木務髙而畏下滋甚<hi>廣文選謝恵連連珠</hi>
饑者易食寒者易衣臣之謂矣<hi>藝文類聚封爵部親戚封表</hi>
士生一世但取衣食足乗下澤車御欵叚馬為郡吏守<lb/>
墳墓鄉里稱善人斯可矣<hi>藝文類聚獸部馬</hi>
方丈之食不過一飽綈袍之繡不過一煖<hi>太平御覽飲食部食下</hi>
古牋云偃䑕飲河止於滿腹鷓鴣銜葉才能覆身<hi>埤雅品物</hi>
<hi>門鷓鴣</hi>
量腹而進松木度形而衣薜蘿淡然已足<hi>何氏語林棲逸</hi>
<pb n="KR3k0045_WYG_044-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷四十四<lb/>
</p>
<p>
</p>
  </div>
</body>
</text>
</TEI>
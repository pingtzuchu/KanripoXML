<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷八十八</head>
    <p>
<pb n="KR3k0045_WYG_088-1a"/>
欽定四庫全書<lb/>
　喻林卷八十八　　　　　明　徐元太　撰<lb/>
　　文章門<hi>三</hi>
　　　重質<lb/>
凡物暫時榮華而即隕落者由體質虚薄也若能篤厚<lb/>
充實則恒保榮美<hi>周易正義大畜</hi>
治寶物為器所以可雕琢其體以為文章者以金玉本<lb/>
有其質性故也以喻文王所以可修飾其道以為聖敎<lb/>
<pb n="KR3k0045_WYG_088-1b"/>
者由本心性有睿聖故也<hi>毛詩正義棫樸</hi>
甘受和白受采忠信之人可以學禮<hi>禮記禮器</hi>
醴酒之用𤣥酒之尚割刀之用鸞刀之貴莞簟之安而<lb/>
槀鞂之設是故先王之制禮也必有主也<hi>禮記禮器</hi>
大羹不和貴其質也大圭不琢美其質也丹漆雕幾之<lb/>
美素車之乘尊其樸也貴其質而已矣<hi>禮記郊特牲</hi>
夫悲哀在中故形變於外也痛疾在心故口不甘味身<lb/>
不安美也<hi>禮記問喪</hi>
<pb n="KR3k0045_WYG_088-2a"/>
素以為絢兮何謂也子曰繪事後素曰禮後乎<hi>論語八佾</hi>
賁非正色也是以嘆之吾思夫質素白當正白黑當正<lb/>
黑夫質文何也吾聞丹漆不文白玉不雕寶珠不飾何<lb/>
也質有餘者不受飾也<hi>孔子集語上</hi>
祭祀之道莫盛修徳故紂之牛牲不如文王之蘋藻也<lb/>
<hi>前漢書郊祀志註</hi>
禮與其奢也寧儉事與其煩也寧略言與其華也寧質<lb/>
行與其綵也寧朴<hi>前漢紀孝元中</hi>
<pb n="KR3k0045_WYG_088-2b"/>
且美貌者不待華采以崇好豔姿者不待文綺以致愛<lb/>
<hi>呉志華覈傳</hi>
若極粉黛窮盛服未必無醜婦廢華采去文繡未必無<lb/>
美人也<hi>呉志華覈傳</hi>
實衆流之江海乃羣藝之本根<hi>北齊書杜弼傳</hi>
雖有珉之彫彫不若玉之章章<hi>荀子法行</hi>
弓調而後求勁焉馬服而後求良焉士信慤而後求知<lb/>
能焉士不信慤而有多知能譬之其豺狼也不可以身<lb/>
<pb n="KR3k0045_WYG_088-3a"/>
爾也<hi>荀子哀公</hi>
夫恃貌而論情者其情惡也須飾而論質者其質衰也<lb/>
何以論之和氏之璧不飾以五采隋侯之珠不飾以銀<lb/>
黄其質至美物不足以飾之夫物之待飾而後行者其<lb/>
質不美也<hi>韓非子解老</hi>
古之為金石管絃者所以宣樂也兵革斧鉞者所以飾<lb/>
怒也觴酌俎豆酬酢之禮所以效善也衰絰菅屨辟踊<lb/>
哭泣所以諭哀也此皆有充於内而成象於外<hi>淮南子主術訓</hi>
<pb n="KR3k0045_WYG_088-3b"/>
古者非不知繁升降槃還之禮也蹀采齊肆夏之容也<lb/>
以為曠日煩民而無所用故制禮足以佐實喻意而已<lb/>
矣古者非不能陳鐘鼓盛筦簫揚干戚奮羽旄以為費<lb/>
財亂政制樂足以合歡宣意而已喜不羨於音非不能<lb/>
竭國靡民虚府殫財含珠鱗施綸組節束追送死也以<lb/>
為窮民絶業而無益於枯骨腐肉也故塟薶足以收斂<lb/>
葢藏而已<hi>淮南子齊俗訓</hi>
送往者非所以迎來也施死者非專為生也誠出於已<lb/>
<pb n="KR3k0045_WYG_088-4a"/>
則所動者逺矣錦繡登廟貴文也圭璋在前尚質也文<lb/>
不勝質之謂君子<hi>淮南子繆稱訓</hi>
春秋之序道也先質而後文右志而左物禮云禮云玉<lb/>
帛云乎哉推而前之亦宜曰朝云朝云辭令云乎哉樂<lb/>
云樂云鐘鼓云乎哉引而後之亦宜曰喪云喪云衣服<lb/>
云乎哉<hi>春秋繁露玉杯</hi>
内無其質而外學其文雖有賢師良友若畫脂鏤氷費<lb/>
日損功故良師不能飾戚施香澤不能化嫫母也<hi>鹽鐵論殊</hi>
<pb n="KR3k0045_WYG_088-4b"/>
<hi>路</hi>
食必常飽然後求美衣必常暖然後求麗居必常安然<lb/>
後求樂為可長行可久先質而後文此聖人之務<hi>説苑反質</hi>
實無華則野華無實則史華實副則禮山雌之肥其意<lb/>
得乎<hi>揚子修身</hi>
或曰有人焉自姓孔而字仲尼入其門升其堂伏其几<lb/>
襲其裳則可謂仲尼乎曰其文是也其質非也敢問質<lb/>
曰羊質而虎文見草而説見豺而戰忘其皮之虎也聖<lb/>
<pb n="KR3k0045_WYG_088-5a"/>
人虎别其文炳也君子豹别其文蔚也辯人貍别其文<lb/>
萃也貍變則豹豹變則虎<hi>揚子吾子</hi>
次三大文彌樸孚似不足測曰大文彌樸質有餘也<hi>太𤣥</hi>
<hi>經第四文</hi>
繁文之人人之傑也有根株於下有榮葉於上有實核<lb/>
於内有皮殻於外文墨辭説士之榮葉皮殻也實誠在<lb/>
胸臆文墨著竹帛外内表裏自相副稱意奮而筆縱故<lb/>
文見而實露也人之有文也猶禽之有毛也毛有五色<lb/>
<pb n="KR3k0045_WYG_088-5b"/>
皆生於體茍有文無實是則五色之禽毛妄生也<hi>王充論衡</hi>
<hi>超竒篇</hi>
夫玉之堅也金之剛也氷之冷也火之熱也豈須自言<lb/>
然後明哉<hi>抱朴子外篇重言</hi>
物貴濟事而飾為其末化俗以德而言非其本故緜布<lb/>
可以禦寒不必貂狐淳素可以匠物不在文辯<hi>抱朴子外篇廣</hi>
<hi>譬</hi>
夫桃李不言而成蹊有實存也男子樹蘭而不芳無其<lb/>
<pb n="KR3k0045_WYG_088-6a"/>
情也夫以草木之微依情待實況乎文章述志為本言<lb/>
與志反文豈足徵是以聨辭結采將欲明理采濫辭詭<lb/>
則心理愈翳固知翠綸桂餌反所以失魚言隠榮華殆<lb/>
謂此也是以衣錦褧衣惡文太章賁象窮白貴乎反本<lb/>
<hi>文心雕龍情采</hi>
心定而後結音理正而後摛藻使文不滅質愽不溺心<lb/>
正采耀乎朱藍間色屛於紅紫乃可謂雕琢其章彬彬<lb/>
君子矣<hi>文心雕龍情采</hi>
<pb n="KR3k0045_WYG_088-6b"/>
質不美者雖崇飾而不華曲不和者雖響疾而不哀理<lb/>
動於心而見於色情發於中而形於聲故强懽者雖笑<lb/>
不樂强哭者雖哀不悲<hi>劉子言苑</hi>
紅黛飾容欲以為豔而動目者稀揮絃繁弄欲以為悲<lb/>
而驚耳者寡由於質不美也<hi>劉子言苑</hi>
畫以摹形故先質後文言以寫情故先實後辯無質而<lb/>
文則畫非形也不實而辯則言非情也<hi>劉子言苑</hi>
夫工人之染先修其質後事其色質修色積而染工畢<lb/>
<pb n="KR3k0045_WYG_088-7a"/>
矣學亦有質孝悌忠信是也<hi>廣文選虞允文訓諸生誥</hi>
吾欲錦中而紵裘不欲綉表而麻裏猶論者寧匱於辭<lb/>
不匱於理<hi>意林秦子</hi>
將飛者翼伏將奮者足跼將噬者爪縮將言者口黙將<lb/>
文者且朴<hi>意林化清經</hi>
日月麗天可瞻而難附羣物著地可見而易制夫逺不<lb/>
可識文之觀也近而得察質之用也<hi>藝文類聚人部質文論</hi>
洛妃高髻不姿於芳澤𤣥妻長髮無藉於金鈿故雲名<lb/>
<pb n="KR3k0045_WYG_088-7b"/>
由於自美蟬稱得於天然是以梁妻獨其妖豔衞姬專<lb/>
其可憐<hi>藝文類聚雜文部連珠</hi>
孔子卜得賁孔子曰不吉子貢曰夫賁亦好矣何謂不<lb/>
吉乎孔子曰夫白而白黑而黑夫賁又何好乎<hi>困學記聞卷一</hi>
<hi>易</hi>
譬如寶珠若有莊飾或不莊飾其珠何異<hi>勝天王波羅蜜經</hi>
譬如塑師先以堅木後以繩纒造諸形狀雖未有泥如<lb/>
是之時名為骨相<hi>大寶積經卷五十五</hi>
<pb n="KR3k0045_WYG_088-8a"/>
譬如浄潔白㲲易為受色<hi>長阿含經卷三</hi>
譬如新塔易為杇色<hi>長阿含經卷十二</hi>
如人有㲲布㲲布有垢人欲染作色以著染中色不明<lb/>
<hi>佛般泥洹經卷二</hi>
譬如白繒浄好持著染中即受好色<hi>樓灰經㣼利天品</hi>
譬如良田耕治調柔以時下種溉灌豐渥所獲必多<hi>大智</hi>
<hi>度論卷二十二</hi>
　　賁質<lb/>
<pb n="KR3k0045_WYG_088-8b"/>
七介以相見也不然則已慤三辭三讓而至不然則已<lb/>
蹙<hi>禮記禮器</hi>
其有帝資懸解天縱多能摛黼黻於生知問珪璋於先<lb/>
覺譬彫雲之自成五色猶儀鳯之冥㑹八音<hi>北齊書文苑傳</hi>
畫繢飾以丹青彫琢成其器用<hi>北齊書文苑傳</hi>
若以絲麻加之女工為緇素青黄色名雖殊其質則一<lb/>
是以詩有素絲不曰絲素禮有緇布不曰布緇<hi>孔叢子公孫龍</hi>
鐘鼓管簫干鏚羽旄所以餙喜也衰絰苴杖哭踊有節<lb/>
<pb n="KR3k0045_WYG_088-9a"/>
所以飾哀也兵革羽旄金鼓斧鉞所以飾怒也必有其<lb/>
質乃為之文<hi>淮南子本經訓</hi>
質幹在乎自然華藻在乎人事<hi>太𤣥經𤣥瑩</hi>
有骨無肉脂腴不足<hi>王充論衡量知篇</hi>
丹幃接網組帳重蔭則醜姿翳矣朱漆致飾錯塗炫耀<lb/>
則枯木隠矣是以六藝備則卑鄙化為君子衆譽集則<lb/>
孤陋邈乎貴遊<hi>抱朴子外篇博喻</hi>
不覩瓊琨之熠爍則不覺瓦礫之可賤不覩虎豹之或<lb/>
<pb n="KR3k0045_WYG_088-9b"/>
蔚則不知犬羊之質漫聆白雪之九成然後悟巴人之<lb/>
極鄙識儒雅之汪濊爾乃悲不學之固陋<hi>抱朴子外篇廣譬</hi>
聖文之雅麗固御華而佩實者也<hi>文心雕龍徵聖</hi>
忠足而言文情信而辭巧迺含章之玉牒秉文之金科<lb/>
矣<hi>文心雕龍徵聖</hi>
剛健旣實輝光乃新其為文用譬征鳥之使翼也<hi>文心雕龍</hi>
<hi>風骨</hi>
周書論士方之梓材蓋貴器用而兼文采也是以樸斵<lb/>
<pb n="KR3k0045_WYG_088-10a"/>
成而丹雘施垣墉立而雕圬附<hi>文心雕龍程器</hi>
夫水性虚而淪漪結木體實而華萼振文附質也虎豹<lb/>
無文則鞹同犬羊犀兕有皮而色資丹漆質待文也若<lb/>
乃綜述性靈敷寫器象鏤心鳥跡之中織辭魚網之上<lb/>
其為彪炳縟彩明矣<hi>文心雕龍情采</hi>
或問聖人表裏曰威儀文辭表也德行忠信裏也<hi>揚子重黎</hi>
<hi>篇</hi>
作文之體必須文質相半雅豔相資今文少而質多故<lb/>
<pb n="KR3k0045_WYG_088-10b"/>
既雅而不豔比之大羮而闕其餘味方之古樂而同其<lb/>
清汜言質之甚也<hi>李善註文選文賦</hi>
若夫椎輪為大輅之始大輅寧有椎輪之質增氷為積<lb/>
水所成積水曾微增氷之凜何哉葢踵其事而增華變<lb/>
其本而加厲物既有之文亦宜然<hi>文選序</hi>
理扶質以立幹文垂條而結繁<hi>文選文賦</hi>
如彼梓材弗勤丹漆雖勞樸斵終負素質<hi>文選張華勵志詩</hi>
如彼隨和發彩流潤如彼錦繢<graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>素㸃絢<hi>文選潘岳夏侯常侍誄</hi>
<pb n="KR3k0045_WYG_088-11a"/>
譬如眞金以衆妙寶間錯莊嚴轉更增勝倍益光明餘<lb/>
莊嚴具所不能及<hi>大方廣佛華嚴經三十七</hi>
譬如多縷纈衣衣無多色若入染器後於衣上種種相<lb/>
貌方得顯現<hi>攝大乗論釋卷二</hi>
　　修詞<lb/>
雕藻淫豔傾炫心魂亦猶五色之有紅紫八音之有鄭<lb/>
衞<hi>南齊書文學傳史臣</hi>
論如析薪貴能破理斤利者越理而横斷辭辨者反義<lb/>
<pb n="KR3k0045_WYG_088-11b"/>
而取通<hi>文心雕龍論説</hi>
欲吹霜噴露寒暑筆端<hi>文心雕龍史傳</hi>
製同他文理宜刪革若俳人美辭以為已力寶玉大弓<lb/>
終非其有全寫則掲篋傍採則探囊<hi>文心雕龍指瑕</hi>
異體相資如左右肩股該舊而知新亦可以屬文<hi>文心雕龍</hi>
<hi>練字</hi>
體物為妙功在宻附故巧言切狀如印之印泥不加雕<lb/>
削而曲寫毫芥故能瞻言而見貌印字而知時也<hi>文心雕龍</hi>
<pb n="KR3k0045_WYG_088-12a"/>
<hi>物色</hi>
章句在篇如繭之抽緒原始要終體必鱗次<hi>文心雕龍章句</hi>
拙辭或孕於巧義庸事或萌於新意視布於麻雖未足<lb/>
貴杼軸獻功煥然乃珍<hi>文心雕龍神思</hi>
神居胸臆而志氣統其關鍵物沿耳目而辭令管其樞<lb/>
機樞機方通則物無隠貌關鍵將塞則神有遯心<hi>文心雕龍</hi>
<hi>神思</hi>
陶鈞文思貴在虚静疏瀹五藏澡雪精神積學以儲寶<lb/>
<pb n="KR3k0045_WYG_088-12b"/>
酌理以富才研閲以窮照馴致以繹辭然後使𤣥解之<lb/>
宰尋聲律而定墨獨照之匠闚意象而運斤<hi>文心雕龍神思</hi>
鎔冶經典之範翔集子史之術洞曉情變曲昭文體然<lb/>
後能莩甲新意雕畫竒辭<hi>文心雕龍風骨</hi>
夫翬翟備色翾翥百步肌豐而力沈也鷹隼之采翰飛<lb/>
戾天骨勁而氣猛也文章才力有似於此若風骨乏采<lb/>
則鷙集翰林采乏風骨則雉竄文囿唯藻耀而高翔固<lb/>
文筆之鳴鳯也<hi>文心雕龍風骨</hi>
<pb n="KR3k0045_WYG_088-13a"/>
蔚彼風力嚴此骨鯁才鋒峻立符采克炳<hi>文心雕龍風骨賛</hi>
刻鏤聲律萌芽比興結慮司契垂帷制勝<hi>文心雕龍神思賛</hi>
凡切韻之動勢若轉圓訛音之作甚於枘方免乎枘方<lb/>
則無大過矣<hi>文心雕龍聲律</hi>
左礙而尋右末滯而討前則聲轉於吻玲玲如振玉辭<lb/>
靡於耳纍纍如貫珠<hi>文心雕龍聲律</hi>
鍊才洞鑒剖字鑚響疎識濶略隨音所遇若長風之過<lb/>
籟東郭之吹竽耳古之佩玉左宫右徵以節其步聲不<lb/>
<pb n="KR3k0045_WYG_088-13b"/>
失序音以律文其可㤀哉<hi>文心雕龍聲律</hi>
摽清務逺比音則近吹律胸臆調鐘脣吻聲得鹽梅響<lb/>
滑榆槿割棄支離宫商難隠<hi>文心雕龍聲律</hi>
夫百節成體共資榮衞萬趣㑹文不離辭情若情周而<lb/>
不繁辭運而不濫非夫鎔裁何以行之乎<hi>文心雕龍鎔裁</hi>
蹊要所司職在鎔裁櫽括情理矯揉文采也規範本體<lb/>
謂之鎔剪截浮詞謂之裁裁則蕪穢不生鎔則綱領昭<lb/>
暢譬繩墨之審分斧斤之斵削矣<hi>文心雕龍鎔裁</hi>
<pb n="KR3k0045_WYG_088-14a"/>
篇章戸牖左右相瞰辭如川流溢則泛濫權衡損益斟<lb/>
酌濃淡芟繁剪穢㢮於負擔<hi>文心雕龍鎔裁贊</hi>
夫絶筆斷章譬乘舟之振楫克終底績寄在寫逺若首<lb/>
唱榮華而媵句憔悴則遺勢鬱湮餘風不暢此周易所<lb/>
謂臋無膚其行次且也惟首尾相援則附㑹之體固亦<lb/>
無以加於此矣<hi>文心雕龍附㑹</hi>
夫畫者謹髮而易貌射者儀毫而失牆鋭精細巧必疎<lb/>
體統故宜詘寸以信尺枉尺以直尋棄偏善之巧學具<lb/>
<pb n="KR3k0045_WYG_088-14b"/>
美之績<hi>文心雕龍附㑹</hi>
何謂附㑹謂總文理統首尾定與奪合涯際彌綸一篇<lb/>
使雜而不越者也若築室之須基構裁衣之待縫緝矣<lb/>
<hi>文心雕龍附㑹</hi>
理不謬揺其枝字不妄舒其藻<hi>文心雕龍議對</hi>
雖復契㑹相參節文互雜譬五色之錦各以本采為地<lb/>
矣<hi>文心雕龍定勢</hi>
舒華布實獻贊節文繩墨以外美材既斵故能首尾圓<lb/>
<pb n="KR3k0045_WYG_088-15a"/>
合條貫始序<hi>文心雕龍鎔裁</hi>
藏若景滅行猶響起<hi>文選文賦</hi>
辭程才以效伎意司契而為匠<hi>文選文賦</hi>
抱景者咸叩懐響者畢彈或因枝以振葉或沿波而討<lb/>
源<hi>文選文賦</hi>
暨意聲之迭代若五色之相宣<hi>文選文賦</hi>
或藻思綺合清麗芉眠炳若縟繡悽若繁絃<hi>文選文賦</hi>
言文之來若龍之見煙雲之上如鳥之在波瀾之中<hi>李善</hi>
<pb n="KR3k0045_WYG_088-15b"/>
<hi>註文選文賦</hi>
雖無佳偶因而留之譬若水石之藏珠玉山川為之輝<lb/>
媚也<hi>李善註文選文賦</hi>
音聲迭代而成文章若五色相宣而為繡<hi>李善註文選文賦</hi>
銓衡所裁茍有輕重雖應繩墨須必除之<hi>李善註文選文賦</hi>
馬因警策而彌駿文資片言而益明<hi>李善註文選文賦</hi>
播芳𬎼之馥馥發清條之森森<hi>藝文類聚雜文部賦賦</hi>
風雲吐於行間珠玉生於字裏<hi>藝文類聚雜文部書</hi>
<pb n="KR3k0045_WYG_088-16a"/>
五聲調應則宫徵成其文八音克諧則絃管和其韻<hi>文苑</hi>
<hi>英華宇文逌文集一序</hi>
雖雕琢一字猶是玉之本體<hi>太平御覽文部改易</hi>
　　體格<lb/>
吾之文章體亦何異何嘗顚温涼而錯寒暑綜哀樂而<lb/>
横歌哭哉政以屬辭多出比事不羈不阡不陌非途非<lb/>
路耳<hi>南齊書張融傳</hi>
麗詞雅義符采相勝如組織之品朱紫畫繪之著𤣥黄<lb/>
<pb n="KR3k0045_WYG_088-16b"/>
文雖新而有質色雖糅而有儀此立賦之大體也<hi>文心雕龍</hi>
<hi>銓賦</hi>
擬諸形容則言務纎宻象其物宜則理貴側附斯又小<lb/>
制之區畛竒巧之機要也<hi>文心雕龍銓賦</hi>
函人欲全矢人欲傷術在糾惡勢必深峭詩刺讒人投<lb/>
畀豺虎禮嫉無禮方之鸚猩墨翟非儒目以豕彘孟軻<lb/>
譏墨比諸禽獸<hi>文心雕龍奏啟</hi>
刺者達也詩人諷刺周禮三刺事敘相達若針之通結<lb/>
<pb n="KR3k0045_WYG_088-17a"/>
矣<hi>文心雕龍書記</hi>
辭之待骨如體之樹骸情之含風猶形之包氣結言端<lb/>
直則文骨成焉意氣駿爽則文風清焉若豐藻克贍風<lb/>
骨不飛則振采失鮮負聲無力<hi>文心雕龍風骨</hi>
夫隠之為體義生文外祕響傍通伏采潛發譬爻象之<lb/>
變𤣥體川瀆之韞珠玉也故𤣥體變文而成化四象珠<lb/>
玉潛水而瀾表方圓<hi>文心雕龍隠秀</hi>
綜意淺切者類乏醖藉斷辭辨約者率乖繁縟譬激水<lb/>
<pb n="KR3k0045_WYG_088-17b"/>
不漪槁木無陰自然之勢也是以繪事圖色文辭盡情<lb/>
色糅而犬馬殊形情交而雅俗異勢鎔範所擬各有司<lb/>
匠雖無嚴郛難得踰越<hi>文心雕龍定勢</hi>
勢者乗利而為制也如機發矢直澗曲文囘自然之趣<lb/>
也圓者規體其勢也自轉方者矩形其勢也自安文章<lb/>
體勢如斯而已<hi>文心雕龍定勢</hi>
夫通衢夷坦而多行捷徑者趨近故也正文明白而常<lb/>
務反言者適俗故也<hi>文心雕龍定勢</hi>
<pb n="KR3k0045_WYG_088-18a"/>
形生勢成始末相承湍迴似規矢激如繩因利騁節情<lb/>
采自凝狂轡學步力心襄陵<hi>文心雕龍定勢贊</hi>
論文之方譬諸草木根幹麗土而同性臭味晞陽而異<lb/>
品矣<hi>文心雕龍通變</hi>
雖軒翥出轍而終入籠内<hi>文心雕龍通變</hi>
其控引情理送迎際㑹譬舞容迴環而有綴兆之位歌<lb/>
聲靡曼而有抗墜之節也<hi>文心雕龍章句</hi>
才性異區文體繁詭辭為膚根志實骨髓雅麗黼黻淫<lb/>
<pb n="KR3k0045_WYG_088-18b"/>
巧朱紫習亦凝眞功沿漸靡<hi>文心雕龍體性贊</hi>
凡為文章猶人乗騏驥雖有逸氣當以銜勒制之勿使<lb/>
流亂軌躅放意填坑<graphic n="KR1804" url="https://raw.githubusercontent.com/kanripo/KR-Gaiji/master/images/KR1804.png" mimeType="image/png"/>也文章當以理致為心胸氣調<lb/>
為筋骨事義為皮膚華麗為冠冕<hi>顔氏家訓文章</hi>
悲雅俱有所以成樂直雅而無悲則不成<hi>李善註文選文賦</hi>
文章之體有萬變之殊衆物之形無一定之量<hi>李善註文選文</hi>
<hi>賦</hi>
　　吐藴<lb/>
<pb n="KR3k0045_WYG_088-19a"/>
美也不盡於味大也不盡其彚<hi>太𤣥經大𤣥告</hi>
玉隠石間珠匿魚腹故為深覆及玉色剖於石心珠光<lb/>
出於魚腹其隠乎猶吾文未集於簡札之上藏於胸臆<lb/>
之中猶玉隠珠匿也及出荴露猶玉剖珠出乎爛若天<lb/>
文之照順若地理之曉嫌疑隠微盡可名處<hi>王充論衡自紀篇</hi>
夫神思方運萬塗競萌規矩虚位刻鏤無形登山則情<lb/>
滿於山觀海則意溢於海我才之多少將與風雲而並<lb/>
驅矣<hi>文心雕龍神思</hi>
<pb n="KR3k0045_WYG_088-19b"/>
心術之動逺矣文情之變深矣源奥而𣲖生根盛而穎<lb/>
峻<hi>文心雕龍隠秀</hi>
言之秀矣萬慮一交動心驚耳逸響笙匏<hi>文心雕龍隠秀贊</hi>
管仲有言無翼而飛者聲也無根而固者情也然則聲<lb/>
不假翼其飛甚易情不待根其固匪難以之垂文可不<lb/>
愼歟<hi>文心雕龍指瑕</hi>
意得則舒懐以命筆理伏則投筆以卷懷逍遥以針勞<lb/>
談笑以藥勌常弄閑於才鋒賈餘於文勇使刃發如新<lb/>
<pb n="KR3k0045_WYG_088-20a"/>
凑理無滯雖非胎息之邁術斯亦衞氣之一方也<hi>文心雕龍</hi>
<hi>養氣</hi>
五色雜而成黼黻五音比而成韶夏五情發而為辭章<lb/>
神理之數也<hi>文心雕龍情采</hi>
鉛黛所以飾容而盼倩生於淑姿文采所以飾言而辯<lb/>
麗本於情性故情者文之經辭者理之緯經正而後緯<lb/>
成理定而後辭暢此立文之本源也<hi>文心雕龍情采</hi>
心險如山口壅若川怨怒之情不一歡謔之言無方<hi>文心</hi>
<pb n="KR3k0045_WYG_088-20b"/>
<hi>雕龍諧讔</hi>
夫志在山水琴表其情況形之筆端理將焉匿<hi>文心雕龍知音</hi>
山沓水匝樹雜雲合目既往還心亦吐納<hi>文心雕龍物色賛</hi>
　　兼采<lb/>
聲一無聽物一無文味一無果物一不講<hi>國語鄭</hi>
貝錦以繁采發輝和羮以鹽梅致㫖<hi>宋書夷巒天竺傳</hi>
夫重色而成文累味而備珍<hi>韓詩外傳</hi>
文者㑹集衆綵以成錦繡㑹集衆字以成辭義如文繡<lb/>
<pb n="KR3k0045_WYG_088-21a"/>
然也<hi>釋名</hi>
合錙銖可以齊重於山陵聚百十可以致數於億兆羣<lb/>
色㑹而衮藻麗衆音雜而韶濩和<hi>抱朴子外篇尚博</hi>
清音貴於雅韻克諧著作珍乎判微析理故八音形器<lb/>
異而鍾律同黼黻文物殊而五色均徒閑澀有主賓妍<lb/>
蚩有步驟是則總章無常曲大庖無定味<hi>抱朴子外篇辭義</hi>
夫梓豫山積非班匠不能成機巧衆書無限非英才不<lb/>
能收膏腴何必尋木千里乃搆大厦鬼神之言乃著篇<lb/>
<pb n="KR3k0045_WYG_088-21b"/>
章乎<hi>抱朴子外篇辭義</hi>
五味舛而竝甘衆色乖而皆麗<hi>抱朴子外篇辭義</hi>
夫驥足雖駿纒牽忌長以萬分一累且廢千里況文體<lb/>
多術共相彌綸一物携二莫不解體所以列在一篇備<lb/>
總情變譬三十之輻共成一轂<hi>文心雕龍總術</hi>
物雖胡越合則肝膽<hi>文心雕龍比興賛</hi>
以此庸音而偶彼佳句譬以下里鄙曲綴於白雪之高<lb/>
唱雖美惡不倫且以益夫所偉也<hi>李善註文選文賦</hi>
<pb n="KR3k0045_WYG_088-22a"/>
石韜玉而山暉水懷珠而川媚彼榛楛之勿翦亦蒙榮<lb/>
於集翠綴下里於白雪吾亦濟夫所偉<hi>文選文賦</hi>
五色相宣八音恊暢由乎𤣥黄律吕各適物宜<hi>文選沈約謝靈</hi>
<hi>運傳論</hi>
績事以衆色成文蜜蠭以兼采為味故能使絢素有章<lb/>
甘踰本質<hi>廣文選裴松之上三國志注表</hi>
明達天下者非一士之術營宫廟者非一匠之矩也<hi>藝文</hi>
<hi>類聚人部質文論</hi>
<pb n="KR3k0045_WYG_088-22b"/>
　　竒特<lb/>
激楚揚阿至妙之容臺牧者之所貪飛兔騕䮍絶足奔<lb/>
放良樂之所急<hi>後漢書文苑列傳</hi>
選士以射心平體正執弓矢審固然後射中論説之出<lb/>
猶弓矢之發也論之應理猶矢之中的夫射以矢中效<lb/>
巧論以文墨驗竒竒巧俱發於心其實一也<hi>王充論衡超竒篇</hi>
以此易見比彼難曉猶溝澮之方江河螘垤之竝嵩岱<lb/>
矣故水不發崑山則不能揚洪流以東漸書不出英俊<lb/>
<pb n="KR3k0045_WYG_088-23a"/>
則不能備致逺之𢎞韻焉<hi>抱朴子外篇鈞世</hi>
今詩與古詩俱有義理而盈於差美方之於士並有德<lb/>
行而一人偏長藝文不可謂一例也比之於女俱體國<lb/>
色而一人獨閑百伎不可混為無異也<hi>抱朴子外篇鈞世</hi>
音為知者珍書為識者傳瞽曠之調鍾未必解於同世<lb/>
格言高文豈患莫賞而減之哉<hi>抱朴子外篇喻蔽</hi>
止波之修鱗不出窮谷之隘鸞棲之峻木不秀培塿之<lb/>
卑九疇之格言不吐庸猥之口金板之高算不出恒民<lb/>
<pb n="KR3k0045_WYG_088-23b"/>
之懷覩百抱之枝則足以知其本之不細覩汪濊之文<lb/>
則足以覺其人之淵䆳<hi>抱朴子外篇博喻</hi>
實聖文之羽翮記籍之冠冕也<hi>文心雕龍史傳</hi>
樹骨於訓典之區選言於宏富之路使意古而不晦於<lb/>
深文今而不墜於淺義吐光芒辭成廉鍔則為偉矣<hi>文心</hi>
<hi>雕龍封禪</hi>
至如氣貌山海體勢宫殿嵳峩揭業熠燿焜煌之狀光<lb/>
采煒煒而欲燃聲貌岌岌其將動矣<hi>文心雕龍夸飾</hi>
<pb n="KR3k0045_WYG_088-24a"/>
夫駕之法以策駕乘今以一言之好最於衆辭若策驅<lb/>
馳故云警策<hi>李善註文選文賦</hi>
作文利害理難俱美或有一句同乎苕發頴豎離於衆<lb/>
辭絶於致思也<hi>李善註文選文賦</hi>
文之綺麗若經緯相成一句既佳塊然立而特峙非常<lb/>
音所能緯也<hi>李善註文選文賦</hi>
沈辭怫悦若遊魚銜鉤而出重淵之深浮藻聨翩若翰<lb/>
鳥纓繳而墜曽雲之峻<hi>文選文賦</hi>
<pb n="KR3k0045_WYG_088-24b"/>
芬馥歇繭若清越奪琳珪<hi>文選顔延之和謝靈運詩</hi>
雲屋天搆匠者何工<hi>文選任彦升王文憲集序</hi>
甘泉宫裏玉樹一叢𤣥武闕前明珠六寸不得譬此光<lb/>
芒方斯照燭<hi>文苑英華庾信謝文序并和詩啟</hi>
藏之山嵓可使雲霧鬱起濟之江浦必當蛟龍繞船<hi>文苑</hi>
<hi>英華庾信謝文序并和詩</hi>
譬猶得海水之一珠不下崑山之片玉<hi>文苑英華庾信釋一碑</hi>
　喻林卷八十八<lb/>
</p>
<p>
</p>
  </div>
</body>
</text>
</TEI>
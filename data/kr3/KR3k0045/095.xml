<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷九十五</head>
    <p>
<pb n="KR3k0045_WYG_095-1a"/>
欽定四庫全書<lb/>
　喻林卷九十五　　　　　明　徐元太　撰<lb/>
　　學業門<hi>五</hi>
　　　神悟<lb/>
知學如擷影知識如計夢<hi>關尹子一宇</hi>
金玉難捐土石易捨學道之士遇㣲言妙行慎勿執之<lb/>
若執之則腹心之疾無藥可療<hi>闗尹子九藥</hi>
桓公讀書於堂上輪扁斵輪於堂下釋椎鑿而上問桓<lb/>
<pb n="KR3k0045_WYG_095-1b"/>
公曰敢問公之所讀為何言邪公曰聖人之言也曰聖<lb/>
人在乎公曰已死矣曰然則君之所讀者古人之糟粕<lb/>
已夫臣也以臣之事觀之斵輪徐則甘而不固疾則苦<lb/>
而不入不徐不疾得之於手而應於心口不能言有數<lb/>
存焉於其間臣不能以喻臣之子臣之子亦不能受之<lb/>
於臣是以行年七十而老斵輪古之人與其不可傳也<lb/>
死矣然則君之所讀者古人之糟粕已夫<hi>莊子天道</hi>
筌者所以在魚得魚而忘筌蹄者所以在兎得兎而忘<lb/>
<pb n="KR3k0045_WYG_095-2a"/>
蹄言者所以在意得意而忘言<hi>莊子外物</hi>
今夫亾箴者終日求之而不得其得之非目益明也眸<lb/>
而見之也心之於慮亦然<hi>荀子大畧</hi>
尹儒學御三年而不得焉苦痛之夜夢受秋駕於其師<lb/>
明日往朝其師望而謂之曰吾非愛道也恐子之未可<lb/>
與也今日將教子以秋駕尹儒反走北面再拜曰今昔<lb/>
臣夢受之先為其師言所夢所夢固秋駕已<hi>呂氏春秋博志</hi>
剞劂銷鋸陳非良工不能以制木鑪槖埵坊設非巧冶<lb/>
<pb n="KR3k0045_WYG_095-2b"/>
不能以治金屠牛坦一朝解九牛而刀以剃毛庖丁用<lb/>
刀十九年而辦如新剖硎何則游乎衆虚之間若夫規<lb/>
矩鉤繩者此巧之具也而非所以巧也故瑟無絃雖師<lb/>
文不能以成曲徒絃則不能悲故絃悲之具也而非所<lb/>
以為悲也若夫工匠之為連鐖運開陰閉眩錯入於㝠<lb/>
㝠之眇神調之極游乎心手衆虚之間而莫與物為際<lb/>
者父不能以教子瞽師之放意相物寫神愈舞而形乎<lb/>
絃者兄不能以喻弟<hi>淮南子齊俗訓</hi>
<pb n="KR3k0045_WYG_095-3a"/>
體粗者繫形知精者得神原始見終者有可推之緒得<lb/>
之未眹者無假物之因是以晝見天地未足稱明夜察<lb/>
分毫乃為絶倫<hi>抱朴子外篇博喻</hi>
羿無弧矢不能中㣲其中㣲者非弧矢也倕無斧釿不<lb/>
能善斷其善斷者非斧釿也<hi>劉子言苑</hi>
日月之明在乎天而所明在地易之神在乎道而所神<lb/>
在人也<hi>闗氏易傳神義</hi>
養由矯矢獸號于林蒲且縈繳神感飛禽末伎之妙動<lb/>
<pb n="KR3k0045_WYG_095-3b"/>
物應心研精耽道安有幽深<hi>文選張華勵志詩</hi>
事在外則易致妙在内則難精奚仲巧見於器故輪工<lb/>
能繼其致也伶倫妙在其神故樂人不傳其術也<hi>文選陸士</hi>
<hi>衡演連珠</hi>
巧盡於器習數則貫道繫於神人亾則滅是以輪匠肆<lb/>
目不乏奚仲之妙瞽史清耳而無伶倫之察<hi>文選陸機演連珠</hi>
知者不言言者不知所以言者以音相聞譬如知音者<lb/>
識音以絃心知其音口不能傳<hi>太平御覽道部道</hi>
<pb n="KR3k0045_WYG_095-4a"/>
世多善弩而拙於弓弓無法准故任巧由意弩有法准<lb/>
故易有善<hi>太平御覽兵部弩</hi>
世尊一日示隨色摩尼珠問五方天王此珠而作何色<lb/>
時五方天王互說異色世尊復藏珠入袖却擡手曰此<lb/>
珠作何色天王曰佛手中無珠何處有色世尊歎曰汝<lb/>
何迷倒之甚吾將世珠示之便各彊說有青黄赤白色<lb/>
吾將眞珠示之便總不知<hi>五燈㑹元七佛釋迦牟尼佛</hi>
今末世之刺也虚者實之滿者泄之此皆衆工所共知<lb/>
<pb n="KR3k0045_WYG_095-4b"/>
也若夫法天則地隨應而動和之者若響隨之者若影<lb/>
道無鬼神獨來獨往<hi>黄帝素問内經寶命全形論</hi>
聰明内作外若聾盲思慮𤣥起狀若癡狂故口不能言<lb/>
而意不能明也譬猶夢為君王履危臨深憂喜相反中<lb/>
心獨然覺而道之不能以喻其隣也<hi>道德經指歸卷十</hi>
達於道者獨見獨聞獨為獨存父不能以授子臣不能<lb/>
以授君猶母之識其子嬰兒之識其親也夫子母相識<lb/>
有以自然也其所以然者知其不能陳也五味在口五<lb/>
<pb n="KR3k0045_WYG_095-5a"/>
音在耳如甘非甘如苦非苦如商非商如羽非羽而易<lb/>
牙師曠有以别之其所以别之者而口不能言也<hi>道德經指</hi>
<hi>歸卷十</hi>
昔有梵志厥年二十天才自然事無大小過目則能自<lb/>
以聰哲而自誓曰天下技術要當盡知一藝不通則非<lb/>
明達也於是遊學無師不造六藝雜術天文地理醫方<lb/>
鎮厭山崩地動摴蒲博奕妓樂摶撮裁割衣裳文繡綾<lb/>
綺厨膳切割調和滋味人間之事無不兼達心自念曰<lb/>
<pb n="KR3k0045_WYG_095-5b"/>
丈夫如此誰能及者試遊諸國摧伏抵對奮名四海技<lb/>
術衝天然後載功竹帛垂勲百代於是遊行往至一國<lb/>
入市觀視見有一人坐作角弓㭊筋治角用手如飛作<lb/>
弓調快買者爭前即自念曰少來所學自以具足邂逅<lb/>
自輕不學作弓若彼鬭技吾則不如矣當從受學耳遂<lb/>
從弓師求為弟子盡心受學月日之中具解弓法所作<lb/>
巧妙乃踰於師布施財物奉辭而去去之一國當度江<lb/>
水有一船師用舩若飛迴旋上下便疾無雙復自念曰<lb/>
<pb n="KR3k0045_WYG_095-6a"/>
吾技雖多未曾習船雖為賤術其於不知宜當學之萬<lb/>
技悉備遂從船師願為弟子供奉盡敬竭力勞勤月日<lb/>
之中知其逆順御船迴旋乃踰於師布施財物奉辭而<lb/>
去復至一國國主宫殿天下無雙即自念曰作此殿匠<lb/>
巧妙乃尒自隱遊來偶不學之若與競巧必不勝矣且<lb/>
當復學意乃足耳遂求殿匠願為弟子盡心供養執持<lb/>
斤斧月日之間具解尺寸方圓規矩雕文刻鏤木事盡<lb/>
知天才明朗事輒勝師布施所有辭師而去周行天下<lb/>
<pb n="KR3k0045_WYG_095-6b"/>
遍十六大國命敵捔技獨言隻步無敢應者心自貢髙<lb/>
曰天地之間誰有勝我者佛在祇植逢見此人應可化<lb/>
度佛以神足化作沙門拄杖持鉢在前而來梵志由來<lb/>
國無道法未見沙門怪是何人頃至當問須臾來到梵<lb/>
志問曰百王之則未見君輩衣裳制度無有此服宗廟<lb/>
異物不見此器君是何人形服改常也沙門答曰吾調<lb/>
身人也復問何謂調身於是沙門因其所習而說偈言<lb/>
弓匠調角水人調船巧匠調木智者調身譬如厚石風<lb/>
<pb n="KR3k0045_WYG_095-7a"/>
不能移智者意重毁譽不傾譬如深淵澄靜清明慧人<lb/>
聞道心淨廓然於是沙門說此偈已身昇虚空還現佛<lb/>
身三十二相八十種好光明洞達照耀天地從虚空來<lb/>
下謂其人曰吾道德變化調身之力也於是其人五體<lb/>
投地稽首問曰願聞調身其有要乎佛告梵志五戒十<lb/>
善四等六度四禪三解脫此調身之法也夫弓船木匠<lb/>
六藝奇術斯皆綺飾華譽之事蕩身縱意生死之路也<lb/>
梵志聞之欣然信解願為弟子佛重為說四諦八解之<lb/>
<pb n="KR3k0045_WYG_095-7b"/>
要尋時即得阿羅漢道<hi>法句譬喻經二明哲品</hi>
　　　心得<lb/>
梓匠輪輿之工能以規矩與人人之巧在心拙者雖得<lb/>
規矩之法亦不能成器也蓋喻人不志仁雖誦典憲不<lb/>
能以善<hi>趙氏註孟盡心下</hi>
魯班不能說其手离朱不能說其目非言之難<hi>魏志管輅傳註</hi>
列子學射中矣請於關尹子尹子曰子知子之所以中<lb/>
者乎對曰弗知也關尹子曰未可退而習之三年又以<lb/>
<pb n="KR3k0045_WYG_095-8a"/>
報關尹子尹子曰子知子之所以中乎列子曰知之矣<lb/>
闗尹子曰可矣守而勿失也非獨射也為國與身亦皆<lb/>
如之故聖人不察存亾而察其所以然<hi>列子說符</hi>
善為詩者不說善為易者不占善為禮者不相其心同<lb/>
也<hi>荀子大畧篇</hi>
夫内不開於中而强學問者不入於耳而不著於心此<lb/>
何以異於聾者之歌也效人為之而無以自樂也聲出<lb/>
於口則越而散矣是故不得於心而有經天下之氣者<lb/>
<pb n="KR3k0045_WYG_095-8b"/>
是猶無耳而欲調鐘鼓無目而欲喜文章也亦不必勝<lb/>
其任矣<hi>淮南子原道訓</hi>
聖人終身言治所用者非其言也用所以言也歌者有<lb/>
詩然使人善之者非其詩也鸚鵡能言而不可使長是<lb/>
何則得其所言而不得其所以言故循迹者非能生迹<lb/>
者也<hi>淮南子說山訓</hi>
楚成王讀書於殿上而輪扁在下作而問曰未審主君<lb/>
所讀何書也成王曰先聖之書輪扁曰此眞先聖王之<lb/>
<pb n="KR3k0045_WYG_095-9a"/>
糟粕耳非美者也成王曰子何以言之輪扁曰以臣輪<lb/>
言之夫以規為圓矩為方此其可付乎子孫者也若夫<lb/>
合三木而為一應乎心動乎體其不可得而傳者也以<lb/>
為所傳眞糟粕耳故唐虞之法可得而改也其喻人心<lb/>
不可及矣<hi>韓詩外傳</hi>
惟人心之所獨曉父不能以禪子兄不能以教弟也<hi>李善</hi>
<hi>註文選魏文帝典論論文</hi>
思一至饑一與之糧思一至渴一與之漿<hi>太平御覽道部養生</hi>
<pb n="KR3k0045_WYG_095-9b"/>
觀書每得一義如得一眞珠船<hi>困學記聞卷八孟子</hi>
仰青雲覩白日不覺為逺矣<hi>何氏語林文學</hi>
得月而指自忘得意而言自息<hi>法苑珠林卷九十九</hi>
或以事伏心或以理伏心今正觀則以無常等觀制伏<lb/>
其心也<hi>羅什譯維摩詰經菩薩品</hi>
五通為象馬大乘為上車一心為御者游於人正道也<lb/>
<hi>僧肇註維摩詰經佛國品</hi>
　　　要成<lb/>
<pb n="KR3k0045_WYG_095-10a"/>
汲水未出而覆喻修德未成而止所以致凶也<hi>周易正義井</hi>
惟若農夫之考田已勞力布發之惟其陳列修治為其<lb/>
疆畔畎壟然後功成<hi>孔氏傳書梓材</hi>
雖奏樂於仁人而不使知逹至順之理亦為未善猶如<lb/>
人雖食五味而調和温清不順則雖食不肥也<hi>禮記正義禮運</hi>
人身體髪膚骨肉筋脉備足乃為成人若片許不備便<lb/>
不為成人也<hi>禮記正義禮器</hi>
由也升堂矣未入於室也<hi>論語先進</hi>
<pb n="KR3k0045_WYG_095-10b"/>
不踐迹亦不入於室<hi>論語先進</hi>
苗而不秀者有矣夫秀而不實者有矣夫<hi>論語子罕</hi>
黍稷無成不能為榮黍不為黍不能蕃廡稷不為稷不<lb/>
能蕃殖所生不疑惟德之基<hi>國語晉</hi>
謂石為獸射之洞開精之至也積嵗解牛<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>然游刃習<lb/>
之久也自非渾沌無可鑿之姿窮奇懷不移之情安有<lb/>
至精久習而不成功者焉<hi>北齊書文苑傳</hi>
蘧伯玉行年六十而六十化未嘗不始於是之而卒詘<lb/>
<pb n="KR3k0045_WYG_095-11a"/>
之以非也未知今之所謂是之非五十九非也<hi>莊子則陽</hi>
百發一失不足謂善射千里蹞歩不至不足謂善御倫<lb/>
類不通仁義不一不足為善學<hi>荀子勸學</hi>
學也者固學一之也一出焉一入焉塗巷之人也<hi>荀子勸學</hi>
<hi>篇</hi>
學曰遲彼止而待我我行而就之則亦或遲或速或先<lb/>
或後胡為乎其不可以同至也<hi>荀子修身篇</hi>
夫驥一日而千里駑馬十駕則亦及之矣將以窮無窮<lb/>
<pb n="KR3k0045_WYG_095-11b"/>
逐無極與其折骨絶筋終身不可以相及也將有所止<lb/>
之則千里雖逺亦或遲或速或先或後胡為乎其不可<lb/>
以相及也<hi>荀子修身</hi>
日月之塗所行必到无有患晦<hi>焦氏易林明夷之屯</hi>
臺榭不成未得安息<hi>焦氏易林蹇之豐</hi>
垂秋布葉君子比德<hi>焦氏易林鼎之蹇</hi>
或曰耕不穫獵不饗耕獵乎曰耕道而得道獵德而得<lb/>
德是穫饗也<hi>揚子學行</hi>
<pb n="KR3k0045_WYG_095-12a"/>
或曰亦有疾乎曰摭我華而不食我實<hi>揚子問明</hi>
禾粟之采生而不成者謂之蕫蓈<hi>許氏說文卷七</hi>
匪惟摭華乃尋厥根宫牆重仞允得其門<hi>蔡中郎集郭有道碑</hi>
射必能中畫必象人故曰審本<hi>吕氏春秋處方解</hi>
夫彀勁弩者効力於發箭涉大川者保全於既濟井不<lb/>
達泉則猶不掘也一步未至則猶不往也<hi>抱朴子内篇極言</hi>
夫修道猶如播穀也成之猶收積也厥田雖沃水澤雖<lb/>
美而為之失天時耕鋤又不至登稼被壟不穫不刈頃<lb/>
<pb n="KR3k0045_WYG_095-12b"/>
畆雖多猶無穫也<hi>抱朴子内篇極言</hi>
梁塵之盈尺非可求之漏刻山霤洞徹非可致之於造<lb/>
次也患於聞之者不信信之者不為為之者不終耳<hi>抱朴</hi>
<hi>子内篇至理</hi>
雖失之於暘谷而收之於虞淵方知良田之晚播愈於<lb/>
卒歲之荒蕪也<hi>抱朴子外篇勗學</hi>
方將墾九典之蕪薉播六德之嘉穀厥田邈於上土之<lb/>
科其収盈乎天地之間何必耕也為務哉<hi>抱朴子外篇守塉</hi>
<pb n="KR3k0045_WYG_095-13a"/>
夫學者猶種樹也春玩其華秋登其實講論文章春華<lb/>
也修身利行秋實也<hi>顔氏家訓勉學</hi>
天地以萬物為寶至秋而成也<hi>莊子音義庚桑楚</hi>
如彼南畝力耒既勤藨蓘致功必有豐殷<hi>文選張華勵志詩</hi>
如彼樹芳實穎實發<hi>文選顔延之祭屈原文</hi>
當埏埴以為器之時是土而異於土雖燥未燒遇濕猶<lb/>
壞燒而未熟不久尚毁火力既足表裏堅固河山可盡<lb/>
此形無滅<hi>藝文類聚靈異部仙道書</hi>
<pb n="KR3k0045_WYG_095-13b"/>
醍醐之敎踰於佛性從乳出酪從酪出蘇從生蘇出熟<lb/>
蘇熟蘇出醍醐醍醐蘇之精也<hi>太平御覽釋部叙佛</hi>
仙者川也身者舟也濟川得岸何候舟為<hi>太平御覽道部道</hi>
行之則至無謂道賒敦以秋實食以春華<hi>初學記禮記冠</hi>
蘭室改蓬心旌岸變伊草丹青有必渝絲染豈常皓曲<lb/>
轅且繩直詭木遂雕藻一簣或成山百里勌中道<hi>初學記道</hi>
<hi>釋部佛註</hi>
二偏之病既除一中之藥還遣唯藥與病一時俱消<hi>道德</hi>
<pb n="KR3k0045_WYG_095-14a"/>
<hi>經註疏卷一</hi>
若山澤氣相蒸兮興雲為風雨泥竭遂成塵兮火滅化<lb/>
為土若蘖以染黄兮似藍成緑組皮革煮成膠兮麴孽<lb/>
化為酒<hi>參同契</hi>
披列枝條實核可觀<hi>參同契</hi>
知而能勤久而不怠如渡滄海日求著岸<hi>虚皇四十九章</hi>
未有學而不成未有種而不生<hi>玉清經幽棲品</hi>
又如魚母多有胎子成就者少又如果樹華多實少<hi>元陽</hi>
<pb n="KR3k0045_WYG_095-14b"/>
<hi>妙經卷二</hi>
譬如從牛出乳從乳出酪從酪生酥從酥生甘美法味<lb/>
若有服者衆疾皆愈<hi>元陽妙經卷二</hi>
譬如行客隔礙暘谷欲往彼岸无因得過假借舟航以<lb/>
濟沈溺既至彼岸向之舟航无所復用<hi>大象妙林經</hi>
當須積學用心堅固若服食者中廢則疾若遁林澤中<lb/>
廢則危<hi>海空智藏經序品</hi>
譬如有人得度江海不經惡風安穩彼岸<hi>海空智藏經普説品</hi>
<pb n="KR3k0045_WYG_095-15a"/>
譬如大象度駛流水窮盡源底得實法相而入湼槃豈<lb/>
可如獼猴諸兎畏怖駛流趣自度身<hi>三昧法門經卷下</hi>
如鳥未到所至終不中住<hi>大智度論卷七十六</hi>
如四大河無熱池出未入大海終無住義<hi>波羅蜜多經卷六百</hi>
譬如窑師能善調泥安布輪繩下上迴轉所造器物而<lb/>
得成就<hi>大寳積經卷五十五</hi>
猶如有人乘大舟船欲渡大海時遇風濤鼓湧飄蕩黿<lb/>
鼉鯨鯢互為嶮害是人因船遂達彼岸<hi>大寶積經卷一百二十</hi>
<pb n="KR3k0045_WYG_095-15b"/>
譬如陶師未成器時不得器名<hi>大方等大集經卷九</hi>
以正住四攝法為輪以真淨十善業為輻以淨功德資<lb/>
糧為轂以堅固淳至畢竟為輨轄釘鑷以善成就諸禪<lb/>
解脫三昧為轅以四無量心為善調以善知識為御者<lb/>
以知時非時為發動以無常苦空無我之音為驅䇿以<lb/>
七覺寶繩為鞦靷以淨五根為索帶以𢎞普端直大悲<lb/>
為旒幢以四正勤為輞以四念處為安詳以四神足為<lb/>
速進以勝五力為鑒陣以八聖道為直進於一切衆生<lb/>
<pb n="KR3k0045_WYG_095-16a"/>
無障礙慧明以為軒以無住六波羅蜜迴向薩婆若以<lb/>
無礙四諦度到彼岸是為大乘<hi>大方等大集經卷十五</hi>
大藥正樹以過去所發成就一切智慧善法普覆一切<lb/>
諸衆生界除滅一切諸惡道苦廣大悲願而為其根於<lb/>
一切如來真實智慧種性中生堅固不動善巧方便以<lb/>
為其莖徧法界智諸波羅蜜以為其枝禪定解脫諸大<lb/>
三昧以為其葉總持辯才菩提分法以為其華究竟無<lb/>
變諸佛解脫以為其果<hi>大方廣佛華嚴經卷五十一</hi>
<pb n="KR3k0045_WYG_095-16b"/>
譬如男子渴極求水捨於平地穿鑿髙原日日興功但<lb/>
見燥土積有時節其泉𤣥遠而不得水復於異時掘地<lb/>
甚多乃見泥水濁不可飲當柰之何其人不懈稍進得<lb/>
水<hi>法華經卷六</hi>
譬如因牛有乳因乳有酪因酪有生酥因生酥有熟酥<lb/>
因熟酥有酥精酥精者於彼中為極第一<hi>中阿含經卷一</hi>
譬如抱雞抱其卵或五或十隨時消息愛護將養正復<lb/>
中間放逸猶能以爪以口啄卵得生其子所以者何以<lb/>
<pb n="KR3k0045_WYG_095-17a"/>
彼雞母初隨時消息善愛䕶故<hi>雜阿含經卷三十三</hi>
如數十人各持弓箭射垜中有前中者中有後中者射<lb/>
不休息必復中準<hi>佛殿泥洹經卷上</hi>
譬如陶家燒作瓦器盛水不漏凡人如坏得道如瓦可<lb/>
燥可濕浸漬不碎<hi>佛說梵志阿颰經</hi>
譬如學射法初始甚難中以能中大准閉目破一毛<hi>修行</hi>
<hi>道地經神足品</hi>
譬如賈客欲得水精之珠便入江海則得此寶并獲真<lb/>
<pb n="KR3k0045_WYG_095-17b"/>
珠金剛珊瑚硨磲瑪瑙<hi>修行道地經知人心念品</hi>
猶彼果樹隨時繁茂狂華生長遇風凋落結實者尠或<lb/>
以結實遇雹墮落或有未華而凋落者或有已華而凋<lb/>
落者其中成實待熟落者少少尒<hi>出曜經卷一無常品</hi>
猶如張綜以杼投織漸盡其縷<hi>出曜經卷一無常品</hi>
譬如迷人還得正路必定自知去舍不遠必無疑也<hi>大方</hi>
<hi>等陀羅尼經卷四</hi>
如人趣河遥聞水聲必定自知吾今得水而無疑也<hi>大方</hi>
<pb n="KR3k0045_WYG_095-18a"/>
<hi>等陀羅尼經卷四</hi>
譬如瓦器任用之時名之為熟如庵羅果等任取食時<lb/>
亦名為熟<hi>菩薩善戒經卷三</hi>
昔有長者居甚大富衆寶備具唯無赤真珠以為不足<lb/>
便將人入海採珠經厯險阻乃到實處刺身出血油囊<lb/>
裹之懸著海底珠蛤聞血香唼食之乃得出蚌剖蚌出<lb/>
珠採之三年方得一珮發還到海邊同伴見其得好寶<lb/>
欲共圖之俱行取水衆人推著井中覆之而去墮其井<lb/>
<pb n="KR3k0045_WYG_095-18b"/>
底久其人見有師子從傍穴來飲水其人復惶怖師子<lb/>
去後尋孔而出還到本土其伴歸到家呼曰卿得吾一<lb/>
佩無人知兼欲見害卿可宻盡相還吾終不言卿也其<lb/>
人怖<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>盡還其珠珠主得已持還家有兩兒著珠共戲<lb/>
共相問曰此珠出生何處一兒曰生我囊中一兒曰生<lb/>
室甕中父見笑之婦曰何笑答曰吾取此珠勤苦乃尒<lb/>
小兒依我得之不識本末謂生甕中佛告阿難汝但見<lb/>
我成佛不知我從無數刧學之勤苦至今乃得謂之為<lb/>
<pb n="KR3k0045_WYG_095-19a"/>
易如彼嬰兒謂珠生囊中矣<hi>衆經撰雜譬喻經</hi>
期至悉具足如月十五日<hi>修行道地經五陰成敗品</hi>
若心欲住精勤莫廢如鑽火見烟掘井見濕必見不久<lb/>
<hi>思惟要畧法</hi>
譬如穿井已見濕泥轉加增進必望得水又如鑽火已<lb/>
得見烟倍復力勵必望得火<hi>大智度論卷十五</hi>
譬如度水初入是無疑出彼岸是决了<hi>大智度論卷五十七</hi>
亦如真金被精進鎧以定為䕶以智慧箭能射毛百之<lb/>
<pb n="KR3k0045_WYG_095-19b"/>
一所射皆中壞魔軍衆勇健無畏<hi>大莊嚴經論卷十四</hi>
植德耘邪而薈蔚樹福灌正而扶疏<hi>𢎞明集卷十一</hi>
譬之於射後破奪先<hi>𢎞明集卷十二</hi>
六度中前三度屬福德業後三度屬慧明業二業具足<lb/>
必至佛道譬如雨輪能有所至<hi>羅什譯維摩詰經菩薩品</hi>
　　　造士<lb/>
倬<hi>音卓</hi>彼雲漢為章于天周王壽考遐不作人<hi>詩大雅棫樸</hi>
鳶飛戾天魚躍于淵豈弟君子遐不作人<hi>詩大雅旱麓</hi>
<pb n="KR3k0045_WYG_095-20a"/>
天將以夫子為木鐸<hi>論語八佾</hi>
譬諸草木區以别矣君子之道焉可誣也<hi>論語子張</hi>
羿之敎人射必志於彀學者亦必志於彀大匠誨人必<lb/>
以規矩學者亦必以規矩<hi>孟子吿子上</hi>
大匠不為拙工改廢繩墨羿不為拙射變其彀率<hi>孟子盡心</hi>
<hi>上</hi>
梓匠輪輿能與人規矩不能使人巧<hi>孟子盡心下</hi>
籧篨不可使俛戚施不可使仰僬僥不可使舉侏儒不<lb/>
<pb n="KR3k0045_WYG_095-20b"/>
可使援矇<graphic n="KR1363" url="https://raw.githubusercontent.com/kanripo/KR-Gaiji/master/images/KR1363.png" mimeType="image/png"/>不可使視嚚瘖不可使言聾瞶不可使聽<lb/>
僮昏不可使謀質將善而賢良贊之則濟可竢也若有<lb/>
違質教將不入其何善之為<hi>國語晉</hi>
官師之所材也戚施直鏄籧篨蒙璆侏儒扶盧矇<graphic n="KR1363" url="https://raw.githubusercontent.com/kanripo/KR-Gaiji/master/images/KR1363.png" mimeType="image/png"/>修<lb/>
聲聾瞶司火僮昏嚚瘖僬僥官師所不材也以實裔土<lb/>
夫教者因體能質而利之者也若川然有原以卬浦而<lb/>
後大<hi>國語晉</hi>
為衢樽於上葉號木鐸於前修<hi>魏書李順希仁弟騫傳</hi>
<pb n="KR3k0045_WYG_095-21a"/>
凡可無學而能者唯息與食也故先王傳道以相効屬<lb/>
也<hi>鶡冠子道端</hi>
夫敎歌者使先呼而詘之其聲反清徵者乃教之<hi>韓非子外</hi>
<hi>儲說右上</hi>
覿君子者問鑄人不問鑄金或曰人可鑄歟曰孔子鑄<lb/>
顔淵矣或人踧爾曰旨哉問鑄金得鑄人<hi>揚子學行</hi>
或問人有倚孔子之牆絃鄭衞之聲誦韓莊之書則引<lb/>
諸門乎曰在夷貉則引之倚門牆則麾之惜乎衣未成<lb/>
<pb n="KR3k0045_WYG_095-21b"/>
而轉為裳也<hi>揚子修身</hi>
率馬以驥不亦可乎<hi>揚子修身</hi>
春木之芚兮援我手之鶉兮去之五百嵗其人若存兮<lb/>
<hi>揚子寡見篇</hi>
千里之足困於鹽車之下赤刀之鑛不經歐冶之門者<lb/>
也<hi>抱朴子外篇崇教</hi>
夫受繩墨者無枉刳之木染道訓者無邪僻之人飭冶<lb/>
之術莫良乎學<hi>抱朴子外篇崇教</hi>
<pb n="KR3k0045_WYG_095-22a"/>
振天惠以廣掃鼓九陽之洪爐運大鈞乎皇極開𤣥模<lb/>
以軌物陶冶庶類匠成翹秀蕩沃積埃革邪反正<hi>抱朴子外</hi>
<hi>篇勗學</hi>
蜾臝遇螟<graphic n="KR1598" url="https://raw.githubusercontent.com/kanripo/KR-Gaiji/master/images/KR1598.png" mimeType="image/png"/>而受化久乃變成蜂爾七十子之類仲尼<lb/>
又速於是<hi>揚子法言註學行篇</hi>
喜於問鑄金而得鑄人富莫大焉利莫重焉<hi>揚子法言註學行篇</hi>
大匠之誨人也必以規矩君子之訓物也必以仁義<hi>揚子</hi>
<hi>法言註吾子篇</hi>
<pb n="KR3k0045_WYG_095-22b"/>
因人才質刻而畫之文而藻之<hi>揚子法言註先知篇</hi>
春木芚然而生譬若孔氏啟導人心有似援手而進<hi>揚子</hi>
<hi>法言註寡見篇</hi>
鑽蚌瑩珠剖石摛藻絲匪𤣥黄水㒺方圓引之斯流染<lb/>
之斯鮮<hi>補文選潘尼釋奠頌</hi>
學猶蒔苗化若偃草<hi>補文選潘尼釋奠頌</hi>
孔子以四科教士隨其所善譬如市肆多列雜物欲置<lb/>
之者並至<hi>意林新論</hi>
<pb n="KR3k0045_WYG_095-23a"/>
若非六經庖厨百家異饌三墳為瑚璉五典為笙簧豈<lb/>
能暴以秋陽紆就望之景濯以江漢潘埀天之澤<hi>藝文類聚</hi>
<hi>禮部學校表</hi>
接光太陽燭之幽夜令欣流者濟津懷寶者剖和<hi>藝文類聚</hi>
<hi>禮部學校表</hi>
置樽候酌懸鐘待叩必須蘊朱藍以成彩立規矩以為<lb/>
式<hi>藝文類聚職官部祭酒表</hi>
學媿聚沙問慙攻木<hi>藝文類聚職官部祭酒表</hi>
<pb n="KR3k0045_WYG_095-23b"/>
仲尼門人餔道醇飲道宗<hi>太平御覽人事    德</hi>
尊者在世化導證果最多每度<hi>闕</hi>人以一籌置於石室<lb/>
其室縱十八肘廣十二肘充滿其間<hi>五燈㑹元西天祖師二祖</hi>
贈人以財不若贈人善言黄金雖貴用之則窮善言於<lb/>
心終身為寶<hi>虚皇四十九章</hi>
吾道猶炬火取之無窮隨其所與能飪熟一切吾法等<lb/>
泉源能灌溉枯槁潤澤一切<hi>虚皇四十九章</hi>
譬如金在沙中陶鍊滓穢然後銷鎔成金之後價值無<lb/>
<pb n="KR3k0045_WYG_095-24a"/>
量<hi>三十六部尊經仙人經</hi>
汝今有所疑滯我為大醫王為汝剖判深疑汝於道性<lb/>
猶未明了我有法炬能為照明汝今欲濟煩惱大河我<lb/>
能為汝作於舟楫<hi>元陽妙經卷九</hi>
譬如金師冶錬真金先除麤垢次除㣲塵後得名為百<lb/>
錬真金<hi>海空智藏經普說品</hi>
猶如藥師善解藥分復以妙藥教授其子諸餘外學受<lb/>
業之人悉不得見<hi>海空智藏經供獻品</hi>
<pb n="KR3k0045_WYG_095-24b"/>
法雨流澍廣潤心田無上道芽隨時增長<hi>玉清經通濟幽㝠品</hi>
如三染汁盛以一器所謂羅若鬱金青黛染三種物所<lb/>
謂毳㲲及憍奢耶衣毳以漿浸則成青色㲲淨浣故成於<lb/>
黄色憍奢耶衣先以灰浸則成赤色如是三物雖同一<lb/>
器受色各異<hi>大方等大集經卷十一</hi>
如工陶師埏埴調泥置之輪上隨意成器<hi>大方等大集經卷二十三</hi>
譬如一兩阿羅娑藥變千兩銅以為真金於彼藥分無<lb/>
所損減<hi>大方廣佛華嚴經卷五十九</hi>
<pb n="KR3k0045_WYG_095-25a"/>
今欲說神呪除其三毒垢拔其愚癡足照以智慧鏡賜<lb/>
其禪定水生長菩提芽令到湼槃岸<hi>七佛所說神呪經卷一</hi>
拔其毒鏃補智慧膏以薩婆若水洗除垢穢拂拭搓磨<lb/>
令心調淨<hi>七佛所說神呪經卷三</hi>
愍念衆生佐佛化愚常以王法攝持守護於生死海拔<lb/>
濟令出身為大船口為法橋心為大海出慈悲水溉灌<lb/>
衆生枯槁福田悉令生長菩提根芽我所饒益其喻如<lb/>
是<hi>七佛所說神呪經卷三</hi>
<pb n="KR3k0045_WYG_095-25b"/>
能轉法輪吹大法蠡撃大法鼔然大法燈施大法橋汎<lb/>
大法船舉大法帆<hi>無明羅刹經</hi>
以智慧藥箆初抉憍陳如等無明眼瞙以大法雨滅優<lb/>
樓迦葉等煩惱熾火以知因縁最上智藥治舍利弗大<lb/>
目連等結使之病以此智鉤鉤摩訶迦葉入佛正道以<lb/>
法梯隥令大名娑羅門趣解脱堂<hi>無明羅刹經</hi>
若有衆生能觀察者為作照明能安立衆生戒之平地<lb/>
得於念處以為止息涉正勤路上如意堂登五根樓入<lb/>
<pb n="KR3k0045_WYG_095-26a"/>
五力室齅七覺香飲八正水坐於有餘湼槃之林觸於<lb/>
四禪無漏凉風<hi>無明羅刹經</hi>
殊流共委酌而不竭異軫同騖仰以知歸<hi>正法念處經序</hi>
海中有大龍欲雨閻浮利地恐地無當此水者龍意念<lb/>
地無當我雨者還自雨海中耳佛惠弟子威德甚大欲<lb/>
以施外行九十六種道家恐無能堪者是故佛弟子展<lb/>
轉自相惠耳譬如龍自還雨海中也<hi>舊雜譬喻經</hi>
菩薩度人譬若巧乳母養子有四事一者洗浴使淨二<lb/>
<pb n="KR3k0045_WYG_095-26b"/>
者乳哺令飽三者卧寐安穩四者抱將出入恒使歡喜<lb/>
以此四事長養其子令得成就菩薩亦復如是有四事<lb/>
養育衆生一者以正法洗浴心垢二者以經法飲食使<lb/>
飽三者禪定三昧隨時與立四者以四恩饒益一切恒<lb/>
令歡喜以此四事勸誨一切長育衆生使得至道<hi>雜譬喻經</hi>
<hi>上</hi>
佛法為車弟子馬實法寶主佛調御若馬出道失正轍<lb/>
如是當治令調伏若小不調輕法治好善成立為上道<lb/>
<pb n="KR3k0045_WYG_095-27a"/>
若不可治便棄捨以是調御為無上<hi>大智度論卷二</hi>
譬如工巧之人以藥力故能令銀變為金金變為銀<hi>大智</hi>
<hi>度論卷十八</hi>
善欲隨心為說如船順流惡欲以苦切語敎如以榍出<lb/>
榍<hi>大智度論卷二十四</hi>
譬如人得好食良藥親里知識受諸病苦云何不與<hi>大智</hi>
<hi>度論卷八十七</hi>
折世智之角杜異人之口導求珠之心開觀象之目救<lb/>
<pb n="KR3k0045_WYG_095-27b"/>
燒灼於火宅拯沈溺於浪海故法雨降而燋種受榮慧<lb/>
日升而長夜蒙曉<hi>高僧傳卷八釋寶亮</hi>
雨甘露於豐草殖旃檀於江湄<hi>𢎞明集卷十二</hi>
虚襟者挹其遺風潄流者味其餘津矣<hi>𢎞明集卷十二</hi>
馬有五種第一見鞭影即時調伏第二得鞭乃伏第三<lb/>
以利錐刺皮乃伏第四穿肌乃伏第五徹骨乃伏<hi>羅什譯維</hi>
<hi>摩詰經積佛品</hi>
譬若惡蛇將取人食先吐毒沫在地人踐其上即時昏<lb/>
<pb n="KR3k0045_WYG_095-28a"/>
熟不能起去然後以氣吸之三寶中作功德亦復如是<lb/>
初作功德時其事雖微㝠益已深然後方便引入佛道<lb/>
究竟湼槃其福乃盡<hi>羅什譯維摩詰經弟子品</hi>
法音雷震開導萌芽猶春雷動於百草也<hi>僧肇註維摩詰經佛國品</hi>
引導衆生入大乘海採取法寶使必獲無難猶海師善<lb/>
導商人必獲夜光也<hi>僧肇註維摩詰經佛國品</hi>
慢心自髙如山峯不停水菩薩現為力士伏其髙心然<lb/>
後潤以法水<hi>僧肇註維摩詰經佛道品</hi>
<pb n="KR3k0045_WYG_095-28b"/>
　　　成名<lb/>
人以顔狀為貌者則貌有衰落矣惟用榮名為飾表則<lb/>
稱譽無極也<hi>史記游俠列傳論註</hi>
和氏之璞天下之美寶也待鑑識之工而後明毛嬙天<lb/>
下之姣人也待香澤脂粉而後容周公天下之至聖人<lb/>
也待賢師學問而後通<hi>鹽鐵論殊路</hi>
水積成川則蛟龍生焉土積成山則豫樟生焉學積成<lb/>
聖則富貴尊顯至焉<hi>說苑建本</hi>
<pb n="KR3k0045_WYG_095-29a"/>
士茍欲深明博察以埀榮名而不好問訊之道則是伐<lb/>
智本而塞智原也何以立軀也<hi>說苑建本</hi>
劍伎之家鬭戰必勝者得曲城越女之學也兩敵相遭<lb/>
一巧一拙其必勝者有術之家也孔墨之業賢聖之書<lb/>
非徒曲城越女之功也成人之操益人之知非徒戰鬬<lb/>
必勝之䇿也故劍伎之術有必勝之名賢聖之書有必<lb/>
尊之聲<hi>王充論衡别通篇</hi>
尸子曰禹長頸鳥喙面貌亦惡矣天下從而賢之者好<lb/>
<pb n="KR3k0045_WYG_095-29b"/>
學<hi>初學記帝王部總叙帝王註</hi>
近道名顯如髙山雪<hi>法句經廣衍品</hi>
猶天有三光鼎有三足各稱其德並著其功<hi>辯正論卷一</hi>
　<lb/>
　<lb/>
　<lb/>
　<lb/>
　喻林卷九十五<lb/>
</p>
<p>
</p>
  </div>
</body>
</text>
</TEI>
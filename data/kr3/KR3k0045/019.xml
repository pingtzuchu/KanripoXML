<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷十九</head>
    <p>
<pb n="KR3k0045_WYG_019-1a"/>
欽定四庫全書<lb/>
　喻林卷十九　　　　　　明　徐元太　撰<lb/>
　　人事門<hi>十七</hi>
　　　嗟逝<lb/>
雖泰山頹峻一簣不遺而泗水餘瀾千載猶在<hi>梁書敬帝紀</hi>
摧苖落穎彌可傷惋<hi>梁書張緬傳</hi>
霜早梧楸風先蒲栁<hi>隋書韋世康傳</hi>
玉沒於訪珪之辰桂掩於搜芳之日<hi>南史張裕克傳</hi>
<pb n="KR3k0045_WYG_019-1b"/>
仲尼悼顔淵苗而不秀子雲傷童烏育而不秀<hi>揚子法言註問</hi>
<hi>神篇</hi>
恨其蘭玉夙凋故長轡未騁<hi>鍾嶸詩品</hi>
歸華先委為露所墮别葉早辭為風所隕<hi>李善註文選鮑明逺翫月</hi>
<hi>詩</hi>
音以應聲影以隨形形聲咸以翳没影響故亦必蔵<hi>李善</hi>
<hi>註文選陸士衡弔魏武帝文</hi>
言德業之美類於蘭玉始含芳而積耀遽毁璧而摧柯<lb/>
<pb n="KR3k0045_WYG_019-2a"/>
<hi>李善註文選潘安仁楊仲武誄</hi>
夫日蝕由乎交分山崩起於朽壤亦云數而已矣然百<lb/>
姓怪焉者豈不以資髙明之質而不免卑濁之累居常<lb/>
安之勢而終嬰傾離之患故乎<hi>文選陸機弔魏武帝文</hi>
春蘭擢莖方茂其華荆寳挺璞将剖於和含芳委耀毁<lb/>
璧摧柯<hi>文選潘岳楊仲武誄</hi>
顧長康拜桓宣武墓作詩云山崩溟海竭魚鳥将何依<lb/>
人問之曰卿憑重桓乃爾哭之状其可見乎顧曰鼻如<lb/>
<pb n="KR3k0045_WYG_019-2b"/>
廣莫長風眼如懸河決溜或曰聲如震雷破山淚如傾<lb/>
河注海<hi>世説新語言語</hi>
埋玉樹著土中使人情何能已已<hi>世説新語傷逝</hi>
劒匿光芒璧碎符采<hi>藝文類聚人部友悌啓</hi>
林木雖茂無形可久碑誄雖美無後可守<hi>藝文類聚人部吟</hi>
麟亡星落月死珠傷瓶罄罍耻芝焚蕙歎<hi>藝文類聚人部懐舊銘</hi>
弔蕙若之暫芳慟琬琰之永缺<hi>藝文類聚人部哀傷賦</hi>
彼蘭菊之芳茂及渠槿之榮色終於邑乎繁霜俱飄颻<lb/>
<pb n="KR3k0045_WYG_019-3a"/>
於路側<hi>藝文類聚人部哀傷賦</hi>
盡若窮煙離若箭弦如影滅地猶星殞天<hi>藝文類聚人部哀傷賦</hi>
何德之盛而年或闕何華之繁而實不結<hi>藝文類聚儲官部公主誄</hi>
律谷罷煊龍鄉輟曉照車去魏聯城辭趙<hi>藝文類聚后妃部后妃誄</hi>
樂慶雲之普覆悼時雨之不廣<hi>藝文類聚后妃部后妃誄</hi>
存若燭龍銜曜沒若庭燎俱滅<hi>藝文類聚職官部散騎常侍誄</hi>
東耀方逺北芒已及墜露曉團悲風暮急<hi>藝文類聚職官部太常墓</hi>
<hi>志</hi>
<pb n="KR3k0045_WYG_019-3b"/>
常懼慶雲之惠不酬而揺落奄至豈謂經塵之效莫展<lb/>
而峻極先頽<hi>藝文類聚職官部司空碑</hi>
繁霜夏被修梧摧幹<hi>藝文類聚職官部司空碑</hi>
榮珪掩采靈劒摧鋒宋郊淪鼎洛水沈鐘<hi>藝文類聚職官部太子中</hi>
<hi>庶子墓誌</hi>
玖璇隱曜美玉韜光<hi>藝文類聚雜文部詩</hi>
來無見兮進無聞泣下雨兮歎成雲<hi>藝文類聚雜文部賦</hi>
中峰岳斷半海鵬埀鳳沈丹穴龍亡黑陂<hi>文苑英華庾信王爵一碑</hi>
<pb n="KR3k0045_WYG_019-4a"/>
冀後凋於歲寒遭繁霜於夏零滅皎皎之玉質絶琅琅<lb/>
之金聲<hi>太平御覧文部弔文</hi>
石堅而朽星華而滅<hi>太平御覽文部弔文</hi>
壑舟今已去寧有濟川時<hi>初學記職官部僕射</hi>
冬水之凝何如春水之消<hi>初學記禮部死䘮</hi>
何言集大鳥忽此䘮元龜<hi>初學記職官部僕射</hi>
譬如火焉薪盡而火滅則無光矣故滅火之餘無遺炎<lb/>
矣人死之後無遺魂矣<hi>初學記禮部死喪註</hi>
<pb n="KR3k0045_WYG_019-4b"/>
王威明風韻遒正神峯標映千里絶迹百尺無枝實俊<lb/>
人也一爾過隙永歸長夜金刀掩鋩長淮絶涸<hi>何氏語林傷逝</hi>
使夫八真明珠未揜而蔵曜百味淳乳不澆而自薄哀<lb/>
哉<hi>髙僧傳十三論</hi>
智炬昏冥慈雲消滅長夜諸子誠可悲矣<hi>法苑珠林卷十二</hi>
　　　譏調<lb/>
魯敗於狐駘國人誦之曰臧之狐裘敗我於狐駘我君<lb/>
小子朱儒是使朱儒朱儒使我敗於邾<hi>左傳襄公四年</hi>
<pb n="KR3k0045_WYG_019-5a"/>
師慧過宋朝将私<hi>小便</hi>焉其相曰朝也慧曰無人焉相曰<lb/>
朝也何故無人慧曰必無人焉若猶有人豈其以千乘<lb/>
之相易滛樂之矇必無人焉故也<hi>左傳襄公十有五年</hi>
衛侯為夫人南子召宋朝會于洮太子蒯瞶獻盂于齊<lb/>
過宋野野人歌之曰旣定爾婁豬盍歸吾艾貑<hi>左傳定公十四</hi>
<hi>年</hi>
公羊傳云晉靈公将殺趙盾躇階而走靈公有周狗謂<lb/>
之獒呼獒而屬之獒亦躇階而從之祁彌明逆而踆之<lb/>
<pb n="KR3k0045_WYG_019-5b"/>
絶其頷趙盾顧曰君之獒不若臣之獒也<hi>爾雅六畜疏</hi>
酒客難法度士譬之於物曰子猶瓶矣觀瓶之居居井<lb/>
之眉處髙臨深動常近危酒醪不入口臧水滿懐不得<lb/>
左右牽於纆徽一旦叀礙為瓽所轠身提黄泉骨肉為<lb/>
泥自用如此不如鴟夷鴟夷滑嵇腹如大壺盡日盛酒<lb/>
人復借酤常為國器託於屬車出入兩宫經營公家<lb/>
繇是言之酒何過乎<hi>前漢書游俠傳</hi>
士有不談此者則芸夫牧竪已叫呼之矣<hi>後漢書陳實傳論</hi>
<pb n="KR3k0045_WYG_019-6a"/>
本聞卿作狗何意為龍輅言潛陽未變非卿所知焉有<lb/>
狗耳得聞龍聲乎<hi>魏志管輅傳註</hi>
于時謗書謂臺中有三狗二狗崖柴不可當一狗憑黙<lb/>
作疽囊三狗謂何鄧丁也黙者爽小字也其意言三狗<lb/>
皆欲囓人而謐尤甚也<hi>魏志曹真子爽傳註</hi>
時有謗書曰曹爽之勢熱如湯太傅父子冷如漿李豐<lb/>
兄弟如游光其意以為豐雖外示清淨而内圖事有似<lb/>
於游光也<hi>魏志夏侯尚傳註</hi>
<pb n="KR3k0045_WYG_019-6b"/>
洪祗俱會亮門下洪謂祗曰君馬何駛祗對曰故吏馬<lb/>
不為駛明府馬不進耳<hi>華陽國志</hi>
愽陵崔洪為尚書左丞時人為之語曰叢生棘刺來自<lb/>
愽陵在南為鷂在北為鷹<hi>晉書崔洪傳</hi>
時梅陶及鍾雅數説餘事納輙困之因曰君汝潁之士<lb/>
利如錐我幽冀之士鈍如槌持我鈍槌捶君利錐皆當<lb/>
摧矣陶雅並稱有神錐不可得槌納曰假有神錐必有<lb/>
神槌<hi>晉書祖納傳</hi>
<pb n="KR3k0045_WYG_019-7a"/>
王導嘗與諸葛恢戲爭族姓曰人言王葛不言葛王也<lb/>
恢曰不言馬驢而言驢馬豈驢勝馬邪<hi>晉書諸葛恢傳</hi>
時尚書僕射山濤領吏部王濟裴楷等並為帝所親遇<lb/>
岳内非之乃題閣道為謡曰閣道東有大牛王濟鞅裴<lb/>
相鞧和嶠刺促不得休<hi>晉書潘岳傳</hi>
綽性通率好譏調嘗與習鑿齒共行綽在前顧謂鑿齒<lb/>
曰沙之汰之瓦石在後鑿齒曰簸之颺之糠粃在前<hi>晉書</hi>
<hi>孫綽傳</hi>
<pb n="KR3k0045_WYG_019-7b"/>
羣非孔子厄同匡人雖陽和布氣鷹化為鳩至於識者<lb/>
猶憎其目<hi>晉書孔羣傳</hi>
既開青雲覩白雉何不張爾弓挾爾矢隱曰本謂是雲<lb/>
龍騤騤乃是山鹿野麋獸微弩强是以發遲<hi>晉書陸機傳</hi>
吾軰與先帝共興事業而不預時權君無汗馬之勞何<lb/>
敢專管大任是為我耕稼而君食之乎猛曰方當使君<lb/>
為宰夫安直耕稼而已<hi>晉書苻堅上傳</hi>
弟受海内駭笑不過如燕石秃鶖<hi>宋書王微傳</hi>
<pb n="KR3k0045_WYG_019-8a"/>
栢直狗雖老猶能獵蕭漂陽馬雖老猶駿徐娘雖老猶<lb/>
尚多情<hi>南史后妃下簡文皇后傳</hi>
無處不逢鳥噪無處不逢鮑佐正<hi>南史鮑泉客卿傳</hi>
偃乘車在前瑀䇿駟居後相去數十歩瑀蹋馬及之謂<lb/>
偃曰君轡何疾偃曰牛駿馭精所以疾耳偃曰君馬何<lb/>
遲曰騏驥羅於覊絆所以居後偃曰何不著鞭使致千<lb/>
里答曰一蹙自造青雲何至與駑馬爭路<hi>南史劉穆之傳</hi>
諶恚曰見炊飯推以與人王晏聞之曰誰復為蕭諶作<lb/>
<pb n="KR3k0045_WYG_019-8b"/>
甌筯者<hi>南史衡陽公諶傳</hi>
趙修小人背如土牛殊耐鞭杖<hi>北史甄琛傳</hi>
今日吾譏晏子訾猶倮而髙橛者也<hi>晏子春秋問下</hi>
非人不得其故是猶澤人之非斤斧山人之非網罟也<lb/>
<hi>晏子春秋外篇</hi>
堂衣若曰子何年少言之絞子貢曰大車不絞則不成<lb/>
其任琴瑟不絞則不成其音子之言絞是以絞之也<hi>韓詩</hi>
<hi>外傳</hi>
<pb n="KR3k0045_WYG_019-9a"/>
夫服事何足以端士行乎昔者荆為長劒危冠令尹子<lb/>
西出焉齊短衣而遂偞之冠管仲隰朋出焉越文身鬋<lb/>
髪范蠡大夫種出焉西戎左袵而椎結由余亦出焉即<lb/>
如君言衣狗裘者當犬吠衣羊裘者當羊鳴且君衣狐<lb/>
裘而朝意者得無為變乎<hi>説苑善説</hi>
木門閫兮梁上柱敝鑿頭兮斷柯斧鞞□鼓兮補履樸<lb/>
脱椎衲兮𢷬衣杵視短人兮形如許<hi>蔡中郞集短人賦</hi>
今為犯禮之行而不喜聞遄死之譏是負豕而憎人説<lb/>
<pb n="KR3k0045_WYG_019-9b"/>
其臭投泥而諱人言其汚也<hi>枹朴子外篇刺驕</hi>
是以世人為文競於詆訶吹毛取瑕次骨為戾<hi>文心雕龍奏啓</hi>
魏晉滑稽盛相驅扇遂乃應瑒之鼻方於盗削卵張華<lb/>
之形比乎握舂杵<hi>文心雕龍諧讔</hi>
與世殊技固孤是求子憂朱泙曼之無所用吾恨輪扁<lb/>
之無所教也子覩木雕獨飛愍我垂翅故棲吾感去鼃<lb/>
附鴟悲爾先笑而後號也<hi>補文選張衡應間</hi>
汝故是吳興溪中釣碣耳何敢譸張<hi>世説新語雅量</hi>
<pb n="KR3k0045_WYG_019-10a"/>
康僧淵目深而鼻髙王丞相每調之僧淵曰鼻者面之<lb/>
山目者面之淵山不髙則不靈淵不深則不清<hi>世説新語排調</hi>
王孝伯問王大阮籍何如司馬相如王大曰阮籍胸中<lb/>
壘塊故須酒澆之<hi>世説新語任誕</hi>
鴻臚卿孔羣好飲酒王丞相語云卿何為恒飲酒不見<lb/>
酒家覆瓿布日月糜爛羣曰不爾不見糟肉乃更堪久<lb/>
<hi>世説新語任誕</hi>
謝幼輿謂周侯曰卿類社樹逺望之峨峨拂青天就而<lb/>
<pb n="KR3k0045_WYG_019-10b"/>
視之其根則羣狐所託下聚溷而已答曰枝條拂青天<lb/>
不以為髙羣狐亂其下不以為濁<hi>世説新語排調</hi>
支道林因人就深公買印山深公曰未聞巢由買山而<lb/>
隱<hi>藝文類聚人部隱逸上</hi>
又問荀令君趙盪寇皆足蓋世乎衡見荀有容儀趙有<lb/>
腹乃答曰文若可借面弔喪稚長可使監厨請客其意<lb/>
以為荀但有貌趙健啖肉也<hi>藝文類聚人部品藻</hi>
道真嘗與一人共索袢草中食見一嫗将二兒過並青<lb/>
<pb n="KR3k0045_WYG_019-11a"/>
衣調之曰青羊将兩羔嫗答曰兩猪共一槽<hi>藝文類聚人部嘲戲</hi>
殷方語孫卿曰公勿作强口馬我當併卿控孫亦曰卿<lb/>
勿作冗鼻牛我當穿卿頰<hi>太平御覽人事部言語</hi>
諺曰上車不落為著作體中何如則秘書言其不用才<lb/>
也<hi>初學記職官部秘書郞</hi>
司馬宣王辟州泰為新城太守尚書鍾毓請泰曰君釋<lb/>
褐登宰府乞兒乘小車一何䭾泰曰君明公之子少有<lb/>
文彩故守吏職獼猴乘上牛一何遲衆賔悦服<hi>初學記獸部猴</hi>
<pb n="KR3k0045_WYG_019-11b"/>
齊世有席昆蚩鄙文學嘲劉逖云君文若朝菌須臾之<lb/>
翫非宏才豈比吾千丈松常有風霜劉云既有寒木又<lb/>
發春華可乎<hi>事類賦木部松註</hi>
仕進不止執虎子<hi>虎子溲器也侍中親省起居故謂之執虎子</hi>蘇笑曰我誠<lb/>
不能効汝蹇蹇驅鹿車馳也<hi>何氏語林排調</hi>
劉道真於河側自牽船見一老嫗採梠劉調之曰女子<lb/>
何不調機利杼而採梠嫗答曰丈夫何不跨馬揮鞭而<lb/>
牽船<hi>何氏語林排調</hi>
<pb n="KR3k0045_WYG_019-12a"/>
孫權嘗燕見蜀使費禕逆勅羣臣使禕至伏食勿起禕<lb/>
至權為輟食而諸人不起禕調之曰鳳凰來翔麒麟吐<lb/>
哺驢騾無知伏食如故諸葛恪應聲答曰爰植梧桐以待<lb/>
鳳凰有何燕雀自稱來翔何不彈射使還故鄉<hi>何氏語林排調</hi>
惠子始與莊子相見而問乎莊子曰今日自以為見鳳<lb/>
凰而徒遭燕雀耳坐者俱笑<hi>困學紀聞卷十諸子</hi>
宋明帝紀胡母顥專權奏無不可時人語曰禾絹閉眼<lb/>
諾胡母大張槖禾絹謂上也<hi>困學紀聞卷十七評文</hi>
<pb n="KR3k0045_WYG_019-12b"/>
悋大官而腫口臨滄海而攝腹真子之謂也<hi>𢎞明集釋駮論</hi>
　　　託比<lb/>
鷺白鳥也以興潔白之士<hi>毛詩有駜註</hi>
子貢問於孔子曰敢問君子貴玉而賤䃉者何也為玉<lb/>
之寡而䃉之多與孔子曰非為䃉之多故賤之也玉之<lb/>
寡故貴之也夫昔者君子比德於玉焉温潤而澤仁也<lb/>
縝宻以栗知也亷而不劌義也埀之如隊禮也叩之其<lb/>
聲清越以長其終詘然樂也瑕不揜瑜瑜不揜瑕忠也<lb/>
<pb n="KR3k0045_WYG_019-13a"/>
孚尹旁達信也氣如白虹天也精神見于山川地也圭<lb/>
璋特達德也天下莫不貴者道也詩云言念君子温其<lb/>
如玉故君子貴之也<hi>禮記聘義</hi>
自號鴟夷者言若盛酒之鴟夷多所容受而可卷懐與<lb/>
時張弛也<hi>前漢書貨殖傳註</hi>
阮脩所著述甚寡嘗作大鵬贊曰蒼蒼大鵬誕自北溟<lb/>
假精靈鱗神化以生如雲之翼如山之形海運水擊扶<lb/>
揺上征翕然層舉背負大清志存天地不屑雷霆鷽鳩<lb/>
<pb n="KR3k0045_WYG_019-13b"/>
仰笑尺鷃所輕超世髙逝莫知其情<hi>晉書阮籍傳</hi>
素既屢被徴辟聲譽甚髙山中有蚿蟲聲清長聽之使<lb/>
人不厭而其形甚醜素乃為蚿賦以自况<hi>宋書隱逸王素傳</hi>
文王乃齋三日乘田車駕田馬田於渭陽卒見太公坐<lb/>
茅以漁文王勞而問之曰子樂漁邪太公曰君子樂得<lb/>
其志小人樂得其事今吾漁甚有似也文王曰何謂其<lb/>
似也太公曰釣有三權禄等以權死等以權官等以權<lb/>
夫釣以求得也其情深可以觀大矣<hi>太公六韜文韜</hi>
<pb n="KR3k0045_WYG_019-14a"/>
離騷之文依詩取興引類譬諭故善鳥香草以配忠貞<lb/>
惡禽臭物以比䜛佞靈修美人以嫓於君宓妃佚女以<lb/>
譬賢臣虬龍鸞鳳以託君子飄風雲霓以為小人其詞<lb/>
温而雅其義皎而朗凡百君子莫不慕其清髙嘉其文<lb/>
彩哀其不遇而憫其志焉<hi>王逸註楚辭離騷經</hi>
行當如蒼龍能屈能申志當如大虹能揚文采精當若<lb/>
彗星能耀光明舉當若鵕䴊飛能冲天也<hi>王逸註楚辭九歎</hi>
雷為諸侯以興於君雲雨㝠昧以興佞臣猨猴善鳴以<lb/>
<pb n="KR3k0045_WYG_019-14b"/>
興䜛人風以喻政木以喻民雷填填者君妄怒雨㝠㝠<lb/>
者羣佞聚也猨啾啾者䜛夫弄口也風颯颯者政煩擾<lb/>
也木蕭蕭者民驚駭也<hi>王逸註楚辭九歌</hi>
言橘枝重累又有利刺以象武也實圓摶又象文也以<lb/>
喻已有文武能方圓<hi>王逸註楚辭九章</hi>
日以喻君山以喻臣霰雪以興殘賊雲以象佞人山峻<lb/>
髙以蔽日者謂臣蔽君明也下幽晦以多雨者羣下專<lb/>
擅施恩也霰雪紛其無垠者殘賊之政害賢人也雲霏<lb/>
<pb n="KR3k0045_WYG_019-15a"/>
霏而承宇者佞人並進滿朝廷也<hi>王逸註楚辭九章</hi>
周禮后六服一曰翬衣取其雉性介而守以比后德也<lb/>
<hi>張華註禽經</hi>
佩鳴玉以比潔齊幽蘭以爭芬<hi>陶靖節集賦</hi>
木度北而變質故不可以踰境金百鍊而不銷故萬邦<lb/>
作<graphic n="KR2452" url="https://raw.githubusercontent.com/kanripo/KR-Gaiji/master/images/KR2452.png" mimeType="image/png"/>
                    <hi>李善註文選陸士衡答賈長淵詩</hi>
蘭以秋馥可以喻言桂以冬榮可以喻性<hi>李善註文選曹子建朔風</hi>
<hi>詩</hi>
<pb n="KR3k0045_WYG_019-15b"/>
鷦鷯小鳥也生於蒿莱之間長於藩籬之下翔集尋常<lb/>
之内而生生之理足矣色淺體陋不為人用形微處卑<lb/>
物莫之害繁滋族類乘居匹遊翩翩然有以自樂也彼<lb/>
鷲鶚鵾鴻孔雀翡翠或凌赤霄之際或託絶垠之外翰<lb/>
舉足以冲天觜距足以自衛然皆負矰嬰繳羽毛入貢<lb/>
何者有用於人也<hi>文選鷦鷯賦</hi>
惟鷦鷯之微禽兮亦攝生而受氣育翩翾之陋體兮無<lb/>
𤣥黄以自貴毛弗施於器用兮肉不登乎爼味鷹鸇過<lb/>
<pb n="KR3k0045_WYG_019-16a"/>
猶俄翼兮尚何懼於罿罻翳薈蒙籠是焉遊集飛不飄<lb/>
颺翔不翕習其居易容其求易給巢林不過一枝每食<lb/>
不過數粒棲無所滯遊無所盤匪陋荆棘匪榮<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>蘭動<lb/>
翼而逸投足而安委命順理與物無患伊兹禽之無知<lb/>
兮何處身之似智不懐寳以賈害兮不飾表以招累<hi>文選</hi>
<hi>鷦鷯賦</hi>
不以資質之鄙薄兮欲增輝乎太清雖無補於日月兮<lb/>
期自照於陋形當朝陽而戢景兮必宵昧而是征進不<lb/>
<pb n="KR3k0045_WYG_019-16b"/>
競於天光兮退在晦而能明諒有似於賢臣兮於疏外<lb/>
而盡誠<hi>廣文選傅虞螢賦</hi>
騖無他心故庶人以為贄<hi>藝文類聚鳥部鴨</hi>
顧惟燭之自焚以致用亦猶殺身以成仁矣<hi>藝文類聚火部燭賦</hi>
我嘉兹櫛惡亂好理一髪不順實以為耻雖日用而匪<lb/>
懈不告勞而自己茍以理而委任期竭力而沒齒<hi>藝文類聚</hi>
<hi>服飾部梳枇賦</hi>
北園有一樹布葉埀重隂外雖多棘刺内實有赤心<hi>藝文</hi>
<pb n="KR3k0045_WYG_019-17a"/>
<hi>類聚菓部棗詩</hi>
願為緑蘋草託身寄清池<hi>藝文類聚草部萍</hi>
俯觀萬物擾擾焉如水之載浮萍<hi>藝文類聚草部萍</hi>
蘭既春敷菊又秋榮芳薰百草色艶羣英孰是芳質在<lb/>
幽愈馨<hi>藝文類聚草部菊銘</hi>
文伯相魯敬姜謂之曰吾語汝治國之要盡在經耳幅<lb/>
者所以正枉也不可不强故幅可以為将畫所以均不<lb/>
服也故畫可以為正物者所以治蕪與莫也故物可以<lb/>
<pb n="KR3k0045_WYG_019-17b"/>
為都大夫持而不出入不絶者捆也捆可以為大行人<lb/>
推而往引而來者綜也綜可以為關内之師主多少之<lb/>
數者均也均可以為内史服重任行逺道正直而固者<lb/>
軸也軸可以為相舒而無窮者摘也摘可以為三公文<lb/>
伯載拜受教<hi>太平御覧資産部織</hi>
去婦不顧門萎韭不入園以婦人之性草菜之情猶有<lb/>
所耻想忠壯者意何所之<hi>太平御覧菜部韭</hi>
至夫重隂之夕風雨晦暝萬物眩惑翩翩獨征竒姿燎<lb/>
<pb n="KR3k0045_WYG_019-18a"/>
朗在隂益榮猶賢哲之處時時昏昧而道明若蘭香之<lb/>
在幽越羣臭而彌馨<hi>初學記蟲部螢</hi>
板則紫栢杵則木𤓰何斯材而斯用也<hi>用言築城</hi>草則離離<lb/>
靡靡縁岡而殖但使十步而有一芳余亦何辭間於荆<lb/>
棘<hi>何氏語林言志</hi>
石出荆山懸巖之顛外有五色之文内含卞氏之珍磨<lb/>
之不加瑩雕之不增文禀氣堅貞受之自然顧其理枉<lb/>
屈紆繞而不得申<hi>何氏語林言語</hi>
<pb n="KR3k0045_WYG_019-18b"/>
惟斯屏風出自幽谷根深枝茂號為喬木孤生陋弱畏<lb/>
金彊族移根易土委伏溝瀆飄飄危殆靡安措足天啓<lb/>
我心遭遇微禄中郎繕理收拾捐朴大匠攻之刻雕削<lb/>
斵表雖剥裂心實貞慤等化器類庇䕃尊屋列在左右<lb/>
近君頭足頼蒙成濟其恩𢎞篤不逢仁人永為枯木<hi>初學</hi>
<hi>記器用部屏風註</hi>
是錫杖者名為智杖亦名德杖彰顯聖智故曰智杖行<lb/>
功德本故曰德杖如是杖者聖人之表幟賢士之明記<lb/>
<pb n="KR3k0045_WYG_019-19a"/>
趣道法之正幢<hi>得道梯隥錫杖經尺八</hi>
　　　隱語<lb/>
還無社與司馬卯言號申叔展叔展曰有麥麴乎曰無<lb/>
有山鞠窮乎曰無河魚腹疾奈何曰目於眢井而拯之<lb/>
若為茅絰哭井則已明日蕭潰申叔視其井則茅絰存<lb/>
焉號而出之<hi>春秋左傳宣公十二年</hi>
吳申叔儀乞糧於公孫有山氏曰佩玉蘂兮余無所繫<lb/>
之㫖酒一盛兮余與褐之父睨之對曰粱則無矣麤則<lb/>
<pb n="KR3k0045_WYG_019-19b"/>
有之若登首山以呼曰庚<hi>西方主糓</hi>癸<hi>北方/主水</hi>乎則諾<hi>左傳哀公十三</hi>
<hi>年</hi>
羊性滛而狠猪性卑而率鵝性頑而傲狗性險而出皆<lb/>
指斥貴勢<hi>南史卞彬文學傳</hi>
桓公使管仲求寗戚寗戚應之曰浩浩乎育育乎管仲<lb/>
不知至中食而慮之婢子曰公何慮管仲曰非婢子之<lb/>
所知也婢子曰公其母少少毋賤賤昔者吳干戰未齔<lb/>
不得入軍門國子擿其齒遂入為干國多百里奚秦國<lb/>
<pb n="KR3k0045_WYG_019-20a"/>
之飯牛者也穆公舉而相之遂霸諸侯由是觀之賤豈<lb/>
可賤少豈可少哉管仲曰然公使我求寗戚寗戚應我<lb/>
曰浩浩乎吾不識婢子曰詩有之浩浩者水育育者魚<lb/>
未有室家而安召我居寗子其欲室乎<hi>管子小問</hi>
公遊於紀得書曰食魚無反勿乘駑馬公曰善哉知苦<lb/>
言食魚無反則惡其鱢也勿乘駑馬惡其取道不逺也<lb/>
晏子對曰不然食魚無反毋盡民力乎勿乘駑馬則無<lb/>
置不肖於側乎<hi>晏子春秋襍上</hi>
<pb n="KR3k0045_WYG_019-20b"/>
有物於此居則周靜致下動則綦髙以鉅圓者中䂓方<lb/>
者中矩大參天地德厚堯禹精微乎毫毛而盈大乎㝢<lb/>
宙忽兮其極之逺也攭兮其相逐而反也卭卭兮天下<lb/>
之咸蹇也德厚而不損五采備而成文往來惛憊通于<lb/>
大神出入甚極莫知其門天下失之則滅得之則存弟<lb/>
子不敏此之願陳君子設辭請測意之曰此夫大而不<lb/>
塞者與充盈太宇而不窕入郄穴而不偪者與行逺疾<lb/>
速而不可託訙者與往來惛憊而不可為固塞者與暴<lb/>
<pb n="KR3k0045_WYG_019-21a"/>
至殺傷而不億忌者與功被天下而不私置者與託地<lb/>
而游宇友風而子雨冬日作寒夏日作暑廣大精神請<lb/>
歸之雲<hi>荀子賦篇</hi>
有物於此㒩㒩兮其状屢化如神功被天下為萬世文<lb/>
禮樂以成貴賤以分養老長幼待之而後存名號不美<lb/>
與暴為隣功立而身廢事成而家敗棄其耆老收其後<lb/>
世人屬所利飛鳥所害臣愚而不識請占之五帝帝占<lb/>
之曰此夫身女好而頭馬首者與屢化而不夀者與善<lb/>
<pb n="KR3k0045_WYG_019-21b"/>
壯而拙老者與有父母而無牝牡者與冬伏而夏游食<lb/>
桑而吐絲前亂而後治夏生而惡暑喜温而惡雨蛹以<lb/>
為母蛾以為父三俯三起事乃大已夫是之謂蠶理<hi>荀子</hi>
<hi>賦篇</hi>
有物於此生於山阜處於室堂無知無巧善治衣裳不<lb/>
盗不竊穿窬而行日夜合離以成文章以能合從又善<lb/>
連衡下覆百姓上飾帝王功業甚薄不見賢良時用則<lb/>
存不用則亡臣愚不識敢請之王王曰此夫始生鉅其<lb/>
<pb n="KR3k0045_WYG_019-22a"/>
成功小者耶長其尾而鋭其剽者耶頭銛達而剽趙繚<lb/>
者耶一徃一來結尾以為事無羽無翼反覆甚極尾生<lb/>
而事起尾邅而事已簪以為父管以為母既以縫表以<lb/>
連裏夫是之謂箴理<hi>荀子賦篇</hi>
常摐曰過故鄉而下車子知之乎老子曰過故鄉而下<lb/>
車非謂其不忘故邪常摐曰嘻是已常摐曰過喬木而<lb/>
趨子知之乎老子曰過喬木而趨非謂敬老邪常摐曰<lb/>
噫是已張其口而示老子曰吾舌存乎老子曰然吾齒<lb/>
<pb n="KR3k0045_WYG_019-22b"/>
從乎老子曰亡常摐曰子知之乎老子曰夫舌之存也<lb/>
豈非以其柔邪齒之亡也豈非以其剛邪常摐曰嘻是<lb/>
已<hi>説苑敬慎</hi>
淳于髠等曰狐白之裘補之以弊羊皮何如鄒忌曰敬<lb/>
諾請不敢雜賢以不肖淳于髠曰方内而圓釭如何鄒<lb/>
忌曰敬諾請謹門内不敢留賔客淳于髠等曰三人共<lb/>
牧一羊羊不得食人亦不得息何如鄒忌曰敬諾減吏<lb/>
省員使無擾民也<hi>新序雜事二</hi>
<pb n="KR3k0045_WYG_019-23a"/>
歛小器投諸台者言取郭外萌内之於城中也食獵犬<lb/>
組羊裘者言趣饗戰鬬之士而繕甲兵也琴之合甚思<lb/>
之者言思妻也臧我羊羊有母是蓋告妻善養母也食<lb/>
我以同魚同者其文錯錯者所以治鋸鋸者所以治木<lb/>
也是有木治係於獄矣冠纓不足𢃄有餘者頭亂不得<lb/>
梳饑不得食也故知吾子拘而有木治者<hi>烈女傳周列國臧文仲母</hi>
然文辭之有諧隱譬九流之有小説蓋稗官所采以廣<lb/>
視聽若效而不已則髠袒而入室旃孟之石交乎<hi>文心雕龍</hi>
<pb n="KR3k0045_WYG_019-23b"/>
<hi>諧<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>
　　　寓言<lb/>
元氣為舟微風為杝敖翔大清縱意容冶<hi>後漢書仲長統傳</hi>
父之譽子人多不信時有信者輙以常嫌見疑故借外<lb/>
論之<hi>郭子註莊寓言</hi>
方地為車圓天為蓋長劍耿介倚乎天外<hi>補文選宋玉大言賦</hi>
析飛塵以為輿剖粃糠以為舟泛然投乎杯水淡若巨<lb/>
海之洪流憑蜽眥以顧盼附蠛蠓而遐遊集寜隱微之<lb/>
<pb n="KR3k0045_WYG_019-24a"/>
原渾存亡而不憂<hi>補文選宋玉小言賦</hi>
開館尺捶餘築榭微塵裏蝸角列州縣毫端建朝市<hi>藝文</hi>
<hi>類聚人部言語詩</hi>
攀蚊髯附蚋翼我自謂重彼不極邂逅有急相切逼竄<lb/>
於針孔以自匿<hi>藝文類聚人部言語賦</hi>
河流既竭日月俱騰置羅微物動落雲鵬<hi>藝文類聚人部言語詩</hi>
針鋒於焉止息髪杪可以翺翔蚊眉深而易阻蟻目曠<lb/>
而難航<hi>藝文類聚人部言語詩</hi>
<pb n="KR3k0045_WYG_019-24b"/>
館于蠅鬢宴于毫端亨蝨腦切蟣肝㑹九族而同嚌猶<lb/>
委餘而不殫<hi>藝文類聚人部言語賦</hi>
俯身望日入下視見星羅噓八風而為氣吹四海而揚<lb/>
波<hi>藝文類聚人部言語詩</hi>
并吞四夷飲枯河海跂越九州無所容止<hi>藝文類聚人部言語賦</hi>
坐卧鄰空塵憑附蟭螟翼越咫尺而三秋度毫釐而九<lb/>
息<hi>藝文類聚人部言語詩</hi>
噫氣為風揮汗成雨聊灼戴山龜欲持探䆳古<hi>藝文類聚人部</hi>
<pb n="KR3k0045_WYG_019-25a"/>
<hi>言語詩</hi>
觀修鯤其若轍鮒視滄海之如濫觴經二儀而跼蹐跨<lb/>
六合以翺翔<hi>藝文類聚人部言語詩</hi>
四瀆流如淚五岳羅若垤<hi>藝文類聚靈異部仙道詩</hi>
九河之水不足以漬麵蘖八藪之木不足以為薪蒸七<lb/>
澤之麋不足以充庖爼<hi>事文類聚酣飲拾遺記</hi>
春雲為馬秋風為駟按之不遲勞之不疾<hi>初學記天部天註</hi>
手頓羲和轡足踏閶闔開東海猶蹄涔崑崙螻蟻堆<hi>初學</hi>
<pb n="KR3k0045_WYG_019-25b"/>
<hi>記道釋部仙</hi>
譬如有樹名為好堅是樹在地中百歲枝葉具足一日<lb/>
出生髙百丈是樹出已欲求大樹以䕃其身是時林中<lb/>
有神語好堅樹言世中無大汝者諸樹皆當在汝䕃中<lb/>
<hi>大智度論卷十</hi>
　　　先後<lb/>
必須雷動於前風散於後然後萬物皆益如二月啓蟄<lb/>
之後風以長物八月收聲之後風以殘物風之為益其<lb/>
<pb n="KR3k0045_WYG_019-26a"/>
在雷後<hi>周易正義益</hi>
自羊徂牛言先小後大也<hi>毛詩絲衣註</hi>
樹麻者必先耕治其田然後樹之<hi>鄭氏箋詩南山</hi>
三王之祭川也皆先河而後海或源也或委也此之謂<lb/>
務本<hi>禮記學記</hi>
凡食果實者後君子火熟者先君子<hi>禮記玉藻</hi>
大猶已成發其小者逺猶已成發其近者将行重器先<lb/>
其輕者先清而後濁者天地也<hi>大戴禮記少間</hi>
<pb n="KR3k0045_WYG_019-26b"/>
善問之人如匠善攻治堅木先斫治其濡易之處然後<lb/>
斫其節目其所問師之時亦先問其易後問其難也<hi>禮記</hi>
<hi>正義學記</hi>
鐘之為體必待其擊每一舂而為一容然後盡其聲言<lb/>
善答者亦待其一問然後一答乃後盡説義理也<hi>禮記正義</hi>
<hi>學記</hi>
凡國之大事先簭而後卜<hi>周禮春官簭人</hi>
天尊地卑神明之位也春夏先秋冬後四時之序也<hi>莊子</hi>
<pb n="KR3k0045_WYG_019-27a"/>
<hi>天道</hi>
先倮而浴則可以浴而倮則不可先祭而後饗則可先<lb/>
饗而後祭則不可物之先後各有所宜也<hi>淮南子説山訓</hi>
聖人以人占天者先乎天也史以天占人者後乎天也<lb/>
大聖先天而天不違良吏後天而奉天時知其所先後<lb/>
則天人之情得矣<hi>揚子法言註五百篇</hi>
天道先春後秋以成歲為政先令後誅以成治<hi>揚子法言註先</hi>
<hi>知篇</hi>
<pb n="KR3k0045_WYG_019-27b"/>
大極初搆清濁始分故天先成而地後定<hi>初學記地部摠載地</hi>
病發而有餘本而標之先治其本後治其標病發而不<lb/>
足標而本之先治其標後治其本<hi>黄帝素問内經標本病傳論</hi>
痛從上下者先刺其下以遏之後刺其上以脱之痛從<lb/>
下上者先刺其上以遏之後刺其下以脱之<hi>黄帝素問靈樞經周</hi>
<hi>痺</hi>
春夏先治其標後治其本秋冬先治其本後治其標<hi>黄帝</hi>
<hi>素問靈樞經師傳</hi>
<pb n="KR3k0045_WYG_019-28a"/>
病之中外何如岐伯曰從内之外者調其内從外之内<lb/>
者治其外從内之外而盛於外者先調其内而後治其<lb/>
外從外之内而盛於内者先治其外而後調其内<hi>黄帝素問</hi>
<hi>内經至真要大論篇</hi>
譬如日出先照一切諸大山王次照一切大山次照金<lb/>
剛寳山然後普照一切大地日光不作是念我當先照<lb/>
諸大山王次第乃至普照大地但彼山地有髙下故照<lb/>
有先後<hi>大方廣佛華嚴經三十五</hi>
<pb n="KR3k0045_WYG_019-28b"/>
如人學射先安其足後習其法<hi>大方廣佛華嚴經卷七十八</hi>
譬如有人欲入大海應先知彼水之深淺然後當入<hi>虛空</hi>
<hi>孕菩薩經卷下</hi>
如世人有三種田有一上田良美沃壤極為上好第二<lb/>
田者適處其中好第三田者曠野邉逺沙鹵鹹惡有諸<lb/>
田夫先於何田而下種為利益者先種良田望獲大利<lb/>
若良田盡次種中者種中田已次種下田<hi>别譯雜阿含經卷十五</hi>
譬如揺樹取菓熟者前墮若未熟者更復後揺又如捕<lb/>
<pb n="KR3k0045_WYG_019-29a"/>
魚前網不盡後網乃得<hi>大智度論卷七</hi>
如人有重罪先以打縳楚毒然後乃殺<hi>大智度論三十五</hi>
譬如先以好寶示人然後讚寶所能<hi>大智度論卷五十六</hi>
如人重病先以除病為急然後以寶物衣服莊嚴其身<lb/>
<hi>大智度論卷九十四</hi>
如垢衣先浣後淨乃染所以者何染法次第故以垢衣<lb/>
不受染故<hi>百論卷上守八</hi>
　<lb/>
<pb n="KR3k0045_WYG_019-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷十九<lb/>
</p>
<p>
</p>
  </div>
</body>
</text>
</TEI>
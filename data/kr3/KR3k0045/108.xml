<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷一百八</head>
    <p>
<pb n="KR3k0045_WYG_108-1a"/>
欽定四庫全書<lb/>
　喻林卷一百八　　　　　明　徐元太　撰<lb/>
　　政治門<hi>十三</hi>
　　　兵機<lb/>
伏戎于莽敵剛也<hi>易同人</hi>
鴥<hi>音聿</hi>彼飛隼其飛戾天亦集爰止<hi>詩小雅采芑</hi>
鴥然而疾者彼飛隼之鳥也其飛乃高至天雖能高飛<lb/>
亦集其所止之處不妄飛以興彼勇武之衆其勇能深<lb/>
<pb n="KR3k0045_WYG_108-1b"/>
入於敵雖則勇勁亦稟於將帥之命不妄動也<hi>毛詩正義采芑</hi>
其行動之疾也如鳥之飛其赴敵之速也如鷙之翰其<lb/>
軍之衆多也如江之廣如漢之大也其固守則不驚動<lb/>
如山之基本其往戰則不可禦止如川之流逝<hi>毛詩正義常武</hi>
逐㓂如追逃軍之善政也<hi>左傳文公七年</hi>
衆獸羣聚其中一个被矢則百羣皆走以言呉民臨陳<lb/>
就戰或小有傾傷亦復然也<hi>國語解呉申胥諌</hi>
一里之厚而動千里之權者地利也萬人之衆而破三<lb/>
<pb n="KR3k0045_WYG_108-2a"/>
軍者不意也<hi>戰國䇿韓康子</hi>
鷙鳥之擊也必匿其形<hi>史記越世家</hi>
兵以正合以奇勝善之者出奇無窮奇正還相生如環<lb/>
之無端夫始如處女適人開戸後如脫兎適不及距其<lb/>
田單之謂邪<hi>史記田單傳論</hi>
兵動若神謀不在計摧強易於折枯消堅甚於湯雪<hi>後漢</hi>
<hi>書皇甫嵩列傳</hi>
兵不厭權願寛假轡䇿勿令有所拘閡而已<hi>後漢書虞詡列傳</hi>
<pb n="KR3k0045_WYG_108-2b"/>
兵法弱不攻強走不逐飛自然之勢也<hi>後漢紀孝安</hi>
若乃奇變從横出入無閒衝波截轍超谷越山不由舟<lb/>
楫而濟盟津者<hi>蜀志譙周傳</hi>
凡攻敵必扼其喉而樁其心夏口東關賊之心喉<hi>晉書宣帝</hi>
<hi>紀</hi>
南北諸軍風馳電赴若身手之救痛痒率然之應首尾<lb/>
<hi>晉書孫綽傳</hi>
如有決罦漏網逡窠逗宂命淮汝戈船遏其歸逕<hi>宋書袁淑</hi>
<pb n="KR3k0045_WYG_108-3a"/>
<hi>傳</hi>
善用兵者如常山之蛇使救首救尾困而無暇<hi>南史陳本紀上</hi>
鷙鳥將擊卑飛歛翼猛獸將搏弭耳俯伏聖人將動必<lb/>
有愚色<hi>太公六韜發啟</hi>
舉之如飛鳥動之如雷電發之如風雨莫當其前莫害<lb/>
其後<hi>管子七法</hi>
凡用兵者攻堅則軔乘瑕則神攻堅則瑕者堅故堅其<lb/>
堅者瑕其瑕者屠牛坦朝九牛而刀可以莫鐵則刃游<lb/>
<pb n="KR3k0045_WYG_108-3b"/>
間也<hi>管子制分</hi>
有風雨之行故能不逺道里矣有飛鳥之舉故能不險<lb/>
山河矣有雷電之戰故能獨行而無敵矣有水旱之功<lb/>
故能攻國救邑有金城之守故能定宗廟育男女矣有<lb/>
一體之治故能出號令明憲矣風雨之行者速也飛鳥<lb/>
之舉者輕也雷電之戰者士不齊也水旱之功者野不<lb/>
收耕不穫也金城之守者用貨財設耳目也一體之治<lb/>
者去奇說禁雕俗也<hi>管子七法</hi>
<pb n="KR3k0045_WYG_108-4a"/>
發如鏃矢動如雷霆㬥疾擣虛殷若壊牆<hi>鶡冠子世兵</hi>
將軍身也卒支也伍指拇也<hi>司馬法定爵</hi>
視卒如嬰兒故可與之赴深谿視卒如愛子故可與之<lb/>
俱死愛而不能令厚而不能使亂而不能治譬如驕子<lb/>
不可用也<hi>孫武子地形</hi>
兵以詐立以利動以分合為變者也故其疾如風其徐<lb/>
如林侵掠如火不動如山難知如陰動如雷震<hi>孫武子軍爭</hi>
夫兵形象水水之形避高而趨下兵之形避實而擊虛<lb/>
<pb n="KR3k0045_WYG_108-4b"/>
水因地而制流兵因敵而制勝故兵無常勢水無常形<lb/>
因地變化而取勝者謂之神<hi>孫武子虛實</hi>
任勢者其戰人也如轉木石木石之性安則靜危則動<lb/>
方則止圓則行故善戰人之勢如轉圎石於千仞之山<lb/>
者勢也<hi>孫武子兵勢</hi>
激水之疾至於漂石者勢也鷙鳥之疾至於毁折者節<lb/>
也故善戰者其勢險其節短勢如彍弩節如發機<hi>孫武子兵</hi>
<hi>勢</hi>
<pb n="KR3k0045_WYG_108-5a"/>
善出奇者無窮如天地不竭如江海終而復始日月是<lb/>
也死而更生四時是也<hi>孫武子兵勢</hi>
兵之所加如以碬投卵者虛實是也<hi>孫武子兵勢</hi>
聲不過五五聲之變不可勝聽也色不過五五色之變<lb/>
不可勝觀也味不過五五味之變不可勝嘗也戰勢不<lb/>
過奇正奇正之變不可勝窮也奇正相生如循環之無<lb/>
端孰能窮之哉<hi>孫武子兵勢</hi>
勝兵若以鎰稱銖敗兵若以銖稱鎰勝者之戰若决積<lb/>
<pb n="KR3k0045_WYG_108-5b"/>
水於千仞之谿者形也<hi>孫武子軍形</hi>
善守者藏於九地之下善攻者動於九天之上故能自<lb/>
保而全勝也<hi>孫武子軍形</hi>
善用兵者擕手若使一人不得已也<hi>孫武子九地</hi>
帥與之期若登高而去其梯帥與之深入諸侯之地而<lb/>
發其機若驅羣羊驅而往驅而來莫知所之<hi>孫武子九地</hi>
善用兵者譬如率然率然者常山之蛇也擊其首則尾<lb/>
至擊其尾則首至擊其中則首尾俱至敢問可使如率<lb/>
<pb n="KR3k0045_WYG_108-6a"/>
然乎曰可夫呉人與越人相惡也當其同舟濟而遇風<lb/>
其相救也如左右手<hi>孫武子九地</hi>
凡兵戰之塲止屍之地必死則生幸生則死其善將者<lb/>
如坐漏船之中伏燒屋之下使智者不及謀勇者不及<lb/>
怒受敵可也故曰用兵之害猶豫最大三軍之灾生於<lb/>
狐疑<hi>呉子治兵</hi>
武侯問曰三軍進止豈有道乎起對曰無當天竈無當<lb/>
龍頭天竈者大谷之口龍頭者大山之端<hi>呉子治兵</hi>
<pb n="KR3k0045_WYG_108-6b"/>
若飛鳥然傾側反覆無日是亾國之兵也兵莫弱是矣<lb/>
<hi>荀子議兵</hi>
闔廬攻郢戰三勝問子胥曰可以退乎子胥對曰溺人<lb/>
者一飲而止則無溺矣以其不休也不如乘之以沈之<lb/>
<hi>韓非子說林</hi>
慈於子者不敢絶衣食慈於身者不敢離法度慈於方<lb/>
圎者不敢舎規矩故臨兵而慈於士吏則戰勝敵慈於<lb/>
噐械則城堅固故曰慈於戰則勝以守則固<hi>韓非子解老</hi>
<pb n="KR3k0045_WYG_108-7a"/>
兵之所及羊腸亦勝鋸齒亦勝緣山亦勝入谷亦勝方<lb/>
亦勝圓亦勝重者如山如林如江如河輕者如炮如燔<lb/>
如垣壓之如雲覆之令人聚不得以散散不得以聚左<lb/>
不得以右右不得以左<hi>尉繚子兵談</hi>
兵者以武為植以文為踵武為表文為裏能審此二者<lb/>
知勝敗矣<hi>尉繚子兵令上</hi>
戰者必本乎率身以勵衆士如心之使四支也<hi>尉繚子戰威</hi>
使什伍如親戚卒伯如朋友止如堵墻動如風雨車不<lb/>
<pb n="KR3k0045_WYG_108-7b"/>
結轍士不旋踵此本戰之道也<hi>尉繚子戰威</hi>
勝兵似水夫水至柔弱者也然而觸丘陵必為之崩無<lb/>
異也性專而觸誠也今以莫邪之利犀兕之堅三軍之<lb/>
衆有所奇正則天下莫當其戰矣<hi>尉繚子武議</hi>
楚將公子心與齊人戰時有彗星出柄在齊柄所在勝<lb/>
不可擊公子心曰彗星何知以彗鬬者固倒而勝焉明<lb/>
日與齊戰大破之<hi>尉繚子天官</hi>
求敵若求亾子擊敵若救溺人<hi>尉繚子攻權</hi>
<pb n="KR3k0045_WYG_108-8a"/>
戰如風發攻如決河故其衆可望而不可當可下而不<lb/>
可勝<hi>黄石公三略上</hi>
驅市人而戰之可以勝人之厚祿敎卒老弱罷民可以<lb/>
勝人之精士練材離散係系可以勝人之行陣整齊鋤<lb/>
耰白梃可以勝人之長銚利兵此不通乎兵者之論今<lb/>
有利劒於此以刺則不中以擊則不及與惡劒無擇為<lb/>
是鬬因用惡劒則不可簡選精良兵械銛利發之則不<lb/>
時縱之則不當與惡卒無擇為是戰因用惡卒則不可<lb/>
<pb n="KR3k0045_WYG_108-8b"/>
<hi>呂氏春秋簡選</hi>
且兵之所自來者逺矣未嘗少選不用貴賤長少賢者<lb/>
不肖相與同有巨有㣲而已矣察兵之㣲在心而未發<lb/>
兵也疾視兵也作色兵也傲言兵也援推兵也連反兵<lb/>
也侈鬬兵也三軍攻戰兵也此八者皆兵也㣲巨之争<lb/>
也<hi>呂氏春秋蕩兵</hi>
凡兵之勝敵之失也勝失之兵必隱必㣲必積必搏隱<lb/>
則勝闡矣㣲則勝顯矣積則勝散矣搏則勝離矣諸搏<lb/>
<pb n="KR3k0045_WYG_108-9a"/>
攫抵噬之獸其用齒角爪牙也必託於卑㣲隱蔽此所<lb/>
以成勝<hi>呂氏春秋决勝</hi>
凡用兵者必先自廟戰主孰賢將孰能民孰附國孰治<lb/>
蓄積孰多士卒孰精甲兵孰利噐僃孰便故運籌於廟<lb/>
堂之上决勝乎千里之外矣<hi>淮南子兵略</hi>
夫論除謹動静時吏卒辨兵甲治正行伍連什伯明鼔<lb/>
旗此尉之官也前後知險易見敵知難易發斥不忘遺<lb/>
此候之官也隧路亟行輜治賦丈均處軍輯井竈通此<lb/>
<pb n="KR3k0045_WYG_108-9b"/>
司空之官也收藏於後遷舎不離無淫輿無遺輜此輿<lb/>
之官也凡此五官之於將也猶身之有股肱手足也必<lb/>
擇其人技能其才使官勝其任人能其事告之以政申<lb/>
之以令使之若虎豹之有爪牙飛鳥之有六翮莫不為<lb/>
用然皆佐勝之具也非所以必勝也<hi>淮南子兵略訓</hi>
夫兵之所以佐勝者衆而所以必勝者寡甲堅兵利車<lb/>
固馬良畜積給足士卒殷軫此軍之大資也而勝亾焉<lb/>
明於星辰日月之運刑德竒賌之數背鄉左右之便此<lb/>
<pb n="KR3k0045_WYG_108-10a"/>
戰之助也而全亾焉<hi>淮南子兵略訓</hi>
三軍之衆百萬之師志厲青雲氣如飄風聲如雷霆<hi>淮南</hi>
<hi>子兵略訓</hi>
始如狐狸彼故輕來合如兕虎敵故奔走夫飛鳥之摯<lb/>
也俛其首猛獸之攫也匿其爪虎豹不外其爪而噬不<lb/>
見齒故用兵之道示之以柔而迎之以剛示之以弱而<lb/>
乘之以强為之以歙而應之以張將欲西而示之以東<lb/>
先忤而後合前㝠而後明若鬼之無迹若水之無創故<lb/>
<pb n="KR3k0045_WYG_108-10b"/>
所鄉非所之也所見非所謀也舉措動静莫能識也若<lb/>
雷之擊不可為僃<hi>淮南子兵略訓</hi>
今使陶人化而為埴則不能成盆盎工女化而為絲則<lb/>
不能織文錦同莫足以相治也故以異為竒兩爵相與<lb/>
鬭未有死者也鸇鷹至則為之解以其異類也故静為<lb/>
躁竒治為亂竒飽為饑竒佚為勞竒竒正之相應若水<lb/>
火金木之代為雌雄也<hi>淮南子兵略訓</hi>
故善用兵者見敵之虛乘而勿假也追而勿舎也廹而<lb/>
<pb n="KR3k0045_WYG_108-11a"/>
勿去也擊其猶猶陵其與與疾雷不及塞耳疾霆不暇<lb/>
撩目善用兵若聲之與響若鏜之與鞈眛不給撫呼不<lb/>
給吸當此之時仰不見天俯不見地手不麾戈兵不盡<lb/>
㧞擊之若雷薄之若風炎之若火陵之若波敵之静不<lb/>
知其所守動不知其所為故鼔鳴旗麾當者莫不廢滯<lb/>
崩阤天下孰敢厲威抗節而當其前者故凌人者勝待<lb/>
人者敗為人杓者死<hi>淮南子兵略訓</hi>
夫五指之更彈不若捲手之一挃萬人之更進不如百<lb/>
<pb n="KR3k0045_WYG_108-11b"/>
人之俱至也今夫虎豹便捷熊羆多力然而人食其肉<lb/>
而席其革者不能通其知而一其力也<hi>淮南子兵略訓</hi>
善者之動也神出而鬼行星曜而𤣥逐鸞舉麟振鳳飛<lb/>
龍騰發如秋風疾如駭龍當以生擊死以盛乘衰以疾<lb/>
掩遲以飽制饑若以水滅火若以湯沃雪何往而不遂<lb/>
何之而不達也<hi>淮南子兵略訓</hi>
欲疾以遬人不及步鋗車不及轉轂兵如植木弩如羊<lb/>
角<hi>淮南子兵略訓</hi>
<pb n="KR3k0045_WYG_108-12a"/>
擊之如雷霆斬之若草木燿之若火電<hi>淮南子兵略訓</hi>
夫景不為曲物直響不為清音濁觀彼之所以來各以<lb/>
其勝應之<hi>淮南子兵略訓</hi>
深哉睭睭逺哉悠悠且冬且夏且春且秋上窮至高之<lb/>
末下測至深之底變化消息無所凝滯建心乎窈㝠之<lb/>
野而藏志乎九旋之淵雖有明目孰能窺其情<hi>淮南子兵略訓</hi>
輪轉而無窮象日月之運行若春秋有代謝若日月有<lb/>
晝夜終而復始明而復晦<hi>淮南子兵略訓</hi>
<pb n="KR3k0045_WYG_108-12b"/>
與飄飄往與忽忽來莫知其所之與條出與間入莫知<lb/>
其所集卒如雷霆疾如風雨若從地出若從天下獨出<lb/>
獨入莫能應圉疾如鏃矢何可勝偶一晦一明孰知其<lb/>
端緒未見其發固已至矣<hi>淮南子兵略訓</hi>
今使兩人接刃巧拙不異而勇士必勝者何也其行之<lb/>
誠也夫以巨斧擊桐薪不待利時良日而後破之加巨<lb/>
斧於桐薪之上而無人力之奉雖順招揺挾刑德而弗<lb/>
能破者以其無勢也故水激則悍矢激則逺夫括淇衛<lb/>
<pb n="KR3k0045_WYG_108-13a"/>
<graphic n="KR1642" url="https://raw.githubusercontent.com/kanripo/KR-Gaiji/master/images/KR1642.png" mimeType="image/png"/>簵載以銀錫雖有薄縞之幨腐荷之矰然猶不能獨<lb/>
射也假之䈥角之力弓弩之勢則貫兕甲而徑於革盾<lb/>
矣夫風之疾至於飛屋折木虛舉之下大遲自上髙丘<lb/>
人之有所推也是故善用兵者勢如决積水於千仞之<lb/>
隄若轉員石於萬丈之谿天下見吾兵之必用也則孰<lb/>
敢與我戰者故百人之必死也賢於萬人之必北也况<lb/>
以三軍之衆赴水火而不還踵乎<hi>淮南子兵略訓</hi>
風雨可障蔽而寒暑不可開閉以其無形故也夫能滑<lb/>
<pb n="KR3k0045_WYG_108-13b"/>
淖精㣲貫金石窮至逺放乎九天之上蟠乎黄盧之下<lb/>
唯無形者也<hi>淮南子兵略訓</hi>
為麋鹿者則可以罝罘設也為魚鱉者則可以網罟取<lb/>
也為鴻鵠者則可以矰繳加也惟無形者無可禁也是<lb/>
故聖人藏於無原故其情不可得而觀運於無形故其<lb/>
陳不可得而經<hi>淮南子兵略訓</hi>
夫水勢勝火章華之臺燒以升勺沃而救之雖涸井而<lb/>
渴池無奈之何也舉壺榼盆盎而以灌之其滅可立而<lb/>
<pb n="KR3k0045_WYG_108-14a"/>
待也今人之與人非有水火之勝也而欲以少耦衆不<lb/>
能成其功亦明矣<hi>淮南子兵略訓</hi>
紂之卒百萬之心武王之卒三千人皆專而一故千人<lb/>
同心則得千人力萬人異心則無一人之用<hi>淮南子兵略訓</hi>
舜許由異行而皆聖伊尹伯夷異道而皆仁箕子比干<lb/>
異趨而皆賢故用兵者或輕或重或貪或廉此四者相<lb/>
反而不可一無也<hi>淮南子㤗族訓</hi>
師無輜重之費士無乏絶之勞此所謂食於厨倉而戰<lb/>
<pb n="KR3k0045_WYG_108-14b"/>
於門郊者也<hi>鹽鐵論西域</hi>
彗星見彼操其柄我操其摽以掃則彼利以擊則我利<lb/>
<hi>說苑權謀</hi>
一人必死十人弗能待也十人必死百人弗能待也百<lb/>
人必死千人弗能待也千人必死萬人弗能待也萬人<lb/>
必死横行乎天下令行禁止王者之師也<hi>說苑指武</hi>
魯石公劒廹則能應感則能動䀛穆無窮變無形像復<lb/>
柔委從如影與響如龎之守戸如輪之逐馬響之應聲<lb/>
<pb n="KR3k0045_WYG_108-15a"/>
影之像形也門不及鞈呼不及吸足舉不及集相離若<lb/>
蟬翼尚在肱比睂睫之㣲曾不可以大息小以小况大<lb/>
用兵之道其猶然乎此善當敵者也<hi>說苑指武</hi>
麋鹿有兵而不能以鬬無術之軍也魚鼈之兵散而不<lb/>
集鴻鵠之兵髙而無被<hi>淮南子兵略訓解</hi>
見機之道莫不先於不意故猛獸失險童子持㦸以追<lb/>
之蜂蠆發毒壯士徬徨而失色以其禍出不圖變速非<lb/>
慮也<hi>武侯心書應機</hi>
<pb n="KR3k0045_WYG_108-15b"/>
靜若魚潛動若奔獺<hi>武侯心書試將</hi>
軍以竒計為謀以絶智爲主能柔能剛能弱能彊能存<lb/>
能亾疾如風雨舒如江海不動如㤗山難知如陰陽無<lb/>
窮如地充實如天不竭如江河終始如三光生死如四<lb/>
時衰旺如五行竒正相生而不可窮<hi>武侯十六䇿治軍</hi>
勢不虚動運如圓石從髙墜下所向者碎不可救止<hi>武侯</hi>
<hi>十六䇿治軍</hi>
計謀欲蜜攻敵欲疾獲若鷹擊戰如河決則兵未勞而<lb/>
<pb n="KR3k0045_WYG_108-16a"/>
敵自□此用兵之勢也<hi>武侯十六䇿治軍</hi>
前後相赴左右相趨如常山之蛇首尾俱到此救兵之<lb/>
道也<hi>武侯十六䇿治軍</hi>
疾走者仆安行者遲乘危者殘<hi>武侯十六䇿陰察</hi>
震雷始於曜電出師先乎威聲故觀電而懼雷壯聽聲<lb/>
而懼兵威兵先乎聲其來已久<hi>文心雕龍檄栘</hi>
善攻者敵不知其所守如畏雷電擊無常處善守者敵<lb/>
不知其所攻如尋寰中不見其際<hi>劉子兵術</hi>
<pb n="KR3k0045_WYG_108-16b"/>
兵無成勢水無定形觀形而運竒隨勢而應變反經以<lb/>
為巧無形以成妙故風雨有形則可以帷幕捍寒暑無<lb/>
形不可以關鑰遏也<hi>劉子兵術</hi>
兵形象水水之行避髙而就下兵之勢避實而擊虛避<lb/>
強而攻弱避治而取亂避銳而擊衰<hi>劉子兵術</hi>
將以權决為本卒以齊力為先是以列宿滿天不及朧<lb/>
月者形不一光不同也虎尤多力而受制於人者心不<lb/>
一力不齊也萬人離心不如百人同力千人逓戰不如<lb/>
<pb n="KR3k0045_WYG_108-17a"/>
十人俱至<hi>劉子兵術</hi>
逄蒙善射不能用不調之弓造父善御不能䇿不服之<lb/>
馬般倕善斵不能運不利之斤孫呉善將不能戰不習<lb/>
之卒<hi>劉子閱武</hi>
略觀圍棊法於用兵怯者無功貪者先亾<hi>文選韋𢎞嗣博奕論註</hi>
俗有圍棊上者張置䟽逺多得道而為勝中者務相絶<lb/>
遮要以爭便利下者守邊趨作罫自生於小地猶薛公<lb/>
之言黥布反也上計取呉楚廣道者也中計塞城絶遮<lb/>
<pb n="KR3k0045_WYG_108-17b"/>
要爭利者也下計據長沙以臨越此守邊隅趨作罫者<lb/>
也更始帝將相不能防衞而令罫中死棊皆生<hi>文選韋𢎞嗣博</hi>
<hi>奕論註</hi>
用兵之害猶豫最大起之若驚用之若狂當之者破近<lb/>
之者亾使如疾雷不暇掩耳也<hi>意林太公六韜</hi>
使見戰如餓狼之見肉則可用矣<hi>意林商君書</hi>
我欲戰而彼不欲戰者我鼔而進之若山崩河溢當其<lb/>
衝者摧植其鋒者破所謂疾雷不暇掩耳則又誰禦之<lb/>
<pb n="KR3k0045_WYG_108-18a"/>
<hi>意林物理論</hi>
其寂也象繫不能䆒其㣲其動也雷霆不能比其變<hi>文苑</hi>
<hi>英華周宣帝檄一</hi>
謀猷是習權變須長時增齊竈或臥燕墻是以井陘之<lb/>
兵如鴻毛之遇火長平之卒若秋草之中霜<hi>文苑英華庾信連珠</hi>
夫虎之為獸水牛之為畜殆其兵矣夫虎爪牙既鋒膽<lb/>
力無伍至於即豕也卑俯而下之必有扼喉之獲夫水<lb/>
牛不便速角又喬踈然處郊之野朋遊屯行部隊相伍<lb/>
<pb n="KR3k0045_WYG_108-18b"/>
及其寢宿因陣反禦若見吼虎<graphic n="KR1328" url="https://raw.githubusercontent.com/kanripo/KR-Gaiji/master/images/KR1328.png" mimeType="image/png"/>角牛希免害矣若用<lb/>
兵恃强必鑒於虎居弱必誡水牛可謂攻取屠城而守<lb/>
必能全者也<hi>太平御覽兵部叙兵下</hi>
大人之兵如虎如狼如風如雨如雷如震振振暝暝天<lb/>
下盡驚<hi>太平御覽太部雨下</hi>
猛將之發觀於虎而鑒於鷹故攻如擊電避如收霧閉<lb/>
之如在缾開之如㪚星<hi>太平御覽噐物部缾</hi>
傳曰窮鼠齧貍蓋鼠窮則鬬也故兵法曰歸師勿遏圍<lb/>
<pb n="KR3k0045_WYG_108-19a"/>
師必闕<hi>埤雅品物門鼠</hi>
孫武子曰鳥起者伏也烏集者虛也言古之善料兵者<lb/>
觀鳥起而知伏視烏集而知遁<hi>埤雅品物門烏</hi>
將戰之時審候風所從來風順致呼而從之風逆堅陳<lb/>
以待之<hi>玉海天文天文書上</hi>
耳可鑿而塞目可穿而眩口可利而訥興師動衆萬夫<lb/>
莫議其奇在三者或可動或可靜之<hi>陰符經集註太公</hi>
　　　㬥虐<lb/>
<pb n="KR3k0045_WYG_108-19b"/>
罔水行舟朋淫於家<hi>書益稷</hi>
有夏昏德民墜塗炭<hi>書仲虺之誥</hi>
上帝監民罔有馨香德刑發聞惟腥<hi>書呂刑</hi>
交交桑扈<hi>音户</hi>率塲啄粟哀我填<hi>音/顛</hi>寡宜岸宜獄<hi>詩小雅小宛</hi>
山有嘉卉侯栗侯梅廢為殘賊莫知其尤<hi>詩小雅四月</hi>
有菀<hi>音鬱</hi>者柳不尚息焉上帝甚蹈無自暱焉俾予靖之<lb/>
後予極焉有菀者柳不尚愒<hi>音噐</hi>焉上帝甚蹈無自瘵<hi>音債</hi>
焉俾予靖之後予邁焉<hi>詩小雅菀柳</hi>
<pb n="KR3k0045_WYG_108-20a"/>
有鳥高飛亦傅<hi>音附</hi>於天彼人之心於何其臻<hi>詩小雅菀柳</hi>
多將熇熇<hi>叶許各反</hi>不可救藥<hi>詩大雅板</hi>
蟊<hi>音牟</hi>賊蟊疾靡有夷届<hi>音戒叶/居氣反</hi>罪罟不收靡有夷瘳<hi>詩大</hi>
<hi>雅瞻卬</hi>
北風刺虐也衞國並為威虐百姓不親莫不相攜持而<lb/>
去焉<hi>毛詩北風</hi>
菀柳刺幽王也㬥虐無親而刑罰不中諸侯皆不欲朝<lb/>
<hi>毛詩菀柳</hi>
<pb n="KR3k0045_WYG_108-20b"/>
王為酷虐慘毒之政如冬日之烈烈矣其亟急行於天<lb/>
下如飄風之疾也<hi>鄭氏箋詩四月</hi>
凉風用事而衆草皆病貪殘之政行而萬民困病<hi>鄭氏箋詩</hi>
<hi>四月</hi>
其為殘酷痛病於民如蟊賊之害禾稼然<hi>鄭氏箋詩瞻卬</hi>
天既曀曀然其常陰又虺虺然其震雷也以興州吁之<lb/>
㬥如是<hi>毛詩正義終風</hi>
言天既為北風其寒凉矣又加之雨雪其雱然而盛由<lb/>
<pb n="KR3k0045_WYG_108-21a"/>
凉風盛雪病害萬物以興君政酷暴病害百姓也<hi>毛詩正義</hi>
<hi>北風</hi>
狐色皆赤烏色皆黑以喻衞之君臣皆惡也人於赤狐<lb/>
之羣莫能别其赤而非狐者言皆是狐於黑烏之羣莫<lb/>
能别其黑而非烏者言皆是烏以喻於衞君臣莫能别<lb/>
其非惡者言皆為惡<hi>毛詩正義北風</hi>
冽然而寒者彼下流之泉浸彼苞稂之草也稂非灌溉<lb/>
之草得水則病以喻共公之政敎甚酷虐於民下民不<lb/>
<pb n="KR3k0045_WYG_108-21b"/>
堪侵刻遭之亦困病<hi>毛詩正義下泉</hi>
嚴秋之日凄凄然有寒凉之風由此寒凉之風用事於<lb/>
時故使百草皆被凋殘以致傷病以興幽王之惡有貪<lb/>
殘之政由此貪殘之政行於天下故萬民皆見殘害以<lb/>
遭困病<hi>毛詩正義四月</hi>
已為蠆尾以令於國國將若之何<hi>左傳昭公四年</hi>
呉為封豕長蛇以荐食上國虐始於楚<hi>左傳定公四年</hi>
國之興也視民如傷是其福也其亾也以民為土芥是<lb/>
<pb n="KR3k0045_WYG_108-22a"/>
其禍也<hi>左傳哀公元年</hi>
狗彘食人食而不知檢塗有餓莩而不知發人死則曰<lb/>
非我也歲也是何異於刺人而殺之曰非我也兵也<hi>孟子</hi>
<hi>梁惠王上</hi>
殺人以挺與刃有以異乎曰無以異也以刃與政有以<lb/>
異乎曰無以異也<hi>孟子梁惠王上</hi>
庖有肥肉廐有肥馬民有饑色野有餓莩此率獸而食<lb/>
人也獸相食且人惡之為民父母行政不免於率獸而<lb/>
<pb n="KR3k0045_WYG_108-22b"/>
食人惡在其為民父母也<hi>孟子梁惠王上</hi>
仲尼曰始作俑者其無後乎為其象人而用之也如之<lb/>
何其使斯民饑而死也<hi>孟子梁惠王上</hi>
夫秦虎狼國也有吞天下之心<hi>戰國䇿楚威王</hi>
執倕拊以鞭笞天下<hi>史記秦始皇紀</hi>
其治如狼牧羊<hi>史記酷吏傳</hi>
其爪牙吏虎而冠<hi>史記酷吏傳</hi>
縱以鷹擊毛摯為治<hi>史記酷吏傳</hi>
<pb n="KR3k0045_WYG_108-23a"/>
　見乳虎無值寗成之怒<hi>史記酷吏傳</hi>
為人上操下如束濕薪<hi>史記酷吏傳</hi>
猛獸産乳養護其子則搏噬過常<hi>前漢書義縱酷吏傳註</hi>
宫闈之内若見鷹鸇<hi>後漢書郭皇后紀</hi>
視民如㓂讐稅之如豺虎監司項背相望與同疾疢<hi>後漢</hi>
<hi>書左雄列傳</hi>
使餓狼守庖厨饑虎牧牢豚遂至熬天下之脂膏斷生<lb/>
人之骨髓怨毒無聊禍亂並起<hi>後漢書仲長統列傳</hi>
<pb n="KR3k0045_WYG_108-23b"/>
發屋伐樹將為嚴烈雖欲懲惡難以聞逺<hi>後漢書王龔列傳</hi>
初為天子後為人螭<hi>後漢書崔琦傳</hi>
足下張狼虎之口吐長虵之毒<hi>魏志袁紹傳註</hi>
此無異殘林覆巢而全其遺<graphic n="KR1145" url="https://raw.githubusercontent.com/kanripo/KR-Gaiji/master/images/KR1145.png" mimeType="image/png"/>曲惠小仁何補大虐<hi>呉志</hi>
<hi>陸遜傅註</hi>
猛虎班班游戲山間虎欲囓人不避豪賢<hi>宋書樂四志</hi>
熊羆厲爪蓄攫烮之心虎豹摩牙起吞噬之憤<hi>宋書沈攸之傳</hi>
心如猛火山林無以供其㬥意等漏巵江河無以充其<lb/>
<pb n="KR3k0045_WYG_108-24a"/>
溢<hi>魏書孝莊紀</hi>
寧飲三升酢不見崔𢎞度寧茹三升艾不逢屈突蓋<hi>隋書</hi>
<hi>崔𢎞度酷吏傳</hi>
財物屈而禍亂起王公則病不足於上庶人則凍餒羸<lb/>
瘠於下於是桀紂羣居而盗賊擊奪以危上矣安禽獸<lb/>
行虎狼貪故脯巨人而炙嬰兒矣<hi>荀子正論</hi>
趙王遊於圃中左右以兎與虎而輟觀之盻然環其眼<lb/>
王曰可惡哉虎目也左右曰平陽君之目可惡過此見<lb/>
<pb n="KR3k0045_WYG_108-24b"/>
此未有害也見平陽君之目如此者則必死矣<hi>韓非子外儲說</hi>
<hi>右</hi>
疾人之謂鬼傷人人逐除之之謂人傷鬼也民犯法令<lb/>
之謂民傷上上刑戮民之謂上傷民<hi>韓非子解老</hi>
世至於枕人頭食人肉葅人肝飲人血甘之芻豢<hi>淮南子覽</hi>
<hi>冥訓</hi>
天下敖然若焦熱傾然若苦烈<hi>淮南子兵略訓</hi>
今馳道經營陵陸紆周天下是以萬里為民穽也罻羅<lb/>
<pb n="KR3k0045_WYG_108-25a"/>
張而縣其谷辟䧟設而當其蹊繳弋飾而加其上能弗<lb/>
離乎<hi>鹽鐵論刑德</hi>
刑人若刈菅芳用師若彈丸<hi>鹽鐵論鹽鐵取下</hi>
中行氏之為政也以苛為察以欺為明以刻為忠以計<lb/>
多為善以聚歛為良譬之其猶鞟革者也大則大矣裂<lb/>
之道也<hi>新序雜事一</hi>
虎狼結謀相聚為保思嚼牛羊道絶不通<hi>焦氏易林比之困</hi>
羣虎入邑求索肉食<hi>焦氏易林履之豊</hi>
<pb n="KR3k0045_WYG_108-25b"/>
蠆室蜂戸螫我手足<hi>焦氏易林履之㤗</hi>
桀跖並處人民愁苦<hi>焦氏易林謙之剝</hi>
徑邪賊田政惡傷民<hi>焦氏易林噬嗑之未濟</hi>
跖並桀處民困愁苦<hi>焦氏易林復之離</hi>
白虎黑狼伏伺山陽遮遏牛羊病我商人<hi>焦氏易林无妄之夬</hi>
熊羆豺狼在山陰陽伺鹿取麞道伏畏難<hi>焦氏易林頤之中孚</hi>
喭喭諤諤虎豹相齚<hi>焦氏易林家人之坤</hi>
西國疆梁為虎作狼<hi>焦氏易林蹇之節</hi>
<pb n="KR3k0045_WYG_108-26a"/>
狼虎之鄉日爭凶訟受性貪饕不能容縱<hi>焦氏易林損之既濟</hi>
鷹鸇獵食雉兎困極<hi>焦氏易林漸之大過</hi>
羣隊虎狼齧彼牛羊道路不通妨農害商<hi>焦氏易林節之坎</hi>
申韓之術不仁之至矣若何牛羊之用人也若牛羊用<lb/>
人則狐貍螻螾不膢臘也歟<hi>楊子問道</hi>
或曰刀不利筆不銛而獨加諸砥不亦可乎曰人砥則<lb/>
秦尚矣<hi>楊子問道</hi>
始皇方虎挒而梟磔噬士猶腊肉也<hi>楊子重黎</hi>
<pb n="KR3k0045_WYG_108-26b"/>
始皇方斧將相方刀六國方木將相方肉激也<hi>楊子重黎</hi>
上九割肉取骨滅頂于血測曰割肉滅血不能自全也<lb/>
<hi>太𤣥經第六割</hi>
春秋戰國之君以百姓為蠛蠓以刀鋸為金帛茍有匹<lb/>
夫高枕而寐者天下皆以為祥其殘也如此<hi>天祿閣外史問兵</hi>
言秋氣起則西風急疾而害生物使百草不得盛長以<lb/>
言君令急促剗傷百姓使不得保其性命也<hi>王逸註楚辭七諌</hi>
峻刑戮之術制民如牛羊臨之以刀爼故曰不仁之至<lb/>
<pb n="KR3k0045_WYG_108-27a"/>
也<hi>楊子法言註問道篇</hi>
嚴刑裁民亦猶刀之割肉以人為砥酷之甚也<hi>楊子法言註問</hi>
<hi>道篇</hi>
其遇民也若薙氏之芟草既藴崇之又行火焉惵惵黔<lb/>
首豈徒跼髙天蹐厚地而已哉乃救死於其頸<hi>文選東京賦</hi>
刑酷然炭㬥踰膏柱<hi>文選陸陲石闕銘</hi>
秦人視山東之民猶猛虎之睨羣羊何隔憚哉<hi>意林物理論</hi>
坑戮侔於屠伯芟夷過於薙氏<hi>文苑英華盧思道檄一</hi>
<pb n="KR3k0045_WYG_108-27b"/>
尚書帝命期曰桀失玉鏡用其噬獸<hi>初學記噐用部鏡</hi>
秦始皇見周室失統自以當保有九州見萬民碌碌猶<lb/>
羣羊聚諸皆可以竿而駈之故遂以敗也<hi>太平御覽皇王部始皇帝</hi>
如屠孟屠几為骨聚<hi>佛說身觀經當九</hi>
如五龍頭心中毒盛猶如惡蛇瞋氣怫鬱熐炎俱起<hi>本緣</hi>
<hi>經月光王品</hi>
遇王㬥虐猶如師子在鹿羣中終無一念慈善之心<hi>本緣</hi>
<hi>經毘羅序品</hi>
<pb n="KR3k0045_WYG_108-28a"/>
為著翅之㬥貍飛沈受困而難計<hi>法苑珠林卷六十九</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0045_WYG_108-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷一百八<lb/>
</p>
<p>
</p>
  </div>
</body>
</text>
</TEI>
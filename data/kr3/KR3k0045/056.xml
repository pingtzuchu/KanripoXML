<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷五十六</head>
    <p>
<pb n="KR3k0045_WYG_056-1a"/>
欽定四庫全書<lb/>
　喻林卷五十六　　　　　明　徐元太　撰<lb/>
　　人事門<hi>五十四</hi>
　　　必敗<lb/>
不利渉大川入于淵也<hi>易訟</hi>
上六濡其首厲象曰濡其首厲何可乆也<hi>易既濟</hi>
以小人之身過而弗遇必遭羅網其猶飛鳥飛而无託<lb/>
必離矰繳<hi>周易正義小過</hi>
<pb n="KR3k0045_WYG_056-1b"/>
王行既可哀傷又將至於傾危猶商人渉路既有疲勞<lb/>
又將困於隂雨商人之遇隂雨則有泥陷之難王行之<lb/>
至傾危必有滅亡之憂<hi>毛詩正義正月</hi>
周將亡如心星之光耀見於魚笱之中其去湏臾也<hi>鄭氏</hi>
<hi>箋詩苕之華</hi>
王自絶於天如泉水之流稍就虚竭<hi>鄭氏箋詩抑</hi>
厚而無基必自崩喻衆所不附將自敗也<hi>春秋正義隐公元年</hi>
幽王敗亂周之法度猶毁壊髙山以為魁陵糞土殘絶<lb/>
<pb n="KR3k0045_WYG_056-2a"/>
川藪以為溝瀆無有悛止之時<hi>國語解周下單穆公</hi>
夫以一縷之任係千鈞之重上縣無極之髙下垂不測<lb/>
之淵雖甚愚之人猶知哀其將絶也馬方駭鼓而驚之<lb/>
係方絶又重鎮之係絶於天不可復結隊入深淵難以<lb/>
復出<hi>前漢書枚乗傳</hi>
雖有孫呉將賁育士若入水火往必焦沒知勇亡所施<lb/>
<hi>前漢書西南夷傳</hi>
炎炎燎火亦允不陽<hi>前漢書敘傳述成紀</hi>
<pb n="KR3k0045_WYG_056-2b"/>
牆隙而髙其崩必疾也<hi>後漢書折像傳</hi>
袁紹孤客窮軍仰我鼻息譬如嬰兒在股掌之上絶其<lb/>
哺乳立可餓殺<hi>後漢書袁紹列傳</hi>
若魚遊釡中喘息湏㬰間耳<hi>後漢書張皓列傳</hi>
猶冰霜見日必至消滅<hi>後漢書劉陶謝傳</hi>
猶舉函牛之鼎絓纖枯之末詩人所以眷然顧之澘焉<lb/>
出涕者也<hi>後漢書劉陶謝傳</hi>
以張將軍之衆當百萬之師猶以小雪投沸湯雖欲戮<lb/>
<pb n="KR3k0045_WYG_056-3a"/>
力其勢不全也<hi>後漢書張宗列傳</hi>
鑊中之魚火熾湯盡當悉燋爛<hi>後漢書應奉傳註</hi>
則羣逆冰摧不俟朱陽之耀若秋霜隕蘀豈待勁風之<lb/>
威<hi>晉書姚興上傳</hi>
想來逆者當前行一尺却行一丈<hi>晉書長沙王文傳</hi>
螳黽㣲命擬雷霆之衝已枯之葉當霜飆之隊<hi>宋書孔凱傳</hi>
猶勁飆之拂細草烈火之掃寒原燋卷之形昭然已著<lb/>
<hi>宋書鄧琬傳</hi>
<pb n="KR3k0045_WYG_056-3b"/>
雖窮鳥必啄固等命於梁鶉困獸斯驚終竝懸於㕑鹿<lb/>
<hi>南齊書王融傳</hi>
此其必亡也猶自萬仞之山播而入深淵其死而不振<lb/>
也必矣<hi>管子宙合</hi>
譬之猶廓革者也廓之大則大矣裂之道也<hi>淮南子道應訓</hi>
譬若載無轄之車以臨千仞之谷其不顛覆亦難冀也<lb/>
<hi>孔叢子嘉言</hi>
髙牆豐上激下未必崩也降雨興流潦至則崩必先矣<lb/>
<pb n="KR3k0045_WYG_056-4a"/>
草木根荄淺未必撅也飄風興暴雨墜則撅必先矣君<lb/>
子居是邦也不崇仁義尊賢臣以理萬物未必亡也一<lb/>
旦有非常之變諸矦交争人趨車馳廹然禍至乃始憂<lb/>
愁乾㗋焦唇仰天而嘆庶幾乎望其安也不亦晚乎<hi>韓詩</hi>
<hi>外傳</hi>
搆兵争強而卒俱亡雖以進壤廣地如食萴之充賜也<lb/>
欲其安存何可得也<hi>鹽鐵論誅秦</hi>
是猶措重寳於道路而莫之守也求其不亡何可得乎<lb/>
<pb n="KR3k0045_WYG_056-4b"/>
<hi>鹽鐵論世務</hi>
包丘子不免於甕牖蒿廬如潦嵗之鼃口非不衆也然<lb/>
卒死於溝壑而已<hi>鹽鐵論毁學</hi>
眄雞無距與鵲交鬬翅折目盲為鳩所傷<hi>焦氏易林乾之遯</hi>
弓矢俱張把彈折絃丸發不至道遇害患<hi>焦氏易林乾之明夷</hi>
小狐渡水汗濡其尾<hi>焦氏易林蒙之師</hi>
樹植藿豆不得芸鋤<hi>焦氏易林訟之履</hi>
鰌蝦去海藏於枯里<hi>焦氏易林謙之明夷</hi>
<pb n="KR3k0045_WYG_056-5a"/>
精華墜落形體醜惡齟齬挫頓枯槁腐蠧<hi>焦氏易林豫之履</hi>
冰入炭室消亡不息<hi>焦氏易林随之困</hi>
病篤難醫和不能治<hi>焦氏易林臨之益</hi>
病疾不醫下即蒿廬<hi>焦氏易林觀之坤</hi>
斧斤所砟瘡痏不息鍼口不施下即空室<hi>焦氏易林噬嗑之益</hi>
昧暮乗車履危蹈溝亡失羣物摧折兩軸<hi>焦氏易林暌之履</hi>
執熱爛手大為災咎<hi>焦氏易林姤之中孚</hi>
坎中蝦蟆乍盈乍虚三夕二朝形消无餘<hi>焦氏易林困之暌</hi>
<pb n="KR3k0045_WYG_056-5b"/>
兎跛鹿踦縁山墜墮<hi>焦氏易林歸妹之暌</hi>
言太山將頽為池以喻君且失其位用心迷惑過惡已<lb/>
成若江河之決不可涸塞也<hi>王逸註楚辭七諫</hi>
言使蒯聵無義之人登於清廟而執綱紀放棄聖人咎<lb/>
繇於外野政必亂身危殆也<hi>王逸註楚辭九歎</hi>
言駟馬驚犇雖有執轡之御猶不能制必摧車軛而折<lb/>
其轅以言賢臣奔亡使國荒亂而傾危也<hi>王逸註楚辭九歎</hi>
無異䇿穿蹄之乗而登太行之險亦必顛躓矣<hi>徐幹中論審大</hi>
<pb n="KR3k0045_WYG_056-6a"/>
<hi>臣</hi>
不得其術者古人方之於冰盃之盛湯羽苞之蓄火也<lb/>
<hi>抱朴子内篇極言</hi>
然身中之所以為氣為血者株源已喪但餘其枝流也<lb/>
<hi>抱朴子内篇極言</hi>
夫災蟲害榖至降霜則殄矣佞雄亂羣值嚴時則敗矣<lb/>
<hi>抱朴子外篇疾謬</hi>
重載不止所以沈我舟也昧進忘退所以危我身也聚<lb/>
<pb n="KR3k0045_WYG_056-6b"/>
蝎攻本雖權安然必傾之徴也<hi>抱朴子外篇廣譬</hi>
鄉黨之友不洽而勤逺方之求涖官之稱不著而索不<lb/>
次之顯是以雖佻虚譽猶狂華干霜以寒曜不崇朝而<lb/>
零碎矣雖竊大寳於不料冒惟塵以負乗猶鮮介附騰<lb/>
波以髙凌顧眄已枯株於危陸矣<hi>抱朴子外篇循本</hi>
披褐而喪珠失皮而露質兀若枯木泊若窮流<hi>顔氏家訓勉學</hi>
濳朽之木不能當傾山之風含隟之崖難以值滔天之<lb/>
濤<hi>抱朴子外篇廣譬</hi>
<pb n="KR3k0045_WYG_056-7a"/>
魏明帝善哉行曰權實豎子備則亡虜假氣遊魂鳥魚<lb/>
為伍<hi>李善註文選孫子荆為石仲容書</hi>
薄戍綿羃無異蛛蝥之網弱卒瑣甲無異螳蜋之衛<hi>文選</hi>
<hi>魏都賦</hi>
故函谷擊柝於東西朝顛覆而莫持<hi>文選東京賦</hi>
不知天網設張以在綱目㸑鑊之魚期於消爛也<hi>文選陳琳</hi>
<hi>檄呉將校文</hi>
外失輔車唇齒之援内有毛羽零落之漸<hi>文選孫楚為石仲容作書</hi>
<pb n="KR3k0045_WYG_056-7b"/>
嗟弊廬之難保若霣蘀之從風<hi>廣文選沈休文郊居賦</hi>
薄冰當白日聚毛遇猛火雖欲逺害其勢不可<hi>意林魏子</hi>
舟從流於河而無維檝求安不可得也<hi>意林公孫文子</hi>
桀紂雖有天子之位而無一人之譽猶朽株枯樹逢風<lb/>
則仆<hi>意林正部</hi>
猶搦轡而繁䇿馳覆車之危路羣乗舟而無楫將何川<lb/>
而能渡<hi>藝文類聚雜文部賦賦</hi>
危殆之國治不益之民是猶薄冰當白日聚毛過猛火<lb/>
<pb n="KR3k0045_WYG_056-8a"/>
也<hi>藝文類聚水部冰</hi>
此禍水也滅火必矣<hi>事文類聚宫嬪</hi>
漂櫓溺驂孱然已至亂麻積莽可為寒心<hi>文苑英華盧思道檄一</hi>
食鉤吻以療饑飲鴆毒以救渇<hi>文苑英華杜弼檄一</hi>
夫齎不訾之寳獨宿曠野其危甚於累卵比之秦猶有<lb/>
泰山之安也<hi>太平御覽珍寳部寳</hi>
奔車失轄泛舟無檝欲以不覆未之有也<hi>太平御覽舟部敘舟中</hi>
岐伯曰五官不辨闕庭不張小其明堂蕃蔽不見又埤<lb/>
<pb n="KR3k0045_WYG_056-8b"/>
其牆牆下無基垂角去外如是者雖平常殆况加疾哉<lb/>
<hi>黄帝素問靈樞經五閲五使</hi>
居君者為虜居虎者為䑕名在青雲之上身處黄泉之<lb/>
下<hi>道徳經指歸卷八</hi>
如其不爾無為抱石而濟長津矣<hi>漢武帝内傳</hi>
若以野葛一寸巴豆一兩入㗋輒殭不得俛仰當此之<lb/>
時周文揲蓍孔父占象扁鵲操鍼巫咸叩鼔安能令蘇<lb/>
復起馳走<hi>參同契</hi>
<pb n="KR3k0045_WYG_056-9a"/>
譬如稻莠節蟲即死<hi>海空智藏經持誡品</hi>
猶如河岸臨險之樹若遇驚飆必當顛墮<hi>元陽妙經卷一</hi>
違道失徳如兒生無母如魚脱淵<hi>靈寳自然妙經</hi>
譬如枯朽之木遇風即折將崩之岸值水先頹<hi>養性延命錄教</hi>
<hi>誡篇</hi>
不異舉滄波以注爝火頽華嶺而斷涓流語其易也甚<lb/>
於茲矣<hi>養性延命錄教誡篇</hi>
如仰唾天不離其身如仰射天箭還自中<hi>玉清經道化四夷品</hi>
<pb n="KR3k0045_WYG_056-9b"/>
如履湯炭稀不燒灼<hi>玉清經通濟幽㝠品</hi>
如有商人無巧便智船在海岸未具裝治即持財物安<lb/>
置其上推著水中速便進發是船中道壊沒人船財物<lb/>
各散異處<hi>波羅蜜多經卷三百一十二</hi>
譬如泛海所乗船破其中諸人若不取木器物浮囊板<lb/>
片為依附者定知溺死不至彼岸<hi>波羅蜜多經四百四十四</hi>
譬如斷華著日中即為萎枯<hi>道行波羅蜜經卷三</hi>
譬如以鹽投水消滅無餘<hi>大寳積經七十三</hi>
<pb n="KR3k0045_WYG_056-10a"/>
如以蘇滴置炎鐵上欻自消滅<hi>大寳積經卷一百二十</hi>
如取水魚置夏日中熱惱所逼宛轉于地<hi>大寳積經卷一百二十</hi>
猶如度海乗朽爛船於大海中或沉或浮<hi>大寳積經卷一百二十</hi>
譬如有人吞金剛丸當知是人不乆必死何以故彼金<lb/>
剛丸不可消故<hi>大集菩薩三昧經卷十</hi>
猶衆盲兒各相扶持彼在前者不見於後亦不見中彼<lb/>
在中者不見於前亦不見後彼在後者不見於中亦不<lb/>
見前<hi>中阿含經卷三十八</hi>
<pb n="KR3k0045_WYG_056-10b"/>
如人執小木而入於巨海人木則俱沒<hi>雜阿含經卷十六</hi>
若樓若堂屋不覆若使雨來笮亦漬椽亦漬壁亦漬已<lb/>
漬壁亦腐椽亦腐笮亦腐<hi>三觀經縁十</hi>
如海無主船隨風而東西<hi>本縁經毗羅摩品</hi>
譬如坏器值天降雨悉皆爛壊無有遺餘三界衆生亦<lb/>
復如是遇無常雨無得免者<hi>本緣經持王子品</hi>
譬如兩人俱不曉泅墮於深水欲相勉濟反更溺死譬<lb/>
如盲牽盲欲有所至中道迷惑竟不能達<hi>脩行道地經慈品</hi>
<pb n="KR3k0045_WYG_056-11a"/>
譬如山水流行暴疾起曲横波有人欲渡入水而泅欲<lb/>
至彼岸廻波制還令在中流既疲且極遂沉波水沒在<lb/>
其底<hi>脩行道地經數息品</hi>
佛言愛欲之於人猶執炬火逆風而行愚者不釋炬必<lb/>
有燒手之患<hi>佛説四十四章經尺一</hi>
佛言人繫於妻子寳宅之患甚於牢獄桎梏榔檔牢獄<lb/>
有原赦妻子情欲雖有虎口之禍已猶甘心投焉其罪<lb/>
無赦<hi>佛説四十二章經尺一</hi>
<pb n="KR3k0045_WYG_056-11b"/>
如囚在獄四顧牢宻唯有厠孔更無異路如人中毒唯<lb/>
糞能治更無餘藥<hi>禪要呵欲經</hi>
如毒摩瘡船入洄澓惡行流愆靡不傷剋<hi>法句經惡行品</hi>
如江河無水游魚無所依樹木皆摧折飛禽無所止<hi>正法</hi>
<hi>經卷一</hi>
法船欲破法城欲頹法海欲竭法幢欲倒法燈欲滅説<lb/>
法人欲去<hi>大智度論卷二</hi>
譬如老病失力死事易得<hi>大智度論卷十四</hi>
<pb n="KR3k0045_WYG_056-12a"/>
如吞鉤之魚雖復遊戯池中當知出在外不乆<hi>大智度論卷六十六</hi>
譬如風雨在牛皮中則爛壊<hi>大智度論卷七十</hi>
是以投火有必麋之軀漂海無或生之命<hi>法苑珠林卷六十五</hi>
　　　狥外<lb/>
咸道轉進離栂升腓腓體動躁者也感物以躁凶之道<lb/>
也<hi>王弼註易咸</hi>
今不知道者見柔懦者侵則矜為剛毅見剛毅者亡則<lb/>
矜為柔懦此本無主於中而見聞舛馳於外者也故終<lb/>
<pb n="KR3k0045_WYG_056-12b"/>
身而無所定趨譬猶不知音者之歌也濁之則鬱而無<lb/>
轉清之則燋而不謳及至韓娥秦青薛談之謳侯同曼<lb/>
聲之歌憤於志積於内盈而發音則莫不比於律而和<lb/>
於人心何則中有本主以定清濁不受於外而自為儀<lb/>
表也今夫盲者行於道人謂之左則左謂之右則右遇<lb/>
君子則易道遇小人則陷溝壑何則目無以接物也<hi>淮南</hi>
<hi>子汜論訓</hi>
以瓦鉒者全以金鉒者跋以玉鉒者發是故所重者在<lb/>
<pb n="KR3k0045_WYG_056-13a"/>
外則内為之掘<hi>淮南子説林訓</hi>
觀射者遺其藝觀書者忘其愛意有所在則忘其所守<lb/>
<hi>淮南子説林訓</hi>
次六從其目失其腹測曰從目失腹欲丕從也<hi>太𤣥經第二從</hi>
汝不聞莒人有狥人而忘身者乎以千金遊於天下必<lb/>
求其悦己者有不悦者則分金而惠之悦己者不盈千<lb/>
人而金竭遂憾而死今吾潔其躬而失蜀人之望非固<lb/>
也竊慮莒人之金不足以勝悦己之衆耳<hi>天禄閣外史辭爵</hi>
<pb n="KR3k0045_WYG_056-13b"/>
夫勞形役智以應世務失其自然者也故堯有亢龍之<lb/>
喻舜有卷僂之談周公類之走狼仲尼比之逸狗豈不<lb/>
或信哉<hi>荘子音義外物</hi>
夫人在陽時則舒在隂時則慘此牽乎天者也處沃土<lb/>
則逸處瘠土則勞此繫乎地者也慘則尠於歡勞則褊<lb/>
於惠能違之者寡矣<hi>文選西京賦</hi>
譬如愁人心意昏亂煩毒熱悶於此人前設諸幻術木<lb/>
男木女木牛木馬羅列施張作諸戲術愁者見之生牛<lb/>
<pb n="KR3k0045_WYG_056-14a"/>
馬想息諸煩惱心意泰然<hi>大乗妙林經</hi>
譬如青蓮鬘漂鼔隨波動<hi>大莊嚴經論卷四偈</hi>
　　　飾貌<lb/>
輔頰舌者言語之具咸道轉末在於口舌言語而已故<lb/>
云咸其輔頰舌也<hi>周易正義咸</hi>
靜言庸違象恭淊天<hi>書堯典</hi>
貌象恭敬而心傲狠其侮上陵下若水漫天<hi>尚書正義堯典</hi>
蠶則湏匡以貯繭而今無匡蟹背有匡匡自著蟹則非<lb/>
<pb n="KR3k0045_WYG_056-14b"/>
為蠶設蜂冠無緌而蟬口有緌緌自著蟬非為蜂設亦<lb/>
如成人兄死初不作衰後畏於子臯方為制服服是子<lb/>
臯為之非為兄施亦如蟹匡蟬緌各不關於蠶蜂也<hi>禮記</hi>
<hi>正義檀弓下</hi>
色厲而内荏譬諸小人其猶穿窬之盜也與<hi>論語陽貨</hi>
男子樹蘭美而不芳繼子得食肥而不澤情不相與往<lb/>
來也<hi>淮南子繆稱訓</hi>
不得已而歌者不事為悲不得已而舞者不矜為麗歌<lb/>
<pb n="KR3k0045_WYG_056-15a"/>
舞而不事為悲麗者皆無有根心者<hi>淮南子詮言訓</hi>
畵西施之靣美而不可説規孟賁之目大而不可畏君<lb/>
形者亡焉<hi>淮南子説山訓</hi>
情貌不相副若穿踰之盜自古而患之<hi>鹽鐵論國病</hi>
次五鼎大可觴不齊不莊測曰鼎大可觴饗無意也<hi>太𤣥</hi>
<hi>經第四竈</hi>
口稱静退心希榮利未得𤣥圃之棲禽九淵之濳鱗也<lb/>
<hi>抱朴子外篇正郭</hi>
<pb n="KR3k0045_WYG_056-15b"/>
飾冠以玉光好外見中非所有也<hi>前漢書註陳平傳</hi>
予非荆山璞謬登和氏塲羊質服虎文燕翼假鳯翔<hi>文選</hi>
<hi>棗據詩</hi>
以犬羊之質服虎豹之文無衆星之明假日月之光<hi>文選</hi>
<hi>魏文帝與呉質書</hi>
隼翼鷃披虎威狐假<hi>廣文選庾子山哀江南賦</hi>
程曉女典曰麗色妖容髙才美辭此乃蘭形棘心玉曜<lb/>
瓦質<hi>困學紀聞卷十七評文</hi>
<pb n="KR3k0045_WYG_056-16a"/>
譬若錦韜矛羅縠裹鋒鋩愚者覩其表翫之以自殃<hi>優填</hi>
<hi>王經衣六</hi>
如生盲人著金華鬘是不自知<hi>三戒經卷中</hi>
結跏趺端坐不動如大山其心内迷𣪚情猶象墮澗<hi>脩行</hi>
<hi>道地經慈品</hi>
如是脩行者身定而心亂譬若樹狂華不成果而落<hi>脩行</hi>
<hi>道地經慈品</hi>
口言柔軟而心懐毒如種苦樹其華色鮮成果甚苦<hi>脩行</hi>
<pb n="KR3k0045_WYG_056-16b"/>
<hi>道地經慈品</hi>
譬如畵缾視表甚好裏空且㝠<hi>脩行道地經慈品</hi>
如人得畵缾發之知不淨<hi>脩行道地經數息品</hi>
汝是不淨聚集諸穢惡物雖服珍妙衣如莊嚴厠舎<hi>禪要</hi>
<hi>阿欲經</hi>
　　　亂真<lb/>
孔子曰惡似而非者惡莠恐其亂苖也惡佞恐其亂義<lb/>
也惡利口恐其亂信也惡鄭聲恐其亂樂也惡紫恐其<lb/>
<pb n="KR3k0045_WYG_056-17a"/>
亂朱也惡鄉原恐其亂徳也<hi>孟子盡心下</hi>
西門豹為鄴令而辭乎魏文矦魏文侯曰子往矣必就<lb/>
子之功而成子之名西門豹曰敢問就功成名亦有術<lb/>
乎文矦曰有之矣鄉邑老者而先受坐之士子入而問<lb/>
其賢良之士而師事之求其好掩人之美而揚人之醜<lb/>
者而叅驗之夫物多相類而非也幽莠之幼也似禾黧<lb/>
牛之黄也似虎白骨疑象武夫疑玉此皆似之而非者<lb/>
也<hi>戰國䇿魏文侯</hi>
<pb n="KR3k0045_WYG_056-17b"/>
犂牛之駮似虎莠之㓜似禾事有似是而非者<hi>魏志文帝紀註</hi>
舎實逐聲之行是猶美西施而學其顰眉慕有道而折<lb/>
其巾角所以為慕者非其所以為美徒貴貌似而已矣<lb/>
夫紫之亂朱以其似朱也故鄉原似中和所以亂徳放<lb/>
達似達所以亂道然竹林之為放有疾而為顰者也元<lb/>
康之為放無徳而折巾者也可無察乎<hi>晉書戴逵傳</hi>
使人大迷惑者必物之相似也玉人之所患患石之似<lb/>
玉者相劒者之所患患劒之似呉干者賢主之所患患<lb/>
<pb n="KR3k0045_WYG_056-18a"/>
人之博聞辯言而似通者亡國之主似智亡國之臣似<lb/>
忠相似之物此愚者之所大惑而聖人之所加慮也故<lb/>
墨子見岐道而哭之<hi>吕氏春秋疑似</hi>
梁北有黎丘部有竒鬼焉喜效人之子姪昆弟之狀邑<lb/>
丈人有之市而醉歸者黎丘之鬼效其子之狀扶而道<lb/>
苦之丈人歸酒醒而誚其子曰吾為汝父也豈謂不慈<lb/>
哉我醉汝道苦我何故其子泣而觸地曰孽矣無此事<lb/>
也昔也往責於東邑人可問也其父信之曰譆是必夫<lb/>
<pb n="KR3k0045_WYG_056-18b"/>
竒鬼也我固嘗聞之矣明日端復飲於市欲遇而刺殺<lb/>
之明旦之市而醉其真子恐其父之不能反也遂逝迎<lb/>
之丈人望其真子拔劒而刺之丈人智惑於似其子者<lb/>
而殺其真子夫惑於似士者而失於真士此黎丘丈人<lb/>
之智也<hi>吕氏春秋疑似</hi>
芻狗能立而不能行蛇牀似麋蕪而不能芳<hi>淮南子説林訓</hi>
譬若土龍文章首目具而非龍也葶歴似菜而殊味玉<lb/>
石相似而異類<hi>鹽鐵論刺議</hi>
<pb n="KR3k0045_WYG_056-19a"/>
次五<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>徒冬切</hi>黄疑金中測曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>黄疑中邪奪正也<hi>太𤣥經第</hi>
<hi>五疑</hi>
魚目豈為珠蓬蒿不成檟<hi>參同契箋註下篇</hi>
夫治世不得真賢譬猶治疾不得良醫也治疾當真人<lb/>
參反得支羅服當得麥門冬反烝横麥已而不識真合<lb/>
而服之病以侵劇不自知為人所欺也乃反謂方不誠<lb/>
而藥皆無益於病因棄後藥而弗敢飲而便求巫覡者<lb/>
雖死可也<hi>濳夫論思賢</hi>
<pb n="KR3k0045_WYG_056-19b"/>
所患於其如碔砆之亂瑾瑜鷦螟之似鳯凰凝冰之類<lb/>
水精煙熏之疑雲氣故令不謬者尟也<hi>抱朴子外篇行品</hi>
佞與賢相類詐與信相似辯與智相亂愚直相像若薺<lb/>
苨之亂人參蛇牀之似䕷蕪也<hi>劉子心隐</hi>
蒼蠅間乎白黒紅紫似朱而非<hi>揚子法言註吾子篇</hi>
黄精葉乃與鈎吻相似惟莖不紫花不黄為異而人多<lb/>
惑之其類乃殊遂致死生之反<hi>本草黄精</hi>
珉似玉而非玉雞類鳯而非鳯物誠有之人故宜爾<hi>廣文</hi>
<pb n="KR3k0045_WYG_056-20a"/>
<hi>選范子真神滅論</hi>
君子不以昏行易操不以夜昧易容夫自有髙世之名<lb/>
必有負俗之累有絶羣之節必嬰謗嗤之患白骨擬象<lb/>
魚目似珠遙聽逺望無不亂也<hi>意林唐子</hi>
如似被金塗磨時色不顯金若不真者以石磨則知<hi>大莊</hi>
<hi>嚴經論卷七偈</hi>
忌蕕紫之妨薫朱器雉珉之亂鳯玉<hi>𢎞明集十</hi>
嗟夫北里之亂雅惡緑之奪黄也<hi>𢎞明集正誣論</hi>
<pb n="KR3k0045_WYG_056-20b"/>
　　　失真<lb/>
蚩兄死者言其衰之不為兄死如蟹有匡蟬有緌不為<lb/>
蠶之績范之冠也<hi>鄭氏註禮檀弓下</hi>
燕人生於燕長於楚及老而還本國過晉國同行者誑<lb/>
之指城曰此燕國之城其人愀然變容指社曰此若里<lb/>
之社乃喟然而嘆指舍曰此若先人之廬乃涓然而泣<lb/>
指壠曰此若先人之冢其人哭不自禁同行者啞然大<lb/>
笑曰予昔紿若此晉國耳其人大慚及至燕真見燕國<lb/>
<pb n="KR3k0045_WYG_056-21a"/>
之城社真見先人之廬冢悲心更㣲<hi>列子周穆王</hi>
郢人有遺燕相國書者夜書火不明因謂持燭者曰舉<lb/>
燭云而過書舉燭舉燭非書意也燕相受書而説之曰<lb/>
舉燭者尚明也尚明也者舉賢而任之燕相白王大説<lb/>
國以治治則治矣非書意也今世舉學者多似此類<hi>諱非</hi>
<hi>子外儲説左上</hi>
亡國戮民非無樂也不樂其樂溺者非不笑也罪人非<lb/>
不歌也狂者非不武也亂世之樂有似於此君臣失位<lb/>
<pb n="KR3k0045_WYG_056-21b"/>
父子失處夫婦失宜民人呻吟其以為樂也若之何哉<lb/>
<hi>吕氏春秋大樂</hi>
次三畵象成形孚無成測曰畵象成形非其真也<hi>太𤣥經第</hi>
<hi>四禮</hi>
風之與虎亦同氣類設為土虎置之谷中風能至乎夫<lb/>
土虎不能而致風土龍安能而致雨<hi>王充論衡亂龍篇</hi>
情茍類焉則雖形不與同而物無害心情類茍亡則雖<lb/>
形同母子而不足以固其志矣<hi>郭子註荘徳充符</hi>
<pb n="KR3k0045_WYG_056-22a"/>
慕賞而孝去真逺矣斯尚賢之過也其波蕩傷性遂至<lb/>
於踣河<hi>郭子註莊外物</hi>
不雜為淳以水澆之則味漓薄樸大質也割之則散也<lb/>
<hi>前漢書註黄霸傳</hi>
魏略云大秦國出赤白黒黄青綠縹紺紅紫十種流離<lb/>
此葢自然之物采澤光潤喻於衆玉其色不恒今俗所<lb/>
用皆銷治石汁加以衆藥灌而為之尤虚脆不真實非<lb/>
真物<hi>前漢書註西域傳</hi>
<pb n="KR3k0045_WYG_056-22b"/>
圗形於影未盡纖麗之容察火於灰不覩洪赫之烈是<lb/>
以問道存乎其人觀物必造其質<hi>文選陸機演連珠</hi>
一犬吠形百犬吠聲<hi>意林潜夫論</hi>
譬如畵師畵形而非真形<hi>无上内秘藏經顯功徳品</hi>
譬若木人機關作之既畢觧剝其體節節相離手足狼<lb/>
藉<hi>優填王經衣六</hi>
如有男子欲見大海遊到陂沱及泉江河於彼求寳而<lb/>
獲水精小明月珠自以還得金剛尊光<hi>脩行道地經縁覺品</hi>
<pb n="KR3k0045_WYG_056-23a"/>
譬如有人欲見天帝而覩邉王則謂是帝欲學正覺意<lb/>
有齊限不解深慧還墮縁覺亦如是也<hi>脩行道地經縁覺品</hi>
如機關木人動雖能動作内無有主<hi>大智度論卷三十</hi>
如油中見像黒則非本色如五尺刀中横觀則靣像廣<lb/>
縱觀則靣像長則非本靣<hi>大智度論卷三十六</hi>
有一山羌偷王庫物而逺逃走爾時國王遣人四出推尋<lb/>
捕得山羌答言我衣乃是祖父之物王遣著衣實非山羌本<lb/>
所有故不知著之應在手者著於脚上應在腰者反著頭上<lb/>
<pb n="KR3k0045_WYG_056-23b"/>
借以為譬王者如佛寳藏如法愚癡羌者猶如外道竊聽佛<lb/>
法著己法中以為自有然不解故布置佛法迷亂上下不知法<lb/>
相如彼山羌得王寳衣不識次第顛倒而著<hi>百喻經卷上</hi>
昔有一人入山學道得五通仙天眼徹視能見地中一<lb/>
切伏藏種種珍寳國王聞之心大歡喜便語臣言云何<lb/>
得使此人常在我國不餘處去使我藏中得多珍寳有<lb/>
一愚臣輒便往至挑仙人雙眼持來白王臣以挑眼更<lb/>
不得去常住是國王語臣言所以貪得仙人住者能見<lb/>
<pb n="KR3k0045_WYG_056-24a"/>
地中一切伏藏汝今毁眼何所復住<hi>百喻經卷上</hi>
　　　忽已<lb/>
人病舍其田而芸人之田所求於人者重而所以自任<lb/>
者輕<hi>孟子盡心下</hi>
吾不貴其用智之如目見毫毛而不見其睫也今王知<lb/>
晉之失計而不自知越之過是目論也<hi>史記越世家</hi>
以兩手而揜人之聰明自以為得也而不知其聾瞽之<lb/>
疾已移於己也<hi>子華子晏子</hi>
<pb n="KR3k0045_WYG_056-24b"/>
楊朱見梁王言治天下如運諸掌梁王曰先生有一妻<lb/>
一妾而不能治三畝之園而不能耘而言治天下如運<lb/>
諸掌何也<hi>列子揚朱</hi>
政亂而惡人之非已也致不肖而欲人之賢已也心如<lb/>
虎狼行如禽獸而又怨人之賊已也<hi>荀子脩身篇</hi>
縷因鍼而入不因鍼而急嫁女因媒而成不因媒而親<lb/>
夫子之材必薄矣尚何怨乎寡人哉<hi>説苑善説</hi>
夫薑桂因地而生不因地而辛婦人因媒而嫁不因媒<lb/>
<pb n="KR3k0045_WYG_056-25a"/>
而親子之事王末耳何怨於我<hi>新序雜事</hi>
蔡生欲安項咸陽不能移又亨之或者术辯歟曰生捨<lb/>
其木㺅而謂人木㺅亨不亦宜乎<hi>揚子重黎篇</hi>
己身變異則外物所不達故有是非之議不内求諸已<lb/>
而厚責於人亦猶楊布服異而怪狗之吠也<hi>張湛註列傳符</hi>
譬如藥師持藥囊行而自身病不能療治<hi>大寳積經卷一百一十二</hi>
譬如醫滿一具器藥不能自愈其病<hi>佛遺日摩尼寳經推六</hi>
譬如有人渇欲飲水若至泉池若陂若井未飲其水先<lb/>
<pb n="KR3k0045_WYG_056-25b"/>
擲糞穢寘中擲糞寘已還欲飲水聞水臭穢憎惡不飲<lb/>
不説自汙因緣反説彼過竒哉此水甚大臭穢自過不<lb/>
曉而與彼水作其過咎<hi>發覺淨心經卷上衣四</hi>
猶如癩病人而為諸世間廣説治癩方自病不能救安<lb/>
能療他疾<hi>鴦崛摩羅經卷二</hi>
猶如有人捨已禾稼鋤他田苖<hi>長阿含經卷十七</hi>
是如盲執燭照彼不自明<hi>法句經多聞品</hi>
猶如盲人不自見過<hi>本縁經毗羅摩品</hi>
<pb n="KR3k0045_WYG_056-26a"/>
昔有一人共他相瞋愁憂不樂有人問言汝今何故愁<lb/>
悴如是即答之言有人毁我力不能報不知何方可得<lb/>
報之是以愁耳有人語言唯有毗陀羅咒可以害彼但<lb/>
有一患未及害彼反自害己其人聞已便大歡喜願但<lb/>
教我雖當自害要望傷彼<hi>百喻經卷下</hi>
　<lb/>
　<lb/>
　<lb/>
<pb n="KR3k0045_WYG_056-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷一百十一</head>
    <p>
<pb n="KR3k0045_WYG_111-1a"/>
欽定四庫全書<lb/>
　喻林卷一百十一　　　　明　徐元太　撰<lb/>
　　性理門<hi>二</hi>
　　　妙道<lb/>
仁之為器重其為道遠舉者莫能勝也行者莫能致也<lb/>
<hi>禮記表記</hi>
道之大如天其廣如地其重如石其輕如羽民之所以<lb/>
知者寡<hi>管子白心</hi>
<pb n="KR3k0045_WYG_111-1b"/>
凡道無根無莖無葉無滎萬物以生萬物以成命之曰<lb/>
道<hi>管子内業</hi>
道冲而用之或不盈淵乎似萬物之宗<hi>老子無源</hi>
三十輻共一轂當其無有車之用埏埴以為器當其無<lb/>
有器之用鑿戸牖以為室當其無有室之用故有之以<lb/>
為利無之以為用<hi>老子無用</hi>
譬道之在天下由川谷之於江海也<hi>老子聖德</hi>
深閎廣大不可為外析毫剖芒不可為内無環堵之宇<lb/>
<pb n="KR3k0045_WYG_111-2a"/>
而生有無之總名也<hi>文子道原</hi>
濁而徐清冲而徐盈澹然若大海汜兮若浮雲<hi>文子道原</hi>
觀道者如觀水以觀沼為未足則之河之江之海曰水<lb/>
至也殊不知我之津液涎淚皆水<hi>關尹子一宇</hi>
吾道如劒以刃割物即利以手握刄即傷<hi>關尹子一宇</hi>
以盆為沼以石為島魚環游之不知其幾千萬里而不<lb/>
窮也夫何故水無源無歸聖人之道本無首末無尾所<lb/>
以應物不窮<hi>關尹子一宇</hi>
<pb n="KR3k0045_WYG_111-2b"/>
吾道如處暗夫處明者不見暗中一物而處暗者能見<lb/>
明中區事<hi>關尹子一宇</hi>
吾道如海有億萬金投之不見有億萬石投之不見有<lb/>
億萬汙穢投之不見能運小鰕小魚能運大鯤大鯨合<lb/>
衆水而受之不為有餘㪚衆水而分之不為不足<hi>關尹子一</hi>
<hi>宇</hi>
言之如吹影思之如鏤塵<hi>關尹子一宇</hi>
一灼之火能燒萬物物亡而火何存一息之道能冥萬<lb/>
<pb n="KR3k0045_WYG_111-3a"/>
物物亡而道何在<hi>關尹子一宇</hi>
兩人射相遇則巧拙見兩人奕相遇則勝負見兩人道<lb/>
相遇則無可示者無巧無拙無勝無負<hi>關尹子一宇</hi>
言道者如言夢夫言夢者曰如此金玉如此器皿如此<lb/>
禽獸言者能言之不能取而與之聽者能聞之不能受<lb/>
而得之<hi>關尹子九藥</hi>
谷神不死是謂𤣥牝𤣥牝之門是謂天地之根綿綿若<lb/>
存用之不勤<hi>列子天瑞</hi>
<pb n="KR3k0045_WYG_111-3b"/>
使道而可獻則人莫不獻之於其君使道而可進則人<lb/>
莫不進之於其親使道而可以告人則人莫不告其兄<lb/>
弟使道而可以與人則人莫不與其子孫<hi>莊子天運</hi>
萬物有乎生而莫見其根有乎出而莫見其門<hi>莊子則陽</hi>
若夫道德則不然無訝無訾一龍一蛇與時俱化而無<lb/>
肯専為一上一下以禾為量而浮游乎萬物之祖<hi>呂氏春秋</hi>
<hi>必已</hi>
萬物之朴㪚則為器用若道㪚則為神明流為日月分<lb/>
<pb n="KR3k0045_WYG_111-4a"/>
為五行也<hi>河上公注老子反朴</hi>
道之在天下與人相應和如川谷與江海相流通也<hi>河上</hi>
<hi>公註老子聖德</hi>
道若川谷之水其出無已其行無止<hi>賈子修政語上</hi>
舒之幎於六合卷之不盈於一握<hi>淮南子原道訓</hi>
累之而不髙墮之而不下益之而不衆損之而不寡斵<lb/>
之而不薄殺之而不殘鑿之而不深填之而不淺<hi>淮南子原</hi>
<hi>道訓</hi>
<pb n="KR3k0045_WYG_111-4b"/>
夫道之與德若韋之與革遠之則邇近之則遠<hi>淮南子覽冥訓</hi>
終始若環莫得其倫<hi>淮南子精神訓</hi>
天地之大可以矩表識也星月之行可以厯推得也雷<lb/>
霆之聲可以鼔鐘冩也風雨之變可以音律知也是故<lb/>
大可覩者可得而量也明可見者可得而蔽也聲可聞<lb/>
者可得而調也色可察者可得而别也夫至大天地弗<lb/>
能含也至微神明弗能領也<hi>淮南子本經訓</hi>
今夫為平者準也為直者繩也若夫不在於準繩之中<lb/>
<pb n="KR3k0045_WYG_111-5a"/>
可以平直者此不共之術也故叩宫而宫應彈角而角<lb/>
應此同音之相應也其於五音無所比而二十五絃皆<lb/>
應此不傳之道也故蕭條者形之君而寂寞者音之主<lb/>
也<hi>淮南子齊俗訓</hi>
四方皆道之門户牖嚮也在所從闚之故釣可以教騎<lb/>
騎可以教御御可以教刺舟<hi>淮南子説山訓</hi>
升之不能大於石也升在石之中夜之不能修其嵗也<lb/>
夜在嵗之中仁義之不能大於道德也仁義在道德之<lb/>
<pb n="KR3k0045_WYG_111-5b"/>
包<hi>淮南子説山訓</hi>
道者置之前而不<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>志</hi>錯之後而不軒内之尋常而不<lb/>
塞布之天下而不窕<hi>淮南子人間訓</hi>
河以逶蛇故能遠山以陵遲故能髙陰陽無為故能和<lb/>
道以優游故能化<hi>淮南子泰族訓</hi>
道若塗若川車航混混不舍晝夜<hi>揚子問道</hi>
夫𤣥晦其位而㝠其畛深其阜而眇其根欀其功而幽<lb/>
其所以然者也<hi>太𤣥經𤣥攡</hi>
<pb n="KR3k0045_WYG_111-6a"/>
其上也縣天下也淪淵纎也入薉廣也包畛<hi>太𤣥經𤣥攡</hi>
其髙則冠盖乎九霄其曠則籠罩乎八隅光乎日月迅<lb/>
乎雷馳或倐爍而景逝或飄滭而星流或滉漾於淵澄<lb/>
或雰霏而雲浮<hi>抱朴子内篇暢𤣥</hi>
夫聲不可勝舉也故吹管操絃雖有繁手遺聲多矣而<lb/>
執籥鳴絃者欲以彰聲也彰聲而聲遺不彰聲而聲全<lb/>
故欲成而虧者昭文之鼓琴不成而無虧者昭文不鼔<lb/>
琴也<hi>郭子註莊齊物論</hi>
<pb n="KR3k0045_WYG_111-6b"/>
光而不耀濁而不昧繩繩兮其無繋氾氾乎其無薄也<lb/>
微妙難名終歸於無<hi>李善註文選王簡棲頭陀寺碑文</hi>
聖人之為道也明於日月微於毫釐<hi>黄帝素問靈樞經逆順肥痩</hi>
人在道中道在人中魚在水中水在魚中道去人死水<lb/>
乾魚終<hi>西昇經</hi>
道象无形端恍惚亡若存譬如種木未生不見枝葉根<lb/>
<hi>西昇經</hi>
夫有形䥥利不入無理神明在身出無間入無孔俯仰<lb/>
<pb n="KR3k0045_WYG_111-7a"/>
之頃經數千里<hi>道德經指歸卷八</hi>
大道坦坦不出門户其出彌遠其知彌寡<hi>道德經指歸卷八</hi>
至道幽微非愚非智昇三清之上不益其明墜九幽之<lb/>
下不加其闇<hi>道德經注疏卷二</hi>
大道如海衆流所歸大道如天羣物所依<hi>玉清經昭靈品</hi>
如末尼寶雖有大光明而此光明無内外可得<hi>波羅蜜多經卷</hi>
<hi>五百九十六</hi>
陟者彌髙而不能階涉者彌深而不能測謀者慮不能<lb/>
<pb n="KR3k0045_WYG_111-7b"/>
規尋者度不能盡<hi>道行波羅蜜經序卷一</hi>
譬如金剛一切諸物無能壊者而能普壊一切諸物然<lb/>
其體性無所損減<hi>大方廣佛華嚴經卷七十八</hi>
四表為大綩綖其外毫釐為細間關其内故謂之道<hi>宏明集牟</hi>
<hi>子理惑論</hi>
集法藥故不住無為隨授藥故不盡有為知衆生病故<lb/>
不住無為滅衆生病故不盡有為<hi>維摩詰所説經見阿閦佛品</hi>
諸天以種種名藥著海中以寶山摩之令成甘露食之<lb/>
<pb n="KR3k0045_WYG_111-8a"/>
得仙名不死藥佛法中以湼槃甘露令生死永斷是真<lb/>
不死藥也<hi>羅什譯維摩詰經佛道品</hi>
其為道也微妙無相不可為有用之彌勤不可為無故<lb/>
能幽鑑萬物而不耀𤣥軌超駕而弗夷<hi>僧肇註維摩詰經菩薩品</hi>
其道虚𤣥妙絶常境聰者無以容其聽智者無以運其<lb/>
知辨者無以措其言像者無以狀其儀<hi>僧肇註維摩詰經菩薩品</hi>
　　　形色<lb/>
乾為首坤為腹震為足巽為股坎為耳離為目艮為手<lb/>
<pb n="KR3k0045_WYG_111-8b"/>
兌為口<hi>易説卦傳</hi>
木有華葉之容故貌屬木言之决斷若金之斬割故言<lb/>
屬金火外光故視属火水内明故聽屬水土安静而萬<lb/>
物生心思慮而萬事成故思属土<hi>尚書正義洪範</hi>
正氣之在人也上下灌注如環之無端莫知其紀極也<lb/>
不可以為量也是能使其神之所澤鬱鬱勃勃而不可<lb/>
屈是能使其形之所宅完固静専而不可撓<hi>子華子大道</hi>
一人之身為骨凡三百有六十精液之所朝夕也氣息<lb/>
<pb n="KR3k0045_WYG_111-9a"/>
之所吐吸也心意知慮之所識也手足之所運動而指<lb/>
股之所信屈也皆與天地之大數通體而為一故曰天<lb/>
地之間人為貴<hi>子華子執中</hi>
蚑行喙息莫貴於人孔竅肢體皆通於天天有九重人<lb/>
亦有九竅天有四時以制十二月人亦有四肢以使十<lb/>
二節天有十二月以制三百六十日人亦有十二肢以<lb/>
使三百六十節故舉事而不順天者逆其生者也<hi>淮南子天</hi>
<hi>文訓</hi>
<pb n="KR3k0045_WYG_111-9b"/>
夫孔竅者精神之戸牖也而氣志者五藏之使候也<hi>淮南</hi>
<hi>子精神訓</hi>
其血氣與雷霆風雨比類其喜怒與晝宵寒暑並明<hi>淮南</hi>
<hi>子泰族訓</hi>
求天數之微莫若於人人之身有四肢每肢有三節三<lb/>
四十二十二節相持而形體立矣天有四時每一時有<lb/>
三月三四十二十二月相受而嵗數終矣<hi>春秋繁露官制象天</hi>
一嵗之中有四時一時之中有三長天之節也人生於<lb/>
<pb n="KR3k0045_WYG_111-10a"/>
火而體天之節故亦有大小厚薄之節<hi>春秋繁露官制象天</hi>
人之形體化天數而成人之血氣化天志而行人之德<lb/>
行化天理而義人之好惡化天之暖清人之喜怒化天<lb/>
之寒暑人之受命化天之四時人生有喜怒哀樂之答<lb/>
春秋冬夏之類也喜春之答也怒秋之答也樂夏之答<lb/>
也哀冬之答也天之副在乎人<hi>春秋繁露為人者天地</hi>
身猶天也數與之相参故命與之相連也天以終嵗之<lb/>
數成人之身故小節三百六十六副日數也大節十二<lb/>
<pb n="KR3k0045_WYG_111-10b"/>
分副月數也内有五藏副五行數也外有四肢副四時<lb/>
數也乍視乍瞑副晝夜也乍剛乍柔副冬夏也乍哀乍<lb/>
樂副陰陽也心有計慮副度數也行有倫理副天地也<lb/>
<hi>春秋繁露人副天數</hi>
無角無翼材以道德<hi>太𤣥經大𤣥棿</hi>
九者陽之數道之綱紀也故天有九星以正機衡地有<lb/>
九州以成萬邦人有九竅以通精明<hi>王逸註楚辭九辨</hi>
形之血氣也猶囊之貯粟米也一石囊之髙大亦適一<lb/>
<pb n="KR3k0045_WYG_111-11a"/>
石如損益粟米囊亦増減人以氣為夀氣猶粟米形猶<lb/>
囊也<hi>王充論衡無形篇</hi>
生人所以言語吁呵者氣括口喉之中動揺其舌張龡<lb/>
其口故能成言譬猶吹簫笙簫笙折破氣越不括手無<lb/>
所弄則不成音<hi>王充論衡論死篇</hi>
以囊橐盈粟米米在囊中若粟在橐滿盈堅彊立樹可<lb/>
見人瞻望之則知其為粟米囊橐何則囊橐之形若其<lb/>
容可察也如囊穿米出橐敗粟棄則囊橐委辟人瞻望<lb/>
<pb n="KR3k0045_WYG_111-11b"/>
之弗復見矣人之精神藏於形體之内猶粟米在囊橐<lb/>
之中也死而形體朽精氣㪚猶囊橐穿敗粟米棄出也<lb/>
粟米棄出囊橐無復有形精氣㪚亡何能復有體而人<lb/>
得見之乎<hi>王充論衡論死篇</hi>
人雖七尺之形而天下之理備矣故首圓足方取象二<lb/>
儀鼻隆口窊比象山谷肌肉連於土壤血脉屬於川瀆<lb/>
溫蒸同乎炎火氣息不異風雲内觀諸色靡有一物不<lb/>
備豈須仰觀俯察履涉朝野然後備所見<hi>張湛註列仲尼</hi>
<pb n="KR3k0045_WYG_111-12a"/>
鳥獸大小形性各異人之於聖腑藏竝同<hi>揚子法言註問明篇</hi>
血勇怒而面赤脉勇怒而面青骨勇怒而面白<hi>意林燕丹子</hi>
邵云死之言澌精神盡也弼曰此所言澌如射箭盡手<lb/>
中盡也<hi>文苑英華杜弼雜論上</hi>
目以見小為明耳以聽大為聰<hi>太平御覽人事部目</hi>
望視之兎白蹄之豕短喙之犬修頭之馬斯禽獸也猶<lb/>
形乎勢觀况君子之貌獨無表告者哉<hi>初學記獸部狗</hi>
天有五行御五位以生寒暑燥濕風人有五藏化五氣<lb/>
<pb n="KR3k0045_WYG_111-12b"/>
以生喜怒思憂恐<hi>黄帝素問内經天元紀大論</hi>
夫精明五色者氣之華也赤欲如白裹朱不欲如赭白<lb/>
欲如鵝羽不欲如鹽青欲如蒼璧之澤不欲如藍黄欲<lb/>
如羅裹雄黄不欲如黄土黑欲如重漆色不欲如地蒼<lb/>
<hi>黄帝素問内經脉要精微論</hi>
天不足西北故西北方陰也而人右耳目不如左明也<lb/>
地不滿東南故東南方陽也而人左手足不如右强也<lb/>
<hi>黄帝素問内經陰陽應象大論</hi>
<pb n="KR3k0045_WYG_111-13a"/>
夫胷腹藏府之郭也䁴中者心主之宫城也胃者太倉<lb/>
也咽喉小腸者傳送也胃之五竅者門里門戸也㢘泉<lb/>
玉英者津液之道也故五藏六府者各有畔界其病各<lb/>
有形狀<hi>黄帝素問靈樞經脹論</hi>
人亦有四海十二經水經水者皆注于海海有東西南<lb/>
北命曰四海黄帝曰以人應之奈何岐伯曰人有髓海<lb/>
有血海有氣海有水榖之海凡此四者以應四海也<hi>黄帝</hi>
<hi>素問靈樞經海論</hi>
<pb n="KR3k0045_WYG_111-13b"/>
夫色脉與尺之相應也如桴鼓影響之相應也不得相<lb/>
失也此亦本末根葉之出候也故根死則葉枯矣色脉<lb/>
形肉不得相失也故知一則為工知二則為神知三則神<lb/>
且明矣<hi>黄帝素問靈樞經邪氣藏府病形</hi>
上焦如霧中焦如漚下焦如瀆<hi>黄帝素問靈樞經營衛生會</hi>
夫生之於形也神為之蔕精為之根營爽為宫室九竅<lb/>
為户門聰明為候使情意為乘輿魂魄為左右血氣為<lb/>
卒徒<hi>道德經指歸卷九</hi>
<pb n="KR3k0045_WYG_111-14a"/>
夫耳目口者心之佐助也神之門户也智之樞機也人<lb/>
之禍福也故耳無聰不能别其音目無明不能見其機<lb/>
口無度不能施其令<hi>天機經静</hi>
譬如内身所有頭頸肩膊手臂腹背胷脅腰脊䏶膝腨<lb/>
脛足等皮内骨髓唯有假名<hi>波羅蜜多經卷四百六</hi>
諺云少所見多所怪覩馲駝言馬腫背堯眉八彩舜目<lb/>
重瞳子臯陶馬喙文王四乳禹耳参漏周公背僂伏羲<lb/>
龍鼻仲尼反頨老子日角月𤣥鼻有雙柱手把十文足<lb/>
<pb n="KR3k0045_WYG_111-14b"/>
蹈二五此非異於人乎<hi>宏明集牟子理惑論</hi>
　　　殊塗<lb/>
生之謂性也猶白之謂白與曰然白羽之白也猶白雪<lb/>
之白白雪之白猶白玉之白與曰然然則犬之性猶牛<lb/>
之性牛之性猶人之性與<hi>孟子告子上</hi>
岠齊州以南戴日為丹穴北戴斗極為空桐東至日所<lb/>
出為太平西至日所入為太蒙太平之人仁丹穴之人<lb/>
智太蒙之人信空桐之人武<hi>爾雅</hi>
<pb n="KR3k0045_WYG_111-15a"/>
人之性其猶水然水之源本甚潔而無有衰穢其所以<lb/>
湛之者久則不能以無易也易而不能反其本初則還<lb/>
復疑於自性者矣是故方圓曲折湛於所遇而形易矣<lb/>
青黄赤白湛於所受而色易矣砰訇淙射湛於所閡而<lb/>
嚮易矣洄洑浟溶湛於其所以容而態易矣醎淡芳奥<lb/>
湛於其所以染而味易矣<hi>子華子大道</hi>
民濕寢則腰疾偏死鰌然乎哉木處則惴慄恂懼猨猴<lb/>
然乎哉三者孰知正處民食芻豢麋鹿食薦蝍且甘帶<lb/>
<pb n="KR3k0045_WYG_111-15b"/>
鴟鴉耆鼠四者孰知正味猨猵狙以為雌麋與鹿交鰌<lb/>
與魚游毛嬙麗姬人之所美也魚見之深入鳥見之髙<lb/>
飛麋鹿見之決驟四者孰知天下之正色哉<hi>莊子齊物論</hi>
南國之人祝髮而祼北國之人鞨巾而裘中國之人冠<lb/>
冕而裳九土所資或農或商或田或漁如冬裘夏葛水<lb/>
舟陸車黙而得之性而成之<hi>莊子湯問</hi>
廣厦闊屋連闥通房人之所安也鳥入之而憂髙山險<lb/>
阻深林叢薄虎豹之所樂也人入之而畏川谷通原積<lb/>
<pb n="KR3k0045_WYG_111-16a"/>
水重泉黿鼉之所便也人入之而死咸池承雲九韶六<lb/>
英人之所樂也鳥獸聞之而驚深谿峭岸峻木尋枝猿<lb/>
狖之所樂也人上之而慄形殊性詭所以為樂者乃所<lb/>
以為哀所以為安者乃所以為危也<hi>淮南子齊俗訓</hi>
修其善則為善人修其惡則為惡人氣也者所適善惡<lb/>
之馬也歟<hi>揚子修身篇</hi>
日月相斛星辰不相觸音律差列竒耦異氣父子殊面<lb/>
兄弟不孿帝王莫同<hi>太𤣥經大𤣥棿</hi>
<pb n="KR3k0045_WYG_111-16b"/>
凡人禀性也清濁貪㢘各有操行猶草木異質不可復<lb/>
變易也<hi>王充論衡非韓篇</hi>
玉生於石有純有駁情性於陰陽安能純善<hi>王充論衡本性篇</hi>
豆麥之種與稻梁殊然食能去饑小人君子禀性異類<lb/>
乎譬諸五榖皆為用實不異而效殊者<hi>王充論衡率性篇</hi>
譬如天降一味甘雨江河大海受處不同名為異水雨<lb/>
實唯一十方大聖降一法雨隨三乘器受益不同故名<lb/>
三教<hi>靈寶秘宻經</hi>
<pb n="KR3k0045_WYG_111-17a"/>
譬如天降一味之水隨地差别得種種味<hi>大方等大集經卷九</hi>
如河中有木隨流漂轉而木與流體相各别<hi>大乗宻嚴經卷中</hi>
譬如畫師各各賦彩心各各異如是隨行所為<hi>佛遺日摩尼寶</hi>
<hi>經推六</hi>
譬如銷金隨師而作金無定也<hi>大智度論卷七</hi>
譬如金師以巧方便故以金作種種異物雖皆是金而<lb/>
各異名<hi>大智度論卷一百</hi>
云何世間病分别説三種或有醫治差或不得醫差或<lb/>
<pb n="KR3k0045_WYG_111-17b"/>
復有病人雖得醫不差是故諸病人分别有三種<hi>鴦崛摩羅</hi>
<hi>經卷二</hi>
俱謂之草衆草之性不可勝言俱謂之金衆金之性不<lb/>
可勝言同類殊性萬物皆然豈徒道乎<hi>宏明集牟子理惑論</hi>
　　　一定<lb/>
人於天下之間如五藏之有心矣人乃生之最靈其心<lb/>
五藏之最聖也<hi>禮記正義禮運</hi>
夫事物之性有自然而成者有待人事而成者有失人<lb/>
<pb n="KR3k0045_WYG_111-18a"/>
事不成者有雖加人事終身不可成者是謂三勢物無<lb/>
不然以小知大近取諸身譬之疾病有不治而自瘳者<lb/>
有治之則瘳者有不治則不瘳者有雖治而終身不可<lb/>
愈者豈非類乎<hi>前漢紀髙后</hi>
周穆馬跡徧於天下若騏驥之性因地而遷則造父之<lb/>
䇿有時而躓<hi>南齊書王融傳</hi>
耳目鼻口形能各有接而不相能也夫是之謂天官心居<lb/>
中虗以治五官夫是之謂天君<hi>荀子天論篇</hi>
<pb n="KR3k0045_WYG_111-18b"/>
心者形之君也而神明之主也出令而無所受令自禁<lb/>
也自使也自奪也自取也自行也自止也<hi>荀子觧蔽篇</hi>
鳯凰生而有仁義之意虎狼生而有貪戾之心兩者不<lb/>
等各有其母<hi>賈子胎教</hi>
夫心者五藏之主也所以制使四支流行血氣馳騁于<lb/>
是非之境而出入于百事之門户者也<hi>淮南子原道訓</hi>
人性各有所修短若魚之躍若鵲之駮比自然者不可<lb/>
損益<hi>淮南子修務訓</hi>
<pb n="KR3k0045_WYG_111-19a"/>
道德之論譬猶日月也江南河北不能易其指馳騖千<lb/>
里不能易其處趨舍禮俗猶室宅之居也東家謂之西<lb/>
家西家謂之東家雖臯陶為之理不能定其處故趨舍<lb/>
同誹譽在俗意行鈞窮逹在時<hi>淮南子齊俗訓</hi>
發一端㪚無竟周八極總一筦謂之心<hi>淮南子人間訓</hi>
人受命于天有善善惡惡之性可養而不可改可豫而<lb/>
不可去若形體之可肥臞而不可得革也是故雖有至<lb/>
賢能為君親含容其惡不能為君親令無惡<hi>春秋繁露玉杯</hi>
<pb n="KR3k0045_WYG_111-19b"/>
譬猶練絲染之藍則青染之朱則赤夫決水使之東西<lb/>
猶染絲使之青赤也丹朱商均已染於唐虞之化矣然<lb/>
而丹朱傲而商均虐者至惡之質不受藍朱變也<hi>王充論衡</hi>
<hi>本性篇</hi>
面色或白或黑身形或長或短至老極死不可變易天<lb/>
性然也<hi>王充論衡本性篇</hi>
鳥鳴之惡自取憎人言之惡自取滅不能有累於當世<lb/>
也而凶人之行弗可易梟鵙之鳴弗可更者天性然也<lb/>
<pb n="KR3k0045_WYG_111-20a"/>
<hi>藝文類聚人部諷論</hi>
五常也者在天為五緯在地為五嶽在處為五方在人<lb/>
為五藏在物為五行<hi>辯正論卷一</hi>
心王正則六臣不邪識意昏沈則其主不明<hi>法苑珠林卷八十四</hi>
形長者目德主者心<hi>僧肇註維摩詰經佛國品</hi>
　　　心君<lb/>
天道尚右日月西移地道尚左水道東流人道尚中耳<lb/>
目役心<hi>汲冢周書武順解</hi>
<pb n="KR3k0045_WYG_111-20b"/>
心有四佐不和曰廢地有五行不通曰惡天有四時不<lb/>
時曰凶<hi>汲冢周書武順解</hi>
權然後知輕重度然後知長短物皆然心為甚<hi>孟子梁惠王上</hi>
耆秦人之炙無以異於耆吾炙夫物則亦有然者也然<lb/>
則耆炙亦有外與<hi>孟子告子上</hi>
白馬之白也無以異於白人之白也不識長馬之長也<lb/>
無以異於長人之長與<hi>孟子告子上</hi>
心非事也而制事必由於心然不可以制事以非事謂<lb/>
<pb n="KR3k0045_WYG_111-21a"/>
心為無也匠非器也而制器必須於匠然不可以制器<lb/>
以非器謂匠非有也<hi>晉書裴頠傳</hi>
道之在天者日也其在人者心也<hi>管子樞言</hi>
撞鈞石之鐘六樂合奏於庭所以冩樂也而隠憂者臨<lb/>
之而逾悲不主乎樂故也鬱揺而行歌促絃而急彈所<lb/>
以冩憂也而安恬者得之而逾歡不主於憂故也然則<lb/>
憂樂在外也所以主之者内也内之所感赭蒼互色東<lb/>
西貿區而昧者則不之知也故曰觀流水者與水俱流<lb/>
<pb n="KR3k0045_WYG_111-21b"/>
其目運而心逝者與<hi>子華子執中</hi>
流者舟也所以流之者是水非舟運者車也所以運之<lb/>
者是牛非車思者心也所以思之者是意非心<hi>關尹子五鑑</hi>
耳目鼻口形能各有接而不相能也夫是之謂天官心<lb/>
居中虚以治五官夫是之謂天君<hi>荀子天論</hi>
猶如太虚於一炁中變成萬物而彼一炁不名太虚我<lb/>
之一心能變為氣能變為形而我之心無氣無形<hi>關尹子五</hi>
<hi>鑑</hi>
<pb n="KR3k0045_WYG_111-22a"/>
夜之所夢或長於夜心無時生於齊者心之所見皆齊<lb/>
國也既而之宋之楚之晉之梁心之所存各異心無方<lb/>
<hi>關尹子五鑑</hi>
心有所結先凝為水心慕物涎出心悲物淚出心愧物<lb/>
汗出<hi>關尹子八籌</hi>
夫播穅眯目則天地四方易位矣蚊虻噆膚則通昔<hi>夕同</hi>
不寐矣夫仁義㦧然乃憤吾心亂莫大焉<hi>莊子天運</hi>
兵莫㦧於志鏌鎁為下冦莫大於陰陽無所逃於天地<lb/>
<pb n="KR3k0045_WYG_111-22b"/>
之間非陰陽賊之心則使之也<hi>莊子庚桑楚</hi>
其熱焦火其寒凝氷其疾俛仰之間而再撫四海之外<lb/>
其居也淵而静其動也縣而天僨驕而不可係者其唯<lb/>
人心乎<hi>莊子在宥</hi>
口者心之門户也心者神之主也<hi>鬼谷子捭闔</hi>
口可刼而使墨云形可劫而使詘申心不可劫而使易<lb/>
意是之則受非之則辭<hi>荀子解蔽</hi>
頭之圓也象天足之方也象地天有四時五行九解三<lb/>
<pb n="KR3k0045_WYG_111-23a"/>
百六十六日人亦有四支五藏九竅三百六十六節天<lb/>
有風雨寒暑人亦有取與喜怒故膽為雲肺為氣肝為<lb/>
風腎為雨脾為雷以與天地相参也而心為之主是故<lb/>
耳目者日月也血氣者風雨也<hi>淮南子精神訓</hi>
天以不見為𤣥地以不形為𤣥人以心腹為𤣥天奥西<lb/>
北鬱化精也地奥黄泉𨼆營魄也人奥思慮含至精也<lb/>
<hi>事類賦天部天註</hi>
請藏之靈蘭之室非敢使泄也<hi>黄帝素問靈樞經外揣</hi>
<pb n="KR3k0045_WYG_111-23b"/>
心者君主之官也神明出焉肺者相傳之官治節出焉<lb/>
肝者將軍之官謀慮出焉膽者中正之官決斷出焉膻<lb/>
中者臣使之官喜樂出焉脾胃者倉廪之官五味出焉<lb/>
大腸者傳道之官變化出焉小腸者受盛之官化物出<lb/>
焉腎者作强之官伎巧出焉三焦者決瀆之官水道出<lb/>
焉膀胱者州都之官津液藏焉氣化則能出矣凡此十<lb/>
二官者不得相失也故主明則下安以此養生則夀殁<lb/>
世不殆以為天下則大昌主不明則十二官危使道閉<lb/>
<pb n="KR3k0045_WYG_111-24a"/>
塞而不通形乃大傷以此養生則殃以為天下者其宗<lb/>
大危<hi>黄帝素問内經靈蘭秘典論</hi>
天以斗運為機人以心為機<hi>陰符經註</hi>
以身為國以心為君以精為民<hi>陰符經註</hi>
心王住中道城以諸誡慧為法墻塹牢自莊嚴備諸魔<lb/>
試<hi>靈寶秘密經</hi>
海嶽環區心之影也形骸耳目心之候也生死邅廻心<lb/>
之迷也菩提昭曠心之悟也<hi>波羅蜜多經五百九十一</hi>
<pb n="KR3k0045_WYG_111-24b"/>
譬如王於衆人中為上心於諸功德中無上<hi>佛遺日摩尼寶經推</hi>
<hi>六</hi>
佛言人有患婬情不止踞斧刃上以自除其陰佛謂之<lb/>
曰若斷陰不如斷心心為功曹若止功曹從者都息邪<lb/>
心不止斷陰何益<hi>佛説四十二章經尺一</hi>
猶如牛王諸牛隨從亦如衆星隨逐於月譬如衆□隨<lb/>
□主後亦如衆兵隨逐主將<hi>本緣經月光王品</hi>
是心如須彌極髙大故是心如空不可壊故是心如海<lb/>
<pb n="KR3k0045_WYG_111-25a"/>
深難測故<hi>華手經卷二</hi>
譬如真水精黄物著中則隨作黄色青赤白色皆隨<lb/>
色變心亦如是<hi>大智度論卷五</hi>
視聽香味各有所憑而思識歸乎心器譬如人之有宅<lb/>
東閣延賢南軒引景北牖招風西櫺映月主人端居中<lb/>
霤以收四事之用焉<hi>宏明集九</hi>
　<lb/>
　<lb/>
<pb n="KR3k0045_WYG_111-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷一百十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷四十六</head>
    <p>
<pb n="KR3k0045_WYG_046-1a"/>
欽定四庫全書<lb/>
　喻林卷四十六　　　　　明　徐元太　撰<lb/>
　　人事門<hi>四十四</hi>
　　　全生<lb/>
夫崐峯積玊光澤者前毁瑶山叢桂芳茂者先折是以<lb/>
東都有挂冕之臣南國見捐情之士斯豈惡梁錦好蔬<lb/>
布哉盖欲保其七尺終其百年耳<hi>北齊書文苑祖鴻勲傳</hi>
莊子行於山中見大木枝葉盛茂伐木者止其旁而不<lb/>
<pb n="KR3k0045_WYG_046-1b"/>
取也問其故曰無所可用莊子曰此木以不材得終其<lb/>
天年夫子出於山舍於故人之家故人喜命豎子殺鴈<lb/>
而烹之豎子請曰其一能鳴其一不能鳴請奚殺主人<lb/>
曰殺不能鳴者明日弟子問於莊子曰昨日山中之木<lb/>
以不材得終其天年今主人之鴈以不材死先生將何<lb/>
處莊子笑曰周將處夫材與不材之間材與不材之間<lb/>
似之而非也故未免乎纍若夫乗道德而浮遊則不然<lb/>
無譽無訾一龍一蛇與時俱化而無肯専為<hi>莊子山木</hi>
<pb n="KR3k0045_WYG_046-2a"/>
南伯子綦遊乎商之丘見大木焉有異結駟千乗隠將<lb/>
芘其所藾子綦曰此何木也哉此必有異材夫抑而視<lb/>
其細枝則拳曲而不可以為棟梁俯而視其大根則軸<lb/>
解而不可以為棺槨咶其葉則口爛而為傷嗅之則使<lb/>
人狂酲三日而不已子綦曰此果不材之木也以至於<lb/>
此其大也嗟乎神人以此不材<hi>莊子人間世</hi>
匠石之齊至乎曲轅見櫟社樹其大蔽牛絜之百圍其<lb/>
髙臨山十仞而後有枝其可以為舟者旁十數觀者如<lb/>
<pb n="KR3k0045_WYG_046-2b"/>
市匠伯不顧遂行不輟弟子厭觀之走及匠石曰自吾<lb/>
執斧斤以隨夫子未嘗見材如此其美也先生不肯視<lb/>
行不輟何邪曰已矣勿言之矣散木也以為舟則沈以<lb/>
為棺槨則速腐以為器則速毁以為門戸則液樠以為<lb/>
柱則蠧是不材之木也無所可用故能若是之夀匠石<lb/>
歸櫟社見夢曰女將惡乎比予哉若將比予於文木邪<lb/>
夫柤梨橘柚果蓏之屬實熟則剝則辱大枝折小枝泄<lb/>
此以其能苦其生者也故不終其天年而中道夭自掊<lb/>
<pb n="KR3k0045_WYG_046-3a"/>
擊於世俗者也物莫不若是且予求無所可用乆矣㡬<lb/>
死乃今得之為予大用使予也而有用且得有此大也<lb/>
邪且也若與予也皆物也柰何哉其相物也而幾死之<lb/>
㪚人又惡知㪚木匠石覺而診其夢弟子曰趣取無用<lb/>
則為社何耶曰宻若無言彼亦直寄焉以為不知己者<lb/>
詬厲也不為社者且㡬有翦乎<hi>莊子人間世</hi>
三蝨相與訟一蝨過之曰訟者奚説三蝨曰争肥饒之<lb/>
地一蝨曰若亦不患臘之至而茅之燥耳若又奚患於<lb/>
<pb n="KR3k0045_WYG_046-3b"/>
是乃相與聚嘬其母而食之彘<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>人乃弗殺<hi>韓非子説林</hi>
百姓愛之如父母神明佑之若赤子故身常存<hi>河上公註老子</hi>
<hi>韜光</hi>
的的者獲提提者射故大白若辱大德若不足<hi>淮南子説林訓</hi>
夫郊祭之牛食養朞年衣之文繡以入廟堂太宰執其<lb/>
鸞刀以啟其毛方此之時願任重而止峻坂不可得也<lb/>
<hi>鹽鐵論毁學</hi>
夫君子愛口孔雀愛羽虎豹愛爪此皆所以治身法也<lb/>
<pb n="KR3k0045_WYG_046-4a"/>
<hi>説苑雜言</hi>
榕樹南海桂林多植之葉如木麻實如冬青樹幹拳曲<lb/>
是不可以為器也其本稜理而深是不可以為材也燒<lb/>
之無熖是不可以為薪也以其不材故能久而無傷其<lb/>
蔭十畆故人以為息焉<hi>南方草木狀</hi>
孰與銜轡而伏櫪同被繡扵犧牛哉<hi>抱朴子外篇嘉遯</hi>
夫内熱者之飲毒藥非不害也疽痤用砭石非不痛也<lb/>
然而為之者以小痛來而大痛滅小害至巨害除也饑<lb/>
<pb n="KR3k0045_WYG_046-4b"/>
而倍食渴而大飲熱而投水寒而投火雖暫怡性必為<lb/>
後患<hi>劉子利害</hi>
夫係蹄在足則猛虎絶其蹯蝮蛇在手則壯士斷其節<lb/>
何則以其所全者重所棄者輕<hi>文選陳琳檄吳將校文</hi>
虬以深潛而保真鴻以髙飛而遠害<hi>文選謝靈運登池上樓詩註</hi>
抱璧塗乞無為貴寶履仁遘禍無為貴道<hi>廣文選曹子建矯志詩</hi>
鵷雛翔穹㝠蒲且不能視鸛鷺遵臯渚數為矰所繫<hi>藝文</hi>
<hi>類聚人部隠逸上詩</hi>
<pb n="KR3k0045_WYG_046-5a"/>
夫以擁腫之木得免因於不才觳觫之牛自保由於無<lb/>
用<hi>藝文類聚人部别下書</hi>
爾聞蜚㢘氏之説乎昔蜚㢘氏有二馬一者朱躐白毳<lb/>
龍骼鳯臆驟馳如舞終日不釋鞍竟以熱死一者重脛<lb/>
昂尾駝頸貉膝踶齧善蹶弃而㪚諸野終年肥遁是以<lb/>
鳯凰不憎山棲蛟龍不羞泥蟠君子不茍潔以罹患聖<lb/>
人不避穢而養生<hi>何氏語林言志王無功集無心子傳</hi>
譬如獵客網中兔得脫寧復念還入網中不念得脫如<lb/>
<pb n="KR3k0045_WYG_046-5b"/>
兔脱網終不還歸<hi>惟日雜難經</hi>
譬如昔者而有一鼈從海出遊至於岸邊有一大狐追<lb/>
之欲危其命鼈覺狐來藏頭四足覆於甲下狐住待之<lb/>
設出頭足我當摶食鼈急不動狐極捨去鼈還詣扵大<lb/>
神龍王説某本末求為龍神乃無所畏<hi>修行道地經修行品</hi>
譬如大官捕諸飛鳥皆翦其翅閉著籠中日擇肥者以<lb/>
給官厨時諸飛鳥日日稍减中有一鳥心自念言肥者<lb/>
先死若吾當肥亦死如前設不食者便當饑死今當節<lb/>
<pb n="KR3k0045_WYG_046-6a"/>
食令身不肥亦莫使羸令身輕便出入無礙不為宰人<lb/>
所見烹害羽翼可得漸漸生長若從籠出便可飛遊從<lb/>
意所至<hi>修行道地經曉了食品</hi>
猶如多捕衆鳥藏在大器隨時瞻視養食以時毛尾既<lb/>
長隨時剪落選其肥者日用供厨中有一鳥内自思惟<lb/>
若我食多肥則致死若餓不食復致喪身宜自料量少<lb/>
食損膚衣毛悦澤當從籠出如其所念即便少食衣毛<lb/>
悦澤便從其願<hi>出曜經六戒品</hi>
<pb n="KR3k0045_WYG_046-6b"/>
昔佛在世時有一道人在河邊樹下學道十二年中貪<lb/>
想不除不能得道佛知可度化作沙門徃至其所樹下<lb/>
共宿須㬰月明有龜從河中出來至樹下復有水狗饑<lb/>
行求食與龜相逢便欲噉龜龜縮其頭尾及其四脚藏<lb/>
於甲中不能得噉水狗小遠復出頭足行步如故不能<lb/>
柰何遂便得脱於是道人問化沙門此龜有䕶命之鎧<lb/>
水狗不能得其便化沙門荅曰吾念世人不如此龜不<lb/>
知無常放恣六情外魔得便形壊神去<hi>法句譬喻經二心意品</hi>
<pb n="KR3k0045_WYG_046-7a"/>
譬如捕魚人見一魚深入大水鉤網所不及則絶望憂<lb/>
愁<hi>大智度論七十九</hi>
　　　免害<lb/>
初九需于郊利用恒无咎象曰需于郊不犯難行也<hi>易需</hi>
九二需于沙小有言終吉<hi>易需</hi>
説而應乎乾是以履虎尾不咥人亨<hi>易履</hi>
九四履虎尾愬愬終吉<hi>易履</hi>
上九碩果不食君子得輿小人剝廬<hi>易剝</hi>
<pb n="KR3k0045_WYG_046-7b"/>
九二惕號莫夜有戎勿恤<hi>易夬</hi>
處卦之終獨得完全不被剝落猶如碩大之果不為人<lb/>
食也<hi>周易正義剝</hi>
夫有隙之棄舟而得濟者有衣袽也鄰於不親而得全<lb/>
者終日戒也<hi>王弼註易小過</hi>
馮煖曰狡兔有三窟僅得免其死耳今有一窟未得髙<lb/>
枕而卧也請為君復鑿二窟<hi>戰國䇿齊閔王</hi>
毋為怨府毋為禍梯<hi>史記趙世家</hi>
<pb n="KR3k0045_WYG_046-8a"/>
無曰不辜甑終不墮井矣<hi>文子上德</hi>
故解之以牛之白顙者與豚之亢鼻者與人有痔病者<lb/>
不可以適河此皆巫祝以知之矣所以為不祥也此乃<lb/>
神人之所以為大祥也<hi>荘子人間世</hi>
授甲晨征則理均於困獸斬闗宵遁則義殊於前禽<hi>晋書</hi>
<hi>李雄列傳</hi>
盲者處平而不遇深谿愚者守静而不䧟險危<hi>韓非子用人</hi>
夫兕虎有域動静有時避其域省其時則免其兕虎之<lb/>
<pb n="KR3k0045_WYG_046-8b"/>
害矣民獨知兕虎之有爪角也而莫知萬物之盡有爪<lb/>
角也不免於萬物之害何以論之時雨䧏集曠野閒静<lb/>
而以昬晨犯山川則兕虎之爪角害之事上不忠輕犯<lb/>
禁令則刑法之爪角害之處鄉不節憎愛無度則争鬭<lb/>
之爪角害之嗜欲無限動静不節則痤疽之爪角害之<lb/>
好用其私智而棄道理則網羅之爪角害之兕虎有域<lb/>
而萬害有原避其域塞其原則免於諸害矣<hi>韓非子解老</hi>
夫珠玉人主之所急也和雖獻璞而未美未為主之害<lb/>
<pb n="KR3k0045_WYG_046-9a"/>
也然猶兩足斬而寳乃論論寶若此其難也今人主之<lb/>
於法術也未必和寳之急也而禁羣臣士民之私邪然<lb/>
則有道者之不僇也持帝王之璞未獻耳<hi>韓非子和氏</hi>
小國不鬬於大國之間兩鹿不鬭於伏兕之傍<hi>淮南子説林訓</hi>
臣聞之乞火不得不望其砲矣今使柳下惠於齊縱不<lb/>
解於齊兵終不愈益攻於魯矣<hi>説苑善説</hi>
牧羊稻園聞虎呻喧懼畏惕息終免禍患<hi>焦氏易林屯之復</hi>
飛鷹退去不食雉雞<hi>焦氏易林蒙之家人</hi>
<pb n="KR3k0045_WYG_046-9b"/>
火雖熾在吾後冦雖多在吾右<hi>焦氏易林大有之需</hi>
癭瘤瘍疹為身瘡患疾病癃疴常不危殆<hi>焦氏易林大有之大壯</hi>
西過虎廬驚我前驅雖憂無危<hi>焦氏易林豫之坎</hi>
弩弛弓藏良犬不烹<hi>焦氏易林蠱之損</hi>
臨溪橋疚雖恐不危<hi>焦氏易林臨之離</hi>
鳬游江湖甘樂其餌既不近人雖驚不駭<hi>焦氏易林噬嗑之大畜</hi>
官成立政衣就缺袂恭謙為衛終無禍尤<hi>焦氏易林无妄之遯</hi>
彫葉被霜獨蔽不傷<hi>焦氏易林頤之小過</hi>
<pb n="KR3k0045_WYG_046-10a"/>
從猬見虎雖危無殆<hi>焦氏易林大過之革</hi>
虎卧不起牛羊歡喜<hi>焦氏易林坎之謙</hi>
履氷蹈凌雖困不窮<hi>焦氏易林明夷之隨</hi>
敏㨗亟疾如猿集木<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>弓雖調終不能獲<hi>焦氏易林漸之蹇</hi>
上九兩虎相牙知掣者測曰兩虎相牙知所制也<hi>太𤣥經第</hi>
<hi>二争</hi>
次五藏不滿盗不嬴測曰藏滿盗嬴還自損也<hi>太𤣥經第五積</hi>
次八揮其罦絶其羂<hi>古縣字</hi>殆測曰揮罦絶羂危得遂也<hi>太𤣥經第五翕</hi>
<pb n="KR3k0045_WYG_046-10b"/>
次七正其足蹛于狴獄三嵗見錄測曰正其足險得平<lb/>
也<hi>太𤣥經第六窮</hi>
逸麟逍遥大荒之表故無機穽之禍靈鶬振翅𤣥圃之<lb/>
峯以違罩羅之患何必曲穴而永懐怵惕何必銜蘆而<lb/>
惨惨畏容故充乎宰割之用者必愛乎芻豢者也給乎<lb/>
煎熬之膳者必安乎庭立者也<hi>抱朴子外篇博喻</hi>
懸魚惑以芳餌檻虎死於籠狐不可以釣緍致者必虬<lb/>
螭也不可以機穽誘者必麟虞也<hi>抱朴子外篇廣譬</hi>
<pb n="KR3k0045_WYG_046-11a"/>
猶網魚之去水罟圍獸之出陸羅也<hi>抱朴子外篇譏惑</hi>
鴻髙飛㝠㝠薄天雖有弋執矰繳何所施巧而取焉喻<lb/>
賢者深居亦不罹暴亂之害<hi>李善註文選范蔚宗逸民傳論</hi>
焦鵬振六翮羅者安所羈<hi>廣文選嵇叔夜述志詩</hi>
次七出險登丘或牽之牛<hi>太𤣥經第一礥</hi>
叩頭蟲蟲之微細者然教之輙叩頭人以其叩頭傷之<lb/>
不祥故莫之害也<hi>太平御覧蟲豸部叩頭</hi>
居牛馬之位者無牛馬之患託犬羊之列者無犬羊之<lb/>
<pb n="KR3k0045_WYG_046-11b"/>
咎<hi>道徳經指歸卷八</hi>
無之為物水火不能害金石不能殘用之於心則虎兕<lb/>
無所投其齒角兵戈無所容其鋒刃何危殆之有乎<hi>道德</hi>
<hi>經註</hi>
譬如有人閉在深獄門戸堅牢唯有厠孔便從中至无<lb/>
礙處<hi>元陽妙經卷九</hi>
譬如野干於諸龜鼈不能得便不得便故所行自在也<lb/>
<hi>婆羅宻多經五百八十九</hi>
<pb n="KR3k0045_WYG_046-12a"/>
譬如大海中船卒破壊知中人皆當墮水没死終不能<lb/>
得度是船中有板若檣有健者得之騎其上順流隨海<lb/>
得出知是人終不没水中死也何以故用得板檣故<hi>道行</hi>
<hi>波羅宻經卷五</hi>
譬如有人善入大海一切水族無能為害假使入於摩<lb/>
竭魚口亦不為彼之所吞噬<hi>大方廣佛華嚴經卷七十八</hi>
如鹿突圍得免獵師危害之苦<hi>禪秘要法經尺四</hi>
雀在瓶中覆盖其口不能出飛今瓶已破雀飛而去<hi>佛説</hi>
<pb n="KR3k0045_WYG_046-12b"/>
<hi>七女經尺六</hi>
　　　轉禍<lb/>
六二明夷夷于左股用拯馬壯吉<hi>易明夷</hi>
初六鼎顛趾利出否得妾以其子无咎<hi>易鼎</hi>
六二震來厲億喪貝躋于九陵勿逐七日得<hi>易震</hi>
六二婦喪其茀勿逐七日得<hi>易既濟</hi>
處鼎之初將在納新施顛以出穢得妾以為子故无咎<lb/>
也<hi>王弼註易鼎</hi>
<pb n="KR3k0045_WYG_046-13a"/>
六四鴻漸于木或得其桷无咎<hi>易漸</hi>
六五射雉一矢亡終以譽命<hi>易旅</hi>
智者之舉事也轉禍而為福因敗而成功者也齊人紫<lb/>
敗素也而賈十倍<hi>戰國䇿燕昭王</hi>
遭乾坤之靈值時來之運揚湯止沸使不燋爛起煙於<lb/>
寒灰之上生華於己枯之木<hi>魏志劉廙傳</hi>
公之在公安也北畏曹操之强東憚孫權之逼内慮孫<lb/>
夫人興變於肘腋之下孝直為輔翼遂翻飛翺翔不可<lb/>
<pb n="KR3k0045_WYG_046-13b"/>
復制<hi>華陽國志</hi>
復䇿敗駕之駟以兾萬里之功非天眷之隆將何以至<lb/>
此<hi>晋書庾氷傳</hi>
失火而遇雨失火則不幸遇雨則幸也故禍中有福也<lb/>
<hi>淮南子説林訓</hi>
唐子短陳駢子於齊威王威王欲殺之陳駢子與其屬<lb/>
出亡奔薛孟嘗君聞之使人以車迎之至而養以芻豢<lb/>
黍粱五味之膳日三至冬日被裘罽夏日服絺紵出則<lb/>
<pb n="KR3k0045_WYG_046-14a"/>
乗牢車駕良馬孟嘗君問之曰夫子生於齊長於齊夫<lb/>
子亦何思於齊對曰臣思夫唐子者孟嘗君曰唐子者<lb/>
非短子者邪曰是也孟嘗君曰子何為思之對曰臣之<lb/>
處於齊也糲粢之飯藜藿之羮冬日則寒凍夏日則暑<lb/>
傷自唐子之短臣也以身歸君食芻豢飯黍粢服輕煖<lb/>
乗牢良故思之此謂毁人而反利之者也<hi>淮南子人間訓</hi>
抗枉令直使販更成<hi>説苑正諫</hi>
褰衣涉河澗流浚多賴遇舟子濟脫無它<hi>焦氏易林坤之萃</hi>
<pb n="KR3k0045_WYG_046-14b"/>
淵坑復平宇穴安寧<hi>焦氏易林隨之鼎</hi>
初雖無輿後得載車<hi>焦氏易林隨之旅</hi>
千人舉龍困危得海<hi>焦氏易林臨之中孚</hi>
湯火之憂轉解喜來<hi>焦氏易林小過之噬嗑</hi>
膏澤沐浴洗去汚辱振除災咎更與夀福<hi>焦氏易林漸之賁</hi>
上九棲于菑初亡後得基測曰棲菑得基後得人也<hi>太𤣥</hi>
<hi>經第一上</hi>
次七纍卵業業懼貞安測曰纍卵業業自危作安也<hi>太𤣥</hi>
<pb n="KR3k0045_WYG_046-15a"/>
<hi>經第一差</hi>
次八赤舌燒城吐水于缾測曰赤舌吐水君子以解祟<lb/>
也<hi>太𤣥經第一千</hi>
次七疾則藥巫則酌測曰疾藥巫酌禍可轉也<hi>太𤣥經第六失</hi>
萬物衰落故言不善積衰落之物以積明嵗故作明基<lb/>
<hi>太𤣥經第五積解</hi>
廻纍碁之危成維山之固<hi>藝文類聚職官部司徒碑</hi>
得免虎口仍上龍門<hi>文苑英華庾信傳</hi>
<pb n="KR3k0045_WYG_046-15b"/>
　　　生促<lb/>
人生一世間如白駒過隙何至自苦如此乎<hi>史記留侯世家</hi>
夫人生居世間也譬猶騁六驥决隙也<hi>史記李斯傳</hi>
蘇子曰人生一世若朝露之託於桐葉耳其與㡬何<hi>後漢</hi>
<hi>書王符傳註</hi>
夏之日忽以過冬之夜尋復來<hi>晉書段灼傳</hi>
飄風不終朝驟雨不終日孰為此者天地天地尚不能<lb/>
久而况於人乎<hi>老子虗無</hi>
<pb n="KR3k0045_WYG_046-16a"/>
川閱水以成川世閱人而為世河之下龍門也疾如箭<lb/>
之脫筈人夀㡬何而期以有待也<hi>子華子神氣</hi>
操有時之具而託於無為之間忽然無異騏驥之馳過<lb/>
隙也<hi>莊子盗跖</hi>
夫藏舟於壑藏山於澤謂之固矣然而夜半有力者負<lb/>
之而走昧者不知也藏小大有宜猶有所遯<hi>莊子大宗師</hi>
楊朱曰太古之事滅矣孰誌之哉三皇之事若存若亡<lb/>
五帝之事若覺若夢三皇之事或隐或顯億不識一當<lb/>
<pb n="KR3k0045_WYG_046-16b"/>
身之事或聞或見萬不識一目前之事或存或廢千不<lb/>
識一太古至于今日年數固不可勝紀但伏羲已來三<lb/>
十餘萬嵗賢愚好醜成敗是非無不消滅但遲速之間<lb/>
耳矜一時之毁譽以焦苦其神形要死後數百年中餘<lb/>
名豈足以潤枯骨何生之樂哉<hi>列子楊朱</hi>
人之生其猶氷也水凝而為氷氣積而為人氷極一冬<lb/>
而釋人竟百嵗而死人可令不死氷可令不釋乎<hi>王充論衡</hi>
<hi>道虚篇</hi>
<pb n="KR3k0045_WYG_046-17a"/>
人居一世間忽若風吹塵<hi>曹子建薤露行</hi>
念人生之不永若春日之微霜<hi>曹子建節遊賦</hi>
唯人生之忽過若鑿石之末燿<hi>曹子建感節賦</hi>
徒聞有先霜而枯瘁當夏而凋青含穗而不秀未實而<lb/>
萎零未聞有享於萬年之夀久視不已之期者矣<hi>抱朴子内</hi>
<hi>篇論仙</hi>
里語有之人在世間日失一日如牽牛羊以詣屠所每<lb/>
進一步而去死轉近此譬雖醜而實理也<hi>抱朴子内篇勤求</hi>
<pb n="KR3k0045_WYG_046-17b"/>
且夫𤣥黄遐邈而人生倐忽以過隙之促託罔極之間<lb/>
迅乎猶奔星之蹔見飄乎似飛矢之電經<hi>抱朴子外篇嘉遯</hi>
夫二儀彌邈而人居若隅以朝囷之耀秀不移晷而殄<lb/>
瘁類春華之暫榮未改旬而凋墜雖飛飊之經霄激電<lb/>
之乍照未必速也夫期頥猶奔星之騰炯黄髪如激箭<lb/>
之過隙况或未明而殞籜迎秋而零瘁者哉<hi>抱朴子外篇自敘</hi>
唐肆非停馬處言求向者之有不可復得也人之生若<lb/>
馬之過肆耳無駐須臾<hi>郭子註莊田子方</hi>
<pb n="KR3k0045_WYG_046-18a"/>
采采榮木結根于兹晨耀其華夕已喪之人生若寄顦<lb/>
顇有時<hi>陶靖節集詩四言</hi>
夫天囘日轉其謝如矢騕褭迅足弗能追也人之短生<lb/>
猶如石火炯然以過唯立德貽愛為不朽也<hi>劉子惜時</hi>
人之性命脆促不殊譬水同波而無異瀾也<hi>李善註文選歎逝賦</hi>
夫露之在草無一朝有餘以喻人之居世無一時而能<lb/>
故也<hi>李善註文選歎逝賦</hi>
言日無停景川不旋波以喻年命流行曽無止息也<hi>李善</hi>
<pb n="KR3k0045_WYG_046-18b"/>
<hi>註文選陸士衡長歌行</hi>
譬日及之在條恒雖盡而弗悟<hi>文選歎逝賦</hi>
愁洽百年苦溢千嵗何異促鱗之游汀濘短羽之棲翳<lb/>
薈<hi>文選張協七命</hi>
逝矣經天日悲哉帶地川寸陰無停晷尺波豈徒旋<hi>文選</hi>
<hi>陸機長歌行</hi>
年往迅勁矢時來亮急弦<hi>文選陸機長歌行</hi>
時無重至華不再揚蘋以春暉蘭以秋芳<hi>文選陸機短歌行</hi>
<pb n="KR3k0045_WYG_046-19a"/>
頺魄不再圓傾羲無兩旦金石終銷毁丹青蹔彫煥<hi>文選</hi>
<hi>謝惠連秋懷詩</hi>
人生瀛海内忽如鳥過目<hi>文選張協詩</hi>
人生寄一世奄忽若飈塵<hi>文選古詩</hi>
人生天地間百年孰能要歘如歊石火瞥若截道飈<hi>文選</hi>
<hi>潘岳河陽縣作詩</hi>
尋煙染芬薫息猶芳徴音錄響操終則絶何則垂於世<lb/>
者可繼止乎身者難結是以𤣥晏之風恒存動神之化<lb/>
<pb n="KR3k0045_WYG_046-19b"/>
已滅<hi>文選陸機演連珠</hi>
人生無根蔕飄如陌上塵<hi>補文選陶潛雜詩</hi>
處百齡之内居一世之中倐忽比之白駒寄遇謂之逆<lb/>
旅<hi>補文選昭明太子陶淵明集序</hi>
神龜雖夀猶有竟時騰蛇乗霧終為土灰<hi>廣文選曹孟德碣石篇</hi>
桃李不奢年桑榆多暮節常恐秋蓬根連翩因風雪<hi>廣文</hi>
<hi>選王元長遊仙詩</hi>
夫及遠者箭也而定遠非箭之功為生者我也而制生<lb/>
<pb n="KR3k0045_WYG_046-20a"/>
非我之情故自箭而為心不可憑者絃因生以觀我不<lb/>
可恃者年<hi>廣文選鮑明遠觀漏賦</hi>
時不留乎激矢生乃急於走丸既河源之莫壅又吹波<lb/>
而助瀾<hi>廣文選鮑明遠觀漏賦</hi>
盖人生天地之間也若流電之過户牖輕塵之栖弱草<lb/>
<hi>藝文類聚地部塵</hi>
惟人生於世上若馳驥之過欞<hi>藝文類聚人部哀傷賦</hi>
曄曄蕣華朝生夕落<hi>藝文類聚人部哀傷文</hi>
<pb n="KR3k0045_WYG_046-20b"/>
寒暑更進退金石有終始光色俯仰間英艶難久恃<hi>藝文</hi>
<hi>類聚人部言志詩</hi>
團團明月魄滿則缺亭亭陽暉曜過則逝天地猶有盈<lb/>
虧况華豔之浮蘖<hi>藝文類聚禮部婚</hi>
夜漏方盡馳光復斜<hi>藝文類聚職官部特進墓誌</hi>
至如不死之草猶稱南裔長生之樹尚挺西崑百紀遊<lb/>
龜皆登蓮葉千齡夀鶴或舞松枝假矣生民何其夭脆<lb/>
譬彼風電同諸泡沫<hi>藝文類聚靈異部仙道碑</hi>
<pb n="KR3k0045_WYG_046-21a"/>
清露被臯蘭凝霜霑野草朝為美少年夕暮成醜老<hi>初學</hi>
<hi>記天部露</hi>
火憑薪以傳熖人資氣以享年苟薪氣之有竭何年燄<lb/>
之恒延<hi>初學記器物部火</hi>
越王告吳王曰民生于地上寓也老萊子曰人生於天<lb/>
地之間寄也寄者固歸<hi>困學紀聞卷十八評詩</hi>
如矢一發往而不囘<hi>虚皇四十九章</hi>
人生一世間譬如電光速嬰兒化老耄倐忽春夢中<hi>虚皇</hi>
<pb n="KR3k0045_WYG_046-21b"/>
<hi>四十九章</hi>
人之生世常知有歸生死周廻曽不休息譬如日出於<lb/>
東亦自西沉<hi>三十六部尊經消魔經</hi>
如絲經盡无可尋續<hi>海空智藏經供獻品</hi>
猶如假借勢不得久<hi>海空智藏經持戒品</hi>
譬如秋月池中蓮花一切衆人之所樂見而忽萎黄<lb/>
人所棄薄<hi>海空智藏經持誡品</hi>
譬如電菌一時之夀<hi>玉清經八節品</hi>
<pb n="KR3k0045_WYG_046-22a"/>
星夜編而曉落則邪見難保露陰泫而陽晞則色蘊方<lb/>
促<hi>波羅蜜多經卷五百七十七</hi>
譬如草端霜露凝滴日光照灼必不停住<hi>大寶積經四十一</hi>
如天大雨流泡亂浮速起速滅如是身為不堅如水上<lb/>
泡其性輕薄亦復如是<hi>大寶積經四十二</hi>
譬如大海及以衆流有泡沫聚一切不堅其性虗弱不<lb/>
可<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>觸<hi>大寶積經四十二</hi>
譬如夏月暑息止樹下涼須臾當復去世間無有常<hi>佛説</hi>
<pb n="KR3k0045_WYG_046-22b"/>
<hi>越難經尺六</hi>
譬若如鐵洞然俱熾以鎚打之迸火飛空上已即滅<hi>中阿</hi>
<hi>含經卷二</hi>
譬如燒<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>讒然便滅<hi>中阿含經卷二</hi>
譬如路傍樹暫息非久停<hi>佛説無常經當九</hi>
又如朽舍及如漏船雖假修治旋歸㪚壊<hi>大乗經上</hi>
身如聚沫不可撮摩又如水泡旋有即壊<hi>大乗經上</hi>
又如坯器難為固惜<hi>大乗經上</hi>
<pb n="KR3k0045_WYG_046-23a"/>
不寐夜長疲倦道長愚生死長<hi>法句經闇愚品</hi>
命如果待熟常恐㑹零落<hi>法句經生死品</hi>
如河駛流往而不返人命如是逝者不還<hi>法句經無常品</hi>
人在世間譬乗泥船渡河當浮渡船且壊人身如泥船<lb/>
不可久當疾行道<hi>三慧經藉八</hi>
譬如駛河常流不停衆生夀命亦復如是<hi>本緣經鬼羅摩品</hi>
譬之如屋脊骨如棟脇肋如椽骸骨如柱皮如四壁肉<lb/>
如泥塗虚偽假合為人安在危脆非真幻化須㬰<hi>思惟要畧</hi>
<pb n="KR3k0045_WYG_046-23b"/>
<hi>法</hi>
譬如山頂河瀑疾不暫停<hi>大莊嚴經論卷五偈</hi>
譬如燈炷唯賴膏油膏油既盡勢不久停人亦如是唯<lb/>
賴壯膏壯膏既盡衰老之炷何得久住<hi>法苑珠林卷四十七</hi>
欲火所燒貪心難滿事等駃河乍同沃焦故以尺波寸<lb/>
影大力所不能駐月御日車雄才莫之能遏<hi>法苑珠林卷九十二</hi>
常存不變謂之夀而外風積氣飄鼓動止無常動止<lb/>
無常風無夀也外風既無夀内風類可知<hi>僧肇註維摩詰經方便品</hi>
<pb n="KR3k0045_WYG_046-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0045_WYG_046-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷四十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林巻六十六</head>
    <p>
<pb n="KR3k0045_WYG_066-1a"/>
欽定四庫全書<lb/>
　喻林巻六十六　　　　　明　徐元太　撰<lb/>
　　君道門<hi>六</hi>
　　　用賢<lb/>
兔罝文王聞大顛閎夭散宜生皆賢人而舉之國史詠<lb/>
其事而美之<hi>詩説周南</hi>
錯石也可以琢玉舉賢用滯則可以治國<hi>毛詩鶴鳴註</hi>
泌水之流洋洋然饑者見之可飲以樂饑以喻人君慤<lb/>
<pb n="KR3k0045_WYG_066-1b"/>
愿任用賢臣則政教成亦猶是也<hi>鄭氏箋詩衡門</hi>
取妻如之何非媒則不得以興治國如之何非禮則不<lb/>
安媒氏能用禮故使媒則得妻以喻周公能用禮故任<lb/>
周公則國治<hi>毛詩正義伐柯</hi>
君子問人之寒則衣之問人之饑則食之稱人之善則<lb/>
爵之<hi>禮記表記</hi>
君如財之曰於此有功匠焉有利器焉有措扶焉以時<lb/>
令其藏必周宻發如用之<hi>大戴禮記少間</hi>
<pb n="KR3k0045_WYG_066-2a"/>
三辰不軌擢士為相蠻夷不恭拔卒為將<hi>後漢書陳龜傳</hi>
賢德不用厥異常陰夫賢者化之本雲者雨之具也得<lb/>
賢而不用猶久陰而不雨也<hi>後漢書郎顗傳</hi>
若必待太公而後用是千載無太公必待夷吾而後任<lb/>
是百世無夷吾所以然者士必從㣲而至著功必積小<lb/>
以至大豈有未任而已成不用而先達也<hi>周書蘇綽傳</hi>
驥舉之在伯樂其功在造父<hi>鹽鐵論利議</hi>
夫懷寶而無語故有粟不食無益於饑覩賢不用無益<lb/>
<pb n="KR3k0045_WYG_066-2b"/>
於削<hi>鹽鐵論相刺</hi>
食其食者不毁其器蔭其樹者不折其枝有士不用何<lb/>
書其言為<hi>新序雜事五</hi>
一身三手无益於輔兩足芙節不能克敏<hi>焦氏易林暌之節</hi>
三嫗治民不勝其任兩馬爭車敗壞家室<hi>焦氏易林恒之既濟</hi>
乗駿馬一日可致千里以言任賢智則可成於治也<hi>王逸</hi>
<hi>註楚辭離騷經</hi>
虬螭神獸宜於駕乗以喻賢人清白宜可信任也<hi>王逸註楚</hi>
<pb n="KR3k0045_WYG_066-3a"/>
<hi>辭九章</hi>
言纎阿不執轡而御則馬不為盡其力君不任賢者賢<lb/>
者亦不盡其節<hi>王逸註楚辭九歎</hi>
賢者之為物也非若美嬪麗妾之可觀於目也非若端<lb/>
冕帶裳之可加於身也非若嘉肴庶羞之可實於口也<lb/>
將以言䇿䇿不用雖多亦奚以為若欲備百僚之名而<lb/>
不問道徳之實則莫若鑄金為人而列於朝也且無食<lb/>
禄之費也然彼亦知有馬必待乗之而後致逺有醫必<lb/>
<pb n="KR3k0045_WYG_066-3b"/>
待行之而後愈疾至於有賢則不知必時用之而後興<lb/>
治者何哉<hi>徐幹中論亡國</hi>
治天下若委裘用賢委裘之實桓公聽管仲而趙襄子<lb/>
信王登此之謂委裘然<hi>李善註文選任彦昇薦士表</hi>
歴危乗險匪杖不行年耆力竭匪杖不彊有杖不任顛<lb/>
跌誰怨有士不用害何足言<hi>廣文選劉子政杖銘</hi>
蒼鷹厲爪翼恥與鷰雀遊成敗在縱者無令鷙鳥憂<hi>初學</hi>
<hi>記鳥部鷹註</hi>
<pb n="KR3k0045_WYG_066-4a"/>
　　　辨才<lb/>
智無所運其籌勇無所奮其氣則勇怯一也才無所騁<lb/>
其能辯無所展其説則頑慧均也是以吳榜越船不能<lb/>
無水而浮青虬赤螭不能無雲而飛<hi>晉書張載傳</hi>
青骹繁霜縶於籠中何以效其撮東郭於鞲下也白猨<lb/>
𤣥豹藏於靈檻何以知其接垂條於千仞也孱夫與烏<lb/>
獲訟力非龍文赤鼎無以明之盖聶政與荆卿爭勇非<lb/>
彊秦之威孰能辨之<hi>晉書張載傳</hi>
<pb n="KR3k0045_WYG_066-4b"/>
夫良玉未剖與瓦石相類名驥未馳與駑馬相離及其<lb/>
剖而瑩之馳而試之玉石駑驥然後始分彼賢士之未<lb/>
用也混於凡品竟何以異要任之以事業責之以成務<lb/>
方與彼庸流較然不同<hi>周書蘇綽傳</hi>
勾粤之簳鏃以精金鷙隼為之羽以之棓箠則其與槁<lb/>
樸也無擇及夫蕩宼爭衝覿武决勝加之駭弩之上則<lb/>
三百步之外不立敵矣蜚景之劒威奪白日氣盛紫蜺<lb/>
以之刲穫則其與劂刃也無擇及夫凶邪流毒沸渭不<lb/>
<pb n="KR3k0045_WYG_066-5a"/>
靖加之運掌之上則千里之内不留行矣夫材有分而<lb/>
用有當所貴善因時而已耳<hi>亢倉子政道</hi>
有智而無為與無智者同道有能而無事與無能者同<lb/>
德<hi>淮南子詮言訓</hi>
金石有聲弗叩弗鳴管簫有音弗吹弗聲<hi>淮南子詮言訓</hi>
言弧弓雖強弛而不張誰知其力之所至乎以言賢者<lb/>
不在職位亦不知其才德也<hi>王逸註楚辭七諌</hi>
物實無中核者謂之郁無刀斧之斷者謂之樸文吏不<lb/>
<pb n="KR3k0045_WYG_066-5b"/>
學世之教無核也郁樸之人孰與程哉<hi>王充論衡量知篇</hi>
望見驥足不異於衆馬之蹄躡平陸而馳騁千里之跡<lb/>
斯須可見<hi>王充論衡效力篇</hi>
夫龍驥維縶則無以别乎蹇驢赤刀韜鋒則曷用異於<lb/>
鉛刃<hi>抱朴子外篇任命</hi>
藏器者珍於變通隨時英逸者貴於吐竒撥亂若乃耀<lb/>
靈翳景於雲表則麗天之明不著哮虎韜牙而握爪則<lb/>
摶噬之㨗不揚太阿潛鋒而不擊則立斷之勁不顯驥<lb/>
<pb n="KR3k0045_WYG_066-6a"/>
騄踠趾而不馳則追風之迅不形竝默則子貢與喑者<lb/>
同口咸瞑則離朱與矇瞽不殊矣<hi>抱朴子外篇嘉遯</hi>
夫衡量小器猶不可使往往而有異況人士之格而可<lb/>
參差而無檢乎<hi>抱朴子外篇審舉</hi>
兩絆而項領則騏騄與蹇驢同矣失林而居檻則猨狖<lb/>
與貛貉等矣韜鋒而不擊則龍泉與鋸刀均矣才逺而<lb/>
任近則英俊與庸𤨏比矣若乃求千里之迹於縶維之<lb/>
駿責匠世之勲於處碎之賢謂之不惑吾不信也<hi>抱朴子外</hi>
<pb n="KR3k0045_WYG_066-6b"/>
<hi>篇博喻</hi>
淳鈎之鋒驗於犀兕宣慈之良効於明試是以同否則<lb/>
元凱與斗筲無殊竝任則騄騏與駑駘不異<hi>抱朴子外篇博喻</hi>
瓊艘瑶楫無涉川之用金弧玉弦無激矢之能是以介<lb/>
潔而無政事者非撥亂之器儒雅而乏治略者非翼亮<lb/>
之手<hi>抱朴子外篇博喻</hi>
摩尼不宵朗則無别於磧礫化鯤不凌霄則靡殊於桃<lb/>
蟲綿駒吞聲則與喑人為羣逸才沈抑則與凡庸為伍<lb/>
<pb n="KR3k0045_WYG_066-7a"/>
故䱇鰍䙝絳虬於淵洿駑蹇黷駿騄於坰野者不識彼<lb/>
物静與之同動與之異<hi>抱朴子外篇廣譬</hi>
夫銓衡不平則輕重錯謬斗斛不正則少多混亂繩墨<lb/>
不陳則曲直不分凖格傾側則滓雜實繁<hi>抱朴子外篇審舉</hi>
不用干將奚以知其鋭也不引烏號奚以知其勁也勁<lb/>
鋭之質卓然易見猶因人獲顯況乃志行難覩曷得不<lb/>
因事而後明乎<hi>劉子大質</hi>
有南威之容乃可以論於淑媛有龍淵之利乃可以議<lb/>
<pb n="KR3k0045_WYG_066-7b"/>
於斷割<hi>文選曹植與楊德祖書</hi>
駑鋭不可以一塗驗筝琴不可以膠柱調也<hi>文選劉孝標辨命論</hi>
<hi>註</hi>
譬如大道徒以奔趨遲疾定其駑良舉足向路物趨一<lb/>
也<hi>廣文選伏公表與阮步兵書</hi>
馬伏皁而不用則駑與良而為羣士齊僚而不職則賢<lb/>
與愚而不分<hi>廣文選班固連珠</hi>
考實推行莫過於鄉閭校才選能莫善於對䇿<hi>意林篤論</hi>
<pb n="KR3k0045_WYG_066-8a"/>
路不險則無以知馬之良任不重則無以知人之才<hi>意林</hi>
<hi>物理論</hi>
水試斷鵠鴈陸試斷牛馬所以觀良劒也<hi>藝文類聚軍器部劍</hi>
必使玉石薫蕕區别靡雜涇渭𤣥黄條流不爽<hi>藝文類聚職官</hi>
<hi>部吏部尚書表</hi>
自非割蚌識珠覩石知玉<hi>藝文類聚職官部吏部郎啟</hi>
人知用賢之利也不能得賢其何故也夫買馬不論足<lb/>
力以白黒為儀必無走馬矣買玉不論美惡以大小為<lb/>
<pb n="KR3k0045_WYG_066-8b"/>
儀必無良寶矣舉士不論才而以貴勢為儀則伊尹管<lb/>
仲不為臣矣<hi>藝文類聚治政部薦舉</hi>
白猨𤣥豹藏於欞檻何以知其㨗<hi>太平御覽獸部猨</hi>
譬若三千大千世界所有人民悉為畵師各有所習巧<lb/>
能不同所善不等或工畵屋宅不工畵體或便模者不<lb/>
能博採或工於手足巧於耳目或頭首不端身形姝好<lb/>
或有不能所習各異或能可人或不可人所知殊别容<lb/>
貌不同王盡召畵師應時皆至王令畵作三界諸形而<lb/>
<pb n="KR3k0045_WYG_066-9a"/>
告之曰各自畵像以持示吾皆合衆師聚於一處各各<lb/>
畵形一師最上悉得其體<hi>大寶積經巻一百一十七</hi>
　　　知人<lb/>
㣲降霜雪以取松栢<hi>汲冢周書酆保解</hi>
蘧伯玉曰君子之人達故觀其器而知其工之巧觀其<lb/>
發而知其人之知<hi>禮記禮器</hi>
澹臺子羽有君子之容而行不勝其貌宰我有文雅之<lb/>
辭而智不克其辯孔子曰語云相馬以輿相士以居弗<lb/>
<pb n="KR3k0045_WYG_066-9b"/>
可廢矣以容取人則失之子羽以辭取人則失之宰予<lb/>
<hi>孔子家語子路初見</hi>
見清知濁見曲知直人君選士各象其德<hi>越絶外傳紀䇿考</hi>
汗明見春申君候問三月而後得見談卒春申君大説<lb/>
之汗明欲復談春申君曰僕已知先生先生太息矣汗<lb/>
明蹙焉曰明願有問君而恐固不審君之聖孰與堯也<lb/>
春申君曰先生過矣臣何足以當堯汗明曰然則君料<lb/>
臣孰與舜春申君曰先生即舜也汗明曰不然臣請為<lb/>
<pb n="KR3k0045_WYG_066-10a"/>
君終言之君之賢實不如堯臣之能不及舜夫以賢舜<lb/>
事聖堯三年而後乃相知也今君一旦而知臣是君聖<lb/>
於堯而臣賢於舜也春申君曰善<hi>戰國䇿楚考烈王</hi>
汗明曰君亦聞驥乎夫驥之齒至矣服鹽車而上太行<lb/>
蹄申膝折尾湛肘潰漉汁灑地白汗交流外阪遷延負<lb/>
棘而不能上伯樂遭之下車攀而哭之解紵衣以羃之<lb/>
驥於是俛而噴仰而鳴聲達於天若出金石聲者何也<lb/>
彼見伯樂之知己也今僕之不肖阨於州部堀穴窮巷<lb/>
<pb n="KR3k0045_WYG_066-10b"/>
沉洿鄙俗之日久矣君獨無意湔祓僕使得為君髙鳴<lb/>
屈於梁乎<hi>戰國䇿楚考烈王</hi>
魏文侯與田子方飲酒而稱樂文侯曰鐘聲不比乎左<lb/>
髙田子方笑文侯曰奚笑子方曰臣聞之君明則樂官<lb/>
不明則樂音今君審於聲臣恐君之聾於官也<hi>戰國䇿魏文侯</hi>
王以名使括若膠柱而鼔瑟耳<hi>史記趙奢傳</hi>
吳越春秋云大夫種為宛令之三戸之里范蠡從人竇<lb/>
蹲而吠之從吏恐文種慙令人引衣而鄣之文種曰無<lb/>
<pb n="KR3k0045_WYG_066-11a"/>
鄣也吾聞犬之所吠者人今吾到此有聖人之氣行而<lb/>
求之來至於此且人身而犬吠者謂我是人也乃下車<lb/>
拜蠡不為禮<hi>史記越王勾踐世家註</hi>
夫觀雲機之功則知班匠之巧覩太平之業則悟聖人<lb/>
之明<hi>後漢紀光武八</hi>
先人有言曰知子莫若父知臣莫若君<hi>管子大匡</hi>
猶之買馬者然不論其足力而以色物毛澤而為儀則<lb/>
廐無走馬矣猶之售玉者然不論其廉貞温粹而無瑕<lb/>
<pb n="KR3k0045_WYG_066-11b"/>
者而以大小徑廣為儀則篋無連城矣惟士亦然論士<lb/>
不以其才而以勢地為儀則伊尹仲父不立於朝矣<hi>子華</hi>
<hi>子晏子問黨</hi>
玉之所以難辨者謂其有怪石也金之所以難辨者謂<lb/>
其有鍮石也今夫以隼翼而被之鷃視不明者正以為<lb/>
隼明者視之乃鷃也今夫小人多誦經籍方書或學竒<lb/>
技通説而被以青紫章服使愚者聽而視之正以為君<lb/>
子明者聽而視之乃小人也<hi>亢倉子君道</hi>
<pb n="KR3k0045_WYG_066-12a"/>
伯樂不可欺以馬而君子不可欺以人此明王之道也<lb/>
<hi>荀子君道</hi>
茍仁義之類也雖在鳥獸之中若别白黑<hi>荀子儒效篇</hi>
論人者又必以六戚四隱何謂六戚父母兄弟妻子何<lb/>
謂四隱交友故舊邑里門郭内則用六戚四隱外則用<lb/>
八觀六驗人之情偽貪鄙美惡無所失矣譬之若逃兩<lb/>
汙無之而非是此先聖王之所以知人也<hi>呂氏春秋論人</hi>
凡賢人之德有以知之也伯牙鼓琴鍾子期聽之方鼔<lb/>
<pb n="KR3k0045_WYG_066-12b"/>
琴而志在太山鍾子期曰善哉乎鼔琴巍巍乎若太山<lb/>
少選之間而志在流水鍾子期又曰善哉乎鼔琴湯湯<lb/>
乎若流水鍾子期死伯牙破琴絶絃終身不復鼔琴以<lb/>
為世無足復為鼓琴者非獨琴若此也賢者亦然雖有<lb/>
賢者而無禮以接之賢奚由盡忠猶御之不善驥不自<lb/>
千里也<hi>呂氏春秋本味</hi>
所信者目也而目猶不可信所恃者心也而心猶不足<lb/>
恃知人固不易矣<hi>呂氏春秋任數</hi>
<pb n="KR3k0045_WYG_066-13a"/>
未有功而知其聖也是堯之知舜也待其功而後知其<lb/>
舜也是市人之知聖也<hi>呂氏春秋審應</hi>
使堯度舜則可使桀度堯是猶以升量石也今謂狐貍<lb/>
則必不知狐又不知貍非未嘗見狐者必未嘗見貍也<lb/>
狐貍非異同類也而謂狐貍則不知狐貍是故謂不肖<lb/>
者賢則必不知賢謂賢者不肖則必不知不肖者矣<hi>淮南</hi>
<hi>子繆稱訓</hi>
蛇舉首尺而修短可知也象見其牙而大小可論也薛<lb/>
<pb n="KR3k0045_WYG_066-13b"/>
燭庸子見若狐甲於劒而利鈍識矣㬰兒易牙淄澠之<lb/>
水合者嘗一哈水而甘苦知矣故聖人之論賢也見其<lb/>
一行而賢不肖分矣<hi>淮南子汜論訓</hi>
夫物之相類者世主之所亂惑也娻疑肖象者衆人之<lb/>
所眩耀也故狠者類知而非知愚者類仁而非仁戇者<lb/>
類勇而非勇使人之相去也若玉之與石美之與惡則<lb/>
論人易矣夫亂人者芎藭之與藁本也蛇牀之與麋蕪<lb/>
也此皆相似故劒工惑劒之似莫邪者唯歐冶能名其<lb/>
<pb n="KR3k0045_WYG_066-14a"/>
種玉工眩玉之似碧盧者唯倚頓不失其情闇主亂於<lb/>
姦臣小人之疑君子者唯聖人能見微以知明<hi>淮南子汜論訓</hi>
夫百里奚之飯牛伊尹之負鼎太公之鼔刀寗戚之商<lb/>
歌其美有存焉者矣衆人見其位之卑賤事之洿辱而<lb/>
不知其大略以為不肖<hi>淮南子汜論訓</hi>
孟孫獵而得麑使秦西巴持歸烹之麑母隨之而嗁秦<lb/>
西巴弗忍縱而予之孟孫歸求麑安在秦西巴對曰其<lb/>
母隨而嗁臣誠弗忍竊縱而予之孟孫怒逐秦西巴居<lb/>
<pb n="KR3k0045_WYG_066-14b"/>
一年取以為子傅左右曰秦西巴有罪於君今以為子<lb/>
傅何也孟孫曰夫一麋而不忍又何況於人乎此謂有<lb/>
罪而益信者也<hi>淮南子人間訓</hi>
秦穆公觀鹽見百里奚牛肥曰任重道逺以險而牛何<lb/>
以肥也對曰臣飲食以時使之不以暴有險先後之以<lb/>
身是以肥也穆公知其君子也<hi>説苑臣衡</hi>
士之接也非必與之臨財分貨乃知其廉也非必與之<lb/>
犯難涉危乃知其勇也舉事決斷是以知其勇也取與<lb/>
<pb n="KR3k0045_WYG_066-15a"/>
有讓是以知其廉也故見虎之尾而知其大於貍也見<lb/>
象之牙而知其大於牛也一節見則百節知也由此觀<lb/>
之以所見可以占未發覩小節四足知大體矣<hi>説苑尊賢</hi>
宓子賤為單父宰過於陽晝曰子亦有以送僕乎陽晝<lb/>
曰吾少也賤不知治民之術有釣道二焉請以送子子<lb/>
賤曰釣道奈何陽晝曰夫扱綸錯餌迎而吸之者陽鱎<lb/>
也其為魚薄而不美若存若亾若食若不食者鮚也其<lb/>
為魚也薄而厚味宓子賤曰善於是未至單父冠葢迎<lb/>
<pb n="KR3k0045_WYG_066-15b"/>
之者交接於道子賤曰車驅之夫陽晝之所謂陽鱎者<lb/>
至矣於是至單父請其耆老尊賢者而與之共治單父<lb/>
<hi>説苑政理</hi>
夫牛鳴而馬不應非不聞牛聲也異類故也此人必有<lb/>
與人異者矣<hi>列女傳周列國齊孤逐女</hi>
或問人曰難知也曰焉難曰太山之與螘垤江河之與<lb/>
行潦非難也大聖之與大佞難也<hi>揚子問神</hi>
言材木委積非魯班則不能别其好醜國民衆多非明<lb/>
<pb n="KR3k0045_WYG_066-16a"/>
君則不知我之有能也<hi>王逸註楚辭九章</hi>
君察之審明若視俎上之脯指掌中之理數局上之棊<lb/>
摘轅中之馬魚鼈匿淵捕漁者知其源禽獸藏山畋獵<lb/>
者見其脉佞人異行於世世不能見庸庸之主無髙材<lb/>
之人也<hi>王充論衡答佞篇</hi>
是故知人者以目正耳不知人者以耳敗目<hi>劉邵人物志七繆</hi>
姜太公當此時貧且賤矣年又老矣非有貴顯之舉也<lb/>
其言誠當乎賢君之心其術誠合乎致平之道文王之<lb/>
<pb n="KR3k0045_WYG_066-16b"/>
識也灼然若披雲而見日霍然若開霧而觀天斯豈假<lb/>
之於衆人哉<hi>徐幹中論審大臣</hi>
瞻山識璞臨川知珠士於難分之中而無取舎之恨者<lb/>
使臧否區分抑揚咸允<hi>抱朴子外篇行品</hi>
以英逸而遭大明桑陰未移而金蘭之協已固矣以長<lb/>
才而遇深識則不待厯試而相知之情已審矣飄乎猶<lb/>
起鴻之乗勁風翩乎若騰鱗之躡驚雲也<hi>抱朴子外篇接疏</hi>
聰者貴於理遺音於千載之外而得興亡之迹明者珍<lb/>
<pb n="KR3k0045_WYG_066-17a"/>
於鑒逸羣於寒瘁之中而抽匡世之器若夫聆繁㑹之<lb/>
響而顧問於庸工非延州之清聽也枉英遠之才而諮<lb/>
之於常人非獨見之竒識也故與不賞物者而論用凌<lb/>
儕之器是使瞽者指五色也與妬勝己者而謀舉疾惡<lb/>
之賢是與狐議治裘也<hi>抱朴子外篇博喻</hi>
華章藻蔚非矇瞍所玩英逸之才非淺短所識夫瞻視<lb/>
不能接物則衮龍與素褐同價矣聰鑒不足相涉則俊<lb/>
民與庸夫一槩矣<hi>抱朴子外篇擢才</hi>
<pb n="KR3k0045_WYG_066-17b"/>
九方諲之相馬也雖未追風逐電絶塵掣影而迅足之<lb/>
勢固已見矣薛燭之賞劍雖未陸斬𤣥犀水截蛟龍而<lb/>
鋭刃之資亦已露矣<hi>劉子知人</hi>
龍之潛也慶雲未附則與魚鼈為隣驥之伏也孫陽未<lb/>
賞必與駑駘同櫪士之翳也知己未顧亦與傭流雜處<lb/>
自非神機洞明莫能分也<hi>劉子知人</hi>
公輸之刻鳯也冠距未成翠羽未樹人見其身者謂之<lb/>
<graphic n="KR2301" url="https://raw.githubusercontent.com/kanripo/KR-Gaiji/master/images/KR2301.png" mimeType="image/png"/>鵄<hi>上莫項切下鴟同</hi>見其首者名曰□鸅<hi>上於乎切下音澤</hi>皆訾其<lb/>
<pb n="KR3k0045_WYG_066-18a"/>
醜而笑其拙及鳯之成翠冠雲聳朱距電揺錦身霞散<lb/>
綺翮焱<hi>弋瞻呼昊二切</hi>發翽然一翥翻翔雲棟三日而不集然<lb/>
後讚其竒而稱其巧堯遭洪水浩浩滔天蕩蕩懷山下<lb/>
民昏墊禹為匹夫未有功名堯深知之使治水焉乃鑿<lb/>
龍門斬荆山導熊耳通鳥鼠櫛奔風沐驟雨面目黧䵟<lb/>
手足胼胝冠絓不暇取經門不及過使百川東注於海<lb/>
西被於流沙生人免為魚鼈之患於是衆人咸歌詠始<lb/>
知其賢故見其朴而知其巧者是三爾之知公輸也鳯<lb/>
<pb n="KR3k0045_WYG_066-18b"/>
成知其巧者是衆人之知公輸也未有功而知其賢者<lb/>
是堯之知禹也有功而知其賢者是衆人之知禹也故<lb/>
知人之難未易遇也<hi>劉子知人</hi>
卞和潛幽㝠誰能證竒璞冀願神龍來揚光以見燭<hi>文選</hi>
<hi>司馬彪贈山濤詩</hi>
伯樂相馬取之於瘦聖人相士取之於疎<hi>意林周生列子</hi>
伊尹薪於有莘孰知非夏之野人吕尚釣於渭濵孰知<lb/>
非殷之漁者遇湯武文王然後知其非也<hi>意林物理論</hi>
<pb n="KR3k0045_WYG_066-19a"/>
則吾聞音而識其曲食㫖而知其甘<hi>藝文類聚人部鑒誡書</hi>
魏安釐王問子從曰馬回梗梗亮直有大丈夫之節吾<lb/>
欲以為相可乎答曰直亮之節臣未明也王曰何故答<lb/>
曰長目而豕視者必體方而心圓每以其法相人千百<lb/>
不失一臣見回非不偉其體幹也然甚疑其目王卒用<lb/>
之三月果以謟言得罪<hi>藝文類聚人部品藻</hi>
譬如有人以手穿珠忽遇無上真摩尼寶心大歡喜當<lb/>
知是人必已曾見<hi>大寶積經巻一百一十六</hi>
<pb n="KR3k0045_WYG_066-19b"/>
　　　得人<lb/>
六五鼎黄耳金鉉利貞<hi>易鼎</hi>
手足具乃成人有良臣乃成聖<hi>孔氏傳書説命下</hi>
鳯凰于飛翽翽<hi>音諱</hi>其羽亦集爰止靄靄王多吉士維君<lb/>
子使媚于天子　鳯凰于飛翽翽其羽亦傅<hi>音附</hi>于天靄<lb/>
靄王多吉人維君子命媚于庶人　鳯凰鳴矣于彼髙<lb/>
岡梧桐生矣于彼朝陽菶菶<hi>音蚌</hi>萋萋雝雝喈喈<hi>詩大雅巻阿</hi>
風雨齊桓得管仲以為相齊人喜之而作是詩<hi>詩説齊</hi>
<pb n="KR3k0045_WYG_066-20a"/>
南山有臺樂得賢也得賢則能為邦家立太平之基矣<lb/>
<hi>毛詩南山有臺</hi>
棫樸文王能官人也<hi>毛詩棫樸</hi>
南山所以得髙峻者以南山之上有臺北山之上有萊<lb/>
以有草木而自覆盖故能成其髙大以喻人君所以能<lb/>
令天下太平以人君所任之官有德所治之職有能以<lb/>
有賢臣各治其事故能致太平言山以草木髙大君以<lb/>
賢臣尊顯<hi>毛詩正義南山有臺</hi>
<pb n="KR3k0045_WYG_066-20b"/>
人道敏政地道敏樹夫政也者蒲盧也<hi>中庸</hi>
所謂故國者非謂有喬木之謂也有世臣之謂也<hi>孟子梁惠</hi>
<hi>王下</hi>
陛下功德陳五帝之上在三王之右非若此而已誠得<lb/>
天下賢士公卿在位咸得其人矣譬若以周召為丞相<lb/>
孔<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>為御史大夫太公為將軍畢公髙拾遺於後弁嚴<lb/>
子為衛尉臯陶為大理后稷為司農伊尹為少府子贛<lb/>
使外國顔閔為博士子夏為太常益為右扶風季路為<lb/>
<pb n="KR3k0045_WYG_066-21a"/>
執金吾契為鴻臚龍逢為宗正伯夷為京兆管仲為馮<lb/>
翊魯般為將作仲山甫為光禄申伯為太僕延陵季子<lb/>
為水衡百里奚為典屬國栁下惠為大長秋史魚為司<lb/>
直蘧伯玉為太傅孔父為詹事孫叔敖為諸侯相子産<lb/>
為郡守王慶忌為期門夏育為鼎官羿為旄頭宋萬為<lb/>
式道候<hi>前漢書東方朔傳</hi>
股肱蕭曹社稷是經爪牙信布腹心良平龔行天罰赫<lb/>
赫明明<hi>前漢書敘傳下</hi>
<pb n="KR3k0045_WYG_066-21b"/>
刳舟剡楫將欲濟江海也聘賢選佐將以安天下也昔<lb/>
唐堯在上羣龍為用文武創德周召作輔是以能建天<lb/>
地之功増日月之耀者也<hi>後漢書郎顗列傳</hi>
秦欲伐楚使使者往觀楚之寶器楚王聞之召昭奚恤<lb/>
問焉對曰此欲觀吾國之得失而圖之寶器在於賢臣<lb/>
遂使恤應之稱曰客觀楚國之寶器所寶者賢臣也理<lb/>
百姓實倉廩使人各得其所子西在此奉珪璋使諸侯<lb/>
解忿悁之難交兩國之懽使無兵革之憂太宰子方在<lb/>
<pb n="KR3k0045_WYG_066-22a"/>
此守封疆謹境界不侵鄰國鄰亦不侵葉公子髙在此<lb/>
理師旅正兵戎以當強敵提枹鼓以動百萬之衆使皆<lb/>
赴湯火蹈白刅出萬死不顧司馬子反在此若懷霸王<lb/>
之餘義獵理亂之遺風昭奚恤在此惟大國所觀秦使<lb/>
者瞿然無以對<hi>後漢書李膺傳註</hi>
甫欲鑿石索玉剖蚌求珠今乃隋和炳然有如皎日<hi>蜀志</hi>
<hi>秦宓傳</hi>
唐虞之朝無謬舉之才造父之門無駑蹇之足<hi>吴志王蕃傳註</hi>
<pb n="KR3k0045_WYG_066-22b"/>
斯玉鉉之妙味經世之徽猷也<hi>晉書王接傳</hi>
皎皎瑚器來光玉繩<hi>晉書髙光傳</hi>
恢燿和肆必在兼城之寶翼亮崇本宜紆髙世之逸是<lb/>
以渭濵佐周聖德廣運商洛匡漢英業乃昌<hi>宋書隱逸周續之傳</hi>
明王聖主得麒麟鳯凰為瑞是聖德所感非力能致之<lb/>
瑞物雖來不堪使用如李德林來受驅䇿亦陛下聖德<lb/>
感致有大才用無所不堪勝於騏驎鳯凰逺矣<hi>隋書李德林傳</hi>
功傾魏后非待照車之珍德柔秦客豈徒祕璧之貴隆<lb/>
<pb n="KR3k0045_WYG_066-23a"/>
陂所漸成敗之由何嘗不興資得財替因失士<hi>南史謝宏㣲子</hi>
<hi>謝莊傳</hi>
文王將田史編卜曰田於渭陽將大得焉非龍非彲非<lb/>
虎非羆天道汝師以之佐昌施及三王<hi>太公六韜文師</hi>
明主之治天下也必用聖人而後天下治婦人之求夫<lb/>
家也必用媒而後家事成故治天下而不用聖人則天<lb/>
下乖亂而民不親也求夫家而不用媒則身醜恥而人<lb/>
不信也<hi>管子形勢解</hi>
<pb n="KR3k0045_WYG_066-23b"/>
羿蠭門者善服射者也王良造父者善服馭者也聰明<lb/>
君子者善服人者也故人主欲得善射射逺中㣲則莫<lb/>
若羿蠭門矣欲得善馭及速致逺則莫若王良造父矣<lb/>
欲調一天下制秦楚則莫若聰明君子矣<hi>荀子王霸</hi>
絶江者託於船致逺者託於驥霸王者託於賢伊尹呂<lb/>
尚管夷吾百里奚此霸王者之船驥也釋父兄與子弟<lb/>
非疏之也任庖人釣者與仇人僕虜非阿之也持社稷<lb/>
立功名之道不得不然也猶大匠之為宫室也量小大<lb/>
<pb n="KR3k0045_WYG_066-24a"/>
而知材木矣訾功大而知人數矣故小臣吕尚聽而天<lb/>
下知殷周之王也管夷吾百里奚聽而天下知齊秦之<lb/>
霸也豈特驥逺哉非其人而欲有功譬之若夏至之日<lb/>
而欲夜之長也射魚指天而欲發之當也舜禹猶若困<lb/>
而況俗主乎<hi>呂氏春秋知度</hi>
今夫塞者勇力時日卜筮禱祠無事焉善者必勝主功<lb/>
名亦然要在得賢<hi>呂氏春秋察賢</hi>
賢者善人以人中人以事不肖者以財得十良馬不若<lb/>
<pb n="KR3k0045_WYG_066-24b"/>
得一伯樂得十良劒不若得一歐冶得地千里不若得<lb/>
一聖人舜得臯陶而舜受之湯得伊尹而有夏民文王<lb/>
得吕望而服殷商夫得聖人豈有里數哉<hi>呂氏春秋贊能</hi>
三代之法不亾而世不治者無三代之智也六律具存<lb/>
而莫能聽者無師曠之耳也故法雖在必待聖而後治<lb/>
律雖具必待耳而後聽故國之所以存者非以有法也<lb/>
以有賢人也其所亾者非以無法也以無賢人也<hi>淮南子泰</hi>
<hi>族訓</hi>
<pb n="KR3k0045_WYG_066-25a"/>
守不待渠塹而固攻不待衝降而拔得賢之與失賢也<lb/>
故臧武仲以其智存魯而天下莫能亾也蘧伯玉以其<lb/>
仁寧衛而天下莫能危也<hi>淮南子泰族訓</hi>
舉天下之髙以為三公一國之髙以為九卿一縣之髙<lb/>
以為二十七大夫一鄉之髙以為八十一元士故知過<lb/>
萬人者謂之英千人者謂之俊百人者謂之豪十人者<lb/>
謂之傑<hi>淮南子泰族訓</hi>
智如泉源行可以為表儀者人師也智可以砥行可以<lb/>
<pb n="KR3k0045_WYG_066-25b"/>
為輔弼者人友也據法守職而不敢為非者人吏也當<lb/>
前決意一呼再諾者人𨽻也故上主以師為佐中主以<lb/>
友為佐下主以吏為佐危亾之主以𨽻為佐語曰淵廣<lb/>
者其魚大主明者其臣愚<hi>韓詩外傳</hi>
水廣則魚大君明則臣忠昔有桓公故有管仲今桓公<lb/>
在此則車下之臣盡管仲也<hi>説苑尊賢</hi>
鳯凰在左麒麟處右仁聖相遇伊吕集聚<hi>焦氏易林訟之咸</hi>
栢桂棟梁相輔為强<hi>焦氏易林比之旅</hi>
<pb n="KR3k0045_WYG_066-26a"/>
窻牖戸房通利明光賢智輔聖仁施大行<hi>焦氏易林大畜之升</hi>
阿衡服箱太乙載行<hi>焦氏易林恒之復</hi>
千里騂駒為王服車嘉其驪榮君子有成<hi>焦氏易林晉之遯</hi>
和氣所生物皆不朽聖賢居位國无凶咎<hi>焦氏易林解之井</hi>
次二金榦玉楨廓于城測曰金榦玉楨蕃輔正也<hi>太𤣥經第</hi>
<hi>四廓</hi>
次六黄心鴻翼翕于天測曰黄心鴻翼利得輔也<hi>太𤣥經第</hi>
<hi>五翕</hi>
<pb n="KR3k0045_WYG_066-26b"/>
次四將飛得羽利以登于天測曰將飛得羽其輔彊也<lb/>
<hi>太𤣥經第六將</hi>
夫人治國固治身之象疾者身之病亂者國之病也身<lb/>
之病待醫而愈國之亂待賢而治治身有黄帝之術治<lb/>
世有孔子之經然病不愈而亂不治者非鍼石之法誤<lb/>
而五經之言誣也乃因之者非其人茍非其人則規不<lb/>
圓而矩不方繩不直而凖不平鑽燧不得火鼓石不下<lb/>
金金馬不可以追速土舟不可以涉水也<hi>濳夫論思賢</hi>
<pb n="KR3k0045_WYG_066-27a"/>
華霍所以能崇極天之峻者由乎其下之厚也唐虞所<lb/>
以能臻巍巍之功者實頼股肱之良也雖有孫陽之手<lb/>
而無騏驥之足則不得致千里矣雖有稽古之才而無<lb/>
宣力之佐則莫縁凝庶績矣<hi>抱朴子外篇審舉</hi>
千羊不能扞獨虎萬雀不能抵一鷹庭燎攢舉不及羲<lb/>
和之末景百鼓竝伐未及震霆之餘聲是以庸夫盈朝<lb/>
不能使彛倫攸敘英俊孤任足以令庶事根長<hi>抱朴子外篇廣</hi>
<hi>譬</hi>
<pb n="KR3k0045_WYG_066-27b"/>
鑒之正者猶為不迷况得賢者與為治乎<hi>太𤣥經第六蓇解</hi>
鈞天廣樂必有竒麗之觀帝室皇居必畜非常之寶<hi>文選</hi>
<hi>孔融薦禰衡表</hi>
乃鳴鸞在衡奔驥服輅良平鳯栖信布虎據<hi>廣文選陸士龍盛徳</hi>
<hi>頌</hi>
乗騏驥之瀏瀏兮馭安用夫强䇿<hi>廣文選宋玉九辯</hi>
買馬不論足力而以黒白為儀必無走馬矣買玉不論<lb/>
美惡必無良寶矣舉士不論賢良則無士矣<hi>意林尸子</hi>
<pb n="KR3k0045_WYG_066-28a"/>
枯岸之珠既掄潤山之玉已薦<hi>藝文類聚治政部薦舉表</hi>
夫忠謇朝之杷朳正人國之掃篲也秉杷執篲除凶掃<lb/>
穢國之福主之利也<hi>太平御覽器物部杷朳</hi>
人主得地百里則喜四境皆賀得士則不喜不知相賀<lb/>
而通乎輕重<hi>太平御覽禮儀部賀</hi>
夫清忠之士乃千人之表萬人之英得其人則事易於<lb/>
反手不得其人則難於拔筋<hi>太平御覽人事部筋</hi>
王公大人則嘉得良師明輔品庶凡民則樂仁賢哲士<lb/>
<pb n="KR3k0045_WYG_066-28b"/>
皆國之柱棟而人之羽翼<hi>太平御覽居處部楝</hi>
孫綽子曰髙祖御龍光武御虎龍韓彭之類是也虎耿<lb/>
鄧之類是也<hi>埤雅品物門龍</hi>
文王遇太公於渭濵皤然皓首持竿垂釣文王得之灼<lb/>
若祛雲而見日霍若開霧而觀山<hi>初學記地部渭水註</hi>
若使明君用公山於前擢正禮於後所謂御二龍於長<lb/>
途騁騏驥於千里<hi>何氏語林賞譽</hi>
　喻林巻六十六<lb/>
</p>
<p>
</p>
  </div>
</body>
</text>
</TEI>
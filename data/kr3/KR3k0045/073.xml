<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林巻七十三</head>
    <p>
<pb n="KR3k0045_WYG_073-1a"/>
欽定四庫全書<lb/>
　喻林巻七十三　　　　　明　徐元太　撰<lb/>
　　君道門<hi>十三</hi>
　　　法天<lb/>
效天之氣以下教令天有運移之期隂陽之節也若賞<lb/>
以春夏刑以秋冬皆效天也<hi>毛詩正義周頌譜</hi>
敢問君何貴乎天道也孔子對曰貴其不已如日月西<lb/>
東相從而不已也是天道也<hi>大戴禮記哀公問於孔子</hi>
<pb n="KR3k0045_WYG_073-1b"/>
用天地為根本又用隂陽為端首猶如劍㦸以近柄處<lb/>
為根本以鋒抄為端首<hi>禮記正義禮運</hi>
人君法效天氣以降下政教之命效星辰運轉於北極<lb/>
為昏媾姻亞效天之隂陽寒暑為刑獄賞罰<hi>禮記正義禮運</hi>
立風樹信立雷作威<hi>乾坤鑿度坤鑿度下</hi>
春者天之所以生也仁者君之所以愛也夏者天之所<lb/>
以長也徳者君之所以養也霜者天之所以殺也刑者<lb/>
君之所以罰也<hi>前漢書董仲舒傳</hi>
<pb n="KR3k0045_WYG_073-2a"/>
道教治世之梁肉刑憲亂世之藥石故以教化比雨露<lb/>
名法方風霜<hi>南齊書崔祖思傳</hi>
乾元以利貞為大非義則不動皇王以博施為功非類<lb/>
則不從故能始萬物而化天下者也<hi>魏書張普惠傳</hi>
如日方中天下說其盛明萬物懐其光景<hi>魏書趙黒閹官傳</hi>
恩比春天威同夏日<hi>北齊書文宣帝紀</hi>
天地稱其髙厚者萬物得其容養焉四時著其寒暑者<lb/>
庻類資其忠信焉是以帝王者寛大象天地忠信則四<lb/>
<pb n="KR3k0045_WYG_073-2b"/>
時<hi>周書黎景熙藝術傳</hi>
天之行廣而無私其施厚而不徳其明久而不衰故聖<lb/>
王法之既以天為法動作有為必度於天<hi>墨子法儀</hi>
條風至則出輕繋去稽留明庻風至則正封疆修田疇<lb/>
清明風至則出幣帛使諸侯景風至則爵有位賞有功<lb/>
凉風至則報地徳祀四郊閶闔風至則收縣垂琴瑟不<lb/>
張不周風至則修宫室繕邊城廣莫風至則閉闗梁决<lb/>
刑罰<hi>淮南子天文訓</hi>
<pb n="KR3k0045_WYG_073-3a"/>
太隂治春則欲行柔惠温涼太隂治夏則欲布施宣明<lb/>
太隂治秋則欲修備繕兵太隂治冬則欲猛毅剛彊<hi>淮南</hi>
<hi>子天文訓</hi>
明堂之制静而法凖動而法繩春治以規秋治以矩冬<lb/>
治以權夏治以衡是故燥濕寒暑以節至甘雨膏露以<lb/>
時降<hi>淮南子時則訓</hi>
古得道者静而法天地動而順日月喜怒而合四時呌<lb/>
呼而比雷霆音氣不戾八風詘伸不獲五度<hi>淮南子兵畧訓</hi>
<pb n="KR3k0045_WYG_073-3b"/>
春分而生秋分而成生之與成必得和之精故聖人之<lb/>
道寛而栗嚴而温柔而直猛而仁<hi>淮南子汜論訓</hi>
天子處於郊亭則九卿趨大夫走坐者伏倚者齊當此<lb/>
之時明堂太廟懸冠解劍緩帶而寢非郊亭大而廟堂<lb/>
狹小也至尊居之也天道之貴也非特天子之為尊也<lb/>
所在而衆仰之夫蟄蟲鵲巢皆向大一者至和在焉爾<lb/>
帝者誠能包禀道合至和則草木禽獸莫不被其澤矣<lb/>
而况兆民乎<hi>淮南子汜論訓</hi>
<pb n="KR3k0045_WYG_073-4a"/>
天之道任陽不任隂王者之道任徳不任刑順天也<hi>春秋</hi>
<hi>繁露執䞇</hi>
事父者承意事君者儀志事天亦然<hi>春秋繁露楚莊王</hi>
隂之行不得干春夏而月之常厭於日光乍全乍傷天<lb/>
之禁隂如此安得不損其欲而輟其情以應天<hi>春秋繁露深察</hi>
<hi>名號</hi>
為人主者予奪生殺各當其義若四時列官置吏必以<lb/>
其能若五行好仁惡戾任徳逺刑若隂陽此之謂能配<lb/>
<pb n="KR3k0045_WYG_073-4b"/>
天<hi>春秋繁露如天之為</hi>
春修仁而求善秋修義而求惡冬修刑而致清夏修徳<lb/>
而致寛此所以順天地體隂陽然而方求善之時見惡<lb/>
而不釋方求惡之時見善亦立行方致清之時見大善<lb/>
亦立舉之方致寛之時見大惡亦立去之以效天之方<lb/>
生時有殺也方殺之時有生也<hi>春秋繁露如天之為</hi>
天者其道長萬物而王者長人人主之大天地之參也<lb/>
奸惡之分隂陽之理也喜怒之發寒暑之比也官職之<lb/>
<pb n="KR3k0045_WYG_073-5a"/>
事五行之義也<hi>春秋繁露如天之為</hi>
天髙其位而下其施藏其形而見其光髙其位所以為<lb/>
尊也下其施所以為仁也藏其形所以為神見其光所<lb/>
以為明故位尊而施仁藏神而見光者天之行也故為<lb/>
人主者法天之行<hi>春秋繁露離合根</hi>
天出陽為煖以生之地出隂為清以成之不煖不生不<lb/>
清不成然而計其多少之分則煖暑居百而清寒居一<lb/>
徳教其與刑罰猶此也故聖人多其愛而少其嚴厚其<lb/>
<pb n="KR3k0045_WYG_073-5b"/>
徳而簡其刑以此配天<hi>春秋繁露基義章</hi>
天有和有徳有平有威有相受之意有為政之理不可<lb/>
不審也春者天之和也夏者天之徳也秋者天之平也<lb/>
冬者天之威也天之序必先和然後發徳必先平然後<lb/>
發威此可以見不和不可以發慶賞之徳不平不可以<lb/>
發刑罰之威又可以見徳生於和威生於平也不和無<lb/>
徳不平無威天之道也<hi>春秋繁露威徳所生</hi>
天數右陽而不右隂務徳而不務刑刑之不可任以成<lb/>
<pb n="KR3k0045_WYG_073-6a"/>
世也猶隂不可任以成歳也<hi>春秋繁露陽尊隂卑</hi>
清漂之於歳也若酸醎之於味也僅有而已矣聖人之<lb/>
治亦從而然<hi>春秋繁露隂陽義</hi>
何謂天之大經三起而成日三日而成規三旬而成月<lb/>
三月而成時三時而成功寒暑與和三而成物日月與<lb/>
星三而成光天地與人三而成徳由此觀之三而一成<lb/>
天之大經也以此為天制是故禮三讓而成一節官三<lb/>
人而成一選<hi>春秋繁露官制象天</hi>
<pb n="KR3k0045_WYG_073-6b"/>
人主以好惡喜怒變俗習而天以煖清寒暑化草木喜<lb/>
樂時而當則歳美不時而妄則歳惡天地人主一也然<lb/>
則人主之好惡喜怒乃天之煖清寒暑也不可不審其<lb/>
處而出也當暑而寒當寒而暑必為惡歳也人主當喜<lb/>
而怒當怒而喜必為亂世矣<hi>春秋繁露王道通三</hi>
人主以義申也喜如春陽怒如秋霜威如雷霆之震惠<lb/>
若雨露之降沛然孰能禦也<hi>申鑒雜言上</hi>
人君舉措應天若北辰為之主台輔為之臣佐列宿為<lb/>
<pb n="KR3k0045_WYG_073-7a"/>
之官屬衆星為之人民是以北辰不可變改台輔不可<lb/>
失度列宿不可錯繆此天之象也<hi>武侯十六䇿治國</hi>
天子父事天母事地兄事日姊事月<hi>蔡中郎集獨斷</hi>
夫白日登天六合俱照非愛人而照之也故聖人之在<lb/>
天下煖若陽春蒙澤者不謝凄若秋霜凋落者不怨<hi>郭子</hi>
<hi>註莊大宗師</hi>
似秋殺物非為威也似春生物非為仁也<hi>郭子註莊大宗師</hi>
天之養物以隂陽為大君之化民以政教為務故寒暑<lb/>
<pb n="KR3k0045_WYG_073-7b"/>
不時則疾疫風雨不節則歳饑刑罰者民之寒暑也教<lb/>
令者民之風雨也刑罰不時則民傷教令不節則俗弊<lb/>
<hi>劉子愛民</hi>
人主以術化世猶天以氣變萬物氣變萬物而不見其<lb/>
象以術化人而不見其形故天以氣為靈主以術為神<lb/>
<hi>劉子法術</hi>
天地之歳也先春而後秋人君之治也先禮而後刑<hi>意林</hi>
<hi>物理論</hi>
<pb n="KR3k0045_WYG_073-8a"/>
怒如烈冬喜如温春<hi>意林太元經</hi>
矜賞若春重罰若秋行禮若火流教若水<hi>意林周生烈子</hi>
仁義之道日月循緯<hi>藝文類聚天部月</hi>
吾不能以春風風人不能以夏雨雨人吾窮必矣<hi>藝文類聚</hi>
<hi>歳時部春</hi>
古帝王封諸侯不過百里故利以建侯取法於雷<hi>藝文類聚</hi>
<hi>封爵部摠載封爵</hi>
覆之燾之順天之矩澤如凱風惠如時雨<hi>藝文類聚人部鑒試詩</hi>
<pb n="KR3k0045_WYG_073-8b"/>
仁如春風惠如冬日<hi>太平御覽時序部春下</hi>
天為有形之主君為有國之主天以春生猶君之有仁<lb/>
令也天以秋殺猶君之有威令也故仁令之發天下樂<lb/>
之威令之發天下畏之樂之故樂從其令畏之故不敢<lb/>
違其令<hi>太平御覽刑法部律令科附</hi>
日者衆陽之精内明𤣥黄五色無主以象人君精精似<lb/>
青翼翼似黒𤣥𤣥似赤縞縞似白煌煌似黄光照無主<lb/>
不可以一色名也<hi>太平御覽天部三上</hi>
<pb n="KR3k0045_WYG_073-9a"/>
人君喜則温怒則寒<hi>太平御覽時序部寒</hi>
天有日月照臨晝夜猶王官之伯率領諸侯也北斗環<lb/>
繞北極猶卿士之周衛天子也五星行於列宿猶州牧<lb/>
之省察諸侯也二十八宿布於四方猶諸侯為天子守<lb/>
土也<hi>玉海天文天文圖</hi>
機出乎心如天之生如天之殺則生者自謂得其生死<lb/>
者自謂得其死<hi>隂符經集註張良</hi>
法自然者在方而法方在圓而法圓於自然無所違也<lb/>
<pb n="KR3k0045_WYG_073-9b"/>
<hi>道德經註</hi>
　　　盡道<lb/>
王當用善人為官維以為藩鄣又用大師之大臣維以<lb/>
為垣墻又用大邦諸侯維以為屏蔽王又身為大宗維<lb/>
當施政為之禎幹又和安汝徳以施於民無行酷虐之<lb/>
政維安汝之國矣不但安汝之國亦與汝之宗子維以<lb/>
為城言其可以蔽身又得蔽子王必常行此徳無使宗<lb/>
子之城壊又無得疏逺藩屏之人令王獨居<hi>毛詩正義板</hi>
<pb n="KR3k0045_WYG_073-10a"/>
人君徳美如玉而明若燭<hi>爾雅䆁天疏</hi>
敷春風而鼓俗旌至徳以調民<hi>魏書辛雄傳</hi>
蛟龍得水而神可立也虎豹得幽而威可載也風雨無<lb/>
鄉而怨怒不及也<hi>管子形勢</hi>
夫凶歳雷旱非無雨露也其燥濕非其時也亂世煩政<lb/>
非無法令也其所誅賞者非其人也暴王迷君非無心<lb/>
腹也其所取舎非其術也<hi>管子七臣七主</hi>
無翼而飛者聲也無根而固者情也無方而富者生也<lb/>
<pb n="KR3k0045_WYG_073-10b"/>
公亦固情謹聲以嚴尊生此謂道之榮<hi>管子戒</hi>
春秋冬夏天之時也山陵川谷地之枝也喜怒取予人<lb/>
之謀也<hi>管子内業</hi>
羿古之善射者也調和其弓矢而堅守之其操弓也審<lb/>
其髙下有必中之道故能多發而多中明主猶羿也平<lb/>
和其法審其廢置而堅守之有必治之道故能多舉而<lb/>
多當道者羿之所以必中也主之所以必治也<hi>管子形勢解</hi>
奚仲之為車噐也方圜曲直皆中規矩鈎繩故機旋相<lb/>
<pb n="KR3k0045_WYG_073-11a"/>
得用之牢利成噐堅固明主猶奚仲也言辭動作皆中<lb/>
術數故衆理相當上下相親巧者奚仲之所以為噐也<lb/>
主之所以治也<hi>管子形勢解</hi>
如地如天何私何親如日如月唯君之節<hi>管子牧民</hi>
昔者五帝之治天下也其道昭昭若日月之明然若以<lb/>
晝代夜然故其道首首然萬世為福萬世為教者唯從<lb/>
黄帝以下舜禹以上而已矣<hi>鬻子貴道</hi>
天生四時地生萬物天下有民聖人牧之故春道生萬<lb/>
<pb n="KR3k0045_WYG_073-11b"/>
物榮夏道長萬物成秋道歛萬物盈冬道藏萬物静盈<lb/>
則藏藏則復起莫知所終莫知所始聖人配之以為天<lb/>
地經紀<hi>太公六韜守國</hi>
夫雞晨而作負日任勞流汗灑地夜分僅息農夫之道<lb/>
也俯拾仰取鋭意錐撮力思摶精希求利潤賈竪之道<lb/>
也嚥氣谷神宰思損慮超遥輕舉日精錬仙髙士之道<lb/>
也剸情端想畢志所事倫揆忘寢謀效位司人臣之道<lb/>
也清心省念察驗近習務求賢良以安萬姓人主之道<lb/>
<pb n="KR3k0045_WYG_073-12a"/>
也<hi>亢倉子用道</hi>
神靈威明與天合勾萌動作與地俱隂陽寒暑與時至<lb/>
三者聖人<hi>鶡冠子近迭</hi>
公平者職之衡也中和者聽之繩也<hi>荀子王制</hi>
修百王之法若辨白黒應當時之變若數一二行禮要<lb/>
節而安之若生四枝要時立功之巧若詔四時平正和<lb/>
民之善億萬之衆而博若一人如是則可謂聖人矣<hi>荀子</hi>
<hi>儒效</hi>
<pb n="KR3k0045_WYG_073-12b"/>
垂事養民拊循之唲嘔之冬日則為之饘粥夏日則與<lb/>
之𤓰麮以偷取少頃之譽焉是偷道也可以少頃得姦<lb/>
民之譽然而非長久之道也<hi>荀子富國篇</hi>
夫為國之道恃賢與民信賢如腹心使民如四肢則䇿<lb/>
無遺所適如肢體相随骨節相救<hi>黄石公三畧上</hi>
英雄者國之幹庻民者國之本得其幹收其本則政行<lb/>
而無怨<hi>黄石公三畧上</hi>
舉賢任能不時日而事利明法審令不卜筮而獲吉貴<lb/>
<pb n="KR3k0045_WYG_073-13a"/>
功養勞不禱祠而得福<hi>尉繚子戰威</hi>
日夜一周圜道也月躔二十八宿軫與角屬圜道也精<lb/>
行四時一上一下各與遇圜道也物動則萌萌而生生<lb/>
而長長而大大而成成乃衰衰乃殺殺乃藏圜道也雲<lb/>
氣西行云云然冬夏不輟水泉東流日夜不休上不竭<lb/>
下不滿小為大重為輕圜道也<hi>吕氏春秋圜道</hi>
夫居髙者自處不可以不安履危者任杖不可以不固<lb/>
自處不安則墜任杖不固則仆是以聖人居髙處上則<lb/>
<pb n="KR3k0045_WYG_073-13b"/>
以仁義為巢乗危履傾則以賢聖為杖故髙而不墜危<lb/>
而不仆<hi>陸子輔政</hi>
夫射而不中者不求之鵠而反修之於己君國子民者<lb/>
反求之已而君道備矣<hi>賈子君道</hi>
天覆無外地載兼愛風行令而一其威雨布施而均其<lb/>
徳王術之謂也<hi>春秋繁露深察名號</hi>
一國之君其猶一體之心也隠居深宫若心之藏於胸<lb/>
至貴無與適若心之神無與雙也其官人上士髙清明<lb/>
<pb n="KR3k0045_WYG_073-14a"/>
而下重濁若身之貴目而賤足也任羣臣無所親若四<lb/>
肢之各有職也内有四輔若心之有肝肺脾腎也外有<lb/>
百官若心之有形體孔竅也親聖近賢若神明皆聚於<lb/>
心也上下相承順若肢體相為使也布恩施惠若元氣<lb/>
之流皮毛腠理也百姓皆得其所若流血氣和平形體<lb/>
無所苦也無為致太平若神氣無自通於淵也致黄龍<lb/>
鳳凰若神明之致玉女芝英也君明臣蒙其功若心之<lb/>
神體得以全臣賢君蒙其恩若形體之静而心得以安<lb/>
<pb n="KR3k0045_WYG_073-14b"/>
上亂下被其患若耳目不聰明而手足為傷也臣不忠<lb/>
而君滅亡若形體妄動而心之喪<hi>春秋繁露天地之行章</hi>
天設其髙而日月成明地設其厚而山陵成名上設其<lb/>
道而百事得序<hi>韓非子外傳</hi>
次四日飛懸隂萬物融融測曰日飛懸隂君道隆也<hi>太𤣥</hi>
<hi>經第二進</hi>
不吝改絃於宜易之調不耻反迷於朝過之塗虎眄以<lb/>
警密麟跱以接疏<hi>抱朴子外篇君道</hi>
<pb n="KR3k0045_WYG_073-15a"/>
發號吐令則輷若震霆之激響而不為邪辯改其正畫<lb/>
法創制則炳若七曜麗天而不以愛惡曲其情宏畧逺<lb/>
罩則藹若密雲之髙結居貞成務則確若嵩岱之根地<lb/>
<hi>抱朴子外篇君道</hi>
儀决水以進善鈞絶絃以黜惡招徳塞違庸親昵賢使<lb/>
規盡其圓矩竭其方繩肆其直斤效其斵<hi>抱朴子外篇君道</hi>
剔腹背無益之毛攬六翮凌虚之用烹如簧以謐司原<lb/>
之箴折菀渃以廸梁伯之美放丹姬以弭婉孌之迷退<lb/>
<pb n="KR3k0045_WYG_073-15b"/>
子瑕以杜餘桃之惑藏淵中之魚操利噐之柄勿憚徙<lb/>
薪之煩以省焦爛之費鼓亷恥之陶冶明考試之凖的<lb/>
<hi>抱朴子外篇君道</hi>
君薆然若日之將出不可熒然若月之將毁也<hi>太𤣥經第六瞢</hi>
<hi>解</hi>
禮斗威儀曰帝者得其英華王者得其根荄<hi>李善註文選長楊賦</hi>
善釣者其竿非竹其綸非絲其鈎非鍼其餌非螾也昔<lb/>
堯舜禹湯之釣也以賢聖為竿道徳為綸仁義為鈎禄<lb/>
<pb n="KR3k0045_WYG_073-16a"/>
利為餌四海為池萬民為魚釣道微矣非聖人其孰能<lb/>
察之<hi>補文選宋王釣賦</hi>
仁若春陽信若影響<hi>藝文類聚人部聖</hi>
舜出則有鸞和動則有珮環歩趨中莖韶之節<hi>玉海噐用佩帶</hi>
<hi>笏</hi>
心如規矩志如尺衡平静如水正直如繩<hi>道徳經指歸巻七</hi>
我王三徳聖化流行如金輪世調善馬王有三功徳何<lb/>
等為三一心性和柔力能逺致二不畏寒暑渉險能安<lb/>
<pb n="KR3k0045_WYG_073-16b"/>
三調怨易事常無不足我王亦爾一言必柔實以法利<lb/>
人教化衆生畢竟成就二克勤庻政心無險易能捨珍<lb/>
財調給一切三大智勇健調諸怨敵賦税量宜恒知止<lb/>
足<hi>大方廣佛華嚴經巻十二</hi>
我王四徳聖化流行如摩伽國妙音雞王有四功徳何<lb/>
等為四一立信司晨二守義均食三對敵賈勇四不随<lb/>
牝雞我王亦爾一賞罰應時二萬方均濟三義伏強禦<lb/>
四内言不聽<hi>大方廣佛華嚴經巻十二</hi>
<pb n="KR3k0045_WYG_073-17a"/>
我王五徳聖化流行如欲天上善時鵞王有五功徳何<lb/>
等為五一染合有時二呼鳴無畏三量宜求食四心無<lb/>
放逸五不受諸鳥謟佞言辭我王亦爾一清心寡欲不<lb/>
縱内宫二發言審諦外無違命三取與不差務充衣食<lb/>
四調心道撿離過精勤五成就正心不親謟佞<hi>大方廣佛華嚴</hi>
<hi>經巻十二</hi>
夫為王者率土歸仰王當如橋濟渡萬民王當如秤親<lb/>
縁皆平王當如道不違聖蹤王者如日普照世間王者<lb/>
<pb n="KR3k0045_WYG_073-17b"/>
如月與物清涼王如父母恩育慈矜王者如天覆盖一<lb/>
切王者如地載養萬物王者如火為諸萬民燒除惡患<lb/>
王者如水潤澤四方<hi>雜寶藏經巻六</hi>
　　　神運<lb/>
輝光於外而形體不見若日月星辰之神<hi>鄭氏註禮禮運</hi>
強弱相連欲生吞害中有神人提挺而治<hi>三墳山墳</hi>
星回日薄撃雷鞭電者之謂天岳立川流吐霧蒸雲者<lb/>
之謂地苞天地之混成洞隂陽之不測而以裁成萬物<lb/>
<pb n="KR3k0045_WYG_073-18a"/>
者其在聖人乎<hi>梁書元帝紀</hi>
愛人甚而不能利也憎人甚而不能害也故先王貴當<lb/>
貴周周者不出於口不見於色一龍一蛇一日五化之<lb/>
謂周故先王不以一過二<hi>管子樞言</hi>
虎豹獸之猛者也居深林廣澤之中則人畏其威而載<lb/>
之人主天下之有勢者也深居則人畏其勢故虎豹去<lb/>
其幽而近於人則人得之而易其威人主去其門而廹<lb/>
於民則民輕之而傲其勢<hi>管子形勢解</hi>
<pb n="KR3k0045_WYG_073-18b"/>
夫王者之道如龍首髙居而逺望深視而審聽示其形<lb/>
隠其情若天之髙不可極也若淵之深不可測也<hi>太公六韜</hi>
<hi>上賢</hi>
君者天也天不開門户使下相害也<hi>鶡冠子道端</hi>
天子不視而見不聽而聰不慮而知不動而功塊然獨<lb/>
坐而天下從之如一體如四胑之從心夫是之謂大形<lb/>
<hi>荀子君道篇</hi>
君人之道其猶零星之尸也儼然𤣥黙而吉祥受福是<lb/>
<pb n="KR3k0045_WYG_073-19a"/>
故得道者不為醜飾不為偽善一人被之而不褎萬人<lb/>
蒙之而不褊是故重為惠若重為暴則治道通矣<hi>淮南子主</hi>
<hi>術訓</hi>
皋陶瘖而為大理天下無虐刑有貴於言者也師曠瞽<lb/>
而為太宗晉無亂政有貴於見者也故不言之令不視<lb/>
之見此伏羲神農之所以為師也<hi>淮南子主術訓</hi>
有聲之聲不過百里無聲之聲施於四海<hi>淮南子繆稱訓</hi>
為人君者其要貴神神者不可得而視也不可得而聽<lb/>
<pb n="KR3k0045_WYG_073-19b"/>
也是故視而不見其形聽而不聞其聲聲之不聞故莫<lb/>
得其響不見其形故莫得其影莫得其影則無以曲直<lb/>
也莫得其響則無以清濁也無以曲直則其功不可得<lb/>
而敗無以清濁則其名不可得而度也<hi>春秋繁露立元神</hi>
善釣者不易淵而殉魚君子不降席而追道治乎八尺<lb/>
之中而徳化光矣<hi>徐幹中論貴驗</hi>
商子曰人主處匡牀之上而天下大理<hi>初學記噐用部牀</hi>
上徳之人其齊萬物也猶天之有春秋時至自生非徳<lb/>
<pb n="KR3k0045_WYG_073-20a"/>
之力<hi>太平御覽人事部道徳</hi>
上古之士道至大者無規矩後世以仁義禮樂為規矩<lb/>
而知規矩之所用者能治人上用規矩者下亦有規矩<lb/>
之心巧之具也而非所以治矣<hi>道徳經四子集解</hi>
世主無為渙如儼容天地為爐太和為槖神明為風萬<lb/>
物為鐵徳為大匠道為工作天下青青靡不潤澤故能<lb/>
陶冶民心變化時俗<hi>道徳經指歸巻九</hi>
鬼以其神養物於隂聖人以其道養物於陽<hi>道徳經指歸巻十</hi>
<pb n="KR3k0045_WYG_073-20b"/>
夫萬物之有君猶形體之有心也心之於身何後何先<lb/>
流行血脈無所不存上下表裏無所不然<hi>道徳經指歸巻十一</hi>
夫恃威網以使物者治之衰也使不知神聖之為神聖<lb/>
道之極也<hi>道徳經註</hi>
為天地者有為於衆手無為於拱手配五行者有為於<lb/>
四象無為於無象拱手者聖人垂衣裳而天下治無象<lb/>
者真人全神而形自安<hi>金庭無為妙經</hi>
譬如日輪住閻浮空其影悉現一切浄寶及以河海池<lb/>
<pb n="KR3k0045_WYG_073-21a"/>
沼噐物諸浄水中一切衆生莫不目見而彼日輪不來<lb/>
至此<hi>大方廣佛華嚴經巻二十五</hi>
吾聞天不言而四時行王不言而萬國治<hi>集沙門不應拜俗等事巻</hi>
<hi>二冠二</hi>
　　　無為<lb/>
為政以徳譬如北辰居其所而衆星共之<hi>論語為政</hi>
禹當朝廷閒也可以羅爵<hi>鬻子上禹政</hi>
心之在體君之位也九竅之有職官之分也心處其道<lb/>
<pb n="KR3k0045_WYG_073-21b"/>
九竅循理嗜欲充益目不見色耳不聞聲故曰上離其<lb/>
道下失其事母代馬走使盡其力母代鳥飛使弊其羽<lb/>
翼<hi>管子心術上</hi>
天不動四時云下萬物化君不動政令陳下而萬功成<lb/>
心不動使四肢耳目而萬物情<hi>管子戒</hi>
瑟不鳴而二十五絃各以其聲應軸不運於己而三十<lb/>
輻各以其力旋絃有緩急然後能成曲車有勞佚然後<lb/>
能致逺使有聲者乃無聲者也使有轉者乃無轉也<hi>文子</hi>
<pb n="KR3k0045_WYG_073-22a"/>
<hi>微明</hi>
有虞氏之藥痬也秃而施髢病而求醫孝子操藥以修<lb/>
慈父其色燋然聖人羞之<hi>莊子天地</hi>
天有明不憂人之暗地有財不憂人之貧聖人有徳不<lb/>
憂人之危也天雖不憂人暗闢户牖必取已明焉則天<lb/>
無事也地雖不憂人貧伐木刈草必取已富焉則地無<lb/>
事也聖人雖不憂人之危百姓凖上而比於下其必取<lb/>
已安焉則聖人無事也<hi>慎子威徳</hi>
<pb n="KR3k0045_WYG_073-22b"/>
農分田而耕賈分貨而販百工分事而勸士大夫分職<lb/>
而聽建國諸侯之君分土而守三公總方而議則天子<lb/>
共己而已矣<hi>荀子王霸</hi>
明君之所以立功成名者四一曰天時二曰人心三曰<lb/>
技能四曰勢位非天時雖十堯不能冬生一穗逆人心<lb/>
雖賁育不能盡人力故得天時則不務而自生得人心<lb/>
則不趣而自勸因技能則不急而自疾得勢位則不推<lb/>
進而名成若水之流若船之浮守自然之道行毋窮之<lb/>
<pb n="KR3k0045_WYG_073-23a"/>
令故曰明主<hi>韓非子功名</hi>
宋人有為其君以象為楮葉者三年而成豐殺莖柯毫<lb/>
甚繁澤亂之楮葉之中而不可别也此人遂以功食禄<lb/>
於宋邦列子聞之曰使天地三年而成一葉則物之有<lb/>
葉者寡矣故不乗天地之資而載一人之身不隨道理<lb/>
之數而學一人之智此皆一葉之行也故冬耕之稼后<lb/>
稷不能羨也豐年大禾藏獲不能惡也以一人力則后<lb/>
稷不足隨自然則藏獲有餘故曰恃萬物之自然而不<lb/>
<pb n="KR3k0045_WYG_073-23b"/>
敢為也<hi>韓非子喻老</hi>
有准不以平有繩不以正天之大静既静而又寧可以<lb/>
為天下正<hi>吕氏春秋君守</hi>
天下之賢主豈必苦形愁慮哉執其要而已矣雪霜雨<lb/>
露時則萬物育矣人民修矣疾病妖厲去矣故曰堯之<lb/>
容若委衣裘以言少事也<hi>吕氏春秋察賢</hi>
五帝垂象蒼頡作書不如三皇結繩無文<hi>河上公註老子還淳</hi>
今夫橋直植立而不動俛仰取制焉人主静漠而不躁<lb/>
<pb n="KR3k0045_WYG_073-24a"/>
百官得修焉譬如軍之持麾者妄指則亂矣慧不足以<lb/>
大寧智不足以安危與其譽堯而毁桀也不如掩聰明<lb/>
而反修其道也<hi>淮南子主術訓</hi>
權衡規矩一定而不易不為秦楚變節不為胡越改容<lb/>
常一而不邪方行而不流一日形之萬世傳之而以無<lb/>
為為之故國有亡主而世無廢道人有困窮而理無不<lb/>
通由此觀之無為者道之宗<hi>淮南子主術訓</hi>
霜雪雨露生殺萬物天無為焉猶之貴天也厭文搔法<lb/>
<pb n="KR3k0045_WYG_073-24b"/>
治官理民者有司也君無事焉猶尊居也辟地墾草者<lb/>
后稷也決河濬江者禹也明獄制中者皋陶也有聖名<lb/>
者堯也故得道以御者身雖無能必使能者為己用不<lb/>
得其道技藝雖多未有益也<hi>淮南子詮言訓</hi>
絃有緩急大小然後成曲車有勞佚動静而後能致逺<lb/>
使有聲者乃無聲者也能致千里者乃不動者也故上<lb/>
下異道則治同道則亂<hi>淮南子泰族訓</hi>
今夫祭者屠割烹殺剥狗燒豕調平五味者庖也陳簠<lb/>
<pb n="KR3k0045_WYG_073-25a"/>
簋列樽爼設籩豆者祝也齋明盛服淵黙而不言神之<lb/>
所依者尸也宰祝雖不能尸不越樽俎而代之<hi>淮南子泰族訓</hi>
夫一官之任以一味協五味一國之政以無味和五味<lb/>
<hi>劉邵人物志材能</hi>
天王不材於百官故百官御其事而明者為之視聰者<lb/>
為之聽知者為之謀勇者為之捍夫何為哉𤣥黙而已<lb/>
而羣材不失其當則不材乃材之所至賴也故天下樂<lb/>
推而不厭<hi>郭子註莊人間世</hi>
<pb n="KR3k0045_WYG_073-25b"/>
夫工人無為於刻木而有為於用斧主上無為於親事<lb/>
而有為於用臣臣能親事主能用臣斧能刻木工能用<lb/>
斧各當其能則天理自然非有為也<hi>郭子註莊大道</hi>
夫在上者患於不能無為而代人臣之所司使咎繇不<lb/>
得行其明斷后稷不得施其播殖則羣才失其任而主<lb/>
上困於役矣故冕旒垂目而付之天下天下皆得其自<lb/>
為斯乃無為而無不為者也<hi>郭子註莊天道</hi>
與天合徳則雖出而静日月雲雨四時晝夜皆不為而<lb/>
<pb n="KR3k0045_WYG_073-26a"/>
自然也膠膠擾擾乎則自嫌有事故曰古之王天下奚<lb/>
為哉天地而已矣<hi>郭子註莊天道</hi>
不為萬物而萬物自生者天地也不為百行而百行自<lb/>
成者聖人也<hi>郭子註莊刻意</hi>
天動星廽而辰極猶居其所璣璇輪轉而衡軸猶執其<lb/>
中<hi>文選李康運命論</hi>
夫萬物之託君也猶神明之居身而井水之在庭也水<lb/>
不可以有為清也神不可以思慮寧也<hi>道徳經指歸巻七</hi>
<pb n="KR3k0045_WYG_073-26b"/>
使天有為動不順一為髙得卑為清得裂使地有為動<lb/>
不順一為直得枉為寧得發使神有為動不順一為逹<lb/>
得困為靈得歇使谷有為動不順一為有得亡為盈得<lb/>
竭侯王有為動不順一為貴得賤為政得蹷<hi>道徳經指歸巻七</hi>
夫工之造輿也為圓為方為短為長為曲為直為縱為<lb/>
横終身揳揳卒不為輿故能成輿而令可行也<hi>道徳經指歸巻</hi>
<hi>七</hi>
無為者有為之君而成功之主也政教之元而變化之<lb/>
<pb n="KR3k0045_WYG_073-27a"/>
母也其除禍亂猶躁之勝寒而静之勝暑也<hi>道徳經指歸巻八</hi>
不知之知知之祖也不教之教教之宗也<hi>道徳經指歸巻九</hi>
世主之化虚無寂寞容如枯槁心如槖籥志如江海施<lb/>
如谿谷不别東西不異南北不辯甘苦不嫌白黒不正<lb/>
方圓不定曲直<hi>道徳經指歸巻九</hi>
動於隂者鬼神周之動於陽者聖人制之唯無所為者<lb/>
莫能敗之<hi>道徳經指歸巻十</hi>
明於俞附之術岐鵲之數以治之不若使世無病之徳<lb/>
<pb n="KR3k0045_WYG_073-27b"/>
豐也挾黄帝大公之慮秉孫吳氏之要以勝之不若使<lb/>
天下不事智力之不營也<hi>道徳經指歸巻十</hi>
聖人無為為之以生萬物無執執之以制所欲猶工匠<lb/>
之造髙臺而天地之生巨木自然而已<hi>道徳經指歸巻十一</hi>
動静與衆反出入異門户不以勇勇故不怒而天下恐<lb/>
不以廣廣故不施而天下往不以先先故不言而天下<lb/>
長<hi>道徳經指歸巻十一</hi>
夫太山之木本據於隂末託於陽䨇枝布葉華實青青<lb/>
<pb n="KR3k0045_WYG_073-28a"/>
大而合抱髙連百㝷者生於無大成於不為九重之臺<lb/>
廣大擬於丘陵百仭之髙昭昭㝠㝠干於青霄者以為<lb/>
卑小不為髙大也<hi>道徳經指歸巻十一</hi>
言煑小魚撓之則糜爛任置即自全喻理國無為即太<lb/>
平躁動則荒亂<hi>道徳經註䟽巻六</hi>
小能攻堅百王不易之事無為破有萬代不刋之術<hi>道徳</hi>
<hi>經註疏巻八</hi>
當知諸水鳥王皆具二徳一審諦其心如取魚時入水<lb/>
<pb n="KR3k0045_WYG_073-28b"/>
翹立一心覘視嶷然不動二静觀水族所欲皆從我王<lb/>
亦爾髙居俯視聽政萬方寂然不動感通無礙言不虚<lb/>
發一切自成<hi>大方廣佛華嚴經巻十二</hi>
　<lb/>
　<lb/>
　<lb/>
　<lb/>
　喻林巻七十三<lb/>
</p>
<p>
</p>
  </div>
</body>
</text>
</TEI>
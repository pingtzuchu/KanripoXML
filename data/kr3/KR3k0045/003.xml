<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷三</head>
    <p>
<pb n="KR3k0045_WYG_003-1a"/>
欽定四庫全書<lb/>
　喻林卷三　　　　　　　明　徐元太　撰<lb/>
　　人事門<hi>一</hi>
　　　言行<lb/>
言行君子之樞機樞機之發榮辱之主也<hi>易上繫</hi>
戸樞之轉或明或闇弩牙之發或中或否猶言行之動<lb/>
從身而發以及於物或是或非也<hi>周易正義繫辭上</hi>
天下有道則行有枝葉天下無道則辭有枝葉<hi>禮記表記</hi>
<pb n="KR3k0045_WYG_003-1b"/>
言從而行之則言不可飾也行從而言之則行不可飾<lb/>
也<hi>禮記緇衣</hi>
茍有車必見其軾茍有衣必見其敝人茍或言之必聞<lb/>
其聲茍或行之必見其成<hi>禮記緇衣</hi>
行有枝葉所以益德也言有枝葉是衆虚華也枝葉依<lb/>
幹而生言行亦由禮出<hi>鄭氏註禮表記</hi>
夫華繁而實寡者天也言多而行寡者人也<hi>大戴禮記曽子疾病</hi>
知旣知之行旣由之言旣順之若夫性命肌膚之不可<lb/>
<pb n="KR3k0045_WYG_003-2a"/>
易也<hi>大戴禮記哀公問五義</hi>
綴以德行不任以言庶人以言猶以夏后氏之祔懷袍<lb/>
褐也行不越境<hi>大戴禮記虞戴德</hi>
人性有畏其景而惡其跡者卻背而走迹愈多景愈疾<lb/>
不知就陰而止景滅迹絶欲人勿聞莫若勿言欲人勿<lb/>
知莫若勿為<hi>前漢書枚乘傳</hi>
士有一定之論女有不易之行<hi>文子守弱</hi>
知言如泉鳴知行如禽飛<hi>關尹子一宇</hi>
<pb n="KR3k0045_WYG_003-2b"/>
闗尹謂子列子曰言美則響美言惡則響惡身長則影<lb/>
長身短則影短名也者響也身也者影也故曰愼爾言<lb/>
將有和之愼爾行將有隨之<hi>列子説符</hi>
滿苟得曰小盜者拘大盜者為諸侯諸侯之門義士存<lb/>
焉昔者桓公小白殺兄入嫂而管仲為臣田成子常殺<lb/>
君竊國而孔子受幣論則賤之行則下之則是言行之<lb/>
情悖戰於胷中也不亦拂乎故書曰孰惡孰美成者為<lb/>
首不成者為尾<hi>莊子盜跖</hi>
<pb n="KR3k0045_WYG_003-3a"/>
子墨子曰君子無鬭子夏之徒曰狗狶猶有鬭惡有士<lb/>
而無鬭矣子墨子曰傷矣哉言則稱於湯文行則譬於<lb/>
狗狶<hi>墨子耕柱</hi>
君子言有壇宇行有防表<hi>荀子儒効</hi>
聽善言便計雖愚者知說之稱至德高行雖不肖者知<lb/>
慕之說之者衆而用之者鮮慕之者多而行之者寡所<lb/>
以然者何也不能反諸性也<hi>淮南子原道訓下</hi>
言之者行之役也行之者言之主也汝能行我能言汝<lb/>
<pb n="KR3k0045_WYG_003-3b"/>
為主我為役<hi>說苑權謀</hi>
或問羣言之長羣行之宗曰羣言之長德言也羣行之<lb/>
宗德行也<hi>揚子考至篇</hi>
般之揮斤羿之激矢君子不言言必有中也不行行必<lb/>
有稱也<hi>揚子君子</hi>
顧自然之理行則影從言則響隨<hi>郭子註莊德充符</hi>
禮然後動則動如春風人不厭其動時然後言則言如<lb/>
金石人不厭其聲<hi>劉子愼言</hi>
<pb n="KR3k0045_WYG_003-4a"/>
言不違理故形不慙行不邪僻故心不恥<hi>揚子法言註吾子篇</hi>
知言而不能行謂之疾此疾雖有天醫莫能治也<hi>意林仲長</hi>
<hi>統昌言</hi>
世薄華飾以相拊言處飛龍前行在跛鼈後<hi>西昇經</hi>
言多諾者事衆而信不可然也心多所易者難積而變<lb/>
不可推也<hi>道德經指歸卷十一</hi>
夫謬之於空談不如證之於事實聞之於髣像不如决<lb/>
之於耳目故信不如學言不如行<hi>法苑珠林卷四十六</hi>
<pb n="KR3k0045_WYG_003-4b"/>
　　　好惡<lb/>
君子之善善也長惡惡也短惡惡止其身善善及子孫<lb/>
<hi>公羊昭公二十年</hi>
見善如不及見不善如探湯<hi>論語季氏</hi>
獸惡其網為其害己民惡其上為其病己<hi>國語解周中卻至吿慶</hi>
所好則鑚皮出其毛羽所惡則洗垢求其瘢痕<hi>後漢書文苑列</hi>
<hi>傳</hi>
黄馬白馬同為馬也而取白棄黃棺槨異處之謂也<hi>公孫</hi>
<pb n="KR3k0045_WYG_003-5a"/>
<hi>龍子白馬論註</hi>
愛其人者兼屋上之烏憎其人者惡其餘胥<hi>説苑貴德</hi>
其㧞賢如旋流討惡如霆擊<hi>蔡中郎集橋公碑頌</hi>
舜之在鄉黨也非家饋而戸贈之也人莫不稱善焉象<lb/>
之在鄉黨也非家奪而戸掠之也人莫不稱惡焉由此<lb/>
觀之人無賢愚見善則譽之見惡則謗之此人情也未<lb/>
必有私愛也未必有私憎也<hi>徐幹中論虚道</hi>
麟止鳳儀所患在少狐鳴梟呼世忌其多是以俊乂盈<lb/>
<pb n="KR3k0045_WYG_003-5b"/>
朝而求賢者未倦讒佞作威而忠貞者切齒<hi>抱朴子外篇博喻</hi>
靈鳳振響於朝陽未有惠物之益而莫不澄聽於下風<lb/>
焉鴟梟宵集於垣宇未有分釐之損而莫不掩耳而注<lb/>
鏑焉故善言之往無遠不悦惡辭之來靡近不忤猶日<lb/>
月無謝於貞明枉矢見忌於暫出<hi>抱朴子外篇博喻</hi>
恬苦之性殊則美惡之情背<hi>郭子註莊德充符</hi>
言堯則桀對舉蘭則艾因<hi>藝文類聚草部艾</hi>
得蟢者莫不馴而放之為利人也得蚤者莫不糜之齒<lb/>
<pb n="KR3k0045_WYG_003-6a"/>
牙為害身也鳥獸昆䖝猶以名聲見異况夫吉士之與<lb/>
凶人乎<hi>事文類聚伯勞曹植論</hi>
夫宿畱嫫母經目而人不視者何一尺之面醜也西施<lb/>
毛嬙靡服而人左顧者何一尺之面好也<hi>太平御覽樂部雅樂下</hi>
纖芥之惡貶秋豪之美舉<hi>道德經指歸卷七</hi>
　　　爭讓<lb/>
多筭飲少筭君子之所爭<hi>何晏解魯論八佾</hi>
秦於天下之士非有怨也相聚而攻秦者以已有富貴<lb/>
<pb n="KR3k0045_WYG_003-6b"/>
耳往見大王之狗臥者臥起者起行者行止者止毋相<lb/>
與鬭者投之一骨輕起相牙者何則有爭意也<hi>戰國䇿秦昭襄</hi>
<hi>王</hi>
自含血戴角之獸見犯則校而况於人懷好惡喜怒之<lb/>
氣喜則愛心生怒則毒螫加情性之理也<hi>史記律書</hi>
今人毁君君亦毁之譬如賈豎女子爭言何其無大體<lb/>
也<hi>前漢書灌夫傳</hi>
昔許由巢父讓天子之貴市道小人爭半錢之利此之<lb/>
<pb n="KR3k0045_WYG_003-7a"/>
相去何啻九牛毛也<hi>晉書華譚傳</hi>
上善若水水善利萬物而不爭處衆人之所惡故㡬於<lb/>
道居善地心善淵與善仁言善信正善治事善能動善<lb/>
時夫唯不爭故無尤<hi>老子易性</hi>
昔者堯舜讓而帝之噲讓而絶湯武爭而王白公爭而<lb/>
滅由此觀之爭讓之禮堯桀之行貴賤有時未可以為<lb/>
常也<hi>莊子秋水</hi>
以富為是者不能讓禄以顯為是者不能讓名親權者<lb/>
<pb n="KR3k0045_WYG_003-7b"/>
不能與人柄操之則慄舍之則悲<hi>莊子天運</hi>
今俳優侏儒狎徒詈侮而不鬬者是豈遽知見侮之為<lb/>
不辱哉然而不鬬者不惡故也今人或入其央瀆竊其<lb/>
猪彘則援劎㦸而逐之不避死傷是豈以喪猪為辱也<lb/>
哉然而不憚鬬者惡之故也<hi>荀子正論</hi>
君子力如牛不與牛爭力走如馬不與馬爭走知如士<lb/>
不與士爭知<hi>荀子堯問</hi>
夫好利而欲得者此人之情性也假之有弟兄資財而<lb/>
<pb n="KR3k0045_WYG_003-8a"/>
分者且順情性好利而欲得若是則兄弟相拂奪矣且<lb/>
化禮義之文理若是則讓乎國人矣故順情性則弟兄<lb/>
爭矣化禮義則讓乎國人矣<hi>荀子性惡篇</hi>
蟲有蚘者一身兩口爭食相齕也遂相殺因自殺人臣<lb/>
之爭事而亡其國者皆蚘類也<hi>韓非子説林下</hi>
古人易財非仁也財多也今之爭奪非鄙也財寡也輕<lb/>
辭天子非髙也勢薄也重爭土槖非下也權重也<hi>韓非子五</hi>
<hi>蠧</hi>
<pb n="KR3k0045_WYG_003-8b"/>
昔梁大夫宋就為邊縣令與楚鄰界梁亭楚亭皆種<lb/>
𤓰梁亭劬力數灌其𤓰𤓰美楚人田窳而希灌其𤓰<lb/>
𤓰惡楚令以梁𤓰之美怒其𤓰之惡因往夜竊搔梁<lb/>
𤓰皆有死焦者矣梁亭覺之因請其尉亦欲竊往報<lb/>
搔楚𤓰宋就曰是搆怨召禍之道也令人竊為楚亭<lb/>
夜灌其𤓰令勿知也楚亭旦而往𤓰則以灌𤓰日以<lb/>
美楚亭怪而察之則梁亭之為也楚令大悅因以聞<lb/>
楚王楚王曰此梁之隂讓也乃謝以重幣而請交於<lb/>
<pb n="KR3k0045_WYG_003-9a"/>
梁王<hi>賈子退讓</hi>
夫敗軍之卒勇武遁逃將不能止也勝軍之陣怯者<lb/>
死行懼不能走也故江河決沉一鄉父子兄弟相遺<lb/>
而走爭升陵阪上髙丘輕足先升不能相顧也世樂<lb/>
志平見隣國之人溺尚猶哀之又况親戚乎故身安<lb/>
則恩及隣國志為之滅身危則忘其親戚而人不能<lb/>
解也游者不能拯溺手足有所急也灼者不能救火<lb/>
身體有所痛也夫民有餘即讓不足則爭讓則禮義<lb/>
<pb n="KR3k0045_WYG_003-9b"/>
生爭則暴亂起叩門求水無弗與者所饒足也林中<lb/>
不賣薪湖上不鬻魚所有餘也故物豐則欲省求贍<lb/>
則爭止<hi>淮南子齊俗訓</hi>
饑馬在廐寂然無聲投芻其傍爭心乃生<hi>淮南子説林訓</hi>
卑讓謙下者茂進之遂路也矜奮侵陵者毀塞之險<lb/>
途也是以君子舉不敢越儀凖志不敢凌軌等<hi>劉卲人物</hi>
<hi>志釋爭</hi>
並轡爭先而不能相奪兩頓俱折而為後者所趨由是<lb/>
<pb n="KR3k0045_WYG_003-10a"/>
論之爭讓之途其别眀矣<hi>劉卲人物志釋爭</hi>
險而與之訟是柙兕而攖虎其可乎怒而害人亦必矣<lb/>
<hi>劉卲人物志釋爭</hi>
兩虎之爭勢不俱生兩君之爭勢不俱立其知命者可<lb/>
以得全矣<hi>太𤣥經第二争解</hi>
夫買物於市者或加價而奪之則尠忍而不忿然矣况<lb/>
乎見奪待告之妻哉<hi>抱朴子外篇弭訟</hi>
讓一得百爭十失九<hi>意林周生烈子</hi>
<pb n="KR3k0045_WYG_003-10b"/>
有兄弟三人各自謂髙健無輩共更持夜二兄居前<lb/>
臥小弟便獨坐有一蟲名為不吉來嚙其髀弟以手<lb/>
指之蟲便長大復捶益大其人嗔恚取蟲蹴蹋自致<lb/>
疲極蟲益大不止其人止休一夜已竟呼仲兄起蟲<lb/>
復嚙之兄復如小弟與共鬬蟲更長大如屋如是疲<lb/>
極復止休二夜竟便呼大兄起坐蟲復嚙之大兄持<lb/>
手指摩挲蟲復起兄生意以㼜覆之須㬰極蟲便出<lb/>
㼜去至眀日二弟極不能復起兄知二弟與蟲共鬬<lb/>
<pb n="KR3k0045_WYG_003-11a"/>
便問何以不起二弟慚不敢語兄言與蟲共鬭劇耶<lb/>
弟言然兄語弟言後倘有不吉蟲來但以㼜覆之不<lb/>
當指也譬喻如癡人得對便嗔恚徒得罪如弟與蟲<lb/>
鬬自致疲極黠人見對来便避之是得福譬如㼜覆<lb/>
不吉蟲去<hi>三慧經籍八</hi>
　　　毀譽<lb/>
君子惡居下流天下之惡皆歸焉<hi>論語子張</hi>
人之行有不虞度其時有名譽而得者若尾生本與<lb/>
<pb n="KR3k0045_WYG_003-11b"/>
婦人期於梁下不度水之卒至遂至沒溺而獲守信<lb/>
之譽求全之毀若陳不贍将赴君難聞金鼓之聲失<lb/>
氣而死可謂欲求全其節而反有怯弱之毀者也<hi>趙氏</hi>
<hi>註孟離婁上</hi>
衆心所好莫之能敗其固如城衆口所毀雖金石猶可<lb/>
銷之<hi>國語解周下景王鑄無射</hi>
衆議成林無翼而飛三人成市虎一里能撓椎<hi>淮南子説山訓</hi>
稱譽人力儉程作不中科員而責怒也君子視之乃自<lb/>
<pb n="KR3k0045_WYG_003-12a"/>
程作其母以為力儉以此譽人孰如毁之故諺曰問誰<lb/>
毁之小人譽之此之謂也<hi>淮南子說山訓解</hi>
妄譽仁之賊也妄毁義之賊也賊仁近鄉原賊義近鄉<lb/>
訕<hi>揚子淵騫篇</hi>
㸃汙也灼灸也猶身有病人㸃灸之言堯舜至聖道德<lb/>
擴被尚㸃炙謗毁言有不慈之過卑父之累也<hi>王逸註楚辭七</hi>
<hi>諌</hi>
高譽美行抑而不揚虚搆之謗先形生影<hi>抱朴子外篇擢才</hi>
<pb n="KR3k0045_WYG_003-12b"/>
譽者揚善之樞也毁者宣惡之機也<hi>劉子傷讒</hi>
朝為伊周夕為桀跖善惡陷於成敗毁譽脅於勢利於<lb/>
是輕薄干紀之士役姦智以投之如夜蟲之赴火<hi>文選干寶</hi>
<hi>晉紀總論</hi>
毛嬙西施善毁者不能蔽其好嫫姆倭傀善譽者不能<lb/>
掩其醜苟有至道何必介紹<hi>文選王褒四子講德論</hi>
毁彼者雷同而鳴噪稱此者火燎而波駭<hi>意林通語</hi>
搖脣皷舌擅生是非好面譽人者亦好背而毁之也<hi>意林</hi>
<pb n="KR3k0045_WYG_003-13a"/>
<hi>王孫子</hi>
　　　憂樂<lb/>
若夫哀樂之起㝠於自然喜怒之端非由人事故燕雀<lb/>
表啁噍之感鸞鳳有歌舞之容<hi>毛詩正義序</hi>
湯沐興而蟣虱相吊大厦成而燕雀相賀憂樂别也<hi>淮南</hi>
<hi>子説林訓</hi>
今囚之㝠室之中雖養之以芻豢衣之以綺繡不能樂<lb/>
也以目之無見耳之無聞穿隙穴見雨零則快然而嘆<lb/>
<pb n="KR3k0045_WYG_003-13b"/>
之况開戸發牖從㝠㝠見炤炤乎見炤炤猶尚肆然而<lb/>
喜又况出室坐堂見日月光乎見日月光曠然而樂又<lb/>
况登太山履石封以望八荒視天都若盖江河若帯又<lb/>
况萬物在其間者乎其為樂豈不大哉<hi>淮南子㤗族訓</hi>
感别之情慘於舒翮之飛鵠思歸之志樂於蓮渚之征<lb/>
鴻<hi>李善註文選陸士衡與士龍詩</hi>
並天而寒暑殊同世而憂樂異<hi>太平御覽時序部熱</hi>
因食生病食則是樂病則是苦<hi>大法鼔經卷上</hi>
<pb n="KR3k0045_WYG_003-14a"/>
如渴飲漿未及除渴不得有樂猶如瘙疥其患未瘥不<lb/>
可為樂<hi>禪法要解經卷上榮九</hi>
是為㧞身苦如象出于塪<hi>法句經象喻品</hi>
如飲苦藥初時則苦以難服故後時則樂以病差故<hi>大乗</hi>
<hi>莊嚴經論卷一</hi>
如事嚴王初時則苦難得意故後時則樂與威力故<hi>大乘</hi>
<hi>莊嚴經論卷一</hi>
　　　智愚<lb/>
<pb n="KR3k0045_WYG_003-14b"/>
人固不同惠種生聖癡種生狂桂實生桂桐實生桐先<lb/>
生者未必能知後生者未必不能明<hi>越絕計倪内經</hi>
狂夫之樂智者哀焉愚者之笑賢者戚焉<hi>戰國策趙武靈王</hi>
天下為秦相割秦曾不出力天下為秦相烹秦曾不出<lb/>
薪何秦之智而山東之愚耶<hi>戰國策齊閔王</hi>
且盲不見咫尺而離婁燭千里之隅<hi>前漢書揚雄傳下</hi>
諺云妍皮不裹癡骨妄語耳<hi>晉書慕容超傳</hi>
見之明白處之如玉石見之闇晦必畱其謀<hi>淮南子説林訓</hi>
<pb n="KR3k0045_WYG_003-15a"/>
智者離路而得道愚者守道而失路<hi>淮南子人間訓</hi>
知者之所短不若愚之所修賢者之所不足不若衆人<lb/>
之有餘何以知其然夫宋畫吳冶刻刑鏤法亂修曲出<lb/>
其為㣲妙堯舜之聖不能及蔡之㓜女衞之雅質梱纂<lb/>
組雜奇彩抑黑質揚赤文禹湯之智不能逮<hi>淮南子修務訓</hi>
賢者處大林遭風雷而不迷愚者雖處平敞大路猶暗<lb/>
惑焉<hi>鹽鐡論除狹</hi>
或問呂不韋其智矣乎以人易貨曰誰謂不韋智者歟<lb/>
<pb n="KR3k0045_WYG_003-15b"/>
以國易宗<hi>揚子淵騫篇</hi>
愚者不謀羣聚若丘智者决䇿朝不得食<hi>天禄閣外史辭爵</hi>
何倚伏之難量亦慶吊之相及智者賢人居之甚履薄<lb/>
氷愚夫貪士競之若洩尾閭<hi>補文選昭明太子陶淵明集序</hi>
聲音自當有哀樂但闇者不能識之至鍾子之徒雖遭<lb/>
無常之聲則頴然獨見矣今矇瞽面牆而不悟離婁照<lb/>
秋毫於百尋以此言之則明闇殊能矣不可守咫尺之<lb/>
度而疑離婁之察執庸衆之聽而猜鍾子之聰皆謂古<lb/>
<pb n="KR3k0045_WYG_003-16a"/>
人為妄記也<hi>廣文選嵇叔夜聲無哀樂</hi>
愚者暗於未成智者見於未萌<hi>太平御覽人事部諺下</hi>
故曰知其可取如發機不知其取如扣椎故曰知機道<lb/>
者不可挂以髮不知機者扣之不發此之謂也<hi>黄帝素問内經</hi>
<hi>離合正邪論</hi>
如火宅中有衆寶聚有人求寶入此宅中其人爾時容<lb/>
有二事一者若無方便善巧死於火宅二者若有方便<lb/>
善巧持寶而出<hi>波羅蜜多經卷五百八十七</hi>
<pb n="KR3k0045_WYG_003-16b"/>
譬如有人以繒蔽目至大寶洲行住坐臥不能得見寶<lb/>
樹寶衣寶香寶果衆寶形色貴賤功能復有一人開目<lb/>
至彼一切皆見悉能了知<hi>大方廣佛華嚴經卷二</hi>
譬如二人同學一業一則工巧多得利益一則䟽拙獲<lb/>
利無幾<hi>大方等大集經十八</hi>
國有二人一智一愚自相謂曰我是汝親共汝出城採<lb/>
穭求財卽尋相隨詣一空聚見地有麻卽語愚者共取<lb/>
持歸時彼二人各取一擔復過前村見有麻縷其一智<lb/>
<pb n="KR3k0045_WYG_003-17a"/>
者言麻縷成功輕細可取其一人言我已取麻繫縛牢<lb/>
固不能捨也其一智者卽取麻縷重而還去復共前進<lb/>
見有麻布其一智者言麻布成功輕細可取彼一人言<lb/>
我已取麻繫縛牢固不能復捨其一智者卽捨麻縷取<lb/>
布自重復共前行見有劫貝其一智者言劫貝價貴輕<lb/>
細可取彼一人言我已取麻繫縛牢固齎來道遠不能<lb/>
捨也時一智者卽捨麻布而取劫貝如是前行見劫貝<lb/>
縷次見白㲲次見白銅次見白銀次見黄金其一智者<lb/>
<pb n="KR3k0045_WYG_003-17b"/>
言若無金者當取白銀若無白銀當取白銅乃至麻縷<lb/>
若無麻縷當取麻耳今者此村大有黄金衆寶之上汝<lb/>
宜捨麻我當捨銀共取黄金自重而歸彼一人言我取<lb/>
此麻繫縛牢固齎來道遠不能捨也汝欲取者自隨汝<lb/>
意其一智者捨銀取金重擔而歸其家親族遙見彼人<lb/>
大得金寶歡喜奉迎時得金者見親族迎復大歡喜其<lb/>
無智人負麻而歸居家親族見之不悦亦不起迎其負<lb/>
麻者倍增憂惱<hi>長阿含經卷七</hi>
<pb n="KR3k0045_WYG_003-18a"/>
頑闇近智如瓢斟味雖乆狎習猶不知法開逹近智如<lb/>
舌甞味雖須臾習卽解道要<hi>法句經闇愚品</hi>
譬如燒鐵在地一人知為燒鐵一人不知兩人俱前取<lb/>
燒鐵誰爛手大者耶王言不知者爛手大<hi>那先比丘經卷下</hi>
譬如石中有金愚人不知棄而不取金師見之知其中<lb/>
有金卽以兩囊鼓而出之衆生無明石中有智慧金分<lb/>
汝智慧不深棄而弗度如來深見根本以禪定智慧囊<lb/>
鼓而出之也<hi>羅什譯維摩詰經菩薩行品</hi>
<pb n="KR3k0045_WYG_003-18b"/>
　　　婚媾<lb/>
家人女正位乎内男正位乎外男女正天地之大義也<lb/>
<hi>易家人</hi>
天地睽而其事同也男女睽而其志通也萬物睽而其<lb/>
事類也<hi>易睽</hi>
歸妹天地之大義也天地不交而萬物不興歸妹人之<lb/>
終始也<hi>易歸妹</hi>
初九歸妹以娣跛能履征吉<hi>易歸妹</hi>
<pb n="KR3k0045_WYG_003-19a"/>
上六女承筐无實士刲羊无血无攸利<hi>易歸妹</hi>
天地絪緼萬物化醇男女搆精萬物化生<hi>易繫辭下</hi>
天地匹配則能成品物若剛遇中正之柔男得幽貞之<lb/>
女則天下人倫之化乃得大行也<hi>周易正義姤</hi>
天地以陰陽相合而得生物不已人倫以長少相交而<lb/>
得繼嗣不絕<hi>周易正義歸妹</hi>
妹而繼姊為娣雖非正配不失常道譬猶跛人之足然<lb/>
雖不正不廢能履<hi>周易正義歸妹</hi>
<pb n="KR3k0045_WYG_003-19b"/>
歸妹雖非正配不失交合之道猶如眇目之人視雖不<lb/>
正不廢能視耳<hi>周易正義歸妹</hi>
關關雎<hi>音疽</hi>鳩在河之洲窈<hi>音/杳</hi>窕<hi>徒了/反</hi>淑女君子好逑<hi>音求</hi>
<hi>○詩國風闗雎</hi>
桃之夭夭灼灼其華之子于歸宜其室家　桃之夭夭<lb/>
有蕡<hi>音文</hi>其實之子于歸宜其家室　桃之夭夭其葉蓁<lb/>
蓁之子于歸宜其家人<hi>詩國風桃夭</hi>
維鵲有巢維鳩居之之子于歸百兩御<hi>音迓</hi>之　維鵲有<lb/>
<pb n="KR3k0045_WYG_003-20a"/>
巢維鳩方之之子于歸百兩將之　維鵲有巢維鳩盈<lb/>
之之子于歸百兩成之<hi>詩國風鵲巢</hi>
摽<hi>音殍</hi>有梅其實七兮求我庶士迨其吉兮　摽有梅其<lb/>
實三兮求我庶士迨其今兮　摽有梅頃<hi>音傾</hi>筐墍<hi>許器反</hi>
之求我庶士迨其謂之<hi>詩國風摽有梅</hi>
野有死麕<hi>俱倫反</hi>白茅包之有女懷春吉士誘之　林有<lb/>
樸<hi>蒲不反</hi>
                    <graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>
                    <hi>音/速</hi>野有死鹿白茅純<hi>音/豚</hi>束有女如玉<hi>詩國風野有死</hi>
<hi>麕</hi>
<pb n="KR3k0045_WYG_003-20b"/>
其釣維何維絲伊緡<hi>詩國風何彼穠矣</hi>
雝雝鳴鴈旭日始旦士如歸妻迨氷未泮<hi>詩國風匏有苦葉</hi>
招招<hi>音韶</hi>舟子人涉卬<hi>與昂/同</hi>否人渉卬否卬須我友<hi>詩國風匏</hi>
<hi>有苦葉</hi>
有狐綏綏在彼淇梁　有狐綏綏在彼淇厲　有狐綏<lb/>
綏在彼淇側<hi>詩國風有狐</hi>
藝麻如之何衡<hi>音横</hi>從<hi>音/宗</hi>其畆取<hi>音/娶</hi>妻如之何必告<hi>音谷</hi>父<lb/>
母<hi>詩國風南山</hi>
<pb n="KR3k0045_WYG_003-21a"/>
豈其食魚必河之魴<hi>音房</hi>豈其取<hi>音/娶</hi>妻必齊之姜<hi>賦也姜齊姓</hi>
　豈其食魚必河之鯉豈其取妻必宋之子<hi>詩國風衡門</hi>
伐柯如何匪斧不克取<hi>去聲</hi>妻如何匪媒不得<hi>詩國風伐柯</hi>
依彼平林有集維鷮<hi>音驕車詩小雅  牽</hi>
摽有梅女父擇壻之詩<hi>詩說召南</hi>
野麕昏婣惡無禮之詩<hi>詩説召南</hi>
行露強委禽而不受至於興訟大夫以禮斷之而國史<lb/>
美之<hi>詩説召南</hi>
<pb n="KR3k0045_WYG_003-21b"/>
谷風刺夫婦失道也衞人化其上淫於新昬而棄其舊<lb/>
室<hi>毛詩谷風</hi>
舟楫相配得水而行男女相配得禮而備<hi>毛詩竹竿</hi>
釣以得魚如婦人待禮以成為室家<hi>毛詩竹竿</hi>
男女之際近而易則如東門之墠遠而難則如茹藘在<lb/>
阪<hi>毛詩東門之墠</hi>
男女待禮而成若薪芻待人事而後束也<hi>毛詩綢繆</hi>
黄鳥于飛集于灌木其鳴喈喈箋云葛延蔓之時則摶<lb/>
<pb n="KR3k0045_WYG_003-22a"/>
黍飛鳴亦因以興焉飛集叢木興女有嫁於君子之道<lb/>
和聲之遠聞興女有才美之稱達於遠方<hi>鄭氏箋詩葛覃</hi>
漢也江也其欲渡之者必有潜行乘泭之道今以廣長<lb/>
之故故不可也又喻女之貞潔犯禮而往將不至也<hi>鄭氏</hi>
<hi>箋詩漢廣</hi>
鳲鳩因鵲成巢而居有之而有均壹之德猶國君夫人<lb/>
來嫁居君子之室德亦然<hi>鄭氏箋詩鵲巢</hi>
草蟲鳴阜螽躍而從之異種同類猶男女嘉時以禮相<lb/>
<pb n="KR3k0045_WYG_003-22b"/>
求呼<hi>鄭氏箋詩草蟲</hi>
釣者以此有求於彼何以為之乎以絲之為綸則是善<lb/>
釣也以言王姬與齊侯之子以善道相求<hi>鄭氏箋詩何彼穠矣</hi>
朝有升氣於西方終其朝則雨氣應自然以婦人生而<lb/>
有適人之道亦性自然<hi>鄭氏箋詩蝃蝀</hi>
平林之木茂則耿介之鳥往集焉喻王若有茂美之德<lb/>
則其時賢女求配之與相訓告改修德教<hi>鄭氏箋詩車牽</hi>
方泳以渡江漢雖往而不可濟喻犯禮以思貞女雖求<lb/>
<pb n="KR3k0045_WYG_003-23a"/>
而將不至<hi>毛詩正義漢廣</hi>
木所以庇廕本有可息之道今南方有喬木以上竦之<lb/>
故不可就而止息以興女以定情本有可求之時今漢<lb/>
上有游女以貞潔之故不可犯禮而求是木以高其枝<lb/>
葉人無休息者女由持其潔清人無求思者<hi>毛詩正義漢廣</hi>
以行人之懼露喻貞女之畏禮<hi>毛詩正義行露</hi>
其釣魚之法維何以為乎維以絲為繩則是善釣以興<lb/>
其娶妻之法亦何以為之乎維以禮為之則是善娶釣<lb/>
<pb n="KR3k0045_WYG_003-23b"/>
者以此有求於彼執絲綸以求魚娶者以已有求於人<lb/>
用善道而相呼<hi>毛詩正義何彼穠矣</hi>
言招招然號召當渡者是舟人之子人見號召皆從渡<lb/>
而我獨否所以人皆涉我獨否者由我待我友我友未<lb/>
至故不渡耳以興招招然欲㑹合當嫁者是為媒之人<lb/>
女見㑹合餘皆從嫁而我貞女獨否者由我待我匹我<lb/>
匹未得故不嫁耳<hi>毛詩正義匏有苦葉</hi>
涇水以有渭水清故見涇水濁以興舊室以有新昏美<lb/>
<pb n="KR3k0045_WYG_003-24a"/>
故見舊室惡<hi>毛詩正義谷風</hi>
言人無之我魚梁無發我魚笱以之人梁發人笱當有<lb/>
盜魚之罪以興新昏無之我夫家無取我婦事以之我<lb/>
夫家取我婦事必有盜寵之過<hi>毛詩正義谷風</hi>
吁嗟鳩兮無食桑椹猶吁嗟女兮無與士耽然鳩食桑<lb/>
椹過時則醉而傷其性女與士耽過度則淫而傷禮義<lb/>
<hi>毛詩正義氓六</hi>
籊籊然長而殺之竹竿以釣於淇必得魚乃成為善釣<lb/>
<pb n="KR3k0045_WYG_003-24b"/>
以興婦人嫁於夫必得禮乃成為室家<hi>毛詩正義竹竿</hi>
言楫所以櫂舟以喻女所以配男<hi>毛詩正義竹竿</hi>
裳之配衣猶女之配男<hi>毛詩正義有狐</hi>
憫蓷之傷於水始則濕中則修乆而乾猶夫之於婦初<lb/>
已衰稍而薄乆而甚<hi>毛詩正義中谷有蓷</hi>
東門之外有栗樹生於路上無人守護其欲取之則為<lb/>
易有物在淺室家之内雖在淺室有主守之其欲取之<lb/>
則難以興為婚者得禮則易不得禮則難<hi>毛詩正義東門之墠</hi>
<pb n="KR3k0045_WYG_003-25a"/>
東門之墠除地町町其踐履則易茹藘在阪則為礙阻<lb/>
其登陟則難言人之行者踐東門之壇則易登茹藘在<lb/>
陂則難越以興為婚姻者得禮則易不得禮則難<hi>毛詩正義</hi>
<hi>東門之墠</hi>
薪在田野之中必纒綿束之乃得成為家用以興女在<lb/>
父母之家必以禮娶之乃得成為室家薪芻待人事而<lb/>
束猶室家待禮而成也<hi>毛詩正義綢繆</hi>
葛生於此延蔓而蒙於楚木蘝亦生於此延蔓而蒙於<lb/>
<pb n="KR3k0045_WYG_003-25b"/>
野中以興婦人生於父母當外成於夫家<hi>毛詩正義葛生</hi>
依然而茂盛者彼平林之木有徃集之者維為鷮雉也<lb/>
此鷮雉乃耿介之鳥由平林之木茂故往集焉唯有茂<lb/>
美之德者君子之身有來配之者維為碩女也此碩女<lb/>
有齋莊之德由君子之身美則來配焉是美德能致碩<lb/>
女也<hi>毛詩正義車牽</hi>
人刈白華已漚以為菅又取白茅纒束之兮是二者以<lb/>
潔白相束而成用興婦人有德已納以為妻兮又用禮<lb/>
<pb n="KR3k0045_WYG_003-26a"/>
道申束之兮是二者以恩禮相與而成嘉<hi>毛詩正義白華</hi>
天子之與后猶日之與月陰之與陽相須而后成者也<lb/>
<hi>禮記昏義</hi>
里語曰腐木不可以為柱卑人不可以為主<hi>前漢書劉輔傅</hi>
初一謹于□㐜初貞後寧測曰謹于□㐜始女貞也<hi>太𤣥</hi>
<hi>經第五内</hi>
椅梧停鳳鳥之來儀寒谷資吹律而成煦類乎影響豈<lb/>
不相思故夫婦之儀自遠相匹<hi>李善註文選顏延年秋胡詩</hi>
<pb n="KR3k0045_WYG_003-26b"/>
齊人有女二人求之東家子醜而富西家子好而貧父<lb/>
母疑不能决問其女定所欲適難指斥言者偏袒令我<lb/>
知之女便兩袒怪問其故云欲東家食西家宿此為兩<lb/>
袒者也<hi>藝文類聚禮部婚</hi>
乾坤其德恒乆不已爰定天綱夫婦作始<hi>藝文類聚禮部婚</hi>
余執百兩轡之子詩採蘩我被雙絲絹著以同功綿夏<lb/>
搖比翼扇冬臥蛩蛩氈饑飡并糧粒渴飲一流泉臨軒<lb/>
樹萱草中庭植合歡<hi>藝文類聚禮部婚</hi>
<pb n="KR3k0045_WYG_003-27a"/>
㢲為風震為雷雷風相須而養物猶長女承長男夫婦<lb/>
同心而成家乆長之道也<hi>玉海周易鄭康成注</hi>
高子問於孟子曰夫嫁娶者非已所自親也衛女何以<lb/>
得編於詩也孟子曰有衛女之志則可無衛女之志則<lb/>
怠若伊尹於太甲有伊尹之志則可無伊尹之志則簒<lb/>
<hi>困學紀聞卷三詩</hi>
　　　藏修<lb/>
初九潛龍勿用<hi>易乾</hi>
<pb n="KR3k0045_WYG_003-27b"/>
潛龍勿用陽在下也<hi>易乾</hi>
龍德而隱者也不易乎世不成乎名<hi>易乾</hi>
九二履道坦坦幽人貞吉<hi>易履</hi>
九三井渫不食為我心惻可用汲王明並受其福<hi>易井</hi>
六四井甃无咎<hi>易井</hi>
九三鼎耳革其行塞雉膏不食<hi>易鼎</hi>
隰中之桑枝條阿阿然長美其葉又茂盛可以庇廕人<lb/>
喻時賢人君子不用而野處有覆養之德也<hi>鄭氏箋詩隰桑</hi>
<pb n="KR3k0045_WYG_003-28a"/>
今吾子幸游帝王之世躬帶冕之服浮英華湛道德矕<lb/>
龍虎之文舊矣卒不能攄首尾奮翼鱗振㧞洿塗跨騰<lb/>
風雲使見之者景駭聞之者響震<hi>前漢書敘傳上</hi>
今吾子已貫仁誼之羈絆繫名聲之韁鎻伏周孔之軌<lb/>
躅馳顔閔之極摯旣繫攣於世教矣<hi>前漢書敘傳上</hi>
鱗翼成而愈伏術業優而不試<hi>晉書束晳傳</hi>
士懷珍而待價修名而待聘不亦重乎唯自重其器而<lb/>
後可以重人之國<hi>天禄閣外史去秦</hi>
<pb n="KR3k0045_WYG_003-28b"/>
今先生操立斷之鋒掩炳蔚之文玩圖籍於絕跡之藪<lb/>
括藻麗乎鳥獸之羣陳龍章於晦夜沈琳琅於重淵蟄<lb/>
伏於盛夏藏華於當春<hi>抱朴子外篇嘉遯</hi>
鳳之高飛必修其羽猶君子將事必修其學也<hi>太𤣥經第三疆</hi>
<hi>解</hi>
　<lb/>
　<lb/>
　喻林卷三<lb/>
</p>
<p>
</p>
  </div>
</body>
</text>
</TEI>
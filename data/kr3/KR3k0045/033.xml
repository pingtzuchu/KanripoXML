<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷三十三</head>
    <p>
<pb n="KR3k0045_WYG_033-1a"/>
欽定四庫全書<lb/>
　喻林卷三十三　　　　　明　徐元太　撰<lb/>
　　人事門<lb/>
　　　崇儉<lb/>
六五賁于丘園束帛戔戔吝終吉<hi>易賁</hi>
曷之用二簋可用享<hi>易損</hi>
九五東鄰殺牛不如西鄰之禴祭實受其福<hi>易既濟</hi>
生十殺一者物十重生一殺十者物頓空十重者王頓<lb/>
<pb n="KR3k0045_WYG_033-1b"/>
空者亡<hi>汲冢周書文傳解</hi>
羔羊鵲巢之功致也召南之國化文王之政在位皆節<lb/>
儉正直徳如羔羊也<hi>毛詩羔羊</hi>
蟋蟀刺晉僖公也儉不中禮故作是詩以閔之<hi>毛詩蟋蟀</hi>
古者明王所乗之馬繫於廐無事則委之以莝有事乃<lb/>
予之榖言愛國用也於其身亦猶然齋而後三舉設盛<lb/>
饌恒日則減馬此之謂有節也<hi>鄭氏箋詩鴛鴦</hi>
諸侯不恒牛命士不恒豕禦而驕奢其闗乎治政<hi>晉書石苞</hi>
<pb n="KR3k0045_WYG_033-2a"/>
<hi>傳</hi>
汙罇土鼔誠則難追畫卵彫薪或可易革<hi>陳書世祖紀</hi>
工事無刻鏤女事無文章國之富也<hi>管子立政</hi>
土事不文木工不斵金器不鏤衣無隅差之削冠無觚<lb/>
嬴之理<hi>淮南子本經訓</hi>
未甞稼穡粟滿倉未甞桑蠶絲滿囊得之不以道用之<lb/>
必横<hi>淮南子說林訓</hi>
夫有盡之物不能給無已之耗江河之流不能盈無底<lb/>
<pb n="KR3k0045_WYG_033-2b"/>
之器也凡人利入少而費用多者猶不供也况無錙銖<lb/>
之來而有千百之往乎<hi>抱朴子内篇極言</hi>
冠足以修敬不務其飾衣足以掩形不務其美土事不<lb/>
文木事不鏤足以示民也<hi>意林晏子</hi>
明徳后曰吾前過濯龍門見外家問起居車如流水馬<lb/>
如龍亦不譴怒但絶其嵗用冀以嘿止讙耳<hi>藝文類聚獸部馬</hi>
蒿宫茅柱實興國之清猷玉席珠衣乃危邦之弊化<hi>初學</hi>
<hi>記政理部貢獻</hi>
<pb n="KR3k0045_WYG_033-3a"/>
舜作食器流漆墨其上國之不服者十三禹作祭器墨<lb/>
染其外朱畫其内國之不服者三十三<hi>困學紀聞卷十一攷史</hi>
　　　克勤<lb/>
惰農自安不昏作勞不服田畝越其罔有黍稷<hi>書盤庚上</hi>
若乗舟汝弗濟臭厥載<hi>書盤庚中</hi>
天惟喪殷若穡夫予曷敢不終朕畝<hi>書大誥</hi>
若農之服田務耕而不耨維草其宅之既秋而不獲維<lb/>
禽其饗之人而獲饑去誰哀之<hi>汲冢周書大開武解</hi>
<pb n="KR3k0045_WYG_033-3b"/>
如怠惰之農茍自安逸不强作勞於田畝則黍稷無所<lb/>
有<hi>孔氏傳書盤庚上</hi>
就其深矣方之舟之就其淺矣泳之游之何有何無黽<lb/>
勉求之<hi>詩國風谷風</hi>
庭燎美宣王也因以箴之<hi>毛詩庭</hi>
夫不鳥之慤謹者人皆愛之可以不勞猶則飛則下止<lb/>
於栩木人雖無事其可獲安乎<hi>鄭氏箋詩四牡</hi>
使農人之南畝治其禾稼功至力盡則薿薿然而茂盛<lb/>
<pb n="KR3k0045_WYG_033-4a"/>
<hi>鄭氏箋詩甫田</hi>
人之欲種田求榖必凖功治田榖乃可獲喻人君欲立<lb/>
功致治必勤身修徳功乃可立<hi>毛詩正義甫田</hi>
必先種之乃得獲若先菑乃得畬也安有無事而取利<lb/>
者乎<hi>鄭氏註禮記坊記</hi>
譬如農夫是穮是蓘雖有饑饉必有豐年<hi>左傳昭公元年</hi>
上國有言曰不索何獲<hi>左傳昭公二十七年</hi>
宴安自逸若酖毒之藥不可懐戀也言其當自勞也<hi>春秋</hi>
<pb n="KR3k0045_WYG_033-4b"/>
<hi>正義閔公元年</hi>
言已伐莒求利而不得惡日中不出譬如商賈求利不<lb/>
得惡諠囂之聲<hi>春秋正義昭公元年</hi>
農夫不怠越有黍稷誰能云作考之居息<hi>後漢書文苑傳</hi>
神農之法曰丈夫丁壯不耕天下有受其饑者婦人當<lb/>
年不織天下有受其寒者故其耕不强者無以養生其<lb/>
織不力者無以衣形<hi>後漢書王符傳</hi>
且經史道徳如採菽中原勤之者則功多<hi>晉書涼武昭王傳</hi>
<pb n="KR3k0045_WYG_033-5a"/>
若弗勤春稼秋穡何期<hi>宋書夷蠻天竺傳</hi>
執耜蹔忘懸磬比室秉機或惰無褐終年<hi>南齊書鬱林王本紀</hi>
女子不辨於致諸侯自吾不為汗殺之事人布織不可<lb/>
得而衣故雖聖人惡用之<hi>管子侈靡</hi>
吾欲致諸侯而不至為之柰何中婦諸子曰自妾之身<lb/>
之不為人持接也未甞得人之布織也意者更容不審<lb/>
邪<hi>管子戒</hi>
曙戒勿怠後穉逢殃朝忘其事夕失其功<hi>管子形勢</hi>
<pb n="KR3k0045_WYG_033-5b"/>
巫馬子謂子墨子之為義也人不見而耶鬼不見而富<lb/>
而子為之有狂疾子墨子曰今使子有二臣於此此其<lb/>
一人者見子從事不見子則不從事其一人者見子亦<lb/>
從事不見子亦從事子誰貴於此二人巫馬子曰我貴<lb/>
其見我亦從事不見我亦從事者子墨子曰然則是子<lb/>
亦貴有狂疾也<hi>墨子耕柱</hi>
百人農一人居者王十人農一人居者强半農半居者<lb/>
危<hi>商子農戰</hi>
<pb n="KR3k0045_WYG_033-6a"/>
故仁人在上則農以力盡田賈以察盡財百工以巧盡<lb/>
械器士大夫以上至於公侯莫不以仁厚知能盡官職<lb/>
<hi>荀子榮辱篇</hi>
人之情不能無衣食衣食之道必始於耕織萬民之所<lb/>
公見也物之若耕織者始初甚勞終必利也衆愚人之<lb/>
所見者寡<hi>淮南子主術訓</hi>
滋滋焉汲汲焉如農之赴時商之趨利惡有不至者乎<lb/>
<hi>孔叢子居衞</hi>
<pb n="KR3k0045_WYG_033-6b"/>
故耕不强者無以充虚織不强者無以掩形雖以湊㑹<lb/>
之要陶室之術無所施其巧自古及今不施而得報不<lb/>
勞而有功者未之有也<hi>鹽鐵論力耕</hi>
功業有緒惡勞而不卒猶耕者勌休而困止也夫事輟<lb/>
者無功耕怠者無獲也<hi>鹽鐵論擊之</hi>
手足之勤腹腸之養也當世之務後世之利也<hi>鹽鐵論結和</hi>
日趨月歩周遍次舍<hi>焦氏易林震之大畜</hi>
秦王一夜而三起茫如覔遺<hi>天禄閣外史傷時</hi>
<pb n="KR3k0045_WYG_033-7a"/>
夫為天子而有牛馬之勞則天子益尊為諸侯而有牛<lb/>
馬之勞則諸侯益强為大夫而有牛馬之勞則大夫益<lb/>
顯為庶人而有牛馬之勞則庶人益義<hi>天禄閣外史桃林</hi>
譬猶作家云不事用他物者盖謂有金銀珠玉在乎掌<lb/>
握懐抱之中足以供累世之費者耳茍其無此何可不<lb/>
廣播百榖多儲果疏乎<hi>抱朴子内篇㣲㫖</hi>
仙之可學致如黍稷之可播種得甚炳然耳然未有不<lb/>
耕而獲嘉禾未有不勤而獲長生度世也<hi>抱朴子内篇勤求</hi>
<pb n="KR3k0045_WYG_033-7b"/>
神農不九疾則四經之道不垂大禹不胼胝則𤣥珪之<lb/>
慶不集故救憂為厚樂之本暫勞為永逸之始<hi>抱朴子外篇廣</hi>
<hi>譬</hi>
<graphic n="KR2207" url="https://raw.githubusercontent.com/kanripo/KR-Gaiji/master/images/KR2207.png" mimeType="image/png"/>斯羣行啄榖喻人黨比游晏賊害糧食有損無益也<lb/>
<hi>揚子法言註學行篇</hi>
不樹者死無棺不蠶者身無帛不績者凶無縗君子暇<lb/>
豫則思義小人暇豫則思邪<hi>意林院子</hi>
如彼登山乃勤以求髙如彼浮川乃勤以求逺<hi>意林典論</hi>
<pb n="KR3k0045_WYG_033-8a"/>
學不勤則不知道耕不力則不得榖<hi>太平御覧百榖部榖</hi>
人皆以無用害有用故知不博而日不足以博奕之日<lb/>
問道聞見深矣<hi>困學紀聞卷七論語</hi>
叔文相莒三年歸其母自績謂母曰文相莒三年有馬<lb/>
千駟今母猶績文之所得事皆將弃之己母曰吾聞君<lb/>
子不學詩書射御必有博塞之心小人不好田作必有<lb/>
竊盜之心婦人不好紡績織絍必有淫泆之行好學為<lb/>
福也猶飛鳥之有羽翼也<hi>困學紀聞卷十諸子</hi>
<pb n="KR3k0045_WYG_033-8b"/>
若鑿井池得水受用其不鑿者無由致之<hi>波羅蜜多經卷五百七十</hi>
<hi>二</hi>
故精進之於諸度也若衘捶之在羣馭焉正勤之於道<lb/>
品也若鹽梅之資列鼎焉<hi>波羅蜜多經五百九十卷序</hi>
譬如甘蔗若蒲桃子如其不壓不得其汁壓之則得<hi>毘那</hi>
<hi>娑問經推九</hi>
如人少小勤苦多有所能亦多有所堪<hi>大智度論卷十</hi>
譬如商人逺出深入得利必多<hi>大智度論卷十三</hi>
<pb n="KR3k0045_WYG_033-9a"/>
乞食道人至一聚落從一家至一家乞食不得見一餓<lb/>
狗饑卧以杖打之言汝畜生無智我種種因緣家家求<lb/>
食尚不得何况汝卧而望得<hi>大智度論卷八十五</hi>
在家懈怠失於俗利出家懶惰喪於法寳<hi>法苑珠林卷八十三</hi>
　　　適用<lb/>
水能灌溉火能烹飪金能斷割木能興作土能生殖榖<lb/>
能養育古之歌詠各述其功<hi>尚書正義大禹謨</hi>
衣服之煖於身猶甘雨之潤於物<hi>毛詩正義無衣</hi>
<pb n="KR3k0045_WYG_033-9b"/>
行聘之時唯執圭璋特得通達不加餘幣言人之有徳<lb/>
亦無事不通不須假他物而成<hi>禮記正義聘義</hi>
子貢問曰賜也何如子曰女器也曰何器也曰瑚璉也<lb/>
<hi>論語公冶</hi>
或矜執者欲以取勝為榮不念宋人待四海之客大罏<lb/>
不欲令酒酸也至於屈榖巨瓠堅而無竅當以無用罪<lb/>
之耳<hi>後漢書孔融列傳</hi>
必也學非所用術有所仰故臨川将濟而舟檝不存焉<lb/>
<pb n="KR3k0045_WYG_033-10a"/>
<hi>後漢書張衡列傳</hi>
爽與範内踈而智不及駑馬戀短豆必不能用也<hi>晉書宣帝</hi>
<hi>紀</hi>
誠東南之遺寳宰朝之竒璞也若得託迹康衢則能結<lb/>
軌驥騄曜質廊廟必能垂光璵璠矣<hi>晉書戴若思傳</hi>
譬彼針與石效疾故稱良<hi>宋書樂四志</hi>
夜衣錦繡誰别偽真刀鳴箾中倚牀無施<hi>宋書樂四志</hi>
雲和備樂則䌓㑹克諧驊騮驂服則致逺斯效<hi>宋書武三王江</hi>
<pb n="KR3k0045_WYG_033-10b"/>
<hi>夏傳</hi>
懸饑在嵗式羡藜藿之飽重炎灼體不念狐白之温故<lb/>
才以偶時為劭道以調俗為尊<hi>南齊書劉祥傳</hi>
如蓑裘之代用譬輪轅之曲直<hi>梁書張緬弟纉傳</hi>
吾言足用矣舎言革思者是猶舎穫而攗粟也以其言<lb/>
非吾言者是猶以卵投石也盡天下之卵其石猶是也<lb/>
不可毁也<hi>墨子貴義</hi>
譬如藥然草之本天子食之以順其疾豈曰一草之本<lb/>
<pb n="KR3k0045_WYG_033-11a"/>
而不食哉今農夫入其稅於大人大人為酒醴粢盛以<lb/>
祭上帝鬼神豈曰賤人之所為而不享哉<hi>墨子貴義</hi>
譬如水火殊性各適其用既無是非安得謂之是非乎<lb/>
<hi>公孫龍子指物論註</hi>
魯人身善織屨妻善織縞而徙於越或謂之曰子必窮<lb/>
矣魯人曰何也曰屨為履之也而越人跣行縞為冠之<lb/>
也而越人被髮以子之所長遊於不用之國欲使無窮<lb/>
其可得乎<hi>韓非子說林上</hi>
<pb n="KR3k0045_WYG_033-11b"/>
今有馬於此如驥之狀者天下之至良也然而驅之不<lb/>
前却之不止左之不左右之不右則臧獲雖賤不託其<lb/>
足臧獲之所願託其足於驥者以驥之可以追利辟害<lb/>
也今不為人用臧獲雖賤不託其足焉已自謂以為世<lb/>
之賢士而不為主用行極賢而不用於君此非明主之<lb/>
所臣也亦驥之不可左右矣<hi>韓非子外儲說左</hi>
故制事者因其則服藥者因其良書不必起仲尼之門<lb/>
藥不必出扁鵲之方<hi>陸子道基</hi>
<pb n="KR3k0045_WYG_033-12a"/>
世多稱古之人而髙其行並世有與同者而弗知貴也<lb/>
非才下也時非宜也故六騏驥駟駚騠以濟江河不若<lb/>
窽木便者䖏世然也是故立功之人簡於行而謹於時<lb/>
<hi>淮南子齊俗訓</hi>
凡萬物有所施之無小不可為無所用之碧瑜糞土也<lb/>
<hi>淮南子繆稱訓</hi>
愚者有所修智者有所不足柱不可以摘齒筐不可以<lb/>
持屋馬不可以服重牛不可以追速鉛不可以為刀銅<lb/>
<pb n="KR3k0045_WYG_033-12b"/>
不可以為弩鐵不可以為舟木不可以為釡各用之於<lb/>
其所適施之於其所宜即萬物一齊而無由相過明鏡<lb/>
便於照形其於以函食不如簞犧牛粹毛宜於廟牲其<lb/>
於以致雨不若黒蜧由此觀之物無貴賤因其所貴而<lb/>
貴之物無不貴也固其所賤而賤之物無不賤也<hi>淮南子齊</hi>
<hi>俗訓</hi>
今夫圖工好畫鬼魅而憎圖狗馬者何也鬼魅不世出<lb/>
而狗馬可日見也夫存危治亂非智不能道而先稱古<lb/>
<pb n="KR3k0045_WYG_033-13a"/>
雖愚有餘故不用之法聖人弗行不驗之言聖王弗聴<lb/>
<hi>淮南子汜論訓上</hi>
砥石不利而可以利金㯳不正而可以正弓物固有不<lb/>
正而可以正不利而可以利<hi>淮南子說山訓</hi>
聖人用物若用朱絲約芻狗若為土龍以求雨芻狗待<lb/>
之而求福土龍待之而得食<hi>淮南子說山訓</hi>
鼎錯日用而不足貴周鼎不㸑而不可賤物固有以不<lb/>
用而為有用者地平則水不流重鈞則衡不傾物之尤<lb/>
<pb n="KR3k0045_WYG_033-13b"/>
必有所感物固有以不用為大用者<hi>淮南子說山訓</hi>
人莫欲學御龍而皆欲學御馬莫欲學治鬼而皆欲學<lb/>
治人急所用也<hi>淮南子說林訓</hi>
陶人棄索車人掇之屠者棄銷而鍜者拾之所緩急異<lb/>
也<hi>淮南子說林訓</hi>
三寸之管而無當天下弗能滿十石而有塞百斗而足<lb/>
矣<hi>淮南子說林訓</hi>
予拯溺者金玉不若尋常之纒索<hi>淮南子說林訓</hi>
<pb n="KR3k0045_WYG_033-14a"/>
孤子語孝躄者語杖貧者語仁賤者語治議不在已者<lb/>
易稱從旁議者易是當其局則亂<hi>鹽鐵論救匱</hi>
瞽師不知白墨而善聞言儒者不知治世而善訾議<hi>鹽鐵</hi>
<hi>論詔聖</hi>
馬効千里不必胡代士貴成功不貴文辭<hi>鹽鐵論論儒</hi>
玉屑滿篋不為有寳詩書負笈不為有道要在安國家<lb/>
利人民不茍文䌓衆辭而已<hi>鹽鐵論相刺</hi>
猛獸狐疑不若蜂蠆之致毒也髙議而不可及不若卑<lb/>
<pb n="KR3k0045_WYG_033-14b"/>
論之有功也<hi>說苑談叢</hi>
絲紵布帛人所衣服摻搔女手紡績繕織<hi>焦氏易林困之中孚</hi>
匠鄉操斧豫章危殆<hi>焦氏易林小過之師</hi>
言已乗八龍神智之獸其狀婉婉委委又載雲旗委蛇<lb/>
而長也駕八龍者言已徳如龍可制御八方也載雲旗<lb/>
者言已徳如雲雨能潤施於萬物也<hi>王逸註楚辭離騷經</hi>
言橘實赤黄其色精明内懐潔白以言賢者亦然外有<lb/>
精明之貌内有潔白之志故可任以道而事用之也<hi>王逸</hi>
<pb n="KR3k0045_WYG_033-15a"/>
<hi>註楚辭九章</hi>
言竹被潤澤上則葳𬎼而防蔽霧露言上能有所覆也<lb/>
下則冷冷清涼可休庇也以言已徳上能覆盖於君下<lb/>
能庇廕於民<hi>王逸註楚辭七諫</hi>
江漢雖有美珠不為己用故不愛也<hi>淮南子說山訓解</hi>
洗不必江河要之却垢馬不必騏驥要之足疾賢不必<lb/>
聖人要之智通<hi>武侯十六策隂察</hi>
倉頡之書世以紀事奚仲之車世以自載伯余之衣以<lb/>
<pb n="KR3k0045_WYG_033-15b"/>
辟寒暑桀之瓦屋以避風雨夫不論其利害而從譏其<lb/>
造作是則倉頡之徒有非世本十五家皆受責也<hi>王充論衡</hi>
<hi>對作篇</hi>
醫能治一病謂之巧能治百病謂之良是故良醫服百<lb/>
病之方治百人之疾大才懐百家之言故能治百族之<lb/>
亂扁鵲之衆方孰若巧之一技<hi>王充論衡别通篇</hi>
夫衮冕非禦鋒鏑之服典誥非救饑寒之具也<hi>抱朴子外篇守</hi>
<hi>塉</hi>
<pb n="KR3k0045_WYG_033-16a"/>
禦暍之鳥厥名<graphic n="KR1829" url="https://raw.githubusercontent.com/kanripo/KR-Gaiji/master/images/KR1829.png" mimeType="image/png"/>
                    <graphic n="KR2061" url="https://raw.githubusercontent.com/kanripo/KR-Gaiji/master/images/KR2061.png" mimeType="image/png"/>昏明是互晝隠夜覿物貴應用安<lb/>
事鸞鵠<hi>山海經北山經圖讃</hi>
蜘蛛有絲雖甚勉務非人所用則不如蠶一緰之利也<lb/>
<hi>太𤣥經第二務解</hi>
庖丁解牛適俗所傾朱泙屠龍無所用功茍乖世務雖<lb/>
有妙術歸於無用<hi>劉子随時</hi>
救饑者以圓寸之珠不如與之橡菽貽溺者以方尺之<lb/>
玉不如與之短綆非橡綆之貴而珠玉之賤然而美不<lb/>
<pb n="KR3k0045_WYG_033-16b"/>
要者各在其所急也方於饑溺之時珠玉寧能救生死<lb/>
哉是以中流失船一壺千金貴賤無常時使然也<hi>劉子随時</hi>
鹿形似馬而迅於馬豺形似犬而健於犬國有千金之<lb/>
馬而無千金之鹿家有千金之犬而無千金之豺以犬<lb/>
馬有用而豺鹿無用也<hi>劉子言苑</hi>
昔野人棄子貢之辨而恱馬圉之辭越王退吹籟之音<lb/>
而好鄙野之聲非子貢不及馬圉吹籟不若野聲然而<lb/>
美不必合惡而見珍者物各有用也<hi>劉子命相</hi>
<pb n="KR3k0045_WYG_033-17a"/>
驥騄不常一歩應良御而效足<hi>李善註文選赭白馬賦</hi>
善吏如良鷹矣下韝即中<hi>李善註文選鮑明逺束武吟</hi>
每念足下才為世生器為時出<hi>李善註文選劉越石答盧諶詩</hi>
物之企競由乎不足政之不治才不合時故也心尚自<lb/>
足不假美女之麗用㑹其朝不勞稷契之賢矣<hi>李善註文選陸</hi>
<hi>士衡演連珠</hi>
赴曲之音洪細入韻蹈節之容俯仰依詠是以言苟適<lb/>
事精麤可施士苟適道修短可命<hi>文選陸機演連珠</hi>
<pb n="KR3k0045_WYG_033-17b"/>
音以比耳為美色以恱目為歡是以衆聴所傾非假北<lb/>
里之操萬夫婉戀非俟西子之顔故聖人随世以擢佐<lb/>
明主因時而命官<hi>文選陸機演連珠</hi>
寒者不貪尺玉而思短褐饑者不願千金而美一餐夫<lb/>
千金尺玉至貴而不若一餐短褐者物有所急也<hi>藝文類聚</hi>
<hi>嵗時部寒表</hi>
朗鑑不塵精金能照<hi>藝文類聚禮部祭祀文</hi>
玉映藍田金鉉之望已集木秀鄧林輪轅之用先表<hi>藝文</hi>
<pb n="KR3k0045_WYG_033-18a"/>
<hi>類聚職官部丞相碑</hi>
凡鐘磬各有筍虡寫鳥獸之形大聲有力者以為鐘虡<lb/>
清聲無力者以為磬虡<hi>初學記樂部鐘</hi>
輪以代歩屏以蔽容<hi>太平御覧車部軺車</hi>
佇聞和鼎實行當奉介丘<hi>初學記職官部諸曹尚書</hi>
至如宣可去壅即薑橘之屬是也通可去滯即通草防<lb/>
已之屬是也補可去弱即人参羊肉之屬是也洩可去<lb/>
閉即葶藶大黄之屬是也輕可去實即麻黄葛根之屬<lb/>
<pb n="KR3k0045_WYG_033-18b"/>
是也重可去怯即磁石鐵粉之屬是也澀可去脫即牡<lb/>
礪龍骨之屬是也滑可去著即冬葵榆皮之屬是也燥<lb/>
可去濕即桑白皮赤小豆之屬是也濕可去枯即紫石<lb/>
英白石英之屬是也只如此體皆有所屬凡用藥者審<lb/>
而詳之則靡所遺失矣<hi>本草一卷</hi>
以無制有器用者空<hi>參同契</hi>
譬如商人有巧便智先在海岸裝治船已方牽入水知<lb/>
無穿穴後持財物置上而去是船必不壊沒人物安穏<lb/>
<pb n="KR3k0045_WYG_033-19a"/>
達所至䖏<hi>波羅蜜多經卷三百一十二</hi>
譬如燈光雖不暫住而能照了令有目者覩見衆色<hi>波羅</hi>
<hi>蜜多經卷五百九十六</hi>
譬如金剛爲鑚物故随所鑚處無不通達<hi>波羅蜜多經卷五百九十</hi>
<hi>三</hi>
譬如明燈其熖㣲妙置之於室随室大小衆闇咸除<hi>大乗</hi>
<hi>顯識經推四</hi>
如人乗車塗以膏油不爲自髙乃至莊嚴爲載運故又<lb/>
<pb n="KR3k0045_WYG_033-19b"/>
如塗瘡不貪其味爲息苦故<hi>雜阿含經卷十一</hi>
譬如陶家和埴調軟中無沙礫任作何器<hi>太子瑞應本起經卷上</hi>
時有賈客大人名曰波利與百五賈人入海求寳時海<lb/>
神出掬水問波利言海水爲多掬水爲多波利答曰掬<lb/>
水爲多所以者何海水雖多無益時用不能救彼饑渴<lb/>
之人掬水雖少值彼渇者持用與之以濟其命<hi>法句譬喻經二</hi>
<hi>華香品</hi>
如燈在宻室其明得用<hi>大智度論卷三十</hi>
<pb n="KR3k0045_WYG_033-20a"/>
又如重物披㭊令輕<hi>大智度論卷六十五</hi>
譬如以金貿草不知者言何以以貴易賤答曰我事須<lb/>
用故<hi>大智度論卷九十五</hi>
譬如厚葉樹多所䕃覆又如熱時曠野險道清涼大池<lb/>
<hi>大智度論卷九十八</hi>
猶市賣物不選貴賤<hi>大荘嚴經論卷八</hi>
珠生合浦魏人取以照車璧在邯鄲秦王請以華國天<lb/>
下之寳當與天下共之<hi>髙僧傳八釋寳亮</hi>
<pb n="KR3k0045_WYG_033-20b"/>
　　　效用<lb/>
韓盧宋鵲呈才騁足<hi>宋書樂四志</hi>
若實有螢爝増暉光景固其騰聲之日飛藻之辰也<hi>宋書</hi>
<hi>孔凱傳</hi>
吾生旣繫名聲之韁鏁就良工之剞劂振佩紫臺之上<lb/>
鼔袖丹墀之下采金匱之漏簡訪玉山之遺文敝精神<lb/>
於丘墳盡心力於河漢摛藻期之鞶繡發議必在芬香<lb/>
<hi>北齊書文苑祖鴻勲傳</hi>
<pb n="KR3k0045_WYG_033-21a"/>
道爲智者說馬爲御者良賢爲聖者用辯爲智者通書<lb/>
爲曉者傳事爲見者明<hi>陸子道基</hi>
簡子将渡用楫者少一人娟攘卷操楫而請曰妾願備<lb/>
父持楫簡子曰不榖將行選士大夫齊戒沐浴義不與<lb/>
婦人同舟而渡也娟對曰妾聞昔者湯伐夏左驂牝驪<lb/>
右驂牝靡而遂放桀武王伐殷左驂牝騏右驂牝䮲而<lb/>
遂克紂至於華山之陽主君不欲渡則已與妾同舟又<lb/>
何傷乎<hi>烈女傳周列國趙津女娟</hi>
<pb n="KR3k0045_WYG_033-21b"/>
髙脚疾歩受肩喜趨<hi>焦氏易林晉之泰</hi>
牛牧于農而役于農故效並耕之勞馬畜于人而乗于<lb/>
人故收並戰之績諸侯爵禄于國而不能扞于國何歟<lb/>
<hi>天禄閣外史自强</hi>
夫君視士如腹心故能顯其徳士自視如牛馬故能盡<lb/>
其心此百里奚所以勞于秦而逸于虞也今之士豈無<lb/>
牛馬之心乎顧其君之任與不任乎<hi>天禄閣外史桃林</hi>
言龍既升天奮揺翹羽馳使風雨言已亦願動竭智謀<lb/>
<pb n="KR3k0045_WYG_033-22a"/>
以輔事賢君流恩百姓長無窮極也<hi>王逸註楚辭九歎</hi>
或曰文吏筆扎之能而治定簿書考理煩事雖無道學<lb/>
筋力材能盡於朝廷此亦報上之效驗也曰此有似於<lb/>
貧人負官重責貧無以償則身爲官作責乃畢竟夫官<lb/>
之作非屋廡則牆壁也屋廡則用斧斤牆壁則用築鍤<lb/>
荷斤斧把築鍤與彼握刀持筆何以殊<hi>王充論衡量知篇</hi>
寳棄怨何人和氏有其愆<hi>曹子建贈徐幹</hi>
不拯招魂之病則無以效越人之絶伎不奬多難之世<lb/>
<pb n="KR3k0045_WYG_033-22b"/>
則無以知非常之逺量髙拱以觀溺非勿踐之仁也懐<lb/>
道以迷國非作者之務也<hi>抱朴子外篇嘉遯</hi>
譬若理尺璧於重壤之下封文錦於沓匱之中終無交<lb/>
易之富孰賞堙翳之珍哉<hi>抱朴子外篇任命</hi>
冀王道之一平兮假髙衢而騁力懼匏𤓰之徒懸兮畏<lb/>
井渫之不食<hi>文選登樓賦</hi>
夫臨博而企竦聞樂而竊抃者或有賞音而識道也<hi>文選</hi>
<hi>曹植求自試表</hi>
<pb n="KR3k0045_WYG_033-23a"/>
冀以塵露之㣲補益山海螢燭末光増輝日月<hi>文選曹植求自</hi>
<hi>試表</hi>
夫才生於世世實須才和氏之璧焉得獨曜於郢握夜<lb/>
光之珠何得専玩於随掌天下之寳固當與天下共之<lb/>
<hi>文選劉琨答盧諶詩序</hi>
鈆刀貴一割夢想騁良圖<hi>文選左思詠史詩</hi>
玉壺必求以盛干將必求以斷<hi>文選樂府鮑明逺白頭吟註</hi>
若得驂軌鸞衡服襄駿足則機石之良選可以對揚萬<lb/>
<pb n="KR3k0045_WYG_033-23b"/>
里者也<hi>廣文選庾仲初薦唐㞵牋</hi>
春鶊秋蟀集候相悲露木風螢臨年共恱夫惟動植且<lb/>
或有心况在生靈而能無感<hi>廣文選王元長求効啟</hi>
老驥伏櫪志在千里烈士暮年壯心不已<hi>廣文選曹孟徳碣石篇</hi>
寧能偶雞鶩寂寂隠蓬蒿<hi>藝文類聚人部逰俠詩</hi>
楚聞騏驥不遺能於伯樂良寳不藏耀於卞和是以輝<lb/>
光夜射價連秦趙飛駉絶影終朝千里物尚有之士亦<lb/>
宜然<hi>藝文類聚治政部薦舉牋</hi>
<pb n="KR3k0045_WYG_033-24a"/>
橘柚垂嘉實乃在深山側聞君好我甘竊獨自雕飾<hi>藝文</hi>
<hi>類聚果部橘詩</hi>
夫抱道不行猶無道也握寳不用猶無寳也<hi>太平御覧道部養生</hi>
欲使白牛有長路之能寳舟有彼岸之力也<hi>法苑珠林卷九十六</hi>
　　　善用<lb/>
狼之老者則頷下垂胡狼進前則躐其胡郤退則跲其<lb/>
尾是進退有難然猶不失其猛能殺傷禽獸以喻周公<lb/>
攝政之時逺則四國流言近則王不知其志進退有難<lb/>
<pb n="KR3k0045_WYG_033-24b"/>
然猶不失其聖能成就周道<hi>毛詩正義狼跋</hi>
騂騂然調和者角弓此角弓雖則調和當善用之若不<lb/>
善置紲檠而巧用之則翩然而其體反戾矣是用角弓<lb/>
之難也以興和順者宗族也此宗族雖則和順當善待<lb/>
之若不善設食燕而恩御之則亦憤然而其心怨恨矣<lb/>
是待宗族之難也<hi>毛詩正義角弓</hi>
玉體雖有亷稜而不傷割於物人有義者亦能斷割而<lb/>
不傷物<hi>禮記正義聘義</hi>
<pb n="KR3k0045_WYG_033-25a"/>
火生而有光而不用其光果在於用光人生而有才而<lb/>
不用其才而果在於用才故用光在乎得薪所以保其<lb/>
耀用才在乎識真所以全其年<hi>晉書孫登傳</hi>
公儀伯以力聞諸侯周宣王備禮以聘之公儀伯至觀<lb/>
形懦夫也宣王心惑而疑曰女之力何如公儀伯曰臣<lb/>
之力能折春螽之股揕秋蟬之翼王作色曰吾之力者<lb/>
能裂犀兕之革曳九牛之尾猶憾其弱女折春螽之股<lb/>
揕秋蟬之翼而力聞天下何也公儀伯長息退席曰臣<lb/>
<pb n="KR3k0045_WYG_033-25b"/>
之師有商丘子者力無敵於天下而六親不知以未甞<lb/>
用其力故也臣以死事之乃告臣曰人欲見其所不見<lb/>
視人所不窺欲得其所不得修人所不爲故善視者先<lb/>
見輿薪善聴者先聞撞鐘夫有易於内者無難於外於<lb/>
外無難故名不出於一家今臣之名聞於諸侯是臣違<lb/>
師之教顯臣之能者也然則臣之名不以負其力者也<lb/>
以能用其力者也不猶愈於負其力者乎<hi>列子仲尼</hi>
恵子謂莊子曰魏王貽我大瓠之種我樹之成而實五<lb/>
<pb n="KR3k0045_WYG_033-26a"/>
石以盛水漿其堅不能自舉也剖之以爲瓢則瓠落無<lb/>
所容非不咢然大也吾爲其無用而掊之莊子曰夫子<lb/>
固拙於用大矣宋人有善爲不龜手之藥者世世以洴<lb/>
澼絖爲事客聞之請買其方百金聚族而謀曰我世世<lb/>
爲洴澼絖不過數金今一朝而鬻技百金請與之客得<lb/>
之以說吴王越有難吴王使之將冬與越人水戰大敗<lb/>
越人裂地而封之能不龜手一也或以封或不免於洴<lb/>
澼絖則所用之異也今子有五石之瓠何不慮以爲大<lb/>
<pb n="KR3k0045_WYG_033-26b"/>
樽而浮乎江湖而憂其瓠落無所容則夫子猶有蓬之<lb/>
心也夫<hi>莊子逍遥逰</hi>
恵子謂莊子曰子言無用莊子曰知無用而始可與言<lb/>
用矣夫地非不廣且大也人之所用容足耳然則厠足<lb/>
而墊之致黄泉人尚有用乎恵子曰無用莊子曰然則<lb/>
無用之爲用也亦明矣<hi>莊子外物</hi>
推而後行曳而後往若飄風之還若羽之旋若磨石之<lb/>
隧<hi>莊子天下</hi>
<pb n="KR3k0045_WYG_033-27a"/>
一尺之棰日取其半萬世不竭<hi>莊子天下</hi>
熊之摶擊必先伏而後動故分威法伏熊<hi>鬼谷子本經隂符註</hi>
未見形圎以道之既形方以事之<hi>鬼谷子反應</hi>
人莫不貴其所有而賤其所短然而皆溺其所貴而極<lb/>
其所賤所貴者有形所賤者無朕也故虎豹之强來射<lb/>
猨犺之㨗來措人能貴其所賤賤其所貴可與言至論<lb/>
矣<hi>淮南子詮言訓</hi>
王良善御伯樂知馬周旋歩驟行中規矩<hi>焦氏易林遯之豫</hi>
<pb n="KR3k0045_WYG_033-27b"/>
初一赤卉方銳利進以退測曰赤卉方銳退以動也<hi>太𤣥</hi>
<hi>經第三耎</hi>
天下事有不可知猶結有不可解也兒說善解結結無<lb/>
有不可解結有不可解兒說不能解也非兒說不能解<lb/>
也結有不可解及其解之用不能也聖人知事事無不<lb/>
可知事有不可知聖人不能知非聖人不能知事有不<lb/>
可知及其知之用不知也<hi>王充論衡實知篇</hi>
抱薪赴火燥者先燃平地注水濕者先濡此類相應也<lb/>
<pb n="KR3k0045_WYG_033-28a"/>
智者不用其所短而用愚人之所長也不用其所拙而<lb/>
用愚人之所巧也<hi>意林鬼谷子</hi>
善論者不恥謝善戰者不羞走<hi>藝文類聚治政部論政表</hi>
雖畜銳以將取必居謙以自牧譬猛獸之將擊亦俛耳<lb/>
而固伏<hi>藝文類聚巧藝部圍棊</hi>
乗船曲折不失其瀆是善乗舟者<hi>太平御覧舟部叙舟中</hi>
善吏如良鷹下韝即中<hi>太平御覧職官部功曹叅軍</hi>
裴氏新書曰虎豹無事行歩者若將不勝其軀鷹在衆<lb/>
<pb n="KR3k0045_WYG_033-28b"/>
鳥之間若睡寐然故積怒而後全剛生焉<hi>埤雅品物門鷹</hi>
禽經曰鷺啄則絲偃鷹捕則角弭蔵殺機也<hi>埤雅品物門鷺</hi>
病有在毫毛腠理者有在皮膚者有在肌肉者有在脉<lb/>
者有在筋者有在骨者有在髄者是故刺毫毛腠理無<lb/>
傷皮皮傷則内動肺肺動則秋病温瘧泝泝然寒慄刺<lb/>
皮無傷肉肉傷則内動脾脾動則七十二日四季之月<lb/>
病腹脹煩不嗜食刺肉無傷脉脉傷則内動心心動則<lb/>
夏病心痛刺脉無傷筋筋傷則内動肝肝動則春病熱<lb/>
<pb n="KR3k0045_WYG_033-29a"/>
而筋弛刺筋無傷骨骨傷則内動腎腎動則冬病脹腰<lb/>
痛刺骨無傷髄髄傷則銷鑠胻酸體解㑊然不去矣<hi>黄帝</hi>
<hi>素問内經刺要論</hi>
徐而疾則實者徐出鍼而疾按之疾而徐則虚者疾出<lb/>
鍼而徐按之<hi>黄帝素問内經鍼解論</hi>
五藏者故得六府與爲表裏經絡支節各生虚實其病<lb/>
所居随而調之病在脉調之血病在血調之絡病在氣<lb/>
調之衛病在肉調之分肉病在筋調之筋病在骨調之<lb/>
<pb n="KR3k0045_WYG_033-29b"/>
骨<hi>黄帝素問内經調經論</hi>
病在上者下取之病在下者髙取之病在頭者取之足<lb/>
病在足者取之膕病生於頭者頭重生於手者臂重生<lb/>
於足者足重治病者先刺其病所從生者也<hi>黄帝素問靈樞經終</hi>
<hi>始</hi>
病之始起也可刺而已其盛可待衰而已故因其輕而<lb/>
揚之因其重而減之因其衰而彰之形不足者温之以<lb/>
氣精不足者補之以味其髙者因而越之其下者引而<lb/>
<pb n="KR3k0045_WYG_033-30a"/>
竭之中滿者瀉之於内其有邪者漬形以爲汗其在皮<lb/>
者汗而發之其慓悍者按而收之其實者散而瀉之<hi>黄帝</hi>
<hi>素問内經隂陽應象大論</hi>
岐伯曰清者其氣滑濁者其氣濇此氣之常也故刺隂<lb/>
者深而留之刺陽者淺而疾之清濁相干者以數調之<lb/>
也<hi>黄帝素問靈樞經隂陽清濁</hi>
譬如水火知用之者可以養生不能用之者立可死矣<lb/>
<hi>養性延命録御女損益篇</hi>
<pb n="KR3k0045_WYG_033-30b"/>
譬如明智人善能用於火成熟種種味不爲火所燒<hi>大寳</hi>
<hi>積經卷二十二</hi>
譬如有人手執金刀若不善解執持自當損害<hi>蘓婆呼童子經</hi>
<hi>卷下</hi>
猶人求火以槁木爲母以燥鑚鑚彼人如是爲得火不<lb/>
答曰得也所以者何彼以燥鑚鑚於槁木是故必得<hi>中阿</hi>
<hi>含經卷二十</hi>
譬朽木之爲舟乃濟度之津要何虚費之有哉<hi>𢎞明集釋駮論</hi>
<pb n="KR3k0045_WYG_033-31a"/>
夫刃之有利砥礪之功故能水截蛟螭陸斷兕虎若窮<lb/>
利盡用必摧其鋒鍔化成鈍刃<hi>𢎞明集九</hi>
譬如藥師或以良藥或以毒藥治人病也佛亦如是以<lb/>
煩惱如佛以愛度難陀以瞋恚化惡龍比也<hi>羅什譯維摩詰經菩</hi>
<hi>薩行品</hi>
　<lb/>
　<lb/>
　<lb/>
<pb n="KR3k0045_WYG_033-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷三十三<lb/>
</p>
<p>
</p>
  </div>
</body>
</text>
</TEI>
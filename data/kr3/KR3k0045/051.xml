<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷五十一</head>
    <p>
<pb n="KR3k0045_WYG_051-1a"/>
欽定四庫全書<lb/>
　喻林卷五十一　　　　　明　徐元太　撰<lb/>
　　人事門<hi>四十九</hi>
　　　失所<lb/>
汎<hi>芳斂反</hi>彼栢舟亦汎其流<hi>詩國風栢舟</hi>
緑兮衣兮緑衣黄裏<hi>詩國風緑衣</hi>
絺兮綌兮淒<hi>音妻</hi>其以風<hi>叶為愔反○詩國風緑衣</hi>
終風且暴顧我則笑<hi>叶音燥○詩國風終風</hi>
<pb n="KR3k0045_WYG_051-1b"/>
雄雉于飛泄泄<hi>與異同</hi>其羽我之懷矣自詒伊阻雄雉于<lb/>
飛下上<hi>時掌反</hi>其音展矣君子實勞我心<hi>詩國風雄雉</hi>
有瀰<hi>與米同</hi>濟盈有鷕雉鳴濟盈不濡軌<hi>與晷同叶居有反</hi>雉鳴<lb/>
求其牡<hi>詩國風匏有苦葉</hi>
魚網之設鴻則離之燕婉之求得此戚施<hi>詩國風新臺</hi>
燕婉之求蘧篨<hi>音渠除</hi>不鮮○燕婉之求蘧除不殄<hi>詩國風新</hi>
<hi>臺</hi>
其雨其雨杲杲<hi>古老反</hi>出日<hi>詩國風伯兮</hi>
<pb n="KR3k0045_WYG_051-2a"/>
有枤<hi>音第</hi>之杜其葉湑湑<hi>上聲</hi>獨行踽踽豈無他人不如我<lb/>
同父○有枤之杜其葉菁菁<hi>音精</hi>獨行睘睘<hi>音瓊</hi>豈無他人不<lb/>
如我同姓<hi>叶桑經反○詩國風枤杜</hi>
葛生蒙楚蘝<hi>音㢘</hi>蔓于野<hi>叶上與反</hi>予美亡此誰與獨處葛生<lb/>
蒙棘蘝蔓于域予美亡此誰與獨息<hi>詩國風葛生</hi>
有鶖在梁有鶴在林<hi>詩小雅白華</hi>
樵彼桑薪卬烘于煁<hi>音忱○詩小雅白華</hi>
如賈<hi>音古</hi>三倍君子是識婦無公事休其蠶織<hi>詩大雅曕卬</hi>
<pb n="KR3k0045_WYG_051-2b"/>
黄鳥民適異國見拒於人而思歸故鄉乃作是詩<hi>詩説王</hi>
鴇羽民從征役而不得養其父母故作是詩<hi>詩説魏</hi>
北門刺仕不得志也言衞之忠臣不得其志爾<hi>毛詩北門</hi>
枤杜猶得其時蕃滋役夫勞苦不得盡其天性<hi>毛詩枤杜註</hi>
魚藻刺幽王也言萬物失其性<hi>毛詩魚藻</hi>
采綠刺怨曠也<hi>毛詩采緑</hi>
遵彼汝墳伐其條枚箋云伐薪於汝水之側非婦人之<lb/>
事言已之君子賢者而處勤勞之職亦非其事<hi>鄭氏箋詩汝墳</hi>
<pb n="KR3k0045_WYG_051-3a"/>
舟載渡物者令不用而與衆物汎汎然俱流水中仁人<lb/>
之不見用而與羣小人竝列亦猶是也<hi>鄭氏箋詩柏舟</hi>
絺綌所以當暑今以待寒風其失所也<hi>鄭氏箋詩緑衣</hi>
人居平安之世猶鵻之生於陸自然也遇衰亂凶年猶<lb/>
鵻之生谷中得水則病將死<hi>鄭氏箋詩中谷</hi>
鴻大鳥也不宜與鳬鷺之屬飛而循渚以喻周公今與<lb/>
凡人處東都之邑失其所也<hi>鄭氏箋詩九罭</hi>
太子放逐而不得生子猶内傷病之木内有疾故無枝<lb/>
<pb n="KR3k0045_WYG_051-3b"/>
也<hi>鄭氏箋詩小弁</hi>
人之樵取彼桑薪宜以炊饔饍之㸑以養食人我反以燎<lb/>
於烓竈用炤事物而已<hi>鄭氏箋詩白華</hi>
有狐綏綏然匹行在彼淇水之梁而得其所以興今衞<lb/>
之男女皆喪妃耦不得匹行乃狐之不如<hi>毛詩正義有狐</hi>
王政之偏或用之為官令其醉酒者或不見任用不得<lb/>
其漿者<hi>毛詩正義大東</hi>
山之有蕨薇之菜隰之有杞桋之木是菜生於山木生<lb/>
<pb n="KR3k0045_WYG_051-4a"/>
於隰所生皆得其所以興人生處於安樂以得其所今<lb/>
我天下之民遇此殘亂驚擾失性草木之不如也<hi>毛詩正義</hi>
<hi>四月</hi>
有人登彼北山之上者云我采其杞菜之葉也此杞葉<lb/>
非可食之物而登山以采之非宜矣以興大夫循彼長<lb/>
遠之路者云我從其勞苦之役也此勞役非賢者之職<lb/>
而循路以從之非其事矣<hi>毛詩正義北山</hi>
菅茅之蒙養英英然者是鮮潤之白雲下露潤彼菅之<lb/>
<pb n="KR3k0045_WYG_051-4b"/>
與茅使之得長成是天地之氣無微不著無不覆養然<lb/>
天不遺物尚養彼菅茅天何為獨行艱難於我申后幽<lb/>
王不可於我而見黜退不得覆養是菅茅之不如也<hi>毛詩</hi>
<hi>正義白華</hi>
桑薪薪之善者宜以炊㸑而養人今不以炊㸑反燎于<lb/>
煁竈失其所也<hi>毛詩正義白華</hi>
龍欲上天五蛇為輔龍已升雲四蛇各入其宇一蛇獨<lb/>
怨終不見處所<hi>史記晉世家</hi>
<pb n="KR3k0045_WYG_051-5a"/>
此猶養魚沸鼎之中棲鳥烈火之上水木本魚鳥之所<lb/>
生也用之不時必至燋爛<hi>後漢書劉陶謝傳</hi>
棄彼弊冠崇兹新履<hi>晉書王公烈傳</hi>
夫龍或俯鱗潜于重泉或仰攀雲漢㳺乎蒼昊而今蟠<lb/>
于坎井同于蛙蝦者豈獨管庫之士或有隠伏廝役之<lb/>
賢没于行伍故龍見光景有所感悟<hi>晉書孫楚傳</hi>
有龍矯矯頃失其所五蛇從之周徧天下龍饑無食一<lb/>
蛇割股龍反其淵安其壤土四蛇入穴皆有處所一蛇<lb/>
<pb n="KR3k0045_WYG_051-5b"/>
無穴號於中野<hi>説苑復恩</hi>
有龍矯矯頃失其所一蛇從之周流天下龍反其淵安<lb/>
寧其處一蛇耆乾獨不得其所<hi>説苑復恩</hi>
龍馬上山絶無水泉喉焦脣乾舌不能言<hi>焦氏易林乾之訟</hi>
桃鵲竊脂來於小枝揺動不安為風所吹寒心悚慄常<lb/>
憂殆危<hi>焦氏易林謙之遯</hi>
馬驚傷車步為我憂<hi>焦氏易林豫之井</hi>
黄裏緑衣君服不宜<hi>焦氏易林觀之革</hi>
<pb n="KR3k0045_WYG_051-6a"/>
鼻項移徙居不安坐<hi>焦氏易林頤之兌</hi>
雌單獨居歸其本巢毛羽憔悴志如死灰<hi>焦氏易林咸之咸</hi>
魚陸失所島鼃困苦澤無雚蒲晉國以虚<hi>焦氏易林蹇之解</hi>
龜厭江海陸行不止自令枯槁失其都市<hi>焦氏易林益之震</hi>
次八琢齒依齦<hi>牛斤切</hi>三嵗無君測曰琢齒依齦君自跋<lb/>
也<hi>太𤣥經第三宻</hi>
夫鳥當集木巔而言草中罾當在水中而言木上以喻<lb/>
所願不得失其所也<hi>王逸註楚辭九歌</hi>
<pb n="KR3k0045_WYG_051-6b"/>
言持𤣥墨之文居於幽㝠之處則矇瞍以為不明也言<lb/>
持賢知之士居於山谷則衆愚以為不賢也<hi>王逸註楚辭九章</hi>
言黄鵠能飛翔神龍能存能亡奄然失所為鴟梟螻蟻<lb/>
所制其困如此何况賢者身無爵祿為俗人所困侮固<lb/>
其宜也<hi>王逸註楚辭惜誓</hi>
山谷之中幽深險阻非君子之所處也猨狖虎豹非賢<lb/>
者之偶也<hi>王逸註楚辭招隠士</hi>
言騏驥壹馳千里乃騁之中庭促俠之處不得展足以<lb/>
<pb n="KR3k0045_WYG_051-7a"/>
極遠道以言使賢者執灑掃之役亦不得展志意也<hi>王逸</hi>
<hi>註楚辭哀時命</hi>
言猨狖當居髙木茂林見其才力而置之櫺檻之中廹<lb/>
局之處責其㨗乃非其理也以言君子當在廟堂為政<lb/>
而棄之山林責其智能亦非其宜也<hi>王逸註楚辭哀時命</hi>
言寃雛之生早失其雄其母孤居吟於髙牆墉之上將<lb/>
復遇害言已亦失其所居在於林澤居非其所恐顛仆<lb/>
也<hi>王逸註楚辭九嘆</hi>
<pb n="KR3k0045_WYG_051-7b"/>
言水得風則龍卭繚戾與險阻相薄不得順其流性以<lb/>
言忠臣逢讒人亦匡攘惶遽而竄伏也<hi>王逸註楚辭九嘆</hi>
言水逢風紛亂揚波滂沛失其本性以言屈原志行清<lb/>
白遭逢貪佞被過放逐亦失其本志也<hi>王逸註楚辭九嘆</hi>
言積漬衆芳於汙泥臭井之中棄文犀之角置於筐簏<lb/>
而不帶佩蔽其美質失其性也以言棄賢智之士於山<lb/>
林之中亦失其性也<hi>王逸註楚辭九嘆</hi>
當顯而反隠如無水而沈也<hi>莊子音義則陽</hi>
<pb n="KR3k0045_WYG_051-8a"/>
求馬於市肆廣庭非其所也<hi>莊子音義田子方</hi>
麋何為兮庭中蛟何為兮水裔<hi>文選屈原湘夫人歌</hi>
烏何萃兮蘋中罾何為兮水上<hi>文選屈原湘夫人歌</hi>
今將植橘柚於𤣥朔蔕華藕於修陵表龍章於裸壤奏<lb/>
韶武於聾俗固難以取貴矣<hi>文選呂安與嵇茂齊書</hi>
譬若飛鴻鸞於中庭騁騏驥於閭巷也<hi>藝文類聚人部聖碑</hi>
鵠竄兮荆棘鵜集兮帷幄<hi>爾雅翼鵜</hi>
何為謬傷海鳥横斤山木<hi>何氏語林言語</hi>
<pb n="KR3k0045_WYG_051-8b"/>
朱雀翺翔戲兮飛揚色五彩遭遇網羅施兮壓之不得<lb/>
舉謔謔聲甚悲兮嬰兒之慕母顛倒就湯鑊兮摧折傷<lb/>
毛羽<hi>参同契</hi>
猶如初生赤子失大慈母絶於壯齒<hi>海空智藏經普記品</hi>
譬如有人髙厚陸地種瞻波樹水常行處復作堤塘地<lb/>
既髙燥又不得水漸漸枯黄不能増長<hi>大方等大集經十一</hi>
譬如有樹枯朽乾悴枝葉凋墜時有一人於盛夏時炎<lb/>
暑之月物景熾然酷熱可畏其人自逺而來加復疲困<lb/>
<pb n="KR3k0045_WYG_051-9a"/>
饑渴所逼但隨道徑詣枯樹下欲求憇止非清涼地轉<lb/>
求其苦<hi>身毛喜豎經上</hi>
羅什如好綿何可使入棘林中<hi>髙僧傳二佛陀耶舍</hi>
如車行道捨乎大塗從邪徑敗生折軸憂<hi>法句經世俗品</hi>
昔有賊人入富家舍偷得錦繡即持用裹故弊氀毼種<lb/>
種財物為智人所笑<hi>百喻經卷上</hi>
　　　悖理<lb/>
日居月諸胡迭<hi>音垤</hi>而微<hi>詩國風柏舟</hi>
<pb n="KR3k0045_WYG_051-9b"/>
人皆謂雀之穿屋似有角彊暴之男召我而獄似有室<lb/>
家之道於我也物有似而不同雀之穿屋不以角乃以<lb/>
咮今彊暴之男召我而獄不以室家之道於我乃以侵<lb/>
陵物與事有似而非者士師所當審也<hi>鄭氏箋詩行露</hi>
伐木尚椅其木之巔矣不欲妄踣之析薪尚施其薪之<lb/>
理矣不欲妄折之彼人尚不欲妄損折薪木今王非理<lb/>
而害太子其意乃不如彼伐木析薪之人<hi>毛詩正義小弁</hi>
若刳腹去疾炊灰止沸<hi>春秋正義莊公六年</hi>
<pb n="KR3k0045_WYG_051-10a"/>
以若所為求若所欲猶緣木而求魚也<hi>孟子梁惠王上</hi>
今惡辱而居不仁是猶惡濕而居下也<hi>孟子公孫丑上</hi>
人役而恥為役由弓人而恥為弓矢人而恥為矢也<hi>孟子</hi>
<hi>公孫丑上</hi>
公曰下軍上軍之貳也寡人在上申生在下不亦可乎<lb/>
士蒍對曰下不可以貳上公曰何故對曰貳若體焉上<lb/>
下左右以相心目用而不倦身之利也上貳代舉下貳<lb/>
代履周旋變動以役心目故能治事以制百物若下攝<lb/>
<pb n="KR3k0045_WYG_051-10b"/>
上與上攝下周旋不變以違心目其反為物用也何事<lb/>
能治<hi>國語晉</hi>
魏王欲攻邯鄲季梁聞之中道而反衣焦不申頭塵不<lb/>
去往見王曰今者臣來見人於大行方北面而持其駕<lb/>
告臣曰我欲之楚臣曰君之楚將奚為北面曰吾馬良<lb/>
臣曰馬雖良此非楚之路也曰吾用多臣曰用雖多此<lb/>
非楚路也曰吾御者善此數者愈善而離楚愈遠耳今<lb/>
王動欲成覇王舉欲信於天下恃王國之大兵之精銳<lb/>
<pb n="KR3k0045_WYG_051-11a"/>
而攻邯郸以廣地尊名王之動愈數而離王愈遠耳猶<lb/>
至楚而北行也<hi>戰國䇿魏安釐王</hi>
吾日暮塗遠吾故倒行而逆施之<hi>史記伍子胥傳</hi>
傳曰以賢難得故曰事不待賢以食難得故曰飽不俟<lb/>
食惑之甚者<hi>前漢紀孝元上</hi>
愛子若此猶饑而食之以毒適所以害之也<hi>後漢書何敞列傳</hi>
是猶曲表而欲直景卻行而求及前人也<hi>後漢書楊震傳</hi>
是使跛牂欲闚髙岸天險可得而登也<hi>後漢書孔融列傳</hi>
<pb n="KR3k0045_WYG_051-11b"/>
夫兄弟者左右手也譬人將鬭而斷其右手而曰我必<lb/>
勝若是者可乎夫棄兄弟而不親天下其誰親之<hi>魏志王修</hi>
<hi>傳</hi>
反裘負薪裏盡毛殫刖趾適屨刻肌傷骨<hi>魏志明帝紀註</hi>
猶開門而揖盜未可以為仁也<hi>吳志孫權傳</hi>
志欲就於升平行先迎於禍亂是猶將適越者指沙漠<lb/>
以遵途欲登山者渉舟航而覓路所趣逾遠所尚轉難<lb/>
南北倍殊髙下相反求其至也不亦難乎<hi>晉書武帝紀</hi>
<pb n="KR3k0045_WYG_051-12a"/>
北行求郢西征索越方長迷於幽都永謬滯於昧谷遼<lb/>
遼閩楚其可見乎<hi>宋書夷蠻天竺傳</hi>
不明於則而欲出號令猶立朝夕於運均之上擔竿而<lb/>
欲定其末不明於象而欲論材審用猶絶長以為短續<lb/>
短以為長不明於法而欲治民一衆猶左書而右息之<lb/>
不明於化而欲變俗易教猶朝揉輪而夕欲成車不明<lb/>
於決塞而欲毆衆移民猶使水逆流不明於心術而欲<lb/>
行令於人猶倍招而必拘之不明於計數而欲舉大事<lb/>
<pb n="KR3k0045_WYG_051-12b"/>
猶無舟檝而欲經於水險也<hi>管子七法</hi>
未見不得其侯而能除其疾也<hi>侯即診○鶡冠子天則</hi>
未成乎心而有是非是今日適越而昔至也<hi>莊子齊物論</hi>
是猶師天而無地師陰而無陽其不可行明矣<hi>莊子秋水</hi>
今有人於此少見黒曰黑多見黒曰白則以此人不知<lb/>
黑白之辯矣少嘗苦曰苦多嘗苦曰甘則必以此人為<lb/>
不知甘苦之辯矣今小為非則知而非之大為非攻國<lb/>
則不知而非從而譽之謂之義此可謂之知義與不義<lb/>
<pb n="KR3k0045_WYG_051-13a"/>
之辯乎<hi>墨子非攻上</hi>
以此求衆譬猶使人負劒而求其夀也衆之説無可得<lb/>
焉<hi>墨子節葬下</hi>
以此求富此譬猶禁耕而求獲也富之説無可得焉<hi>墨子</hi>
<hi>節葬下</hi>
世俗之君子皆知小物而不知大物今有人於此竊一<lb/>
犬一彘則謂之不仁竊一國一都則以為義譬猶小視<lb/>
白謂之白大視白則謂之黒<hi>墨子魯問</hi>
<pb n="KR3k0045_WYG_051-13b"/>
公孟子曰無鬼神又曰君子必學祭祀子墨子曰執無<lb/>
鬼而學祭禮是猶無客而學客禮也是猶無魚而為魚<lb/>
罟也<hi>墨子公孟</hi>
公孟子曰貧富夀夭齰然在天不可損益又曰君子必<lb/>
學子墨子曰教人學而執有命是猶命人葆而去其冠<lb/>
也<hi>墨子公孟</hi>
以黄馬為非馬而以白馬為有馬此飛者入池而棺槨<lb/>
異處此天下之悖言亂辭也<hi>公孫龍子白馬篇</hi>
<pb n="KR3k0045_WYG_051-14a"/>
危削滅亡之情舉積此矣而求安樂是狂生者也狂生<lb/>
者不胥時而落<hi>荀子君道</hi>
志不免乎姦心行不免乎姦道而求有君子聖人之名<lb/>
辟之是猶伏而咶天救經而引其足也説必不行矣愈<lb/>
務而愈遠<hi>荀子仲尼</hi>
人知貴生樂安而棄禮義辟之是猶欲夀而歾頸愚莫<lb/>
大焉<hi>荀子彊國篇</hi>
以人之情為欲此五綦者而不欲多譬之是猶以人之<lb/>
<pb n="KR3k0045_WYG_051-14b"/>
情為欲富貴而不欲貨也好美而惡西施也<hi>荀子王論篇</hi>
今夫與人相善也無豐年旁入之利而獨以完給者非<lb/>
力則儉也與人相善也無饑饉疾疚禍罪之殃獨以貧<lb/>
窮者非侈則墮也侈而墮者貧而力而儉者富今上徴<lb/>
斂於富人以布施於貧家是奪力儉而與侈墮也而欲<lb/>
索民之疾作而節用不可得也<hi>韓非子顯學</hi>
夫為人子而常譽他人之親曰某子之親夜寢早起强<lb/>
力生財以養子孫臣妾是謗誹其親者也為人臣常譽<lb/>
<pb n="KR3k0045_WYG_051-15a"/>
先王之德厚而願之是誹謗其君者也非其親者知謂<lb/>
之不孝而非其君者天下賢之此所以亂也<hi>韓非子忠孝</hi>
衣不舉領者倒走不視地者顛<hi>黄石公素書安履</hi>
今有人於此無禮慢易而求敬阿黨不公而求令煩號<lb/>
數變而求静暴戾貪得而求定雖黄帝猶若困<hi>呂氏春秋審應</hi>
春行夏令泄行秋令水行冬令肅夏行春令風行秋令<lb/>
蕪行冬令格秋行夏令華行春令榮行冬令耗冬行春<lb/>
令泄行夏令旱行秋令霧<hi>淮南子時則訓</hi>
<pb n="KR3k0045_WYG_051-15b"/>
為儒而踞里閭為墨而朝吹竽欲滅跡而走雪中拯溺<lb/>
者而欲無濡是非所行而行所非<hi>淮南子説山訓</hi>
以非義為義以非禮為禮譬猶倮走而追狂人盜財而<lb/>
與乞者竊簡而寫法律蹲踞而誦詩書<hi>淮南子説山訓</hi>
范氏之敗有竊其鐘負而走者鎗然有聲懼人聞之遽<lb/>
掩其耳憎人聞之可也自掩其耳悖矣<hi>淮南子説山訓</hi>
有以飰死者而禁天下之食有以車為敗者而禁天下<lb/>
之乗則悖矣<hi>淮南子説林訓</hi>
<pb n="KR3k0045_WYG_051-16a"/>
夫所以養而害所養譬猶削足而適履殺頭而便冠<hi>淮南</hi>
<hi>子説林訓</hi>
譬猶食榖衣絲而非耕織者也載於船車服而安之而<lb/>
非工匠者也食於釡甑須以生活而非陶冶者也此言<lb/>
違於情而行曚於心者也<hi>説苑建本</hi>
非其人而欲有功譬其若夏至之日而欲夜之長也射<lb/>
魚指天而欲發之當也雖舜禹猶亦困而又况乎俗主<lb/>
哉<hi>説苑尊賢</hi>
<pb n="KR3k0045_WYG_051-16b"/>
桑鵲竊脂啄粟不宜<hi>焦氏易林同人之未濟</hi>
鼻移在頭枯葦復生下朽上榮家乃不寧<hi>焦氏易林大過之萃</hi>
一衣三冠冠无所加<hi>焦氏易林晉之乾</hi>
雄雞不晨雌雞具呻<hi>焦氏易林困之既濟</hi>
次五東南射兕西北其矢測曰東南射兕不得其首也<lb/>
<hi>太𤣥經第一戾</hi>
次五童牛角馬不今不古測曰童牛角馬變天常也<hi>太𤣥</hi>
<hi>經第三更</hi>
<pb n="KR3k0045_WYG_051-17a"/>
次八反其几䨇其朼几家不㫖測曰反几䨇朼家用不<lb/>
臧也<hi>太𤣥經第三居</hi>
次四止于童木求其疏榖測曰止于童木求其窮也<hi>太𤣥</hi>
<hi>經第六止</hi>
次八雌鳴于晨牝角魚木測曰雌鳴于晨厥正反也<hi>太𤣥</hi>
<hi>經第六失</hi>
言寧有萍草生於水中無根乃漫衍于九交之道<hi>王逸註楚</hi>
<hi>辭天問</hi>
<pb n="KR3k0045_WYG_051-17b"/>
禮喪不飲酒食肉而日醉於酒欲整喪紀猶無目欲視<lb/>
青黄無耳欲聽宫商也<hi>呂氏春秋貴公解</hi>
何異懸瓦礫而貴夜光絃不調而索清音哉<hi>抱朴子外篇審舉</hi>
若子言不恃他物則宜𢷬肉治骨以為金瘡之藥煎皮<lb/>
熬髪以治秃鬢之疾耶<hi>抱朴子内篇對俗</hi>
何異負豕而欲無臭馮河而欲不濡無轡筴而御奔馬<lb/>
棄柁櫓而乗輕舟未見其可也<hi>抱朴子外篇詰鮑</hi>
失亡其子而不能遠索遺其氣類而亦未始自非人<lb/>
<pb n="KR3k0045_WYG_051-18a"/>
之自是有斯謬矣<hi>郭子莊註徐無鬼</hi>
此聽虚而責響視空而索影悖情倒理誣罔之甚也<hi>劉子</hi>
<hi>傷讒</hi>
賤子貴餅自以為是<hi>莊子音義徐無鬼</hi>
子不嫌僕德之不劭而疑其位之不到是猶反鏡而索<lb/>
照登木而下釣<hi>補文選夏侯湛抵疑</hi>
觀吾子之趨欲衍傾城之金求百錢之售制造天之梯<lb/>
儗膚寸之檢<hi>廣文選阮嗣宗答伏義書</hi>
<pb n="KR3k0045_WYG_051-18b"/>
未嘗夢乗車入䑕穴𢷬虀取鐵杵無想無因故也<hi>世説新語</hi>
<hi>言語</hi>
食榖而鄙田衣帛而笑蠶是惑也<hi>太平御覽百榖部榖</hi>
猶如畏大地疾走欲藏身縱日馳千里非地不容身<hi>大乗</hi>
<hi>妙林經偈</hi>
何於空谷響而求生相於焦榖中而求牙相<hi>大乗妙林經</hi>
譬如有人欲於無色無見無對無所依止空中種樹彼<lb/>
極為難<hi>波羅蜜多經三百六十三</hi>
<pb n="KR3k0045_WYG_051-19a"/>
如説言螢火小蟲負須彌山飛空而去為可信不<hi>大寶積經</hi>
<hi>卷二</hi>
譬如有人於夜闇中掉弄手臂揺動面目言我弄世間<lb/>
彼為弄誰是人自弄何以故於中無人為可弄故<hi>大寶積經</hi>
<hi>卷三</hi>
何故明目人而羨盲瞽導豈有岸上人反樂沉溺者何<lb/>
有解脱人而復樂牢獄<hi>大實積經卷六十一</hi>
譬如有人漂没大水渴乏而死<hi>大寶積經卷一百一十三</hi>
<pb n="KR3k0045_WYG_051-19b"/>
如世人言我能捉電電雖可見而不能捉<hi>大方等大積經十九</hi>
譬如有人自挑其目盲無所見而欲導他登上太山終<lb/>
無是處<hi>大集地藏十輪經卷四</hi>
如言石女子威儀而進退兎角有銛利沙中能出油<hi>大乗</hi>
<hi>密嚴經卷下</hi>
不見以兎角觸壊於大山曽無石女兒執箭射於物未<lb/>
聞欲鬬戰而求兎角弓誰復須宮室令石女兒造<hi>大乗</hi>
<hi>密嚴經卷下</hi>
<pb n="KR3k0045_WYG_051-20a"/>
譬如善屠牛師手執利刀解剥其牛乗間而剥不傷内<lb/>
肉不傷外皮解其肢節筋骨然後還以皮覆其上若有<lb/>
人言此牛皮肉全而不離為等説不荅言不也<hi>雜阿含經卷十</hi>
<hi>一</hi>
那先言如人沽美酒著大器中急塞一人口倒置酒中<lb/>
令嘗酒其人寧知酒味不王言未入口到舌上故不知<lb/>
味<hi>那先比丘經卷中</hi>
如鐵出金誰當信者<hi>大智度論卷二</hi>
<pb n="KR3k0045_WYG_051-20b"/>
譬如人問搆牛角得幾斗乳是為非問<hi>大智度論卷二</hi>
譬如百由旬大火聚有人負乾草入火中過不燒一葉<lb/>
是為甚難<hi>大智度論卷七</hi>
譬如無足欲行無翅欲飛無船欲度是不可得<hi>大智度論卷十</hi>
<hi>三</hi>
譬如人種樹不依於地而欲得其根莖枝葉成其果實<lb/>
是難可得<hi>大智度論卷二十八</hi>
又如毛孔之空欲比十方空無有是理<hi>大智度論七十九</hi>
<pb n="KR3k0045_WYG_051-21a"/>
譬如清冷雲中而霹靂起火非所應也<hi>遺教經論離十二</hi>
譬如有人懼諸霜雹疾風暴雨水火等災損害虚空勤<lb/>
加守䕶<hi>廣百論卷三</hi>
猶如春農夫不下於種子至秋無果實而可得收穫<hi>大莊</hi>
<hi>嚴經論卷二偈</hi>
且生而可養則日及可與千松比霜朝菌可與萬椿齊<lb/>
雪耶<hi>𢎞明集折夷夏論</hi>
斯何異斬刈根本而修枝榦而言不殞碩茂未之聞見<lb/>
<pb n="KR3k0045_WYG_051-21b"/>
<hi>𢎞明集孫綽喻道論</hi>
猶無柯而求伐不食而獨飽焉可得乎<hi>𢎞明集釋駮論</hi>
猶訪道於瘖聾麾方而莫窮遠邇問津於兎馬知濟而<lb/>
不測淺深<hi>辯正論卷六</hi>
若夫廢宗廟之粢盛加子孫之魚肉毁蒸嘗之黻冕充<lb/>
僕妾之衣服茍求惠下之恩不崇安上之福恨養親之<lb/>
費饍思廢養之潤屋如此可謂忠孝之道乎<hi>法苑珠林卷五十五</hi>
　　　越理<lb/>
<pb n="KR3k0045_WYG_051-22a"/>
居履之時以陽處陽猶曰不謙而况以陰居陽以柔乗<lb/>
剛者乎故以此為明眇目者也以此為行跛足者也以<lb/>
此履危見咥者也<hi>王弼註易履</hi>
先染絲後製衣皆女之所治為也而女反亂之<hi>鄭氏箋詩綠衣</hi>
墠邊有陂茅蒐生焉茅蒐之為難淺矣易越而出<hi>鄭氏箋詩</hi>
<hi>東門之墠</hi>
鶡旦是求旦之鳥夜中而鳴以求早旦不可得也言人<lb/>
視彼求旦之鳥欲反夜作晝是鳥無識也求不可得之<lb/>
<pb n="KR3k0045_WYG_051-22b"/>
物人猶尚惡之况人上僭於君求不可得之物以下亂<lb/>
上人惡之可知也<hi>禮記正義孔子閒居</hi>
畜老猶憚殺之而况君乎<hi>左傳宣公四年</hi>
殺老牛莫之敢尸而况君乎<hi>左傳成公十八年</hi>
紾兄之臂而奪之食則得食不紾則不得食則將紾之<lb/>
乎踰東家牆而摟其處子則得妻不摟則不得妻則將<lb/>
摟之乎<hi>孟子告子下</hi>
君有短垣而自踰之况蠻荆則何有於周室<hi>國語吳</hi>
<pb n="KR3k0045_WYG_051-23a"/>
郢人有鬻其母為請於買者曰此母老矣幸善食之而<lb/>
勿苦此行大不美而欲為小義者<hi>淮南子説山訓</hi>
狼虎争强禮義不行<hi>焦氏易林恒之困</hi>
耕石不生棄禮无名<hi>焦氏易林歸妺之賁</hi>
　　　私已<lb/>
不能大通則各私其黨而求利焉楚人亡弓不能亡楚<lb/>
愛國愈甚益為它災<hi>王弼註易同人</hi>
缾小而盡罍大而盈言為罍恥者刺王不使富分貧衆<lb/>
<pb n="KR3k0045_WYG_051-23b"/>
恤寡<hi>鄭氏箋詩蓼莪</hi>
貪於政者不能分人以事厚於貨者不能分人以祿<hi>墨子</hi>
<hi>尚賢中</hi>
垂其股肱之力而不相勞來也腐臭餘財而不相分資<lb/>
也隠匿良道而不相教訓也<hi>墨子尚賢下</hi>
盜愛其室不愛其異室故竊異室以利其室賊愛其身<lb/>
不愛人故賊人以利其身此何也皆起于相愛雖至大<lb/>
夫之相亂家諸侯之相攻國者亦然<hi>墨子兼愛上</hi>
<pb n="KR3k0045_WYG_051-24a"/>
次四動之丘陵失澤朋測曰動之丘陵失下危也<hi>太𤣥經第</hi>
<hi>二十</hi>
次七唫于體黄肉毁測曰唫于體骨肉傷也<hi>太𤣥經第五唫</hi>
譬如多人共一妙寶有人獨用豈得自在<hi>本緣經月光王品</hi>
譬如賈客遠到他方雖持雜物多所饒益然非憐愍衆<lb/>
生以自求利故<hi>百論卷上守八</hi>
　<lb/>
　<lb/>
<pb n="KR3k0045_WYG_051-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷五十一<lb/>
</p>
<p>
</p>
  </div>
</body>
</text>
</TEI>
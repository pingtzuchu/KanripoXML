<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷二十六</head>
    <p>
<pb n="KR3k0045_WYG_026-1a"/>
欽定四庫全書<lb/>
　喻林卷二十六　　　　　明　徐元太　撰<lb/>
　　人事門<hi>二十四</hi>
　　　頼藉<lb/>
九二渙奔其机悔亡象曰渙奔其机得願也<hi>易渙</hi>
城之為體由基土陪扶乃得為城今下不陪扶城則損<lb/>
壞以此崩倒反復于隍猶君之為體由臣之輔翼今上<lb/>
下不交臣不扶君君道傾危故云城復于隍<hi>周易正義泰</hi>
<pb n="KR3k0045_WYG_026-1b"/>
葛也藟也延蔓於木之校本而茂盛喻子孫依緣先人<lb/>
之功而起<hi>鄭氏箋詩旱麓</hi>
周禮上瞽四十人中瞽百人下瞽百六十人有視瞭者<lb/>
相之<hi>鄭氏箋詩有瞽</hi>
王芻篇竹所以美盛者由得淇水浸潤之故武公所以<lb/>
德盛者由得康叔之餘烈<hi>毛詩正義淇澳</hi>
芃蘭之支以柔弱恒延蔓於地有所依緣則起以興㓜<lb/>
穉之君以幼時恒闇昧於政有所任用乃能成其德教<lb/>
<pb n="KR3k0045_WYG_026-2a"/>
<hi>毛詩正義芃蘭</hi>
子皮賦野有死麕之卒章趙孟賦常棣且曰吾兄弟比<lb/>
以安尨也可使無吠<hi>左傳昭公元年</hi>
所以傾而未顛决而未潰豈非仁人君子心力之為乎<lb/>
<hi>後漢書黄瓊傳論</hi>
周書小開篇曰嗚呼汝何敬非時何擇非德德枳維大<lb/>
人大人枳維公公枳維卿卿枳維大夫大夫枳維士登<lb/>
登皇皇國枳維都都枳維邑邑枳維家家枳維欲無疆<lb/>
<pb n="KR3k0045_WYG_026-2b"/>
言上下相維遞為藩蔽也<hi>後漢書馮衍傳註</hi>
明珠招駭於闇至蟠木取悅於先容<hi>宋書顧覬之傳</hi>
圖南因於積風伐國在於資給<hi>魏書邢巒傳</hi>
五方易辨尚待指南百世可知猶湏吹律<hi>北齊書文苑李廣傳</hi>
今之禽獸麋鹿蜚鳥貞蟲因其羽毛以為衣裘因其蹄<lb/>
蚤以為絝履因其水草以為飲食故唯使雄不耕稼樹<lb/>
藝雌亦不紡績織絍衣食之財固已具矣今人與此異<lb/>
者也頼其力者主不頼其力者不主<hi>墨子非樂上</hi>
<pb n="KR3k0045_WYG_026-3a"/>
湯武聖主也而不能與越人乗翰舟而浮於江湖伊尹<lb/>
賢相也而不能與胡人騎騵馬而服騊駼孔墨博通而<lb/>
不能與山居者入榛薄險阻也由此觀之則人知之於<lb/>
物也淺矣而欲以徧照海内存萬方不因道之數而專<lb/>
已之能則其窮不逹矣<hi>淮南子主術訓上</hi>
隂不能制於陽附於金柅易之柔道牽也<hi>京氏易傳姤上</hi>
秋冬夜行照覽星辰<hi>焦氏易林同人之咸</hi>
不畏猛虎依人為輔<hi>焦氏易林遯之家人</hi>
<pb n="KR3k0045_WYG_026-3b"/>
枯匏不朽利以濟舟渡踰江海旡有溺憂<hi>焦氏易林震之震</hi>
犬畏虎狼依人作輔<hi>焦氏易林未濟之隨</hi>
浩浩之海濟樓航之力也航人無楫如航何<hi>揚子寡見</hi>
次四鑒貞不迷于人攸資測曰鑒貞不迷誠可信也<hi>大𤣥</hi>
<hi>經第六瞢</hi>
日之照幽不湏燈燭賁育當敵不待輔佐使將相知力<lb/>
若日之照幽賁育之難敵則文吏之能無所用也病作<lb/>
而醫用禍起而巫使如自能按方和藥入室求祟則醫<lb/>
<pb n="KR3k0045_WYG_026-4a"/>
不售而巫不進矣橋梁之設也足不能越溝也車馬之<lb/>
用也走不能追遠也足能越溝走能追遠則橋梁不設<lb/>
車馬不用矣<hi>王充論衡程材篇</hi>
且圓物投之於地東西南北無之不可策杖叩動纔微<lb/>
輒停方物集地壹投而止及其移徙須人舉動賢儒世<lb/>
之方物也其難轉移者其動須人也<hi>王充論衡狀留篇</hi>
湍瀬之流沙石轉而大石不移何者大石重而沙石輕<lb/>
也沙石轉積於大石之上大石没而不見賢儒俗吏並<lb/>
<pb n="KR3k0045_WYG_026-4b"/>
在世俗有似於此是故金鐵在地焱風不能動毛芥在<lb/>
其間飛揚千里夫賢儒所懷其猶水中大石在地金鐵<lb/>
也其進不若俗吏速者長吏力劣不能用也<hi>王充論衡狀留篇</hi>
火之光也不舉不明有人於斯其知如水其德如山力<lb/>
重不能自稱須人乃舉而莫之助<hi>王充論衡効力篇</hi>
奡育古之多力者身能負荷千鈞手能决觔伸鉤使之<lb/>
自舉不能離地智能滿胷之人宜在王闕須三寸之舌<lb/>
一尺之筆然後可動不能自進<hi>王充論衡効力篇</hi>
<pb n="KR3k0045_WYG_026-5a"/>
良玉須切磋璵璠就其形隋珠豈不曜雕瑩啓光榮<hi>嵇中</hi>
<hi>散集阮德如答</hi>
夫尋端之理猶獵師以得禽也縱使尋迹時有無獲然<lb/>
得禽曷嘗不由之哉<hi>嵇中散集答釋難宅無吉凶攝生論</hi>
損𤣥黎於洿濘非夜光之不真也由莫識焉投彤盧而<lb/>
不彎非䌓弱之不勁也坐莫賞焉故瓊瑶俟荆和而顯<lb/>
連城之賈烏號須逢蒙而著陷堅之功飛兎待子豫而<lb/>
飊騰俊民值知己而宣力<hi>抱朴子外篇名實</hi>
<pb n="KR3k0045_WYG_026-5b"/>
火之然也不風不盛盛則景耀而聲揚<hi>太𤣥經第二釋解</hi>
缾所以出水須繘以汲之猶君須於民以及禄也<hi>太𤣥經第</hi>
<hi>六劇解</hi>
夫火以吹爇生熖鏡以瑩拂成鑑火不吹則無外耀之<lb/>
光鏡不瑩必闕内影之照故吹為火之光瑩為鏡之華<lb/>
人之寓代亦須聲譽以發光華猶比火鏡假吹瑩也<hi>劉子</hi>
<hi>因顯</hi>
目不夜見非暗晝見非明有假也<hi>莊子音義天下</hi>
<pb n="KR3k0045_WYG_026-6a"/>
指之取火以針刺鼠以錐故假於物指是不至也<hi>莊子音義</hi>
<hi>天下</hi>
因雲灑潤則芬澤易流乘風載響則音徽自遠是以德<lb/>
教俟物而濟榮名緣時而顯<hi>文選陸機演連珠</hi>
鑽燧吐火以續暘谷之晷揮翮生風而繼飛亷之功是<lb/>
以物有微而毗著事有𤨏而助洪<hi>文選陸機演連珠</hi>
且宦無金張之援游無子孟之資而圖富貴之榮望殊<lb/>
異之寵是隴西之遊越人之射耳<hi>文選應璩與岑文瑜書</hi>
<pb n="KR3k0045_WYG_026-6b"/>
膺騰撇波而濟水不如乘舟之逸也衝蒙渉田而致遠<lb/>
未若遵塗之疾也才蔽於無人行衰於寡黨此古今之<lb/>
患<hi>文選王襃四子講德論</hi>
牽弱葛之蔓延寄陵風於松把指曲蓬之直逹固有憑<lb/>
於原枲<hi>補文選謝眺酬德賦</hi>
之燕入楚待騣足凌河越海寄輕舟<hi>藝文類聚内典部内典頌</hi>
夫蒼龍非不神不能白日升天飄風雖疾不以霖雨不<lb/>
能揚塵故蒼蠅之飛不過十步自託騏驥之髪乃騰千<lb/>
<pb n="KR3k0045_WYG_026-7a"/>
里之路<hi>藝文類聚蟲豸部蠅書</hi>
晉獻公雖與指南車終不覺矣齊桓公中才矣有指南<lb/>
而悟失之則惑管仲桓公指南車也<hi>太平御覽車部指南車</hi>
譬如有人年百二十老耄衰朽又加衆病所謂風病熱<lb/>
病痰病或三雜病是老病人欲從牀座起徃他處而自<lb/>
不能有兩健人各扶一腋徐策令起而告之言莫有所<lb/>
難隨意欲徃我等二人終不相棄必逹所趣安穩無損<lb/>
<hi>波羅蜜多經卷三百一十二</hi>
<pb n="KR3k0045_WYG_026-7b"/>
如諸貧人依富長者方出險難<hi>波羅蜜多經卷五百六十八</hi>
如險曠野行人疲倦遇善將導能令安穩<hi>波羅蜜多經卷五百六十</hi>
<hi>八</hi>
譬如大火若遇草木必無退還是諸草木皆順益火發<lb/>
其光明<hi>波羅蜜多經卷五百七十二</hi>
如人左手佐助右手<hi>放光波羅蜜經</hi>
譬如有城無有樓閣園林池沼亦無象馬遊行之處彼<lb/>
城之主雖有力安處而城無樓閣諸功德故則非莊嚴<lb/>
<pb n="KR3k0045_WYG_026-8a"/>
<hi>大寶積經二十</hi>
如人處險要因機杖亦如執炬覩見諸器<hi>本緣經鹿品</hi>
譬如老人夜行無杖則蹶<hi>大智度論卷十四</hi>
譬如絶崖險道假梯能上又如深水因船得度<hi>大智度論卷十</hi>
<hi>八</hi>
譬如水性自冷假火故熱止火停久水則還冷<hi>大智度論三十</hi>
<hi>一</hi>
譬如苦藥服之甚難假之以蜜服之則易<hi>大智度論三十五</hi>
<pb n="KR3k0045_WYG_026-8b"/>
譬如登樓得梯則易上<hi>大智度論三十五</hi>
如人闇道中然燈亦能自益亦能益人<hi>大智度論卷三十九</hi>
譬如老病人依恃他力能行能立<hi>大智度論卷五十三</hi>
如夜中有所見皆是星月力<hi>大智度論卷五十八</hi>
如盲人為有目者所將䕶故終不墜落溝壑<hi>大智度論卷八十五</hi>
　　　因託<lb/>
賁其須與上興也<hi>易賁</hi>
如木既顛厥巢其猶有枝葉作休<hi>汲冢周書嘗麥解</hi>
<pb n="KR3k0045_WYG_026-9a"/>
緜緜葛藟<hi>音壘</hi>在河之滸<hi>音/虎</hi>　緜緜葛藟在河之涘<hi>音俟</hi>
緜緜葛藟在河之漘<hi>音辱葛詩國風  藟</hi>
南有樛<hi>音鳩</hi>木甘瓠<hi>音/䕶</hi>纍<hi>音/雷</hi>之<hi>詩小雅南有嘉魚</hi>
蔦<hi>音鳥</hi>與女蘿<hi>音/羅</hi>施<hi>音/異</hi>于松栢　蔦與女蘿施于松上<hi>詩小</hi>
<hi>雅頍弁</hi>
葛生延而蒙楚蘝生蔓於野喻婦人外成於他家<hi>毛詩葛生</hi>
<hi>註</hi>
木枝以下垂之故故葛藟也得纍而蔓之而上下俱盛<lb/>
<pb n="KR3k0045_WYG_026-9b"/>
<hi>鄭氏箋詩樛木</hi>
小鳥知止於丘之曲阿靜安之處而託息焉小臣擇卿<lb/>
大夫有仁厚之德者而依屬焉<hi>鄭氏箋詩緜蠻</hi>
岐山之南周之原地膴膴然其土地皆肥美也其地所<lb/>
生堇荼之菜雖性本若今盡甘如飴味然<hi>毛詩正義綿</hi>
莫莫然而延蔓者是葛也藟也乃施于木之條枚之上<lb/>
而長也以興依緣者此大王王季也乃依緣已之先祖<lb/>
之功業而起也<hi>毛詩正義旱麓</hi>
<pb n="KR3k0045_WYG_026-10a"/>
鹿死不擇音小國之事大國也德則其人也不德則其<lb/>
鹿也鋌而走險急何能擇<hi>左傳文公十七年</hi>
夫子之在此也猶燕之巢于幕上<hi>左傳襄公二十九年</hi>
十室之邑可以逃難百室之邑可以隱死以千乗之魯<lb/>
而不能存子糾以公為病矣<hi>穀梁莊公九年</hi>
甘茂亡秦且之齊出關遇蘇子曰君聞夫江上之處女<lb/>
乎蘇子曰不聞曰夫江上之處女有家貧而無燭者處<lb/>
女相與語欲去之家貧無燭者將去矣謂處女曰妾以<lb/>
<pb n="KR3k0045_WYG_026-10b"/>
無燭故常先至掃室布席何愛於餘明之照四壁者幸<lb/>
以賜妾何妨於處女妾自以為有益於處女何為去我<lb/>
處女相語以為然而留之今臣不肖棄逐於秦而出關<lb/>
願為足下掃室布席幸無我逐也<hi>戰國策秦昭襄王</hi>
蘇代為燕説齊未見齊王先說淳于髠曰人有買駿馬<lb/>
者比三旦立市人莫之知徃見伯樂曰臣有駿馬欲賣<lb/>
之比三旦立於市人莫與言子還而視之去而顧之臣<lb/>
請獻一朝之費伯樂乃還而視之去而顧之一旦而馬<lb/>
<pb n="KR3k0045_WYG_026-11a"/>
價十倍今臣欲以駿馬見於王莫為臣先後者足下有<lb/>
意為臣伯樂乎臣請獻玉璧一䨇黄金千鎰以為馬食<lb/>
<hi>戰國策燕王噲</hi>
伯夷叔齊雖賢得夫子而名益彰顏淵雖篤學附驥尾<lb/>
而行益顯<hi>史記伯夷傳</hi>
甘茂曰臣得罪於秦懼而遯逃無所容跡臣聞貧人女<lb/>
與富人女㑹績貧人女曰我無以買燭而子之燭光幸<lb/>
有餘子可分我餘光無損子明而得一斯便焉今臣困<lb/>
<pb n="KR3k0045_WYG_026-11b"/>
而君方使秦而當路矣茂之妻子在焉願君以餘光振<lb/>
之蘇代許諾<hi>史記甘茂傳</hi>
明月之珠夜光之璧以闇投人於道路人無不按劍相<lb/>
眄者何則無因而至前也蟠木根抵輪囷離詭而為萬<lb/>
乗器者何則以左右先為之容也故無因至前雖出隋<lb/>
侯之珠夜光之璧猶結怨而不見德故有人先談則以<lb/>
枯木朽株樹功而不忘今夫天下布衣窮居之士身在<lb/>
貧賤雖抱堯舜之術挾伊尹之辯懷龍逢比干之意欲<lb/>
<pb n="KR3k0045_WYG_026-12a"/>
盡忠當世之君而素無根扺之容雖竭精思欲開忠信<lb/>
輔人主之治則人主必有按劍相眄之跡是使布衣不<lb/>
得為枯木朽株之資也<hi>史記鄒陽傳</hi>
社鼷不灌屋鼠不熏何則所託者然也<hi>前漢書景十三王傳</hi>
但駑馬鈆刀不可强扶數蒙伯樂一顧之價而蒼蠅之<lb/>
飛不過數步即託驥尾得以絶羣<hi>後漢書隗囂列傳</hi>
虎豹在山黿鼉在水各有所託<hi>後漢書宋均列傳</hi>
各著根於石上而垂隂乎千里亦未為易也<hi>魏志裂濳傳註</hi>
<pb n="KR3k0045_WYG_026-12b"/>
輅言吾非四淵之龍安能使白日晝陰卿若能動東風<lb/>
興朝雲吾志所不讓也<hi>魏志管輅傳註</hi>
當今二公有晉之棟楹也吾方希逹如榱椽耳不憑之<lb/>
豈能立乎<hi>晉書劉殷傳</hi>
蘭植中塗必無經時之翠桂生幽壑終保彌年之丹非<lb/>
蘭怨而桂親豈塗害而壑利而生㓕有殊者隱顯之勢<lb/>
異也<hi>晉書陸機列傳</hi>
司契以不唱為高冕旒以因寄成用<hi>宋書范泰傳</hi>
<pb n="KR3k0045_WYG_026-13a"/>
眇眇纖蘿憑喬松以自聳蠢蠢輕蚋託驂尾而遠騖<hi>陳書</hi>
<hi>蔡景厯傳</hi>
川澤之大汙潦攸歸松栢之高蔦蘿斯託<hi>隋書史祥傳</hi>
烟霧可依騰蛇與蛟龍俱遠棲息有所蒼蠅同騏驥之<lb/>
速因人成事其功不難<hi>隋書李德林傅</hi>
助祭者得嘗救鬬者得傷蔽於不祥之木為雷霆所撲<lb/>
<hi>丈子上德</hi>
以其所能託其所不能若舟之於車北方有獸名曰蟨<lb/>
<pb n="KR3k0045_WYG_026-13b"/>
鼠前而兎後趨則跲走則顛常為蛩蛩距虛取甘草以<lb/>
與之蟨有患害也蛩蛩距虛必負而走此以其所能託<lb/>
其所不能<hi>吕氏春秋不廣</hi>
䖟與驥致千里而不飛無糗糧之資而不饑<hi>淮南子説林訓</hi>
今人待冠而飾首待履而行地冠履之於人也寒不能<lb/>
煖風不能障暴不能蔽也然而冠冠履履者其所自託<lb/>
者然也<hi>准南子人間訓</hi>
有鳥於此架巢於葭葦之顛天喟然而風則葭折而巢<lb/>
<pb n="KR3k0045_WYG_026-14a"/>
壞何其所托者弱也稷蜂不攻而社鼠不薰非以稷蜂<lb/>
社鼠之神其所託者善也故聖人求賢者以輔夫吞舟<lb/>
之魚大矣蕩而失水則為螻蟻所制失其輔也<hi>韓詩外傳</hi>
夫朝無賢人猶鴻鵠之無羽翼也雖有千里之望猶不<lb/>
能致其意之所欲至矣是故游江海者託於船致遠道<lb/>
者託於乗欲霸王者託於賢伊尹吕尚管夷吾百里奚<lb/>
此霸王之船乘也<hi>説苑尊賢</hi>
孔子曰北方有獸其名曰蟨前足鼠後足兎是獸也甚<lb/>
<pb n="KR3k0045_WYG_026-14b"/>
矣其愛蛩蛩巨虛也食得甘草必齧以遺蛩蛩巨虛蛩<lb/>
蛩巨虛見人將來必負蟨以走蟨非性之愛蛩蛩巨<lb/>
虛也為其假足之故也二獸者亦非性之愛蟨也為其得<lb/>
甘草而遺之故也夫禽獸昆蟲猶知比假而相有報也<lb/>
况於士君子之欲興名利於天下者乎<hi>説苑復恩</hi>
鷦鷯巢於葦苕著之髪毛建之女工不能為也可謂完<lb/>
堅矣大風至則苕折卵破子死者何也其所託者使然<lb/>
也且夫狐者人之所攻也鼠者人之所燻也臣未嘗見<lb/>
<pb n="KR3k0045_WYG_026-15a"/>
稷狐見攻社鼠見燻也何則所託者然也<hi>説苑善説</hi>
孔子見羅者其所得者皆黄口也孔子曰黄口盡得大<lb/>
爵獨不得何也羅者對曰黄口從大爵者不得大爵從<lb/>
黄口者可得孔子顧謂弟子曰君子慎所從不得其人<lb/>
則有羅網之患<hi>説苑敬慎</hi>
蓬生枲中不扶自直白沙入泥與之皆黑<hi>説苑談叢</hi>
依賢固不困依富固不窮馬趼斬而復行者何以輔足<lb/>
衆也<hi>説苑雜言</hi>
<pb n="KR3k0045_WYG_026-15b"/>
鵠思其雄欲隨鳳東<hi>焦氏易林需之離</hi>
嫫母為媒請求不得<hi>焦氏易林蠱之姤</hi>
宛馬疾步肓師坐御目不見路中止不到<hi>焦氏易林復之蹇</hi>
攀龍鱗附鳳翼巽以揚之勃勃乎其不可及乎<hi>楊子淵騫</hi>
明星皓皓華藻之力也歟曰若是則奚為不自高曰皓<lb/>
皓者己也引而高之者天也<hi>楊子淵騫</hi>
舟不能陸車不能浮然更相載故曰以其所能託其所<lb/>
不能也<hi>吕氏春秋不廣解</hi>
<pb n="KR3k0045_WYG_026-16a"/>
河發崑崙江起岷山水力盛多滂沛之流浸下益盛不<lb/>
得廣岸低地不能通流入乎東海如岸狹地仰溝洫決<lb/>
泆散在丘墟矣文儒之知有似於此<hi>王充論衡効力篇</hi>
登高而建旌則其所視者廣矣順風而振鐸則其所聞<lb/>
者遠矣非旌色之益明鐸聲之益遠也所託者然也况<lb/>
居富貴之地而行其政令者乎<hi>徐幹中論爵禄</hi>
騰蛇配龍因霧而躍雖欲登天雲罷陸畧仗非啓體難<lb/>
以云託<hi>山海經中山經圖讚</hi>
<pb n="KR3k0045_WYG_026-16b"/>
凡木結根於靈山而匠石為之寢斤斧小鮮寓身於龍<lb/>
池而漁父為之息網罥蚊集鷹首則鳸鵦不敢啄鼠住<lb/>
虎側則貍犬不敢議<hi>抱朴子外篇廣譬</hi>
綴羽於金鐵置之于江湖必也沈溺䧟於泥沙非羽質<lb/>
重而性沈所託沈也載石於舟置之江湖則披風截波<lb/>
汎颺長澗非石質輕而性浮所託浮也摶牛之䖟飛極<lb/>
百歩若附鸞尾則一翥萬里非其翼工所託迅也樓季<lb/>
足㨗追越奔光若駕疲䯁則日不涉一舍非其脛遲所<lb/>
<pb n="KR3k0045_WYG_026-17a"/>
託蹇也以是觀之附得其所則重石可浮短翅能遠附<lb/>
失其所則輕羽淪溺迅足成蹇<hi>劉子託附</hi>
故霜雁託於秋風以成輕舉之勢騰蛇附於春霧以希<lb/>
凌霄之㳺蟨鼠附於蛩蛩以攀追日之步碧蘿附於青<lb/>
松以茂凌雲之蕊以夫鳥獸蟲卉之志猶知因風假霧<lb/>
託峻附高以成其事何况於人而無託附以就其名乎<lb/>
<hi>劉子託附</hi>
天之始旭則目察輕煙歲之將暮則蓬卷雲中目之能<lb/>
<pb n="KR3k0045_WYG_026-17b"/>
見蓬之能高託日之光附風之勢也<hi>劉子託附</hi>
夫燕之巢幕銜泥補綴爛若綬紋雖陶匠逞妙不能為<lb/>
之可謂固矣然凱旋剔幕則巢破子裂是所託危也鷦<lb/>
鷯巢葦之莖紩之以絲髮珠圓羅縐雖女工運巧不能<lb/>
為之可謂固矣然䖟風歘至則葦折卵破者何也所託<lb/>
輕弱使之然也<hi>劉子託附</hi>
昔有賣良馬於市者已三旦矣而市人不顧乃謂伯樂<lb/>
曰吾賣良馬而市人莫賞願子一顧請獻半馬之價於<lb/>
<pb n="KR3k0045_WYG_026-18a"/>
是伯樂造市來而迎睇之去而目送之一朝之價遂至<lb/>
千金此馬非昨為駑駘今成駃騠也由人莫之賞未有<lb/>
為之顧盻者也夫樟木盤根鉤枝癭節蠧皮輪囷擁腫<lb/>
則衆眼不顧匠者採焉製為殿堂塗以丹漆畫為黼藻<lb/>
則百辟卿士莫不顧盼仰視木性猶是也而昔賤今貴<lb/>
者良工之為容也荆蹊之珠夜光之璧薦之侯王必藏<lb/>
之以玉匣緘之以金縢若闇以投人則莫不相盻以愕<lb/>
按劍而怒何者為無因而至故也若物無所因則良馬<lb/>
<pb n="KR3k0045_WYG_026-18b"/>
勞於駔闠美材朽於幽谷寶珠觸於按劍若有所因而<lb/>
至則良馬一顧千金樟木光於紫殿珠擎之玉匣今人<lb/>
之居代雖抱才智幽鬱窮閨而無所因未有為之聲譽<lb/>
先之以吹瑩欲望身之光名之顯猶捫虛縳風煎湯覔<lb/>
雪豈可得乎<hi>劉子因顯</hi>
幽蘭生乎通谷而長秀被乎高岑言有託也<hi>李善註文選陸士衡</hi>
<hi>悲哉行</hi>
枳句來巢空穴來風其所託者然<hi>文選風賦</hi>
<pb n="KR3k0045_WYG_026-19a"/>
顧葛藟之蔓延兮託微莖於樛木懼身輕而施重兮若<lb/>
履氷而臨谷<hi>文選寡婦賦</hi>
夫蚊蟲終日經營不能越階序附驥尾則涉千里攀鴻<lb/>
翮則翔四海<hi>文選王褒四子講德論</hi>
北土之性難以託根投人夜光鮮不按劍<hi>文選吕安與嵇茂齊書</hi>
曲蓬何以直託身依叢麻黔黎竟何常政成在民和<hi>文選</hi>
<hi>潘安仁河陽縣作詩</hi>
譬彼樛木蔓葛以敷<hi>文選慮諶贈劉琨詩</hi>
<pb n="KR3k0045_WYG_026-19b"/>
楚使使者聘於齊王饗之於梧宫使者曰大哉梧乎王<lb/>
曰江海之魚必吞舟大國之樹必巨圍使者何怪焉<hi>文選</hi>
<hi>王仲宣贈文叔良詩註</hi>
攀其鱗翼丏其餘論附駔驥之旄端軼歸鴻於碣石<hi>文選</hi>
<hi>劉孝標廣絶交論</hi>
向若垂一鱗回一翼令吾子攀其飛騰之埶挂其羽翼<lb/>
之末猶奮迅於雲霄之際騰驤於四極之外<hi>補文選夏侯湛抵疑</hi>
浮萍無根本非水將何依<hi>廣文選傅休奕明月篇</hi>
<pb n="KR3k0045_WYG_026-20a"/>
寄松為女蘿依水如浮萍<hi>廣文選曹子建閨情詩</hi>
靈芝生河洲動搖因洪波蘭榮一何晩嚴霜悴其柯哀<lb/>
哉二芳草不植泰山阿<hi>廣文選韋孟酈文勝詩</hi>
有階者易成基無因者難成時<hi>意林周生列子</hi>
如彼葛藟衍於樛木<hi>藝文類聚嵗時部三月三日詩</hi>
假摯風雲非由羽翮<hi>藝文類聚職官部吏部尚書誄</hi>
地均指日既無跡而成高仕若乗風故不行而自遠<hi>藝文</hi>
<hi>類聚戰官部儀同章</hi>
<pb n="KR3k0045_WYG_026-20b"/>
傍玉流温依蘭染薰<hi>藝文類聚人部友悌詩</hi>
孟嘗君寄客於齊王三年不見用客反見孟嘗君曰不<lb/>
知臣罪耶君之過也孟嘗君曰縷因針而入不因針而<lb/>
急夫子之才必薄矣客曰不然臣見鷦鷯巢於葦之苕<lb/>
鴻毛著之已建之安工女不能為可謂完堅矣大風至<lb/>
則苕折卵破者其所託者使然也<hi>藝文類聚島部鷦鷯</hi>
附蒼蠅於驥尾託明鏡於朝光<hi>藝文類聚人部贈答賦</hi>
燕鼎在舟雖重不沈<hi>藝文類聚人部贈答詩</hi>
<pb n="KR3k0045_WYG_026-21a"/>
如懸蘿之附松似浮萍之託津<hi>藝文類聚人部哀傷賦</hi>
青青女蘿草上依高松枝幸蒙庇眷恩為惠不可訾<hi>太平</hi>
<hi>御覽樂部莵絲</hi>
譬如蓮花不生陸地滋濕之處乃生是花<hi>三十六部尊經按魔經偈</hi>
譬如大地以種散中衆緣和合則得生長應知大地與<lb/>
種生長為所依止為能建立<hi>波羅蜜多經卷一</hi>
設空箱篋由曾置珠其器仍為衆人愛重<hi>波羅蜜多經卷八</hi>
如有女人端正巨富若無强夫所守䕶者易為惡人之<lb/>
<pb n="KR3k0045_WYG_026-21b"/>
所侵凌<hi>波羅蜜多經卷三百五十</hi>
如人依王雖極貧匱而不被辱<hi>波羅蜜多經五百八十三</hi>
譬如有人善解斷事曾於無量長者居士商賈衆中數<lb/>
數斷事有匱乏故頻於長者居士等所借便財物恐他<lb/>
來索無力酬還遂依附王冀免拘縶時諸債主怖畏王<lb/>
故不敢牽掣挫辱彼人所以者何彼所依附王力甚大<lb/>
難可當敵<hi>波羅蜜多經五百八十三</hi>
若是珠在篋中雖舉珠去以珠功德故其篋則貴<hi>小品波羅</hi>
<pb n="KR3k0045_WYG_026-22a"/>
<hi>蜜經卷二</hi>
如依牛糞生蟲糞非是蟲蟲非離糞然依於糞因緣和<lb/>
合蟲乃得生身作黄色<hi>大寶積經卷五十六</hi>
如依棗生蟲棗非是蟲蟲非離棗然依於棗因緣和合<lb/>
蟲乃得生身作赤色<hi>大寶積經卷五十六</hi>
如依青草蟲乃得生草非是蟲蟲非離草然依於草因<lb/>
緣和合蟲乃得生身作青色<hi>大寶積經卷五十六</hi>
如依酪生蟲身作白色<hi>大寶積經卷五十六</hi>
<pb n="KR3k0045_WYG_026-22b"/>
譬如一切種子叢林皆依大地之所生長若地壞者彼<lb/>
亦隨壞<hi>大寶積經卷一百一十九</hi>
譬如射師有諸弟子雖未慣習其師技藝然其智慧方<lb/>
便善巧餘一切人所不能及<hi>大方廣佛華嚴經卷七十八</hi>
譬如黑蜂依船而位游於大海隨船飄蕩<hi>大乗宻嚴經卷上</hi>
譬如有人鞘中㧞刀彼作是念鞘異刀異而刀從鞘出<lb/>
又如有人合麻為繩彼作是念麻異繩異而繩從麻出<lb/>
又如有人篋中出蛇彼作是念篋異蛇異而蛇從篋出<lb/>
<pb n="KR3k0045_WYG_026-23a"/>
又如有人從簏出衣彼作是念簏異衣異而衣從簏出<lb/>
<hi>長阿含經卷十三</hi>
如人依於栰安穩至彼岸<hi>阿育王經偈基四</hi>
譬如近尊者必當獲大利<hi>修行道地經慈品</hi>
世間有二知識常與人為因緣令人得大罪亦令人得<lb/>
大福何謂二知識一者惡知識二者善知識譬如賊帥<lb/>
造惡逆殺害君父破亂天下衆生被毒殃無不加與之<lb/>
從事令人得大罪如釋迦文菩薩發意求道救度衆生<lb/>
<pb n="KR3k0045_WYG_026-23b"/>
四等四恩接護一切三界五道靡不蒙度也所謂善知<lb/>
識與之從事令人得大福<hi>雜譬喻經上</hi>
譬如香在器中香雖去餘氣故在<hi>大智度論論卷二</hi>
譬如曲草生於麻中不扶自直<hi>大智度論卷十四</hi>
譬如沈石雖重依船得度<hi>大智度論三十五</hi>
譬如重囚應死有勢力者䕶則受鞭杖而已又如王子<lb/>
雖作重罪以輕罰除之以是王種中生<hi>大智度論卷二十七</hi>
譬如毒蛇欲食蝦蟇常隨逐之蝦蟇到摩祗藥所蛇聞<lb/>
<pb n="KR3k0045_WYG_026-24a"/>
藥氣毒即消歇<hi>大智度論卷五十六</hi>
如人攀緣枝葉則墜落若促莖榦則堅固<hi>大智度論卷六十八</hi>
故願憑流颺以託鱗翮<hi>𢎞明集䆁何衡陽逹性論</hi>
　<lb/>
　<lb/>
　<lb/>
　<lb/>
　<lb/>
<pb n="KR3k0045_WYG_026-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷二十六<lb/>
</p>
<p>
</p>
  </div>
</body>
</text>
</TEI>
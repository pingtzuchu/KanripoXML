<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷九十八</head>
    <p>
<pb n="KR3k0045_WYG_098-1a"/>
欽定四庫全書<lb/>
　喻林卷九十八　　　　　明　徐元太　撰<lb/>
　　政治門<hi>三</hi>
　　　敎化<lb/>
水之流也固走下不善故有桴<hi>汲冡周書周祝解</hi>
下之順上當如網在綱各有條理而不亂也<hi>孔氏傳書盤庚上</hi>
為政之術如梓人治材為器已勞力樸治斵削惟其當<lb/>
塗以漆丹以朱而後成以言敎化亦須禮義然後治<hi>孔氏</hi>
<pb n="KR3k0045_WYG_098-1b"/>
<hi>傳書梓材</hi>
中原有菽<hi>音叔</hi>庶民采之螟蛉有子蜾蠃負之敎誨爾子<lb/>
式穀似之<hi>詩小雅小宛</hi>
天之牖民如壎<hi>音塤</hi>如箎<hi>音/池</hi>如璋如圭如取如攜<hi>詩大雅板</hi>
思樂<hi>音洛</hi>泮<hi>音判</hi>水薄采其芹魯矦戾止言觀其旂　思樂<lb/>
泮水薄采其藻魯侯戾止其馬蹻蹻　思樂泮水薄采<lb/>
其茆魯侯戾止在泮飲酒<hi>詩魯頌泮水</hi>
風風也敎也風以動之敎以化之<hi>毛詩關雎</hi>
<pb n="KR3k0045_WYG_098-2a"/>
麟之趾關雎之應也關雎之化行則天下無犯非禮雖<lb/>
衰世之公子皆信厚如麟趾之時也<hi>毛詩麟趾</hi>
漢廣德廣所及也文王之道被於南國美化行乎江漢<lb/>
之域<hi>毛詩廣漢</hi>
汝墳道化行也文王之化行乎汝墳之國<hi>毛詩汝墳</hi>
行露召伯聽訟也衰亂之俗微貞信之教興强暴之男<lb/>
不能侵陵貞女也<hi>毛詩行露</hi>
飄風迴風也惡人被德化而消猶飄風之入曲阿也<hi>毛詩</hi>
<pb n="KR3k0045_WYG_098-2b"/>
<hi>卷阿註</hi>
猱之性善登木若教使其為之必也塗之性善著若以<lb/>
塗附其著亦必也以喻人之心皆有仁義敎之則進<hi>鄭氏</hi>
<hi>箋詩角弓</hi>
教令之出如賣物物善則其售賈貴物惡則其售賈賤<lb/>
德加於民民則以義報之<hi>鄭氏箋詩抑</hi>
鴞恒惡鳴今來止於泮水之木上食其桑黮為此之故<lb/>
故改其鳴歸就我以善音喻人感於恩則化也<hi>鄭氏箋詩泮水</hi>
<pb n="KR3k0045_WYG_098-3a"/>
激揚之水波流湍疾行於石上洗去石之垢穢使白石<lb/>
鑿鑿然而鮮明以興桓叔之德政教寛明行於民上除<lb/>
去民之疾惡使沃國之民皆得有禮義也<hi>毛詩正義揚之水</hi>
蒹葭在衆草之中蒼蒼然彊盛雖似不可彫傷至白露<lb/>
凝戾為霜則成而為黄矣以興衆民之彊者不從襄公<lb/>
教令雖似不可屈服若得周禮以教則衆民自然服矣<lb/>
<hi>毛詩正義蒹葭</hi>
菁菁然茂盛者蘿蒿也此蘿蒿所以得茂盛者由生在<lb/>
<pb n="KR3k0045_WYG_098-3b"/>
阿中得阿之長養故茂盛以興德盛者是學士也此學<lb/>
士所以致德盛者由升在彼學中得君之長育故使德<lb/>
盛<hi>毛詩正義菁菁者莪</hi>
桑蟲自有子而蒲盧負而養之以成己子若有聖德者<lb/>
能教誨爾之萬民用善道則似之矣<hi>毛詩正義小宛</hi>
王之不教小人如人之禁彼云無得教猱之升木若教<lb/>
之升木則如以塗泥塗物必附著也何者猱之性善登<lb/>
木今教之使登必能登木矣又喻塗之性善附著以之<lb/>
<pb n="KR3k0045_WYG_098-4a"/>
塗物必著矣以興王自不教小人以仁義者若教小人<lb/>
以仁義則必從矣何者以人性皆有仁義因其性而道<lb/>
之故教之必從也<hi>毛詩正義角弓</hi>
天王之導民也如壎然如箎然言民必應君命如壎箎<lb/>
之相和也如璋如圭然言民必同君心如圭璋之相合<lb/>
也又如往取物如手攜物言其必從君化如攜取之隨<lb/>
人君也<hi>毛詩正義板</hi>
翩然而飛者彼飛鴞惡聲之鳥今來集止於我泮水之<lb/>
<pb n="KR3k0045_WYG_098-4b"/>
林食我泮宫之桑黮歸我好善之美音惡聲之鳥食桑<lb/>
黮而變音喻不善之人感恩惠而從化<hi>毛詩正義泮水</hi>
天地之道寒暑不時則疾風雨不節則饑教者民之寒<lb/>
暑也教不時則傷世事者民之風雨也事不節則無功<lb/>
<hi>禮記樂記</hi>
政之教大夫官之教士技之教庶人揚則抑抑則揚綴<lb/>
以德行不任以言庶人以言猶以夏后氏之祔懷袍褐<lb/>
也行不越境<hi>大戴禮記虞戴德</hi>
<pb n="KR3k0045_WYG_098-5a"/>
為人父者以為父鵠為人子者以為子鵠為人君者以<lb/>
為君鵠為人臣者以為臣鵠故射者各射已之鵠<hi>禮記射義</hi>
蒲盧取桑蟲之子去而變化之以成為己子政之於百<lb/>
姓若蒲盧之於桑蟲然<hi>鄭氏註禮記中庸</hi>
觴酒豆肉讓而受惡民猶犯齒衽席之上讓而坐下民<lb/>
猶犯貴朝廷之位讓而就賤民猶犯君<hi>禮記坊記</hi>
治國雖用善道所宜而不更為講學使民知其道理如<lb/>
農夫雖種嘉穀而不耘壅則苗不出茂厚實也<hi>禮記正義禮運</hi>
<pb n="KR3k0045_WYG_098-5b"/>
農夫耕田既畢以美善種子而種之聖王以禮正人情<lb/>
既畢用此善道而敎之<hi>禮記正義禮運</hi>
十二月限分猶人才各有所長聖人隨人才而教之則<lb/>
人竭其才之所長而為功<hi>禮記正義禮運</hi>
父義母慈父能教而不能愛母則能愛而不能教言子<lb/>
産若衆人之母但能恩慈食之不能嚴勵教之<hi>禮記正義仲尼</hi>
<hi>燕居</hi>
子欲善而民善矣君子之德風小人之德草草上之風<lb/>
<pb n="KR3k0045_WYG_098-6a"/>
必偃<hi>論語顏淵</hi>
德之流行速於置郵而傳命<hi>孟子公孫丑上</hi>
家語宓子賤仕魯為單父宰孔子使巫馬期往觀政焉<lb/>
入界見䰻得魚輒捨之期問焉曰凡䰻者為得魚也何<lb/>
以得魚郤捨之曰魚之大者名鱄鱄吾大夫愛之魚之<lb/>
小者名鱦吾大夫欲長之是以得二者輒捨之<hi>爾雅釋魚疏</hi>
夫上之化下下之從上猶泥之在鈞唯甄者之所為猶<lb/>
金之在鎔唯冶者之所鑄<hi>前漢書董仲舒傳</hi>
<pb n="KR3k0045_WYG_098-6b"/>
夫萬民之從利也如水之走下不以教化隄防之不能<lb/>
止也是故教化立而姦邪皆正者其隄防完也教化廢<lb/>
而姦邪並出刑罰不能勝者其隄防壞也<hi>前漢書董仲舒傳</hi>
夫虎豹馬牛禽獸之不可制者也及其教馴服習之至<lb/>
可牽持駕服唯人之從臣聞揉曲木者不累日銷金石<lb/>
者不累月夫人之於利害好惡豈比禽獸木石之類哉<lb/>
期年而變臣𢎞尚竊遲之<hi>前漢書公孫𢎞傳</hi>
雖見奇麗紛華非其所習辟猶戎翟之與於越不相入<lb/>
<pb n="KR3k0045_WYG_098-7a"/>
矣是以欲寡而事節財足而不争<hi>前漢書貨殖傳</hi>
化正天下易於决流抑隊<hi>前漢書貢禹傳</hi>
夫改政移風必有其本傳曰吳王好劒客百姓多創瘢<lb/>
楚王好細腰宫中多餓死長安語曰城中好髙髻四方<lb/>
髙一尺城中好廣眉四方且半額城中好大袖四方全<lb/>
匹帛<hi>後漢書馬援子廖傳</hi>
若教化之廢推中人而墜於小人之域教化之行引中<lb/>
人而納於君子之塗<hi>後漢書荀淑列傳</hi>
<pb n="KR3k0045_WYG_098-7b"/>
君如杅民如水杅方則水方杅圓則水圓上之化下猶<lb/>
風之靡草<hi>後漢書宦者列傳</hi>
主簿聞陳元之過不罪而化之得無少鷹鸇之志邪覽<lb/>
曰以為鷹鸇不若鸞鳯<hi>後漢書循吏列傳</hi>
整齊風俗而輕脫威儀猶負薪救火無乃更崇其熾乎<lb/>
<hi>吳志孫權傳註</hi>
桑葚甜甘鴟鴞革響乳酪養性人無妬心<hi>晉書張天錫傳</hi>
夫亷恥之於政猶樹蓺之有豐壤良歲之有膏澤其生<lb/>
<pb n="KR3k0045_WYG_098-8a"/>
物必由然茂矣若廉恥不存而惟刑是御則風俗彫弊<lb/>
人失其性錐刀之末皆有爭心雖峻刑嚴辟猶不勝矣<lb/>
<hi>晉書阮种傳</hi>
招遥昏迴則天位正五教班叙則人理定<hi>晉書皇甫謐傳</hi>
教者治化之本人倫之始所以誘達羣方進德興仁譬<lb/>
諸土石陶冶成器<hi>宋書禮一志</hi>
民之從義猶若迴風之卷草也<hi>宋書文九王建平傳</hi>
信食相資代為脣齒富教相假逓成輔車<hi>宋書顧覬之傳</hi>
<pb n="KR3k0045_WYG_098-8b"/>
命待教全運須化立譬以良醫之室病者所存<hi>宋書顧覬之傳</hi>
夫善政之於民猶良工之於埴也用功寡而成器多<hi>宋書</hi>
<hi>良吏傳史臣</hi>
生民之有學斆猶樹木之有枝葉果行育德咸必由兹<lb/>
<hi>南齊書武帝本紀</hi>
嘉肴停俎定方旨於必甘良玉在攻表珪璋於既就是<lb/>
以陶鈞萬品務本為先經緯九區學斆為大<hi>南齊書明帝本紀</hi>
夫金之質也至剛鑄之可以成器水之性也柔弱壅之<lb/>
<pb n="KR3k0045_WYG_098-9a"/>
可以壞山况乎肖天地之貌含五帝之德朱藍易染薫<lb/>
蕕可變固宜隨鄒俗而好長纓化齊俗而貴紫服<hi>周書史臣</hi>
<hi>儒林傳</hi>
礫石變成瑜瑾莨莠化為芝蘭<hi>隋書盧思道傳</hi>
若璽印塗猶防止水豈直譬彼耕耨均斯粉澤而已哉<lb/>
<hi>隋書潘徽文學傳</hi>
黄帝問於伯高曰吾欲陶天下而以為一家為之有道<lb/>
乎伯高對曰請刈其莞而樹之吾謹逃其蚤牙則天下<lb/>
<pb n="KR3k0045_WYG_098-9b"/>
可陶而為一家<hi>管子地數</hi>
善氣逆人親於兄弟惡氣逆人害於戎兵不言之聲疾<lb/>
於雷鼔心氣之形明於日月察於父母<hi>管子内業</hi>
若夫教者標然若秋雲之遠動人心之悲藹然若夏之<lb/>
靜雲乃及人之體<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然若謞之靜<hi>管子侈靡</hi>
鐘鼔成肆干戚成舞雖禹不能禁民之觀且夫飾民之<lb/>
欲而嚴其聽禁其心聖人所難也<hi>晏子春秋諫下</hi>
聖人之治虚其心實其腹弱其志强其骨常使民無知<lb/>
<pb n="KR3k0045_WYG_098-10a"/>
無欲<hi>老子安民</hi>
父不疑於其子子必孝兄不疑於其弟弟必共夫不疑<lb/>
於其婦婦必貞君不疑於其臣臣必忠是還至而効者<lb/>
也<hi>子華子北宫子仕</hi>
天高而難知有福不可請有禍不可避法天則戾地廣<lb/>
大深厚多利而鮮威法地則辱時舉錯代更無一法時<lb/>
則貳三者不可以立化樹俗故聖人弗法<hi>鶡冠子近迭</hi>
風以動之變以化之猶泥之在鈞羣器之形自見<hi>鬼谷子本</hi>
<pb n="KR3k0045_WYG_098-10b"/>
<hi>經陰符注</hi>
羿蠭門者天下之善射者也不能以撥弓曲矢中王良<lb/>
造父者天下之善馭者也不能以辟馬毁輿致逺堯舜<lb/>
者天下之善教化者也不能使嵬𤨏化<hi>荀子正論</hi>
夫總方略齊言行一統類而羣天下之英傑而告之以<lb/>
太古敎之以至順奥窔之間簟席之上斂然聖王之文<lb/>
章興焉佛然平世之俗起焉<hi>荀子非十二子</hi>
厯山之農者侵畔舜往耕焉期年甽畆正河濱之漁者<lb/>
<pb n="KR3k0045_WYG_098-11a"/>
爭得舜往漁焉期年而讓長東夷之陶者器若窳舜往<lb/>
陶焉期年而器牢仲尼嘆曰耕漁與陶非舜官也而舜<lb/>
往為之者所以救敗也<hi>韓子難一</hi>
堯舜之民可比屋而封桀紂之民可比屋而誅者教化<lb/>
使然也故近河之地溼近山之土燥以其類相及也<hi>陸子</hi>
<hi>無為</hi>
儒者非能使人弗欲而能止之非能使人弗樂而能禁<lb/>
之夫使天下畏刑而不敢盜豈若能使無有盜心哉越<lb/>
<pb n="KR3k0045_WYG_098-11b"/>
人得<graphic n="KR1730" url="https://raw.githubusercontent.com/kanripo/KR-Gaiji/master/images/KR1730.png" mimeType="image/png"/>蛇以為上肴中國得而棄之無用故知其無所<lb/>
用貪者能辭之不知其無所用廉者不能讓也<hi>淮南子精神訓</hi>
戎翟之馬皆可以馳驅或近或逺惟造父能盡其力三<lb/>
苗之民皆可使忠信或賢或不肖惟唐虞能齊其美必<lb/>
有不傳者<hi>淮南子繆稱訓</hi>
昔舜耕於厯山朞年而田者爭處墝埆以封壤肥饒相<lb/>
讓釣於河瀆朞年而漁者爭處湍瀨以曲隈深潭相予<lb/>
當此之時口不設言手不指麾埶𤣥德於心而化馳若<lb/>
<pb n="KR3k0045_WYG_098-12a"/>
神使舜無其志雖口辯而户說之不能化一人是故不<lb/>
道之道莽乎大哉夫能理三苗朝羽民從裸國納肅慎<lb/>
未發號施令而移風易俗者其唯心行者乎法度刑罰<lb/>
何足以致之也<hi>淮南子原道訓</hi>
法能殺不孝者而不能使人為孔曾之行法能刑竊盜<lb/>
者而不能使人為伯夷之亷孔子弟子七十養徒三千<lb/>
人皆入孝出弟言為文章行為儀表教之所成也墨子<lb/>
服役者百八十人皆可使赴火蹈刃死不還踵化之所<lb/>
<pb n="KR3k0045_WYG_098-12b"/>
致也<hi>淮南子泰族訓</hi>
其於化民也若風之搖草木無之而不靡<hi>淮南子泰族訓</hi>
天地之數不能獨以寒暑成歲必有春夏秋冬聖人之<lb/>
道不能獨以威勢成政必有敎化<hi>春秋繁露為人者天地</hi>
為人主者居至德之位操殺生之勢以變化民民之從<lb/>
主也如草木之應四時也<hi>春秋繁露威德所至</hi>
夫赤子知慕其父母由審故也况為政興其賢者而廢<lb/>
其不賢以化民乎<hi>孔叢子刑論</hi>
<pb n="KR3k0045_WYG_098-13a"/>
君子舞象小人擊壤上化使然又何足賞<hi>孔叢子叙世</hi>
孔子大聖也諸侯莫能用當小位於魯三月不令而行<lb/>
不禁而止沛若時雨之灌萬物莫不興起也<hi>鹽鐵論國病</hi>
為治者不待自善之民為輪者不待自曲之木<hi>鹽鐵論大論</hi>
違山十里蟪蛄之聲猶尚存耳政事無如膺之矣<hi>說苑政理</hi>
昔禹與有扈氏戰三陣而不服禹於是修教一年而有<lb/>
扈氏請服故曰去民之所事奚獄之所聽兵革之不陳<lb/>
奚鼔之所鳴故曰教為務也<hi>說苑政理</hi>
<pb n="KR3k0045_WYG_098-13b"/>
大冶之罏可使無剛踊水之機可使無降善立教者若<lb/>
兹則終身治矣故凡器可使與顔冉同趨投百金於前<lb/>
白刃加其身雖巨距弗敢掇也善立法者若兹則終身<lb/>
不掇矣故跖可使與伯夷同功<hi>申鑒政體</hi>
榮辱者賞罰之精華也故禮教榮辱以加君子化其情<lb/>
也桎梏鞭朴以加小人治其形也<hi>申鑒政體</hi>
民有心也猶為種之有園也遭和氣則秀茂而成實遇<lb/>
水旱則枯槁而生蘖<hi>濳夫論德化</hi>
<pb n="KR3k0045_WYG_098-14a"/>
善者之養天民也猶良工為麴䜴也起居以其時寒温<lb/>
得其適則一蔭之麴䜴盡美而多量其愚拙工則一蔭<lb/>
之麴䜴皆臭敗而棄損今六合亦由一蔭也黔首之屬<lb/>
猶豆麥也變化云為在將者爾遭良吏則皆懷忠信而<lb/>
履仁厚遇惡吏則皆懷姦邪而行淺薄<hi>濳夫論德化</hi>
聖人之規曲世若火之規曲竹治其節而削其枝頲其<lb/>
榦而裁其根然後商販而為利工斵而為器今漢室之<lb/>
形若曲竹何不倚而規之以匡輔其傾乎坐而䇿之以<lb/>
<pb n="KR3k0045_WYG_098-14b"/>
宣裕其業乎為之禮樂以順導其民乎夫物曲則棄人<lb/>
曲則弊世曲則傾唯智者覩形而知影是以規其所曲<lb/>
而全其所直遊乎自然之原此仲尼之志度而管孟之<lb/>
為也<hi>天禄閣外史去就</hi>
言虎悲嘯而吟則谷風至而應其類也以言君修德行<lb/>
正則百姓隨而化也<hi>王逸註楚辭七諫</hi>
王良造父稱為善御以能使不良為良也如徒能御良<lb/>
其不良者不能馴服此則駔工庸師服馴技能何奇而<lb/>
<pb n="KR3k0045_WYG_098-15a"/>
世稱之故曰王良登車馬不罷駑堯舜為政民無枉愚<lb/>
<hi>王充論衡率性篇</hi>
三苗之民或賢或不肖堯舜齊之恩教加也楚越之人<lb/>
處莊嶽之間經厯歲月變為舒緩風俗移也故曰齊舒<lb/>
緩秦慢易楚促急燕戅投以莊嶽言之四國之民更相<lb/>
出入久居單處性必變易<hi>王充論衡率性篇</hi>
璆琳琅玕者此則土地所生真玉珠也然而道人消爍<lb/>
五石作五色之玉比之真玉光不殊别兼魚蚌之珠與<lb/>
<pb n="KR3k0045_WYG_098-15b"/>
禹貢璆琳皆真玉珠也然而隋侯以藥作珠精耀如真<lb/>
道士之教至知巧之意加也陽燧取火於天五月丙午<lb/>
日中之時消鍊五石鑄以為器磨礪生光仰以嚮日則<lb/>
火來至比真取火之道也今妄以刀劍之鉤月摩拭朗<lb/>
白仰以嚮日亦得火焉夫鉤月非陽燧也所以耐取火<lb/>
者摩拭之所致也今夫性惡之人使與性善者同類乎<lb/>
可率勉之令其為善使之異類乎亦可令與道人之所<lb/>
鑄玉隋侯之所作珠人之所摩刀劍鉤月焉教導以學<lb/>
<pb n="KR3k0045_WYG_098-16a"/>
漸漬以德亦將日有仁義之操<hi>王充論衡率性篇</hi>
賢君之治國也猶慈父之治家慈父耐平教明令耐使<lb/>
子孫皆為孝善子孫孝善是家興也百姓平安是國昌<lb/>
也<hi>王充論衡治期篇</hi>
善之勸惡如春雨澤<hi>武侯十六策陰察</hi>
大禹善治水而君子善導人導人必因其性治水必因<lb/>
其勢是以功無敗而言無棄也<hi>徐幹中論貴言</hi>
鵂梟化為鴛鸞邪偽變成忠貞芳穎秀於斥鹵夜光起<lb/>
<pb n="KR3k0045_WYG_098-16b"/>
乎泥濘<hi>抱朴子外篇君道</hi>
化上而興善者必若靡草之逐驚風洗心而革面者必<lb/>
若清波之滌輕塵<hi>抱朴子外篇用刑</hi>
夫承蘭風以傾柯濯清波以遣穢者若沈景之應朗鑒<lb/>
方圓之赴規矩<hi>抱朴子外篇嘉遯</hi>
以文雅為園囿以禮樂為場圃<hi>李善註文選揚子雲劇秦美新</hi>
風化所被近者逾深逺者稍淺故京師沈濳而要荒濯<lb/>
沐也<hi>李善注文選楊子雲劇秦美新</hi>
<pb n="KR3k0045_WYG_098-17a"/>
衝波安流則龍舟不能以漂震風洞發則夏屋有時而<lb/>
傾何則牽乎動則静凝係乎静則動貞是以淫風大行<lb/>
貞女蒙冶容之誨淳化殷流盜跖挾曾史之情<hi>文選陸機演連</hi>
<hi>珠</hi>
萍之依水隨水去留蘿之寄松隨松髙下人俗與政化<lb/>
遷變亦猶是也<hi>文選潘安仁河陽縣作詩註</hi>
辭者主之弓弩教者君之機關<hi>意林周生烈子</hi>
人之性如水焉置之圓則圓置之方則方澄之則渟而<lb/>
<pb n="KR3k0045_WYG_098-17b"/>
清動之則流而濁先王知中流之易擾亂故隨而教之<lb/>
<hi>意林物理論</hi>
洗濯民心湔浣浮俗<hi>意林正論</hi>
浩浩大海百川歸之洋洋聖化九服仰之<hi>藝文類聚刑法部刑法賦</hi>
慙孺雉之聲朝惡細魚之在夜<hi>藝文類聚雜文部賦賦</hi>
鷙鳥感仁而革性鶗鴂乘化而變聲<hi>藝文類聚歲時部春</hi>
我化若風民應如草我静如鏡物動猶煙<hi>文苑英華梁簡文帝帝德</hi>
<hi>上頌</hi>
<pb n="KR3k0045_WYG_098-18a"/>
不聽雜樂以變齊國之風不食鮮禽以斷荆王之獵<hi>文苑</hi>
<hi>英華唐信職官九誌</hi>
居蘭處鮑在其所習白羽素絲隨其所染是以金性雖<lb/>
質處劍即凶水德雖平經風即險<hi>文苑英華庾信連珠</hi>
善治者使跖可信不能治者使伯夷可疑<hi>太平御覽治道部政治三</hi>
上德之政鷹化為鳩暴虎成貍此之謂也<hi>太平御覽職官部良令長</hi>
<hi>下</hi>
人化而為善禽獸化而為惡人而不善者謂之禽獸<hi>太平</hi>
<pb n="KR3k0045_WYG_098-18b"/>
<hi>御覽人事部欽人</hi>
載馳非轄不行臨政非教不賢<hi>太平御覽車部轄</hi>
麥之為蝶由於濕也爾則萬物之變皆有以也農民止<lb/>
麥之化者區之以灰聖人理萬物之化者濟之以道<hi>太平</hi>
<hi>御覽妖異部變化下</hi>
鼎烹熟以養人猶聖君興仁義之道以教天下也<hi>玉海周易</hi>
<hi>鄭康成注</hi>
變世化俗猶風之靡草民之從化猶魚之赴水<hi>道德經指歸卷</hi>
<pb n="KR3k0045_WYG_098-19a"/>
<hi>八</hi>
桀紂之吏可令順信秦楚之卒可令順善<hi>道德經指歸卷十一</hi>
如鐵鉤能制狂象王治正化能伏惡人<hi>大方廣佛華嚴經卷十二</hi>
故諸學者如世輪繩藝業所修如聚泥土王行正化如<lb/>
匠埏埴<hi>大方廣佛華嚴經卷十二</hi>
樹不伐本則枝不傾人主不化則道不行<hi>提婆菩薩傳藉十</hi>
譬如神通人能變瓦石皆使為金<hi>大智度論卷三十二</hi>
猶如好牛以少鞭杖則得調利<hi>入大乘論卷下</hi>
<pb n="KR3k0045_WYG_098-19b"/>
　　　風俗<lb/>
庶民惟星星有好風星有好雨<hi>書洪範</hi>
萬國同其風化若物在繩索之貫故云九州同風萬國<lb/>
同貫<hi>尚書正義禹貢</hi>
糾糾<hi>音赳</hi>葛屨可以履霜摻摻<hi>音/纎</hi>女手可以縫裳<hi>詩國風葛屨</hi>
關雎麟趾之化王者之風故繫之周公鵲巢騶虞之德<lb/>
諸侯之風也先王之所以教故繫之召公<hi>毛詩關雎</hi>
葛屨刺褊也魏地陿隘其民機巧趨利其君儉嗇褊急<lb/>
<pb n="KR3k0045_WYG_098-20a"/>
而無德以將之<hi>毛詩葛屨</hi>
葛屨賤皮屨貴魏俗至冬猶謂葛屨可以履霜利其賤<lb/>
也<hi>鄭氏箋詩葛屨</hi>
糾糾然夏日所服之葛履魏俗利其賤至冬日猶謂之<lb/>
可以履寒霜摻摻然未成婦之女手魏俗利其事新來<lb/>
嫁猶謂之可以縫衣裳<hi>毛詩正義葛屨</hi>
豕之性能水又唐突難禁制以荆舒之人性好亂又勇<lb/>
悍難制服言有豕之白蹄者領其衆豕離其繒牧之處<lb/>
<pb n="KR3k0045_WYG_098-20b"/>
涉入於水波漣矣以興荆舒之君率其衆民去其禮義<lb/>
之安居於亂亾之危矣<hi>毛詩正義漸漸</hi>
且服奇者志淫則是鄒魯無奇行也俗僻者民易則是<lb/>
吳越無秀士也<hi>史記趙世家</hi>
人言楚人沐㺅而冠耳<hi>史記項羽紀</hi>
世人削方為圓撓直為曲豈待顧道德之清塗踐仁義<lb/>
之區域乎<hi>晉書熊逺傳</hi>
其升山赴險抵突叢棘若魚之走淵猿狖之騰木也<hi>吳志</hi>
<pb n="KR3k0045_WYG_098-21a"/>
<hi>諸葛恪傳</hi>
彯鷸冠於鄭伯之門躡珠履於春申之第<hi>晉書輿服志</hi>
醨風濳煽醇源浸竭<hi>晉書徐寧傳</hi>
吳婦人之脩容者急束其髪而劘角于耳葢其俗自操<lb/>
束大急而亷隅失中之謂也故吳之風俗相驅以急<hi>宋書</hi>
<hi>五行一志</hi>
末世之俗則不然煩稱文辭而實不效知譎相誕而情<lb/>
不應葢先霜霰以戒裘罏者矣機栝存乎中而羣有詐<lb/>
<pb n="KR3k0045_WYG_098-21b"/>
心者族攻之於外<hi>子華子神氣</hi>
竽也者五聲之長者也故竽先則鐘瑟皆隨竽唱則諸<lb/>
樂皆和今大姦作則俗之民唱俗之民唱則小盜必和<lb/>
故服文采帶利劍厭飲食而資貨有餘者是之謂盜竽<lb/>
矣<hi>韓非子解老</hi>
故有大路龍旂羽葢埀緌結駟連騎則必有穿窬拊揵<lb/>
抽箕踰備之姦有詭文繁繡弱緆羅䊵必有菅屩跐踦<lb/>
短褐不完者故高下之相傾也短修之相形也亦明矣<lb/>
<pb n="KR3k0045_WYG_098-22a"/>
<hi>淮南子齊俗訓</hi>
羌氐僰翟嬰兒生皆同聲及其長也雖重象狄騠不能<lb/>
通其言教俗殊也今令三月嬰兒生而徙國則不能知<lb/>
其故俗由此觀之衣服禮俗者非人之性也所受於外<lb/>
也夫竹之性浮殘以為牒束而投之水則沈失其體也<lb/>
金之性沈託之於舟上則浮勢有所支也夫素之質白<lb/>
染之以湼則黒縑之性黄染之以丹則赤人之性無邪<lb/>
久湛於俗則易易而忘本合於若性<hi>淮南子齊俗訓</hi>
<pb n="KR3k0045_WYG_098-22b"/>
丹穴太蒙反踵空同大夏北戸奇肱脩股之民是非各<lb/>
異習俗相反君臣上下夫婦父子有以相使也此之是<lb/>
非彼之是也此之非非彼之非也譬如斤斧椎鑿之各<lb/>
有所施也<hi>淮南子汜論訓</hi>
夫文繁則質衰末盛則本虧末修則民淫本修則民慤<lb/>
<hi>鹽鐵論本議</hi>
利則虎曳病則鳥折<hi>鹽鐵論備胡</hi>
江南有橘齊王使人取之而樹之於江北生不為橘乃<lb/>
<pb n="KR3k0045_WYG_098-23a"/>
為枳所以然者何其土地使之然也今齊人居齊不盜<lb/>
來之荆而盜得無土地使之然乎<hi>說苑善說</hi>
古之魯俗塗里之閭羅門之羅收門之漁獨得於禮是<lb/>
以孔子善之夫塗里之閭富家為貧者出羅門之羅有<lb/>
親者取多無親者取少収門之漁有親者取巨無親者<lb/>
取小<hi>說苑政理</hi>
五鳥六鴟相對蹲跂禮讓不興虞芮争訟<hi>焦氏易林大壯之歸妹</hi>
有山者採有水者漁<hi>博物志</hi>
<pb n="KR3k0045_WYG_098-23b"/>
東南之人食水産西北之人食陸畜食水産者龜蛤螺<lb/>
蛤以為珍味不覺其腥臊也食陸者貍兎鼠雀以為珍<lb/>
物不覺其膻也<hi>博物志</hi>
夫方土所資自然而能故吳越之用舟燕朔之乘馬得<lb/>
之於水陸之宜不假學於賢智慎到曰治水者茨防決<lb/>
塞雖在夷貊相似如一學之於水不學之於禹也<hi>張湛注列</hi>
<hi>子湯問</hi>
積習則忘鮑肆之臭裸鄉不覺呈形之醜<hi>抱朴子外篇循本</hi>
<pb n="KR3k0045_WYG_098-24a"/>
慕之者猶宵蟲之赴明燭學之者猶輕毛之應飆風<hi>抱朴</hi>
<hi>子外篇疾謬</hi>
遭雨巾壞猶復見傚不覺其短皆是類也<hi>抱朴子外篇正部</hi>
軒車不可以適越冠冕不可以之胡古之道也<hi>文中子周公</hi>
音有楚夏者土風之乖也情有險易者習俗之殊也<hi>文選</hi>
<hi>魏都賦注</hi>
匈奴常言漢極大然不能耐饑渴失一狼走千羊<hi>補文選漢</hi>
<hi>武帝輪臺詔</hi>
<pb n="KR3k0045_WYG_098-24b"/>
人情玩於所習純風日去華競日彰猶火之消膏而莫<lb/>
之覺也<hi>補文選戴邈學校疏</hi>
　<lb/>
　<lb/>
　<lb/>
　<lb/>
　<lb/>
　喻林卷九十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷三十八</head>
    <p>
<pb n="KR3k0045_WYG_038-1a"/>
欽定四庫全書<lb/>
　喻林卷三十八　　　　　明　徐元太　撰<lb/>
　　人事門<hi>三十六</hi>
　　　見節<lb/>
嵗寒然後知松栢之後彫也<hi>論語子罕</hi>
大寒之嵗衆木皆死然後知松栢不彫傷平嵗則衆木<lb/>
亦有不死者故須嵗寒而後别之凡人䖏治世亦能自<lb/>
修整與君子同在濁世然後知君子之正不茍容<hi>何晏解論</hi>
<pb n="KR3k0045_WYG_038-1b"/>
<hi>子罕</hi>
風霜以别草木之性危亂而見貞良之節<hi>後漢書盧植列傳論</hi>
渭以涇濁乃顯其清玉居鑠石乃見其貞<hi>後漢書何顒傳賛</hi>
爾乃松栁異質薺荼殊性故疾風知勁草嚴霜識貞木<lb/>
<hi>宋書顧覬之傳</hi>
運纒明夷則艱貞之節顯時屬棟撓則獨立之操彰<hi>宋書</hi>
<hi>孝義龔穎傳</hi>
固此苦節易彼嵗寒霜雪雖厚松栢丸丸<hi>宋書孝義潘綜傳</hi>
<pb n="KR3k0045_WYG_038-2a"/>
嚴冬播氣貞松之操自髙見景時昏若華之映彌顯<hi>南齊</hi>
<hi>書髙帝本紀</hi>
白玉投泥豈能相汚<hi>魏書穆崇曾孫弼傳</hi>
泥漬自消玉質還潔<hi>魏書韓麒麟子熈傳</hi>
迅寒急節乃見松筠之操危機廻構方識貞孤之風<hi>南史</hi>
<hi>袁湛顗弟子彖傳</hi>
嵗不寒無以知松栢事不難無以知君子<hi>荀子大畧</hi>
見邪乃知其直觀花乃知其實<hi>陸子思務</hi>
<pb n="KR3k0045_WYG_038-2b"/>
夫大寒至霜雪降然後知松栢之茂也據難履危利害<lb/>
陳於前然後知聖人之不失道也<hi>淮南子俶真訓</hi>
嵗寒然後知松栢之後彫也世隘然後知其人之篤固<lb/>
也<hi>潜夫論交際</hi>
𤣥氷未結白雪不積則青松之茂不顯俗化不弊風教<lb/>
不頽則皎潔之操不别<hi>抱朴子外篇廣譬</hi>
風不輟則扇不用日不入則燭不明華不墮則實不結<lb/>
岸不虧則谷不盈九有人安則韓白之功不著長君繼<lb/>
<pb n="KR3k0045_WYG_038-3a"/>
軌則伊霍之勲不成故病困乃重良醫世亂而貴忠貞<lb/>
<hi>抱朴子外篇廣譬</hi>
幽蘭生前庭含薰待清風清風脫然至見别蕭艾中<hi>陶靖</hi>
<hi>節集詩五言</hi>
夫士有忠義之行踐䋲墨之節其於為作乃無異於衆<lb/>
人及至處患蹈難而志氣貞剛然後知其殊也譬如鍾<lb/>
山之玉寒嶺之松比之瓀珉梓栁無殊也及其燒以爐<lb/>
炭三日而色不改處於積氷終嵗而枝葉不彫然後知<lb/>
<pb n="KR3k0045_WYG_038-3b"/>
其異於他玉衆木也<hi>劉子大質</hi>
袒裼暴虎而後勇氣發焉超騰絶坂而後迅便露焉手<lb/>
提萬鈞而後多力見焉處難踐患而後貞勇出焉<hi>劉子大質</hi>
殺身以成名節成而身死故曰以死償節<hi>荘子音義庚桑楚</hi>
桂霑霜露而色不渝身經夷險而操不易<hi>李善注文選江文通雜體</hi>
<hi>詩</hi>
香以燔質而發芳絃以特絶而流響喻貞女沒身而譽<lb/>
立烈士效節而名彰也<hi>李善註文選陸士衡演連珠</hi>
<pb n="KR3k0045_WYG_038-4a"/>
勁松彰於嵗寒貞臣見於國危<hi>文選西征賦</hi>
松栢隆冬瘁然後知嵗寒不渉太行險誰知斯路難<hi>文選</hi>
<hi>歐陽建臨終詩</hi>
道逺知驥世偽知賢<hi>廣文選曹子建矯志詩</hi>
弧弓弛而不張兮孰云知其所至無傾危之患難兮焉<lb/>
知賢士之所死<hi>東方朔謬諫</hi>
霜雪既至勁栢冬青<hi>藝文類聚人部交友箴</hi>
良玉以經焚不渝故其貞可貴竹栢以䝉霜保榮故見<lb/>
<pb n="KR3k0045_WYG_038-4b"/>
殊列樹<hi>藝文類聚賦官部司空碑</hi>
女貞之樹一名冬生負霜葱翠振河凌風故清士欽其<lb/>
質而貞女慕其名<hi>藝文類聚木部女貞頌</hi>
寒松負雪誠愧節者之徒勁草疾風寧忘烈士之槩<hi>文苑</hi>
<hi>英華徐陵贈荅上書</hi>
有美金于此衆人咸共詆訿言其不純賣金者欲其售<lb/>
因取鍜燒以見真<hi>太平御覽珍寳部全下</hi>
根為石所蟠枝為風所碎賴我有貞心終凌細草軰<hi>初學</hi>
<pb n="KR3k0045_WYG_038-5a"/>
<hi>記果木部松</hi>
譬如㣲妙淨琉璃寳雖復在泥經歴百年其性常淨出<lb/>
已如本<hi>大方等大集經十一</hi>
譬如真金在泥終不敗壊銅鐵則壊<hi>大智度論卷九十三</hi>
輕羽在高遇風則飛細石在谿得流則轉唯泰山不為<lb/>
飄風動磐石不為疾流移梅李遇霜而落葉唯松栢之<lb/>
難凋矣<hi>𢎞明集牟子理惑論</hi>
　　　明覺<lb/>
<pb n="KR3k0045_WYG_038-5b"/>
予若觀火<hi>書盤庚上</hi>
他人有心予忖度之躍躍<hi>音笛</hi>毚<hi>音/殘</hi>兎遇犬獲之<hi>詩小雅巧言</hi>
良醫知病人之死生聖王明於成敗之事利則行之害<lb/>
則舍之疑則少甞之雖堯舜禹湯復生弗能改已<hi>戰國策秦</hi>
<hi>昭襄王</hi>
夫草木遭霜者不可以風過清水明鏡不可以形逃通<lb/>
方之士不可以文亂<hi>前漢書韓安國傳</hi>
金之精者能昭穢者不能昭有能昭之精金寧有不昭<lb/>
<pb n="KR3k0045_WYG_038-6a"/>
之穢質<hi>梁書范縝傳</hi>
有道之士貴以近知逺以今知古以益所見知所不見<lb/>
故審堂下之隂而知日月之行隂陽之變見瓶水之氷<lb/>
而知天下之寒魚鱉之藏也甞一脬肉而知一鑊之味<lb/>
一鼎之調<hi>吕氏春秋察今</hi>
齊桓公與管仲謀伐莒謀未發而聞於國桓公怪之管<lb/>
仲曰國必有聖人也桓公曰嘻日之役者有執蹠<graphic n="KR3224" url="https://raw.githubusercontent.com/kanripo/KR-Gaiji/master/images/KR3224.png" mimeType="image/png"/>而<lb/>
上視者意者其是耶乃今復役無得相代少頃東郭牙<lb/>
<pb n="KR3k0045_WYG_038-6b"/>
至管仲曰我不言伐莒子何故言伐莒對曰臣聞君子<lb/>
善謀小人善意臣竊意之也管仲曰我不言伐莒子何<lb/>
以意之對曰臣聞君子有三色顯然善樂者鍾鼓之色<lb/>
也湫然清静者衰絰之色也艴然充盈手足矜者兵革<lb/>
之色也日者臣望君之在屋上也艴然充盈手足矜者<lb/>
此兵革之色也君呿而不<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>所言者莒也君舉臂而指<lb/>
所當者莒也臣竊以慮諸侯之不服者其惟莒乎臣故<lb/>
言之凡耳之聞以聲也今不聞其聲而以其容與臂是<lb/>
<pb n="KR3k0045_WYG_038-7a"/>
東郭牙不以耳聽而聞也桓公管仲雖善匿弗能隠矣<lb/>
<hi>吕氏春秋重言</hi>
齊桓公朝而與管仲謀伐衛退朝而入衛姬望見君下<lb/>
堂再拜請衛君之罪公曰吾於衛無故子曷為請對曰<lb/>
妾望君之入也足髙氣彊有伐國之志也見妾而有動<lb/>
色伐衛也明日君朝揖管仲而進之管仲曰君舍衛乎<lb/>
公曰仲父安識之管仲曰君之揖朝也恭而言也徐見<lb/>
臣而有慙色臣是以知之君曰善仲父治外夫人治内<lb/>
<pb n="KR3k0045_WYG_038-7b"/>
寡人知終不為諸侯笑矣桓公之所以匿者不言也今<lb/>
管子乃以容貌音聲夫人乃以行歩氣志桓公雖不言<lb/>
若暗夜而燭燎也<hi>吕氏春秋精論</hi>
夫雌雄相接隂陽相薄羽者為雛<graphic n="KR1663" url="https://raw.githubusercontent.com/kanripo/KR-Gaiji/master/images/KR1663.png" mimeType="image/png"/>毛者為駒犢柔者<lb/>
為皮肉堅者為齒角人弗怪也水生蠬蜃山生金玉人<lb/>
弗怪也老槐生火久血為燐人弗怪也山出嘄陽水生<lb/>
罔象木生畢方井生墳羊人怪之聞見鮮而識物淺也<lb/>
天下之怪物聖人之所獨見也利害之反覆知者之所<lb/>
<pb n="KR3k0045_WYG_038-8a"/>
獨明也同異嫌疑者世俗之所眩惑也<hi>淮南子汜論訓</hi>
處於堂上之隂而知日月之次序見瓶中之氷而知天<lb/>
下之寒暑夫物之所以相形者㣲唯聖人逹其至<hi>淮南子兵</hi>
<hi>畧訓</hi>
甞一臠肉而知一鑊之味懸羽與炭而知燥濕之氣以<lb/>
小明大見一葉落而知嵗之将暮暏瓶中之氷而知天<lb/>
下之寒以近論逺<hi>淮南子説山訓</hi>
千年之松下有茯苓上有兎絲上有叢蓍下有伏龜聖<lb/>
<pb n="KR3k0045_WYG_038-8b"/>
人從外知内以見知隠也<hi>淮南子説山訓</hi>
夫兒説之巧於閉結無不解非能閉結而盡解之也不<lb/>
解不可解也至乎以弗解解之者可與及言論矣<hi>淮南子人</hi>
<hi>間訓</hi>
夫物常見則識之常為則能之故因其患則造其備犯<lb/>
其難則得其便夫以一世之夀而觀千嵗之知今古之<lb/>
論雖未常更也其道理素具可不謂有術乎<hi>淮南子泰族訓</hi>
客有見周公者應之於門曰何以道旦也客曰在外即<lb/>
<pb n="KR3k0045_WYG_038-9a"/>
言外在内即言内入乎将毋周公曰請入客曰立即言<lb/>
義坐即言仁坐乎將毋周公曰請坐客曰疾言則翕翕<lb/>
徐言則不聞言乎將毋周公唯唯旦也踰明日興師而<lb/>
誅管蔡故客善以不言之説周公善聽不言之説若周<lb/>
公可謂能聽㣲言矣<hi>韓詩外傳卷四</hi>
小忩多明道理利通<hi>焦氏易林咸之乾</hi>
次二明復睒<hi>失冉切</hi>天覩其根測曰明復睒天中獨爛也<lb/>
<hi>太𤣥經第六瞢</hi>
<pb n="KR3k0045_WYG_038-9b"/>
客有見淳于髠於梁惠王者再見之終無言也惠王怪<lb/>
之以讓客曰子之稱淳于生言管晏不及及見寡人寡<lb/>
人未有得也寡人未足為言邪客謂髠曰固也吾前見<lb/>
王志在逺後見王志在音吾是以黙然客具報王大駭<lb/>
曰嗟乎淳于生誠聖人也前淳于生之来人有獻龍馬<lb/>
者寡人未及視㑹生至後来人有獻謳者未及試亦㑹<lb/>
生至寡人雖屏左右私心在彼夫髠之見惠王在逺與<lb/>
音也雖湯禹之察不能過也志在胷臆之中藏匿不見<lb/>
<pb n="KR3k0045_WYG_038-10a"/>
髠能知之<hi>王充論衡知實篇</hi>
夫智出於明猶晝之待白日夜之待燭火其明益盛者<lb/>
所見及逺及逺之明難<hi>劉邵人物志八觀</hi>
夫在天者垂象在地者有形故望山度水則髙深可推<lb/>
風起雲飛則吉凶可歩智者觀木不瘁則悟美玉之在<lb/>
山覿岸不枯則覺明珠之沉淵彗星出則知鱣魚之方<lb/>
死日月蝕則識麒麟之共鬬華霍不須稱而無限之重<lb/>
可知矣江海不待量而不測之數已定矣鴻鵠之翼騄<lb/>
<pb n="KR3k0045_WYG_038-10b"/>
騏之足雖未飛走輕迅可必也豪曹之劒徐氏匕首雖<lb/>
未必奮擊其立斷無疑也駮子有吞牛之容鶚<graphic n="KR1663" url="https://raw.githubusercontent.com/kanripo/KR-Gaiji/master/images/KR1663.png" mimeType="image/png"/>有凌<lb/>
鷙之貌卉茂者土必沃魚大者水必廣虎尾不附狸首<lb/>
象牙不出䑕口<hi>抱朴子外篇清鑒</hi>
路人不能挽勁命中而識飬由之射顔子不能控轡振<lb/>
䇿而知東野之敗故有不能下棊而經目識勝負不能<lb/>
徽絃而過耳解鄭雅者<hi>抱朴子外篇博喻</hi>
顔淵弱冠而與仲尼言易童烏九齡而與揚子論𤣥<hi>揚子</hi>
<pb n="KR3k0045_WYG_038-11a"/>
<hi>法言註問神篇</hi>
且明智之為物猶泉流之吐潤固不於挹酌而為損含<lb/>
佇而増益<hi>一作盈</hi>也<hi>廣文選伏公表與阮歩兵書</hi>
託闇藏形不為巧宻倚智隠情不足自匿是以重光發<lb/>
藻尋虚捕景大人貞觀探心昭忒<hi>文選陸機演連珠</hi>
夫人藏形於闇自以為宻日發光藻而照之隠情於智<lb/>
自以為匿聖人垂貞觀而明之<hi>文選陸士衡連珠註</hi>
蔡邕在陳留鄰人有以酒食召邕者比徃而酒已酣客<lb/>
<pb n="KR3k0045_WYG_038-11b"/>
有彈琴於屏邕至門潜聽之曰以樂召我而有殺心何<lb/>
也彈琴者曰我向見螳蜋方向鳴蟬蟬将去而未飛螳<lb/>
蜋為之一前一却吾心聳然唯恐螳蜋之失蟬也此豈<lb/>
為殺心而形於聲者乎<hi>藝文類聚樂部琴</hi>
緹幔曉披即辯黄鍾之氣靈臺夕望便知玉井之色<hi>藝文</hi>
<hi>類聚方術部卜筮序</hi>
聞鍾於洛浦即辨聲乖聼鐸於邯鄲先知響韻<hi>文苑英華庚信</hi>
<hi>雜進奉表</hi>
<pb n="KR3k0045_WYG_038-12a"/>
心能善知人者如明鏡善自知者如蚌鏡以曜明故鑒<lb/>
人蚌以含珠故内照<hi>太平御覽服用部鏡</hi>
夫審輕重莫若權衡正是非其唯賢明<hi>太平御覽資産部党項</hi>
東海之魚墜一鱗崑崙之木落一葉聖人皆能知之<hi>太平</hi>
<hi>御覽木部木下</hi>
一螘之行一蚊之飛聖人皆知之<hi>太平御覽蟲豸部蚊</hi>
尸子曰聖人之身猶日也夫日圎尺光盈天地聖人之<lb/>
身小其所燭逺<hi>初學記人部聖註</hi>
<pb n="KR3k0045_WYG_038-12b"/>
墐户牖而知天掩雲霧而測暉<hi>初學記器物部漏刻</hi>
初邕避難江南宿於柯亭之館以竹為篆邕仰而盼之<lb/>
曰良竹也取以為笛竒聲獨絶<hi>初學記樂部笛註</hi>
聖人之通萬物也若日月之光影音聲鼓響聞其聲而<lb/>
知其形<hi>黄帝素問靈樞經五音五味</hi>
日與月焉水與鏡焉鼓與響焉夫日月之明不失其影<lb/>
水鏡之察不失其形鼓響之應不後其聲動揺則應和<lb/>
盡得其情<hi>黄帝素問靈樞經外揣</hi>
<pb n="KR3k0045_WYG_038-13a"/>
譬如有人懸於明鏡見其色像曉了分明無有障蔽元<lb/>
陽寳鏡亦復如是<hi>元陽妙經卷九</hi>
欲得五眼所謂肉眼天眼慧眼法眼佛眼<hi>波羅蜜多經卷二</hi>
譬如田家以囊器盛若干種榖麻米粟豆大麥小麥稻<lb/>
穬明目之人寫之置地分别知之是為麻油是為粳米<lb/>
是豆粟是為稻穬<hi>灮讃波羅蜜經卷九</hi>
譬如轉輪聖王知土地長短廣狹譬如瓦師作噐知大<lb/>
小深淺<hi>灮讃波羅蜜經卷九</hi>
<pb n="KR3k0045_WYG_038-13b"/>
譬如比丘有天眼者能見逺方諸善惡色<hi>大寳積經二十</hi>
譬如空中無諸雲霧日輪炎盛放大光明遍照於世<hi>大寳</hi>
<hi>積經三十七</hi>
如日處空離雲霧光明晃曜普皆照<hi>大寳積經六十一</hi>
彼大商主雖未發足能知道中所有一切安危之事善<lb/>
以智慧籌量觀察備其所須令無乏少將諸商衆乃至<lb/>
安隠到彼大城身及衆人悉免憂患<hi>大方廣佛華嚴經三十四</hi>
善知識者則為導師教化令至彼岸道故善知識者則<lb/>
<pb n="KR3k0045_WYG_038-14a"/>
為良醫療治一切煩惱患故善知識者則為雲山長飬<lb/>
明淨智慧藥故善知識者則為勇將防護一切諸恐怖<lb/>
故善知識者則為牢船悉令越度生死海故善知識者<lb/>
則為船師令至一切智法寳洲故<hi>大方廣佛華嚴經卷五十八</hi>
譬如持燈火入㝠室火適入室便亡其㝠自明明人有<lb/>
智慧譬如火光<hi>那先比丘經卷上</hi>
譬如農夫開倉種種别知麻米豆麥等<hi>思惟要畧法</hi>
如好馬見鞭影即覺便著正道<hi>大智度論卷一</hi>
<pb n="KR3k0045_WYG_038-14b"/>
譬如説藥已知其病説病則知其藥<hi>大智度論卷十八</hi>
譬如良醫診病知瘥久近可治不可治也<hi>大智度論卷五十</hi>
如斧㭊薪分分解竟無所失<hi>大智度論卷七十</hi>
夫見博則不迷聽聰則不惑<hi>𢎞明集牟子理惑論</hi>
　　　先見<lb/>
過伯有氏其門上生莠子羽曰其莠猶在乎<hi>左傳襄公二十年</hi>
夫有男戎必有女戎若晉以男戎勝戎而戎亦必以女<lb/>
戎勝晉<hi>國語晉</hi>
<pb n="KR3k0045_WYG_038-15a"/>
初獻公將伐驪戎卜曰齒牙為禍<hi>史記晉世家</hi>
處仲蜂目已露但豺聲未振若不噬人亦當為人所噬<lb/>
<hi>晉書王敦傳</hi>
指洛陽宫門銅駞歎曰㑹見汝在荆棘中耳<hi>晉書索靖傳</hi>
志者察是非龜者知吉凶故曰養志法靈龜<hi>鬼谷子本經隂符註</hi>
兊目也損者謂减損他慮専以心察也兊能知得失蓍<lb/>
能知休咎故損兊法靈蓍也<hi>鬼谷子本經隂符註</hi>
先物行先理動之謂前識前識者無縁而忘意度也何<lb/>
<pb n="KR3k0045_WYG_038-15b"/>
以論之詹何坐弟子侍有牛鳴於門外弟子曰是黒牛<lb/>
也而白題詹何曰然是黒牛也而白在其角使人視之<lb/>
果黒牛而以布褁其角以詹子之術嬰衆人之心華焉<lb/>
殆矣故曰道之華也甞試釋詹子之察而使五尺之愚<lb/>
童子視之亦知其黑牛而以布褁其角也故以詹子之<lb/>
察苦心傷神而後與五尺之愚童子同功是以曰愚之<lb/>
首也故曰前識者道之華也而愚之首也<hi>韓非子解老</hi>
扁鵲見蔡桓公立有間扁鵲曰君有疾在腠理不治将<lb/>
<pb n="KR3k0045_WYG_038-16a"/>
恐深桓侯曰寡人無扁鵲出桓侯曰醫之好欲治不病<lb/>
以為功居十日扁鵲復見曰君之病在肌膚不治將益<lb/>
深桓侯不應扁鵲出桓侯又不悦居十日扁鵲復見曰<lb/>
君之疾在腸胃不治將益深桓侯又不應扁鵲出桓侯<lb/>
又不悦居十日扁鵲望桓侯而還走桓侯故使人問之<lb/>
扁鵲曰疾在腠理湯熨之所及在肌膚鍼石之所及也<lb/>
在腸胃火齊之所及也在骨髓司命之所屬無奈何也<lb/>
今在骨髓臣是以無請也居五日桓侯體痛使人索扁<lb/>
<pb n="KR3k0045_WYG_038-16b"/>
鵲已逃秦矣桓侯遂死故良醫之治病也攻之於腠理<lb/>
此皆爭之於小者也夫事之禍福亦有腠理之地故曰<lb/>
聖人早從事焉<hi>韓非子喻老</hi>
紂為象箸而箕子悕以為象箸必不盛羮於土簋則必<lb/>
犀玉之盃玉盃象箸必不盛菽藿則必旄象豹胎旄象<lb/>
豹胎必不衣短褐而舍茅茨之下則必錦衣九重髙臺<lb/>
廣室也稱此以求則天下不足矣聖人見㣲以知萌見<lb/>
端以知末故見象箸而悕知天下之不足也<hi>韓非子説林</hi>
<pb n="KR3k0045_WYG_038-17a"/>
彼人生不學道理則嘿然惽於得失不知治亂存亡之<lb/>
所由然忳忳猶醉也而賢主者學問不倦好道不厭銳<lb/>
然獨先廼學道理矣故未治也知所以治未亂也知所<lb/>
以亂未安也知所以安未危也知所以危故昭然先寤<lb/>
乎所以存亡矣故曰先醒辟猶俱醉而獨先發也故世<lb/>
主有先醒者有後醒者有不醒者<hi>賈子新書先醒</hi>
福之萌也緜緜禍之生也分分禍福之始萌㣲故民嫚<lb/>
之唯聖人見其始而知其終故𫝊曰魯酒薄而邯鄲圍<lb/>
<pb n="KR3k0045_WYG_038-17b"/>
羊羮不斟而宋國危<hi>淮南子繆稱訓</hi>
徳有盛衰風先萌焉故得王道者雖小必大有亡形者<lb/>
雖成必敗夫夏之将亡太史令終古先奔於商三年而<lb/>
桀乃亡殷之將敗也太史令向藝先歸文王朞年而紂<lb/>
乃亡故聖人之見存亡之迹成敗之際也非乃鳴條之<lb/>
野甲子之日也<hi>淮南子氾論訓</hi>
荘王誅里史孫叔敖制冠浣衣文公棄荏席後黴<hi>梅</hi>黑<lb/>
咎犯辭歸故桑葉落而長年悲也<hi>淮南子說山訓</hi>
<pb n="KR3k0045_WYG_038-18a"/>
紂為象箸而箕子唏魯以偶人葬而孔子嘆故聖人見<lb/>
霜而知氷<hi>淮南子説山訓</hi>
夫鴻鵠之未孚於卵也一指篾之則靡而無形矣及至<lb/>
筋骨之已就而羽翮之所成也則奮翼揮䎚凌乎浮雲<lb/>
背負青天膺摩赤霄翺翔乎忽荒之上彷徉乎虹蜺之<lb/>
間雖有勁弩利矰㣲繳蒲且子之巧亦弗能加也江水<lb/>
之始出於岷山也可攓衣而越也及至乎下洞庭鶩石<lb/>
城經丹徒起波濤舟航一日不能濟也是故聖人者常<lb/>
<pb n="KR3k0045_WYG_038-18b"/>
從事於無形之外而不留思盡慮於成事之内是故患<lb/>
禍弗能傷也<hi>淮南子人間訓</hi>
小人不知禍福之門户妄動而絓羅網雖曲為之備何<lb/>
足以全其身譬猶失火而鑿池被裘而用䈉也且塘有<lb/>
萬穴塞其一魚遽無由出室有百户閉其一盗遽無從<lb/>
入夫牆之壊也於隟劒之折必有齧聖人見之蚤故萬<lb/>
物莫能傷也<hi>淮南子人間訓</hi>
太宰子朱侍飯於令尹子國令尹子國啜羮而熱投巵<lb/>
<pb n="KR3k0045_WYG_038-19a"/>
漿而沃之明日太宰子朱辭官而歸其僕曰楚太宰未<lb/>
易得也辭官去之何也子朱曰令尹輕行而簡禮其辱<lb/>
人不難明年伏郎尹而笞之三百夫仕者先避之見終<lb/>
始㣲矣<hi>淮南子人間訓</hi>
見亡知存見霜知氷<hi>説苑談叢</hi>
叔姬之始生叔魚也而視之曰是虎目而豕喙鳶肩而<lb/>
牛腹谿壑可盈是不可饜也必以賂死<hi>列女傳周列國晉羊叔姬</hi>
荅子治陶三年名譽不興家富三倍其妻數諫不用居<lb/>
<pb n="KR3k0045_WYG_038-19b"/>
五年從車百乗歸休宗人擊牛而賀之其妻獨抱兒而<lb/>
泣姑怒曰何其不祥也婦曰夫子能薄而官大是謂嬰<lb/>
害無功而家昌是謂積殃昔楚令尹子文之治國也家<lb/>
貧國富君敬民戴故福結於子孫名垂於後世今夫子<lb/>
不然貪富務大不顧後害妾聞南山有𤣥豹霧雨七日<lb/>
而不下食何也欲以澤其毛而成文章也故蔵而逺害<lb/>
犬彘不擇食以肥其身坐而須死耳今夫子治陶家富<lb/>
國貧君不敬民不戴敗亡之徴見矣<hi>列女傳周列國陶荅子妻</hi>
<pb n="KR3k0045_WYG_038-20a"/>
先知其㡬於神乎敢問先知曰不知知其道者其如視<lb/>
忽眇緜作昞先甲一日易後甲一日難<hi>揚子先知篇</hi>
國之修短吉凶卜於龜士之兆卜於琴瑟今臣之鼓瑟<lb/>
也始彈白駒其聲戾以殺繼而彈闗雎其聲婉以和臣<lb/>
故得禮於賢主也<hi>天禄閣外史災異</hi>
觀九天之變鑚龜占兆<hi>淮南子覽㝠訓解</hi>
王命之當興也猶春氣之當為夏也其當亡也猶秋氣<lb/>
之當為冬也見春之㣲葉知夏有莖葉覩秋之零實知<lb/>
<pb n="KR3k0045_WYG_038-20b"/>
冬之枯萃<hi>王充論衡異虚篇</hi>
人命禀於天則有表候於體察表候以知命猶察斗斛<lb/>
以知容矣<hi>王充論衡骨相篇</hi>
且夫所貴貴乎見俊才於無名之中料逸足乎吴坂之<lb/>
間掇懐珠之蚌於九淵之底指含光之珍於積石之中<lb/>
若伯喈識絶音之氣於煙燼之餘平子剔逸響之竹於<lb/>
未用之前六軍之聚市人之㑹暫觀一覩無所眩惑探<lb/>
其潜生之心計定其始終之事行乃為獨見不𫝊之妙<lb/>
<pb n="KR3k0045_WYG_038-21a"/>
耳<hi>抱朴子外篇清鑒</hi>
必俟考其操蹈之全毁觀其云為之好醜此為絲線既<lb/>
經於銓衡布帛已歴於丈尺徐乃說其斤兩之輕重端<lb/>
匹之修短人皆能之何煩於明哲哉<hi>抱朴子外篇清鑒</hi>
智者料事於倚杖之表伐木於毫末之初吐髙言不於<lb/>
累棊之際議治裘不於羣狐之中<hi>抱朴子外篇知止</hi>
龜䇿不出聖謀聖謀定将来之基龜䇿告未然之事遞<lb/>
相表裏安有異同<hi>闗氏易傳</hi>
<pb n="KR3k0045_WYG_038-21b"/>
穴蔵先知雨隂曀未集魚已噞喁巢居之鳥先知風樹<lb/>
未揺鳥已翔<hi>李善註文選張茂先雜詩</hi>
神龍不䖏網罟之水鳯凰不翔罻羅之鄊賢人不入危<lb/>
國智者不輔亂君<hi>意林任子</hi>
曹公使蔣幹説周瑜瑜先覺之謂幹曰吾雖不及䕫曠<lb/>
聞絃賞音足知雅曲也<hi>事文類聚知人</hi>
水之激也實濁其源木之蠧也将㧞其根是以延年之<lb/>
家預論掃墓羊石之族先知滅門<hi>文苑英華庾信連珠</hi>
<pb n="KR3k0045_WYG_038-22a"/>
昔吕望周公問於施政各知其後所以終顔淵乗駟之<lb/>
日見東野車之馭知其将敗子貢觀邾魯之會而昭其<lb/>
所以喪仲尼聞師曠之絃而識文王之操季子聽樂覽<lb/>
衆國之風何必足履目見乎<hi>𢎞明集牟子理惑論</hi>
　　　見㡬<lb/>
且初為霰者久必暴雪<hi>毛詩正義頍弁</hi>
惡傷其類視其下等懼次及也語曰鳶鵲䝉害仁鳥增<lb/>
逝此之謂也<hi>趙氏注孟離婁上</hi>
<pb n="KR3k0045_WYG_038-22b"/>
次七見于纍後乃克飛測曰見于纍㡬不足髙也<hi>大𤣥經第</hi>
<hi>四逃</hi>
林不容兮鳴蜩國不飬民賢宜退也余何㽞兮中州我<lb/>
去諸夏将逺逝也<hi>王逸註楚辭九懐</hi>
剥巢破卵鳯凰為之不翔焚林而畋漉池而魚龜龍為<lb/>
之不遊<hi>王充論衡指瑞篇</hi>
夫淵竭池漉則蛟龍不逰巢傾卵拾則鳯凰不集居言<lb/>
于室而翔鷗不下凡卉春剪而芝蓂不秀世俗醜正慢<lb/>
<pb n="KR3k0045_WYG_038-23a"/>
辱将臻彼有道者安得不超然振翅乎風雲之表而飜<lb/>
爾蔵軌於𤣥漠之際乎<hi>抱朴子内篇明本</hi>
夫傾庶鳥之巢則靈鳯不集漉魚鼈之池則神虬遐逝<lb/>
刳凡獸之胎則麒麟不峙其郊害一介之士則英傑不<lb/>
踐其境<hi>抱朴子外篇逸民</hi>
盖梟鴟屯飛則鴛鳯幽集豺狼當路則麒麟遐遁舉善<lb/>
而教則不仁者逺矣姦偽榮顯則英傑潛逝<hi>抱朴子外篇審舉</hi>
徙薪曲突於方熾之火纚舟弭檝於衝風之前瞻九犗<lb/>
<pb n="KR3k0045_WYG_038-23b"/>
而深沉望宻蔚而曾逝不託巢於葦苕之末不偃寝乎<lb/>
崩山之崖者也<hi>抱朴子外篇知止</hi>
若夫善卷巢許管胡之徒咸蹈雲物以髙鷔依龍鳯以<lb/>
踈迹覘韜鋒於香餌之中寤覆車乎来軔之路違險塗<lb/>
以遐濟故能免詹何之釣緍可謂善料㣲景於形外覿<lb/>
堅氷於未霜<hi>抱朴子外篇知止</hi>
仁虎匿爪神龍隐鱗<hi>李善註文選任彦升宣徳皇后令</hi>
却騏驥而不乗兮䇿駑駘而取路當世豈無騏驥兮誠<lb/>
<pb n="KR3k0045_WYG_038-24a"/>
莫之能善御見執轡者非其人兮故駒跳而逺去<hi>文選宋玉</hi>
<hi>九辯</hi>
鳬鴈皆唼夫粱藻兮鳯愈飄翔而髙舉<hi>文選宋玉九辯</hi>
鷹隼羣飛鳯凰逺逰小人成列君子深蔵諺曰脂粉雖<lb/>
多醜面不加膏澤雖光不可潤草<hi>意林唐子</hi>
趙之相者曰林氏有九子皆賢國人美而稱之號曰九<lb/>
徳之父十徳之門趙王疾之王乃使擇其果之煩者伐<lb/>
之其父曰果之茂者猶伐之况其人乎吾将以爾為累<lb/>
<pb n="KR3k0045_WYG_038-24b"/>
矣去之則免乃擕老持子逃於白雲之巖<hi>太平御覽果部果</hi>
譬如有人乗於瓦船入於河中心作是念如此瓦船不<lb/>
久當壊未沒以来可速度岸以免水難<hi>大寳積經六十六</hi>
猶去村不逺有小肉臠墮在露地或烏或鵄持彼肉去<lb/>
餘烏鵄鳥競而逐之若此烏鵄能速捨此小肉臠者餘<lb/>
烏鵄鳥當復競逐耶居士答曰不也<hi>中阿含經卷五十五</hi>
譬如失火之家黠慧之人明識形勢及火未至急出財<lb/>
物舍雖燒盡財物悉在更修室宅<hi>大智度論卷十一</hi>
<pb n="KR3k0045_WYG_038-25a"/>
譬如空聚落賊所止處智者不應乆住<hi>大智度論卷五十二</hi>
　　　有備<lb/>
蓄聚美菜者以禦冬月之無時也<hi>鄭氏箋詩谷風</hi>
藩落髙峻絶穿窬之心<hi>魏志劉馥傳</hi>
太公曰戰攻守禦之具盡在於人事耒耜者其行馬蒺<lb/>
藜也馬牛車輿者其營壘蔽櫓也鋤耰之具其矛㦸也<lb/>
蓑薜䔲笠者其甲胄干櫓也钁鍤斧鋸杵臼其攻城器<lb/>
也牛馬所以轉輸糧也雞犬其伺候也婦人織紝其旗<lb/>
<pb n="KR3k0045_WYG_038-25b"/>
旗也丈夫平壤其攻城也春鏺草棘其戰車騎也夏耨<lb/>
田疇其戰步兵也秋刈禾薪其糧食儲備也冬實倉廪<lb/>
其堅守也田里相伍其約束符信也里有吏官有長其<lb/>
将帥也里有周垣不得相過其隊分也輸粟取芻其廪<lb/>
庫也春秋治城郭修溝渠其壍壘也故用兵之具盡於<lb/>
人事也<hi>太公六韜農器</hi>
不行其野不違其馬<hi>管子形勢</hi>
食無備粟不可以待凶饑庫無備兵雖有義不能征無<lb/>
<pb n="KR3k0045_WYG_038-26a"/>
義城郭不備全不可以自守心無備慮不可以應卒<hi>墨子</hi>
<hi>七患</hi>
夫桀無待湯之備故放紂無待武王之備故殺桀紂貴<lb/>
為天子富有天下然而皆滅亡於百里之君者何也有<lb/>
富貴而不為備也故備者國之重也<hi>墨子七患</hi>
魚得水而遊焉則樂塘决水涸則為螻蟻所食有掌修<lb/>
其隄防補其缺漏則魚得而利之<hi>淮南子主術訓</hi>
同日被霜蔽者不傷愚者有備與知者同功<hi>淮南子人間訓</hi>
<pb n="KR3k0045_WYG_038-26b"/>
虎兕所以能執熊羆服羣獸者爪牙利而攫便也秦所<lb/>
以超諸侯吞天下并敵國者險阻固而勢居然也故龜<lb/>
倡有介狐貉不能禽蝮蛇有螫人忌而不輕故有備則<lb/>
制人無備則制於人<hi>鹽鐵論險固</hi>
孟賁奮臂衆人輕之怯夫有備其氣自倍况以吴楚之<lb/>
士舞利劔蹶强弩以與貉虜騁於中原一人當百不足<lb/>
道也<hi>鹽鐵論論勇</hi>
重茵厚席循髙採藿雖躓不懼後反其䖏<hi>焦氏易林屯之豫</hi>
<pb n="KR3k0045_WYG_038-27a"/>
擁遏隄防水不得行<hi>焦氏易林比之大畜</hi>
畜水備火終無災禍<hi>焦氏易林大有之節</hi>
張弓控弩經渉山道雖有伏虎誰敢害者<hi>焦氏易林豫之噬嗑</hi>
乘船渉濟載水逢火<hi>焦氏易林頤之謙</hi>
畜水待時以備火災<hi>焦氏易林大過之歸妹</hi>
次六泉源洋洋唫<hi>音欽</hi>于丘園測曰泉源之唫不可譏也<lb/>
<hi>太𤣥經第五唫</hi>
譬如麟角鳳距何必用之<hi>抱朴子外篇自叙</hi>
<pb n="KR3k0045_WYG_038-27b"/>
乗車之法尊者居左御者居中又有一人䖏車之右以<lb/>
備傾側是以戎事則稱車右其餘則曰驂乗<hi>前漢書註文帝紀</hi>
酒猶兵也兵可千日而不用不可一日而不備酒可千<lb/>
日而不飲不可一飲而不醉<hi>事文類聚酣飲</hi>
夫城之有郭猶骨之有皮表裏各異則保障不完皮骨<lb/>
分離則一體不具<hi>初學記居䖏部城郭註</hi>
猶如帝王具足無量珍寳樂具而須城舍墻塹荘嚴防<lb/>
斷盗賊<hi>靈寳祕宻經</hi>
<pb n="KR3k0045_WYG_038-28a"/>
如有軍将臨戰陣時善備種種鎧鉀刀杖隣國怨敵所<lb/>
不能害<hi>波羅宻多經卷三百五十一</hi>
如善射人甲胄堅固執好弓箭不懼怨敵<hi>波羅宻多經卷三百五十</hi>
<hi>六</hi>
如人手執利器乃可與賊相禦若無所執而對强敵反<lb/>
以為害<hi>禪法要解經卷上榮九</hi>
　<lb/>
　<lb/>
<pb n="KR3k0045_WYG_038-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷三十八<lb/>
</p>
<p>
</p>
  </div>
</body>
</text>
</TEI>
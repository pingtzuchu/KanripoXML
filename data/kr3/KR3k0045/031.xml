<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷三十一</head>
    <p>
<pb n="KR3k0045_WYG_031-1a"/>
欽定四庫全書<lb/>
　喻林卷三十一　　　　　明　徐元太　撰<lb/>
　　人事門<hi>二十九</hi>
　　　見大<lb/>
孫卿子曰不登髙山不知天之髙不臨深谿不知地之<lb/>
厚也<hi>晉書地理志上</hi>
俾夫翫培塿者識嵩岱之崇崫守蹟礫者悟渤澥之泓<lb/>
澄<hi>周書武帝上紀</hi>
<pb n="KR3k0045_WYG_031-1b"/>
秋水時至百川灌河涇流之大兩涘渚崖之間不辯牛<lb/>
馬於是焉河伯欣然自喜以天下之美爲盡在已順流<lb/>
而東行至於北海東面而視不見水端於是焉河伯始<lb/>
旋其面目望洋向若而歎曰野語有之曰聞道百以爲<lb/>
莫已若者我之謂也且夫我甞聞少仲尼之聞而輕伯<lb/>
夷之義者始吾弗信今我暏子之難窮也吾非至於子<lb/>
之門則殆矣吾長見笑於大方之家<hi>莊子秋水</hi>
天下之水莫大於海萬川歸之不知何時止而不盈尾<lb/>
<pb n="KR3k0045_WYG_031-2a"/>
閭泄之不知何時已而不虚春秋不變水旱不知此其<lb/>
過江河之流不可爲量數而吾未甞以此自多者自以<lb/>
比形於天地而受氣於隂陽吾在於天地之間猶小石<lb/>
小木之在大山也方存乎見少又奚以自多計四海之<lb/>
在天地之間也不似礨空之在大澤乎計中國之在海<lb/>
内不似稊米之在太倉乎號物之數謂之萬人處一焉<lb/>
人卒九州榖食之所生舟車之所通人處一焉此其比<lb/>
萬物也不似毫末之在於馬體乎<hi>莊子秋水</hi>
<pb n="KR3k0045_WYG_031-2b"/>
赤螭青虬之㳺冀州也天清地定毒獸不作飛鳥不駭<lb/>
入榡薄食薦梅噆味含甘歩不出頃畝之區而蛇鱓輕<lb/>
之以爲不能與之爭於江海之中若乃至於𤣥雲之素<lb/>
朝隂陽交争降扶風雜凍雨扶揺而登之威動天地聲<lb/>
震海内蛇鱓着泥百仭之中熊羆匍匐丘山磛巖虎豹<lb/>
襲穴而不敢咆猨狖顛蹶而失木枝又況直蛇鱓之類<lb/>
乎鳳凰之翔至徳也雷震不作風雨不興川谷不澹草<lb/>
木不揺而燕雀佼之以爲不能與之争於宇宙之間逮<lb/>
<pb n="KR3k0045_WYG_031-3a"/>
至其曽逝萬仭之上翺翔四海之外過崑崙之疏圃飲<lb/>
砥柱之湍瀨邅回濛汜之渚徜徉冀州之際徑躡都廣<lb/>
入日抑節羽翼弱水暮宿風穴當此之時鴻鵠鶬鸖莫<lb/>
不憚驚伏竄注啄江裔又況直燕雀之類乎此明於小<lb/>
動之迹而不知大節之所由者也<hi>淮南子覧㝠訓</hi>
今夫繇者揭钁臿負籠土鹽汗交流喘息薄喉當此時<lb/>
得休越下則脱然而喜矣巖穴之間非直越下之休也<lb/>
病疵瘕者捧心抑腹膝上叩頭踡跼而諦通夕不寐當<lb/>
<pb n="KR3k0045_WYG_031-3b"/>
此之時噲然得卧則親戚兄弟歡然而喜夫修夜之寧<lb/>
非直一噲之樂也故知宇宙之大則不可劫以死生知<lb/>
養生之利則不可縣以天下知未生之樂則不可畏以<lb/>
死牆之立不若其偃也又況不爲牆乎冰之凝不若其<lb/>
釋也又況不爲冰乎<hi>淮南子精神訓</hi>
窮鄙之社也叩盆拊瓴相和而歌自以爲樂矣甞試爲<lb/>
之擊建鼔撞巨鐘乃性仍仍然知其盆瓴之足羞也藏<lb/>
詩書修文學而不知至論之㫖則拊盆叩瓴之徒也<hi>淮南</hi>
<pb n="KR3k0045_WYG_031-4a"/>
<hi>子精神訓</hi>
通許由之意金縢豹韜廢矣延陵季子不受吴國而訟<lb/>
閒田者慚矣子罕不利寳玉而爭劵契者媿矣務光不<lb/>
汚於世而貪利偷生者悶矣故不觀大義者不知生之<lb/>
不足貪也不聞大言者不知天下之不足利也<hi>淮南子精神訓</hi>
大都之居無物不具<hi>焦氏易林解之乾</hi>
觀書者譬諸觀山及水升東嶽而知衆山之峛崺也況<lb/>
介丘乎浮滄海而知江河之惡沱也況枯澤乎<hi>揚子吾子</hi>
<pb n="KR3k0045_WYG_031-4b"/>
駕言登五嶽然後小陵丘<hi>曹子建鰕䱉篇</hi>
必自知出潢汙而浮滄海背螢燭而向日月聞雷霆而<lb/>
覺布鼔之陋見巨鯨而知寸介之細也<hi>抱朴子内篇金丹</hi>
夫飲玉<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>則知漿荇之薄味覩崑山則覺丘垤之至卑<lb/>
既覧金丹之道則使人不欲復視小小方書<hi>抱朴子内篇金丹</hi>
蓋登旋璣之眇邈則知井谷之至卑覩大明之麗天乃<lb/>
知鷦金之可陋<hi>抱朴子内篇明本</hi>
若遊目於天表似無依而洋洋<hi>文選西都賦</hi>
<pb n="KR3k0045_WYG_031-5a"/>
雖復臨河而釣鯉無異射鮒於井谷<hi>文選吴都賦</hi>
浮海難爲水逰林難爲觀<hi>文選陸雲爲顧彦光作詩</hi>
夫聴白雪之音觀綠水之節然後東野巴人蚩鄙益著<lb/>
<hi>文選陳琳答東阿王牋</hi>
夫登東嶽者然後知衆山之邐迤也奉至尊者然後知<lb/>
百里之卑㣲也<hi>文選吴質答東阿王書</hi>
將以娱耳目樂心意乎譬命駕而逰五都之市則天下<lb/>
之貨畢陳矣褰裳而渉汶陽之丘則天下之稼如雲矣<lb/>
<pb n="KR3k0045_WYG_031-5b"/>
椎髻而守敖庾海陵之倉則山坻之積在前矣扳袵而<lb/>
登鍾山藍田之土則夜光璵璠之珍可觀矣<hi>文選李康運命論</hi>
詠雲門者難爲音觀徐和者難爲珍<hi>文選班固典引</hi>
故不登閬風安以瞻殊目之形不歩景宿何以觀恢廓<lb/>
之表<hi>補文選曹毘對儒</hi>
夫欣黎黄之音者不顰蟪蛄之吟豁雲臺之觀者必閟<lb/>
帶索之歡<hi>補文選郭璞客傲</hi>
夫夜光結綠非胠篋之恒珍逸羽翔鱗豈園池之近玩<lb/>
<pb n="KR3k0045_WYG_031-6a"/>
<hi>藝文類聚人部隠逸下碑</hi>
不升崇霍豈識乾行之峻不臨溟渤安知地載之厚<hi>藝文</hi>
<hi>類聚禮部學校表</hi>
所謂窺七澤而狹潢汙登太山而小天下<hi>藝文類聚内典部寺碑啟</hi>
何異一毛之落牛體雙鳧之飛海曲<hi>文苑英華杜弼<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>一</hi>
以有數之物託於無窮若草木離土衆星離天不足以<lb/>
喻焉<hi>道徳經指歸卷九</hi>
如清秋觀海苐見澶漫寧測其深<hi>華陽陶隠居傳上</hi>
<pb n="KR3k0045_WYG_031-6b"/>
譬如有人逰於大海中流四望涯際莫知<hi>大寳積經二十</hi>
如人已見轉輪聖王則不求見諸餘小王<hi>大方等大集經卷九</hi>
是知登崑閬者必培塿於衆山㳺溟渤者亦坳堂於羣<lb/>
澍諒其然矣<hi>逹磨法藴足論後序十二</hi>
佛言海中有大魚一者長四千里二者長八千里三者<lb/>
長萬二千里四者長萬六千里五者長二萬里六者長<lb/>
二萬四千里七者長二萬八千里學問不值明師安知<lb/>
天下有大道乎乗船逰於洿池泉流安知天下有江海<lb/>
<pb n="KR3k0045_WYG_031-7a"/>
<hi>佛説四諦經積八</hi>
夫百樑之構興則鄙茅茨之仄陋覩斯論之宏曠則知<lb/>
偏悟之鄙倍<hi>中論序卷一</hi>
觀無爲之行還視世事猶臨天井而闚溪谷登嵩岱而<lb/>
見丘垤矣<hi>𢎞明集牟子理惑論</hi>
　　　小見<lb/>
初六童觀小人道也<hi>易觀</hi>
六二闚觀利女貞象曰闚觀女貞亦可醜也<hi>易觀</hi>
<pb n="KR3k0045_WYG_031-7b"/>
童觀者處於觀時而最逺朝廷之美體是柔弱不能自<lb/>
進無所鍳見唯如童稚之子而觀望也<hi>周易正義觀</hi>
尹子曰松栢之䑕不知堂宻之有美樅<hi>七容切爾雅註</hi>
觀者未覩指聼者未聞音猶鷦明已翔乎寥廓而羅者<lb/>
猶視乎藪澤悲夫<hi>史記司馬相如傳</hi>
夫子之爲方也若以管窺天以郄視文<hi>史記扁鵲傳</hi>
太傅在前説相鼠之詩尊曰無持布鼔過雷門<hi>前漢書王尊傳</hi>
夫荷旃被毳者難與道純緜之麗宻羮藜唅糗者不足<lb/>
<pb n="KR3k0045_WYG_031-8a"/>
與論太牢之滋味<hi>前漢書王襃傳</hi>
今子廼以鴟梟而笑鳳凰執蝘蜓而嘲龜龍不亦病乎<lb/>
子徒笑我𤣥之尚白吾亦笑子之病甚不遭㬰跗扁鵲<lb/>
悲夫<hi>前漢書揚雄傳下</hi>
今子處皇世而論戰國耀所聞而疑所覿欲從旄敦而<lb/>
度髙虖泰山懐氿濫而測深虖重淵亦未至也<hi>前漢書叙傳上</hi>
所謂見勢利之華闇道徳之實守突奥之熒燭未卬天<lb/>
庭而覩白日也<hi>前漢書叙傳上</hi>
<pb n="KR3k0045_WYG_031-8b"/>
自以爲能行兵於井底㳺歩於牛蹄<hi>魏志明帝紀註</hi>
卓曰鴻鵠固有逺志但燕雀自不知耳嵩曰昔與明公<lb/>
俱爲鴻鵠不意今日變爲鳳凰耳<hi>魏志董卓傳註</hi>
子雖光麗既美且豔管闚筐舉守厥所見未可以言八<lb/>
紘之形埒信萬事之精練也<hi>蜀志卻正傳</hi>
若賓可謂習外觀之暉暉未覩幽人之髣髴也見俗人<lb/>
之不容未喻聖皇之兼愛也循方圎於規矩未知大形<lb/>
之無外也<hi>晉書皇甫謐傳</hi>
<pb n="KR3k0045_WYG_031-9a"/>
近雖預觀尺錦而不覩金玉<hi>梁書劉孝綽傳</hi>
小人管窺懸象何能見𤣥穹之廣大<hi>魏書崔浩傳</hi>
子獨不聞夫埳井之鼃乎謂東海之鼈曰吾樂與吾跳<lb/>
梁乎井幹之上入休乎缺甃之崖赴水則接掖持頥蹶<lb/>
泥則沒足滅跗還虷蠏與科斗莫吾能若也且夫擅一<lb/>
壑之水而跨跱蹈井之樂此亦至矣夫子奚不時來入<lb/>
觀乎東海之鼈左足未入而右膝已縶矣於是逡巡而<lb/>
却告之海曰夫千里之逺不足以舉其大千仭之髙不<lb/>
<pb n="KR3k0045_WYG_031-9b"/>
足以極其深禹之時十年九潦而水弗爲加益湯之時<lb/>
八年七旱而崖不爲加損夫不爲頃久推移不以多少<lb/>
進退者此亦東海之大樂也於是埳井之鼃聞之適適<lb/>
然驚規規然自失也且夫知不知是非之竟而猶欲觀<lb/>
於莊子之言是猶使蚊負山商蚷馳河也必不勝任矣<lb/>
是直用管闚天用錐指地也不亦小乎且子獨不聞夫<lb/>
夀陵餘子之學行於邯鄲與未得國能又失其故行矣<lb/>
直匍匐而歸耳<hi>莊子秋水</hi>
<pb n="KR3k0045_WYG_031-10a"/>
賢聖不明道徳不一天下多得一察焉以自好譬如耳<lb/>
目鼻口皆有所明不能相通猶百家衆技也皆有所長<lb/>
時有所用雖然不該不徧一曲之士也<hi>莊子天下</hi>
百家異説各有所出若夫墨楊申韓之於治道猶盖之<lb/>
無一撩而輪之無一輻有之可以備數無之未有害於<lb/>
用也已自以爲獨擅之不通之於天地之情也今夫冶<lb/>
工之鑄器金踊躍於鑪中必有波溢而播棄者其中地<lb/>
而凝滯亦有以象於物者矣其形雖有所小周哉然未<lb/>
<pb n="KR3k0045_WYG_031-10b"/>
可以保於周室之九鼎也有況比於規形者乎其與道<lb/>
相去亦逺矣<hi>淮南子俶真訓</hi>
鵲巢知風之所起獺穴知水髙下暉日知晏隂諧知雨<lb/>
爲是謂人智不如鳥獸則不然故通於一伎察於一辭<lb/>
可與曲説未可與廣應也<hi>淮南子繆稱訓</hi>
夫随一隅之迹而不知因天地以㳺惑莫大焉雖時有<lb/>
所合然而不足貴也譬若旱嵗之土龍疾疫之芻靈是<lb/>
爲帝者也<hi>淮南子説林訓</hi>
<pb n="KR3k0045_WYG_031-11a"/>
所以貴聖人者以其能龍變也今捲捲然守一節推一<lb/>
行雖以毁碎滅沈猶且弗易也此察於小好而塞於大<lb/>
道也<hi>淮南子人間訓</hi>
諸生議不干天則入淵乃欲以閭里之治而況國家之<lb/>
大事亦不㡬矣發於畎畝出於窮巷不知冰水之寒若<lb/>
醉而新寐殊不足與言也<hi>鹽鐵論憂邊</hi>
鄒子疾晚世之儒墨不知天地之𢎞昭曠之道將一曲<lb/>
而欲道九折守一隅而欲知萬方猶無準平而欲知髙<lb/>
<pb n="KR3k0045_WYG_031-11b"/>
下無規矩而欲知方圎也<hi>鹽鐵論論鄒</hi>
譬若以管窺天以錐刺地所窺者甚大所見者甚少<hi>説苑</hi>
<hi>辨物</hi>
初一沈耳于閨不聞貞測曰沈耳于閨失徳體也<hi>太𤣥經第</hi>
<hi>五沈</hi>
子徒見無懐子漁傲于楚磯而烏知有心氏擊磬于衛<lb/>
國是猶覩山雞之垂翰于樊籠而烏覩鳳凰之翺翔于<lb/>
霄漢乎何所規之不廣也<hi>天禄閣外史漁論</hi>
<pb n="KR3k0045_WYG_031-12a"/>
鰕䱉㳺潢潦不知江海流燕雀戯藩柴安識鴻鵠㳺<hi>曹子</hi>
<hi>建鰕䱉篇</hi>
夫蘙薈之翔叵以論垂天之凌蹄涔之逰無以知絳虬<lb/>
之騰鈞天之庭豈伶人之所躡無航之津豈蒼兕之所<lb/>
渉非天下之至通難與言山海之義矣<hi>山海經序</hi>
目察百歩不能了了而欲以所見爲有所不見爲無則<lb/>
天下之所無者亦必多矣所謂以指測海指極而云水<lb/>
盡者也蜉蝣校巨鼇白及料大椿豈所能及哉<hi>抱朴子内篇論</hi>
<pb n="KR3k0045_WYG_031-12b"/>
<hi>仙</hi>
夫寸鮹汎迹濫水之中則謂天下無四海之廣也芒蝎<lb/>
宛轉果核之内則謂人極之界盡於兹也雖告之以無<lb/>
涯之浩汗語之以宇宙之恢闊以爲空言必不肯信也<lb/>
<hi>抱朴子内篇㣲㫖</hi>
人生星宿各有所值既詳之於别篇矣子可謂戴盆以<lb/>
仰望不睹七曜之炳粲蹔引領於大川不知重淵之竒<lb/>
怪也<hi>抱朴子内篇釋滯</hi>
<pb n="KR3k0045_WYG_031-13a"/>
夫以管窺之狹見而孤塞其聰明之所不及是何異以<lb/>
一尋之綆汲百仭之深不覺所用之短而云井之無水<lb/>
也<hi>抱朴子内篇塞難</hi>
子可謂守培塿玩狐丘未登閬風而臨雲霓翫瀅汀㳺<lb/>
潢洿未浮南溟而渉天漢<hi>抱朴子外篇逸民</hi>
夫鋭志於雛䑕者不識騶虞之用心盛務於庭粒者安<lb/>
知鴛鸞之逺指猶焦螟之笑雲鵬朝菌之怪大椿坎蛙<lb/>
之疑海鼈井蛇之嗤應龍也子誠喜懼於勸沮焉識𤣥<lb/>
<pb n="KR3k0045_WYG_031-13b"/>
曠之髙韻哉<hi>抱朴子外篇逸民</hi>
夫論管宂者不可問以九陔之無外習拘閡者不可督<lb/>
以拔萃之獨見<hi>抱朴子外篇鈞世</hi>
學者専守一業㳺井忽海遂䟾躓於泥濘之中而沈滯<lb/>
乎不移之困<hi>抱朴子外篇百家</hi>
偏嗜酸甜者莫能甞其味也用思有限者不得辯其神<lb/>
也<hi>抱朴子外篇百家</hi>
吾子所謂竄巢穴之沈昧不知八紘之無外守燈燭之<lb/>
<pb n="KR3k0045_WYG_031-14a"/>
宵曜不識三光之晃朗逰潢洿之淺狹未覺南溟之浩<lb/>
汗滯丘垤之位埤不寤嵩岱之峻極也<hi>抱朴子外篇喻蔽</hi>
若獨亢然立乎髙山之頂守一家之偏尚此故俗中之<lb/>
一物<hi>郭子注莊逍遥逰</hi>
鯢鰌専制於小溝<hi>莊子音義庚桑楚</hi>
翫其磧礫而不窺玉淵者未知驪龍之所蟠也習其敝<lb/>
邑而不覿上邦者未知英雄之所躔也<hi>文選吴都賦</hi>
習蓼蟲之忘辛翫進退之惟谷非常寐而無覺不覩皇<lb/>
<pb n="KR3k0045_WYG_031-14b"/>
輿之軌躅<hi>文選魏都賦</hi>
若客所謂末學膚受貴耳而賤目者也<hi>文選東京賦</hi>
借問蜉蝣軰寧知龜鶴年<hi>文選郭璞逰仙詩</hi>
今子執分寸而㒺億度處把握而却寥廓<hi>文選王襃四子講徳論</hi>
野人有快炙背而美芹子者欲獻之至尊雖有區區之<lb/>
意亦已疏矣<hi>文選嵇康絶交書</hi>
區區管窺豈能照一隅哉<hi>補文選漢章帝糾非法詔</hi>
不登閬風安以瞻殊目之形不歩景宿何以觀恢廓之<lb/>
<pb n="KR3k0045_WYG_031-15a"/>
表是以迷麤者循一往之智狷介者守一方之矯豈知<lb/>
火林之蔚炎柯冰津之擢陽草<hi>廣文選曹輔佐對儒</hi>
此郎亦管中窺豹時見一斑<hi>世説新語方正</hi>
坳塘汎水豈議大瀆之流覆簣爲峰終乖小魯之説<hi>藝文</hi>
<hi>類聚封爵部遜讓封表</hi>
生處深宫未覿焦原之險不出戶庭豈觀砥柱之峻<hi>藝文</hi>
<hi>類聚封爵部遜讓封表</hi>
盖聞井魚之不識巨海夏蟲之不見冬氷故知局於泥<lb/>
<pb n="KR3k0045_WYG_031-15b"/>
甃者未測滄溟之浩汗篤於一時者寧信寒暑之推移<lb/>
<hi>藝文類聚内典部内典墓志</hi>
由天之道觀恵施之能其一蚊一䖟之勞者耶<hi>藝文類聚蟲豸</hi>
<hi>部蚊</hi>
蠻觸之戰爭似鰌魽之跳躍<hi>文苑英華盧思道<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>一</hi>
山中人不信有大魚大如木海上人不信有大木大如<lb/>
魚<hi>太平御覧鱗介部魚</hi>
不通乎有無相包虚實相含猶𤓰瓠之瓣不覩區蔓之<lb/>
<pb n="KR3k0045_WYG_031-16a"/>
有鄰也蟣蝨藏於裘褐不知都邑之多人也<hi>道徳經指歸卷九</hi>
夫鴻鵠髙飛終日馳騖而不知宇宙之外制法之人拘<lb/>
教之士累年學問終身談論而不知道徳之大也<hi>道徳經指</hi>
<hi>歸卷十二</hi>
殉蠡管之察是病髙深執蟪菌之辰終欺嵗祀<hi>波羅蜜多經卷</hi>
<hi>四百一</hi>
譬若男子欲見遮迦越羅者未見遮迦越羅反見小王<lb/>
想其形容被服諦熟觀之便呼言是爲遮迦越羅<hi>道行波羅</hi>
<pb n="KR3k0045_WYG_031-16b"/>
<hi>蜜經卷四</hi>
閻浮地利有王名曰鏡靣時勅使者令行我國界無眼<lb/>
人悉將来至殿下使者受勅即行將諸無眼人到殿下<lb/>
以白王王勅大臣悉將是人去示其象臣即將到象廏<lb/>
一一示之令持象有持足者尾者尾本者腹者脅者背<lb/>
者耳者頭者牙鼻者悉示已便將詣王所王悉問汝曹<lb/>
審見象不對言我悉見王言何類中有得足者言明王<lb/>
象如柱得尾者曰如掃箒得尾本者言如枝得腹者言<lb/>
<pb n="KR3k0045_WYG_031-17a"/>
如埵得脅者言如壁得背者言如髙岸得耳者言如大<lb/>
箕得頭者言如臼得牙者言如角得鼻者言如索便復<lb/>
於持前共諍訟象<hi>佛説義足經卷上</hi>
昔有國王徵國中諸盲人令於象廏中觀象中有持象<lb/>
足者中有持象鼻者中有持象耳者中有持象尾者去<lb/>
後共相問象何等類持象足者言象大如柱持象鼻者<lb/>
言象如繩索持象耳者言象如簸箕持象尾者言象如<lb/>
大箒皆共諍之盲人各自信其意譬如人各見少所經<lb/>
<pb n="KR3k0045_WYG_031-17b"/>
不逹其法自謂大解亦如是<hi>三慧經籍八</hi>
若子可謂見禮制之華而闇道徳之實闚炬燭之明未<lb/>
覩天庭之日也<hi>𢎞明集牟子理惑論</hi>
子出自井坂之淵未見江湖之望矣<hi>𢎞明集戎華論</hi>
有方之識各期所見鱗介之物不達臯壤之事毛羽之<lb/>
族不識流浪之勢自得於窞井者則怪逰溟之量翻翥<lb/>
於數仭者則疑沖天之力<hi>𢎞明集孫綽喻道論</hi>
或有三盲摸象得象耳者争云象如簸箕得象鼻者争<lb/>
<pb n="KR3k0045_WYG_031-18a"/>
云象如舂杵雖獲象一方終不得全象之實子説泥洹<lb/>
是死真摸象之一盲矣<hi>𢎞明集滅惑論</hi>
夫食木之蟲尚不知皮外之味豈知宇宙之廣哉<hi>辯正論卷</hi>
<hi>五</hi>
亦由江南吴不信有千人帳河北漢不信有萬石船無<lb/>
得以蓬艾之小心測扶揺之逺運也<hi>辯正論卷七</hi>
　　　遇殊<lb/>
夫事苦則矜全之情薄生厚故安存之慮深登髙不懼<lb/>
<pb n="KR3k0045_WYG_031-18b"/>
者胥靡之人也坐不垂堂者千金之子也原其大略歸<lb/>
於所安而已矣<hi>後漢書馬融列傳</hi>
餓夫庸𨽻抱闗屠釣之倫一旦而都卿相之位建金石<lb/>
之號者或有懐顔孟之術抱伊管之略沒世而不齒者<lb/>
此言有事之世易爲功無爲之時難爲名也<hi>晉書張載傳</hi>
人之生譬如一樹花同發一枝俱開一蔕随風而堕自<lb/>
有拂簾幌墜於茵席之上自有闗籬牆落於溷糞之側<lb/>
<hi>梁書范縝傳</hi>
<pb n="KR3k0045_WYG_031-19a"/>
道固既登龍門而孫蔚猶沈涓澮<hi>魏書孫恵蔚儒林傳</hi>
若人之於色也無不知説美者而美者未必遇也故嫫<lb/>
母執乎黄帝黄帝曰屬女徳而弗忘與女正而弗衰雖<lb/>
惡奚傷若人之於滋味無不説甘脆而甘脆未必受也<lb/>
文王嗜菖蒲俎孔子聞而服之縮頞而食之三年然後<lb/>
勝之<hi>吕氏春秋遇合</hi>
且富人則車輿衣纂錦馬飾傅旄象帷幕茵席綺繡條<lb/>
組青黄相錯不可爲象貧人則夏被褐帶索含菽飲水<lb/>
<pb n="KR3k0045_WYG_031-19b"/>
以充腸以支暑熱冬則羊裘解札短褐不掩形而煬竈<lb/>
口故其爲編戶齊民無以異然貧富之相去也猶人君<lb/>
與僕虜不足以論之<hi>淮南子齊俗訓</hi>
鈞之縞也一端以爲冠一端以爲<graphic n="KR1611" url="https://raw.githubusercontent.com/kanripo/KR-Gaiji/master/images/KR1611.png" mimeType="image/png"/>冠則戴致之<graphic n="KR1611" url="https://raw.githubusercontent.com/kanripo/KR-Gaiji/master/images/KR1611.png" mimeType="image/png"/>則<lb/>
蹍履之<hi>淮南子説林訓</hi>
狂譎不受禄而誅段干木辭相而顯所行同也而利害<lb/>
異者時使然也<hi>淮南子人間訓</hi>
俱行道徳禍福不均竝為仁義利害不同晉文修文徳<lb/>
<pb n="KR3k0045_WYG_031-20a"/>
徐偃行仁義文公以賞賜偃王以破滅魯人爲父報仇<lb/>
安行不走追者捨之牛缺為盜所奪和意不恐盜還殺<lb/>
之文徳與仁義同不走與不恐等然文公魯人得福偃<lb/>
王牛缺得禍者文公魯人幸而偃王牛缺不幸也<hi>王充論衡</hi>
<hi>幸偶篇</hi>
百金之家境外無絶交千乗之國同盟無廢贈財多故<lb/>
也使榖食如水火雖貪恡之人越境而布施矣故財少<lb/>
則正禮不能舉一有餘則妄施能於千家貧無斗筲之<lb/>
<pb n="KR3k0045_WYG_031-20b"/>
儲者難責以交施矣<hi>王充論衡定賢篇</hi>
且逆旅之妾惡者以自惡為貴美者以自美得賤美惡<lb/>
之形在目而貴賤不同是非之情先著故美惡不能移<lb/>
也<hi>嵇中散集答難養生論</hi>
昔韓昭侯醉卧而寒典官加之以衣覺而問之知典官<lb/>
有愛於己者以越職之故而加誅焉衛之驂乗見御者<lb/>
之非從後呼車有救危之意不䝉其罪加之以衣恐主<lb/>
之寒呼車憂君之危忠愛之情是同越職之愆亦等典<lb/>
<pb n="KR3k0045_WYG_031-21a"/>
官獲罪呼車見徳遇不遇也<hi>劉子通塞</hi>
春日麗天而隠者不照秋霜被地而蔽者不傷遇不遇<lb/>
也<hi>劉子遇不遇</hi>
齊之華士棲志丘壑而太公誅之魏之干木遁世幽居<lb/>
而文侯敬之太公之賢非有減於文侯干木之徳非有<lb/>
逾於華士而或榮或戮者遇不遇也<hi>劉子遇不遇</hi>
崑山之下以玉抵鳥彭蠡之濱以魚食犬而人不愛者<lb/>
非性輕財所豐故也挈瓶<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>水執<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>求火而人不恡非<lb/>
<pb n="KR3k0045_WYG_031-21b"/>
性好施有餘故也<hi>劉子辨施</hi>
懐璧之子未必能恵而人兢親者有恵人之資也被褐<lb/>
之士性能輕財而皆踈之者無恵人之資也<hi>劉子辨施</hi>
結綬生纒牽彈冠去埃塵<hi>文選左太沖招隠詩</hi>
鬱鬱澗底松離離山上苗以彼徑寸莖䕃此百尺條<hi>文選</hi>
<hi>左思詠史詩</hi>
我若西流水子爲東峙岳<hi>文選陸機贈弟士龍詩</hi>
絲俱生於蠺銅都出於石作繒則賤作錦則貴鑄鈴則<lb/>
<pb n="KR3k0045_WYG_031-22a"/>
小鑄鐘則大<hi>意林士緯</hi>
光武鳳翔於南陽燕雀化作鵷鶵二漢之臣煥爛如三<lb/>
辰之附長天長平之卒磊落如秋草之中繁霜勢使然<lb/>
也<hi>意林物理論</hi>
以舜禹之登庸孔氏之窮屈不似跛鼈之與晨驥乎<hi>太平</hi>
<hi>御覧皇王部帝舜有虞氏</hi>
市處者僕妾膾炙而食市饒也壅泉沃韭織履之氓從<lb/>
兄弟室父往而不得粗糒焉非愛其僕妾惡其室父也<lb/>
<pb n="KR3k0045_WYG_031-22b"/>
此其饒羨之與不足也<hi>太平御覧菜部韭</hi>
家富棘族聚居貧兄弟離<hi>太平御覧人事部貧下</hi>
如人渴乏廵逰曠野一得清涼美水一無所得受渴之<lb/>
苦得冷水者無人持與受渴乏者亦無遮障不許與水<lb/>
各以業因受苦樂報<hi>大乗顯識經推四</hi>
　　　不遇<lb/>
井被渫治則清潔可食九三處下卦之上異初六井泥<lb/>
之時得位而有應於上非射鮒之象但井以上出爲用<lb/>
<pb n="KR3k0045_WYG_031-23a"/>
猶在下體未有成功功既未成井雖渫治未食也井渫<lb/>
而不見食猶人修己全潔而不見用使我心中惻愴<hi>周易</hi>
<hi>正義井</hi>
山有榛<hi>音秦</hi>隰有苓<hi>音/零</hi>云誰之思西方美人<hi>詩國風簡兮</hi>
柏舟言仁而不遇也<hi>毛詩柏舟</hi>
山之有榛木隰之有苓草各得其所以興衛之有碩人<lb/>
而在賤職可謂處非其位乃榛苓之不如<hi>毛詩正義簡兮</hi>
初纍棄彼虙妃兮更思瑶臺之逸女抨雄鴆以作媒兮<lb/>
<pb n="KR3k0045_WYG_031-23b"/>
何百離而曽不一耦<hi>前漢書揚䧺傳上</hi>
懿神龍之淵潛兮竢慶雲而將舉亡春風之被離兮孰<lb/>
焉知龍之所處<hi>前漢書揚雄傳上</hi>
屈原以髙行仕楚亦猶資美女之髢賣於九戎而求其<lb/>
利必不得也<hi>前漢書揚䧺傳注</hi>
使駿馬馳騖於屈曲艱阻之中則與驢騾齊足<hi>前漢書揚雄傳</hi>
<hi>注</hi>
怪此寳鼎未受犧牛大羮之和久在煎熬臠割之間<hi>後漢</hi>
<pb n="KR3k0045_WYG_031-24a"/>
<hi>書文苑<graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>傳</hi>
抱玉乗龍驥不逢樂與和<hi>後漢書文苑<graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>傳</hi>
良璞不剖必有泣血以相明者矣<hi>後漢書文苑列傳</hi>
靈芝生河洲動揺因洪波蘭榮一何晚嚴霜瘁其柯哀<lb/>
哉二芳草不植太山阿<hi>後漢書文苑列傳</hi>
騏驥馬不試婆娑槽櫪間壯士志未伸坎軻多辛酸<hi>魏志</hi>
<hi>劉邵傳注</hi>
當此之時若失水之魚䘮家之狗行不勝衣言不出口<lb/>
<pb n="KR3k0045_WYG_031-24b"/>
<hi>晉書夏侯湛傳</hi>
雖有恵音莫過韶濩雖有騰鱗終仆一壑<hi>晉書庾闡傳</hi>
鳳棲五朞龍蟠六年英耀秃落羽儀摧殘<hi>晉書夏侯湛傳</hi>
握隋珠與蕙若兮時莫悦而未遑<hi>晉書摯虞傳</hi>
鉛陵策良駟造父爲之悲不怨吴坂峻但恨伯樂稀<hi>宋書</hi>
<hi>樂四志</hi>
握瑜懐玉之士瞻鄭邦而知退章甫翠履之人望閩郷<lb/>
而歎息<hi>梁書庾於陵弟肩吾傳</hi>
<pb n="KR3k0045_WYG_031-25a"/>
既有惜於苽懸且自悲於井渫<hi>魏書李順希仁弟騫傳</hi>
嗣宗窮途楊朱岐路征蓬長逰流水不歸<hi>周書王襃傳</hi>
欲飛無假翼思鳴不值晨<hi>隋書孫萬夀文學傳</hi>
凡遇合也時不合必待合而後行故比翼之鳥死乎木<lb/>
比目之魚死乎海<hi>吕氏春秋遇合</hi>
一方病矣醫能治之而上弗肯使也<hi>賈子新書解縣</hi>
應侯與賈午子坐聞其鼓琴之聲應侯曰今日之琴一<lb/>
何悲也賈午子曰夫張急調下故使之悲耳急張者良<lb/>
<pb n="KR3k0045_WYG_031-25b"/>
材也調下者官卑也取夫良材而卑官之安能無悲乎<lb/>
<hi>説苑尊賢</hi>
由是觀之君子道狹耳誠不逢其明主狹道之中又將<lb/>
險危閉塞無可從出者<hi>説苑雜言</hi>
皇陛九重絶不可登謂天盖髙未見王公<hi>焦氏易林坤之師</hi>
華薄實藁衣弊如絡女巧不成絲布爲玉<hi>焦氏易林否之咸</hi>
碩鼠四足不能上屋顔氏淑徳未有爵禄<hi>焦氏易林困之需</hi>
或曰隠道多端曰固也聖言聖行不逢其時聖人隠也<lb/>
<pb n="KR3k0045_WYG_031-26a"/>
賢言賢行不逢其時賢者隠也談言談行不逢其時談<lb/>
者隠也<hi>揚子淵騫篇</hi>
天以薄蝕爲疾地以崩溢爲疾天子以幽厲爲疾王侯<lb/>
以驕泰為疾士以貧蹇爲疾大夫以酷佞爲疾庶人以<lb/>
饑寒爲疾今徵君之疾蹇也國不舉賢使士有蹇疾羇<lb/>
於道路軒冕者多豺狼之羣膏粱者多犬豕之軰由此<lb/>
觀之士安得而無疾也夫疾以薄蝕崩溢故天地以聖<lb/>
人爲醫疾以幽厲驕泰故天子王侯以賢士爲醫疾以<lb/>
<pb n="KR3k0045_WYG_031-26b"/>
貧蹇故士以夢北爲醫疾以酷佞故大夫以明主爲醫<lb/>
疾以饑寒故庶人以循吏爲醫然則徴君之疾藥石有<lb/>
所不制鬼神有所不虐寒暑有所不侵徵于色而不見<lb/>
其槁動于聲而不見其戚歌于鼓琴而不見其樂歎于<lb/>
臨川而不見其憂此徵君之所以爲疾也<hi>天禄閣外史問疾</hi>
言我外有芬芳之徳内有玉澤之質二美雜㑹兼在於<lb/>
已而不得施用故獨保明其身無有虧歇而已<hi>王逸注楚辭離</hi>
<hi>騷經</hi>
<pb n="KR3k0045_WYG_031-27a"/>
屈原以爲神無形聲難事易失然人渴心盡禮則歆其<lb/>
祀而恵以福自傷履行忠誠以事於君不見信用而身<lb/>
放逐以危殆也<hi>王逸注楚辭九歌</hi>
言已懐持美玉之徳遭世闇惑不别美惡抱寳窮困而<lb/>
無所語也<hi>王逸注楚辭九章</hi>
言騏驥不遇伯樂則無所程量其才力也以言賢臣不<lb/>
遇明君則無所施其智能也<hi>王逸注楚辭九章</hi>
言孟夏四月純陽用事煦成萬物草木之類莫不莽莽<lb/>
<pb n="KR3k0045_WYG_031-27b"/>
盛茂自傷不䝉君恵而獨放棄不若草木也<hi>王逸註楚辭九章</hi>
人夢登天無以渡猶欲事君而無其路也但有勞極心<lb/>
志終無輔佐<hi>王逸註楚辭九章</hi>
言澤中香草茂盛覆被徑路人無采取者水卒増益斷<lb/>
沒其道將至棄捐也以言賢人久處山野君不事用亦<lb/>
將隕顛也<hi>王逸註楚辭招魂</hi>
言已欲待明君之政清潔之化以感激風俗而君愈貪<lb/>
濁如氛霧之氣來之塺人也<hi>王逸註楚辭九歎</hi>
<pb n="KR3k0045_WYG_031-28a"/>
言已竭忠信以事君而不見用猶抱此昭華寳璋衒賣<lb/>
之<hi>王逸註楚辭九思</hi>
或伐薪於山輕小之木合能束之至於大木十圍以上<lb/>
引之不能動推之不能移則委之於山林収所束之小<lb/>
木而歸由斯以論知能之大者其猶十圍以上木也人<lb/>
力不能舉薦其猶薪者不能推引大木也<hi>王充論衡效力篇</hi>
希鵬舉以摶天蹶青雲而奮羽企駟躍而改駕任中才<lb/>
之展御望前軏而致策顧後乗而安驅<hi>曹子建𤣥暢賦</hi>
<pb n="KR3k0045_WYG_031-28b"/>
慶雲未時興雲龍潛作魚神鸞失其儔還從燕雀居<hi>曹子</hi>
<hi>建言志</hi>
思薦寳以繼佩怨和璞之始鐫思黄鍾以協律怨伶□<lb/>
之不存嗟所圖之莫合帳藴結而延佇<hi>曹子建𤣥暢賦</hi>
㫖酒盈尊莫與交歡瑟琴在御誰與鼔彈<hi>嵇中散集兄秀才公穆入</hi>
<hi>軍贈詩</hi>
雖有好音誰與清歌雖有姝顔誰與發華<hi>嵇中散集兄秀才公穆入</hi>
<hi>軍贈詩</hi>
<pb n="KR3k0045_WYG_031-29a"/>
夫珪璋居肆而不售矧乃翳於槃璞乎竒士扣角而見<lb/>
遏況乃潛於臯藪乎<hi>抱朴子外篇擢才</hi>
操築而不值武丁抱竿而不遇西伯<hi>抱朴子外篇窮逹</hi>
兵興之世武貴文寢俗人視儒士如僕虜見經誥如芥<lb/>
壤者何哉由於聲名背乎此也夫不用譬猶售章甫於<lb/>
夷越狥髯蛇於華夷矣<hi>抱朴子外篇審舉</hi>
商風宵肅則絺扇廢登危陟峻則輕舟棄干戈雲擾則<lb/>
文儒退䘮亂既平則武夫黜<hi>抱朴子外篇博喻</hi>
<pb n="KR3k0045_WYG_031-29b"/>
世之烈士願爲賞者授命猶瞽者之思視躄者之想行<lb/>
而目終不得開足不得伸徒自悲夫<hi>劉子知人</hi>
士之居窮巷若鳥之在籠中也<hi>李善註文選左太沖詠史詩</hi>
何邵詩曰亮無風雲㑹安能襲塵軌<hi>李善註文選王僧逹答顔延年詩</hi>
言爲瑕穢動増泥滓<hi>文選西征賦註</hi>
衆滿堂而飲酒獨向隅而掩淚<hi>文選笙賦</hi>
衆鳥皆有所登棲兮鳳獨遑遑而無所集<hi>文選宋玉九辯</hi>
謂騏驥兮安歸謂鳳凰兮安棲變古易俗兮世衰今之<lb/>
<pb n="KR3k0045_WYG_031-30a"/>
相者兮舉肥<hi>文選宋玉九辯</hi>
昔我資章甫聊以適諸越行行入幽荒甌駱從祝髮窮<lb/>
年非所用此貨將安設瓴甋夸璵璠魚目笑明月<hi>文選張協</hi>
<hi>詩</hi>
習習籠中鳥舉翮觸四隅落落窮巷士抱影守空廬<hi>文選</hi>
<hi>左思詠史詩</hi>
萬族各有託孤雲獨無依曖曖虚中滅何時見餘輝<hi>文選</hi>
<hi>陶淵明詠貧士詩</hi>
<pb n="KR3k0045_WYG_031-30b"/>
皎皎白素絲織爲寒女衣寒女雖妙巧不得秉杼機<hi>文選</hi>
<hi>郭泰機答傅咸詩</hi>
簡珠墮沙石何能中自諧<hi>文選建章臺詩</hi>
騏驥長鳴伯樂昭其能盧狗悲號韓國知其才是以效<lb/>
之齊楚之路以逞千里之任試之狡兔之捷以驗摶噬<lb/>
之用今臣志狗馬之㣲功竊自惟度終無伯樂韓國之<lb/>
舉是以於邑而竊自痛者也<hi>文選曹植求自試表</hi>
昔之玉質金相英髦秀逹皆賓斥於當年韞竒才而莫<lb/>
<pb n="KR3k0045_WYG_031-31a"/>
用候草木以共彫與麋鹿而同死膏塗平原骨填川谷<lb/>
堙滅而無聞者豈可勝道哉<hi>文選劉孝標辨命論</hi>
君山鴻漸鎩羽儀於髙雲敬通鳳起摧迅翮於風穴此<lb/>
豈才不足而行有遺哉<hi>文選劉孝標辨命論</hi>
雄心摧於弱情壯圖終於哀志長算屈於短日逺跡頓<lb/>
於促路<hi>文選陸機弔魏武帝文</hi>
雖懐瓊而握蘭徒芳潔而誰亮<hi>補文選陶潛盛士不遇賦</hi>
伯牙之絶絃兮無鍾子期而聴之和抱璞而泣血兮安<lb/>
<pb n="KR3k0045_WYG_031-31b"/>
得良工而剖之<hi>廣文選東方曼倩哀命</hi>
悲楚人之和氏兮獻寳玉以爲石遇厲武之不察兮羌<lb/>
兩足以畢斮<hi>廣文選東方曼倩沈江</hi>
直順常道闗津難渡欲騁韓盧時無狡兔衆塗圯塞投<lb/>
足何錯<hi>廣文選王彦伯釋時論</hi>
斥鷃擅蒿林仰笑神鳳飛坎井蝤蛭宅神龜安所歸<hi>廣文</hi>
<hi>選嵇叔夜述志詩</hi>
竭忠誠而事君兮反離羣而贅肬<hi>楚辭九章惜誦</hi>
<pb n="KR3k0045_WYG_031-32a"/>
南國有佳人容華若桃李朝逰江北岸夕宿瀟湘沚時<lb/>
俗薄朱顔誰為發皓齒<hi>藝文類聚人部言志詩</hi>
播芬煙而不燻張明鏡而不照<hi>藝文類聚人部哀傷賦</hi>
如知庸聴局方悟大音賒<hi>藝文類聚人部懐舊詩</hi>
擲五木子十擲輒鞬豈復是擲子之拙吾好擲政極此<lb/>
耳<hi>何氏語林言志</hi>
不曝骨於龍門終低頭於馬坂<hi>文苑英華庾信志一賦</hi>
日月雖臨照仄陋難明敡早榮羞日及晚知慚豫章<hi>文苑</hi>
<pb n="KR3k0045_WYG_031-32b"/>
<hi>英華梁劉孝威天部三詩</hi>
日出地上其明乃光至其入也明則傷矣故謂之明夷<lb/>
日之明傷猶聖人君子有明徳而遭亂世抑在下位<hi>玉海</hi>
<hi>周易鄭康成注</hi>
　<lb/>
　<lb/>
　<lb/>
　喻林卷三十一<lb/>
</p>
<p>
</p>
  </div>
</body>
</text>
</TEI>
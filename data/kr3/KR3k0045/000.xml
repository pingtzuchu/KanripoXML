<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林</head>
    <p>
<pb n="KR3k0045_WYG_000-1a"/>
欽定四庫全書　　　　　子部十一<lb/>
　喻林　　　　　　　　　類書類<lb/>
　　提要<lb/>
　　　　<hi>臣</hi>等謹案喻林一百二十巻明徐元太撰元<lb/>
　　　　太字汝賢宣城人嘉靖乙丑進士官至刑部<lb/>
　　　　尚書是書以經史及諸子集中所載古人設<lb/>
　　　　喻之詞廣徴博採彚為一編分立十門毎門<lb/>
　　　　又各分子目凡五百八十餘類歴二十餘年<lb/>
<pb n="KR3k0045_WYG_000-1b"/>
　　　　而成復自加刋削而付之梓用心頗為勤至<lb/>
　　　　其引書各於條下註明出處篇目次第臚載<lb/>
　　　　無遺亦逈異明人剽竊撦撏之陋習特其自<lb/>
　　　　序稱閲書四百餘種而檢核書中所列篇籍<lb/>
　　　　實不及其半未免涉於誇張又往往隨手摭<lb/>
　　　　拾不能得其根源如兒説宋人善辨者一條<lb/>
　　　　本出韓非子周人有仕不遇者一條本出王<lb/>
　　　　充論衡而皆引作藝文類聚又懐金至者至<lb/>
<pb n="KR3k0045_WYG_000-2a"/>
　　　　不生歸一條本出後漢書耿弇𫝊而引作文<lb/>
　　　　選李善注又頭白可期汗青無日一條本出<lb/>
　　　　唐書劉知幾𫝊而引作事文類聚又天寒即<lb/>
　　　　飛鳥走獸尚知相依一條本出沈約所作阮<lb/>
　　　　籍詠懐詩註而以為李善此類甚多皆為失<lb/>
　　　　於疎畧葢其學惟知以氾濫自矜奥博而不<lb/>
　　　　能考核精詳故毎蹈舛漏之病然自秦漢以<lb/>
　　　　迄六朝文人詞賦多以罕譬為工恣肆汪洋<lb/>
<pb n="KR3k0045_WYG_000-2b"/>
　　　　大都得力於此元太是編蒐羅極備零璣斷<lb/>
　　　　璧均足為綴文者沾丐之資猶為有禆藝苑<lb/>
　　　　以視坊本類書之叢雜無章者固勝之逺矣<lb/>
　　　　乾隆四十四年正月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3k0045_WYG_000-3a"/>
喻林自叙<lb/>
予至陋且善忘雖稔習篇章乆則惘然莫憶故日随䟽<lb/>
記以識所聞然尤嗜喻言為假譬之殊形異類甚易竅<lb/>
穿壅遏脩詞者莫可合旃耳苐唐而後學士大夫騷人<lb/>
墨客咸嗔繁穢乃斷六朝以上自經史子集以及道佛<lb/>
諸書四百餘種凡語渉比辭者無論聖贒與流略之粕<lb/>
華目所嘗見必手録焉即非喻而可為喻猶筆存之頗<lb/>
慙不急是勤寧免誚生玩喪惟欲砭遺忘之疾且藉鮮<lb/>
<pb n="KR3k0045_WYG_000-3b"/>
逸心信無補空踈知猶贒乎已已遡從釋褐計有二紀<lb/>
退食罔虚積成鉅帙又病樷穰蔓雜不便省觀因加詮<lb/>
次成編析分十門列類五百八十有竒摠彚乙百二十<lb/>
卷廼若粃糠沙石槩未簸淘亦絲蒯竝收期無漏棄也<lb/>
任江河之多胔自不妨汲祭其中或擇而弗精將漬白<lb/>
蠅於清醑矣以林名喻豈盡把梧哉用當厥材醜猶化<lb/>
好脱在唲齵之郄卒然㩥揳有資則匠人碎用足供庻<lb/>
茲輯亦非纍瓦者此皆督撫巴蜀三征西南之暇所就<lb/>
<pb n="KR3k0045_WYG_000-4a"/>
㑹中州何侍御公代天來狩相與提衡最為契洽偶見<lb/>
抄本謂宜宣布㝢中以惠後學予弗獲辭竟災梨棗要<lb/>
之拾唾為文人莫我知亦莫我罪比學憲郭君愽通今<lb/>
古一代文人海以内仰之不啻麟角鳳毛而序云彚喻<lb/>
為林自予始予初心豈作始哉至云與予談天下事若<lb/>
得于喻喻者深私心竊有厚媿夫喻林不足稐文即繆<lb/>
以文許則文之與武兩途奚翅逕庭三征固恭仗天威<lb/>
而受益郭君良非渺淺嗣郭君秉鉞黔中拓土開疆元<lb/>
<pb n="KR3k0045_WYG_000-4b"/>
老壯猷震乎殊俗誠文武為憲質之吉甫寧過遜歟予<lb/>
病卧敬亭間復翻閲稍為增删一二猶子胥慶雅有同<lb/>
嗜取而訂其魯魚帝虎因侈口茲輯匪直騷壇之楩楠<lb/>
抑亦萟苑之栴檀也當與御覽等編爭竒芳于鄧林遂<lb/>
鐫之剞劂三征寔録後藏諸家塾庸廣厥傳予敘其始<lb/>
末如此<lb/>
　　　　　　　　　徐元太謹撰<lb/>
</p>
<p>
</p>
  </div>
</body>
</text>
</TEI>
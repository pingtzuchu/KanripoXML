<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷六</head>
    <p>
<pb n="KR3k0045_WYG_006-1a"/>
欽定四庫全書<lb/>
　喻林卷六　　　　　　　明　徐元太　撰<lb/>
　　人事門<hi>四</hi>
　　　避害<lb/>
六三即鹿无虞惟入于林中君子幾不如舍往吝<hi>易屯</hi>
初六遯尾厲勿用有攸徃<hi>易遯</hi>
北風其凉雨雪其雱惠而好我攜手同行　莫赤匪狐<lb/>
莫黑匪烏惠而好我攜手同車<hi>詩國風北風</hi>
<pb n="KR3k0045_WYG_006-1b"/>
碩鼠碩鼠無食我黍三歲貫<hi>音慣</hi>女莫我肻顧<hi>叶果五反</hi>逝將<lb/>
去女適彼樂土樂土樂土爰得我所<hi>詩國風碩鼠</hi>
黄鳥黄鳥無集于榖無啄我粟此邦之人不我肻榖言<lb/>
旋言歸復我邦族　黄鳥黄鳥無集于桑無啄我梁<lb/>
黄鳥黄鳥無集于栩<hi>音許</hi>無啄我黍<hi>詩小雅黄鳥</hi>
匪鶉匪鳶翰飛戾天匪鱣<hi>音氊</hi>匪鮪濳逃于淵<hi>詩小雅四月</hi>
匹夫無罪懐璧其罪吾焉用此其以賈害也<hi>左傳桓公十年</hi>
賔孟適郊見雄雞自斷其尾問之侍者曰自憚其犧也<lb/>
<pb n="KR3k0045_WYG_006-2a"/>
遽歸告王且曰雞其憚為人用乎人異於是犧者實用<lb/>
人人犧實難已犧何害<hi>左傳昭公二十二年</hi>
刳胎殺夭則麒麟不至其郊竭澤而漁則蛟龍不處其<lb/>
淵覆巢破卵則鳳凰不翔其邑鳥獸之於不義尚知避<lb/>
之况于人乎<hi>孔子家語困誓</hi>
不觀高崖何以知隕墜之患不臨深泉何以知沒溺之<lb/>
患不觀巨海何以知風波之患失之者其不在此乎士<lb/>
愼此三者則無累於身矣<hi>孔子家語困誓</hi>
<pb n="KR3k0045_WYG_006-2b"/>
流者曰川川不可防而口又甚川之潰決害于人也民<lb/>
之敗亂害於上也<hi>國語解周上厲王虐</hi>
臣聞饑人所以饑而不食烏喙者為其愈充腹而與餓<lb/>
死同患也<hi>史記蘇秦傳</hi>
鴻鵠高飛一舉千里羽翮已就横絕四海横絕四海當<lb/>
可柰何雖有矰繳尚安所施<hi>史記留侯世家</hi>
大行不顧細謹大禮不辭小讓如今人方為刀俎我為<lb/>
魚肉何辭為<hi>史記項羽紀</hi>
<pb n="KR3k0045_WYG_006-3a"/>
鳳凰翔於千仞之上兮覽德輝而下之見細德之險微<lb/>
兮遥増翮逝而去之彼尋常之汙瀆兮豈能容吞舟之<lb/>
魚横江湖之鱣鱏兮固將制於螻蟻<hi>史記賈生傳</hi>
䳒鵲遭害則仁鳥増逝愚者蒙戮則知士深退<hi>前漢書梅福傳</hi>
欲談者宛舌而固聲欲行者擬足而投迹<hi>前漢書揚雄傳下</hi>
當君子困賤之時跼高天蹐厚地猶恐有鎭厭之禍也<lb/>
<hi>後漢書仲長統列傳</hi>
羣車方奔乎險路安能與之齊軌<hi>後漢書蔡邕列傳</hi>
<pb n="KR3k0045_WYG_006-3b"/>
龍不隱鱗鳳不藏羽網羅高懸去將安所<hi>後漢書逸民列傳</hi>
劍㦸在門何暇有讓百弩環舍何可彊復<hi>後漢書馮衍傳</hi>
黄龍不反于涸澤鳳皇不離其罻羅故刳胎焚林則麒<lb/>
麟不臻覆巢破卵則鳳皇不翔竭澤而漁則龜龍不見<lb/>
鳥獸之於不仁猶知避之况丘乎故虎嘯而谷風起龍<lb/>
興而景雲見擊庭鍾于外而黄鍾應於内夫物類之相<lb/>
感精神之相應若響之應聲影之象形故君子違傷其<lb/>
類者<hi>魏志劉廙傳註</hi>
<pb n="KR3k0045_WYG_006-4a"/>
夫猛獸當途麒麟恐懼况臣脆弱敢不悚懼<hi>晉書王濬傳</hi>
常恐洪濤蕩嶽餘波見漂况可臨尾閭而闚沃焦哉<hi>晉書</hi>
<hi>韋忠傳</hi>
窮猿投林豈暇擇木<hi>晉書李充傳</hi>
賢人之處亂世也知道之不可行則沉抑以辟罰靜黙<lb/>
以侔免辟之也猶夏之就清冬之就温焉可以無及於<lb/>
寒暑之菑矣<hi>管子宙合</hi>
氣之害人者謂之不適味之害人者謂之毒<hi>鶡冠子環流</hi>
<pb n="KR3k0045_WYG_006-4b"/>
且鳥高飛以避矰弋之害鼷鼠深穴乎神丘之下以避<lb/>
熏鑿之患而曾二蟲之無知<hi>莊子應帝王</hi>
鷙鳥逐雀有襲人之懐入人之室者非出生也後有憚<lb/>
也<hi>尉繚子武議</hi>
譬之若瞽師之避柱也避柱而疾觸<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>也狐狸水泉姦<lb/>
邪盜賊冦亂之患此<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>之大者也慈親孝子避之者得<lb/>
葬之情矣<hi>呂氏春秋節喪</hi>
義小為之則小有福大為之則大有福於禍則不然小<lb/>
<pb n="KR3k0045_WYG_006-5a"/>
有之不若其亡也射招者欲其中小也射獸者欲其中<lb/>
大也物固不必安可推也<hi>呂氏春秋别類</hi>
夫鳥飛千仞之上獸走叢薄之中禍猶及之又况編戸<lb/>
齊民乎<hi>淮南子俶貞訓</hi>
未嘗灼而不敢握火者見其有所燒也未嘗傷而不敢<lb/>
握刃者見其有所害也<hi>淮南子汜論訓下</hi>
嫁女於病消者夫死則後難復處也故沮舍之下不可<lb/>
以坐倚牆之傍不可以立<hi>淮南子説山訓</hi>
<pb n="KR3k0045_WYG_006-5b"/>
兇虎在於後隋矦之珠在於前弗及掇者先避患而後<lb/>
就利<hi>淮南子說林訓</hi>
狂馬不觸木猘狗不自投於河雖聾蟲而不自陷又况<lb/>
人乎<hi>淮南子説林訓</hi>
人性便絲衣帛或射之則被鎧甲為其所不便以得所<lb/>
便<hi>淮南子説林訓</hi>
夫行者先全已而後求名仕者先辟害而後求禄夫香<lb/>
餌非不美也龜龍聞而深藏鸞鳳見而高逝者知其害<lb/>
<pb n="KR3k0045_WYG_006-6a"/>
身也夫為鳥鵲魚鼈食香餌而後狂飛奔走遜身屈遰<lb/>
無益於死<hi>鹽鐵論褒賢</hi>
鴻飛戾天避害紫淵雖有逢門不能危身<hi>焦氏易林益之小畜</hi>
次八羡其足濟于溝瀆面貞測曰羨其足避凶事也<hi>太𤣥</hi>
<hi>經第一羨</hi>
次五見鷕<hi>音杳</hi>踤于林獺入于淵征測曰見鷕及獺深居<lb/>
逃凶也<hi>太𤣥經第四逃</hi>
言鸞鳳飛於千仞蛟龍藏於旋淵故矰繳不能逮羅㒺<lb/>
<pb n="KR3k0045_WYG_006-6b"/>
不能加賢者亦宜高舉隱藏法令不能拘也<hi>王逸注楚辭哀時命</hi>
塗有狂夫投刃而候澤有猛虎厲牙而望知見之者不<lb/>
敢前進如不知見則遭狂夫之刃犯猛虎之牙矣<hi>王充論衡</hi>
<hi>知實篇</hi>
神龜實可樂明戒在刳腸<hi>嵇中散集阮德如荅</hi>
夫人受形於造化與萬物並存有生之最靈者也異於<lb/>
草木草木不能避風雨辭斤斧殊於鳥獸鳥獸不能遠<lb/>
網羅而逃寒暑<hi>嵇中散集向子期難養生論</hi>
<pb n="KR3k0045_WYG_006-7a"/>
慮巫山之失火恐芝艾之并焚耳<hi>抱朴子外篇嘉遯</hi>
瘕疾塡胸而不敢鈹蠆尾螫附而不敢斫非好疾而愛<lb/>
毒以鈹斫之患甚疾螫也酖酒盈巵渴者弗飲非不渇<lb/>
也飲之立死銷金在爐盜者不掬非不欲也掬而灼爛<lb/>
虓虎在前地有隋珠雖貪如盜蹠則手不暇拾懸彀向<lb/>
心路有西施雖婬如景陽則目不暇視非不愛寶而悦<lb/>
色而不顧者利緩而害急也<hi>劉子利害</hi>
孫武曰避其銳氣謂鋭氣之利甚于鋒刃也<hi>李善注文選魏都賦</hi>
<pb n="KR3k0045_WYG_006-7b"/>
匪擇木以棲集尠林焚而鳥存<hi>文選西征賦</hi>
鸞鳳翔於蒼雲兮故矰繳而不能加蛟龍濳於旋淵兮<lb/>
身不挂於網羅知貪餌而近死兮不如下遊乎清波<hi>補文</hi>
<hi>選莊忌哀時命</hi>
鴛雛遠害不羞卑栖靈虬避難不恥汚泥<hi>廣文選曹子建矯志詩</hi>
鵷雛翔窮冥蒲且不能視鸛鷺遵臯渚數為矰所繫<hi>廣文</hi>
<hi>選張孟陽招隱詩</hi>
騰猨疑矯箭驚雁避虚弓<hi>文苑英華梁庾肩吾應制六詩</hi>
<pb n="KR3k0045_WYG_006-8a"/>
鑠金為洪爐盜𨽻不探鴆肉在俎餓徒不食<hi>太平御覽飲食部食</hi>
<hi>下</hi>
譬如有人常畏怨家捨棄父母妻子產業服具而遠逃<lb/>
避<hi>元陽妙經卷一</hi>
譬如有人畏於債主遠適邊國不為債主及於他人之<lb/>
所陵奪何以故由路遠險絕債主家人不能達彼<hi>大寶積經</hi>
<hi>二十</hi>
譬如孤寡恐懼之人畏對家便徃至城中卽安對家人<lb/>
<pb n="KR3k0045_WYG_006-8b"/>
無那之何所以者何是人已離於對人得安隱處故<hi>佛國</hi>
<hi>經卷下</hi>
如鴈將羣避羅高翔<hi>法句經世俗品</hi>
譬如有王以四毒蛇盛之一篋令人養食瞻視卧起摩<lb/>
洗其身若令一虵生瞋恚者我當准法戮之都市爾時<lb/>
其人聞王切令心生惶怖捨篋逃走王時復遣五旃陁<lb/>
羅拔刀隨後其人迴顧見後五人遂自捨去是時五人<lb/>
以惡方便藏所持刀密遣一人詐為親善而語之言汝<lb/>
<pb n="KR3k0045_WYG_006-9a"/>
可還來其人不信投一聚落欲自隱匿既入聚中闚看<lb/>
諸舍都不見人執持缸器悉空無物既不見人求物不<lb/>
得即便坐地聞空中聲咄哉男子此聚空曠無有居民<lb/>
今夜當有六大賊來汝設遇者命終今汝當云何而得<lb/>
免之爾時其人恐怖遂增復捨而去路値一河其水漂<lb/>
急無有船筏以恐畏故即取種種草木為筏復更思惟<lb/>
我設住此當為毒蛇五旃陁羅一詐親者及六大賊之<lb/>
所危害若度此河筏不可依當没水死寧没水死終不<lb/>
<pb n="KR3k0045_WYG_006-9b"/>
為彼虵賊所害即推草筏置之水中身倚其上手把脚<lb/>
踏截流而去即達彼㟁安隱無患心意泰然怖懼消除<lb/>
<hi>法苑珠林巻六十六</hi>
　　　除害<lb/>
豕牙横猾剛㬥難制之物二剛而進能豶其牙柔能制<lb/>
健禁㬥抑盛<hi>王弼注易大畜</hi>
天惟喪亾殷國者若稼穡之夫務去草也天意既然我<lb/>
何敢不終我壠畆也言穢草盡須除去殷餘皆當殄滅<lb/>
<pb n="KR3k0045_WYG_006-10a"/>
也<hi>尚書正義大誥</hi>
伐除蒺藜與棘自古之人何乃勤苦為此事乎我將得<lb/>
黍稷焉<hi>鄭氏箋詩楚茨</hi>
柞棫之所以茂盛者乃人愾燎除其旁草養治之使無<lb/>
害也<hi>鄭氏箋詩旱麓</hi>
吳在蔡蔡必速飛去吳所以翦其翼也<hi>左傳昭公十五年</hi>
樹德莫如滋去疾莫如盡<hi>左傳哀公元年</hi>
使醫除疾而曰必遺類焉者未之有也<hi>左傳哀公十一年</hi>
<pb n="KR3k0045_WYG_006-10b"/>
是豢吳也夫越在我心腹之疾也壤地同而有欲於我<lb/>
夫其柔服求濟其欲也不如早從事焉得志於齊猶獲<lb/>
石田也無所用之越不為沼吳其泯矣<hi>左傳哀公十一年</hi>
庭氏掌射國中之夭鳥若不見其鳥獸則以救日之弓<lb/>
與救月之矢射之若神也則以大陰之弓與枉矢射之<lb/>
<hi>周禮秋官庭氏</hi>
赤犮氏掌除牆屋以蜃炭攻之以灰灑毒之<hi>周禮秋官赤犮氏</hi>
伐木不自其本必復生塞水不自其源必復流滅禍不<lb/>
<pb n="KR3k0045_WYG_006-11a"/>
自其基必復亂<hi>國語晉</hi>
本根猶樹枝葉益長本根益茂是以難已也今若大其<lb/>
柯去其枝葉絕其本根可以少閒<hi>國語晉</hi>
國家將敗必用奸人而嗜其疾味其子之謂乎夫誰無<lb/>
疾眚能者早除之舊怨滅宗國之疾眚也為之闗籥藩<lb/>
籬而遠備閒之猶恐其至也<hi>國語楚</hi>
譬越之在吳也猶人之有腹心之疾也夫齊魯譬諸疾<lb/>
疥癬也<hi>國語吳</hi>
<pb n="KR3k0045_WYG_006-11b"/>
夫飛鳥在青雲之上尚欲繳<hi>音灼</hi>微矢以射之而况近卧<lb/>
於華池集於庭廡乎今越王放于南山之中游於不可<lb/>
存之地幸來渉我壤土入吾梐梱此乃㕑宰之成事食<lb/>
也豈可失之乎<hi>吳越春秋勾踐人臣外傳</hi>
人之所以善扁鵲者為有臃腫也使善扁鵲而無臃腫<lb/>
也則人莫之為之也<hi>戰國策韓釐王</hi>
詩云樹德莫如滋除害莫如盡吳不㤀越越故亡呉齊<lb/>
不㤀燕燕故亡齊齊亡於燕呉亡於越此除疾不盡也<lb/>
<pb n="KR3k0045_WYG_006-12a"/>
<hi>戰國䇿秦昭襄王</hi>
夫戰者萬乗之存亡也且臣聞之曰削株掘根無與禍<lb/>
鄰禍乃不存<hi>戰國策秦昭襄王</hi>
猛如虎狠如羊貪如狼彊不可使者皆斬之<hi>史記項羽紀</hi>
深耕穊種立苗欲疏非其種者鋤而去之<hi>史記齊悼世家</hi>
蝮螫手則斬手螫足則斬足何者為害於身也今田假<lb/>
田角田間於楚趙非直手足戚也何故不殺且秦復得<lb/>
志於天下則齮齕用事者墳墓矣<hi>史記田儋傳</hi>
<pb n="KR3k0045_WYG_006-12b"/>
河南天下㗋咽二周餘斃莠盛苗穢何可不鉏也<hi>前漢書酷</hi>
<hi>吏傳</hi>
疾其末者絕其本<hi>前漢書貢禹傳</hi>
故穆張理天網補綴漏目羅取殘禍以塞天意<hi>後漢書朱暉孫</hi>
<hi>穆傳</hi>
誅惡及本本誅則惡消振裘持領領正則毛理<hi>後漢書儒林列</hi>
<hi>傳</hi>
臣聞農夫去草嘉榖必茂忠臣除姦王道以清<hi>後漢書范滂傳</hi>
<pb n="KR3k0045_WYG_006-13a"/>
燎其餘燼有若秋原<hi>晉書明帝紀</hi>
夫除惡人猶農夫之去草令絕其本勿使能滋<hi>晉書張軌傳</hi>
桂蠧必除人邪必翦<hi>宋書文五王桂陽傳</hi>
絶其心根勿使能植銜索之枯幾何不蠧<hi>宋書袁淑傳</hi>
養魚者除其徧獺育禽者去其豺狼<hi>宋書索虜傳</hi>
庶亂羊永除害馬長息<hi>梁書賀琛傳</hi>
問豺狼其何者訪虺蝪之為誰<hi>梁書朱异傳</hi>
堰水先塞其源伐木必拔其本源不塞本不拔雖翦枝<lb/>
<pb n="KR3k0045_WYG_006-13b"/>
竭流終不可絶矣<hi>魏書高閭傳</hi>
若苗穢害田隨風烈火芝艾俱焚安能白别乎<hi>魏志公孫度傳</hi>
<hi>註</hi>
鋤彼草茅逐兹鳥雀<hi>北史魏長賢傳</hi>
草茅弗去則害禾榖盜賊弗誅則傷良民夫舍公法而<lb/>
行私惠則是利姦邪而長暴亂也<hi>管子明法解</hi>
桓公曰魯梁之於齊也干榖也蠭螫也齒之有脣也今<lb/>
吾欲王魯梁何行而可<hi>管子輕重戊</hi>
<pb n="KR3k0045_WYG_006-14a"/>
削跡無遺根無與禍鄰禍乃不存<hi>韓非子初見秦</hi>
豺狼在牢其羊不繁<hi>韓非子揚權</hi>
放此類者鳥獸之儕徒狐狸之醜類也生之為患殺之<lb/>
無咎<hi>賈子耳痺</hi>
治國者若耨田去害苗者而已今沐者墮髮而猶為之<lb/>
不止以所去者少所利者多<hi>淮南子說山訓</hi>
治疽不擇善惡醜肉而并割之農夫不察苗莠而并耘<lb/>
之豈不虚哉<hi>淮南子說山訓</hi>
<pb n="KR3k0045_WYG_006-14b"/>
鳥不干防者雖近弗射其當道雖遠弗釋<hi>淮南子說林訓</hi>
且天之欲利人非宜其欲利榖也除穢不待時况穢人<lb/>
乎<hi>春秋繁露天地之行</hi>
夫三折肱為良毉梁丘子遇虺毒而獲療猶有與之同<lb/>
疾者必問所以己之之方焉<hi>孔叢子嘉言</hi>
田䑕野雞意常欲逃拘制籠檻不得動揺<hi>焦氏易林需之隨</hi>
逐兎驅狼避去不祥<hi>焦氏易林隨之訟</hi>
虜豹擒虎為王得福<hi>焦氏易林中孚之㢲</hi>
<pb n="KR3k0045_WYG_006-15a"/>
次五礥<hi>下研切</hi>而閒而㧞我姦而非石如石厲測曰礥閒<lb/>
如石其敵堅也<hi>太𤣥經第一閑</hi>
上九豨毅其牙發以張弧測曰豨毅其牙吏所獵也<hi>太𤣥</hi>
<hi>經第三毅</hi>
次八<graphic n="KR2695" url="https://raw.githubusercontent.com/kanripo/KR-Gaiji/master/images/KR2695.png" mimeType="image/png"/>
                    <hi>怗</hi>堅禍惟用解蝝之貞測曰<graphic n="KR2695" url="https://raw.githubusercontent.com/kanripo/KR-Gaiji/master/images/KR2695.png" mimeType="image/png"/>堅禍用直方也<lb/>
<hi>太𤣥經第六堅</hi>
次三闗其門戸用止狂蟲測曰闗其門戸禦不當也<hi>太𤣥</hi>
<hi>經第六止</hi>
<pb n="KR3k0045_WYG_006-15b"/>
痛不著身言忍之錢不出家言與之假使公卿子弟有<lb/>
被羌禍朝夕切急如邊民者則競言當誅羌矣<hi>濳夫論救邊</hi>
今有妖狐成羣游於大苑之中憇於金宛之内其容足<lb/>
以媚太陽之光其氛足以侵雷霆之聲貪如鼫鼠矯若<lb/>
雄鷹狀如狒狒巧若猩猩其突如羝其蟲如麋倐忽萬<lb/>
態莫知厥機足蟠乎魑魅之域跡[夙-歹+ㄙ]乎魍魎之墟飾之<lb/>
以冶容粲之以文皮能禮北辰而弗惠乎黔黎何以為<lb/>
黨其名曰貍此皆獸苑之所不畜者也今肆然而馳據<lb/>
<pb n="KR3k0045_WYG_006-16a"/>
以要路使麒麟不遊於郊騶虞不躡于囿羣䝈憑威以<lb/>
噬人肉而入苑者不可勝數肝腦積丘陵膏脂致淵藪<lb/>
誠欲彎弓而射狐設網而驅䝈以廓清其苑囿豢畜其<lb/>
騶虞若此者果何術以制哉晉王曰狐也養禍于苑藏<lb/>
富于穴何忍肆也欲亟制之子其問諸虞人<hi>天禄閣外史三難</hi>
梁冀之誅徵君謂袁閎曰甫聞去惡木者易去惡根者<lb/>
難袁閎曰子何不效斧斤之力而去其根乎<hi>天禄閣外史去惡</hi>
治人猶如養苗先去其穢<hi>武矦十六䇿治人</hi>
<pb n="KR3k0045_WYG_006-16b"/>
雖埋輪之志無屈權石而狐鼠㣲物亦蠧大猷<hi>文選沈約彈王</hi>
<hi>源</hi>
養雞者不畜貍牧獸者不育豺樹木者憂其蠧保民者<lb/>
除其賊<hi>文選王褒四子講德論</hi>
暫擾以制敵愈於放敵而常擾也夫四體者人之所甚<lb/>
愛茍宜伐病則削肌刮骨矣<hi>補文選王鑒勸親征疏</hi>
蔓草猶不可長况狼兕之冦乎<hi>補文選王鑒勸親征疏</hi>
封人有能以輕鑿修鉤去樹之蝎者樹得以茂繁中舍<lb/>
<pb n="KR3k0045_WYG_006-17a"/>
人曰不識天下者亦有蝎者乎寡人告之曰昔三苗共<lb/>
工鯀驩兠非堯之蝎與問曰諸侯之國亦有蝎乎寡人<lb/>
告之曰齊之諸田晉之六卿魯之三桓非諸侯之蝎與<lb/>
然三國無輕鑿修鉤之任終于齊簒魯弱晉國以分不<lb/>
亦痛乎曰不識為君子者亦有蝎乎寡人告之曰固有<lb/>
之也富而慢貴而驕殘仁賊義甘財悦色此亦君子之<lb/>
蝎也<hi>補文選曹植籍田說</hi>
陳繩則木之枉者有罪措凖則地之廢險者有罪審名<lb/>
<pb n="KR3k0045_WYG_006-17b"/>
分則羣臣不安者有罪農之耨去害苗者賢者之治去<lb/>
害義者<hi>意林尸子</hi>
今鷹隼始擊當從天氣取姦惡以成嚴霜之誅<hi>藝文類聚歲時</hi>
<hi>部秋</hi>
馬援擊尋陽山賊上書曰除其竹木譬如嬰兒頭多蟣<lb/>
蝨而剃之蕩蕩然蟣蝨無所復依<hi>事文類聚蝨東觀漢記</hi>
戮巨海之奔鯨殱中原之封豕<hi>文苑英華徐陵勸諭上書</hi>
夫剽悍禍賊始從事於干戈宼賊姦宄始容心於兵革<lb/>
<pb n="KR3k0045_WYG_006-18a"/>
非智術有以過之勇力有以勝之决未可以挫其威虐<lb/>
也<hi>玉皇本行集經</hi>
善拔衆毒箭故稱大醫王<hi>海空智藏經平等品偈</hi>
有如毒蛇放毒螫人雖有良咒世之草藥無如之何唯<lb/>
有聖人甘露妙藥能消其毒<hi>元陽妙經卷一</hi>
如有良藥名曰離箭隨所著處衆箭皆除毒藥於中無<lb/>
得住者此藥威力所逼遣故<hi>波羅蜜多經五百九十三</hi>
如阿伽陁一丸之藥能破大毒<hi>大方等大集經卷九</hi>
<pb n="KR3k0045_WYG_006-18b"/>
譬如蘧麥妨麥稗莠根莖枝葉與麥相似若未秀出時<lb/>
不可分别穟旣出已田畯農士并根俱棄何以故壞淨<lb/>
麥故<hi>大方廣十輪經卷三</hi>
天下禾中生草草敗禾實人當誅拔草去之禾乃成好<lb/>
實<hi>佛般泥洹經卷上</hi>
譬如毒蛇入人室不急除之害必至<hi>三昧法門經卷上</hi>
譬如良毉能破病不問甘苦以能究竟除病安穏故<hi>大智</hi>
<hi>度論卷七十一</hi>
<pb n="KR3k0045_WYG_006-19a"/>
譬如種榖其苗雖好穢草多故不能增長<hi>大智度論卷八十二</hi>
如樹根不㧞其樹猶生貪根不拔苦樹常在<hi>法苑珠林卷九十七</hi>
　　　慮患<lb/>
水在火上既濟君子以思患而豫防之<hi>易既濟</hi>
謂此上天蓋實高矣而有雷霆擊人不敢不曲其脊以<lb/>
敬之以喻已恐觸王之忌諱也謂此下地葢實厚矣而<lb/>
有陷溺殺人不敢不累其足以畏之以喻己恐陷在位<lb/>
之羅網也<hi>毛詩正義正月</hi>
<pb n="KR3k0045_WYG_006-19b"/>
水若遠於民則人不没溺但由水近人則人得用之沐<lb/>
浴而日日狎習不復畏懼或泳之或游之無有誡忌至<lb/>
於洪波浪起亦猶習以為常故致覆溺也<hi>禮記正義緇衣</hi>
鄧矦曰人將不食吾餘對曰若不從三臣抑社稷實不<lb/>
血食而君焉取餘<hi>左傳莊公六年</hi>
蠭蠆有毒而况國乎<hi>左傳僖公二十二年</hi>
是子也熊虎之狀而豺狼之聲弗殺必滅若敖氏矣諺<lb/>
曰狼子野心是乃狼也其可畜乎<hi>左傳宣公四年</hi>
<pb n="KR3k0045_WYG_006-20a"/>
得臣猶在憂未歇也困獸猶鬭况國相乎<hi>左傳宣公十二年</hi>
深山大澤實生龍蛇彼美余懼其生龍蛇以禍女<hi>左傳襄公</hi>
<hi>二十一年</hi>
彼其髮短而心甚長其或寢處我矣<hi>左傳昭公三年</hi>
雞以毛羽牲具恐其被養為犧故自斷其尾殘毁其形<lb/>
<hi>春秋正義昭公二十二年</hi>
吾觀君夫人也若為亂其猶隷農也雖獲田沃而勤易<lb/>
之將弗克饗為人而已<hi>國語晉</hi>
<pb n="KR3k0045_WYG_006-20b"/>
大夫種勇而善謀將還玩吳國於股掌之上以得其志<lb/>
<hi>國語呉</hi>
蜹蛾蜂蠆皆能害人况君相乎<hi>國語晉</hi>
文公逐麋而失之問農夫老古曰吾麋何在老古以足<lb/>
指曰如是往公曰寡人問子以足指何也老古振衣而<lb/>
起曰亦不意人君如此也虎豹之居也厭閒而近人故<lb/>
得魚鼈之居也厭深而之淺故得諸矦厭衆而亾其國<lb/>
詩云維鵲有巢維鳩居之君故不歸人將居之於是文<lb/>
<pb n="KR3k0045_WYG_006-21a"/>
公恐歸<hi>晉文春秋失麋</hi>
越在我猶心腹有積聚不發則無傷動作者有死亾<hi>越絶</hi>
<hi>請糴内傳</hi>
夫鼠㤀壁壁不㤀鼠今越人不㤀吳矣<hi>越絕請糴内傳</hi>
臣聞狼子有野心仇讐之人不可親夫虎不可餧以食<lb/>
蝮蛇不恣其意今大王捐國家之福以饒無益之讐棄<lb/>
忠臣之言而順敵人之欲臣必見越之破吳豸<hi>疑當作豕</hi>鹿<lb/>
游于姑胥之臺荆榛蔓於宮闕<hi>吳越春秋句踐陰謀外傳</hi>
<pb n="KR3k0045_WYG_006-21b"/>
伍舉進諫曰有一大鳥集楚國之庭三年不飛亦不鳴<lb/>
此何鳥也於是莊王曰此鳥不飛飛則冲天不鳴鳴則<lb/>
驚人伍舉曰不飛不鳴將為射者所圖弦矢卒<hi>音猝</hi>發豈<lb/>
得冲天而驚人乎<hi>吳越春秋王僚使公子光傳</hi>
蘇子謂李兌曰今日臣之來也暮後郭門藉席無所得<lb/>
寄宿人田中傍有大叢夜半土梗與木梗鬬曰汝不如<lb/>
我我者乃土也使我逢疾風淋雨壞沮乃復歸土今汝<lb/>
非木之根則木之枝耳汝逢疾風淋雨漂入漳河東流<lb/>
<pb n="KR3k0045_WYG_006-22a"/>
至海氾濫無所止臣竊以為土梗勝也今君殺主父而<lb/>
族之君之立於天下危於累卵<hi>戰國策趙恵文王</hi>
范睢曰秦韓之地形相錯如繡秦之有韓若木之有蠧<lb/>
人之病心腹天下有變為秦害者莫大於韓<hi>戰國策秦昭襄王</hi>
夫秦王之㬥而積怨于燕足為寒心又况聞樊將軍之<lb/>
在乎是謂委肉當餓虎之蹊禍必不振矣<hi>戰國策燕王喜</hi>
齊王母家駟鈞惡戾虎而冠者也<hi>史記齊悼世家</hi>
里語有之䑛糠及米吳與膠西知名諸侯也一時見察<lb/>
<pb n="KR3k0045_WYG_006-22b"/>
恐不得安肆矣<hi>史記吳王濞傳</hi>
今釋弗擊此所謂養虎自遺害也<hi>史記項羽紀</hi>
脛脛者未必全也我不能自保眞人所謂鼠不容穴銜<lb/>
窶數者也<hi>前漢書楊惲傳</hi>
困獸猶鬭蜂蠆有毒况大衆乎<hi>後漢書皇甫嵩列傳</hi>
懼煙炎之毁熸何光芒之敢揚哉<hi>後漢書蔡邕傳</hi>
而不見聽必窮鹿抵虎<hi>華陽國志</hi>
進無威鳳來儀之美退無鷹鸇摶擊之用徘徊湘川將<lb/>
<pb n="KR3k0045_WYG_006-23a"/>
為怪鳥<hi>晉書孫盛傳</hi>
雖處高臺之上逍遥重仞之墉及其危亡之憂過於頻<lb/>
翟之慮<hi>晉書齊王冏傳</hi>
風塵之變出於非常<hi>晉書陶璜傳</hi>
蔓草猶不可長况虎兕之冦乎<hi>晉書王鑒傳</hi>
譬猶蚤虱疥癬雖為小疴令人終歲不安<hi>宋書索虜傳</hi>
古諺有之敵不可縱夫以一酌之水或為不測之淵如<lb/>
不時滅恐同原草<hi>魏書郭祚傳</hi>
<pb n="KR3k0045_WYG_006-23b"/>
螳螂之志何能自息<hi>魏書邢巒傳</hi>
諸君不見毒蛇乎斷其頭猶能為害况除腹心疾而曰<lb/>
必遺其類其可乎<hi>魏書陸侯傳</hi>
門有倚禍事不可不宻墻有伏冦言不可而失<hi>北齊書魏收傳</hi>
類傷鳥之驚弦等窮獸之謀觸<hi>陳書畱異傳</hi>
夫愛馬者以筐盛矢以蜃盛溺適有蚉䖟僕縁而拊之<lb/>
不時則缺銜毁首碎胸意有所至而愛有所亾可不愼<lb/>
邪<hi>莊子人間世</hi>
<pb n="KR3k0045_WYG_006-24a"/>
狡兎盡則良犬烹敵國滅則謀臣亾大夫何不釋吳而<lb/>
患越乎<hi>韓非子内儲說下</hi>
夫吳越之勢不兩立越之於吳也譬若心腹之疾也雖<lb/>
無作其傷深而在内也夫齊之與吳也疥癬之病也不<lb/>
苦其已也且其無傷也今釋越而伐齊譬之猶懼虎而<lb/>
刺猏雖勝之其後患未央<hi>呂氏春秋知化</hi>
本細末大弛必至心<hi>賈子大都</hi>
蠧衆則木折隙大則牆壞懸垂之類有時而隧枝格之<lb/>
<pb n="KR3k0045_WYG_006-24b"/>
屬有時而弛<hi>淮南子說林訓</hi>
非其事者勿仞也非其名者勿就也無故有顯名者勿<lb/>
處也無功而富貴者勿居也夫就人之名者廢仞人之<lb/>
事者敗無功而大利者後將為害譬猶縁高木而望四<lb/>
方也雖愉樂哉然而疾風至未嘗不恐也患及身然後<lb/>
憂之六驥追之弗能及也<hi>淮南子人間訓</hi>
虎兕相據而螻蟻得志兩敵相機而匹夫乘間<hi>鹽鐵論擊之</hi>
燕雀離巢宇而有鷹隼之憂坎井之蛙離其居而有蛇<lb/>
<pb n="KR3k0045_WYG_006-25a"/>
鼠之患况翺翔千仞而游四海乎其禍必大矣此李<lb/>
斯之所以折翼而趙高沒淵也<hi>鹽鐵論復古</hi>
行者比於鳥上畏鷹鸇下畏網羅夫人為善者少為讒<lb/>
者多若身不死安知禍罪不施<hi>說苑敬愼</hi>
且夫吳若蜂蠆然不棄毒於人則不靜余恐棄毒於我<lb/>
也<hi>說苑權謀</hi>
臣之來也過於淄水上見一土偶人方與木梗人語木<lb/>
偶謂土偶人曰子先土也持子以為耦遇天大雨水潦<lb/>
<pb n="KR3k0045_WYG_006-25b"/>
並至子必沮壞應曰我沮乃反吾眞耳今子東園之桃<lb/>
也刻子以梗遇天大雨水潦並至必浮子汎汎乎不知<lb/>
所止今秦四塞之國也有虎狼之心恐其有木梗之患<lb/>
<hi>說苑正諫</hi>
堅氷黄鳥啼哀悲愁數驚鷙鷂飄為我憂<hi>焦氏易林小畜之否</hi>
東方孟春乘氷載盆<hi>焦氏易林晉之兌</hi>
雞雉失雛常畏狐狸<hi>焦氏易林解之益</hi>
鳥嚕夜中以戒災凶<hi>焦氏易林大過之渙</hi>
<pb n="KR3k0045_WYG_006-26a"/>
上九㩣其角維用抵族測曰㩣其角殄厥類也<hi>太𤣥經第五翕</hi>
臣恐秦將取其脣而䕶其齒<hi>天禄閣外史傷時</hi>
言南方有高山深林其路險阨又多虎豹匍匐蛇蜒以<lb/>
候伺人也<hi>王逸註楚辭大招</hi>
船漏則水入囊穿則内空<hi>武矦十六策隂察</hi>
牆壊屋傾堤決水流<hi>武矦十六策陰察</hi>
譬猶𤣥象著明莫大乎日月水火之原於是在焉然節<lb/>
而宣之則以養生立功用之失適則焚溺而死豈可恃<lb/>
<pb n="KR3k0045_WYG_006-26b"/>
懸象之在天而謂水火不殺人哉<hi>抱朴子外篇酒誡</hi>
至若蘭茝傾頓桂林移植根萌未樹牙淺絃急常恐風<lb/>
波潛駭危機宻發<hi>文選呂安與嵇茂齊書</hi>
是賊踰我垣墻之内闚我室家之好黷武之衆易動驚<lb/>
弓之鳥難安<hi>補文選王鑒勸親征疏</hi>
大嚼者咋斷其舌右手執斧左手執鉞傷夷一身之中<lb/>
尚有不可信况於人乎雖無深瑕潛釁隱過匿愆乃可<lb/>
以為人<hi>廣文選曹子建黄初五年令</hi>
<pb n="KR3k0045_WYG_006-27a"/>
和鸞未調而身在轅側庭宇未踐而棟折榱覆<hi>廣文選郤令先</hi>
<hi>釋譏</hi>
夫據圖揮刃愚夫弗為臨淵登峭莫不惴慄何則害交<lb/>
故慮篤患切而懼深<hi>廣文選𫝊季友演愼論</hi>
魯城門朽頓欲頽孔子疾行而過之左右曰如此久矣<lb/>
孔子曰吾惡其久也脫遇壞則不幸<hi>意林論衡</hi>
葢聞磨礪脣吻脂膏齒牙陵風扇毒向影吹沙是以敬<lb/>
而遠之豺有五子吁可畏也鬼有一車<hi>文苑英華庾信連珠</hi>
<pb n="KR3k0045_WYG_006-27b"/>
經云寶者衆之所利也茍利其利害必存焉<hi>太平御覽珍寶部寶</hi>
魚縣獸檻天下一契<hi>何氏語林言志</hi>
憂患日夜長莚如蔓草生<hi>法句經愛欲品</hi>
如截葱薤後則復生<hi>修行道地經行空品</hi>
我今頼君破壊牢獄斷絕繫縛汝今復欲還我牢獄繫<lb/>
縛我耶<hi>本縁經持王子品</hi>
又如服藥藥能破病病已得破藥亦應出若藥不出則<lb/>
復是病<hi>大智度論三十一</hi>
<pb n="KR3k0045_WYG_006-28a"/>
如與師子虎狼共住常懐憂畏<hi>大智度論卷五十四</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0045_WYG_006-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷八十二</head>
    <p>
<pb n="KR3k0045_WYG_082-1a"/>
欽定四庫全書<lb/>
　喻林卷八十二　　　　　明　徐元太　撰<lb/>
　　德行門<hi>四</hi>
　　　特立<lb/>
上火下澤睽君子以同而異<hi>易睽</hi>
阪田﨑嶇墝埆之處而有菀然茂特之苗喻賢者在閒<lb/>
辟𨼆居之時<hi>鄭氏箋詩正月</hi>
舉世混濁而我獨清衆人皆醉而我獨醒是以見放<hi>史記</hi>
<pb n="KR3k0045_WYG_082-1b"/>
<hi>屈原傳</hi>
新沐者必彈冠新浴者必振衣人又誰能以身之察察<lb/>
受物之汶汶者乎寧赴常流而葬乎江魚腹中耳又安<lb/>
能以浩浩之白而蒙世之溫蠖乎<hi>史記屈原傳</hi>
抱景特立與士不羣葢高樹靡陰獨木不林<hi>後漢書崔駰列傳</hi>
介然之志峭聳霜崖確乎之情峯横海岸<hi>梁書張充傳</hi>
夫賢材者非尚膂力豈繫文華唯須正身負戴確乎不<lb/>
動譬棟之處屋如骨之在身所謂棟梁骨鯾之材也<hi>隋書</hi>
<pb n="KR3k0045_WYG_082-2a"/>
<hi>房彥謙傳</hi>
言鷙鳥執志剛厲特處不羣以言忠正之士亦執分守<lb/>
節不隨俗人<hi>王逸註楚辭離騷經</hi>
言已懷德不用復高我之冠長我之佩尊其威儀整其<lb/>
服飾以異於衆人之服<hi>王逸註楚辭離騷經</hi>
歌曲彌妙和者彌寡行操益清交者益鮮<lb/>
夫歌曲妙者和者則寡言得實者然者則鮮和歌與聽<lb/>
言同一實也曲妙人不能盡和言是人不能皆信<hi>王充論衡</hi>
<pb n="KR3k0045_WYG_082-2b"/>
<hi>定賢篇</hi>
衆鳥羣相追鷙鳥獨無雙何必相呴濡江海自可容<hi>嵇中</hi>
<hi>散集郭遐叔贈</hi>
貌愚而志逺面垢而行潔確乎若嵩岱銓衡所不能測<lb/>
也浩乎若滄海斗斛所不能校也峻其重仞之高隠其<lb/>
百官之富觀彼佻竊若草莽也邈世之操眇焉冠秋雲<lb/>
之表遺俗之神緬焉棲九𤣥之端<hi>抱朴子外篇名實</hi>
冰炭不衒能於冷熱瑾瑜不證珍而體著是以君子恭<lb/>
<pb n="KR3k0045_WYG_082-3a"/>
已不恤乎莫與至人尸居心遺乎毁譽<hi>抱朴子外篇博喻</hi>
微飆不能揚大海之波毫芒不能動萬鈞之鍾是以漆<lb/>
園思惠有捐斤之歎伯氏哀期有剿絃之憤短唱不足<lb/>
以致𢎞麗之和勢利不足以移淡泊之心<hi>抱朴子外篇廣譬</hi>
與奪不汨其神者至粹者也利害不染其和者極醇者<lb/>
也浩浩乎非瓢觶所校矣茫茫乎非跬步所尋矣聲希<lb/>
所以為大音和寡所以崇我貴<hi>抱朴子外篇廣譬</hi>
夫入虎狼之羣後知賁育之壯勇處禮廢之俗乃知雅<lb/>
<pb n="KR3k0045_WYG_082-3b"/>
人之不渝<hi>抱朴子外篇刺驕</hi>
揚清波以激濁流執勁矢以厲羣枉<hi>抱朴子外篇刺驕</hi>
吾以為寜作不載之寶不飛之鵬不颺之蘭無黨之士<lb/>
亦損於夜光之質垂天之大含芳之卉不朽之業乎<hi>抱朴</hi>
<hi>子外篇交際</hi>
青松在東園衆草没竒姿凝霜殄異類卓然見高枝連<lb/>
林人不覺獨樹衆乃竒<hi>陶靖節集詩五言</hi>
鷙鳥之不羣兮自前代而固然何方圓之能周兮夫孰<lb/>
<pb n="KR3k0045_WYG_082-4a"/>
異道而相安<hi>文選屈原離騷經</hi>
似夜光之剖荆璞兮若茂松之依山巔也<hi>文選籍田賦</hi>
如金在沙顯然自異猶玉在泥涅而不淄<hi>藝文類聚人部隠逸上贊</hi>
貞操與日月俱懸孤芳隨山壑共逺<hi>藝文類聚人部隠逸下啟</hi>
危松擢本且觀後彫之質貞桂挺生便體冬華之秀<hi>藝文</hi>
<hi>類聚職官部太保碑</hi>
危勁之節貫四序而踰秀堅貞之操經百鍊而不銷<hi>藝文</hi>
<hi>類聚職官部太保碑</hi>
<pb n="KR3k0045_WYG_082-4b"/>
處塵貴不染被褐重懷珠美玉耀幽石曽蘭挺叢芻<hi>藝文</hi>
<hi>類聚内典部内典頌</hi>
澹臺子羽齎千金之璧渡河河欲之陽侯波起兩蛟夾<lb/>
船子羽左操璧右操劒擊蛟皆死既濟三投璧於河河<lb/>
伯三躍而歸之子羽毁璧而去<hi>太平御覽鱗介部蛟</hi>
浮舟千仞壑總轡萬尋巔流沬不足險石牀豈為艱<hi>初學</hi>
<hi>記居處部園圃</hi>
稟天然之貞勁經巖冬而不零雖凝霜而挺榦近青春<lb/>
<pb n="KR3k0045_WYG_082-5a"/>
而秀榮若君子之順時又似乎眞人之抗貞<hi>初學記果木部柏</hi>
又如猛風依於虚空而能吹盪烟雲塵霧不依於地<hi>大集</hi>
<hi>月藏經卷三</hi>
降棄一切衆邪異學若干法戰堅跱幢旛猶如勇將大<lb/>
軍之師折伏嚴敵<hi>阿差朱菩薩經卷一</hi>
利衰毁譽稱譏苦樂八法之風不動如來猶四風之吹<lb/>
須彌也<hi>僧肇註維摩詰經佛國品</hi>
　　有本<lb/>
<pb n="KR3k0045_WYG_082-5b"/>
本小而後至大是小為大本先學然後至聖是學為聖<lb/>
本也<hi>禮記正義學記</hi>
不官為羣官之本不器為羣器之本不約為羣約之本<lb/>
不齊為羣齊之本言四者莫不有本人亦以學為本也<lb/>
<hi>禮記正義學記</hi>
原泉混混不舍晝夜盈科而後進放乎四海有本者如<lb/>
是是之取爾茍為無本七八月之間雨集溝澮皆盈其<lb/>
涸也可立而待也故聲聞過情君子恥之<hi>孟子離婁上</hi>
<pb n="KR3k0045_WYG_082-6a"/>
觀水有術必觀其瀾日月有明容光必照焉<hi>孟子盡心上</hi>
戰而死者其人之葬也不以翣資刖者之屨無為愛之<lb/>
皆無其本矣<hi>莊子德充符</hi>
𤣥寂虚靜者神明之本也陰陽柔剛者二儀之本也巍<lb/>
峩巖岫者山嶽之本也德行文學者君子之本也莫或<lb/>
無本而能立焉是以欲致其高必豐其基欲茂其末必<lb/>
深其柢<hi>抱朴子外篇循本</hi>
止於下者根本也漸於上者枝條也士人據道義為根<lb/>
<pb n="KR3k0045_WYG_082-6b"/>
本業貴無虧進禮學如枝條德貴日新<hi>揚子法言註學行篇</hi>
欲崇其高必重其層立德之柄莫匪安恒<hi>文選潘岳為賈謐作詩</hi>
水泉東流日夜不休上不竭下不滿<hi>意林吕氏春秋</hi>
始則觀大江之水泛泛不絶溢子心源終則決滄海之<lb/>
波浩浩不止流於神府<hi>金庭無為妙經</hi>
如是無上正法阿竭陀膏藥從於何所而來集此當知<lb/>
如是膏藥從大菩提法器中來彼菩提器從何而來當<lb/>
知從菩薩法財寶篋中來如是菩薩寶篋從何而來當<lb/>
<pb n="KR3k0045_WYG_082-7a"/>
知不異大菩薩藏法門中來<hi>大寶積經四十八</hi>
如人命根即以出息為本如修學大乗以大悲為本如<lb/>
轉輪聖王以輪寶為本<hi>無盡意菩薩經下</hi>
如餘處中不出衆寶衆寶要出於大海中<hi>大方等大集經卷九</hi>
譬如寶渚能出無量若干種寶<hi>大方廣十輪經卷二</hi>
譬如五大河水能滿大海不以小河<hi>大集月藏經卷三</hi>
具足般若海不住涅槃城如彼妙蓮華高原非所出<hi>金剛</hi>
<hi>三昧經卷上</hi>
<pb n="KR3k0045_WYG_082-7b"/>
譬如蘇油豐饒燈炷清淨光明亦盛<hi>大智度論卷二十六</hi>
慧芽因斯以成定水沿茲而滿必莊嚴於六度瓔珞乎<lb/>
四等雖復棟宇未成而基階已廣<hi>法苑珠林卷八十九</hi>
　　執守<lb/>
雷風恒君子以立不易方<hi>易恒</hi>
六二執之用黄牛之革莫之勝說<hi>易遯</hi>
初九鞏用黄牛之革象曰鞏用黄牛不可以有為也<hi>易革</hi>
我心匪石不可轉也我心匪席不可卷<hi>音捲</hi>也<hi>詩國風柏舟</hi>
<pb n="KR3k0045_WYG_082-8a"/>
鳲鳩在桑其子在梅○鳲鳩在桑其子在棘○鳲鳩在<lb/>
桑其子在榛<hi>詩國風鳲鳩</hi>
我心非如石然石雖堅尚可轉我心堅不可轉也我心<lb/>
又非如席然席雖平尚可卷我心平不可卷也<hi>毛詩正義柏舟</hi>
風而且雨寒涼淒淒然雞以守時而鳴音聲喈喈然此<lb/>
雞雖逢風雨不變其鳴喻君子雖居亂世不改其節<hi>毛詩</hi>
<hi>正義風雨</hi>
禮釋囘增美質措則正施則行其在人也如竹箭之有<lb/>
<pb n="KR3k0045_WYG_082-8b"/>
筠也如松柏之有心也二者居天下之大端矣故貫四<lb/>
時而不改柯易葉<hi>禮記禮器</hi>
人而無恒不可以為卜筮古之遺言與龜筮猶不能知<lb/>
也而況於人乎<hi>禮記緇衣</hi>
人經夷險不變其德由禮使然譬如松柏陵寒而鬱茂<lb/>
由其内心貞和故也<hi>禮記正義禮器</hi>
三軍可奪帥也匹夫不可奪志也<hi>論語子罕</hi>
不曰堅乎磨而不磷不曰白乎涅而不緇<hi>論語陽貨</hi>
<pb n="KR3k0045_WYG_082-9a"/>
周于利者凶年不能殺周于德者邪世不能亂<hi>孟子盡心下</hi>
且芝蘭生於深林不以無人而不芳君子修道立德不<lb/>
為窮困而改節<hi>孔子家語在厄</hi>
子貢曰夫子之道至大故天下莫能容夫子盍少貶焉<lb/>
子曰賜良農能稼不必能穡良工能巧不能為順君子<lb/>
能修其道綱而紀之不必其能容今不修其道而求其<lb/>
容賜爾志不廣矣思不逺矣<hi>孔子家語在厄</hi>
詩云緡蠻黄鳥止于丘隅子曰於止知其所止可以人<lb/>
<pb n="KR3k0045_WYG_082-9b"/>
而不如鳥乎<hi>大學</hi>
人皆曰予知驅而納諸罟擭陷穽之中而莫之知辟也<lb/>
人皆曰予知擇乎中庸而不能期月守也<hi>中庸</hi>
久幽而不改其操雖隨和何以加諸<hi>前漢書王吉傳</hi>
夫嚴氣正性覆折而已豈有員园委屈可以每其生哉<lb/>
懔懔焉皜皜焉其與琨玉秋霜比質可也<hi>後漢書孔融列傳論</hi>
雖風雨之如晦亮膠喈而不已<hi>魏書李順希仁弟騫傳</hi>
貧者士之常焉得登枝而捐其本<hi>晉書殷仲堪傳</hi>
<pb n="KR3k0045_WYG_082-10a"/>
風雨急而不輟其音霜雪零而不渝其色<hi>梁書任昉傳</hi>
任之重者莫如神塗之畏者莫如口期而逺者莫如年<lb/>
以重任行畏塗至逺期惟君子乃能矣<hi>管子戒</hi>
物扃於所甘士扃於所守<hi>子華子孔子贈</hi>
君子通於道之謂通窮於道之謂窮今丘抱仁義之道<lb/>
以遭亂世之患其何窮之為故内省而不窮於道臨難<lb/>
而不失其德天寒既生霜雪既降吾是以知松柏之茂<lb/>
也陳蔡之隘於丘其幸乎<hi>莊子讓王</hi>
<pb n="KR3k0045_WYG_082-10b"/>
天不為人之惡寒也而輟冬地不為人之惡遼逺也而<lb/>
輟廣君子不為小人匈匈也而輟行天有常道矣地有<lb/>
常數矣君子有常體矣君子道其常小人計其功<hi>荀子天論</hi>
蘭生幽谷不為莫服而不芳舟在江海不為莫乗而不<lb/>
浮君子行義不為莫知而止休<hi>淮南子說山訓</hi>
貂裘而雜不若狐裘而粹故人莫惡於無常行<hi>淮南子說山訓</hi>
改邑不改井德不可渝也<hi>京氏易傳井上</hi>
夫蘭茝生於茂林之中深山之間不為人莫見之故不<lb/>
<pb n="KR3k0045_WYG_082-11a"/>
芬夫學者非為通也為窮而不困憂而志不衰先知禍<lb/>
福之始而心無惑焉<hi>韓詩外傳</hi>
芝蘭生深林非為無人而不香故學者非為通也為窮<lb/>
而不困也<hi>說苑雜言</hi>
初一閉朋牖守元有測曰閉朋牖善持有也<hi>太𤣥經第五守</hi>
初一磐石固内不化貞測曰磐石固内不可化也<hi>太𤣥經第</hi>
<hi>六堅</hi>
次五羮無糝其腹坎坎不失其範測曰羮無糝猶不失<lb/>
<pb n="KR3k0045_WYG_082-11b"/>
其正也<hi>太𤣥經第六窮</hi>
烈風雖變不易其趣<hi>蔡中郎集太尉揚公碑</hi>
木蘭去皮不死宿莽遇冬不枯屈原以喻讒人雖欲困<lb/>
已已受天性終不可變易也<hi>王逸註楚辭離騷經</hi>
言君所以廢棄己者以余帶佩衆香行以忠正之故也<lb/>
然猶復重引芳茝以自結束執意彌篤也<hi>王逸註楚辭離騷經</hi>
言已行雖據履根本猶復矯直菌桂芬香之性紉索胡<lb/>
繩令之澤好以善自約束終無懈已也<hi>王逸註楚辭離騷經</hi>
<pb n="KR3k0045_WYG_082-12a"/>
言已進不見納猶復製裁芰荷集合芙蓉以為衣裳被<lb/>
服愈潔修善益明也<hi>王逸註楚辭離騷經</hi>
言工明於所畫念其繩墨修前人之法不易其道則曲<lb/>
木直而惡木好也以言人遵先聖之法度修其仁義不<lb/>
易其行則德譽興而榮名立也<hi>王逸註楚辭九章</hi>
言已雖出陰入陽流歴殊方猶思離居隠士將折神麻<lb/>
采玉華以遺與之明已行度如玉不以苦樂易其志也<lb/>
<hi>王逸註楚辭九歌</hi>
<pb n="KR3k0045_WYG_082-12b"/>
言已雖見疏逺執志彌堅想乘神龍轔轔然而有節度<lb/>
抗志高行冲天而驅不以貧困有挫撓也<hi>王逸註楚辭九歌</hi>
言已願往於芬芳絶異之洲采取杜若以與眞正之人<lb/>
思與同志終不變更也<hi>王逸註楚辭九歌</hi>
夫農者始於種終於穫澤既時矣苗既美矣棄而不耘<lb/>
則改為荒疇蓋豐年者期於必收譬修道亦期於殁身<lb/>
也<hi>曹子建藉田說</hi>
以嵗之有凶穰而荒其稼穡者非良農也以利之有盈<lb/>
<pb n="KR3k0045_WYG_082-13a"/>
縮而棄其資貨者非良賈也以行之有禍福而改其善<lb/>
道者非良士也<hi>徐幹中論修本</hi>
琴瑟鳴不為無聽而失其調仁義行不為無人而滅其<lb/>
道故絃絶而宫商亾身死而仁義廢<hi>徐幹中論修本</hi>
耶悉茗花末利花皆胡人自西國移植於南海南人憐<lb/>
其芳香競植之陸賈南越行紀曰南越之境五穀無味<lb/>
百花不香此二花特芳香者縁自胡國移至不隨水土<lb/>
而變與夫橘北為枳異矣<hi>南方草木狀</hi>
<pb n="KR3k0045_WYG_082-13b"/>
不蓬轉以隨衆不改雅以入鄭<hi>抱朴子外篇刺驕</hi>
若力之不能末如之何且當竹帛其行使嵗寒而無改<lb/>
也<hi>抱朴子外篇刺驕</hi>
慮寡和而廢白雪之音嫌難售而賤連城之價余無取<lb/>
焉<hi>抱朴子外篇應嘲</hi>
鷙駿危苦於嶮峻之端不樂咈呼之役吉光饑渴於冰<lb/>
霜之野不願犧牲之飽孤竹不以絶粒易鹿臺之富子<lb/>
廉不以困匱貿銅山之豐<hi>抱朴子外篇博喻</hi>
<pb n="KR3k0045_WYG_082-14a"/>
剛柔有不易之質貞撓有天然之性是以百鍊而南金<lb/>
不虧其眞危困而烈士不失其正<hi>抱朴子外篇博喻</hi>
和鵲雖不長生而鍼石不可謂非濟命之器也儒者雖<lb/>
多貧賤而墳典不可謂非進德之具也播種有不收者<lb/>
矣而稼穡不可廢仁義有遇禍者矣而行業不可惰<hi>抱朴</hi>
<hi>子外篇廣譬</hi>
震雷輷<graphic n="KR2979" url="https://raw.githubusercontent.com/kanripo/KR-Gaiji/master/images/KR2979.png" mimeType="image/png"/>而不能致音乎聾瞶之耳重光麗天而不能<lb/>
曲景於幽岫之中凝冰慘慄而不能凋款凍之華朱飆<lb/>
<pb n="KR3k0045_WYG_082-14b"/>
鑠石而不能靡蕭丘之木故至德有所不能移<hi>抱朴子外篇廣</hi>
<hi>譬</hi>
登山不以艱險而止則必臻乎峻嶺矣清苦不以窮否<lb/>
而怨則必永其令聞矣<hi>抱朴子外篇廣譬</hi>
連城之寶非貧寒所能市也高世之器非淺俗所能識<lb/>
也然盈尺之珍不以莫知而暗其質逸倫之士不以否<lb/>
塞而薄其節<hi>抱朴子外篇廣譬</hi>
榮華猶贅疣也萬物猶蜩翼也若然者豈肯詰屈其支<lb/>
<pb n="KR3k0045_WYG_082-15a"/>
體俯仰其容儀挹酌於其所不喜修索於其所棄遺怡<lb/>
顏以取進曲躬以避退恐俗人之不悦慼我身之凌遲<lb/>
屈龍淵為錐鑽之用抑靈鼖為鼗鼙之音推黄鉞以適<lb/>
釤鎌之持撓華旗以入林杞之下乎<hi>抱朴子外篇逸民</hi>
風雖疾而枝不撓身雖困而操不改<hi>抱朴子外篇漢過</hi>
葢饑寒難堪者也而清節者不納不義之穀帛焉困賤<lb/>
難居者也而高尚者不處危亂之榮貴焉<hi>抱朴子外篇酒誡</hi>
火之性也太寒慘悽凝冰裂地而炎氣不為之衰大熱<lb/>
<pb n="KR3k0045_WYG_082-15b"/>
烜赫燋金鑠石而炎氣不為之熾者何也有自然之質<lb/>
而寒者不能移也故丹可磨而不可奪其色蘭可燔而<lb/>
不可滅其馨玉可碎而不可改其白金可銷而不可易<lb/>
其剛各抱自然之信非可强變者也士有忠義之性懷<lb/>
貞直之操不移之質亦如茲者也<hi>劉子大質</hi>
天不為人怨咨而輟其寒暑君子不為人之醜惡而輟<lb/>
其正直<hi>文中子魏相</hi>
大人用之不為善惡改常日月用之不為賢愚易光<hi>揚子</hi>
<pb n="KR3k0045_WYG_082-16a"/>
<hi>法言註問神篇</hi>
人能篤信好學守死善道不漸染於流俗是為白爾天<lb/>
質何有渝變之色也<hi>李善註文選幽通賦</hi>
夫冒霜雪而松柏不凋此由是堅實之性也天雖損無<lb/>
害也雞善伺晨雖陰晦而不輟其鳴此謂時累不能淫<lb/>
也<hi>李善註文選陸士衡演連珠</hi>
帶長鋏之陸離兮冠切雲之崔嵬被明月兮珮寶璐世<lb/>
溷濁而莫余知兮吾方高馳而不顧<hi>楚辭九章涉江</hi>
<pb n="KR3k0045_WYG_082-16b"/>
遵通衢之大道兮求捷徑欲從誰<hi>文選東征賦</hi>
義分明於霜信行直如絃<hi>文選表陽源倣白馬篇詩</hi>
青青陵上松亭亭高山柏光色冬夏茂根柢無凋落吉<lb/>
士懷貞心悟物思逺託<hi>文選何邵遊仙詩</hi>
嘉樹生朝陽凝霜封其條執心守時信嵗寒終不彫<hi>文選</hi>
<hi>陸機擬古詩</hi>
蒼蒼山中桂團團霜露色霜露一何緊桂枝生自直<hi>文選</hi>
<hi>江文通擬劉文學詩</hi>
<pb n="KR3k0045_WYG_082-17a"/>
饑不食邪蒿菜倦不息無終里邪蒿乖素尚無終喪若<lb/>
始<hi>文選任彥升王文憲集序註</hi>
桃李蒨粲於一時時至而後殺至於松柏經隆冬而不<lb/>
彫蒙霜雪而不變可謂得其眞矣<hi>文選左太沖招隠詩註</hi>
志烈秋霜心貞琨玉亭亭高疎不雜風塵<hi>文選劉孝標辨命論</hi>
風雨急而不輟其音霜雪零而不渝其色斯賢達之素<lb/>
交歴萬古而一遇<hi>文選劉孝標廣絶交論</hi>
譬如水也通之斯為川焉塞之斯為淵焉升之於雲則<lb/>
<pb n="KR3k0045_WYG_082-17b"/>
雨施沈之於地則土潤體清以洗物不亂於濁受濁以<lb/>
濟物不傷其清是以聖人處窮達如一也<hi>文選李康運命詩</hi>
在湼貴不淄曖曖内含光<hi>文選崔子玉座右銘誄</hi>
虐暑熏天不減堅氷之寒涸陰凝地無累陵火之熱是<lb/>
以吞縱之彊不能反蹈海之志漂櫓之威不能降西山<lb/>
之節<hi>文選陸機演連珠</hi>
虐暑涸陰之隆不能易火氷之性吞縱漂鹵之威不能<lb/>
移貞介之節<hi>文選陸士衡演連珠註</hi>
<pb n="KR3k0045_WYG_082-18a"/>
鳶鵲能飛不假風力鴟鶚夜見豈藉還曜此與聖人通<lb/>
塞而不窮夷險而不屈何以異哉<hi>文選陸士衡演連珠註</hi>
懲熱羮而吹□兮何不變此志也<hi>補文選屈原惜誦</hi>
知前轍之不遂兮未改此度車既覆而馬顚兮蹇獨懷<lb/>
此異路<hi>補文選屈原思美人</hi>
上同鑿枘於伏羲兮下合矩矱於虞唐願遵節而式高<lb/>
兮志猶卑夫禹湯雖知困其不改操兮終不以邪枉而<lb/>
害方<hi>補文選莊忌哀時命</hi>
<pb n="KR3k0045_WYG_082-18b"/>
何時俗之工巧兮滅規榘而改鑿獨耿介而不隨兮願<lb/>
慕先聖之遺敎<hi>廣文選宋玉九辯</hi>
食不媮而為飽兮衣不茍而為溫<hi>廣文選宋玉九辯</hi>
不枉繩以追曲兮屈情素以從事端余行其如玉兮述<lb/>
皇輿之踵跡<hi>廣文選劉子政逢紛</hi>
猶賢哲之處時時昏昧而道明若蘭香之在幽越羣臭<lb/>
而弭馨<hi>廣文選潘安仁螢火賦</hi>
象以牙喪身不能去其白薰以芳自燒不能去其香<hi>太平</hi>
<pb n="KR3k0045_WYG_082-19a"/>
<hi>御覽香部薰香</hi>
如彼松竹春榮冬蒨柯葉藹然不渝霜霰<hi>初學記職官部侍御史註</hi>
魯有恭士者名曰汜行年七十其恭益甚冬日行陰夏<lb/>
日行陽一食之間三起魯君問曰子年甚長矣何不釋<lb/>
恭氾對曰君子好恭以成其名小人學恭以除其刑譽<lb/>
人者少惡人者多行年七十常恐斧鑕之加於氾者何<lb/>
釋恭焉<hi>初學記人部恭敬</hi>
風摧霜敗芝蘭之性終香日逺天高葵藿之心未死<hi>困學</hi>
<pb n="KR3k0045_WYG_082-19b"/>
<hi>記聞卷十九評文</hi>
譬如有人住高山頂兩手堅執輕固傘蓋臨山峯仞翹<lb/>
足引頸俯觀巖下險絶深坑傘蓋承風力所持御雖臨<lb/>
險岸而不墮落<hi>波羅蜜多經五百八十七</hi>
又如大地蟲蟻蚊虻種種諸苦不能傾動<hi>勝天王波羅蜜經</hi>
譬如伭彌羅樹隨分斷處皆有□<hi>音萬</hi>字之文<hi>大寶積經二十</hi>
譬如眞金由工巧力隨意所作種種纓絡莊嚴之具其<lb/>
相各異而彼金性無有差别<hi>大寶積經卷八十三</hi>
<pb n="KR3k0045_WYG_082-20a"/>
譬如眞金以有妙色而得其名終無有時離於妙色<hi>大方</hi>
<hi>廣佛華嚴經卷四十三</hi>
譬如金剛以不可壞而得其名終無有時離於不壞<hi>大方</hi>
<hi>廣佛華嚴經卷四十三</hi>
譬如須彌山王以四寶峯處於大海迥然高出而得其<lb/>
名終無有時捨離四峯<hi>大方廣佛華嚴經卷四十三</hi>
譬如大海以舍衆水而得其名終無有時捨離於水<hi>大方</hi>
<hi>廣佛華嚴經卷四十三</hi>
<pb n="KR3k0045_WYG_082-20b"/>
譬如軍將以能慣習戰鬭之法而得其名終無有時捨<lb/>
離此能<hi>大方廣佛華嚴經卷四十三</hi>
猶如魚師深水作塢為守護水不令流出<hi>中阿含經卷二十八</hi>
猶河東流終不西顧<hi>出曜經一無常品</hi>
譬如石山種種風水不能漂動<hi>三昧法門經卷下</hi>
譬如厚石風不能移智者意重毁譽不傾<hi>法句經明哲品第十四</hi>
譬如眞閻浮檀金火燒不異搥打磨斫不敗不異<hi>大智度論</hi>
<hi>卷二十七</hi>
<pb n="KR3k0045_WYG_082-21a"/>
譬如行道日日發引而不止息到所至處無復去心<hi>大智</hi>
<hi>度論三十二</hi>
夫凝氷慘慄不能彫款冬之花朱飆鑠石不能靡蕭邱<lb/>
之木<hi>辯正論卷二</hi>
海水可竭須彌可傾彼上人者秉志堅貞<hi>高僧傳十一釋慧嵬</hi>
　　器局<lb/>
奉高之器譬之泛濫雖清而易挹叔度之器汪汪若千<lb/>
頃之陂澄之不清撓之不濁不可量也<hi>後漢書郭泰列傳</hi>
<pb n="KR3k0045_WYG_082-21b"/>
顧實南金虞惟東箭銑質無改筠心不變<hi>晉書張闓傳</hi>
裒雖不言而四時之氣亦備矣<hi>晉書禇裒傳</hi>
質清浮磬聲若孤桐琅琅其璞巖巖其峯<hi>晉書庾闡傳</hi>
其風韻遒正神峯標映千里絶迹百尺無枝<hi>梁書王規傳</hi>
器宇𢎞深神表峯峻金山萬丈縁陟未登玉海千尋窺<lb/>
映不測加以珪璋新琢錦組初搆觸響鏗鏘値采便發<lb/>
<hi>梁書朱异傳</hi>
彼白玉之雖潔此幽蘭之信芳思在物而取譬非斗斛<lb/>
<pb n="KR3k0045_WYG_082-22a"/>
之能量匹聳峙於東岳比凝厲於秋霜<hi>梁書陸倕傳</hi>
懷五岳其猶輕吞八荒而不梗<hi>隋書宇文慶傳</hi>
正情與皦日同亮明略與秋雲競爽<hi>南史齊本紀上</hi>
煥乎其文如星之布確乎不拔如山之固<hi>蔡中郎集周巨勝碑</hi>
如淵之清如玉之素溷之不濁湼之不汙<hi>蔡中郎集范史雲銘</hi>
如玉之固如岳之喬<hi>蔡中郎集文烈侯碑</hi>
如淵之浚如岳之嵩威壯虓虎文繁雕龍<hi>蔡中郎集橋公廟碑</hi>
言已之心智謀溶溶廣大如川不可度量情意深奥澹<lb/>
<pb n="KR3k0045_WYG_082-22b"/>
澹若淵不可妄動<hi>王逸註楚辭九歎</hi>
身挫憑乎道勝時屯寄於情泰莫不淵岳其心麟鳯其<lb/>
采<hi>文心雕龍雜文</hi>
人見其形而不能測其量非百人之倫也<hi>揚子法言註孝至篇</hi>
識包上仁義兼高行如彼清波可挹可鏡又象沖室惟<lb/>
清惟淨<hi>廣文選江文通知己賦</hi>
不為山而自高不為海而彌廣<hi>藝文類聚人部隠逸上窟</hi>
該通五經洗洞墳籍為萬里之場圃九隩之林澤挹之<lb/>
<pb n="KR3k0045_WYG_082-23a"/>
若江湖仰之若華光𤣥𤣥焉測之則無源汪汪焉酌之<lb/>
則不竭<hi>藝文類聚人部隠逸下碑</hi>
淡乎若深泉之靜皜乎若寒霜之潔千仞不足議其高<lb/>
萬頃不足儔其量<hi>藝文類聚人部隠逸下碑</hi>
氣蘊風雲身負日月<hi>藝文類聚職官部諸王碑</hi>
泱泱萬源落落千仞<hi>藝文類聚職官部諸王碑</hi>
注焉若洪河之源不可竭也確焉若華嶽之停不可拔<lb/>
也<hi>藝文類聚職官部尚書令碑</hi>
<pb n="KR3k0045_WYG_082-23b"/>
峩峩焉非嶽陵之所至浩浩焉惣江漢而為長故能擊<lb/>
水三千摶風九萬排天關而俯眂掩浮雲而上征<hi>藝文類聚</hi>
<hi>職官部司空碑</hi>
昂昂千里孰辯麒麟之蹤汪汪萬頃誰測波瀾之際望<lb/>
之若披雲霧覩之如觀日月<hi>藝文類聚内典部内典墓志</hi>
聳茲千仞氣振此百尋條<hi>文苑英華沈約悲悼一詩</hi>
四時銜火燭龍開照地之光六月摶風大鵬運垂天之<lb/>
翼<hi>文苑英華婦人二志</hi>
<pb n="KR3k0045_WYG_082-24a"/>
汪汪巨壑曖曖重牆<hi>文苑英華王僧孺誄</hi>
直幹千尋澄波萬頃<hi>文苑英華庾信職官十二碑</hi>
澄波千畆不能變其清濁高牆百仞無以測其汙隆<hi>文苑</hi>
<hi>英華庾信職官二十七刺史一神道碑</hi>
弱木一枝旁蔭數國長河一直自然千里風飆欲逺光<lb/>
景將昇<hi>文苑英華庾信王爵一碑</hi>
牆仞無以覩清濁不能測道風與星漢同高勝氣與煙<lb/>
霞共逺<hi>華陽陶隠居傳</hi>
<pb n="KR3k0045_WYG_082-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷八十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷五十四</head>
    <p>
<pb n="KR3k0045_WYG_054-1a"/>
欽定四庫全書<lb/>
　喻林卷五十四　　　　　明　徐元太　撰<lb/>
　　人事門<hi>五十二</hi>
　　　昧禍<lb/>
昭公之朝其羣臣皆小人也徒整飾其衣裳不知國之<lb/>
將廹脅君臣死亡無日如渠略然<hi>鄭氏箋詩蜉蝣</hi>
人皆知㬥虎馮河立至之害而無知當畏慎小人能危<lb/>
亡也<hi>鄭氏箋詩小旻</hi>
<pb n="KR3k0045_WYG_054-1b"/>
蜉蝣之小蟲朝生夕死不知已之性命死亡在近有此<lb/>
羽翼以自脩飾以興昭公之朝廷皆小人不知國將廹<lb/>
脅死亡無日猶整飾此衣裳以自脩潔<hi>毛詩正義蜉蝣</hi>
禽獸被人所驅納於罟獲陷阱之中而不知違辟似無<lb/>
知之人為嗜欲所驅入罪禍之中而不知辟<hi>禮記正義中庸</hi>
田華之為陳軫説秦惠王曰臣恐王之如郭君夫晉獻<lb/>
公欲伐郭而憚舟之僑存荀息曰周書有言美女破舌<lb/>
乃遺之女樂以亂其政舟之僑諫而不聽遂去因而伐<lb/>
<pb n="KR3k0045_WYG_054-2a"/>
郭遂破之又欲伐虞而憚宫之竒存荀息曰周書有言<lb/>
美男破老乃遺之美男教之惡宫之竒宫之竒以諫而<lb/>
不聽遂亡因而伐虞遂取之<hi>戰國策秦惠文君</hi>
夫抱火厝之積薪之下而寢其上火未及燃因謂之安<lb/>
方今之埶何以異此<hi>前漢書賈誼傳</hi>
安危亡於旦夕肆嗜慾於目前奚異渉海之失柂積薪<lb/>
而待燃<hi>後漢書文苑列傳</hi>
往車雖折而來軫方遒<hi>後漢書左周黄列傳論</hi>
<pb n="KR3k0045_WYG_054-2b"/>
傳曰截趾適屨孰云其愚何與斯人追欲喪軀<hi>後漢書荀淑子</hi>
<hi>爽傳</hi>
馳騖覆車之轍探湯敗事之後後出益可怪晚發愈可<lb/>
懼耳<hi>後漢書范升傳</hi>
四海為羅網天下為敵人舉足遇害動搖觸患履深淵<lb/>
之薄氷不為唬渉千鈞之發機不知懼何如其知也<hi>後漢</hi>
<hi>書馮衍註傳</hi>
國有露根之漸而莫之恤也<hi>呉志陸凱傳</hi>
<pb n="KR3k0045_WYG_054-3a"/>
天子居綴旒之運人臣㣲覆餗之憂於是竊勢擁權黷<lb/>
明王之彛典窮奢縱侈假凶竪之餘威繡桶雕楹陵跨<lb/>
於宸極驪珍冶質充牣於帷房亦猶犬彘腴肥不知禍<lb/>
之將及<hi>晉書王湛列傳</hi>
獨不見羣蝨之處禈中逃乎深縫匿乎壊絮自以為吉<lb/>
兆也行不敢離縫際動不敢出禈襠自以為得繩墨也<lb/>
然炎丘火流焦邑滅都羣蝨處於禈中而不能出也君<lb/>
子之處域内何異夫蝨之處禈中乎<hi>晉書阮籍傳</hi>
<pb n="KR3k0045_WYG_054-3b"/>
髙蟬處乎輕隂不知螳螂襲其後也<hi>晉書王祥列傳</hi>
自謂勢擅狐䑕理隔熏掘<hi>宋書謝晦傳</hi>
茍欲狥意於前塗不覺坑穽在其側<hi>北齊書文襄帝紀</hi>
商人用一布布不敢繼茍而讐焉必擇良者今士之用<lb/>
身則不然意之所欲則為之厚者入刑罰薄者被毁醜<lb/>
則士之用身不若商人之用一布之慎也<hi>墨子貴義</hi>
楚莊王欲伐越杜子諫曰王之伐越何也曰政亂兵弱<lb/>
杜子曰臣愚患之智如目也能見百歩之外而不能自<lb/>
<pb n="KR3k0045_WYG_054-4a"/>
見其睫王之兵自敗於秦晉喪地數百里此兵之弱也<lb/>
莊蹻為盜於境内而吏不能禁此政之亂也王之弱亂<lb/>
非越之下也而欲伐越此智之如目也王乃止故知之<lb/>
難不在見人在自見故曰自見之謂明<hi>韓非子喻老</hi>
孔子曰鷰爵爭善處於一屋之下母子相哺也區區焉<lb/>
相樂也自以為安矣竈突决上棟焚燕爵顔色不變是<lb/>
何也不知禍之將及之也不亦愚乎為人臣而免於燕<lb/>
雀之智者寡矣夫為人臣者進其爵禄富貴父子兄弟<lb/>
<pb n="KR3k0045_WYG_054-4b"/>
相與比周於一國區區焉相樂也而以危其社稷其為<lb/>
竈突近矣而終不知也其與燕雀之智不異故曰天下<lb/>
大亂無有安國一國盡亂無有安家一家盡亂無有安<lb/>
身此之謂也故細之安必待大大之安必待小細大賤<lb/>
貴交相為賛然後皆得其所樂<hi>吕氏春秋諭大</hi>
避患東西反入禍門<hi>焦氏易林鼎之㢲</hi>
欲避凶門反與禍隣<hi>焦氏易林艮之无妄</hi>
去安就危墜陷井池破我玉螭<hi>焦氏易林旅之剝</hi>
<pb n="KR3k0045_WYG_054-5a"/>
蜘蛛作網以伺行旅青蠅嚵聚觸我羅域<hi>焦氏易林未濟之蠱</hi>
鷗水鳥潮至則翔水嚮以為信反為鷙鳥所擊是知信<lb/>
而不知所以自害也<hi>張華註禽經</hi>
鷸狀類鷰紺色錯出有文色水際伺蚌出啄啄食之反<lb/>
為蚌所持死水中不知所食以為害<hi>張華註禽經</hi>
根露基頹危猶巢幕而自比於天日擬固於泰山<hi>抱朴外篇</hi>
<hi>君道</hi>
夫鳶不絓網驎不堕穽相彼鳥獸猶知為患風塵之徒<lb/>
<pb n="KR3k0045_WYG_054-5b"/>
曽是未吝也<hi>抱朴子外篇嘉遯</hi>
夜鬬人船人必擠已於水也<hi>莊子音義徐無鬼</hi>
顧非累卵於疊棋焉至觀形而懐怛<hi>文選魏都賦</hi>
坐積薪以待然方指日而比盛<hi>文選西征賦</hi>
是由桓侯抱將死之疾而怒扁鵲之先見以覺痛之日<lb/>
為受病之始也<hi>文選嵇叔夜養生論</hi>
將軍魚游於沸鼎之中鷰巢於飛幕之上不亦惑乎<hi>文選</hi>
<hi>丘希範與陳伯之書</hi>
<pb n="KR3k0045_WYG_054-6a"/>
安臥積薪日待焚熾<hi>藝文類聚人部説</hi>
輕羽不髙翔自用絃網羅纖鱗惑芳餌故為釣所加<hi>藝文</hi>
<hi>類聚鱗介部螺</hi>
不安其昧而樂其明是猶夕蛾去暗赴燈而死也<hi>藝文類聚</hi>
<hi>蟲豸部蛾</hi>
櫻桃為樹則多隂為菓則先熟有蟬鳴焉聊命黏取退<lb/>
惟彼蟬之得意於斯樹不知黏之將至亦猶人之得意<lb/>
於富貴而不虞禍之將來也<hi>事文類聚蟬𫝊咸賦</hi>
<pb n="KR3k0045_WYG_054-6b"/>
文王問曰人有大忘乎對曰大忘知其身之惡而不改<lb/>
也以賊其身乃喪其軀有行如此之謂大忘<hi>太平御覽人事部迷</hi>
<hi>忘</hi>
譬如猿猴跳躑恃便忽罹機辟自喪身本<hi>無上内秘藏經玅徳品</hi>
譬如陸鳥愛其尾終為射夫之所得<hi>靈寳自然妙經</hi>
如鶡鳥愛其尾尾為射獵者所得<hi>四願經敬入</hi>
此羣牛本有千頭在外瞻守掌不牢固為虎惡獸所見<lb/>
噉食死者過半餘不覺知方相抵觸跳踉喚吼傷其無<lb/>
<pb n="KR3k0045_WYG_054-7a"/>
智何乃甚哉<hi>出曜經一無常品</hi>
猶如毒藥顔色成就香美且甘若人遇病而服此藥咽<lb/>
喉通利入腹未乆即喪命根<hi>出曜經三欲品</hi>
猶如有人行過山險兩邊險峻閉眼而過不知身危或<lb/>
致命終<hi>出曜經八行品</hi>
以欲網自蔽以愛蓋自覆自恣縳於獄如魚入笱口<hi>法句</hi>
<hi>經愛欲品</hi>
世皆沒淵尠克度岸<hi>法句經明哲品</hi>
<pb n="KR3k0045_WYG_054-7b"/>
譬如蒼蠅在蜜器中有人拔出心猶樂著以樂著故乃<lb/>
至喪命<hi>本緣經月光王品</hi>
昔有一人在路而行道中得一金䑕狼心生喜踊持置<lb/>
懐中渉道而進至水欲渡脱衣至地尋時金䑕變為毒<lb/>
蛇此人深思寜為毒蛇螫殺要當懐去心至㝠感還化<lb/>
為金傍邊愚人見其毒蛇變成真寳謂為恒爾復取毒<lb/>
蛇内著懐裏即為毒蛇之所蜇螫喪身殞命<hi>百喻經卷下</hi>
昔有屠兒有千頭牛養令肥好日殺一牛賣肉已殺五<lb/>
<pb n="KR3k0045_WYG_054-8a"/>
百牛餘有五百頭方共跳騰諠戲共相觝觸天尊時入<lb/>
國見牛如此愍而捨去語諸弟子此牛愚癡伴侣欲盡<lb/>
方共戲諠人亦如是<hi>阿育王譬喻經基一</hi>
如犛牛愛尾不惜身夀命<hi>大智度論卷四</hi>
譬如愚人見師子王饑時睡眠而欲寤之如人以指置<lb/>
毒虵口如欲以手觸灰覆火<hi>法苑珠林卷五十五</hi>
　　　禍原<lb/>
洪範五行傳云視之不明時則有羽蟲之孽聽之不聰<lb/>
<pb n="KR3k0045_WYG_054-8b"/>
時則有介蟲之孽言之不從時則有毛蟲之孽貌之不<lb/>
恭時則有鱗蟲之孽思之不睿時則有倮蟲之孽<hi>尚書正義</hi>
<hi>髙宗肜日</hi>
白華周人刺幽后也幽王取申女以為后又得褒姒而<lb/>
黜申后<hi>毛詩白華</hi>
燎火方奮揚之時炎熾熛怒寜有能滅息之者以喻宗<lb/>
周方隆盛之時王業深固寧有能滅亡之者言此二者<lb/>
皆盛不可滅亡也然此燎雖熾盛而水能滅之則水為<lb/>
<pb n="KR3k0045_WYG_054-9a"/>
甚矣以興周國雖盛終將襃姒滅之則襃姒惡甚矣<hi>毛詩</hi>
<hi>正義正月</hi>
華元殺羊食士其御羊斟不與及戰曰疇昔之羊子為<lb/>
政今日之事我為政與入鄭師故敗<hi>左傳宣公二年</hi>
天有六氣降生五味發為五色徵為五聲滛生六疾六<lb/>
氣曰隂陽風雨晦明也分為四時序為五節過則為菑<lb/>
隂滛寒疾陽滛熱疾風滛末疾雨滛腹疾晦滛惑疾明<lb/>
滛心疾<hi>左傳昭公元年</hi>
<pb n="KR3k0045_WYG_054-9b"/>
詩云燎之方陽寧或滅之赫赫宗周襃姒滅之<hi>前漢書谷永傳</hi>
何寤青蠅飛於干旄無極游於二壘使股肱分為二體<lb/>
背胸絶為異身<hi>魏志袁紹傳註</hi>
荆山鵲飛而玉碎隋岸蛇生而珠死<hi>周書庾信傳</hi>
墻壞於其隙木毁於其節斯蓋其分也<hi>鬼谷子謀篇</hi>
辯慧亂之賛也禮樂滛泆之徴也慈仁過之母也任譽<lb/>
奸之䑕也亂有賛則行滛泆有徵則用過有母則生姦<lb/>
有䑕則不止<hi>商子説民</hi>
<pb n="KR3k0045_WYG_054-10a"/>
肉腐出蟲魚枯生蠧怠慢忘身禍災乃作<hi>荀子勸學</hi>
輕慮重事厚誅薄罪乆怨細過長侮偷快數以徳追禍<lb/>
是斷手而續以玉也故世有易身之患<hi>韓非子用人</hi>
有人自南方來鮒入而鯢居使人之朝為草而國為墟<lb/>
<hi>呂氏春秋貴直</hi>
福生於無為患生於多慾害生於弗僃穢生於弗耨<hi>淮南</hi>
<hi>子繆稱訓</hi>
昔者齊簡公釋其國家之柄而專任其大臣將相攝威<lb/>
<pb n="KR3k0045_WYG_054-10b"/>
擅勢私門成黨而公道不行故使陳成田常鴟夷子皮<lb/>
得成其難使呂氏絶祀而陳氏有國者此柔懦所生也<lb/>
鄭子陽剛毅而好罰其於罰也執而無赦舎人有折弓<lb/>
者畏罪而恐誅則因猘狗之驚以殺子陽此剛猛之所<lb/>
致也<hi>淮南子汜論訓</hi>
使葉落者風搖之使水濁者魚撓之<hi>淮南子説林訓</hi>
魯季氏與郈氏鬬雞郈氏介其雞而季氏為之金距季<lb/>
氏之雞不勝季平子怒侵郈氏之宫而築之故禍之所<lb/>
<pb n="KR3k0045_WYG_054-11a"/>
從生者始於雞距<hi>淮南子人間訓</hi>
政有招冦行有招耻弗為而自至天下未有<hi>説苑談叢</hi>
郤大墻壞蠧衆木折<hi>焦氏易林乾之大壯</hi>
怨重被燒忿怒生禍<hi>焦氏易林恒之㢲</hi>
隂作大奸欲君勿言鴻鵠利口發其禍亂<hi>焦氏易林㢲之中孚</hi>
上九竈滅其火唯家之禍測曰竈滅其火國之賊也<hi>太𤣥</hi>
<hi>經第四竈</hi>
不仁之質勝則伎力為害器貪悖之性勝則強猛為禍<lb/>
<pb n="KR3k0045_WYG_054-11b"/>
梯<hi>劉邵人物志八觀</hi>
車以喻君馬以喻臣言車覆者國君危也馬顛仆者所<lb/>
任非人<hi>王逸註楚辭九章</hi>
獨知猛雨之霑衣而不知雲氣之所作唯患飛埃之糁<lb/>
目不覺飇風之所為也<hi>抱朴子外篇酒誡</hi>
平叔以黨曹爽見誅觸死權之網也輔嗣以多笑人被<lb/>
疾陷好勝之阱也<hi>顔氏家訓務學</hi>
婦人為政猶雌雞而代雄鳴是喪家之道也<hi>前漢書註五行志</hi>
<pb n="KR3k0045_WYG_054-12a"/>
不制之臣相與比周比周者宫隣金虎言小人在位比<lb/>
周相進與君為隣貪求之徳堅若金讒謗之言惡若虎<lb/>
也<hi>李善註文選東京賦</hi>
蠧衆則木折隙大則墻壞不勝而生不敗而亡自古及<lb/>
今未嘗有也<hi>意林商君書</hi>
季孫行父秃晉郄充𦕈衛孫良夫跛同時而聘于齊齊<lb/>
使秃者迓秃者𦕈者迓𦕈者跛者迓跛者蕭同叔子虎<lb/>
臺上而笑之聞於客客不説而去相與立胥閭而語移<lb/>
<pb n="KR3k0045_WYG_054-12b"/>
日不觧齊人有知之者曰齊之患自此始也<hi>藝文類聚治政部奉</hi>
<hi>使</hi>
百病之始生也必先於皮毛邪中之則腠理開開則入<lb/>
客於絡脉留而不去傳入於經留而不去傳入於府廪<lb/>
於腸胃邪之始入於皮也泝然起毫毛開腠理其入於<lb/>
絡也則絡脉盛色變其入客於經也則感虛乃陷下其<lb/>
留於筋骨之間寒多則筋攣骨痛熱多則筋㢮骨消肉<lb/>
爍㬷破毛直而敗<hi>黄帝素問内經皮部論</hi>
<pb n="KR3k0045_WYG_054-13a"/>
夫邪之客於形也必先舎於皮毛留而不去入舎於孫<lb/>
脉留而不去入舎於絡脉留而不去入舎於經脉内連<lb/>
五藏散於腸胃隂陽俱感五藏乃傷此邪之從皮毛而<lb/>
入極於五藏之次也如此則治其經焉今邪客入於皮<lb/>
毛入舎於孫絡留而不去閉塞不通不得入於經流溢<lb/>
於大絡而生竒病也<hi>黄帝素問内經調經論</hi>
木之所傷也皆傷其枝枝之剛脆而堅未成傷也人之<lb/>
有常病也亦因其骨節皮膚腠理之不堅固者邪之所<lb/>
<pb n="KR3k0045_WYG_054-13b"/>
舍也故常為病地<hi>黄帝素問靈樞經五變</hi>
言九級之臺起於一簣之土喻九夜之禍起乎一念染<lb/>
心<hi>道徳經註䟽卷六</hi>
冬極温而春有狂疫夏極凉而秋有瘧痢<hi>攝生養性論</hi>
罪莫大於滛禍莫大於貪咎莫大於讒此三者禍之車<lb/>
小則危身大則危家<hi>養性延命錄教誡篇</hi>
重衣厚褥體不勞苦以致風寒之疾厚味脯腊醉飽厭<lb/>
飫以致聚結之病美色妖孋嬪妾盈房以致虚損之禍<lb/>
<pb n="KR3k0045_WYG_054-14a"/>
滛聲哀音怡心悦耳以致荒躭之惑馳騁遊觀弋獵原<lb/>
野以致發狂之失謀得戰勝兼弱取亂以致驕逸之敗<lb/>
<hi>養性延命錄教誡篇</hi>
云何良醫善知病源謂良醫善知此病因風起痰癊起<lb/>
涎唾起衆冷起因現事起時節起是名良醫善知病源<lb/>
<hi>雜阿舍經卷十五</hi>
麤言利刀劒貪欲磣毒藥瞋恚熾盛火無明極重暗<hi>天請</hi>
<hi>問經當三</hi>
<pb n="KR3k0045_WYG_054-14b"/>
是老病死常害衆生猶如果樹多人所擲<hi>本緣經持王子品</hi>
譬如惡雹傷害五榖亦如猛火焚燒乾草又如暴風吹<lb/>
拔大樹又如師子殺害諸禽獸<hi>本緣經毘羅摩品</hi>
吾乆知此五盛隂身為衆箭的<hi>本緣經毘羅摩品</hi>
芭蕉以實死竹蘆實亦然駏驉坐姙死士以貪自喪<hi>法句</hi>
<hi>經利養品</hi>
愛欲意為田媱怒癡為種<hi>法句經愛欲品</hi>
以媱樂自裹譬如蠶作繭<hi>法句經愛欲品</hi>
<pb n="KR3k0045_WYG_054-15a"/>
如木出火還自燒身若如芭蕉生實便枯如騾懐軀還<lb/>
自危身<hi>脩行道地經慈品</hi>
猶鹿母初乳兒小逐母東西戀其子不能遠逝時師子<lb/>
獸王審知鹿母不能離子時往摶撮鹿母子俱喪所以<lb/>
然者以鹿母戀其子故師子得便<hi>出矅經四無放逸品</hi>
此六根者危如鷰巢亦如水泡又如初生癰不乆當潰<lb/>
<hi>無明羅刹經</hi>
是無明者於生死曠路而作導首能燃生老病死之大<lb/>
<pb n="KR3k0045_WYG_054-15b"/>
火聚是諸煩惱結業之母閉湼槃門開衆惡趣能作大<lb/>
形彌綸三界遍一切處放逸大頭疑結廣額幻惑醜靣<lb/>
邪念疱鼻邪見之目膜眼童子四倒掣電伺怨報惡多<lb/>
毛耽耳欺誑詐偽深廣䆳眉瞋恚忿戾以為利牙貪欲<lb/>
醜惡作上麤脣嫉妬頑弊返脣下垂邪命謟曲虚假矯<lb/>
稱貪嗜利養以為利齒六十二見以為其髮三受饕餮<lb/>
以為長咽八邪疣贅以為肩臂諸惡律儀以為長爪忍<lb/>
受結業以為兩乳不知猒足䏺脹洪大以為其腹睡悔<lb/>
<pb n="KR3k0045_WYG_054-16a"/>
深黒以為其臍多欲貪愛以為隂尻十八諸界以為兩<lb/>
髀非法惡欲以為兩膝我見人見以為脚足無慚大象<lb/>
垢穢濕皮以為衣服無愧青惡汚膩麤褐以為其被坐<lb/>
結使牀衆結羅刹以為侍從處彼煩惱諸惡羅刹大衆<lb/>
之中<hi>無明羅刹經</hi>
著欲之人亦如獄囚如鹿在圍如鳥入網如魚吞鈎如<lb/>
豹搏狗如烏在鴟羣如蛇值野猪如䑕在猫中如羣盲<lb/>
臨坑如蠅著熟油如儜人在陣如躄人遭火如入沸鹹<lb/>
<pb n="KR3k0045_WYG_054-16b"/>
河如䑛蜜塗刀如四衢臠肉如薄覆刀杖如華覆不淨<lb/>
如蜜塗毒<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>如毒蛇篋<hi>大智度論卷十七</hi>
　　　養禍<lb/>
紂與亡人為主亡人歸之若蟲之窋聚魚歸淵府獸集<lb/>
藪澤言紂為大姦也<hi>尚書正義武成</hi>
始者信以彼管蔡之屬雖有流言之罪如鷦鳥之小不<lb/>
登誅之後反叛而作亂猶鷦之翻飛為大鳥也<hi>鄭氏箋詩小毖</hi>
圃者所以殖菜蔬也杞非可食之物我有圃生之杞以<lb/>
<pb n="KR3k0045_WYG_054-17a"/>
喻南蒯在費欲為亂也<hi>春秋正義昭公十二年</hi>
夫養稂莠者傷禾稼惠姦軌者賊良民<hi>後漢書王符列傳</hi>
猶種枳棘於良田養虺蛇於室内也<hi>後漢書叚頻列傳</hi>
羌雖外患實深内疾若攻之不根是養疾疴於心腹也<lb/>
<hi>後漢書西羌傳</hi>
養癰長疽自生禍殃<hi>後漢書馮衍傳</hi>
競令虎豹窟於麑塲豺狼乳於春囿<hi>後漢書劉陶傳</hi>
是川瀆並决而莫敢之塞游豶蹂稼而莫之楚也<hi>後漢書朱</hi>
<pb n="KR3k0045_WYG_054-17b"/>
<hi>暉列傳註</hi>
驕縱呉楚養虺成蛇<hi>呉志孫權傳註</hi>
所謂獨坐窮山放虎自衛者也<hi>華陽國志</hi>
是使長蛇弗翦封豕假息<hi>晉書慕容徳記</hi>
一令蔓草難鉏㳙流泛酌豈直疥癢輕痾容為心腹重<lb/>
患<hi>南齊書王融傳</hi>
養傅翼之飛獸子貪心之野狼<hi>北齊書文苑顔之推傳</hi>
何異於善砥鏌鎁而予射子自禍必矣<hi>賈子新書藩傷</hi>
<pb n="KR3k0045_WYG_054-18a"/>
養虎牧狼還自賊傷<hi>焦氏易林訟之明夷</hi>
次八常疾不疾咎成不詰測曰常疾不疾不能自治也<lb/>
<hi>太𤣥經苐四常</hi>
夫性惡之民民之豺狼雖得放宥之澤終無改悔之心<lb/>
<hi>潜夫論述赦</hi>
累之重乃易毁也舉之髙乃易踣也以喻湣王驕亂之<lb/>
甚乃易破也<hi>呂氏春秋行論解</hi>
起衆患於湏㬰結百痾於膏盲奔駟不能追既往之悔<lb/>
<pb n="KR3k0045_WYG_054-18b"/>
思改而無自反之蹊<hi>抱朴子外篇酒誡</hi>
積薪若山縱火其下火未及燃一杯之水尚可滅也及<lb/>
至火猛風起雖傾河海不能救也秦昭王是積薪而縱<lb/>
火其下始皇燃而方熾二世起風而怒也<hi>意林物理論</hi>
若諸愚癡人無有善方便將火置於掌便為火所燒<hi>大寳</hi>
<hi>積經三十一</hi>
惡生於心還自壊形如鐵生垢反食其身<hi>法句經塵垢品</hi>
昔有一國五榖熟成人民安寧無有疾病晝夜伎樂人<lb/>
<pb n="KR3k0045_WYG_054-19a"/>
無憂惱王問羣臣我聞天下有禍何類答曰臣亦不見<lb/>
王便使一臣至於隣國求覔買之天神則化作一人於<lb/>
市中賣之狀類如豬持䥫鏁繫縛賣之臣問此名何等<lb/>
答曰禍母臣曰賣不答曰賣問索幾錢答曰千萬問曰<lb/>
此食何等答曰食針一升臣便家家發求覔針如是人<lb/>
民兩兩三三相逢求針使諸郡縣處處擾亂百姓所在<lb/>
之處患毒無憭臣白王曰雖得禍母致使民亂男女失<lb/>
業欲煞棄之未審許不王言大善便於城外將殺刺硬<lb/>
<pb n="KR3k0045_WYG_054-19b"/>
不入斫則不傷割而不死積薪燒之身赤如火便走出<lb/>
去過里燒里過市燒市入城燒城入國燒國擾亂人民<lb/>
饑餓困苦坐由猒樂買禍所致苦也此喻女色欲火所<lb/>
燒男女貪毒至死不知苦也<hi>法苑珠林卷四十六</hi>
　　　寡效<lb/>
譬如醫之藥人之有病者然今有醫於此和合其藥於<lb/>
天下之有病者而藥之萬人食此若醫四五人得利焉<lb/>
猶謂之非行藥也故孝子不以食其親忠臣不以食其<lb/>
<pb n="KR3k0045_WYG_054-20a"/>
君<hi>墨子非攻中</hi>
嗛囁噱㘗昧㝠相持多言少實語無成事<hi>焦氏易林謙之乾</hi>
掘井得石勞而无功<hi>焦氏易林明夷之革</hi>
譬如假榖於夷齊之門吿寒於黔婁之家所得者不過<lb/>
橡栗緼褐必無大牢之饍錦衣狐裘矣<hi>抱朴子内篇祛惑</hi>
為者如牛毛獲者如麟角也<hi>抱朴子内篇極言</hi>
夫衣無蔽膚之具資無謀夕之儲而髙談陶朱之術自<lb/>
同猗頓之䇿取譏論者其理必也抱痼疾而言精和鵲<lb/>
<pb n="KR3k0045_WYG_054-20b"/>
之伎屢奔北而稱究孫呉之筭人不信者以無效也<hi>抱朴</hi>
<hi>子内篇㣲㫖</hi>
徒聞振翅竦身不能凌厲九霄騰跚𤣥極攸敘彛倫者<lb/>
非英偉也<hi>抱朴子外篇嘉遯</hi>
居有事之世而耻為權謀譬猶鑿地抱甕難以求富嗟<lb/>
乎子羽何異牢檻之熊深穽之虎石間餓蟹竈中之䑕<lb/>
事力雖多而見功甚少<hi>廣文選張敏顯責子羽文</hi>
雖榮華熠熠無結秀之効終年之勤無一日之功<hi>藝文類聚</hi>
<pb n="KR3k0045_WYG_054-21a"/>
<hi>人部鍳誡誡</hi>
徒誓蠡管之誠終沈熒爝之用<hi>藝文類聚職官部太守表</hi>
遂日奉羈勤有事風塵徒僃鳥背之毛曽無馬箠之力<lb/>
<hi>藝文類聚職官部司徒表</hi>
効闕淚河功慙汗海<hi>藝文類聚職官部尚書令表</hi>
　　　生亂<lb/>
白華於野已漚名之為菅菅柔忍中用矣而更取白茅<lb/>
收束之茅比於白華為脆喻王取於申申后禮儀僃任<lb/>
<pb n="KR3k0045_WYG_054-21b"/>
妃后之事而更納褒姒褒姒為孽將至滅國<hi>鄭氏箋詩白華</hi>
白雲下露養彼可以為菅之茅使與白華之菅相亂易<lb/>
猶天下妖氣生褒姒使申后見黜<hi>鄭氏箋詩白華</hi>
青黄黻黼文章之觀盡而五色渝宫徵還激生生之聲<lb/>
足而八音汨陸有<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>罝水有網罟而飛羽伏鱗無以幸<lb/>
其生矣<hi>子華子陽城胥渠問</hi>
夫水積則生相食之魚土積則死自穴之獸禮義飾則<lb/>
生偽匿之本夫吹灰而欲無昧渉水而欲無濡不可得<lb/>
<pb n="KR3k0045_WYG_054-22a"/>
也<hi>淮南子齊俗訓</hi>
神農之初作琴也以歸神及其滛也反其天心䕫之初<lb/>
作樂也皆合六律而調五音以通八風及其衰也以沈<lb/>
湎滛康不顧政治至於滅亡蒼頡之初作書以辯治百<lb/>
官領理萬事愚者得以不忘智者得以志逺至其衰也<lb/>
為奸刻偽書以解有罪以殺不辜湯之初作囿也以奉<lb/>
宗廟鮮犞之具簡士卒習射御以戒不虞及至其衰也<lb/>
馳騁獵射以奪民時罷民之力堯之舉禹契后稷臯陶<lb/>
<pb n="KR3k0045_WYG_054-22b"/>
政教平姦宄息獄訟止而衣食足賢者勸善而不肖者<lb/>
懐其徳及至其末朋黨比周各推其與廢公趍私外内<lb/>
相推舉姦人在朝而賢者隠處<hi>淮南子泰族訓</hi>
使民居處相司有罪相覺於以舉姦非不掇也然而傷<lb/>
和睦之心而搆仇讐之怨故事有鑿一孔而生百隙樹<lb/>
一物而生萬葉者所鑿不足以為便而所開足以為敗<lb/>
所樹不足以為利而所生足以為穢<hi>淮南子泰族訓</hi>
太上空市其次不偷竊其次不掠奪上以功惠綏民下<lb/>
<pb n="KR3k0045_WYG_054-23a"/>
以財力奉上是以上下相與空市則民不與民不與則<lb/>
為巧詐而取之謂之偷竊則民僃之僃之而不得則暴<lb/>
廹而取之謂之掠奪民必交争則禍亂矣<hi>申鍳政體</hi>
言車載衆輕之物以折其軸而不可乗其過咎由重絫<lb/>
雜載衆多之故也以言國君聽用羣小之言則壊敗法<lb/>
度而自傾危也<hi>王逸註楚辭七諫</hi>
蜜網裁而魚駭宏羅制而鳥驚<hi>陶靖節集賦</hi>
　<lb/>
<pb n="KR3k0045_WYG_054-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷五十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷二十二</head>
    <p>
<pb n="KR3k0045_WYG_022-1a"/>
欽定四庫全書<lb/>
　喻林卷二十二　　　　　明　徐元太　撰<lb/>
　　人事門<hi>二十</hi>
　　　審勢<lb/>
九四或躍在淵无咎<hi>易乾</hi>
若夫疾病尚輕有可生之道則醫之治也用心鋭扁鵲<lb/>
之療太子知其必可生也疾病已重有将死之勢則醫<lb/>
之治也用心緩秦和之視平公知其不可為也<hi>毛詩正義關雎</hi>
<pb n="KR3k0045_WYG_022-1b"/>
如川之滿不可游也鄭方有罪不可救也<hi>左傳哀公九年</hi>
似樹木知其根本之弱不能生長枝葉以喻所立之人<lb/>
材力劣弱不能保有邦國蕃育子孫則不須自强立之<lb/>
<hi>春秋正義莊公六年</hi>
鄭𤣥云斬而復生曰肄杞是夏後滅而復存猶木之枿<lb/>
生小栽也<hi>春秋正義襄公二十九年</hi>
萬室之國一人陶則可乎曰不可器不足用也<hi>孟子告子下</hi>
馬服君曰夫吳干之劒肉試則斷牛馬金試則截盤匜<lb/>
<pb n="KR3k0045_WYG_022-2a"/>
薄之柱上而擊之則折為三質之石上而撃之則碎為<lb/>
百今以三萬之衆而應强國之兵是薄柱擊石之謂也<lb/>
且夫吳干之劍材難夫無脊之厚而鋒不入無脾之薄<lb/>
而刃不斷兼有是兩者無鉤竿鐔蒙須之便操其刃而<lb/>
刺則未入而手斷君無十餘二十萬之衆而為此鉤竿<lb/>
鐔蒙須之便而徒以三萬行於天下君焉能乎<hi>戰國䇿趙惠文</hi>
<hi>王</hi>
今謂馬多力則有矣若曰勝千鈞則不然者何也夫千<lb/>
<pb n="KR3k0045_WYG_022-2b"/>
鈞非馬之任也今謂楚强大則有矣若越趙魏而鬬兵<lb/>
於燕則豈楚之任也哉<hi>戰國䇿楚考烈王</hi>
諸侯之不可一猶連雞之不能俱止於棲亦明矣<hi>戰國䇿秦</hi>
<hi>惠文君</hi>
搏牛之蝱不可以破蟣蝨<hi>史記項羽紀</hi>
猶饑者甘糟糠穰歲餘粱肉何則有亡之勢異也<hi>前漢書循</hi>
<hi>吏傳</hi>
猛虎處深山百獸震恐及其在穽檻之中揺尾而求食<lb/>
<pb n="KR3k0045_WYG_022-3a"/>
積威約之漸也<hi>前漢書司馬遷傳</hi>
獨不見夫翠虯降螭之将登虖天必聳身於蒼梧之淵<lb/>
不階浮雲翼疾風虛舉而上升則不能橶膠葛騰九閎<lb/>
日月之經不千里則不能燭六合燿八紘太山之髙不<lb/>
嶕嶢則不能浡滃雲而散歊烝<hi>前漢書揚雄傳下</hi>
統之方軌易因險塗難御<hi>後漢書鄧張烈傳論</hi>
九河盈溢非一凷所防帶甲百萬非一勇所抗<hi>後漢書蔡邕列</hi>
<hi>傳</hi>
<pb n="KR3k0045_WYG_022-3b"/>
今之事勢義無旋踵騎猛獸安可中下哉<hi>晉書温□傳</hi>
今猶乘龍上天豈可中下<hi>晉書吕光記</hi>
天下重器也一安不可卒危一危亦不可卒安<hi>宋書王僧達傳</hi>
譬諸蛟龍安可借以雲雨<hi>北齊書慕容紹宗傳</hi>
啜羮者熱則置之天子之威欲相挫邪<hi>北史趙綽傳</hi>
武矦問曰若敵衆我寡為之奈何起對曰避之於易邀<lb/>
之於阨故曰以一撃十莫善於阨以十撃百莫善於險<lb/>
以千擊萬莫善於阻今有少卒卒起擊金鳴鼔於阨路<lb/>
<pb n="KR3k0045_WYG_022-4a"/>
雖有大衆莫不驚動故曰用衆者務易用少者務隘<hi>吳子</hi>
<hi>應變</hi>
今能同算均而彼富我貧能不怨則美矣雖怨無所非<lb/>
也才鈞智同而彼貴我賤能不怨則美矣雖怨無所非<lb/>
也其敝在於不知乘權藉勢之異而雖曰智能之同是<lb/>
不達之過<hi>尹文子大道下</hi>
王獨不見夫騰猿乎其得柟梓豫章也攬蔓其枝而王<lb/>
長其間雖羿逢蒙不能眄睨也及其得柘棘枳枸之間<lb/>
<pb n="KR3k0045_WYG_022-4b"/>
也危行側視振動悼懆此筋骨非有加急而不柔也處<lb/>
勢不便未足以逞其能也今處昏上亂相之間而欲無<lb/>
憊奚可得邪<hi>莊子山木</hi>
其勢難匿者雖妬不爲非焉故先王貴勢<hi>商子禁使</hi>
辨説之道其猶張弓髙者抑之下者舉之故羸微為仇<lb/>
從而解之强者為郄從而鬬之也<hi>鬼谷子本經隂符</hi>
權之所以知其輕重量之所以知其長短輕重既分長<lb/>
短既形乃施隱括以輔其曲直<hi>鬼谷子飛箝註</hi>
<pb n="KR3k0045_WYG_022-5a"/>
堂上不糞則郊草不瞻曠芸白刃捍乎胷則目不見流<lb/>
矢㧞㦸加乎首則十指不辭斷非不以此為務也疾養<lb/>
緩急之有相先者也<hi>養與癢同荀子彊國</hi>
夫貪盜不赴谿而掇金赴谿而掇金則身不全賁育不<lb/>
量敵則無勇名盜跖不計可則利不成<hi>韓非子守道</hi>
長袖善舞多錢善賈此言多資之易為工也故治强易<lb/>
為謀弱亂難為計故用於秦者十變而謀希失用於燕<lb/>
者一變而計希得非用於秦者必智用於燕者必愚也<lb/>
<pb n="KR3k0045_WYG_022-5b"/>
蓋治亂之資異也<hi>韓非子五蠧</hi>
今以木擊木則拌以水投水則散以氷投氷則沉以塗<lb/>
投塗則䧟此疾除先後之勢也<hi>吕氏春秋論威</hi>
吞舟之魚陸處則不勝螻蟻權鈞則不能相使勢等則<lb/>
不能相併治亂齊則不能相正故小大輕重少多治亂<lb/>
不可不察此禍福之門也<hi>吕氏春秋慎勢</hi>
夫鴟目大而眎不若鼠蚈足衆而走不若蛇物固有大<lb/>
不若小衆不若少者及至夫彊之弱弱之彊危之安存<lb/>
<pb n="KR3k0045_WYG_022-6a"/>
之亡也非聖人孰能觀之<hi>淮南子汜論訓</hi>
王子慶忌足躡麋鹿手搏兕虎置之㝠室之中不能搏<lb/>
龜鼈勢不便也<hi>淮南子説林訓</hi>
今有六尺之席卧而越之下材弗難植而踰之上材弗<lb/>
易勢施異也<hi>淮南子説林訓</hi>
孟賁探鼠穴鼠無時死必噬其指失其勢<hi>淮南子説林訓</hi>
皮将弗覩毛将何顧<hi>淮南子説林訓</hi>
昌羊去蚤蝨而人弗痒者為其來蛉窮也狸執鼠而不<lb/>
<pb n="KR3k0045_WYG_022-6b"/>
可脱於庭者為搏雞也故事有利於小而害於大得於<lb/>
此而忘於彼者故行棊者或食兩而路窮或予踦而取<lb/>
勝<hi>淮南子泰族訓</hi>
吞舟之魚蕩而失水制於螻蟻者離其居也猿㺅失木<lb/>
禽於狐貉者非其處也騰蛇遊霧而升騰龍乘雲而舉<lb/>
猿得木而挺魚得水而鶩處地宜也<hi>説苑談叢</hi>
麋鹿成羣虎豹避之飛鳥成列鷹鷙不擊衆人成聚聖<lb/>
人不犯<hi>説苑雜言</hi>
<pb n="KR3k0045_WYG_022-7a"/>
子獨不見夫𤣥蝯乎當其居桂林之中峻葉之上從容<lb/>
游戲超騰徃來龍興而鳥集悲嘯長吟當此之時雖羿<lb/>
逢蒙不得正目而視也及其在枳棘之中也恐懼而掉<lb/>
慄危視而蹟行衆人皆得意焉此皮筋非加急而體益<lb/>
短也處勢不便故也夫處勢不便豈可以量功校能哉<lb/>
<hi>新序雜事五</hi>
夫衝風之衰也不能起毛羽强弩之末力不能入魯縞<lb/>
盛之有衰也猶朝之必暮也<hi>新序善謀十</hi>
<pb n="KR3k0045_WYG_022-7b"/>
天災所遊凶不可居轉徙獲福畱止憂危<hi>焦氏易林大有之艮</hi>
隂滛不止白馬為海澤臯之子就髙而處<hi>焦氏易林臨之節</hi>
鼎易其耳熱不可舉<hi>焦氏易林觀之中孚</hi>
懐璧越鄉不可逺行<hi>焦氏易林賁之巽</hi>
千雀萬鳩與鷂為仇威勢不敵雖衆無益<hi>焦氏易林无妄之明夷</hi>
東山西陵髙峻難升<hi>焦氏易林大畜之噬嗑</hi>
利在北陸寒苦難得<hi>焦氏易林大過之震</hi>
上九斧刃缺其柯折可以止不可以伐徃血測曰刃缺<lb/>
<pb n="KR3k0045_WYG_022-8a"/>
柯折将不足徃也<hi>太𤣥經第三衆</hi>
夫富貴則人爭歸之貧賤則人爭去之此物之必至而<lb/>
理之固然也願君勿怨請以市論朝而盈焉夕而虛焉<lb/>
非朝愛之而夕憎之也求在故徃亡故去<hi>風俗通窮論</hi>
角智者皆窮角力者皆負形不堪復伉埶不足復校乃<lb/>
始羈首係頸就我之銜紲耳<hi>昌言理亂篇</hi>
使三軍持木杖匹夫持一刃伸力角氣匹夫必死金性<lb/>
勝木然而木勝金負者木多而金寡也積金如山燃一<lb/>
<pb n="KR3k0045_WYG_022-8b"/>
炭火以燔爍之金必不消非失五行之道金多火少小<lb/>
大不鈞也<hi>王充論衡譋時篇</hi>
兒之始生也手足俱成手不能搏足不能蹶者氣適凝<lb/>
成未能堅彊也<hi>王充論衡論死篇</hi>
水能勝火豈一升之水灌一林之火哉柴也愚何嘗自<lb/>
投於井<hi>徐幹中論智行</hi>
辟險尚逺趣時貴近比復好先乾壯惡首明夷務闇豐<lb/>
尚光大<hi>周易畧例明卦</hi>
<pb n="KR3k0045_WYG_022-9a"/>
若乃髙巖将霣非細縷所綴龍門沸騰非掬壤所遏則<lb/>
不茍且於乾没不投險於僥倖矣<hi>抱朴子外篇良規</hi>
如騏驥之伏於鹽車𤣥猿之束於籠圈非無千里之駛<lb/>
萬仞之㨗然而不異羸鈍者無所肆其巧也<hi>劉子通塞</hi>
庶人因沃瘠而勞逸殊王者亦因險易而强弱異也<hi>李善</hi>
<hi>註文選西京賦</hi>
夫伐深根者難為功摧枯朽者易為力理勢然也<hi>文選曹冏</hi>
<hi>六代論</hi>
<pb n="KR3k0045_WYG_022-9b"/>
然一旅之衆不足以揚名歩武之間不足以騁跡若不<lb/>
改轍易御将何以效其力哉今處此而求大功猶絆良<lb/>
驥之足而責以千里之任檻猿㺅之勢而望其巧㨗之<lb/>
能也<hi>文選吳質答東阿王書</hi>
陸田者命懸於天人力雖修水旱不時則一年之功棄<lb/>
矣水田制之由人人力茍修則地利可盡<hi>意林物理論</hi>
纏牽以長望千里而成累空輪易騁觸三尺而不登茍<lb/>
曰違方難用適逺<hi>藝文類聚職官部大尉表</hi>
<pb n="KR3k0045_WYG_022-10a"/>
勢之所歸威之所假必能繋風捕影㬥虎憑河是以輕<lb/>
則鴻毛沉水重則磐石陵波<hi>文苑英華庾信連珠</hi>
魯連先生見孟嘗君於店堂之門孟嘗君曰吾聞先生<lb/>
有勢數可得聞乎連曰勢數者譬若門關舉之以便則<lb/>
可以一指持中而舉之非便則兩手不舉關非益加重手<lb/>
非加罷也彼所起者非舉勢也彼可舉然後舉之所謂<lb/>
勢數<hi>太平御覽居虎部關</hi>
堯入百仞之谿則不照三里非明闇位卑勢下故也桀<lb/>
<pb n="KR3k0045_WYG_022-10b"/>
紂昇百丈之陵能見四海非照明位髙勢尊故也<hi>太平御覽</hi>
<hi>地部陵</hi>
見未能髙飛者借其羽毛知逸勢冲天者剪其翅翮<hi>何氏</hi>
<hi>語林言語</hi>
欲療病先察其源先候病機五臓未虛六腑未竭血脉<lb/>
未亂精神未散服藥必活若病已成可得半愈病勢已<lb/>
過命将難全<hi>本草一卷</hi>
黄帝問曰醫之治病也一病而治各不同皆愈何也岐<lb/>
<pb n="KR3k0045_WYG_022-11a"/>
伯對曰地勢使然也故東方之域天地之所始生也其<lb/>
病皆為癰瘍其治宜砭石故砭石者亦從東方來西方<lb/>
者金玉之域沙石之處天地之所收引也其病生於内<lb/>
其治宜毒藥故毒藥者亦從西方來北方者天地所閉<lb/>
蔵之域也藏寒生滿病其治宜炙焫故炙焫者亦從北<lb/>
方來南方者天地所長養陽之所盛處也其病攣痺其<lb/>
治宜微鍼故九鍼者亦從南方來中央者其地平以濕<lb/>
天地所以生萬物也衆其病多痿厥寒熱其治宜導引<lb/>
<pb n="KR3k0045_WYG_022-11b"/>
按蹻故導引按蹻者亦從中央出也故聖人雜合以治<lb/>
各得其所宜<hi>黄帝素問内經異法方宜論</hi>
帝曰痺其時有死者或疼久者或易已者其故何也岐<lb/>
伯曰其入藏者死其畱連筋骨間者疼久其畱皮膚間<lb/>
者易已<hi>黄帝素問内經痺論</hi>
拘於鬼神者不可與言至徳惡於鍼石者不可與言至<lb/>
巧病不許治者病必不治治之無功矣<hi>黄帝素問内經五蔵别論</hi>
凡治病察其形氣色澤脉之盛衰病之新故乃治之無<lb/>
<pb n="KR3k0045_WYG_022-12a"/>
後其時形氣相得謂之可治色澤以浮謂之易已脉從<lb/>
四時謂之可治脉弱以滑是有胃氣命曰易治取之以<lb/>
時<hi>黄帝素問内經玉機真蔵論</hi>
今夫五藏之有疾也譬猶刺也猶汚也猶結也猶閇也<lb/>
刺雖久猶可拔也汚雖久猶可雪也結雖久猶可解也<lb/>
閇雖久猶可決也或言久疾之不可取者非其説也夫<lb/>
善用鍼者取其疾也猶拔刺也猶雪汚也猶解結也猶<lb/>
決閇也疾雖久猶可畢也言不可治者未得其術也<hi>黄帝</hi>
<pb n="KR3k0045_WYG_022-12b"/>
<hi>素問靈樞經九鉞十二原</hi>
病九日者三刺而已病一月者十刺而已多少逺近以<lb/>
此衷之<hi>黄帝素問靈樞經夀夭剛柔</hi>
形先病而未入蔵者刺之半其日蔵先病而形乃應者<lb/>
刺之倍其日<hi>黄帝素問靈樞經夀夭剛柔</hi>
譬如有人欲見大海稍稍前行若見樹若樹相若見山<lb/>
若山相當知是中去海尚逺若不見樹無樹相不見山<lb/>
無山相當知大海去是不逺大海深故無有山樹是人<lb/>
<pb n="KR3k0045_WYG_022-13a"/>
雖不見海知必近之<hi>小品波羅蜜經卷四</hi>
譬如二人欲過猛火其一人者着金剛鎧即能過之其<lb/>
一人者身被乾草為火所焚何以故草則易燒金則堅<lb/>
故<hi>大方等大集經卷十一</hi>
譬如金鎚安置火中善作罏豪融銷鍊治熾然毒熱又<lb/>
如鐡丸新從火出炎赫熾然有智之人不應執觸何以<lb/>
故鐡流金熾觸則燒然故<hi>大集賢護經卷三</hi>
譬如醫師知風痰熱等發起所由亦知有藥對治此病<lb/>
<pb n="KR3k0045_WYG_022-13b"/>
有人爽健身無疾病如此之人須師治不<hi>文殊師利問經卷下</hi>
如人病重不可療治醫即捨去不與少藥<hi>文殊師利問經卷下</hi>
若有火聚如須彌山無有所依為當増長為當漸滅迦<lb/>
葉白言是火當滅更不増長<hi>大方廣如來秘宻蔵經卷下</hi>
如水中畫即滅地畫近時若風雨足踐爾乃滅畫石石<lb/>
住石滅<hi>四阿含暮抄解藉六</hi>
譬如繩繋鳥脚初雖得去繩盡攝還若當繩斷鳥便永<lb/>
去<hi>禪法要解經卷下榮十</hi>
<pb n="KR3k0045_WYG_022-14a"/>
又如草木薪火燒烟出炭灰不盡火力薄故<hi>大智度論卷二</hi>
斷食死無疑食者死未定<hi>大智度論卷三</hi>
譬如渡師一人以浮囊草栰渡之一人以方舟而渡二<lb/>
渡之中相降懸殊<hi>大智度論卷六</hi>
譬如燒金丸雖眼見其好不可以手觸燒人手故<hi>大智度論</hi>
<hi>卷十</hi>
如須彌山王小風則不能動若隨藍風至則大動散<hi>大智</hi>
<hi>度論卷十</hi>
<pb n="KR3k0045_WYG_022-14b"/>
譬如小火不能燒大林火勢增益能燒一切<hi>大智度論卷十五</hi>
如火燒金銀煮沸熱蜜雖有色味燒身爛口急應捨之<lb/>
<hi>大智度論卷十七</hi>
譬如洋金燒身若欲除之不得但欲棄火而畱金要當<lb/>
金火俱棄<hi>大智度論卷十七</hi>
譬如藥師欲試毒藥先以與雞雞即時死然後自服乃<lb/>
知藥之威力為大<hi>大智度論卷二十二</hi>
如火焚薪已灰炭猶在火力薄故不能令盡若劫盡時<lb/>
<pb n="KR3k0045_WYG_022-15a"/>
火燒三千大千世界無復遺餘火力大故<hi>大智度論卷二十七</hi>
如大河水投一合鹽則失鹽相不名為鹹<hi>大智度論三十</hi>
又如絶健之人少衆力寡不能制之大軍攻之則伏<hi>大智</hi>
<hi>度論三十五</hi>
譬如深根大樹不可以一斫能辦多用斧力乃斷<hi>大智度論</hi>
<hi>卷五十三</hi>
譬如大逆重罪應死之人雖有强力財寳不可得免有<lb/>
人罪雖入死料理在可救用力勢財物便得濟命不救<lb/>
<pb n="KR3k0045_WYG_022-15b"/>
則死<hi>大智度論卷五十七</hi>
譬如鳥子羽翼未成不可逼令髙翔六翮成就則能逺<lb/>
飛<hi>大智度論卷六十一</hi>
如合衆縷以為繩不知者謂繩有力又如牆崩殺人言<lb/>
牆有力若各各分散則無有力<hi>大智度論卷六十二</hi>
如寳蔵閉門雖有好物而不能得若開其門則隨意所<lb/>
取<hi>大智度論卷六十五</hi>
譬如熱金丸雖是寳物捉則燒手<hi>大智度論卷九十二</hi>
<pb n="KR3k0045_WYG_022-16a"/>
舜耕歴山恩不及州里太公屠牛惠不逮妻子及其見<lb/>
用恩流八荒惠施四海饒財多貨貴其能與貧困屢空<lb/>
貴其履道<hi>𢎞明集牟子理惑論</hi>
譬猶吏人解印脱冠而横道肆㬥五尺之童皆能制之<lb/>
矣<hi>𢎞明集正誣論</hi>
疾重則親降醫王患輕則寄方遥授偏師以翦梟獍重<lb/>
将而戮鯨鯢此亦釋門和扁之術法王孫吳之勢也<hi>辨正</hi>
<hi>論卷六</hi>
<pb n="KR3k0045_WYG_022-16b"/>
　　　勢阻<lb/>
智出乎身理無或困聲係於物才有必窮故陵波之羽<lb/>
不能淨浪盈岫之木無以輟風<hi>南齊書劉祥傳</hi>
聽絶於聰非疾響所握神閉於明非盈灮所燭故破山<lb/>
之雷不發聾夫之耳朗夜之輝不開矇叟之目<hi>南齊書劉祥傳</hi>
椎固有柄而不能自㭬目見百歩之外而不能見其眥<lb/>
<hi>文子上德</hi>
夫目之明能見於百歩之外而顧不見其背也帷牆之<lb/>
<pb n="KR3k0045_WYG_022-17a"/>
後則無睹也<hi>子華子大道</hi>
耳者可以聽調聲而不能為調聲目者可以視異形而<lb/>
不能為異形口者可以道神明而不能為神明<hi>鶡冠子天權</hi>
萬賤之直不能撓一貴之曲<hi>鶡冠子近迭</hi>
夫南行者至於郢北面而不見㝠山是何也則去之逺<lb/>
也<hi>莊子天運</hi>
雖有賢良辯慧不能開一言以枉法雖有千金不能以<lb/>
用一銖<hi>商子定分</hi>
<pb n="KR3k0045_WYG_022-17b"/>
中行繆伯手搏虎而不能生也蓋力優而克不能及也<lb/>
<hi>淮南子繆稱訓</hi>
扶桑受謝日照宇宙炤炤之光輝燭四海闔户塞牖則<lb/>
無由入矣<hi>淮南子道應訓</hi>
夾河為婚水漲無船<hi>焦氏易林臨之小過</hi>
牽羊不前與心戾旋<hi>焦氏易林渙之中孚</hi>
或問聖人之作事不能昭若日月乎何後世之訔訔也<lb/>
曰瞽曠能黙瞽曠不能齊不齊之耳狄牙能喊狄牙不<lb/>
<pb n="KR3k0045_WYG_022-18a"/>
能齊不齊之口<hi>揚子問神</hi>
鳥有毛羽能飛不能升天<hi>王充論衡道虛篇</hi>
天養物能使物暢至秋不得延之至春吞藥養性能令<lb/>
人無病不能壽之為仙<hi>王充論衡道虛篇</hi>
可得箠者小而可得量者少也器至大箠弗能數至多<lb/>
升斛弗能<hi>王充論衡定賢篇</hi>
天地之性能更生火不能使滅火復燃能更生人不能<lb/>
令死人復見<hi>王充論衡論死篇</hi>
<pb n="KR3k0045_WYG_022-18b"/>
苞瓜之汁猶人之血也其肌猶肉也試令人損益苞瓜<lb/>
之汁令其形如故耐為之乎人不耐損益苞瓜之汁天<lb/>
安耐増減人之年<hi>王充論衡無形篇</hi>
蓋盛陽不能榮枯朽之木神明不能變沉溺之性子貢<lb/>
不能悦係馬之野人古公不能釋欲地之戎狄實理有<lb/>
所不通善言有所不行章甫不售於蠻越赤舄不用於<lb/>
跣夷何可强哉<hi>抱朴子内篇塞難</hi>
良匠能與人規矩不能使人必巧也明師能授人方書<lb/>
<pb n="KR3k0045_WYG_022-19a"/>
不能使人必為也<hi>抱朴子内篇極言</hi>
夫聖人知凶醜之自然下愚之難移猶春陽之不能榮<lb/>
枯朽炎景之不能鑠金石<hi>抱朴子外篇詰鮑</hi>
朱緑之藻不秀於枯柯傾山之流不發乎涸源熠耀之<lb/>
宵熖不能使萬品程形志盡勢利不能使芳風邈世<hi>抱朴</hi>
<hi>子外篇廣譬</hi>
造逺者莫能兼通於岐路有為者莫能並舉於耕學<hi>抱朴</hi>
<hi>子外篇守塉</hi>
<pb n="KR3k0045_WYG_022-19b"/>
使駿馬馳騖於屈曲艱阻之中則與驢騾齊足<hi>前漢書註揚雄</hi>
<hi>傳</hi>
人之行投趾在乎容跡之地近不踐而獲安若以足外<lb/>
為無用欲闕之及泉雖則㨗若㺅猨亦不能履也<hi>李善註文</hi>
<hi>選秋興賦</hi>
傾耳求音眡優聽苦澄心狥物形逸神勞是以天殊其<lb/>
數雖同方不能分其慼理塞其通則並質不能共其休<lb/>
<hi>文選陸機演連珠</hi>
<pb n="KR3k0045_WYG_022-20a"/>
理之所開力所常達數之所塞威有必窮是以烈火流<lb/>
金不能焚景沈寒凝海不能結風<hi>文選陸機演連珠</hi>
慈父能食子不能使知味聖人能悦人不能使人必悦<lb/>
<hi>意林子思子</hi>
朝露之蒲土女不能治淄澠之沙計鬼不能數<hi>太平御覽地部</hi>
<hi>沙</hi>
水生石未有居山而溺者火生木未有抱樹而焦者<hi>太平</hi>
<hi>御覽地部石上</hi>
<pb n="KR3k0045_WYG_022-20b"/>
子日沐令人愛卯日沐令人白頭案人之愛憎頭之白<lb/>
黑在乎自然但使嫫母子日沐浴能令人愛耶使十五<lb/>
童子卯日沐能令髪白耶<hi>太平御覽人事部沐</hi>
刻削之道鼻莫如大目莫如小鼻大可小小不可大目<lb/>
小可大大不可小舉事亦然<hi>太平御覽人事部目</hi>
諺曰魯班雖巧不能為乞丏者顔<hi>太平御覽人事部諺下</hi>
譬猛虎浮水不如鳬鴨麒麟登木不如猿㺅<hi>太平御覽羽族部鴨</hi>
補天立地之聖不能止日灮西落疏山奠川之力不能<lb/>
<pb n="KR3k0045_WYG_022-21a"/>
停河水東流<hi>初學記禮部饗謙註</hi>
升離戒晨隂牆不照其景膚雲停夕幽草或漏其津<hi>初學</hi>
<hi>記職官部秘書丞註</hi>
善行水者不能徃冰善穿地者不能鑿凍善用鍼者亦<lb/>
不能取四厥<hi>黄帝素問靈樞經刺節真邪</hi>
譬如妙藥雖能療愈種種重病而不能治已死之人<hi>海空</hi>
<hi>智蔵經問病品</hi>
如金翼之鳥能食能消一切禽魚金銀等物唯除金剛<lb/>
<pb n="KR3k0045_WYG_022-21b"/>
不能吞噉<hi>元陽妙經卷一</hi>
若有人能将藕絲曵懸玉京山者可思議不<hi>元陽妙經卷六</hi>
如人左手所作不便<hi>波羅蜜多經卷三百五十一</hi>
譬如新淨種子善能蔵積不為蟲食無有爛壞乾焦穿<lb/>
穴或復有人選擇良田潤沃之處下此種子令一日中<lb/>
牙莖枝葉扶疏䕃映華菓滋茂皆具足不不也<hi>大寶積經卷五</hi>
<hi>十五</hi>
猶如外學五通仙人雖視胎中不能豫别男女之根<hi>阿差</hi>
<pb n="KR3k0045_WYG_022-22a"/>
<hi>未菩薩經卷六</hi>
譬如剪棄鬚髪雖見烏灮香澤寜可更植於身令重生<lb/>
不<hi>大乘顯識經推四</hi>
猶如力士以輕毛毱擲平户扇彼為受不答曰不也所<lb/>
以者何毛毱輕搏户扇平立是故不受<hi>中阿含經卷二十</hi>
譬如伏雞生子衆多不能隨時䕃□消息冷暖而欲令<lb/>
子以觜以爪啄卵自生安隱出㲉當知彼子無有自力<lb/>
堪能方便以觜以爪安隱出㲉<hi>雜阿含經卷十</hi>
<pb n="KR3k0045_WYG_022-22b"/>
如轉輪王所有象寳甚為髙大持一多羅樹葉覆其身<lb/>
體欲令不現可得爾耶<hi>别譯雜阿含經卷十四</hi>
譬如大風能動海水以為波浪而不能動摩羅耶山<hi>阿育</hi>
<hi>王經卷八</hi>
如大海岸水不能破<hi>阿育王經卷八</hi>
如大山堰水水不能壞<hi>禪法要觧經卷下榮十</hi>
譬如㬥河力能漂没唯不能浮大石重山<hi>無明羅刹經</hi>
誰於㬥河乃欲截流誰入虎口欲數其齒<hi>無明羅刹經</hi>
<pb n="KR3k0045_WYG_022-23a"/>
昔有一人頭上無毛冬則大寒夏則患熱兼為蚊䖟之<lb/>
所唼食晝夜受惱甚以為苦有一醫師多諸方術時彼<lb/>
禿人徃至其所語其醫言唯願大師為我治之時彼醫<lb/>
師亦復頭禿即便脱帽示之而語之言我亦患之以為<lb/>
痛苦若令我治能得荖者應先自治以除其患<hi>百喻經卷上</hi>
如人學書時傍人寜能代其工不王言不能代其工如<lb/>
人犯法有罪寜可取無罪之人代不王言不可<hi>那先比丘經卷</hi>
<hi>上</hi>
<pb n="KR3k0045_WYG_022-23b"/>
王使宰人作美羮中有水有肉有蔥蒜有薑有鹽䜴有<lb/>
糯王勅廚下人言所作美羮如前取羮中水味來次取<lb/>
肉味來次取蔥味來次取薑味來次取鹽豉味來次取<lb/>
糯味來羮以成人寜能一一取羮味與王不王言羮一<lb/>
合以後不能一一别味也<hi>那先比丘經卷中</hi>
車載鹽牛軛鹽車牛寜能别知鹽味不<hi>那先比丘經卷中</hi>
譬如日出雖能照了一切天下然不能為盲者作明我<lb/>
亦如是雖復能為一切衆生説無上道然不能為無慧<lb/>
<pb n="KR3k0045_WYG_022-24a"/>
目者而作利益<hi>本緣經毗羅摩品</hi>
譬如夜行嶮道無人執燈必不得過<hi>大智度論卷四十一</hi>
譬如大火常有燒力但以薪不近故不得燒近則能燒<lb/>
<hi>大智度論卷六十一</hi>
譬如猛風除雲能令日月出現而不能作日月也<hi>大智度論</hi>
<hi>卷六十四</hi>
譬如人以酥和毒毒勢則歇不能害人<hi>大智度論卷六十八</hi>
譬如盲人蹈踐珍寶口言非珍寶竟不能令非珍寶<hi>大智</hi>
<pb n="KR3k0045_WYG_022-24b"/>
<hi>度論卷七十</hi>
譬如刀雖利不能破空<hi>大智度論卷七十</hi>
譬如以飛言之鳥則勝人<hi>大智度論七十八</hi>
譬如蠅無處不著唯不著火焰<hi>大智度論卷九十四</hi>
如時雨能益草木不益虛空<hi>大智度論卷九十五</hi>
如日出不能令髙者下下者髙但能照明萬物令有眼<lb/>
者别識<hi>大智度論卷九十五</hi>
父雖愛子不能以頭目與之<hi>大智度論卷九十七</hi>
<pb n="KR3k0045_WYG_022-25a"/>
如大海水波其力雖大到須彌山邉則退而無用<hi>大智度論</hi>
<hi>卷九十九</hi>
譬如一一石女不能有子一一盲人不能見色一一沙<lb/>
不能出油多集亦不能<hi>百論卷上守八</hi>
眼雖見相不自見眼如指端不能自觸<hi>百論卷下守九</hi>
如人乘船隨水至大城井泉陂池水則不能得爾<hi>十住毘婆</hi>
<hi>沙論卷十一</hi>
如物或有近而不可知或逺而不可知或根壞故不可<lb/>
<pb n="KR3k0045_WYG_022-25b"/>
知或心不住故不可知障故不可知同故不可知勝故<lb/>
不可知微細故不可知近而不可知者如眼中藥逺而<lb/>
不可知者如鳥飛虛空髙翔逺逝根壞故不可知者如<lb/>
盲不見色聾不聞聲鼻塞不聞香口爽不知味身頑不<lb/>
知觸心狂不知實心不住故不可知者如心在色等則<lb/>
不知聲障故不可知者如地障大水壁障外物同故不<lb/>
可知者如黑上墨點勝故不可知者如有鐘鼔音不聞<lb/>
捎拂聲細微故不可知者如微塵等不現<hi>十二門論守六</hi>
<pb n="KR3k0045_WYG_022-26a"/>
方寸之心謀已身而致謬圓分之眸隔牆壁而弗見<hi>𢎞明</hi>
<hi>集十四</hi>
河泊雖神不能溺陸地人飄風雖疾不能使湛水揚塵<lb/>
<hi>𢎞明集牟子理惑論</hi>
猶磁石取鐡不能移毫毛矣<hi>𢎞明集牟子理惑論</hi>
離婁察秋毫於百㝷者資其妙目假日而覩耳今布毫<lb/>
於千步之外目力所匱無假以見而於察㣲避危無所<lb/>
少矣何為以千歩所昧還疑百㝷之毫乎<hi>𢎞明集明佛論</hi>
<pb n="KR3k0045_WYG_022-26b"/>
如母乳嬰兒一經月無倦嬰兒㗋若閉乳母欲何為<hi>法苑</hi>
<hi>珠林卷八十一</hi>
譬如有人欲於空地造立空室隨意無礙若於虛空終<lb/>
不能成<hi>維摩詰所説經佛國品</hi>
　<lb/>
　<lb/>
　<lb/>
　喻林卷二十二<lb/>
</p>
<p>
</p>
  </div>
</body>
</text>
</TEI>
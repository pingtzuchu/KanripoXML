<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷一百七</head>
    <p>
<pb n="KR3k0045_WYG_107-1a"/>
欽定四庫全書<lb/>
　喻林卷一百七　　　　　明　徐元太　撰<lb/>
　　政治門<hi>十二</hi>
　　　征伐<lb/>
地中有水師君子以容民畜衆<hi>易師</hi>
六五田有禽利執言<hi>易師</hi>
人之脩田非禽之所犯王者守國非叛者所亂禽之犯<lb/>
苗則可獵取叛人亂國則可誅之<hi>周易正義師</hi>
<pb n="KR3k0045_WYG_107-1b"/>
尚桓桓如虎如貔如熊如羆于商郊<hi>書牧誓</hi>
稼穡之夫除草養苗我長念天亾殷惡主亦猶是矣<hi>孔氏</hi>
<hi>傳書大誥</hi>
澤有獸而焚其草木大威將至不可為巧焚其草木則<lb/>
無種大威將至不可以為勇<hi>汲冡周書周祝解</hi>
既破我斧又缺我斨<hi>音搶</hi>周公東征四國是皇○既破我<lb/>
斧又缺我錡<hi>音奇</hi>○既破我斧又缺我銶<hi>音求○詩國風破斧</hi>
淠<hi>音譬</hi>彼涇舟烝徒楫<hi>音接叶/藉此反</hi>之周王于邁六師及之<hi>詩大</hi>
<pb n="KR3k0045_WYG_107-2a"/>
<hi>雅棫樸</hi>
王奮厥武如震如怒<hi>叶暖五反</hi>進厥虎臣闞<hi>音/喊</hi>如虓<hi>音/哮</hi>虎<hi>詩大</hi>
<hi>雅常武</hi>
王旅嘽嘽<hi>音灘</hi>如飛如翰如江如漢如山之苞<hi>叶鋪鉤反</hi>如川<lb/>
之流<hi>詩大雅常武</hi>
武王載斾有䖍秉鉞<hi>音越</hi>如火烈烈則莫我敢曷<hi>音遏○詩頌長</hi>
<hi>發</hi>
采芑宣王南征也<hi>毛詩采芑</hi>
<pb n="KR3k0045_WYG_107-2b"/>
文王之時西有昆夷之患北有玁狁之難以天子之命<lb/>
命將率遣戍役以守衞中國故歌采薇以遣之出車以<lb/>
勞還杕杜以勤歸也<hi>毛詩采薇</hi>
東山周公東征也周公東征三年而歸勞歸士大夫美<lb/>
之<hi>毛詩東山</hi>
夫兵猶火也弗戢將自焚也<hi>左傳隠公四年</hi>
君處北海寡人處南海唯是風馬牛不相及也不虞君<lb/>
之渉吾地也何故<hi>左傳僖公四年</hi>
<pb n="KR3k0045_WYG_107-3a"/>
古者明王伐不敬取其鯨鯤而封之以為大戮於是乎<lb/>
有京觀以懲淫慝<hi>左傳宣公十二年</hi>
三里之城七里之郭環而攻之而不勝夫環而攻之必<lb/>
有得天時者矣然而不勝者是天時不如地利也城非<lb/>
不髙也池非不深也兵甲非不堅利也米粟非不多也<lb/>
委而去之是地利不如人和也<hi>孟子公孫丑下</hi>
没平公軍無秕政<hi>國語晉</hi>
三軍之良五家之兵進如鋒矢戰如雷霆解如風雨<hi>史記</hi>
<pb n="KR3k0045_WYG_107-3b"/>
<hi>蘇秦傳</hi>
地廣者粟多國大者人衆兵强則士勇<hi>史記李斯傳</hi>
教笞不可廢於家刑罰不可損於國誅伐不可偃於天<lb/>
下用之有巧拙行之有逆順耳<hi>史記律書</hi>
請為天下鴈行頓刃<hi>史記魏世家</hi>
僮兒可使奮拳以致力女子可使褰裳以用命况厲熊<lb/>
羆之卒因迅風之埶哉<hi>後漢書皇甫嵩列傳</hi>
不入虎宂不得虎子<hi>後漢書班超列傳</hi>
<pb n="KR3k0045_WYG_107-4a"/>
虓怒之旅如虎如螭師之攸向無不靡披盖夫燔魚剸<lb/>
蛇莫之方斯<hi>後漢書杜篤傳</hi>
數十萬衆並垂餌於犲狼<hi>晉書東海王越傳</hi>
暫擾以制敵愈於放敵而常擾也夫四體者人之所甚<lb/>
愛茍宜伐病則削肌刮骨矣<hi>晉書王鑒傳</hi>
兵威已振譬如破竹數節之後皆迎刃而解無復著手<lb/>
處也<hi>晉書杜預傳</hi>
雖鴻羅遐被涼州猶在天網之外<hi>晉書秃髪烏孤記</hi>
<pb n="KR3k0045_WYG_107-4b"/>
窮髪遺虜未㧞根株徼垂殘狡尚餘栽蘖而北踰翰漠<lb/>
折其肩髀南極江湖抽其腸胃雖骸骨僅存脂膏咸盡<lb/>
視息纔舉魂魄久逰<hi>魏書匈奴劉聰傳</hi>
天地大德降繁霜於秋令聖哲至仁著甲兵於刑典故<lb/>
知造化之有肅殺義在無私帝王之用干戈盖非獲已<lb/>
<hi>隋書煬帝下帝紀</hi>
驅率貔貅抑揚霆電<hi>南史梁本紀上</hi>
大明發而萬物皆照大義發而萬物皆利大兵發而萬<lb/>
<pb n="KR3k0045_WYG_107-5a"/>
物皆服<hi>太公六韜發啓</hi>
夫輕重强弱之形諸侯合則強孤則弱驥之材而百馬<lb/>
伐之驥必罷矣強最一伐而天下共之國必弱矣<hi>管子覇言</hi>
故盟不如不盟然而有所謂善盟戰不如不戰然而有<lb/>
所謂善戰<hi>春秋繁露竹林</hi>
夫有以咽藥而死者欲禁天下之醫非也有以椉舟而<lb/>
死者欲禁天下之船非也有以用兵而䘮其國者欲禁<lb/>
天下之兵非也<hi>亢倉子兵道</hi>
<pb n="KR3k0045_WYG_107-5b"/>
大國之攻小國譬猶童子之為馬也童子之為馬足用<lb/>
而勞今大國之攻小國也攻者農夫不得耕婦人不得<lb/>
織以守為事攻人者亦農夫不得耕婦人不得織以攻<lb/>
為事<hi>墨子耕柱</hi>
午其軍取其將若撥䵄<hi>荀子富國</hi>
兵有勝於朝廷有勝於原野有勝於市井<hi>尉繚子攻權</hi>
家無怒笞則豎子嬰兒之有過也立見國無刑罰則百<lb/>
姓之互相侵也立見天子無誅伐則諸侯之相㬥也立<lb/>
<pb n="KR3k0045_WYG_107-6a"/>
見故怒笞不可偃於家刑罰不可偃於國誅伐不可偃<lb/>
於天下夫兵之不可偃也譬之若水火然善用之則為<lb/>
福不能用之則為禍若用藥者然得良藥則活人得惡<lb/>
藥則殺人義兵之為天下良藥也亦大矣<hi>呂氏春秋蕩兵</hi>
軍大卒多而不能鬬衆不若其寡也夫衆之為福也大<lb/>
其為禍也亦大譬之若漁深淵其得魚也大其為害也<lb/>
亦大<hi>呂氏春秋决勝</hi>
動之為物不損則益不成則毁不利則病皆險也道之<lb/>
<pb n="KR3k0045_WYG_107-6b"/>
者危故秦勝乎戎而敗乎殽楚勝乎諸夏而敗乎栢莒<lb/>
<hi>淮南子詮言訓</hi>
已未能治也而攻人之亂是猶以火救火以水應水也<lb/>
何所能制<hi>淮南子兵畧訓</hi>
凡有血氣之蟲含牙帶角前爪後距有角者觸有齒者<lb/>
噬有毒者螫有蹏者跌喜而相戲怒而相害天之性也<lb/>
人有衣食之情而物弗能足也故羣居雜處分不均求<lb/>
不瞻則爭爭則強脇弱而勇侵怯人無筋骨之強爪牙<lb/>
<pb n="KR3k0045_WYG_107-7a"/>
之利故割革而為甲爍鐵而為刃<hi>淮南子兵畧訓</hi>
晉陽處父伐楚以救江故解捽者不在於捌格在於批<lb/>
伔<hi>淮南子說林訓</hi>
商師若荼周師若烏<hi>鹽鐵論未通</hi>
蒙公為秦擊走匈奴若鷙鳥之追羣雀<hi>鹽鐵論代功</hi>
屠者解分中理可横以手而離也至其抽筋鑿骨非行<lb/>
金斧不能决聖主循性而化有不從者亦將舉兵而征<lb/>
之<hi>鹽鐵論繇役</hi>
<pb n="KR3k0045_WYG_107-7b"/>
大之伐小強之伐弱猶大魚之吞小魚也若虎之食豚<lb/>
也惡有其不得理<hi>說苑指武</hi>
鵰鷹制兔伐楚有功<hi>焦氏易林大壯之遯</hi>
不戰而屈人兵堯舜也霑頃漸襟堯舜乎衒玉而賈石<lb/>
者其徂詐乎<hi>揚子問道</hi>
麟之儀儀鳳之師師其至矣乎螭虎桓桓鷹隼䎒䎒未<lb/>
至也<hi>揚子孝至</hi>
次六大兵雷霆震其耳維用詘腹測曰大兵雷霆威震<lb/>
<pb n="KR3k0045_WYG_107-8a"/>
無疆也<hi>太𤣥經第三衆</hi>
虎虓<hi>呼交切</hi>振廞<hi>欣金/切</hi>如鷹之揚也<hi>太𤣥經第三衆</hi>
上九斧刃蛾蛾利匠人之貞測曰蛾蛾之斧利征亂也<lb/>
<hi>太𤣥經第三衆</hi>
比札為甲冠矜為㦸被甲何㦸以威不恪<hi>太𤣥經太𤣥棿</hi>
水以療湯火以熟食兵以除亂夫何偃也<hi>呂氏春秋蕩兵解</hi>
兵猶火也強則盛盛則衰<hi>淮南子原道訓解</hi>
含血之蟲必有爪牙之用喜則共戲怒則相害人無爪<lb/>
<pb n="KR3k0045_WYG_107-8b"/>
牙故設兵革之器以自輔衞故國以軍為輔君以臣為<lb/>
佐輔彊則國安輔弱則國危<hi>武侯十六策治軍</hi>
鞭朴廢於家則童僕怠惰征伐息於國羣下不䖍<hi>抱朴子外</hi>
<hi>篇用刑</hi>
禁令不明而嚴刑以靜亂廟算不精而窮兵以侵鄰猶<lb/>
釤禾以討蝗蟲伐木以殺蠧蝎食毒以中蚤虱徹舍以<lb/>
逐雀鼠<hi>抱朴子外篇博喻</hi>
攻斷之盛莫絶乎火<hi>太𤣥經第二達解</hi>
<pb n="KR3k0045_WYG_107-9a"/>
豐昦<hi>音杲</hi>之斡睛之奯<hi>音/豁</hi>雷磤磤<hi>音/隱</hi>電炟炟<hi>當葛反</hi>傳曰昦<lb/>
之斡日之轉也睛之奯目之動也雷磤磤其聲震也電<lb/>
炟炟其光睒也昔王由是動干戈耀兵威<hi>元包仲陽</hi>
破城邑而取之言若㧞樹木并得其根本也<hi>前漢書註高帝紀</hi>
威亮火烈勢踰風掃拾代如遺偃齊猶草<hi>文選陸機功臣頌</hi>
夫鷙鳥之擊先高攫鷙之勢也牧野之威孟津之退也<lb/>
<hi>文選陳琳檄呉將校文</hi>
守似藩籬戰同枯朽<hi>文選陸陲石闕銘</hi>
<pb n="KR3k0045_WYG_107-9b"/>
奮臂雲興騰跡虎噬陵險必夷摧剛則脆<hi>文選陸士衡功臣頌</hi>
夫行天莫如龍行地莫如馬馬者甲兵之本國之大用<lb/>
安寧則以别尊卑之序有變則以濟逺近之難<hi>補文選馬援上</hi>
<hi>銅馬式表</hi>
戰如鬬雞勝者先鳴<hi>太平御覽羽族部鷄</hi>
武王曰五帝之時無守戰之具國存者何太公曰守戰<lb/>
之具皆在民間耒耜者是其弓弩也鋤爬者是其矛㦸<lb/>
也簦笠者是其兠鍪也䥥斧者是其攻戰之具也雞狗<lb/>
<pb n="KR3k0045_WYG_107-10a"/>
者是鉦鼓也<hi>太平御覽兵部營壘</hi>
元戎屢征如風之騰<hi>初學記州郡部河北道</hi>
人主者國之腹心也兵者國之威神也<hi>道德經指歸卷十二</hi>
　　　選將<lb/>
長子帥師以中行也弟子輿尸使不當也<hi>易師</hi>
服不可加非其人兵不可任非其才<hi>孔氏傳書說命中</hi>
維師尚父時維鷹揚<hi>詩大雅大明</hi>
天下合從趙使魏加見楚春申君曰君有將乎曰有矣<lb/>
<pb n="KR3k0045_WYG_107-10b"/>
僕欲將臨武君魏加曰臣少之時好射臣願以射譬之<lb/>
可乎春申君曰可加曰異日者更羸與魏王處京臺之<lb/>
下仰見飛鳥更羸謂魏王曰臣為王引弓虚發而下鳥<lb/>
魏王曰然則射可至此乎更羸曰可有間鴈從東方來<lb/>
更羸以虛發而下之魏王曰然則射可至此乎更羸曰<lb/>
此孽也王曰先生何以知之對曰其飛徐而鳴悲飛徐<lb/>
者故瘡痛也鳴悲者久失羣也故瘡未息而驚心未去<lb/>
也聞弦者音烈而高飛故瘡隕也今臨武君嘗為秦孽<lb/>
<pb n="KR3k0045_WYG_107-11a"/>
不可為拒秦之將也<hi>戰國䇿楚考烈王</hi>
夫將者國之輔也輔周則國必強輔隙則國必弱<hi>孫子謀攻</hi>
今君四時使斬離皮革掩以朱漆畵以丹青爍以犀象<lb/>
冬日衣之則不温夏日衣之則不涼為長㦸二丈四尺<lb/>
短㦸一丈二尺革車掩戸縵輪籠轂觀之於目則不麗<lb/>
乘之以田則不輕不識主君安用此也若以僃進戰退<lb/>
守而不求能用者譬猶伏雞之摶狸乳犬之犯虎雖有<lb/>
鬬心隨之死矣<hi>呉子圗國</hi>
<pb n="KR3k0045_WYG_107-11b"/>
將帥者心也羣下者支節也其心動以誠則支節必力<lb/>
其心動以疑則支節必背夫將不心制卒不節動雖勝<lb/>
幸勝也<hi>尉繚子攻權</hi>
昔者良將之用兵有饋簞醪者使投諸河與士卒同流<lb/>
而飲夫一簞之醪不能味一河之水而三軍之士思為<lb/>
致死者以滋味之及己也<hi>黄石公三畧上</hi>
勇則能决斷能决斷則能若雷電飄風㬥雨能若崩山<lb/>
破潰别辨霣墜若鷙鳥之擊也摶攫則殪中木則碎<hi>呂氏</hi>
<pb n="KR3k0045_WYG_107-12a"/>
<hi>春秋决勝</hi>
鼓不與於五音而為五音主水不與於五味而為五味<lb/>
調將軍不與於五官之事而為五官督故能調五音者<lb/>
不與五音者也能調五味者不與五味者也能治五官<lb/>
之事者不可揆度者也是故將軍之心滔滔如春<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
如夏湫漻如秋典凝如冬因形而與之化隨時而與之<lb/>
移<hi>淮南子兵畧訓</hi>
良將之卒若虎之牙若兕之角若鳥之羽若蚈之足可<lb/>
<pb n="KR3k0045_WYG_107-12b"/>
以行可以舉可以噬可以觸強而不相敗衆而不相害<lb/>
一心以使之也<hi>淮南子兵畧訓</hi>
將以民為體而民以將為心心誠則支體親刃心疑則<lb/>
支體撓北心不專一則體不節動將不誠心則卒不勇<lb/>
敢<hi>淮南子兵畧訓</hi>
將者士之心也士者將之肢體也心猶與則肢體不用<lb/>
<hi>說苑指武</hi>
子不聞越王勾踐之伐呉客有獻醇酒一器王使人注<lb/>
<pb n="KR3k0045_WYG_107-13a"/>
江之上流使士卒飲其下流味不及加羙而士卒戰自<lb/>
五也異日有獻一囊糗糒者王又以賜軍士分食之甘<lb/>
不踰嗌而戰自十也今子為將士卒并分菽粒而食之<lb/>
子獨朝夕芻豢黍粱何也<hi>列女傳周列國楚子發母</hi>
夫將者人命之所懸也成敗之所在也禍福之所繫也<lb/>
而上不假之以賞罰亦猶束猿猱之手而責之以騰㨗<lb/>
膠離婁之目而使之辨青黄不可得也<hi>武侯心書假權</hi>
為將者必有腹心耳目爪牙無腹心者如人夜行無所<lb/>
<pb n="KR3k0045_WYG_107-13b"/>
措手足無耳目者如㝠然而居不知運動無爪牙者如<lb/>
饑人食毒物無不死矣故善將者必有博聞多智為腹<lb/>
心沈審謹宻為耳目勇捍善敵者為爪牙<hi>武侯心書腹心</hi>
將能執兵之權操兵之勢而臨羣下譬如猛虎加之羽<lb/>
翼而翶翔四海隨所遇而施之若將失權不操其勢亦<lb/>
如魚龍離於江湖中欲求游洋之勢奔濤戲浪何可得<lb/>
也<hi>武侯心書兵機</hi>
有猛如熊虎㨗若騰猿剛如鐵石利若龍泉此一時之<lb/>
<pb n="KR3k0045_WYG_107-14a"/>
雄也<hi>武侯心書三賔</hi>
古之善將者養人如養己子有難則以身先之有功則<lb/>
以身後之<hi>武侯心書哀死</hi>
夫將者人之司命國之利器先定其計然後乃行其令<lb/>
若漂水㬥至其獲若鷹隼之擊物靜若彊弩之張動如<lb/>
機關之發所向者破而勍敵自滅<hi>武侯十六䇿治軍</hi>
工非魯般之目無以見其功巧戰非孫武之謀無以出<lb/>
其奇運<hi>武侯十六䇿治軍</hi>
<pb n="KR3k0045_WYG_107-14b"/>
良將如山如淵人不知其慼亦不知其歡<hi>意林唐子</hi>
不愛尺璧而愛寸陰者將難遭而易失也故良將之趍<lb/>
時也衣不解帶足不躡地<hi>太平御覽兵部將帥下</hi>
良將剛則法天可望而不可干柔則象淵可觀而不可<lb/>
入去如收電可見而不可得留如山岳可瞻而不可量<lb/>
<hi>太平御覽兵部良將上</hi>
　　　義兵<lb/>
上九王用出征有嘉折首獲匪其醜无咎<hi>易離</hi>
<pb n="KR3k0045_WYG_107-15a"/>
王赫奮烈八方咸發髙城若地商庶若化<hi>汲冡周書武寤解</hi>
左手杖鉞示無事於誅右手把旄示有事於教<hi>孔氏傳書牧誓</hi>
草蟲鳴阜螽躍而從之天性也近西戎之諸侯聞南仲<lb/>
既征儼狁將伐西戎之命則跳躍而鄉望之如阜螽之<lb/>
聞草蟲鳴焉<hi>鄭氏箋詩出車</hi>
明主之守也必折衝乎千里之外其征也袵席之上還<lb/>
師<hi>大戴禮記主言</hi>
明主之征也猶時雨也至則民說矣<hi>大戴禮記主言</hi>
<pb n="KR3k0045_WYG_107-15b"/>
誅其君而弔其民若時雨降民大悅<hi>孟子梁惠王下</hi>
則鄰國之民仰之若父母矣率其子弟攻其父母自生<lb/>
民以來未有能濟者也<hi>孟子公孫丑上</hi>
寧爾也非敵百姓也若崩厥角稽首<hi>孟子盡心下</hi>
攻戰之道非師者雖有百萬之軍北之堂上雖有闔閭<lb/>
呉起之將禽之戸内千丈之城㧞之尊爼之間百尺之<lb/>
衝折之袵席之上故鍾鼓竽瑟之音不絶地可廣而欲<lb/>
可成和樂倡優侏儒之笑不乏諸侯可同日而致也故<lb/>
<pb n="KR3k0045_WYG_107-16a"/>
名配天地不為尊利制海内不為厚<hi>戰國䇿齊閔王</hi>
以桀詐桀猶巧拙有幸焉以桀詐堯譬之若以卵投石<lb/>
以指撓沸若赴水火入焉焦没耳<hi>荀子議兵</hi>
弓矢不調則羿不能以中微六馬不和則造父不能以<lb/>
致逺士民不親附則湯武不能以必勝也故善附民者<lb/>
是乃善用兵者也<hi>荀子議兵</hi>
其民之親我歡若父母其好我芬若椒蘭彼反顧其上<lb/>
則若灼黥若仇讐人之情雖桀跖豈又肯為其所惡賊<lb/>
<pb n="KR3k0045_WYG_107-16b"/>
其所好者哉是猶使人之子孫自賊其父母也彼必將<lb/>
來告之夫又何可詐也<hi>荀子議兵</hi>
齊之技擊不可以遇魏氏之武卒魏氏之武卒不可以<lb/>
遇秦之銳士秦之銳士不可以當桓文之節制桓文之<lb/>
節制不可以敵湯武之仁義有遇之者若以焦熬投石<lb/>
焉<hi>荀子議兵</hi>
治民者禁姦於未萌而用兵者服戰於民心禁先其本<lb/>
者治兵戰其心者勝<hi>韓非子心度</hi>
<pb n="KR3k0045_WYG_107-17a"/>
夫以義誅不義若决江河而溉爝火臨不測而擠欲墮<lb/>
其克必矣<hi>黄石公三畧下</hi>
古之聖王有義兵而無有偃兵兵誠義以誅㬥君而振<lb/>
苦民民之說也若孝子之見慈親也若飢者之見美食<lb/>
也民之號呼而走之若強弩之射於深谿也若積大水<lb/>
而失其壅隄也<hi>吕氏春秋蕩兵</hi>
今有人於此能生死一人則天下必爭事之矣義兵之<lb/>
生一人亦多矣人孰不說故義兵生則鄰國之民歸之<lb/>
<pb n="KR3k0045_WYG_107-17b"/>
若流水誅國之民望之若父母行地滋逺得民滋衆兵<lb/>
不接刃而民服若化<hi>呂氏春秋懷寵</hi>
夫射儀度不得則格的不中驥一節不用而千里不至<lb/>
夫戰而不勝者非鼓之日也素行無刑人矣故得道之<lb/>
兵車不發轉騎不被鞍皷不振塵旗不解卷甲不離矢<lb/>
刃不嘗血<hi>淮南子兵畧訓</hi>
獵者逐禽車馳人趨各盡其力無刑罰之威而相為斤<lb/>
闉要遮者同所利也同舟而濟於江卒遇風波百族之<lb/>
<pb n="KR3k0045_WYG_107-18a"/>
子捷捽招杼船若左右手不以相德其憂同也故明王<lb/>
之用兵也為天下除害而與萬民共享其利民之為用<lb/>
猶子之為父弟之為兄威之所加若崩山决塘敵孰敢<lb/>
當<hi>淮南子兵畧訓</hi>
所為立君者以禁㬥討亂也今乘萬民之力而反為殘<lb/>
賊是為虎傅翼曷為弗除夫畜池魚者必去猵獺養禽<lb/>
獸者必去豺狼又况治人乎故聖人之用兵也若櫛髪<lb/>
耨苗所去者少而所利者多民之思兵也若旱而望雨<lb/>
<pb n="KR3k0045_WYG_107-18b"/>
渴而求飲夫有誰與交兵接刃者乎<hi>淮南子兵畧訓</hi>
且仁人之兵聚則成卒散則成列延居則若莫邪之長<lb/>
刃嬰之者斷兊居則若莫邪之利鋒當之者潰圓居則<lb/>
若丘山之不可移也方居則若磐石之不可㧞也觸之<lb/>
角摧折節而退爾<hi>韓詩外篇</hi>
夫以知謀愚以義伐不義若因秋霜而振落葉<hi>鹽鐵論論功</hi>
仁人之兵鋌則若莫邪之利刃嬰之者斷銳則若莫邪<lb/>
之利鋒當之者潰圓居而方止若盤石然觸之者隴種<lb/>
<pb n="KR3k0045_WYG_107-19a"/>
而退耳夫又何可詐也<hi>新序雜事三</hi>
次二兵無刃師無陳麟或賔之温測曰兵無刄德服無<lb/>
方也<hi>太𤣥經第三衆</hi>
義兵除天下之兇殘解百姓之倒懸而生育之故方之<lb/>
於良藥<hi>呂氏春秋蕩解</hi>
刑之與兵猶足與翼也走用足飛用翼形體雖異其行<lb/>
身同刑之與兵全衆禁邪其實一也<hi>王充論衡儒増篇</hi>
　　　要地<lb/>
<pb n="KR3k0045_WYG_107-19b"/>
華之衞幹如諸夏之衞京師故知幹如京師其華猶諸<lb/>
夏也<hi>毛詩正義苕之華</hi>
有蛇於此擊其尾其首救擊其首其尾救擊其中身首<lb/>
尾皆救今梁者天下之脊也夫秦攻梁者是示天下要<lb/>
斷山東之脊也是山東首尾皆救中身之時也<hi>戰國䇿魏哀王</hi>
韓天下之咽喉魏天下之胸腹<hi>戰國䇿秦始皇帝</hi>
夫與人鬬不搤其肮拊其背未能全其勝也今陛下入<lb/>
關而都案秦之故地此亦搤天下之肮而拊其背也<hi>史記</hi>
<pb n="KR3k0045_WYG_107-20a"/>
<hi>劉敬傳</hi>
淮陽之北大諸侯厪如黒子之著靣適足以餌大國耳<lb/>
<hi>前漢書賈誼傳</hi>
彼埳井之潢汙固不容夫吞舟且洛邑之渟瀯曷足以<lb/>
居乎萬乘哉<hi>後漢書文苑傳</hi>
疆界雖逺而其險要必爭之地不過數四猶人雖有八<lb/>
尺之軀靡不受患其護風寒亦數處耳<hi>呉志孫晧傳註</hi>
譬如金城萬雉所急防者四門而已<hi>呉志孫晧傳註</hi>
<pb n="KR3k0045_WYG_107-20b"/>
韓之形勢足以扞四靣之敵通諸侯之盟而中臨天下<lb/>
呼則諸侯應招則諸侯來若長江盤紆于中而九𣲖之<lb/>
流為之争赴而下注也<hi>天禄閣外史形勢</hi>
天子所都曰京師京水也地下之衆者莫過於水地上<lb/>
之衆者莫過於人<hi>獨斷</hi>
見三苗之傾殄則知川源之未可恃也覩翳幽之不守<lb/>
則覺嚴嶮之不足頼也<hi>抱朴子外篇君道</hi>
且夫僻界西戎險阻四塞修其防禦孰與處乎土中平<lb/>
<pb n="KR3k0045_WYG_107-21a"/>
夷洞達萬方輻凑秦嶺九嵕涇渭之川曷若四瀆五嶽<lb/>
帶河泝洛圗書之淵建章甘泉館御列仙孰與靈臺明<lb/>
堂統和天人太液昆明鳥獸之囿曷若辟雍海流道徳<lb/>
之富游俠踰侈犯義侵禮孰與同履法度翼翼濟濟<hi>文選</hi>
<hi>東都賦</hi>
中牟三國之股肱邯鄲之肩髀<hi>事文類聚縣尹韓子</hi>
天以日月為綱地以四海為紀九土星分萬國錯跱崤<lb/>
函有帝皇之宅河洛為王者之里<hi>玉海地里異域圗書</hi>
<pb n="KR3k0045_WYG_107-21b"/>
　　　㬥兵<lb/>
火炎崐岡玉石俱焚天吏逸徳烈于猛火<hi>書𦙍征</hi>
呉日敝于兵㬥骨如莾<hi>左傳哀公元年</hi>
征伐之道不過用兵服則可以退不服則可以進火之<lb/>
盛炎水之盛衝雖欲服罪不可復禁故疾其㬥而不仁<lb/>
也<hi>何休解公羊桓公七年</hi>
古者天子之始封諸侯也萬有餘今以并國之故萬國<lb/>
有餘皆滅而四國獨立此譬猶醫之藥萬有餘人而四<lb/>
<pb n="KR3k0045_WYG_107-22a"/>
人愈也則不可謂良醫矣<hi>墨子非攻下</hi>
君子之用兵莫見其形其功已成野人之用兵也皷聲<lb/>
則似雷號呼則動地塵氣充天流失如雨扶傷輿死履<lb/>
腸涉血無罪之民其死者量于澤矣而國之存亡主之<lb/>
死生猶不可知也其離仁義仁亦逺矣<hi>吕氏春秋期賢</hi>
凡春秋之記災異也雖畆有數莖猶謂之無麥苖也今<lb/>
天下之大三百年之乆戰攻侵伐不可勝數而復讐者<lb/>
有二焉是何以異于無麥苖之有數莖哉不足以難之<lb/>
<pb n="KR3k0045_WYG_107-22b"/>
故謂之無義戰也<hi>春秋繁露竹林</hi>
火之所務焚燒山林不别嘉榖<hi>太𤣥經二務解</hi>
破取城邑誅殺其人如屠六畜然<hi>前漢書註髙帝紀</hi>
百萬之虜俄成魚鼈千仭之阜倐似滄瀛<hi>藝文類聚靈異部魂魄賦</hi>
　<lb/>
　<lb/>
　<lb/>
　喻林卷一百七<lb/>
</p>
<p>
</p>
  </div>
</body>
</text>
</TEI>
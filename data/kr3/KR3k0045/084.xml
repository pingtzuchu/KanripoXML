<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷八十四</head>
    <p>
<pb n="KR3k0045_WYG_084-1a"/>
欽定四庫全書<lb/>
　喻林卷八十四　　　　　明　徐元太　撰<lb/>
　　德行門<hi>六</hi>
　　　成德<lb/>
瞻彼淇澳緑竹猗猗有匪君子如切如磋如琢如磨○<lb/>
瞻彼淇澳緑竹如簀<hi>音責叶側歴反</hi>有匪君子如金如錫如圭<lb/>
如璧<hi>詩國風淇澳</hi>
無然畔援<hi>音院</hi>無然歆羨誕先登于岸<hi>叶魚戰反○詩大雅皇矣</hi>
<pb n="KR3k0045_WYG_084-1b"/>
顒顒卬卬如圭如璋<hi>詩大雅卷阿</hi>
人亦有言德輶如毛民鮮克舉之<hi>詩大雅烝民</hi>
淇澳美武公之德也<hi>毛詩淇澳</hi>
問君子貴玉而賤䃉者何也為玉之寡而䃉之多與孔<lb/>
子曰非為䃉之多故賤之也玉之寡故貴之也夫昔者<lb/>
君子比德於玉焉<hi>禮記聘義</hi>
非彼日月照大明於寰宇類此松筠負貞心於霜雪<hi>禮記正義</hi>
<hi>序</hi>
<pb n="KR3k0045_WYG_084-2a"/>
孔子之謂集大成集大成也者金聲而玉振之也金聲<lb/>
也者始條理也玉振之也者終條理也始條理者智之<lb/>
事也終條理者聖之事也<hi>孟子萬章下</hi>
智譬則巧也聖譬則力也由射於百步之外也其至爾<lb/>
力也其中非爾力也<hi>孟子萬章下</hi>
管仲曰苗始其少也眴眴乎其孺子也至其壯也莊莊<lb/>
乎何其士也至其成也由由乎茲免何其君子也天下<lb/>
得之則安不得則危故命之曰禾此其可比於君子之<lb/>
<pb n="KR3k0045_WYG_084-2b"/>
德矣<hi>管子小問</hi>
紀渻子為王養鬭雞十日而問雞已乎曰未也方虚憍<lb/>
而恃氣十日又問曰未也猶應嚮景十日又問曰未也<lb/>
猶疾視而盛氣十日又問曰幾矣雞雖有鳴者已無變<lb/>
矣望之似木雞矣其德全矣異雞無敢應者反走矣<hi>莊子</hi>
<hi>達生</hi>
徵音非無羽聲也羽音非無徵聲也五音莫不有聲而<lb/>
以徵羽定名者以勝者也故仁義智勇聖人之所備有<lb/>
<pb n="KR3k0045_WYG_084-3a"/>
也然而皆立一名者言其大者也<hi>淮南子詮言訓</hi>
井道以澄清不竭之象而成於井之德也易云井者德<lb/>
之基<hi>京氏易傳井上</hi>
牛𤣥<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>白晬而角其升諸廟乎是以君子全德<hi>揚子君子</hi>
温直而擾毅木之德也剛塞而强義金之德也愿恭而<lb/>
理敬水之德也寛栗而柔立土之德也簡暢而明砭火<lb/>
之德<hi>劉邵人物志九徵</hi>
威施之艷粉黛無以加二至之氣吹呼不能增是以懷<lb/>
<pb n="KR3k0045_WYG_084-3b"/>
英逸之量者不矜風格以示異體邈俗之器者不恤小<lb/>
譽以狥通<hi>抱朴子外篇博喻</hi>
重淵不洞地則不能含螭龍吐吞舟峻山不極天則不<lb/>
能韜琳琅播雲雨立德不絶俗則不能收美聲著厚實<lb/>
執志不絶羣則不能臻成功銘𢎞勲而凡夫朝為蜩翼<lb/>
之善夕望丘陵之益猶立植黍稷坐索於豐收也<hi>抱朴子外</hi>
<hi>篇廣譬</hi>
已有令德類禾之有嘉秀<hi>李善註文選思𤣥賦</hi>
<pb n="KR3k0045_WYG_084-4a"/>
季野雖不言而四時之氣亦備<hi>世說新語德行</hi>
礪金成器相遺滿籯琢玉為寶待價聨城<hi>藝文類聚職官部司徒墓</hi>
<hi>誌</hi>
至仁無親至信碎金<hi>太平御覽珍寶部金中</hi>
譬如商賈遇得寶城身自采取而得還家成大富貴<hi>海空</hi>
<hi>智藏經供獻品</hi>
猶如眞金屢加銷鍊轉轉益明調和柔軟光色妍浄其<lb/>
價難量然後乃為人天之寶<hi>元陽妙經卷三</hi>
<pb n="KR3k0045_WYG_084-4b"/>
光明清涼猶如秋月善法具足猶如滿月衆生樂見猶<lb/>
如朗月增長善法猶如初月一味甘恬如月一味觀一<lb/>
切法如水中月清浄無垢如月無翳<hi>大方等大集經十七</hi>
相生以慈潤莖擢以樂廣念正則增枝願續則長葉内<lb/>
縁成為華外縁成為果當知悲根等如是次第成<hi>大乘莊嚴</hi>
<hi>經論卷九</hi>
若圓輪之抱規猶直桷之附繩<hi>𢎞明集十三</hi>
禪定之海深廣無際自非如來清浄眞心無能度者<hi>僧肇</hi>
<pb n="KR3k0045_WYG_084-5a"/>
<hi>註維摩詰經佛國品</hi>
覺道既成佛寶也法輪既轉法寶也五人出家得道僧<lb/>
寶也<hi>僧肇註維摩詰經佛國品</hi>
　　　德盛<lb/>
夫子之不可及也猶天之不可階而升也<hi>論語子張</hi>
江漢以濯之秋陽以暴之皜皜乎不可尚已<hi>孟子滕文公上</hi>
規矩方員之至也聖人人倫之至也<hi>孟子離婁上</hi>
孔子登東山而小魯登太山而小天下故觀於海者難<lb/>
<pb n="KR3k0045_WYG_084-5b"/>
為水遊於聖人之門者難為言<hi>孟子盡心上</hi>
溥博如天淵泉如淵<hi>中庸</hi>
辟如天地之無不持載無不覆幬辟如四時之錯行如<lb/>
日月之代明<hi>中庸</hi>
肫肫其仁淵淵其淵浩浩其天<hi>中庸</hi>
詩曰德輶如毛毛猶有倫上天之載無聲無臭至矣<hi>中庸</hi>
大成若缺其用不敝大盈若冲其用不窮大直若屈大<lb/>
巧若拙大辯若訥<hi>老子洪德</hi>
<pb n="KR3k0045_WYG_084-6a"/>
上德若谷大白若辱廣德若不足建德若偷質眞若渝<lb/>
大方無隅大器晩成大音希聲大象無形<hi>老子同異</hi>
與兮若冬涉川猶兮若畏四鄰儼兮其若客渙兮若冰<lb/>
之將釋敦兮其若朴曠兮其若谷渾兮其若濁<hi>老子顯德</hi>
尸居而龍見淵黙而雷聲神動而天隨<hi>莊子在宥</hi>
聖人之德若天之高若地之普其有昭於天下也若地<lb/>
之固若山之承不坼不崩若日之光若月之明與天地<lb/>
同常則此言聖人之德章明博大埴固以修久也<hi>墨子尚賢</hi>
<pb n="KR3k0045_WYG_084-6b"/>
<hi>中</hi>
天者高之極也地者下之極也無窮者廣之極也聖人<lb/>
者道之極也<hi>荀子禮論</hi>
秉太乙者牢籠天地彈壓山川含吐陰陽伸曳四時紀<lb/>
綱八極經緯六合覆露照導普氾無私蠉飛蠕動莫不<lb/>
仰德而生<hi>淮南子本經訓</hi>
至味不慊至言不文至樂不笑至音不呌大匠不斲大<lb/>
豆不具大勇不鬭得道而德從之矣譬如黄鍾之比宫<lb/>
<pb n="KR3k0045_WYG_084-7a"/>
大簇之比商無更調焉<hi>淮南子說林訓</hi>
未盡夫子之美也夫子德高則配天深則配海<hi>孔叢子記義</hi>
亘地區充天宇轔高逵踵遐武<hi>蔡中郎集大傳胡公碑</hi>
洋洋乎若德雖崇山千仞重淵百尺未足以喻其高究<lb/>
其深也<hi>蔡中郎集周巨勝碑</hi>
乃暴以秋陽威以夏日澤無不漸螻蟻之穴靡遺明無<lb/>
不察容光之微必照<hi>文選沈約安陸王碑文</hi>
觀海齊量登嶽均厚<hi>文選王儉禇淵碑文</hi>
<pb n="KR3k0045_WYG_084-7b"/>
仲尼無契勝於天下而德著古今善惡明也鏡照醜好<lb/>
而人不怨法明善惡而人不恨<hi>意林魏子</hi>
彼春蘭及秋菊尚無絶於衆芳矧重仁與襲義信遼遼<lb/>
兮未央<hi>藝文類聚人部贈答賦</hi>
禽子問天與地孰仁墨子曰翟以地為仁太山之上則<lb/>
封禪焉培塿之側則生松柏下生黍苗莞蒲水生黿鼉<lb/>
龜魚民衣焉食焉家焉死焉地終不責德焉故翟以地<lb/>
為仁<hi>藝文類聚地部地</hi>
<pb n="KR3k0045_WYG_084-8a"/>
中衢置樽高堂懸鏡其酌不窮其明逾盛<hi>藝文類聚儲官部儲官詩</hi>
置樽待酌懸鍾聽扣聲動天下光照四鄰<hi>文苑英華庾信王爵一碑</hi>
響發地鐘光垂天鏡<hi>文苑英華薛道衡碑</hi>
如金山光明洞映不測邊際<hi>玉清經道化四夷品</hi>
猶如良井遍給衆渴井泉不竭<hi>元上内秘藏經究竟品</hi>
一者其德如虚無澄眞洞寂澹泊自然幽幽㝠㝠為天<lb/>
地之根二者其德如大道恢廓無為為神明之宗一切<lb/>
萬物普受其成功三者其德如天澄虚廣覆高浮上清<lb/>
<pb n="KR3k0045_WYG_084-8b"/>
一切萬物普受生成四者其德如地開張養生含容無<lb/>
細一切萬物受其厚載五者其德如日月光明洞映無<lb/>
幽不徹一切萬物受其柔惠六者其德如衆星照曜諸<lb/>
天朗達幽㝠一切萬物普受光明七者其德如雲雨和<lb/>
天潤地流澤廣施一切萬物普蒙惠灑八者其德如四<lb/>
時轉輪隂陽節氣和平一切萬物普受含生九者其德<lb/>
如太山包容障遏威靈恢恢五帝安鎮神仙所居十者<lb/>
其德如大江柔弱蕩蕩惠流百方不簡穢賤无細不容<lb/>
<pb n="KR3k0045_WYG_084-9a"/>
<hi>靈寶眞文要解</hi>
譬如聚積衆柴若二若三乃至千載如此柴聚經多年<lb/>
嵗甚大乾燥于時有人放火燒之成大火聚更以無量<lb/>
酥油溉灌此火轉熾倍盛難可得近<hi>大寶積經六十一</hi>
猶如秋日初出時蔽諸螢火光普照<hi>大寶積經六十一</hi>
譬如虛空無長無短無有方面無增無減<hi>光讃波羅蜜經卷十</hi>
譬日始出高山之嶽若月盛滿在衆星中又若須彌異<lb/>
於衆山如猛師子出於深林<hi>清浄分衞經卷上</hi>
<pb n="KR3k0045_WYG_084-9b"/>
譬如日輪光明熾盛照贍部洲無不周遍<hi>波羅蜜多經卷四</hi>
如有妙藥名曰莫耆是藥威勢能消衆毒有大毒蛇饑<lb/>
行求食遇見生類欲螫噉之其生怖死走投妙藥蛇聞<lb/>
藥氣尋便退走<hi>波羅蜜多經卷一</hi>
譬如日出能為四事一者有大光明二者除滅闇㝠三<lb/>
者示種種色四者令諸衆生得造事業<hi>大方等大集經十七</hi>
如船師於生死海度衆生故如屋宅覆䕶一切諸世間<lb/>
故如商主能導羣生至寶所故如赫日智慧光明能普<lb/>
<pb n="KR3k0045_WYG_084-10a"/>
照故如君主覺法城中得自在故如熾火能燒衆生我<lb/>
愛薪故如大雲普霔無邊甘露雨故如時雨增長信等<lb/>
善根芽故如船舫運度衆生達彼岸故如橋梁能度衆<lb/>
生越生死故如津濟顯示一切出要道故如風輪持衆<lb/>
生不令墮落三惡趣故如大地悉能增長一切衆生諸<lb/>
善根故如大海具足一切無盡福智功德藏故如滿月<lb/>
普放智光破煩惱暗施清涼故如猛將悉能摧伏一切<lb/>
魔軍令退散故<hi>大方廣佛華嚴經卷五</hi>
<pb n="KR3k0045_WYG_084-10b"/>
又如商客入一切智大寶洲中採求如來十力智寶又<lb/>
如漁師有具足力持正法網入生死海漉諸衆生如阿<lb/>
修羅王能徧㧌動三有大城諸煩惱海普令衆生究竟<lb/>
寂静又如日輪出現虚空照愛水泥令其乾竭猶如滿<lb/>
月出現虚空令可化者心華開敷猶如大地普皆平等<lb/>
無量衆生於中止住恒受履踐心無分别增長一切善<lb/>
法根芽猶如大風所向無礙能拔一切諸見大樹壞散<lb/>
一切生死園苑<hi>大方廣佛華嚴經卷十四</hi>
<pb n="KR3k0045_WYG_084-11a"/>
拔不善㓨滅一切障了達甚深覺法自性堅固精進以<lb/>
為牆壍不思議三昧而為園苑以慧日光破無明闇以<lb/>
方便風開智慧華以廣大願充滿法界心常現入一切<lb/>
智城<hi>大方廣佛華嚴經卷十五</hi>
清白之法具足圓滿猶如雪山照諸功德等一淨故猶<lb/>
大地淨穢好惡無異心故猶如淨水洗除塵勞諸垢染<lb/>
故猶如火王燒滅一切煩惱薪故猶如大風行諸世界<lb/>
無障礙故猶如虚空於一切有無所著故猶如蓮華於<lb/>
<pb n="KR3k0045_WYG_084-11b"/>
諸世間無染汙故猶如大乘運載羣萌出生死故猶如<lb/>
重雲振大法雷覺未覺故猶如大雨雨甘露法潤衆生<lb/>
故<hi>無量夀經卷下</hi>
佛之明慧猶崑崙河千川萬流皆仰之焉川流溢滿而<lb/>
河無涓滴之減佛之為明有踰之矣<hi>梵魔喻經縁一</hi>
如育多摩尼光明清淨餘珠不及<hi>菩薩地持經卷七</hi>
如師子王以一切處不驚不怖故譬如龍象以調伏心<lb/>
荷負一切衆生諸重擔故譬如大雨以其降澍妙雨故<lb/>
<pb n="KR3k0045_WYG_084-12a"/>
譬如日光以智慧光照一切衆生故譬如明月以一切<lb/>
衆生隨其所在見者愛樂故譬如大商主將導衆生趣<lb/>
一切智大寶洲故譬如良醫以能療治一切衆生煩惱<lb/>
病故如拔刺者以能拔出一切衆生於諸法中疑惑心<lb/>
故譬如海導師以能善知一切智知諸方義故譬如船<lb/>
舫以能善度諸衆生大海水故譬如衆水河池等以能<lb/>
資潤一切衆生故如王大道能津通諸衆生故譬如寶<lb/>
洲以能具足一切菩提分法故譬如如意寶須者皆得<lb/>
<pb n="KR3k0045_WYG_084-12b"/>
能與衆生無量利益所求法故譬如良馬以能運代疲<lb/>
苦衆生故譬如大海智慧甚深難測量故譬如須彌山<lb/>
於佛菩提不傾動故譬如一切諸妙寶樹以能具足勝<lb/>
莊嚴故譬如閻浮檀金以希有難得故譬如帝釋王於<lb/>
諸法中能得增上自在力故譬如大梵王具足寂静諸<lb/>
威儀故譬如䕶世四天王等以能䕶持勝妙法故譬如<lb/>
轉輪王以能修行十善業故譬如大臣以能守䕶諸佛<lb/>
如來秘宻法故<hi>法集經欲四</hi>
<pb n="KR3k0045_WYG_084-13a"/>
大海之中金銀琉璃水精珊瑚硨磲瑪瑙摩尼之妙無<lb/>
不備有<hi>法海經尺一</hi>
恒水邊流沙尚可斗量盡知其斗數佛恩不可得量也<lb/>
<hi>佛說弟子死復生經當一</hi>
如彼金翅王吞滅諸龍毒能殄無明闇喻如千日光摧<lb/>
碎我慢山譬猶天帝杵<hi>一百五十讃佛頌藉九</hi>
垂法雲以湛潤開慧日而增暉<hi>𢎞明集十</hi>
形容端正猶如滿月衆星中明衆生視之無有厭足威<lb/>
<pb n="KR3k0045_WYG_084-13b"/>
儀安詳如須彌山智慧甚深猶如大海忍辱成就猶如<lb/>
大地心無變易如閻浮檀金常為一切人天所愛猶如<lb/>
八味清淨之水於諸世間其心平等猶如日月等照於<lb/>
物滿衆生願如如意寶見諸乞者心生歡喜猶如慈母<lb/>
見所愛子<hi>本縁經持王子品</hi>
　　　大成<lb/>
水人所沐浴自潔清者至於深淵洪波所當畏愼也由<lb/>
近人之故或泳之游之褻慢而無戒心以取溺焉有德<lb/>
<pb n="KR3k0045_WYG_084-14a"/>
者亦如水矣初時學其近者小者以從人事自以為可<lb/>
則侮狎之至於先王大道性與天命則遂扞格不入迷<lb/>
惑無聞如溺於大水矣<hi>鄭氏註禮記緇衣</hi>
夫器各施其用而聖人之道𢎞大無所不施故云不器<lb/>
不器而為諸器之本也<hi>禮記正義學記</hi>
遂遵流以至海且因岳而為嵩<hi>魏書李順希仁弟騫傳</hi>
事不本於道德者不可以為儀言不合乎先王者不可<lb/>
以為道音不調乎雅頌者不可以為樂<hi>淮南子泰族訓</hi>
<pb n="KR3k0045_WYG_084-14b"/>
或問仲尼之術周而不泰大而不小用之猶牛鼠也曰<lb/>
仲尼之道猶四瀆也經營中國終入大海他人之道者<lb/>
西北之流也綱紀夷貉或入於沱或淪於漢<hi>揚子君子</hi>
言已積累衆善以自潔飾復植留夷杜蘅雜以芳芷芳<lb/>
香益暢德行彌盛也<hi>王逸註楚辭離騷經</hi>
河水沛沛比夫衆川孰者為大蟲繭重厚稱其出絲孰<lb/>
為多者<hi>王充論衡自紀篇</hi>
誰謂華岱之不高江漢之不長與君子修德亦高而長<lb/>
<pb n="KR3k0045_WYG_084-15a"/>
之將何患矣<hi>徐幹中論貴驗</hi>
單絃不能發韶夏之和音孑色不能成衮龍之煒<graphic n="KR1433" url="https://raw.githubusercontent.com/kanripo/KR-Gaiji/master/images/KR1433.png" mimeType="image/png"/>一<lb/>
味不能合伊鼎之甘獨木不能致鄧林之茂𤣥圃極天<lb/>
葢由衆石之積南溟浩瀁實須羣流之赴<hi>抱朴子外篇交際</hi>
諸賢之有妙藝猶百川之有四瀆衆山之有五嶽而川<lb/>
可度嶽可登高而且大者惟聖人之道如天不可升也<lb/>
<hi>揚子法言註學行篇</hi>
昭昭若三辰之麗於天滔滔猶四瀆之紀於地<hi>文選沈約安陸</hi>
<pb n="KR3k0045_WYG_084-15b"/>
<hi>王碑文</hi>
孔子文足老君𤣥足山川藪澤萬物歸焉<hi>意林太𤣥經</hi>
宗百川而成海倍萬俊而為英<hi>藝文類聚職官部丞相碑</hi>
譬彼大壑百川俱引<hi>初學記道釋部菩薩</hi>
譬如摩訶迦良那藥蘇<hi>隋言大眞藥蘇</hi>取種種藥味力煎其内<lb/>
或有辛或有苦或有酢或有鹹或有淡或有甜取諸味<lb/>
已入體成熟色香等味取己彼蘇體捨移而成藥味<hi>大寶</hi>
<hi>積經一百九</hi>
<pb n="KR3k0045_WYG_084-16a"/>
如海有珠名普集衆寶此珠若在一切衆寶常不散失<lb/>
<hi>大方廣佛華嚴經卷三十六</hi>
譬如阿耨達池出四大河其河流注徧閻浮提既無盡<lb/>
竭復更增長乃至入海令其充滿<hi>大方廣佛華嚴經三十九</hi>
如鞞陁梨山王純寶所成一切衆寶咸在其中取不可<lb/>
盡<hi>大方廣佛華嚴經三十九</hi>
如雪山王一切藥草咸在其中取不可盡<hi>大方廣佛華嚴經三十九</hi>
譬如大吉善蘇以衆良藥味力熟功和合為之大吉善<lb/>
<pb n="KR3k0045_WYG_084-16b"/>
蘇棄凡蘇性持良藥力辛苦酸鹹澀甘六味以資人身<lb/>
便與人身作色香味<hi>大乗顯識經推四</hi>
令天下諸水都流入大海水中寧能令海水增多不對<lb/>
曰不能令增多也所以者何是大海為天下諸水中王<lb/>
故能尒耳<hi>阿彌陀經卷上</hi>
猶如衆流四瀆歸海合為一味<hi>法華經卷六</hi>
其欲作大火者當益其薪故能大明菩薩以人為薪乃<lb/>
能成大之光明<hi>如來三昧經卷上</hi>
<pb n="KR3k0045_WYG_084-17a"/>
譬如大海初欲成時於四天下八萬諸洲所有流水及<lb/>
大小雨江河泉源流入其中皆悉能受不增不減海法<lb/>
應爾種種水入皆捨本名俱名海水皆失本味同為一<lb/>
鹹<hi>華子經卷</hi>
如伶人擊動絲竹匏木之類繁㑹成音<hi>大乘宻嚴經卷中</hi>
譬如江河淮海大小異故深淺殊故名文别故水在江<lb/>
中名為江水水在淮中名為淮水水在河中名為河水<lb/>
俱在海中唯名海水<hi>金剛三昧經卷下</hi>
<pb n="KR3k0045_WYG_084-17b"/>
一味實義如一大海一切衆流無有不入一切法味猶<lb/>
彼衆流名數雖殊其水不異若住大海則括衆流住於<lb/>
一味則攝諸味<hi>金剛三昧經卷下</hi>
如阿耨大池出四大河此四大河分為八河及閻浮提<lb/>
一切衆流皆歸大海以沃燋山故大海不增以金剛輪<lb/>
故大海不減此金剛輪隨時轉故令大海水同一鹹味<lb/>
<hi>金剛三昧本性清淨不壊不滅經行二</hi>
如衆藥未相和雜之時各能治病和雜已後則無所不<lb/>
<pb n="KR3k0045_WYG_084-18a"/>
治<hi>隨相論卷上</hi>
集衆法寶如海導師<hi>維摩詰所説經佛國品</hi>
智度菩薩母方便以為父法喜以為妻慈悲心為女善<lb/>
心誠實男畢竟空寂舍弟子衆塵勞隨意之所轉道品<lb/>
善知識由是成正覺諸度法等侣四攝衆伎女歌詠誦<lb/>
法言以此為音樂總持為園苑無漏法林樹覺意淨妙<lb/>
華解脱智慧果八解之浴池定水湛然滿布以七淨菙<lb/>
浴此無垢人象馬五通馳大乘以為車調御以一心遊<lb/>
<pb n="KR3k0045_WYG_084-18b"/>
於八正路相具以嚴容衆好飾其姿慙媿之上服深心<lb/>
為華鬘富有七財寶敎授以滋息如所說修行廻向為<lb/>
大利四禪為牀座從於淨命生多聞增智慧以為自覺<lb/>
音甘露法之食解脫味為漿淨心以澡浴戒品為塗香<lb/>
摧滅煩惱賊勇健無能踰降伏四種魔勝幡建道塲<hi>維摩</hi>
<hi>詰所説經佛道品</hi>
海有五德一澄淨不受死屍二多出妙寶三大龍注雨<lb/>
滴如車軸受而不溢四風日不能竭五淵深難測大士<lb/>
<pb n="KR3k0045_WYG_084-19a"/>
心淨不受毁戒之屍出慧明之寶佛大法雨受而不溢<lb/>
魔邪風日不能虧損其智淵深莫能測者故曰心大如<lb/>
海也<hi>羅什譯維摩詰經方便品</hi>
佛土者即衆生之影響耳夫形修則影長形短則影促<lb/>
豈日月使之然乎形自然耳故隨所化衆生之多少而<lb/>
取佛土之廣狹也是以佛土或以四天下或以三千或<lb/>
以恒沙為一國者也<hi>僧肇註維摩詰經佛國品</hi>
　　　徳驗<lb/>
<pb n="KR3k0045_WYG_084-19b"/>
名山高大宜有茂木人君有盛德乃宜有顯服<hi>鄭氏箋詩終南</hi>
王子宫室車馬衣服多與人同而王子若彼者其居使<lb/>
之然也況居天下之廣居者乎<hi>孟子盡心上</hi>
富潤屋德潤身<hi>大學</hi>
東寶惟金南木有喬發輝曾崖竦幹重霄<hi>宋書孝義潘綜傳</hi>
藴珠玉之餘潤昭羅綺之遺妍<hi>梁書張緬弟攅傳</hi>
夫山藏美玉光照廊廡之間地藴神劒氣浮星漢之表<lb/>
<hi>隋書王貞文學傳</hi>
<pb n="KR3k0045_WYG_084-20a"/>
月盛之時雖有重雲蔽之不見月體而夕猶朗然是月<lb/>
光猶從雲中而照外也<hi>隋書天文上志</hi>
曼曼緜緜其聚必散嘿嘿昧昧其光必逺<hi>太公六韜文師</hi>
善建者不拔善抱者不脱子孫祭祀不輟<hi>老子修觀</hi>
夫丘陵崇而穴成於上狐貍藏矣溪谷深而淵成於下<lb/>
魚鼈安矣松柏茂而陰成於林塗之人則蔭矣<hi>子華子孔子贈</hi>
昔者十日並出萬物皆照而況德之進乎日者乎<hi>莊子齊物</hi>
<hi>論</hi>
<pb n="KR3k0045_WYG_084-20b"/>
而容崖然而目衝然而顙□然而口闞然而狀義然似<lb/>
繫馬而止也<hi>莊子天道</hi>
夫盡小者大積微者著德至者色澤洽行盡而聲聞逺<lb/>
<hi>荀子大畧篇</hi>
君子之容純乎其若鍾山之玉桔乎其若陵上之木淳<lb/>
淳乎愼謹畏化而不肯自足乾乾乎取舍不侻而心甚<lb/>
素樸<hi>吕氏春秋士容</hi>
仁者雖在斷割之中其所不忍之色可見也智者雖遇<lb/>
<pb n="KR3k0045_WYG_084-21a"/>
煩難之事其不闇之效可見也<hi>淮南子主術訓</hi>
夫執介胄而後能拒敵者故非聖人之所貴也君子顯<lb/>
之於服而勇武者消其志於貌也矣<hi>春秋繁露服制像</hi>
夫形體也色心也閉關乎其薄也茍有温良在中則眉<lb/>
睫著之矣疵瑕在中則眉睫不能匿之<hi>韓詩外傳</hi>
南山芝蘭君子所有<hi>焦氏易林萃之同人</hi>
文山鴻豹肥腯多脂<hi>焦氏易林漸之比</hi>
次四君子積善至於車耳測曰君子積善至於蕃也<hi>太𤣥</hi>
<pb n="KR3k0045_WYG_084-21b"/>
<hi>經第五積</hi>
東動青龍光離于淵<hi>太𤣥經𤣥圖</hi>
玉飾其本君子之性金飾其中君子之道<hi>白虎通考黜</hi>
佩飾也所以象德也故行清潔者佩芳德光明者佩玉<lb/>
能解結者珮觹能决疑者珮玦故孔子無所不佩也<hi>王逸</hi>
<hi>註楚辭離騷經</hi>
夫水盈而流德交而形是故德行外著洪聲逺布<hi>蔡中郎集</hi>
<hi>姜伯淮碑</hi>
<pb n="KR3k0045_WYG_084-22a"/>
良田無晩嵗膏澤多豐年亮懷璵璠美積久德愈宣<hi>曹子</hi>
<hi>建贈徐幹</hi>
立德踐言行全操清斯則富矣何必玉帛之崇乎高尚<lb/>
其志不降不辱斯則貴矣何必青紫之兼拕也俗民不<lb/>
能識其度量庸夫不得揣其銓衡是則高矣何必凌雲<lb/>
而蹈霓乎問者莫或測其淵流求者未有覺其短乏是<lb/>
則深矣何必洞河而淪海乎<hi>抱朴子外篇廣譬</hi>
玉之瓏<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>其聲亦猶君子清玲其德音<hi>揚子法言註五百篇</hi>
<pb n="KR3k0045_WYG_084-22b"/>
名之與實猶形之與影也德藝周厚則名必善焉容色<lb/>
姝麗則影必美焉今不修身而求令名於世者猶貌甚<lb/>
惡而責妍影於鏡也<hi>顔氏家訓名實</hi>
白虎通曰所以必有珮者表德見所能也故循道無窮<lb/>
則珮環能本道德則珮琨<hi>李善註文選思𤣥賦</hi>
日月麗天瞻之不墜仁義在躬用之不匱<hi>文選袁宏名臣序賛</hi>
芳處幽而彌馨兮寶在夜而愈光<hi>廣文選潘安仁思游賦</hi>
崇蘭自芳珏玉自光<hi>文苑英華王僧孺誄</hi>
<pb n="KR3k0045_WYG_084-23a"/>
夫良玉徑尺雖有十仞之土不能掩其光明珠度寸雖<lb/>
有函丈之石不能戢其曜茍藴美自厚容止可知矣<hi>太平</hi>
<hi>御覽逸民部逸民十</hi>
仁人常如園圃之藍不異衆草染而後彰<hi>太平御覽百卉部藍</hi>
水帶地而壤潤月流天而宵烱<hi>初學記地部井</hi>
荆藴玉以潤其區漢含珠而清其域<hi>初學記地部漢水註</hi>
猗猗秋蘭植彼中阿有馥其芳其黄其葩雖曰幽深厥<lb/>
美彌嘉<hi>困學紀聞卷十八評詩</hi>
<pb n="KR3k0045_WYG_084-23b"/>
夫人有髮毛如山之草木故山有玉而草木潤身有玉<lb/>
而毛髮黑<hi>本草玉井卷五</hi>
譬如盛日但無炎烈瞻視煥目光芒射人<hi>玉清經昭靈品</hi>
譬如百和之香共在一篋此篋之内芬芳流溢无有一<lb/>
毫臭穢之氣<hi>海空智藏經序品</hi>
譬如大山善能興雲雲能生雨<hi>海空智藏經序品</hi>
又如蓮花隨所在處香氣馚馥<hi>波羅蜜多經卷五百六十七</hi>
如有寶珠名種種色在大海中雖有無量衆多駛流入<lb/>
<pb n="KR3k0045_WYG_084-24a"/>
於大海以珠火力令水銷滅而不盈溢<hi>大寶積經卷五</hi>
譬如高大樓閣宻閉戸牖以摩尼寶置於室中其内有<lb/>
情雖經晝夜常覩光輝<hi>大寶積經十九</hi>
譬如有人服延齡藥長得充健不老不瘦<hi>大方廣佛華嚴經卷七十</hi>
<hi>八</hi>
法雲垂布以興雷震三明解脫以為電光無上法雨以<lb/>
為甘露<hi>無盡意菩薩經八</hi>
其光所照曜如日出於雲<hi>阿差末菩薩經卷一</hi>
<pb n="KR3k0045_WYG_084-24b"/>
譬如出金地無有礫石亦無草木中有紫磨金人便取<lb/>
其金於火中試消合以作諸物著之<hi>佛國經卷下</hi>
如煉眞金塵垢不汙星月光照則雨淨水日光所照尋<lb/>
即出火<hi>大法鼓經卷下</hi>
猶如山頂深泉水自中出不從外來即此池中出清淨<lb/>
水還自浸漬無不周遍<hi>長阿含經卷十三</hi>
譬如有人熟煎乳汁其上便有薄膜停住<hi>起世因本經卷九</hi>
洪熖耀赫晃若寶山如大炬明炤燿幽㝠如大山岡而<lb/>
<pb n="KR3k0045_WYG_084-25a"/>
有積雪如日之光昇於朝陽如秋月盛衆星特明如轉<lb/>
輪王與諸寶臣四部衆俱如樹華殖煒曄繁茂英艷無<lb/>
量<hi>鴦崛髻經緣六</hi>
夫世間諸華香盡順風香不逆風香戒德之香亦逆風<lb/>
香亦順風香世間華香齊熏欲界不熏色界或直熏一<lb/>
方不熏三方持戒之香香徹十方華香逼近乃别特戒<lb/>
之香上徹一究竟天<hi>出曜經六戒品</hi>
栴檀多香青蓮芳花雖曰是眞不如戒香華香氣微不<lb/>
<pb n="KR3k0045_WYG_084-25b"/>
可謂眞持戒之香到大殊勝<hi>法句經華香品</hi>
如日初出光不可隠大人智光亦難隠蔽<hi>無明羅刹經</hi>
如𦂳那蟲有三時變初作土色中作赤色後作黑色<hi>無明</hi>
<hi>羅刹經</hi>
譬如昔者有一小蟲心懷金剛住於海邊閻浮大樹髙<lb/>
四千里樹則戰動不能自安樹神問之卿何故震動不<lb/>
安樹報之曰蟲住我上所以不安神又問曰金翅大鳥<lb/>
立於你上何故不動小蟲處上而獨戰慄樹報之曰此<lb/>
<pb n="KR3k0045_WYG_084-26a"/>
蟲雖小腹懐金剛吾不能勝是故動揺<hi>修行道地經菩薩品</hi>
法寶光無不照照癡㝠也澤無不潤潤生死也喻海有<lb/>
神寶能放光除㝠亦因光能雨甘露潤枯槁也<hi>僧肇註維摩詰</hi>
<hi>經佛國品</hi>
法身圓應猶一月升天影見百水也<hi>僧肇註維摩詰經佛國品</hi>
　　　感孚<lb/>
魚者蟲之幽隠豚者獸之微賤人主内有誠信則雖微<lb/>
隠之物信皆及矣<hi>周易正義中孚</hi>
<pb n="KR3k0045_WYG_084-26b"/>
鶴鳴則子和修誠則物應<hi>韋康伯註易繫辭上</hi>
鶴鳴于陰氣同則和出言戸庭千里或應<hi>韋康伯註易繫辭上</hi>
泂<hi>音逈</hi>酌彼行潦<hi>音/老</hi>挹彼注兹可以餴<hi>音/分</hi>饎<hi>音熾</hi>豈弟君子<lb/>
民之父母○泂酌彼行潦挹彼注兹可以濯罍<hi>音雷</hi>豈弟<lb/>
君子民之攸歸○泂酌彼行潦浥彼注兹可以濯溉<hi>音葢</hi>
豈弟君子民之攸塈<hi>音戲○詩大雅泂酌</hi>
子路戎服見於孔子拔劒而舞之曰古之君子固以劒<lb/>
自衞乎孔子曰古之君子忠以為質仁以為衞不出環<lb/>
<pb n="KR3k0045_WYG_084-27a"/>
堵之室而知千里之外有不善則以忠化之侵暴則以<lb/>
仁固之何待劒乎<hi>孔子家語好生</hi>
桃李以其華實之故非有所召呼而人爭歸趣來往不<lb/>
絶其下自然成徑以喻人懷誠信之心故能潛有所感<lb/>
也<hi>前漢書註李廣贊</hi>
欲崇諸已先下於人猶大樂無聲而蹌鸞斯應者也<hi>晉書</hi>
<hi>光逸傳</hi>
將將鴻鵠貌之美者也貌美故民歌之德義者行之美<lb/>
<pb n="KR3k0045_WYG_084-27b"/>
者也德義美故民樂之民之所歌樂者美行德義也而<lb/>
明主鴻鵠有之故曰鴻鵠將將維民歌之<hi>管子形勢解</hi>
水淵深廣則龍魚生之山林茂盛則禽獸歸之禮義修<lb/>
明則君子懷之<hi>韓詩外傳</hi>
君子者無所不宜也是故韠冕厲戒立于廟堂之上有<lb/>
司執事無不敬者斬衰裳苴絰杖立于喪次賓客弔唁<lb/>
無不哀者被甲纓胄立于桴鼓之間士卒莫不勇者故<lb/>
仁足以懷百姓勇足以安危國信足以結諸侯强足以<lb/>
<pb n="KR3k0045_WYG_084-28a"/>
拒患難威足以率三軍故曰為左亦宜為右亦宜<hi>說苑修文</hi>
敏其行修其理千里之外親如兄弟若行不敏禮不合<lb/>
對門不通矣<hi>劉向說苑雜言</hi>
妾聞玉石墜泥不為汙栁下覆寒女不為亂積之於素<lb/>
雅故不見疑也<hi>列女傳周列國齊威虞姬</hi>
君子者無尺土之封而萬民尊之無刑罰之威而萬民<lb/>
畏之無羽籥之樂而萬民樂之無爵禄之賞而萬民懷<lb/>
之其所以致之者一也<hi>徐幹中論法象</hi>
<pb n="KR3k0045_WYG_084-28b"/>
民之治情歛慾反於端懿者猶草木之偃於翔風百卉<lb/>
之挺於春陽也<hi>蔡中郎集陳仲弓銘</hi>
樂動聲儀曰風雨動魚龍仁義動君子<hi>李善註文選琴賦</hi>
美為士者飛鳥歸之蔽於天魚鼈歸之沸於淵<hi>李善註文選袁</hi>
<hi>彥伯三國名臣序贊</hi>
服美動目行美動神<hi>藝文類聚后妃部后妃箴</hi>
忠誠貫於日月孝義感於冰霜<hi>文苑英華請勸進及封岳行幸徐陸表</hi>
舜行德三年而三苗服孔子聞之曰通乎德之情則孟<lb/>
<pb n="KR3k0045_WYG_084-29a"/>
門太行不為險矣故曰德之速疾乎以郵傳命<hi>困學紀聞卷八</hi>
<hi>孟子</hi>
眞友不待請譬慈母之赴嬰兒也<hi>僧肇註維摩詰經佛國品</hi>
　<lb/>
　<lb/>
　<lb/>
　<lb/>
　<lb/>
<pb n="KR3k0045_WYG_084-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷八十四<lb/>
</p>
<p>
</p>
  </div>
</body>
</text>
</TEI>
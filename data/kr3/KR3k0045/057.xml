<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷五十七</head>
    <p>
<pb n="KR3k0045_WYG_057-1a"/>
欽定四庫全書<lb/>
　喻林卷五十七　　　　　明　徐元太　撰<lb/>
　　人事門<hi>五十五</hi>
　　　忽大<lb/>
養其一指而失其肩背而不知也則為狼疾人也<hi>孟子告子</hi>
<hi>上</hi>
不能三年之喪而緦小功之察放飯流歠而問無齒決<lb/>
是之謂不知務<hi>孟子盡心上</hi>
<pb n="KR3k0045_WYG_057-1b"/>
諦毫末者不見天地之大審小音者不聞雷霆之聲<hi>闗尹</hi>
<hi>子九藥</hi>
夫目察秋毫之末耳不聞雷霆之聲耳調玉石之聲目<lb/>
不見太山之髙何則小有所志而大有所忘也<hi>淮南子俶真訓</hi>
殺戎馬而求狐狸援兩鼈而失靈龜斷右臂而争一毛<lb/>
折鏌邪而爭錐刀用智如此豈足髙乎<hi>淮南子説山訓</hi>
畫者謹毛而失貌射者儀小而遺大<hi>淮南子説林訓</hi>
觴酒豆肉遷延相讓辭小取大雞亷狼吞<hi>鹽鐵論褒賢</hi>
<pb n="KR3k0045_WYG_057-2a"/>
夫小事者味甘而大道者醇淡近物者易驗而逺數者<lb/>
難效非大明君子則不能兼通者也故皆惑於所甘而<lb/>
不能至乎所淡眩於所易而不能反於所難<hi>徐幹中論務本</hi>
夫所知麥之善於菽稻之勝於稷由有効而識之假無<lb/>
稻稷之域必以菽麥為珍養謂不可尚矣然則世人不<lb/>
知上藥良於稻稷猶守菽麥之賢於蓬蒿而必天下之<lb/>
無稻稷也<hi>嵇中散集答難養生論</hi>
避牛跡之淺嶮而墮百仞之不測違濡足之泥涇投鑢<lb/>
<pb n="KR3k0045_WYG_057-2b"/>
冶而不覺乎<hi>抱朴子外篇逸民</hi>
澄視於秋毫者不見天文之煥炳肆心於細務者不覺<lb/>
儒道之𢎞遠翫鮑者忘茞蕙迷大者不能及<hi>抱朴子外篇崇教</hi>
夫曲思於細者必忘其大鋭精於近者必略於遠由心<lb/>
不並駐則事不兼通小有所係大必所忘也故仰而貫<lb/>
針望不見天俯而拾蝨視不見地天地至大而不見者<lb/>
眸掩於針蝨故也<hi>劉子觀量</hi>
智伯庖人亡炙一篋而即知之韓魏將反而不能知邯<lb/>
<pb n="KR3k0045_WYG_057-3a"/>
鄲子陽園亡一桃而即覺之其自亡也而不能知斯皆<lb/>
鋭情於小而忘大者也<hi>劉子觀量</hi>
今人主不思甘露零醴泉涌而患枇杷荔支之腐亦鄙<lb/>
矣<hi>藝文類聚果部枇杷</hi>
修習蚊蚋行而不志龍象<hi>鴦崛摩羅經卷二</hi>
昔有父子二人緣事共行路賊卒起欲來剝之其兒耳<lb/>
中有真金璫其父見賊卒發畏失耳璫即便以手挽之<lb/>
耳不時決為耳璫故便斬兒頭須臾之間賊便棄去還<lb/>
<pb n="KR3k0045_WYG_057-3b"/>
以兒頭著於肩上不可平復如是愚人為世間所笑<hi>百喻</hi>
<hi>經卷下</hi>
山中掲鳥尾有長毛毛有所著便不敢復去愛之恐㧞<lb/>
覆為獵者所得身為分散而為一毛故<hi>三慧經藉八</hi>
譬如犛牛護尾一毛著樹守樹而死不令毛斷<hi>達摩多羅禪經</hi>
<hi>下榮八</hi>
焉得閉目以觀天地塞耳而聽雷霆<hi>辯正論卷五</hi>
曷為存濡沫之小惠捨夫江海之大益<hi>僧肇註維摩詰經菩薩品</hi>
<pb n="KR3k0045_WYG_057-4a"/>
　　　自多<lb/>
以此視物猶如𦕈目自為能視不足為明也以此履踐<lb/>
猶如跛足自為能履不足與之行也<hi>周易正義履</hi>
君臣並不自知俱曰我身大聖唯各自矜而賢愚無别<lb/>
譬之於烏誰能知其雌雄者<hi>毛詩正義正月</hi>
彼童羊實無角而為有角自用妄為觝觸人以喻王后<lb/>
本實無徳而為有徳自用横干政事<hi>毛詩正義抑</hi>
齊莊公朝指殖綽郭最曰是寡人之椎也州綽曰君以<lb/>
<pb n="KR3k0045_WYG_057-4b"/>
為雄誰敢不雄然臣不敏平隂之役先二子鳴<hi>左傳襄公二十</hi>
<hi>一年</hi>
王好戰請以戰喻填然鼓之兵刃既接棄甲曵兵而走<lb/>
或百歩而後止或五十歩而後止以五十歩笑百歩則<lb/>
何如曰不可直不百歩耳是亦走也<hi>孟子梁惠王上</hi>
往時遼東有豕生子白頭異而獻之行至河東見羣豕<lb/>
皆白懐慚而還若以子之功論於朝廷則為遼東豕也<lb/>
<hi>後漢書朱浮列傳</hi>
<pb n="KR3k0045_WYG_057-5a"/>
墨杘單至嘽咺憋懯四人相與游於世胥如志也窮年<lb/>
不相知情自以智之深也巧佞愚直婩斫便辟四人相<lb/>
與游於世胥如志也窮年而不相語術自以巧之㣲也<lb/>
㺒㤉情露<graphic n="KR1996" url="https://raw.githubusercontent.com/kanripo/KR-Gaiji/master/images/KR1996.png" mimeType="image/png"/>㥛凌誶四人相與游於世胥如志也窮年<lb/>
不相曉悟自以才之得也眠娗諈諉勇敢怯疑四人相<lb/>
與游於世胥如志也窮年不相讁發自以行無戾也多<lb/>
偶自專乗權隻立四人相與游於世胥如志也窮年不<lb/>
相顧眄自以時之適也此衆態也<hi>列子力命</hi>
<pb n="KR3k0045_WYG_057-5b"/>
塪井之鼃謂東海之鼈曰吾樂與吾跳梁乎井幹之上<lb/>
入休乎缺甃之崖赴水則接掖持頥蹶泥則沒足滅跗<lb/>
還虷蟹與科斗莫吾能若也<hi>莊子秋水</hi>
鄭人緩為儒使其弟墨儒墨相與辯其父助翟十年而<lb/>
緩自殺其父夢之曰使而子為墨者予也闔胡嘗視其<lb/>
良既為秋栢之實矣夫造物者之報人也不報其人而<lb/>
報其人之天彼故使彼夫人以已為有以異於人以賤<lb/>
其親齊人之井飲者相捽也故曰今之世皆緩也<hi>莊子列御宼</hi>
<pb n="KR3k0045_WYG_057-6a"/>
夫醜者自以為姣故不飾愚者自以為知故不學觀笑<lb/>
在已而不自知不好用人自是之過也<hi>鹽鐵論殊路</hi>
莫視而自見莫賈而自貴<hi>鹽鐵論訟賢</hi>
言以荷葉為衣雖香好然浩浩蕩蕩而不可帶又易敗<lb/>
也以諭懐王自以為有賢明之徳猶以荷葉為衣<hi>王逸註楚</hi>
<hi>辭九辨</hi>
上聖兼䇿載馳猶懼不逮前而庸主緩歩按轡而自以<lb/>
為過之<hi>抱朴子外篇君道</hi>
<pb n="KR3k0045_WYG_057-6b"/>
但知私財不入公事夙辦便云我能治民不知誠已形<lb/>
物執轡生組反風滅火化鴟為鳯之術也<hi>顔氏家訓勉學</hi>
徳行未著而稱我能猶足不能行而賣躄藥望人信之<lb/>
實為難矣<hi>劉子辨施</hi>
嫫母闚井自謂媚勝西施齊桓矜徳自稱賢於堯舜若<lb/>
子貢始事孔子一年自謂勝之二年以為同徳三年方<lb/>
知不及以子貢之才猶不識聖人之徳望風相崇奚况<lb/>
世人而能推已耶<hi>劉子心隐</hi>
<pb n="KR3k0045_WYG_057-7a"/>
穿井之人為已有造泉之功而捽飲者不知泉之天然<lb/>
也<hi>莊子音義列御宼</hi>
各以所長相輕所短里語曰家有敝帚享之千金斯不<lb/>
自見之患也<hi>文選魏文帝典論論文</hi>
馮夷不遇海若則不以已為小雲將不失於其鴻濛則<lb/>
無以知其少由斯言之自是者不章自建者不立<hi>廣文選阮</hi>
<hi>嗣宗莊論</hi>
西施自窺於井不恃其美猶佐湯沐堯舜自窺於世不<lb/>
<pb n="KR3k0045_WYG_057-7b"/>
恃其美猶湏寸徳况中庸而拒諫嫫母自窺於井以為<lb/>
媚於西施桀紂自窺於世以為賢於堯舜<hi>太平御覽人事部美婦人</hi>
莊子曰介鬭閭里有狗宋人之駑狗也其家命之為淖<lb/>
逐狗不及而止止而望之自以為過矣<hi>初學記獸部狗註</hi>
薛談學謳於秦青未窮青之技而辭歸青餞於郊乃撫<lb/>
節悲歌聲振林木響遏行雲乃謝求反<hi>初學記樂部歌</hi>
少學或心髙易滿如牛跡如䑕手持物自謂已能多<hi>大方</hi>
<hi>廣佛華嚴經讃卷十二</hi>
<pb n="KR3k0045_WYG_057-8a"/>
譬如有鹽大如㣲塵此鹽自謂世間鹹者更無過我世<lb/>
有智者而便取之投之於海唐失其身鹹何所在<hi>大方等佗</hi>
<hi>羅尼經卷四</hi>
昔有大長者子共諸商人入海採寳此長者子善誦入<lb/>
海捉船方法若入海水漩洑洄流磯激之處當如是捉<lb/>
如是正如是住語衆人言入海方法我悉知之衆人聞<lb/>
已深信其語既至海中未經幾時船師遇病忽然便死<lb/>
時長者子即便代處至洄洑駃流之中唱言當如是捉<lb/>
<pb n="KR3k0045_WYG_057-8b"/>
如是正船槃廻旋轉不能前進至於寳所舉船商人沒<lb/>
水而死<hi>百喻經卷下</hi>
舎利弗白佛言譬如貧家饑凍之人得大珍寶如湏彌<lb/>
山寧歡喜不佛言甚善舎利弗言我到彼刹得聞彼佛<lb/>
説阿惟越致深奥之事是以欣踊不能自勝佛言善哉<lb/>
如汝所言佛語舎利弗譬如長者大迦羅越純以紫摩<lb/>
金摩尼珠為寳内有掃除銅鐵鈆錫棄在於外糞壤之<lb/>
中有貧匱者喜得持歸言我大得迦羅越寳寧是長者<lb/>
<pb n="KR3k0045_WYG_057-9a"/>
珍妙寳非荅言非也佛語舍利弗汝所聞得如是貧者<lb/>
<hi>舊雜譬喻經</hi>
有一梵志道士智博通達衆經備舉無事不貫貢髙自<lb/>
譽天下無比求敵而行無敢應者晝日執炬行城市中<lb/>
人問之曰何以晝日執炬而行梵志荅曰世皆愚冥目<lb/>
無所見是以執炬照之耳佛即化作一賢者居肆上坐<lb/>
即呼梵志何為作此梵志荅曰以衆人冥晝夜不見明<lb/>
故執炬火而照之耳賢者重問梵志經中有四明法為<lb/>
<pb n="KR3k0045_WYG_057-9b"/>
知之不梵志慚愧棄炬乂手有不及心佛知其意即還<lb/>
復身光明炳然晃照天地便持梵聲為梵志若多少有<lb/>
聞自大以憍人是以盲執燭照彼不自明佛説偈已告<lb/>
梵志曰冥中之甚無過於汝而晝執炬行入大國如卿<lb/>
所知何如一塵<hi>法句譬喻經一多聞品</hi>
譬如春種秋穫自以力得何足自憍<hi>大智度論卷十四</hi>
指南為北自謂不惑以西為東自謂不矇以鵄梟而咲<lb/>
鳯凰執螻蚓而調龜龍<hi>𢎞明集牟子理惑論</hi>
<pb n="KR3k0045_WYG_057-10a"/>
猶如羣猪中有一猪出羣已詣大糞聚此猪飽食𡱁已<lb/>
還至猪羣中便自貢髙我能得此好食諸猪不能得食<lb/>
<hi>法苑珠林卷九十</hi>
　　　不量<lb/>
芄蘭刺霍叔也以童子僭成人之服比其不度徳量力<lb/>
而助武庚作亂<hi>詩説邶</hi>
語曰以筦闚天以蠡測海以莛撞鐘豈能通其條貫考<lb/>
其文理發其聲音哉繇是觀之譬猶鼱鼩之襲狗孤豚<lb/>
<pb n="KR3k0045_WYG_057-10b"/>
之咋虎至則靡耳何功之有<hi>前漢書東方朔傳</hi>
武嘉區區以一蕢障江河用沒其身<hi>前漢書何武王嘉師丹傳賛</hi>
此猶河濱之人捧土以塞孟津多見其不知量也<hi>後漢書朱</hi>
<hi>浮列傳</hi>
乃欲運螳螂之斧禦隆車之墜<hi>後漢書袁紹列傳</hi>
然儉以區區一掌而欲獨堙江河終嬰疾甚之亂<hi>後漢書黨</hi>
<hi>錮列傳</hi>
夫僬僥之歩而企及夸父之蹤近才所以躓礙也要離<lb/>
<pb n="KR3k0045_WYG_057-11a"/>
之羸而強赴扛鼎之勢秦人所以斷筋也<hi>晉書葛洪傳</hi>
既樹非梧桐而希鸞鳯降翼<hi>晉書索襲傳</hi>
何足以抗沸海之濤當燒山之熖<hi>宋書沈攸之傳</hi>
惟此魚目唐突璵璠<hi>梁書任昉傳</hi>
盖基薄牆髙塗遙力躓傾蹷必然顛匐可俟<hi>梁書王僧孺傳</hi>
浩以蓬蒿之才荷棟梁之重<hi>魏書髙允傳</hi>
繭犢引大車弱質任厚棟所謂愛之所以害之矣<hi>魏書外戚</hi>
<hi>傳</hi>
<pb n="KR3k0045_WYG_057-11b"/>
而欲以狗犢齒虎口也<hi>魏書崔浩傳</hi>
以彼曲師危卒望我軍鋒何異蛣蜣被甲蝍蛆舉尾<hi>魏書</hi>
<hi>島夷蕭衍傳</hi>
何異於蹄涔之魚冀拯江海<hi>魏書慕容白曜傳</hi>
豈寃禽之能塞海非愚叟之可移山<hi>周書庾信傳</hi>
怖甚真龍之降慚過白豕之歸<hi>隋書王貞文學傳</hi>
夸父不量力欲追日影逐之於隅谷之際渇欲得飲赴<lb/>
飲河渭河渭不足將走北飲大澤未至道渇而死<hi>列子湯問</hi>
<pb n="KR3k0045_WYG_057-12a"/>
以君之力曽不能捐魁父之丘如太行王屋何<hi>列子湯問</hi>
汝不知夫螳螂乎怒其臂以當車轍不知其不勝任也<lb/>
是其才之美者也<hi>莊子人間世</hi>
二三子有復於子墨子學射者子墨子曰不可夫知者<lb/>
必量其力所能至而從事焉國士戰且扶人猶不可及<lb/>
也今子非國士也豈能成學又成射哉<hi>墨子公孟</hi>
能小而事大辟之是猶力之少而任重也舎粹折無適<lb/>
也身不肖而誣賢是猶傴身而好升髙也指其頂者愈<lb/>
<pb n="KR3k0045_WYG_057-12b"/>
衆<hi>荀子儒效</hi>
譬之是猶以塼塗而塞江海也以僬僥而戴太山也蹎<lb/>
跌碎折不待頃矣<hi>荀子正論</hi>
以詐遇齊辟之猶以錐刀墮太山也非天下之愚人莫<lb/>
敢試<hi>荀子議兵</hi>
乳狗之噬虎也伏雞之摶貍也恩之所加不量其力<hi>淮南</hi>
<hi>子説林訓</hi>
吾以是默口於小道塞耳於諸子乆矣而子立尺表以<lb/>
<pb n="KR3k0045_WYG_057-13a"/>
度人植寸指以測淵<hi>孔叢子荅問</hi>
今齊世庸士之人不好學問專以已之愚而負荷巨任<lb/>
若無檝舳濟江海而遭大風漂沒於百仞之淵東流無<lb/>
崖之川安得沮而止乎<hi>鹽鐵論殊路</hi>
鄰不我顧面望玉女身多癩疾誰肯媍者<hi>焦氏易林師之小過</hi>
家在海隅橈短流深<hi>焦氏易林觀之明夷</hi>
卵與石鬬麋碎無處<hi>焦氏易林復之豫</hi>
欲飛無翼鼎重折足<hi>焦氏易林坎之頥</hi>
<pb n="KR3k0045_WYG_057-13b"/>
上九童麋觸犀灰其首測曰童麋觸犀還自纍也<hi>太𤣥經第</hi>
<hi>一童</hi>
次五大爵集于宫庸小人庳<hi>音婢</hi>傒空測曰宫庸之爵不<lb/>
可空得也<hi>太𤣥經第二傒</hi>
次八觸石決木維折角測曰觸石決木非所治也<hi>太𤣥經第</hi>
<hi>六難</hi>
次四卵破石毈<hi>徒玩切</hi>測曰卵破之毈小人難也<hi>太𤣥經第六難</hi>
子幹欲以坯土而塞濁涇以握石而補崩山其不戮也<lb/>
<pb n="KR3k0045_WYG_057-14a"/>
幸矣<hi>天祿閣外史去蜀</hi>
夫以筯撞鐘以算擊鼔不能鳴者所用撞擊之者小也<lb/>
<hi>王充論衡感虚篇</hi>
如泰山失火沃以一杯之水河決千里塞以一掊之土<lb/>
能勝之乎非失五行之道小大多少不能相當也<hi>王充論衡</hi>
<hi>譋時篇</hi>
何異操圭爵以量滄海執毫釐而廻日月其可得乎<hi>王子</hi>
<hi>年拾遺記燕昭王</hi>
<pb n="KR3k0045_WYG_057-14b"/>
知其嘍嘍無所先入欲以弊藥必規昇騰者何異䇿蹇<lb/>
驢而追迅風棹籃舟而濟大川乎<hi>抱朴子内篇金丹</hi>
猶斥鷃之揮短翅以凌陽矦之波猶鱦力駑質以渉昫<lb/>
猿之峻非其所堪祗足速困<hi>抱朴子内篇明本</hi>
昔西施心痛而卧於道側姿顔妖麗蘭麝芬馥見者咸<lb/>
美其容而念其疾莫不躊躇焉於是隣女慕之因偽疾<lb/>
伏於路間形狀既醜加之酷臭行人皆憎其貌而惡其<lb/>
氣莫不睨面掩鼻疾趨而過焉今世人無戴阮之自然<lb/>
<pb n="KR3k0045_WYG_057-15a"/>
而効其倨慢亦是醜女闇於自量之類也<hi>抱朴子外篇刺驕</hi>
猶褰裳以越滄海企佇而躍九𤣥<hi>抱朴子外篇廣譬</hi>
猛獸不奮摶於度外鷹鷂不揮翮以妄擊若廟算既内<lb/>
不揆徳進取又外不量力猶輕羽之投洪罏飛雪之委<lb/>
沸鑊朝菌之試干將羔犢之犯虣虎也<hi>抱朴子外篇廣譬</hi>
麋童犀角而相觝觸剛柔不等有勝有否也<hi>太𤣥經第一童觧</hi>
以短小之物欲測深大之域<hi>莊子音義庚桑楚</hi>
非醇粹之方壯謀踳駮於王義孰愈尋靡<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>於中逵造<lb/>
<pb n="KR3k0045_WYG_057-15b"/>
沐猴於棘刺<hi>文選魏都賦</hi>
排終身之積慘求數刻之暫歡譬由疾疢彌年而欲一<lb/>
丸銷之其可得乎<hi>文選劉琨答盧諶詩序</hi>
夫錙銖之衡縣千金之重徑尺之鏡照尋丈之形用過<lb/>
其力傷其本性故在權則衡危於鏡則照暗也<hi>文選陸士衡演</hi>
<hi>連珠註</hi>
覆蕢之量而塞北川之洪<hi>廣文選曹輔佐對儒</hi>
太子若以燕當秦猶以羊捕狼<hi>意林燕丹子</hi>
<pb n="KR3k0045_WYG_057-16a"/>
欲顯白於雪中馳光於日下不可得也<hi>意林秦子</hi>
彼洪川之方割豈一簣之所堙<hi>藝文類聚禮部弔文</hi>
師金曰西施病心而矉其里之醜人見而美之歸亦捧<lb/>
心而矉其里之富人見之堅閉門而不出貧人見之挈<lb/>
妻子而去之<hi>事文類聚美女孟子</hi>
艾子使於燕燕王曰吾小國也日為強秦所侵徴求無<lb/>
已吾國貧無以供之欲草兵一戰又力弱不足以拒敵<lb/>
如之何則可先生其為謀之艾子曰亦有分也王曰其<lb/>
<pb n="KR3k0045_WYG_057-16b"/>
有説乎艾子曰昔有龍王逢一蛙於海濵相問訊後蛙<lb/>
問龍王曰王之居處如何王曰珠宫貝闕翬飛璇題龍<lb/>
復問汝之居何若蛙曰綠苔碧草清泉白石復問曰王<lb/>
之喜怒如何龍曰吾喜則時降膏澤使五榖豐稔怒則<lb/>
先之以暴風繼之以飛電使千里之内寸草不留龍問<lb/>
蛙曰汝之喜怒何如曰吾之喜則清風明月一部鼔吹<lb/>
怒則先之以努眼次之以腹脹然至於脹過而休於是<lb/>
燕王有慙色<hi>事文類聚蛙</hi>
<pb n="KR3k0045_WYG_057-17a"/>
所以舉尾支山怒臂當轅<hi>一作轍○文苑英華盧思道檄一</hi>
舉螳螂之斧被蛣蜣之甲當窮轍以待輪坐積薪而候<lb/>
燎<hi>文苑英華杜弼檄一</hi>
穴蟻衝泉未知逺慮𤣥禽巢幕何能支乆是以大厦既<lb/>
焚不可灑之以淚長河一決不可障之以手<hi>文苑英華庾信連珠</hi>
盖聞北邙之髙魏君不能削榖洛之鬬周王不能改是<lb/>
以愚公何徳遂荷鍤而移山精衛何禽欲銜石<hi>一作枝</hi>而<lb/>
塞海<hi>文苑英華庾信連珠</hi>
<pb n="KR3k0045_WYG_057-17b"/>
敢以不肖之軀而慕龍鳯之年欲以朝花之質希晦朔<lb/>
之期<hi>漢武帝内傳</hi>
有似無翅之鸎願鼓翼天池朝生之蟲而樂春秋者哉<lb/>
<hi>漢武帝内傳</hi>
譬如螢火並於日月亦如掬水比於大海<hi>玉清經慈悲方便品</hi>
譬如男子得無價摩尼珠持水精比之欲令合同<hi>道行波羅</hi>
<hi>蜜經卷四</hi>
諸小蟲獸欲驚師子<hi>大寳積經卷十一</hi>
<pb n="KR3k0045_WYG_057-18a"/>
猶如野干入師子羣<hi>大寳積經卷三十二</hi>
以孫陁羅比此天女還如香醉山内以瞎獼㺅比孫陁<lb/>
羅百千萬倍不及其一<hi>大寳積經卷五十六</hi>
譬如有人不著甲胄不持刀仗輒入陣中必遭傷害<hi>大集</hi>
<hi>地藏十輪經卷六</hi>
譬如有人持一束草言欲堰塞恒河大流<hi>大集菩薩三昧經卷四</hi>
如有人至大海際或取一板或持小筏或欲身渉或欲<lb/>
身浮廣施方便發如是言我度大海登陟彼岸<hi>大集菩薩三昧</hi>
<pb n="KR3k0045_WYG_057-18b"/>
<hi>經卷四</hi>
譬如有人無有脚足而欲趣彼鬱單越土如無目者而<lb/>
欲讀書如無手者而欲執作<hi>大方等大集經卷二十四</hi>
喻如有人以一把䴰投恒河中謂能以此斷彼駛流<hi>念佛</hi>
<hi>三昧經卷三</hi>
譬如湏彌山王殊妙髙顯有小黑山而居其側云何可<lb/>
言相與等比<hi>正法經卷一</hi>
譬如有人入於大海而欲盡見其水邉際又如有人臨<lb/>
<pb n="KR3k0045_WYG_057-19a"/>
於大海以手勺水欲盡枯涸終不能就徒自疲勞<hi>正法經卷</hi>
<hi>二</hi>
豈當以螢火之光與日競明田家灰堆欲比湏彌鵄鷲<lb/>
烏鵲金鳥並飛<hi>出矅經八信品</hi>
豈可以藕根中絲懸湏彌山耶可以兎身度大海耶可<lb/>
以蚊觜盡海底耶<hi>本緣經毗羅摩品</hi>
不可以芥子同彼湏彌螢火之光等於日月一滴之水<lb/>
同於大海<hi>阿育王傳四</hi>
<pb n="KR3k0045_WYG_057-19b"/>
昔有一貧人有少財物見大富者意欲共等不能等故<lb/>
雖有少財欲棄水中傍人語言此物雖尠可得延君性<lb/>
命數日何故捨棄擲著水中<hi>百喻經卷下</hi>
如人眼視不明指示好醜<hi>大智度論卷六十五</hi>
所謂管闚穹極寧辨西東蠡度滄溟安知髣髴<hi>𢎞明集十</hi>
所謂輕陳一旅敵堂堂之鋒輒馳駑駘與騏驥而並行<lb/>
<hi>𢎞明集十</hi>
無異䇿駑足以均驊騮繫澤雉以雙鸞鶴<hi>𢎞明集十一</hi>
<pb n="KR3k0045_WYG_057-20a"/>
吾之所襃猶以塵埃附嵩泰收朝露投江海子之所謗<lb/>
猶握瓢觚欲減江海躡耕耒欲損崐崘側一掌以翳日<lb/>
光舉土塊以塞河衝<hi>𢎞明集牟子理惑論</hi>
譬猶持瓢欲減江海側掌以蔽日月不能損江海之泉<lb/>
掩日月之明也<hi>𢎞明集駮夷夏論</hi>
足下猶欲抗遺燎於日月之下<hi>𢎞明集張融門論</hi>
以螢燭之見疑三光之盛芸隙之滴怪淵海之量<hi>𢎞明集孫</hi>
<hi>綽喻道論</hi>
<pb n="KR3k0045_WYG_057-20b"/>
舉熠<hi>滛八反</hi>燿於日月之間非智也擁甂甌於鴻鐘之側<lb/>
非慮也<hi>辯正論卷二</hi>
矜白鳥之翼望駭嵩華負爝火之光爭輝日月<hi>辯正論卷五</hi>
豈陽文與<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蔑比麗孟娵與儱亷競妍<hi>辯正論卷六</hi>
猶螢光與龍燭競輝魚目與蛇珠並耀<hi>辯正論卷六</hi>
騰鷃共鵬翼偶髙馳駑與驥足爭逺<hi>辯正論卷六</hi>
無以欄甃之辯譏滄海之廣狹榆枋之智測崑閬之髙<lb/>
卑乎<hi>辯正論卷六</hi>
<pb n="KR3k0045_WYG_057-21a"/>
豈以坳塘小水匹馮夷大波者哉<hi>辯正論卷七</hi>
竟以淺深較其<hi>闕</hi>　　　蟻蛭之小比峻於嵩華牛岑<lb/>
之<hi>闕</hi>
猶如鶴尾俟於罏炭猶如蚊子與金翅鳥捔飛遲疾猶如<lb/>
小兎共師子王捔其威力如此之比不自度量<hi>法苑珠林卷二十八</hi>
欲以手爪抱湏彌山欲以口齒齚齧金剛<hi>法苑珠林卷五十五</hi>
　　　強為<lb/>
上九翰音登于天貞凶<hi>易中孚</hi>
<pb n="KR3k0045_WYG_057-21b"/>
二三子復於子墨子曰告子勝為仁子墨子曰未必然<lb/>
也告子為仁譬猶跂以為長偃以為廣不可乆也<hi>墨子公孟</hi>
不是師法而好自用譬之是猶以盲辨色以聾辨聲也<lb/>
舍亂妄無為也<hi>荀子脩身篇</hi>
使但吹竽使氐厭竅雖中節而不可聽無其君形者也<lb/>
<hi>淮南子説林訓</hi>
時不至不可強生也事不究不可強成也<hi>説苑談叢</hi>
延頸遠望昧為目病<hi>焦氏易林升之謙</hi>
<pb n="KR3k0045_WYG_057-22a"/>
使遽者揖讓百拜非禮也憂者絃歌鼓瑟非樂也<hi>申鑒雜言</hi>
<hi>上</hi>
雖有喬喬之莠其榖不可得雖懐忉忉之怨遠人不可<lb/>
見言仲尼之道深遠不可彊學<hi>揚子法言註吾子篇</hi>
不念己之短翮不隨燕雀為侣而欲以黄鵠比遊黄鵠<lb/>
一舉冲天翺翔四海短翮追而不逮將安歸乎<hi>李善註文選阮</hi>
<hi>嗣宗詠懐詩</hi>
今吾子聞仁義之羈絆係聲名之韁鏁伏孔氏之軌躅<lb/>
<pb n="KR3k0045_WYG_057-22b"/>
馳顔閔之極藝何以大道為自眩也昔有學歩邯鄲者<lb/>
匍匐而歸耳<hi>藝文類聚人部隱逸上</hi>
顔淵所以命短慕孔子所以傷其年也若庸馬良馬相<lb/>
追至暮共列良馬宿所鳴食如故庸馬垂頭不復食何<lb/>
異顔淵與孔丘優劣<hi>太平御覽獸部馬五</hi>
凡人才所不至而極思之則志傷也力所不勝而極舉<lb/>
之則形傷也<hi>攝生養性論</hi>
如菴羅果樹上熟者其味甘美人所貪嗜若生鬱者其<lb/>
<pb n="KR3k0045_WYG_057-23a"/>
味則苦人所薄賤<hi>大方等大集經十八</hi>
有一師子獸王在深林中住師子清旦初出窟時四向<lb/>
顧望奮迅三吼然後遊行擇肉而食彼師子獸王食已<lb/>
還林常有一野干隨後食殘氣力充足便自言彼林中<lb/>
師子竟是何獸能勝我耶我今寧可獨擅一林清旦出<lb/>
窟四向顧望奮迅三吼然後遊行擇肉食耶彼尋獨處<lb/>
一林清旦出窟奮迅三吼然後遊行欲學師子吼而作<lb/>
野干鳴<hi>長阿含經卷十一</hi>
<pb n="KR3k0045_WYG_057-23b"/>
譬如朽故車輪以雜繩索而用繫縳強使運轉<hi>身毛喜豎經下</hi>
譬如有人富貴自在忽於一時以水沐髮復以鮮潔上<lb/>
妙衣服而為嚴飾乃出其舎時有貧人見已欣樂即自<lb/>
還家亦沐其髪復以故衣洗濯令淨是人雖復多汲其<lb/>
水濯彼故衣徒使疲勞終不能令服飾新好一切生中<lb/>
若乆生者同彼貧人濯其故服終不能淨若初生者如<lb/>
彼富人衣新好衣未生塵垢<hi>正法經卷三</hi>
昔有一人其婦端正唯其鼻醜其人出外見他婦女面<lb/>
<pb n="KR3k0045_WYG_057-24a"/>
貌端正其鼻甚好即截他婦鼻持來歸家急喚即割其<lb/>
鼻尋以他鼻著婦面上既不相著復失其鼻唐使其婦<lb/>
受大苦痛<hi>百喻經卷上</hi>
昔有梵志兄弟四人皆得五通自知命促七日必死兄<lb/>
弟議曰我等兄弟神通自在能以神力翻覆天地現極<lb/>
大手捫摸日月移山住流無所不辦寧當不能避此難<lb/>
也第一兄曰吾入大海上下平等正處中間無常煞鬼<lb/>
安知我處第二弟言吾入湏彌山腹中間還合其表使<lb/>
<pb n="KR3k0045_WYG_057-24b"/>
無際現無常煞鬼焉知我處第三弟言吾處虚空隠形<lb/>
無跡無常煞鬼安知我處第四弟言吾當隠在大市之<lb/>
中衆人猥閙各不相識無常煞鬼趣得一人何必取吾<lb/>
四人議訖相將辭王而白王曰吾等計算餘命日促各<lb/>
欲逃走欲求多福王尋告曰善進其徳於是别去各適<lb/>
所至七日期滿各從其處而皆命終<hi>法苑珠林卷四十九</hi>
　<lb/>
　喻林卷五十七<lb/>
</p>
<p>
</p>
  </div>
</body>
</text>
</TEI>
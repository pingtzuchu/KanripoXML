<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷四十一</head>
    <p>
<pb n="KR3k0045_WYG_041-1a"/>
欽定四庫全書<lb/>
　喻林卷四十一　　　　　明　徐元太　撰<lb/>
　　人事門<hi>三十九</hi>
　　　擇取<lb/>
六三係丈夫失小子<hi>易隨</hi>
翹翹<hi>音喬</hi>錯薪言刈其楚○翹翹錯薪言刈其蔞<hi>音閭○詩國風</hi>
<hi>漢廣</hi>
東門之池可以漚<hi>烏豆反</hi>麻彼美淑姬可以晤歌○東門<lb/>
<pb n="KR3k0045_WYG_041-1b"/>
之池可以漚紵<hi>音苧</hi>彼美淑姬可與晤語○東門之池可<lb/>
以漚菅<hi>音間</hi>彼美淑姬可與晤言<hi>詩國風東門之池</hi>
薄言采芑<hi>音起</hi>於彼新田於此菑<hi>音錙</hi>畞○薄言采芑於彼<lb/>
新田於此中鄉<hi>詩小雅采芑</hi>
水則采取其芹宮則采取其化<hi>毛詩泮水註</hi>
楚雜薪之中尤翹翹者我欲刈取之以喻衆女皆貞潔<lb/>
我又欲取其尤髙潔者<hi>鄭氏箋詩漢廣</hi>
翹翹然而髙者乃是雜薪此薪雖皆髙我欲刈其楚所<lb/>
<pb n="KR3k0045_WYG_041-2a"/>
以然者以楚在雜薪之中尤翹翹而髙故也以興貞潔<lb/>
者乃是衆女此衆女雖皆貞潔我欲取其尤貞潔者<hi>毛詩</hi>
<hi>正義漢廣</hi>
人須芑為菜我薄采此芑於何處乎當於彼新田於此<lb/>
菑畞之中以新田菑畞謂已和耕其田生長其芑必肥<lb/>
美可食故於此采之也以興人須為軍士我薄取人於<lb/>
何處乎當於彼蒙敎於此被育之家以蒙敎被育已和<lb/>
治其家養育其身士必勇武可用故於彼取之也<hi>毛詩正義</hi>
<pb n="KR3k0045_WYG_041-2b"/>
<hi>采芑</hi>
辟之賦詩短章余取所求焉惡識宗<hi>左傳襄公二十八年</hi>
譬如賦詩者取其一章而已<hi>杜氏解左傳襄公二十八年</hi>
詩曰采葑采菲無以下體君取節焉可也<hi>左傳僖公三十三年</hi>
農夫勞而君子養焉愚者言而智者擇焉<hi>前漢書嚴助傳</hi>
夫潜地窟者而不覩天明守冬株者而不識夏榮非通<lb/>
炤之術也然博覽之家不知其穢兼而善之是大田之<lb/>
莠與苗並興則良農之所悼也質樸之士不擇其美兼<lb/>
<pb n="KR3k0045_WYG_041-3a"/>
而棄之是崑山之玉與石俱捐則卞和之所痛也<hi>前漢紀孝</hi>
<hi>成</hi>
我之有斐譬如家有盗狗而善捕鼠盗雖有小損而完<lb/>
我囊貯<hi>魏志曹爽傳註</hi>
虎魄不取腐芥磁石不受曲鍼<hi>吳志虞翻傳註</hi>
徑寸之寶或隠沙泥以人廢言君子斯戒<hi>梁書武帝中紀</hi>
莫不澄涇辯渭拾珠棄蚌<hi>隋書潘徽文學傳</hi>
等黄於碧寧取於黄者黄中正之色<hi>公孫龍子通變論註</hi>
<pb n="KR3k0045_WYG_041-3b"/>
智者之短不勝愚人之長故用愚人之長也智者之拙<lb/>
不勝愚人之工故用愚人之工也<hi>鬼谷子權篇註</hi>
易者以一易一人曰無得亦無喪也以一易兩人曰無<lb/>
喪而有得也以兩易一人曰無得而有喪也計者取所<lb/>
多謀者從所可以兩易一人莫之為明其數也從道而<lb/>
岀猶以一易兩也奚喪離道而内自擇是猶以兩易一<lb/>
也奚得<hi>荀子正名</hi>
今以百金與摶黍以示兒子兒子必取摶黍矣以和氏<lb/>
<pb n="KR3k0045_WYG_041-4a"/>
之璧與百金以示鄙人鄙人必取百金矣以和氏之璧<lb/>
道徳之至言以示賢者賢者必取至言矣其知彌精其<lb/>
所取彌精其知彌觕其所取彌觕<hi>呂氏春秋異寶</hi>
得萬人之兵不若聞一言之當得隋侯之珠不若得事<lb/>
之所由得和氏之璧不若得事之所適<hi>淮南子説山訓</hi>
桀有得事堯有遺道嫫母有所美西施有所醜故亡國<lb/>
之法有可隨者治國之俗有可非者<hi>淮南子説山訓</hi>
寧百刺以針無一刺以刀寧一引重無久持輕寧一月<lb/>
<pb n="KR3k0045_WYG_041-4b"/>
饑無一旬餓萬人之蹪愈於一人之隧<hi>淮南子説山訓</hi>
亡羊而得牛則莫不利失也斷指而免頭則莫不利為<lb/>
也故人之性於利之中則爭取大焉於害之中則爭取<lb/>
小焉<hi>淮南子説山訓</hi>
龜紐之璽賢者以為佩土壤布在田能者以為富<hi>淮南子説</hi>
<hi>林訓</hi>
夫目驚而體失其容心驚而事有所忘人之情也通於<lb/>
驚之情者取其一美不盡其失<hi>春秋繁露竹林</hi>
<pb n="KR3k0045_WYG_041-5a"/>
夫春樹桃李夏得隂其下秋得食其實春樹蒺藜夏不<lb/>
得探其葉秋得其刺焉由此觀之在所樹也今子所樹<lb/>
非其人也故君子先擇而後種也<hi>韓詩外傳</hi>
今當凶年有欲予子隋侯之珠者不得賣也珍寶而以<lb/>
為飾又欲予子一鍾粟者得珠者不得粟得粟者不得<lb/>
珠子將何擇禽滑釐曰吾取粟耳可以救窮<hi>説苑反質</hi>
權取重澤取長<hi>説苑談叢</hi>
夫仁者好合人不仁者好離人故君子居人間則治小<lb/>
<pb n="KR3k0045_WYG_041-5b"/>
人居人間則亂君子欲和人譬猶水火不相能然也而<lb/>
鼎在其間水火不亂乃和百味是以君子不可不慎擇<lb/>
人在其間<hi>説苑雜言</hi>
華首山頭仙道所遊利以居止長無咎憂<hi>焦氏易林謙之井</hi>
東山之邑中有肥土可以饒飽<hi>焦氏易林坎之大有</hi>
尸子曰聖人權福則取重權禍則取輕<hi>李善註文選李蕭逺運命論</hi>
狂言雖寡善猶有如雞脇雞脇食不已齊王為肥澤<hi>廣文</hi>
<hi>選應徳璉雜詩</hi>
<pb n="KR3k0045_WYG_041-6a"/>
謝安目支道林如九方臯之相馬略其𤣥黄取其雋逸<lb/>
<hi>世説新語輕詆</hi>
見長不能屈其色見貴不能盡其辭雖有風雨吾不入<lb/>
其門也<hi>意林子思子</hi>
樹葱韭者擇之則蕃仁義亦不可不擇也<hi>意林尸子</hi>
天下之物莫凶於溪毒良醫蔵之有所用也草莽猶不<lb/>
可棄況復人乎<hi>意林淮南子</hi>
曲直者物之性也曲者中鉤直者中繩輪桷之材也賢<lb/>
<pb n="KR3k0045_WYG_041-6b"/>
不肖者人之性也賢者為師不肖者為資師資之材也<lb/>
<hi>藝文類聚人部性命論</hi>
金生沙磔珠岀蚌泥<hi>藝文類聚人部婢婦</hi>
十室之邑忠信在焉五歩之内芬芳可録是以日南枯<lb/>
蚌猶含明月之珠龍門死樹尚抱咸池之曲<hi>文苑英華庾信連珠</hi>
市肉取肥酤酒取醇<hi>太平御覽資産部酤</hi>
義渠之人烹灶鼈不熟臊穢腥臭中國之民雖饑餓三<lb/>
日不啓口至死弗食也吳章莊吉受而和之病人食之<lb/>
<pb n="KR3k0045_WYG_041-7a"/>
為之輕體萬乗飲之為之解怒故灶鼈至腥臊不可加<lb/>
然而病人為之輕體萬乗為之解怒何也吳章莊吉之<lb/>
調存也<hi>太平御覽飲食部食下</hi>
少儀曰為君子擇葱薤則絶其本末為其本末有萎乾<lb/>
者也<hi>爾雅翼䪥</hi>
子能登寶山周行左右萬寶縱横無不可愛當下山際<lb/>
能勿持乎<hi>虛皇四十九章</hi>
譬如病重迎諸醫藥善療衆病價值千金縁路迎接雖<lb/>
<pb n="KR3k0045_WYG_041-7b"/>
到宅舍終非藥具<hi>大乗妙林經</hi>
譬如無價如意寶珠莊飾瑩治皎潔可愛體極圓淨無<lb/>
有垢濁墮在淤泥經時已久有人拾得歡喜取之勤加<lb/>
守䕶不令墮落<hi>波羅蜜多經卷五百六十九</hi>
如人刈草手攬其端舉而料櫢萎枯悉落取其長者<hi>雜阿</hi>
<hi>含經卷十</hi>
海含衆寶靡所不包死屍臭朽海不容焉神風吹漂上<lb/>
岸之邊斯三徳也<hi>海八徳經尺一</hi>
<pb n="KR3k0045_WYG_041-8a"/>
書不必孔丘之言藥不必扁鵲之方合義者從愈病者<lb/>
良<hi>𢎞明集牟子理惑論</hi>
人逢大水但當取珍寶去人在世間但當取善意去<hi>三慧</hi>
<hi>經藉八</hi>
如敝囊盛寶不得以囊惡故不取其寶又如夜行嶮道<lb/>
罪人執炬不得以人惡故不取其炤<hi>大智度論卷四十九</hi>
譬如狗皮囊盛好寶物不應以囊故而棄其寶如罪人<lb/>
執燭照道不可以人罪故不受其明自墜溝壑又如行<lb/>
<pb n="KR3k0045_WYG_041-8b"/>
遣小人導道不可以人小故不隨其語<hi>大智度論卷九十六</hi>
譬如臭泥中生蓮花但採蓮華勿取臭泥也<hi>髙僧傳二鳩摩羅什</hi>
如鵝飲水中<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>盡水在<hi>攝大乗論釋卷三</hi>
如識寶人得無價寶終不復樂餘水精珠<hi>廣百論卷六</hi>
若待太公為卿相則千載無太公要得羅什為師訓則<lb/>
萬代無羅什<hi>法苑珠林卷十九</hi>
　　　擇術<lb/>
若荒梗塞澀之處是可離棄以非道路之所由猶如凶<lb/>
<pb n="KR3k0045_WYG_041-9a"/>
惡邪僻之行是可離棄以亦非善道之行<hi>禮記正義中庸</hi>
矢人豈不仁於函人哉矢人惟恐不傷人函人惟恐傷<lb/>
人巫匠亦然故術不可不慎也<hi>孟子公孫丑上</hi>
李斯年少時為郡小吏見吏舍厠中鼠食不潔近人犬<lb/>
數驚恐之斯入倉觀倉中䑕食積粟居大廡之下不見<lb/>
人犬之憂於是李斯乃歎曰人之賢不肖譬如鼠矣在<lb/>
所自處耳<hi>史記李斯傳</hi>
戰國䇿云寜為雞尸不為牛從延篤注云尸雞中主也<lb/>
<pb n="KR3k0045_WYG_041-9b"/>
從謂牛子也言寜為雞中之主不為牛子之從後<hi>史記蘇秦</hi>
<hi>列傳註</hi>
齊之國氏大富宋之向氏大貧自宋之齊請其術國氏<lb/>
告之曰吾善為盗也始吾為盗也一年而給二年而足<lb/>
三年大穰自此以徃施及州閭向氏大喜喻其為盗之<lb/>
言而不喻其為盗之道遂踰垣鑿室手目所及無不探<lb/>
也未及時以贓獲罪沒其先居之財向氏以國氏之謬<lb/>
已也徃而怨之國氏曰若為盗若何向氏言其狀國氏<lb/>
<pb n="KR3k0045_WYG_041-10a"/>
曰嘻若失為盗之道至此乎吾聞天有時地有利吾盗<lb/>
天地之時利雲雨之滂潤山澤之産育以生吾禾殖吾<lb/>
稼築吾垣建吾舍陸盗禽獸水盗魚鼈亡非盗也夫禾<lb/>
稼土木禽獸魚鼈皆天之所生豈吾之所有吾盗天而<lb/>
無殃夫金玉珍寶榖帛財貨人之所聚豈天之所與若<lb/>
盗之而獲罪孰怨哉<hi>列子天瑞</hi>
邯鄲之民以正月之旦獻鳩於簡子簡子大悦厚賞之<lb/>
客問其故簡子曰正旦放生示有恩也客曰民知君之<lb/>
<pb n="KR3k0045_WYG_041-10b"/>
欲放之競而捕之死者衆矣君如欲生之不若禁民勿<lb/>
捕捕而放之恩過不相補矣<hi>列子説符</hi>
相形不如論心論心不如擇術形不勝心心不勝術術<lb/>
正而心順之則形相雖惡而心術善無害為君子也形<lb/>
相雖善而心術惡無害為小人也<hi>荀子非相篇</hi>
今謂彊者勝則度地計衆富者利則量粟稱金若此則<lb/>
千乘之君無不霸王者而萬乗之國無有破亡者矣存<lb/>
亡之迹若此其易知也愚夫蠢婦皆能論之<hi>淮南子氾論訓</hi>
<pb n="KR3k0045_WYG_041-11a"/>
夫弦歌鼓舞以為樂盤旋揖讓以修理厚葬久喪以送<lb/>
死孔子之所立也而墨子非之兼愛上賢右鬼非命墨<lb/>
子之所立也而楊子非之全性保真不以物累形楊子<lb/>
之所立也而孟子非之趨捨人異各有曉心故是非有<lb/>
處得其處則無非失其處則無是<hi>淮南子汜論訓</hi>
爭訟之門不可與隣<hi>焦氏易林恒之遯</hi>
山林麓藪非人所處鳥獸無禮使我心苦<hi>焦氏易林明夷之離</hi>
被髮獸心難與比隣<hi>焦氏易林困之萃</hi>
<pb n="KR3k0045_WYG_041-11b"/>
鬼魅之居凶不可舍<hi>焦氏易林未濟之否</hi>
墜井引綆愈於遂沒<hi>抱朴子内篇勤求</hi>
且負甲為兵咋筆為吏身死名滅者如牛毛角立傑岀<lb/>
者如芝草握素披黄吟道詠徳苦辛無益者如日蝕逸<lb/>
樂名利者如秋荼豈得同年而語矣<hi>顔氏家訓勉學</hi>
為仁則不利為利則不仁故販粟者欲嵗之饑賣藥者<lb/>
欲人之疾<hi>劉子言苑</hi>
以道為天下者猶乗安舟而由廣路安舟難成可久處<lb/>
<pb n="KR3k0045_WYG_041-12a"/>
也廣路難至可常行也<hi>太平御覧舟部叙舟中</hi>
子髙謂齊王曰昔臣常行臨淄市見屠商焉身修八尺<lb/>
髯如㦸市易之男女未有敬之者無徳故也<hi>太平御覧資産部屠</hi>
通𤣥經曰樹小條則居髙屋弱材則處上譬若積薪小<lb/>
者為上<hi>道徳經四子集解</hi>
夫黙而求響響不我應託隂求影影不我從畏響而扣<lb/>
金響愈我應惡影而處陽影益我從由此觀之無為不<lb/>
能遁福有為不能逃患<hi>道徳經指歸卷九</hi>
<pb n="KR3k0045_WYG_041-12b"/>
既揣末令尖又鋭之令利勢必摧衂故不可長保也<hi>道徳</hi>
<hi>經註</hi>
夫風經炎則暄吹林必凉清水激濁澄石必明神用得<lb/>
喪亦存所託<hi>𢎞明集明佛論</hi>
以規為圓者易以手為圓者難將不捨其所難從其所<lb/>
易耶<hi>𢎞明集折夷夏論</hi>
擁其流者未若杜其源揚其湯者未若撲其火何者源<lb/>
出於水源未杜而水不窮火沸於湯火未撲而湯詎息<lb/>
<pb n="KR3k0045_WYG_041-13a"/>
故有杜源之客不擁流而自乾撲火之賔不揚湯而自<lb/>
止類斯而談可得詳矣厭其果者未若絶其因怖其苦<lb/>
者豈若懲於惡因資於果因未絶而果不窮惡生於苦<lb/>
惡未懲而苦詎息故使絶因之士不厭果而自亡懲惡<lb/>
之賢不佈苦而自離<hi>法苑珠林卷七</hi>
　　　相成<lb/>
火出之物因風方熾火既炎盛還復生風内外相成有<lb/>
似家人之義<hi>周易正義家人</hi>
<pb n="KR3k0045_WYG_041-13b"/>
天地定位而合徳山澤異體而通氣雷風各動而相薄<lb/>
水火不相入而相資<hi>周易正義説卦</hi>
易以乾坤象天地艮兑象山澤震巽象雷風坎離象水<lb/>
火若使天地不交水火異處則庶類無生成之用品物<lb/>
無變化之理<hi>周易正義説卦</hi>
季孫之愛我疾疢也孟孫之惡我藥石也美疢不如惡<lb/>
石夫石猶生我疢之美其毒滋多<hi>左傳襄公二十三年</hi>
志相為戾猶藥石之療疾<hi>杜氏解左傳襄公二十三年</hi>
<pb n="KR3k0045_WYG_041-14a"/>
以此馳説取合諸侯其言雖殊辟猶水火相滅亦相生<lb/>
也仁之與義敬之與和相反而皆相成也<hi>前漢書藝文志</hi>
金木水火以剛柔相濟然後克得其和能為民用<hi>魏志袁紹</hi>
<hi>傳註</hi>
春花發萼夏繁其實秋風逐暑冬氷乃結<hi>晉書皇甫謐傳</hi>
文理者相明者也色味者相度者也藻華者相成者也<lb/>
<hi>鶡冠子泰鴻</hi>
氷得炭則解歸水復其性炭得氷則保其炭故曰相愛<lb/>
<pb n="KR3k0045_WYG_041-14b"/>
<hi>淮南子説山訓解</hi>
夫堯舜之徳譬猶偶燭之施明於幽室也前燭即盡照<lb/>
之矣後燭入而益明此非前燭昧而後燭彰也乃二者<lb/>
相應而成大光二聖相徳而致太平之功也是故大鵰<lb/>
之動非一羽之輕也騏驥之速非一足之力也衆良相<lb/>
徳而積施乎無極也堯舜兩美蓋其則也<hi>潜夫論釋難</hi>
夫臣妾但各當其分耳未為不足以相治也相治也者<lb/>
若手足耳目四支百體各有所司而更相御用也<hi>郭子註莊</hi>
<pb n="KR3k0045_WYG_041-15a"/>
<hi>齊物論</hi>
竭川非以虛谷而谷虛夷丘非以實淵而淵實絶聖非<lb/>
以止盗而盗止<hi>郭子註莊胠篋</hi>
良友每事相成道徳資以琢磨仁義因之組織居憂共<lb/>
戚處樂同驩<hi>李善註文選劉孝標廣絶交論</hi>
譬如父母呵敎子孫雖口剛急而心猶愛譬如瘡醫破<lb/>
洗人瘡當時大痛久久除愈<hi>修行道地經慈品</hi>
　　　消弭<lb/>
<pb n="KR3k0045_WYG_041-15b"/>
若疾自已招或寒暑飲食所致當須治療若其自然之<lb/>
疾非已所致疾當自損勿須藥療而有喜也<hi>周易正義无妄</hi>
雲漢仍叔美宣王也宣王承厲王之烈内有撥亂之志<lb/>
遇烖而懼側身修行欲銷去之<hi>毛詩雲漢</hi>
妖孽者天之所以警天子諸侯也惡夢者所警士大夫<lb/>
也妖孽不勝善政惡夢不勝善行<hi>孔子集語下</hi>
天子見怪則修德諸侯見怪則修政卿大夫見怪則修<lb/>
職士庶人見怪則修身<hi>後漢書楊震孫賜傳</hi>
<pb n="KR3k0045_WYG_041-16a"/>
日食則失徳之國惡之月食則失刑之國惡之彗星見<lb/>
則失和之國惡之風與日爭明則失生之國惡之是故<lb/>
聖王日食則修徳月食則修刑彗星見則修和風與日<lb/>
爭明則修生此四者聖王所以免天地之誅也<hi>管子四時</hi>
身有醜夢不勝正行國有妖祥不勝善政<hi>淮南子繆稱訓</hi>
天之所明禍不遇家反目相逐終得和美<hi>焦氏易林巽之歸妹</hi>
過盛之朝灾沴不消以憂其過也臨亡之國灾沴亦熄<lb/>
以無庸於警也故灾沴之象恒集於過盛將亡之際<hi>天禄</hi>
<pb n="KR3k0045_WYG_041-16b"/>
<hi>閣外史去蜀</hi>
夫堯之使禹治水猶病水者之使醫也然則堯之洪水<lb/>
天地之水病也禹之治水洪水之良醫也<hi>王充論衡順鼔篇</hi>
五行之性水土不同以水為害而攻土土勝水攻社之<lb/>
義毋乃如今世工匠之用椎鑿也以椎擊鑿令鑿穿木<lb/>
今儻攻土令厭水乎<hi>王充論衡順鼔篇</hi>
天地之有水旱猶人之有疾病也疾病不可自責除水<lb/>
旱不可以禱謝去明矣<hi>王充論衡感虛篇</hi>
<pb n="KR3k0045_WYG_041-17a"/>
禹治水以身解於陽旴之河湯苦旱以身禱於桑林之<lb/>
際<hi>李善註文選應休璉與岑文瑜書</hi>
山神曰螭物精曰魅土精曰羵羊水精曰罔象木精曰<lb/>
畢方火精曰遊光金精曰清明天下有道則衆精潜蔵<lb/>
<hi>意林正部</hi>
陛下父事天母事地子養黎民父虧明母震動子訛言<lb/>
今日蝕三陽始小民正月朔旦尚惡敗器物况日虧缺<lb/>
乎<hi>藝文類聚歳時部元正</hi>
<pb n="KR3k0045_WYG_041-17b"/>
火精不退奚應善言氷垤難消徒持隂徳<hi>藝文類聚職官部諸王墓</hi>
<hi>誌</hi>
桑穀生於殷庭兮中宗克已以成仁雊雉登夫鼎耳兮<lb/>
武丁責躬而敎純<hi>初學記獸部兔</hi>
政舉化流如日之光禍亂消滅若雲之除<hi>道徳經指歸卷八</hi>
譬如有藥名摩蚳有蛇饑行索食道逢蟲豸蛇欲噉之<lb/>
蟲行到摩蚳藥所蛇聞藥香即走還去何以故藥力所<lb/>
却蛇毒即歇<hi>道行波羅蜜經卷二</hi>
<pb n="KR3k0045_WYG_041-18a"/>
童孺正而鬼退丈夫邪而魅陵<hi>𢎞明集十三</hi>
　　　困逹<lb/>
山上有水蹇君子以反身修徳<hi>易蹇</hi>
晉重耳之有霸心生於曹衞越王勾踐之有霸心生於<lb/>
㑹稽故居下而無憂者則思不逺處身常逸者則志不<lb/>
廣庸知其終始乎<hi>孔子家語在厄</hi>
芳處幽而彌馨兮寳在夜而愈光<hi>晉書摯虞傳</hi>
顔回以簞食瓢飲揚其仁聲原憲以蓬户繩樞邁其清<lb/>
<pb n="KR3k0045_WYG_041-18b"/>
徳<hi>晉書江統傳</hi>
居不隠者思不逺身不佚者志不廣女庸安知吾不得<lb/>
之桑落之下<hi>荀子宥坐</hi>
夫困之為道從寒之及煖煖之及寒也唯賢者獨知而<lb/>
難言之也<hi>説苑雜言</hi>
人君不困不成王列士不困不成行<hi>説苑雜言</hi>
語不云乎三折肱而成良醫夫陳蔡之間丘之幸也二<lb/>
三子從丘者皆幸人也<hi>説苑雜言</hi>
<pb n="KR3k0045_WYG_041-19a"/>
槌鐘擊磬所以發其聲也煮鬯燒薰所以揚其芬也賢<lb/>
者之窮厄戮辱此槌擊之意也其死亡陷溺此燒煮之<lb/>
類也<hi>徐幹中論夭壽</hi>
有伊呂之才者不久滯於窮賤懐猗頓之術者不長處<lb/>
於饑寒<hi>抱朴子外篇安貧</hi>
九斷四屬者藴藻所以表靈摧柯碎葉者茝蕙所以增<lb/>
芬是以夷吾桎檻而建匡合之績應侯困辱而著入秦<lb/>
之勲<hi>抱朴子外篇博喻</hi>
<pb n="KR3k0045_WYG_041-19b"/>
否終則成之以泰晦極則清輝晨耀是以垂耳吳阪者<lb/>
騁千里之逸軌縈鱗九淵者凌虹霓以髙蹈<hi>抱朴子外篇博喻</hi>
物生無不屯者也事成無不由艱難者也<hi>關氏易傳雜義</hi>
九折臂而成醫兮吾至今乃知其信然<hi>補文選屈原惜誦</hi>
所異鍾沈徳水望岀風雲劍沒豐城氣連牛斗<hi>藝文類聚人部</hi>
<hi>懐舊銘</hi>
　　　適意<lb/>
參差荇<hi>音杏</hi>菜左右采之窈窕淑女琴瑟友之○參差荇<lb/>
<pb n="KR3k0045_WYG_041-20a"/>
菜左右芼之窈窕淑女鍾鼔樂之<hi>詩國風關雎</hi>
誰謂荼苦其甘如薺<hi>音泚○詩國風谷風</hi>
阪<hi>音反</hi>有漆隰有栗既見君子並坐鼓瑟○阪有桑隰有<lb/>
楊既見君子並坐鼔簧<hi>詩國風車鄰</hi>
魚在在藻有頒<hi>音焚</hi>其首王在在鎬豈<hi>音憕</hi>樂飲酒○魚在<lb/>
在藻有莘其尾王在在鎬飲酒樂豈○魚在在藻依於<lb/>
其蒲王在在鎬有那其居<hi>詩小雅魚藻</hi>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>泌水可以樂道忘饑巍巍南面可以樂治忘亂<hi>毛詩</hi>
<pb n="KR3k0045_WYG_041-20b"/>
<hi>正義衡門</hi>
夫擊甕叩缻彈筝摶髀而歌呼嗚嗚快耳目者真秦之<lb/>
聲也鄭衞桑間昭虞武象者異國之樂也今棄撃甕叩<lb/>
缻而就鄭衞退彈筝而取昭虞若是者何也快意當前<lb/>
適觀而已矣<hi>史記李斯傳</hi>
矯翼厲翮恣意所存<hi>前漢書揚雄傳下</hi>
湯沐具而非弔大厦構而相驩<hi>梁書任昉傳</hi>
草木之得春陽魚龍之得風雨<hi>周書庾信傳</hi>
<pb n="KR3k0045_WYG_041-21a"/>
昔者宋國有田夫常衣緼黂僅以過冬暨春冬作自曝<lb/>
於日不知天下之有廣厦隩室綿纊狐狢顧謂其妻曰<lb/>
負日之暄人莫知者以獻吾君將有重賞里之富室告<lb/>
之曰昔人有美戎菽甘枲莖芹萍子者對鄉豪稱之鄉<lb/>
豪取而嘗之蜇於口慘於腹衆哂而怨之其人大慙子<lb/>
此類也<hi>列子楊朱</hi>
易道良馬使人欲馳飲酒而樂使人欲謌<hi>淮南子説林訓</hi>
佳人不同體美人不同面而皆説於目棃橘棗栗不同<lb/>
<pb n="KR3k0045_WYG_041-21b"/>
味而皆調於口<hi>淮南子説林訓</hi>
夫病濕而強之食病暍而飲之寒此衆人之所以為養<lb/>
也而良醫之所以為病也快於目悦於心愚者之所利<lb/>
也然而有道者之所辟也故聖人先忤而後合衆人先<lb/>
合而後忤<hi>淮南子人間訓</hi>
若轉丸掌中足以自樂也<hi>淮南子要畧</hi>
君不見大澤中雉乎五歩一噣終日乃飽羽毛悦澤光<lb/>
照於日月奮翼爭鳴聲響於陵澤者何彼樂其志也援<lb/>
<pb n="KR3k0045_WYG_041-22a"/>
置之囷倉中常噣粱粟不旦時而飽然猶羽毛憔悴志<lb/>
氣益下低頭不鳴夫食豈不善哉彼不得其志故也今<lb/>
臣不逺千里而從君遊者豈食不足竊慕君之道耳<hi>韓詩</hi>
<hi>外傳</hi>
獐鹿逐牧飽歸其居<hi>焦氏易林屯之比</hi>
鳬㕍啞啞以水為宅雌雄相和常共娛樂得其所欲<hi>焦氏</hi>
<hi>易林大有之歸妹</hi>
蜩螗歡喜草木嘉茂<hi>焦氏易林謙之解</hi>
<pb n="KR3k0045_WYG_041-22b"/>
虎豹熊皮遊戲山谷君子仁賢亦得所欲<hi>焦氏易林謙之中孚</hi>
負金懐玉南歸嘉國蜂蠆不螫利入我室<hi>焦氏易林隨之晉</hi>
鳬遇稻廬甘樂<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>鰌雖驅不去<hi>焦氏易林賁之震</hi>
南有嘉魚駕黄取遊魴鱮詡詡利來無憂<hi>焦氏易林離之中孚</hi>
鳥集茂木心樂願得<hi>焦氏易林解之恒</hi>
旦種菽豆暮成藿羹心之所願志快意愜<hi>焦氏易林漸之乾</hi>
次五鴻裝於淄飲食頥頥測曰鴻裝於淄大將得志也<lb/>
<hi>太𤣥經第三裝</hi>
<pb n="KR3k0045_WYG_041-23a"/>
繇人之得小休息則氣得舒故喜也<hi>淮南子精神訓解</hi>
水重深而魚悦林修茂而鳥喜<hi>曹子建離思賦并序</hi>
在於幽室之中覩烝燭之光雖不教告亦皎然喜於所<lb/>
見也<hi>嵇中散集張遼叔自然好學論</hi>
武侯之無人君之徳而處在防衞之間雖臨朝僑厲愈<lb/>
非其意及得其所思猶迯竄之聞人音安能不跫然改<lb/>
貌釋然而喜也<hi>莊子音義徐無鬼</hi>
人聞長安樂則岀門向西而笑知肉味美對屠門而大<lb/>
<pb n="KR3k0045_WYG_041-23b"/>
嚼<hi>文選曹子建與吳季重書註</hi>
還君本州可謂衣繡晝行矣<hi>藝文類聚職官部刺史</hi>
有若披浮雲而曬白日岀幽谷而登喬木<hi>藝文類聚禮部朝㑹表</hi>
杜氏幽求子謂兒年五嵗有鳩車之樂七嵗有竹馬之<lb/>
歡<hi>玉海車服車輿</hi>
譬如有人經遇篤疾忽然一日平復如本<hi>海空智蔵經序品</hi>
又如有人早離父母一旦不期遇相逢值<hi>海空智蔵經序品</hi>
又如有人積日大饑一旦之間逢諸美饍<hi>海空智蔵經序品</hi>
<pb n="KR3k0045_WYG_041-24a"/>
猶如弱喪失於本鄉徬徨他國父母離别恩愛久逺於<lb/>
後忽遇普見本鄉父母兄弟甚大歡喜<hi>海空智蔵經供獻品</hi>
猶如貧人遇一金瓶<hi>海空智蔵經供獻品</hi>
如端正人自見面貌心生歡喜<hi>元陽妙經卷六</hi>
譬如羈客於險難處夜行失伴恐怖憂遑忽遇同侶心<lb/>
生歡喜踊躍無量亦如宿病未遇良醫於儵欻頃忽遇<lb/>
妙藥病得除愈心生歡喜踊躍無量如人沒水遇得舟<lb/>
航得度彼岸心生歡喜亦復如是如人渴乏忽遇醴泉<lb/>
<pb n="KR3k0045_WYG_041-24b"/>
恣意酣飲得無渴乏心生歡喜亦復如是如被寃家趰<lb/>
逐忽然得脱無諸煩惱心生歡喜亦復如是如囚詣市<lb/>
卒聞恩赦而得解脱心生歡喜亦復如是亦如農夫遇<lb/>
旱忽便得雨而苗得長五榖豐熟心生歡喜亦復如是<lb/>
亦如人逺行忽便還家心生歡喜亦復如是<hi>元陽妙經卷一</hi>
譬如有人遊渉曠野經過險路百踰繕那或二或三或<lb/>
四五百見諸城邑王都前相謂放牧人園林田等見諸<lb/>
相已便作是念城邑王都去此非逺作是念已身意泰<lb/>
<pb n="KR3k0045_WYG_041-25a"/>
然不畏惡獸惡賊饑渴<hi>波羅蜜多經卷三</hi>
昔與我等遊行讌樂於天池中猶如鴛鴦於善法堂猶<lb/>
如鵝王歡喜園中如迦蘭鳥遊漫陀河同於香象在波<lb/>
耶園及拘羅園猶如蜂王<hi>大寶積經卷一百二十</hi>
譬如有人欲觀大海漸次徃趣經於多時不見山林便<lb/>
作是念今覩此相大海非逺所以者何夫近海岸地必<lb/>
漸下定無山林彼人爾時雖未見海而見近相歡喜踴<lb/>
躍<hi>波羅蜜多經卷三</hi>
<pb n="KR3k0045_WYG_041-25b"/>
如夜逺渉迷失正路若見火光生大歡喜知有聚落疾<lb/>
徃趣之至便安隠永無怖畏<hi>波羅蜜多經卷五百六十七</hi>
如人患渴得水乃止求出世法得深般若波羅蜜多思<lb/>
願便止<hi>波羅蜜多經卷五百六十七</hi>
譬如極炎熱時於日後分有一丈夫熱所逼故奔趣殑<lb/>
河投於水中沐浴身體熱乏既息清涼悦性徃返遊戲<lb/>
度至餘岸經行徃來遙見不逺有大樹林枝葉翠盛隂<lb/>
影厚宻便徃林中復見施妙牀座敷勝氍毹上加綿褥<lb/>
<pb n="KR3k0045_WYG_041-26a"/>
覆以迦遮隣地之帔輕妙鮮支重覆其上細耎倚枕置<lb/>
牀兩頭彼大丈夫昇於此牀若坐若卧於牀四面清風<lb/>
㣲動輕扇相續<hi>大寶積經三十七</hi>
如無足者得如意乗如亂心者得甘露味如羸老者遇<lb/>
其機杖是大福田之根本也<hi>大方廣十輪經卷一</hi>
譬如有人身被五縛若得解脱如鳥出網至無礙處<hi>大乗</hi>
<hi>造像功徳經卷下</hi>
亦如曠野清泠之水渴人過遇自恣飲之<hi>本縁經毗羅摩品</hi>
<pb n="KR3k0045_WYG_041-26b"/>
譬如賈客逺行治生得度厄路多獲財利還歸到家心<lb/>
悦無量又如田家耕不失時風雨復節多收五穀蔵著<lb/>
篅中意甚歡喜如病困得愈得畢償債<hi>修行道地經五隂成敗品</hi>
譬如有人乗調象如意至湊無躓礙<hi>三昧法門經卷下</hi>
譬如熱得凉池寒得温室世間之樂無以為喻也<hi>思惟要之</hi>
<hi>法</hi>
譬如金成器譬如華正敷譬如食美膳譬如解文字譬<lb/>
如開寶篋是各得歡喜<hi>大乗莊嚴經論卷一</hi>
<pb n="KR3k0045_WYG_041-27a"/>
如象絶䩭靽自恣隨意去<hi>大荘嚴經論卷六偈</hi>
所謂若披重霧以攀合璧出幽夜而眄燭龍短綆爰汲<lb/>
望瀾覘海<hi>𢎞明集十</hi>
所以寒氷之内儻遇温風炭火之中若蒙凉氣便為歡<lb/>
樂即復欣然<hi>法苑珠林卷七</hi>
　<lb/>
　<lb/>
　<lb/>
<pb n="KR3k0045_WYG_041-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷四十一<lb/>
</p>
<p>
</p>
  </div>
</body>
</text>
</TEI>
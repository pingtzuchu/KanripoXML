<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷一百六</head>
    <p>
<pb n="KR3k0045_WYG_106-1a"/>
欽定四庫全書<lb/>
　喻林卷一百六　　　　　明　徐元太　撰<lb/>
　　政治門<hi>十一</hi>
　　　固國<lb/>
重不可動因其不可動而堅固之<hi>春秋正義閔公元年</hi>
地山磐石聖人以深固基業<hi>三墳形墳</hi>
山氣止聖人以安萬國<hi>三墳氣墳</hi>
天下之安猶㤗山而四維之也<hi>前漢書嚴助傳</hi>
<pb n="KR3k0045_WYG_106-1b"/>
此猶倚南山而坐平原也誰能傾之<hi>後漢紀孝質</hi>
居重固之安可謂根深華嶽而四維之也<hi>晉書劉頌傳</hi>
持瓢者非止百人搖樹者不唯一手<hi>北齊書幼主帝紀</hi>
無甲兵而勝無衝機而攻無溝塹而守<hi>太公六韜發啟</hi>
國有四維一維絶則傾二維絶則危三維絶則覆四維<lb/>
絶則滅傾可正也危可安也覆可起也滅不可復錯也<lb/>
<hi>管子牧民</hi>
錯國於不傾之地積於不涸之倉藏於不竭之府下令<lb/>
<pb n="KR3k0045_WYG_106-2a"/>
於流水之原使民於不爭之官明必死之路開必得之<lb/>
門<hi>管子牧民</hi>
建立四維以輔國政鉤繩相布銜橛相制參偶其備立<lb/>
位乃固<hi>鶡冠子道端</hi>
勢者君之輿威者君之䇿臣者君之馬民者君之輪勢<lb/>
固則輿安威定則䇿勁臣順則馬良民和則輪利為國<lb/>
失此必有覆車奔馬折輪敗載之患安得不危<hi>鄧析子無厚</hi>
食者國之寶也兵者國之爪也城者所以自守也此三<lb/>
<pb n="KR3k0045_WYG_106-2b"/>
者國之具也<hi>墨子七患</hi>
臣有兩位者國必亂臣兩位國不亂者君在也恃君不<lb/>
亂矣失君則亂子有兩位者家必亂子兩位而不亂者<lb/>
父在也恃父不亂矣失父則亂臣疑君而無不危國蘖<lb/>
疑宗而無不危家<hi>慎子德立</hi>
國者天下之大器也重任也不可不善為擇所而後錯<lb/>
之錯險則危不可不善為擇道然後道之塗薉則塞<hi>薉與</hi>
<hi>穢同○荀子富國</hi>
<pb n="KR3k0045_WYG_106-3a"/>
刑范正金鍚美工冶巧火齊得剖刑而莫耶已然而不<lb/>
剝脫不砥礪則不可以斷繩剝脫之砥礪之則□盤盂<lb/>
刎牛馬忽然耳彼國者亦彊國之剖刑已然而不敎誨<lb/>
不調一則入不可以守出不可以戰敎誨之調一之則<lb/>
兵勁城固敵國不敢攖也彼國者亦有砥礪禮儀節奏<lb/>
是也故人之命在天國之命在禮<hi>荀子彊國</hi>
人之情食欲有芻豢衣欲有文繡行欲有輿馬又欲夫<lb/>
餘財蓄積之富也然而窮年累世不知不足是人之情<lb/>
<pb n="KR3k0045_WYG_106-3b"/>
也今人之生也方多蓄雞狗猪彘又蓄牛羊然而食不<lb/>
敢有酒肉餘刀布有囷窌然而衣不敢有絲帛約者有<lb/>
筐篋之藏然而行不敢有輿馬是何也非不欲也幾不<lb/>
長慮顧後而恐無以繼之故也於是又節用御欲收歛<lb/>
蓄藏以繼之也是於己長慮顧後幾不甚善矣哉今夫<lb/>
偷生淺知之屬曾此而不知也糧食大侈不顧其後俄<lb/>
則屈安窮矣是其所以不免於凍餓操瓢囊為溝壑中<lb/>
瘠者也况夫先王之道仁義之統詩書禮樂之分乎彼<lb/>
<pb n="KR3k0045_WYG_106-4a"/>
固天下之大慮也將為天下生民之屬長慮顧後而保<lb/>
萬世也<hi>荀子榮辱</hi>
周之奪殷也拾遺於庭使殷不遺於朝則周不敢望秋<lb/>
毫於境而况敢易位乎<hi>韓非子安危</hi>
凡有國而後亡之有身而後殃之不可謂能有其國能<lb/>
保其身夫能有其國必能安其社稷能保其身必能終<lb/>
其天年而後可謂能有其國能保其身矣<hi>韓非子解老</hi>
武王問太公曰寡人伐紂天下是臣弑其主而下伐其上<lb/>
<pb n="KR3k0045_WYG_106-4b"/>
也吾恐後世之用兵不休闘爭不已為之柰何太公曰<lb/>
甚善王之問也夫未得獸者惟恐其創之小也已得之<lb/>
惟恐傷肉之多也王若欲乆持之則塞民於兊<hi>淮南子道應訓</hi>
楚鄭之棠谿墨陽非不利也犀䩜兕甲非不堅也然而<lb/>
不能存者利不足恃也<hi>塩鐵論論勇</hi>
善鑿者建周而不疲善基者致高而不蹷伊尹以堯舜<lb/>
之道為殷國基子孫紹位百代不絶商鞅以重刑峭法<lb/>
為秦國基故二世而奪<hi>䀋鐵論復古</hi>
<pb n="KR3k0045_WYG_106-5a"/>
夫一兎走於街萬人追之一人得之萬人不復走分未<lb/>
定則一兎走使萬人擾分已定則雖貪夫知止今楚多<lb/>
寵子而嫡位無主亂自是生矣夫世太子者國之基也<lb/>
而百姓之望也國既無基又使百姓失望絶其本矣本<lb/>
絶則撓亂猶兎走也<hi>說苑建本</hi>
栢柱載梁堅固不傾<hi>焦氏易林比之㤗</hi>
土與山連共保歲寒<hi>焦氏易林剝之履</hi>
金城鐵廓上下同力政平民歡宼不敢賊<hi>焦氏易林離之噬嗑</hi>
<pb n="KR3k0045_WYG_106-5b"/>
金城鐵廓以銅為闗藩屏自衛安上无患<hi>焦氏易林遯之鼎</hi>
明月照夜使暗為晝國有仁賢君尊於故<hi>焦氏易林井之渙</hi>
金梁銕柱千年牢固完全不腐聖人安處<hi>焦氏易林旅之咸</hi>
次四恢其門户以禦寇勇測曰恢其門户大經營也<hi>太𤣥</hi>
<hi>經第四廓</hi>
國以山河城廓為固家以垣籬椳閥為固<hi>天祿閣外史時勢</hi>
天下大器也置之安地則安置之危地則危是以平路<lb/>
安車狂夫審乎難覆乘奔馭朽童子知其必危<hi>關氏易傳</hi>
<pb n="KR3k0045_WYG_106-6a"/>
以善人為之藩籬謂封周公康叔於魯衛以大師為垣<lb/>
墻謂封太公於齊也大邦以為屏蔽謂成國諸侯也大<lb/>
宗以為楨幹謂王之同姓也能和其德則天下安寧分<lb/>
建宗子則列城堅固城不可使墮壞宗不可使單獨單<lb/>
獨墮壊則畏懼斯至<hi>前漢書註諸侯王表</hi>
言奔沈吾猶人也必也使無奔沈<hi>楊子法言註寡見篇</hi>
正位居體者以中夏為喉舌不以邊陲為襟帶也長世<lb/>
字甿者以道德為藩不以襲險為屏也<hi>文選魏都賦</hi>
<pb n="KR3k0045_WYG_106-6b"/>
家有常業雖饑不餓國有常業雖危不亡<hi>意林韓子</hi>
本枝惟茂宗周之業以𢎞磐石既建皇漢之圗斯逺<hi>初學</hi>
<hi>記帝戚部王</hi>
守其母其子全而民熾盛保其國也<hi>西昇經</hi>
國之不安猶身有病吾救之以藥臣飼之以麋粥<hi>天王太子</hi>
<hi>辟羅經行六</hi>
　　　庇本<lb/>
葛藟王族刺平王也周室道衰棄其九族焉<hi>毛詩葛藟</hi>
<pb n="KR3k0045_WYG_106-7a"/>
杕杜刺時也君不能親其宗族骨肉離散獨居而無兄<lb/>
弟將為沃所幷爾<hi>毛詩杕杜</hi>
角弓王不親九族而好讒佞宗族相怨之詩<hi>詩說小正傳</hi>
夫能固位者必度其本末而後立衷焉不知其本不謀<lb/>
知本之不枝弗强詩云本枝百世<hi>左傳莊公六年</hi>
公族公室之枝葉也若去之則本根無所庇廕矣葛藟<lb/>
猶能庇其本根故君子以為比况國君乎此諺所謂庇<lb/>
焉而縱尋斧焉者也必不可君其圗之親之以德皆股<lb/>
<pb n="KR3k0045_WYG_106-7b"/>
肱也<hi>左傳文公七年</hi>
犬牙相制麟趾有光<hi>史記漢興表賛</hi>
髙帝封王子弟地犬牙相制此所謂磐石之宗也<hi>史記孝文</hi>
<hi>紀</hi>
自古帝王之臨天下也皆欲廣樹藩屏崇固維城<hi>晉書諸王</hi>
<hi>總傳</hi>
本根無所庇廕遂乃三葉而亾有晉思改覆車復隆磐<lb/>
石<hi>晉書諸王總傳</hi>
<pb n="KR3k0045_WYG_106-8a"/>
中國與邊境猶支體與腹心也夫肌膚寒於外腹腸疾<lb/>
於内内外之相勞非相為虐也唇亡則齒寒支體傷而<lb/>
心憯怛故無手足則皮體廢無邊境則内國害<hi>塩鐵論誅秦</hi>
四支强而躬軆固華葉茂而本根據故飾四境所以安<lb/>
中國也<hi>塩鐵論繇役</hi>
先聖制法亦務實邊葢以安中國也譬猶家人遇㓂賊<lb/>
者必使老小羸軟居其中央丁彊武猛衞其外内人奉<lb/>
其養外人禦其難蛩蛩距虛更相恃仰乃俱安存<hi>潜夫論實</hi>
<pb n="KR3k0045_WYG_106-8b"/>
<hi>邊</hi>
公族者國之枝葉枝葉落則本根無所庇廕<hi>文選曹冏六代論</hi>
泉竭則流涸根朽則葉枯枝繁者蔭根條落者本孤故<lb/>
語曰百足之蟲至死不僵扶之者衆也<hi>文選曹冏六代論</hi>
内無深根不㧞之固外無磐石宗盟之助非所以安社<lb/>
稷為萬代之業也<hi>文選曹元首六代論</hi>
姦情散於胷懐逆謀消於脣吻斯豈非信重親戚任用<lb/>
賢能枝葉碩茂本根賴之<hi>藝文類聚帝王部惣載帝王</hi>
<pb n="KR3k0045_WYG_106-9a"/>
　　　強本<lb/>
揚之水白石鑿鑿<hi>音作</hi>○揚之水白石皓皓<hi>叶胡暴反</hi>○揚之<lb/>
水白石𥻘粼<hi>詩國風揚之水</hi>
揚之水刺晉昭公也昭公分國以封沃沃盛强昭公微<lb/>
弱<hi>毛詩揚之水</hi>
陵苕之幹喻如京師也其華猶諸夏也故或謂諸夏為<lb/>
諸華華衰則黄猶諸侯之師旅罷病將敗則京師孤弱<lb/>
<hi>鄭氏箋詩苕之華</hi>
<pb n="KR3k0045_WYG_106-9b"/>
京師以諸夏為障蔽今陵苕之華衰而葉見青青然喻<lb/>
諸侯微弱而王之臣當出見也<hi>鄭氏箋詩苕之華</hi>
蔦與女蘿施於松栢之上非自有根依於松栢之根故<lb/>
松栢存而茂松栢殞而亡是存亡在松栢以興同姓與<lb/>
九族附於王者之側非自有尊託王之尊故王政明而<lb/>
榮王政衰而㣲是興衰由於王政<hi>毛詩正義頍弁</hi>
末大必折尾大不掉<hi>左傳昭公十一年</hi>
譬之樹木本弱者其枝必披非人力所能強成<hi>杜氏解左傳莊</hi>
<pb n="KR3k0045_WYG_106-10a"/>
<hi>公六年</hi>
且夫制城邑若體性焉有首領股肱至於手拇毛脉大<lb/>
能掉小故變而不勤<hi>國語楚</hi>
夫邊境者國之尾也譬之如牛馬處暑之既至䖟䗽之<lb/>
既多而不能掉其尾臣亦懼之<hi>國語楚</hi>
臨淄之塗車轂擊人肩摩連袵成帷舉袂成幕揮汗成<lb/>
雨<hi>史記蘇秦傳</hi>
本實繁者披其枝披其枝者傷其心大其都者危其國<lb/>
<pb n="KR3k0045_WYG_106-10b"/>
尊其臣者卑其主<hi>史記范睢傳</hi>
髙皇帝瓜分天下以王功臣反者如蝟毛而起<hi>前漢書賈誼傳</hi>
今海内之埶如身之使臂臂之使指莫不制從<hi>前漢書賈誼傳</hi>
天下之埶方病大瘇一脛之大幾如要一指之大幾如<lb/>
股平居不可屈信一二指搐身慮亡聊失今不治必為<lb/>
錮疾後雖有扁鵲不能為己病非徒瘇也又苦<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭<hi>前漢</hi>
<hi>書賈誼傳</hi>
譬之一人之身本朝者心腹也州郡者四支也心腹痛<lb/>
<pb n="KR3k0045_WYG_106-11a"/>
則四支不舉故臣之所憂在腹心之疾非四支之患<hi>後漢</hi>
<hi>紀孝順</hi>
天下猶人之體腹心充實四支雖病終無大患<hi>魏志杜畿傳</hi>
夫先王經始𤣥聖宅心畵為九州制為九服貴中區而<lb/>
内諸夏誠以晷度自日霜露惟均冠冕萬國朝宗四海<lb/>
故也<hi>晉書桓温傳</hi>
幹植不彊枝葉不茂骨鯁不存皮膚不充<hi>晉書曹志傳</hi>
夫無委致圍城脆致衝夫不定内不可以持天下<hi>管子事語</hi>
<pb n="KR3k0045_WYG_106-11b"/>
月望日奪其光陰不可以乘陽也日出星不見不能與<lb/>
之爭光也故末不可以強於本指不可以大於臂下輕<lb/>
上重其覆必易<hi>淮南子說山訓</hi>
生天地之間根本㣲者不可遭大風疾雨立鑠消耗<hi>春秋</hi>
<hi>繁露滅國上</hi>
所謂末大必折尾大難掉尾同於體猶或不從况乎非<lb/>
體之尾其可掉哉<hi>文選曹冏六代論</hi>
附枝大者賊本心私家盛者公室危<hi>補文選蕭望之雨雹對</hi>
<pb n="KR3k0045_WYG_106-12a"/>
邊垂之患手足之蚧搔中國之困胷背之瘭疽<hi>補文選蔡邕諌</hi>
<hi>伐鮮卑議</hi>
恐尾大於身踵麤於股倔強不掉狼戾難馴<hi>文苑英華杜弼檄一</hi>
　　　感召<lb/>
螟螣之屬盛陽氣嬴則生之今明君為政田祖之神不<lb/>
受此害持之付與炎火使自消亡<hi>鄭氏箋詩大田</hi>
天既顧文王乃和其國之風雨使其山樹木茂盛言非<lb/>
徒養其民人而已<hi>鄭氏箋詩皇矣</hi>
<pb n="KR3k0045_WYG_106-12b"/>
王者修其母則致其子水官修則龍至木官修則鳳至<lb/>
火官修則麟至土官修則白虎至金官修則神龜至故<lb/>
為其說云視明禮修而麟至思睿信立而白虎擾言從<lb/>
文成而神龜在沼聽聰知正而名川出龍貌共體仁則<lb/>
鳳凰來儀皆修其母而致其子也<hi>春秋正義昭公二十九年</hi>
周德既隆草木茂盛蒿堪為宫室因名蒿室<hi>竹書紀年下</hi>
致治感陰陽猶鐵炭之低卬見效可信者也<hi>前漢書李尋傳</hi>
貌言視聽以心為主四者皆失則區霿無識故其咎霿<lb/>
<pb n="KR3k0045_WYG_106-13a"/>
也雨旱寒燠亦以風為本四氣皆亂故其罰恒風也<hi>晉書</hi>
<hi>五行志下</hi>
煙雲同五色日月並重輪<hi>隋書音樂中志</hi>
不刳胎剖卵則鸞鳳馴鳴不漉浸焚原則螭龍盤蜿<hi>隋書</hi>
<hi>許善心傳</hi>
陽烏垂曜㣲藿傾心神龍騰舉飛雲觸石聖人在上幽<lb/>
顯㝠符故稱比屋可封萬物斯覩<hi>隋書李德林傳</hi>
自而治天下雲氣不待族而雨草木不待黄而落日月<lb/>
<pb n="KR3k0045_WYG_106-13b"/>
之光益以荒矣<hi>廣成子</hi>
夫鳳凰鸞鳥不降而鷹隼鴟梟豐庶神不格守龜不兆<lb/>
握粟而筮者屢中時雨甘露不降飄風暴雨數臻五穀<lb/>
不蕃六畜不育而蓬蒿藜<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>並興<hi>管子小匡</hi>
鳳凰者鶉火之禽陽之精也麒麟者𤣥枵之獸陰之精<lb/>
也萬民者德之精也德能致之其精畢至<hi>鶡冠子度萬</hi>
類同相召氣同則合聲比則應故鼓宫而宫應鼔角而<lb/>
角動以龍致雨以形逐影禍福之所自來衆人以為命<lb/>
<pb n="KR3k0045_WYG_106-14a"/>
焉不知其所由故國亂<hi>吕氏春秋召類</hi>
天人相通精氣相貫人君清淨天氣自正人君多欲天<lb/>
氣煩濁吉凶利害皆由於己<hi>河上公註老子鍳逺</hi>
人主之情上通於天故誅暴則多飄風枉法令則多蟲<lb/>
螟殺不辜則國赤地令不收則多淫雨<hi>淮南子天文訓</hi>
昔者師曠奏白雪之音而神物為之下降風雨暴至平<lb/>
公癃病晉國赤地庶女呌天雷電下擊景公臺隕支體<lb/>
傷折海水大出夫瞽師庶女位賤尚葈權輕飛羽然而<lb/>
<pb n="KR3k0045_WYG_106-14b"/>
專精厲意委務積神上通九天激厲至精由此觀之上<lb/>
天之誅也雖在壙虛幽間遼逺隠匿重襲石室界障險<lb/>
阻其無所逃之亦明矣<hi>淮南子覧㝠訓</hi>
璚英朱草仁政得道<hi>焦氏易林噬嗑之中孚</hi>
仁政不暴鳳凰來舎<hi>焦氏易林賁之賁</hi>
甘露醴泉太平機關仁德感應歳樂民安<hi>焦氏易林咸之兑</hi>
君賢臣忠政合大中則品庶安寧萬物豐茂上闇下偽<lb/>
用法殘虐則忠良被害草木枯落<hi>王逸註楚辭九辨</hi>
<pb n="KR3k0045_WYG_106-15a"/>
天且風巢居之蟲動且雨穴處之物擾風雨之氣感蟲<lb/>
物也故人在天地之間猶蚤虱之在衣裳之内蝼蟻之<lb/>
在穴隙之中蚤虱蝼蟻為逆順從横能令衣裳穴隙之<lb/>
間氣變動乎<hi>王充論衡變動篇</hi>
夫寒溫天氣也天至髙大人至卑小蒿不能鳴鍾而螢<lb/>
火不㸑鼎者何也鍾長而篙短鼎大而螢小也以七尺<lb/>
之細形感皇天之大氣其無分銖之驗必也<hi>王充論衡變動篇</hi>
旌旗垂旒旒綴於杆杆東則旒隨而東杆西則旒隨而<lb/>
<pb n="KR3k0045_WYG_106-15b"/>
西茍謂寒温隨刑罰而至是以天氣為綴旒也<hi>王充論衡變動</hi>
<hi>篇</hi>
或時太平氣和麞為騏麟鵠為鳳凰因故氣性隨時變<lb/>
化豈必有常類哉<hi>王充論衡講瑞篇</hi>
善言居室則靡逺不應枉直不中則無近不離是以宋<lb/>
野有退舍之熒惑殷朝有外奔之昵屬四環至自少廣<lb/>
之表鹿馬變於蕭墻之裏<hi>抱朴子外篇博喻</hi>
王政失於此星辰變於彼猶景之象形<hi>前漢書註叙傳述天文志</hi>
<pb n="KR3k0045_WYG_106-16a"/>
一變而致羽物及川澤之祇再變而致羸物及山林之<lb/>
祇三變而致鱗物及丘陵之祇四變而致毛物及墳衍<lb/>
之祇五變而致介物及地祇六變而致象物及天神<hi>前漢</hi>
<hi>書註郊祀志</hi>
君不假臣下之權則日月揚光<hi>藝文類聚天部日</hi>
政太平則月圎而多輝政升平則月清而明<hi>藝文類聚天部月</hi>
出號令合民心則祥風至<hi>藝文類聚天部風</hi>
河水逆流怨氣盛也<hi>藝文類聚人部怨</hi>
<pb n="KR3k0045_WYG_106-16b"/>
政太平者則日五色政公平則日黄中而赤暈政和平<lb/>
則日黄中而黑暈政象平則日黄中而白暈政升平則<lb/>
日黄中而青暈<hi>太平御覧天部三上</hi>
政太平則月多耀政頌平則赤明政和平則黑明政象<lb/>
平則白明政升平則青明<hi>太平御覧天部月</hi>
王者盛德則嘉禾生嘉禾者仁卉也其大盈箱一桴二<lb/>
采國政質則同本而異頴國政文則同頴而異本<hi>太平御覧</hi>
<hi>休徵部嘉榖</hi>
<pb n="KR3k0045_WYG_106-17a"/>
至德之萌五星若貫珠<hi>初學記天部星註</hi>
太平日行上道升平行次道虐世行下道<hi>玉海天文天文書上</hi>
一夫呼嗟王道為之傾覆一里違和陰陽為之改度<hi>道德</hi>
<hi>經註䟽卷三</hi>
　　　歸心<lb/>
火有其炎寒者附之故已茍安焉則不寧方來矣<hi>王弼註易</hi>
<hi>比</hi>
百姓如䘮考妣<hi>書舜典</hi>
<pb n="KR3k0045_WYG_106-17b"/>
泉深而魚鼈歸之草木茂而鳥獸歸之稱賢使能官有<lb/>
材而歸之關市平商賈歸之分地薄歛農民歸之水性<lb/>
歸下農民歸利王若欲求天下民先設其利而民自至<lb/>
譬之若冬日之陽夏日之陰不召而民自來此謂歸德<lb/>
<hi>汲冡周書大聚解</hi>
逺人來驩視道如尺<hi>汲冡周書太子晉解</hi>
芃芃<hi>音蓬</hi>棫<hi>音/域</hi>樸<hi>音/卜</hi>薪之槱<hi>音/酉</hi>之濟濟辟<hi>音/璧</hi>王左右趣<hi>叶此</hi>
<hi>茍反</hi>之<hi>詩大雅棫樸</hi>
<pb n="KR3k0045_WYG_106-18a"/>
鳥止於阿人止於仁<hi>毛詩緜蠻</hi>
樛木諸侯慕文王之德而歸心焉故作此詩<hi>詩說周南</hi>
艸蟲南國大夫夏聘於周次於終南睹王室之多賢相<lb/>
率以歸心焉<hi>詩說召南</hi>
鴻鴈王者柔懷逺人流民喜之而作是詩<hi>詩說小正</hi>
視鳥集於富人之室民亦當求明君而歸之<hi>鄭氏箋詩正月</hi>
蒲盧取桑蟲之子負持而去煦嫗養之以成其子有萬<lb/>
民不能治則能治者將得之<hi>鄭氏箋詩小宛</hi>
<pb n="KR3k0045_WYG_106-18b"/>
魚之依水草猶人之依明王也明王之時魚何所處乎<lb/>
處於藻既得其性則肥充其首頒然<hi>鄭氏箋詩魚藻</hi>
有菀然枝葉茂盛之柳行路之人豈有不庶㡬欲就之<lb/>
止息乎王有盛德則天下皆庶幾願往朝焉<hi>鄭氏箋詩菀柳</hi>
鴻鴈避所忌就所欲往飛之時肅肅其羽為聲也以興<lb/>
萬民去所惡就有道而歸往之時其心喜樂也<hi>毛詩正義鴻鴈</hi>
視烏於所止當止於誰之屋乎以興視我民人所歸亦<lb/>
當歸於誰之君乎烏集於富人之屋以求食喻民當歸<lb/>
<pb n="KR3k0045_WYG_106-19a"/>
於明德之君以求天祿也<hi>毛詩正義正月</hi>
上之親下也如腹心則下之親上也如保子之見慈母<lb/>
也<hi>大戴禮記註言</hi>
民人痛疾而或噢咻之其愛之如父母而歸之如流水<lb/>
<hi>左傳昭公三年</hi>
國人望君如望歲焉日日以幾若見君面是得艾也<hi>左傳</hi>
<hi>哀公十六年</hi>
民歸之猶水之就下沛然誰能禦之<hi>孟子梁惠王上</hi>
<pb n="KR3k0045_WYG_106-19b"/>
民歸之若大旱之望雲霓也<hi>孟子梁惠王上</hi>
民之恱之猶解倒懸也<hi>孟子公孫丑上</hi>
以德服人者中心恱而誠服也如七十子之服孔子也<lb/>
<hi>孟子公孫丑上</hi>
民之歸仁也猶水之就下獸之走壙也<hi>孟子離婁上</hi>
故為淵敺魚者獺也為叢敺爵者鸇也為湯武敺民者<lb/>
桀與紂也<hi>孟子離婁上</hi>
越四封之内親吾君也猶父母也子而思報父母之仇<lb/>
<pb n="KR3k0045_WYG_106-20a"/>
臣而思報君之仇其有敢不盡力者乎<hi>國語越</hi>
大海蕩蕩水所歸高賢愉愉民所懷大山崔百卉殖民<lb/>
何貴貴有德<hi>前漢書禮樂志</hi>
夫仁人在上為下所卬猶子弟之衛父母若手足之扞<lb/>
頭目何可當也鄰國望我歡若親戚芬若椒蘭顧視其<lb/>
上猶焚灼仇讎人情豈肯為其所惡而攻其所好哉故<lb/>
以桀攻桀猶有巧拙以桀詐堯若卵投石夫何幸之有<lb/>
<hi>前漢書刑法志</hi>
<pb n="KR3k0045_WYG_106-20b"/>
天下之民敬而愛之若親父母則而養之若仰日月<hi>後漢</hi>
<hi>書輿服志</hi>
億兆向風殊俗畢至若列宿之綰北極百川之歸巨海<lb/>
<hi>晉書紀瞻傳</hi>
同類歸之若夜蛾之赴火<hi>魏書崔浩傳</hi>
猶衆星環於斗極百川之赴溟海<hi>魏書匈奴劉聰傳</hi>
如鳥還山猶川赴海<hi>北齊書文宣帝紀</hi>
羣星拱極衆川赴海<hi>隋書音樂中志</hi>
<pb n="KR3k0045_WYG_106-21a"/>
山高而不崩則祈羊至矣淵深而不涸則沈玉極矣<hi>管子</hi>
<hi>形勢</hi>
人聚之壤地之美也人死之若江湖之大也求珠貝者<lb/>
不令也<hi>管子侈靡</hi>
夫水波而上盡其揺而復下其勢固然者也故得之以<lb/>
懐也威之以畏也則天下歸之矣<hi>管子君臣下</hi>
民之從有道也如饑之先食也如寒之先衣也如暑之<lb/>
先陰也故有道則民歸之無道則民去之故曰道往者<lb/>
<pb n="KR3k0045_WYG_106-21b"/>
其人莫來道來者其人莫往<hi>管子形勢解</hi>
蛟龍水蟲之神者也乘於水則神立失於水則神廢人<lb/>
主天下之有威者也得民則威立失民則威廢蛟龍待<lb/>
得水而後立其神人主待得民而後成其威<hi>管子形勢解</hi>
夫行道者使人雖勇刺之不入雖巧擊之不中夫刺之<lb/>
不入擊之不中而猶辱也未若使人雖勇不敢刺雖巧<lb/>
不敢擊夫不敢者非無其意也未若使人無其意夫無<lb/>
其意者未有愛利之心也不若使天下丈夫女子莫不<lb/>
<pb n="KR3k0045_WYG_106-22a"/>
歡然皆欲愛利之若然者無地而為君無官而為長<hi>文子</hi>
<hi>道德</hi>
臣之於君也下之於上也若子之事父弟之事兄若手<lb/>
臂之捍頭目而覆胷腹也<hi>荀子議兵</hi>
大寒既至民煖是利大熱在上民清是走故民無常處<lb/>
見利之聚無之去<hi>呂氏春秋功名</hi>
善釣者出魚乎十仞之下餌香也善弋者下鳥乎百仞<lb/>
之上弓良也善為君者蠻夷反舌殊俗異習皆服之德<lb/>
<pb n="KR3k0045_WYG_106-22b"/>
厚也水泉深則魚鼈歸之樹木盛則飛鳥歸之庶草茂<lb/>
則禽獸歸之人主賢則豪傑歸之故聖王不務歸之者<lb/>
而務其所以歸<hi>呂氏春秋功名</hi>
水出於山而走於海水非惡山而欲海也高下使之然<lb/>
也稼生於野而藏於倉稼非有欲也人皆以之也<hi>呂氏春秋</hi>
<hi>審已</hi>
饑馬盈廐嗼然未見芻也饑狗盈窖嗼然未見骨也見<lb/>
骨與芻動不可禁亂世之民嗼然未見賢者也見賢人<lb/>
<pb n="KR3k0045_WYG_106-23a"/>
則往不可止<hi>呂氏春秋首時</hi>
先王之使其民若御良馬輕任新節欲走不得故致千<lb/>
里善用其民者亦然民日夜祈用而不可得茍得為上<lb/>
用民之走之也若決積水於千仞之谿其誰能當之周<lb/>
書曰民善之則畜也不善則讎也有讎而衆不若無有<lb/>
古之君民者仁義以治之愛利以安之忠信以導之務<lb/>
除其灾思致其福故民之於上也若璽之於塗也抑之<lb/>
以方則方抑之以圜則圜若五種之於地也必應其類<lb/>
<pb n="KR3k0045_WYG_106-23b"/>
而蕃息於百倍此五帝三皇之所以無敵也<hi>呂氏春秋適威</hi>
開春始雷則蟄蟲動矣時雨降則草木育矣飲食居處<lb/>
適則九竅百節千脉皆通利矣王者厚其德積衆善而<lb/>
鳳凰聖人皆來至矣共伯龢修其行好賢仁而海内皆<lb/>
以來為稽矣<hi>呂氏春秋開春</hi>
今夫爚蟬者務在乎明其火振其樹而已火不明雖振<lb/>
其樹何益明火不獨在乎火在於闇當今之時世闇甚<lb/>
矣人主有能明其德者天下之士其歸之也若蟬之走<lb/>
<pb n="KR3k0045_WYG_106-24a"/>
明火也<hi>呂氏春秋期賢</hi>
茍胡面而戎狀者其自以為見愛於天子也猶弱子之<lb/>
遌慈母也<hi>賈子匈奴</hi>
豐水之深千仞而不受塵垢投金鐵鍼焉則形見於外<lb/>
非不深且清也魚鼈龍蛇莫之肯歸也是故石上不生<lb/>
五榖秃山不㳺麋鹿無所陰蔽隱也<hi>淮南子道應訓</hi>
天有明不憂民之晦也百姓穿戸鑿牗自取照焉地有<lb/>
財不憂民之窮也百姓伐木芟草自取富焉至德道者<lb/>
<pb n="KR3k0045_WYG_106-24b"/>
若丘山塊然不動行者以為期也<hi>淮南子詮言訓</hi>
受命而海内順之猶衆星之共北辰流水之宗滄海也<lb/>
<hi>春秋繁露觀德</hi>
文王不能使不附之民先軫不能戰不敎之卒造父王<lb/>
良不能以弊車不作之馬趨疾而致逺羿逄蒙不能以<lb/>
枉矢弱弓射逺中㣲故强弱成敗之要在乎附士卒敎<lb/>
習之而已<hi>說苑指武</hi>
屋漏者民去之水淺者魚逃之樹高者鳥宿之德厚者<lb/>
<pb n="KR3k0045_WYG_106-25a"/>
士趨之<hi>說苑談叢</hi>
良君將賞善而除民患愛民如子葢之如天容之若地<lb/>
民奉其君愛之如父母仰之如日月敬之如神明畏之<lb/>
若雷霆<hi>新序雜事</hi>
海為水王聰聖且明百流歸德無有畔逆常饒優足<hi>焦氏</hi>
<hi>易林蒙之乾</hi>
百川朝海流行不止道雖遼逺無不到者<hi>焦氏易林謙之無妄</hi>
鳥飛鼓翼喜樂堯德<hi>焦氏易林小過之屯</hi>
<pb n="KR3k0045_WYG_106-25b"/>
明火香餌則蟬魚至以言治國明其德美其政天下之<lb/>
人如蟬魚之歸明火香餌也<hi>淮南子說山訓解</hi>
夫止水之致鑑者非為止以求鑑也故王駘之聚衆衆<lb/>
自歸之豈引物使從已哉<hi>郭子註莊德充符</hi>
山海爭水水必歸海非海求之其勢順也<hi>劉子思順</hi>
海以廣大之故衆水歸之王者有和樂之德則人皆思<lb/>
附也<hi>前漢書註禮樂志</hi>
秦天下之民若擔重物不得休息今來歸漢得息肩膊<lb/>
<pb n="KR3k0045_WYG_106-26a"/>
<hi>李善註文選東京賦</hi>
煥若列宿紫宫是環<hi>文選西都賦</hi>
若湛露之晞朝陽兮衆星之拱北辰也<hi>文選籍田賦</hi>
百川赴巨海衆星環北辰照灼爛霄漢遥裔起長津<hi>文選</hi>
<hi>謝靈運擬魏太子詩</hi>
感而應之恱而歸之如晨風之鬱北林龍魚之趣淵澤<lb/>
也<hi>文選干寳晉紀總論</hi>
士有常君民有定主枝葉相扶首尾為用<hi>文選曹元首六代論</hi>
<pb n="KR3k0045_WYG_106-26b"/>
萬邦宅心駿民效足<hi>文選陸士衡功臣頌</hi>
百川以海為尊故赴之衆星以北辰為主故繞之萬民<lb/>
歸君亦猶是焉<hi>文選謝靈運鄴中詩註</hi>
思漢之士延頸鶴望<hi>廣文選漢先主封張飛䇿</hi>
上𤣥垂象列宿拱辰極之中厚載成形百谷指滄溟之<lb/>
大<hi>文苑英華盧思道檄一</hi>
堯居於衢室之中輯五瑞以見羣后帶幅舄而入覲者<lb/>
如衆星之拱北<hi>玉海器用圭璧</hi>
<pb n="KR3k0045_WYG_106-27a"/>
上視下如子下視上如父上視下如弟下視上如兄視<lb/>
下如子必王天下視上如父必正天下視下如弟則不<lb/>
難為之死亾<hi>道德經四子集解</hi>
休卒偃兵為天下市萬方往之如川歸海<hi>道德經指歸卷七</hi>
得民而歸之若赤子之歸乳母<hi>金庭無為妙經</hi>
譬如水大從髙赴下水族所歸<hi>波羅蜜多經卷五百六十七</hi>
又如大地世間往來舉足下足無不依之<hi>波羅蜜多經卷五百六十</hi>
<hi>七</hi>
<pb n="KR3k0045_WYG_106-27b"/>
國人護我主猶王護國人如林衛獸王獸護於林藪<hi>大方</hi>
<hi>廣佛華嚴經讃卷十二</hi>
猶如山頂暴漲之水流注溝坑谿澗深處亦如半月海<lb/>
水潮出其國外來歸化之民充滿側塞亦復如是<hi>本緣經毗</hi>
<hi>羅摩品</hi>
如須彌山王十寶山圍遶如白香象王白香象圍遶如<lb/>
師子王師子衆圍遶<hi>大智度論卷三</hi>
六合則咸宗如海百姓則共仰如辰<hi>集沙門不應拜俗等事卷二○冠二</hi>
<pb n="KR3k0045_WYG_106-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0045_WYG_106-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷一百六<lb/>
</p>
<p>
</p>
  </div>
</body>
</text>
</TEI>
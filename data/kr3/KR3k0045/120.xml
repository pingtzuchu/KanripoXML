<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷一百二十</head>
    <p>
<pb n="KR3k0045_WYG_120-1a"/>
欽定四庫全書<lb/>
　喻林卷一百二十　　　　明　徐元太　撰<lb/>
　　物宜門<hi>五</hi>
　　　順性<lb/>
竊脂肉食今無肉而循場啄粟失其天性不能以自活<lb/>
<hi>鄭氏箋詩小宛</hi>
猱之性善登木泥之性善著物因其所善而敎用之故<lb/>
言必也<hi>毛詩正義角弓</hi>
<pb n="KR3k0045_WYG_120-1b"/>
齊大夫諸子有犬犬猛不可叱叱之必噬人客有請叱<lb/>
之者疾視而徐叱之犬不動復叱之犬遂無噬人之心<lb/>
<hi>戰國策韓襄王</hi>
黃帝與炎帝戰於阪泉之野師熊羆狼豹貙虎為前驅<lb/>
鵰鶚鷹鳶為旗幟此其以力使禽獸者也堯使䕫典樂<lb/>
擊石拊石百獸率舞簫韶九成鳯凰來儀此以聲致禽<lb/>
獸者也然則禽獸之心奚為異人形音與人異而不知<lb/>
接之之道焉聖人無所不知無所不通故得引而使之<lb/>
<pb n="KR3k0045_WYG_120-2a"/>
禽獸之智有自然與人同者其齊欲攝生亦不假知於<lb/>
人也牝牡相偶母子相親避平依險違寒就溫居則有<lb/>
羣行則有列小者居内壯者居外飲則相攜食則鳴羣<lb/>
大古之時則與人同處與人並行帝王之時始驚駭散<lb/>
亂矣<hi>列子黄帝</hi>
周宣王之牧正有役人梁鴦者能養野禽獸委食於園<lb/>
庭之内雖虎狼鵰鶚之類無不柔馴者雌雄在前孳尾<lb/>
成羣異類雜居不相搏噬也王慮其術終於其身令毛<lb/>
<pb n="KR3k0045_WYG_120-2b"/>
丘園傳之梁鴦曰鴦賤役也何術以告爾且一言我養<lb/>
虎之法夫食虎者不敢以生物與之為其殺之之怒也<lb/>
不敢以全物與之為其碎之之怒也時其饑飽達其怒<lb/>
心虎之與人異類而媚養己者順也故其殺之逆也然<lb/>
則吾豈敢逆之使怒哉亦不順之使喜也夫喜之復也<lb/>
必怒怒之復也常喜皆不中也今吾心無逆順者也則<lb/>
鳥獸之視吾猶其儕也故游吾園者不思髙林曠澤寢<lb/>
吾庭者不願深山幽谷理使然也<hi>列子黃帝</hi>
<pb n="KR3k0045_WYG_120-3a"/>
天道無為聽恣其性故放魚於川縱獸於山從其性命<lb/>
之欲也不驅魚令上陵不逐獸令入淵者何哉拂詭其<lb/>
性失其所宜也<hi>王充論衡自然篇</hi>
松樅高千仞而無枝非憂王室無柱<hi>太平御覽木部樅</hi>
司南之杓投於地其柄南指魚肉之蟲集地北行自然<lb/>
之性也<hi>太平御覽蟲豸部蟲</hi>
藥性有宜丸者宜散者宜水煎者宜酒漬者宜膏煎者<lb/>
亦有一物兼宜者亦有不可入湯酒者並隨藥性不得<lb/>
<pb n="KR3k0045_WYG_120-3b"/>
違越<hi>本草一卷</hi>
譬如香鳥為人所縛雖有良師不能禁制須絶羈鎖自<lb/>
恣而去<hi>元陽妙經卷十</hi>
譬如蛇行本性好曲若入竹筩則直出筩還曲<hi>大智度論卷九</hi>
<hi>十二</hi>
　　　人為<lb/>
石雖堅尚可轉席雖平尚可卷<hi>毛詩柏舟註</hi>
鍾氏染羽以朱湛丹秫三月而熾之淳而漬之三入為<lb/>
<pb n="KR3k0045_WYG_120-4a"/>
纁五入為緅七入為緇<hi>周禮考工記</hi>
土偶之成也有貴有賤有士有女其質土其壞土人哉<lb/>
<hi>關尹子六七</hi>
宋人有為其君以玉為楮葉者三年而成鋒殺莖柯毫<lb/>
芒繁澤亂之楮葉中而不可别也此人遂以巧食宋國<lb/>
子列子聞之曰使天地之生物三年而成一葉則物之<lb/>
有葉者寡矣故聖人恃道化而不恃智巧<hi>列子説符</hi>
牛馬四足是謂天絡馬首穿牛鼻是謂人故曰無以人<lb/>
<pb n="KR3k0045_WYG_120-4b"/>
滅天無以故滅命<hi>莊子秋水</hi>
牛跂蹏而戴角馬被髦而全足者天也絡馬之首穿牛<lb/>
之鼻者人也循天者與道游者也隨人者與俗交者也<lb/>
<hi>淮南子原道訓</hi>
斂諸攻玉无不穿鑿<hi>焦氏易林艮之明夷</hi>
燔埴為瓦則可爍瓦為銅則不可以自然驗於不然詭<lb/>
哉敵犬羊之肉以造馬牛不幾矣<hi>申鑒俗嫌</hi>
陶者用埴為簋廉簋廉一成遂至毁敗不可復變若夫<lb/>
<pb n="KR3k0045_WYG_120-5a"/>
冶者用銅為柈杆柈杆雖已成器猶可復爍柈可得為<lb/>
尊尊不可為簋<hi>王充論衡無形篇</hi>
伐根生以飾無用捕飛禽以供華玩穿本完之鼻絆天<lb/>
放之脚蓋非萬物並生之意<hi>抱朴子外篇詰鮑</hi>
南山有木名為柘良工採之何以射<hi>太平御覽人事部笑</hi>
塗青蚨而還錢埋蜻蛉而變珠<hi>埤雅品物門蜻蝏</hi>
作龍者施木為骨緄繒為皮丹黃為文翠羽為鱗水以<lb/>
游之風以嬉之<hi>初學記鱗介部龍註</hi>
<pb n="KR3k0045_WYG_120-5b"/>
譬如水本非藥以藥内水中而煑之由藥發起水使水<lb/>
亦成藥<hi>隨相論卷上</hi>
　　　制器<lb/>
升景山掄材木取松栢易直者斷而遷之正斵於椹上<lb/>
以為桷與衆楹<hi>鄭氏箋詩殷武</hi>
百工之事皆聖人之作也爍金以為刃凝土以為器作<lb/>
車以行陸作舟以行水此皆聖人之所作也<hi>周禮考工記</hi>
一器而工聚焉者車為多<hi>周禮考工記</hi>
<pb n="KR3k0045_WYG_120-6a"/>
輪人為輪斬三材必以其時三材既具巧者和之轂也<lb/>
者以為利轉也輻也者以為直指也牙也者以為固抱<lb/>
也輪敝三材不失職謂之完<hi>周禮考工記</hi>
凡察車之道必自載於地者始也是故察車自輪始凡<lb/>
察車之道欲其樸屬而㣲至不樸屬無以為完久也不<lb/>
㣲至無以為戚速也輪已崇則人不能登也輪已庳則<lb/>
於終古登阤也<hi>周禮考工記</hi>
輻廣而鑿淺則是以大扤雖有良工莫之能固鑿深而<lb/>
<pb n="KR3k0045_WYG_120-6b"/>
輻小則是固有餘而强不足也凡為輪行澤者欲杼行<lb/>
山者欲侔杼以行澤則是刀以割塗也是故塗不附侔<lb/>
以行山則是搏以行石也是故輪雖敝不甐於鑿<hi>周禮考工</hi>
<hi>記</hi>
凡居材大與小無并大倚小則摧引之則絶<hi>周禮考工記</hi>
弓人為弓取六材必以其時六材既聚巧者和之幹也<lb/>
者以為逺也角也者以為疾也筋也者以為深也膠也<lb/>
者以為和也絲也者以為固也漆也者以為受霜露也<lb/>
<pb n="KR3k0045_WYG_120-7a"/>
<hi>周禮考工記</hi>
凡析幹射逺者用埶射深者用直居幹之道菑栗不迤<lb/>
則弓不發<hi>周禮考工記</hi>
革欲其荼白而疾澣之則堅欲其柔滑而腛脂之則需<lb/>
引而信之欲其直也信之而直則取材正也信之而枉<lb/>
則是一方緩一方急也若茍一方緩一方急則及其用<lb/>
之也必自其急者先裂若茍自急者先裂則是以博為<lb/>
帴也<hi>周禮考工記</hi>
<pb n="KR3k0045_WYG_120-7b"/>
犀甲夀百年兕甲夀二百年合甲夀三百年凡為甲必<lb/>
先為容然後制革權其上旅與其下旅而重若一<hi>周禮考工</hi>
<hi>記</hi>
鐘大而短則其聲疾而短聞鐘小而長則其聲舒而逺<lb/>
聞<hi>周禮考工記</hi>
金有六齊六分其金而錫居一謂之鐘鼎之齊五分其<lb/>
金而錫居一謂之斧斤之齊四分其金而錫居一謂之<lb/>
戈㦸之齊參分其金而錫居一謂之大刃之齊五分其<lb/>
<pb n="KR3k0045_WYG_120-8a"/>
金而錫居二謂之削殺矢之齊金錫半謂之鑒燧之齊<lb/>
<hi>周禮考工記</hi>
凡為弓各因其君之躬志慮血氣豐肉而短寛緩以荼<lb/>
若是者為之危弓危弓為之安矢骨直以立忿埶以奔<lb/>
若是者為之安弓安弓為之危矢其人安其弓安其矢<lb/>
安則莫能以速中且不深其人危其弓危其矢危則莫<lb/>
能以愿中<hi>周禮考工記</hi>
金與錫黑濁之氣竭黃白次之黃白之氣竭青白次之<lb/>
<pb n="KR3k0045_WYG_120-8b"/>
青白之氣竭青氣次之然後可鑄也<hi>周禮考工記</hi>
金謂之鏤木謂之刻骨謂之切象謂之磋玉謂之琢石<lb/>
謂之磨<hi>爾雅</hi>
象謂之鵠<hi>音斛</hi>角謂之觷<hi>音/嶽</hi>犀謂之剒<hi>音/錯</hi>木謂之剫<hi>音鐸</hi>玉<lb/>
謂之雕<hi>爾雅</hi>
葛生衍蔓絺綌為願<hi>焦氏易林兑之謙</hi>
百工者所使備器也器以便事為善以膠固為上今工<lb/>
好造彫琢之器巧偽飾之以欺民取賄物以任用為要<lb/>
<pb n="KR3k0045_WYG_120-9a"/>
以堅牢為資今商競鬻無用之貨淫極侈之弊以惑民<lb/>
取產雖於淫商有得然國計愈失矣<hi>潛夫論務本</hi>
輪輿轅軸各自有材故曰數官然後成<hi>吕氏春秋君守解</hi>
天下之物未必皆自成亦有須冶煆而為器者<hi>郭子註莊大宗</hi>
<hi>師</hi>
矩雖為方而非方規雖為圓而非圓譬繩為直而非直<lb/>
也<hi>莊子音義天下</hi>
海中有大魚曰鯨海邊又有獸名蒲牢蒲牢素畏鯨鯨<lb/>
<pb n="KR3k0045_WYG_120-9b"/>
魚擊蒲牢輒大鳴凡鐘欲令聲大者故作蒲牢於上所<lb/>
以撞之者為鯨魚<hi>李善註文選東都賦</hi>
鄞山破而出錫若耶涸而出銅歐冶因為純鈎之劒<hi>藝文</hi>
<hi>類聚寳部銅</hi>
古有作車象月之數月有三十日車有三十輻夫月之<lb/>
懸天流行不息車之輾地亦運載無停是故古車以象<lb/>
月也<hi>道德經註疏卷一</hi>
譬如陶師取好泥團安在輪上隨其器物形勢安布令<lb/>
<pb n="KR3k0045_WYG_120-10a"/>
無差舛<hi>大寳積經卷五十六</hi>
譬如泥丸中具有缾瓫等性以泥為缾破缾為瓫如是<lb/>
轉變都無所失<hi>大智度論卷七十</hi>
　　　審用<lb/>
陟彼阿丘言采其蝱蝱貝母也升至偏高之丘采其蝱<lb/>
者將以療疾<hi>毛詩載馳</hi>
鷺鳥之羽可以為翳<hi>毛詩宛丘註</hi>
蓑所以備雨笠所以禦暑<hi>毛詩無羊註</hi>
<pb n="KR3k0045_WYG_120-10b"/>
鴈者隨陽而處似婦人從夫故昬禮用焉<hi>鄭氏箋詩匏有苦葉</hi>
白桵相樸屬而生者枝條芃芃然豫斫以為薪至祭皇<lb/>
天上帝及三辰則聚積以燎之<hi>鄭氏箋詩棫樸</hi>
天下之大獸五脂者膏者臝者羽者鱗者宗廟之事脂<lb/>
者膏者以為牲臝者羽者鱗者以為筍虡<hi>周禮考工記</hi>
古之君子必佩玉右徵角左宫羽鄭𤣥云徵角在右事<lb/>
也民也可以勞宫羽在左君也物也宜逸<hi>春秋正義定公五年</hi>
瓜曰華<hi>胡化切</hi>之桃曰膽之棗李曰㚄<hi>音/帝</hi>之樝棃曰鑽<hi>子管</hi>
<pb n="KR3k0045_WYG_120-11a"/>
<hi>切</hi>之<hi>爾雅</hi>
既差我馬差擇也宗廟齊毫戎事齊力田獵齊足<hi>爾雅</hi>
淮南有懶婦魚俗云昔揚氏家婦為姑所溺而死化為<lb/>
魚焉其脂膏可燃燈燭以之照鳴琴博奕則爛然有光<lb/>
及照紡績則不復明焉<hi>述異記上</hi>
一曰舉日章則晝行二曰舉月章則夜行三曰舉龍章<lb/>
則行水四曰舉虎章則行林五曰舉烏章則行陂六曰<lb/>
舉蛇章則行澤七曰舉鵲章則行陸八曰舉狼章則行<lb/>
<pb n="KR3k0045_WYG_120-11b"/>
山九曰舉韟章則載食而駕<hi>管子兵法</hi>
冠雖穿弊必戴於頭履雖五采必踐之於地<hi>韓非子外儲説左下</hi>
殺人於百步之外者弓矢也殺人於五十步之内者矛<lb/>
㦸也<hi>尉繚子制談</hi>
大㦸去水亭歴愈張用之不節及反為病<hi>淮南子繆稱訓</hi>
和氏之璧隋侯之珠出於山淵之精君子服之順祥以<lb/>
安寧侯王寳之為天下正<hi>淮南子説山訓</hi>
或問犂牛之鞹與𤣥騂之鞹有以異乎曰同然則何以<lb/>
<pb n="KR3k0045_WYG_120-12a"/>
不犂也曰將致孝乎鬼神不敢以其犂也如刲羊刺豕<lb/>
罷賓犒師惡在犂不犂也<hi>揚子修身</hi>
虞書曰予乗四載水行乘舟陸行乗車山行乗欙澤行<lb/>
乘䡅<hi>許氏説文卷十</hi>
簜可為幹篠可為矢<hi>許氏說文卷十</hi>
橦梓屬大者可為棺槨小者可為弓材<hi>許氏説文卷十</hi>
春薦韭卯夏薦麥魚秋薦黍豚冬薦稻鴈制無常牲取<lb/>
與新物相宜而已<hi>蔡中郎獨斷</hi>
<pb n="KR3k0045_WYG_120-12b"/>
洗洿泥者以水燔腥生者用火水火道也用之者事也<lb/>
事末於道<hi>王充論衡程材篇</hi>
穀之始熟曰粟舂之於臼簸其粃糠蒸之於甑爨之以<lb/>
火成熟為飯乃甘可食可食而食之味生肌腴成也粟<lb/>
未為米米未成飯氣腥未熟食之傷人<hi>王充論衡量知篇</hi>
崇吾之山有木焉圓葉而白柎赤華而黑理其實如枳<lb/>
食之宜子孫<hi>山海經西山經</hi>
不周之山爰有嘉果其實如桃其葉如棗黃華而赤柎<lb/>
<pb n="KR3k0045_WYG_120-13a"/>
食之不勞<hi>山海經西山經</hi>
符禺之山其上有木焉名曰文莖其實如棗可以己聾<lb/>
其草多條其狀如葵而赤華黃實如嬰兒舌食之使人<lb/>
不惑<hi>山海經西山經</hi>
乾麻不長天狗不大厥質雖小攘災除害<hi>山海經西山經圖讚</hi>
鵸䳜三頭獂獸三尾俱禦不祥消凶辟眯君子服之不<lb/>
逢不韙<hi>山海經西山經圖讚</hi>
鍾山之寳爰有玉華符彩流映氣如虹霞君子是佩象<lb/>
<pb n="KR3k0045_WYG_120-13b"/>
德閑邪<hi>山海經西山經圖讚</hi>
青丘之山有鳥焉其狀如鳩其音如呵名曰灌灌佩之<lb/>
不惑<hi>山海經南山經</hi>
亶爰之山有獸焉其狀如貍而有髦其名曰類自為牝<lb/>
牡食者不妬<hi>山海經南山經</hi>
基山有獸焉其狀如羊九尾四耳其目在背其名曰猼<lb/>
訑佩之不畏<hi>山海經南山經</hi>
侖者之山有木焉其狀如穀而赤理其汁如漆其味如<lb/>
<pb n="KR3k0045_WYG_120-14a"/>
飴食者不饑可以釋勞<hi>山海經南山經</hi>
龍侯之山決決之水出焉而東流注于河其中多人魚<lb/>
其狀如䱱魚四足其音如嬰兒食之無癡疾<hi>山海經北山經</hi>
北嶽之山諸懷之水出焉而西流注于囂水其中多䱜<lb/>
魚魚身而犬首其音如嬰兒食之已狂<hi>山海經北山經</hi>
縣雍之山晉水出焉而東南流注于汾水其中多鮆魚<lb/>
其狀如鯈而赤鱗其音如吒食之不驕<hi>山海經北山經</hi>
帶山彭水出焉而西流注于芘湖之水其中多儵魚其<lb/>
<pb n="KR3k0045_WYG_120-14b"/>
狀如雞而赤毛三尾六足四首其音如鵲食之可以已<lb/>
憂<hi>山海經北山經</hi>
陽鑒動日土蛇致宵㣲哉鮆魚食則不驕<hi>山海經北山經圖讚</hi>
牛首之山有草焉名曰鬼草其葉如葵而赤莖其秀如<lb/>
禾服之不憂<hi>山海經中山經</hi>
霍山有獸焉其狀如貍而白尾有鬛名曰朏朏養之可<lb/>
以已憂<hi>山海經中山經</hi>
抱木生於水松之旁若寄生然極柔弱不勝刀鋸乘濕<lb/>
<pb n="KR3k0045_WYG_120-15a"/>
時刳而為履易如削瓜既乾則韌不可理也<hi>南方草木狀</hi>
結芻為狗巫祝用之<hi>莊子音義天運</hi>
樓航不挹漿衝車不載薺<hi>揚子法言註君子篇</hi>
使牛捕鼠雖大無施<hi>揚子法言註君子篇</hi>
府庫之藏金玉筐篚之槖簡書<hi>李善註文選應璩百一詩</hi>
桓公伐孤竹行出山中無水隰朋曰蟻冬居山之陽夏<lb/>
居山之陰蟻蠰寸而有水使掘之果得水焉<hi>意林韓子</hi>
桓公伐孤竹失道管仲曰老馬之智可用遂縱馬從而<lb/>
<pb n="KR3k0045_WYG_120-15b"/>
得歸<hi>意林韓子</hi>
子路見孔子豬肩牛膊可以得兆何必蓍龜孔子曰蓍<lb/>
者耆也龜者舊也狐疑之事當問耆舊蓍龜者未可神<lb/>
也取其名耳<hi>意林論衡</hi>
凡律度量衡用銅者所以同天下齊風俗也銅為物至<lb/>
精不為燥濕寒暑變其節不為風雨曝露改其形似於<lb/>
士君子之行是以用銅也<hi>藝文類聚寳部銅</hi>
用藥者得良藥則活人得惡藥則殺人<hi>太平御覽方術部醫</hi>
<pb n="KR3k0045_WYG_120-16a"/>
輕舟可以救溺濡幕可以濟焚<hi>太平御覽舟部敘舟中</hi>
樂車無牛馬而能行者獨一人所致耳<hi>太平御覽車部鹿車</hi>
東夷之人以牛骨占事呈吉示凶無不中牛非智之物<lb/>
骨者若此之効<hi>太平御覽方術部牛蹄</hi>
葛小人得其葉以為羮君子得其材以為絺<hi>太平御覽百卉部葛</hi>
叅絲之絞以絃琴緩張則撓急張則絶<hi>太平御覽布帛部絲</hi>
啼人者絆其足囓人者截其耳<hi>埤雅品物門犬</hi>
傅弓以燕牛之角纒弓以荆麋之筋糊弓以河魚之膠<lb/>
<pb n="KR3k0045_WYG_120-16b"/>
<hi>埤雅品物門魴</hi>
艾可乂疾久而彌善<hi>埤雅品物門艾</hi>
今夫農時雨既至脱衣就功首戴茅蒲身衣襏襫<hi>襏襫蓑薜</hi>
<hi>衣也○爾雅翼臺</hi>
五弓弧弓以授射甲革椹質者夾弓庾弓以授射豻侯<lb/>
鳥獸者唐弓大弓以授學射者使者勞者<hi>玉海兵制弓矢</hi>
凡矢枉矢絜矢利火射用諸守城車戰殺矢鍭矢用諸<lb/>
近射田獵矰矢茀矢用諸弋射恒矢庳矢用諸散射<hi>玉海</hi>
<pb n="KR3k0045_WYG_120-17a"/>
<hi>兵制弓矢</hi>
秋禽之肥易牙和之非不美也彭祖以為傷夀故不食<lb/>
<hi>困學紀聞卷十諸子</hi>
上藥一百二十種為君主養命以應天無毒多服久服<lb/>
不傷人欲輕身益氣不老延年者本上經中藥一百二<lb/>
十種為臣主養性以應人無毒有毒斟酌其宜欲遏病<lb/>
補虚羸者本中經下藥一百二十五種為佐使主治病<lb/>
以應地多毒不可久服欲除寒熱邪氣破積聚愈疾者<lb/>
<pb n="KR3k0045_WYG_120-17b"/>
本下經<hi>本草上藥卷一</hi>
療寒以熱藥療熱以寒藥飲食不消以吐下藥鬼疰蟲<lb/>
毒以毒藥癰腫瘡癅以瘡藥風濕以風濕藥各隨其所<lb/>
宜<hi>本草一卷</hi>
藥有陰陽配合子母兄弟根莖花實草石骨肉有單行<lb/>
者有相須者有相使者有相畏者有相惡者有相反者<lb/>
有相殺者凡此七情和合視之當用相須相使者良勿<lb/>
用相惡相反者若有毒宜制可用相畏相殺者不爾勿<lb/>
<pb n="KR3k0045_WYG_120-18a"/>
合用也<hi>本草一卷</hi>
地不為獸生芻而獸食芻不為人生枸而人食枸無為<lb/>
於萬物而萬物各適其所用則莫不贍矣<hi>道德經註</hi>
如陶師輪繩是為作因如燈燭照闇中物是名了因<hi>元陽</hi>
<hi>妙經卷九</hi>
草生五色五色之變不可勝視草生五味五味之美不<lb/>
可勝極嗜欲不同各有所通<hi>黃帝素問内經六節藏象論</hi>
凡刺之要官鍼最妙九鍼之宜各有所為長短大小各<lb/>
<pb n="KR3k0045_WYG_120-18b"/>
有所施也不得其用病弗能移<hi>黃帝素問靈樞經官鍼</hi>
膏粱菽藿之味何可同也氣滑即出疾其氣濇則出遲<lb/>
氣悍則鍼小而入淺氣濇則鍼大而入深深則欲畱淺<lb/>
則欲疾以此觀之刺布衣者深以畱之刺大人者㣲以<lb/>
徐之此皆因氣慓悍滑利也<hi>黄帝素問靈樞經根結</hi>
譬如持燒熟缾詣河取水若池若井若泉若渠當知此<lb/>
缾終不爛壊何以故是缾善熟堪任盛水極堅牢故<hi>波羅</hi>
<hi>蜜多經卷三百一十二</hi>
<pb n="KR3k0045_WYG_120-19a"/>
譬泥之在均金之在鍜唯所用耳豈有限哉<hi>波羅蜜多經卷五百</hi>
<hi>九十一序</hi>
如人披求芭蕉莖實雖不可得而有葉用<hi>波羅蜜多經卷五百九十</hi>
<hi>六</hi>
譬如諸大城中所棄糞穢若置甘蔗蒲桃田中則有利<lb/>
益<hi>大寳積經卷一百一十二</hi>
譬如好酒香味具足是酒之醍醐醡取已盡下有糟滓<lb/>
人所惡賤無所施用<hi>大寳積經卷一百一十三</hi>
<pb n="KR3k0045_WYG_120-19b"/>
譬如畫堂不以燋柱而作莊嚴<hi>僧伽吒經卷一</hi>
譬如有人以木挑火木則漸燒<hi>僧伽吒經巻三</hi>
猶如箭工用檢撓箭其箭已直不復用檢所以者何彼<lb/>
人本所為者其事已成<hi>中阿含經卷四</hi>
猶如居士為過泉水故作通水槽持斧入林如打諸樹<lb/>
若堅實者其聲便小若空中者其聲便大居士知已便<lb/>
斫治節擬作通水槽<hi>中阿含經卷二十九</hi>
如世人有三種瓫有一水瓫堅完不損無有孔裂亦無<lb/>
<pb n="KR3k0045_WYG_120-20a"/>
滲漏其第二瓫亦完不破無有孔裂少有滲漏第三瓫<lb/>
者亦破亦漏彼人注水應先何器對曰先於不破漏者<lb/>
完器滿已注第二器其第二器雖完不破然小滲漏其<lb/>
第三瓫雖復漏破亦應注水為未漏間暫得用<hi>別譯襍阿含經</hi>
<hi>卷十五</hi>
若人食油則得力若食蘇者得好色食麻滓菜無色力<lb/>
<hi>大智度論卷二</hi>
譬如利刀以割泥土遂成鈍器<hi>大智度論卷十四</hi>
<pb n="KR3k0045_WYG_120-20b"/>
如人得利刀宜應有益中用不於無益中用<hi>十住毘婆沙論卷八</hi>
　　　失實<lb/>
鼎之為義下實上虚是空以待物者也鼎耳之用亦宜<lb/>
空以待鉉今九三處下體之上當此鼎之耳宜居空之<lb/>
地而以陽居陽是以實處實者也既實而不虚則變革<lb/>
鼎耳之常義也常所納物受鉉之處今則塞矣<hi>周易正義鼎</hi>
雖則七襄不成報章睆<hi>音莞</hi>彼牽牛不以服箱東有啓明<lb/>
西有長庚有捄天畢載施之行<hi>詩小雅大東</hi>
<pb n="KR3k0045_WYG_120-21a"/>
東方有啓導日明之星西方有增長續日之星此亦何<lb/>
曾能有啓續乎<hi>毛詩正義大東</hi>
睆然而明者彼牽牛之星雖則有牽牛之名而不曾見<lb/>
其牽牛以用於牝服大章之箱也<hi>毛詩正義大東</hi>
捄然而長者在天之畢也徒則施之於二十八宿之行<lb/>
列而已亦何曾見其掩兔載肉之用乎<hi>毛詩正義大東</hi>
織之用緯一來一去是報反成章今織女之星駕則有<lb/>
西而無東不見倒反是有名無成也<hi>毛詩正義大東</hi>
<pb n="KR3k0045_WYG_120-21b"/>
觚不觚觚哉觚哉<hi>論語雍也</hi>
一升曰爵二升曰觚觚哉觚哉言非觚也以喻為政不<lb/>
得其道則不成<hi>何宴解論雍也</hi>
不揣其本而齊其末方寸之木可使高於岑樓金重於<lb/>
羽者豈謂一鉤金與一輿羽之謂哉<hi>孟子告子下</hi>
不節其數累積方寸之木可使高於岑樓岑樓山之鋭<lb/>
嶺者寧可謂寸木高於山邪金重於羽謂多少同而金<lb/>
重耳一帶鉤之金豈重一車羽邪如取食色之重者比<lb/>
<pb n="KR3k0045_WYG_120-22a"/>
禮之輕者何翅食色重哉<hi>趙氏註孟告子下</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0045_WYG_120-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷一百二十<lb/>
</p>
<p>
</p>
  </div>
</body>
</text>
</TEI>
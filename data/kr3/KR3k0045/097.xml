<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷九十七</head>
    <p>
<pb n="KR3k0045_WYG_097-1a"/>
欽定四庫全書<lb/>
　喻林卷九十七　　　　　明　徐元太　撰<lb/>
　　政治門<hi>二</hi>
　　　法制<lb/>
若網在綱有條而不紊若農服田力穡乃亦有秋<hi>書盤庚上</hi>
日月之行冬夏各有常度君臣政治小大各有常法<hi>孔氏</hi>
<hi>傳書洪範</hi>
火之燀也固定上為天下者用牧<hi>牧謂法也祝汲冡周書周  解</hi>
<pb n="KR3k0045_WYG_097-1b"/>
德法者御民之銜也吏者轡也刑者筴也天子御者内<lb/>
史太史左右手也古者以法為銜勒以官為轡以刑為<lb/>
筴以人為手故御天下數百年而不懈墮善御馬者正<lb/>
衘勒齊轡筴均馬力和馬心故口無聲手不搖筴不用<lb/>
而馬為行也善御民者正其德法飭其官而均民力和<lb/>
民心故聽言不出於口刑不用而民治<hi>大戴禮記盛德</hi>
古之御政以治天下者冡宰之官以成道司徒之官以<lb/>
成德宗伯之官以成仁司馬之官以成聖司㓂之官以<lb/>
<pb n="KR3k0045_WYG_097-2a"/>
成義司空之官以成禮故六官以為轡司㑹均入以為<lb/>
軜故御四馬執六轡御天地與人與事者亦有六政是<lb/>
故善御者正身同轡均馬力齊馬心惟其所引而之以<lb/>
取長道遠行可以之急疾可以御天地與人事此四者聖<lb/>
人之所乘也是故天子御者太史内史左右手也六官<lb/>
亦六轡也天子三公合以執六官均五政齊五法以御<lb/>
四者故亦惟其所引而之以之道則國治以之德則國<lb/>
安以之仁則國和以之聖則國平以之義則國成以之<lb/>
<pb n="KR3k0045_WYG_097-2b"/>
禮則國定此御政之體也<hi>大戴禮記盛德</hi>
御者同是車馬或以取千里或數百里者所進退緩急<lb/>
異也治者同是法或以治或以亂者亦所進退緩急異<lb/>
也<hi>大戴禮記盛德</hi>
巧匠輔繩而斵胡為其棄法也<hi>大戴禮記四代</hi>
大哉子之敎我制也政之豐也如木之成也<hi>大戴禮記少問</hi>
凡賣儥者質劑焉大市以質小市以劑<hi>周禮地官質人</hi>
離婁之明公輸子之巧不以規矩不能成方員師曠之<lb/>
<pb n="KR3k0045_WYG_097-3a"/>
聰不以六律不能正五音堯舜之道不以仁政不能平<lb/>
治天下<hi>孟子離婁上</hi>
聖人既竭目力焉繼之以規矩凖繩以為方員平直不<lb/>
可勝用也既竭耳力焉繼之以六律正五音不可勝用<lb/>
也既竭心思焉繼之以不忍人之政而仁覆天下矣<hi>孟子</hi>
<hi>離婁上</hi>
夫德法者御民之具猶御馬之有銜勒也君者人也吏<lb/>
者轡也刑者䇿也夫人君之政執其轡䇿而已<hi>孔子家語執轡</hi>
<pb n="KR3k0045_WYG_097-3b"/>
古者天子以内史為左右手以德法為銜勒以百官為<lb/>
轡以刑法為䇿以萬民為馬故御天下而不失善御馬<lb/>
者正銜勒齊轡䇿均馬力和馬心故口無聲而馬應轡<lb/>
䇿不舉而極千里善御民者壹其德法正其百官以均<lb/>
齊民力和安民心故令不再而民順從刑不用是以天<lb/>
地德之而兆民懷之<hi>孔子家語執轡</hi>
淳于髠曰大車不較不能載其常任琴瑟不較不能成<lb/>
其五音騶忌子曰謹受令請謹修法律而督姦吏<hi>史記田完</hi>
<pb n="KR3k0045_WYG_097-4a"/>
<hi>世家</hi>
百工為噐物皆有尺寸斤兩皆使得宜<hi>史記張丞相列傳註</hi>
度長短者不失毫釐量多少者不失圭撮權輕重者不<lb/>
失黍纍<hi>前漢書律厯志</hi>
若夫經制不定是猶度江河亾維楫中流而遇風波船<lb/>
必覆矣<hi>前漢書賈誼傳</hi>
法禁者俗之隄防刑罰者人之銜轡<hi>後漢書虞詡列傳</hi>
王者之法譬猶江河當使易避而難犯也<hi>後漢書郎顗列傳</hi>
<pb n="KR3k0045_WYG_097-4b"/>
君子用法制而至於化小人用法制而至於亂均是一<lb/>
法制也或以之化或以之亂行之不同也茍使豺狼牧<lb/>
羊豚盜跖主征稅國家昬亂吏人放肆則惡復論損益<lb/>
之間哉<hi>後漢書仲長統列傳</hi>
繩墨棄而不用斧斤廢而不舉<hi>後漢書蔡茂傳</hi>
置方員於規矩審輕重於衡石誠國家之典萬世之法<lb/>
也<hi>後漢書陳寵列傳</hi>
夫人君之有政猶水之有隄防隄防完全雖遭雨水霖<lb/>
<pb n="KR3k0045_WYG_097-5a"/>
潦不能為變政教一立暫遭凶年不足為憂誠令隄防<lb/>
穿漏萬夫同力不能復救政敎一壞賢智馳騖不能復<lb/>
還今隄防雖堅漸有孔穴<hi>後漢紀孝順</hi>
若不從法是校方員棄規矩考輕重背權衡課長短廢<lb/>
尺寸論是非違分理<hi>晉書律厯志中</hi>
夫奉聖典者若操刀執繩刀妄加則傷物繩妄彈則侵<lb/>
直<hi>晉書刑法</hi>
馬能千里不免羈靽明畜生不可以人御也<hi>晉書慕容垂傳</hi>
<pb n="KR3k0045_WYG_097-5b"/>
縣衡於上四海共禀其平法亂於朝民無所措手足<hi>宋書</hi>
<hi>柳元景傳史臣</hi>
匠萬物者以繩墨為正馭大國者以法理為本<hi>南齊書孔稚珪</hi>
<hi>傳</hi>
有法度之制者不可巧以詐偽有權衡之稱者不可欺<lb/>
以輕重有尋丈之數者不可差以長短<hi>管子明法</hi>
夫矩不正不可以求方繩不信不可以求直法令者君<lb/>
臣之所共立也權勢者人主之所獨守也<hi>管子七臣七主</hi>
<pb n="KR3k0045_WYG_097-6a"/>
夫繩扶掇以為直准壞險以為平鈞入枉而出直此言<lb/>
聖君賢相之制舉也<hi>管子宙合</hi>
法者天下之儀也所以决疑而明是非也百姓所懸命<lb/>
也故明王慎之<hi>管子禁藏</hi>
主上視法嚴於親戚吏之舉令敬於師長民之承教重<lb/>
於神寶<hi>管子禁藏</hi>
夫為國之本得天之時而為經得人之心而為紀法令<lb/>
為維綱吏為網罟什伍以為行列賞誅為文武繕農具<lb/>
<pb n="KR3k0045_WYG_097-6b"/>
當器械耕農當攻戰推引銚耨以當劒㦸被簑以當鎧<lb/>
鑐菹笠以當盾櫓故耕器具則戰器備農事習則攻戰<lb/>
巧矣<hi>管子禁藏</hi>
規矩者方圓之正也雖有巧目利手不如拙規矩之正<lb/>
方圓也故巧者能生規矩不能廢規矩而正方圓雖聖<lb/>
人能生法不能廢法而治國故雖有明智髙行倍法而<lb/>
治是廢規矩而正方圓也<hi>管子法法</hi>
以規矩為方圓則成以尺寸量長短則得以法數治民<lb/>
<pb n="KR3k0045_WYG_097-7a"/>
則安<hi>管子形勢解</hi>
權衡者所以起輕重之數也然而人不事者非心惡利<lb/>
也權不能為之多少其數而衡不能為之輕重其量也<lb/>
權衡平正而待物故姦詐之人不得行其私<hi>管子明法解</hi>
人君者覆載萬民而兼有之燭臨萬族而事使之是故<lb/>
以天地日月四時為主為筫<hi>音質竹器所以量物</hi>以治天下<hi>管子版法</hi>
<hi>解</hi>
如四時之不貣如星辰之不變如宵如晝如陰如陽如<lb/>
<pb n="KR3k0045_WYG_097-7b"/>
日月之明曰法<hi>管子正</hi>
彼立表而望者不惑按法而割者不疑固言有以希之<lb/>
也夫望而無表割而無法其惑之屬耶<hi>鶡冠子天權</hi>
節璽相信如月應日<hi>鶡冠子天則</hi>
一目之羅不可得雀籠中之鳥空窺不出<hi>鶡冠子世兵</hi>
人以度審長短以量受少多以衡平輕重以律均清濁<lb/>
以名稽虚實以法定治亂<hi>尹文子大道上</hi>
我愛白而憎黒韻商而舍徵好膻而惡焦嗜甘而逆苦<lb/>
<pb n="KR3k0045_WYG_097-8a"/>
白黑商徵膻焦甘苦彼之名也愛憎韻舍好惡嗜逆我<lb/>
之分也定此名分則萬事不亂也<hi>尹文子大道上</hi>
將為胠篋探囊發匱之盜而為守備則必攝緘縢固扃<lb/>
鐍此世俗之所謂知也然而巨盜至則負匱揭篋擔囊<lb/>
而趨唯恐緘縢扃譎之不固也然則鄉之所謂知者不<lb/>
乃為大盜積者也所謂聖者有不為大盜守者乎故曰<lb/>
脣竭則齒寒魯酒薄而邯戰圍聖人生而大盜起掊擊<lb/>
聖人縱舍盜賊而天下始治矣夫川竭而谷虚丘夷而<lb/>
<pb n="KR3k0045_WYG_097-8b"/>
淵實聖人不死大盜不止雖重聖人而治天下則是重<lb/>
利盜跖也為之斗斛以量之則并與斗斛而竊之為之<lb/>
權衡以稱之則并與權衡而竊之為之符璽以信之則<lb/>
并與符璽而竊之為之仁義以矯之則并與仁義而竊<lb/>
之何以知其然邪彼竊鉤者誅竊國者為諸矦諸矦之<lb/>
門而仁義存焉則是非竊仁義聖知邪故曰魚不可脱<lb/>
於淵國之利器不可以示人彼聖人者天下之利器也<lb/>
<hi>莊子胠篋</hi>
<pb n="KR3k0045_WYG_097-9a"/>
百工為方以矩為圜以規直以繩正以縣無巧工不巧<lb/>
工皆以此五者為法巧者能中之不巧者雖不能中放<lb/>
依以從事猶逾已故百工從事皆有法所度今大者治<lb/>
天下其次治大國而無法所度此不若百工辯也<hi>墨子法儀</hi>
背法而治此任重道逺而無馬牛濟大川而無船楫也<lb/>
<hi>商子弱民</hi>
夫離朱見秋毫百步之外而不能以明目易人烏獲舉<lb/>
千鈞之重而不能以多力易人夫聖人之存體性不可<lb/>
<pb n="KR3k0045_WYG_097-9b"/>
以易人然而功可得者法之謂也<hi>商子錯法</hi>
先王懸權衡立尺寸而至今法之其分明也夫釋權衡<lb/>
而斷輕重廢尺寸而意長短雖察商賈不用為其不必<lb/>
也夫倍法度而任私議皆不類者也<hi>商子修權</hi>
君舍法以心裁輕重則同功殊賞同罪殊罰矣怨之所<lb/>
由生也是以分馬之用䇿分田之用鈎非以䇿鈎為過<lb/>
於人智所以去私塞怨也<hi>慎子君人</hi>
有法者以法行無法者以類舉以其本知其末以其左<lb/>
<pb n="KR3k0045_WYG_097-10a"/>
知其右凡百事異理而相守也<hi>荀子大略</hi>
三尺之岸而虚車不能登也百仞之山任負車登焉何<lb/>
則陵遲故也數仞之牆而民不踰也百仞之山而䜿子<lb/>
馮而游焉陵遲故也今夫世之陵遲亦久矣而能使民<lb/>
勿踰乎<hi>荀子宥坐</hi>
繩直而枉木斵凖夷而髙科削權衡縣而重益輕斗石<lb/>
設而多益少故以法治國舉措而已矣<hi>韓非子有度</hi>
法不阿貴繩不撓曲<hi>韓非子有度</hi>
<pb n="KR3k0045_WYG_097-10b"/>
巧匠目意中繩然必先以規矩為度上智捷舉中事必<lb/>
以先王之法為比<hi>韓非子有度</hi>
無捶䇿之威銜橛之備雖造父不能以服馬無規矩之<lb/>
法繩墨之端雖王爾不能以成方圓無威嚴之勢賞罰<lb/>
之法雖堯舜不能以為治<hi>韓非子和氏</hi>
託於犀車良馬之上則可以陸犯阪阻之患乘舟之安<lb/>
持檝之利則可以永絶江河之難操法術之數行重罰<lb/>
嚴誅則可以致霸王之功治國之有法術賞罰猶若陸<lb/>
<pb n="KR3k0045_WYG_097-11a"/>
行之有犀車良馬也水行之有輕舟便檝也乘之者遂<lb/>
得其成<hi>韓非子和氏</hi>
鏡執清而無事美惡從而比焉衡執正而無事輕重從<lb/>
而載焉夫搖鏡則不得為明搖衡則不得為正法之謂<lb/>
也故先王以道為常以法為本<hi>韓非子飾邪</hi>
夫懸衡而知平設規而知圓萬全之道也明主使民飾<lb/>
於道之故故佚而有功釋規而任巧釋法而任智惑亂<lb/>
之道也亂主使民飾於智不知道之故故勞而無功<hi>韓非</hi>
<pb n="KR3k0045_WYG_097-11b"/>
<hi>子飾邪</hi>
家有常業雖饑不餓國有常法雖危不亾<hi>韓非子飾邪</hi>
服虎而不以柙禁姦而不以法塞偽而不以符此賁育<lb/>
之所患堯舜之所難也故設柙非所以備鼠也所以使<lb/>
怯弱能服虎也立法非所以備曾史也所以使庸主能<lb/>
止盜跖也為符非所以豫尾生也所以使衆人不相謾<lb/>
也<hi>韓非子守道</hi>
發矢中的賞罰當符故堯復生羿復立<hi>韓非子用人</hi>
<pb n="KR3k0045_WYG_097-12a"/>
釋儀的而妄發雖中而不巧釋法制而妄怒雖殺戮而<lb/>
姦人不恐<hi>韓非子用人</hi>
其心難知喜怒難中也故以表示目以鼓語耳以法敎<lb/>
心<hi>韓非子用人</hi>
釋法術而心治堯不能正一國去規矩而妄意度奚仲<lb/>
不能成一輪廢尺寸而差短長王爾不能半中使中主<lb/>
守法術拙匠守規矩尺寸則萬不失矣君人者能去賢<lb/>
巧之所不能守中拙之所萬不失則人力盡而功名立<lb/>
<pb n="KR3k0045_WYG_097-12b"/>
<hi>韓非子用人</hi>
敎歌者先揆以法疾呼中宫徐呼中徵疾不中宫徐不<lb/>
中徵不可為教<hi>韓非子外儲説左</hi>
椎鍛者所以平不夷也榜檠者所以矯不直也聖人之<lb/>
為法也所以平不夷矯不直也<hi>韓非子外儲説右</hi>
今廢勢背法而待堯舜堯舜至乃治是千世亂而一治<lb/>
也抱法處勢而待桀紂桀紂至乃亂是千世治而一亂<lb/>
也且夫治千而亂一與治一而亂千也是猶乘驥駬而<lb/>
<pb n="KR3k0045_WYG_097-13a"/>
分馳也相去亦逺矣<hi>韓非子難勢</hi>
夫棄隱括之法去度量之數使奚仲為車不能成一輪<lb/>
無慶賞之勸刑罰之威釋勢委法堯舜戸說而人辯之<lb/>
不能治三家<hi>韓非子難勢</hi>
夫良馬固車五十里而一置使中手御之追速致逺可<lb/>
以及也而千里可日致也何必待古之王良乎<hi>韓非子難勢</hi>
今有人於此擅矯行則免國家利輕重則若衡石為方<lb/>
圓則若規矩此則工矣巧矣而不足法法也者衆之所<lb/>
<pb n="KR3k0045_WYG_097-13b"/>
同也<hi>吕氏春秋處方</hi>
聖人防亂以經藝工正曲以凖繩<hi>陸子道基</hi>
天地三月而為一時故祭祀三飯以為禮喪紀三踊以<lb/>
為節兵重三軍以為制<hi>淮南子天文訓</hi>
法者天下之度量而人主之凖繩也懸法者法不法也<lb/>
設賞者賞當賞也法定之後中程者賞缺繩者誅<hi>淮南子主</hi>
<hi>術訓</hi>
法律度量者人主之所以執下釋之而不用是猶無轡<lb/>
<pb n="KR3k0045_WYG_097-14a"/>
銜而馳也羣臣百姓反弄其上是故有術則制人無術<lb/>
則制於人吞舟之魚蕩而失水則制於螻蟻離其居也<lb/>
猨貁失木而擒於狐貍非其處也<hi>淮南子主術訓</hi>
良工漸乎矩鑿之中矩鑿之中固無物而不周聖王以<lb/>
治民造父以治馬醫駱以治病同材而各自取焉<hi>淮南子繆</hi>
<hi>稱訓</hi>
夫絜輕重不失錙兩聖人弗用而縣之乎銓衡視髙下<lb/>
不差尺寸明主弗任而求之乎浣凖何則人才不可專<lb/>
<pb n="KR3k0045_WYG_097-14b"/>
用而度量可世傳也故國治可與愚守也而軍制可與<lb/>
權用也<hi>淮南子齊俗訓</hi>
耳不知清濁之分者不可令調音心不知治亂之源者<lb/>
不可令制法<hi>淮南子汜論訓</hi>
夫神農伏羲不施賞罰而民不為非然而立政者不能<lb/>
廢法而治民舜執干戚而服有苗然而征伐者不能釋<lb/>
甲兵而制彊暴<hi>淮南子汜論訓</hi>
非規矩不能定方圓非凖繩不能正曲直用規矩凖繩<lb/>
<pb n="KR3k0045_WYG_097-15a"/>
者亦有規矩凖繩焉<hi>淮南子説林訓</hi>
循繩而斵則不過懸衡而量則不差植表而望則不惑<lb/>
<hi>淮南子說林訓</hi>
夫無規矩雖奚仲不能以定方圓無凖繩雖魯般不能<lb/>
以定曲直<hi>淮南子修務訓</hi>
雖有巧手弗修規矩不能正方圓雖有察耳不吹六律<lb/>
不能定五音雖有知心不覺先王不能平天下然則先<lb/>
王之遺道亦天下之規矩六律已<hi>春秋繁露楚莊王</hi>
<pb n="KR3k0045_WYG_097-15b"/>
孔子云美哉顔無父之御也馬知後有輿而輕之知上<lb/>
有人而愛之馬親其正而愛其事如使馬能言彼將必<lb/>
曰樂哉今日之騶也至於顔淪少衰矣馬知後有輿而<lb/>
輕之知上有人而敬之馬親其正而敬其事如使馬能<lb/>
言彼將必曰騶來其人之使我也至於顔夷而衰矣馬<lb/>
知後有輿而重之知上有人而畏之馬親其正而畏其<lb/>
事如馬能言彼將必曰騶來騶來女不騶彼將殺女故<lb/>
御馬有法矣御民有道矣法得則馬和而歡道得則民<lb/>
<pb n="KR3k0045_WYG_097-16a"/>
安而集<hi>韓詩外傳</hi>
王者之制法昭乎如日月故民不迷曠乎若大路故民<lb/>
不惑<hi>鹽鐵論刑德</hi>
水者火之備法者止姦之禁也無法勢雖賢人不能以<lb/>
為治無甲兵雖孫吳不能以制敵<hi>鹽鐵論申論</hi>
非患銚耨之不利患其舍草而去苗也非患無凖平患<lb/>
其舍枉而繩直也故親近為過不必誅是鉏不用也疏<lb/>
逺有功不必賞是苗不養也故世不患無法而患無必<lb/>
<pb n="KR3k0045_WYG_097-16b"/>
行之法也<hi>鹽鐵論申韓</hi>
設明法陳嚴刑坊非矯邪若隱括輔檠之正孤刺也<hi>鹽鐵</hi>
<hi>論申韓</hi>
夫少目之網不可以得魚三章之法不可以為治故令<lb/>
不得不加法不得不多<hi>鹽鐵論詔聖</hi>
田鼠野雉意尚欲去拘制籠檻不得搖動<hi>焦氏易林夬之謙</hi>
大作綱小作紀如綱不綱紀不紀雖有羅網惡得一目<lb/>
而正諸<hi>揚子先知</hi>
<pb n="KR3k0045_WYG_097-17a"/>
或曰因秦之法清而行之亦可以致平乎曰譬諸琴瑟<lb/>
鄭衞調俾䕫因之亦不可以致簫韶矣<hi>揚子寡見</hi>
斷木為棊梡革為鞫亦皆有法焉不合乎先王之法者<lb/>
君子不法也<hi>揚子吾子</hi>
次四畢格禽鳥之貞測曰畢格禽正法位也<hi>太𤣥經第二格</hi>
上九井無幹水直衍匪谿匪谷終于愆測曰井無幹法<lb/>
妄恣也<hi>太𤣥經第三法</hi>
民由水也濟大川者太上乘舟其次泅泅者勞而危乘<lb/>
<pb n="KR3k0045_WYG_097-17b"/>
舟者逸而安虚入水則必溺矣以知能治民者泅也以<lb/>
道德治民者舟也縱民之情謂之亂絶民之情謂之荒<lb/>
曰然則如之何曰為之限使勿越也為之地亦勿越故<lb/>
水可使不濫不可使無流善禁者先禁其身而後人不<lb/>
善禁者先禁人而後身善禁之至於不禁<hi>申鑒政體</hi>
茍有土地百姓可富也茍有市列商賈可來也茍有士<lb/>
民國家可彊也茍有法令姦邪可禁也<hi>濳夫論勸將</hi>
夫制法之意若為藩籬溝壍以有防矣擇禽獸之尤可<lb/>
<pb n="KR3k0045_WYG_097-18a"/>
數犯者而加深厚焉<hi>濳夫論斷訟</hi>
夫法度明雖不聞姦姦無由生法度不明雖日求姦决<lb/>
其源鄣之以掌也御者無銜見馬且犇無以制也使王<lb/>
良持轡馬無欲犇之心御之有數也<hi>王充論衡非韓篇</hi>
本者經常之法規矩之要圓鑿不可以方枘鉛刀不可<lb/>
以斫伐此非常用之事不能成其功非常用之器不可<lb/>
成其巧故天失其常則有逆氣地失其常則有枯敗人<lb/>
失其常則有患害<hi>武矦十六䇿治國</hi>
<pb n="KR3k0045_WYG_097-18b"/>
亾國非無令也患於令煩而不行敗軍非無禁也患於<lb/>
禁設而不正<hi>抱朴子外篇用刑</hi>
班倕不委規矩故方圓不戾於物明君不釋法度故機<lb/>
詐不肆其巧<hi>抱朴子外篇用刑</hi>
仁者為政之脂粉刑者御世之轡䇿脂粉非體中之至<lb/>
急而轡䇿須臾不可無也<hi>抱朴子外篇用刑</hi>
執轡者欲馬之遵軌也明法者欲人循治也轡不均齊<lb/>
馬失軌也法不適時人乖理也是以明主務循其法<hi>劉子</hi>
<pb n="KR3k0045_WYG_097-19a"/>
<hi>法術</hi>
立法者譬如善御察馬之力揣途之數齊其銜轡以從<lb/>
其勢故能登阪赴險無覆轍之敗乘危渉遠無越軌之<lb/>
患<hi>劉子法術</hi>
夫法令者人君之銜轡箠䇿也而民者君之輿馬也若<lb/>
使人臣廢君法禁而施已政令則是奪君之轡䇿而已<lb/>
獨御之也<hi>濳夫論衰制</hi>
今以心察錙銖之重則莫之能識懸之權衡則毫釐之<lb/>
<pb n="KR3k0045_WYG_097-19b"/>
重辨矣<hi>劉子正賞</hi>
夫算者不運籌䇿不能定其數治國者不蹈法度不能<lb/>
致康哉<hi>揚子法言註先知篇</hi>
航傾則人危法亂則國亾<hi>揚子法言註寡見篇</hi>
椉騏驥而馳騁兮無轡銜而自載乘汜<hi>汎</hi>詂<hi>敷</hi>以下流<lb/>
兮無舟檝而自備背法度而心治兮辟與此其無異<hi>補文</hi>
<hi>選屈原惜往日</hi>
措鈞石使禹察之不能識也懸於權衡則釐髪識矣<hi>意林</hi>
<pb n="KR3k0045_WYG_097-20a"/>
<hi>慎子</hi>
漁人張網於淵以制吞舟之魚明主張法於天下以制<lb/>
强梁之人立法以隄民百姓不能干立防以隄水江河<lb/>
不能犯防而可犯則江河成災法而可干則百姓成害<lb/>
<hi>意林阮子</hi>
有權衡者不可欺以輕重有尺寸者不可差以長短有<lb/>
法度者不可巧以詐偽<hi>意林慎子</hi>
明鏡龜䇿也章程斛斗也銓衡丈尺也<hi>意林新論</hi>
<pb n="KR3k0045_WYG_097-20b"/>
法者主之柄吏者民之命法欲簡而明吏欲公而平<hi>意林</hi>
<hi>典論</hi>
塞一蟻孔而河决息施一車轄而覆乘止立法令者亦<lb/>
宜舉要<hi>意林物理論</hi>
君必有明法正義若懸權衡以稱輕重所以一羣臣也<lb/>
<hi>藝文類聚刑法部刑法</hi>
匠萬物者以繩墨為政馭大國者以法理為本<hi>藝文類聚刑法</hi>
<hi>部刑法表</hi>
<pb n="KR3k0045_WYG_097-21a"/>
人猶水也法令為隄防不固必致奔突茍無决溢使君<lb/>
何患哉<hi>太平御覽職官部良令長下</hi>
聖人之治也若平地焉聾盲跛蹇皆能復之法若邱陵<lb/>
也非有逸足不能超也<hi>大平御覽人事部叙聖</hi>
牛馬之為人駕乘者非樂負千鈞之重行千里之險鞭<lb/>
䇿痛矣<hi>太平御覽獸部馬五</hi>
匠人不能釋尺寸而意長短廢繩墨而起平木也工人<lb/>
不能置規而為圓去矩而為方<hi>黄帝素問靈樞經逆順肥痩</hi>
<pb n="KR3k0045_WYG_097-21b"/>
　　　文武<lb/>
張而不弛文武弗能也弛而不張文武弗為也一張一<lb/>
弛文武之道也<hi>禮記雜記下</hi>
弓弩久張之則絶其力久弛之則失其體<hi>鄭氏註禮記雜記下</hi>
工欲善其事必先利其器文德者帝王之利器威武者<lb/>
文德之輔助也<hi>前漢書刑法志</hi>
文武遞用長久之道譬之天地昬明之迭<hi>晉書戴若思傳</hi>
文有三侑武無一赦惠者多赦者也先易而後難久而<lb/>
<pb n="KR3k0045_WYG_097-22a"/>
不勝其禍法者先難而後易久而不勝其福故惠者民<lb/>
之仇讐也法者民之父母也<hi>管子法法</hi>
獸厭走而有伏網罟一偃一側不然不得大文三曾而<lb/>
責義與德大武三曾而偃武與力<hi>管子勢</hi>
文武之所由起也文者愛之徵也武者惡之表也愛惡<lb/>
循義文武有常聖人之元也譬之若寒暑之序時至而<lb/>
事生之聖人不能為時而能以事適時事適於時者其<lb/>
功大<hi>吕氏春秋召類</hi>
<pb n="KR3k0045_WYG_097-22b"/>
文武之術左右為宜郤縠敦書故舉為元帥豈以好文<lb/>
而不練武哉孫武兵經辭如珠玉豈以習武而不曉文<lb/>
也<hi>文心雕龍程器</hi>
五行殊性俱為人用文武異材竝為大益猶救火者或<lb/>
提盆榼或挈瓶<hi>瓶容一斗</hi>盂其器方圓形體雖返名質相乖<lb/>
至於盛水滅火功亦齊焉繳者身仰釣者身俯俯仰别<lb/>
狀取利同焉織者漸進耕者漸退進退異勢成務等焉<lb/>
墨子救宋重趼而行干木在魏身不下堂行止異跡存<lb/>
<pb n="KR3k0045_WYG_097-23a"/>
國一焉文以讚治武以凌敵移捨殊律為績平焉<hi>劉子文武</hi>
四時之行有寒有暑聖人法之故有文有武天地之位<lb/>
有前有後有左有右聖人法之以建經紀春生於左秋<lb/>
殺於右夏長於前冬藏於後生長之事文也收藏之事<lb/>
武也是故文事在左武事在右<hi>藝文類聚刑法部刑法</hi>
文武之道應物隨時譬彼蘧廬方茲芻狗執而不遣更<lb/>
增其弊<hi>道德經註疏卷六</hi>
生為殺元殺為生首二者相形吉凶著矣故知生而不<lb/>
<pb n="KR3k0045_WYG_097-23b"/>
知殺者逆天之紀也知殺而不知生者反地之要也<hi>道德</hi>
<hi>經指歸卷十二</hi>
調長祥和天之喜風也折揚奮厲天之怒風也<hi>玉海天文天文</hi>
<hi>書上</hi>
　　　寛嚴<lb/>
九三家人嗃嗃悔厲吉婦子嘻嘻終吝<hi>易家人</hi>
凡物以猛為本者則患在寡恩以愛為本者則患在寡<lb/>
威<hi>王弼註易家人</hi>
<pb n="KR3k0045_WYG_097-24a"/>
天地之間有滄熱善用道者終不竭<hi>汲冡周書周祝解</hi>
天氣下降地氣上騰而有寒暑生焉刑新國用輕典刑<lb/>
亂國用重典輕重隨俗而有寛猛異焉天道有上下交<lb/>
接之義故寒暑易節政教有用俗改更之理故寛猛相<lb/>
濟<hi>尚書正義畢命</hi>
子產猶衆人之母也能食之不能敎也<hi>禮記仲尼燕居</hi>
今父之親子也親賢而下無能母之親子也賢則親之<lb/>
無能則憐之母親而不尊父尊而不親水之於民也親<lb/>
<pb n="KR3k0045_WYG_097-24b"/>
而不尊火尊而不親土之於民也親而不尊天尊而不<lb/>
親命之於民也親而不尊鬼尊而不親<hi>禮記表記</hi>
惟有德者能以寛服民其次莫如猛夫火烈民望而畏<lb/>
之故鮮死焉水懦弱民狎而翫之則多死焉故寛難<hi>左傳</hi>
<hi>昭公二十年</hi>
夫刑罰威獄以類天之震燿殺戮也温慈和惠以放天<lb/>
之生殖長育也是故春一草枯則為災秋一木華亦為<lb/>
異<hi>後漢書應奉列傳</hi>
<pb n="KR3k0045_WYG_097-25a"/>
震雷電激不崇一朝大風衝發希有極日然猶繼以雲<lb/>
雨因以潤物是則天地之威不可經日浹辰帝王之怒<lb/>
不宜訖情盡意<hi>吳志諸葛恪傳</hi>
寛猛兼設水火俱陳<hi>北齊書文苑李廣傳</hi>
治大國若烹小鮮為寛裕者曰勿數撓為刻削者曰致<lb/>
其鹹酸而已矣<hi>淮南子齊俗訓</hi>
宋人有御馬者不進拔劒剄而棄之於溝中又駕一馬<lb/>
馬又不進又剄而棄之於溝若是者三以此威馬至矣<lb/>
<pb n="KR3k0045_WYG_097-25b"/>
然非王良之法也王良登車馬無罷駑堯舜治世民無<lb/>
狂悖王良馴馬之心堯舜順民之意人同性馬殊類也<lb/>
王良能調殊類之馬太公不能率同性之士然則周公<lb/>
之所下白屋王良之馴馬也太公之誅二子宋人之剄<lb/>
馬也舉王良之法與宋人之操使韓子平之韓子必是<lb/>
王良而非宋人矣王良全馬宋人賊馬也馬之賊則不<lb/>
若其全然則民之死不若其生<hi>王充論衡非韓篇</hi>
　喻林卷九十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷二十九</head>
    <p>
<pb n="KR3k0045_WYG_029-1a"/>
欽定四庫全書<lb/>
　喻林卷二十九　　　　　明　徐元太　撰<lb/>
　　人事門<hi>二十七</hi>
　　　隠禍<lb/>
氣狡憤於外則血脈必周身而作随氣張動外雖有彊<lb/>
形而内實乾竭<hi>杜氏解左傳僖公十五年</hi>
吾恐季孫之憂不在顓臾而在蕭牆之内也<hi>論語季氏</hi>
驪姬使優施飲里克酒歌曰暇豫之吾吾不如鳥烏人<lb/>
<pb n="KR3k0045_WYG_029-1b"/>
皆集於菀已獨集於枯<hi>國語晉</hi>
嗛嗛之徳不足就也不可以矜而秪取憂也嗛嗛之食<lb/>
不足狃也不能爲膏而秪離咎也<hi>國語晉</hi>
毒之猶腊者其殺也滋速<hi>國語鄭</hi>
雖有烏獲逢蒙之伎力不得用枯木朽株盡爲害矣是<lb/>
胡越起於轂下而羌夷接軫也豈不殆哉<hi>史記司馬相如傳</hi>
禍固多藏於隠微而發於人之所忽者也故鄙諺曰家<lb/>
累千金坐不垂堂此言雖小可以喻大<hi>史記司馬相如傳</hi>
<pb n="KR3k0045_WYG_029-2a"/>
霍顯之謀將行於杯杓荆軻之變必起於帷幄<hi>前漢書息夫躬</hi>
<hi>傳</hi>
胡貊守闗青徐之寇在於帷帳矣<hi>後漢書范升傳</hi>
禍生肘腋釁起蕭牆<hi>北史周本紀上</hi>
壊我法者必在子孫譬如猛獸物不能害反爲毛間蟲<lb/>
所損食耳<hi>北史隋宗室諸王庶人秀傳</hi>
張軍衛外禍反在内所備甚逺賊在所愛<hi>鶡冠子道端</hi>
秦之有韓若人之有腹心之病也虛處則㤥然若居濕<lb/>
<pb n="KR3k0045_WYG_029-2b"/>
地著而不去以極走則發矣<hi>韓非子存韓</hi>
日月暈圍於外其賊在内備其所憎禍其所愛<hi>韓非子備内</hi>
譬如伏虎見便必動將何時已<hi>賈子新書威不信</hi>
夫孫叔敖之請有寝之丘沙石之地所以累世不奪也<lb/>
晉厲公之合諸侯於嘉陵所以身死於匠驪氏也衆人<lb/>
皆知利利而病病也惟聖人知病之爲利利之爲病也<lb/>
夫再植之木根必傷掘藏之家必有殃以言大利而反<lb/>
爲害也<hi>淮南子人間訓</hi>
<pb n="KR3k0045_WYG_029-3a"/>
死不再生窮鼠齧貍匹夫奔萬乗舎人折弓<hi>鹽鐵論詔聖</hi>
憂在腹内山崩爲疾禍起蕭牆竟制其國<hi>焦氏易林豫之随</hi>
衆兎俱走雄羆在後<hi>焦氏易林豫之漸</hi>
内畔生賊自爲心疾<hi>焦氏易林遯之明夷</hi>
次七跙<hi>切居子與二切</hi>跙閒于蘧除或寝之廬測曰跙跙之閒<lb/>
惡在舎也<hi>太𤣥經第一閒</hi>
次八狼盈口□<hi>即矢字</hi>在其後測曰狼盈口不顧害也<hi>太𤣥</hi>
<hi>經第二争</hi>
<pb n="KR3k0045_WYG_029-3b"/>
上九濕迎牀足罦于牆屋測曰濕迎牀足顛在内也<hi>太𤣥</hi>
<hi>經第四迎</hi>
初一骨纍其肉内幽測曰骨纍其肉賊内行也<hi>太𤣥經第八劇</hi>
汝獨不見蛛之結網于屋梁之隅中坐而待食自以爲<lb/>
安及棟梁朽而榱題傾蛛乎雖欲寄一絲以聊適不可<lb/>
獲矣<hi>天禄閣外史論易</hi>
務於逺者或失於近治其外者或患生乎内覆頭者不<lb/>
必能令足不濡蔽腹者不必能令背不傷故秦始築城<lb/>
<pb n="KR3k0045_WYG_029-4a"/>
遏胡而禍發帷幄漢武懸旌萬里而變起蕭牆<hi>抱朴子外篇廣</hi>
<hi>譬</hi>
夫虎豹以其形容修廣爪牙堅强肌膚盛大毛物豐文<lb/>
章明故執百獸而制於人榮華香草以其所有光曜芬<lb/>
香故悦於衆俗而傷其根大國之君以其地廣民衆勢<lb/>
尊形寵威隆名顯故張其鄰國而危其身有道則固於<lb/>
磐石寧於太山失道則危於累卵輕於鴻毛俱弱則先<lb/>
困俱亂則先亡是故大國者霸王之梯而亡滅之階也<lb/>
<pb n="KR3k0045_WYG_029-4b"/>
<hi>道徳經指歸卷十</hi>
師子身中自生諸蟲還食其肉<hi>大寳積經卷一百十三</hi>
有一貓貍飢渴羸痩於孔穴中伺求鼠子有時䑕子出<lb/>
穴逰戯時被貓貍疾取吞之鼠子身小生入腹中入腹<lb/>
中已食其内藏食内藏時貓貍迷悶東西狂走空宅塚<lb/>
間不知何止遂至於死<hi>雜阿含經卷四十七</hi>
猶若以灰覆火人不覺足往蹈之漸漸熱徹乃知燒足<lb/>
<hi>出曜經八行品</hi>
<pb n="KR3k0045_WYG_029-5a"/>
譬如灰下火猶能燒萬物<hi>本緣經毘羅摩品</hi>
　　　横禍<lb/>
六三无妄之災或繋之牛行人之得邑人之災<hi>易无妄</hi>
六五䘮羊于易无悔<hi>易大壯</hi>
凡禍疾所起由有妄而來今九五居得尊位爲无妄之<lb/>
主下皆无妄而偶然有此疾害故云无妄之疾也<hi>周易正義</hi>
<hi>无妄</hi>
誰謂雀無角何以穿我屋　誰謂䑕無牙何以穿我墉<lb/>
<pb n="KR3k0045_WYG_029-5b"/>
<hi>詩國風行露</hi>
有兎爰爰雉離于羅　有兎爰爰雉離于罦<hi>音孚叶歩妙反</hi>
有兎爰爰雉離于罿<hi>音衝兎詩國風  爰</hi>
伐木掎<hi>音已叶居何反</hi>矣析薪柂<hi>音侈叶湯何反</hi>矣舎彼有罪予之佗<lb/>
<hi>音唾叶湯何反</hi>矣<hi>詩小雅小弁</hi>
長木之斃無不摽也國狗之瘈無不噬也<hi>左傳哀公十二年</hi>
齊人諺曰上山斫檀榽橀先殫<hi>爾雅釋木註</hi>
臣隣家有逺爲吏者其妻私人其夫且歸其私之者憂<lb/>
<pb n="KR3k0045_WYG_029-6a"/>
之其妻曰公弗憂也吾已爲藥酒以待之矣後二日夫<lb/>
至妻使妾奉巵酒進之妾知其爲藥酒也進之則殺主<lb/>
父言之則逐主母乃陽僵棄酒主父大怒而笞之妾之<lb/>
棄酒上以活主父下以存主母也忠至如此然不免於<lb/>
笞此以忠信得罪者也臣之事適不幸而有類妾之棄<lb/>
酒也<hi>戰國策燕易王</hi>
矯翮南辭翻栖火樹飛鱗北逝卒委湯池遂使穴碎雙<lb/>
龍巢傾兩鳳激浪之心未騁遽骨修鱗凌雲之意將騰<lb/>
<pb n="KR3k0045_WYG_029-6b"/>
先灰勁翮望其翔躍焉可得哉<hi>晉書陸機列傳</hi>
所謂火烈髙原芝蘭同泯<hi>梁書武帝上紀</hi>
爾乃猘狗逐而華子奔腐鼠遺而虞氏滅匣猨逸而林<lb/>
木殘櫝珠亡而池水竭<hi>宋書顧愷之傳</hi>
火燎孟諸芝艾同爛河決金隄淵丘同體<hi>宋書袁湛傳</hi>
宋有澄子者亡緇衣求之塗見婦人衣緇衣援而弗舎<lb/>
欲取其衣曰今者我亡緇衣婦人曰公雖亡緇衣此實<lb/>
吾所自爲也澄子曰子不如速與我衣昔吾所亡者紡<lb/>
<pb n="KR3k0045_WYG_029-7a"/>
緇也今子之衣襌緇也以襌緇當紡緇子豈不得哉<hi>吕氏</hi>
<hi>春秋淫辭</hi>
楚王亡其猿而林木爲之殘宋君亡其珠池中魚為之<lb/>
殫故澤失火而林憂<hi>淮南子説山訓</hi>
子路宰我生不逢伯樂之舉而遇狂屠故君子傷之<hi>鹽鐡</hi>
<hi>論訟賢</hi>
從風放火荻芝俱死<hi>焦氏易林乾之小過</hi>
鵲巢栁樹鳩奪其處<hi>焦氏易林豫之晉</hi>
<pb n="KR3k0045_WYG_029-7b"/>
作室山根人以爲安一夕崩顛破我壺飱<hi>焦氏易林賁之明夷</hi>
張網捕鳩鳥麗其災雌雄俱得爲網所賊<hi>焦氏易林賁之歸妹</hi>
堂桑折衡佐鬬者傷暴臣失國良臣被殃<hi>焦氏易林咸之解</hi>
雀行求粒誤入網罭<hi>焦氏易林益之革</hi>
張網捕鳩兎離其災<hi>焦氏易林歸妹之節</hi>
上九破璧毁圭臼竈生鼃天禍以他測曰破璧毁圭逢<lb/>
不幸也<hi>太𤣥經第六窮</hi>
立巖牆之下爲壊所壓蹈坼㟁之上爲崩所墜輕遇無<lb/>
<pb n="KR3k0045_WYG_029-8a"/>
端故爲不幸<hi>王充論衡幸遇篇</hi>
江南數郡有畜蠱者主人行之以殺人行食飲中人不<lb/>
覺也其家絶滅者則飛逰妄走中之則斃<hi>李善注文選鮑明逺苦熱</hi>
<hi>行</hi>
不見巫山火芝艾豈相離<hi>廣文選張孟陽招隠詩</hi>
億兆與崑岡並燎縉紳與藴崇共日<hi>藝文類聚帝王部梁武帝勅</hi>
宋城門失火因汲池水以沃灌之池中空竭魚悉露死<lb/>
喻惡之滋并中傷良謹也<hi>藝文類聚鱗介部魚</hi>
<pb n="KR3k0045_WYG_029-8b"/>
宋桓司馬有寳珠獲罪出亡王使人問珠之所在曰投<lb/>
之池中於是竭池而求之魚盡死焉此言禍福之相及<lb/>
也<hi>藝文類聚寳部珠</hi>
河傾<hi>一作流</hi>酸棗杞梓與樗櫟俱流海淺蓬萊魚鼈與<hi>一作</hi>
<hi>共</hi>蛟龍共<hi>一作/並</hi>盡<hi>文苑英華庾信雜銘銘</hi>
將恐程門霣霜梧檟與樗櫟同凋崑山火燎天球共碔<lb/>
砆俱燼<hi>文苑英華周宣帝<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>一</hi>
時有一婦人焰榖作麨有䍧牴來抴焰麥不可柰何捉<lb/>
<pb n="KR3k0045_WYG_029-9a"/>
擿火杖用打䍧牴杖頭有火著羊毛住羊毛得火熱用<lb/>
揩象廐象廐火然并燒王象象身爛破便殺獼猴用拍<lb/>
象身天於空中而説偈言瞋恚鬬諍邊不當於中止羯<lb/>
羠共相抵蠅蟻於中死婢具䍧牴鬬獼猴而坐死智者<lb/>
逺嫌疑莫與愚人止<hi>菩薩本行經卷中</hi>
昔有一婢禀性亷謹常爲主人典麨麥豆時主人家有<lb/>
一羝羊伺空遂便噉食麥豆斗量折損爲主所瞋信已<lb/>
不取皆由羊噉縁是之故婢常因嫌每自杖捶用打羝<lb/>
<pb n="KR3k0045_WYG_029-9b"/>
羊羊亦含怒來觝觸婢如此相犯前後非一婢因一日<lb/>
空手取火羊見無杖直來觝婢婢縁急故用所取火著<lb/>
羊脊上羊得火熱所在觸突焚燒村人延及山野于時<lb/>
山中五百獼猴火來熾盛不及避走即皆一時被火燒<lb/>
死<hi>雜寳藏經卷八</hi>
奚獨䘮蜯池空遂使亡狙林盡<hi>辯正論卷一</hi>
　　　孤立<lb/>
日之熱恒在日中之後道東之杜人所宜休息也今人<lb/>
<pb n="KR3k0045_WYG_029-10a"/>
不休息者以其特生隂寡也武公初兼其宗族不求賢<lb/>
者與之在位君子不歸似乎特生之杜然<hi>鄭氏箋詩有杕之杜</hi>
有杕然特生之杜生於道路之左人所宜休息今日所<lb/>
以人不休息者由其孤特獨生隂涼寡薄故也以興武<lb/>
公一國之君人所宜往仕今日所以人不往仕者由其<lb/>
孤特為君不求賢者故也<hi>毛詩正義有杕之杜</hi>
譬彼内傷病之木以内疾之故是用無枝也<hi>毛詩正義小弁</hi>
彼堂堂然光明者華也此華乃芸然其色黄而盛矣以<lb/>
<pb n="KR3k0045_WYG_029-10b"/>
興顯著者君也此君其徳彰而明矣華盛而不言其葉<lb/>
見君明而其臣不賢<hi>毛詩正義裳裳者華</hi>
徒鼓瑟謂之歩徒吹謂之和<hi>胡卧切</hi>徒歌謂之謡徒撃鼓<lb/>
謂之咢<hi>五各切</hi>徒鼓鐘謂之修徒鼓磬謂之寋<hi>音蹇爾雅</hi>
深厲淺揭随時為義曽何貪於支離而習其孤技邪<hi>後漢</hi>
<hi>書張衡列傳</hi>
越俗易驚孤音少和直轡安歸髙謀誰佐<hi>後漢書荀彧列傳論</hi>
受堯之誅不能稱堯直臣無黨古今所悉<hi>晉書劉毅傳</hi>
<pb n="KR3k0045_WYG_029-11a"/>
夫獨構之唱唱虚而莫和<hi>晉書王湛坦之傳</hi>
昔有一國國中一水號曰狂泉國人飲此水無不狂唯<lb/>
國君穿井而汲獨得無恙國人既並狂反謂國主之不<lb/>
狂為狂於是聚謀共執國主療其狂疾火艾針藥莫不<lb/>
畢具國主不任其苦於是到泉所酌水飲之飲畢便狂<lb/>
君臣大小其狂若一衆乃歡然我既不狂難以獨立此<lb/>
亦欲試飲此水<hi>宋書袁粲傳</hi>
公無黨援譬如水間一堵牆大危矣<hi>隋書元諧傳</hi>
<pb n="KR3k0045_WYG_029-11b"/>
女嬃言衆人皆佩薋菉枲已為䜛佞之行滿於朝廷而<lb/>
獲富貴汝獨服蘭蕙守忠直判然離别不與衆同故斥<lb/>
棄也<hi>王逸注楚辭離騷經</hi>
言已使鳳鳥往求同志之士欲與俱共事君反見邪惡<lb/>
之人相與屯聚謀欲離已又遇佞人相肆來迎欲使我<lb/>
變節以随之也<hi>王逸注楚辭離騷經</hi>
言東風飄然而起則神靈應之而雨以言隂陽相感風<lb/>
雨相和屈原自傷獨無與和也<hi>王逸注楚辭九歌</hi>
<pb n="KR3k0045_WYG_029-12a"/>
然不覩金雖克木而錐鑚不可以伐鄧林水雖勝火而<lb/>
升合不足以救焚山寸膠不能治黄河之濁尺水不能<lb/>
却蕭丘之熱是以身名並全者甚稀而先笑後號者多<lb/>
有也<hi>抱朴子外篇嘉遯</hi>
夫丸泥已不能遏彭蠡之沸騰獨賢亦焉能反流遁之<lb/>
失正<hi>抱朴子外篇安貧</hi>
升水不能救八藪之燔爇撮壤不能遏砥柱之沸騰寸<lb/>
刃不能刋長洲之林獨是不能止朋黨之非<hi>抱朴子外篇廣譬</hi>
<pb n="KR3k0045_WYG_029-12b"/>
發音則響與俗乖抗足則跡與衆迕<hi>抱朴子外篇自敘</hi>
昔余夢登天兮魂中道而無抗吾使厲神占之兮曰有<lb/>
志極而無旁<hi>楚辭九章惜誦</hi>
薋菉葹以盈室兮判獨離而不服<hi>文選屈原離騷經</hi>
徒樂枕經藉書紆體衡門上無所蔕下無所根<hi>文選班固答賔</hi>
<hi>戯</hi>
似孤臣之介立随排擠之所往内一志以奉朝兮外結<lb/>
心以絶黨萍出水而主枯兮士失㩀而身往覩斯草而<lb/>
<pb n="KR3k0045_WYG_029-13a"/>
慷慨兮固知直道之難爽<hi>廣文選夏侯孝若浮萍賦</hi>
鷹隼厲天翼恥與燕雀逰<hi>廣文選傅休奕長歌行</hi>
直木無隂直士無徒是以賢人直士常不容於世<hi>意林任子</hi>
孔文舉金性太多木性不足背隂向陽雄倬孤立<hi>意林士緯</hi>
宋玉識音而善文襄王好樂而愛賦既美其材而憎其<lb/>
似屈原也乃謂之曰子盍從楚之俗使楚人貴子之徳<lb/>
乎對曰昔楚有善歌者王其聞與始而曰下里巴人國<lb/>
中唱而和之者數萬人中而曰陽阿採菱國中唱而和<lb/>
<pb n="KR3k0045_WYG_029-13b"/>
之者數百人既而曰陽春白雪朝日魚麗含商吐角絶<lb/>
節赴曲國中唱而和之者不過數人盖其曲彌髙其和<lb/>
彌寡<hi>藝文類聚樂部歌</hi>
猶如犀牛獨一無侣<hi>虚空孕菩薩經卷上</hi>
　　　極反<lb/>
白賁无咎上得志也<hi>易賁</hi>
物積而後始極既極而後方衰從旦積暖故日中之後<lb/>
乃極熱從昏積涼故半夜之後始極寒<hi>毛詩正義有杕之杜</hi>
<pb n="KR3k0045_WYG_029-14a"/>
極則美先盡矣美盡必有惡生故美盡則生疾<hi>春秋正義昭公</hi>
<hi>元年</hi>
日極則反月滿則虧極之徒反滿之徒虧巨之徒滅孰<lb/>
能已無已乎効夫天地之紀<hi>管子白心</hi>
恩甚則怨生愛多則憎至<hi>亢倉子用道篇</hi>
目將𦕈者先睹秋毫耳將聾者先聞蚋飛口將爽者先<lb/>
辨淄澠鼻將窒者先覺焦朽體將僵者先亟犇佚心將<lb/>
迷者先識是非故物不至者則不反<hi>列子仲尼</hi>
<pb n="KR3k0045_WYG_029-14b"/>
東海之極水至而反夏熱之下化而爲寒<hi>吕氏春秋君守</hi>
有知順之爲倒倒之爲順者則可與言化矣至長反短<lb/>
至短反長天之道也<hi>吕氏春秋似順</hi>
草木壯極則枯落人壯極則衰老也言强者不可以壯<lb/>
<hi>河上公注老子儉武</hi>
春夏陽氣躁疾於上萬物盛大極則寒寒則零落死亡<lb/>
也<hi>河上公注老子洪徳</hi>
壯不可極極則敗物不可極極則反<hi>京氏易傳大壯中</hi>
<pb n="KR3k0045_WYG_029-15a"/>
髙山崩顛丘陵爲溪<hi>焦氏易林蹇之咸</hi>
次八極陽徵隂不移日而應測曰極陽徵隂應其發也<lb/>
<hi>太𤣥經第三應</hi>
上九隂陽啟<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音吪</hi>其變赤白測曰隂陽啟<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>極則反也<lb/>
<hi>太𤣥經第六䦯</hi>
隂不極則陽不生亂不極則徳不形<hi>太𤣥經太𤣥文</hi>
極暌而合極異而通故先見怪焉洽乃疑亡也<hi>周易畧例卦畧</hi>
然樂極則哀集至盈必有虧故曲終則歎發醼罷則心<lb/>
<pb n="KR3k0045_WYG_029-15b"/>
悲也實理勢之攸召猶影響之相歸也<hi>抱朴子内篇暢𤣥</hi>
陽勝則熱隂勝則寒重寒則熱重熱則寒<hi>黄帝素問内經隂陽應象</hi>
<hi>大論</hi>
物壯則老兵强則衰<hi>道徳經注疏卷三</hi>
夫行迷則改路術窮則反故<hi>𢎞明集牟子理惑論</hi>
　　　反本<lb/>
上九白賁无咎<hi>易賁</hi>
昔日貴雕飾今尚儉與素昔日多纖介今去情與故<hi>宋書</hi>
<pb n="KR3k0045_WYG_029-16a"/>
<hi>樂四志</hi>
物生於土終變於土事生於意終變於意<hi>闗尹子五鑑</hi>
天下莫相憎於膠漆而莫相愛於氷炭膠漆相賊氷炭<lb/>
相息也牆之壊愈其立也氷之泮愈其凝也以其反宗<lb/>
<hi>淮南子説山訓</hi>
夫五色雖明有時而渝豐交之木有時而落物有成衰<lb/>
不得自苦故三王之道周則復始窮則反本<hi>韓詩外傳</hi>
將入之日既赤且黄若初出之時也故曰用視其始<hi>太𤣥</hi>
<pb n="KR3k0045_WYG_029-16b"/>
<hi>經第五視解</hi>
三王之統若循連環周則復始窮則反本<hi>文選西征賦注</hi>
如尺蠖尋條安前足進後足盡樹端更無所依止還歸<lb/>
本䖏<hi>大智度論卷六十六</hi>
　　　難全<lb/>
松栢之下其草不殖<hi>左傳襄公二十九年</hi>
神龜知吉凶而骨直空枯日爲徳而君於天下辱於三<lb/>
足之烏月爲刑而相佐見食於蝦蟆蝟辱於鵲騰蛇之<lb/>
<pb n="KR3k0045_WYG_029-17a"/>
神而殆於即且竹外有節理中直空虚松栢為百木長<lb/>
而守門閭日辰不全故有孤虚黄金有疵白玉有瑕事<lb/>
有所疾亦有所徐物有所拘亦有所據㒺有所數亦有<lb/>
所疎人有所貴亦有所不如何可而適乎物安可全乎<lb/>
天尚不全故世爲屋不成三瓦而陳之以應之天<hi>史記龜策</hi>
<hi>傳</hi>
明有所不見聴有所不聞人雖賢不能左畫方右畫圎<lb/>
日月之明而時蔽於浮雲羿名善射不如雄渠蠭門禹<lb/>
<pb n="KR3k0045_WYG_029-17b"/>
名爲辯智而不能勝鬼神<hi>史記龜策傳</hi>
晝長則宵短日南則景北天且不堪兼况以人該之<hi>後漢</hi>
<hi>書張衡列傳</hi>
鳳闕司晨之功火無内照之美<hi>梁書元帝紀</hi>
佼麗之苦窳也而醜則堅牢華璧之易以碎也而金鐵<lb/>
則難陶甚矣物之不可以全也如是<hi>子華子大道</hi>
天地無全功聖人無全能萬物無全用故天職生覆地<lb/>
職形載聖職教化物職所宜然則天有所短地有所長<lb/>
<pb n="KR3k0045_WYG_029-18a"/>
聖有所否物有所通<hi>列子天端</hi>
目能視手能操目之與手所任各異故曰其異任也目<lb/>
自不能見于堅不可以手代目之見堅手自不能知於<lb/>
白亦不可以目代手之知白故曰其無以代也<hi>公孫龍子堅白</hi>
<hi>論註</hi>
以全舉人固難物之情也尺之木必有節目寸之玉必<lb/>
有瑕瓋先王知物之不可全也故擇務而貴取一也<hi>吕氏</hi>
<hi>春秋舉難</hi>
<pb n="KR3k0045_WYG_029-18b"/>
魯人有公孫淖者告人曰我能起死人人問其故對曰<lb/>
我固能治偏枯今吾倍所以為偏枯之藥則可以起死<lb/>
人矣物固有可以爲小不可以爲大可以爲半不可以<lb/>
爲全者也<hi>吕氏春秋别類</hi>
火燭一隅則室偏無光骨節早成空竅哭厯身必不長<lb/>
<hi>吕氏春秋士容</hi>
察一曲者不可與言化審一時者不可與言大日不知<lb/>
夜月不知晝日月為明而弗能兼也唯天地能函之<hi>淮南</hi>
<pb n="KR3k0045_WYG_029-19a"/>
<hi>子繆稱訓</hi>
羽翼美者傷骨骸枝葉美者害根莖能兩美者天下無<lb/>
之也<hi>淮南子詮言訓</hi>
小謹者無成功訾行者不容於衆體大者節疏蹠距者<lb/>
舉逺自古及今五帝三王未有能全其行者也<hi>淮南子汜論訓</hi>
月照天下飴於詹諸騰蛇㳺霧而殆於蝍蛆烏力勝日<lb/>
而服於䳡禮能有修短也<hi>淮南子説林訓</hi>
衣成則必缺衽宫成則必缺隅屋成則必加措示不成<lb/>
<pb n="KR3k0045_WYG_029-19b"/>
者大道然也<hi>韓詩外傳</hi>
意不並鋭事不兩隆盛於彼者必衰於此長於左者必<lb/>
短於右憙夜卧者不能早起也<hi>説苑談叢</hi>
子獨不聞和氏之璧乎價重千金然以之間紡曽不如<lb/>
瓦塼隋侯之珠國之寳也然用之彈曽不如泥丸騏驥<lb/>
騄駬倚衡負軛而趨一日千里此至疾也然使捕鼠曽<lb/>
不如百錢之貍干將鏌鎁刜鐘不錚試物不知揚刃離<lb/>
金斬羽契鐡斧此至利也然以之補<graphic n="KR1755" url="https://raw.githubusercontent.com/kanripo/KR-Gaiji/master/images/KR1755.png" mimeType="image/png"/>曽不如兩錢之<lb/>
<pb n="KR3k0045_WYG_029-20a"/>
錐今子持楫乗扁舟處廣水之中當陽侯之波而臨淵<lb/>
流適子所能耳若誠與子東説諸侯王見一國之主子<lb/>
之蒙蒙無異夫未視之狗耳<hi>説苑雜言</hi>
太公田不足以償種漁不足以償網治天下有餘智文<lb/>
公種米曽子駕羊孫叔敖相楚三年不知軛在衡後務<lb/>
大者固忘小智伯厨人亡炙選而知之韓魏反而不知<lb/>
邯鄲子陽園人亡桃而知之其亡也不知務小者亦忘<lb/>
大也<hi>説苑雜言</hi>
<pb n="KR3k0045_WYG_029-20b"/>
夫尺有所短寸有所長驊騮騄驥天下之駿馬也使之<lb/>
與貍鼬試於釜竈之間其疾未必能過貍鼬也黄鵠白<lb/>
鶴一舉千里使之與燕服翼試之堂廡之下廬室之間<lb/>
其便未必能過燕服翼也辟閭巨闕天下之利器也擊<lb/>
石不缺刺石不銼使之與管槀决目出眯其便未必能<lb/>
過管槀也由此觀之華髮墮顛與卭何以異哉<hi>新序雜事五</hi>
嘖以牙者童其角㩣以翼者兩其足<hi>太𤣥經太𤣥棿</hi>
稻榖千鍾糠皮大半閲錢滿億穿決出萬大羮必有澹<lb/>
<pb n="KR3k0045_WYG_029-21a"/>
味至寳必有瑕穢大簡必有大好良工必有不巧<hi>王充論衡</hi>
<hi>自紀篇</hi>
明白之士逹動之機而暗於𤣥慮𤣥慮之人識静之原<lb/>
而困於速㨗猶火日外照不能内見金水内映不能外<lb/>
光二者之義蓋隂陽之别也<hi>劉邵人物志九徵</hi>
夫體適於一方者造餘塗則閡矣王弼曰形必有所分<lb/>
聲必有所屬若温也則不能涼若宫也則不能商<hi>張湛注列</hi>
<hi>子天瑞</hi>
<pb n="KR3k0045_WYG_029-21b"/>
他人之所念慮蚤蝨之所首向隔牆之朱紫林下之草<lb/>
芥匣匱之書籍地中之寳藏豐林䆳藪之鳥獸重淵洪<lb/>
潭之魚鼈令周孔委曲其采色分别其物名經列其多<lb/>
少審實其有無未必能盡知<hi>抱朴子内篇辯問</hi>
騕褭能奮蘭筋以絶㬌而不能履冰以乗深猛虎能似<lb/>
雷霆以搏噬而不能踊雲霧以凌虛鴻鶤不能振翅於<lb/>
籠罩之中輕鷂不能電擊於九筵之下物既然矣人亦<lb/>
如之故能調和隂陽者未必能兼百行修簡書也能敖<lb/>
<pb n="KR3k0045_WYG_029-22a"/>
五邁九者不必能全小潔經曲碎也<hi>抱朴子外篇備闕</hi>
天不能平其西北地不能隆其東南日月不能摛光於<lb/>
曲穴衝風不能揚波於井底擿齒則松檟不及一寸之<lb/>
莛挑耳則棟梁不如鷦鷯之羽彈鳥則千金不及丸泥<lb/>
之用縫緝則長劔不及數分之針何必伏巨象而捕䑕<lb/>
制大鵬以司晨乎<hi>抱朴子外篇備闕</hi>
尋飛繩㬌之足而不能騁逸放於吕梁凌波泳淵之屬<lb/>
而不能陟峻而攀危故離朱剖毫於百歩而不能辨八<lb/>
<pb n="KR3k0045_WYG_029-22b"/>
音之雅俗子野合通靈之絶響而不能指白黒於咫尺<lb/>
<hi>抱朴子外篇博喻</hi>
衝飇傾山而不能効力於枝毫火鑠金石而不能耀烈<lb/>
以起溼是以淮隂善戰守而拙理治之策絳侯安社稷<lb/>
而乏承對之給<hi>抱朴子外篇博喻</hi>
粗理不可浹全能事不可畢兼故懸象明而可蔽山川<lb/>
滯而或移金玉剛而可柔堅冰宻而可離公旦不能與<lb/>
伯氏跟絓於馮雲之峻仲尼不能與吕梁較伎於百仭<lb/>
<pb n="KR3k0045_WYG_029-23a"/>
之溪<hi>抱朴子外篇廣譬</hi>
能走者奪其翼善飛者減其指有角者無上齒豐後者<lb/>
無前足盖天道不使物有兼焉也古人云多爲少善不<lb/>
如執一鼯鼠五能不成伎術<hi>顔氏家訓省事</hi>
神明有所不及聖人有所不訓<hi>揚子法言注五百篇</hi>
人戴盆則不得望天望天則不得戴盆事不可兼施言<lb/>
已方一心營職不假修人事也<hi>李善注文選司長子長報任少卿書</hi>
夫尺有所短寸有所長物有所不足智有所不明數有<lb/>
<pb n="KR3k0045_WYG_029-23b"/>
所不逮神有所不通<hi>文選屈原卜居</hi>
目無常音之察耳無照影之神故在乎我者不誅之於<lb/>
已存乎物者不求備於人<hi>文選陸機演連珠</hi>
鱗者無毛毛者無羽<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者無牙角者無齒見於晝者滅<lb/>
於夜得於前者失於後再便重利未之甞有<hi>道徳經指歸卷十三</hi>
雞司夜貍執鼠日燭人此皆不能自全<hi>意林尸子</hi>
人多患逺見百歩而不自知眉頰知眉頰者復不能察<lb/>
百歩也<hi>意林唐子</hi>
<pb n="KR3k0045_WYG_029-24a"/>
宋元君夜夢人披髮云予為清江使河泊之所漁者豫<lb/>
且得予元君覺使人占之曰此神龜也君曰漁者有豫<lb/>
且乎左右曰有明日豫且朝君曰漁何得對曰旦之網<lb/>
得白龜圎五尺君曰獻若之龜龜至君再欲殺再欲活<lb/>
心疑卜之曰殺龜以卜吉乃刳龜七十鑚而無遺筴仲<lb/>
尼曰神能夢於元君而不能避豫且之網智能七十鑚<lb/>
無遺筴不能避刳腸之患是則智有所困神有所不及<lb/>
<hi>藝文類聚靈異部夢</hi>
<pb n="KR3k0045_WYG_029-24b"/>
盈虚之道雖修平而必陂損益之由在至象而無蠲是<lb/>
以謂地之厚而東南缺唯天為大而西北懸<hi>藝文類聚雜文部連</hi>
<hi>珠</hi>
天精為日地精為月天地至貴精不兩明<hi>太平御覧天部三上</hi>
墨子曰甘𤓰苦蔕天下物無全美也<hi>埤雅卉物門𤓰</hi>
俗之談者以為火外照無納影之能内鑒無朗闇之功<lb/>
<hi>初學記器用部火注</hi>
戴角者無上齒<hi>何氏語林言語</hi>
<pb n="KR3k0045_WYG_029-25a"/>
猶如滿月盛光晝則不明<hi>元陽妙經卷一</hi>
譬如大海其水一味多有諸寳亦有水精下價之珠<hi>大方</hi>
<hi>等大集經十八</hi>
如孔雀好青項鳥飛行不如野雁歩<hi>四阿含暮抄解藉五</hi>
孔雀雖有色嚴身不如鴻雁能逺飛<hi>大智度論卷三</hi>
夫長左者必短右大前者必狹後孟公綽為趙魏老則<lb/>
優不可以為滕薛大夫<hi>𢎞明集牟子理惑論</hi>
　　　難制<lb/>
<pb n="KR3k0045_WYG_029-25b"/>
豕之性能水又唐突難禁制四蹄皆白曰駭則白蹄其<lb/>
尤躁疾者今離其繒牧之處與衆豕渉入水之波漣矣<lb/>
喻荆舒之人勇悍㨗敏其君猶白蹄之豕也<hi>鄭氏箋詩漸漸之石</hi>
笱者捕魚之器弊敗之笱在於魚梁其魚乃是魴鰥之<lb/>
大魚非弊敗之笱所能制<hi>毛詩正義敝笱</hi>
草之滋長引蔓則難可芟除喻叚之威勢稍大難可圖<lb/>
謀也<hi>春秋正義隠公元年</hi>
恐蛟龍得雲雨終非池中物也<hi>吴志周瑜傳</hi>
<pb n="KR3k0045_WYG_029-26a"/>
堅若得洛不可復制此為除狼而得虎也<hi>吴志孫堅傳注</hi>
隼質難羈狼心自野<hi>晉書慕容寳列傳</hi>
失籠之鳥非羅所羈脱網之鯨豈罟所制<hi>晉書慕容垂傳</hi>
蛟龍猛獸非可馴之物不如除之<hi>晉書苻堅上紀</hi>
遂使衝鯨潰流暴鱗奔漢<hi>宋書武帝上本紀</hi>
猛獸安可出穴<hi>北齊書髙祖十一王永安傳</hi>
騊駼野駿産自北域交頸相摩分背翹陸雖有孫陽終<lb/>
不能服<hi>山海經海外北經圖讃</hi>
<pb n="KR3k0045_WYG_029-26b"/>
禽鹿長而見羈則赴蹈湯火<hi>文選范蔚宗皇后紀論注</hi>
其下注也若奔車失轡狂牛無縻<hi>廣文選崔子玉漢桂陽太守周府君碑</hi>
譬如狂象之牙不可觸也<hi>大寳積經卷六十一</hi>
譬如大力狂象搪揬蹴蹋無能制者<hi>大智度論卷一</hi>
但衆生心性譬若獼猴戯跳攀縁歡娱奔逸<hi>法苑珠林卷八十四</hi>
　<lb/>
　<lb/>
　喻林卷二十九<lb/>
</p>
<p>
</p>
  </div>
</body>
</text>
</TEI>
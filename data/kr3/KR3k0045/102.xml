<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷一百二</head>
    <p>
<pb n="KR3k0045_WYG_102-1a"/>
欽定四庫全書<lb/>
　喻林卷一百二　　　　　明　徐元太　撰<lb/>
　　政治門<hi>七</hi>
　　　尚威<lb/>
險陗之極不可升也嚴法峻整難可犯也<hi>王弼註易習坎</hi>
韓子曰慈母有敗子而嚴家無格虜者何也則能罰之<lb/>
加焉必也<hi>史記李斯傳</hi>
布帛尋常庸人不釋鑠金百鎰盜跖不摶者非庸人之<lb/>
<pb n="KR3k0045_WYG_102-1b"/>
心重尋常之利深而盜跖之欲淺也又不以盜跖之行<lb/>
為輕百鎰之重也摶必隨手刑則盜跖不摶百鎰而罰<lb/>
不必行也則庸人不釋尋常是故城高五丈而樓季不<lb/>
輕犯也泰山之高百仞而跛䍧牧其上夫樓季也而難<lb/>
五丈之限豈跛䍧也而易百仞之高哉峭塹之勢異也<lb/>
<hi>史記李斯傳</hi>
屠牛坦一朝解十二牛而芒刃不頓者所排擊剝割皆<lb/>
衆理解也至於髖髀之所非斤則斧夫仁義恩厚人主<lb/>
<pb n="KR3k0045_WYG_102-2a"/>
之芒刃也權埶法制人主之斤斧也今諸矦王皆衆髖<lb/>
髀也釋斤斧之用而欲嬰以芒刃臣以為不缺則折<hi>前漢</hi>
<hi>書賈誼傳</hi>
馭黠馬者利其銜策梁國大都吏民凋敝且當以柱後<lb/>
惠文彈治之耳<hi>前漢書張敞傳</hi>
又不應弦垂翅人誰復憚<hi>晉書傅𤣥傳</hi>
惠者民之仇讎法者民之父母<hi>周書樂運傳</hi>
水平而不流無源則遫竭雨平而雲不甚無委雲雲則<lb/>
<pb n="KR3k0045_WYG_102-2b"/>
遫已政平而無威則不行<hi>管子侈靡</hi>
以良民治必亂至削以姦民治必治至强<hi>商子說民</hi>
威以一取十以聲取實故能為威者王<hi>商子去强</hi>
能生不能殺曰自攻之國必削能生能殺曰攻敵之國<lb/>
必强<hi>商子去强</hi>
其刑罰重而信其誅殺猛而必黭然而雷擊之如牆厭<lb/>
之<hi>荀子彊國</hi>
夫惜草茅者耗禾穗惠盜賊者傷良民今緩刑罰行寛<lb/>
<pb n="KR3k0045_WYG_102-3a"/>
惠是利姦邪而害善人也<hi>韓非子難二</hi>
古今異俗新故異備如欲以寛緩之政治急世之民猶<lb/>
無轡策而御駻馬此不知之患也<hi>韓非子五蠧</hi>
布帛尋常庸人不釋鑠金百鎰盜跖不掇不必害則不<lb/>
釋尋常必害則手不掇百鎰故明主必其誅也<hi>韓非子五蠧</hi>
十仞之城樓季弗能踰者峭也千仞之山跛牂易牧者<lb/>
夷也故明王峭其法而嚴其刑也<hi>韓非子五蠧</hi>
人之情性莫先於父母父母皆見愛而未必治也君雖<lb/>
<pb n="KR3k0045_WYG_102-3b"/>
厚愛奚遽不亂今先王之愛民不過父母之愛子子未<lb/>
必不亂也則民奚遽治哉<hi>韓非子五蠧</hi>
今有不才之子父母怒之弗為改鄉人譙之弗為動師<lb/>
長敎之弗為變夫以父母之愛鄉人之行師長之智三<lb/>
美加焉而終不動其脛毛不改州部之吏操官兵推公<lb/>
法而求索姦人然後恐懼變其節易其行矣故父母之<lb/>
愛不足以敎子必待州部之嚴刑者民固矯於愛聽於<lb/>
威矣<hi>韓非子五蠧</hi>
<pb n="KR3k0045_WYG_102-4a"/>
治賊非治所揆也治所揆也者是治死人也刑盜非治<lb/>
所刑也治所刑也者是治胥靡也故曰重一姦之罪而<lb/>
止境内之邪此所以為治也重罰者盜賊也而悼懼者<lb/>
良民也欲治者奚疑於重刑<hi>韓非子六反</hi>
先聖有諺曰不躓於山而躓於垤山者大故人慎之垤<lb/>
微小故人易之也今輕刑罰民必易之犯而不誅是驅<lb/>
國而棄之也犯而誅之是為民設陷也是故輕罪者民之<lb/>
垤也以輕罪之為民道也非亂國也則設民陷也<hi>韓非子六</hi>
<pb n="KR3k0045_WYG_102-4b"/>
<hi>反</hi>
故母厚愛處子多敗推愛也父薄愛敎笞子多善用嚴<lb/>
也<hi>韓非子六反</hi>
凡人之生也財用足則隳於用力上治懦則肆於為非<lb/>
財用足而力作者神農也上治懦而行修者曾史也夫<lb/>
民之不及神農曾史亦已明矣<hi>韓非子六反</hi>
母之愛子也倍父父令之行於子也十母吏之於民無<lb/>
愛令之行於民也萬父母積愛而令窮吏用威嚴而民<lb/>
<pb n="KR3k0045_WYG_102-5a"/>
聽從嚴愛之筴亦可决矣<hi>韓非子六反</hi>
今家人之治產也相忍以饑寒相强以苦勞雖犯軍旅<lb/>
之難饑饉之患温衣羙食者必是家也相憐以衣食相<lb/>
惠以佚樂天饑歲荒嫁妻賣子者必是家也故法之為<lb/>
道前苦而長利仁之為道偷樂而後窮聖人權其輕重<lb/>
出其大利故用法之相忍而棄仁人之相憐也<hi>韓非子六反</hi>
慈母之於弱子也愛不可為前然而弱子有僻行使之<lb/>
隨師有惡病使之事醫不隨師則陷於刑不事醫則疑<lb/>
<pb n="KR3k0045_WYG_102-5b"/>
於死慈母雖愛無益於振刑救死則存子者非愛也子<lb/>
母之性愛也臣主權筴也母不能以愛存家君安能以<lb/>
愛持國<hi>韓非子八說</hi>
荆南之地麗水之中生金人多竊采金采金之禁得而<lb/>
輒辜磔於市甚衆壅離其水也而人竊金不止夫罪莫<lb/>
重辜磔於市猶不止者不必得也故今有於此曰予汝<lb/>
天下而殺汝身庸人不為也夫有天下大利也猶不為<lb/>
者知必死故不必得也則雖辜磔竊金不止知必死雖<lb/>
<pb n="KR3k0045_WYG_102-6a"/>
予之天下不為也<hi>韓非子内儲説上</hi>
夫火形嚴故人鮮灼水形懦故人多溺子必嚴子之刑<lb/>
無令溺子之懦<hi>韓非子内儲説上</hi>
董閼于為趙上地守行石邑山中間深峭如牆深百仞<lb/>
因問其旁鄉左右曰人嘗有入此者乎對曰無有曰嬰<lb/>
兒癡聾狂悖之人嘗有入此者乎對曰無有牛馬犬彘<lb/>
嘗有入此者乎對曰無有董閼于喟然大息曰吾能治<lb/>
矣使吾法之無赦猶入澗之必死也則人莫之敢犯也<lb/>
<pb n="KR3k0045_WYG_102-6b"/>
何為不治之<hi>韓非子内儲説上</hi>
夫嚴家無悍虜而慈母有敗子吾以此知威勢之可以<lb/>
禁暴而德厚之不足以止亂也<hi>韓非子顯學</hi>
宋人有取道者其馬不進倒而投之鸂水又復取道其<lb/>
馬不進又倒而投之鸂水如此者三雖造父之所以威<lb/>
馬不過此矣不得造父之道而徒得其威無益於御人<lb/>
主之不肖者有似於此不得其道而徒多其威威愈多<lb/>
民愈不用譬之若鹽之於味凡鹽之用有所託也不適<lb/>
<pb n="KR3k0045_WYG_102-7a"/>
則敗託而不可食威亦然必有所託然後可行<hi>吕氏春秋用民</hi>
夫人之好色非脂粉所能飾大怒之威非氣力所能行<lb/>
也<hi>陸子本行</hi>
夫負千鈞之重以登無極之髙垂峻崖之峭谷下臨不<lb/>
測之淵雖有慶忌之健賁育之勇莫不震慴悚慄者知<lb/>
墜則身首肝腦塗山石也故未嘗灼而不敢握火者見其<lb/>
有灼也未嘗傷而不敢握刃者見其有傷也故立法制<lb/>
辟若臨百仞之壑握火陷刃則民畏忌而無敢犯禁矣<lb/>
<pb n="KR3k0045_WYG_102-7b"/>
<hi>鹽鐵論周秦</hi>
慈母有敗子小不忍也嚴家無悍虜督責急也今不立<lb/>
嚴家之所以制下而修慈母之所以敗子則惑矣<hi>鹽鐵論周</hi>
<hi>秦</hi>
千仞之髙人不輕凌千鈞之重人不輕舉<hi>鹽鐵論刑德</hi>
嚴牆三仞樓季難之山髙干雲牧豎登之故峻則樓季<lb/>
難三仞陵夷則牧豎易山巔夫鑠金在罏莊蹻不顧錢<lb/>
刀在路匹婦掇之非匹婦貪而莊蹻亷也輕重之制異<lb/>
<pb n="KR3k0045_WYG_102-8a"/>
而利害之分明也<hi>鹽鐵論詔聖</hi>
當此之時不任斤斧折之以武而乃始設禮修文有似<lb/>
窮醫欲以短鍼而攻疽孔丘以禮說跖也<hi>鹽鐵論大論</hi>
荆木冬生司宼緩刑<hi>焦氏易林歸妹之乾</hi>
次四援我罘罟絓羅于野至測曰援我罘罟不能以仁<lb/>
也<hi>太𤣥經第三應</hi>
譬存𤣥胎息呼吸吐納含景内視熊經島伸者長生之<lb/>
術也然艱而且遲為者尠成能得之者萬一焉病篤痛<lb/>
<pb n="KR3k0045_WYG_102-8b"/>
甚身困命危則不得不攻之以鍼石治之以毒烈若廢<lb/>
和鵲之方而慕松喬之道則死者衆矣仁之為政非為<lb/>
不羙也然黎庶巧偽趨利忘義若不齊之以威糾之以<lb/>
刑逺羨羲農之風則亂不可振其禍深大以殺止殺豈<lb/>
樂之哉<hi>抱朴子外篇用刑</hi>
明病之術者杜未生之疾達治亂之要者遏將來之患<lb/>
若乃以輕刑禁重罪以薄法衞厚利陳之滋章而犯者<lb/>
彌多有似穿穽以當路非仁人之用懐也<hi>抱朴子外篇用刑</hi>
<pb n="KR3k0045_WYG_102-9a"/>
六軍如林未必皆勇排鋒陷火人情所憚然恬顏以勸<lb/>
之則投命者尠斷斬以威之則莫不奮擊故役歡笑者<lb/>
不及叱咤之速用誘悅者未若刑戮之齊<hi>抱朴子外篇用刑</hi>
刀鈍礪之以砥筆秃銛之以刀申韓行法以救亂如刀<lb/>
砥亦所以利之也<hi>揚子法言註問道篇</hi>
撞洪鐘伐靈鼓旁震八鄙軯礚隠訇若疾霆轉雷而激<lb/>
迅風也<hi>文選東京賦</hi>
政如冰霜姦宄消亾威如雷霆宼賊不生<hi>意林正部</hi>
<pb n="KR3k0045_WYG_102-9b"/>
夫火之焚人也甚於怠農慎火之力也輕於秬秐通邑<lb/>
大都有嚴令則火稀無嚴令則燒者數非賞罰不能濟<lb/>
也<hi>藝文類聚産業部田論</hi>
函牛之鼎沸蟻不得措一足<hi>困學紀聞卷十諸子</hi>
當怒不怒子為豺狼弟為兕虎當鬭不鬭妻為敵國妾<lb/>
為大宼<hi>道德經指歸卷十二</hi>
猶如兩牛共一軛有人隨後捶豈得不挽重<hi>出曜經三愛品</hi>
　　　簡易<lb/>
<pb n="KR3k0045_WYG_102-10a"/>
亨魚煩則碎治民煩則散知亨魚則知治民矣<hi>毛詩匪風</hi>
孔子過泰山側有婦人哭於墓者而哀夫子式而聽之<lb/>
使子路問之曰子之哭也壹似重有憂者而曰然昔者<lb/>
吾舅死於虎吾夫又死焉今吾子又死焉夫子曰何為<lb/>
不去也曰無苛政夫子曰小子識之苛政猛於虎也<hi>禮記</hi>
<hi>檀弓下</hi>
布指知寸布手知尺舒肘知尋十尋而索百歩而堵三<lb/>
百歩而里千歩而井<hi>大戴禮記王言</hi>
<pb n="KR3k0045_WYG_102-10b"/>
善為政者綱舉而網疏綱舉則所羅者廣網疏則小必<lb/>
漏所羅者廣則為政不苛<hi>晉書劉頌傳</hi>
去弊拯民必存簡恕捨網修綱雖煩易理<hi>宋書武帝中本紀</hi>
推則往召則來如墜重於髙如瀆水於地故法不煩而<lb/>
吏不勞<hi>管子七臣七主</hi>
夫水濁則無掉尾之魚政苛則無逸樂之士故令煩則<lb/>
民詐政擾則民不定不治其本而務其末譬如拯溺錘<lb/>
之以石救火投之以薪<hi>鄧析子無厚</hi>
<pb n="KR3k0045_WYG_102-11a"/>
明主之表易見故約立其敎易知故言用其法易為故<lb/>
令行三者立而上無私心則下得循法而治望表而動<lb/>
隨繩而斵因攢而縫<hi>韓非子用人</hi>
事大衆而數搖之則少成功藏大器而數徙之則多敗<lb/>
傷烹小鮮而數撓之則賊其澤治大國而數變法則民<lb/>
苦之是以有道之君貴静不重變法故曰治大國者若<lb/>
烹小鮮<hi>韓非子解老</hi>
治身者神不勞治國者民不擾故可長久<hi>河上公註老子立戒</hi>
<pb n="KR3k0045_WYG_102-11b"/>
烹小魚不去腸不去鱗不敢撓恐其麋也治國煩則下<lb/>
亂治身煩則精散<hi>河上公註老子居位</hi>
削薄其德曾累其刑而欲以為治無以異於執彈而來<lb/>
鳥捭梲而狎犬也亂乃逾甚夫水濁則魚噞政苛則民<lb/>
亂故夫養虎豹犀象者為之圏檻供其嗜欲適其饑飽<lb/>
違其怒恚然而不能終其天年者刑有所劫也是以上<lb/>
多故則下多詐上多事則下多態上多求則下交争不<lb/>
直之於本而事之於末譬猶揚堁而彌塵抱薪以救火<lb/>
<pb n="KR3k0045_WYG_102-12a"/>
也故聖人事省而易治求寡而易贍<hi>淮南子主術訓</hi>
夫責少者易償職寡者易守任輕者易權上操約省之<lb/>
分下效易為之功是以君臣彌久而不相厭<hi>淮南子主術訓</hi>
水濁者魚噞令苛者民亂城峭者必崩岸峭者必陀故<lb/>
商鞅立法而支解呉起刻削而車裂治國辟若張瑟大弦<lb/>
䋎則小絃絕矣故急轡數策者非千里之御也<hi>淮南子繆稱訓</hi>
員之中規方之中矩行成獸止成文可以將少而不可<lb/>
以將衆<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>菜成行缾甌有堤量粟而舂數米而炊可以<lb/>
<pb n="KR3k0045_WYG_102-12b"/>
治家而不可以治國滌杯而食洗爵而飲浣而後饋可<lb/>
可以養家老而不可以饗三軍非易不可以治大非簡<lb/>
不可以合衆<hi>淮南子詮言訓</hi>
軍多令則亂酒多約則辯亂則降北辯則相賊故始於<lb/>
都者常大於鄙始於樂者常大於悲其作始簡者其終<lb/>
本必調今有羙酒嘉肴以相饗卑體婉辭以接之欲以<lb/>
合歡爭盈爵之間反生鬭鬭而相傷三族結怨反其所<lb/>
憎此酒之敗也<hi>淮南子詮言訓</hi>
<pb n="KR3k0045_WYG_102-13a"/>
水濁則魚困令苛則民亂城峭則必崩岸竦則必阤<hi>説苑</hi>
<hi>政理</hi>
寸而度之至丈必差銖而稱之至石必過石稱丈量徑<lb/>
而寡失簡絲數米煩而不察故大較易為智曲辯難為<lb/>
慧<hi>説苑談叢</hi>
河出小魚不宜勢煩苛政害民君受其患<hi>焦氏易林无妄之豐</hi>
次七蜜網離于淵不利于鱗測曰蜜網離淵苛法張也<lb/>
<hi>太𤣥經第三法</hi>
<pb n="KR3k0045_WYG_102-13b"/>
網離于淵鱗物所害猶苛法於世百姓之疾也<hi>太𤣥經第三法</hi>
<hi>解</hi>
水濁無掉尾之魚土埆無葳𬎼之木政煩無逸樂之民<lb/>
<hi>劉子愛民</hi>
宻網裁而魚駭宏羅制而鳥驚<hi>補文選陶潜感士不遇賦</hi>
太古質簡制事樸略故耒耜未用於牛而弧矢不加筋<lb/>
鐵智非闇也<hi>藝文類聚刑法部刑法議</hi>
魚驚網宻鳥亂弓多<hi>文苑英華薛道衡碑</hi>
<pb n="KR3k0045_WYG_102-14a"/>
威行法明漏吞舟之魚法不明則類於細櫛細櫛則苛<lb/>
慝生也<hi>太平御覽服用部梳箆</hi>
呉起敎楚悼王損不急之枝官注謂非要急若樹之枝<lb/>
也養樹者必披落其枝為政者亦損其閑冗<hi>困學紀聞卷十諸子</hi>
農人之治田務去其殊類歸於齊一也不急其荒病除<lb/>
其所以荒病上承天命下綏百姓莫過於此<hi>道德經註</hi>
　　　節力<lb/>
天地節而四時成節以制度不傷財不害民<hi>易節</hi>
<pb n="KR3k0045_WYG_102-14b"/>
有冽氿<hi>音軌</hi>泉無浸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>薪契契寤歎哀我憚<hi>丁佐反</hi>人薪是<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>薪尚可載也哀我憚人亦可息也<hi>詩小雅大東</hi>
何草不黄桓王之世伐滕薛唐把諸國連歲不息周人<lb/>
苦之而作是詩<hi>詩説王</hi>
嶃嶃之石桓王伐鄭將帥不堪勞苦而作是詩<hi>詩説王</hi>
園有桃其實之殽國有民得其力<hi>毛詩桃有園</hi>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>落木名也既伐而析之以為薪不欲使氿泉浸之浸<lb/>
之則將濕腐不中用也民人之勞苦者亦不欲使周之<lb/>
<pb n="KR3k0045_WYG_102-15a"/>
賦歛小東大東極盡之極盡之則將困病亦猶是也<hi>鄭氏</hi>
<hi>箋詩大東</hi>
若弓久張而不落弦則絶其弓力喻民久勞而不息則<lb/>
亦損民之力也<hi>禮記正義雜記下</hi>
且譬之如天其有五材而將用之力盡而敝之是以無<lb/>
拯不可沒振<hi>左傳昭公十一年</hi>
國之用民當隨其力任如金冶之器隨器而制形故言<lb/>
形民之力去其醉飽過盈之心<hi>杜氏解左傳昭公十二年</hi>
<pb n="KR3k0045_WYG_102-15b"/>
國之用民當隨其力任量其力之所堪而任用之不使<lb/>
勞役過其所堪也如金冶之器隨器而制形者<hi>春秋正義昭公</hi>
<hi>十二年</hi>
鑄冶之家將作器而制其模謂之為形用民之力依模<lb/>
用之故言形民之力也<hi>春秋正義昭公十二年</hi>
若用民力當隨其所能而制其形模依比形模用民之<lb/>
力而無有醉飽盈溢之心也<hi>春秋正義昭公十二年</hi>
古之君人者必時視民之所勤民勤於力則功築罕民<lb/>
<pb n="KR3k0045_WYG_102-16a"/>
勤於財則貢賦少民勤於食則百事廢矣<hi>穀梁莊公二十九年</hi>
財盡則怨力盡則懟君子危之<hi>穀梁莊公三十一年</hi>
魯定公問於顏回曰子亦聞東野畢之善御乎對曰善<lb/>
則善矣然其馬將必佚公曰何以知之對曰以政知之<lb/>
昔者帝舜巧於使民造父巧於使馬舜不窮其民力造<lb/>
父不窮其馬力是以舜無佚民造父無佚馬今東野畢<lb/>
之御也升馬執轡御體正矣歩驟馳騁朝禮畢矣厯險<lb/>
致逺馬力盡矣然而猶乃求馬不已臣以此知之公曰<lb/>
<pb n="KR3k0045_WYG_102-16b"/>
吾子之言其義大矣願少進乎回曰臣聞之鳥窮則啄<lb/>
獸窮則攫人窮則詐馬窮則佚自古及今未有窮其下<lb/>
而能無危者也<hi>孔子家語顔回</hi>
夫山林不能給野火江海不能實漏巵皆所宜禁也<hi>後漢</hi>
<hi>書王符列傳</hi>
其為艱難譬䇿羸馬以取道里豈可不加意愛惜其力<lb/>
哉<hi>魏志杜畿傳</hi>
鼔繁氣易衰呌數力易竭<hi>宋書桞元景傳</hi>
<pb n="KR3k0045_WYG_102-17a"/>
大暑而疾馳甚者馬死薄者馬傷<hi>晏子諫上</hi>
布帛不可窮窮不可飾牛馬不可窮窮不可服士不可<lb/>
窮窮不可任國不可窮窮不可竊也<hi>晏子春秋襍下</hi>
夫婦節而天地利風雨節而五穀熟衣服節而肌膚和<lb/>
<hi>墨子辭過</hi>
古之牧天下者不使匠石極巧以敗太山之體不使賁<lb/>
育盡威以傷萬民之性<hi>韓非子大體</hi>
冬日之閉凍也不固則春夏之長草木也不茂天地不<lb/>
<pb n="KR3k0045_WYG_102-17b"/>
能常侈常費而况於人乎故萬物必有盛衰萬事必有<lb/>
弛張國家必有文武官治必有賞罰是以智士儉用其<lb/>
財則家富聖人愛寶其神則精盛人君重戰其卒則民<lb/>
衆<hi>韓非子解老</hi>
視強則目不明聽甚則耳不聰思慮過度則智識亂目<lb/>
不明則不能决黑白之分耳不聰則不能别清濁之聲<lb/>
知識亂則不能審得失之地<hi>韓非子解老</hi>
今說者曰百里之海不能飲一夫三尺之泉足止三軍<lb/>
<pb n="KR3k0045_WYG_102-18a"/>
渴臣謂欲生於無度邪生於無禁<hi>尉繚子治本</hi>
東野稷以御見莊公進退中繩左右旋中規莊公曰善<lb/>
以為造父不過也使之鉤百而少及馬顔闔入見莊公<lb/>
曰子遇東野稷乎對曰然臣遇之其馬必敗公曰將何<lb/>
敗少頃東野之馬敗而至莊公召顔闔而問之曰子何<lb/>
以知其敗也顏闔對曰夫進退中繩左右旋中規造父<lb/>
之御無以過焉嚮臣遇之猶求其馬臣是以知其敗也<lb/>
故亂國之使其民不論人之性不反人之情煩為敎而<lb/>
<pb n="KR3k0045_WYG_102-18b"/>
過不識數為令而非不從巨為危而罪不敢重為任而<lb/>
罰不勝民進則欲其賞退則畏其罪知其能力之不足<lb/>
也則以為繼矣以為繼知則上又從而罪之是以罪召<lb/>
罪上下之相讐也由是起矣故禮煩則不莊業煩則無<lb/>
功令苛則不聽禁多則不行<hi>吕氏春秋適威</hi>
矢之於十歩貫兕甲於三百歩不能入魯縞騏驥一日<lb/>
千里其出致釋駕而僵<hi>淮南子説山訓</hi>
昔者舜工於使人造父工於使馬舜不窮其民造父不<lb/>
<pb n="KR3k0045_WYG_102-19a"/>
極其馬者以故舜無佚人造父無佚馬<hi>韓詩外傳</hi>
馬不調造父不能超千里之迹民不附唐虞不能致同<lb/>
天之羙馬極則變態生而傾憤惟憂矣民困則多離叛<lb/>
其禍必振矣<hi>抱朴子外篇君道</hi>
民財匱矣而求不已下力竭矣而役不休欲怨難而不<lb/>
生親其寧之惟永猶斷根以續枝割背以禆腹刻目以<lb/>
廣明剜耳以開聰也<hi>抱朴子外篇博喻</hi>
夫善御者將以盡其能也盡能在於自任而乃走作驟<lb/>
<pb n="KR3k0045_WYG_102-19b"/>
歩求其過能之用故有不堪而多死馬若任駑驥之力<lb/>
適遲疾之分雖足迹接乎八荒之表而衆馬之性全矣<lb/>
<hi>郭子註莊馬蹄</hi>
足寒傷心民勞傷國足温而心平人佚而國寧<hi>劉子愛民</hi>
人君苑囿禽獸故穀人竭力於晝也土木衣綈錦故絲<lb/>
人竭力於夜也晝夜竭力而猶不足是故為惡政<hi>揚子法言</hi>
<hi>註先知篇</hi>
古有弟子病師數往看之師至弟子輒起因勞而致死<lb/>
<pb n="KR3k0045_WYG_102-20a"/>
師非不仁弟子非無禮傷於數也<hi>意林魏子</hi>
弓折由射者之數劒缺因用之者多<hi>太平御覽兵部弓</hi>
御者箠策示有威怒東野之敗督責過度<hi>太平御覽兵部障泥</hi>
武王曰吾欲造起居之誡隨之以身箠書曰馬不可極<lb/>
民不可劇馬極則躓民劇則敗<hi>玉海聖文御製賦</hi>
書井曰原泉滑滑連旱則絶取事有常賦歛有節<hi>玉海踐阼</hi>
<hi>篇集解</hi>
譬如智者籌量牛力所堪多小不令過分以竭其力<hi>佛遺</hi>
<pb n="KR3k0045_WYG_102-20b"/>
<hi>敎經羊五</hi>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷一百二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷十七</head>
    <p>
<pb n="KR3k0045_WYG_017-1a"/>
欽定四庫全書<lb/>
　喻林卷十七　　　　　　明　徐元太　撰<lb/>
　　人事門<hi>十五</hi>
　　　行權<lb/>
三十之男二十之女禮未僃則不待禮㑹而行之者所<lb/>
以蕃育民人也<hi>毛詩摽有梅註</hi>
若夫一統之年持平用之者大道之計也亂離之期縱<lb/>
横作之者行權之勢也<hi>魏書孫紹傳</hi>
<pb n="KR3k0045_WYG_017-1b"/>
歩於林者不得直道行於險者不得履繩<hi>文子上德</hi>
先聖有言曰規有摩而水有波我欲更之無柰之何此<lb/>
通權之言也<hi>韓子八説</hi>
古之制婚禮不稱主人舜不告而娶非禮也立子以長<lb/>
文王舍伯邑考而用武王非制也禮三十而娶文王十<lb/>
五而生武王非法也<hi>淮南子汜論訓</hi>
夫君臣之接屈膝卑拜以相尊禮也至其迫於患也則<lb/>
舉足蹵其體天下莫能非也是故忠之所在禮不足以<lb/>
<pb n="KR3k0045_WYG_017-2a"/>
難之也孝子之事親和顔卑體奉帶運履至其溺也則<lb/>
捽其髪而拯非敢驕侮以救其死也故溺則捽父祝則<lb/>
名君勢不得不然也此權之所設也<hi>淮南子汜論訓</hi>
道德可常權不可常故遁闗不可復亡犴不可再<hi>淮南子説</hi>
<hi>林訓</hi>
權者反於經而合於道反於義而後有善若棠棣之華<lb/>
反而更合也<hi>劉子明權</hi>
逐魚者濡逐獸者趨非樂之也事之權也<hi>説苑談叢</hi>
<pb n="KR3k0045_WYG_017-2b"/>
道之於用猶衣冠之在身也權之輕重猶介胄之衛體<lb/>
也介胄禦冦而不可常服權以理度而不可常用<hi>劉子明權</hi>
一切者權時之事非經常也猶如以刀切物茍取整齊<lb/>
不顧長短縱横<hi>前漢書註平帝紀</hi>
上智利民不述於禮大賢彊國罔圖惟舊豈非療饑不<lb/>
期於鼎食拯溺無待於規行<hi>文選王元長䇿秀才文</hi>
窮猿奔林豈暇擇木<hi>世説新説言語</hi>
猶蝮蛇螫足斬之以全身㿈疽附體决之以救命亡一<lb/>
<pb n="KR3k0045_WYG_017-3a"/>
以存十亦輕重之所權<hi>𢎞明集孫綽喻道論</hi>
昔齊人乘船渡江其父墮水其子攘臂捽頭顛倒使水<lb/>
從口出而父命得穌夫捽頭顛倒不孝莫大然以全父<lb/>
之身若拱手修孝子之常父命絶於水矣<hi>𢎞明集牟子理惑論</hi>
　　　貴智<lb/>
一伍之長才足以長一伍者也一國之君才足以君一<lb/>
國者也天下之王才足以王天下者也愚役於智猶枝<lb/>
之附幹此理天下之常法也<hi>後漢書仲長統列傳</hi>
<pb n="KR3k0045_WYG_017-3b"/>
王者網漏鹿走則智多者得之<hi>後漢紀孝靈下</hi>
欲收重泉之鱗非偃息之所能獲也隕髙墉之禽非靜<lb/>
拱之所能㨗也審投弦餌之用非無知之所能覽也<hi>晉書</hi>
<hi>裴頠傳</hi>
鬻子曰使臣捕獸逐麋已老矣使臣坐䇿國事尚少也<lb/>
<hi>鬻子序</hi>
皇曰流丸止於甌㬰流言止於智者<hi>荀子大略</hi>
穴深尋則人之臂必不能及矣是何也不至故也智亦<lb/>
<pb n="KR3k0045_WYG_017-4a"/>
有所不至所不至説者雖辨為道雖精不能見矣故箕<lb/>
子窮於商范蠡流於江<hi>吕氏春秋悔過</hi>
魯鄙人遺宋元王閉元王號令於國有巧者皆來解閉<lb/>
人莫之能解兒説之弟子請往解之乃能解其一不能<lb/>
解其一且曰非可解而我不能解也固不可解也問之<lb/>
魯鄙人鄙人曰然固不可解也我為之而知其不可解<lb/>
也今不為而知其不可解也是巧於我故如兒説之弟<lb/>
子者以不解解之也<hi>吕氏春秋君守</hi>
<pb n="KR3k0045_WYG_017-4b"/>
鮑叔之智應射而令公子小白僵也其智若鏃矢也<hi>吕氏</hi>
<hi>春秋貴卒</hi>
不智而有勇力材能則狂而操利兵也不智而辯慧獧<lb/>
給則迷而乘良馬也<hi>春秋繁露必仁且智</hi>
楚丘先生披蓑帶索往見孟嘗君孟嘗君曰先生老矣<lb/>
春秋髙矣多遺忘矣何以教文楚丘先生曰惡君謂我<lb/>
老惡君謂我老意者將使我投石超距乎追車赴馬乎<lb/>
逐麋鹿摶豹虎乎吾則死矣何暇老哉將使我深計逺<lb/>
<pb n="KR3k0045_WYG_017-5a"/>
謀乎定猶豫而决嫌疑乎出正辭而當諸侯乎吾乃始<lb/>
壯耳何老之有<hi>韓詩外傳</hi>
故分土若一賢者能守之分財若一知者能籌之夫子<lb/>
貢之廢著陶朱公之三至千金豈必頼之民哉運之六<lb/>
寸轉之息耗取之貴賤之間耳<hi>鹽鐵論貧富</hi>
虞君問盆成子曰今工者乆而巧色者老而衰今人不<lb/>
及壯之時益積心技之術以備將衰之色色者必盡乎<lb/>
老之前知謀無以異乎㓜之時可好之色彬彬乎且盡<lb/>
<pb n="KR3k0045_WYG_017-5b"/>
洋洋乎安託無能之軀哉故有技者不累身而未嘗滅<lb/>
而色不得以常茂<hi>説苑建本</hi>
若與予同耕則比力也至於説人主不與子比智矣<hi>説苑</hi>
<hi>正諫</hi>
是懐晏子之智而加以八尺之長也夫躬仁義事明主<lb/>
其名必揚矣<hi>烈女傳周列國齊相御妻</hi>
明不處暗智不履危<hi>焦氏易林賁之離</hi>
或問人何尚曰尚智曰多以智殺身者何其尚曰昔皐<lb/>
<pb n="KR3k0045_WYG_017-6a"/>
陶以其智為帝謀殺身者逺矣箕子以其智為武王陳<lb/>
洪範殺身者逺矣<hi>楊子問明篇</hi>
樗里子之智也使知國如知𦵏則吾以疾為蓍龜<hi>楊子淵騫</hi>
<hi>篇</hi>
射雖中而不知所以中則非中之道身雖存不知所以<lb/>
存則非存之理故夫射者能拙俱中而知所以中者異<lb/>
賢愚俱存而知所以存者殊也<hi>張湛註列説符</hi>
蜎飛蝡動亦能有仁故其意愛𢎞於長育哀傷著於啁<lb/>
<pb n="KR3k0045_WYG_017-6b"/>
噍然赴阬穽而無猜入罻羅而不覺有仁無明故並趨<lb/>
禍而攸失<hi>抱朴子外篇仁明</hi>
宋人養猿號曰狙欲與狙芧先誑之曰朝三而暮四衆<lb/>
狙皆怒又許朝四而暮三而衆狙皆喜聖人以智籠羣<lb/>
愚亦猶狙公以智籠羣狙矣<hi>意林列子</hi>
不知宜與不宜猶以錦純薦不知時與不時猶冬耕也<lb/>
不知行與不行猶以方作輪也<hi>意林魯連子</hi>
挿桃枝於戸連灰其下童子入不畏而鬼畏之是鬼智<lb/>
<pb n="KR3k0045_WYG_017-7a"/>
不如童子也<hi>藝文類聚菓部桃</hi>
晉公子重耳奔齊與五臣游乎大澤之中蜘蛛布網曳<lb/>
繩執豸而食之公子重耳乃撫僕之手駐駟而觀之顧<lb/>
其臣咎犯曰此蟲也智之薄者矣猶役其智布其網曳<lb/>
其繩執豸而食之况乎人之有智而不能廓垂天之網<lb/>
布絡地之繩以供方丈之御是曽不如蜘蛛之智孰可<lb/>
謂之人乎<hi>事文類聚蜘蛛符子</hi>
夫蜘蛛之羅網蜂之作窠其巧妙矣而况於人乎故工<lb/>
<pb n="KR3k0045_WYG_017-7b"/>
匠之方規圓矩出乎心巧成於手迹非睿敏精宻孰能<lb/>
著物形成器用哉<hi>太平御覽工藝部巧</hi>
以智力求者喻如奕碁進退取與攻刧收放在我者也<lb/>
<hi>太平御覽工藝部圍碁</hi>
譬如寳藏埋在地中衆人踐之遂不知覺若善别者占<lb/>
視則知<hi>無上内秘藏經妙德品</hi>
具智慧翼遊空無礙<hi>大方等大集經卷一</hi>
譬如伽陀藥消滅一切毒智慧亦如是除滅諸癡闇<hi>大方</hi>
<pb n="KR3k0045_WYG_017-8a"/>
<hi>廣佛華嚴經卷十一</hi>
實智慧者則是度老病死海堅牢船也亦是無明黑暗<lb/>
大明燈也一切病者之良藥也伐煩惱樹之利斧也<hi>佛遺</hi>
<hi>教經羊五</hi>
猶有人須虵食噉處處求索久乃見虵以手把尾虵反<lb/>
螫手毒遍身體忽便無常皆由其人不巧捉虵故以喪<lb/>
其命<hi>出曜經四無放逸品</hi>
譬如人持利刀截木人有智慧能截斷諸惡譬如利刀<lb/>
<pb n="KR3k0045_WYG_017-8b"/>
<hi>那先比丘經卷上</hi>
譬如山上大雨其水下流廣大兩邊人俱不知水深淺<lb/>
畏不敢渡如有逺方人來視水隱知水廣狹深淺自知<lb/>
力勢能入水便得渡過兩邊人衆便効隨後亦得渡去<lb/>
<hi>那先比丘經卷上</hi>
馳闇逐非道蹴株而躃地有目而無慧其喻亦如是<hi>三昧</hi>
<hi>法門經卷上</hi>
少德無智慧不應處髙座如豺見師子竄伏不敢出大<lb/>
<pb n="KR3k0045_WYG_017-9a"/>
智無所畏應處師子座譬如師子吼衆獸皆怖畏<hi>大智度論</hi>
<hi>卷五</hi>
譬如大海潮時至其常限水則旋還魚若不還則漂在<lb/>
露地有諸苦患若魚有智則隨水還永得安隱<hi>大智度論二十</hi>
如以斗稱量物以智慧量諸法亦如是<hi>大智度論卷五十一</hi>
如見生寳未别時則不愛謂無用故識别時則深重知<lb/>
有用故<hi>大乘莊嚴經註卷一</hi>
如百千盲人不任作導一人有眼任為導師<hi>十住毘婆沙論卷九</hi>
<pb n="KR3k0045_WYG_017-9b"/>
雪山根底曲山壅中有向陽處衆鳥雲集便共議言我<lb/>
等今日當推舉一鳥為王令衆畏難不作非法衆鳥議<lb/>
言善誰應為王有一鳥言當推鶬鵠有一鳥言此事不<lb/>
可何以故髙脚長頸衆鳥脱犯啄我等惱衆咸言尒復<lb/>
有一鳥言當推鵝為王其色絶白衆鳥所敬衆鳥復言<lb/>
此亦不可顔貌雖白項長且曲自項不直安能正他是<lb/>
故不可又復衆言正有孔雀衣毛綵飾觀者悦目可應<lb/>
為王復言不可所以者何衣毛雖好而無慚愧每至舞<lb/>
<pb n="KR3k0045_WYG_017-10a"/>
時醜形出現是故不可有一鳥言土梟為王所以者何<lb/>
晝則安靜夜則伺守能䕶我等堪為王者衆咸可尒有<lb/>
一鸚鵡在一處住而多智慧作是念言衆鳥之法夜應<lb/>
眠息晝則求食是土梟法夜寤晝則多睡而諸衆鳥圍<lb/>
侍左右晝夜警宿不復眠睡甚為苦事我今設語彼當<lb/>
瞋恚㧞我毛羽正欲不言衆鳥之類長夜受困寧受㧞<lb/>
毛不越正理便到衆鳥前舉翅恭敬白衆鳥言願聽我<lb/>
説如前意見尒時衆鳥即説偈答黠慧廣知義不必以<lb/>
<pb n="KR3k0045_WYG_017-10b"/>
年耆汝年雖幼小智者宜時説尒時鸚鵡聞衆鳥説即<lb/>
説偈言若從我意者不用土梟王歡喜時覩面常令衆<lb/>
鳥怖况復瞋恚時其面不可觀時衆鳥咸言實如所説<lb/>
即共集議此鸚鵡鳥聰明黠慧堪應為王便拜為王<hi>法苑</hi>
<hi>珠林卷五十一</hi>
時有一鳥名曰羅婆為鷹所捉飛騰虛空於空鳴喚言<lb/>
我不自覺忽遭此難我坐捨離父母境界而遊他處故<lb/>
遭此難如何今日為他所困不得自在鷹語羅婆汝當<lb/>
<pb n="KR3k0045_WYG_017-11a"/>
何處自有境界而得自在羅婆答言我於田耕壠中自<lb/>
有境界足免諸難是為我家父母境界鷹於羅婆起憍<lb/>
慢言放汝令去還耕壠中能得脱不於是羅婆得脱鷹<lb/>
爪還到耕壠大塊之下安住止處然後於塊上欲與鷹<lb/>
鬬鷹則大怒彼是小鳥敢與我鬬瞋恚極盛峻飛直摶<lb/>
於是羅婆入於塊下鷹鳥飛勢臆衝堅塊碎身即死時<lb/>
羅婆鳥深伏塊下仰説偈言鷹鳥用力來羅婆依自塊<lb/>
乘瞋猛盛力致禍碎其身我具足通達依於自境界伏<lb/>
<pb n="KR3k0045_WYG_017-11b"/>
怨心隨喜自觀欣其力設汝有凶愚百千龍象力不如<lb/>
我智慧十六分之一觀我智勝殊摧滅於倉鷹<hi>法苑珠林卷六</hi>
<hi>十五</hi>
師子度水要截流直渡曲則不渡此大士以實智慧深<lb/>
入諸法直過彼岸故借以為名也<hi>羅什譯維摩詰經入不二法門品</hi>
智為内照權為外用萬行之所由生諸佛之所因出故<lb/>
菩薩以智為母以權為父<hi>僧肇註維摩詰經佛道品</hi>
　　　性成<lb/>
<pb n="KR3k0045_WYG_017-12a"/>
隰有萇<hi>音長</hi>楚猗<hi>音/嬰</hi>儺<hi>音娜</hi>其枝夭之沃沃樂子之無知<lb/>
隰有萇楚猗儺其華夭之沃沃樂子之無家　隰有萇<lb/>
楚猗儺其實夭之沃沃樂子之無室<hi>詩國風隰有萇楚</hi>
嬰兒孩子則懐嬉戲忭躍之心𤣥鶴蒼鸞亦合歌舞節<lb/>
奏之應豈由有詩而乃成樂樂作而必由詩<hi>毛詩正義詩譜序</hi>
大風所從之來自有其道乃從彼有空大谷而來也以<lb/>
喻賢愚所為之行亦自有其本乃由彼有禀天性而然<lb/>
也<hi>毛詩正義桑柔</hi>
<pb n="KR3k0045_WYG_017-12b"/>
性之與情似金與鐶印鐶印之用非金亦因金而有鐶<lb/>
印情之所用非性亦因性而有情<hi>禮記正義中庸</hi>
夫虎生而文炳鳯生而五色豈以五采自飾畵哉天性<lb/>
自然也<hi>蜀志秦宓傳</hi>
鴞音之醜豈有泮林而變好荼味之苦寜以周原而成<lb/>
飴<hi>文心雕龍刳飾</hi>
薑桂同地辛在本性文章由學能在天資<hi>文心雕龍事類</hi>
孝友之性豈伊喬梓夷雅之體無待韋弦<hi>文選任彦升王文憲集序</hi>
<pb n="KR3k0045_WYG_017-13a"/>
虎豹之駒未成文而有食牛之氣鴻鵠之<graphic n="KR1145" url="https://raw.githubusercontent.com/kanripo/KR-Gaiji/master/images/KR1145.png" mimeType="image/png"/>羽翼未合<lb/>
而有四海之心<hi>意林尸子</hi>
未鏤已雕不扶而直<hi>藝文類聚職官部司凌墓誌</hi>
交阯北南海中有大文貝質白而文紫天姿自然不假<lb/>
雕琢磨瑩而光色煥爛<hi>藝文類聚寳部貝</hi>
其政太平山車垂鉤註云山車自然之車垂鉤不揉治<lb/>
而自圓曲<hi>玉海車服車輿</hi>
烏不染而自黑鶴不浴而自白蛛不教而成網燕不招<lb/>
<pb n="KR3k0045_WYG_017-13b"/>
而自來<hi>隂符經註</hi>
夫人之忍痛與不忍痛者非勇怯之分也夫勇士之不<lb/>
忍痛者見難則前見痛則止夫怯士之忍痛者聞難則<lb/>
恐遇痛不動夫勇士之忍痛者見難不恐遇痛不動夫<lb/>
怯士之不忍痛者見難與痛目轉面盻恐不能言失氣<lb/>
驚顔色變化乍死乍生<hi>黄帝素問靈樞經論勇</hi>
若其是道何須修習猶如羽鳥何須習飛譬如鱗族何<lb/>
須習水雲昇雨降不闗習學<hi>大乘妙林經</hi>
<pb n="KR3k0045_WYG_017-14a"/>
譬如補羅迦樹隨解之處中表皆有吉祥之文<hi>大寳積經二十</hi>
如人執持炭磨鎣欲令白假使至盡時體色終無變<hi>大寳</hi>
<hi>積經卷九十六</hi>
譬如有人若於栴檀龍腦等香瞋謗毁罵然後塗身而<lb/>
彼栴檀龍腦等香終不為是而不出香<hi>法集經欲二</hi>
如鳥飛空虛無所依止而逺逝不墜<hi>大智度論卷七十六</hi>
譬如火熱無有作者火性自熱無有不熱之火<hi>百論卷上守八</hi>
如小兒生便知行憂喜等事無有教者<hi>百論卷上守入</hi>
<pb n="KR3k0045_WYG_017-14b"/>
夫魚之為性唯水是依女人之性唯樂是欲<hi>羅什譯維摩詰經菩</hi>
<hi>薩品</hi>
　　　習能<lb/>
知日蝕地震之效昭然可明猶巢居知風穴處知雨亦<lb/>
不足多適所習耳<hi>前漢書翼奉傳</hi>
若夫良冶之子善知為裘良弓之子善知為箕物豈有<lb/>
定習貫則知耳<hi>魏書李彪傳</hi>
諺曰相門有相將門有將斯不唯其性蓋言習之所得<lb/>
<pb n="KR3k0045_WYG_017-15a"/>
也<hi>北史李彪傳</hi>
今夫盲者目不能别晝夜分白黑然而摶琴撫絃參彈<lb/>
復徽攫援摽拂手若薎蒙不失一絃使未嘗鼓瑟者雖<lb/>
有離朱之明攫掇之㨗猶不能屈伸其指何則服習積<lb/>
貫之所致<hi>淮南子脩務訓</hi>
御史之遇文書不失分銖有司之陳籩豆不誤行伍其<lb/>
巧習者亦先學之人不貴者也<hi>王充論衡量知篇</hi>
孫武闔廬世之善用兵者也知或學其法者戰必勝不<lb/>
<pb n="KR3k0045_WYG_017-15b"/>
曉什伯之陣不知擊刺之術者彊使之軍軍覆師敗無<lb/>
其法也<hi>王充論衡量知篇</hi>
蓋足未嘗行堯禹問曲折目未嘗見孔墨問形象齊部<lb/>
世刺繡恒女無不能襄邑俗織錦鈍婦無不巧日見之<lb/>
日為之手狎也使材士未嘗見巧女未嘗為異事詭手<lb/>
暫為卒睹顯露易為者猶憒憒焉<hi>王充論衡程材篇</hi>
從農論田田夫勝從商講賈賈人賢今從朝廷謂之文<lb/>
吏朝廷之人也幼為幹吏以朝廷為田畆以刀筆為耒<lb/>
<pb n="KR3k0045_WYG_017-16a"/>
耜以文書為農業猶家人子弟生長宅中其知曲折愈<lb/>
於賔客也賔客暫至雖孔墨之材不能分别儒生猶賔<lb/>
客文吏猶子弟也<hi>王充論衡程材篇</hi>
猶工匠之作器也曉之則無難不曉則無易<hi>王充論衡定賢篇</hi>
人有所優固有所劣人有所工固有所拙非劣也志意<lb/>
不為也非拙也精誠不加也<hi>王充論衡書解篇</hi>
貔貅戾獸而黄帝教之戰鷹鸇鷙鳥而羅氏教之擊夫<lb/>
鳥獸無知之性猶隨人指授而能戰擊者習之之功也<lb/>
<pb n="KR3k0045_WYG_017-16b"/>
奚况國之士民而不習武乎<hi>劉子閲武</hi>
故射御慣習至於馳獵則能擒獲習教之所致也若弗<lb/>
先習覆逸是懼奚據望獲<hi>劉子閲武</hi>
鏌鎁不為巧者鋭而為拙者鈍然而巧以生勝拙而之<lb/>
負者習與不習也<hi>劉子閲武</hi>
吳人者以船檝為輿馬以巨海為夷庚<hi>李善註文選陸士衡辨亡論</hi>
子雲曰能讀千賦則善賦君大曰能觀千劒則曉劒喭<lb/>
曰伏習衆神巧者不過習者之門<hi>意林新論</hi>
<pb n="KR3k0045_WYG_017-17a"/>
三世長者知被服五世長者知飲食此言被服飲食難<lb/>
曉也<hi>藝文類聚衣裳</hi>
朝鮮之馬被鬛踶齧能使其成騏驥者習之故也<hi>太平御覽</hi>
<hi>獸部馬五</hi>
吳之翫水若魚鼈蜀之便山若禽獸<hi>太平御覽鱗介部鼈</hi>
非所事而强學猶以百萬之師積在河濟之中其用舟<lb/>
檝固不如江漢之良<hi>太平御覽舟部叙舟中</hi>
譬如丈夫善服毒藥能使消化方為食事無有諸毒<hi>大寶</hi>
<pb n="KR3k0045_WYG_017-17b"/>
<hi>積經二十</hi>
如鳥子學飛小兒學行<hi>三昧法門經卷下</hi>
如人學跳乆習轉工絶於餘人如鳥子學飛漸漸轉逺<lb/>
<hi>禪法要解經卷下榮十</hi>
譬如學趠裳壊色麤重相常修輕空相是時便能飛<hi>大智</hi>
<hi>度論卷二十八</hi>
　　　易知<lb/>
夫和氏之璧求者不爭賈騏驥之材不難阻險之路<hi>越絶</hi>
<pb n="KR3k0045_WYG_017-18a"/>
<hi>外傳記范伯</hi>
其事昭昭日月經天河海帶地不足以比<hi>後漢書馮衍列傳</hi>
今天下之事昭昭於日月震震於雷霆<hi>後漢書范升傳</hi>
齊髙妙之音正鄭衛之聲並利於事無相奪倫此乃管<lb/>
弦之至牙曠之調也雖非鍾期敢不擊節<hi>蜀志馬良傳</hi>
君子並物而錯之兼塗而用之五味未嘗而辨於口五<lb/>
行在身而布於人<hi>鄧析子無厚篇</hi>
治於神者衆人不知其功爭於明者衆人知之<hi>墨子公輸</hi>
<pb n="KR3k0045_WYG_017-18b"/>
以賢易不肖不待卜而後知吉以治伐亂不待戰而後<lb/>
知克<hi>荀子大略</hi>
刺我行者欲與我交訾我貨者欲與我市<hi>淮南子説林訓</hi>
道畔巨樹塹邊長溝所居昭察人莫不知<hi>王充論衡自紀篇</hi>
情寃見之日明兮如列宿之錯置<hi>楚辭九章惜往日</hi>
譬如見西施何必識姓名然後知美<hi>何氏語林言語</hi>
譬如春時花果樹等陳葉已落枝條滋潤衆人見已咸<lb/>
作是言新花果樹葉當出不乆<hi>波羅宻多經卷三</hi>
<pb n="KR3k0045_WYG_017-19a"/>
譬如女人懐孕漸乆其身轉重動止不安飲食睡眠悉<lb/>
皆减少不喜多語猒常所作受苦痛故衆事頓息有異<lb/>
他人見是相已即知此女不乆産生<hi>波羅宻多經卷三</hi>
如日欲出先現瑞相所謂明星出時當知日出不乆<hi>大寳</hi>
<hi>積經六十二</hi>
譬如鑚酪者嘗之以指端<hi>大乘宻嚴經卷下</hi>
天下有明月珠持五綵縷貫之人視珠皆見五綵别知<lb/>
縷知珠相貫穿<hi>泥犂經福九</hi>
<pb n="KR3k0045_WYG_017-19b"/>
猶如羅縠觀空表裏悉現<hi>出曜經八行品</hi>
如火以烟為相見烟則知有火<hi>大智度論卷五十一</hi>
如行路人知邪逕則知正道<hi>大智度論七十三</hi>
如聞香知有華聞聲知有鳥聞笑知有人見烟知有火<lb/>
見鶴知有池<hi>十二門論守六</hi>
如炊飯一粒熟知餘者皆熟<hi>中論卷三</hi>
譬智者如見家牛形容譬類知野牛形容狀亦應如此<lb/>
<hi>隨相論卷下</hi>
<pb n="KR3k0045_WYG_017-20a"/>
大士處世猶日月之升天有目之士誰不知識<hi>僧肇註維摩詰</hi>
<hi>經佛國</hi>
　　　難知<lb/>
鳥吾知其能飛魚吾知其能游獸吾知其能走走者可<lb/>
以為網游者可以為綸飛者可以為矰至於龍吾不知<lb/>
其乘風雲而上天<hi>史記老莊傳</hi>
夫孿子之相似者惟其母知之而已夫利害之相似者<lb/>
惟智者知之而已<hi>戰國䇿韓襄王</hi>
<pb n="KR3k0045_WYG_017-20b"/>
孔子東游見兩小兒辯鬬問其故一兒曰我以日始出<lb/>
時去人近而日中時逺也一兒以日初出逺而日中時<lb/>
近也一兒曰日初出大如車盖及日中則如盤盂此不<lb/>
為逺者小而近者大乎一兒曰日初出滄滄涼涼及其<lb/>
日中如探湯此不為近者熱而逺者凉乎孔子不能决<lb/>
也<hi>列子湯問</hi>
徵羽之操不入鄙人之耳抮和切適舉坐而善<hi>淮南子説林訓</hi>
昔晉平公令官為鍾鍾成而示師曠曰鍾音不調平公<lb/>
<pb n="KR3k0045_WYG_017-21a"/>
曰寡人以示工工皆以為調而以為不調何也師曠曰<lb/>
使後世無知音者則已若有知音者必知鍾之不調故<lb/>
師曠之欲善調鍾也以為後之有知音者也<hi>淮南子脩裕訓</hi>
今日何為而榮乎旦日何為而義乎此易言已今日何<lb/>
為而義旦日何為而榮此知難也<hi>淮南子主術訓</hi>
子貢曰賜譬渴者之飲江海知足而已孔子猶江海也<lb/>
賜則奚足以識之<hi>説苑善説</hi>
今謂天髙無少長愚智皆知髙髙幾何皆曰不知也是<lb/>
<pb n="KR3k0045_WYG_017-21b"/>
以知仲尼之賢而不知其奚若<hi>説苑善説</hi>
言如鱉咳語不可知<hi>焦氏易林賁之旅</hi>
浮於海者迷於東西大也行於溝咸識舟楫之跡小也<lb/>
<hi>王充論衡定賢篇</hi>
人面色部七十有餘頰肌明潔五色分别隱微憂喜皆<lb/>
可得察占射之者十不失一使面黝而黑醜垢重襲而<lb/>
覆部占射之者十而失九<hi>王充論衡自紀篇</hi>
玉隱石間珠匿魚腹非玉工珠師莫能採得寳物<hi>王充論衡</hi>
<pb n="KR3k0045_WYG_017-22a"/>
<hi>自紀篇</hi>
有美味於斯俗人不嗜狄牙甘食有寳玉於是俗人投<lb/>
之卞和佩服孰是孰非可信者誰<hi>王充論衡自紀篇</hi>
夫貌望豐偉者不必賢而形器尫瘁者不必愚咆哮者<lb/>
不必勇淳淡者不必怯或外候同而用意異或氣性殊<lb/>
而所務合非若天地有常候山川有定止也物亦故有<lb/>
逺而易知近而難料譬猶眼能察天衢而不周項領之<lb/>
間耳能聞雷霆不能識螘蝨之音也<hi>抱朴子外篇清鑒</hi>
<pb n="KR3k0045_WYG_017-22b"/>
甽澮之流不能運大白之艘升合之器不能容千鍾之<lb/>
物熠燿不能並表微之景常才不能别逸倫之器蓋造<lb/>
化所假聰明有本根也<hi>抱朴子外篇博喻</hi>
夫玉石易别於賢愚愛寳情篤於好士以易别之寳合<lb/>
篤好之物猶獲罪截趾歴世受誣况乎難知之賢非意<lb/>
所急<hi>抱朴子外篇㩲才</hi>
若令士之易别如鷦鷯之與鴻鵠狐兎之與龍驎者則<lb/>
四凶不得官於堯朝管蔡不得幾危宗周<hi>抱朴子外篇行品</hi>
<pb n="KR3k0045_WYG_017-23a"/>
美玉藴於碔砆凡人視之怢焉良工砥之然後知其和<lb/>
寳也精錬藏於鑛朴庸人視之忽焉巧冶鑄之然後知<lb/>
其幹也况乎聖德巍巍蕩蕩黎氓所不能命哉<hi>文選王褒四子</hi>
<hi>講德論</hi>
夫至物微妙可以理知難以目識譬猶豫章生七年然<lb/>
後可覺耳<hi>文選嵇康養生論</hi>
絶節髙唱非凡耳所悲肆義芳訊非庸聽所善是以南<lb/>
荆有寡和之歌東野有不釋之辯<hi>文選陸機演連珠</hi>
<pb n="KR3k0045_WYG_017-23b"/>
慎子曰離朱之明察毫末於百歩之外下於水尺而不<lb/>
能見淺深非目不明也其勢難視也<hi>文選陸機演連珠註</hi>
夫逺不可知者天也近不可知者人也<hi>廣文選曹子建黄初五年令</hi>
經巨海者終年不見其涯測虞淵者終世不知其底故<lb/>
近者不可以度逺也<hi>意林物理論</hi>
寳山峻極駘足未窺惠海遥波輕舟誰泛<hi>文苑英華梁簡文帝帝德</hi>
<hi>上頌</hi>
大椿凋茂非蜉蝣之所知溟渤淺深豈馮夷之能測<hi>文苑</hi>
<pb n="KR3k0045_WYG_017-24a"/>
<hi>英華薛道衡碑</hi>
豫章七年斃於豐草芳蘭九畹淪於幽谷是以欲求其<lb/>
真晉陽有自埋之蒿若賞其聲吳亭有已枯之竹<hi>文苑英華</hi>
<hi>庾信連珠</hi>
使聖人空坐獨思則不知百世後有馬生牛牛生驢桃<lb/>
生李李生梅也<hi>太平御覽果部梅</hi>
鴨足何以<graphic n="KR2136" url="https://raw.githubusercontent.com/kanripo/KR-Gaiji/master/images/KR2136.png" mimeType="image/png"/>雞足何以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR2136" url="https://raw.githubusercontent.com/kanripo/KR-Gaiji/master/images/KR2136.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>吾不知也何况問天地<lb/>
乎<hi>太平御覽羽族部鴨</hi>
<pb n="KR3k0045_WYG_017-24b"/>
羈蚊絆蚤禁其非法刳蟣屠蝨求其肝膽非至精誰能<lb/>
知之<hi>太平御覽兵部羈</hi>
逺哉天之道也如迎浮雲若視深淵視深淵尚可測迎<lb/>
浮雲莫知其極<hi>黄帝素問内經六微㫖大論</hi>
譬如萬里坑下有淡流泉視之甚濁微徹見底沙難<hi>西昇</hi>
<hi>經</hi>
夫陳大言舒至論表自然窮微妙則中士眩而下士笑<lb/>
浮言遊説生息百變起福興利成功遂事則中士論而<lb/>
<pb n="KR3k0045_WYG_017-25a"/>
下士覺<hi>道德經指歸卷七</hi>
譬如虚空不可計知東方里數南方西方北方四嵎上<lb/>
下亦不可知無逺無近無有邊際<hi>光讃波羅宻經卷十</hi>
猶如寳篋未開之時不知其中是何等寳<hi>大寳積經一百九</hi>
如母懐子不能自知是男是女黑白黄色根具不具手<lb/>
足耳目類與不類止於身中不知其狀<hi>大乘顯識經推三</hi>
譬如身生毛其人亦不能自校計一一數不能自知毛<lb/>
多少<hi>明度五十校計經卷上</hi>
<pb n="KR3k0045_WYG_017-25b"/>
如世間隣近村邑聚落池沼擾濁垢穢有明眼人住在<lb/>
岸上作意觀察其中所有螺蛤龜魚礫石等類行住普<lb/>
側極難可見所以者何水有擾濁及垢穢故<hi>本事經卷五</hi>
譬如天雨降霔大海一一水滴數不可知相續流注無<lb/>
有窮盡<hi>未曽有經善巧方便品淵十</hi>
如囊中寳物繫口則人不知<hi>大智度論卷六十五</hi>
故伯牙絶絃卞和泣璧良由妙㫖之典難辯盈尺之珍<lb/>
罕别<hi>攝大乘論序卷一</hi>
<pb n="KR3k0045_WYG_017-26a"/>
譬如江水海水同時和合不可分别<hi>如實論華二</hi>
夫觀華者不能知實視影者不能審形<hi>𢎞明集牟子理惑論</hi>
然謂海實廣廣孰能知謂天盖髙髙不可測<hi>𢎞明集十</hi>
　　　誤知<lb/>
以犬羊之質服虎豹之文無衆星之明假日月之光<hi>魏志</hi>
<hi>王粲傳註</hi>
但以燕求馬首薛養雞鳴謬齒鴻儀虚班驥皁<hi>隋書崔廓隱逸</hi>
<hi>傳</hi>
<pb n="KR3k0045_WYG_017-26b"/>
夫轉沙石者湍瀬也飛毛芥者焱風也活水洋風毛芥<lb/>
不動無道理之將用心暴猥察吏不詳遭以好遷妄授<lb/>
官爵猛水之轉沙石焱風之飛毛芥也<hi>王充論衡狀留篇</hi>
承侔卞和質非荆璞眷同尤良用乏驥騄<hi>文選盧諶贈劉琨詩</hi>
恨以駑蹇姿徒煩非子御<hi>文選盧諶贈崔温詩</hi>
今足下既以抜文秀於叢薈䕃弱根於慶雲陵扶揺而<lb/>
疎翮揮清瀾以擢鱗而響不徹於一臯價不登乎千金<lb/>
傲岸榮悴之際頡頏龍魚之間<hi>補文選郭璞客傲</hi>
<pb n="KR3k0045_WYG_017-27a"/>
何天施之𢎞普厠瓦礫於瓊瑛<hi>藝文類聚人部言志賦</hi>
謬以商丘之木遂比舟栰之材燕岱之石混同瑚璉之<lb/>
器<hi>藝文類聚職官部尚書令表</hi>
顧憐碔砆質何以儷瓊瓌<hi>文苑英華梁簡文帝應令詩</hi>
黄鶴戒露非有意於輪軒爰居避風本無情於鍾鼓<hi>文苑</hi>
<hi>英華庾信小園賦</hi>
龔以毛羽之身戴丘山之施<hi>李善註文選劉孝標廣絶交論</hi>
　<lb/>
<pb n="KR3k0045_WYG_017-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷十七<lb/>
</p>
<p>
</p>
  </div>
</body>
</text>
</TEI>
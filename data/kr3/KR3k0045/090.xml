<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷九十</head>
    <p>
<pb n="KR3k0045_WYG_090-1a"/>
欽定四庫全書<lb/>
　喻林卷九十　　　　　　明　徐元太　撰<lb/>
　　文章門<hi>五</hi>
　　　飾外<lb/>
平雖美丈夫如冠玉耳其中未必有也<hi>史記陳丞相世家</hi>
魯哀公問乎顔闔曰吾以仲尼為貞幹國其瘳乎曰殆<lb/>
哉汲汲乎仲尼方且飾羽而畫從事華辭以支為㫖<hi>莊子</hi>
<hi>列御寇</hi>
<pb n="KR3k0045_WYG_090-1b"/>
君子之學也入乎耳著乎心布乎四體形乎動静端而<lb/>
言蠕而動一可以為法則小人之學也入乎耳出乎口<lb/>
口耳之間則四寸耳曷足以美七尺之軀哉<hi>荀子勸學篇</hi>
且先王之賦頌鍾鼎之銘皆潘吾之跡華山之博也<hi>韓非</hi>
<hi>子外儲説左上</hi>
至美素璞物莫能飾也至賢保真偽文莫能增也故金<lb/>
玉不琢美珠不畫今仲由冉求無檀柘之材隋和之璞<lb/>
而强文之譬若雕朽木而礪鉛刀飾嫫母畫土人也被<lb/>
<pb n="KR3k0045_WYG_090-2a"/>
以五色斐然成章及遭行潦流波則沮矣夫重懐古道<lb/>
枕藉詩書危不能安亂不能治郵里逐雞難亦無黨也<lb/>
<hi>鹽鐵論殊路</hi>
次二不增其方而增其光㝠測曰不增其方徒飾外也<lb/>
<hi>太𤣥經第一增</hi>
次六鴻文無范恣於川測曰鴻文無范恣意往也<hi>太𤣥經第</hi>
<hi>四文</hi>
次四粉其題䪻<hi>弁</hi>雨其渥須視無姝測曰粉題雨須不<lb/>
<pb n="KR3k0045_WYG_090-2b"/>
可忍瞻也<hi>太𤣥經第五視</hi>
次六素車翠葢維視之害貞測曰素車翠葢徒好外也<lb/>
<hi>太𤣥經第五視</hi>
次二無質飾先文後失服測曰無質先文失貞也<hi>太𤣥經第</hi>
<hi>五飾</hi>
鄷文茂記繁如榮華恢諧劇談甘如飴蜜未必得實<hi>王充</hi>
<hi>論衡本性篇</hi>
彼利口者茍美其聲氣繁其辭令如激風之至如暴雨<lb/>
<pb n="KR3k0045_WYG_090-3a"/>
之集<hi>徐幹中論覈辯</hi>
茍言茍辯則小人也雖美説何異乎鵙之好鳴鐸之喧<lb/>
譁哉<hi>徐幹中論覈辯</hi>
以其泉不自中涌而注之者從外來也<hi>徐幹中論考偽</hi>
為小人之道不飾其心而飾其面猶姝姝之好而遇於<lb/>
雨故視無好也<hi>太𤣥經第五視解</hi>
心中所有盡附皮膚<hi>抱朴子外篇行品</hi>
率皆皮膚狡澤而懐空抱虚有似蜀人瓠壺之喻<hi>抱朴子外</hi>
<pb n="KR3k0045_WYG_090-3b"/>
<hi>篇疾謬</hi>
虚談則口吐氷霜行已則濁於泥潦<hi>抱朴子外篇呉失</hi>
竝未能振葉以尋根觀瀾而索源<hi>文心雕龍序志</hi>
昔秦女嫁晉從文衣之媵者晉人貴媵而賤女楚珠鬻<lb/>
鄭為薰桂之櫝鄭人買櫝而還珠若文浮於理末勝其<lb/>
本則秦女楚珠復在於兹矣<hi>文心雕龍議對</hi>
金樽玉杯不能使薄酒更厚<hi>文選謝靈運鄴中詩註</hi>
淮南王安多華少實<hi>意林太𤣥經</hi>
<pb n="KR3k0045_WYG_090-4a"/>
夫論事比類不得其體雖飾以華辭文以美言無異錦<lb/>
繡衣掘株管絃樂土梗非其趨也<hi>太平御覧布帛部繡</hi>
魯人有好釣者以桂為餌黄金之鈎錯以銀碧垂翡翠<lb/>
之綸其持竿處位則是然其得魚不幾矣故曰釣之務<lb/>
不在芳飾事之急不在辯言<hi>太平御覽資産部釣</hi>
譬如畫篋巧工所成中盛臭穢種種不淨<hi>大寳積經卷一百一十三</hi>
飾以珠瓔珞外好如畫瓶<hi>禪要呵欲經</hi>
譬如罽賔三藏比邱行阿蘭若法至一王寺寺設大㑹<lb/>
<pb n="KR3k0045_WYG_090-4b"/>
守門人見其衣服麤弊遮門不前如是數數以衣服弊<lb/>
故每不得前便作方便假借好衣而來門家見之聼前<lb/>
不禁既至㑹坐得種種好食先以與衣衆人問言何以<lb/>
爾也答言我比數來每不得入今以衣故得在此坐得<lb/>
種種好食實是衣故得之故以與衣<hi>大智度論卷十四</hi>
夫忠言所以顯理綺語所以垂真<hi>法苑珠林卷七十七</hi>
　　　戒靡<lb/>
畫蛇之説文擅於縱横非馬之談辯離於堅白<hi>禮記正義序</hi>
<pb n="KR3k0045_WYG_090-5a"/>
詩曰衣錦尚絅惡其文之著也故君子之道闇然而日<lb/>
章小人之道的然而日亡<hi>中庸</hi>
連篇累牘不出月露之形積案盈箱唯是風雲之狀<hi>北史</hi>
<hi>李諤傳</hi>
雖如來須彌之寳塔帝釋刀利之神宫尚未足以喻其<lb/>
麗方其飾矣<hi>晉書赫連勃勃傳</hi>
道𨼆於小成言隠於榮華<hi>莊子齊物論</hi>
明主制禮義而為衣分節行而為帶衣足以覆形從典<lb/>
<pb n="KR3k0045_WYG_090-5b"/>
墳虚循撓便身體適行歩不務於奇麗之容隅<graphic n="KR1475" url="https://raw.githubusercontent.com/kanripo/KR-Gaiji/master/images/KR1475.png" mimeType="image/png"/>之削<lb/>
帶足以結紐收衽束牢連固不亟於為文句疏短之鞵<lb/>
<hi>淮南子齊俗訓</hi>
今之學也非獨為之華藻也又從而繡其鞶帨<hi>揚子寡見</hi>
或曰女有色書亦有色乎曰有女惡華丹之亂窈窕也<lb/>
書惡淫辭之淈法度也<hi>揚子吾子篇</hi>
或問吾子少而好賦曰然童子雕蟲篆刻俄而曰壯夫<lb/>
不為也或曰霧縠之組麗曰女工之蠧矣<hi>揚子吾子篇</hi>
<pb n="KR3k0045_WYG_090-6a"/>
詩人之賦麗以則辭人之賦麗以淫如孔氏之門用賦<lb/>
也則賈誼升堂相如入室矣如其不用何<hi>揚子吾子篇</hi>
綺麗以艷説藻飾以辯雕文辭之變於斯極矣<hi>文心雕龍情采</hi>
夫青生於藍絳生於蒨雖踰本色不能復化<hi>文心雕龍通變</hi>
凡摛表五色貴在時見若青黄屢出則繁而不珍<hi>文心雕龍</hi>
<hi>物色</hi>
辭人愛竒言貴浮詭飾羽尚畫文繡槃帨離本彌甚將<lb/>
遂訛濫<hi>文心雕龍序志</hi>
<pb n="KR3k0045_WYG_090-6b"/>
夫奇曲雅樂所以禁淫也錦繡黼黻所以禦暴也縟則<lb/>
泰過是以檀卿刺鄭聲周人傷北里也<hi>古文苑宋玉笛賦</hi>
麗物若偽魏器多牢華璧易碎金鐵難陶<hi>藝文類聚人部質文論</hi>
昔人或以瑠璃象牙為筆管麗飾則有之然筆須輕便<lb/>
重則躓矣<hi>初學記文部筆</hi>
華盛而實毁末隆而本衰<hi>道徳經指歸卷七</hi>
　　　無補<lb/>
良由棄大聖之軌模構無用以為用也<hi>北史李諤傳</hi>
<pb n="KR3k0045_WYG_090-7a"/>
墨子之説傳先王之道論聖人之言以宣告人若辯其<lb/>
辭則恐人懐其文忘其直以文害用也此與楚人鬻珠<lb/>
秦伯嫁女同類故其言多不辯<hi>韓非子外儲説左</hi>
常恨莊生言行自伐桎梏世業身居漆園而多誕談好<lb/>
畫鬼魅憎圖狗馬狹細忠貞貶毁仁義可謂彫虎畫龍<lb/>
難以徵風雲空扳億萬不能救無錢孺子之竹馬不免<lb/>
於脚剝土柈之盈案無益於腹虚也<hi>抱朴子外篇應嘲</hi>
不能拯風俗之流遯世塗之凌夷通疑者之路賑貧者<lb/>
<pb n="KR3k0045_WYG_090-7b"/>
之乏何異春華不為肴糧之用茝蕙不救氷寒之急<hi>抱朴</hi>
<hi>子外篇辭義</hi>
聚無用之語如瓦之纍繩之結也<hi>莊子音義駢拇</hi>
霧縠雖麗蠧害女工辭賦雖巧惑亂聖典<hi>揚子法言註吾子篇</hi>
且夫玉巵無當雖寳非用侈言無驗雖麗非經<hi>文選三都賦序</hi>
布在方册無彰器用譬春華同夫海棗寧可以軌物字<lb/>
民作範垂訓者乎<hi>文選陸陲新漏刻銘</hi>
魯仲連聞田巴毁五帝往見而謂曰今楚軍南陽趙伐<lb/>
<pb n="KR3k0045_WYG_090-8a"/>
髙唐亡在朝夕今臣將罷南陽之師還髙唐之兵所貴<lb/>
談説此之謂也如先生之言有似梟音人皆惡之田巴<lb/>
於是杜口易業終身不談<hi>文選曹子建與楊徳祖書註</hi>
若僕之言皆糞土之説消磨灰爛垢辱招穢適可充衛<lb/>
士之㸑盈掃除之器譬猶投盈寸之膠而欲使江海易<lb/>
色燒一羽之毛而欲令大罏增熱若燎原之煙彌天之<lb/>
雲嘘之不益其熱噏之不減其氣<hi>補文選夏侯湛抵疑</hi>
䧺為太𤣥經由鼠坻之與牛場也如其用則實五稼保<lb/>
<pb n="KR3k0045_WYG_090-8b"/>
邦民否則為抵糞棄之於道矣<hi>廣文選揚子雲答劉歆書</hi>
凋零之後殘缺所餘又已雜用補袍随時覆醬<hi>文苑英華庾信</hi>
<hi>謝文序并和詩啟</hi>
譬如畵燈但有燈名無有燈用<hi>太智度論卷二十七</hi>
雖辭多語博猶玉屑一車不以為寳矣<hi>𢎞明集牟子理惑論</hi>
夫言尚浮華語非實錄猶瓦雞靡司晨之用陶犬無守<lb/>
夜之功<hi>辯論正卷二</hi>
猶藏史之説園吏之談寳經浮誕錦籍紆恠同鏤氷而<lb/>
<pb n="KR3k0045_WYG_090-9a"/>
無成若書空而匪實<hi>法苑珠林序</hi>
　　　召禍<lb/>
文之美而以身剝自謂智也者故不足角之美殺其牛<lb/>
榮華之言後有茅<hi>汲冡周書周祝解</hi>
葉之美也解柯柯之美也離其枝枝之美也拔其本<hi>汲冡</hi>
<hi>周書周祝解</hi>
其文好者皮必剥其角美者身必殺甘泉必竭直木必<lb/>
伐華榮之言後為愆石有玉傷其山<hi>文子符言</hi>
<pb n="KR3k0045_WYG_090-9b"/>
孔雀翠尾自累其身<hi>埤雅品物門孔雀</hi>
羽毛之色莫美於鷩以其美斃焉五物之味莫美於鼈<lb/>
以其美斃焉是以物惡有其美也<hi>埤雅品物門鷩雉</hi>
山鷄有美毛采自愛其色終日映水目眩則溺翟雉長<lb/>
尾雨雪降惜其毛棲樹杪不敢下食往往餓死葢文之<lb/>
溺物也如此<hi>埤雅品物門鷩雉</hi>
　　　好尚<lb/>
樂春藻之繁華而忘秋實之甘口也<hi>呉志諸葛恪傳註</hi>
<pb n="KR3k0045_WYG_090-10a"/>
孟子疾過我門而不入我室或曰亦有疾乎曰摭我華<lb/>
而不食我實<hi>揚子問明篇</hi>
膳無苦酸之肴口所不甘味手不舉以啖人<hi>王充論衡超奇篇</hi>
玩揚子雲之篇樂於居千石之官挾桓君山之書富於<lb/>
積猗頓之財<hi>王充論衡佚文篇</hi>
夫口論以分明為公筆辯以荴露為通吏文以昭察為<lb/>
良<hi>王充論衡自紀篇</hi>
世俗率神貴古昔而黷賤同時雖有追風之駿猶謂之<lb/>
<pb n="KR3k0045_WYG_090-10b"/>
不及造父之所御也雖有連城之珍猶謂之不及楚人<lb/>
之所泣也雖有擬斷之劒猶謂之不及歐冶之所鑄也<lb/>
雖有起死之藥猶謂之不及和鵲之所合也雖有超羣<lb/>
之人猶謂之不及竹帛之所載也雖有益世之書猶謂<lb/>
之不及前代之遺文也是以仲尼不見重於當時太𤣥<lb/>
見蚩薄於比肩也俗士多云今山不及古山之髙今海<lb/>
不及古海之廣今日不及古日之熱今月不及古月之<lb/>
朗何肯許今之才士不减古之枯骨重所聞輕所見非<lb/>
<pb n="KR3k0045_WYG_090-11a"/>
一世之所患矣昔之破琴剿絃者諒有以而然乎<hi>抱朴子外</hi>
<hi>篇尚博</hi>
以磋切之至言為騃拙以虚華之小辯為妍巧真偽顛<lb/>
倒玉石混淆同廣樂於桑間鈞龍章於草服<hi>抱朴子外篇尚博</hi>
夫文章之體尤難詳賞茍以入耳為佳適心為快尟知<lb/>
忘味之九成雅頌之風流也所謂考鹽梅之醎酸不知<lb/>
大羔之不致明飄颻之細巧蔽於沈深之宏䆳也<hi>抱朴子外</hi>
<hi>篇辭義</hi>
<pb n="KR3k0045_WYG_090-11b"/>
才髙者菀其鴻裁中巧者獵其艷辭吟諷者銜其山川<lb/>
童蒙者拾其香草<hi>文心雕龍辯騷</hi>
承流而枝附者不可勝筭竝飛辯以馳術饜禄而餘榮<lb/>
矣暨於暴秦烈火熱炎崑岡而烟燎之毒不及諸子<hi>文心</hi>
<hi>雕龍諸子</hi>
歌謠文理與世推移風動於上而波震於下<hi>文心雕龍時序</hi>
春秋以後角戰英䧺六經泥蟠百家飈駭<hi>文心雕龍時序</hi>
咸池之音本不與䵷咬同而衆聼者乃有疑惑<hi>李善註文選東</hi>
<pb n="KR3k0045_WYG_090-12a"/>
<hi>京賦</hi>
瓦缶器而不鳴更蒙之以塵故取笑乎玉之鳴聲也<hi>李善</hi>
<hi>註文選文賦</hi>
抱玉者聮肩握珠者踵武<hi>廣文選鍾嶸詩品上</hi>
此是屋下架屋耳事事擬學而不免儉狹<hi>世説新語言語</hi>
鏗鏘竝奏能驚趙鞅之魂輝煥相華時瞬安豐之眼<hi>文苑</hi>
<hi>英華徐陵文章上書</hi>
握之不置恒如趙璧翫之不足同於玉枕<hi>文苑英華徐陵文章上書</hi>
<pb n="KR3k0045_WYG_090-12b"/>
所覩黄絹之詞彌懐白雲之頌<hi>文苑英華徐陵文章上書</hi>
豐城兩劒尚不阻來韓子雙環必希皆見<hi>文苑英華徐陵文章上書</hi>
堯舜之典伍伯不肯觀孔墨之籍季孟不能讀<hi>辯正論卷五</hi>
金玉異珍在人共寳𤣥儒别義遐邇同遵<hi>法苑珠林卷六十一</hi>
　　　窮究<lb/>
亡國之社屋其上柴其下者示絶於天地春秋薄社周<lb/>
以為城夫經藝傳書人當覽之猶社當通氣於天地也<lb/>
故人之不通覽者薄社之類也是故氣不通者彊壯之<lb/>
<pb n="KR3k0045_WYG_090-13a"/>
人死榮華之物枯<hi>王充論衡别通篇</hi>
夫經熟講者要妙乃見國極論者恢奇彌出<hi>王充論衡恢國語</hi>
讀之者曉然若盲之開目聆然若聾之通耳<hi>王充論衡自紀篇</hi>
若夫翰迹韻畧之宏促屬辭比事之疏宻源流至到之<lb/>
修短藴藉汲引之深淺其懸絶也雖天外毫内不足以<lb/>
喻其遼邈其相傾也雖三光熠燿不足以方其巨細龍<lb/>
淵鉛鋌未足譬其鋭鈍鴻羽積金未足比其輕重<hi>抱朴子外</hi>
<hi>篇尚博</hi>
<pb n="KR3k0045_WYG_090-13b"/>
夫應龍徐舉顧盼凌雲汗血緩歩呼吸千里而螻螘恠<lb/>
其無階而髙致駑蹇患其過已之不漸也若夫馳驟於<lb/>
詩論之中周旋於傳記之間而以常情覽巨異以褊量<lb/>
測無涯以至粗求至精以甚淺揣甚深雖始自髫齓訖<lb/>
於振素猶不得也<hi>抱朴子外篇尚博</hi>
内闢不測之深淵外播不匱之逺流其所祖宗也髙其<lb/>
所紬繹也妙變化不繫滯於規矩之方圓旁通不凝閡<lb/>
於一塗之逼促是以偏嗜酸醎者莫能識其味用思有<lb/>
<pb n="KR3k0045_WYG_090-14a"/>
限者不能得其神也<hi>抱朴子外篇尚博</hi>
至精而後闡其妙至變而後通其數伊摯不能言鼎輪<lb/>
扁不能語斤其㣲矣乎<hi>文心雕龍神思</hi>
夫唯深識鑒奥必歡然内懌譬春臺之熈衆人樂餌之<lb/>
止過客葢聞蘭為國香服媚彌芬書亦國華翫澤方美<lb/>
<hi>文心雕龍知音</hi>
道既可以通中國而適夷狄學亦可以統正典而兼諸<lb/>
子<hi>揚子法言註問道篇</hi>
<pb n="KR3k0045_WYG_090-14b"/>
天以精粹覆萬物各成其類人以潛心考校同異搜暢<lb/>
精義<hi>掦子法言註問神篇</hi>
望衢罕窺其術觀海莫際其瀾<hi>文選任彦升王文憲集序</hi>
嗢飫膏液咀嚼英華不知地之為輿天之為葢<hi>藝文類聚雜文</hi>
<hi>部書</hi>
若觀𤣥圭如觀金版洽日九披流光照灼慶雲五色垂<lb/>
采氤氲<hi>藝文類聚雜文部談講啟</hi>
經猶的也一人射之不若衆人射之其中者多也<hi>玉海藝文</hi>
<pb n="KR3k0045_WYG_090-15a"/>
<hi>經解</hi>
子之食蜜徧口皆甜舌有餘味味吾之言有甚於是<hi>虚皇</hi>
<hi>四十九章</hi>
言上求言不貫為言之脉絡字間究字不參訂字之根<lb/>
苖<hi>玉皇本行集經</hi>
口誦心存如虚玉光之内神交意晤如遊寳苑之中<hi>玉皇</hi>
<hi>本行集經</hi>
譬如甘蔗味雖不離皮節亦不從皮節而得於勝味皮<lb/>
<pb n="KR3k0045_WYG_090-15b"/>
節如世話義理猶勝味是故捨虚言思惟於實義<hi>太寶積經</hi>
<hi>卷九十二</hi>
　　　評品<lb/>
取彼素絲織為綺縠或色美而材薄或文惡而質良唯<lb/>
善賈者别之取彼歌謠播為音樂或辭是而意非或言<lb/>
邪而志正唯達樂者曉之<hi>毛詩正義闗雎</hi>
抉瑕擿釁掩其𢎞美所謂小辯破言小言破道者也<hi>後漢</hi>
<hi>書陳元傳</hi>
<pb n="KR3k0045_WYG_090-16a"/>
仲宣傷於肥戇休伯都無格檢元瑜病於體弱孔璋實<lb/>
自麤疏文蔚性頗忿鷙如是彼為非徒以脂燭自煎麋<lb/>
也其不髙蹈葢有由矣然君子不責偹於一人譬之朱<lb/>
漆雖無楨幹其為光澤亦壯觀也<hi>魏志王粲傳註</hi>
已大見其文筆浩浩如長河東注比來所見後生制作<lb/>
乃涓澮之流耳<hi>隋書李徳林傳</hi>
吾於荀卿歟見同門而異户也惟聖人為不異<hi>揚子君子篇</hi>
仲尼多愛愛義也子長多愛愛奇也<hi>揚子君子篇</hi>
<pb n="KR3k0045_WYG_090-16b"/>
兩刃相割利鈍乃知二論相訂是非乃見<hi>王充論衡書解篇</hi>
漢作書者多司馬子長揚子雲河漢也其餘涇渭也<hi>王充</hi>
<hi>論衡書解篇</hi>
然時無聖人目其品藻故不得騁驊騄之迹於千里之<lb/>
塗編近世之道於三墳之末也<hi>抱朴子外篇尚博</hi>
夫尚書者政事之集也然未若近代之優文詔䇿軍書<lb/>
奏議之清富贍麗也毛詩者華彩之辭也然不及上林<lb/>
羽獵二京三都之汪濊慱富也<hi>抱朴子外篇鈞世</hi>
<pb n="KR3k0045_WYG_090-17a"/>
若夫俱論宫室而奚斯路寢之頌何如王生之賦靈光<lb/>
乎同説遊獵而叔畋盧鈴之詩何如相如之言上林乎<lb/>
竝美祭祀而清廟雲漢之辭何如郭氏南郊之艷乎等<lb/>
稱征伐而出軍六月之作何如陳琳武軍之壯乎<hi>抱朴子外</hi>
<hi>篇鈞世</hi>
二班兩劉奕葉繼采舊説以為固文優彪歆學精向然<lb/>
王命清辯新序該練璿璧産於崑岡亦難得而踰本矣<lb/>
<hi>文心雕龍才畧</hi>
<pb n="KR3k0045_WYG_090-17b"/>
夫鱗鳯與麏雉懸絶珠玉與礫石超殊白日垂其照青<lb/>
眸冩其形然魯臣以鱗為麏楚人以雉為鳯魏氏以夜<lb/>
光為怪石宋客以燕礫為寳珠形器異徵謬乃若是文<lb/>
情難鑒誰曰易分<hi>文心雕龍知音</hi>
心之照理譬目之照形目瞭則形無不分心敏則理無<lb/>
不達然而俗監之迷者深廢淺售此莊周所以笑折楊<lb/>
宋玉所以傷白雪也<hi>文心雕龍知音</hi>
各執一隅之解欲擬萬端之變所謂東向而望不見西<lb/>
<pb n="KR3k0045_WYG_090-18a"/>
墻也凡操千曲而後曉聲觀千劍而後識器故圓照之<lb/>
象務先博觀閲喬岳以形培塿酌滄波以喻畎澮無私<lb/>
於輕重不偏於憎愛然後能平理若衡照辭如鏡矣<hi>文心</hi>
<hi>雕龍知音</hi>
洪鍾萬鈞䕫曠所定良書盈篋妙鑒廼訂流鄭淫人無<lb/>
惑失聼獨有此律不謬蹊徑<hi>文心雕龍知音贊</hi>
猶如𤣥圃積玉炎洲聚桂其中實相推謝故有兹多品<lb/>
然終能振此鱗翼俱上龍門儻後之學者更随㸃曝云<lb/>
<pb n="KR3k0045_WYG_090-18b"/>
爾<hi>書品</hi>
誠以驅馳竝駕不逮前鋒而中權後殿各盡其美<hi>書品</hi>
皆五味一和五色一彩視其雕文非特刻鵠<hi>書品</hi>
昔二人評玉一人曰好一人曰醜久不能辯各曰爾來<lb/>
入吾目中則好醜分矣夫玉有定形而察之不同非茍<lb/>
相反瞳睛殊也<hi>劉子正賞</hi>
綠衣雖有三百領雜色不可入宗廟紵絮雖有三千紙<lb/>
單薄不可以禦冬文賦雜子不可以經聖典<hi>揚子法言註吾子篇</hi>
<pb n="KR3k0045_WYG_090-19a"/>
雖實唱髙猶賞爾音<hi>文選潘岳夏侯常侍誄</hi>
孫興公作天台賦成以示范榮期云卿試擲置地要作<lb/>
金石聲范曰恐子之金石非宫商中聲<hi>藝文類聚雜文部賦</hi>
陳思之於文章也譬人倫之有周孔鱗羽之有龍鳯音<lb/>
樂之有琴笙女工之有黼黻俾爾懐鉛吮墨者抱篇章<lb/>
而景慕映餘暉以自燭故孔氏之門如用詩則公幹升<lb/>
堂思王入室景陽潘陸自可坐於廊廡之間矣<hi>鍾嶸詩品</hi>
課其實錄則豫章僕射宜分庭抗禮徵君太尉可託乘<lb/>
<pb n="KR3k0045_WYG_090-19b"/>
後車征虜卓卓殆欲度驊騮前<hi>鍾嶸詩品</hi>
范詩清便宛轉如流風迴雪丘詩㸃綴暎媚似落花依<lb/>
草<hi>鍾嶸詩品</hi>
譬猶青松之抜灌木白玉之暎塵沙未足貶其髙潔也<lb/>
<hi>鍾嶸詩品</hi>
謝詩如芙蓉出水顔如錯彩鏤金<hi>鍾嶸詩品</hi>
王右軍書如謝家子弟縱復不端正者爽爽有一種風<lb/>
氣王子敬書如河洛間少年雖皆荒悦而舉體蹉跎殊<lb/>
<pb n="KR3k0045_WYG_090-20a"/>
不可耐芉欣書如大家婢為夫人雖處其位而舉止羞<lb/>
澀終不似真徐淮南書如南江士大夫徒好尚風軌終<lb/>
不免寒氣阮研書如貴胄失品次不能復排英賢王儀<lb/>
同書如晉安帝非不處尊位而都無神思呉興書如新<lb/>
亭唱父一往見楊州人共語音態便出陶隠居書如呉<lb/>
興少兒形雖未成長而骨體甚駿快殷鈞書如髙麗使<lb/>
人抗浪甚有意氣滋韻終不精味袁山松書如深山道<lb/>
士見人便欲退縮蕭子雲書如春初望山林花無處不<lb/>
<pb n="KR3k0045_WYG_090-20b"/>
發崔子玉書如危峯阻日孤松一披有絶望之意師宜<lb/>
官書如雕羽未息嗣自長逝韋誕書如虎威彪振劒拔<lb/>
弩張蔡邕書骨氣風逺爽爽為神鍾司徒書字十二種<lb/>
意外殊妙少實多奇邯鄲淳書應規入矩方圓乃成張<lb/>
伯英書如漢武帝愛道慿虚欲仙索靖書如飄風忽舉<lb/>
鷙鳥不飛皇象書如歌聲繞梁琴人捨揮衞常書如挿<lb/>
花美人舞笑鏡臺孟光禄書如崩山絶崖人見可畏張<lb/>
芝篤奇鍾繇特絶逸少鼎能獻之冠世四英其頽洪芳<lb/>
<pb n="KR3k0045_WYG_090-21a"/>
不滅芉真孫草蕭行范篆各一時妙絶鍾繇書若飛鴻<lb/>
戲海舞鶴遊天行間希宻實亦難過蕭思話書走墨連<lb/>
字勢屈强若龍跳淵門虎卧鳯闕薄紹之書字勢蹉跎<lb/>
如舞妓低腰仙人嘯樹<hi>太平御覽工藝部書中</hi>
珠玉少而貴凡屬多而賤聖人七經而已佛遂萬億言<lb/>
恐煩而無當也<hi>太平御覽珍寳部珠下</hi>
謝五言如初發芙蓉自然可愛君詩若鋪錦列繡亦雕<lb/>
繢滿眼<hi>何氏語林文學</hi>
<pb n="KR3k0045_WYG_090-21b"/>
可與過秦王命分路揚鑣<hi>何氏語林文學</hi>
李充言潘安仁之文如翔禽之羽毛衣被之絹縠<hi>何氏語林</hi>
<hi>賞譽</hi>
君文如朝菌須臾之翫豈比吾千丈松嘗有風霜劉荅<lb/>
云既有寒木又發春花可乎<hi>何氏語林棑調</hi>
能引一切智智有大勢用譬如樹根諸餘經典無如是<lb/>
用譬如枝葉<hi>波羅蜜多經卷五百四十六</hi>
周既達而未盡信齊諧之小醜見鵬鯤而標大不覩鳥<lb/>
<pb n="KR3k0045_WYG_090-22a"/>
王與魚母<hi>𢎞明集十三</hi>
　　　辨偽<lb/>
昔鄭人以乾鼠為璞鬻之於周宋愚夫亦寳燕石緹䌌<lb/>
十重夫覩之者掩口盧胡而笑斯文之族無乃類旃<hi>後漢</hi>
<hi>書應奉列傳</hi>
夫㝈子之相似者唯其母能知之玉石之相類者唯良<lb/>
工能識之書傳之㣲者唯聖人能論之今取新聖人書<lb/>
名之孔墨則弟子句指而受者必衆矣故美人者非必<lb/>
<pb n="KR3k0045_WYG_090-22b"/>
西施之種通士者不孔墨之類<hi>淮南子修務訓</hi>
若鳥鳴似語蟲葉成字篇條滋蔓必假孔氏<hi>文心雕龍正緯</hi>
越人臛蛇以饗秦客秦客甘之以為鯉也既而知其是<lb/>
蛇攫喉而嘔之此為未知味也趙人有曲者託以伯牙<lb/>
之聲世人競習之後聞其非乃束指而罷此為未知音<lb/>
也宋人得燕石以為美玉錮匣而藏之後知是石因捧<lb/>
匣而棄之此為未識玉也郢人為賦託以靈均舉世而<lb/>
誦之後知其非皆緘口而捐之此為未知文也故以蛇<lb/>
<pb n="KR3k0045_WYG_090-23a"/>
為鯉者唯易牙不識其味以趙曲為雅聲者唯鍾期不<lb/>
溷其音以燕石為美玉者唯倚頓不謬其真以郢賦為<lb/>
麗藻者唯相如不濫其賞<hi>劉子正賞</hi>
　　　學文<lb/>
夫才有天資學慎始習斵梓染絲功在初化器成綵定<lb/>
難可翻移故童子雕琢必先雅製㳂根討葉思轉自圓<lb/>
八體雖殊㑹通合數得其環中則輻輳相成故宜摩體<lb/>
以定習因性以練才文之司南用此道也<hi>文心雕龍體性</hi>
<pb n="KR3k0045_WYG_090-23b"/>
紛哉萬象勞矣千想𤣥神宜寳素氣資養水停以鑒火<lb/>
静而朗無擾文慮鬱此精爽<hi>文心雕龍養氣贊</hi>
夫才量學文宜正體製必以情志為神明事義為骨髄<lb/>
辭采為肌膚宫商為聲氣然後呈藻𤣥黄摛振金玉<hi>文心</hi>
<hi>雕龍附㑹</hi>
操斧伐柯雖取則不逺若夫随手之變良難以辭逮<hi>文選</hi>
<hi>文賦</hi>
嚬眉難巧學歩非工<hi>文苑英華李那文章上書</hi>
<pb n="KR3k0045_WYG_090-24a"/>
不食八珍何以知味之奇不為學文何以知世之資<hi>太平</hi>
<hi>御覽學部叙學</hi>
字書眼學韻書耳學眼學以母為主耳學以子為主母<lb/>
主形子主聲<hi>玉海藝文小學</hi>
　<lb/>
　<lb/>
　<lb/>
　<lb/>
<pb n="KR3k0045_WYG_090-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷九十<lb/>
</p>
<p>
</p>
  </div>
</body>
</text>
</TEI>
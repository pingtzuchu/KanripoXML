<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷五十九</head>
    <p>
<pb n="KR3k0045_WYG_059-1a"/>
欽定四庫全書<lb/>
　喻林卷五十九　　　　　明　徐元太　撰<lb/>
　　人事門<hi>五十七</hi>
　　　善禍<lb/>
黄鳥哀三良也國人刺穆公以人從死而作是詩也<hi>毛詩</hi>
<hi>黄鳥</hi>
賢人君子雖隐其身而徳甚明著不能免禍害猶如魚<lb/>
捕於水亦甚著見被人採捕<hi>禮記正義中庸</hi>
<pb n="KR3k0045_WYG_059-1b"/>
曽子孝於其親而沈乎水介生忠於其主而焚於火何<lb/>
則仁也不必可依信也不必可恃<hi>宋書文九王建平傳</hi>
楊朱曰伯夷非亡欲矜清之郵以放餓死展季非亡情<lb/>
矜貞之郵以放寡宗清貞之誤善若此<hi>列子楊朱</hi>
比干剖心子胥抉眼忠之禍也直躬證父尾生溺死信<lb/>
之患也鮑子立乾勝子不自理亷之害也孔子不見母<lb/>
匡子不見父義之失也<hi>莊子盜妬</hi>
若以守法不朋黨治官而求安是猶以足搔頂也愈不<lb/>
<pb n="KR3k0045_WYG_059-2a"/>
幾也<hi>韓非子和氏</hi>
日月欲明而浮雲盖之蘭芝欲修而秋風敗之<hi>淮南子説林訓</hi>
九鴈列陣雌獨不羣為罾所牽死於庖人<hi>焦氏易林復之豐</hi>
言竭盡忠信以事君若人身肬贅之病與衆别異以得<lb/>
罪謫也<hi>王逸註楚辭九章</hi>
以茂美之樹興於仁賢早遇霜露懐徳君子忠而被害<lb/>
也<hi>王逸註楚辭九辨</hi>
言蓼蟲處辛烈食苦惡不能知徙於葵菜食甘美終以<lb/>
<pb n="KR3k0045_WYG_059-2b"/>
困苦而癯痩以喻己修潔白不能變志易行以求禄位<lb/>
亦將終身貧賤而困窮也<hi>王逸註楚辭七諌</hi>
以玷汚言之清受塵而白取垢以毁謗言之貞良見妬<lb/>
髙竒見噪以遇罪言之忠言招患髙行招耻以不純言<lb/>
之玉有瑕而珠有毁<hi>王充論衡累害篇</hi>
亦有深迯而陸遭濤波幽遁而水被焚燒若龔勝之絶<lb/>
粒以殞命李業煎蹙以吞酖由乎迹之有朕景之不滅<lb/>
也<hi>抱朴子外篇知止</hi>
<pb n="KR3k0045_WYG_059-3a"/>
士有一定之論女有不易之行信而見疑貞而為戮是<lb/>
以壯夫義士伏死而不顧者此也<hi>文選江淹上書</hi>
夫江湖所以濟舟亦所以覆舟仁義所以全身亦所以<lb/>
亡身<hi>文選袁宏名臣序贊</hi>
英蘃夏落毒卉冬敷如彼龜玉韞櫝毁諸<hi>文選劉越石答盧諶詩</hi>
獨正者危至方則閡<hi>文選顔延之陶徴士誄</hi>
違衆速尤迕風先蹷<hi>文選顏延之陶徴士誄</hi>
卷薜芷與若蕙兮臨湘淵而投之棍申椒與菌桂兮赴<lb/>
<pb n="KR3k0045_WYG_059-3b"/>
江湖而漚之<hi>楚辭返離騷</hi>
芝在室而先枯蘭生庭而早刈<hi>藝文類聚人部哀傷賦</hi>
齊王疾使人之宋迎文摯文摯至視王疾謂太子曰非<lb/>
怒則王疾不可治怒王則文摯死太子曰茍已王疾臣<lb/>
與母以死爭之願先生勿患也文摯曰諾與太子期而<lb/>
將往不當者三齊王固已怒矣文摯至不解履登床履<lb/>
王衣問疾王怒不與言摯因出固辭以重怒王王吐而<lb/>
起遂乃疾已王不悦果以鼎生烹摯太子與母合爭之<lb/>
<pb n="KR3k0045_WYG_059-4a"/>
不得夫忠於平世易忠於濁世難也<hi>太平御覽方術部醫</hi>
　　　見棄<lb/>
鴛鴦在梁戢其左翼之子無良二三其徳<hi>詩小雅白華</hi>
習習谷風維風及雨將恐將懼維予與女將安將樂女<lb/>
轉棄予○習習谷風維風及頹將恐將懼寘予于懐將<lb/>
安將樂棄予如遺<hi>詩小雅谷風</hi>
我有㫖蓄<hi>勃六反</hi>亦以御冬宴爾新婚以我御窮<hi>詩國風谷風</hi>
谷風弼之良婦見棄於夫而作<hi>詩説弼</hi>
<pb n="KR3k0045_WYG_059-4b"/>
采葛賢者被讒見黜於野周人閔之而作<hi>詩説王</hi>
晨風秦君遇賢始勤終怠賢人譏之<hi>詩説秦</hi>
白華幽王寵褒㚶廢姜后后歸申而作<hi>詩説小正傳</hi>
柏木所以宜為舟也亦汎汎其流不以濟度也<hi>毛詩柏舟註</hi>
舟載渡物者今不用而與衆物汎汎然俱流水中仁人<lb/>
之不見用而與羣小人並列亦猶是也<hi>鄭氏箋詩柏舟</hi>
言汎然而流者是彼柏木之舟此柏木之舟宜用濟渡<lb/>
今而不用亦汎汎然其與衆物俱流水中而已以興在<lb/>
<pb n="KR3k0045_WYG_059-5a"/>
列位者是彼仁徳之人此仁徳之人宜用輔佐今乃不<lb/>
用亦與衆小人並列於朝而已<hi>毛詩正義柏舟</hi>
蓷草宜生髙陸之地今乃生於谷中為谷水浸之故乾<lb/>
燥而將死以喻婦人宜居平安之世今乃居於凶年為<lb/>
其夫薄之故情疎而將絶<hi>毛詩正義中谷有蓷</hi>
如荼飛揚無所常定此女被棄心亦無定如荼然<hi>毛詩正義</hi>
<hi>出其東門</hi>
雲之從風東西無定此女被棄心亦無定如雲然<hi>毛詩正義</hi>
<pb n="KR3k0045_WYG_059-5b"/>
<hi>出其東門</hi>
得新菜而棄㫖蓄猶得新昏而棄已<hi>毛詩正義谷風</hi>
我有美菜蓄之亦以禦冬月乏無之時猶君子安樂汝<lb/>
之新昏本亦但以我禦窮苦之時而已然窮苦取我至<lb/>
於富貴而見棄似冬月蓄菜至於春夏則見遺也<hi>毛詩正義</hi>
<hi>谷風</hi>
凡加冠之禮先用緇布之冠歛括垂髦三加之後去緇<lb/>
布之冠不復更用今王自比豈得將王室如緇布冠加<lb/>
<pb n="KR3k0045_WYG_059-6a"/>
髦之後不湏復用因以敝之<hi>春秋正義昭公九年</hi>
衿芰茄<hi>荷</hi>之綠衣兮被夫容之朱裳芳酷烈而莫聞兮<lb/>
不如襞而幽之離房<hi>前漢書楊雄傳</hi>
匿景藏采不揚華藻實羽翮之美用非徒腹背之毛也<lb/>
而沈淪草莽好爵莫及廊廟之寳棄於溝渠<hi>後漢書循吏列傳</hi>
韓盧抑而不縱兮騏驥絆而不試<hi>後漢書馮衍傳</hi>
莫使騏驥更為凡馬荆山反成瓦石<hi>魏志管輅傳註</hi>
昔召伯所憇愛流甘棠宣子所游封殖其樹夫思其人<lb/>
<pb n="KR3k0045_WYG_059-6b"/>
尚及其樹况生存所辟之士便當随例放棄者乎<hi>晉書羊祜</hi>
<hi>傳</hi>
但雲咸斯奏自輟巴渝杞梓方雕豈盻樗櫪<hi>陳書蔡景歴傳</hi>
雖失析陽如棄鷄肋<hi>魏書辛雄從兄纂</hi>
甚芻狗之棄路若章甫之遊越<hi>隋書禮儀一志</hi>
駿馬以抑死直士以正窮賢者擯於朝美女擯於宫<hi>淮南</hi>
<hi>子説林訓</hi>
海不受流胔太山不上小人旁光不生爼駠駮不入性<lb/>
<pb n="KR3k0045_WYG_059-7a"/>
<hi>淮南子説林訓</hi>
今夫毛嬙西施天下之美人若使之銜腐䑕蒙蝟皮衣<lb/>
豹裘帶死蛇則布衣韋帶之人過者莫不左右睥晲而<lb/>
掩鼻常試使之施芳澤正娥眉設笄珥衣阿錫曵齊紈<lb/>
粉白黛黒佩玉環揄歩雜芝若籠蒙目視治由笑目流<lb/>
眺口曽撓竒牙出<graphic n="KR2679" url="https://raw.githubusercontent.com/kanripo/KR-Gaiji/master/images/KR2679.png" mimeType="image/png"/>䩉揺則雖王公大人有嚴志頡頏<lb/>
之行者無不憚悇癢心而悦其色矣今以中人之才蒙<lb/>
愚惑之智被汙辱之行無本業所修方術所務焉得無<lb/>
<pb n="KR3k0045_WYG_059-7b"/>
有睥面掩鼻之容哉<hi>淮南子修務訓</hi>
蝠螺生子深目黒醜雖飾相就衆人莫取<hi>焦氏易林需之恒</hi>
酒酸魚敗衆莫貪嗜<hi>焦氏易林訟之豐</hi>
破筐敝筥棄捐於道<hi>焦氏易林否之萃</hi>
身多秃癩誰肯媚者<hi>焦氏易林随之豐</hi>
刺刖髠劓人所賤棄<hi>焦氏易林睽之賁</hi>
言重積辛夷露而暴之使死林薄之中猶言取賢明君<lb/>
子棄之山野使之顛墜也<hi>王逸註楚辭九章</hi>
<pb n="KR3k0045_WYG_059-8a"/>
言我馬強壯行於由臯無所驅馳我車堅牢舎旅方林<lb/>
無所載任也以言已才徳方壯誠可任用棄於草野亦<lb/>
無所施也<hi>王逸註楚辭九章</hi>
言浩浩廣大乎沅湘之水分汨而流將歸乎海傷已放<lb/>
棄獨無所歸也<hi>王逸註楚辭九章</hi>
言已放棄若浮雲之氣東西無所據依<hi>王逸註楚辭九章</hi>
見<graphic n="KR3966" url="https://raw.githubusercontent.com/kanripo/KR-Gaiji/master/images/KR3966.png" mimeType="image/png"/>蜇之夜行自傷放棄與昆蟲為雙也<hi>王逸註楚辭九辨</hi>
鈕樞所以校玉斗玉斗既喪將失其鈕樞言放賢者逐<lb/>
<pb n="KR3k0045_WYG_059-8b"/>
去之也<hi>王逸註楚辭九思</hi>
此所謂以分寸之瑕棄盈尺之夜光以蟻鼻之缺損無<lb/>
價之淳鈞非荆和之逺識風胡之賞真也斯朱公所以<lb/>
鬱悒薛燭所以永歎矣<hi>抱朴子内篇論仙</hi>
聞此言也雖風之過耳電之經目不足諭也<hi>抱朴子内篇極言</hi>
猶奏和音於聾俗之地鬻章甫於被髮之域<hi>抱朴子外篇任命</hi>
夫器非瓊瑶楚和不泣質非潜虬風雲不集<hi>抱朴子外篇應嘲</hi>
郢人美下里之滛鼃而薄六莖之和音庸夫好悦耳之<lb/>
<pb n="KR3k0045_WYG_059-9a"/>
華譽而惡利行之良規故宋玉含其延靈之精聲智士<lb/>
招其獨見之遠謀<hi>抱朴子外篇博喻</hi>
士有大趣不修容儀不惜小儉而謂之棄人是見朱橘<lb/>
一子蠧因剪樹而棄之覩縟錦一寸㸃乃全疋而燔之<lb/>
<hi>劉子命相</hi>
言已朝餐而忘我餓猶居貴而遺我賤<hi>李善註文選郭泰機答傅咸詩</hi>
心不同兮媒勞恩不甚兮輕絶<hi>文選屈原湘君歌</hi>
出門無通路枳棘塞中塗計䇿棄不收塊若枯池魚<hi>文選</hi>
<pb n="KR3k0045_WYG_059-9b"/>
<hi>左思詠史詩</hi>
鳬鵠遠成美薪芻前見陵<hi>文選鮑昭白頭吟</hi>
天寒知運速况復鴈南飛衣工秉刀尺棄我忽如遺<hi>文選</hi>
<hi>郭泰機答傅咸詩</hi>
苕苕椅桐樹寄生於南岳上凌青雲霓下臨千仞谷處<lb/>
身孤且危於何託余足昔也植朝陽傾枝俟鸞鷟今者<lb/>
絶世用倥偬見廹束班匠不我顧牙曠不我錄焉得成<lb/>
琴瑟何由揚妙曲<hi>文選司馬彪贈山濤詩</hi>
<pb n="KR3k0045_WYG_059-10a"/>
黍稷委疇隴農夫安所獲<hi>文選曹植贈丁儀詩</hi>
籩豆所以食也而君捐之席蓐所以卧也而君棄之手<lb/>
足胼胝面目犂黑有勞功者也而君後之<hi>文選鮑明逺東武吟註</hi>
素門凡流輪翮無取<hi>文選任彦升讓吏部表</hi>
不寤滄溟未運波臣自蕩渤澥方春旅翮先謝<hi>文選謝朓辭隋</hi>
<hi>王牋</hi>
田彼南山蕪穢不治種一頃豆落而為萁<hi>文選楊惲報孫㑹宗書</hi>
世並舉而好朋兮壹斗斛而相量衆比周以肩廹兮賢<lb/>
<pb n="KR3k0045_WYG_059-10b"/>
者逺而隠藏為鳯皇作鶉籠兮雖翕翅其不容<hi>補文選莊忌哀</hi>
<hi>時命</hi>
君無度而弗察兮使芳草為藪幽<hi>楚辭九章惜往日</hi>
抱昭華兮寳璋欲銜鬻兮莫取<hi>楚辭王逸怨上</hi>
猶如毒樹雖生華實無人受用<hi>本緣經月光王品</hi>
譬如苦瓜雖形似甘種而不可食<hi>大智度論卷十三</hi>
譬如吐食不可更噉<hi>大智度論卷十三</hi>
有似嚼飯與人非徒失味乃令嘔噦也<hi>高僧傳二鳩摩羅什</hi>
<pb n="KR3k0045_WYG_059-11a"/>
　　　無益<lb/>
枯楊生華何可乆也<hi>易大過</hi>
何異无虞以從禽乎雖見其禽而无其虞徒入于林中<lb/>
其可獲乎<hi>王弼註易屯</hi>
無田<hi>音佃</hi>甫田維莠<hi>音/酉</hi>驕驕<hi>叶音/髙</hi>無思逺人勞心忉忉<hi>音刀</hi>
<hi>○詩國風甫田</hi>
發言盈庭誰敢執其咎如匪行邁謀是用不得于道<hi>詩小</hi>
<hi>雅小旻</hi>
<pb n="KR3k0045_WYG_059-11b"/>
折栁以為藩園無益於禁矣<hi>毛詩東方未明註</hi>
甫田大夫刺襄公也無禮義而求大功不脩徳而求諸<lb/>
侯志大心勞所以求者非其道也<hi>毛詩甫田</hi>
薈蔚之小雲朝升於南山不能為大雨以喻小人雖見<lb/>
任於君終不能成其徳教<hi>鄭氏箋詩候人</hi>
王失禮於外而下國聞知而化之王弗能治如鳴皷鍾<lb/>
於宫中而欲外人不聞亦不可止<hi>鄭氏箋詩白華</hi>
諸言尋盟者皆以前盟已寒更温之使熱若可重溫使<lb/>
<pb n="KR3k0045_WYG_059-12a"/>
熱亦可歇之使寒<hi>春秋正義哀公十二年</hi>
越在腹心今得志於齊猶石田無所用<hi>史記呉世家</hi>
今徒取富人子上又無智略如木偶人衣之綺繡耳<hi>史記</hi>
<hi>田叔傳</hi>
非其地樹之不生非其意教之不成<hi>史記日者傳</hi>
僕之思歸如痿人不忘起盲者不忘視埶不可耳<hi>前漢書韓</hi>
<hi>王信傳</hi>
譬畫者畫於無形弦者放於無聲殆不可乎<hi>前漢書揚雄傳下</hi>
<pb n="KR3k0045_WYG_059-12b"/>
雖馳辨如濤波摛藻如春華猶無益於殿最<hi>前漢書叙傳上</hi>
夫居前不能令人輊居後不能令人軒與人怨不能為<lb/>
人患臣所恥也<hi>後漢書馬援列傳</hi>
夫雞肋食之則無所得棄之則如可惜公歸計决矣<hi>後漢</hi>
<hi>書楊震傳</hi>
亦譬以蒿箭射蒿中耳<hi>魏志明帝紀註</hi>
今子以旦夕之命待不可望之救猶牛蹄中魚冀頼江<lb/>
漢其不可恃亦明矣<hi>呉志吕蒙傳</hi>
<pb n="KR3k0045_WYG_059-13a"/>
可謂盲者欲視白黑聾者欲聽清濁苦而無功也<hi>魏志管輅</hi>
<hi>傳註</hi>
此猶烈火已焚待江漢之水溺於洪流望越人之助其<lb/>
何及哉<hi>晉書張軌傳</hi>
頗聞劉景升有千斤大牛噉芻豆十倍於常牛負重致<lb/>
逺曽不若一羸㹀魏武入荆州以享軍士<hi>晉書桓温傳</hi>
溺者不問墜迷者不問路溺而後問墜迷而後問路譬<lb/>
之猶臨難而遽鑄兵噎而遽掘井雖逺亦無及也<hi>晏子春秋</hi>
<pb n="KR3k0045_WYG_059-13b"/>
<hi>襍上</hi>
儵䱁者浮陽之魚也㫢於沙而思水則無逮矣挂於患<lb/>
而欲謹則無益矣<hi>荀子榮辱</hi>
齊有居士田仲者宋人屈榖見之曰榖聞先生之義不<lb/>
恃仰人而食今榖有樹瓠之道堅如石厚而無竅獻之<lb/>
仲曰夫瓠所貴者謂其可以盛也今厚而無竅則不可<lb/>
剖以盛物而任重如堅石則不可以剖而以斟吾無以<lb/>
瓠為也曰然榖將以欲棄之今田仲不恃仰人而食亦<lb/>
<pb n="KR3k0045_WYG_059-14a"/>
無益人之國亦堅瓠之類也<hi>韓非子外儲説左上</hi>
夫待越人之善海游者以救中國之溺人越人善游矣<lb/>
而溺者不濟矣夫待古之王良以馭今之馬亦猶越人<lb/>
救溺之説也不可亦明矣<hi>韓非子難勢</hi>
且今已乏矣而方湏租入是猶古人欲决江河以救牛<lb/>
蹄之魚之類也<hi>孔叢子連叢子</hi>
今以一人之身憂世之不治而泣涕不禁是憂河水之<lb/>
濁而以泣清之也其為無益莫大焉<hi>孔叢子抗志</hi>
<pb n="KR3k0045_WYG_059-14b"/>
比干死紂而不能正其行子胥死呉而不能存其國二<lb/>
子者強諫而死適足明主之暴耳未始有益如秋毫之<lb/>
端也<hi>説苑雜言</hi>
鉛刀攻玉堅不可得<hi>焦氏易林坤之豫</hi>
探懐得蚤所愿失道<hi>焦氏易林坤之漸</hi>
一指食肉口無所得染其鼎鼐舌饞於腹<hi>焦氏易林需之解</hi>
耕石山顛費種家貧無聊虚作苖髪不生<hi>焦氏易林比之觧</hi>
蹇驢不材駿驥失時筋勞力盡疲於沙丘<hi>焦氏易林履之巽</hi>
<pb n="KR3k0045_WYG_059-15a"/>
庖火為災電火為蕃<hi>焦氏易林泰之噬嗑</hi>
澤狗水鳬難畜少雛<hi>焦氏易林泰之巽</hi>
疾貧望幸使伯行販開牢擇羊多得大䍧<hi>焦氏易林否之坎</hi>
一夫兩心技刺不深所為無功求事不成<hi>焦氏易林豫之臨</hi>
羊頭兎足少肉不飽漏囊敗粟利無所得<hi>焦氏易林剝之恒</hi>
枯樹不花空淵無魚<hi>焦氏易林咸之噬嗑</hi>
耕石不生棄禮無名縫衣失針襦袴不成<hi>焦氏易林咸之益</hi>
南山髙岡囘隤難登道路遼逺行者无功<hi>焦氏易林遯之睽</hi>
<pb n="KR3k0045_WYG_059-15b"/>
張伯買鹿從者失羊<hi>焦氏易林大壯之訟</hi>
一口三舌相妨无益羣羊百䍧不為威強<hi>焦氏易林蹇之未濟</hi>
入水求玉不見和璞<hi>焦氏易林觧之否</hi>
刲羊不當女執空筐<hi>焦氏易林歸妹之聧</hi>
穿匏挹水搆銕燃火勞痩力竭饑渇為禍<hi>焦氏易林未濟之漸</hi>
為國不廸其法而望其效譬諸算乎<hi>揚子先知</hi>
次八蚤蝨之<graphic n="KR1395" url="https://raw.githubusercontent.com/kanripo/KR-Gaiji/master/images/KR1395.png" mimeType="image/png"/>
                    <hi>即疏字</hi>厲測曰蚤蝨之<graphic n="KR1395" url="https://raw.githubusercontent.com/kanripo/KR-Gaiji/master/images/KR1395.png" mimeType="image/png"/>不足頼也<hi>
                        <graphic n="KR1395" url="https://raw.githubusercontent.com/kanripo/KR-Gaiji/master/images/KR1395.png" mimeType="image/png"/>扶疏之</hi>
<hi>義○太𤣥經第一<graphic n="KR1395" url="https://raw.githubusercontent.com/kanripo/KR-Gaiji/master/images/KR1395.png" mimeType="image/png"/>
                    </hi>
<pb n="KR3k0045_WYG_059-16a"/>
次五蜘蛛之務不如蠶之緰<hi>頭</hi>測曰蜘蛛之務無益人<lb/>
也<hi>太𤣥經第一務</hi>
次七交于鳥䑕費其資黍測曰交于鳥䑕徒費也<hi>太𤣥經第</hi>
<hi>二交</hi>
次六多田不婁<hi>力住切</hi>費我膎<hi>户皆切</hi>功測曰多田不婁費<lb/>
力忘功也<hi>太𤣥經第四迯</hi>
次六俾蛛罔罔遇螽利雖大不得從<hi>太𤣥經第四過</hi>
次三積石不食費其勞力測曰積石不食無可獲也<hi>太𤣥</hi>
<pb n="KR3k0045_WYG_059-16b"/>
<hi>經第五積</hi>
次七枯垣生莠皬<hi>乎殻切</hi>頭内其稚婦<hi>太𤣥經第五内</hi>
上九其勤其勤抱車入淵負舟上山測曰其勤其勤勞<lb/>
不得也<hi>太𤣥經第六勤</hi>
今有採不死之藥者五遊方嶽十渉溟洲窮合靈之壑<lb/>
掘産秀之巖被羽服而履赤舄談真訣而煉丹砂或呼<lb/>
吸而潄精或偃仰而飱霞自以為安期羡門之倫松子<lb/>
王喬之屬天子不能爵諸侯不能祿寢跡于草野寄傲<lb/>
<pb n="KR3k0045_WYG_059-17a"/>
于流俗與浮圗並軌老子同谷趍而事之者若攀軒轅<lb/>
之逸駕徼彭耼之遐福也其名孰美焉然周穆馳而犬<lb/>
戎叛秦始遊而二世亡此二主者寧無利于民而憂身<lb/>
之不夀于羲黄寧無利于子孫而耻國之不延于陶唐<lb/>
卒有替羲黄之憂後陶唐之耻意者力之不逮乎或虚<lb/>
詞詭術無徵于世無裨于身國乎何嗜之而不疲也<hi>天祿</hi>
<hi>閣外史四難</hi>
言婚姻所好心意不同則媒人疲勞而無功也屈原自<lb/>
<pb n="KR3k0045_WYG_059-17b"/>
諭行與君異終不可合亦疲勞而已也<hi>王逸註楚辭九歌</hi>
言張強弩之機以蓬蒿之箭以射犀革之盾必摧折而<lb/>
無所能入也言使愚巧任政必致荒亂無所能成也<hi>王逸</hi>
<hi>註楚辭七諫</hi>
言取澤㵼惡草盛於革囊滿而藏之無益於用㠯言養<lb/>
育小人置之髙堂亦無益於政治也<hi>王逸註楚辭九歎</hi>
親在獄中罪疑未定孝子馳走以救其難如罪定法立<lb/>
終無門戸雖曽子子騫坐泣而已何則計動無益空為<lb/>
<pb n="KR3k0045_WYG_059-18a"/>
煩也<hi>王充論衡薄葬篇</hi>
縱令勤求少有所獲則顧影尸居與木石為鄰所謂不<lb/>
病而自炙無憂而自黙無喪而疏食無罪而自幽追虚<lb/>
徼幸功不荅勞<hi>嵇中散集向子期難養生論</hi>
夫指既斬而連之不可續也血既灑而吞之無所益也<lb/>
豈况服彼異類之松栢以延短促之年命甚不然也<hi>抱朴</hi>
<hi>子内篇對俗</hi>
夫苦心約已以行無益之事鏤氷雕朽終無必成之功<lb/>
<pb n="KR3k0045_WYG_059-18b"/>
<hi>抱朴子内篇論仙</hi>
夫搜尋仞之壟求干天之木漉牛迹之中索吞舟之鱗<lb/>
用日雖乆安能得乎<hi>抱朴子内篇勤求</hi>
疾之者齊聲而側目愛之者寡弱而無益亦猶撮壤不<lb/>
能填决河升水不能殄原火<hi>抱朴子外篇名實</hi>
所謂盜跖分財取少為讓陸處之魚相喣以沫也<hi>抱朴子外</hi>
<hi>篇詰鮑</hi>
迅逝者不能脱逐身之景樂成者不能免理致之敗<hi>抱朴</hi>
<pb n="KR3k0045_WYG_059-19a"/>
<hi>子外篇任命</hi>
若掲仁義以趨道徳之鄉其猶擊鼓而求迯者無由得<lb/>
也<hi>郭子註莊天運</hi>
譬若畫形於無象造響於無聲未之思乎何所規之不<lb/>
通也<hi>文選曹植七啓</hi>
排簾障風探沙擁河無益於事徒自弊耳<hi>意林潜夫論</hi>
畫水鏤氷與時消釋<hi>意林新論</hi>
駕蹇驢而無䇿兮又何路之能極以直鍼而為釣兮又<lb/>
<pb n="KR3k0045_WYG_059-19b"/>
何魚之能得<hi>楚辭東方朔哀命</hi>
費子陽謂子思曰吾念周室將滅涕泣不可禁也子思<lb/>
曰然今以一人之身憂世之不治而涕泣不禁是憂河<lb/>
水濁而以泣清之也<hi>藝文類聚人部泣</hi>
事等泣河無救三川之竭有類憂天豈支四極之壊<hi>藝文</hi>
<hi>類聚職官部司徒表</hi>
邯鄲已危徒思馬服燕城去矣空用荆軻是以竹杖扶<lb/>
危不能正武擔之石蘆灰縮水不能救宣房之河<hi>文苑英華</hi>
<pb n="KR3k0045_WYG_059-20a"/>
<hi>庾信連珠</hi>
今一人耕而百人食之此螟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蚵蠋亦大矣雖有詩書<lb/>
猶無益於治<hi>太平御覽産資部耕</hi>
如窮人貪諸衣服雖復冀望而不能得老亦如是雖有<lb/>
貪心欲求富樂而不能得<hi>元陽妙經卷一</hi>
鍼石道也精神不進志意不治故病不可愈今精壊神<lb/>
去榮衛不可復收何者嗜欲無窮而憂患不止精氣㢮<lb/>
壊榮枯衛除故神去之而病不愈也<hi>黄帝素問内經湯液醪醴論</hi>
<pb n="KR3k0045_WYG_059-20b"/>
如愚人披空尋跡終不可得<hi>玉清經法印品</hi>
如彼幻師得化美團雖似有益而實無益<hi>波羅蜜多經五百八十一</hi>
譬如有人為欲顯示太虚空故雖有所説而太虚空不<lb/>
可顯示<hi>波羅蜜多經五百九十六</hi>
如朽腐舍常務修治如老弱乗難可驅筞<hi>大寳積經卷九十六</hi>
譬如死人著金纓絡<hi>大寳積經卷一百一十二</hi>
譬如有人其身臭穢雖以種種上妙香塗而竟不能令<lb/>
身香潔<hi>大集地藏十輪經卷六</hi>
<pb n="KR3k0045_WYG_059-21a"/>
猶如有人從樹上墮雖以手足捫摸枝葉而無所得<hi>中阿</hi>
<hi>含經卷十九</hi>
如有人從山上墮雖以手足捫摸於空而無所得<hi>中阿含經卷十九</hi>
猶如有人以渇入池而反渇還<hi>中阿含經卷三十二</hi>
如有狗饑餓羸乏至屠牛處彼屠牛師淨剔除肉擲骨<lb/>
與狗狗得骨已處處咬嚙破脣缺齒或傷咽喉然狗不<lb/>
得以此除饑<hi>中阿含經卷五十五</hi>
如樹無華果無所饒益如枯渠無水無所潤及<hi>大智度論卷三十七</hi>
<pb n="KR3k0045_WYG_059-21b"/>
猶如朽塔難可杇色<hi>長阿含經卷十二</hi>
譬如老牛不能挽車亦復不能耕犂無益於主<hi>佛説七女經尺</hi>
<hi>六</hi>
譬如石田雖植好種勤加營<graphic n="KR1573" url="https://raw.githubusercontent.com/kanripo/KR-Gaiji/master/images/KR1573.png" mimeType="image/png"/>終無果實<hi>大集地藏十輪經卷六</hi>
譬如愚者取於炭勤力摩治欲令白炭盡力疲白莫成<lb/>
無智妄貪亦如是<hi>大乗經中</hi>
愚人無智便空食鹽食已口爽反為其患譬彼外道聞<lb/>
節飲食可以得道即便斷食或經七日或十五日徒自<lb/>
<pb n="KR3k0045_WYG_059-22a"/>
困餓無益於道<hi>百喻經卷上</hi>
譬如二人至陶師所觀其蹹輪而作瓦瓶㸔無厭足一<lb/>
人捨去往至大㑹極得美饍又獲珍寳一人觀瓶而作<lb/>
是言待我㸔訖如是漸冉乃至日沒觀瓶不已失於衣<lb/>
食<hi>百喻經卷下</hi>
譬如老鵠守此空池永無所獲<hi>法句譬喻經三老耄品</hi>
譬如枯樹雖加溉灌不生華葉及其果實<hi>三昧法門經卷上</hi>
欲無所得如狗齩枯骨<hi>三昧法門經卷下</hi>
<pb n="KR3k0045_WYG_059-22b"/>
如惡誣㒺人清白猶不汙愚殃反自及如塵逆風坌<hi>法句</hi>
<hi>經惡行品第十七</hi>
譬如人欲守䕶虚空虚空雨不能壊風日不能乾刀仗<lb/>
等不能傷若有人欲守䕶虚空者徒自疲苦於空無益<lb/>
<hi>大智度論卷六十四</hi>
譬如一人欲有所到一者住不行二者失道二俱不到<lb/>
<hi>大智度論卷八十九</hi>
如人耻白髮并剃其黑者剃之未乆間白髮尋還生<hi>大莊</hi>
<pb n="KR3k0045_WYG_059-23a"/>
<hi>嚴經論卷六偈</hi>
如被燒種子雖置地中水澆日暖終不能生<hi>菩提資糧論卷四</hi>
事等破瓶義同燋種亦如多羅既斷寧可重生㭊石已<lb/>
離終無還合<hi>法苑珠林卷二十三</hi>
昔有一人説王過罪而作是言王甚暴虐治政無理王<lb/>
聞是語既大瞋恚竟不究悉信傍佞人捉此賢臣仰使<lb/>
剝脊取百兩肉有人證明此無是語王心便悔索千兩<lb/>
肉用為補脊夜中呻喚甚大苦惱王聞其聲問言何以<lb/>
<pb n="KR3k0045_WYG_059-23b"/>
苦惱取汝百兩十陪與汝意不足耶何故苦惱傍人荅<lb/>
言大王如截子頭雖得千頭不免子死雖十陪得肉不<lb/>
免苦痛<hi>法苑珠林卷四十四</hi>
　<lb/>
　<lb/>
　<lb/>
　<lb/>
　喻林卷五十九<lb/>
</p>
<p>
</p>
  </div>
</body>
</text>
</TEI>
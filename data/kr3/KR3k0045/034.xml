<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷三十四</head>
    <p>
<pb n="KR3k0045_WYG_034-1a"/>
欽定四庫全書<lb/>
　喻林卷三十四　　　　　明　徐元太　撰<lb/>
　　人事門<hi>三十二</hi>
　　　用長<lb/>
魯連謂孟甞君曰猿獮猴錯木據水則不若魚鼈厯險<lb/>
乗危則騏驥不如狐狸曹沬奮三尺之劔一軍不能當<lb/>
使曹沬釋其三尺之劔而操銚耨與農夫居壠畝之中<lb/>
則不若農夫故物捨其所長之其所短堯亦有所不及<lb/>
<pb n="KR3k0045_WYG_034-1b"/>
矣<hi>戰國策齊閔王</hi>
知士無思慮之變則不樂辯士無談說之序則不樂察<lb/>
士無凌誶之事則不樂皆囿於物者也<hi>莊子徐無鬼</hi>
介蟲之捍也必以堅厚螫蟲之動也必以毒螫故禽獸<lb/>
知用其長而談者知用其用也<hi>鬼谷子權篇</hi>
類不可兩也故知者擇一而一焉農精於田而不可以<lb/>
爲田師賈精於市而不可以爲賈師工精於器而不可<lb/>
以爲器師有人也不能此三技而可使治三官曰精於<lb/>
<pb n="KR3k0045_WYG_034-2a"/>
道者也精於物者也精於物者以物物精於道者兼物<lb/>
物<hi>荀子解蔽</hi>
介蟲之動以固貞蟲之動以毒螫熊羆之動以攫摶兕<lb/>
牛之動以觝觸物莫措其所修而用其所短也<hi>淮南子說山訓</hi>
物各有短長謹愿敦厚可事主不施用兵騏驥騄駬足<lb/>
及千里置之宫室使之捕䑕曽不如小狸干將爲利名<lb/>
聞天下匠以治木不如斤斧今持楫而上下随流吾不<lb/>
如子說千乗之君萬乗之主子亦不如我矣<hi>說苑雜言</hi>
<pb n="KR3k0045_WYG_034-2b"/>
夫使孫吴荷戈一人之力耳用其計術則賢於萬夫今<lb/>
令大儒爲吏不必切事肆之山林則能陶冶童蒙闡𢎞<lb/>
禮敬<hi>抱朴子外篇逸民</hi>
　　　韜光<lb/>
用九天徳不可爲首也<hi>易乾</hi>
明入地中明夷君子以莅衆用晦而明<hi>易明夷</hi>
囊所以貯物以譬心藏知也閉其知而不用故曰括囊<lb/>
<hi>周易正義坤</hi>
<pb n="KR3k0045_WYG_034-3a"/>
夫立功立事者國之厚益而身之表的也表髙的明雖<lb/>
婦人猶欲彎弓而況當塗之士是以君子慎之<hi>春秋正義襄公</hi>
<hi>二十九年</hi>
白璧不可爲容容多厚福<hi>後漢書左雄列傳</hi>
志凌青雲之上身晦泥汙之下<hi>後漢書髙鳳傳</hi>
輅言酒不可極才不可盡吾欲持酒以禮持才以愚何<lb/>
患之有也<hi>魏志管輅傳註</hi>
衒美非所罕有常安韜竒擇居故能全性<hi>晉書陸機列傳</hi>
<pb n="KR3k0045_WYG_034-3b"/>
欲温温而和暢不欲察察而明切也欲混混若𤣥流不<lb/>
欲蕩蕩而名發也欲索索而條解不欲契契而繩結也<lb/>
欲芒芒而無垠不欲區區而分别也欲闇然而内章不<lb/>
欲示白若冰雪也欲醇醇而任徳不欲瑣瑣而執法也<lb/>
<hi>晉書皇甫謐傳</hi>
龍潛鳳戢和光同塵若使負日月而行則無繼天之業<lb/>
矣<hi>晉書慕容超記</hi>
言髙一世處之逾嘿器重一時體之兹冲<hi>宋書顔延之傳</hi>
<pb n="KR3k0045_WYG_034-4a"/>
夫天地不自明故能長生聖人不自明故能名彰<hi>太公六韜</hi>
<hi>文啟</hi>
曲則全枉則直窪則盈弊則新少則得多則惑是以聖<lb/>
人抱一爲天下式<hi>老子益謙</hi>
知其雄守其雌爲天下谿爲天下谿常徳不離復歸於<lb/>
嬰兒知其白守其黒爲天下式爲天下式常徳不忒復<lb/>
於無極知其榮守其辱爲天下谷爲天下谷常徳乃足<lb/>
復歸於樸<hi>老子反朴</hi>
<pb n="KR3k0045_WYG_034-4b"/>
夫春氣發而百草生正得秋而萬寳成夫春與秋豈無<lb/>
得而然哉大道已行矣吾聞至人尸居環堵之室而百<lb/>
姓猖狂不知所如往今以畏壘之細民而竊竊焉欲俎<lb/>
豆予于賢人之間我其杓之人耶<hi>莊子廣桑楚</hi>
有暖姝者有濡需者有卷婁者所謂暖姝者學一先生<lb/>
之言則暖暖姝姝而私自說也自以爲足矣而未知未<lb/>
始有物也是以謂暖姝者也濡需者豕蝨是也擇疏鬛<lb/>
自以廣宫大囿奎蹄曲隈乳間股脚自以爲安室利處<lb/>
<pb n="KR3k0045_WYG_034-5a"/>
不知屠者之一旦鼔臂布草操烟火而已與豕俱焦也<lb/>
此以域進此以域退此其所謂濡需者也卷婁者舜也<lb/>
羊肉不慕蟻蟻慕羊肉羊肉羶也舜有羶行百姓恱之<lb/>
故三徙成都至鄧之墟而十有萬家堯聞舜之賢舉之<lb/>
童土之地曰冀得其來之澤舜舉乎童土之地年齒長<lb/>
矣聰明衰矣而不得休歸所謂卷婁者也<hi>莊子徐無鬼</hi>
吴王浮於江登乎狙之山衆狙見之恂然棄而走逃於<lb/>
深蓁有一狙焉委蛇攫<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>見巧乎王王射之敏給摶㨗<lb/>
<pb n="KR3k0045_WYG_034-5b"/>
矢王命相者趨射之狙執死王顧謂其友顔不疑曰之<lb/>
狙也伐其巧恃其便以敖予以至此殛也戒之哉嗟乎<lb/>
無以汝色驕人哉顔不疑歸而師董梧以鋤其色去樂<lb/>
辭顯三年而國人稱之<hi>莊子徐無鬼</hi>
奮於言者華奮於行者伐色知而有能者小人也<hi>荀子子道</hi>
<hi>篇</hi>
星列於天而明故人指之義列於徳而見故人視之人<lb/>
之所指動則有章人之所視行則有迹動有章則詞行<lb/>
<pb n="KR3k0045_WYG_034-6a"/>
有迹則議故聖人揜明於不形藏迹於無爲<hi>淮南子詮言訓</hi>
舌之與齒孰先礲也錞之與刃孰先弊也繩之與矢孰<lb/>
先直也<hi>淮南子說林訓</hi>
中不方名不章外不圜禍之門<hi>說苑談叢</hi>
雄聖伏名人匿麟逺<hi>焦氏易林剝之臨</hi>
初一昆于墨不知白<hi>太𤣥經第四昆</hi>
陽不隂無與合其施經不緯無以成其誼明不晦無以<lb/>
别其徳<hi>太𤣥經𤣥瑩</hi>
<pb n="KR3k0045_WYG_034-6b"/>
何以知其聾也以其聴之聰也何以知其盲也以其視<lb/>
之明也何以知其狂也以其言之當也夫言當視聴聰<lb/>
明而道家謂之狂而盲聾<hi>王充論衡寒温篇</hi>
至人嘿韶夏而韜藻梲奮其六羽於五域之墟而不煩<lb/>
銜蘆之衛翳其鱗角乎勿用之地而不恃曲穴之備<hi>抱朴</hi>
<hi>子内篇暢𤣥</hi>
行龍姿於虺蜥之中卷鳳翅乎斥鷃之羣<hi>抱朴子外篇博喻</hi>
熊羆不校㨗於狐狸金鶚不競擊於小鷂是以張耳掩<lb/>
<pb n="KR3k0045_WYG_034-7a"/>
壯於抱闗朱亥竄勇於鼔刀<hi>抱朴子外篇廣譬</hi>
淮隂隠勇於跨下不損其龍躍而虎視也應侯韜竒於<lb/>
溺簀不妨其鸞翔而鳳起也或南靣稱孤或宰總台鼎<lb/>
故一抑一揚者輕鴻所以凌虚也乍屈乍伸者良才所<lb/>
以俟時也<hi>抱朴子外篇廣譬</hi>
若使行如蹈冰身如居隂動無遺蹤可尋静與無爲爲<lb/>
一豈有斯患乎又況乎揭日月以隠形骸擊建鼔以狥<lb/>
利器者哉<hi>抱朴子外篇知止</hi>
<pb n="KR3k0045_WYG_034-7b"/>
吐聲則餘音見法移足則遺迹見擬可謂善擊建鼔而<lb/>
當揭日月者耳非真隠也<hi>抱朴子斗篇正郭</hi>
名者影響也影響者形聲之桎梏也<hi>郭子註莊徳充符</hi>
物各自守其分則静黙而已無雄白也夫雄白者尚勝<lb/>
自顯豈非逐知過分以殆其生耶<hi>郭子註莊天下</hi>
夫含竒佩美衒異露才者未有不以此傷性毁命者也<lb/>
是故翠以羽自殘龜以智自害丹以含色磨肌石以抱<lb/>
玉碎質此四者生於異俗與人非不隔也託性於山林<lb/>
<pb n="KR3k0045_WYG_034-8a"/>
寄情於物外非有求於人也然而自貽伊患者未能隠<lb/>
其形也若使翠歛翮於明丘之林則解羽之患永脫龜<lb/>
曳尾於𤾉谷之泥則鑚灼之悲不至丹伏光於舂山之<lb/>
底則磨肌之患永絶石亢體於𤣥圃之嵓則剖琢之憂<lb/>
不及<hi>劉子韜光</hi>
窮巖曲岫之椊榤生於積石穎貫青天根鑿黄泉分條<lb/>
布葉輪菌磥硊騏驎戯其下鵷鸞遊其顛浮雲棲其側<lb/>
清風激其間終嵗無毫釐之憂免刀斧之害者非與人<lb/>
<pb n="KR3k0045_WYG_034-8b"/>
有徳也能韜隠其質故致全性也路側之榆樵人採其<lb/>
條匠者伐其柯餘有尺蘖而爲行人所折者非與人有<lb/>
讎也然而致冦者形不隠也周雞斷尾獲免於犧牲山<lb/>
狙見巧終必招害由此言之則出處之理亦可知矣<hi>劉子</hi>
<hi>韜光</hi>
堯之讓位于許由也由以告巢父焉巢父責由曰汝何<lb/>
不隠汝光何故見若身也<hi>李善註文選蔡伯喈郭有道碑文</hi>
天台山者盖山嶽之神秀也渉海則有方丈蓬萊登陸<lb/>
<pb n="KR3k0045_WYG_034-9a"/>
則有四明天台皆𤣥聖之所遊化靈仙之所窟宅夫其<lb/>
峻極之狀嘉祥之美窮山海之瓌富盡人神之壯麗矣<lb/>
所以不列於五嶽闕載於常典者豈不以所立㝠奥其<lb/>
路幽迥舉世罕能登渉王者莫由禋祀故事絶於常篇<lb/>
名標於竒紀然圖像之興豈虚也哉非夫遺世翫道絶<lb/>
粒茹芝者烏能輕舉而宅之非夫寄逺㝠捜篤信通神<lb/>
者何肯遥想而存之<hi>文選遊天台山賦序</hi>
専用聰明則功不成専用晦昩則事必悖一明一晦衆<lb/>
<pb n="KR3k0045_WYG_034-9b"/>
之所載<hi>意林尹文子</hi>
鬼谷先生不知何許人也隠居韜智居鬼谷中因以爲<lb/>
稱蘓秦張儀師之遂立功名先生遺書責之曰若二君<lb/>
豈不見河邊之樹乎僕御折其枝波浪盪其根上無徑<lb/>
尺之隂身被數千之痕此木豈與天地有仇怨所居然<lb/>
也子不見嵩岱之松栢華霍之檀桐乎上枝干於青雲<lb/>
下根通於三泉千秋萬嵗不受斧斤之患此木豈與天<lb/>
地有骨肉哉盖所居然也<hi>藝文類聚人部隠逸上</hi>
<pb n="KR3k0045_WYG_034-10a"/>
常問作人當如園圃之藍不異衆草染而後朗然不可<lb/>
如唐棣之華灼灼自顯<hi>藝文類聚草部藍</hi>
太公曰知與衆同者非人師也大知似狂不癡不狂其<lb/>
名不彰不狂不癡不能成事<hi>太平御覧疾病部陽狂</hi>
堯聘許由爲九州長由聞洗耳於河巢父見謂之曰豫<lb/>
章之木生於髙山工雖巧而不能得子避世何不藏深<lb/>
<hi>太平御覧木部豫樟</hi>
古語云上士閉心中士閉口下士閉門<hi>困學紀聞卷十諸子</hi>
<pb n="KR3k0045_WYG_034-10b"/>
夫龍不隠鱗鳳不藏羽網羅髙懸去將安所<hi>何氏語林言語</hi>
言行者治身之獄也時和先後大命之所屬也是以君<lb/>
子之立身也如喑如聾若樸若質<hi>道徳經指歸卷十一</hi>
聖人智慧光明與日月而齊照而韜光晦迹共凡智相<lb/>
和<hi>道徳經註䟽卷一</hi>
海之所以稱大者由無皦潔之清道之所以稱晦迹者<lb/>
以無赫然之觀<hi>𢎞明集釋駮論</hi>
　　　適當<lb/>
<pb n="KR3k0045_WYG_034-11a"/>
乾之爲徳大明曉乎萬物終始之道始則潛伏終則飛<lb/>
躍可潛則潛可飛則飛<hi>周易正義乾</hi>
體雖備但設之不當則不成人則設禮不當亦不成禮<lb/>
猶人體之不當也<hi>禮記正義禮器</hi>
王肅曰舞雖奮疾而不失節若樹木得疾風而不㧞<hi>史記</hi>
<hi>樂書註</hi>
臣之里婦與里之諸母相善也里婦夜亡肉姑以爲盗<lb/>
怒而逐之婦晨去過所善諸母語以事而謝之里母曰<lb/>
<pb n="KR3k0045_WYG_034-11b"/>
女安行我今令而家追女矣即束緼請火於亡肉家曰<lb/>
昨暮夜犬得肉争鬭相殺請火治之亡肉家遽追呼其<lb/>
婦故里母非談說之士也束緼乞火非還婦之道也然<lb/>
物有相感事有適可<hi>前漢書蒯通傳</hi>
夫成軸之多也其處大也不究其入小也不塞猶跡求<lb/>
履之憲也夫焉有不適善<hi>管子宙合</hi>
聖人大言金石小言桔梗芣苢用之當桔梗芣苢生之<lb/>
不當金玉斃之<hi>闗尹子九藥</hi>
<pb n="KR3k0045_WYG_034-12a"/>
田開之見周威公威公曰吾聞祝腎學生吾子與祝腎<lb/>
逰亦何聞焉開之曰聞之夫子曰善養生者若牧羊然<lb/>
視其後者而鞭之魯有單豹者岩居而水飲不與民共<lb/>
利行年七十而猶有嬰兒之色不幸遇餓虎餓虎殺而<lb/>
食之有張毅者髙門縣薄無不走也行年四十而有内<lb/>
熱之病以死豹養其内而虎食其外毅養其外而病攻<lb/>
其内此二子者皆不鞭其後者也<hi>莊子達生</hi>
子墨子與程子辨稱於孔子程子曰非儒何故稱於孔<lb/>
<pb n="KR3k0045_WYG_034-12b"/>
子也子墨子曰是亦當而不可易者也今鳥聞熱旱之<lb/>
憂則髙魚聞熱旱之憂則下當此雖禹湯爲之謀必不<lb/>
能易矣鳥魚可謂愚矣禹湯猶云因焉今翟曽無稱於<lb/>
孔子乎<hi>墨子公孟</hi>
謂彼而彼不唯乎彼則彼謂不行謂此而此不唯乎此<lb/>
則此謂不行其以當不當也不當而當亂也故彼彼當<lb/>
乎彼則唯乎彼其謂行彼此此當乎此則唯乎此其謂<lb/>
行此其以當而當也以當而當正也<hi>公孫龍子名實論</hi>
<pb n="KR3k0045_WYG_034-13a"/>
不問而告謂之傲問一而告二謂之囋傲非也囋非也<lb/>
君子如嚮矣<hi>荀子勸學篇</hi>
張網而司之彼獸自得道合其事彼理自出<hi>鬼谷子反應註</hi>
道譬諸若水溺者多飲之即死渴者適飲之則生譬之<lb/>
若劔㦸愚人以行忿則禍生聖人以誅暴則福成<hi>韓非子解</hi>
<hi>老</hi>
不吹毛而求小疵不洗垢而察難知不引繩之外不推<lb/>
繩之内不急法之外不緩法之内<hi>韓非子大體</hi>
<pb n="KR3k0045_WYG_034-13b"/>
辨而不當論信而不當理勇而不當義法而不當務惑<lb/>
而乗驥也狂而操吴干將也大亂天下者必此四者也<lb/>
<hi>吕氏春秋當務</hi>
聖人之行無所合無所離譬若鼓無所與調無所不比<lb/>
絲管金石小大修短有叙異聲而和君臣上下官職有<lb/>
差殊事而調<hi>淮南子繆稱訓</hi>
四肢之各有處如四時寒暑不可移若肢體肢體移易<lb/>
其處謂之壬人寒暑移易其處謂之敗嵗喜怒移易其<lb/>
<pb n="KR3k0045_WYG_034-14a"/>
處謂之亂世<hi>春秋䌓露陽尊隂卑</hi>
黄帝問曰願聞刺要岐伯對曰病有浮沉刺有淺深各<lb/>
至其理無過其道過之則内傷不及則生外壅壅則邪<lb/>
從之淺深不得反爲大賊内動五臓後生大病<hi>黄帝素問内經</hi>
<hi>刺要論</hi>
刺骨無傷筋者鍼至筋而去不及骨也刺筋無傷肉者<lb/>
至肉而去不及筋也刺肉無傷脉者至脉而去不及肉<lb/>
也刺脉無傷皮者至皮而去不及脉也<hi>黄帝素問内經刺齊論</hi>
<pb n="KR3k0045_WYG_034-14b"/>
五藏有俞六府有合循脉之分各有所發各随其過則<lb/>
病瘳也<hi>黄帝素問内經痺論</hi>
夫御體失性則疾病生輔物失真則疵釁作<hi>道徳經註</hi>
如苖成實無有入處<hi>金剛三昩經卷下</hi>
猶如力士捉蠅太緩蠅便飛去<hi>中阿含經卷十七</hi>
猶如力士捉蠅太急蠅即便死<hi>中阿含經卷十七</hi>
行法如是相應故如人冷病服熱藥<hi>三昩法門經卷下</hi>
行法如是相應故如人熱病服冷藥<hi>三昩法門經卷下</hi>
<pb n="KR3k0045_WYG_034-15a"/>
法行如是相應故如人病風服膩藥<hi>三昩法門經卷下</hi>
譬如嚴身之具雖復富有珠璣不可重著瓔珞<hi>大智度論卷二</hi>
<hi>十九</hi>
譬如近火止寒則樂轉近燒身則苦<hi>百論卷上守八</hi>
如渴者飲河挹洪流以盈已豈須窮源於崑山哉<hi>𢎞明集明</hi>
<hi>佛論</hi>
　　　量力<lb/>
小才不能濟難事同小狐雖能渡水而無餘力必須水<lb/>
<pb n="KR3k0045_WYG_034-15b"/>
汔方可渉川<hi>周易正義未濟</hi>
宛然翅小者是彼鳴鳩之鳥也而欲使之髙飛至天必<lb/>
不可得也興才智小者幽王身也而欲使之行化致治<lb/>
亦不可得也<hi>毛詩正義小宛</hi>
洪體乏進趣之才偶好無爲之業假令奮翅則能凌厲<lb/>
𤣥霄騁足則能追風躡㬌猶欲戢勁翮於鷦鷃之羣藏<lb/>
逸迹於跛驢之伍豈況大塊稟我以尋常之短羽造化<lb/>
假我以至駑之蹇足自卜者審不能者止又豈敢力蒼<lb/>
<pb n="KR3k0045_WYG_034-16a"/>
蠅而慕冲天之舉策跛鼈而追飛兎之軌飾嫫母之篤<lb/>
陋求媒陽之美談推沙礫之賤質索千金於和肆哉<hi>晉書</hi>
<hi>葛洪傳</hi>
言輕六毛身如横芥<hi>宋書文九王建平傳</hi>
負重致逺力窮則困竭誠事君智盡必傾<hi>南齊書虞玩之傳</hi>
猶深泉之短綆若髙墉而無基<hi>梁書張緬弟纉傳</hi>
三嵗犢豈勝重載<hi>魏書莫題傳</hi>
引弓之力不能引彊弩弩力五石引以三石筋絶骨折<lb/>
<pb n="KR3k0045_WYG_034-16b"/>
不能舉也故力不任彊引則有變惡折脊之禍知不能<lb/>
用賢則有傷徳毁名之敗<hi>王充論衡効力篇</hi>
夫螳蜋之怒臂非不美也以當車轍顧非敵耳今知之<lb/>
所無柰何而欲彊當其任即螳蜋之怒臂也<hi>郭子註莊人問世</hi>
在木闕不材之資處雁乏善鳴之分<hi>文選盧諶贈劉琨詩引</hi>
疲弱謝凌遽取累非纆牽<hi>文選顔延年應詔詩</hi>
寧與燕雀翔不随黄鵠飛黄鵠逰四海中路將安歸<hi>文選</hi>
<hi>阮籍詠懐詩</hi>
<pb n="KR3k0045_WYG_034-17a"/>
駿足思長阪柴車畏危轍<hi>文選陸厥答希叔詩</hi>
潢汙之水願朝宗而每竭駑蹇之乗希沃若而中疲<hi>文選</hi>
<hi>謝朓辭隋王箋</hi>
宻雲雖興知枯木難植<hi>藝文類聚人部隠逸下書</hi>
木非梧桐豈敢栖鳳<hi>藝文類聚人部隠逸下書</hi>
知美錦之難裁處棼絲而易結<hi>藝文類聚人部贈答賦</hi>
卞賞珍於連城孫别駿於千里彼珍駿以貽愛此陋容<lb/>
其敢擬<hi>藝文類聚人部哀傷賦</hi>
<pb n="KR3k0045_WYG_034-17b"/>
叩而必應已謝懸鍾汲而無竭復乖井養<hi>藝文類聚雜文部書</hi>
竊惟𤣥素未辯必謬朱紫之察規矩或昩理䘮方圎之<lb/>
功<hi>藝文類聚職官部吏部尚書表</hi>
如以駑蹇之才不致問於千里瓦礫之質何待價於十<lb/>
城<hi>藝文類聚職官部尚書令表</hi>
油雲湛露從降旻昊之徳弱縞輕蟬不載丘嶽之重<hi>藝文</hi>
<hi>類聚職官部尚書令表</hi>
百舎之趙非宿舂所資千里之越豈一葦能泝何者装<lb/>
<pb n="KR3k0045_WYG_034-18a"/>
輕適於路逺舟弱疲於濟深醜貌悴容不藉鑒於淄水<lb/>
駑足蹇歩終取躓於鹽車<hi>藝文類聚職官部尚書表</hi>
權衡既懸錙銖靡遁厲駑習驥終莫之近<hi>藝文類聚職官部僕射表</hi>
生輕飛蘀品細䟽壤<hi>藝文類聚職官部吏部郎表</hi>
器均濩落材同擁腫<hi>藝文類聚職官部吏部郎啟</hi>
以僞假實條不勝華<hi>藝文類聚職官部刺史表</hi>
自憐袖短雖内手而猶寒<hi>藝文類聚裙襦啟</hi>
井深繩短水無由得<hi>本緣經月光王品</hi>
<pb n="KR3k0045_WYG_034-18b"/>
譬如小火不能熱大海<hi>三昩法門經卷下</hi>
譬如螽蟴振羽不能蕩海揺山<hi>大乗莊嚴經論卷十</hi>
譬如螽翅風不動須彌海<hi>大乗莊嚴經論卷十</hi>
　　　趨時<lb/>
九四或躍在淵<hi>易乾</hi>
凡彼濟者必不怠觀彼聖人必趨時<hi>汲冢周書周祝解</hi>
成王之時萬民樂治田業將耕先始芟柞其草木土氣<lb/>
烝達而和耕之則澤澤然解散於是耘除其根株輩作<lb/>
<pb n="KR3k0045_WYG_034-19a"/>
者寸耦言趨時也<hi>鄭氏箋詩載芟</hi>
嵗云秋矣我落其實而取其材<hi>左傳僖公十五年</hi>
從時者猶救火追亡人也蹶而趨之唯恐弗及<hi>國語越</hi>
諺有之曰觥飯不及壺餐今嵗晚矣子將柰何<hi>國語越</hi>
希寫曰臣以爲今世用事者不如商賈建信君勃然曰<lb/>
足下卑用事者而髙商賈乎曰不然夫良商不與人争<lb/>
買賣之賈而謹司時時賤而買雖貴已賤矣時貴而賣<lb/>
雖貴已賤矣<hi>戰國策趙孝成王</hi>
<pb n="KR3k0045_WYG_034-19b"/>
趨時若猛獸鷙鳥之發故曰吾治生産猶伊尹吕尚之<lb/>
謀孫吴用兵商鞅行法是也<hi>史記貨殖傳</hi>
力耘數耘收獲如冦盗之至<hi>前漢書食貨志</hi>
夫欲千里而咫尺未發蒙竊惑焉故英人乗斯時也猶<lb/>
逸禽之赴深林蝱蚋之趨大沛<hi>後漢書崔駰列傳</hi>
斯人而遇斯時不因扶揺之勢而與鷃雀飛沉豈不惜<lb/>
哉<hi>魏書崔𤣥伯傳</hi>
夫善用本者若以身濟於大海觀風之所起天下髙則<lb/>
<pb n="KR3k0045_WYG_034-20a"/>
髙天下下則下天髙我下則財利稅於天下矣<hi>管子地數</hi>
時之處事精矣不可藏而舎也故曰今日不爲明日亡<lb/>
貨昔之日已往而不來矣<hi>管子乗馬</hi>
時之反側間不容息先之則太過後之則不逮夫日回<lb/>
而月周時不與人游故聖人不貴尺之璧而重寸之隂<lb/>
時難得而易失也禹之趨時也履遺而弗取冠挂而弗<lb/>
顧非争其先也而争其得時也<hi>淮南子原道訓下</hi>
聖人之舉事也進退不失時若夏就絺綌上車授綏之<lb/>
<pb n="KR3k0045_WYG_034-20b"/>
謂也<hi>淮南子繆稱訓</hi>
聖人者随時而舉事因資而立功涔則具擢對旱則修<lb/>
土龍<hi>淮南子說林訓</hi>
終日乾乾以陽動也夕惕若厲以隂息也因日以動因<lb/>
夜以息唯有道者能行之<hi>淮南子人間訓</hi>
周制曰先時者死無赦不及時者死無赦人習事而固<lb/>
人之事使如耳目鼻口之不可相錯也<hi>韓詩外傳</hi>
夫神蛟濟於淵而鳳鳥乗於風聖人因於時<hi>新序善謀十</hi>
<pb n="KR3k0045_WYG_034-21a"/>
不風不雨白日皎皎宜出驅馳通理大道<hi>焦氏易林乾之泰</hi>
晨風文翰随時就温<hi>焦氏易林豫之咸</hi>
四馬過隟時難再得<hi>焦氏易林蠱之遯</hi>
改柯易葉飯温不食<hi>焦氏易林睽之屯</hi>
辰乎辰曷來之遲去之速也君子競諸<hi>揚子問明篇</hi>
農勤於朝女勤於宵宵必顧杼朝必望雨言得時毋怠<lb/>
也<hi>天禄閣外史繼立</hi>
諺曰荷鋤候雨不如決渚言時不可緩也<hi>天禄閣外史出處</hi>
<pb n="KR3k0045_WYG_034-21b"/>
人事當在後趨時當居先<hi>淮南子原道訓解</hi>
傾盖承芳訊欲鳴當及晨<hi>文選長安有狹邪行</hi>
譬彼伺晨鳥揚聲當及旦<hi>文選陸機擬古詩</hi>
先謀後事者昌先事後謀者亡且天與不取反受其咎<lb/>
時至不行反受其殃非時而生是謂妄成故夏條可結<lb/>
冬氷可釋時難得而易失也<hi>意林太公金匱</hi>
猶如赦鼔開門放囚鼔音漸已欲止門扉已閉一扉豈<lb/>
可自寛不求出獄<hi>思惟要略法</hi>
<pb n="KR3k0045_WYG_034-22a"/>
　　　順時<lb/>
升降無常随時而用處則乗潛龍出則乗飛龍<hi>王弼註易乾</hi>
時之行也順至無逆爲天下者用大略<hi>汲冢周書周祝解</hi>
日之出也物始生長人當順其生長致力耕耘日之入<lb/>
也物皆成熟人當順其成熟致力收斂東方之官當恭<lb/>
敬導引日出平秩東作之事使人耕耘西方之官當恭<lb/>
敬從送日入平秩西成之事使人收斂日之出入自是<lb/>
其常但由日出入故物有生成雖氣能生物而非人不<lb/>
<pb n="KR3k0045_WYG_034-22b"/>
就勤於耕稼是導引之勤於收藏是從送之<hi>尚書正義堯典</hi>
摽有梅男女及時也召南之國被文王之化男女得以<lb/>
及時也<hi>毛詩摽有梅</hi>
魚之性寒則逃於淵温則見於渚喻賢者世亂則隠治<lb/>
平則出在時君也<hi>鄭氏箋詩鶴鳴</hi>
獺祭魚然後虞人入澤梁豺祭獸然後田獵鳩化爲鷹<lb/>
然後設罻羅草木零落然後入山林昆蟲未蟄不以火<lb/>
田<hi>禮記王制</hi>
<pb n="KR3k0045_WYG_034-23a"/>
天爲剛徳猶不干時況在人乎<hi>左傳文公五年</hi>
雖鞭之長不及馬腹天方授楚未可與争雖晉之强能<lb/>
違天乎<hi>左傳宣公十五年</hi>
天之所支不可壊也其所壊亦不可支也<hi>國語周</hi>
日中則移月滿則虧物盛則衰天地之常數也進退盈<lb/>
縮與時變化聖人之常道也<hi>史記蔡澤傳</hi>
且君子得其時則駕不得其時則蓬蔂而行<hi>史記老莊傳</hi>
善言天者必有效於人設上農夫而欲冬田肉袒深耕<lb/>
<pb n="KR3k0045_WYG_034-23b"/>
汗出種之然猶不生者非人心不至天時不得也<hi>前漢書李</hi>
<hi>尋傳</hi>
良醫不能救無命强梁不能與天争故天之所壊人不<lb/>
得支<hi>後漢書蘓竟列傳</hi>
當其有事也則蓑笠並載擐甲揚鋒不給於務當其無<lb/>
事也則舒紳緩佩鳴玉以歩綽其餘裕<hi>後漢書蔡邕列傳</hi>
當其有事則褰裳濡足冠挂不顧人溺不拯則非仁也<lb/>
當其無事則躐纓整襟規矩其歩徳讓不修則非忠也<lb/>
<pb n="KR3k0045_WYG_034-24a"/>
<hi>後漢書崔駰列傳</hi>
能扶陽以出順隂而入春發其華秋收其實<hi>後漢書崔駰傳</hi>
道隠則蠖屈數感則鳳覩<hi>晉書庾闡傳</hi>
離光夜隠望舒晝戢羽族翔林蟩蛁赴濕<hi>晉書束晢傳</hi>
夫昏明相襲晷㬌之恒度春秋逓運時嵗之常序求諸<lb/>
天數猶且隆替矧伊在人能無終謝<hi>南齊書髙帝本紀</hi>
春采生秋采蓏夏處隂冬處陽此言聖人之動静開闔<lb/>
詘信浧儒取與之必因於時也時則動不時則静<hi>管子宙合</hi>
<pb n="KR3k0045_WYG_034-24b"/>
養長時則六畜育殺生時則草木殖政命時則百姓一<lb/>
賢良服<hi>荀子王制篇</hi>
聖人論事之局曲直與之屈伸偃仰無常儀表時屈時<lb/>
伸卑弱柔如蒲葦非攝奪也剛强猛毅志厲青雲非本<lb/>
矜也以乗時應變也<hi>淮南子氾論訓</hi>
使天下荒亂禮義絶綱紀廢彊弱相乗力征相攘臣主<lb/>
無差貴賤無序甲胄生蟣蝨燕雀處帷幄而兵不休息<lb/>
而乃始服屬㬰之貌恭儉之禮則必滅抑而不能興矣<lb/>
<pb n="KR3k0045_WYG_034-25a"/>
天下安寧政教和平百姓肅睦上下相親而乃始立氣<lb/>
矜奮勇力則必不免於有司之法矣是故聖人者能隂<lb/>
能陽能弱能彊随時而動静因資而立功物動而知其<lb/>
反事萌而察其變化則爲之象運則爲之應是以終身<lb/>
行而無所困<hi>淮南子汜論訓</hi>
天地隂陽盛長之時猛獸不攖鷙鳥不摶蝮蠆不螫鳥<lb/>
獸蟲蛇且知應天而況人乎哉<hi>說苑修文</hi>
秋蛇向穴不失其節<hi>焦氏易林豫之兊</hi>
<pb n="KR3k0045_WYG_034-25b"/>
秋南春北不失消息<hi>焦氏易林臨之井</hi>
秋南春北随時休息<hi>焦氏易林兊之大畜</hi>
龍蟠於泥蚖其肆矣蚖哉蚖哉惡覩龍之志也歟或曰<lb/>
龍必欲飛天者乎曰時飛則飛時潛則潛既飛且潛食<lb/>
其不妄形其不可得而制也歟曰聖人不制則何爲乎<lb/>
羑里曰龍以不制爲龍聖人以不制爲聖人<hi>揚子問神</hi>
朱鳥翾翾歸其肆矣或曰奚取於朱鳥哉曰時來則來<lb/>
時往則往能來能往者朱鳥之謂歟<hi>揚子問明</hi>
<pb n="KR3k0045_WYG_034-26a"/>
或問君子在治曰若鳳在亂曰若鳳或人不諭曰治則<lb/>
見亂則隠鴻飛㝠㝠弋人何簒焉鷦明遴集食其潔者<lb/>
矣<hi>揚子問明</hi>
或曰龍何可以貞利而亨曰時未可而潛不亦貞乎可<lb/>
而升不亦利乎潛升在已用之以時不亦亨乎<hi>揚子問明</hi>
自古或有能違父母之命者未有能違隂陽之變而距<lb/>
晝夜之節者也<hi>郭子註莊大宗師</hi>
随時之義義之大者治見亂隠鳳之徳也<hi>揚子法言註問明篇</hi>
<pb n="KR3k0045_WYG_034-26b"/>
龍驤蠖屈從道汙隆<hi>文選劉峻廣絶交論</hi>
聖人懐明道而闡風化如龍蠖之驤屈盖從道之汙隆<lb/>
也<hi>李善注文選劉孝標廣絶交論</hi>
子路問於孔子曰有人於此被褐而懐玉何如子曰國<lb/>
無道可也國有道則衆冕而執玉也<hi>李善注文選阮嗣宗詠懐詩</hi>
佇重淵以育鱗撫慶雲而遐飛<hi>文選陸士衡弔魏武帝文</hi>
蠖屈固小往龍翔廼大來<hi>文選潘尼贈王元貺詩</hi>
上古之時草居霜宿冬則山南夏則山北<hi>意林風俗通</hi>
<pb n="KR3k0045_WYG_034-27a"/>
春以長矛在前夏以大㦸在前秋以弓弩在前冬以刀<lb/>
盾在前此行軍四時應天法也<hi>意林抱朴子</hi>
安知非日月弦望自有時<hi>藝文類聚人部别上詩</hi>
春鶊始囀必具籠筐秋蟀載吟竟鳴機杼<hi>藝文類聚治政部善政碑</hi>
鵲上髙城危而巢於髙枝之巔城壊巢折凌風而起故<lb/>
君子之居世也得時則蟻行失時則鵲起<hi>藝文類聚鳥部鵲</hi>
夏令披裘冬令披䕣雖有嚴令終不肯從者逆時也<hi>太平</hi>
<hi>御覧時序部冬下</hi>
<pb n="KR3k0045_WYG_034-27b"/>
風不輟則扇不用日不出則燭不息<hi>太平御覧服用部扇</hi>
龍潛之水乗雲躍鱗虎嘯之聲因風奮烈達則振纓朝<lb/>
堂窮則身親南畝<hi>太平御覧鱗介部龍上</hi>
國語曰辰角見而雨畢天根見而水涸雨畢而除道水<lb/>
涸而成梁<hi>埤雅天道門八月</hi>
三皇垂策五帝䌓手唐虞按轡禹湯馳轅<hi>埤雅品物門驖</hi>
天下有道我韍子佩天下無道我負子戴<hi>困學紀聞卷十諸子</hi>
人生厲心立行貴於見知當使夕脫羊裘朝佩珠玉若<lb/>
<pb n="KR3k0045_WYG_034-28a"/>
時不我知便須退跡江海自求其志<hi>何氏語林言志</hi>
書緯考靈耀云主春者鳥星昏中可以種稷主夏者心<lb/>
星昏中可以種黍主秋者虚星昏中可以種麥主冬者<lb/>
昴星昏中則入山可以具器械王者南靣而坐視四星<lb/>
之中而知民之緩急<hi>玉海天文天文書上</hi>
持脉有道虚静爲保春日浮如魚之逰在波夏日在膚<lb/>
泛泛乎萬物有餘秋日下膚蟄蟲將去冬日在骨蟄蟲<lb/>
周宻<hi>黄帝素問内經脉要精㣲論</hi>
<pb n="KR3k0045_WYG_034-28b"/>
來春當大饑今秋不食黄鍾應寒𬎼賓重裘備預雖早<lb/>
不免於愚<hi>𢎞明集牟子理惑論</hi>
　<lb/>
　<lb/>
　<lb/>
　<lb/>
　<lb/>
　喻林卷三十四<lb/>
</p>
<p>
</p>
  </div>
</body>
</text>
</TEI>
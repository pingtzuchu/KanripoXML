<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷二十四</head>
    <p>
<pb n="KR3k0045_WYG_024-1a"/>
欽定四庫全書<lb/>
　喻林卷二十四　　　　　明　徐元太　撰<lb/>
　　人事門<hi>二十二</hi>
　　　分量<lb/>
薈蔚之小雲朝升於南山不能為大雨<hi>鄭氏箋詩候人</hi>
泉之大者則流行無窮小者有時而虛竭<hi>毛詩正義抑</hi>
部婁無松栢<hi>左傳襄公二十四年</hi>
子夏子游子張皆有聖人之一體冉牛閔子顏淵則具<lb/>
<pb n="KR3k0045_WYG_024-1b"/>
體而微<hi>孟子公孫丑上</hi>
智譬猶人之有技巧也可學而益之聖譬猶力之有多<lb/>
少自有極限不可强增<hi>趙氏註孟萬章下</hi>
隨廝養之役者失萬乗之權守儋石之儲者闕卿相之<lb/>
位<hi>史記淮陰侯傳</hi>
駑蹇之乗不騁千里之塗燕雀之疇不奮六翮之用楶<lb/>
梲之材不荷棟梁之任斗筲之子不乘帝王之重<hi>前漢書叙</hi>
<hi>傳上</hi>
<pb n="KR3k0045_WYG_024-2a"/>
繭栗犢豈能負重致遠乎<hi>後漢書趙憙列傳</hi>
枳棘之林無梁柱之質涓流之水無洪波之勢<hi>魏志王脩傳註</hi>
駑馬雖精所致一人耳駑牛一日行三百里所致豈一<lb/>
人之重哉<hi>蜀志龎統傳註</hi>
山河之量非塵露可益神鑒之慮非愚淺所測<hi>晉書虞預傳</hi>
鵾鴻飜翥而莫及何但鷰雀之翩翾<hi>宋書謝靈運傳</hi>
駘駟安局步騏驥志千里<hi>宋書索虜傳</hi>
列草深岫不改先冬之悴植松澗底無奪後凋之榮故<lb/>
<pb n="KR3k0045_WYG_024-2b"/>
展禽三黜而無下愚之譽千秋一時而無上智之聲<hi>南齊</hi>
<hi>書劉祥傳</hi>
斯固龍象之騰驤鯤鵬之摶運蹇乘決羽豈能觖望其<lb/>
間哉<hi>陳書傳縡𫝊</hi>
非珪璋之特逹詎芳菲之易襲未砥礪以自進寧琢磨<lb/>
而成章<hi>魏書李順希仁弟騫傳</hi>
等渤澥之乘鴈類九罭之逃魚<hi>魏書李順希仁弟騫傳</hi>
弊箄不能救鹽池之鹹阿膠不能止黄河之濁<hi>周書庾信傳</hi>
<pb n="KR3k0045_WYG_024-3a"/>
九鼎之譬鴻毛夫喻輕重培塿之方嵩岱曾何等級<hi>隋書</hi>
<hi>楊𤣥感史臣傳</hi>
佛日也道月也儒五星也<hi>北史李孝伯士謙傳</hi>
察於刀筆之迹者不知治亂之本習於行陣之事者不<lb/>
知廟戰之權<hi>文子微明</hi>
夫子軫方而轂圓者也將無乎而不可我則有所可也<lb/>
<hi>子華子虎㑹問</hi>
夫指之不能率其臂猶臂之不能運其體也<hi>子華子晏子</hi>
<pb n="KR3k0045_WYG_024-3b"/>
若龍若蛟若蛇若龜若魚若蛤龍皆能之蛟蛟而已不<lb/>
能為龍亦不能為蛇為龜為魚為蛤聖人龍之賢人蛟<lb/>
之<hi>關尹子三極篇</hi>
天下之理夫者倡婦者隨牡者馳牝者逐雄者鳴雌者<lb/>
應是以聖人制言行而賢人拘之<hi>關尹子三極篇</hi>
且夫水之積也不厚則負大舟也無力覆杯水於坳堂<lb/>
之上則芥為之舟置杯焉則膠水淺而舟大也風之積<lb/>
也不厚則其負大翼也無力故九萬里則風斯在下矣<lb/>
<pb n="KR3k0045_WYG_024-4a"/>
而後乃今培風背負青天而莫之夭閼者而後乃今將<lb/>
圖南蜩與鸒鳩笑之曰我决起而飛搶榆枋時則不至<lb/>
而控於地而已矣奚以之九萬里而南為適莽蒼者三<lb/>
餐而反腹猶果然適百里者宿舂糧適千里者三月聚<lb/>
糧<hi>莊子逍遙遊</hi>
窮髪之北有溟海者天池也有魚焉其廣數千里未有<lb/>
知其修者其名為鯤有鳥焉其名為鵬背若泰山翼若<lb/>
垂天之雲摶扶搖羊角而上者九萬里絶雲氣負青天<lb/>
<pb n="KR3k0045_WYG_024-4b"/>
然後圖南且適南溟也斥鷃笑之曰彼且奚適也我騰<lb/>
躍而上不過數仭而下翶翔蓬蒿之間此亦飛之至也<lb/>
而彼且奚適也此小大之辨也故夫知効一官行比一<lb/>
鄉德合一君而徵一國者其自視也亦若此矣<hi>莊子逍遙遊</hi>
日月出矣而爝火不息其於光也不亦難乎時雨降矣<lb/>
而猶浸灌其於澤也不亦勞乎<hi>莊子逍遙遊</hi>
井鼃不可以語於海者拘於虛也夏蟲不可以語於冰<lb/>
者篤於時也曲士不可以語於道者束於教也<hi>莊子秋水</hi>
<pb n="KR3k0045_WYG_024-5a"/>
褚小者不可以懷大綆短者不可以汲深夫若是者以<lb/>
為命有所成而形有所適也夫不可損益<hi>莊子至樂</hi>
小夫之知不離苞苴竿牘敝精神乎蹇淺<hi>莊子列禦寇</hi>
今休欵啓寡聞之民也吾告以至人之德譬之若載鼷<lb/>
以車馬樂鴳以鐘鼓也彼又惡能無驚乎哉<hi>莊子逹生</hi>
夫尋常之溝巨魚無所還其體而鯢鰌為之制歩仞之<lb/>
丘陵巨獸無所隱其軀而㜸狐為之祥<hi>莊子庚桑楚</hi>
短綆不可以汲深井之泉知不幾者不可與及聖人之<lb/>
<pb n="KR3k0045_WYG_024-5b"/>
言<hi>荀子榮辱</hi>
是規摩之說也溝中之瘠也則未足與及王者之制也<lb/>
語曰淺不足與測深愚不足以謀知坎井之鼃不可與<lb/>
語東海之樂此之謂也<hi>荀子正論</hi>
夫世愚學之人比有術之士也猶塏垤之比大陵也其<lb/>
相去遠矣<hi>韓非子和氏</hi>
吾已見孔子則視子猶蚤蝨之細者也<hi>韓非子説林上</hi>
地薄者大水不產水淺者大魚不遊樹秃者大禽不棲<lb/>
<pb n="KR3k0045_WYG_024-6a"/>
林疎者大獸不居<hi>黄石公素書安履</hi>
不至則不知不知則不信無骨者不可令知氷<hi>吕氏春秋任數</hi>
今使燕爵為鴻鵠鳯凰慮則必不得矣其所求者瓦之<lb/>
間隙屋之翳蔚也與一舉則有千里之志德不盛義不<lb/>
大則不止其郊卑痺之民其為賢者慮亦猶此也固妄<lb/>
誹訾豈不悲哉<hi>吕氏春秋長利</hi>
鉏耰棘矜不銛於鉤㦸長鎩也<hi>賈子過秦上</hi>
夫臨江而釣曠日而不能盈羅雖有鈎箴芒距微綸芳<lb/>
<pb n="KR3k0045_WYG_024-6b"/>
餌加之以詹何娟嬛之數猶不能與網罟争得也射者<lb/>
扞烏號之弓彎綦衞之箭重之羿逢蒙子之巧以要飛<lb/>
鳥猶不能與羅者競多何則以所持之小也張天下以<lb/>
為之籠因江海以為之罟又何亡魚失鳥之有乎夫釋<lb/>
大道而任小數無以異於使蠏捕鼠蟾蠩捕蚤不足以<lb/>
禁奸塞邪亂乃逾滋<hi>淮南子原道訓</hi>
凍者假兼衣於春而暍者望冷風於秋夫有病於内者<lb/>
必有色於外矣夫梣木色青翳而羸瘉蝸睆此皆治目<lb/>
<pb n="KR3k0045_WYG_024-7a"/>
之藥也人無故求此物者必有蔽其明者聖人之所以<lb/>
駭天下者真人未嘗過焉賢人之所以矯世俗者聖人<lb/>
未嘗觀焉<hi>准南子俶真訓</hi>
夫牛蹏之涔無尺之鯉塊阜之山無丈之材所以然者<lb/>
何也皆其營宇狹小而不能容巨大也又况乎以無裹<lb/>
之者邪此其為山淵之勢亦遠矣<hi>淮南子俶真訓</hi>
交拱之木無把之枝尋常之溝無吞舟之魚根淺則末<lb/>
短本傷則枝枯<hi>淮南子繆稱訓</hi>
<pb n="KR3k0045_WYG_024-7b"/>
受光於隙照一隅受光於牗照北壁受光於戸照室中無<lb/>
遺物况受光於宇宙乎天下莫不藉明於其前矣由此觀<lb/>
之所受者小則所見者淺所受者大則所照者博<hi>淮南子説山訓</hi>
宫池涔則溢旱則涸江水之原淵泉不能竭<hi>淮南子説林訓</hi>
短綆不可以汲深器小不可以盛大非其任也<hi>淮南子説林訓</hi>
十頃之陂可以灌四十頃而一頃之陂可以灌四頃大<lb/>
小之埶然<hi>淮南子説林訓</hi>
見象牙乃知其大於牛見虎尾而知其大於狸一節見<lb/>
<pb n="KR3k0045_WYG_024-8a"/>
而百節知也<hi>淮南子説林訓</hi>
矢之於十步貫兕甲及其極不能入魯縞<hi>淮南子説林訓</hi>
茍如子之方譬如以管窺天以錐刺地所窺者大所見<lb/>
者小所刺者巨所中者少<hi>韓詩外傳</hi>
登高而臨深遠見之樂臺榭不若丘山所見高也平原<lb/>
廣望博觀之樂沼池不如川澤所見博也<hi>韓詩外傳</hi>
山岳有饒然後百姓澹<hi>古贍字</hi>焉河海有潤然後民取足<lb/>
焉夫尋常之汙不能溉陂澤丘阜之木不能成宫室小<lb/>
<pb n="KR3k0045_WYG_024-8b"/>
不能苞大少不能澹多<hi>鹽鐵論貧富</hi>
宇宙之内鷰雀不知天地之高也坎井之鼃不知江海之大<lb/>
窮夫否婦不知國家之慮負荷之啇不知猗頓之富<hi>鹽鐵論復古</hi>
禄不過秉握者不足以言治家不滿擔石者不足以計<lb/>
事<hi>鹽鐵論地廣</hi>
宇小者用菲功巨者用大<hi>鹽鐵論園池</hi>
夫短綆不可以汲深井知鮮不可以與聖人之言惠士<lb/>
可與辨物智士可與辨無方聖人可與辨神明夫聖人<lb/>
<pb n="KR3k0045_WYG_024-9a"/>
之所為非衆人之所及也<hi>説苑政理</hi>
建天下之鳴鐘而撞之以莛豈能發其聲乎哉君問先<lb/>
生無乃猶以莛撞乎<hi>說苑善説</hi>
坎井無黿鼉者隘也園中無修林者小也<hi>説苑談叢</hi>
或問航不槳衝不薺有諸曰有之或曰大器固不周於<lb/>
小乎曰斯械也君子不械<hi>揚子君子</hi>
次八昏辰利于月小貞未及星測曰昏辰利月尚可願<lb/>
也<hi>太𤣥經第六瞢</hi>
<pb n="KR3k0045_WYG_024-9b"/>
糠粃小生學術虛淺<hi>蔡中郎集讓髙陽侯</hi>
小馬不可以進道致千里故不得與大馬同類小知不<lb/>
可以治世長民故不得與大知同類<hi>淮南子説山訓解</hi>
才力而致富貴命禄不能奉持猶器之盈量手之持重<lb/>
也器受一升以一升則平受之如過一升則滿溢也手<lb/>
舉一鈞以一鈞則平舉之過一鈞則躓仆矣<hi>王充論衡命禄篇</hi>
夫命富之人筋力自彊命貴之人才智自高若千里之<lb/>
馬頭目蹄足自相副也<hi>王充論衡命禄篇</hi>
<pb n="KR3k0045_WYG_024-10a"/>
富人之宅以一丈之地為内内中所有柙匱所羸縑布<lb/>
絲綿也貧人之宅亦以一丈為内内中空虛徒四壁立<lb/>
故名曰貧夫通人猶富人不通者猶貧人也俱以七尺<lb/>
為形通人胷中懷百家之言不通者空腹無一牒之誦<lb/>
貧人之内徒四所壁立也<hi>王充論衡别通篇</hi>
夫壯士力多者扛鼎揭旗儒生力多者博大疏通故博<lb/>
大疏通儒生之力也舉重㧞堅壯士之力也<hi>王充論衡效力篇</hi>
牛刀可以割鷄雞刀難以屠牛刺繡之師能縫帷裳納<lb/>
<pb n="KR3k0045_WYG_024-10b"/>
縷之工不能製錦儒生能為文吏之事文吏不能立儒<lb/>
生之業<hi>王充論衡程材篇</hi>
富累千金孰與貲直百十也京廩如丘孰與委聚如坻<lb/>
也世名材為名器器大者盈物多然則儒生所懷可謂<lb/>
多矣<hi>王充論衡程材篇</hi>
所知同業多少異量所道一途步騶相過<hi>王充論衡實知篇</hi>
地性生草山性生木如地種葵韮山樹棗栗名曰美園<lb/>
茂林不復與一恒地庸山比矣文吏儒生有似於此俱<lb/>
<pb n="KR3k0045_WYG_024-11a"/>
有材能並用筆墨而儒生竒有先王之道非徒葵韮棗<lb/>
栗之謂也恒女之手紡績織經如或竒能織錦刺繡名<lb/>
曰卓殊不復與恒女科矣夫儒生與文吏程材儒生侈<lb/>
有經傳之學猶女工織錦刺繡之奇也<hi>王充論衡量知篇</hi>
染練布帛名之曰采貴吉之服也無染練之治名縠麤<lb/>
縠麤不吉喪人服之人無道學仕宦朝廷其不能招政<lb/>
也猶喪人服麤不能招吉也<hi>王充論衡量知篇</hi>
夫令鳩雀施氣於鴈鵠終不成子者何也鳩雀之身小<lb/>
<pb n="KR3k0045_WYG_024-11b"/>
鴈鵠之形大也<hi>王充論衡奇怪篇</hi>
夫明之所及雖𤣥陰幽夜之地毫釐芒髪之物不以為<lb/>
難焉茍所不逮者雖日月麗天之炤灼嵩岱干雲之峻<lb/>
峭猶不能察焉<hi>抱朴子内篇㣲旨</hi>
皁𨽻之巷不能紆金根之軒布衣之門不能動六轡之<lb/>
駕同為人類而尊卑兩絶<hi>抱朴子内篇道意</hi>
侏儒之手不足以傾嵩華焦僥之脛不足以測滄海<hi>抱朴</hi>
<hi>子内篇明本</hi>
<pb n="KR3k0045_WYG_024-12a"/>
夫虎豹之所餘乃狸鼠之所爭也陶朱之所棄乃原顔<lb/>
之所無也<hi>抱朴子内篇祛惑</hi>
又諸小餌丹方甚多然作之有深淺故力勢不同雖有<lb/>
優劣轉不相及猶一酘之酒不可以方九醖之醇耳<hi>抱朴</hi>
<hi>子内篇金丹</hi>
夫瞶者不可督之以分雅鄭瞽者不可責之以别丹漆<lb/>
井鼃不可語以滄海庸俗不中説以經術吾子茍知老<lb/>
農之小功未喻靣牆之巨拙何異拾瑣沙而捐隋和向<lb/>
<pb n="KR3k0045_WYG_024-12b"/>
炯燭而背白日也<hi>抱朴子外篇守塉</hi>
夫麟不吠守鳯不司晨騰黄不引犂尸祝不治庖也且<lb/>
夫揚大明乎無外宣嫗煦之和氣者日也耀華燈於閉<lb/>
夜治金石以致用者火也天下不可以經時無日不可<lb/>
以一旦無火然其大小不可同也江海之外彌綸二儀<lb/>
升為雲雨降成百川而朝夕之用不及累仞之井灌田<lb/>
溉園未若溝渠之沃校其巨細孰為曠哉<hi>抱朴子外篇逸民</hi>
茅蓬不能動萬鈞之鏗鏘侏儒不能看重仞之𢎞麗<hi>抱朴</hi>
<pb n="KR3k0045_WYG_024-13a"/>
<hi>子外篇刺驕</hi>
懸象雖薄蝕不可以比螢燭之貞耀黄河雖混渾不可<lb/>
以方沼沚之清澄山雖崩猶峻於丘垤虎雖瘠猶猛於<lb/>
豺狼<hi>抱朴子外篇廣譬</hi>
以此為憂世念國希擬素王有似蹇足之尋龍騏斥鷃<lb/>
之逐鴻鵠焦㝠之方雲鵬鼷鼬之比巨象也<hi>抱朴子外篇止郭</hi>
識在鉼管何能矩矱<hi>文心雕龍序志</hi>
江湖鱣鯨非溝瀆所容也<hi>文中子禮樂</hi>
<pb n="KR3k0045_WYG_024-13b"/>
故鵾鵬一軒横厲寥廓背負蒼天足蹠浮雲有六翮之<lb/>
資也騕褭一鶩騰光萬里絶塵掣微有迅足之勢也今<lb/>
以燕雀之羽而慕冲天之迅犬羊之蹄而覬追日之步<lb/>
勢不能及亦可知也<hi>劉子均任</hi>
夫龍蛇有飜騰之質故能乘雲依霧賢才有政理之德<lb/>
故能踐處勢位雲霧雖宻蟻蚓不能昇者無其質也勢<lb/>
位雖高庸蔽不能治者乏其德也故智小不可以謀大<lb/>
德狹不可以處廣<hi>劉子均任</hi>
<pb n="KR3k0045_WYG_024-14a"/>
蹄窪之内不生蛟龍培塿之上不植松栢非水土之性<lb/>
有所不生乃其營宇隘也數粒而炊枰薪而㸑非茍為<lb/>
艱難由性𥚹恡而細碎也<hi>劉子觀量</hi>
枳棘之生數寸而抽枝豫章之植百尺而蒔柯其何故<lb/>
耶豈非質小者枝條蔇之而體大者節目疎乎是以逹<lb/>
者之懷則滉瀁而無涯𥚹人之情必刻覈而煩細<hi>劉子觀量</hi>
江湖之流爛胔漂屍縱横接連而人飲之者量大故也<lb/>
盆盂之水鼠尾一曵必嘔吐而棄之者量小故也<hi>劉子觀望</hi>
<pb n="KR3k0045_WYG_024-14b"/>
蟲狐以小丘為善<hi>莊子音義庚桑楚</hi>
言凡鳥獸之不可得而鳯麟亦猶凡夫不可强通聖人<lb/>
之道<hi>楊子法言註問明篇</hi>
譬八荒之於中國如彼諸子之於聖人<hi>楊子法言註問道篇</hi>
且盲者不見咫尺而離婁燭千里之隅<hi>文選長楊賦</hi>
由此而揆之西蜀之於東吳小大之相絶也亦猶棘林<lb/>
螢燿而與夫樳木龍燭也否泰之相背也亦猶帝之懸<lb/>
解而與夫桎梏疏屬也庸可共世而論巨細同年而議<lb/>
<pb n="KR3k0045_WYG_024-15a"/>
豐确乎<hi>文選吳都賦</hi>
亦猶犨麋之於子都培塿之與方壺也<hi>文選魏都賦</hi>
彼桑榆之末光喻長庚之初暉况河冀之爽塏與江介<lb/>
之湫湄<hi>文選魏都賦</hi>
貫三灮而洞九泉曽未足以喻其髙下也<hi>文選西征賦</hi>
譬猶鷇卵始生翰毛<hi>文選陳琳檄吳將校文</hi>
譬猶飛兔流星超山越海龍驥所不敢追况於駑馬可<lb/>
得齊足<hi>文選陳琳答東阿王牋</hi>
<pb n="KR3k0045_WYG_024-15b"/>
將欲希企前賢髣髴崇軌譬猶丘坻之望華岱恒星之<lb/>
繫日月也其不逮明矣<hi>補文選潘尼乗輿箴</hi>
鷦鷯不可與論雲翼井鼃難與量海鼇<hi>補文選郭璞客傲</hi>
夫干將之劒陸斷狗馬水截蛟龍而鉛刀不能入泥騏<lb/>
驥驊騮之乘一日而致千里而駑蹇不能邁畝百鍊之<lb/>
鑑别鬚眉之數而壁土不見泰山鴻鵠一舉横四海之<lb/>
區出青雲之外而斥鷃不陵桑榆此利鈍之覺優劣之<lb/>
決也<hi>補文選夏侯湛抵疑</hi>
<pb n="KR3k0045_WYG_024-16a"/>
彼埳井之横汙固不容夫吞舟且洛邑之渟瀯曷足以<lb/>
居乎萬乘哉<hi>廣文選杜季雅論都賦</hi>
燭龍之灮不照一堂之上鍾山之口不談曲室之内<hi>廣文</hi>
<hi>選阮嗣宗莊論</hi>
行潦之流不致江海之深丘垤之資不成太山之高魚<lb/>
鼈之類不希雲龍之軌一官之守不經大人之變<hi>廣文選傅</hi>
<hi>彥林王命敘</hi>
蒲桞之姿望秋而落松栢之質凌霜猶茂<hi>世説新語言語</hi>
<pb n="KR3k0045_WYG_024-16b"/>
露不廣海塵不增山<hi>藝文類聚職官部尚書令表</hi>
策蹇長途終慙一日之致懸縷層臺詎任千鈞之重固<lb/>
知本弱不可自彊力微難以企及<hi>藝文類聚職官部冡宰表</hi>
拂羽決起力謝摩天策蹇載馳功微送日將短翮難以<lb/>
陵高駑乘無由致遠<hi>藝文類聚職官部太尉表</hi>
顧蹄涔不足以濯神鬚翳薈不足以翔雲翮<hi>藝文類聚人部隱逸</hi>
<hi>上贊</hi>
瓶缻琑器實非瑚璉之才稊稗之賤不中粢盛之用<hi>藝文</hi>
<pb n="KR3k0045_WYG_024-17a"/>
<hi>類聚人部隱逸下表</hi>
陋巷之居無高密之宇壁立之室無旬朔之資<hi>藝文類聚人部</hi>
<hi>貧書</hi>
顧茲蓬蔚廁根蘭陂膏澤雖均華不足披逮春不茂未<lb/>
秋先萎<hi>藝文類聚人部贈答詩</hi>
以十鈞射者見天而不見雲以七鈞射者見鵠而不見<lb/>
鶬以五鈞射者見鶬而不見雀<hi>藝文類聚巧藝部射</hi>
故不見僬僥之微不知泱漭之泰不見果下之乗不别<lb/>
<pb n="KR3k0045_WYG_024-17b"/>
龍馬之大高下相懸所以致觀也<hi>藝文類聚獸部牛表</hi>
千鈞之弩不為鼷鼠發機萬石之鐘不以尺莛起音<hi>事文</hi>
<hi>類聚德量</hi>
壤蟲之比黄鵠轍鮒之仰河決未足云也<hi>文苑英華徐陵贈答上書</hi>
或問曰諺云人之相去如九牛毛寧有此理乎譚對曰<lb/>
昔許由讓天子之貴市道小人爭半錢之利此相去何<lb/>
啻九牛毛也<hi>太平御覽人事部辯下</hi>
羊不任駕鹽車椽不可為楣棟<hi>太平御覽獸部羊</hi>
<pb n="KR3k0045_WYG_024-18a"/>
上士學道輔佐帝王好生之德也中士學道欲度其家<lb/>
下士學道裁脱其身<hi>太平御覽道部道</hi>
有千金之裘而無千金之布<hi>太平御覽服章部裘</hi>
夜光匪與魚目比映三秀難與朝華爭榮故布鼓自嫌<lb/>
於雷門礫石有忌於琳琅矣<hi>太平御覽文部吊文</hi>
拙者得工輸之斤斧不能以成雲梯怯者得馮婦之刀<lb/>
㦸不能以擒兕虎<hi>太平御覽兵部㦸</hi>
誠知武夫非和寶之倫長庚啓明非曜靈之匹<hi>太平御覽珍寶</hi>
<pb n="KR3k0045_WYG_024-18b"/>
<hi>部武夫</hi>
太山雨天下小山雨一國<hi>埤雅天道門雲</hi>
禽經曰鵻上無尋鷚上無常雉上有丈鷃上有尺<hi>埤雅品物</hi>
<hi>門雉</hi>
聖人喻龍君子喻蛇<hi>玉海周易鄭康成注</hi>
小巫見大巫拔茅而棄此其所以終身弗如<hi>困學紀聞巻十諸子</hi>
比丘諸眷屬離佛不莊嚴猶如虛空中衆星之無月<hi>五燈</hi>
<hi>㑹元西天祖師一祖</hi>
<pb n="KR3k0045_WYG_024-19a"/>
無以大海内水譬諸小水無以太陽譬於餘灮<hi>三十六部尊經</hi>
<hi>道德經</hi>
猶如育蛾何能思於一乗寶藏深奥之義<hi>海空智藏經供獻品</hi>
天府如海非一缾所汲<hi>華陽陶隱居集</hi>
又如日出月及星灮皆悉不現<hi>波羅蜜多經卷五百六十七</hi>
又如大地蟲蟻蚊蛇種種若事不能傾動<hi>波羅蜜多經卷五百六十</hi>
<hi>七</hi>
又如大地若聞師子龍象等聲終無驚怖<hi>波羅蜜多經卷五百六十</hi>
<pb n="KR3k0045_WYG_024-19b"/>
<hi>七</hi>
如見日輪尚有隱沒即知螢火不得久住<hi>波羅蜜多經卷五百六十</hi>
<hi>八</hi>
亦如大海小獸不入<hi>波羅蜜多經卷五百六十九</hi>
如月輪出放大灮明一切星灮皆被映奪<hi>波羅蜜多經五百八十六</hi>
如日輪出放大灮明螢火等灮悉皆隱没<hi>波羅蜜多經五百八十六</hi>
大海中水一毛端水百分千分乃至鄔波尼殺曇分亦<lb/>
未能比其量多少<hi>波羅蜜多經五百八十九</hi>
<pb n="KR3k0045_WYG_024-20a"/>
今問尊者妙高山王與小芥子大小高下輕重何别<hi>波羅</hi>
<hi>蜜多經五百八十九</hi>
世間鏵鐵所有灮彩難可方比贍部真金謂贍部金所<lb/>
有灮彩廣大微妙清淨殊勝<hi>波羅蜜多經五百八十九</hi>
譬如日輪與贍部洲作灮明事螢不能辦所謂日輪放<lb/>
無量灮普照贍部諸有情類螢灮唯照自身<hi>波羅蜜多經五百九</hi>
<hi>十二</hi>
譬如螢火蟲不作是念言我灮明照閻浮提普令大明<lb/>
<pb n="KR3k0045_WYG_024-20b"/>
<hi>光讚波羅蜜經卷二</hi>
如世間中燈油之灮於螢火灮為廣為大顯照明淨超<lb/>
過最勝燭炬之耀超勝燈灮庭燎火聚又勝燭炬藥草<lb/>
發灮踰於火聚星宿之灮倍過藥草滿月流灮又過星<lb/>
耀炎盛日灮踰超於月<hi>大寶積經三十七</hi>
如贍部捺陀金置凡金中令彼凡金猶如墨聚失於明<lb/>
照<hi>大寶積經三十七</hi>
猶如日中盛隆熾陵於星辰故不現<hi>大寶積經六十一</hi>
<pb n="KR3k0045_WYG_024-21a"/>
猶如日中陵月明令月失光明不現<hi>大寶積經六十一</hi>
不以野干聲能令獸王恐唯有師子王一吼飛鳥落<hi>大寶</hi>
<hi>積經卷九十九</hi>
譬如螢火雖有無量千萬億數不能障蔽日之光明<hi>大方</hi>
<hi>等大集經卷九</hi>
如日月星宿俱遊虛空而星宿明不及日月<hi>大方等大集經十八</hi>
譬如波利質多樹華一日熏衣薝蔔華婆師華雖千歳<lb/>
熏所不能及<hi>大方廣佛華嚴經卷五十九</hi>
<pb n="KR3k0045_WYG_024-21b"/>
曾見大海神為小小陂池溝渠泉流作禮不須彌山寧<lb/>
為衆小山作禮不日月之光明與螢火之明等不<hi>阿述逹菩</hi>
<hi>薩經衣八</hi>
師子獸王大吼之時其餘小獸能堪忍不不也又如香<lb/>
象其所負重諸驢騾等能堪忍不不也<hi>決定毗尼經衣三</hi>
何因縁故名日燈三昧譬如日出燈火月光星宿諸明<lb/>
悉不復現<hi>無盡意菩薩經九</hi>
金翅鳥飛烏能及不<hi>菩薩善戒經卷一</hi>
<pb n="KR3k0045_WYG_024-22a"/>
如師子吼猫狸能不<hi>菩薩善戒經卷一</hi>
譬如真金為莊嚴具餘金不及<hi>菩薩地持經卷七</hi>
譬如大河在於大谷谷大耶河大耶谷能盛河非河盛<lb/>
谷谷必大也<hi>大方等陀羅經卷四</hi>
譬如野千獸常與師子遊雖久相習近其聲不相類聞<lb/>
彼聲怖死况能師子吼<hi>鴦崛摩羅經卷四</hi>
譬如從乳出酪酪出生酥生酥出熟酥熟酥出醍醐凡<lb/>
夫邪見如初生乳乳血共雜受三歸者猶如純乳隨信<lb/>
<pb n="KR3k0045_WYG_024-22b"/>
行等及初發心菩薩住解行地猶如成酪七種學人及<lb/>
七地住菩薩猶如生酥意生身阿羅漢辟支佛得自在<lb/>
力及九住十住菩薩猶如熟酥如來應供等正覺猶如<lb/>
醍醐<hi>大法鼔經卷下</hi>
當知十駱駝力不如一凡象力又復十駱駝及一凡象<lb/>
力不如一迦羅勒象力又復十駱駝及一凡象力并迦<lb/>
羅勒象力不如一鳩陁延象力正使十駱駝一凡象乃<lb/>
至鳩陁延象力不如一婆摩那象力復計此象之力不<lb/>
<pb n="KR3k0045_WYG_024-23a"/>
如一迦泥留象力也復計諸象之力復不如一優鉢象<lb/>
力復計爾許象力復不如一鉢頭摩象力復計爾許象<lb/>
力復不如一拘牟陀象力復取計校之復不如一分陀<lb/>
利象力復取計校之復不如一雪象之力復取計校之<lb/>
復不如一香象之力<hi>増壹阿含經卷三十六</hi>
此人間螢火之明不如燈火之明燈火之明不如炬火<lb/>
之明炬火之明不如大火之明大火之明不如星之明<lb/>
星之明不如月之明月之明不如日之明<hi>樓灰經忉利天品</hi>
<pb n="KR3k0045_WYG_024-23b"/>
凡牛之力百當水牛力一水牛力百當青牛力一青牛<lb/>
力百當犛牛力一犛牛力百當竹牛力一竹牛力百當<lb/>
草象力一草象力百當凡象力一凡象力百當黑象力<lb/>
一黑象力百當白象力一白象力百當龍力一龍力百<lb/>
當可畏力士力一可畏力士力百當叚力士力一段力<lb/>
士力百當崩惰力士力一崩惰力士力百當大破壞力<lb/>
士力一大破壞力士力百當半人乘力士力一半人乘力<lb/>
士力百當人乘力士力一人乘力士力百當大人乘力<lb/>
<pb n="KR3k0045_WYG_024-24a"/>
士力一<hi>鴦崛髻經縁六</hi>
譬如日灮比於闇㝠如以實語比於妄談如以須彌山<lb/>
比於衆山如以解脫比於繫縛如以利益比於衰損如<lb/>
以善友比於怨家如以甘露比於毒藥如以白日比於<lb/>
昏夜如以偽珠比於真寶如以巨富比於貧窮猶如行<lb/>
使比安住者如以螢火比於日光如無足者欲比猛風<lb/>
相去懸遠如以盲人比明眼者如以嶮路比平坦道<hi>正法</hi>
<hi>念處經卷二十一</hi>
<pb n="KR3k0045_WYG_024-24b"/>
譬如牛跡不受海水<hi>阿盲王傳第一</hi>
須彌山南有一大樹高四千里諸鉢义鳥栖宿其上樹<lb/>
常不動有小鳥形類鶉鴳住止其上樹即振搖鉢义鳥<lb/>
語樹神言無知我身將重而初不動小鳥未宿反更振<lb/>
動樹神言此鳥雖小從大海底來純食金剛金剛為物<lb/>
所墮之處無不破壞所以大怖不能自安經以為喻若<lb/>
有凡人解深經一句口誦心念身中三毒四魔八萬垢<lb/>
門皆不能自安何况博採衆法為世橋梁者也<hi>衆經撰襍譬喻</hi>
<pb n="KR3k0045_WYG_024-25a"/>
<hi>經</hi>
譬如小龍能雨一縣而不周遍雖為人民潤不足言<hi>修行</hi>
<hi>道地經修行品</hi>
如蠅蟲翅所有風力不能吹動須彌山王<hi>本縁經持王子品</hi>
如諸法無量智慧亦無量如函大葢亦大函小葢亦小<lb/>
<hi>大智度論卷二</hi>
譬如恒河不受大河以其狹小故大海能受衆流以其<lb/>
廣大故<hi>大智度論卷四</hi>
<pb n="KR3k0045_WYG_024-25b"/>
譬如月光雖大日出則滅<hi>大智度論卷九</hi>
如人雖到大海以器小故不能取無量水<hi>大智度論三十二</hi>
如一切草木力不如火一切諸明勢不如日亦如十方<lb/>
世界諸山不如一金剛珠<hi>大智度論卷三十五</hi>
譬如快馬下一鞭便走駑馬多鞭乃去<hi>大智度論卷三十六</hi>
譬如遠行或有乘羊而去或有乘馬而去或有神通去<lb/>
者乗羊者乆乆乃到乘馬者差速乗神通者發意頃便<lb/>
到<hi>大智度論卷三十八</hi>
<pb n="KR3k0045_WYG_024-26a"/>
譬如時雨如有國土溉灌種蒔及種種用水常苦不足<lb/>
若時雨普降無不沾洽無不如願<hi>大智度論卷五十五</hi>
譬如大雨大樹則多受小樹則少受<hi>大智度論卷六十五</hi>
譬如水深淺無定若於小兒則深長者則淺乃至大海<lb/>
於人則深於羅㬋阿脩羅王則淺<hi>大智度論卷六十六</hi>
如雷霆小鳥則怖畏悶死孔雀大鳥歡喜儛戲<hi>大智度論卷七</hi>
<hi>十一</hi>
譬如大臣功業雖大不及太子<hi>大智度論卷七十一</hi>
<pb n="KR3k0045_WYG_024-26b"/>
譬如壁中先有空相小兒以撅釘之力少故不入大力<lb/>
者能入<hi>大智度論卷七十二</hi>
譬如轉輪聖王寶藏中諸寶無能分别知其價者聖王<lb/>
出寶賜人正可知其所得者<hi>大智度論卷八十五</hi>
譬如國王見一張㲲不以為多貧者見之以為多<hi>大智度論</hi>
<hi>卷九十六</hi>
如小海船力可度大海水船力不可渡唯有神通者能<lb/>
渡<hi>大智度論卷一百</hi>
<pb n="KR3k0045_WYG_024-27a"/>
譬如香象蹴蹋非驢所及<hi>入大乗論卷下</hi>
雖善修理彼迦柘珠終不能為鞞瑠璃寶<hi>菩提資糧論卷四</hi>
譬如人以小器盛水著一升鹽則不可飲若復有人以<lb/>
一升鹽投入大海尚不覺鹽味何况叵飲何以故水多<lb/>
鹽少故<hi>十住毘婆沙論卷五</hi>
譬如一縷其量微小能持一華一繫華已勢力便盡不<lb/>
復能繫復有一縷能持二華再繫華已勢力便盡復有<lb/>
一縷能持多華多繫華己其力方盡又如流水其性微<lb/>
<pb n="KR3k0045_WYG_024-27b"/>
小流經一步勢力便盡有第二水其性稍大流經兩步<lb/>
勢力方盡有第三水其性廣大流經多步勢力乃盡又<lb/>
如酢滴其性淡薄唯能酢彼一滴之水不能酢多有第<lb/>
二滴其性稍嚴酢二滴水不能酢多有餘酢滴其性更<lb/>
嚴乃至能酢衆多滴水<hi>瑜伽師地論六十</hi>
譬猶秋毫之慿五嶽觸氏之附六軍<hi>𢎞明集十</hi>
郄克躧足豈從邯鄲比蹤盧敖捷至寧與若士齊跡<hi>𢎞明</hi>
<hi>集十</hi>
<pb n="KR3k0045_WYG_024-28a"/>
江海淵曠非井蛙所逹泊然入定豈外道能干<hi>𢎞明集十</hi>
篤時之蟲驚疑於徃來滯甃之鼃河漢於遠大其故何<lb/>
也淪蒙怠而爭一息抱孤陋而守井幹豈知天地之長<lb/>
乆溟海之壯闊<hi>𢎞明集十</hi>
江海所以異於行潦者以其深廣也五岳所以别於丘<lb/>
陵者以其高大也若高不絶山阜跛羊凌其巔深不絶<lb/>
涓流孺子浴其淵麒麟不處苑囿之中吞舟之魚不遊<lb/>
數仞之溪剖三寸之蚌求明月之珠探枳棘之巢求鳯<lb/>
<pb n="KR3k0045_WYG_024-28b"/>
凰之雛必難獲也何者小不能容大也<hi>𢎞明集牟子理惑論</hi>
語其量也猶嵩華與培塿殊峻溟渤將坎井異深<hi>辯正論卷</hi>
<hi>六</hi>
猶炎威赫耀童子不能正目而視迅雷奮擊懦夫不能<lb/>
張耳而聽<hi>辯正論卷六</hi>
終馗無大椿之乆蜉蝣罕龜鶴之年<hi>辯正論卷六</hi>
匠者之前難為斤斧<hi>辯正論卷七</hi>
譬如輭夫為將雖復將兵終身卒無功名若英雄奮發<lb/>
<pb n="KR3k0045_WYG_024-29a"/>
禍亂立定一日之勲名葢天下<hi>法苑珠林卷八十八</hi>
吞舟之魚不產溝洫之水鵬鵾之鳥豈翔尺鷃之林也<lb/>
<hi>法苑珠林卷八十八</hi>
小乗人骨金剛肉非金剛也大乗中内外金剛一切實<lb/>
滿有大勢力無病處故<hi>羅什譯維摩詰經弟子品</hi>
　<lb/>
　<lb/>
　<lb/>
<pb n="KR3k0045_WYG_024-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷二十四<lb/>
</p>
<p>
</p>
  </div>
</body>
</text>
</TEI>
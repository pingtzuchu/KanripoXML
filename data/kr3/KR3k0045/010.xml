<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷十</head>
    <p>
<pb n="KR3k0045_WYG_010-1a"/>
欽定四庫全書<lb/>
　喻林卷十　　　　　　　明　徐元太　撰<lb/>
　　人事門<hi>八</hi>
　　　審具<lb/>
以中信而濟難若乗虛舟以涉川也<hi>周易正義中孚</hi>
故海之大也而魚何為可得山之深也虎豹貔貅何為<lb/>
可服<hi>汲冡周書周祝解</hi>
魴也鰥也魚之易制者然而敝敗之笱不能制<hi>鄭氏箋詩敝笱</hi>
<pb n="KR3k0045_WYG_010-1b"/>
子謂仲弓曰犂牛之子騂且角雖欲勿用山川其舍諸<lb/>
<hi>論語雍也</hi>
韓子稱長䄂善舞多錢善賈信哉是言<hi>史記范睢傳論</hi>
服絺綌之凉者不苦盛暑之鬰燠襲貂狐之煗者不憂<lb/>
至寒之悽愴何則有其具者易其僃賢人君子亦聖王<lb/>
之所以易海内也<hi>前漢書王褒傳</hi>
皆言家口實如客至之有設也<hi>南齊書王僧䖍傳</hi>
豈有庖㕑不修而欲延大賓者哉<hi>南齊書王僧䖍傳</hi>
<pb n="KR3k0045_WYG_010-2a"/>
桓公在位管仲隰朋見立有間有二鴻飛而過之桓公<lb/>
歎曰仲父今彼鴻鵠有時而南有時而北有時而徃有<lb/>
時而來四方之逺所欲至而至焉非唯有羽翼之故是<lb/>
以能通其意於天下乎<hi>管子霸形</hi>
地之不可食者山之無木者百而當一涸澤百而當一<lb/>
地之無草木者百而當一樊棘雜處民不得入焉百而<lb/>
當一藪鎌纒得入焉九而當一蔓山其木可以爲材可<lb/>
以爲軸斤斧得入焉九而當一汎山其木可以爲棺可<lb/>
<pb n="KR3k0045_WYG_010-2b"/>
以爲車斤斧得入焉十而當一流水網罟得入焉五而<lb/>
當一林其木可以爲棺可以爲車斤斧得入焉五而當<lb/>
一澤網罟得入焉五而當一<hi>管子乗馬</hi>
黄鵠之飛日行千里有必飛之僃也虎豹熊羆而無敵<lb/>
有必勝之理也<hi>商子畫䇿</hi>
談説之士資在於口處士資在於意勇士資在於氣技<lb/>
藝之士資在於手商賈之士資在於身<hi>商子筭地</hi>
田鮪教其子田章曰主賣官爵臣賣智力故自恃無恃<lb/>
<pb n="KR3k0045_WYG_010-3a"/>
人<hi>韓非子外儲説右</hi>
今有羿逢蒙繁弱於此而無弦則必不能中也中非徒<lb/>
弦也而弦為弓中之具也夫立功名亦有具不得其具賢<lb/>
雖過湯武則勞而無功矣<hi>吕氏春秋具僃</hi>
故魚不可以無餌釣也獸不可以虚器召也<hi>淮南子説山訓</hi>
燿蟬者務在明其火釣魚者務在芳其餌明其火者所<lb/>
以燿而致之也芳其餌者所以誘而利之也欲致魚者<lb/>
先通水欲致鳥者先樹木水積而魚聚木茂而鳥集好<lb/>
<pb n="KR3k0045_WYG_010-3b"/>
弋者先具繳與矰好魚者先具罟與罘未有無其具而<lb/>
得其利<hi>淮南子説山訓</hi>
修其翰翼隨風向北<hi>焦氏易林坤之謙</hi>
水長無船不見欣歡<hi>焦氏易林屯之蹇</hi>
鳥飛無翼兔走折足<hi>焦氏易林蒙之漸</hi>
乘筏度河雖深不殆<hi>焦氏易林同人之巽</hi>
手拙不便不能伐檀車無軸轅行者苦難<hi>焦氏易林臨之蹇</hi>
膠車木馬不利逺賈<hi>焦氏易林觀之晉</hi>
<pb n="KR3k0045_WYG_010-4a"/>
錫刀不入魴鯉腥臊<hi>焦氏易林無妄之艮</hi>
天女推床不成文章南箕無舌飯多沙糠<hi>焦氏易林大畜之益</hi>
水深無桴蹇難何游<hi>焦氏易林頥之萃</hi>
漏巵盛酒無以養老<hi>焦氏易林離之師</hi>
千仞之牆不得入門金籠銕疏利以避兵<hi>焦氏易林咸之大畜</hi>
亡錐失斧公輸无輔<hi>焦氏易林萃之訟</hi>
縫衣失針𥜗袴弗能<hi>焦氏易林歸妹之賁</hi>
執斧破薪使媒求婦<hi>焦氏易林小過之益</hi>
<pb n="KR3k0045_WYG_010-4b"/>
精學不求貴貴自至矣力作不求富富自到矣<hi>王充論衡命禄</hi>
<hi>篇</hi>
抱布貿絲交易有亡各得所願儒生抱道貿禄文吏無<lb/>
所抱何用貿易<hi>王充論衡量知篇</hi>
農商殊業所畜之貨貨不可同計其精麤量其多少其<lb/>
出溢者名曰富人富人在世鄉里願之夫先王之道非<lb/>
徒農商之貨也其爲長吏立功致化非徒富多出溢之<lb/>
榮也<hi>王充論衡量知篇</hi>
<pb n="KR3k0045_WYG_010-5a"/>
手中無錢之市使貨主問曰錢何在對曰無錢貨主必<lb/>
不與也夫胷中不學猶手中無錢也欲人君任使之百<lb/>
姓信嚮之奈何也<hi>王充論衡量知篇</hi>
螫蟲之觸負其有毒也戰士能勇倚其有僃也是以鋒<lb/>
鋭甲堅則人輕戰<hi>武矦心書輕戰</hi>
蓋弋鳥者矯其矢釣魚者理其綸<hi>曹子建司馬仲達書</hi>
設有數人年紀老壯旣同服食厚薄又等俱造沙漠之<lb/>
地並冒嚴寒之夜素雪墜於上𤣥氷結於下寒風摧條<lb/>
<pb n="KR3k0045_WYG_010-5b"/>
而宵駭欬唾凝呀於脣吻則其中將有獨中冷者而不<lb/>
必盡病也非冷氣之有偏蓋人體有不耐者耳<hi>抱朴子内篇極</hi>
<hi>言</hi>
循塗雖坦而足無騏驎六虛雖曠而翼非大鵬<hi>抱朴子外篇目</hi>
<hi>敘</hi>
眇者無以與乎眉目之好夫刖者不自爲假文屨<hi>莊子音義</hi>
<hi>逍遙遊</hi>
水滿坎而後進人學博而後仕<hi>掦子法言註學行篇</hi>
<pb n="KR3k0045_WYG_010-6a"/>
如涉川兮無梁若陵虛兮失翼<hi>文選寡婦賦</hi>
臨川靡芳餌何爲守空坻<hi>文選傅咸贈何邵王濟詩</hi>
有斧無柯何以自濟<hi>文選陳琳檄呉將校文</hi>
今有鉛錫之鋌雖歐冶百鍊猶不如瓦刀有駑駘之馬<lb/>
雖造父駕之終不及飛兎絶景質鈍故也<hi>意林物理論</hi>
隋寶産漢濱摛此夜光真不待卞和顯自爲命世珍<hi>藝文</hi>
<hi>類聚人部贈荅詩</hi>
余音非九韶何以儀鳯皇新城非芝圃曷由殖蘭芳<hi>藝文</hi>
<pb n="KR3k0045_WYG_010-6b"/>
<hi>類聚人部贈荅詩</hi>
鐡冠之數曰一女必有一鍼一刀耕者必有一耒一耜<lb/>
一銚行服連軺輂者必有一斤一鋸一錐一鑿<hi>玉海食貨鹽鐡</hi>
猶如真金三種試之乃知堪燒打磨<hi>元陽妙經卷二</hi>
譬如車有雙輪則有載用鳥有兩翼堪任飛行<hi>元陽妙經卷二</hi>
如車無輪不堪運載<hi>元陽妙經卷一</hi>
如欲濟水善䕶舟航船筏之具如臨路人善䕶騎乘如<lb/>
田夫布種善念糞穢<hi>元陽妙經卷八</hi>
<pb n="KR3k0045_WYG_010-7a"/>
如諸種子火所不燒鳥所不食則得增長<hi>元陽妙經卷九</hi>
譬如執持坏瓶詣河取水若池若井若泉若渠當知此<lb/>
瓶不久爛壞何以故是瓶未熟不堪盛水終歸地故<hi>波羅</hi>
<hi>蜜多經四百四十四</hi>
如人欲度險惡曠野若不攝受資糧器具不能達到安<lb/>
樂國王於其中道遭苦失命<hi>波羅蜜多經四百四十四</hi>
如大長者欲過險難必假多伴飲食資糧皆悉具足爾<lb/>
乃能度<hi>波羅蜜多經卷五百六十八</hi>
<pb n="KR3k0045_WYG_010-7b"/>
大王頗曾見乘驢堪入陳唯見乘象馬鬭戰便得勝<hi>大寶</hi>
<hi>積經卷九十九</hi>
大王頗曾見小栰度大海唯乘彼大舶能度無量衆<hi>大寶</hi>
<hi>積經卷九十九</hi>
如人善乘船入於大海中雖行深水難而不爲所害<hi>大方</hi>
<hi>廣佛華嚴經卷二十六</hi>
譬如健士以那羅延金剛利箭射堅密鎧直過無礙<hi>大方</hi>
<hi>廣佛華嚴經卷五十九</hi>
<pb n="KR3k0045_WYG_010-8a"/>
譬如金剛非劣惡器及以破器所能容持唯除全具上<lb/>
妙之器<hi>大方廣佛華嚴經卷七十八</hi>
猶欲度水而不求船不能横越思惟其便若得板木乘<lb/>
騎其上可以得度<hi>阿差末菩薩經卷四</hi>
又如膏車欲使通利以用運載有所至到<hi>長阿含經卷十三</hi>
猶有一人被七肘衣或八肘衣從頭至足於此身體無<lb/>
處不覆<hi>中阿含經卷二十</hi>
譬如有人持器取水一器完堅二者穿壞若用受水完<lb/>
<pb n="KR3k0045_WYG_010-8b"/>
者恒滿穿者漏盡<hi>中本起經來學品</hi>
猶如猛將身被重鎧手無劍者則不能剋定彊敵有劍<lb/>
無鎧者亦復不能降彼彊敵若使猛將身被重鎧手執<lb/>
利劍前後固險與賊共戰必有所辦則無狐疑<hi>出曜經六戒品</hi>
譬如遮迦越王車馬人從濿渡水令水濁惡過渡以去<lb/>
王渴欲得水飲王有清水珠置水中水即為清王便得<lb/>
清水飲之<hi>那先比丘經卷上</hi>
如人有手入寶山中自在能取若無手不能有所取<hi>大智</hi>
<pb n="KR3k0045_WYG_010-9a"/>
<hi>度論卷一</hi>
譬如小藥師以一種藥二種藥不具足故不能差重病<lb/>
大藥師輩具足衆藥能差重病<hi>大智度論卷三</hi>
譬如完器盛水水不漏散<hi>大智度論卷五</hi>
譬如為諸貧人欲令大富當僃種種財物一切僃具然<lb/>
後乃能濟諸貧者又復如人欲廣治諸病當僃種種衆<lb/>
藥然後能治<hi>大智度論卷七</hi>
譬如好染一入便成<hi>大智度論卷二十二</hi>
<pb n="KR3k0045_WYG_010-9b"/>
譬如釋提桓因手執金剛破阿修羅軍<hi>大智度論卷四十七</hi>
如商人農夫隨所適國土所須之物地之所宜種子勤<lb/>
修求辦事無不成<hi>大智度論卷四十九</hi>
如鳥子自知毛羽具足爾乃可飛<hi>大智度論卷八十三</hi>
有人雖疾而智力不強如馬雖疾而力弱有人雖有強<lb/>
智力而不利譬如鈍斧雖有大力不能破物<hi>大智度論卷八十三</hi>
如人乘七寶船牢治行具上有種種好食有好導師遇<lb/>
隨意好風則為好度若人乘草栰度恐怖不名好度<hi>大智</hi>
<pb n="KR3k0045_WYG_010-10a"/>
<hi>度論卷八十四</hi>
如完牢之器所受不漏<hi>大智度論卷九十六</hi>
如麻縷不成絹麤縷無細布<hi>中論卷一</hi>
如小草入火則燒盡若真金入火能堪忍無失<hi>十住毘婆沙論</hi>
<hi>卷十五</hi>
蒜不受熏以其臭故沈麝等亦不受熏以其香故若物<lb/>
不爲香臭所記則能受熏<hi>攝大乘論釋卷二</hi>
譬如鳥僃二翼一舉萬㝷車足兩輪一馳千里<hi>高僧傳十三梁</hi>
<pb n="KR3k0045_WYG_010-10b"/>
<hi>釋法悦</hi>
今淺行者處不淨國恐其行淺功微未能自㧞譬如少<lb/>
湯投之大水亦如少力之人入水救溺未能兼濟則與<lb/>
彼俱淪<hi>羅什譯維摩詰經香積福品</hi>
　　　審謀<lb/>
如彼築室於道謀是用不潰於成<hi>詩小雅小旻</hi>
君臣之謀事如此與不行而坐圖逺近是於道路無進<lb/>
於跬步何以異乎<hi>鄭氏箋詩小旻</hi>
<pb n="KR3k0045_WYG_010-11a"/>
淺近之人不可謀道猶路人不可謀室<hi>毛詩正義小旻</hi>
謀慮茍當則婦人亦成國任姒是也謀慮理乖雖丈夫<lb/>
亦傾城宰嚭無極是也<hi>毛詩正義瞻卬</hi>
卜人曰筮短龜長不如從長<hi>左傳僖公四年</hi>
商書曰三人占從二人衆故也武子曰善鈞從衆<hi>左傳成公</hi>
<hi>六年</hi>
如是可矣何必瘠魯以肥把<hi>左傳㐮公二十九年</hi>
暴虎馮河死而無悔者吾不與也必也臨事而懼好謀<lb/>
<pb n="KR3k0045_WYG_010-11b"/>
而成者也<hi>論語述而</hi>
種黍得黍種稷得稷惟在所樹禍福亦猶是也若不禮<lb/>
重耳則當除之不爾則宜厚之如此不疑是爲徳基<hi>國語</hi>
<hi>解晉四叔詹諫鄭</hi>
且與賊居不知其禍外復求怨徼幸他國猶治救瘑<hi>古禾</hi>
<hi>切</hi>疥而棄心腹之疾發當死矣瘑疥皮膚之疾不足患<lb/>
也今齊陵遲千里之外更歴楚趙之界齊為疾其疥耳<lb/>
越之為病乃心腹也不發則傷動則有死願大王定越<lb/>
<pb n="KR3k0045_WYG_010-12a"/>
而後圖齊<hi>呉越春秋夫差内傳</hi>
越在心腹之疾不前除其疾今信浮辭僞詐而貪齊破<lb/>
齊譬由磐石之田無立其苗也願王釋齊而前越<hi>呉越春秋</hi>
<hi>夫差内傳</hi>
張儀説楚王曰且夫爲從者無以異於驅羣羊而攻猛<lb/>
虎也夫虎之與羊不格明矣今大王不與猛虎而與羣<lb/>
羊竊以爲大王之計過矣<hi>戰國䇿楚懷王</hi>
陳軫曰王不聞夫管與之說乎有兩虎爭人而鬭管<lb/>
<pb n="KR3k0045_WYG_010-12b"/>
莊子將刺之管與止之曰虎者戾蟲人者甘餌也今兩<lb/>
虎爭人而鬭小者必死大者必傷子待傷虎而刺之則<lb/>
是一舉而兼兩虎也無刺一虎之勞而有刺兩虎之名<lb/>
齊楚今戰戰必敗敗王起兵救之有救齊之利而無伐<lb/>
楚之害<hi>戰國策秦惠文君</hi>
醫扁鵲見秦武王武王示之病扁鵲請除左右曰君之<lb/>
病在耳之前目之下除之未必已也將使耳不聽目不<lb/>
明君以告扁鵲扁鵲怒而投其石曰君與知之者謀之<lb/>
<pb n="KR3k0045_WYG_010-13a"/>
而與不知者敗之使此知秦國之政也則君一舉而亡<lb/>
國矣<hi>戰國䇿秦武王</hi>
黄歇使於秦説昭王曰天下莫強於秦楚今聞大王欲<lb/>
伐楚此猶兩虎相鬭而駑犬受其敝不如善楚臣聞之<lb/>
物至而反冬夏是也致至而危累棊是也<hi>戰國䇿秦昭㐮王</hi>
夫取三晉之腸胃與出兵而懼其不反也孰利<hi>戰國策秦昭㐮</hi>
<hi>王</hi>
此所謂藉賊兵而齎盜食者也王不如逺交而近攻得<lb/>
<pb n="KR3k0045_WYG_010-13b"/>
寸則王之寸得尺亦王之尺也<hi>戰國策秦昭㐮王</hi>
趙且伐燕蘇代爲燕謂衛王曰今者臣來過易水蚌方<lb/>
出曝而鷸啄其肉蚌合而箝其喙鷸曰今日不雨明日<lb/>
不雨即有死蚌蚌亦謂鷸曰今日不出明日不出即有<lb/>
死鷸兩者不肯相舎漁者得而并擒之今趙且伐燕燕<lb/>
趙乆相攻以敝大衆臣恐強秦之為漁父也<hi>戰國䇿燕昭王</hi>
必若所欲為危於絫卵難於上天變所欲為易於反掌<lb/>
安於泰山<hi>前漢書枚乗傳</hi>
<pb n="KR3k0045_WYG_010-14a"/>
臣聞揚湯止沸莫若去薪潰癰雖痛勝於内食<hi>後漢書董卓傳</hi>
當爲秋霜無爲檻羊<hi>後漢書廣陵思王荆傳</hi>
夫邉垂之患手足之蚧搔中國之困胷背之瘭疽方今<lb/>
郡縣盜賊尚不能禁况此醜虜而可伏乎<hi>後漢書烏桓鮮卑傳</hi>
揚湯止沸不如滅火去薪潰癰雖痛勝如養肉及溺呼<lb/>
船悔之無及<hi>魏志董卓傳註</hi>
諺曰射幸數跌不如審發是故智者不爲小利移目不<lb/>
為意似改步時可而後動數合而後舉<hi>蜀志譙周傳</hi>
<pb n="KR3k0045_WYG_010-14b"/>
譬猶棊刼相持爭行先後若一行非當或成彼利誠應<lb/>
捨小營大先保封域<hi>周書熊安生儒林傳</hi>
天道無殃不可先倡人道無灾不可先謀必見天殃又<lb/>
見人灾乃可以謀<hi>太公六韜武韜</hi>
夫運謀者天地之虛滿也合離也春秋冬夏之勝也<hi>管子</hi>
<hi>侈靡</hi>
愛子者慈於子重生者慈於身䝿功者慈於事慈母之<lb/>
於弱子也務致其福務致其福則事除其禍事除其禍<lb/>
<pb n="KR3k0045_WYG_010-15a"/>
則思慮熟思慮熟則得事理得事理則必成功必成功<lb/>
則其行之也不疑不疑之謂勇聖人之於萬事也盡如<lb/>
慈母之為弱子慮也<hi>韓非子解老</hi>
當今之世為人主忠計也必無使燕王説魯人無使近<lb/>
世慕賢於古無思越人以救中國溺者如此則上下親<lb/>
内功立外名成<hi>韓非子用人</hi>
虞慶將為屋匠人曰材生而塗濡夫材生則橈塗濡則<lb/>
重以橈任重今雖成久必壞虞慶曰材乾則直塗乾則<lb/>
<pb n="KR3k0045_WYG_010-15b"/>
輕今誠得乾日以輕直雖久必不壞匠人詘作之成有<lb/>
間屋果壞<hi>韓非子外儲説左上</hi>
南宫敬子問顔涿聚曰季孫養孔子之徒所朝服與坐<lb/>
者以十數而遇賊何也曰昔周成王近優侏儒以逞<lb/>
其意而與君子㫁事是能成其欲於天下今季孫養孔<lb/>
子之徒所朝服而與坐者以十數而與優侏儒㫁事是<lb/>
以遇賊故曰不在所與居在所與謀也<hi>韓非子外儲説左下</hi>
以手擊牛之背可以殺其上蝱而不能破蝨喻今將兵<lb/>
<pb n="KR3k0045_WYG_010-16a"/>
方欲滅秦不可盡力與章邯即戰或未能擒徒費力也<lb/>
<hi>前漢書註項籍傳</hi>
理國譬如理家耕當使奴織當問婢陛下欲伐國而與<lb/>
白面書生輩謀之何由濟<hi>藝文類聚人部奴</hi>
譬如白鶴欲取魚時籌量進止不失期㑹知其可得即<lb/>
便取之終不空也<hi>大智度論卷九十四</hi>
夫欲止流莫若高堰欲伐樹者當盡根源<hi>出曜經三愛品</hi>
猶農夫之播殖匠者之構室將擇楨材以求堂宇之飾<lb/>
<pb n="KR3k0045_WYG_010-16b"/>
精簡種子以規嘉穀之實故稼穡必樹於沃壤之地卜<lb/>
居要選於爽塏之處<hi>𢎞明集釋駮論</hi>
昔齊人好獵家貧犬瘠窮年馳騁不獲一獸於是退而<lb/>
歸耕令吾子有知歸耕得筭<hi>𢎞明集駮夷夏論</hi>
　　　審察<lb/>
采苓采苓者皆言我采此苓於首陽之巔然首陽之巔<lb/>
信有苓矣然而今人采之者未必於首陽而人必信之<lb/>
以其事有似也事雖似而實非以興天下之事亦有似<lb/>
<pb n="KR3k0045_WYG_010-17a"/>
之而實非者君何得聞人之讒而輒信之乎<hi>毛詩正義采苓</hi>
以人爲鏡見成敗以水爲鏡見形而已書曰人無於水<lb/>
鑑當於民鑑<hi>國語解呉申胥諫</hi>
夫明者獨見不惑於朱紫聽者獨聞不謬於清濁故離<lb/>
朱不為巧眩移目師曠不為新聲易耳<hi>後漢書陳元列傳</hi>
玉石同體而異名忠佞異名而同理求之於同則得其<lb/>
所以異㝷之於異則失其所以同<hi>北史高閭傳</hi>
必見其陽又見其隂乃知其心必見其外又見其内乃<lb/>
<pb n="KR3k0045_WYG_010-17b"/>
知其意必見其疏又見其親乃知其情<hi>太公六韜武韜</hi>
今有美麗佼好之人人之所同悦也然而蒙之以倛首<lb/>
則見之者棄之而走更之以輕紈阿裼焉則向日之<lb/>
走者留行矣甚矣世之人注其目於視也目奚足信<hi>子華</hi>
<hi>子大道</hi>
故鄭人之取玉也載司南之車為其不惑也夫度材量<lb/>
能揣情者亦事之司南也故同情而俱相親者其俱成<lb/>
者也同欲而相疏者其偏害者也同惡而相親者其俱<lb/>
<pb n="KR3k0045_WYG_010-18a"/>
害者也同惡而相疎者偏害者也<hi>鬼谷子</hi>
伯樂敎二人相踶馬相與之簡子廏觀馬一人舉踶馬<lb/>
其一人從後而循之三撫其尻而馬不踶此自以爲失<lb/>
相其一人曰子非失相也此其為馬也踒肩而腫膝夫<lb/>
踶馬也者舉後而任前腫膝不可任也故後不舉子巧<lb/>
於相踶馬而拙於任腫膝夫事有所必歸而以有所腫<lb/>
膝而不任智者之所獨知也<hi>韓非子説林</hi>
田伯鼎好士而存其君白公好士而亂荆其好士則同<lb/>
<pb n="KR3k0045_WYG_010-18b"/>
其所以為則異公孫友自刖而尊百里竪刁自宫而謟<lb/>
桓公其自刑則同其所以自刑之為則異<hi>韓非子説林</hi>
故人主之於國事也皆不達乎工匠之構屋張弓也然<lb/>
而士窮乎范且虞慶者為虚辭其無用而勝實事其無<lb/>
易而窮也<hi>韓非子外儲説左上</hi>
宋人有請為燕王以棘刺之端為母猴者必三月齋然<lb/>
後能觀之燕王因以三乘養之右御冶公言王曰臣聞<lb/>
人主無十日不燕之齋今知王不能久齋以觀無用之<lb/>
<pb n="KR3k0045_WYG_010-19a"/>
器也故以三月為期凡刻削者以其所以削必小今臣<lb/>
冶人也無以為之削此不然物也王必察之王因囚而<lb/>
問之果妄乃殺之冶人謂王曰計無度量言談之士多<lb/>
棘刺之説也<hi>韓非子外儲説左上</hi>
晉平公鑄為大鍾使工聽之皆以為調矣師曠曰不調<lb/>
請更鑄之平公曰工皆為調矣師曠曰後世有知音者<lb/>
將知鐘之不調也臣竊為君耻之至於師㳙而果知鐘<lb/>
之不調也是師曠欲善調鐘以為後世之知音者也<hi>吕氏</hi>
<pb n="KR3k0045_WYG_010-19b"/>
<hi>春秋長見</hi>
使治亂存亡若髙山之與深谿若白堊之與黑漆則無<lb/>
所用智雖愚猶可矣且治亂存亡則不然如可知如可<lb/>
不知如可見如可不見故智士賢者相與積心愁慮以求<lb/>
之猶尚有管叔蔡叔之事與東夷八國不聽之謀故治<lb/>
亂存亡其始若秋毫察其秋毫則大物不過矣<hi>吕氏春秋察微</hi>
古之善相馬者寒風是相口齒麻朝相頰子女厲相目<lb/>
衛忌相<graphic n="KR2507" url="https://raw.githubusercontent.com/kanripo/KR-Gaiji/master/images/KR2507.png" mimeType="image/png"/>許鄙相<graphic n="KR2697" url="https://raw.githubusercontent.com/kanripo/KR-Gaiji/master/images/KR2697.png" mimeType="image/png"/>投伐相褐胷脇管青相膹肳陳悲<lb/>
<pb n="KR3k0045_WYG_010-20a"/>
相股脚秦牙相前賛君相後凡此十人者皆天下之良<lb/>
工也其所以相者不同見馬之一徵也而知節之髙卑<lb/>
足之滑易材之堅脆能之長短非獨相馬然也人亦有<lb/>
徵事與國皆有徵聖人上知千歲下知千歲非意之也<lb/>
<hi>吕氏春秋觀表</hi>
疑似之迹不可不察察之必於其人也舜為御堯為左<lb/>
禹為右入於澤而問牧童入於水而問漁師奚故也其<lb/>
知之審也夫人子之相似者其母常識之知之審也<hi>吕氏</hi>
<pb n="KR3k0045_WYG_010-20b"/>
<hi>春秋疑似</hi>
夫得言不可以不審數傳而白為黑黑為白故狗似玃<lb/>
玃似母猴母猴似人人之與狗則逺矣此愚者之所以<lb/>
大過也聞而審則為福矣聞而不審不若無聞矣<hi>吕氏春秋</hi>
<hi>察傳</hi>
善言古者合之於今能術逺者考之於近<hi>陸子術事</hi>
從朝視夕者移從枉凖直者虧聖人之偶物也若以鏡<lb/>
視形曲得其情<hi>淮南子説林訓</hi>
<pb n="KR3k0045_WYG_010-21a"/>
異音者不可聽以一律異形者不可合於一體<hi>淮南子説林訓</hi>
聲有順逆必有清濁形有善惡必有曲直故聖人聞其<lb/>
聲則别其清濁見其形則異其曲直於濁之中必知其<lb/>
清於清之中必知其濁於曲之中必知其直於直之中<lb/>
必知其曲<hi>春秋繁露保位權</hi>
夫泰山之為大弗察弗見而况微眇者乎<hi>春秋繁露竹林</hi>
囘曰今者有哭者其音甚悲非徒哭死又哭生離者孔<lb/>
子曰何以知之囘曰似完山之鳥孔子曰何如曰完山<lb/>
<pb n="KR3k0045_WYG_010-21b"/>
之鳥生四子羽翼已成乃離四海哀鳴送之為是往而<lb/>
不復返也孔子使人問哭者哭者曰父死家貧賣子以<lb/>
𦵏之將與其别也<hi>説苑辨物</hi>
夫小快害義小慧害道小辨害治<hi>説苑談叢</hi>
或問蒼蠅紅紫曰明視問鄭衛之似曰聰聽或曰朱曠<lb/>
不世如之何曰亦精之而已矣<hi>楊子呉子篇</hi>
次二錯於靈蓍焯於龜資出泥入脂測曰錯蓍焯龜比<lb/>
光道也<hi>太𤣥經第一童</hi>
<pb n="KR3k0045_WYG_010-22a"/>
故穹窮之似藁本蛇床之類薇蕪碧盧之亂美玉非猗<lb/>
頓不能别也闇主之於名實亦不能知也<hi>吕氏春秋審分解</hi>
察疑之政謂察朱紫之色别宫啇之音故紅紫亂朱色<lb/>
滛聲亂正樂<hi>武侯十六䇿察疑</hi>
凡相溷者或敎之薫隧或令之負豕二言之於除臰洿<lb/>
也孰是孰非<hi>王充論衡寒温篇</hi>
勇夫強國勇夫難近好女悦心好女難畜辨士快意辨士<lb/>
難信<hi>王充論衡言毒篇</hi>
<pb n="KR3k0045_WYG_010-22b"/>
湖池非一廣狹同也樹竿測之深淺可度<hi>王充論衡須頌篇</hi>
三年盲子卒見父母不察察相識安肯悦喜<hi>王充論衡自紀篇</hi>
文王四乳然則世亦有四乳者此則駑馬一毛似驥耳<lb/>
<hi>曹子建相論</hi>
彼有外名者未必有内行有陽譽者不能解隂罪若以<lb/>
薺菱之生死而疑隂陽之大氣亦不足以致逺也<hi>抱朴子内</hi>
<hi>篇微㫖</hi>
貴逺賤近有自來矣故新劍以詐刻加價弊方以偽題<lb/>
<pb n="KR3k0045_WYG_010-23a"/>
見寶也是以古書雖質樸而俗儒謂之墮於天也今文<lb/>
雖金玉而常人同之於瓦礫也<hi>抱朴子外篇鈞世</hi>
膚表或不可以論中望貌或不可以核能仲尼似喪家<lb/>
之狗公旦類朴斵之材咎繇面如蒙箕伊尹形如稿骸<lb/>
及龍陽宋朝猶土偶之冠夜光籍孺董鄧猶錦紈之裏<lb/>
塵埃也<hi>抱朴子外篇博喻</hi>
落落之玉或亂乎石碌碌之石時似乎玉<hi>文心雕龍總術</hi>
咸池不齊度於䵷咬而衆聽者或疑能不惑者其唯子<lb/>
<pb n="KR3k0045_WYG_010-23b"/>
野乎<hi>文選東京賦</hi>
世之所遺未為非寶主之所珍不必適治<hi>文選陸機演連珠</hi>
屠者割肉則知牛長少弓人𠢐筋則知牛長少雕人裁<lb/>
骨則知牛長少各有辨焉<hi>意林尸子</hi>
遂使甘霜受電之心有同於飾請皎日大河之志匪殊<lb/>
於貌謁<hi>藝文類聚封爵部遜譲封表</hi>
夫萍與菱之浮相似也菱植根萍隨波是以堯舜歎巧<lb/>
言亂徳仲尼惡紫之奪朱<hi>藝文類聚草部萍論</hi>
<pb n="KR3k0045_WYG_010-24a"/>
卷葹<hi>一作施</hi>不死誰必有心甘蕉自長故知無節是以螺<lb/>
蚌得路恐異驪淵雀鼠同歸應非丹宂<hi>文苑英華庾信連珠</hi>
顔囘問孔子曰小人之言有同乎君子者不可不察也<lb/>
子曰君子以行言小人以舌言<hi>太平御覽人事部言語</hi>
舄九寫而爲烏虎三寫而為帝言書之轉易如此<hi>埤雅品物</hi>
<hi>門鵲</hi>
赤欲如白裹朱不欲如赫青欲如蒼璧之澤不欲如藍<lb/>
<hi>埤雅卉物門藍</hi>
<pb n="KR3k0045_WYG_010-24b"/>
管子曰無儀法程式蜚搖而無所定謂之蜚蓬之問蜚<lb/>
蓬之問明主不聽也<hi>埤雅卉物門蓬</hi>
篤論曰日給之華似奈奈實而日給虛虛僞之與真實<lb/>
相似也<hi>埤雅卉物門木槿</hi>
里語曰斫檀不諦得莢蒾莢蒾尚可得駮馬<hi>爾雅翼六駮</hi>
容色見上下左右各在其要其色見淺者湯液主治十<lb/>
日已其見深者必齊主治二十一日已其見大深者醪<lb/>
酒主治百日已色夭靣脱不治百日盡已<hi>黄帝素問内經玉版論要</hi>
<pb n="KR3k0045_WYG_010-25a"/>
<hi>篇</hi>
夫年長則求之於府年少則求之於經年壯則求之於<lb/>
藏<hi>黄帝素問内經示從容論</hi>
黄帝問曰病有標本刺有逆從奈何岐伯對曰凡刺之<lb/>
方必别隂陽前後相應逆從得施標本相移故曰有其<lb/>
在標而求之於標有其在本而求之於本有其在本而<lb/>
求之於標有其在標而求之於本故治有取標而得者<lb/>
有取本而得者有逆取而得者有從取而得者故知逆<lb/>
<pb n="KR3k0045_WYG_010-25b"/>
與從正行無問知標本者萬舉萬當不知標本者是謂<lb/>
妄行<hi>黄帝素問内經標本病傳論</hi>
夫平心脉來累累如連珠如循琅玕曰心平夏以胃氣<lb/>
為本病心脉來喘喘連屬其中微曲曰心病死心脉來<lb/>
前曲後居如操帶鈎曰心死平肺脉來厭厭聶聶如落<lb/>
榆莢曰肺平秋以胃氣為本病肺脉來不止不下如循<lb/>
鷄羽曰肺病死肺脉來如物之浮如風吹毛曰肺死平<lb/>
肝脉來耎弱招招如揭長竿末稍曰肝平春以胃氣為<lb/>
<pb n="KR3k0045_WYG_010-26a"/>
本病肝脉來盈實而滑如循長竿曰肝病死肝脉來急<lb/>
益勁如新張弓弦曰肝死平脾脉來和柔相離如鷄踐<lb/>
地曰脾平長夏以胃氣為本病脾脉來實而盈數如鷄<lb/>
舉足曰脾病死脾脉來鋭堅如鳥之啄如鳥之矩如屋<lb/>
之漏如水之流曰脾死平腎脉來喘喘累累如鈎按之<lb/>
而堅曰腎平冬以胃氣為本病腎脉來如引葛按之益<lb/>
堅曰腎病死腎脉來發如奪索辟辟如彈石曰腎死<hi>黄帝</hi>
<hi>素問内經平人氣象論</hi>
<pb n="KR3k0045_WYG_010-26b"/>
合而察之切而騐之見而得之若清水明鏡之不失其<lb/>
形也<hi>黄帝素問靈樞經外揣</hi>
行水者必待天温氷釋凍解而水可行地可穿也人脉<lb/>
猶是也治厥者必先熨調和其經掌與腋肘與脚項與<lb/>
脊以調之火氣以通血脉乃行然後視其病脉淖澤者<lb/>
刺而平之堅𦂳者破而散之氣下乃止此所謂以解結<lb/>
者也<hi>黄帝素問靈樞經刺節真邪</hi>
夫日月之出入也同明人之生死也同形春秋之分也<lb/>
<pb n="KR3k0045_WYG_010-27a"/>
同利𤣥聖之與野人也同容通者之與閉塞也同事道<lb/>
士之與赤子也同功凡此數者中異而外同非有聖人<lb/>
莫之能明<hi>道徳經指歸卷十一</hi>
又如狂人雖説空花論其微妙終不可信<hi>大乘妙林經</hi>
如巧幻師在四衢道化作女人忽現懷孕尋見生子其<lb/>
子俄尒便復命終彼女於子生時有喜死有憂耶<hi>波羅蜜多</hi>
<hi>經五百八十一</hi>
譬如甘蔗其味雖一岀白石蜜為福德人出黒石蜜為薄<lb/>
<pb n="KR3k0045_WYG_010-27b"/>
徳人<hi>大方等大果經十八</hi>
設有重貨若復空行欲得責税故宜難詰<hi>阿差末菩薩經卷一</hi>
譬如故瓶盛淨不淨而蓋其口不見其裏發口則現也<lb/>
<hi>修行道地經慈品</hi>
如水乳合猶尚可别<hi>修行道地經行空品</hi>
譬如月十四日衆人生疑若滿若不滿<hi>大智度論卷六</hi>
譬如牛乳驢乳其色雖同牛乳抨則成酥驢乳抨則成糞<lb/>
<hi>大智度論卷十八</hi>
<pb n="KR3k0045_WYG_010-28a"/>
譬如良醫觀其病相審定知其可活則治之不可活者<lb/>
則捨之<hi>大智度論卷八十八</hi>
夫聞清商而謂之角非彈弦之過聽者之不聰矣見和<lb/>
璧而名之石非璧之賤也視者之不明矣<hi>𢎞明集牟子理惑論</hi>
猶靈鳯以容徳希覩鼢鼠以醜懼潜形雖隱質事同媸<lb/>
妍異矣<hi>辨正論卷六</hi>
欲使珉玉異價涇渭分流<hi>高僧傳八釋寶亮</hi>
良由雪山之藥真偽頗辨庵羅之果生熟難分<hi>法苑珠林卷五</hi>
<pb n="KR3k0045_WYG_010-28b"/>
<hi>十八</hi>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷十<lb/>
</p>
<p>
</p>
  </div>
</body>
</text>
</TEI>
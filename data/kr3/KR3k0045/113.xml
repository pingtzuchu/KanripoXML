<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷百十三</head>
    <p>
<pb n="KR3k0045_WYG_113-1a"/>
欽定四庫全書<lb/>
　喻林卷百十三　　　　　明　徐元太　撰<lb/>
　　性理門<hi>四</hi>
　　　守要<lb/>
戸之開闔必由於樞情之通塞必在於感<hi>後漢書廉范傳論註</hi>
凡在天非日不明居地以斗而辨<hi>宋書厯志下</hi>
萬物有所生而獨知守其根百事有所出而獨知守其<lb/>
門<hi>淮南子原道訓</hi>
<pb n="KR3k0045_WYG_113-1b"/>
今夫調絃者叩宫宫應彈角角動此同聲相和者也夫<lb/>
有改調一絃其於五音無所比鼔之而二十五絃皆應<lb/>
此未始異於聲而音之君已形也<hi>淮南子覽㝠訓</hi>
猶本與末也從本引之千枝萬葉莫不隨也<hi>淮南子精神訓</hi>
慎子曰匠人知為門能以門所以不知門也故必杜然<lb/>
後能門<hi>淮南子道應訓</hi>
風自動而依之德自立而秉之斯易持易行之道也<hi>郭子</hi>
<hi>註莊天運</hi>
<pb n="KR3k0045_WYG_113-2a"/>
示應於近遠有可察託驗於顯微或可包是以寸管下<lb/>
傃天地不能以氣欺尺表逆立日月不能以形逃<hi>文選陸士</hi>
<hi>衡演連珠</hi>
通於變者用約而利博明其要者器淺而應𤣥是以天<lb/>
地之賾該於六位萬殊之曲窮於五絃<hi>文選陸機演連珠</hi>
尺表能審璣衡之度寸管能測往復之氣<hi>世説新語言語</hi>
終年為車無一人之輪則不可馳<hi>意林子思子</hi>
玉律追天故躔次之期不變緹室候景則發歛之氣罔<lb/>
<pb n="KR3k0045_WYG_113-2b"/>
踰<hi>藝文類聚内典部寺碑</hi>
此是世寶未足為上於諸寶中法寶為上此是世光未<lb/>
足為上於諸光中智光為上此是世明未足為上於諸<lb/>
明中心明為上<hi>五燈㑹元西天祖師二十七祖</hi>
夫約方者猶約囊也囊滿而弗約則輪泄方成弗約則<lb/>
神與弗俱<hi>黄帝素問靈樞經禁服</hi>
家者知人之本根也身者知天之淵泉也<hi>道德經指歸卷八</hi>
去家出户不見天下去身窺牖不知天道其出愈遠其<lb/>
<pb n="KR3k0045_WYG_113-3a"/>
知益少周流四海其迷益甚<hi>道徳經指歸卷八</hi>
茍解提綱而振領自然掘土而得金<hi>玉皇本行集經</hi>
萬象森羅不離兩儀之育百法紛凑無越三教之境<hi>華陽</hi>
<hi>陶隠居集</hi>
譬如有人塊擲師子師子逐人而塊自息<hi>波羅蜜多經卷五百六十</hi>
<hi>九</hi>
譬如桴筏以繩貫穿連綴竹木不令分㪚於河流中遊<lb/>
行自在<hi>大方廣佛華嚴經卷三十六</hi>
<pb n="KR3k0045_WYG_113-3b"/>
如人䕶身先䕶命根<hi>大方廣佛華嚴經卷七十八</hi>
譬如有人調和藥汁必當先取好清浄水<hi>大方廣佛華嚴經卷七十</hi>
<hi>八</hi>
如機關木人若無有楔身即離㪚不能運動<hi>大方廣佛華嚴經卷</hi>
<hi>七十八</hi>
菩提心者如白㲲線從本已來性清浄故菩提心者如<lb/>
快利犁能治一切衆生田故菩提心者猶如快箭能破<lb/>
一切諸苦的故菩提心者猶如利矛能穿一切煩惱甲<lb/>
<pb n="KR3k0045_WYG_113-4a"/>
故菩提心者猶如堅甲能䕶一切如理心故菩提心者<lb/>
猶如利刀能斬一切煩惱首故菩提心者猶如利劒能<lb/>
斷一切憍慢鎧故菩提心者如勇將幢能伏一切諸魔<lb/>
軍故菩提心者猶如利鋸能截一切無明樹故<hi>大方廣佛華嚴</hi>
<hi>經卷七十八</hi>
菩提心者如錬金藥能治一切煩惱垢故菩提心者猶<lb/>
如好蜜圓滿一切功德味故菩提心者猶如正道令諸<lb/>
菩薩入智城故菩提心者猶如好器能持一切白净法<lb/>
<pb n="KR3k0045_WYG_113-4b"/>
故<hi>大方廣佛華嚴經卷七十八</hi>
譬如人病喉咽痛舉一身皆為痛<hi>佛遺日摩尼寶經推六</hi>
云何貍心謂順修徐進法云何狗心謂得少分以為喜<lb/>
足云何鼠心謂思惟斷諸繋縛<hi>大毘盧遮那成佛神變加持經詩一</hi>
云何師子心謂修行一切無怯弱法云何鵂鶹心謂常<lb/>
暗夜思念云何烏心謂一切處驚怖思念<hi>大毘盧遮那成佛神變加</hi>
<hi>持經詩一</hi>
如膏車轄令不敗傷有所至到<hi>大毘盧遮那成佛神變加持經詩七</hi>
<pb n="KR3k0045_WYG_113-5a"/>
譬如工巧匠善守於機發亦如海船師執柁而揺動<hi>大乗</hi>
<hi>密嚴經卷上</hi>
以不放逸行為種子故而成善法果以尸波羅蜜行為<lb/>
足故而能善去以菩提心為命根故而不死滅以舍摩<lb/>
他毘婆舍那為手故而能善巧作業以信業果報為眼<lb/>
故而現見智慧修空慧為首故而無所分别<hi>法集經欲一</hi>
如膏車省牛氣力車即易牽<hi>蘇婆呼童子經卷中</hi>
猶如列陣共鬭戰時唯要誓為第一猶樓觀椽彼一切<lb/>
<pb n="KR3k0045_WYG_113-5b"/>
皆依承椽梁立承椽梁承椽梁皆攝持之承椽梁者為<lb/>
最第一<hi>中阿含經卷三十四</hi>
譬如國王有邊境城四周堅固巷陌平正唯有一門立<lb/>
守門者聰明黠慧善能籌量外有人來應入者聽入不<lb/>
應入者不聽周市繞城求第二門都不可得都無猫貍<lb/>
出入之處况第二門彼守門者都不覺悟入者出者然<lb/>
彼士夫知一切人唯從此門若出若入更無餘處<hi>雜阿含經</hi>
<hi>卷三十四</hi>
<pb n="KR3k0045_WYG_113-6a"/>
譬如防水善治堤塘勿漏而已<hi>中本起經比丘品</hi>
佛以忍為鎧精進為鋼鉀持戒為大馬禪定為良弓智<lb/>
慧為好箭外破魔王軍内滅煩惱賊<hi>大智度論卷二</hi>
忍為堅鉀胄慧為利刀仗<hi>天清問經當三</hi>
信能度淵攝為船師精進除苦慧到彼岸<hi>法句經篤信品</hi>
如逸象無鉤終不順調道<hi>三昧法門經卷上</hi>
大慈悲為軸智慧為兩輪精進為快馬戒定以為銜忍<lb/>
辱心為鎧總持為轡勒<hi>大智度論卷四</hi>
<pb n="KR3k0045_WYG_113-6b"/>
譬如人射先得平地地平然後心安心安然後挽滿挽<lb/>
滿然後䧟深戒為平地定意為弓挽滿為精進箭為智<lb/>
慧賊是無明<hi>大智度論卷十四</hi>
如人上屋非梯不昇不得戒梯禪亦不立<hi>大智度論卷十四</hi>
譬如國王有一大臣自覆藏罪人所不知王言取無脂<lb/>
肥羊來汝若不得者當與汝罪大臣有智繋一大羊以<lb/>
草榖好養日三以狼而畏怖之羊雖得養肥而無脂牽<lb/>
羊與王王遣人殺之肥而無脂王問云何得爾荅以上<lb/>
<pb n="KR3k0045_WYG_113-7a"/>
事菩薩亦如是見無常苦空狼令諸結使脂消諸功德<lb/>
肉肥<hi>大智度論卷十五</hi>
是覺觀能生三昧亦能壞三昧譬如風能生雨亦能壞<lb/>
雨<hi>大智度論卷二十一</hi>
譬如農夫遇好良田而無種子雖欲加功無以肆力<hi>大智</hi>
<hi>度論卷三十</hi>
實智慧者則是度老病死海堅牢船也亦是無明黒暗<lb/>
大明燈也一切病者之良藥也伐煩惱樹之利斧也<hi>遺教</hi>
<pb n="KR3k0045_WYG_113-7b"/>
<hi>經論離十二</hi>
或復方之日月譬若寶珠義等塗香事同惜水越渡大<lb/>
海號曰牢船生長善芽又稱平地<hi>法苑珠林卷八十二</hi>
若菩薩欲得浄土當浄其心隨其心浄則佛土浄<hi>維摩詰所</hi>
<hi>説經佛國品</hi>
寶積當知直心是菩薩浄土深心是菩薩浄土大乗心<lb/>
是菩薩浄土布施是菩薩浄土持戒是菩薩浄土忍辱<lb/>
是菩薩浄土精進是菩薩浄土禪定是菩薩浄土智慧<lb/>
<pb n="KR3k0045_WYG_113-8a"/>
是菩薩浄土四無量心是菩薩浄土四攝法是菩薩浄<lb/>
土方便是菩薩浄土三十七品是菩薩浄土廻向心是<lb/>
菩薩浄土説除八難是菩薩浄土自守戒行不譏彼闕<lb/>
是菩薩浄土十善是菩薩浄土<hi>維摩詰所説經佛國品</hi>
障蔽風雨莫過於舍滅除衆想莫妙於空亦能絶諸問<lb/>
難降伏魔怨猶密宇深重冦患自消<hi>羅什譯維摩詰經佛道品</hi>
三乗法以三十四心成道大乗中唯以一念則豁然大<lb/>
悟具一切智也<hi>羅什譯維摩詰經菩薩品</hi>
<pb n="KR3k0045_WYG_113-8b"/>
夫欲響順必和其聲欲影端必正其形此報應之定數<lb/>
也<hi>僧肇註維摩詰經佛國品</hi>
　　　至人<lb/>
夫古之至人藏器於靈褞袍不能令暖軒冕不能令榮<lb/>
動如川之流静如川之渟<hi>晋書董京傳</hi>
舜者處民之中則自齊乎士處君子之中則齊乎君子<lb/>
上與聖人則固聖人之林也<hi>晏子春秋外篇</hi>
善行無轍跡善言無瑕讁善計不用籌䇿善閉無關鍵<lb/>
<pb n="KR3k0045_WYG_113-9a"/>
而不可開善結無繩約而不可解<hi>老子巧用</hi>
大丈夫恬然無思淡然無慮以天為盖以地為車以四<lb/>
時為馬以陰陽為御行乎無路遊乎無怠出乎無門以<lb/>
天為盖則無所不覆也以地為車則無所不載也四時<lb/>
為馬則無所不使也陰陽御之則無所不備也是故疾<lb/>
而不揺遠而不勞<hi>文子道原</hi>
其動若水其静若鑑其應若響芒乎若亡寂乎<hi>闕</hi>　<hi>關尹</hi>
<hi>子三極</hi>
<pb n="KR3k0045_WYG_113-9b"/>
入水不溺入火不熱斫撻無傷痛指擿無痟癢乗空如<lb/>
履實寢虚若處牀雲霧不硋其視雷霆不亂其聽美惡<lb/>
不滑其心山谷不躓其步神行而已<hi>列子黄帝</hi>
絶跡易無行地難<hi>莊子人間世</hi>
予方將與造物者為人厭則又乗夫莽眇之鳥以出六<lb/>
極之外而遊無何有之鄉以處壙埌之野<hi>莊子應帝王</hi>
孔子見老𥅆歸三日不談弟子問曰夫子見老𥅆亦將<lb/>
何規哉孔子曰吾乃今於是乎見龍龍合而成體㪚而<lb/>
<pb n="KR3k0045_WYG_113-10a"/>
成章乗乎雲氣而養乎陰陽予口張而不能嗋予又何<lb/>
規老𣆀哉子貢曰然則人固有尸居而龍見雷聲而淵<lb/>
默發動如天地者乎<hi>莊子天運</hi>
至人神矣大澤焚而不能熱河漢沍而不能寒疾雷破<lb/>
山風振海而不能驚若然者乗雲氣騎日月而遊乎四<lb/>
海之外死生無變於已而况利害之端乎<hi>莊子齊物論</hi>
夫水之於汋也無為而才自然矣至人之於德也不修<lb/>
而物不能離焉若天之自髙地之自厚日月之自明夫<lb/>
<pb n="KR3k0045_WYG_113-10b"/>
何修焉<hi>莊子田子方</hi>
在已無居形物自著其動若水其静若鏡其應若響<hi>莊子</hi>
<hi>天下</hi>
内視若盲反聽若聾莫知所長<hi>河上公註老子顯德</hi>
猶如嬰兒之未言雞子之未分明珠在蚌中美玉處石<lb/>
間内雖昭昭外如愚頑<hi>河上公註老子體道</hi>
泰古二皇得道之柄立於中央神與化游以撫四方是<lb/>
故能天運地滯輪轉而無廢水流而不止<hi>淮南子原道訓上</hi>
<pb n="KR3k0045_WYG_113-11a"/>
昔者馮夷大丙之御也乗雲車入雲蜺游微霧騖恍忽<lb/>
厯遠彌髙以極往經霜雪而無迹照日光而無景扶揺<lb/>
抮抱羊角而上經紀山川蹈騰崑崙排閶闔淪天門末<lb/>
世之御雖有輕車良馬勁䇿利錣不能與之争先<hi>淮南子原</hi>
<hi>道訓</hi>
唯體道能不敗湍瀨旋淵呂梁之深不能留也太行石<lb/>
澗飛狐旬望之險不能難也<hi>淮南子俶真訓</hi>
夫鉗且大丙不施轡銜而以善御聞於天下伏羲女媧<lb/>
<pb n="KR3k0045_WYG_113-11b"/>
不設法度而以至德遺於後世何則至虚無純一而不<lb/>
<graphic n="KR2933" url="https://raw.githubusercontent.com/kanripo/KR-Gaiji/master/images/KR2933.png" mimeType="image/png"/>喋苛事也<hi>淮南子覽冥訓</hi>
昔者王良造父之御也上車攝轡馬為整齊而歛諧投<lb/>
足調均勞逸若一心怡氣和體便輕畢安勞樂進馳騖<lb/>
若滅左右若鞭周旋若環世皆以為巧然未見其貴者<lb/>
也若夫鉗且大丙之御除轡銜去鞭棄䇿車莫動而自<lb/>
舉馬莫使而自走也日行月動星輝而𤣥運電奔而鬼<lb/>
騰進退屈伸不見朕垠故不招指不咄叱過歸鴈於碣<lb/>
<pb n="KR3k0045_WYG_113-12a"/>
石軼鶤雞於姑餘騁若飛騖若絶縱矢躡風追猋歸忽<lb/>
朝發槫桑日入落棠此假弗用而能以成其用者也非<lb/>
慮思之察手爪之巧也嗜欲形於胷中而精神踰於六<lb/>
馬此以弗御御之者也<hi>淮南子覽㝠訓</hi>
召遠者使無為焉親近者使無事焉惟夜行者為能有<lb/>
之故却走馬以糞而車軌不按於遠方之外是謂坐馳<lb/>
陸沈晝㝠宵明以冬鑠膠以夏造氷<hi>淮南子覽㝠訓</hi>
覩堯之道乃知天下之輕也觀禹之志乃知天下之細<lb/>
<pb n="KR3k0045_WYG_113-12b"/>
也原壺子之論乃知死生之齊也見子求之行乃知變<lb/>
化之同也夫至人倚不拔之柱行不關之塗禀不竭之<lb/>
府學不死之師無往而不遂無至而不通生不足以挂<lb/>
心死不足以幽神屈伸俯仰抱命而婉轉禍福利害千<lb/>
變萬紾孰足以患心若此人者抱素守精蟬蜕蛇解游<lb/>
於太清輕舉獨往忽然入㝠鳯凰不能與之儷而况斥<lb/>
鷃乎<hi>淮南子精神訓</hi>
甘暝太宵之宅而覺視于昭昭之宇休息于無委曲之<lb/>
<pb n="KR3k0045_WYG_113-13a"/>
隅而游敖于無形埓之野<hi>淮南子精神訓</hi>
通體于天地同精于陰陽一和于四時明照于日月與<lb/>
造化者相雌雄<hi>淮南子本經訓</hi>
蠢乎若新生之犢而無求其故<hi>淮南子道應訓</hi>
剛柔炎涼各有攸宜安於一域則困於餘方至於聖人<lb/>
心與元氣𤣥合體與陰陽㝠諧方圓不當於一象温涼<lb/>
不值於一器<hi>張湛註列黄帝</hi>
萌然不動亦不自止與枯木同其不華死灰均其寂魄<lb/>
<pb n="KR3k0045_WYG_113-13b"/>
此至人無感之時也夫至人其動也天其静也地其行<lb/>
也水流其湛也淵嘿淵嘿之與水流天行之與地止其<lb/>
於不為而自然一也<hi>張湛註列黄帝</hi>
髙巢不探深淵不漉鳯鸞栖息於庭宇龍鱗羣遊於園<lb/>
池饑虎可履虺蛇可執涉澤而鷗鳥不飛入林而狐兎<lb/>
不驚<hi>抱朴子外篇詰鮑</hi>
知死生者命之極非妄然也若夜旦耳奚其係哉真人<lb/>
在晝得晝在夜得夜以死生為晝夜豈有所不得乎<hi>郭子</hi>
<pb n="KR3k0045_WYG_113-14a"/>
<hi>註莊大宗師</hi>
止若立枯木動若運槁枝坐若死灰行若游塵<hi>郭子註莊齊物</hi>
<hi>論</hi>
不滿不竭者至人之心若鏡應而不藏故曠然無盈虚<lb/>
之變也<hi>郭子註莊齊物論</hi>
至人之道也如鏡有明有照有引有致<hi>初學記器用部鏡註</hi>
道德為父神明為母清浄為師太和為友<hi>道德經指歸卷八</hi>
晝見星於天夜見魚於淵耳比八風之調目領羣獸之<lb/>
<pb n="KR3k0045_WYG_113-14b"/>
毛此思慮之極也<hi>道德經指歸卷九</hi>
夫月現于空凡有水處影無不沈也雷震于天凡可聞<lb/>
處聲無不徹也玉帝妙道真身譬之虚空無所不在豈<lb/>
雷與月之可比哉<hi>玉皇本行集經</hi>
法輪常自轉希音不可聽<hi>玉清經中元品</hi>
見有劫火徧燒三千大千世界天地洞然欲以一氣吹<lb/>
令頓滅<hi>波羅蜜多經卷三</hi>
見有三千大千世界所依風輪飄撃上涌將吹三千大<lb/>
<pb n="KR3k0045_WYG_113-15a"/>
千世界蘇迷盧山大蘇迷盧山輪圍山大輪圍山及餘<lb/>
小山大地等物碎如糠糩欲以一指障彼風力令息不<lb/>
起<hi>波羅蜜多經卷三</hi>
欲析一毛以為百分取一分毛盡舉三千大千世界大<lb/>
海江河池沼澗谷陂湖中水棄置他方無邊世界而不<lb/>
惱觸水族生類<hi>波羅蜜多經卷三</hi>
地中出没如出没水水上經行如經行地身出煙熖如<lb/>
燎髙原體注衆流如消雪嶺<hi>波羅蜜多經卷九</hi>
<pb n="KR3k0045_WYG_113-15b"/>
一切諸海水可知其滴數無有能數知釋迦之夀量析<lb/>
諸妙髙山如芥可知數無有能數知釋迦之夀量一四<lb/>
大地土可知其塵數無有能算知釋迦之夀量<hi>金光明最勝王</hi>
<hi>經卷一</hi>
火中生蓮華是可謂希有在欲而行禪希有亦如是<hi>維摩</hi>
<hi>詰所説經佛道品</hi>
道之極者稱曰菩提菩提者葢是正覺無相之真智乎<lb/>
<hi>僧肇註維摩詰經菩薩品</hi>
<pb n="KR3k0045_WYG_113-16a"/>
　　　去情<lb/>
夢中鑑中水中皆有天地存焉欲去夢天地者寢不寐<lb/>
欲去鑑天地者形不照欲去水天地者盎不汲彼之有<lb/>
無在此不在彼是以聖人不去天地去識<hi>關尹子二柱篇</hi>
曰想如思鬼心慄思盜心怖曰識如認黍為稷認玉為<lb/>
石者浮游罔象無所底止譬覩竒物生竒物想生竒物<lb/>
識此想此識根不在我譬如今日今日而已至於來日想<lb/>
識殊未可卜及至來日紛紛想識皆緣有生曰想曰識<lb/>
<pb n="KR3k0045_WYG_113-16b"/>
譬如犀牛望月月形入角特因識生始有月形而彼真<lb/>
月初不在角胷中之天地萬物亦然<hi>關尹子五鑑</hi>
昔遊再到記憶宛然此不可忘不可遣<hi>關尹子五鑑</hi>
衆罔兩問於景<hi>影</hi>曰若向也俯而今也仰向也括而今<lb/>
也被髪向也坐而今也起向也行而今也止何也景曰<lb/>
捜捜<hi>蕭一作叟</hi>也奚稍問也予有而不知其所以予蜩<hi>條</hi>甲<lb/>
也蛇蛻<hi>退</hi>也似之而非也火與日吾屯<hi>豚</hi>也陰與夜吾<lb/>
代也彼吾所以有待耶而况乎以有待者乎<hi>莊子寓言</hi>
<pb n="KR3k0045_WYG_113-17a"/>
人大怒破陰大喜墜陽薄氣發瘖驚怖為狂憂悲多恚<lb/>
病乃成積好憎繁多禍乃相隨故心不憂樂德之至也<lb/>
<hi>淮南子原道訓</hi>
夫函牛之鼎沸而蠅蚋弗敢入崑山之玉瑱而塵垢弗<lb/>
能汚也聖人無去之心而心無醜無取之美而美不失<lb/>
故祭祀思親不求福饗賔修敬不思德唯弗求者能有<lb/>
之<hi>淮南子詮言訓</hi>
念慮者不得卧止念慮則有為其所止矣兩者俱亡則<lb/>
<pb n="KR3k0045_WYG_113-17b"/>
至德純矣<hi>淮南子説山訓</hi>
遺腹子不思其父無貌於心也不夢見像無形於目也<lb/>
<hi>淮南子説林訓</hi>
意所偏感則隨念想而轉易及其甚者則白黒等色方<lb/>
圓共形豈外物之變故語有之曰萬事紛錯皆從意生<lb/>
<hi>張湛註列説符</hi>
今日適越昔何由至未成乎心是非何由生<hi>郭子註莊齊物論</hi>
環中空者也今以是非為環而得其中空則無是無非<lb/>
<pb n="KR3k0045_WYG_113-18a"/>
故能應乎是非<hi>郭子註莊齊物論</hi>
取其棄人間之好若草木之無心故為鳥獸所不畏<hi>郭子</hi>
<hi>註莊山木</hi>
喜懼戰於胷中固已結氷炭於五藏矣<hi>郭子註莊人間世</hi>
有情於為離曠而弗能也然離曠以無情而聰明矣有<lb/>
情於為賢聖而弗能也然賢聖以無情而賢聖矣<hi>郭子註莊</hi>
<hi>德充符</hi>
體天地㝠變化者雖手足五藏未嘗相與而百節同和<lb/>
<pb n="KR3k0045_WYG_113-18b"/>
相與於無相與也未嘗相為而表裏俱濟相為於無相<lb/>
為也若乃役心志以恤手足運股肱以營五藏則相為<lb/>
愈篤而内外愈困矣<hi>郭子註莊大宗師</hi>
夫體道合變者與寒暑同其溫嚴而未嘗有心也<hi>郭子註莊</hi>
<hi>大宗師</hi>
人皆知金之有係為不祥故明已之無異於金則所係<lb/>
之情可解<hi>郭子註莊大宗師</hi>
志之所攖焦火凝氷故其為兵甚於劒㦸<hi>郭子註莊庚桑楚</hi>
<pb n="KR3k0045_WYG_113-19a"/>
鑑之可喜由於無情不問知與不知聞與不聞來即鑑<lb/>
之故終無已若鑑由聞知則有時而廢也性所不好豈<lb/>
獨久照聖人無愛若鏡耳<hi>郭子註莊則陽</hi>
若鏡者鑒物而無情也不將不迎不藏來即應去即止<lb/>
也物來即鑒鑒不以心故雖天下之廣而無勞神之累<lb/>
也<hi>郭子註莊應帝王</hi>
干將鏌鎁與讎為用然報讎者不事折之以其無心飄<lb/>
落之瓦雖復中人人莫之怨者由其無情是以天下平<lb/>
<pb n="KR3k0045_WYG_113-19b"/>
均凡不平者由有情也無情之道大矣<hi>郭子註莊逹生</hi>
賊莫大乎德有心而心有睫及其有睫也而内視内視<lb/>
而敗矣<hi>莊子列御冦</hi>
三人居室二人交争必取信於不争者以辯彼此之得<lb/>
失夫不争者未必平而交争者未必偏而信於不争者<lb/>
何也以争者之心竝挾勝情故也<hi>劉子去情</hi>
今人目若驪珠心如權衡評人好醜雖言得其實彼必<lb/>
嫌怨及其自照明鏡摹倒其容醜状既露則内慙而不<lb/>
<pb n="KR3k0045_WYG_113-20a"/>
怨向之評者與鏡無殊然而向怨今之慙者以鏡無情<lb/>
而人有心也<hi>劉子去情</hi>
使信士分財不如投䇿探鈎使㢘士守藏不如閉局全<lb/>
封何者有心之於平不若無心之不平也有慾之於㢘<lb/>
不若無慾之不㢘也<hi>劉子去情</hi>
無情以接物在遇而恒通有情以接人觸應而成礙由<lb/>
此觀之則情之所處物之所疑也是以媒揚譽人而受<lb/>
譽者不以為德身膚强飯而蒙飽者不以為惠嬰兒傷<lb/>
<pb n="KR3k0045_WYG_113-20b"/>
人而被傷者不以為怨侏儒嘲人而獲嘲者不以為辱<lb/>
何者挾利以為已有情於譽飽雖蒙惠而非德無情於<lb/>
傷辱也雖獲毁而無憾<hi>劉子去情</hi>
魚不畏網而畏鵜復讎者不怨鏌鎁而怨其人網無心<lb/>
而鳥有情劒無情而人有心也<hi>劉子去情</hi>
飄瓦撃人虚舟觸已雖有忮心而不怒者以彼無情於<lb/>
撃觸也<hi>劉子去情</hi>
不知冒陰之可以無景而患景之不匿不知無惜之可<lb/>
<pb n="KR3k0045_WYG_113-21a"/>
以無患而恨惜之不巧豈不哀哉<hi>藝文類聚人部公平論</hi>
國去其姦則邦寧人去其情即身安<hi>陰符經註</hi>
橐籥之器在其用者虚實有無方圓大小長短廣狹聽<lb/>
人所為不與人争善人在於天下譬如橐籥乎非與萬<lb/>
物之交争其德常歸焉以其虚空無欲故也<hi>西昇經</hi>
用心思公不若無心之大同也有欲禁過不若無求之<lb/>
得忠也<hi>道德經指歸卷十</hi>
一如麋鹿一如鴻鴈不在憂喜亦不雜亂<hi>道德經指歸卷十二</hi>
<pb n="KR3k0045_WYG_113-21b"/>
除苦惱根斷親愛緣㝠㝠濁海自得浄界<hi>虚皇四十九章</hi>
譬如耕田秋耕為上如諸迹中鳥迹為勝於諸想中<lb/>
元常為最<hi>元陽妙經卷十</hi>
是身如城血肉筋骨皮裹其上手足以為却敵樓櫓目<lb/>
為察孔頭為殿堂心王處中如是身城諸善真仙之所<lb/>
棄捨凡夫愚人常所味著貪婬瞋恚愚癡羅刹止住其<lb/>
中是不堅固猶如蘆葦伊蘭水沫芭蕉之樹<hi>元陽妙經卷十</hi>
譬如智人見熱時炎如大幻師見所幻事知非真故心<lb/>
<pb n="KR3k0045_WYG_113-22a"/>
無所望<hi>大乗妙林經</hi>
邪見生煩惱蒺䔧荆棘叢<hi>大乗妙林經偈</hi>
不著眼界不著耳鼻舌目意界不著色界不著聲香味<lb/>
觸法界<hi>波羅蜜多經卷八</hi>
譬如天地増之不喜減之不憂<hi>波羅蜜多經卷五百六十七</hi>
譬如火大雖燒一切樹木藥草而不念言我能燒物<hi>波羅</hi>
<hi>蜜多經卷五百六十七</hi>
譬夫大浸稽空而空無溺懼積洿歸澤而澤無垢忿况<lb/>
<pb n="KR3k0045_WYG_113-22b"/>
已謝之聲毁譽一貫既遷之色損益同科<hi>波羅蜜多經五百八十九</hi>
<hi>卷序</hi>
比慙愧而為衣則龍衮不侔其麗禦煩惱而成鎧則犀<lb/>
渠有謝其堅<hi>波羅蜜多經五百八十九卷序</hi>
譬如大地雖以可愛色香味觸擲置其中而都不生髙<lb/>
欣喜愛雖以非愛色香味觸擲置其中而都不生下慼<lb/>
憂恚<hi>波羅蜜多經卷五百八十九</hi>
譬如造作海中大船所以者何作欲度賈客船亦不作<lb/>
<pb n="KR3k0045_WYG_113-23a"/>
是念言我當度人何以故船本無念故<hi>道行波羅蜜經卷八</hi>
我觀世間一切衆生常為十種大毒箭所中何謂為十<lb/>
一者愛毒箭二者無明毒箭三者欲毒箭四者貪毒箭<lb/>
五者過失毒箭六者愚癡毒箭七者慢毒箭八者見毒<lb/>
箭九者有毒箭十者無有毒箭<hi>大寶積經卷三十五</hi>
如是彼人撃鼓已其鼓不生憎愛心<hi>大寶積經卷六十七</hi>
譬如四靣鏡輪清徹明浄無諸垢翳懸於四衢所對色<lb/>
像皆於中現無有増減而此明鏡亦不念言我能現此<lb/>
<pb n="KR3k0045_WYG_113-23b"/>
種種色像<hi>大寶積經卷八十三</hi>
心如怨家能與一切諸苦惱故心如狂象蹈諸土舍能<lb/>
壞一切諸善根故心如吞鈎苦中生樂想故<hi>大寶積經卷一百一</hi>
<hi>十二</hi>
譬如有人求娑羅枝為娑羅枝故齎持利斧入娑羅林<lb/>
中至一大樹下斫其一枝餘枝不作是念彼已被斫不<lb/>
斫我等其被斫者亦不作是念我已被斫餘者不斫<hi>大方</hi>
<hi>等大乗經卷十一</hi>
<pb n="KR3k0045_WYG_113-24a"/>
譬如燈炷之明不自念言我當逐㝠去㝠也然燈炷照<lb/>
不知㝠所去處<hi>佛遺日摩尼寶經推六</hi>
其心如地水火風亦無所愛亦無所憎<hi>如來三昧經卷上</hi>
譬如有人見牛鹿山羊有角之獸即於彪兎生無角解<lb/>
若使不見牛等有角於彪兎等决定不生無角之見<hi>大乗</hi>
<hi>宻嚴經卷中</hi>
當以智慧利斧破汝根本六情枝葉自然墮落<hi>無明羅刹經</hi>
當以念慧水洗除煩惱垢<hi>阿育王經偈卷八</hi>
<pb n="KR3k0045_WYG_113-24b"/>
種燋不復生意盡如火滅<hi>法句經泥洹品</hi>
一切意流衍愛結如葛藤唯慧分别見能斷意根源<hi>法句</hi>
<hi>經愛欲品</hi>
如無求士遇入一林雖見娑羅樹或多羅樹或夜鬘樹<lb/>
或馬相樹或鄔曇跋羅樹或諾瞿陀樹等而不起分别<lb/>
此是娑羅樹此是多羅樹乃至此是諾瞿陀樹等唯起<lb/>
平等樹林勝解<hi>逹磨法藴足論無量品七</hi>
往昔有一聚落其中人民不識螺相亦復未曽聞其螺<lb/>
<pb n="KR3k0045_WYG_113-25a"/>
聲忽有一人從外而來到彼聚落而便止住是人常持<lb/>
一螺以為功業每日執螺詣於聖像鳴螺供養一切人<lb/>
民忽聞螺聲咸悉驚怪共往螺處問彼螺言爾從何來<lb/>
可依實荅若不言實我當破汝螺既無情豈能言荅<hi>大正</hi>
<hi>句王經上</hi>
昔有一人行來渴乏見木桶中有清浄流水就而飲之<lb/>
飲水已足即便舉手語木桶言我已飲竟水莫復來雖<lb/>
作是語水流如故便瞋恚言我已飲竟語汝莫來何以<lb/>
<pb n="KR3k0045_WYG_113-25b"/>
故來有人見之言汝大愚癡無有智慧汝何以不去語<lb/>
言莫來即為挽却牽餘處去世間之人亦復如是為生<lb/>
死渴愛飲五欲鹹水既為五欲之所疲厭如彼飲足便<lb/>
作是言汝色聲香味莫復更來使我見也然此五欲相<lb/>
續不斷既見之已便復瞋恚語汝速滅莫復更生何以<lb/>
故來使我見之時有智人而與之言汝欲得離者當攝<lb/>
汝六情閉其心意妄想不生人得解脫何必不見欲使<lb/>
不生<hi>百喻經卷上</hi>
<pb n="KR3k0045_WYG_113-26a"/>
譬如人遭風雨寒熱亦無所瞋<hi>大智度論卷三十三</hi>
譬如除厠作舍今雖無厠猶有不浄想若能知厠本無<lb/>
幻化所作則無厠想<hi>大智度論卷五十三</hi>
譬如草木無有瞋心<hi>大智度論卷八十八</hi>
又如火燒物不擇好惡薪<hi>大莊嚴經論卷八</hi>
瞋是失諸善法之根本墮諸惡道之因緣法樂之怨家<lb/>
善心之大賊惡口之府藏福惠之刀斧<hi>法苑珠林卷七十一</hi>
　<lb/>
<pb n="KR3k0045_WYG_113-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷一百十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷一百十九</head>
    <p>
<pb n="KR3k0045_WYG_119-1a"/>
欽定四庫全書<lb/>
　喻林卷一百十九　　　　明　徐元太　撰<lb/>
　　物宜門<hi>四</hi>
　　　物產<lb/>
江漢之間魚所產也<hi>毛詩南有嘉魚註</hi>
漆沮之水麀鹿所生也<hi>毛詩吉日註</hi>
周之原地在岐山之南膴膴然肥美其所生菜雖有性<lb/>
苦者甘如飴也<hi>鄭氏箋詩緜</hi>
<pb n="KR3k0045_WYG_119-1b"/>
搖木不生危松栢不生埤<hi>國語晉</hi>
高山峻原不生草木松栢之地其土不肥<hi>國語晉</hi>
故玉處於山而木潤淵生珠而岸不枯者潤澤之所加<lb/>
也<hi>史記龜䇿傳</hi>
東吳有齒角之饒西蜀有丹砂之富兖豫漆絲之廥燕<lb/>
齊恠石之府秦邠旄羽逈帶琅玕荆郢桂林旁通竹箭<lb/>
江干橘柚河外舟車遼西旃罽之鄉葱右蒱梢之駿殖<lb/>
物恠錯於何不有<hi>晉書食貨志</hi>
<pb n="KR3k0045_WYG_119-2a"/>
代馬胡駒出自冀北梗柟豫章植乎中土蓋天地所以<lb/>
分區域也<hi>宋書索虜傳</hi>
上有丹砂者下有黃金上有慈石者下有銅金上有陵<lb/>
石者下有金錫赤銅上有赭者下有鐵此山之見榮者<lb/>
也<hi>管子地數</hi>
東方之美者有醫毋閭之珣玗琪焉東南方之美者有<lb/>
㑹稽之竹箭焉南方之美者有梁山之犀象焉西南方<lb/>
之美者有華山之金石焉西方之美者有霍山之珠玉<lb/>
<pb n="KR3k0045_WYG_119-2b"/>
焉西北方之美者有崑崙之球琳琅玕焉北方之美者<lb/>
有幽都之筋角焉東北方之美者有斥山之文皮焉中<lb/>
央之美者有岱岳以生五穀桑麻魚鹽出焉<hi>淮南子地形訓</hi>
水圓折者有珠方折者有玉清水有黄金龍淵有玉英<lb/>
<hi>淮南子地形訓</hi>
明目之珠出於蠬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>周之簡圭生於垢石大蔡神龜出<lb/>
於溝壑<hi>淮南子説山訓</hi>
隴蜀之丹漆旄羽荆揚之皮革骨象江南之楠梓竹箭<lb/>
<pb n="KR3k0045_WYG_119-3a"/>
燕齊之魚鹽旃裘兖豫之漆絲絺紵養生送死之具也<lb/>
待商而通待工而成<hi>鹽鐵論本議</hi>
隴西冀北多見駿馬<hi>焦氏易林益之師</hi>
陸居千里不見河海无有魚市<hi>焦氏易林益之咸</hi>
江有寳珠海多大魚<hi>焦氏易林渙之需</hi>
發視之山其上多金玉其下多砥礪<hi>山海經中山經</hi>
薰吳之山無草木多金玉<hi>山海經西山經</hi>
吳有谿名干谿越有山名若耶並出善鐵鑄為名劎也<lb/>
<pb n="KR3k0045_WYG_119-3b"/>
<hi>莊子音義刻意</hi>
河汾之寳有曲沃之懸匏焉鄒魯之珍有汶陽之孤篠<lb/>
焉<hi>文選笙賦</hi>
崑山何有有瑤有珉<hi>文選潘尼贈陸機詩</hi>
鬱氣之下必有祕伏重奥之内必有積寳<hi>廣文選伏義與阮步兵書</hi>
明珠胎於靈蚌兮夜光潛乎𤣥洲雜神寳其充盈兮豈<lb/>
魚龜之足收<hi>古文苑蔡邕漢津賦</hi>
太山多貞木<hi>藝文類聚木部女貞</hi>
<pb n="KR3k0045_WYG_119-4a"/>
魏郡好杏地產不為珍<hi>藝文類聚菓部杏</hi>
高山多林虎豹蕃孕焉深泉大川魚龍交焉<hi>太平御覽地部林</hi>
東方多麥南方多稷西方多麻北方多菽中央多禾五<lb/>
土之所宜也<hi>太平御覽百榖部麥</hi>
魚托水而成鯤木在山而有松<hi>太平御覽鱗介部海鯤魚</hi>
地性生草山性生木故地種葵韭山種棗栗名曰美園<lb/>
茂林也<hi>埤雅卉物門韭</hi>
龍首之山若水出焉其中多美玉放臯之山明水出焉<lb/>
<pb n="KR3k0045_WYG_119-4b"/>
其中多蒼玉<hi>初學記寳器部玉</hi>
珠澤之藪方三十里爰有雚葦莞浦茅萯蒹葽<hi>穆天子傳</hi>
譬如高原陸地不生蓮蕐<hi>大寳積經卷一百一十二</hi>
如旃檀香出摩黎山除摩棃山無出旃檀<hi>大智度論卷二</hi>
金出山石沙赤銅中眞珠出魚腹中竹中蛇腦中龍珠<lb/>
出龍腦中珊瑚出海中石樹玉貝出蟲甲中銀出燒石<lb/>
餘琉璃頗黎等皆出山窟中如意珠出自佛舍利若法<lb/>
沒盡時諸舍利皆變為如意珠<hi>大智度論卷十</hi>
<pb n="KR3k0045_WYG_119-5a"/>
　　　土宜<lb/>
扶胥山木宜生於高山荷蕐水草宜生於下隰言高下<lb/>
大小各得其宜<hi>毛詩正義山有扶蘇</hi>
橘踰淮而北為枳鸜鵒不踰濟貉踰汶則死此地氣然<lb/>
也鄭之刀宋之斤魯之削吳粤之劎遷乎其地而弗能<lb/>
為良地氣使然也<hi>周禮考工記</hi>
江南燠熱橘柚冬青渭北沍寒楊榆晩葉<hi>周書王褒傳</hi>
白水宜玉黑水宜砥青水宜碧赤水宜丹黃水宜金清<lb/>
<pb n="KR3k0045_WYG_119-5b"/>
水宜龜汾水濛濁而宜麻濟水通和而宜麥河水中濁<lb/>
而宜菽雒水輕利而宜禾渭水多力而宜黍漢水重安<lb/>
而宜竹江水肥仁而宜稻平土之人慧而宜五穀<hi>淮南子地</hi>
<hi>形訓</hi>
吳越之竹隋唐之材不可勝用而曹衛梁宋采棺轉尸<lb/>
江湖之魚菜黃之鮐不可勝食而鄒魯周韓藜藿蔬食<lb/>
<hi>鹽鐵論通有</hi>
山川汙澤陵陸丘阜五土之宜聖王就其勢因其便不<lb/>
<pb n="KR3k0045_WYG_119-6a"/>
失其性高者黍中者稷下者秔蒲葦菅蒯之用不乏麻<lb/>
麥黍粱亦不盡山林禽獸川澤魚鼈滋殖王者京師四<lb/>
通而致之<hi>説苑辨物</hi>
高山之巓無美木傷於多陽也大樹之下無美草傷於<lb/>
多陰也<hi>説苑談叢</hi>
磝磽秃白不生黍稷<hi>焦氏易林巽之蹇</hi>
五土所宜黃白宜種禾黑墳宜麥黍蒼赤宜菽芋下泉<lb/>
宜稻得其宜則利百倍<hi>博物志</hi>
<pb n="KR3k0045_WYG_119-6b"/>
葛山之尾無草木多砥礪<hi>山海經東山經</hi>
縞氐之山無草木多金玉<hi>山海經中山經</hi>
長石之山無草木多金玉<hi>山海經中山經</hi>
婁涿之山無草木多金玉<hi>山海經中山經</hi>
傅山無草木多瑤碧<hi>山海經中山經</hi>
蕪菁嶺嶠已南俱無之偶有士人因官攜種就彼種之<lb/>
出地則變為芥亦橘種江北為枳之義也<hi>南方草木狀</hi>
傳言貉不踰汶鸜鵒不踰濟狐不渡江而南橘不越江<lb/>
<pb n="KR3k0045_WYG_119-7a"/>
而北區宇之内咫尺不同而况分之蕐夷限以山海魁<lb/>
詭俶怪可勝言哉<hi>埤雅品物門貉</hi>
橘柚凋於北徙若榴鬱於東移也<hi>埤雅卉物門柚</hi>
周禮大司徒辨五地之物一曰山林其動物宜毛物其<lb/>
植物宜皁物二曰川澤其動物宜鱗物其植物宜膏物<lb/>
三曰邱陵其動物宜羽物其植物宜覈物四曰墳衍其<lb/>
動物宜介物其植物宜筴物五曰原隰其動物宜臝物<lb/>
其植物宜藂物<hi>初學記地部摠載地</hi>
<pb n="KR3k0045_WYG_119-7b"/>
今嶺南多毒足解毒藥之物即金蛇白藥之屬是也江<lb/>
湖多氣足破氣之物即薑橘吳茱茰之屬是也寒溫不<lb/>
節足療溫之藥即柴胡麻黃之屬是也凉氣多風足理<lb/>
風之藥即防風獨活之屬是也濕氣多痺足主痺之物<lb/>
即魚鼈螺蜆之屬是也陰氣多血足主血之物即地錦<lb/>
石血之屬是也嶺氣多瘴足主瘴之物即常山鹽麩涪<lb/>
醋之屬是也石氣多毒足主毒之物即犀角麝香羚羊<lb/>
角之屬是也水氣多痢足主痢之物即黄連黄蘖之屬<lb/>
<pb n="KR3k0045_WYG_119-8a"/>
是也野氣多蠱足主蠱之物即蘘荷茜根之屬是也沙<lb/>
氣多狐足主短狐之物即鸀鳿鸂鶒之屬是也大畧如<lb/>
此各隨所生<hi>本草一卷</hi>
譬如有人以諸穀麥而為種蒔各各分别而無間雜其<lb/>
後依時彼諸種子皆悉成熟是人即時次第而收若穀<lb/>
若麥亦無間雜如是展轉收已復種種已復收無有窮<lb/>
盡<hi>正法經卷四</hi>
　　　種樹<lb/>
<pb n="KR3k0045_WYG_119-8b"/>
盡生房矣盡成實矣盡堅熟矣盡齊好矣而無稂莠擇<lb/>
種之善民力之專時氣之和所致之<hi>鄭氏箋詩大田</hi>
立苗有行故速長强弱不相害故速大正其行通其中<lb/>
疏為冷風則有收而多功<hi>亢倉子農道</hi>
凡苗之患不俱生而俱死是以先生者美米後生者為<lb/>
粃是故其耨也長其兄而去其弟<hi>亢倉子農道</hi>
苗其弱也欲孤其長也欲相與居其熟也欲相與扶三<lb/>
以為族稼乃多穀<hi>亢倉子農道</hi>
<pb n="KR3k0045_WYG_119-9a"/>
樹肥無使扶疏樹墝不欲專生而族居肥而扶疏則多<lb/>
粃墝而專居則多死<hi>吕氏春秋辨土</hi>
種樹務修田疇滋植桑麻肥磽高下各因其宜丘陵阪<lb/>
險不生五穀者以樹竹木春伐枯槁夏取果蓏秋畜疏<lb/>
食冬伐薪蒸以為民資<hi>淮南子生術訓</hi>
蓴性易生種以深淺為候水深則莖肥而葉少水淺則<lb/>
葉多而莖瘦<hi>埤雅卉物門芹</hi>
譬如種穀得穀種麥得麥稗子生稗如以種子種於薄<lb/>
<pb n="KR3k0045_WYG_119-9b"/>
地收果減少若以種子種之良田多收果實<hi>正法念處經卷七十</hi>
　　　珍異<lb/>
金錫練而精圭璧性有質<hi>毛詩淇澳註</hi>
馬八尺為駥<hi>音戎</hi>牛七尺為犉<hi>閏旬/切</hi>羊六尺為羬<hi>五咸切</hi>彘<lb/>
五尺為<graphic n="KR1610" url="https://raw.githubusercontent.com/kanripo/KR-Gaiji/master/images/KR1610.png" mimeType="image/png"/>
                    <hi>音厄</hi>狗四尺為獒<hi>五刃/切</hi>雞三尺為鶤<hi>音昆○爾雅</hi>
黃金謂之<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>其美者謂之鏐<hi>音求</hi>白金謂之銀其美者謂<lb/>
之鐐<hi>爾雅</hi>
拂楊其華捽如芙蓉始出觀其鈲爛如列星之行觀其<lb/>
<pb n="KR3k0045_WYG_119-10a"/>
光渾渾如水之溢於溏觀其斷巖巖如瑣石觀其才煥<lb/>
煥如氷釋此所謂純鈞耶<hi>越絶外傳記寳劎</hi>
東北荒中有獸名獬豸一角性忠見人鬭則觸不直者<lb/>
聞人論則咋不正者<hi>後漢書志輿服下註</hi>
昔有黃三鼎周之九寳咸以一體使調一味豈若斯釡<lb/>
五味時芳<hi>魏志鍾繇傳註</hi>
東海島龍川穆天子養八駿處也島中有草名龍芻馬<lb/>
食之一日千里古語云一株龍芻化為龍駒<hi>述異記上</hi>
<pb n="KR3k0045_WYG_119-10b"/>
南海中有軒轅丘鸞自歌鳯自舞古云天帝樂也<hi>述異記上</hi>
玉以絜潤丹紫莫能渝其質松表嵗寒霜雪莫能凋其<lb/>
采可謂溫仁勁直性之然乎<hi>隋書蘇威傳</hi>
有干越之劎者柙而藏之不敢用也寳之至也<hi>莊子刻意</hi>
夫玉潤澤而有光其聲舒揚渙乎其有似也無内無外<lb/>
不匿瑕穢近之而濡望之而隧<hi>淮南子説山訓</hi>
徐無鬼曰嘗語君吾相狗也下之質執飽而止是貍德<lb/>
也中之質若視日上之質若亡其一吾相狗又不若吾<lb/>
<pb n="KR3k0045_WYG_119-11a"/>
相馬也吾相馬直者中繩曲者中鉤方者中矩圓者中<lb/>
規是國馬也而未若天下馬也天下馬有成材若䘏若<lb/>
失若喪其一若是者超軼絶塵不知其所<hi>莊子徐無鬼</hi>
白玉不琢美珠不文質有餘也<hi>淮南子説林訓</hi>
蓍百莖而共一本龜千載而人寳是以三代傳决疑焉<lb/>
<hi>春秋繁露奉本</hi>
飛者宗鳯走者宗鱗為其難致也<hi>孔叢子記問</hi>
家有千金之玉不知治猶之貧也良工宰之則富及子<lb/>
<pb n="KR3k0045_WYG_119-11b"/>
孫君子謀之則為國用<hi>韓詩外傳</hi>
玉有六美君子貴之望之溫潤近之栗理聲近徐而聞<lb/>
逺折而不撓闕而不荏廉而不劌有瑕必示之於外是<lb/>
以貴之望之溫潤者君子比德焉近之栗理者君子比<lb/>
智焉聲近徐而聞逺者君子比義焉折而不撓闕而不<lb/>
荏者君子比勇焉廉而不劌者君子比仁焉有瑕必見<lb/>
之於外者君子比情焉<hi>説苑雜言</hi>
鴛生會稽稍巨能飛翶翔桂林為衆鳥雄<hi>焦氏易林升之師</hi>
<pb n="KR3k0045_WYG_119-12a"/>
五色金也黃爲之長久薶不生衣百鍊不輕从革不違<lb/>
<hi>許氏説文卷四</hi>
玉石之美有五德潤澤以溫仁之方也䚡理自外可以<lb/>
知中義之方也其聲舒揚專以逺聞智之方也不撓而<lb/>
折勇之方也鋭廉而不劌潔之方也<hi>許氏説文卷十</hi>
崑山之玉燔以爐炭三日三夜色澤不變玉之美者也<lb/>
江漢有夜光之明珠珠之美者也<hi>吕氏春秋重已解</hi>
腰褭良馬飛兔其子褭兔走蓋皆一日萬里也<hi>淮南子齊俗訓</hi>
<pb n="KR3k0045_WYG_119-12b"/>
<hi>解</hi>
九德之氣是生長乗人狀豹尾其神則凝妙物自潛世<lb/>
無得稱<hi>山海經西山經圖讚</hi>
有浮金之鐘沈明之磬以羽毛拂之則聲振百里<hi>王子年拾</hi>
<hi>遺記顓頊</hi>
南得煙丘碧樹酈水<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>沙賁都朱泥雲岡素竹東得䓤<lb/>
巒錦百漂檖龍松寒河星柘岏雲之梓西得漏海浮金<lb/>
狼淵羽墾滌嶂霞桑沈塘員籌北得宜阜乾漆陰板文<lb/>
<pb n="KR3k0045_WYG_119-13a"/>
梓褰流黒魄闇海香瓊珍異是集<hi>王子年拾遺記秦始皇</hi>
夫松栢特禀自然之鍾氣故能為衆木之傑耳非能為<lb/>
而得之也<hi>郭子註莊德充符</hi>
圓丘有奇草鍾山出靈液<hi>文選郭景純遊僊詩</hi>
崦山多靈草海濱饒竒石<hi>文選江文通雜體詩</hi>
步光之劎華藻繁縟飾以文犀彫以翠綠綴以驪龍之<lb/>
珠錯以荆山之玉陸斷犀象未足稱㒞隨波截鴻水不<lb/>
漸刃<hi>文選曹植七啓</hi>
<pb n="KR3k0045_WYG_119-13b"/>
良玉比德君子珪璋見美詩人晉之垂棘魯之璵璠宋<lb/>
之結綠楚之和璞價越萬金貴重都城有稱疇昔流聲<lb/>
將來是以垂棘出晉虞虢雙禽和璧入秦相如抗節<hi>文選</hi>
<hi>魏文帝與鍾大理書</hi>
玉者色不如雪澤不如雨潤不如膏光不如燭取玉甚<lb/>
難越三江五湖至崑崙之山千人往百人反百人往十<lb/>
人反至中國覆十萬之師解三千之圍<hi>意林尸子</hi>
鶴陽鳥也而遊於陰蓋羽族之宗長仙人之騏驥也<hi>藝文</hi>
<pb n="KR3k0045_WYG_119-14a"/>
<hi>類聚鳥部鶴</hi>
得綏山一桃雖不能仙亦足以豪<hi>藝文類聚菓部桃</hi>
周穆王時西胡獻玉杯是百玉之精明夜照夕以杯於<lb/>
庭中比明旦而水滿於杯中汁甘而香美斯靈器也<hi>藝文</hi>
<hi>類聚寳玉部玉</hi>
魏田父有耕於野者得玉徑尺不知其玉也以告鄰人<lb/>
鄰人詐之曰此怪石也畜之弗利其家田父雖疑猶豫<lb/>
以歸置於廡下其玉明照一室大怖遽而棄之於逺野<lb/>
<pb n="KR3k0045_WYG_119-14b"/>
鄰人取之以獻魏王召玉工相之玉工望之再拜賀曰<lb/>
大王得天下之寳臣所未嘗見王問其價玉工曰此無<lb/>
價以當之五城之都僅可一觀魏王賜獻玉者千金長<lb/>
食上大夫之禄<hi>藝文類聚寳玉部玉</hi>
赤瓊以照燎為光碧石以葳㽔為色咸見珍於東國並<lb/>
被貴於西極<hi>藝文類聚草部空青賦</hi>
荆山萬重地產卞和之玉隨流千仞水出靈蛇之珠<hi>藝文</hi>
<hi>類聚職官部中書令墓志</hi>
<pb n="KR3k0045_WYG_119-15a"/>
獹韓良犬也㹱<hi>音鵲</hi>宋良犬也<hi>事文類聚狗字林</hi>
溟海之棗大如瓜鍾山之李大如瓶<hi>太平御覽果部李</hi>
昆流素蓮一房百子凌冬而茂<hi>埤雅卉物門菡蓞</hi>
嘉禾五穀之長盛德之精也文者異本而同秀質者同<lb/>
本而異秀<hi>埤雅卉物門禾稼</hi>
員嶠之山名環邱有氷蠶以霜雪覆之然後作繭其色<lb/>
五采織為文錦入水不濡以之投火經宿不燎<hi>初學記天部霜</hi>
御天惟龍御地以驥利有攸往不期而至<hi>初學記地部總載地</hi>
<pb n="KR3k0045_WYG_119-15b"/>
東南之美生於㑹稽牛斗之氣蓄於毘溪有瑤者玉連<lb/>
城是齊有威者鳯非梧不棲<hi>初學記職官部侍御史註</hi>
太阿之劒世濟其美淬以清波斂以越砥如玉斯曜若<lb/>
景在水不運自肅率土從軌<hi>初學記武部劎</hi>
玉有五德温潤而澤有似於智鋭而不害有似於仁抑<lb/>
而不撓有似於義有瑕於内必見於外有似於信垂之<lb/>
如墜有似於禮<hi>初學記寳器部玉</hi>
輕迅者莫如鷹猛捷者莫如虎惟良犬之禀性兼一雋<lb/>
<pb n="KR3k0045_WYG_119-16a"/>
之勁武<hi>初學記獸部狗</hi>
犬則青鸇白雀飛龍虎子馴良捷警難狎易使也<hi>初學記獸</hi>
<hi>部狗</hi>
龜者陰蟲之老也龜三千嵗上游於卷耳之上老者先<lb/>
知故君子舉事必考之<hi>初學記鱗介部龜</hi>
逸論語曰璠璵魯之寳也孔子曰美哉璠璵逺而望之<lb/>
栗若也近而視之瑟若也一則理勝一則孚勝<hi>事類賦寳貨部</hi>
<hi>玉註</hi>
<pb n="KR3k0045_WYG_119-16b"/>
木有扶桑梧桐松栢皆受氣淳矣異於羣類者也<hi>事類賦木</hi>
<hi>部桐註</hi>
玉出崑山珠生南海逺方異域各生珍寳<hi>何氏語林品藻</hi>
黃帝乃採首山之銅鑄鼎象物鼎成以象太一於雍州<lb/>
其鼎知吉知凶知存知亡能輕能重能息能行不灼而<lb/>
沸不汲而盈自生五味眞神鼎也<hi>黄帝本行記</hi>
天子之駿赤驥盜驪白義踰輪山子渠黃華驑騄駬<hi>穆天</hi>
<hi>子傳</hi>
<pb n="KR3k0045_WYG_119-17a"/>
夫玉之為物也㣲以寡而石之為物也巨以衆衆故賤<lb/>
寡故貴<hi>道徳經指歸卷上</hi>
夫草木皆春生秋落必矣而木有松栢橿檀之倫百八<lb/>
十餘種草有芝英萍實靈沼黄精白符竹翣戒火長生<lb/>
不死者萬數盛冬之時經霜歴雪蔚而不彫<hi>列仙傳</hi>
如水清珠能清濁水<hi>波羅蜜多經卷五百七十三</hi>
譬如金剛自體堅宻刀不能斫火不能燒水不能爛毒<lb/>
不能害<hi>波羅蜜多經卷五百七十二</hi>
<pb n="KR3k0045_WYG_119-17b"/>
如雪山中有妙藥樹枝條莖榦不枯不折<hi>波羅蜜多經卷五百七十</hi>
<hi>二</hi>
如烏曇䟦華時乃一現彼諸衆生發希有心起難遭<hi>闕</hi>
<hi>金光明最勝正經卷一</hi>
譬如一瑠璃珠勝於水精如須彌山<hi>大寳積經卷一百一十二</hi>
又如大地是四種寳所生之處何等為四一者無價二<lb/>
者上價三者中價四者下價<hi>大寳積經卷一百一十九</hi>
譬如牛麝身命殄後雖是無識而牛有黄而麝有香能<lb/>
<pb n="KR3k0045_WYG_119-18a"/>
為無量無邉有情作大饒益<hi>大集地藏十輪經卷三</hi>
多羅寳樹周帀圍繞鮮明可愛七寳合成其黄金樹白<lb/>
銀為葉及以華果白銀樹者眞珠為葉及以華果眞珠<lb/>
樹者琉璃為葉及以華果琉璃樹者玻琍為葉及以華<lb/>
果玻琍樹者瑪瑙為葉及以華果瑪瑙樹者硨磲為葉<lb/>
及以華果硨磲樹者赤眞珠為葉及以華果赤眞珠樹<lb/>
者珊瑚為葉及以華果珊瑚樹者眞金為葉及以華果<lb/>
<hi>大集菩薩三昧經卷一</hi>
<pb n="KR3k0045_WYG_119-18b"/>
其菩提樹高顯殊持金剛為身琉璃為榦衆雜妙寳以<lb/>
為枝條寳葉扶疎垂蔭如雲寳華雜色分枝布影復以<lb/>
摩尼而為其果含暉發燄與華間列<hi>大方廣佛華嚴經卷一</hi>
此日藏大寳光明照觸海水悉變為乳離潤大寳光明<lb/>
照觸其乳悉變為酪火燄光大寳光明照觸其酪悉變<lb/>
為酥盡無餘大寳光明照觸其酥變成醍醐<hi>大方廣佛華嚴經巻</hi>
<hi>五十一</hi>
譬如大海有四熾然光明大寳布在其底性極猛熱常<lb/>
<pb n="KR3k0045_WYG_119-19a"/>
能飲縮百川所注無量大水是故大海無有增減<hi>大方廣佛</hi>
<hi>華嚴經卷五十一如來出現品</hi>
譬如金翅鳥王飛行虚空迴翔不去以清浄眼觀察海<lb/>
内諸龍宫殿奮勇猛力以左右翅鼔揚海水悉令兩闢<lb/>
<hi>大方廣佛華嚴經卷五十二</hi>
譬如白栴檀以塗其身除諸惱熱得清涼樂<hi>大方廣佛華嚴經卷</hi>
<hi>五十九</hi>
譬如離垢大摩尼寳處閻浮提能照四萬由旬日月宫<lb/>
<pb n="KR3k0045_WYG_119-19b"/>
殿皆悉顯現<hi>大方廣佛華嚴經卷五十九</hi>
譬如摩尼名淨光明有人以此瓔珞身者蔽餘寳光悉<lb/>
如聚墨<hi>大方廣佛華嚴經卷五十九</hi>
譬如憂陀伽婆羅栴檀若燒一銖智氣普熏小千世界<lb/>
三千大千世界珍寳所不能及<hi>大方廣佛華嚴經卷五十九</hi>
如摩尼寳體性清淨若有置於日月光中隨其所應各<lb/>
雨其物<hi>大乗蜜嚴經卷下</hi>
若有異國生即應草若以彼草著乳中者即成為酪不<lb/>
<pb n="KR3k0045_WYG_119-20a"/>
移時節<hi>出曜經八行品</hi>
譬如金剛雖小能勝一切寳不得言少故不如多<hi>大智度論</hi>
<hi>七十九</hi>
　　　見貴<lb/>
醯醢之美而煎鹽之尚貴天產也割刀之用而鸞刀之<lb/>
貴貴其義也聲和而后斷也<hi>禮記郊特牲</hi>
有虞氏之兩敦夏后氏之四璉殷之六瑚周之八簋<hi>禮記</hi>
<hi>明堂位</hi>
<pb n="KR3k0045_WYG_119-20b"/>
凡為俎者以骨為主骨有貴賤殷人貴髀周人貴肩凡<lb/>
前貴於後<hi>禮記祭統</hi>
殷人貴髀周人貴肩者殷質貴髀之厚賤肩之薄周文<lb/>
貴肩之顯賤髀之隱各隨所貴<hi>禮記正義祭統</hi>
狗有吠守者有主獵者主獵者貴吠守者賤<hi>春秋正義昭公二十</hi>
<hi>三年</hi>
君物龍臣物龜<hi>三墳山墳</hi>
越俗以珠為上寳生女謂之珠娘生男謂之珠兒吳越<lb/>
<pb n="KR3k0045_WYG_119-21a"/>
間俗説明珠一斛貴如玉者<hi>述異記上</hi>
漢代賤軺車而貴輜軿魏晉賤輜軿而貴軺車<hi>宋書禮五志</hi>
鳯翥鸞舉百羽從之鳯靡鸞吪百鳥瘞之<hi>師曠禽經</hi>
藥也其實堇也桔梗也雞㢕也豕零也是時為帝者也<lb/>
何可勝言<hi>莊子徐無鬼</hi>
曹氏之裂布蛷者貴之然非夏后氏之璜<hi>淮南子説林訓</hi>
春栗夏梨少鮮希有斗千石萬貴不可求<hi>焦氏易林否之漸</hi>
牛皮為賤正三軍之衆<hi>淮南子說山訓</hi>
<pb n="KR3k0045_WYG_119-21b"/>
凡字朋者羽蟲之長烏者日中之禽舄者知太歲之所<lb/>
在燕者請子之候作巢避戊巳所䝿者故皆象形<hi>許氏說文</hi>
<hi>卷一</hi>
桂江南木百藥之長<hi>許氏説文卷十</hi>
土龍以求雨芻狗以求福時見貴也<hi>淮南子説林訓解</hi>
土五行之尊者牛五畜之大者四行之牲無足以配土<lb/>
德者故以牛為季夏食也<hi>蔡中郎集月令問答</hi>
且烏以反哺託體太陽羔以跪乳為䞇國卿禽鳥之㣲<lb/>
<pb n="KR3k0045_WYG_119-22a"/>
猶以孝寵<hi>蔡中郎集上孝子</hi>
虎豹之獸以其文貴<hi>太𤣥經第四文解</hi>
荔枝過即龍眼熟故謂之荔枝奴言常隨其後也<hi>南方草木</hi>
<hi>狀</hi>
藥草有時迭相為帝謂其王相休廢藥各得所用也<hi>莊子</hi>
<hi>音義徐無鬼</hi>
狐掖下之皮其毛純白集以為裘輕柔難得故貴今人<lb/>
則以背毛為裘而棄其白蓋取厚而溫也<hi>前漢書註匡衡傳</hi>
<pb n="KR3k0045_WYG_119-22b"/>
鷰鳥比諸侯鶚比天子<hi>李善註文選鄒陽上書吳王</hi>
集陳之隼以自逺而稱神栖漢之雀乃出幽而見珍<hi>補文</hi>
<hi>選鮑昭野鵝賦</hi>
鼎以希出而世重之釡鐺常用而世輕之<hi>意林魏子</hi>
鼓不預五音而為五音主<hi>意林申子</hi>
五穀者萬民之命國之重寳也<hi>藝文類聚百穀部榖</hi>
橘柚之實堯舜所不常御山龍華蟲帝王不以為䙝服<lb/>
<hi>藝文類聚菓部甘</hi>
<pb n="KR3k0045_WYG_119-23a"/>
昔人稱雞有五德至於寒蟬才齊其美而莫斯述夫頭<lb/>
上有緌則其文也含氣飲露則其清也黍稷不享則其<lb/>
廉也處不巢居則其儉也應候守節則其信也<hi>事文類聚蟬寒</hi>
<hi>蟬賦序</hi>
瓦缻木杯比門所饒金觴玉爵萬家所無也<hi>太平御覽文部著書</hi>
<hi>下</hi>
八音之中唯絲最宻而琴為之首<hi>太平御覽樂部琴下</hi>
荆山不貴玉鮫人不貴珠<hi>太平御覽珍寳部玉下</hi>
<pb n="KR3k0045_WYG_119-23b"/>
鯉最為魚之主<hi>埤雅品物門鯉</hi>
葵為百菜之主<hi>埤雅卉物門葵</hi>
鳯為羽族之美麟為毛類之俊龜龍為介蟲之長楩柟<lb/>
<hi>南</hi>為衆材之最是物之貴也<hi>初學記鳥部鳯</hi>
譬如師子獸中之王若其死已虎狼鳥獸無有能得食<lb/>
其肉者<hi>大寳積經卷一百一十三</hi>
譬如眞金為無價寳若無眞金銀為無價若無銀者鍮<lb/>
石為無價若無鍮石偽寳為無價若無偽寳赤白銅鐵<lb/>
<pb n="KR3k0045_WYG_119-24a"/>
白<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鉛錫為無價寳<hi>大集月藏經卷九</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0045_WYG_119-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷一百十九<lb/>
</p>
<p>
</p>
  </div>
</body>
</text>
</TEI>
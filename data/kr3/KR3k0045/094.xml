<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷九十四</head>
    <p>
<pb n="KR3k0045_WYG_094-1a"/>
欽定四庫全書<lb/>
　喻林卷九十四　　　　　明　徐元太　撰<lb/>
　　學業門<hi>四</hi>
　　　求道<lb/>
射之有所凖志志之主欲得中也必中所志乃為善耳<lb/>
以喻人將有行豫思念之行得其道為善耳<hi>尚書正義盤庚上</hi>
玉不琢不成器人不學不知道是故古之王者建國君<lb/>
民敎學為先<hi>禮記學記</hi>
<pb n="KR3k0045_WYG_094-1b"/>
雖有嘉肴弗食不知其旨也雖有至道弗學不知其善<lb/>
也<hi>禮記學記</hi>
道者開通性命猶如道路開通於人人行於道路不可<lb/>
須臾離也若離道則礙難不通猶善道須臾離棄則身<lb/>
有患害也<hi>禮記正義義中庸</hi>
誰能出不由户何莫由斯道也<hi>論語雍也</hi>
君子謀道不謀食耕也餒在其中矣學也禄在其中矣<lb/>
君子憂道不憂貧<hi>論語衛靈公</hi>
<pb n="KR3k0045_WYG_094-2a"/>
百工居肆以成其事君子學以致其道<hi>論語子張</hi>
夫道若大路然豈難知哉人病不求耳<hi>孟子告子下</hi>
道則髙矣美矣宜若登天然似不可及也<hi>孟子盡心上</hi>
雖有拱璧以先駟馬不如坐進此道<hi>老子為道</hi>
古之知道者築壘以防邪疏源以毓眞<hi>子華子大道</hi>
不知道妄意卜者如射覆盂髙之存金存玉中之存角<lb/>
存羽卑之存瓦存石是乎非是乎惟置物者知之<hi>闗尹子一</hi>
<hi>宇</hi>
<pb n="KR3k0045_WYG_094-2b"/>
仰道者跂如道者駸皆知道之事不知道之道是以聖<lb/>
人不望道而歉不恃道而豐不惜道於聖不賈道於愚<lb/>
<hi>關尹子一宇</hi>
習射習御習琴習奕終無一事可以一息得者惟道無<lb/>
形無方故可得之於一息<hi>關尹子一宇篇</hi>
吾與汝既其文未既其實而固得道與衆雌而無雄而<lb/>
又奚卵焉<hi>莊子應帝王</hi>
向吾見若眉睫之間吾因以得汝矣今汝又言而信之<lb/>
<pb n="KR3k0045_WYG_094-3a"/>
若規規然若喪父母揭竿而求諸海也<hi>莊子庚桑楚</hi>
丘之於道也其猶醯雞與微夫子之發吾覆也吾不知<lb/>
天地之大全也<hi>莊子田子方</hi>
夫體道者天下之君子所繫焉今於道秋毫之端萬分<lb/>
未得處一焉<hi>莊子知北遊</hi>
夫人之在道若魚之在水得水而生失水而死<hi>黄石公三略下</hi>
<hi>畧</hi>
道髙比於天道明比於日道安比於山<hi>賈子修政語上</hi>
<pb n="KR3k0045_WYG_094-3b"/>
聖人之與道猶葵之與日也雖不能與終始哉其鄉之<lb/>
誠也<hi>淮南子說林訓</hi>
夫道有形者皆生焉其為親亦戚矣享穀食氣者皆受<lb/>
焉其為君亦惠矣諸有智者皆學焉其為師亦傳矣射<lb/>
者數發不中人敎之以儀則喜矣又况生儀者乎<hi>淮南子泰</hi>
<hi>族訓</hi>
求道者不以目而以心取道者不以手而以耳<hi>說苑君道</hi>
棄常珍而嗜乎異饌者惡覩其識味也委大聖而好乎<lb/>
<pb n="KR3k0045_WYG_094-4a"/>
諸子者惡覩其識道也<hi>揚子吾子</hi>
塗雖曲而通諸夏則由諸川雖曲而通諸海則由諸<hi>易子</hi>
<hi>問道</hi>
稽其門闢其户叩其鍵然後乃應況其否者乎<hi>太𤣥經𤣥攡</hi>
近𤣥者𤣥亦近之逺𤣥者𤣥亦遠之譬若天蒼蒼然在<lb/>
於東面南面西面北面仰而無不在焉及其俯則不見<lb/>
也天豈去人哉人自去也<hi>太𤣥經𤣥攡</hi>
道之於人也其簡且易耳其修之也非若採金攻玉之<lb/>
<pb n="KR3k0045_WYG_094-4b"/>
渉厯艱難也非若求盈司利之兢逐囂煩也不要而遘<lb/>
不徵而盛<hi>徐幹中論修本</hi>
凡探明珠不於合浦之淵不得驪龍之夜光也採美玉<lb/>
不於荆山之岫不得連城之尺璧也<hi>抱朴子内篇袪惑</hi>
粗之與妙猶塗之夷險耳遊者豈嘗改其足哉<hi>郭子註莊子在</hi>
<hi>宥</hi>
今瞿鵲子方聞孟浪之言而便以為妙道之行斯亦無<lb/>
異見卵而責司晨之功見彈而求鴞炙之實也<hi>郭子注莊子齊</hi>
<pb n="KR3k0045_WYG_094-5a"/>
<hi>物論</hi>
有鳥有鳥則飛於天有魚有魚則潛於淵知道者葢黙<lb/>
黙焉<hi>文中子禮樂</hi>
𤣥關難啓善楗易開<hi>李善注文選王簡栖頭陀寺碑文</hi>
夫食稻粱進芻豢衣狐貉襲氷紈觀窈眇之奇舞聽雲<lb/>
和之琴瑟此生人之所急非有求而為也脩道德習仁<lb/>
義敦孝悌立忠貞漸禮樂之腴潤蹈先王之盛則此君<lb/>
子之所急非有求而為也<hi>文選劉峻辨命論</hi>
<pb n="KR3k0045_WYG_094-5b"/>
棄餌取罝而責功蹄筌失統喪歸而寄旨忘言<hi>補文選李充學</hi>
<hi>箴</hi>
輪者車之跡檝者舟之羽身之須道如此二物<hi>意林通語</hi>
得道者生六翮於背長毛羽於腹飛無階之蒼天度無<lb/>
窮之世俗<hi>意林仲長統昌言</hi>
夫人無幽顯道在則為尊雖生芻之賤也不能脫落君<lb/>
子<hi>埤雅卉物門芻</hi>
要乎哉問道昭乎其如日醒窘乎其如夜暝<hi>黄帝素問靈樞經病</hi>
<pb n="KR3k0045_WYG_094-6a"/>
<hi>傳</hi>
昭乎哉問明乎哉道如鼔之應桴響之應聲也<hi>黄帝素問内經</hi>
<hi>天元記大論</hi>
音樂有聲行者為之止住道言無味學者罕見留心嗟<lb/>
乎世人迷妄之甚但能淫聽有聲之聲詎能咀嚼無味<lb/>
之味耶<hi>道德經註疏卷二</hi>
如蜂採花取其香味<hi>元陽妙經卷五</hi>
譬如地有八味之水一切衆生而不能得有慧之人用<lb/>
<pb n="KR3k0045_WYG_094-6b"/>
功穿鑿則便得水眞道亦爾譬如盲人不覩日月良醫<lb/>
療之而能得見如是日月非是今有真道亦爾<hi>元陽妙經卷九</hi>
道猶良藥勤而服用定能愈疾有病不服稀能自愈<hi>玉清</hi>
<hi>經法印品</hi>
若欲求火於木中求不於水中求若欲求道於身中求<lb/>
不於他求於氷求火他方求道假使力能移山功能竭<lb/>
海力之彌勤功之殊妙終刧行之去道愈遠<hi>大乗妙林經</hi>
捨身求道而不知道已在身中譬如愚人捨形求影黙<lb/>
<pb n="KR3k0045_WYG_094-7a"/>
聲求響而不知形是影根聲為響本<hi>大乗妙林經</hi>
不知身心即是真道譬如愚人但見竹木而不知火捨<lb/>
木求火而不知火已在木中<hi>大乗妙林經</hi>
其猶髙山大澤非欲蟲魚鳥獸而蟲魚鳥獸歸之人能<lb/>
虚無無為非欲為道道自歸之矣<hi>聖母資傳仙道</hi>
深山有寳名曰上勝人若取之則成富有衆生道性亦<lb/>
復如是<hi>海空智藏經哀歎品</hi>
如追逝者尋跡能得是跡與人非一非異<hi>靈寶祕宻經</hi>
<pb n="KR3k0045_WYG_094-7b"/>
譬如有人欲食菴没羅果或半娜娑果先取其子於良<lb/>
美田而種植之隨時溉灌守䕶營理漸次生長芽莖枝<lb/>
葉時節和合便有華果果成熟已取而食之<hi>波羅蜜多經卷四百</hi>
<hi>六十</hi>
如重病思遇良醫如在大闇思見光明如溺大河思登<lb/>
彼㟁如遭急難思求依䕶<hi>大乘大方等日藏經卷一</hi>
譬病思良醫如飢思美饍<hi>大方廣佛華嚴經卷二十三</hi>
譬如有人願欲得金處處求覓遂得金礦既得礦已即<lb/>
<pb n="KR3k0045_WYG_094-8a"/>
便碎之擇取精者罏中銷錬得清淨金隨意廻轉作諸<lb/>
鐶釧種種嚴具雖有諸用金性不改<hi>金光明最勝王經卷二</hi>
如雪山下有出淨光摩尼寶性有人善知摩尼寶相見<lb/>
相則知即取持去<hi>大法鼔經卷下</hi>
夫為道者譬如持炬火入冥室中其冥即滅而明猶存<lb/>
學道見諦愚癡都滅無不明矣<hi>佛說四十二章經尺一</hi>
佛言人為道猶若食蜜中邊皆甜吾經亦爾其義皆快<lb/>
行者得道矣<hi>佛説四十二章經尺一</hi>
<pb n="KR3k0045_WYG_094-8b"/>
佛言夫為道者猶木在水尋流而行不左觸岸亦不右<lb/>
觸岸不為人所取不為鬼神所遮不為洄流所住亦不<lb/>
腐敗吾保其入海矣人為道不為情欲所惑不為衆邪<lb/>
所誑精進無疑吾保其得道矣<hi>佛說四十二章經尺一</hi>
譬如有人欲逺所詣即履昔人所行之道又被昔人所<lb/>
被之甲乃尋昔人舊所都城或行深山或行曠野行之<lb/>
不已到彼舊城其城廣大乃是往昔王之所都而此都<lb/>
城嚴麗依然池沼園苑皆悉殊好人之見者心無厭捨<lb/>
<pb n="KR3k0045_WYG_094-9a"/>
我亦如是履於諸佛舊所行道被於諸佛所被舊甲行<lb/>
詣諸佛湼槃舊城<hi>佛說舊城喻經興八</hi>
如蜂集華不嬈色香但取味去<hi>法句經華香品第一</hi>
譬如大冶錮石然後得金<hi>大智度論卷三十一</hi>
又如犢子周慞嗚呼得母乃止<hi>大智度論卷三十二</hi>
穀實在糩中無人能受用時有須用者方便除皮糩<hi>究竟</hi>
<hi>一乘寶性論卷一</hi>
不求魚兎之實競攻筌蹄之末<hi>𢎞明集卷十二</hi>
<pb n="KR3k0045_WYG_094-9b"/>
但求夜光於巨海正自未得耳<hi>𢎞明集宗答何書難白黒論</hi>
直心是道塲無虚假故發行是道塲能辦事故深心是<lb/>
道場增益功德故菩提心是道場無錯謬故布施是道<lb/>
場不望報故持戒是道場得願具故忍辱是道場於諸<lb/>
衆生心無閡故精進是道場不懈退故禪定是道場心<lb/>
調柔故智慧是道場現見諸法故慈是道場等衆生故<lb/>
悲是道場忍疲苦故喜是道場悅樂法故捨是道場憎<lb/>
愛斷故神通是道場成就六通故解脫是道場能背捨<lb/>
<pb n="KR3k0045_WYG_094-10a"/>
故方便是道場敎化衆生故四攝是道場攝衆生故多<lb/>
聞是道場如聞行故伏心是道場正觀諸法故三十七<lb/>
品是道場捨有為法故諦是道場不誑世間故縁起是<lb/>
道場無明乃至老死皆無盡故諸煩惱是道場知如實<lb/>
故衆生是道場知無我故一切法是道場知諸法空故<lb/>
降魔是道場不傾動故三界是道場無所趣故師子吼<lb/>
是道場無所畏故力無畏不共法是道場無諸過故三<lb/>
明是道場無餘閡故一念知一切法是道場成一切智<lb/>
<pb n="KR3k0045_WYG_094-10b"/>
故<hi>維摩詰所說經菩薩品</hi>
道不須求經生死刧數苦盡自得如轉縷丸於髙山縷<lb/>
盡自止何暇求耶<hi>羅什譯維摩詰經弟子品</hi>
　　　求益<lb/>
風雷益君子以見善則遷有過則改<hi>易益</hi>
子夏傳云雷以動之風以散之萬物皆益<hi>周易正義益</hi>
不學操縵不能安弦不學博依不能安詩不學雜服不<lb/>
能安禮<hi>禮記學記</hi>
<pb n="KR3k0045_WYG_094-11a"/>
夫學殖也不學將落<hi>左傳昭公十八年</hi>
學如殖草木也令人日長日進猶草木之生枝葉也不<lb/>
學則才知日退將如草木之墜落枝葉也<hi>春秋正義昭公十八年</hi>
人而不為周南召南其猶正牆面而立也與<hi>論語陽貨</hi>
人之學也猶木之有枝葉也木有枝葉猶庇蔭人而況<lb/>
君子之學乎<hi>國語晉</hi>
千鈞之重加銖兩而移<hi>史記仲尼弟子傳</hi>
學之資於人也其猶藍之染於素乎<hi>魏志王朗子肅傳注</hi>
<pb n="KR3k0045_WYG_094-11b"/>
美寶為質雕摩益光不足以損<hi>吳志虞翻傳</hi>
學之染人甚於丹青丹青吾見其久而渝矣未見久學<lb/>
而渝者也夫工人之染先修其質後事其色質修色積<lb/>
而染工畢矣學亦有質孝悌忠信是也<hi>晉書虞溥傅</hi>
不學將落嘉植靡由<hi>梁書武帝中紀</hi>
過緇為紺踰藍作青<hi>北齊書魏收傳</hi>
吾嘗終日而思矣不如須臾之所學也吾嘗跂而望矣<lb/>
不如登髙之博見也<hi>荀子勸學</hi>
<pb n="KR3k0045_WYG_094-12a"/>
不登髙山不知天之髙也不臨深谿不知地之厚也不<lb/>
聞先王之遺言不知學問之大也于越夷貊之子生而<lb/>
同聲長而異俗敎使之然也<hi>荀子勸學</hi>
學不可以已青出之於藍而青於藍冰水為之而寒於<lb/>
水木直中繩輮以為輪其曲中規雖有槁暴不復挺者<lb/>
輮使之然也故木受繩則直金就礪則利君子博學而<lb/>
日參省乎已則知明而行無過矣<hi>荀子勸學</hi>
登髙而招臂非加長也而見者逺順風而呼聲非加疾<lb/>
<pb n="KR3k0045_WYG_094-12b"/>
也而聞者彰<hi>荀子勸學</hi>
君子之學如蛻蟠然遷之故其行効其立効其坐効其<lb/>
置顔色出辭氣効<hi>荀子大略</hi>
子贛季路故鄙人也被文學服禮義為天下列士學問<lb/>
不厭好士不倦是天府也<hi>苟子大略篇</hi>
鄉也混然塗之人也俄而並乎堯禹豈不賤而貴矣哉<lb/>
鄉也效門室之辨混然曾不能决也俄而原仁義分是<lb/>
非圖迴天下於掌上而辨白黑豈不愚而知矣哉鄉也<lb/>
<pb n="KR3k0045_WYG_094-13a"/>
胥靡之人俄而治天下之大器舉在此豈不貧而富矣<lb/>
哉<hi>荀子儒效篇</hi>
如垤而進吾與之如丘而止吾已矣今學曾未如肬贅<lb/>
則具然欲為人師<hi>荀子宥坐</hi>
善學者若齊王之食雞也必食其跖數千而後足雖不<lb/>
足猶若有跖物固莫不有長莫不有短人亦然故善學<lb/>
者假人之長以補其短被褐而出衣錦而入戎人生乎<lb/>
戎長乎戎而戎言不知其所受之楚人生乎楚長乎楚<lb/>
<pb n="KR3k0045_WYG_094-13b"/>
而楚言不知其所受之今使楚人長乎戎戎人長乎楚<lb/>
則楚人戎言戎人楚言矣<hi>吕氏春秋用衆</hi>
學聖王之道者譬其如日静思而獨居譬其若火夫舍<lb/>
學聖之道而靜居獨思譬其若去日之明於庭而就火<lb/>
之光於室也然可以小見而不可以大知<hi>賈子新書修政語上</hi>
夫以西施之美而蒙不潔則過之者莫不睨而掩鼻當<lb/>
試傅白黱黑榆流波雜芷若籠蒙視冶由笑佳態佻志<lb/>
從容為說焉則雖王公大人孰能無悇憛癢心而巔一<lb/>
<pb n="KR3k0045_WYG_094-14a"/>
視之今以二三子材而蒙愚惑之智予恐過之有掩鼻<lb/>
之容也<hi>賈子新書勸學</hi>
夫純鈎魚腸劍之始下型擊則不能斷刺則不能入及<lb/>
加之砥礪摩其鋒鄂則水斷龍舟陸剸犀甲明鏡之始<lb/>
下型朦然未見形容及其粉以𤣥錫磨以白旃鬢眉㣲<lb/>
毛可得而察夫學亦人之砥錫也而謂學無益者所以<lb/>
論之過<hi>淮南子修務訓</hi>
且夫身正性善發憤而成仁帽慿而為義性命可說不<lb/>
<pb n="KR3k0045_WYG_094-14b"/>
待學問而合於道者堯舜文王也沉湎躭荒不可敎以<lb/>
道不可喻以德嚴父弗能正嚴師不能化者丹朱商均<lb/>
也曼頰皓齒形夸骨佳不待脂粉芳澤而性可說者西<lb/>
施陽文也啳<graphic n="KR2214" url="https://raw.githubusercontent.com/kanripo/KR-Gaiji/master/images/KR2214.png" mimeType="image/png"/>哆噅蘧蒢戚施雖粉白黛黑弗能為美<lb/>
者嫫母仳倠也夫上不及堯舜下不及商均美不及西<lb/>
施惡不若嫫母此敎訓之所喻也而芳澤之所施<hi>淮南子修</hi>
<hi>務訓</hi>
且聾者耳形具而無能聞也盲者目形存而無能見也<lb/>
<pb n="KR3k0045_WYG_094-15a"/>
夫言者所以通已於人也聞者所以通人於己也瘖者<lb/>
不言聾者不聞既瘖且聾人道不通故有瘖聾之病者<lb/>
雖破家求醫不顧其費豈獨形骸有瘖聾哉心志亦有<lb/>
之<hi>淮南子泰族訓</hi>
吾嘗深有思而莫之得也於學則寤焉吾嘗企有望而<lb/>
亦莫之見也登髙則覩焉<hi>孔叢子雜訓</hi>
湯稱學聖王之道者譬如日焉静居獨思譬如火焉夫<lb/>
捨學聖王之道若捨日之光何乃獨思若火之明也可<lb/>
<pb n="KR3k0045_WYG_094-15b"/>
以見小耳未可用犬知惟學問可以廣明德慧也<hi>說苑建本</hi>
人皆知以食愈饑莫知以學愈愚<hi>説苑建本</hi>
人知糞其田莫知糞其心糞田莫過利苗得粟糞心易<lb/>
行而得其所欲<hi>說苑建本</hi>
庭燎夜明追嗣日光<hi>焦氏易林剝之大有</hi>
刻畫為飾毛嬙西施<hi>焦氏易林升之井</hi>
造父疾趨百歩而廢而託乘輿坐致千里水師汎軸解<lb/>
維則溺自託舟楫坐濟江河是故君子者性非絶世善<lb/>
<pb n="KR3k0045_WYG_094-16a"/>
自託於物也人之情性未能相百而其明智有相萬也<lb/>
此非其眞性之材也必有假以致之也<hi>濳夫論讃學</hi>
夫肥沃墝埆土地之本性也肥而沃者性美樹稼豐茂<lb/>
墝而埆者性惡深耕細鋤厚加糞壤勉致人功以助地<lb/>
利其樹稼與彼肥沃者相似類也地之髙下亦如此焉<lb/>
以钁鍤鑿地以埤增下則其下與髙者齊如復增钁鍤<lb/>
則夫下者不徒齊者也反更為髙而其髙者反為下<hi>王充</hi>
<hi>論衡率性篇</hi>
<pb n="KR3k0045_WYG_094-16b"/>
蒸所與衆山之材幹同也伐以為蒸燻以火烟熱究浹<lb/>
光色澤潤焫之於堂其耀浩廣火竈之效加也繡之未<lb/>
㓨錦之未織恒絲庸帛何以異哉加五綵之巧施針縷<lb/>
之飾文章炫耀黻華蟲山龍日月學士有文章之學猶<lb/>
絲帛之有五色之巧也本質不能相過學業積聚超踰<lb/>
多矣<hi>王充論衡量知篇</hi>
夫穀未舂蒸曰粟銅未鑄鑠曰積石人未學問曰矇矇<lb/>
者竹木之類也夫竹生於山木長於林未知所入截竹<lb/>
<pb n="KR3k0045_WYG_094-17a"/>
為筒破以為牒加筆墨之跡乃成文字大者為經小者<lb/>
為傳記斷木為槧㭊之為板力加刮削乃成奏牘夫竹<lb/>
木麤苴之物也雕琢刻削乃成為器用況人含天地之<lb/>
性最為貴者乎<hi>王充論衡量知篇</hi>
銅錫未採在衆石之間工師鑿掘鑪橐鑄鑠乃成器未<lb/>
更鑪槖名曰積石積石與彼路畔之瓦山間之礫一實<lb/>
也<hi>王充論衡量知篇</hi>
潤下作鹹水之滋味也東海水鹹流廣大也西州鹽井<lb/>
<pb n="KR3k0045_WYG_094-17b"/>
源泉深也人或無井而食或穿井而不得泉有鹽井之<lb/>
利乎不與賢聖通業有髙世之名難哉<hi>王充論衡别通篇</hi>
不出横難不得從說不發苦詰不聞甘對導才低仰欲<lb/>
求禆也砥石劘厲欲求銛也<hi>王充論衡變動篇</hi>
倦立而思逺不如速行之必至也矯首而狥飛不如循<lb/>
雌之必獲也孤居而願智不如務學之必達也<hi>徐幹中論治學</hi>
夫聽黄鍾之聲然後知擊缶之細視衮龍之文然後知<lb/>
被褐之陋渉庠序之教然後知不學之困故學者如登<lb/>
<pb n="KR3k0045_WYG_094-18a"/>
山焉動而益髙如寤寐焉久而愈足顧所由來則杳然<lb/>
其逺以其難而懈之誤且非矣<hi>徐幹中論治學</hi>
腥臊未化飲血茹毛以充其虚食之始也茹之火齊糝<lb/>
以蘭橘雖所未嘗嘗必美之適於口也蕢桴土鼓撫腹<lb/>
而吟足之蹈之以娛其喜樂之質也加之管絃雜以羽<lb/>
毛雖所未聽察之必樂當其心也<hi>嵇中散集張遼叔自然好學論</hi>
泥湼可令齊堅乎金玉曲木可攻之以應繩墨百獸可<lb/>
敎之以戰陳畜牲可習之以進退沈鱗可動之以聲音<lb/>
<pb n="KR3k0045_WYG_094-18b"/>
機石可感之以精誠又況乎含五常而稟最靈者哉<hi>抱朴</hi>
<hi>子外篇勗學</hi>
低仰之駟敎之功也鷙擊之禽習之馴也與彼凡馬野<lb/>
鷹本實一類此以飾貴彼以質賤<hi>抱朴子外篇勗學</hi>
粉黛至則西施以加麗而宿瘤以藏醜經術深則髙才<lb/>
者洞逸鹵鈍者醒悞<hi>抱朴子外篇勗學</hi>
夫學者所以清澄性理簸揚埃穢雕鍛鑛璞礲鍊屯鈍<lb/>
啓導聦明飾染質素<hi>抱朴子外篇勗學</hi>
<pb n="KR3k0045_WYG_094-19a"/>
登閬風捫晨極然後知井谷之闇隘披七經玩百氏然<lb/>
後覺面牆之至困也<hi>抱朴子外篇勗學</hi>
夫不學而求知猶願魚而無網焉雖勤而無獲矣廣博<lb/>
以窮理猶順風而託焉體不勞而致逺矣<hi>抱朴子外篇勗學</hi>
雖長大而不學道侏侏然若未成之人也<hi>太𤣥經第一童解</hi>
林根增益益根而榦長求益之道也<hi>太𤣥經第一增解</hi>
山抱玉而草木潤焉川貯珠而岸不枯焉口納滋味而<lb/>
百節肥焉心愛典誥而五性通焉<hi>劉子崇學</hi>
<pb n="KR3k0045_WYG_094-19b"/>
君子愛日以學及時而成難者不避易者不從旦就業<lb/>
夕自省可謂守業年三十四十無藝則無藝矣年五十<lb/>
不以善聞則無聞矣鄙夫鄙婦相㑹於牆之陰可謂宻<lb/>
矣明日或有知之故云執仁與義莫不聞也蓬生麻中<lb/>
不扶自直白沙在湼與之俱黒君子之遊苾乎如入蘭<lb/>
芷之室久而不聞則與之化矣小人之遊戲乎如入鮑<lb/>
魚之室久亦不聞而亦化矣故君子慎其去就也<hi>意林曾子</hi>
人之學如渴而飲河海大飲則大盈小飲則小盈大觀<lb/>
<pb n="KR3k0045_WYG_094-20a"/>
則大見小觀則小見<hi>意林物理論</hi>
若不學譬如無目而視無脛而走無翅而飛無口而語<lb/>
不可得也<hi>意林正部</hi>
斵玉為器諭乎知道惟山出泉譬乎從學是以執射執<lb/>
御雖聖猶然為弓為箕不無以矣<hi>藝文類聚人部鑒誡書</hi>
矯首伺飛不如修弋宛足念逺莫若驅䮽故樸斵成於<lb/>
丹雘篠簜資於括羽<hi>藝文類聚禮部學校啓</hi>
將使良璣修竹兼增瑩羽<hi>藝文類聚職官部祭酒表</hi>
<pb n="KR3k0045_WYG_094-20b"/>
金鎔乃器水術伊瀾漸芳則馥履氷固寒<hi>藝文類聚禮部釋奠詩</hi>
醬成於鹽而鹹於鹽夫物之變有時而重<hi>藝文類聚食物部醬</hi>
已漚為菅未霑人功故謂之野菅<hi>埤雅卉物門白華</hi>
胸中無學猶手中無錢<hi>文苑英華庾信連珠</hi>
夫學之於人猶土地之山川也珍寶於是乎出猶樹木<lb/>
之有枝葉本根於是乎庇也<hi>太平御覽學部叙學</hi>
干將鏌鎁巨闕辟閭古之良劍也然而不加砥礪則不<lb/>
能利不得人力則不能斷驊騮騏驥纖離騄耳此皆古<lb/>
<pb n="KR3k0045_WYG_094-21a"/>
之良馬也然而必前有銜轡之制後有鞭䇿之威加之<lb/>
造父之御然後一日而致千里夫人雖有性質美而心<lb/>
辯智必將求賢師而事之<hi>初學記人部師</hi>
人而不學命之曰視皮<hi>一作肉</hi>學而不行命之曰輒<hi>一作撮</hi>
囊<hi>困學紀聞卷十諸子</hi>
譬如鑄劍煆煉滓穢始見精鋼勇烈無滯當成妙器<hi>虚皇</hi>
<hi>四十九章</hi>
如人種樹為得蔭凉為得花果及以材木<hi>元陽妙經卷九</hi>
<pb n="KR3k0045_WYG_094-21b"/>
猶如甘蔗噉嚼口中得於甘味我亦如是從聖人數聞<lb/>
經典多得法味<hi>元陽妙經卷三</hi>
譬如有人飢渴欲求飲食疾病之人求於良醫苦惱之<lb/>
人求於救䕶<hi>元陽妙經卷七</hi>
大師求法隨種種求隨種種有<hi>海空智藏經捨受品</hi>
譬如良農三陽之時善役調牛鈎引懸澍隄捍綿密踖<lb/>
乘通濘加以好糞次選良種治擇蕪穢温濕宜之然後<lb/>
調樹芸耗莠稗壅䕶苗根晨夕㸔視無令六畜侵食踐<lb/>
<pb n="KR3k0045_WYG_094-22a"/>
蹋如是苗子三月假生萋蔚蘩盛水陸通美無有蝥螣<lb/>
凉秋結實髙下通熟即命童僕收藏貯積藏吏監守不<lb/>
令餘耗唯供食用儲備盈長家給豐足傍惠貧乏<hi>玉清經道</hi>
<hi>化四夷品</hi>
如吠瑠瑠若時若時匠者瑩拭尒時尒時光已轉淨<hi>波羅</hi>
<hi>蜜多經卷五百八十四</hi>
譬如乳牛或噉乾草或噉濕草或飲冷水或飲煗水而<lb/>
能出於乳酪生酥熟酥尺以醍醐<hi>大寶積經卷四十一</hi>
<pb n="KR3k0045_WYG_094-22b"/>
譬如有人於大火聚投以薪木數數添之如是添已其<lb/>
焰轉熾彌更增明無有盡滅<hi>大寶積經卷九十一</hi>
如火焚燒時不厭於草木<hi>大寶積經卷九十五</hi>
譬如有人得摩尼珠示其珠師珠師答曰此是無價眞<lb/>
摩尼寶即求師言為我治磨勿失光色珠師治已隨其<lb/>
摩時珠色光明映徹表裏<hi>大寶積經卷一百一十六</hi>
猶以琉璃寶瑩磨於眞金光明轉清淨餘所不能及<hi>大方</hi>
<hi>廣佛華嚴經卷二十六</hi>
<pb n="KR3k0045_WYG_094-23a"/>
譬如眞金以毗瑠璃寶數數磨瑩轉更明淨<hi>大方廣佛華嚴經卷</hi>
<hi>三十七</hi>
譬如燈炷隨其精麄光明亦尒若益膏油光明轉增<hi>大方</hi>
<hi>廣佛華嚴經卷五十九</hi>
如酥未鑚揺酥終不可得是故諸智者鑚酪而得酥<hi>大乘</hi>
<hi>宻嚴經卷下</hi>
譬如眞金得迦私藥著於火中轉增明淨<hi>菩薩地持經卷七</hi>
譬如成鍊眞金以摩尼珠寶莊嚴勝閻淨檀金<hi>菩薩地持經卷</hi>
<pb n="KR3k0045_WYG_094-23b"/>
<hi>七</hi>
譬如成鍊眞金瑩以硨磲光明清淨勝於餘金<hi>菩薩地持經卷</hi>
<hi>七</hi>
譬如燃燈因油因炷彼若無人更增益油亦不續炷是<lb/>
為前已滅訖後不相續無所復受<hi>中阿含經卷四十二</hi>
如人捨於麄食食百味飯食已充足復求勝者<hi>長阿含經卷五</hi>
如䇿善馬進道能逺<hi>法句經刀杖品</hi>
既自解慧又多學問漸進普廣油酥投水自無慧意不<lb/>
<pb n="KR3k0045_WYG_094-24a"/>
好學問凝縮狹小酪酥投水<hi>法句經廣衍品</hi>
譬如飽滿人得好食猶尚更食云何飢渴人而言不應<lb/>
食<hi>大智度論卷三</hi>
譬如一燈能除諸暗得有所作更有大燈倍復明了<hi>大智</hi>
<hi>度論卷六</hi>
如人於暗室燃燈照諸器物皆悉分了更有大燈益復<lb/>
明審則知後燈所破之闇與前燈合住前燈雖與暗共<lb/>
住而亦能照物若前燈無暗則後燈無所增益<hi>大智度論卷十</hi>
<pb n="KR3k0045_WYG_094-24b"/>
<hi>八</hi>
譬如破闇故然燈更有大燈明則轉勝當知先燈雖照<lb/>
㣲闇不盡若盡後燈則無用<hi>大智度論卷七十九</hi>
既懷玉在中又匠以成器<hi>𢎞明集卷十二</hi>
　　　志惰<lb/>
宰予晝寢子曰朽木不可雕也糞土之牆不可杇也<hi>論語</hi>
<hi>公冶</hi>
力不足者中道而廢今汝畫<hi>論語雍也</hi>
<pb n="KR3k0045_WYG_094-25a"/>
蹞歩不休跛鼈千里累土不輟邱山崇成厭其源開其<lb/>
瀆江河可竭一進一退一左一右六驥不致彼人之才<lb/>
性之相懸也豈若跛鼈之與六驥足哉然而跛鼈致之<lb/>
六驥不致是無他故焉或為之或不為之耳道雖邇不<lb/>
行不至事雖小不為不成其為人也多暇日者其出入<lb/>
不遠矣<hi>荀子脩身</hi>
且子有弑父者然而天下莫疏其子何也愛父者衆也<lb/>
儒有邪辟者而先王之道不廢何也其行之者多也今<lb/>
<pb n="KR3k0045_WYG_094-25b"/>
以為學者之有過而非學者則是以一飽之故絶穀不<lb/>
食以一蹪之難輟足不行惑也<hi>淮南子修務訓</hi>
子之廢學若吾斷斯織也夫君子學以立名問則廣知<lb/>
是以居則安寧動則遠害今而廢之是不免於厮役而<lb/>
無以離於禍患也何以異於織績而食中道廢而不為<lb/>
寧能衣其夫子而長不乏糧食哉女則廢其所食男則<lb/>
隋於修德不為竊盜則為虜役矣<hi>列女傳周列國鄒孟軻母</hi>
如有多人以諸鎧甲牢自莊嚴欲往討賊臨行陣時心<lb/>
<pb n="KR3k0045_WYG_094-26a"/>
生恐怖則便退走<hi>元陽妙經卷二</hi>
佛之經戒譬如寶瓶初聞精進所願必得後小懈慢忘<lb/>
經失戒譬如瓶破無所復得也<hi>佛說生經卷五</hi>
譬如有人鑚木求火數數休息而不專一終不到之既<lb/>
不獲火唐勞其功其以懈心欲求無為譬猶亦然<hi>脩行道地</hi>
<hi>經集散品</hi>
昔有長者子入海取沈木積有年載方得一車持來歸<lb/>
家詣市賣之以其貴故卒無買者經厯多日不能得售<lb/>
<pb n="KR3k0045_WYG_094-26b"/>
心生疲厭以為苦惱見人賣炭時得速售便生念言不<lb/>
如燒之作炭可得速售即燒為炭詣市賣之不得半車<lb/>
炭之價直世間愚人亦復如是無量方便勤行精進仰<lb/>
求佛果以其難得便生退心不如發心求聲聞果速斷<lb/>
生死作阿羅漢<hi>百喻經卷上</hi>
昔有一人病患委篤良醫占之云須恒食一種雉肉可<lb/>
得愈病而此病者市得一雉食之已盡更不復食醫於<lb/>
後時見便問之汝病愈未病者答言醫先敎我恒食雉<lb/>
<pb n="KR3k0045_WYG_094-27a"/>
是故今者食一雉已盡更不敢食醫復語言若前雉已<lb/>
盡何不更食汝今云何止食一雉望得愈病<hi>百喻經卷下</hi>
譬如渡河未到而還名爲不到彼岸<hi>大智度論卷十二</hi>
懈怠之心燒諸功德譬如大火燒諸林野懈怠之人失<lb/>
諸功德譬如被賊無復遺餘<hi>大智度論卷十五</hi>
譬如鑚火數息無得火期<hi>大智度論卷二十三</hi>
　<lb/>
　<lb/>
<pb n="KR3k0045_WYG_094-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷九十四<lb/>
</p>
<p>
</p>
  </div>
</body>
</text>
</TEI>
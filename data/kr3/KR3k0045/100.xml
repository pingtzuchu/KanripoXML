<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷一百</head>
    <p>
<pb n="KR3k0045_WYG_100-1a"/>
欽定四庫全書<lb/>
　喻林卷一百　　　　　　明　徐元太　撰<lb/>
　　政治門<hi>五</hi>
　　　操約<lb/>
度日出日入以知東西南視定北凖極以正南北<hi>毛詩定之</hi>
<hi>方註</hi>
楨幹者皆以築牆為喻幹是牆之主善政亦民之主也<lb/>
<hi>毛詩正義桑扈</hi>
<pb n="KR3k0045_WYG_100-1b"/>
室中度以几堂上度以筵宫中度以尋野度以歩涂度<lb/>
以軌<hi>周禮考工記</hi>
夫解雜亂紛糾者不控捲救鬭者不摶撠批亢擣虛形<lb/>
格勢禁則自為解耳<hi>史記孫吳傳</hi>
銖銖而稱之至石必差寸寸而度之至丈必過石稱丈<lb/>
量徑而寡失<hi>前漢書枚乗傳</hi>
射人將發矢必先於此儀之發則中於彼矣君將出政<lb/>
亦先於朝廷度之出則應於民心<hi>後漢書志五行五註</hi>
<pb n="KR3k0045_WYG_100-2a"/>
萬目不張舉其綱衆毛不整振其領<hi>魏志崔林傳</hi>
治國之體其猶治家主田野者皆宜良信又宜得一人<lb/>
總其條目作為維綱衆事乃理<hi>呉志樓𤣥傳</hi>
舉網提綱振裘持領綱領既理毛目自張然則道德綱<lb/>
也物勢目也上理其綱則萬機時序下張其目則庶官<lb/>
不曠<hi>南齊書顧歡傳</hi>
軌守其數准平其流動於未形而守事已成<hi>管子山權數</hi>
儀者萬物之程式也法度者萬民之儀表也禮義者尊<lb/>
<pb n="KR3k0045_WYG_100-2b"/>
卑之儀表也<hi>管子形勢解</hi>
取人以已成事以筫<hi>音質竹器所以量物</hi>成事以筫者用稱量也<lb/>
取人以己者度恕而行也<hi>管子版法觧</hi>
尺寸尋丈者所以得短長之情也故以尺寸量長短則<lb/>
萬舉而萬不失矣是故尺寸之度雖富貴衆强不為益<lb/>
長雖貧賤卑辱不為損短公平而無所偏故姦詐之人<lb/>
不能誤也<hi>管子明法解</hi>
不出户知天下不窺牖見天道其出彌逺其知彌少是<lb/>
<pb n="KR3k0045_WYG_100-3a"/>
以聖人不行而知<hi>老子鑒逺</hi>
夫債少易償也職寡易守也任輕易勸也上操約少之<lb/>
分下效易為之功是以君臣久而不相厭也<hi>文子下德</hi>
為而無害成而不敗一人唱而萬人和如體之從心此<lb/>
政之期也葢母錦杠悉動者其要在一也<hi>鶡冠子天則</hi>
黃帝將見大隗乎具茨之山方明為御昌㝢驂乗張若<lb/>
謵朋前馬昆閽滑稽後車至於襄城之野七聖皆迷無<lb/>
所問塗適遇牧馬童子問塗焉曰若知具茨之山乎曰<lb/>
<pb n="KR3k0045_WYG_100-3b"/>
然若知大隗之所存乎曰然黃帝曰異哉小童非徒知<lb/>
具茨之山又知大隗之所存請問為天下小童辭黃帝<lb/>
又問小童曰夫為天下者亦奚以異乎牧馬者哉亦去<lb/>
其害焉者而已矣<hi>莊子徐無鬼</hi>
上之所以使下者一物也下之所以事上者一術也辟<lb/>
之異者有髙墻深宫墻立既謹上為鑿一門有盜人入<lb/>
闔其自入而求之盜其無自出是其故何也則上得要<lb/>
也<hi>墨子尚賢上</hi>
<pb n="KR3k0045_WYG_100-4a"/>
今夫飛蓬遇飄而行千里乗風之勢也深淵者知千仞<lb/>
之深繩之數也故託其勢者雖遠必至守其數者雖深<lb/>
必得<hi>商子禁使</hi>
主道治近不治遠治明不治幽治一不治二主能治近<lb/>
則逺者理主能治明則幽者化主能當一則百事正夫<lb/>
兼聽天下日有餘而治不足者如此也是治之極也既<lb/>
能治近又務治逺既能治明又務見幽既能當一又務<lb/>
正百是過者也猶不及也辟之是猶立直木而求其影<lb/>
<pb n="KR3k0045_WYG_100-4b"/>
之枉也不能治近又務治逺不能察明又務見幽不能<lb/>
當一又務正百是悖者也辟之是猶立柱木而求其影<lb/>
之直也故明主好要而闇主好詳<hi>荀子王霸</hi>
君子審後王之道而論於百王之前若端拜而議推禮<lb/>
義之綂分是非之分總天下之要治海内之衆若使一<lb/>
人故操彌約而事彌大五寸之矩盡天下之方也故君<lb/>
子不下室堂而海内之情舉積此者則操術然也<hi>荀子不茍</hi>
將原先王本仁義則禮正其經緯蹊徑也若絜裘領詘<lb/>
<pb n="KR3k0045_WYG_100-5a"/>
五指而頓之順者不可勝數也不道禮憲以詩書為之<lb/>
譬之猶以指測河也以戈舂黍也以錐飡壺也不可以<lb/>
得之矣<hi>荀子勸學</hi>
有夫分義則容天下而治無分義則一妻一妾而亂<hi>荀子</hi>
<hi>大畧篇</hi>
書約而弟子辯法省而民訟簡是以聖人之書必著論<lb/>
明主之法必詳事盡思慮揣得失智者之所難也無思<lb/>
無慮絜前言而責後功愚者之所易也明主操愚者之<lb/>
<pb n="KR3k0045_WYG_100-5b"/>
所易以責智者之所難故智慮力勞不用而國治也<hi>韓非</hi>
<hi>子八說</hi>
事在四方要在中央聖人執要四方來效<hi>韓非子楊權</hi>
救火者令吏挈壺甕而走火則一人之用也操鞭箠指<lb/>
麾而趣使人則制萬夫是以聖人不親細民明主不躳<lb/>
小事<hi>韓非子外儲說右</hi>
兹鄭子引輦上髙梁而不能支兹鄭踞轅而歌前者止<lb/>
後者趨輦乃上使兹鄭無術以致人則身雖絶力至死<lb/>
<pb n="KR3k0045_WYG_100-6a"/>
輦猶不上也今身不至勞苦而輦以上者有術以致人<lb/>
之故也<hi>韓非子外儲說右</hi>
造父方耨時有子父乘車過者馬驚而不行其子下車<lb/>
牽馬請造父助我推車造父因收器輟而寄載之援其<lb/>
子之乘乃始檢轡持筴未之用也而馬轡鶩矣使造父<lb/>
而不能御雖盡力勞身助之推車馬猶不肯行也今身<lb/>
使佚且寄載有德於人者有術而御之也故國者君之<lb/>
車也勢者君之馬也無術以御之身雖處勞猶不免亂<lb/>
<pb n="KR3k0045_WYG_100-6b"/>
有術以御之身處佚樂之地又制帝王之功也<hi>韓非子外儲說</hi>
<hi>右</hi>
夫以身為苦而後化民者堯舜之所難也處勢而令下<lb/>
者庸主之所易也將治天下釋庸主之所易道堯舜之<lb/>
所難未可與為政也<hi>韓非子難一</hi>
譬之若御者反諸已則車輕馬利致逺復食而不倦<hi>呂氏</hi>
<hi>春秋論人</hi>
不通此者雖目數千羊之羣耳分八風之調足蹀陽阿<lb/>
<pb n="KR3k0045_WYG_100-7a"/>
之舞而手㑹綠水之趨智終天地明照日月辯解連環<lb/>
澤潤玉石猶無益於治天下也<hi>淮南子俶眞訓</hi>
枝不得大於幹末不得强於本則輕重大小有以相制<lb/>
也若五指之屬於臂搏援攫㨗莫不如志言以小屬於<lb/>
大也是故得勢之利者所持甚小其存甚大所守甚約<lb/>
所制甚廣是故十圍之木持千鈞之屋五寸之鍵制開<lb/>
闔之門豈其材之巨小足哉所居要也<hi>淮南子主術訓</hi>
處静持中運於璇樞以一合萬若合符者也<hi>淮南子主術訓</hi>
<pb n="KR3k0045_WYG_100-7b"/>
夫寸生於<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>生於日日生於形形生於景此度之本<lb/>
也樂生於音音生於律律生於風此聲之宗也法生於<lb/>
義義生於衆適衆適合於人心此治之要也故通於本<lb/>
者不亂於末覩於要者不惑於詳<hi>淮南子主術訓</hi>
成國之道工無偽事農無遺力士無隠行官無失法譬<lb/>
若設網者引其綱而萬目開矣<hi>淮南子繆稱訓</hi>
得道則愚者有餘失道則智者不足渡水而無游數雖<lb/>
强必沈有游數雖羸必遂又况託於舟航之上乎<hi>淮南子詮</hi>
<pb n="KR3k0045_WYG_100-8a"/>
<hi>言訓</hi>
治大者道不可以小地廣者制不可以狹位髙者事不<lb/>
可以煩民衆者敎不可以苛夫事碎難治也法煩難行<lb/>
也求多難贍也寸而度之至丈必差銖而稱之至石必<lb/>
過石秤丈量徑而寡失簡絲數米煩而不察故大較易<lb/>
為智曲辯難為慧故功不厭約事不厭省求不厭寡功<lb/>
約易成也事省易治也求寡易贍也衆易之於以任人<lb/>
易矣<hi>淮南子泰族訓</hi>
<pb n="KR3k0045_WYG_100-8b"/>
或問大曰小問逺曰邇未達曰天下為大治之在道不<lb/>
亦小乎四海為逺治之在心不亦邇乎<hi>揚子孝至篇</hi>
因革國家之矩范也矩范之動成敗之效也<hi>太𤣥經𤣥瑩</hi>
自上御下猶夫釣者焉隱於手應於鉤則可以得魚自<lb/>
近御逺猶夫御馬焉和於手而調於銜則可以使馬故<lb/>
至道之要不於身非道也<hi>申鑒政體</hi>
登樹怪其枝不能動其株如伐株萬莖枯矣<hi>王充論衡變動篇</hi>
夫組織之近成文於逺猶良御轡於手而調馬口以致<lb/>
<pb n="KR3k0045_WYG_100-9a"/>
萬里也<hi>吕氏春秋先已解</hi>
射者望毫毛之近而中藝於逺也御者執轡於手調馬<lb/>
口之和而致萬里<hi>吕氏春秋本味解</hi>
投一寸之鍼布一丸之艾於血脉之蹊篤病有瘳<hi>王充論衡</hi>
<hi>順故篇</hi>
事有緣微而成著物有治近而致逺故修歩武之池而<lb/>
引沈鱗於江海豐朝陽之林而延靈禽於丹穴設象於<lb/>
槃盂而翠虬降於𤣥霄委灰於尺水而望舒變於太極<lb/>
<pb n="KR3k0045_WYG_100-9b"/>
是以晉文囬輪於勇蟲而壯士雲赴句踐曲躳於怒鼃<lb/>
而戎卒輕死<hi>抱朴子外篇廣譬</hi>
舉一網衆目張弛一機萬事隳<hi>文中子開朗</hi>
尸子曰文軒無四寸之鍵則車不行<hi>李善註文選枚叔七發</hi>
夫道上環中理貴持㑹希發而節樂者擊一柷之功也<lb/>
一契而御衆者聖人之能也<hi>李善註文選陸士衡演連環</hi>
人主之行異布衣布衣者飾小行競小亷以自託於鄉<lb/>
黨人主唯天下安社稷固不耳<hi>補文選賈誼請封建疏</hi>
<pb n="KR3k0045_WYG_100-10a"/>
秉綱而目自張執本而末自從<hi>意林物理論</hi>
舉網以綱千目皆張振裘持領萬毛自整治大國者亦<lb/>
當如此<hi>意林新論</hi>
三寸之篋運而天下定六寸之基正而天下治<hi>意林申子</hi>
聖人身猶日也夫日圜尺光盈天地聖人之身小其所<lb/>
燭逺矣<hi>太平御覽天部三上</hi>
明君治國三寸之機運而天下定方寸之謀正而天下<lb/>
治一言正而天下定一言倚而天下靡<hi>太平御覽人事部言語</hi>
<pb n="KR3k0045_WYG_100-10b"/>
寸管俯而陰陽效其誠尺表仰而日月與之期𤣥鳥懸<lb/>
而八風以情應玉衡立而天地不能欺<hi>初學記器用部漏刻註</hi>
治藏者治其俞治府者治其合浮腫者治其經<hi>黃帝素問内經</hi>
<hi>欬篇</hi>
我身者彼身之尺寸也我家者彼家之權衡也我鄉者<lb/>
彼鄉之規矩也我國者彼國之凖繩也人主者天下之<lb/>
腹心也天下者人主之身形也<hi>道德經指歸卷九</hi>
趨舍廢置王道之形聲也吉凶存亾趨舍之影響也<hi>道徳</hi>
<pb n="KR3k0045_WYG_100-11a"/>
<hi>經指歸卷十二</hi>
衆必宗寡弱以扶强故以一轂之寡總諸輻之衆<hi>道德經註</hi>
<hi>疏卷一</hi>
若使折士執而用之立石為主刻木為君亦可以享天<lb/>
下<hi>陰符經集註序諸葛亮</hi>
責公者易雖一賢少謬執難者衆雖九舜猶亂<hi>初學記帝王部</hi>
<hi>總叙帝王</hi>
周公曰請問用矩之道商高曰平矩以正繩偃矩以望<lb/>
<pb n="KR3k0045_WYG_100-11b"/>
高覆矩以測深卧矩以知逺環矩以為圓合矩以為方<lb/>
<hi>玉海天文天文書上</hi>
　　　防萌<lb/>
初六履霜堅冰至<hi>易坤</hi>
六四童牛之牿元吉<hi>易大畜</hi>
六五豶豕之牙吉<hi>易大畜</hi>
緜緜不絶蔓蔓若何豪末不掇將成斧柯<hi>汲冡周書和寤解</hi>
木之伐也而木為斧賊難而起者自近者<hi>汲冢周書周祝解</hi>
<pb n="KR3k0045_WYG_100-12a"/>
如彼雨<hi>去聲</hi>雪先集維霰<hi>音線○詩小雅熲弁</hi>
誰生厲階至今為梗<hi>詩大雅桑柔</hi>
子其懲而毖後患莫子荓<hi>音俜</hi>蜂自求辛螫<hi>音釋</hi>肇允彼桃<lb/>
蟲拚<hi>音翻</hi>飛維鳥未堪家多難<hi>去/聲</hi>子又集于蓼<hi>音了○詩頌小毖</hi>
不如早為之所毋使滋蔓蔓難圖也蔓草猶不可除况<lb/>
君之寵弟乎<hi>左傳隠公元年</hi>
若不早圗後君噬臍<hi>左傳莊公六年</hi>
人之有墻以蔽惡也墻之隙壞誰之咎也<hi>左傳昭公元年</hi>
<pb n="KR3k0045_WYG_100-12b"/>
熖熖不滅炎炎若何涓涓不壅終為江河綿綿不絶或<lb/>
成網羅毫末不扎將尋斧柯<hi>孔子家語觀周</hi>
福生有基禍生有胎納其基絶其胎禍何自來<hi>前漢書枚乘傳</hi>
夫十圍之木始生如蘖足可搔而絶手可㩴而㧞據其<lb/>
未生先其未形也<hi>前漢書枚乘傳</hi>
夫壞崖破巖之水源自涓涓干雲蔽日之材起於葱青<lb/>
禁微則易救末則難<hi>後漢書丁鴻列傳</hi>
百尋之屋突直而焚燎千里之隄蟻蛭而穿敗古人防<lb/>
<pb n="KR3k0045_WYG_100-13a"/>
小以全大愼微以杜萌<hi>晉書陳頵傳</hi>
堅冰之遘每鍾澆水<hi>宋書二凶元凶邵傳</hi>
夫人主不塞隙穴而勞力於赭堊暴雨疾風必壞不去<lb/>
眉睫之禍而慕賁育之死不謹蕭墻之患而固金城於<lb/>
遠境不用近賢之謀而外結萬乘之交於千里飄風一<lb/>
旦起則賁育不及救而外交不及至禍莫大於此<hi>韓非子用</hi>
<hi>人</hi>
賢主謹小物以論好惡巨防容蟻而漂邑殺人突洩一<lb/>
<pb n="KR3k0045_WYG_100-13b"/>
燥而焚宫燒積將失一令而軍破身死主過一言而國<lb/>
殘名辱為後世笑<hi>吕氏春秋慎小</hi>
善不可謂小而無益不善不可謂小而無傷夫牛之為<lb/>
胎也細若鼷䑕紂損天下自象箸始故小惡大惡一類<lb/>
也<hi>賈子新書連語</hi>
一家失熛百家皆燒䜛夫陰謀百姓暴骸<hi>淮南子說林訓</hi>
兩家鬭雞季氏金距郈公作難魯昭公出走故師之所<lb/>
處生以棘楚禍生而不蚤滅若火之得燥水之得濕浸<lb/>
<pb n="KR3k0045_WYG_100-14a"/>
而益大癰疽發於指其痛遍於體故蠧啄剖梁柱蟁䖟<lb/>
走牛羊此之謂也<hi>淮南子人間訓</hi>
衣缺不補則日以甚坊漏不塞則日以滋大河之始决<lb/>
於瓠子也涓涓爾及其卒汜濫為中國害菑梁楚破曹<lb/>
衛城郭壞沮稸積漂流百姓木棲千里無廬<hi>鹽鐵論申韓</hi>
夫百尋之室焚於分寸之飆千丈之波潰於一蟻之穴<lb/>
何可不深防乎何可不改張乎而秉斤兩者或舍銓衡<lb/>
而任情掌柯斧者或曲繩墨於附已<hi>抱朴子外篇百里</hi>
<pb n="KR3k0045_WYG_100-14b"/>
水久壞河山起咫尺尋木千丈始於毫末鑽燧之火勺<lb/>
水所滅鵠卵未孚指掌之所靡及其乘衝飆而燎巨野<lb/>
奮六羽以凌朝霞則雖智勇不能制也故明君治難於<lb/>
其易去惡於其微<hi>抱朴子外篇用刑</hi>
墻之崩隤必因其隟劒之毁折皆由於璺尺矧穿堤能<lb/>
漂一邑寸煙泄突致灰千室怨之始也微於隟璺及其<lb/>
為害大於墻劒禍之所傷甚於邑室將防其萌急於水<lb/>
火<hi>劉子愼隟</hi>
<pb n="KR3k0045_WYG_100-15a"/>
事皆從微至著不可不慎之於初所以尋木起於牙蘖<lb/>
洪波出於涓泉<hi>李善註文選東京賦</hi>
水所以載舟亦所以覆舟堅冰作於履霜尋木起於蘖<lb/>
栽<hi>文選東京賦</hi>
若風將至必先揺揺雖有聖人不能為謀也<hi>廣文選周武王戶銘</hi>
盛不可不圗衰不可或忘隄潰蟻穴器漏箴芒<hi>廣文選揚子雲</hi>
<hi>幽州收箴</hi>
裂風雖震不斷蔓草之根朽壞誠微遂霣崇山之峭是<lb/>
<pb n="KR3k0045_WYG_100-15b"/>
以一夫不懼威於赫怒千乘必致亾於巧笑<hi>廣文選沈休文連珠</hi>
　　　交修<lb/>
天地交而萬物通也上下交而其志同也<hi>易泰</hi>
乃歌曰股肱喜哉元首起哉百工熈哉乃𢋫載歌曰元<lb/>
首明哉股肱良哉庶事康哉又歌曰元首叢脞哉股肱<lb/>
隋哉萬物墮哉<hi>書益稷</hi>
若作酒醴爾惟麴蘖若作和羮爾惟鹽梅<hi>書說命下</hi>
王省惟歲卿士惟月師尹惟日<hi>書洪範</hi>
<pb n="KR3k0045_WYG_100-16a"/>
地雖柔亦有剛克能出金石天為剛德亦有柔克不干<lb/>
四時臣當執剛以正君君亦當執柔以納臣<hi>孔氏傳書洪範</hi>
地之德沈深而柔弱矣而有剛能出金石之物也天之<lb/>
德高明剛強矣而有柔能順陰陽之氣也以喻臣道雖<lb/>
柔當執剛以正君君道雖剛當執柔以納臣也<hi>尚書正義洪範</hi>
雞鳴思賢妃也哀公荒淫怠慢故陳賢妃貞女夙夜警<lb/>
戒相成之道焉<hi>毛詩雞鳴</hi>
君明於上若日也臣察於下若月也<hi>毛詩東方註</hi>
<pb n="KR3k0045_WYG_100-16b"/>
華堂堂於上喻君也葉湑然於下喻臣也明王賢臣以<lb/>
德相承而治道興則讒諂逺矣<hi>鄭氏箋詩裳裳者華</hi>
言日以照晝月以照夜故得同曜齊明而照臨下土以<lb/>
興國君視外治夫人視内政當亦同德齊意以治理國<lb/>
事<hi>毛詩正義日月</hi>
阪上有漆木隰中有栗木各得其宜以興秦仲之朝上<lb/>
有賢君下有賢臣上下各得其宜<hi>毛詩正義車鄰</hi>
彼堂堂然光明者華也在於上又葉湑然而茂盛兮在<lb/>
<pb n="KR3k0045_WYG_100-17a"/>
於下華葉相與共成榮茂以興顯著者君也在於上羙<lb/>
德者臣也佐於下君臣相承共興國治<hi>毛詩正義裳裳</hi>
君不尸小事臣不專大名<hi>穀梁襄公十九年</hi>
殷王中宗非徒身自賢明亦有和羮之臣臣與其君可<lb/>
否相濟如宰夫之和齊羮也<hi>春秋正義昭公二十年</hi>
日月代明聖人以君臣代政<hi>三墳形墳</hi>
昔吾先王體德聖明達於上帝譬如農夫作耦以刈殺<lb/>
四方之蓬蒿以立名於荆此則大夫之力也<hi>國語吳</hi>
<pb n="KR3k0045_WYG_100-17b"/>
今與陛下共理天下者外則公卿尚書内則常侍黃門<lb/>
譬猶一門之内一家之事安則共其福慶危則通其禍<lb/>
敗<hi>後漢書李固列傳</hi>
夫陰陽和歲乃豐君臣同心化乃成也<hi>後漢書第五倫傳</hi>
朝廷之士佐主成化猶人之有股肱心膂共為一體也<lb/>
<hi>晉書庾峻傳</hi>
臣譬列星景君配朝日暉事業並通濟功烈何巍巍<hi>宋書</hi>
<hi>樂四志</hi>
<pb n="KR3k0045_WYG_100-18a"/>
鼓鼖懐音待楊桴以振響天地涵靈資昬明以垂位是<lb/>
以俊乂之臣借湯武而隆英達之君假伊周而治<hi>南齊書劉</hi>
<hi>祥傳</hi>
履端開物寔資元后代終成務諒惟宰棟<hi>周書武帝上紀</hi>
辟惟元首庶黎惟趾股肱惟弼上下一體各勤攸司<hi>周書</hi>
<hi>蘇綽傳</hi>
為上唯周為下唯定周則天也定則地也或天或地大<lb/>
禮乃成<hi>太公六韜大禮</hi>
<pb n="KR3k0045_WYG_100-18b"/>
左操五音右執五味此言君臣之分也君出令佚故立<lb/>
于左臣任力勞故立于右夫五音不同聲而能調此言<lb/>
君之所出令無妄也而無所不順順而令行政成五味不<lb/>
同物而能和此言臣之所任力無妄也而無所不得得<lb/>
而力務財多<hi>管子宙合</hi>
寡人之有五子猶心之有四支心有四支故心得佚焉<lb/>
今寡人有五子故寡人得佚焉豈不可哉晏子對曰嬰<lb/>
聞之與君言異若乃心之有四支而心得佚焉可得令<lb/>
<pb n="KR3k0045_WYG_100-19a"/>
四支無心十有八日不亦久乎<hi>晏子春秋諫上</hi>
上下之道取類股肱比之一體其來尚矣故其相成也<lb/>
如陰與陽其相形也猶圎與方<hi>鬼谷子反應註</hi>
人主之患在莫之應故曰一手獨拍雖疾無聲人臣之<lb/>
憂在不得一故曰右手畫圓左手畫方不能兩成故曰<lb/>
至治之國君若桴臣若鼔技若車事若馬故人有餘力<lb/>
易於應而技有餘巧易於事<hi>韓非子功名</hi>
凡為人臣者猶炮宰和五味而進之君君弗食孰敢强<lb/>
<pb n="KR3k0045_WYG_100-19b"/>
也臣請譬之君者壤地也臣者草木也必壤地羙然後<lb/>
草木碩大亦君之力也臣何力之有<hi>韓非子難二</hi>
人之百事如耳目鼻口之不可以相借官也<hi>荀子君道篇</hi>
四馬不調造父不能以致逺弓矢不調羿不能以必中<lb/>
君臣乖心則孫子不能以應敵<hi>淮南子兵畧訓</hi>
君臣之禮若心之與體心不可以不堅君不可以不賢<lb/>
體不可以不順臣不可以不忠心所以全者體之力也<lb/>
君所以安者臣之功也<hi>春秋繁露天地之行章</hi>
<pb n="KR3k0045_WYG_100-20a"/>
子得罪於父可因姑姊妹謝也父乃赦之臣得罪於君<lb/>
可使左右謝也君乃赦之昔者桀得罪於臣也至今未<lb/>
有為謝也<hi>韓非子外傳</hi>
上下相虧也猶水火之相滅也<hi>說苑君道</hi>
乘龍上天兩蛇為輔湧躍雲中遊觀滄海<hi>焦氏易林乾之隨</hi>
初一日幽嬪之月冥隨之基測曰日嬪月隨臣應基也<lb/>
<hi>太𤣥經第二從</hi>
次六𤣥黄相迎其意感感測曰𤣥黄相迎以類應也<hi>太𤣥</hi>
<pb n="KR3k0045_WYG_100-20b"/>
<hi>經第四迎</hi>
君南面向陽著其聲響臣北面向陰見其形影聲響者<lb/>
敎令也形影者功效也<hi>武侯十六策君臣</hi>
矢而自升羽之力也羽金朋合而後乃飛猶君臣同心<lb/>
乃馳風化也<hi>太𤣥經第二務觧</hi>
天地相迎則風雨時調君臣相迎則政敎以度<hi>太𤣥經第四迎</hi>
<hi>解</hi>
君匪從流臣進逆耳<hi>文選序</hi>
<pb n="KR3k0045_WYG_100-21a"/>
揖讓之與干戈文德之與武功莫不宗匠陶鈞而羣才<lb/>
緝熈元首經畧而股肱肆力<hi>文選袁宏名臣序贊</hi>
君為元首臣為股肱明其一體相待而成<hi>文選王子淵四子講德論</hi>
臣敬治其職膺金石之别響君執契居中納鏗鏘之合<lb/>
韻<hi>文選陸士衡演連珠註</hi>
台㝛在天實承辰極股肱雖卑同體元首<hi>藝文類聚帝王部晋元帝</hi>
<hi>表</hi>
君垂冬日之温臣盡秋霜之戒<hi>藝文類聚職官部冡宰碑</hi>
<pb n="KR3k0045_WYG_100-21b"/>
賢愚相奉臣主以成如彼百節各役天形<hi>藝文類聚人部隱逸上箴</hi>
元首不可不思股肱不可不慈堯崇屢省舜盛欽謨<hi>初學</hi>
<hi>記州郡部淮南道</hi>
若無國王智臣耆舊如船無主旋洄覆没<hi>大方廣佛華嚴經卷十二</hi>
　　　等則<lb/>
天子諸侯下至黼黻大夫粉米兼服藻火是上得兼下<lb/>
也士不得服粉米大夫不得服黼黻是下不得僭上也<lb/>
<hi>尚書正義益稷</hi>
<pb n="KR3k0045_WYG_100-22a"/>
尊者食新農夫食陳<hi>毛詩甫田</hi>
國君尊嚴如南山崔崔然<hi>毛詩南山註</hi>
由絲以為綠則綠為末絲為本猶承嫡而使妾則妾為<lb/>
卑而嫡為尊公定尊卑不可亂猶女治絲本末不可易<lb/>
今公何為使妾上僭而令尊卑亂乎<hi>毛詩正義綠衣</hi>
以里垣之内始有樹木故以里喻親戚樹喻兄弟<hi>毛詩正義</hi>
<hi>將仲子</hi>
夫設纓以為冠不得謂冠是纓之飾結組以懸佩不可<lb/>
<pb n="KR3k0045_WYG_100-22b"/>
謂佩所以飾組<hi>毛詩正義著</hi>
天有十日人有十等下所以事上上所以共神也<hi>左傳昭公</hi>
<hi>七年</hi>
日中當王食時當公平旦為卿雞鳴為士夜半為皂人<lb/>
定為輿黄昏為𨽻日入為僚晡時為僕日昳為臺<hi>喆氏解左</hi>
<hi>傳昭公五年</hi>
位以王公卿為三日以中食旦為三<hi>春秋正義昭公五年</hi>
大市日昃而市百族為主朝市朝時而市商賈為主夕<lb/>
<pb n="KR3k0045_WYG_100-23a"/>
市夕時而市販夫販婦為主<hi>周禮地官司市</hi>
弓長六尺有六寸謂之上制上士服之弓長六尺有三<lb/>
寸謂之中制中士服之弓長六尺謂之下制下士服之<lb/>
<hi>周禮考工記</hi>
禮天子之桷斲之礱之加宻石焉諸侯之桷斲之礱之<lb/>
大夫斲之士斲本<hi>穀梁莊公二十四年</hi>
崇山君伏山臣列山民<hi>三墳山墳</hi>
君象首臣象股民象體<hi>三墳山墳</hi>
<pb n="KR3k0045_WYG_100-23b"/>
象君日象臣月象民星<hi>三墳山墳</hi>
崇髙其山君之象也濳伏其山臣之象也山有行列民<lb/>
之象也<hi>三墳山墳</hi>
首綂方來君之象也臣象股肱以佐身也民為邦本如<lb/>
肌體也<hi>三墳山墳</hi>
陛下用羣臣如積薪耳後來者居上<hi>史記汲鄭傳</hi>
天下之埶方倒縣凡天子者天下之首何也上也蠻夷<lb/>
者天下之足何也下也今匈奴嫚娒侵掠至不敬也為<lb/>
<pb n="KR3k0045_WYG_100-24a"/>
天下患至亾已也而漢歲致金絮綵繒以奉之夷狄徵<lb/>
令是主上之操也天子共貢是臣下之禮也足反居上<lb/>
首顧居下倒縣如此莫之能解猶為國有人乎非亶倒<lb/>
縣而已又類辟且病痱夫辟者一面病痱者一方痛<hi>前漢</hi>
<hi>書賈誼傳</hi>
日者陽精守實不虧君之象也月者陰精盈毁有常臣<lb/>
之表也<hi>後漢書丁鴻傳</hi>
若太陽下同萬物蒼生何由仰照<hi>晉書王導傳</hi>
<pb n="KR3k0045_WYG_100-24b"/>
帝皇正坐於紫宫輔臣列位於文昌垣屏駱驛而珠連<lb/>
三台差池而鴈翔<hi>晉書成公綏傳</hi>
彼鄒滕雉犇而出其地猶稱公侯<hi>晏子問上</hi>
先王之法立天子不使諸侯疑焉立諸侯不使大夫疑<lb/>
焉立適子不使庶孽疑焉疑生爭爭生亂是故諸侯失<lb/>
位則天下亂大夫無等則朝廷亂妻妾不分則家室亂<lb/>
適孽無别則宗族亂<hi>呂氏春秋愼勢</hi>
衣服疑者是謂爭先厚澤者是謂爭賞權力疑者是<lb/>
<pb n="KR3k0045_WYG_100-25a"/>
謂爭彊<hi>賈子新書服疑</hi>
人主之尊辟無異堂陛陛九級者堂髙大幾六尺矣若<lb/>
堂無陛級者堂髙殆不過尺矣天子如堂羣臣如陛衆<lb/>
庶如地此其辟也故陛九級上㢘逺地則堂高陛無級<lb/>
㢘近地則堂卑髙者難攀卑者易陵理勢然也<hi>賈子新書階級</hi>
所謂臣主者非有相臨之具尊卑之經也持面形而膚<lb/>
之耳<hi>賈子等齊</hi>
此之不行沭瀆無界<hi>賈子等齊</hi>
<pb n="KR3k0045_WYG_100-25b"/>
水廣者魚大父尊者子貴傳曰河海潤千里盛德及四<lb/>
海况之妻子乎故夫貴於朝妻貴於室富曰茍羙古之<lb/>
道也孟子曰王子與人同而如彼者居使然也居編戸<lb/>
之列而望卿相之子孫是以跛夫之欲及樓季也無錢<lb/>
而欲千金之寳不亦虛望哉<hi>鹽鐵論刺權</hi>
冠雖敗宜加之首履雖全宜踐之足<hi>太𤣥經第四禮解</hi>
王者賜先親近後䟱逺何法法天雨髙者先得之也<hi>白虎</hi>
<hi>通五行</hi>
<pb n="KR3k0045_WYG_100-26a"/>
天子佩白玉諸侯佩山𤣥玉大夫佩水蒼玉士佩端珉<lb/>
石佩即象其事若農夫佩其耒耜工匠佩其斧斤婦人<lb/>
佩其鍼鏤<hi>白虎通衣裳</hi>
假令厮養暴登卿尹則監門之類蔑而遺之<hi>嵇中散集答難養生</hi>
<hi>論</hi>
趙簡子謂左右曰車席泰羙夫冠雖惡必戴之履雖善<lb/>
必履之今車如此其大羙也吾將何以履之<hi>藝文類聚服飾部薦</hi>
<hi>蓆</hi>
<pb n="KR3k0045_WYG_100-26b"/>
孔子侍坐於魯哀公設桃具黍哀公曰請用仲尼先飯<lb/>
黍而後噉桃左右皆掩口失笑公曰黍者非飯之也以<lb/>
雪桃也仲尼對曰丘知之矣夫黍者五穀之長也祭先<lb/>
王以為上盛果有六而桃為下祭先王不得入於廟丘<lb/>
聞之也君子以賤雪貴不聞以貴雪賤今以五穀之長<lb/>
雪果蓏之下是侵上忽下也<hi>事文類聚穀韓子</hi>
名分不定而欲天下之治也是猶欲無饑而去食欲無<lb/>
寒而去衣也欲至東而西行其不㡬亦明矣<hi>太平御覽刑法部律</hi>
<pb n="KR3k0045_WYG_100-27a"/>
<hi>令科附</hi>
今下僭其上尊卑無别如使雞鶩蛇頸龜身五色紛丽<lb/>
亦可貴於鳳乎<hi>太平御覽羽族部鶩</hi>
高莫高於天下莫下於澤天高澤下聖人法之<hi>太平御覽地部</hi>
<hi>澤</hi>
珽無所屈天子見諸侯見卿大夫之笏也大圭椎其上<lb/>
猶諸侯荼前屈後直見天地見先王之笏也<hi>玉海器用圭璧</hi>
上品君中復各有貴賤譬如列國諸侯雖並得稱制而<lb/>
<pb n="KR3k0045_WYG_100-27b"/>
猶歸宗周臣佐之中亦當如此<hi>本草一卷</hi>
　<lb/>
　<lb/>
　<lb/>
　<lb/>
　<lb/>
　<lb/>
　喩林卷一百<lb/>
</p>
<p>
</p>
  </div>
</body>
</text>
</TEI>
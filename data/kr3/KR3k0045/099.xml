<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷九十九</head>
    <p>
<pb n="KR3k0045_WYG_099-1a"/>
欽定四庫全書<lb/>
　喻林卷九十九　　　　　明　徐元太　撰<lb/>
　　政治門<hi>四</hi>
　　　賞罰<lb/>
火在天上大有君子以遏惡揚善順天休命<hi>易大有</hi>
訟言終朝晉言一書俱不盡一日明黜陟之速所以示<lb/>
懲勸也<hi>周易正義晉</hi>
天有命有禍有福人有醜有紼絻有斧鉞以人之醜當<lb/>
<pb n="KR3k0045_WYG_099-1b"/>
天之命以紼絻當天之福以斧鉞當天之禍<hi>汲冢周書命訓解</hi>
明主醲於用賞約於用刑<hi>後漢書馬援傳</hi>
受堯誅者不能無怨受桀賞者不能無慕此人情也<hi>呉志</hi>
<hi>孫晧傳註</hi>
懸爵於朝而有功者必縻其賞懸刑於市而有罪者必<lb/>
罹其辜<hi>魏書髙祖上紀</hi>
治斧鉞者不敢讓刑治軒冕者不敢讓賞墳然若一父<lb/>
子若一家之實義禮明也<hi>管子君臣下</hi>
<pb n="KR3k0045_WYG_099-2a"/>
春夏生長秋冬收藏四時之節也賞賜刑罰主之節也<lb/>
四時未嘗不生殺也主未嘗不賞罰也<hi>管子形勢解</hi>
王者刑九賞一強國刑七賞三削國刑五賞五<hi>商子去強</hi>
明君之行賞也曖乎如時雨百姓利其澤其行罰也畏<lb/>
乎如雷霆神聖不能解也<hi>韓非子主道</hi>
善之生如春惡之死如秋故民勸極力而樂盡情<hi>韓非子守</hi>
<hi>道</hi>
賞罰之為道利器也君固握之不可以示人若如臣者<lb/>
<pb n="KR3k0045_WYG_099-2b"/>
猶獸鹿也惟薦草而死<hi>韓非子内儲說上</hi>
賞罰者利器也君操之以制臣臣得之以擁主故君先<lb/>
見所賞則臣鬻之以為德君先見所罰則臣鬻之以為<lb/>
威故曰國之利器不可以示人<hi>韓非子内儲說下</hi>
延陵卓子乘蒼龍桃文之乘鉤飾在前錯錣在後馬欲<lb/>
進則鉤飾禁之欲退則錯錣貫之馬因旁出造父過而<lb/>
為之泣涕曰古之治人亦然矣夫賞所以勸之而毁存<lb/>
焉罰所以禁之而譽加焉民中立而不知所由此亦聖<lb/>
<pb n="KR3k0045_WYG_099-3a"/>
人之所為泣也<hi>韓非子外儲說右</hi>
夫必恃自直之箭百世無矢恃自圜之木千歲無輪矣<lb/>
自直之箭自圜之木百世無有一然而世皆乘車射禽<lb/>
者何也隠括之道用也雖有不恃隠括而有自直之箭<lb/>
自圜之木良工弗貴也何則乘者非一人射者非一發<lb/>
也不恃賞罰而恃自善之民明主弗貴也何則國法不<lb/>
可失而所治非一人也<hi>韓非子顯學</hi>
武王問太公望曰吾欲少間而極用人之要望對曰賞<lb/>
<pb n="KR3k0045_WYG_099-3b"/>
如山罰如谿<hi>尉繚子兵教</hi>
民無道知天民以四時寒暑日月星辰之行知天四時<lb/>
寒暑日月星辰之行當則諸生有血氣之類皆為得其<lb/>
處而安其産人臣亦無道知主人臣以賞罰爵禄之所<lb/>
加知主主之賞罰爵禄之所加者宜則親疎逺近賢不<lb/>
肖皆盡其力而以為用矣<hi>吕氏春秋當賞</hi>
夫登山而視牛若羊視羊若豚牛之性不若羊羊之性<lb/>
不若豚所自視之勢過也而因怒於牛羊之小也此狂<lb/>
<pb n="KR3k0045_WYG_099-4a"/>
夫之大者狂而以行賞罰此戴氏之所以絶也<hi>吕氏春秋壅塞</hi>
為君虛心靜處聰聽其響明視其形以行賞罰之象其<lb/>
行賞罰也響清則生清者榮響濁則生濁者辱影正則<lb/>
生正者進影枉則生枉者絀<hi>春秋繁露保位權</hi>
人君秋賞則溫夏罰則寒<hi>王充論衡感虚篇</hi>
夫賞罰之於萬民猶轡䇿之於駟馬也轡策不調非徒<lb/>
遲速之分也至於覆車而摧轅賞罰之不明也則非徒<lb/>
治亂之分也至於滅國而喪身可不慎乎<hi>徐幹中論賞罰</hi>
<pb n="KR3k0045_WYG_099-4b"/>
天地之道不能純仁故青陽闡陶育之和素秋厲肅殺<lb/>
之威融風扇則枯瘁攄藻白露凝則繁英彫零是以品<lb/>
物阜焉歲功成焉溫而無寒則蝡動不蟄根植冬榮寛<lb/>
而無嚴則姦宄並作利器長守故明賞以存正必罰以<lb/>
閑邪勸沮之器莫此之要<hi>抱朴子外篇用刑</hi>
毫釐蹉於機則尋常違於的與奪失於此則善否亂於<lb/>
彼邪正混侔則彞倫攸斁功過不料則庶績以崩故明<lb/>
君賞猶春雨而無霖淫之失罰擬秋霜而無詭時之嚴<lb/>
<pb n="KR3k0045_WYG_099-5a"/>
<hi>抱朴子外篇廣譬</hi>
二儀不能廢春秋以成嵗明主不能舎刑德以致治<hi>抱朴</hi>
<hi>子外篇廣譬</hi>
賞罰者國之利器而制人之柄也故天以晷數成嵗國<lb/>
以法敎為治晷運於天則時成於地法動於上則治成<lb/>
於人晷之運也先春後秋法之動也先賞後罰<hi>劉子賞罰</hi>
温風發春所以動萌華也寒露降秋所以殞茂葉也明<lb/>
賞有德所以勸善人也顯罰有過所以禁下姧也<hi>劉子賞罰</hi>
<pb n="KR3k0045_WYG_099-5b"/>
賞信而罰明則萬人從之若舟之循川車之遵路亦奚<lb/>
向而不濟何行而弗臻矣<hi>劉子賞罰</hi>
春秋不以善惡殊其彫榮人君不以貴賤革其賞罰<hi>文選</hi>
<hi>陸士衡連珠註</hi>
無賞罰之君而欲世治猶不事梳櫛而求髪治不可得<lb/>
也<hi>意林正論</hi>
行賞不洽於人是春半半生也行罰不威是秋半半死<lb/>
也半生之春不洽於人半死之秋不專於義<hi>太平御覧治道部賞</hi>
<pb n="KR3k0045_WYG_099-6a"/>
<hi>賜</hi>
嵗為善星不福無道火為罰星不罰有德<hi>困學紀聞卷六春秋</hi>
　　　號令<lb/>
天下有風姤后以施命誥四方<hi>易姤</hi>
隨風㢲君子以申命行事<hi>易㢲</hi>
九五渙汗其大號渙王居无咎<hi>易渙</hi>
民之犯令告之已終更復從始告之慇勤不已若天之<lb/>
行四時既終更復從春為始<hi>周易正義蠱</hi>
<pb n="KR3k0045_WYG_099-6b"/>
甲為十日之首創造之令為在後諸令之首故以創造<lb/>
之令謂之為甲故漢時謂令之重者謂之甲令<hi>周易正義蠱</hi>
或宣威以肅震曜或敷和而散風雨得之則百度惟貞<lb/>
失之則千里斯謬樞機之發榮辱之主絲綸之動不可<lb/>
不慎<hi>尚書正義序</hi>
天無大雨則歲不熟而幼弱者饑猶國之無政令則天<lb/>
下民困病矣<hi>鄭氏箋詩候人</hi>
召南大夫以王命施號令於四海猶靁殷殷然發聲於<lb/>
<pb n="KR3k0045_WYG_099-7a"/>
山之陽<hi>鄭氏箋詩殷其靁</hi>
言殷殷然靁聲在南山之陽以喻君子行號令在彼逺<lb/>
方之國<hi>毛氏正義殷其靁</hi>
雨從上而下於地猶敎令從王而下於民而王之敎令<lb/>
衆多如雨然事皆苛虐情不恤民而非所以為政敎之<lb/>
道故作此詩以刺之名之曰雨無正<hi>毛詩正義雨無正</hi>
風氣動聖人以宣號令<hi>三墳氣墳</hi>
夫水激而流渠令疾而物重先王理其號令之徐疾内<lb/>
<pb n="KR3k0045_WYG_099-7b"/>
守國財而外因天下矣<hi>管子地數</hi>
天以時為權地以財為權人以力為權君以令為權<hi>管子</hi>
<hi>山權數</hi>
父之於子也令有必行者有必不行者去貴妻賣愛妾<lb/>
此令必行者也因曰汝無敢恨汝無敢思令必不行者<lb/>
也故為人上者必慎所令<hi>尹文子大道下</hi>
家君發憲布令其家曰若見愛利家者必以告若見惡<lb/>
賊家者亦必以告若見愛利家以告亦猶愛利家者也<lb/>
<pb n="KR3k0045_WYG_099-8a"/>
上得且賞之衆聞則譽之若見惡賊家不以告亦猶惡<lb/>
賊家者也上得且罰之衆聞則非之是以徧若家之人<lb/>
皆欲得其長上之賞譽辟其毁罰是以善言之不善言<lb/>
之家君得善人而賞之得暴人而罰之善人之賞而暴<lb/>
人之罰則家必治矣然計若家之所以治者何也唯以<lb/>
尚同一義為政故也家既已治國之道盡此已邪則未<lb/>
也國之為家數也甚多此皆是其家而非人之家是以<lb/>
厚者有亂而薄者有爭故又使家君總其家之義以尚<lb/>
<pb n="KR3k0045_WYG_099-8b"/>
同於國<hi>墨子尚同下</hi>
言不相聞故為之金鼔視不相見故為之旌旗夫金鼓<lb/>
旌旗者所以一人之耳目也<hi>孫子軍争</hi>
奔車之上無仲尼覆舟之下無伯夷故號令者國之舟<lb/>
車也安則智㢘生危則爭鄙起<hi>韓非子安危</hi>
且父母之所以求於子也動作則欲其安利也行身則<lb/>
欲其逺罪也君上之於民也有難則用其死安貧則盡<lb/>
其力親以厚愛闗子於安利而不聽君以無愛利求民<lb/>
<pb n="KR3k0045_WYG_099-9a"/>
之死力而令行<hi>韓非子六反</hi>
舜使吏決鴻水先令有功而舜殺之禹朝諸侯之君㑹<lb/>
稽之上防風之君後至而禹斬之以此觀之先令者殺<lb/>
後令者斬則古者必貴如令矣<hi>韓非子飾邪</hi>
呉起與秦戰未合一夫不勝其勇前獲雙首而還呉起<lb/>
立斬之軍吏諫曰此材士也不可斬起曰材士則是矣<lb/>
非吾令也斬之<hi>尉繚子武議</hi>
君者民之心也民者君之體也心之所好體必安之君<lb/>
<pb n="KR3k0045_WYG_099-9b"/>
之所命民必從之<hi>春秋繁露為人者天地</hi>
號令發而萬物生焉雷風行而四方齊也<hi>京氏易傳上</hi>
鼓舞萬物者其雷風乎鼓舞萬民者其號令乎雷不一<lb/>
風不再<hi>揚子先知</hi>
言風起而草木之類搖動君令下而百姓之化行也<hi>王逸</hi>
<hi>註楚辭九章</hi>
觀號振振<hi>音眞</hi>醜甡甡<hi>音/萃</hi>森朱于<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音/莽</hi>飍<hi>音/休</hi>盪<hi>他浪切</hi>于垠<lb/>
傳曰號振振令之發也醜甡甡衆之多也森朱于<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>木<lb/>
<pb n="KR3k0045_WYG_099-10a"/>
之茂也飍盪于垠風之行也昔王由是施乃令布乃下<lb/>
以省爾萬方以化爾兆民俾風敎大行臮<hi>音暨</hi>率土咸順<lb/>
<hi>元包太陽</hi>
天以雷風鼓舞萬物君以號令制御萬民<hi>揚子法言註先知篇</hi>
風者天之號令雲雨者天之膏澤故聲敎與風皆翔恩<lb/>
澤與雲俱行<hi>李善註文選東京賦</hi>
易曰渙汗其大號言號令如汗汗出而不反者也今出<lb/>
善令未能踰時而反是反汗也<hi>補文選劉向災異封事</hi>
<pb n="KR3k0045_WYG_099-10b"/>
魯燒積澤天北風火南倚恐燒國哀公懼自將衆趣救<lb/>
火左右無人盡逐獸不救火乃召問仲尼仲尼曰夫逐<lb/>
獸者樂而無罰救火者苦而無賞此火所以不救也事<lb/>
急不及以罰救火者盡賞之則舉國不足以賞於民請<lb/>
從行罰乃下令曰不救火者比降北之罪令下未遍火<lb/>
已滅矣<hi>藝文類聚火部火</hi>
蔡邕封事曰風者天之號令所以敎人<hi>玉海天文天文書上</hi>
雷動物之氣也雷之發聲猶人君出政敎以動國中之<lb/>
<pb n="KR3k0045_WYG_099-11a"/>
人也<hi>玉海周易鄭康成注</hi>
　　　禮樂<lb/>
樂之隆非極音也食饗之禮非致味也清廟之瑟朱絃<lb/>
而疏越壹唱而三歎有遺音者矣大饗之禮尚𤣥酒而<lb/>
俎腥魚大羮不和有遺味者矣<hi>禮記樂記</hi>
土敝則草木不長水煩則魚鼈不大氣衰則生物不遂<lb/>
世亂則禮慝而樂淫<hi>禮記樂記</hi>
禮云禮云玉帛云乎哉樂云樂云鐘鼔云乎哉<hi>論語陽貨</hi>
<pb n="KR3k0045_WYG_099-11b"/>
清廟之瑟朱絃而疏越一唱而三歎有進乎音者矣大<lb/>
饗之禮上𤣥尊而俎生魚大羮不和有進乎味者矣故<lb/>
先王之制禮樂也非特以歡耳目極口腹之欲也將敎<lb/>
民平好惡行禮義也<hi>吕氏春秋適音</hi>
有虞氏之祀其社用土祀中霤葬成畞其樂咸池承雲<lb/>
九韶其服尚黄夏后氏其社用松祀戶葬牆置翣其樂<lb/>
夏籥九成六佾六列六英其服尚青殷人之禮其社用<lb/>
石祀門葬樹松其樂大濩晨露其服尚白周人之禮其<lb/>
<pb n="KR3k0045_WYG_099-12a"/>
社用栗祀竈葬樹栢其樂大武三象棘下其服尚赤禮<lb/>
樂相詭服制相反然而皆不失親疎之恩上下之倫<hi>淮南</hi>
<hi>子齊俗訓</hi>
天生之以孝悌地養之以衣食人成之以禮樂三者相<lb/>
為手足合以成體不可一無也<hi>春秋繁露立元神</hi>
聖人之治天下也礙諸以禮樂無則禽異則貉<hi>楊子問道</hi>
或曰太古塗民耳目惟其見也聞也見則難敝聞則難<lb/>
塞曰天之肇降生民使其目見耳聞是以視之禮聽之<lb/>
<pb n="KR3k0045_WYG_099-12b"/>
樂如視不禮聽不樂雖有民焉得而塗諸<hi>楊子問道</hi>
禮兵之紀也樂兵之精也其紀如梯其精如醴故禮以<lb/>
制其容樂以導其氣<hi>天禄閣外史問兵</hi>
經營宫室立城郭然後知幹楨之能有所立也建宗廟<lb/>
立社稷然後知禮樂之能有所成也<hi>楊子法言注五百篇</hi>
弓良在㯳格人良在禮樂<hi>楊子法言注五百篇</hi>
渡大海在舟船興大治在禮樂<hi>楊子法言注寡見篇</hi>
　　　齊禮<lb/>
<pb n="KR3k0045_WYG_099-13a"/>
上天下澤履君子以辯上下定民志<hi>易履</hi>
生之樂之則母之禮也政之敎之遂以成之則父之禮<lb/>
也父母之禮以加于民<hi>汲冢周書本典解</hi>
相鼠刺無禮也<hi>毛詩相鼠</hi>
野有死麕惡無禮也<hi>毛詩野有死麕</hi>
桑扈刺幽王也君臣上下動無禮文焉<hi>毛詩桑扈</hi>
蒹葭刺襄公也未能用周禮將無以固其國焉<hi>毛詩蒹葭</hi>
芄蘭刺惠公也驕而無禮大夫刺之<hi>毛詩芄蘭</hi>
<pb n="KR3k0045_WYG_099-13b"/>
大車刺周大夫也禮義陵遲男女淫奔故陳古以刺今<lb/>
大夫不能聽男女之訟焉<hi>毛詩大車</hi>
柯斧柄也禮義者亦治國之柄<hi>毛詩伐柯注</hi>
媒所以用禮也治國不能用禮則不安<hi>毛詩伐柯註</hi>
楊木之舟浮於水上汎汎然東西無所定舟人以紼繫<lb/>
其緌以制行之猶諸侯之治民御之以禮法<hi>鄭氏箋詩采菽</hi>
匏有苦葉不可食濟有深渉不可渡以興禮有禁法不<lb/>
可越<hi>毛詩正義匏有苦葉</hi>
<pb n="KR3k0045_WYG_099-14a"/>
若過深水則厲淺水則褰衣過水隨宜期之必渡以興用<lb/>
禮當隨豐儉之異若時豐則禮隆時儉則禮殺遭時制冝<lb/>
不可無禮若其無禮将無以自濟<hi>毛詩正義匏有苦葉</hi>
蒹葭之草蒼蒼然雖盛未堪家用必待白露凝戾為霜然<lb/>
後堅實中用嵗事得成以興秦國之民雖衆而未順徳教<lb/>
必待周禮以教之然後服從上命國乃得興<hi>毛詩正義蒹葭</hi>
鸚鵡能言不離飛鳥猩猩能言不離禽獸今人而無禮雖<lb/>
能言不亦禽獸之心乎夫惟禽獸無禮故父子聚麀是故<lb/>
<pb n="KR3k0045_WYG_099-14b"/>
聖人作為禮以教人<hi>禮記曲禮上</hi>
夫禮者自卑而尊人雖負販者必有尊也而况富貴乎<hi>禮記</hi>
<hi>曲禮上</hi>
故禮之於人也猶酒之有蘖也君子以厚小人以薄<hi>禮記禮運</hi>
經禮三百曲禮三千其致一也未有入室而不由户者<hi>禮記禮器</hi>
禮也者猶體也體不備君子謂之不成人設之不當猶不<lb/>
備也<hi>禮記禮器</hi>
誦詩三百不足以一獻一獻之禮不足以大饗大饗之<lb/>
<pb n="KR3k0045_WYG_099-15a"/>
禮不足以大旅大旅具矣不足以饗帝毋輕議禮<hi>禮記禮器</hi>
曾子曰周禮其猶醵與<hi>禮記禮器</hi>
禮之於正國也猶衡之於輕重也繩墨之於曲直也規<lb/>
矩之於方圎也故衡誠縣不可欺以輕重繩墨誠陳不<lb/>
可欺以曲直規矩誠設不可欺以方圓君子審禮不可<lb/>
誣以奸詐<hi>禮記經解</hi>
夫禮禁亂之所由生猶坊止水之所自來也故以舊坊<lb/>
為無所用而壞之者必有水敗以舊禮為無所用而去<lb/>
<pb n="KR3k0045_WYG_099-15b"/>
之者必有亂患<hi>禮記經解</hi>
室而無奥阼則亂於堂室也席而無上下則亂於席上<lb/>
也車而無左右則亂於車也行而無隨則亂於塗也立<lb/>
而無序則亂於位也<hi>禮記仲尼燕居</hi>
君子之道辟則坊與坊民之所不足者也人為之坊民<lb/>
猶踰之故君子禮以坊德刑以坊淫命以坊欲<hi>禮記坊記</hi>
醴酒在室醍酒在堂澄酒在下示民不淫也<hi>禮記坊記</hi>
君不稱天大夫不稱君恐民之惑也詩云相彼盍旦尚<lb/>
<pb n="KR3k0045_WYG_099-16a"/>
猶患之<hi>禮記坊記</hi>
月者三日則成魄三月則成時是以禮有三讓建國必<lb/>
立三卿<hi>禮記鄉飲酒義</hi>
猶襄陵之浸修隄防以制之<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>方用切</hi>駕之馬設銜䇿以<lb/>
驅之故乃上法圓象下參方載道之以德齊之以禮<hi>禮記</hi>
<hi>正義序</hi>
人君治國須禮如巧匠治物執斤斧之柄<hi>禮記正義禮運</hi>
禮義以為器可耕於人情人情得禮義之耕如田得耒<lb/>
<pb n="KR3k0045_WYG_099-16b"/>
耜之耕也<hi>禮記正義禮運</hi>
農夫之田用耒耜以耕之和其剛柔聖人以禮耕人情<lb/>
正其上下<hi>禮記正義禮運</hi>
視鼠有其形體人亦有其形體鼠無禮故賤人有禮故<lb/>
貴若人而無禮何異於鼠鼠之無禮不能損害人之無<lb/>
禮傷害更多<hi>禮記正義禮運</hi>
人情備德由於有禮譬如竹箭四時蔥翠由於外有筠<lb/>
也<hi>禮記正義禮器</hi>
<pb n="KR3k0045_WYG_099-17a"/>
禮之於政如熱之有濯也濯以救熱何患之有<hi>左傳襄公三十</hi>
<hi>一年</hi>
男子之䞇羔鴈雉腒婦人之䞇棗栗鍛修<hi>榖梁莊公二十四年</hi>
怠慢於禮則政無車無車則政不行<hi>春秋正義襄公二十一年</hi>
閨門之内具禮矣乎嚴父嚴兄妻子臣妾猶百姓走役<lb/>
也<hi>孝經</hi>
治國而無禮譬猶瞽之無相倀倀乎何所之譬猶終夜<lb/>
有求於幽室之中非燭何以見故無禮則手足無所措<lb/>
<pb n="KR3k0045_WYG_099-17b"/>
耳目無所加進退揖讓無所制<hi>孔子家語論禮</hi>
夫寒熱晦明所以為歲尊卑奢儉所以為禮故以晦明<lb/>
寒暑之氣尊卑侈約之禮為其節也<hi>後漢書荀淑子史傳</hi>
夫勇多則弑其君力多則弑其長然而不敢者維禮之<lb/>
謂也禮者所以御民也轡者所以御馬也<hi>晏子春秋諫上</hi>
文禮之野與禽獸同則言語之暴與蠻夷同謂<hi>鶡冠子著希</hi>
水行者表深使人無陷治民者表亂使人無失禮者其<lb/>
表也先王以禮表天下之亂今廢禮者是去表也<hi>荀子大略</hi>
<pb n="KR3k0045_WYG_099-18a"/>
繩墨誠陳矣則不可欺以曲直衡誠縣矣則不可欺以<lb/>
輕重規矩誠施矣則不可欺以方圓君子審於禮則不<lb/>
可欺以詐偽故繩者直之至衡者平之至規矩者方圓<lb/>
之至禮者人道之極也<hi>荀子禮義</hi>
公輸不能加於繩聖人莫能加於禮<hi>荀子法行</hi>
禮者人主之所以為羣臣寸尺尋丈檢式也人倫盡矣<lb/>
<hi>荀子儒效篇</hi>
人之所以為人者非特二足無毛也以其有辨也今夫<lb/>
<pb n="KR3k0045_WYG_099-18b"/>
猩猩形笑亦二足而毛也然而君子啜其羮食其胾故<lb/>
人之所以為人者非特以其二足而無毛也以其有辨<lb/>
也<hi>荀子非相篇</hi>
尋常之室無奥剽之位則父子不别六尺之輿無左右<lb/>
之義則君臣不明尋常之室六尺之輿處無禮即上下<lb/>
蹐逆父子悖亂而况其大者乎<hi>賈子新語禮</hi>
螈蠶一嵗再收非不利也然而王法禁之者為其殘桑<lb/>
也離先稻熟而農夫耨之不以小利傷大穫也家老異<lb/>
<pb n="KR3k0045_WYG_099-19a"/>
飯而食殊器而享子婦跣而上堂跪而斟羮非不費也<lb/>
然而不可省者為其害義也待媒而結言聘納而娶婦<lb/>
紱絻而親迎非不煩也然而不可易者所以防淫也<hi>淮南</hi>
<hi>子泰族訓</hi>
在天者莫明乎日月在地者莫明乎水火在人者莫明<lb/>
乎禮義故日月不髙則所照不逺水火不積則灮炎不<lb/>
博禮義不加乎國家則功名不白故人之命在天國之<lb/>
命在禮<hi>韓詩外傳</hi>
<pb n="KR3k0045_WYG_099-19b"/>
河決若甕口而破千里況禮決乎其所害必多矣<hi>鹽鐵論申</hi>
<hi>韓</hi>
堤坊成而民無水菑禮義立而民無亂患故禮義壞堤<lb/>
坊決所以治者未之有也<hi>鹽鐵論論誹</hi>
夫禮讓爲國者若江海流彌久不竭其本羙也茍爲無<lb/>
本若蒿火㬥怒而無繼其亡可立而待<hi>鹽鐵論誅秦</hi>
或問太古德懐不禮懐嬰兒慕駒犢從焉以禮曰嬰犢<lb/>
乎嬰犢母懐不父懐母懐愛也父懐敬也獨母而不父<lb/>
<pb n="KR3k0045_WYG_099-20a"/>
未若父母之懿也<hi>揚子間道</hi>
允治天下不待禮文與五敎則吾以黄帝堯舜爲疣贅<lb/>
<hi>揚子問道篇</hi>
見弓之張兮弛而不失其良兮曰檠之而已矣川有防<lb/>
器有範見禮敎之至也經營然後知幹楨之克立也<hi>揚子</hi>
<hi>五百</hi>
或問禮難以彊世曰難故彊世如夷俟倨肆羈角之哺<lb/>
果而㗖之奚其彊<hi>揚子五百篇</hi>
<pb n="KR3k0045_WYG_099-20b"/>
次四牽羊示于叢社執圭信其左股野測曰牽羊于叢<lb/>
不足勞也<hi>太元經第五聚</hi>
使童子變孟賁之意孟賁怒之童子操刃與孟賁戰童<lb/>
子必不勝力不如也孟賁怒而童子修禮盡敬孟賁不<lb/>
忍犯也<hi>王充論衡非韓篇</hi>
天秩有不遷之常尊無禮猶犯遄死之重刺是以𤣥洲<lb/>
之禽獸雖能言而不得厠貴甡蛩蛩之負蹷雖寄命不<lb/>
得爲仁義<hi>抱朴子外篇博喻</hi>
<pb n="KR3k0045_WYG_099-21a"/>
葢人之有禮猶魚之有水矣魚之失水雖暫假息然枯<lb/>
糜可必待也人之棄禮雖猶靦然而禍敗之階也<hi>抱朴子外</hi>
<hi>篇譏惑</hi>
無禮則國不立故謂之幹無敬則禮不行故比之於輿<lb/>
<hi>前漢書註五行志</hi>
川防禁溢器範檢形以喻禮敎人之防範也<hi>楊子法言註五百篇</hi>
貪者難爲惠苛煩者難爲恭君子以禮而已矣<hi>太平御覽人事</hi>
<hi>部貪</hi>
<pb n="KR3k0045_WYG_099-21b"/>
人之所以貴者以其節也人而無禮者其獼猴乎雖人<lb/>
象而蟲質也<hi>初學記獸部猴註</hi>
禮若亢鋸之柄亢舉也禮有所斷割猶舉鋸之柄以斷<lb/>
物也<hi>困學紀聞卷十諸子</hi>
　　　和樂<lb/>
雷出地奮豫先王以作樂崇德殷薦之上帝以配祖考<lb/>
<hi>易豫</hi>
清明象天廣大象地終始象四時周還象風雨<hi>禮記樂記</hi>
<pb n="KR3k0045_WYG_099-22a"/>
歌者上如抗下如隊曲如折止如槀木倨中矩句中鉤<lb/>
纍纍乎端如貫珠<hi>禮記樂記</hi>
歌者在上匏竹在下貴人聲也<hi>禮記郊特牲</hi>
善樂感人則人化之爲善惡樂感人則人隨之爲惡是<lb/>
樂出於人而還感人猶如雨出於山而還雨山火出於<lb/>
木而還燔木<hi>禮記正義樂記</hi>
治國雖聚仁若不奏樂和之則仁心不堅如農夫雖聚<lb/>
穀而不食則甘穀空失也<hi>禮記正義禮運</hi>
<pb n="KR3k0045_WYG_099-22b"/>
聲亦如味一氣二體三類四物五聲六律七音八風九<lb/>
歌以相成也清濁大小短長疾徐哀樂剛柔遲速髙下<lb/>
出入周疏以相濟也君子聽之以平其心<hi>左傳昭公二十年</hi>
端如貫珠清同叩玉<hi>史記樂書</hi>
知聲而不知音者禽獸是也知音而不知樂者衆庶是<lb/>
也惟君子爲能知樂<hi>史記樂書</hi>
亦各一世之化度時之樂何必華山之騄耳而後行逺<lb/>
乎<hi>史記樂書</hi>
<pb n="KR3k0045_WYG_099-23a"/>
夫治國家而弭人民又何爲乎絲桐之間騶忌子曰夫<lb/>
大弦濁以春溫者君也小絃廉折以清者相也攫之深<lb/>
而醳之愉者政令也鈞諧以鳴大小相益囘邪而不相<lb/>
害者四時也夫復而不亂者所以治昌也連而徑者所<lb/>
以存亡也故曰琴音調而天下治<hi>史記田完世家</hi>
昔諸侯倦於聽治息於鐘鼓之樂士大夫倦於聽治息<lb/>
於竽瑟之樂農夫春耕夏耘秋斂冬藏息於聆正之樂<lb/>
今夫子曰聖王不爲樂此譬之猶馬駕而不稅弓張而<lb/>
<pb n="KR3k0045_WYG_099-23b"/>
不弛無乃非有血氣者之所不能至邪<hi>墨子三辯</hi>
樂之有情譬之若肌膚形體之有情性也有情性則必<lb/>
有性養矣<hi>呂氏春秋侈樂</hi>
世之人主多以珠玉戈劒爲寳愈多而民愈怨國人愈<lb/>
危身愈危累則失寳之情矣亂世之樂與此同<hi>呂氏春秋侈樂</hi>
爲木革之聲則若雷爲金石之聲則若霆爲絲竹歌舞<lb/>
之聲則若譟以此駭心氣動耳目揺蕩生則可矣以此<lb/>
爲樂則不樂<hi>呂氏春秋侈樂</hi>
<pb n="KR3k0045_WYG_099-24a"/>
耳之情欲聲心不樂五音在前弗聽目之情欲色心弗<lb/>
樂五色在前弗視鼻之情欲芬香心弗樂芬香在前弗<lb/>
嗅口之情欲滋味心弗樂五味在前弗食欲之者耳目<lb/>
鼻口也樂之弗樂者心也<hi>呂氏春秋適音</hi>
民至於焦脣沸肝有今無儲而乃始撞大鐘擊鳴鼓吹<lb/>
竽笙彈琴瑟是猶貫甲胄而入宗廟被羅紈而從軍旅<lb/>
失樂之所由生矣<hi>淮南子主術訓</hi>
夫樂至于娯心而後和和而後化干羽格苗鳳皇儀韶<lb/>
<pb n="KR3k0045_WYG_099-24b"/>
淫魚聽瑟孟嘗泣琴豈耳目所能感哉<hi>天禄閣外史樂論</hi>
和之以心暢之以八音如春陽之鼓萌蘖時雨之沐萬<lb/>
物此之謂娯心之樂<hi>天禄閣外史樂論</hi>
夫樂本心術故響浹肌髓先王慎焉<hi>文心雕龍樂府</hi>
聲之慷慨如壯士澎濞波浪相激之聲<hi>李善註文選洞簫賦</hi>
夫咸池六英所以陳清廟恊神人也鄭衞之樂所以娯<lb/>
密坐接歡欣也<hi>文選舞賦</hi>
夫其悽唳辛酸嚶嚶闗闗若離鴻之鳴子也含㗅嘽諧<lb/>
<pb n="KR3k0045_WYG_099-25a"/>
雍雍喈喈若羣雛之從母也<hi>文選笙賦</hi>
和聲之感人心亦猶酒醴之發人情也<hi>廣文選嵇叔夜聲無哀樂論</hi>
音聲之作其猶臭味在於天地之間其善與不善雖遭<lb/>
遇濁亂其體自若而不變也豈以愛憎易操哀樂改度<lb/>
哉<hi>廣文選嵇叔夜聲無哀樂論</hi>
假使鹿鳴重奏是樂聲也而今慼者遇之雖聲化遲緩<lb/>
但當不能使變令歡耳何得更以哀耶猶一爝之火雖<lb/>
未能溫一室不宜復増其寒矣夫火非隆寒之物樂非<lb/>
<pb n="KR3k0045_WYG_099-25b"/>
增哀之具也<hi>廣文選嵇叔夜聲無哀樂論</hi>
桓溫問孟嘉曰聽伎絲不如竹竹不如肉何謂也答曰<lb/>
漸近自然<hi>事文類聚歌</hi>
黃帝㑹羣臣於太山作清角之音似兩鳳之雙鳴若二<lb/>
龍之齊吟如丹蛇之翹首似雄雉之帶矢<hi>太平御覽兵部角</hi>
孔子至齊郭門之外遇一嬰兒擊一壺相與俱行其視<lb/>
精其心端孔子謂御曰趣駈之韶樂方作故樂不獨自<lb/>
樂又以樂人非獨以自正也又以正人<hi>太平御覽樂部雅樂下</hi>
<pb n="KR3k0045_WYG_099-26a"/>
簫韶者舜之遺音也溫潤以和似南風之至其為音如<lb/>
寒暑風雨之動物如物之動人雷動禽獸風雨動魚龍<lb/>
二儀動君子財色動小人<hi>太平御覽皇王部帝舜有虞氏</hi>
伊耆有葦籥之音伏羲有網罟之詠葛天八闋神農五<lb/>
絃事與功偕其來尚矣<hi>玉海音樂樂</hi>
唐虞之世樵夫牧豎擊轅中韶感於和也班固集擊轅<lb/>
相杵亦足樂也曹子建書擊轅之歌有應風雅<hi>困學紀聞卷十</hi>
<hi>七評文</hi>
<pb n="KR3k0045_WYG_099-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷九十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷八十六</head>
    <p>
<pb n="KR3k0045_WYG_086-1a"/>
欽定四庫全書<lb/>
　喻林卷八十六　　　　　明　徐元太　撰<lb/>
　　文章門<hi>一</hi>
　　　文治<lb/>
見龍在田天下文明<hi>易乾</hi>
觀乎天文以察時變觀乎人文以化成天下<hi>易賁</hi>
日月麗乎天百穀草木麗乎土重明以麗乎正乃化成<lb/>
天下<hi>易離</hi>
<pb n="KR3k0045_WYG_086-1b"/>
大人虎變其文炳也<hi>易革</hi>
君子豹變其文蔚也<hi>易革</hi>
泉源所漸基於出震之君黼藻斯彰郁乎如雲之后<hi>尚書</hi>
<hi>正義序</hi>
雲漢之在天其為文章譬猶天子為法度于天下<hi>鄭氏箋詩</hi>
<hi>棫樸</hi>
次三一從一横天網䍚<hi>浪</hi>䍚測曰一從一横經緯陳也<lb/>
<hi>太𤣥經第三應</hi>
<pb n="KR3k0045_WYG_086-2a"/>
龍出于中法度文明<hi>太𤣥經太𤣥文</hi>
樂師謂越王曰君王德可刻之於金石聲可託之於管<lb/>
絃<hi>李善注文選文賦</hi>
六藝者道德之深本而仁義之叢藪也天子與羣儒故<lb/>
老斟酌肴覈而行<hi>李善注文選班孟堅典引</hi>
與之斟酌道德之淵源餚覈仁義之林藪以望元符之<lb/>
臻焉<hi>文選班孟堅典引</hi>
離為日日天文也艮為石石地文也天文在下地文在<lb/>
<pb n="KR3k0045_WYG_086-2b"/>
上天地之文交相飾成賁者也猶人君以剛柔仁義之<lb/>
道飾成其德也剛柔雜仁義合然後嘉㑹禮通<hi>玉海周易鄭康</hi>
<hi>成注</hi>
　　尚文<lb/>
文猶質也質猶文也虎豹之鞟猶犬羊之鞟<hi>論語顏淵</hi>
順天文為賁設人文為夬參鳥文離象獸文革<hi>乾坤鑿度乾鑿</hi>
<hi>度上</hi>
質以文美實由華興器賴雕飾為好人以輿服為榮<hi>後漢</hi>
<pb n="KR3k0045_WYG_086-3a"/>
<hi>書張衡列傳</hi>
總金雞而齊鶩揚玉[車*犬]而並馳<hi>晉書文苑傳</hi>
機文猶𤣥圃之積玉無非夜光焉五河之吐流泉源如<lb/>
一焉其𢎞麗妍贍英鋭漂逸亦一代之絶乎<hi>晉書陸機傳</hi>
高詞迥映如朗月之懸光疊意迴舒若重巖之積秀千<lb/>
條析理則雹折霜開一緒連文則珠流璧合<hi>晉書陸機列傳</hi>
文章者葢情性之風標神明之律吕也<hi>南史文學傳論</hi>
以繬縁繬吾何以知其美也以素縁素吾何以知其善<lb/>
<pb n="KR3k0045_WYG_086-3b"/>
也<hi>管子四稱</hi>
士服黻大夫黼諸侯火天子山龍德彌盛者文彌縟中<lb/>
彌理者文彌章也<hi>說苑修文</hi>
以郁樸之實不曉禮義立之朝廷植笮樹表之類也其<lb/>
何益哉<hi>王充論衡量知篇</hi>
龍鱗有文於蛇為神鳯羽五色於鳥為君虎猛毛蚡蜦<lb/>
龜知背負文四者體不質於物為聖賢<hi>王充論衡書解篇</hi>
且夫山無林則為土山地無毛則為瀉土人無文則為<lb/>
<pb n="KR3k0045_WYG_086-4a"/>
僕人土山無麋鹿瀉土無五穀人無文德不為聖賢<hi>王充</hi>
<hi>論衡書解篇</hi>
河神故出圖洛靈故出書竹帛所記怪竒之物不出潢<lb/>
洿物以文為表人以文為基<hi>王充論衡書解篇</hi>
德彌盛者文彌縟德彌彰者文彌明大人德擴其文炳<lb/>
小人德熾其文班官尊而文繁德高而文積<hi>王充論衡書解篇</hi>
望豐屋知名家睹喬木知舊都鴻文在國聖世之驗也<lb/>
<hi>王充論衡佚文篇</hi>
<pb n="KR3k0045_WYG_086-4b"/>
蹂蹈文錦於泥塗之中聞見之者莫不痛心知文錦之<lb/>
可惜不知文人之當尊不通類也<hi>王充論衡佚文篇</hi>
若夫𤣥黄所以娯目鏗鏘所以聳耳媛妃所以紹光芻<lb/>
豢所以悦口也何以甘無味之味聽無聲之樂觀無彩<lb/>
之色也<hi>曹子建辯道論</hi>
易曰君子豹變其文斐也<hi>許氏說文卷二</hi>
相省視也从目从木易曰地可觀者莫可觀於木<hi>許氏說文</hi>
<hi>卷十</hi>
<pb n="KR3k0045_WYG_086-5a"/>
古者事事醇素今則莫不雕飾時移世改理自然也至<lb/>
於罽錦麗而且堅未可謂之減於蓑衣輜軿妍而又牢<lb/>
未可謂之不及椎車也<hi>抱朴子外篇鈞世</hi>
且夫本不必皆珍末不必悉薄譬若錦繡之因素地珠<lb/>
玉之居蜯石雲雨生於膚寸江河始於咫尺爾則文章<lb/>
雖為德行之弟未可呼為餘事也<hi>抱朴子外篇尚博</hi>
夫士以三墳為金玉五典為瑟筝講肄為鐘鼓百家為<lb/>
笙簧使味道者以辭飽酣德者以義醒<hi>抱朴子外篇安貧</hi>
<pb n="KR3k0045_WYG_086-5b"/>
六藝備妍八索必該斯則富矣振翰摛藻德音無窮斯<lb/>
則貴矣<hi>抱朴子外篇安貧</hi>
且文章之與德行猶十尺之與一丈謂之餘事末之前<lb/>
聞<hi>抱朴子外篇尚博</hi>
筌可以棄而魚未獲則不得無筌文可以廢而道未行<lb/>
則不得無文<hi>抱朴子外篇尚博</hi>
八卦生鷹隼之所被六甲出靈龜之所負文之所在雖<lb/>
賤猶貴犬羊之鞟未得比焉<hi>抱朴子外篇尚博</hi>
<pb n="KR3k0045_WYG_086-6a"/>
積萬金於篋匱雖儉乏而不用則未知其有異於貧窶<lb/>
懷逸藻於胸心不寄意於翰素則未知其有别於庸猥<lb/>
<hi>抱朴子外篇博喻</hi>
林籟結響調如竿瑟泉石激韻和若球鍠故形立則章<lb/>
成矣聲發則文生矣夫以無識之物鬱然有彩有心之<lb/>
器其無文歟<hi>文心雕龍原道</hi>
龍鳯以藻繪呈瑞虎豹以炳蔚凝姿雲霞雕色有踰畫<lb/>
工之妙草木賁華無待錦匠之竒夫豈外飾葢自然耳<lb/>
<pb n="KR3k0045_WYG_086-6b"/>
<hi>文心雕龍原道</hi>
夫𤣥黄色雜方圓體分日月疉璧以垂麗天之象山川<lb/>
煥綺以鋪理地之形此葢道之文也<hi>文心雕龍原道</hi>
自然㑹妙譬卉木之耀英華潤色取美譬繒帛之染朱<lb/>
緑朱緑染繒深而繁鮮英華耀樹淺而煒煜<hi>文心雕龍隠秀</hi>
夫不截盤根無以驗利器不剖文奥無以辯通才<hi>文心雕龍</hi>
<hi>總術</hi>
顏闔以為仲尼飾羽而畫徒事華辭雖欲此言聖弗可<lb/>
<pb n="KR3k0045_WYG_086-7a"/>
得已<hi>文心雕龍徵</hi>
天子垂珠以聽諸侯鳴玉以朝<hi>文心雕龍章表</hi>
耼周當路與尼父爭塗矣<hi>文心雕龍論說</hi>
類聚而求亦充箱照軫矣<hi>文心雕龍諸子</hi>
樂羮皆古不能備其五聲五味故曰有餘<hi>李善注文選文賦</hi>
曄曄猗猗若摛錦與布繡<hi>文選西都賦</hi>
學士文章其猶絲帛之有五色之功<hi>文選文賦</hi>
毛嬙西施則天下之美妓也衣之以皮倛則見者皆走<lb/>
<pb n="KR3k0045_WYG_086-7b"/>
易之以𤣥錫則行者皆止<hi>文選神女賦</hi>
詞賦大者與詩同義小者辯麗可嘉譬如女工有綺縠<lb/>
音樂有鄭衞也<hi>文選王元長䇿秀才文注</hi>
夫文彩之在人猶榮華之在草<hi>意林物理論</hi>
青與赤謂之文赤與白謂之章白與黑謂之黼黑與白<lb/>
謂之黻五綵謂之繡<hi>意林物理論</hi>
吹簫入秦方識來鳯之巧鳴瑟向趙始覩駐雲之曲<hi>藝文</hi>
<hi>類聚雜文部書</hi>
<pb n="KR3k0045_WYG_086-8a"/>
日月參辰火龍黼黻尚且著于𤣥象章乎人事而況文<lb/>
辭可止詩歌可輟乎<hi>藝文類聚雜文部書</hi>
火龍黼黻暐曄於廊廟衮冕旂旒舄奕乎朝廷<hi>藝文類聚人部</hi>
<hi>質文論</hi>
和氏之明璧輕縠之袿裳必將遊玩於左右振飾於宫<lb/>
房<hi>藝文類聚人部質文論</hi>
皇穹肇載陰陽初分日月運其光列宿曜其文百穀麗<lb/>
於土芳華茂於春<hi>藝文類聚人部質文論</hi>
<pb n="KR3k0045_WYG_086-8b"/>
周容子夏以侈靡見桓公桓公曰侈靡可以為天下乎<lb/>
子夏曰可夫雕橑然後炊之雕卵然後瀹之所發積藏<lb/>
散萬物也<hi>藝文類聚火部薪炭灰</hi>
平陽擊石山谷因之調大夏吹筠風雲為之動與夫含<lb/>
吐性靈抑揚詞氣曲變陽春光迴白日豈得同年而語<lb/>
哉<hi>初學記文部文章</hi>
夫不剪之屋不如阿房之宫不琢之椽不如磨礱之桷<lb/>
𤣥酒不如蒼吾之醇椌楬不如流鄭之樂<hi>初學記樂部雜樂註</hi>
<pb n="KR3k0045_WYG_086-9a"/>
睢渙之水出文章故有黼黻藻錦日月華蟲以奉天子<lb/>
宗廟御服焉<hi>太平御覽服章部禄衣</hi>
日出天而耀景露下地而騰文<hi>事類賦天部露注</hi>
舜畫日月於太常備十有二章黼黻𤣥黄爛如也<hi>玉海車服</hi>
<hi>冕服</hi>
有青丘紫府三星刻石之文緑檢黄繩六甲靈飛之字<lb/>
<hi>法苑珠林</hi>
　　威儀<lb/>
<pb n="KR3k0045_WYG_086-9b"/>
風行天上小畜君子以懿文德<hi>易小畜</hi>
相鼠有皮人而無儀○相鼠有齒人而無止○相鼠有<lb/>
體人而無禮<hi>詩國風相鼠</hi>
瞻彼淇澳緑竹青青<hi>音精</hi>有匪君子充耳琇瑩<hi>音/營</hi>㑹<hi>音怪</hi>弁<lb/>
如星<hi>詩國風淇澳</hi>
大車檻檻毳<hi>天銳反</hi>衣如菼<hi>吐敢/反</hi>○大車啍啍<hi>音吞</hi>毳衣如<lb/>
璊<hi>音門○詩國風大車</hi>
終南何有有條有梅<hi>叶莫悲反</hi>君子至止錦衣狐裘<hi>叶渠之反</hi>顔<lb/>
<pb n="KR3k0045_WYG_086-10a"/>
如渥丹其君也哉<hi>詩國風終南</hi>
鳲鳩在桑其子七兮淑人君子其儀一兮其儀一兮心<lb/>
如結<hi>叶訖力反</hi>兮<hi>詩國風鳲鳩</hi>
狼跋其胡載㚄<hi>音致</hi>其尾公孫<hi>音/遜</hi>碩膚赤舄<hi>音/昔</hi>几几<hi>詩國風狼</hi>
<hi>跋</hi>
其桐其椅<hi>音醫</hi>其實離離豈弟君子莫不令儀<hi>詩小雅湛露</hi>
交交桑扈有鶯其羽君子樂胥受天之祜○交交桑扈<lb/>
有鶯其領君子樂胥萬邦之屛<hi>詩小雅桑扈</hi>
<pb n="KR3k0045_WYG_086-10b"/>
振鷺于飛于彼西雝我客戾止亦有斯容<hi>詩頌振鷺</hi>
視鼠有皮雖處高顯之處偷食茍得不知廉恥亦與人<lb/>
無威儀者同<hi>鄭氏箋詩相鼠</hi>
竊脂飛而往來有文章人觀視而愛之君臣以禮法威<lb/>
儀升降於朝廷則天下亦觀視而仰樂之<hi>鄭氏箋詩桑扈</hi>
古之賢者道行心平可外占而知内如宫室之制内有<lb/>
繩直則外有廉隅<hi>鄭氏箋詩抑</hi>
白鳥集于西雝之澤言所集得其處也喻杞宋之君有<lb/>
<pb n="KR3k0045_WYG_086-11a"/>
潔白之德來助祭於周之廟得禮之宜也其至止亦有<lb/>
此容言威儀之善如鷺然<hi>鄭氏箋詩振鷺</hi>
鳥有羽翼猶人有衣服故知以羽之差池喻顧視衣服<lb/>
既飛而有上下故以頡之頏之喻出入前却既上下而<lb/>
有音聲故以上下其音喻言語大小<hi>毛詩正義燕燕</hi>
人有皮鼠亦有皮䑕由無儀故可恥也人無禮儀何異<lb/>
於鼠乎<hi>毛詩正義相鼠</hi>
君子衰絰則有哀色端冕則有敬色甲胄則有不可辱<lb/>
<pb n="KR3k0045_WYG_086-11b"/>
之色<hi>禮記表記</hi>
凡贄天子用鬯諸侯用玉卿用羔大夫用鴈士用雉雉<lb/>
取其耿介鴈取其在人上有先後行列羔取其執之不<lb/>
鳴殺之不號乳必跪而受之類死義知禮者也玉取其<lb/>
至清而不自蔽其惡潔白而不受汚内堅剛而外温潤<lb/>
有似乎備德之君子鬯取其芬芳在上臭達於天而醇<lb/>
粹無擇有似乎聖人故視其所執而知其所任矣<hi>何休解公</hi>
<hi>羊莊公二十四年</hi>
<pb n="KR3k0045_WYG_086-12a"/>
執圭鞠躬如也如不勝上如揖下如授勃如戰色足蹜<lb/>
蹜如有循<hi>論語鄉黨</hi>
夫服心之文也如龜焉灼其中必文於外<hi>國語魯</hi>
臣觀其函齒牙樹頰胲吐脣吻擢項頥結股腳連脽尻<lb/>
遺蛇其迹行步偊旅臣朔雖不肖尚兼此數子者<hi>前漢書東</hi>
<hi>方朔傳</hi>
夫衣服表容珪璋範德聲移宫羽彩照山華布武有章<lb/>
立言成訓澄之箕踞不已甚矣<hi>晉書山濤傳</hi>
<pb n="KR3k0045_WYG_086-12b"/>
夏侯湛美容觀與潘岳友善每行止同輿接茵京都謂<lb/>
之連璧<hi>晉書夏侯湛傳</hi>
與玠同遊冏若明珠之在側朗然照人<hi>晉書衞玠傳</hi>
儒者冠圜冠者知天時履方履者知地形緩佩玦者事<lb/>
至而斷<hi>莊子田子方</hi>
次四孔鴈之儀利用登于階測曰孔鴈之儀可法則也<lb/>
<hi>太𤣥經第四禮</hi>
鉤無帶不立帶無鉤不著相須成體以自申束不失禮<lb/>
<pb n="KR3k0045_WYG_086-13a"/>
節<hi>太𤣥經第一周解</hi>
衣裳有制珠鉤有度雖相交錯不失其正<hi>太𤣥經第四迎解</hi>
先王法服不其深乎為冠所以莊其首也為履所以重<lb/>
其足也衣裳襜如劍珮鏘如皆所以防其躁也今捨之<lb/>
曰不便是投魚於淵寘猿於木也天下庸得不馳騁而<lb/>
狂乎引之者非其道也<hi>文中子周公</hi>
嵇叔夜之為人也巖巖若孤松之獨立其醉也傀俄若<lb/>
玉山之將崩<hi>世說新語容止</hi>
<pb n="KR3k0045_WYG_086-13b"/>
毛曾與夏侯𤣥共坐時人謂之蒹葭倚玉樹<hi>世說新語容止</hi>
時人目王右軍飄如遊雲矯若驚龍<hi>世說新語容止</hi>
見裴叔則如玉山上行光映照人<hi>世說新語容止</hi>
王大將軍稱太尉處衆人中似珠玉在瓦石間<hi>世說新語容止</hi>
風儀與秋月齊明音徽與春雲等潤<hi>藝文類聚職官部冢宰碑</hi>
淑貌與金燧相宜清顔與玉壺同照<hi>藝文類聚職官部諸王墓誌</hi>
嵇康雖土木形骸而龍章鳯姿天質自然<hi>事類賦鱗介部龍注</hi>
李元禮巖巖如玉山陳仲舉軒軒如千里驥<hi>太平御覽人事部諺</hi>
<pb n="KR3k0045_WYG_086-14a"/>
<hi>上</hi>
杲之為蟬冕所照更生風采<hi>何氏語林賞譽</hi>
如來頂上烏瑟膩沙髙顯周圓猶如天蓋<hi>波羅蜜多經卷四百六十</hi>
<hi>九</hi>
如來面輪其猶滿月眉相皎淨如天帝弓<hi>波羅蜜多經卷四百六十</hi>
<hi>九</hi>
如來行步進止儀雅其猶鵞王<hi>波羅蜜多經卷四百七十</hi>
如來行步威容齊肅如師子王<hi>波羅蜜多經卷四百七十</hi>
<pb n="KR3k0045_WYG_086-14b"/>
如來行歩安平庠序不過不減猶如牛王<hi>波羅蜜多經卷四百七十</hi>
如來行步直進庠審如龍象王<hi>波羅蜜多經卷四百七十</hi>
如來面光如百千電燄出過世間所有光明百千萬倍<lb/>
<hi>蓮華面經卷上悲六</hi>
如來身者三十二相八十種好以自莊嚴<hi>蓮華面經卷上悲六</hi>
　　言論<lb/>
吉甫作誦穆如清風<hi>詩大雅烝民</hi>
食之甘者使人嗜之而不厭言之美者使人聽之而不<lb/>
<pb n="KR3k0045_WYG_086-15a"/>
倦故以美言為甘也<hi>毛詩正義巧言</hi>
昔叔向適鄭鬷蔑惡欲觀叔向從使之收器者而往立<lb/>
於堂下一言而善叔向將飲酒聞之曰必鬷明也下執<lb/>
其手以上曰昔賈大夫惡娶妻而美三年不言不笑御<lb/>
以如皋射雉獲之其妻始笑而言賈大夫曰才之不可<lb/>
以已我不能射汝遂不言不笑夫今子少不颺子若無<lb/>
言吾幾失子矣言不可以已也如是遂如故知<hi>左傳昭公二十</hi>
<hi>八年</hi>
<pb n="KR3k0045_WYG_086-15b"/>
君子之言也不下帶而道存焉<hi>孟子盡心下</hi>
樊光云俗語苦如蘻<hi>音計○爾雅註</hi>
籧篨之疾不能俯口柔之人視人顔色常亦不伏<hi>爾雅註</hi>
騶衍之術迂大而閎辯奭也文具難施淳于髠久與處<lb/>
時有得善言故齊人頌曰談天衍雕龍奭炙轂過髠<hi>史記</hi>
<hi>孟子傳</hi>
近者陸子優繇新語以興董生下帷發藻儒林劉向司<lb/>
籍辯章舊聞揚雄覃思法言太𤣥皆及峕君之門闈究<lb/>
<pb n="KR3k0045_WYG_086-16a"/>
先聖之壼奥婆娑虖術蓺之埸休息虖篇籍之囿以全<lb/>
其質而發其文<hi>前漢書敘傳上</hi>
孔公緒清談高論嘘枯吹生<hi>後漢書鄭太傳</hi>
口滿聲溢微言風集若仰眺飛鴻漂漂兮景没若俯臨<lb/>
深溪杳杳兮精絶<hi>魏誌管輅傳註</hi>
輅解景春微㫖遂開張戰地示以不固藏匿孤虚以待<lb/>
來攻景春奔北軍師摧衂自言吾覩卿旌旗城池已壞<lb/>
也其欲戰之士於此鳴鼓角舉雲梯弓弩大起牙旗雨<lb/>
<pb n="KR3k0045_WYG_086-16b"/>
集然後登城曜威開門受敵上論五帝如江如漢下論<lb/>
三王如翮如翰其英者若春華之俱發其攻者若秋風<lb/>
之落葉聽者眩惑不達其義言者收聲莫不心服雖白<lb/>
起之坑趙卒項羽之塞濉水無以尚之于時客皆欲面<lb/>
縛銜璧求束手於軍鼓之下輅猶總干山立未便許之<lb/>
<hi>魏誌管輅傳注</hi>
恣飛馬之雄辭奮談天之逸辯指麾則紅紫成章俛仰<lb/>
則丘陵生韻<hi>晉書慕容德傳</hi>
<pb n="KR3k0045_WYG_086-17a"/>
彥國吐佳言如鋸木屑霏霏不絶誠為後進領袖也<hi>晉書</hi>
<hi>胡母輔之傳</hi>
輕以管窺遂成穿鑿無取於遊刃有慚於運斤不足破<lb/>
秋毫之論何以解連環之結<hi>北齊書杜弼傳</hi>
黼藻相輝宫商間起清辭潤乎金石精義薄乎雲天<hi>隋書</hi>
<hi>經籍四志</hi>
景公病疽在背高子進而撫瘍公曰熱乎曰熱熱何如<lb/>
曰如火其色何如曰如未熟李大小何如曰如豆墮者<lb/>
<pb n="KR3k0045_WYG_086-17b"/>
何如曰如屨辦高子者出晏子請見撫瘍公曰其熱何<lb/>
如曰如日其色何如曰如蒼玉大小何如曰如璧其墮<lb/>
者何如曰如珪晏子出公曰吾不見君子不知野人之<lb/>
拙也<hi>晏子春秋雜下</hi>
言之如引鋸然惟善聖者不留一言<hi>關尹子三極篇</hi>
吾驚怖其言猶河漢而無極也大有逕庭不近人情焉<lb/>
<hi>莊子逍遥遊</hi>
其於辯也將妄鑿垣牆而殖蓬蒿也簡髮而櫛數米而<lb/>
<pb n="KR3k0045_WYG_086-18a"/>
炊竊竊乎又何足以濟世哉<hi>莊子庚桑楚</hi>
以為異於鷇音亦有辯乎其無辯乎<hi>莊子齊物論</hi>
凡人莫不好言其所善而君子為甚故贈人以言重於<lb/>
金石珠玉觀人以言美於黼黻文章聽人之言樂於鐘<lb/>
鼓琴瑟故君子之於言無厭<hi>荀子非相</hi>
田駢以道術說齊齊王應之曰寡人所有者齊國也願<lb/>
聞齊國之政田駢對曰臣之言無政而可以得政譬之<lb/>
若林本無材而可以得材願王之自取齊國之政也駢<lb/>
<pb n="KR3k0045_WYG_086-18b"/>
猶淺言之也博言之豈獨齊國之政哉<hi>吕氏春秋執一</hi>
夫辭者意之表也鑒其表而棄其意悖故古之人得其<lb/>
意則舍其言矣<hi>吕氏春秋離謂</hi>
白公問於孔子曰人可以微言孔子不應白公曰若以<lb/>
石投水中何如曰呉越之善没者能取之矣曰若以水<lb/>
投水何如孔子曰菑澠之水合易牙嘗而知之白公曰<lb/>
然則人固不可與微言乎孔子曰何謂不可誰知言之<lb/>
謂者乎<hi>淮南子道應訓</hi>
<pb n="KR3k0045_WYG_086-19a"/>
今萬人調鍾不能比之律誠得知者一人而足矣說者<lb/>
之論亦猶此也誠得其數則無所用多矣夫車之所以<lb/>
能轉千里者以其要在三寸之轄<hi>淮南子人間訓</hi>
鉛之與丹異類殊色而可以為丹者得其數也故繁稱<lb/>
文辭無益於說審其所由而已矣<hi>淮南子人間訓</hi>
所為言者齊於衆而同于俗今不稱九天之頂則言黄<lb/>
泉之底是兩末之端議何可以公論乎夫橘柚冬生而<lb/>
人曰冬死死者衆薺麥夏死人曰夏生生者衆江河之<lb/>
<pb n="KR3k0045_WYG_086-19b"/>
囘曲亦時有南北者而人謂江河東流攝提鎮星日月<lb/>
東行而人謂星辰日月西移者以大氐為本胡人有知<lb/>
利者而人謂之駤越人有重遲者而人謂之訬以多者<lb/>
名之<hi>淮南子修務訓</hi>
汜論者所以箴縷縩<hi>菜</hi>繺<hi>煞/</hi>之間㩥<hi>先/</hi>揳<hi>屑/</hi>唲<hi>哇/</hi>齵<hi>隅</hi>
之郄<hi>隙</hi>也<hi>淮南子要畧</hi>
夫目不視弗見心弗論不得雖有天下之至味弗嚼弗<lb/>
知其㫖也雖有聖人之至道弗論不知其義也<hi>春秋繁露仁義</hi>
<pb n="KR3k0045_WYG_086-20a"/>
<hi>法</hi>
懷六藝之術騁意極論宜若開光發蒙<hi>鹽鐵論刺復</hi>
議論無所依如膝癢而搔背辯訟公門之下訩訩不可<lb/>
勝聽如品即口以成事<hi>鹽鐵論利議</hi>
今文學不言所為治而言以治之無功猶不言耕田之<lb/>
方美富人之囷倉也<hi>鹽鐵論遵道</hi>
辭若循環轉若陶鈞文繁於春華無効於抱風<hi>鹽鐵論遵道</hi>
歌者不期於利聲而貴在中節論者不期於利辭而務<lb/>
<pb n="KR3k0045_WYG_086-20b"/>
在事實<hi>鹽鐵論相刺</hi>
惠子曰今有人於此而不知彈者曰彈之狀何若應曰<lb/>
彈之狀如彈則諭乎王曰未諭也於是更應曰彈之狀<lb/>
如弓而以竹為弦則知乎王曰可知矣惠子曰夫說者<lb/>
固以其所知諭其所不知而使人知之今王曰無譬則<lb/>
不可矣<hi>說苑善説</hi>
畫龍頭頸文章不成甘言美語說辭無名<hi>焦氏易林蒙之噬嗑</hi>
仲尼駕說者也不在兹儒乎如將復駕其所說則莫若<lb/>
<pb n="KR3k0045_WYG_086-21a"/>
使諸儒金口而木舌<hi>揚子學行</hi>
或問聖人之言炳若丹青有諸曰吁是何言歟丹青初<lb/>
則炳久則渝渝乎哉<hi>楊子君子</hi>
聖人之辭渾渾若川順則便逆則否者其惟川乎<hi>楊子問神</hi>
大哉聖人言之至也開之廓然見四海閉之閛然不覩<lb/>
牆之裏<hi>楊子問道</hi>
聖人之言似於水火或問水火曰水測之而益深窮之<lb/>
而益逺火用之而彌明宿之而彌壯<hi>楊子問道</hi>
<pb n="KR3k0045_WYG_086-21b"/>
聖人之言逺如天賢人之言近如地瓏<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>其聲者其質<lb/>
玉乎<hi>楊子五百</hi>
然而立談者人異綴文者家舛斯乃楊朱哭於岐路墨<lb/>
翟悲於練素者也<hi>風俗通皇霸</hi>
一堂之上必有論者一鄉之中必有訟者訟必有曲直<lb/>
論必有是非非而曲者為負是而直者為勝以舌論訟<lb/>
猶以劒㦸鬬也利劒長㦸手足健疾者勝頓刀短矛手<lb/>
足緩留者負<hi>王充論衡物勢篇</hi>
<pb n="KR3k0045_WYG_086-22a"/>
夫養實者不育華圖行者不飾辭豐草多華英茂林多<lb/>
枯枝<hi>王充論衡自紀篇</hi>
夫宅舍多土地不得小戸口衆簿籍不得少今失實之<lb/>
事多華虚之語衆指實定宜辯爭之言安得約徑<hi>王充論衡</hi>
<hi>自紀篇</hi>
寶物以隠閉不見實語亦宜深沈難測<hi>王充論衡自紀篇</hi>
獄當嫌辜卿决疑事渾沌難曉與彼分明可知孰為良<lb/>
吏<hi>王充論衡自紀篇</hi>
<pb n="KR3k0045_WYG_086-22b"/>
善喻者以一言明數事不善喻者百言不明一意則不<lb/>
聽也<hi>劉邵人物志材理</hi>
有金石絲竹之樂則不奏乎聾者之側有山龍華蟲之<lb/>
文則不陳乎瞽者之前知聾者之不聞也知瞽者之不<lb/>
見也<hi>徐幹中論貴言</hi>
夫君子之與言也所致貴也雖有夏后之璜商湯之駟<lb/>
弗與易也<hi>徐幹中論貴言</hi>
號鐘不鳴則不異於積銅浮磬息音則未别乎聚石也<lb/>
<pb n="KR3k0045_WYG_086-23a"/>
<hi>抱朴子外篇重言</hi>
夫莊子之言不可以一塗詰或以黄帝之迹秃堯舜之<lb/>
脛豈獨貴堯而賤禹哉<hi>郭子注莊子天地</hi>
夫騁其竒辯致其危辭者未嘗容思於檮杌之口而必<lb/>
競辨於楊墨之間則楊墨乃亂羣言之主也<hi>郭子注莊子駢拇</hi>
巵滿則傾空則仰非持故者也況之於言因物隨變唯<lb/>
彼之從<hi>郭子注莊子寓言</hi>
宜僚叔敖息訟以黙澹泊自若而兵難自解茍所言非<lb/>
<pb n="KR3k0045_WYG_086-23b"/>
已則雖終身言固為未嘗言耳是以有啄三尺未足稱<lb/>
長<hi>郭子注莊子徐無鬼</hi>
夫肖貌天地禀性五才擬耳目於日月方聲氣乎風雷<lb/>
其超出萬物亦已靈矣形甚草木之脆名踰金石之堅<lb/>
是以君子處世樹德建言豈好辯哉不得已也<hi>文心雕龍序志</hi>
楚莊王輕於千乗之國而重申叔一言范獻賤萬畆之<lb/>
田以貴舟人片說季路抱五愼之誡趙孟佩九言之箴<lb/>
由此觀之軒璧之與田邑豈能與善言齊價哉<hi>劉子貴言</hi>
<pb n="KR3k0045_WYG_086-24a"/>
日月者天之文也山川者地之文也言語者人之文也<lb/>
天文失則有謫蝕之變地文失必有崩竭之災人文失<lb/>
必有傷身之患故口者言語之門戸舌者門戸之關鑰<lb/>
關鑰動則門戸開門戸開則言語出<hi>劉子愼言</hi>
天地之氣相摩而鳴相擊而形人之動者鳴乎言形乎<lb/>
文<hi>關氏易傳雜義</hi>
寓言十九寄之他人則十言而九見信重言十七世之<lb/>
所重則十言而七見信<hi>莊子音義寓言</hi>
<pb n="KR3k0045_WYG_086-24b"/>
夫巵器滿即傾空則仰隨物而變非執一守故者也施<lb/>
之於言而隨人從變已無常主者也<hi>莊子音義寓言</hi>
金寶其口木質其舌傳言如此則是仲尼常在矣<hi>揚子法言</hi>
<hi>注學行篇</hi>
街談巷議彈射臧否剖析毫釐擘肌分理所好生毛羽<lb/>
所惡成瘡痏<hi>文選西京賦</hi>
高譚一何綺蔚若朝霞爛<hi>文選陸機擬古詩</hi>
騁黄馬之劇談縱碧雞之雄辯敘温燠則寒谷成暄論<lb/>
<pb n="KR3k0045_WYG_086-25a"/>
嚴苦則春叢零葉飛沈出其顧指榮辱定其一言<hi>文選劉峻</hi>
<hi>廣絶交論</hi>
至於言窮藥石苦味滋㫖<hi>文選任彥昇齊竟陵王行狀</hi>
郭子𤣥語議如懸河瀉水注而不竭<hi>世説新語賞譽</hi>
譬如瀉水着地正自縱横流漫略無正方圓者<hi>世說新語言語</hi>
若郗超開此語必不至河漢<hi>世說新語言語</hi>
謝胡兒語庾道季諸人暮當就卿談可堅城壘庾曰若<lb/>
文度來我以偏師待之康伯來濟河焚舟<hi>世説新語言語</hi>
<pb n="KR3k0045_WYG_086-25b"/>
利如激風之至暴雨之集不論是非不議直曲期於不<lb/>
窮<hi>意林物理論</hi>
赤如雞冠黄如蒸栗白如脂肪黑如淳漆此玉之符也<lb/>
言成雅訓辭作典謨此人之符也<hi>意林正部</hi>
太尉王君見阮千里而問曰老莊與聖敎異阮曰將無<lb/>
同太尉善其言辟之為椽世號阮瞻三語掾王君見而<lb/>
嘲之曰一言可辟何假於三阮曰茍是天下民望亦可<lb/>
無言而辟復何假於一言<hi>藝文類聚人部言語</hi>
<pb n="KR3k0045_WYG_086-26a"/>
夫天不言而四時行焉聖人不言而鑒識存焉<hi>藝文類聚人部</hi>
<hi>言語論</hi>
銜刃懷毒吐膏示芳利動春露害重冬霜<hi>藝文類聚人部言語箴</hi>
一言之賜過乎璵璧<hi>藝文類聚人部言語賛</hi>
等嶰谷之清音比洞庭之高曲<hi>藝文類聚人部言志書</hi>
選言非綺綃何以儼金雘<hi>藝文類聚禮部燕㑹詩</hi>
言析秋毫辭連春藻<hi>藝文類聚職官部司徒墓誌</hi>
所稱如龍之升所貶如墮于淵清論風行所吹草偃<hi>太平</hi>
<pb n="KR3k0045_WYG_086-26b"/>
<hi>御覽職官部功曹叅軍</hi>
心有管籥須言而發<hi>太平御覽人事部心</hi>
卵有毛是說之難持者也而惠施鄧析能精之然而長<lb/>
者不貴非禮義之中也<hi>太平御覽羽族部鳥卵</hi>
五行二曰火五事二曰言言與火宜故云鑠金<hi>太平御覽珍寶</hi>
<hi>部金下</hi>
物理論曰虚無之談尚其華藻此猶春蛙秋蟬聒耳而<lb/>
已<hi>埤雅品物門蟾蜍</hi>
<pb n="KR3k0045_WYG_086-27a"/>
安汰吐珠玉於前斌亮振金聲於後清言妙緒將絶復<lb/>
興<hi>何氏語林賞譽</hi>
詞致清雅奕奕有餘吐章陳文如懸河㵼水注而不竭<lb/>
<hi>何氏語林賞譽</hi>
善言始者必㑹於終善言近者必知其逺<hi>黄帝素問内經天元紀大</hi>
<hi>論</hi>
善言天者必有驗於人善言古者必有合於今善言人<lb/>
者必有厭於已<hi>黄帝素問内經舉痛論</hi>
<pb n="KR3k0045_WYG_086-27b"/>
吾言如甘露能灑一切使其心地自得清涼<hi>虚皇四十九章</hi>
如風吹海浪皆出和雅聲<hi>阿育王傳第一</hi>
口所言說不了了如龍興雨而不雷<hi>修行道地經慈品</hi>
二人共諍不能斷决黙然無言譬如白羊乃至人殺不<lb/>
能作聲<hi>大智度論卷三</hi>
人語如火燒乾竹林出大音聲此中無有作者<hi>大智度論卷五</hi>
<hi>十四</hi>
事嘗共見者可說以實一人見一人不見者難與誠言<lb/>
<pb n="KR3k0045_WYG_086-28a"/>
也昔人未見麟問嘗見者麟何類乎見者曰麟如麟也<lb/>
問者曰若吾嘗見麟則不問子矣而云麟如麟寧可解<lb/>
哉見者曰麟麏身牛尾鹿蹄馬背問者霍解<hi>𢎞明集牟子理惑論</hi>
鳥哀鳴於將死人善言於就暮<hi>𢎞明集張融門論</hi>
刀劒起咽喉之間繩索居辱齒之際語寒風足使翠柯<lb/>
零葉談芳節能令槁木舒華<hi>辯正論卷一</hi>
夫言者非尚於華辭貴在乎中理歌者非尚於清響貴<lb/>
資乎合節<hi>辯正論卷六</hi>
<pb n="KR3k0045_WYG_086-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　喻林卷八十六<lb/>
</p>
<p>
</p>
  </div>
</body>
</text>
</TEI>
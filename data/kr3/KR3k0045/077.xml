<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>喻林卷七十七</head>
    <p>
<pb n="KR3k0045_WYG_077-1a"/>
欽定四庫全書<lb/>
　喻林卷七十七　　　　　明　徐元太　撰<lb/>
　　臣術門<hi>四</hi>
　　　戒貪<lb/>
九四晉如鼫鼠貞厲<hi>易晉</hi>
碩鼠碩鼠無食我黍三歳貫女莫我肯顧　碩鼠碩鼠<lb/>
無食我麥三歳貫女莫肯我徳　碩鼠碩鼠無食我苗<lb/>
三歳貫女莫我肯勞<hi>詩國風碩鼠</hi>
<pb n="KR3k0045_WYG_077-1b"/>
碩鼠大夫貪戾魏人怨之而作是詩<hi>詩説魏</hi>
老馬反為駒不顧其後如食<hi>音嗣</hi>宜饇<hi>音/飫</hi>如酌孔取<hi>詩小雅角</hi>
<hi>弓</hi>
大風有隧貪人敗類<hi>詩大雅桑柔</hi>
伐檀刺貪也在位貪鄙無功而受禄君子不得進仕爾<lb/>
<hi>毛詩伐檀</hi>
鳩鶻鳩也食桑葚過則醉而傷其性<hi>毛詩氓註</hi>
缾罄則罍盈矣罍既無情之物終不以自盈為恥故知<lb/>
<pb n="KR3k0045_WYG_077-2a"/>
是為罍者恥<hi>毛詩正義蓼莪</hi>
周芮良夫之詩曰大風有隧貪人敗類聽言則對誦言<lb/>
如醉匪用其良覆俾我悖是貪故也孤之謂矣<hi>左傳文公元年</hi>
我以不貪為寶爾以玉為寶若以與我皆喪寶也不若<lb/>
人有其寶<hi>左傳襄公十五年</hi>
象有齒以焚其身賄也<hi>左傳襄公二十四年</hi>
且夫富如布帛之有幅焉為之制度使無遷也夫民生<lb/>
厚而用利于是乎正徳以幅之使無黜嫚謂之幅利利<lb/>
<pb n="KR3k0045_WYG_077-2b"/>
過則為敗吾不敢貪多所謂幅也<hi>左傳襄公二十八年</hi>
梗陽人有獄魏戊不能斷以獄上其大宗賂以女樂魏<lb/>
子將受之魏戊謂閻没女寛曰主以不賂聞於諸侯若<lb/>
受梗陽人賄莫甚焉吾子必諫皆許諾退朝待於庭饋<lb/>
入召之比至三歎既食使坐魏子曰吾聞諸伯叔諺曰<lb/>
唯食忘憂吾子直食之間三嘆何也同辭而對曰或賜<lb/>
二小人酒不夕食饋之始至恐其不足是以嘆中置自<lb/>
咎曰豈將軍食之而有不足是以再嘆及饋之畢願以<lb/>
<pb n="KR3k0045_WYG_077-3a"/>
小人之腹為君子之心屬厭而已獻子辭梗陽人<hi>左傳昭公</hi>
<hi>二十八年</hi>
貴人之用心也與嬰兒子何其異哉嬰兒有常病貴臣<lb/>
有常禍父母有常失人君有常過嬰兒常病傷於飽也<lb/>
貴臣常禍傷於寵也哺乳多則生癎病富貴盛而致驕<lb/>
疾愛子而賊之驕臣而滅之者非一也<hi>後漢書王符列傳</hi>
夫鳥以山為埤而增巢其上魚以泉為淺而穿穴其中<lb/>
卒所以得者餌也貴戚願其宅吉而制為令名欲其門<lb/>
<pb n="KR3k0045_WYG_077-3b"/>
堅而造作鐵樞卒其所以敗者非苦禁忌少而門樞朽<lb/>
也常苦崇財貨而行驕僭耳<hi>後漢書王符列傳</hi>
倉庫單於豺狼之口功業無銖兩之效<hi>後漢書李陳龜列傳</hi>
北山有鴟不潔其翼飛不正向寢不定息饑則木攬飽<lb/>
則泥伏饕餮貪汙臭腐是食填腸滿嗉嗜欲無極長鳴<lb/>
呼鳳謂鳳無徳鳳之所趨與子異域<hi>後漢書朱暉列傳註</hi>
羣臣處官位受厚禄莫務治國者期於管國之重而擅<lb/>
其利牧魚其民以富其家<hi>管子明法解</hi>
<pb n="KR3k0045_WYG_077-4a"/>
厚取之君而不施於民是為筐篋之藏也仁人不為也<lb/>
<hi>晏子雜下</hi>
鷸有文而貪鳶不撃而貪<hi>師曠禽經</hi>
夫魚鼈黿鼉猶以淵為淺而掘其中鷹鳶猶以山為卑<lb/>
而增巢其上及其得也必以餌故君子茍能無以利害<lb/>
義則恥辱亦無由至矣<hi>荀子法行</hi>
衛人嫁其子而教之曰必私積聚為人婦而出常也其<lb/>
成居幸也其子因私積聚其姑以為多私而出之其子<lb/>
<pb n="KR3k0045_WYG_077-4b"/>
所以自反者倍其所以嫁其父不自罪於教子非也而<lb/>
自知其益富今人臣之處官者皆是類也<hi>韓子説林</hi>
周鼎著饕餮有首無身食人未咽害及其身以言報更<lb/>
也<hi>吕氏春秋先識</hi>
無周公之徳而有其富無管仲之功而有其侈故編户<lb/>
跛夫而望疾歩也<hi>鹽鐵論刺權</hi>
夫太山鴟啄腐鼠於窮澤幽谷之中非有害於人也今<lb/>
之有司盜主財而食之於刑法之旁不知機之是發又<lb/>
<pb n="KR3k0045_WYG_077-5a"/>
以嚇人其患惡得若太山之鴟乎<hi>鹽鐵論毁學</hi>
當世囂囂非患儒之雞廉患在位者之虎飽嗌咽於求<lb/>
賢無所孑遺耳<hi>鹽鐵論褒賢</hi>
為醫以拙矣又多求謝為吏既多不良矣又侵漁百姓<lb/>
<hi>鹽鐵論疾貧</hi>
履泥汙足名困身辱<hi>焦氏易林大有之鼎</hi>
酷吏曰虎哉虎哉角而翼也貨殖曰蚊<hi>揚子淵騫</hi>
次五蚩蚩干于丘飴或錫之坏測曰蚩蚩之干錫不好<lb/>
<pb n="KR3k0045_WYG_077-5b"/>
也<hi>太𤣥經第一干</hi>
上九干于浮雲從墜于天測曰干于浮雲乃從天墜也<lb/>
<hi>太𤣥經第一干</hi>
次三翕食嘬嘬測曰翕食嘬嘬利如舞也<hi>太𤣥經第五翕</hi>
次六次<hi>音咨</hi>次一日三餼祗牛之兆肥不利測曰次次之<lb/>
餼肥無身也<hi>太𤣥經第六養</hi>
使餓狼守庖厨饑虎牧牢豚遂至熬天下之脂膏斵生<lb/>
人之骨髓怨毒無聊禍亂並起<hi>昌言理亂篇</hi>
<pb n="KR3k0045_WYG_077-6a"/>
在位之人無有清潔之志皆並進趣貪婪於財利中心<lb/>
雖滿猶復求索不知厭飽者也<hi>王逸註楚辭離騷經</hi>
位髙世重禍基美色伐性不疑厚味腊毒難治如何貪<lb/>
人不思<hi>嵇中散集名行顯患滋</hi>
畏亢悔而貪榮之慾不滅忌毁辱而争肆之情不遣亦<lb/>
猶惡濕而泳深淵憎影而不就隂穿舟而息漏猛爨而<lb/>
止沸者也<hi>抱朴子外篇嘉遯</hi>
伺河龍之睡而撥明珠居量表之寵而冀無患耽漏刻<lb/>
<pb n="KR3k0045_WYG_077-6b"/>
之安蔽必至之危無朝菌之榮望大椿之夀似蹈薄冰<lb/>
以待夏日登朽枝而須勁風淵魚之引芳餌澤雉之咽<lb/>
毒粒咀漏脯以充饑酣鴆酒以止渇也<hi>抱朴子外篇嘉遯</hi>
膏唇拭舌競欲咀嚼<hi>補文選吕強論宦官疏</hi>
撲滿者以土為噐以蓄錢具其有入竅而無出竅滿則<lb/>
撲之土麤物也錢重貨也入而不出積而不散故撲之<lb/>
士有聚歛而不能散者將有撲滿之敗可不誡歟<hi>西京雜記</hi>
甘𤓰抱苦蔕美棗生刺棘刺旁固有刀貪人還自賊<hi>事類</hi>
<pb n="KR3k0045_WYG_077-7a"/>
<hi>賦果部𤓰註</hi>
貪欲無滿如海吞流終不滿足<hi>大寶積金卷八十二</hi>
　　　戒盛<lb/>
上九姤其角吝无咎<hi>易姤</hi>
髙者懼危滿者戒盈豐大者多憂故也<hi>韓康伯註易雜卦</hi>
夫徳福之基也無徳而福隆猶無基而厚墉也其壊也<lb/>
無日矣<hi>國語晉</hi>
常觀富貴之家禄位重疊猶再實之木其根必傷<hi>後漢書皇</hi>
<pb n="KR3k0045_WYG_077-7b"/>
<hi>后紀</hi>
長木之標其勢必顛勢極故也勢極則受患故無全物<lb/>
焉然則貴盛之極傾覆之所由也<hi>後漢紀孝安</hi>
門藏金穴地使其驕馬控龍媒勢成其逼<hi>晉書庾亮傳</hi>
性之有分盈分者顛<hi>晉書陳元逹記</hi>
事窮運盡必於顛仆風起塵合而禍至常酷也<hi>晉書陸機傳</hi>
昔楚人得寵於觀起有馬者皆亡夫徳薄任隆必近覆<lb/>
敗吾恐不獲其利而招其禍<hi>南史何之元文學傳</hi>
<pb n="KR3k0045_WYG_077-8a"/>
三火起明雨滅其光髙位疾顛驕恣深傷<hi>焦氏易林大有之師</hi>
盛盈必毁髙位崩顛<hi>焦氏易林頥之大有</hi>
次五鐘鼓喈喈管絃嚌嚌或承之衰測曰鐘鼔喈喈樂<lb/>
後悲也<hi>太𤣥經第二樂</hi>
次六熾承于天冰萌于地測曰承天萌地陽始退也<hi>太𤣥</hi>
<hi>經第三應</hi>
登峻者戒在於窮髙濟深者禍生於舟重是以西秦有<lb/>
思上蔡之李斯東越有悔盈亢之文種<hi>抱朴子外篇博喻</hi>
<pb n="KR3k0045_WYG_077-8b"/>
養由之射行人識以弛絃東野之御顔子知其方敗成<lb/>
功之下未易久處也夫飲酒者不必盡亂而亂者多焉<lb/>
富貴者豈其皆危而危者有焉<hi>抱朴子外篇知止</hi>
吾聞無熾不滅靡溢不損煥赫有委灰之兆春草為秋<lb/>
瘁之端日中則昃月盈則蝕四時之序成功者退逺取<lb/>
諸物則構髙崇峻之無限則頽壊惟憂矣近取諸身則<lb/>
嘉膳㫖酒之不節則結疾傷性矣况乎其髙概雲霄而<lb/>
積之猶不止其威震人主而加崇又不息者乎<hi>抱朴子外篇知</hi>
<pb n="KR3k0045_WYG_077-9a"/>
<hi>止</hi>
隆隆者絶赫赫者滅有若春華須臾凋落<hi>抱朴子外篇自叙</hi>
位髙者必速顛仆也味厚者為毒久<hi>前漢書註五行志</hi>
君垂恩有如冬日而臣戒懼常若秋霜<hi>李善註文選王仲寶褚淵碑文</hi>
炎炎者滅隆隆者絶觀雷觀火為盈為實天收其聲地<lb/>
藏其熱髙明之家鬼瞰其室攫拏者亡黙黙者存<hi>文選揚子</hi>
<hi>雲解嘲</hi>
厚味腊毒豐屋生災<hi>補文選潘尼乗輿箴</hi>
<pb n="KR3k0045_WYG_077-9b"/>
日不常中月盈有虧履道者固杖勢者危<hi>廣文選崔子瑋外戚箴</hi>
月弦則滿日朝則襲咸池不留陽谷之上而懸車之後<lb/>
將入也故求得者喪争明者失<hi>廣文選阮嗣宗莊論</hi>
夫四道好謙三材忌滿祥萃虚室鬼瞰髙屋豐屋有蔀<lb/>
家之災鼎食無百年之貴<hi>廣文選傳季友演慎論</hi>
將軍不覩盛衰之紀成敗之符譬如野火在原蹈履河<lb/>
冰火滅冰泮將何所依附<hi>廣文選吕季平答雍闓檄</hi>
強梁者亡掘強者折大健者跋大利者缺<hi>意林太元經</hi>
<pb n="KR3k0045_WYG_077-10a"/>
衣成則缺袵宫成則缺隅示不成也鬼神害滿也<hi>意林説苑</hi>
盖基薄墻髙途遥力躓<hi>藝文類聚人部言志書</hi>
爵髙者人妬之官大者王惡之禄厚者怨處之<hi>藝文類聚人部</hi>
<hi>妬</hi>
浮舟千仞吕梁之暢已深總轡萬尋懸車之懼非淺<hi>藝文</hi>
<hi>類聚職官部刺史表</hi>
日中則昃盈虚之定分噐滿必傾往復之恒理<hi>藝文類聚職官</hi>
<hi>部儀同章</hi>
<pb n="KR3k0045_WYG_077-10b"/>
日不恒中月盈則虧崇山落峰髙樹折枝<hi>文苑英華梁武帝雜箴</hi>
譬如大樹根莖枝葉華果茂盛大枝先折亦如寶山大<lb/>
巖先崩<hi>雜阿含經巻二十四</hi>
水流不常滿火盛不久然日出須臾没月滿已復缺尊<lb/>
榮豪貴者無常復過是<hi>罪業報應經尺二</hi>
　　　憂國<lb/>
彼黍離離彼稷之苗行邁靡靡中心揺揺　彼黍離離<lb/>
彼稷之穗<hi>音遂</hi>行邁靡靡中心如醉　彼黍離離彼稷之<lb/>
<pb n="KR3k0045_WYG_077-11a"/>
實行邁靡靡中心如噎<hi>音咽叶於悉反  詩國風黍離</hi>
匪風發<hi>叶方月反</hi>兮匪車偈<hi>音/挈</hi>兮顧瞻周道中心怛<hi>叶旦悦反</hi>兮<lb/>
匪風飄<hi>叶匹妙反</hi>兮匪車嘌<hi>音漂叶匹妙反</hi>兮顧瞻周道中心弔兮<lb/>
<hi>詩國風匪風</hi>
蜉蝣之羽衣裳楚楚心之憂矣於我歸處　蜉蝣之翼<lb/>
采采衣服心之憂矣於我歸息　蜉蝣掘閲麻衣如雪<lb/>
心之憂矣於我歸説<hi>音税蜉詩國風  蝣</hi>
鴟鴞鴟鴞既取我子無毁我室恩斯勤斯鬻子之閔<hi>叶眉</hi>
<pb n="KR3k0045_WYG_077-11b"/>
<hi>平反</hi>斯<hi>詩國風鴟鴞</hi>
沔<hi>音免</hi>彼流水朝宗于海鴥彼飛隼載飛載止嗟我兄弟<lb/>
邦人諸友莫肯念亂誰無父母　沔彼流水其流湯湯<lb/>
<hi>音傷</hi>鴥彼飛隼載飛載揚念彼不蹟載起載行心之憂矣<lb/>
不可弭忘<hi>詩小雅沔水</hi>
憂心如惔<hi>音談</hi>不敢戲談<hi>詩小雅節南山</hi>
不敢暴虎不敢馮河人知其一莫知其他<hi>音拖小詩小雅  旻</hi>
踧踧<hi>音笛</hi>周道鞠<hi>音/菊</hi>為茂草我心憂傷惄<hi>音/溺</hi>焉如𢷬<hi>詩小雅小</hi>
<pb n="KR3k0045_WYG_077-12a"/>
<hi>弁</hi>
苕<hi>音條</hi>之華芸其黄矣心之憂矣維其傷矣苕之華其葉<lb/>
青青<hi>音精</hi>知我如此不如無生<hi>詩小雅苕之華</hi>
園有桃君子憂國而嘆之<hi>詩説魏</hi>
山有樞唐人憂國之詩<hi>詩説唐</hi>
蜉蝣君怠國危曹大夫閔之而作<hi>詩説曹</hi>
兎爰閔周也桓王失信諸侯背叛構怨連禍王師傷敗<lb/>
君子不樂其生焉<hi>毛詩兎爰</hi>
<pb n="KR3k0045_WYG_077-12b"/>
鴟鴞周公救亂也成王未知周公之志公乃為詩以遺<lb/>
王名之曰鴟鴞焉<hi>毛詩鴟鴞</hi>
黍離閔宗周也周大夫行役至于宗周過故宗廟宫室<lb/>
盡為禾黍閔周室之顛覆彷徨不忍去而作是詩也<hi>毛詩</hi>
<hi>黍離</hi>
陵苕之英華木紫赤而繁多至今亦芸然其色黄而衰<lb/>
矣以興周室之諸夏本兵強國盛今其師病而微矣陵<lb/>
華衰則將落落則苕幹特立矣諸侯師病則將敗敗則<lb/>
<pb n="KR3k0045_WYG_077-13a"/>
京師孤弱矣<hi>毛詩正義苕之</hi>
抑人亦有言曰[婺-矛+牙]不恤其緯而憂宗周之隕為將及焉<lb/>
<hi>左傳昭公二十四年</hi>
詩曰缾之罄矣惟罍之恥王室之不寧晉之恥也<hi>左傳昭公</hi>
<hi>二十四年</hi>
夫五運攸革三微數盡猶髙秋彫候理之自然觀其揺<lb/>
落人有為之流漣者也<hi>晉書恭帝紀</hi>
枳棘充路陟之無縁將伐無柯患兹蔓延<hi>孔叢子記問</hi>
<pb n="KR3k0045_WYG_077-13b"/>
大王獨不聞古之將曰桓司馬者朝朝其君舉而晏御<lb/>
呼車驂亦呼車御肘其驂曰子何越云為乎何為藉呼<lb/>
車驂謂其御曰當呼者呼乃吾事也子當御正子之轡<lb/>
銜耳子今不正轡銜使馬卒然驚妄轢道中行人必逢<lb/>
大敵下車免劍渉血履肝者固吾事也子寧能辟子之<lb/>
轡下佐我乎其禍亦及吾身與有深憂吾安得無呼車<lb/>
哉今大王曰食肉者已慮之矣藿食者尚何與焉設使<lb/>
食肉者一旦失計於廟堂之上若臣等之藿食者寧得<lb/>
<pb n="KR3k0045_WYG_077-14a"/>
無肝膽塗地於中原之野與其禍亦及臣之身臣與有其<lb/>
深憂臣安得無與國家之計乎<hi>説苑善説</hi>
子又不聞郢人之歌乎其辭曰故厦將顛兮奈良工何<lb/>
榱題媛兮斵而為窩昔周室顛而榱題媛者齊晉也斵<lb/>
齊晉之榱題而治公室者則管仲鮑叔牙寗戚狐偃趙<lb/>
衰叔向皆良工也是以能伯諸侯而強公室<hi>天禄閣外史漁論</hi>
魯漆室邑之女過時未適人倚柱而嘯鄰婦曰子欲嫁<lb/>
乎曰非也予憂者魯君老太子幼鄰婦曰此丈夫之憂<lb/>
<pb n="KR3k0045_WYG_077-14b"/>
也女曰不然昔有客過繋馬園中踐予葵使予終歳不<lb/>
飽葵鄰女奔使予兄追之逢水溺死使予終身無兄予<lb/>
聞河潤九里漸洳三百歩今魯國有患君臣父子被其<lb/>
辱婦女獨安所避乎<hi>事文類聚憂世戰國䇿</hi>
榱棟維新便復有黍離之嘆<hi>何氏語林方正</hi>
　　　重國<lb/>
維柞之枝其葉蓬蓬樂只君子殿<hi>多見反</hi>天子之邦<hi>詩小雅采</hi>
<hi>菽</hi>
<pb n="KR3k0045_WYG_077-15a"/>
山之有草木以自覆盖成其髙大喻人君有賢臣以自<lb/>
尊顯<hi>鄭氏箋詩南山有臺</hi>
毛先生一至楚而使趙重於九鼎大吕毛先生以三寸<lb/>
之舌彊於百萬之師<hi>史記平原君傳</hi>
山有猛獸藜藿為之不采國有忠臣姦邪為之不起<hi>前漢</hi>
<hi>書葢寛饒傳</hi>
海産明珠所在為寶楚雖有才晉實用之英偉君子所<lb/>
游見珍何必本州哉<hi>吳志張紘傳註</hi>
<pb n="KR3k0045_WYG_077-15b"/>
良臣如猛獸髙歩通衢而豺狼避路信矣<hi>晉書石季龍上傳</hi>
國家將墜公惟棟梁<hi>周書蘇綽傳</hi>
夫臣所在辟除開塞者亦逺矣故春秋曰山有虎豹葵<lb/>
藿為之不採國有賢士邊境為之不害也<hi>鹽鐵論崇禮</hi>
仁人也者國之寶也智士也者國之噐也博通士也者<lb/>
國之尊也<hi>新序雜事四</hi>
竇武陳蕃以執政為朝廷重讜議合如應響忠謀奮如<lb/>
疾雷然諾相許確如太山<hi>天禄閣外史黨錮</hi>
<pb n="KR3k0045_WYG_077-16a"/>
神有以開之必先為之生賢智之輔佐若天將降時雨<lb/>
山川為之出雲也<hi>李善註文選李蕭逺運命論</hi>
常聞山有藏玉則卉草常榮林有猛獸則叢枝莫採是<lb/>
以漢儀重見皇王之迹有真周禮猶存龜蒙之田無改<lb/>
<hi>藝文類聚雜文部連珠</hi>
　　　澤民<lb/>
見龍在田徳施普也<hi>易乾</hi>
芃芃<hi>音蓬</hi>黍苗隂雨膏<hi>去/聲</hi>之悠悠南行召伯勞<hi>去/聲</hi>之<hi>詩小雅黍</hi>
<pb n="KR3k0045_WYG_077-16b"/>
<hi>苗</hi>
視民如子見不仁者誅之如鷹鸇之逐鳥雀也<hi>左傳襄公二十</hi>
<hi>五年</hi>
今有受人之牛羊而為之牧之者則必為之求牧與芻<lb/>
矣求牧與芻而不得則反諸其人乎抑亦立而視其死<lb/>
與<hi>孟子公孫丑下</hi>
禹思天下有溺者由已溺之也稷思天下有饑者由已<lb/>
饑之也是以如是其急也<hi>孟子離婁上</hi>
<pb n="KR3k0045_WYG_077-17a"/>
思天下之民匹夫匹婦有不被堯舜之澤者若已推而<lb/>
内之溝中<hi>孟子萬章上</hi>
醫無方術云吾能治病問之曰何用治病曰用心意病<lb/>
者必不信也吏無經學曰吾能治民問之曰何用治民<lb/>
曰以材能是醫無方術以心意治病也百姓安肯信嚮<lb/>
而人君任用使之乎<hi>王充論衡量知篇</hi>
木而進淵知為船以濟水猶君子之濟民也<hi>太𤣥經第二進解</hi>
木生肥丘根荄見育猶君子以義化人人得以如草木<lb/>
<pb n="KR3k0045_WYG_077-17b"/>
之生肥丘也<hi>太𤣥經第六養解</hi>
時雨随車棠隂逐葢<hi>文苑英華隋煬帝誄</hi>
乃是入境移風非直停車待雨<hi>文苑英華庾信傳</hi>
習習晨風動澍雨潤乎苗郡后恤時務我民以優饒<hi>太平</hi>
<hi>御覽職官部良太守下</hi>
　　　相道<lb/>
朝夕納誨以輔台徳若金用汝作礪若濟巨川用汝作<lb/>
舟楫若歳大旱用汝作霖雨<hi>書説命上</hi>
<pb n="KR3k0045_WYG_077-18a"/>
尹氏作大師之官為周之桎鎋<hi>鄭氏箋詩節南山</hi>
五行氣和則月依其時而生上配日也猶若治理得所<lb/>
臣之功成進受爵位上配君也<hi>禮記正義禮運</hi>
今將軍規橅<hi>讀曰模</hi>云若管晏而休遂行日仄至周召乃<lb/>
留乎<hi>前漢書蕭望之傳</hi>
陛下之有尚書猶天之有北斗也斗為天喉舌尚書亦<lb/>
為陛下喉舌斗斟酌元氣運乎四時尚書出納王命賦<lb/>
政四海<hi>後漢書李固傳</hi>
<pb n="KR3k0045_WYG_077-18b"/>
比之大厦其榱桷之佐乎<hi>晉書髙嵩傳</hi>
人官之大者不名所職相其是矣天官之大者不名所<lb/>
生土是矣<hi>春秋繁露五行之義章</hi>
御之良者善調馬相之賢者善使士今舉異才而使減<lb/>
騶御之是猶扼驥鹽車而使責之疾此賢良文學多不<lb/>
稱舉也<hi>鹽鐡論利議</hi>
天設三光以照記天子立公卿以明治故曰公卿者四<lb/>
海之表儀神化之丹青也<hi>鹽鐵論相刺</hi>
<pb n="KR3k0045_WYG_077-19a"/>
常星猶公卿也衆星猶萬民也列星正則衆星齊常星<lb/>
亂則衆星墜矣<hi>鹽鐵論論菑</hi>
大王知國之柱乎王曰不知也逐女曰柱相國是也夫<lb/>
柱不正則棟不安棟不安則榱橑墮則屋幾覆矣王則<lb/>
棟矣庶民榱橑也國家屋也夫屋堅與不堅在乎柱國<lb/>
家安與不安在乎相今大王既有明知而國相不可不<lb/>
審也<hi>列女傳周列國齊孤逐女</hi>
子誠不習於禮不逹於人事以此相一國據大衆何以<lb/>
<pb n="KR3k0045_WYG_077-19b"/>
理之譬猶掩目而别黒白也掩目而别黒白猶無患也<lb/>
不逹人事而相國非有天咎必有人禍<hi>列女傳周列國魯公乗姒</hi>
次七升于顛臺或柱之材測曰升臺柱輔弗堅也<hi>太𤣥經第</hi>
<hi>一上</hi>
次三柱不中梁不隆大厦微測曰柱不中不能正基也<lb/>
<hi>太𤣥經第三疆</hi>
在棟伊隆于鼎斯寧<hi>蔡中郎集太尉揚公碑</hi>
天垂三台地建五岳降生我哲應鼎之足<hi>蔡中郎集汝南李公碑</hi>
<pb n="KR3k0045_WYG_077-20a"/>
國之有輔如屋之有柱柱不可細輔不可弱柱細則害<lb/>
輔弱則傾<hi>武侯十六䇿舉措</hi>
大臣者君之股肱耳目也所以視聽也所以行事也<hi>徐幹</hi>
<hi>中論審大臣</hi>
屋之須柱梁猶治之須宰相也柱梁不固故屋微宰相<lb/>
不賢則國危<hi>太𤣥經第三疆解</hi>
三公象五岳在天法三能<hi>能即台也贈李善註文選盧子諒  劉琨詩</hi>
瞻旦奭而齊軫軼䕫龍而長騖百辟翹首譬列宿之仰<lb/>
<pb n="KR3k0045_WYG_077-20b"/>
望舒千里結轍若派流之宗江漢<hi>藝文類聚職官部太尉碑</hi>
負日月於中衢撃雷霆於上路徳表生民作舟梁於夷<lb/>
夏噐含羣物制天淵於廟堂<hi>正法念處經序</hi>
　　　擇主<lb/>
鳳凰鳴于山脊之上者居髙視下觀可即止喻賢者待<lb/>
禮乃行翔而後集<hi>鄭氏箋詩卷阿</hi>
交交黄鳥止於棘義以求安棘若不安則移去以興臣<lb/>
仕於君以求行道道若不行則移去<hi>毛詩正義黄鳥</hi>
<pb n="KR3k0045_WYG_077-21a"/>
行人之欲息於茂䕃似諸侯之願朝於有徳<hi>毛詩正義苑栁</hi>
鳳凰之將出則先鳴於髙山之脊居髙視下觀可集止<lb/>
見其梧桐生矣於彼山東之朝陽乃往集之以興賢者<lb/>
之將仕也則相時待禮擇可歸就見其明君出矣於彼<lb/>
仁聖之治世乃往仕之梧桐之生則菶菶萋萋而茂盛<lb/>
以興明君亦徳盛也鳳凰之鳴也則雝雝喈喈然音聲<lb/>
和協以興民臣亦和協也<hi>毛詩正義卷阿</hi>
鳥則擇木木豈能擇鳥<hi>左傳哀公十一年</hi>
<pb n="KR3k0045_WYG_077-21b"/>
國安其主好文則鳳凰居之國亂其主好武則鳳凰去<lb/>
之<hi>竹書紀年上</hi>
貞婦不嫁破亡之家仁賢不官絶滅之國<hi>吳越春秋勾踐入臣外傳</hi>
聫翩輕栖集還為燕雀嗤<hi>魏志劉邵傳註</hi>
以足下聰明揆殷勤之聖意亦足悟海岱之所常在知<lb/>
百川之所宜注矣<hi>蜀志許靖傳註</hi>
風雲之從龍虎賢哲之應聖明<hi>隋書髙祖下帝紀</hi>
魯季孫新弑其君吳起仕焉或謂起曰夫死者始死而<lb/>
<pb n="KR3k0045_WYG_077-22a"/>
血已血而衂已衂而灰已灰而土反其土也無可為者<lb/>
矣今季孫乃始血其毋乃未可知也<hi>韓子説林</hi>
孔思請行魯君曰天下主亦猶寡人也將焉之孔思對<lb/>
曰盖聞君子猶鳥也駭則舉魯君曰主不肖而皆以然<lb/>
也違不肖過不肖而自以為論天下之主乎凡鳥之舉<lb/>
也去駭從不駭去駭從不駭未可知也去駭從駭則鳥<lb/>
曷為舉矣孔思之對魯君也亦過矣<hi>吕氏春秋審應</hi>
奮翅鼔翼將之嘉國<hi>焦氏易林随之小畜</hi>
<pb n="KR3k0045_WYG_077-22b"/>
舉趾振翼南至嘉國<hi>焦氏易林蠱之随</hi>
亂君之門佐鬭傷跟營私貪禄身為悔殘<hi>焦氏易林咸之豐</hi>
工不量度其鑿而方正其枘則物不固而木破矣臣不<lb/>
度君賢愚竭其忠信則被罪過而身殆矣<hi>王逸註楚辭離騷經</hi>
屈原得祝融御已即時還車將即中土乃使仁賢若鸞<lb/>
鳳之人因迎貞女如洛水之神使達已於聖君得若皇<lb/>
帝帝堯者欲與建徳成化制禮作樂以安黎庶也<hi>王逸註楚</hi>
<hi>辭逺遊</hi>
<pb n="KR3k0045_WYG_077-23a"/>
鴻鵠養其羽翼一舉則見山川之屈曲再舉則知天地<lb/>
之圜方身居益髙所睹愈逺賢者亦宜髙望逺慮以知<lb/>
君之賢愚也<hi>王逸註楚辭惜誓</hi>
鸞鳥鳳凰乃髙飛於天大荒之野循於四極回周而戲<lb/>
見仁聖之王乃下來集歸於有徳賢者亦宜處山澤之<lb/>
中周流觀望見髙明之君乃當仕也<hi>王逸註楚辭惜誓</hi>
鸞鳳俊鳥也有聖徳君則來無徳則去以興賢臣難進<lb/>
易退也<hi>王逸註楚辭九章</hi>
<pb n="KR3k0045_WYG_077-23b"/>
夫君猶噐也臣猶物也噐小物大不能相受也髫孺背<lb/>
千金而逐蛺蜨越人棄八珍而甘鼃黽即患不賞好又<lb/>
病不識惡矣夫不用則雖珍而不貴矣莫與則傷之者<lb/>
必至昔衛靈聽聖言而數驚秦孝聞髙談而睡寐而欲<lb/>
緝隆平之化牧良能之勲猶却行以逐馳適楚而首燕<lb/>
也<hi>抱朴子外篇官理</hi>
豹狐之裘不為負薪施九成六變不為聾夫設髙唱逺<lb/>
謀不為庸愚吐忘身致果不為薄徳作<hi>抱朴子外篇博喻</hi>
<pb n="KR3k0045_WYG_077-24a"/>
𤣥雲為龍興非虺蜒所能招也飆風為虎發非狐狢之<lb/>
能致也是以大人受命則逸倫之士集玉帛幽求則邱<lb/>
園之俊起<hi>抱朴子外篇廣譬</hi>
鳥有擇木之性魚有選潭之情<hi>劉子託附</hi>
龍竢風雲而後升士須明君而後進<hi>前漢書註揚雄傳</hi>
屈原以髙行仕楚亦猶資美女之髢賣於九戎而求其<lb/>
利必不得也<hi>前漢書註揚雄傳</hi>
月明星稀烏鵲南飛繞樹三帀何枝可依<hi>文選魏武帝短歌行</hi>
<pb n="KR3k0045_WYG_077-24b"/>
鳳凰集南嶽徘徊孤竹根於心有不厭奮翅凌紫氛豈<lb/>
不常勤苦羞與黄雀羣何時當來儀將須聖明君<hi>文選劉楨</hi>
<hi>贈從弟詩</hi>
朝鴈鳴雲中音響一何哀問子遊何鄉戢翼正徘徊言<lb/>
我塞門來將就衡陽棲往春翔北土今冬客南淮逺行<lb/>
蒙霜雪毛羽日摧頽常恐傷肌骨身隕沈黄泥欲因雲<lb/>
雨會濯翼陵髙梯<hi>文選建章臺詩</hi>
棲鳳難為條淑貺非所臨<hi>文選王僧逹答顔延年詩</hi>
<pb n="KR3k0045_WYG_077-25a"/>
虬虎雖驚風雲未和潜魚擇淵髙鳥候柯<hi>文選袁宏名臣序賛</hi>
鳥擇髙梧臣須顧眄<hi>文選袁宏名臣序賛</hi>
鳥則擇木臣亦簡君<hi>文選潘岳楊荆州誄</hi>
髙鳥相木而集智士擇土而翔<hi>意林阮子</hi>
厭禋祀於故墟饗禴祭於東鄰<hi>藝文類聚人部言志賦</hi>
誠以枯澤非應龍之淵棘林非鸞鳳之窟昔食其自匿<lb/>
監門非髙祖不長揖孔明躬稼南陽非劉氏不馳驅望<lb/>
雲霄而偶翮見鴻漸之輕羽瞻長塗而髙鳴知騏驥之<lb/>
<pb n="KR3k0045_WYG_077-25b"/>
迅足<hi>太平御覽人事部交友二</hi>
正當遊翔擇木待椅桐竹實耳<hi>𢎞明集十一</hi>
　<lb/>
　<lb/>
　<lb/>
　<lb/>
　<lb/>
　喻林卷七十七<lb/>
</p>
<p>
</p>
  </div>
</body>
</text>
</TEI>
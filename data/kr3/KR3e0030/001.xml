<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全生指迷方卷一</head>
    <p>
<pb n="KR3e0030_WYG_001-1a"/>
欽定四庫全書<lb/>
　全生指迷方卷一　　　　　宋　王貺　編<lb/>
　　脉論<lb/>
論曰人以天地之氣生四時之法成是以有五藏六府<lb/>
四肢十二經三百六十五穴以象五運六氣四時十二<lb/>
月周天之度陰陽變化與天地同流乖其氣逆其理則<lb/>
陰陽交錯府藏偏毗脉行遲速榮衞失度百病從生非<lb/>
脉無以探賾索隱所謂脉者乃天真之元氣有生之精<lb/>
<pb n="KR3e0030_WYG_001-1b"/>
神精神去幹脉理乃絶故上古聖人體性鑒形剖别藏<lb/>
府詳辨經絡會通内外各著其情氣穴所發各有腧名<lb/>
善診脉者靜意視義觀其變於㝠㝠之中以神合神悠<lb/>
然獨悟口弗能言先别陰陽審清濁而知分部視喘息<lb/>
聽音聲而知病所生所謂陰陽者至者為陽謂随呼而<lb/>
出也去者為陰謂随吸而入也動者為陽鼓擊躁急也<lb/>
靜者為陰來去沈沈黙黙也數者為陽謂一呼一吸六<lb/>
至也遲者為陰謂往來不滿三至也於三部九候之内<lb/>
<pb n="KR3e0030_WYG_001-2a"/>
察其脉形有獨異者謂獨大獨小獨疾獨遲獨不應四<lb/>
時者乃受病之所也<lb/>
　　辨五藏六府部位脉法<lb/>
左手寸口脉浮取之屬小腸為府沈取之屬心為藏其<lb/>
經則手太陽少陰左手關上脉浮取之屬膽為府沈取<lb/>
之屬肝為藏其經則足少陽厥陰左手尺中脉浮取之<lb/>
屬膀胱為府沈取之屬腎為藏其經則足太陽少陰右<lb/>
手寸口脉浮取之屬大腸為府沈取之屬肺為藏其經<lb/>
<pb n="KR3e0030_WYG_001-2b"/>
則手太陰陽明右手關上脉浮取之屬胃為府沈取之<lb/>
屬脾為藏其經則足太陰陽明右手尺中脉浮取之屬<lb/>
三焦為府沈取之屬心胞絡又屬右腎其經則手少陽<lb/>
厥陰<lb/>
　　辨人迎三部趺陽九候五藏六府脉法<lb/>
論曰診脉之法其要有三一曰人迎在結喉兩傍取之<lb/>
應指而動此部法天也二曰三部謂寸關尺也于腕上<lb/>
側有骨稍高曰高骨先以中指按骨謂之關前指為寸<lb/>
<pb n="KR3e0030_WYG_001-3a"/>
部後指為尺部尺寸以分陰陽陽降陰升通度由關以<lb/>
出入故謂之關此部法人三曰趺陽在足面繫鞋之所<lb/>
按之應指而動者是也此部法地三者皆氣之出入要<lb/>
㑹所以能决吉凶死生凡三處大小遲速相應齊等則<lb/>
為無病之人故曰人迎趺陽三部不參動數發息不滿<lb/>
五十未知生死以三者為决死生之要也故人迎一盛<lb/>
病在太陽謂陽極也四盛以上為隔陽謂無陰以收也<lb/>
寸口一盛病在少陰二盛病在太陰三盛病在厥陰厥<lb/>
<pb n="KR3e0030_WYG_001-3b"/>
有盡也四盛以上為關隂謂無陽以繫也隔陽者氣上<lb/>
而不能下則吐逆關隂則閉塞大小便不通皆死不治<lb/>
九候者謂三部之位一位有三候浮取之屬陽沈取之<lb/>
屬隂中得之為胃氣故無胃氣則死五藏之脉輕手于<lb/>
皮膚得之者肺也至肌得之者心也至肉得之者脾也<lb/>
至筋得之者肝也至骨得之者腎也五者輕重皆應是<lb/>
謂五藏之氣全也又有推而外之在經絡推而内之在血<lb/>
脉凡診平人之脉當以平旦隂氣未動陽氣未散飲食<lb/>
<pb n="KR3e0030_WYG_001-4a"/>
未進脉絡調和可以見有餘不足之脉一呼行三寸一<lb/>
吸行三寸呼吸行六寸而脉四至呼吸之間又一至此<lb/>
盛脉得天全者也若過十息脉應五十動又須與氣相<lb/>
應往來緩急得中潤澤如慢水流行源源者此夀脉無<lb/>
疾也若不滿五十動一止此一藏之氣絶四歲死三十<lb/>
動一止三嵗死二十動以下一止期以嵗月死若與形<lb/>
氣不相應往來短促枯燥無首尾此不夀之脉而多病<lb/>
凡診病脉則不以晝夜審脉所以察其由則寒熱虚實<lb/>
<pb n="KR3e0030_WYG_001-4b"/>
見矣凡脉病人不病者死人病脉不病者生<lb/>
　　診諸病證脉法<lb/>
論曰脉變于内病形于外相參以察其理氣熱脉滿是<lb/>
謂重實脉實以堅謂之益甚上下相失不可數者死謂<lb/>
至數也脉口熱而尺反緩皮膚外證也滑則從濇則逆<lb/>
寸口膚熱而尺膚寒絡氣不足也尺膚熱脉滿寸口膚<lb/>
寒脉濇是經氣不足絡氣有餘也脉寸虚尺虚是謂重<lb/>
虚重虚者死寸虚者病情無常神不守也尺虚者行歩<lb/>
<pb n="KR3e0030_WYG_001-5a"/>
恇然脉滑則生濇則死脉急大堅尺濇而不應謂之形<lb/>
滿手足溫則生寒則死乳子中風熱喘鳴肩息脉緩則<lb/>
生急則死下痢白沫脉沈則生浮則死下痢膿血脉懸<lb/>
絶則死滑則生浮濇之脉身有熱者死癲疾之脉搏大<lb/>
而滑久久自已脉小堅急死不治人病口甘而渴此數<lb/>
食甘美而多肥五氣之溢也謂之脾癉病人口苦此因<lb/>
數謀慮不决膽虚氣上溢是謂膽癉凡消癉之脉實大<lb/>
病久可治病人身熱如炭頸膺如格人迎躁盛喘息氣<lb/>
<pb n="KR3e0030_WYG_001-5b"/>
逆太隂脉微細如髪者死不治謂氣口與人迎不相應<lb/>
也心脉滿大癎瘛筋變肝脉小急癎痓筋攣肝脉騖暴<lb/>
有所驚駭無故而瘖脉不至不治自已謂氣暴厥也氣<lb/>
復則已腎脉小急肝脉小急皆為瘕肝脉併沈為石水<lb/>
併浮為風水併虚為死併小弦為驚腎脉大急沈肝脉<lb/>
大急沈皆為疝肺沈摶為肺疝太陽急為瘕膀胱氣也<lb/>
太隂急為脾疝少隂急為癎厥心病也少陽急為驚膽<lb/>
病也脾脉沈鼔為腸癖由飽食而筋脉横解腸癖為痔<lb/>
<pb n="KR3e0030_WYG_001-6a"/>
胃脉沈鼔濇胃外鼔大心脉小急皆為偏枯年不滿二<lb/>
十者三嵗死脉至而摶血衂身熱者死心肝脉小沈濇<lb/>
為腸癖心脉至如喘名曰暴厥不知與人言脉至如數<lb/>
使人暴驚三四日自已肺脉有餘病皮痺閉不通而生<lb/>
瘾疹不足病肺痺寒濕脾脉有餘病肉痺寒中隂隔塞<lb/>
也不足病脾痺肝脉有餘病筋痺脇滿不利不足病肝<lb/>
痺腎脉有餘病骨痺身重不足病腎痺凡隂病見陽脉<lb/>
者生謂病人四肢厥惡寒多汗脉得洪大數實也陽病<lb/>
<pb n="KR3e0030_WYG_001-6b"/>
見隂脉者死謂病人身熱狂躁譫言欲飲水脉得沈細<lb/>
微遲也<lb/>
　　辨脉形及變化所主病證法<lb/>
浮脉之狀在皮膚輕手得之重按則似有若無王於秋<lb/>
主肺主風主虚乏短氣秋得之為順春得之為賊邪冬<lb/>
得之為虚邪夏得之為實邪又為微邪其病不治自愈<lb/>
純浮為感風浮弦為虚勞浮𦂳為風寒浮芤為衂血浮<lb/>
滑為風痰浮洪為風氣壅滯浮微為氣不足浮緩為風<lb/>
<pb n="KR3e0030_WYG_001-7a"/>
虚四肢不隨浮濇為傷肺咯血𠻳血浮遲為傷憊浮弱<lb/>
為虚損浮濡為氣血俱不足又看見于何部位以臓腑<lb/>
經絡推之餘皆倣此消息<lb/>
沈脉之狀取于肌肉之下得之主藏病沈滯伏匿在寸<lb/>
為心肺鬱伏悲憂不樂在關為肝脾不利中滿善噫䐜<lb/>
脹濕勝則腫滿溏泄食不化支膈胠脇滿善恐在尺則<lb/>
為石水腹腫硬以指彈之殻殻然有聲小便澁沈𦂳為<lb/>
腸間積寒痛沈澁結為五氣積聚成形沈數或疾為骨<lb/>
<pb n="KR3e0030_WYG_001-7b"/>
蒸沈滑為腎消骨枯善渴小便數純沈為腫重足膝不<lb/>
利不得履地得之于隂濕之氣沈而微五藏氣衰骨痿<lb/>
不能起<lb/>
遲脉之狀往來極遲一息三至為隂盛陽虚之候若手<lb/>
足厥不回者死五藏氣短不能朝于氣口肺腎俱衰也<lb/>
<hi>太素脉訣作肺腎俱絶</hi>　陳無擇三因方云遲者應動極緩與人<lb/>
迎相應則濕寒凝滯與氣口相應則虚冷沈積遲為寒<lb/>
為痛遲而濇為癥瘕咽酸<lb/>
<pb n="KR3e0030_WYG_001-8a"/>
數脉之狀往來急數一息六至為陽盛隂微之候寸脉<lb/>
見之為熱為燥為煩左關為目赤頭疼煩滿右關為口<lb/>
臭胃煩嘔逆尺中見為小便黄赤大便閉澁與人迎相<lb/>
應為熱與氣口相應或為瘡<lb/>
洪脉之狀大而隱指若大而散漫是謂氣衰大而浮風<lb/>
客于衞欬出青黄膿如彈丸大若不出則傷肺下利得<lb/>
脉大利益甚霍亂得之則吉又其脉主夏屬心<lb/>
虚脉之狀浮大無力遲而且柔又如蜘蛛絲此陽氣衰<lb/>
<pb n="KR3e0030_WYG_001-8b"/>
少隂氣獨居為多汗亡陽形氣蕭索其人不夀<lb/>
散脉之狀浮而無力至數不齊渙漫不收更甚于虚或<lb/>
來多去少按之如無此氣血俱虚根本脫離之候左寸<lb/>
軟散為陽虚不斂右寸見之為氣耗汗出肝脉軟散色<lb/>
澤者當病溢飲脾脉得之色不澤當病足胻腫尺脉見<lb/>
散為精氣衰耗又產婦得之生孕婦得之死<lb/>
芤脉之狀如浮而大于指面之下其形中斷又如流水<lb/>
不相續或如瀉漆之形斷而倒收又似弦而軟<hi>太素脉訣云芤</hi>
<pb n="KR3e0030_WYG_001-9a"/>
<hi>脉之狀中空弦散</hi>主吐血嘔血衂血男子失精婦人胞漏半產<lb/>
血崩又曰其狀弦大弦則為减大則為芤弦芤相搏此<lb/>
名為革金刑木而傷肝也芤而滑嘔吐甚則亡血芤而<lb/>
數陽陷隂中血妄行芤而𦂳風冷入血下血如豚肝臍<lb/>
腹痛死不治芤而弦因失血致勞傷芤而微或散久成<lb/>
血枯<lb/>
濡脉之狀極軟弱如以指按水中綿如有如無<hi>太素脉訣云諸</hi>
<hi>部脉形按之極小</hi>為隂陽俱不足濕冷霧露之氣所傷為病頭<lb/>
<pb n="KR3e0030_WYG_001-9b"/>
重如以濕熱之物裹首大筋軟短小筋弛長為痿弱骨<lb/>
不能立又為亡津液精神不收<hi>十便良方云精神乾急或偏枯血脉痺得之風</hi>
<hi>冷濕氣也餘同前</hi>又為脛痠枯細手足常厥冷肉理不密<lb/>
微脉之狀極微或似有似無為氣血不足為虚憊亡血<lb/>
亡汗小便數或白濁若微數為隂虚客陽内熱穀氣少<lb/>
也若在尺部腎脂枯髄不滿骨若在左關則肝虚血不<lb/>
足目視昏&gt;昏&gt;筋緩弱若在右關則虚滑泄注穀不化腸<lb/>
鳴及漿粥不入胃若在右寸則為肺損背寒口中如含<lb/>
<pb n="KR3e0030_WYG_001-10a"/>
霜雪欬𠻳肌踈不可以風短氣若在左寸為心虚恍惚<lb/>
憂思不樂多恐如人將捕之若六部俱微則陽不及四<lb/>
肢足脛冷手足厥常欲湯火煖之　陳無擇三因方云<lb/>
微者極細而軟似有若無與人迎相應則風暑自汗與<lb/>
氣口相應則微陽脫泄八裏病脉微為虚為弱為衂為<lb/>
嘔為泄為亡汗為拘急微弱為少氣為中寒<lb/>
革脉之狀渾渾革至如湧泉謂出而不返也為隂氣隔<lb/>
陽又為溢脉蓋自尺而出上于魚際亦謂之離經無根<lb/>
<pb n="KR3e0030_WYG_001-10b"/>
本也又覆脉之狀自寸口下退過而入尺皆必死之脉<lb/>
也<lb/>
伏脉之狀重于沈指下尋之方得蓋時見時隱也<hi>太素脉訣</hi>
<hi>云伏脉之狀其形沈伏隱隱其位</hi>此隂陽之氣相伏也或隂中伏陽陽<lb/>
中伏隂脉疾為伏陽内熱身雖寒而不欲蓋衣脉遲小<lb/>
有來無去此伏隂在内陽氣不得入也其人身雖熱而<lb/>
但欲覆被向火脉實者有伏氣在内濇者有動氣在左<lb/>
則左病在右則右病在尺則居臍上下居臍上為逆居<lb/>
<pb n="KR3e0030_WYG_001-11a"/>
臍下為從<lb/>
牢脉之狀如弦而實尋之則散<hi>太素脉訣云指下尋之不動</hi>為五勞<lb/>
六極七傷之病若加數疾則發熱加短遲則發寒疾遲<lb/>
不常為寒熱支體迫急情思不樂<lb/>
實脉之狀舉按有力重按隱指愊愊然氣不利亦主伏<lb/>
陽在内蒸熱勞倦胃氣壅塞為内癰實數為三焦閉熱<lb/>
大便祕實滑為癖飲癥瘕留聚之病實大為氣盛閉寒<lb/>
<hi>太素脉訣實大作實洪</hi>實沈為藏府氣不通帶短<hi>太素脉訣云實而短</hi>為宿<lb/>
<pb n="KR3e0030_WYG_001-11b"/>
穀不化<lb/>
弱脉之狀小而無力為精不足短氣表裏俱衰為暴下<lb/>
隂併于陽汗出不止者死又為脚弱筋緩足不能履地<lb/>
惡寒不可出風<lb/>
細脉之狀細細如線<hi>太素脉訣云其形細微</hi>隂氣勝陽也又為手<lb/>
足寒氣少慘慘不舒暢又血不榮于四肢謂寒則澁而<lb/>
不流行也<hi>太素脉訣云又主冷洩痢</hi>
緩脉之狀不遲不疾一息四至往來得中實得土氣<hi>太素</hi>
<pb n="KR3e0030_WYG_001-12a"/>
<hi>脉訣云緩脉之狀如栁葉也</hi>緩甚為病四肢不收受濕而痺緩而沈<lb/>
脾氣滯志意不舒展氣痞多噎緩而濇肌肉不仁津液<lb/>
不流行榮衞失度因以致風緩而微為消氣緩而滑為<lb/>
熱中多食緩而短穀不化為溏泄緩而浮為風嚲曵<lb/>
陳無擇三因方云緩者浮大而軟去來微遲與人迎相<lb/>
應則風熱入藏與氣口相應則怒極傷筋緩而在下為<lb/>
風為寒為弱為痺為疼為不仁為氣不足為眩暈緩而<lb/>
滑為熱中緩而遲虚寒相搏食冷則咽痛<lb/>
<pb n="KR3e0030_WYG_001-12b"/>
濇脉之狀往來極濇如水不能流或聚于指下或綿綿<lb/>
如瀉漆斷而倒收又似止非止<hi>太素脉訣云濇脉之狀如刀口到指不離其所</hi>
主男子亡血失精婦人胎姙不成月候凝澀或崩傷不<lb/>
止五帶敗血在腹或血瘕成形筋急寒痺浮濇為肺病<lb/>
咯血欬𠻳虚勞濇中時弦為金木相剋脇下痛不得臥<lb/>
者死在左寸為心痺寒慄病積溲血在左尺為病小腹<lb/>
積氣在右關則病心腹時滿在左關則病筋急積寒<lb/>
結脉之狀大小不定往來不拘數至時一止主氣不流<lb/>
<pb n="KR3e0030_WYG_001-13a"/>
行腹中癥癖氣塊成形或因大病後亡津液亡血或驚<lb/>
恐神散而精不收或夢漏亡精又多慮而心氣耗也若<lb/>
無是因則其人夀不過一二年<lb/>
代脉之狀其來如斷絶而相待其息以至時搏而動主<lb/>
血氣虧損或驚憂積甚形氣不相得也<lb/>
滑脉之狀指下如水之流或如轉珠無滯礙<hi>太素脉訣云不緩不</hi>
<hi>洪不實如珠之形</hi>主嘔吐主飲滑而弦細者為支飲欬逆倚息<lb/>
面浮腫滑而𦂳停寒積飲吞酸腸間漉漉有聲滑而弦<lb/>
<pb n="KR3e0030_WYG_001-13b"/>
留飲在胃頭痛而眩滑而數為中暍甚則為痓手足瘛<lb/>
瘲搐搦也滑而緩熱中消穀引食滑而細沈為消渴帶<lb/>
微為消中不渴小便數滑實為氣盛上熱滑大而數為<lb/>
心氣熱越多汗滑而微小為無力盜汗在尺滑為狐風<lb/>
疝在右手寸口為肺風疝在右關則為脾風疝在左關<lb/>
則為肝風疝<lb/>
𦂳脉之狀如按繩激指三部通度與弦相似而有力舉<lb/>
按皆有餘主中寒腹痛切急在寸口則中寒口噤頭痛<lb/>
<pb n="KR3e0030_WYG_001-14a"/>
惡寒欲得覆被火炙在關上則胃冷吞酸中脘臍腹痛<lb/>
下利筋寒或轉筋霍亂欬嘔膽汁𦂳數為冷熱痢下膿<lb/>
血或身熱飲食如故有痛處則結癰疽在尺為寒疝痛<lb/>
促脉之狀自尺上寸口促急有來無去<hi>太素脉訣作有來時止復來</hi>
此榮衛無度數隂氣促陽也又腎氣離經升而不降又<lb/>
為無隂而陽無以繫也若時氣促數上出寸口此陽併<lb/>
于血病赤斑十死一生若脉見斷絶為黑斑獨陽攻藏<lb/>
氣絶死不治<lb/>
<pb n="KR3e0030_WYG_001-14b"/>
動脉之狀鼓動而暴于指下不常氣血相乘搏擊而動<lb/>
也或鼓于陽則一陽為鉤如夏脉之盛或鼓于隂則一<lb/>
隂為毛如秋氣之急切勁烈鼓陽勝急曰弦隂緩而陽<lb/>
急也鼓陽至而絶曰石陽辟隂孤也隂陽相過曰溜氣<lb/>
相鼓作而動也<lb/>
弦脉之狀如張弓弩弦應指有力重按則軟弱<hi>太素脉訣云狀</hi>
<hi>如琴弦</hi>主春氣主肝藏主虚主痰主瘧主勞弦而微氣不<lb/>
足筋緩不榮弦急似數非數綿綿之狀勞傷氣促急四<lb/>
<pb n="KR3e0030_WYG_001-15a"/>
肢煎厥無首尾而促疾虚勞不足弦弱而疾夜多盜汗<lb/>
弦短而大榮衞勞傷内急外緩兼數則熱目視昏&gt;昏&gt;血<lb/>
不足也兼遲則寒筋脉急攣弦濇因失血女子則月閉<lb/>
血瘕弦𦂳為虚寒裏急寒疝少腹痛面青下利弦遲而<lb/>
濇出入無首尾為寒閉血少筋乾急<hi>太素脉訣作弦而急</hi>或偏枯<lb/>
血脉痺得之風冷濕氣也<hi>十便良方云沈而微五藏氣弱骨痿不能起</hi>
短脉之狀往來極短不待息盡而回或無首尾但見于<lb/>
指面亦不待氣來而至其人短氣息急或不能長息又<lb/>
<pb n="KR3e0030_WYG_001-15b"/>
為大下脱氣又主久病<lb/>
長脉之狀往來指下息隨而盡其有餘如操帶物之長<lb/>
<hi>太素脉訣云長脉之狀來往至長</hi>稟賦氣强勝血而氣擁其人夀若加<lb/>
大而數為病陽盛内熱當利三焦<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全生指迷方卷三</head>
    <p>
<pb n="KR3e0030_WYG_003-1a"/>
欽定四庫全書<lb/>
　全生指迷方卷三　　　　　宋　王貺　編<lb/>
　　諸積<lb/>
論曰若腹中成形作塊按之不移推之不動動輒㣲喘<lb/>
令人寒熱腹中時痛漸漸羸瘦久不治之多變成水虚<lb/>
勞亦由憂思驚恐寒熱得之陰陽痞滯氣結成形其脉<lb/>
結澀謂之積氣萬安丸主之<lb/>
萬安丸<lb/>
<pb n="KR3e0030_WYG_003-1b"/>
　　大㦸<hi>炒</hi>　　甘遂<hi>炒/</hi>　　牽牛<hi>炒</hi>　　五靈脂<lb/>
　　吴茱萸<hi>炒</hi>　延胡索<hi>炒各/半兩</hi>芫花<hi>炒/</hi>　　石膏<hi>細研分各一</hi>
　　膽礬<hi>一錢研</hi>　細墨<hi>燒一/錢研</hi>　斑蟊<hi>二十箇去頭足翅</hi>
　　巴豆<hi>去皮出油一錢</hi>芫青<hi>四十箇去頭足翅</hi>
　右為細末白麫糊為丸如菉豆大生薑橘皮湯下一<lb/>
　　粒日二服病去六七分即住服　史氏指南方有<lb/>
　　續隨子郁李仁信砒各一分無延胡索巴豆袁當<lb/>
　　時大方有砒一分無斑蟊芫青巴豆<lb/>
<pb n="KR3e0030_WYG_003-2a"/>
若左脇下如覆杯有頭足久不已令人發痰瘧寒熱欬<lb/>
或間日也始由肺病傳肝肝當傳脾脾乗王而不受邪<lb/>
其氣留于肝故結而為積其脉澀結麝香丸主之<lb/>
麝香丸<lb/>
　　蓬莪茂<hi>炮一兩</hi>桂心　　當歸　　人參<hi>各半兩</hi>
　　細辛<hi>去苗</hi>　　川烏頭<hi>炮去皮臍/各一分</hi>　巴豆<hi>一分去皮出油</hi>
　右為細末白麫糊為丸如菉豆大食後飲下三粒<lb/>
　　史氏指南方無蓬莪茂有芍藥一兩<lb/>
<pb n="KR3e0030_WYG_003-2b"/>
若心下如盤久不已令人四肢不收發黄疸飲食不為<lb/>
肌膚始由肝病傳脾脾當傳腎腎乘王而不受邪氣留<lb/>
予脾其脉緩澀時結謂之痞氣三稜煎主之　孫氏仁<lb/>
存方云兼治食癥酒癥血蠱氣塊血瘕時發刺痛婦人<lb/>
血分男子脾氣橫泄<lb/>
三稜煎<lb/>
　　京三稜<hi>剉</hi>　蓬莪茂<hi>剉各/四兩</hi>　　　芫花<hi>一兩</hi>
　右用米醋三升煮令醋盡獨炒芫花令乾餘二味切<lb/>
<pb n="KR3e0030_WYG_003-3a"/>
　　片子焙乾同為末白麫糊為丸如豌豆大橘皮湯<lb/>
　　下三粒以知為度<lb/>
若從少腹上衝心胸咽喉發痛如㹠肝狀發作欲死由<lb/>
脾病傳腎腎當傳心心乗王而不受邪氣留于腎結而<lb/>
為積其脉沈結謂之賁㹠賁㹠湯主之<lb/>
賁㹠湯<lb/>
　　甘草<hi>炙</hi>　　川芎　　半夏<hi>湯洗七遍</hi>　芍藥<lb/>
　　黃芩<hi>各二兩</hi>　葛根　　甘李根皮<hi>各五兩</hi>
<pb n="KR3e0030_WYG_003-3b"/>
　右為散每服五錢水二盞薑五片同煎至一盞去滓<lb/>
　　溫服　史氏指南方加當歸一兩　孫氏仁存方<lb/>
　　加乾薑一兩一分當歸二兩無葛根<lb/>
若脉大而散時一結謂之伏梁伏梁丸主之<lb/>
伏梁丸<lb/>
　　青皮<hi>白馬尿浸三日令軟透切三十箇</hi>巴豆<hi>去皮十五箇與青皮同炒乾去巴豆不用</hi>
　　羌活<hi>半兩</hi>
　右為末白麫糊為丸如菉豆大飲下五粒未知漸加<lb/>
<pb n="KR3e0030_WYG_003-4a"/>
　　至十粒<lb/>
若身體及髀股胻皆腫環臍而痛不可動動之為水亦<lb/>
名伏梁椒仁丸主之<lb/>
椒仁丸<lb/>
　　五靈脂　　吴茱萸<hi>炒</hi>　延胡索<hi>炒各半兩</hi>
　　芫花<hi>醋浸一宿炒一分</hi>　　　　椒仁　　　甘遂<hi>炒</hi>
　　續隨子<hi>去皮研</hi>郁李仁<hi>去皮/研</hi>牽牛<hi>炒熟各/半兩</hi>砒<hi>一錢研</hi>
　　石膏<hi>火煅過一分研</hi>附子<hi>炮去/皮臍</hi>　木香<hi>各半/兩</hi>　膽礬<hi>一錢研</hi>
<pb n="KR3e0030_WYG_003-4b"/>
　右為細末白麫糊為丸如豌豆大橘皮湯下一粒早<lb/>
　　辰日午臨臥服如婦人血分則去木香加斑蟊芫<lb/>
　　青各三十枚去頭足翅炒當歸半兩<lb/>
　　諸痛<lb/>
論曰諸心腹痛者或外邪來客或氣相干其卒然痛而<lb/>
即止者此寒氣客于脉外得寒則縮踡絀急外引小絡<lb/>
得熱即止宜先用熨法後以良薑散主之<lb/>
熨法　指南方云治心腹痛卒然而止遇寒再發<lb/>
<pb n="KR3e0030_WYG_003-5a"/>
　　鹽<hi>半斤炒極熱</hi>
　右以舊帛包熨痛處指南方云漸去至一重<lb/>
良薑散<lb/>
　　高良薑<hi>五兩</hi>　厚朴<hi>去皮薑汁塗炙二兩</hi>　　當歸<lb/>
　　桂心<hi>各三兩</hi>
　右為散每服五錢水二盞煎至一盞去滓溫服<lb/>
若腰者腎之外候足太陽經之流注如痛連小腹不得<lb/>
仰俛惙惙短氣由腎氣虚弱有所不榮補腎散主之<lb/>
<pb n="KR3e0030_WYG_003-5b"/>
補腎散<lb/>
　　杜仲<hi>去粗皮杵碎酒拌炒焦一兩</hi>　桂<hi>去/皮</hi>　　牡丹皮<hi>各半兩</hi>
　右為末每服三錢用豬腎一箇批開糝藥在内入鹽<lb/>
　　少許以線紥定水煑熟空心食之<lb/>
若𨼆𨼆腰痛以熱物熨痛處即少緩由處卑濕復為風<lb/>
邪傷足太陽之經其脉緩澀白术散主之<lb/>
白术散<lb/>
　　白术<hi>二兩</hi>　　芍藥<hi>三/兩</hi>　　桂<hi>去/皮</hi>　附子<hi>炮去皮臍各一兩剉</hi>
<pb n="KR3e0030_WYG_003-6a"/>
　右為細末溫酒調二錢匕食前服<lb/>
若腰痛不能轉側由勞役動傷經絡或從高墮下氣滯<lb/>
于腰正氣流行相搏則痛其脉沈大小不常謂之䐴腰<lb/>
趁痛丸主之<lb/>
趁痛丸<hi>諸氣門見趁痛散</hi>
若腰如錐刀所刺大便黒色小便赤黒此留血滯于腰<lb/>
間謂之血瀝腰痛其脉濇當歸丸主之<lb/>
當歸丸<lb/>
<pb n="KR3e0030_WYG_003-6b"/>
　　當歸<hi>三兩剉碎</hi>　水蛭<hi>好者炒/三十箇</hi>　桃仁<hi>去皮尖三十箇炒研</hi>
　右為末酒糊為丸如梧桐子大酒下十粒未知加至<lb/>
　　三十粒<lb/>
若腰冷腹重如帶五千錢如坐于水由腎經為陰濕所<lb/>
逼復受風冷久不治變成水病腎著湯主之<lb/>
腎著湯<lb/>
　　甘草<hi>炙</hi>　　乾薑<hi>各二/兩</hi>　白茯苓　　白术<hi>各四兩</hi>
　右為散每服五錢水二盞煎至一盞去滓食前溫服<lb/>
<pb n="KR3e0030_WYG_003-7a"/>
若腰脊不舉由遠行勞倦逢大熱而渴陽氣内伐熱舍<lb/>
于腎水不勝火則骨枯而髓减蓋陽明併腎則腎脂枯<lb/>
而宗筋不調宗筋主束骨而利機關也是謂骨痿兔絲<lb/>
子丸補腎散主之<lb/>
兔絲子丸<lb/>
　　兔絲子<hi>揀淨酒浸透搗爛焙乾</hi>　　乾地黄<hi>焙各二兩</hi>
　　杜仲<hi>去粗皮杵碎酒拌一宿炒焦三兩</hi>　牛膝<hi>酒浸一兩</hi>
　　<graphic n="KR1181" url="https://raw.githubusercontent.com/kanripo/KR-Gaiji/master/images/KR1181.png" mimeType="image/png"/>薢<hi>一兩</hi>
<pb n="KR3e0030_WYG_003-7b"/>
　右為細末煉蜜為丸如梧桐子大飲下三十粒食前<lb/>
　　服<lb/>
補腎散<hi>見前</hi>
若脇痛不得息痛則欬而汗出由邪客于足少陽之絡<lb/>
屬膽宜灸足小指次指𤓰甲上與肉交處七壯竅陰二<lb/>
穴也<lb/>
若臂外臁痛手不及頭心煩喉痺者由邪客于手少陽<lb/>
之絡以針刺手大指次指之端去𤓰甲如韭葉令血出<lb/>
<pb n="KR3e0030_WYG_003-8a"/>
而止<lb/>
若臂痛不能屈伸此邪客于臂掌之間取腕踝骨後以<lb/>
指按之極痛刺之留二呼急出鍼或灸<lb/>
若筋拘攣背急痛引脇下從項推下夾脊按之應手痛<lb/>
者于其上灸七壯未定加至十四壯<lb/>
若痛引小腹由寒氣客于厥陰之脉或脇肋相引腎肝<lb/>
脉弦大久成寒疝桂枝烏頭湯主之<lb/>
桂枝烏頭湯<lb/>
<pb n="KR3e0030_WYG_003-8b"/>
　　桂心<hi>三兩</hi>　　芍藥<hi>三/兩</hi>　　烏頭<hi>炮去皮臍二兩半</hi>
　　甘草<hi>炙二兩</hi>
　右為散每服五錢水二盞薑五片棗一枚同煎至一<lb/>
　　盞去滓入蜜半匙許再煎一二沸稍熱服<lb/>
　　眩暈<lb/>
論曰頭眩之狀謂目眩旋轉不能俛仰頭重不能舉目<lb/>
不能開開則不能視物<hi>史氏指南方云觀物如反或如浮水</hi>或身如在舟<lb/>
車上是謂徇蒙招尤目瞑耳聾下實上虚過在足少陽<lb/>
<pb n="KR3e0030_WYG_003-9a"/>
厥隂由肝虚血弱則風邪乃生蓋風氣通于肝又曰諸<lb/>
風掉眩皆屬于肝左手關脉虚弦謂之風眩香芎散桃<lb/>
紅散主之<lb/>
香芎散<lb/>
　　芎藭　　　獨活　　　旋覆花　　藁本<hi>去苗</hi>
　　細辛<hi>去苗</hi>　　蔓荆子<hi>各一/兩</hi>石膏<hi>研/</hi>　　甘草<hi>炙</hi>
　　荆芥穗<hi>各半兩</hi>
　右為末每服三錢水一盞薑三片同煎至七分去滓<lb/>
<pb n="KR3e0030_WYG_003-9b"/>
　　溫服不拘時<lb/>
桃紅散<lb/>
　　白附子<hi>新羅者</hi>黄丹<hi>等分</hi>
　右同炒候黄丹深紫色篩出黃丹不用只將白附子<lb/>
　　為末茶清調下一錢匕<lb/>
若頭眩發則欲嘔心下溫溫胸中如滿由胸上停痰胃<lb/>
氣不流行盤鬱不散氣上騰入腦腦滿則眩關脉沈弦<lb/>
或謂之痰眩旋覆花丸主之<lb/>
<pb n="KR3e0030_WYG_003-10a"/>
旋覆花丸<hi>見前熱證門</hi>
若但運而不眩發則伏地昬昬食頃乃蘇由榮衞錯亂<lb/>
氣血溷濁陽氣逆行<hi>指南云此由邪客諸氣隂陽特厥上者不得下下者不得上上下相</hi>
<hi>隔精神散亂</hi>上下相隔氣復通則蘇脉虚大而澀謂之氣運<lb/>
流氣飲子草烏頭湯主之<lb/>
流氣飲子<lb/>
　　紫蘇葉　　青皮　　　當歸<hi>洗</hi>　　芍藥<lb/>
　　烏藥　　　茯苓　　　桔梗　　　川芎<lb/>
<pb n="KR3e0030_WYG_003-10b"/>
　　半夏<hi>湯洗七遍焙乾為末薑汁和隂乾</hi>　黄耆　　　枳實<hi>麩炒去瓤</hi>
　　防風<hi>各半兩</hi>　甘草<hi>炙/</hi>　　橘皮<hi>洗各/三分</hi>　木香<hi>一分</hi>
　　連皮大腹<hi>剉薑汁浸一宿焙一兩</hi>
　右為散每服五錢水二盞生薑三片棗一個同煎至<lb/>
　　一盞去滓溫服<lb/>
草烏頭湯<lb/>
　　草烏頭<hi>去皮尖生用</hi>　細辛<hi>去/苗</hi>　　茶牙<hi>等分</hi>
　右為散每服五錢水二盞煎至一盞去滓緩緩服盡<lb/>
<pb n="KR3e0030_WYG_003-11a"/>
若但欲仰視目瞑不能開開而眩唾出若涕惡風振寒<lb/>
由腎氣不足動作勞損風搏于肺腎氣不足膀胱不榮<lb/>
于外故使彊上瞑視因其勞而受風在肺故唾出若涕<lb/>
而惡風謂之勞風芍藥黃耆湯主之<lb/>
芍藥黃耆湯<lb/>
　　芍藥<hi>二兩</hi>　　黃耆<hi>三/兩</hi>　　川芎<hi>二兩</hi>
　　烏頭<hi>炮去皮半兩</hi>
　右為散每服五錢水二盞薑三片棗一個同煎至一<lb/>
<pb n="KR3e0030_WYG_003-11b"/>
　　盞去滓溫服<lb/>
　　厥證<lb/>
論曰若暴厥卒然不知人事身脉皆動其狀如尸聽其<lb/>
耳中如循嘯聲股間暖由邪氣折于手少陰太陽足陽<lb/>
明之絡五絡俱竭腎氣㣲少精血奔氣促迫上入胸膈<lb/>
宗氣反聚血結心下陽氣下墮陰氣卒上而不交陰陽<lb/>
離居身溫而汗出氣復反則唇青身冷此為入藏即死<lb/>
謂之尸厥先以竹管吹左耳極三度又吹右耳如前炙<lb/>
<pb n="KR3e0030_WYG_003-12a"/>
熨斗熨兩脇以石菖蒲末著舌下及吹鼻中又刺足大<lb/>
指内側𤓰甲去端如韭葉入一分留三呼隠白穴也出<lb/>
之又刺足心湧泉穴如上法又刺足中指𤓰上令破如<lb/>
上法謂厲兌穴也又刺手大指内側去端如韭葉又刺<lb/>
手心主謂中衝穴也又刺掌後銳骨之端謂神門穴也<lb/>
又剔取頭左角之髮燒灰酒服方寸匕不能飲灌之後<lb/>
宜太一神精丹<lb/>
太一神精丹<hi>方缺</hi>
<pb n="KR3e0030_WYG_003-12b"/>
若居常無苦忽然如死身不動默默不知人目閉不能<lb/>
開口噤不能語又或似有知而惡聞人聲或但如眩冒<lb/>
移時乃寤此由亡汗過多血少氣併血中氣血爭陰陽<lb/>
亂氣過血還則陰陽復通而人乃寤謂之鬱冒血厥此<lb/>
證多生婦人男子亦有之白㣲湯倉公散主之<lb/>
白㣲湯<lb/>
　　白微　　　當歸<hi>各一兩</hi>　人參<hi>半/兩</hi>　　甘草<hi>炙一分</hi>
　右為散每服五錢水二盞煎至一盞去滓溫服<lb/>
<pb n="KR3e0030_WYG_003-13a"/>
倉公散<lb/>
　　瓜蒂　　　藜蘆　　　礜石<hi>火煅一伏時研</hi>雄黃<hi>研</hi>
　右等分為末以豆大吹鼻内醒為度<lb/>
若卒然昬冒無所知或妄言語此由暴驚心無所倚神<lb/>
無所歸久不治陰陽相併或陰氣併陽陽氣併陰令人<lb/>
九竅閉塞狀類尸厥菖蒲散主之<lb/>
菖蒲散<lb/>
　　石菖蒲<hi>一兩</hi>　麝香<hi>一錢研</hi>
<pb n="KR3e0030_WYG_003-13b"/>
　右為細末酒調服二錢或飲亦得<lb/>
若忽然瘛瘲瞋目不能語喉中有聲大便不通胸滿欲<lb/>
嘔或惡人聲聞人聲則惕然而驚或時呌此得之暴驚<lb/>
氣積而不散伏痰聚于中脘濕積于脾久而脾氣既耗<lb/>
水氣乗之則風動四末宜先吐之以勝金丸次宜玉壺<lb/>
丸以大便利即止有熱則脉洪數此脾鬱于心鐵粉丸<lb/>
主之<lb/>
勝金丸<hi>方缺</hi>
<pb n="KR3e0030_WYG_003-14a"/>
玉壺丸<hi>方缺</hi>
鐵粉丸<lb/>
　　鐵粉<hi>二兩</hi>　　硃砂<hi>一兩/研</hi>　牛黄<hi>研/</hi>　天竺黄<hi>研</hi>
　　鉛霜<hi>研各半兩</hi>　天南星<hi>炮一兩</hi>
　右為末薑汁煮糊為丸如梧桐子大生薑湯下五丸<lb/>
若素無疾而暴得瘛瘲發訖即如常經隔月日又復如<lb/>
前由陰陽失其常度氣血相併也此謂之癎龍齒丸烏<lb/>
鴉散獨活湯主之<lb/>
<pb n="KR3e0030_WYG_003-14b"/>
龍齒丸<lb/>
　　牛黄<hi>研</hi>　　麝香<hi>研各/半錢</hi>　羚羊角<hi>剉</hi>　龍齒<lb/>
　　龍骨　　　羊齒<hi>火煅赤各一分</hi>硃砂<hi>研半/兩</hi>　蛇退<hi>炒</hi>
　　白僵蠶<hi>炒各一分</hi>
　右為末煉蜜和丸如梧桐子大飲下五丸臨卧服<lb/>
烏鴉散<lb/>
　　臘月烏鴉壹箇去足嘴大翅用麝香一錢填口内<lb/>
　　以好紙通裹了再用鹽紙和泥團了候乾炭火燒<lb/>
<pb n="KR3e0030_WYG_003-15a"/>
　　煙盡取出為末更入麝香一錢研和飲調方寸匕<lb/>
　　日二服<lb/>
獨活湯<lb/>
　　獨活<hi>一兩</hi>　　細辛<hi>去苗/一分</hi>　僵蠶<hi>炒半/兩</hi>　牡丹皮<hi>三分</hi>
　　防己<hi>半兩</hi>　　紫菀<hi>去苗一分</hi>
　右為散每服五錢水二盞煎至一盞去滓溫服<lb/>
若病人喜怒不常獨閉户牖而處惡聞人聲者蓋陽氣<lb/>
常動因暴折而難决肝膽氣鬱而不伸故令喜怒謂之<lb/>
<pb n="KR3e0030_WYG_003-15b"/>
陽厥宜鐵落飲無食肉及菖蒲散<lb/>
鐵落飲<hi>方缺</hi>
菖蒲散<hi>見前</hi>
若言語不避親疎或棄衣而走登高而歌此思慮用心<lb/>
太過神散不藏又或悲哭忽忽不樂神有餘則笑為狂<lb/>
勝金丸主之神不足則悲露朱丹主之<lb/>
勝金丸<hi>方缺</hi>
露朱丹<lb/>
<pb n="KR3e0030_WYG_003-16a"/>
　　好硃砂<hi>一兩碎</hi>
　右用真琉璃器盛之露四十九夜陰雨不算數研細<lb/>
　　入牛黃半錢研和滴熟蜜珠子丸如梧桐子大空<lb/>
　　心人參湯下一粒<lb/>
若首腫頭重足不能行發則眴仆此太陽厥也烏頭湯<lb/>
主之　<hi>一</hi>
烏頭湯<hi>見前眩運門</hi>
若喜怒嗌痛不肉食氣奔走上刺足下中央之脉血出<lb/>
<pb n="KR3e0030_WYG_003-16b"/>
而止<lb/>
　　痰飲<lb/>
論曰若咽中如炙肉臠嚥之不下吐之不出由胃寒乗<lb/>
肺肺胃寒則津液聚而成痰致肺管不利氣與痰相搏<lb/>
其脉澀半夏厚朴湯主之<lb/>
半夏厚朴湯<lb/>
　　半夏<hi>湯洗七遍五兩</hi>厚朴<hi>去皮薑汁/塗炙三兩</hi>茯苓　紫蘇葉<hi>各二兩</hi>
　右為散每服五錢水二盞生薑十片同煎至一盞去<lb/>
<pb n="KR3e0030_WYG_003-17a"/>
　　滓食前溫服<lb/>
枳术湯　艾元英如宜方云若心下如盤邊如旋盤由<lb/>
　飲癖停留不散<lb/>
　　白术<hi>四兩</hi>　　枳實<hi>麩炒去瓤二兩</hi>
　右為散每服五錢水二盞煎至一盞去滓食前溫服<lb/>
若腹滿按之没指隨手而起餘與正水皆同但四肢聶<lb/>
聶動其脉亦浮由肺氣久虚為風邪所客氣不得運百<lb/>
脉閉塞氣結陰聚成水謂之皮水亦宜發汗先以防己<lb/>
<pb n="KR3e0030_WYG_003-17b"/>
湯次以大豆散<lb/>
防己湯<lb/>
　　防己<hi>三兩</hi>　　人參<hi>四/兩</hi>　　桂心<hi>二/兩</hi>　　茯苓<hi>四兩</hi>
　右為散每服五錢水二盞煎至一盞去滓溫服<lb/>
大豆散<hi>方缺</hi>
若咳嗽喘不得卧面浮腫脉弦急或遲由肺胃停寒水<lb/>
聚成飲支乗于心氣不得下謂之支飲宜先用十棗湯<lb/>
瀉之後宜防己湯主之<lb/>
<pb n="KR3e0030_WYG_003-18a"/>
十棗湯<lb/>
　　芫花<hi>炒黒</hi>　　甘遂　　　大㦸<hi>各等/分</hi>　大棗<hi>十枚</hi>
　右先煮棗去滓内前藥末强人服一錢虚人服五分<lb/>
　　若病不除再服得快下為度後以糜粥自養<lb/>
防己湯<hi>見前</hi>
　　消證<lb/>
論曰消渴之病其來有二或少服五石湯丸恣慾不節<lb/>
不待年高氣血衰耗石性獨存火烈焦槁精血涸竭其<lb/>
<pb n="KR3e0030_WYG_003-18b"/>
狀渴而肌肉消又有積久飲酒酒性酷熱薰蒸五藏津<lb/>
液枯燥而血澀其狀渴而肉不消如解五石毒者宜罌<lb/>
粟湯欲止渴者宜兔絲子丸大渴而加煩熱者宜馬通<lb/>
散栝樓粉<lb/>
罌粟湯<hi>見前痺證門</hi>
兔絲子丸<lb/>
　　兔絲子<hi>不計多少揀淨水淘酒浸三宿</hi>
　右控乾乗潤搗羅為散焙乾再為細末煉蜜和丸如<lb/>
<pb n="KR3e0030_WYG_003-19a"/>
　　梧桐子大食前飲下五十粒一日二三服或作散<lb/>
　　飲調下三錢　瑣碎録云用酒浸晒于日中三兩<lb/>
　　日一換酒用時洗去酒濃煎湯飲<lb/>
馬通散<hi>方缺</hi>
栝樓粉<hi>方缺</hi>
若其人素渴引水一旦不飲不渴小便日夜數十行氣<lb/>
乏肉消脫此消中腎氣敗也茱萸丸主之<lb/>
茱茰丸<lb/>
<pb n="KR3e0030_WYG_003-19b"/>
　　蓯蓉<hi>洗切酒浸焙</hi>五味子<hi>炒/</hi>　山茱茰　　乾山藥<hi>等分</hi>
　右為末酒糊為丸如梧桐子大飲下三十粒空心服<lb/>
　　疸病<lb/>
論曰黄疸之病皆屬于脾脾屬土而色黄惡濕濕勝則<lb/>
土氣不行而鬱故發則真色見蓋黄疸本得之濕瘀熱<lb/>
在裏濕熱相搏身必發黄若先有留熱而後為濕氣所<lb/>
加則熱多而濕少治之先導其熱若先為濕氣所乘而<lb/>
後有熱則濕多而熱少治之先去其濕去其濕則熱從<lb/>
<pb n="KR3e0030_WYG_003-20a"/>
而去亦有因冷痞結陰加于陽上下氣不通而脾氣不<lb/>
行則陰氣鬱而生濕其狀胸中痞嘔逆時惡寒當先除<lb/>
痞利其小便則濕自去脉洪大大便利加渴者死脉微<lb/>
小小便不利不渴者生若病人一身悉黃四肢微腫胸<lb/>
滿不得卧汗出如黄蘗汁此由大汗出卒入水中所致<lb/>
苦酒湯主之<lb/>
苦酒湯<lb/>
　　黄耆<hi>五兩</hi>　　芍藥　　　桂<hi>取心各三兩</hi>
<pb n="KR3e0030_WYG_003-20b"/>
　右為散每服五錢水一盞半苦酒半盞同煎至一盞<lb/>
　　去滓溫服<lb/>
若因他病未除忽然一身面目悉黄如橘瘀熱在裏也<lb/>
或因大熱以冷水洗之濕熱相搏薰蒸肌肉謂之黄疸<lb/>
蘗皮湯主之茵陳五苓散主之<lb/>
蘗皮湯<lb/>
　　黄蘗　　　黄連　　　黄芩<hi>各等分</hi>
　右為散每服五錢水一盞半煎至一盞去滓溫服<lb/>
<pb n="KR3e0030_WYG_003-21a"/>
茵陳五苓散<lb/>
　　茵陳<hi>一兩</hi>　　豬苓　　　茯苓　　　白术<hi>炒各十八銖</hi>
　　澤瀉<hi>一兩半</hi>　桂心<hi>半兩</hi>
　右為散每服五錢水一盞半煎至一盞去滓溫服<lb/>
若心下懊痛足膝脛滿小便黄面發赤斑由大醉當風<lb/>
入水濕加于熱内蒸脾氣謂之酒疸治屬飲家茯苓半<lb/>
夏湯主之<lb/>
茯苓半夏湯<lb/>
<pb n="KR3e0030_WYG_003-21b"/>
　　茯苓<hi>四兩</hi>　　半夏<hi>二錢半湯/洗七徧</hi>　　旋覆花<hi>三錢</hi>
　　甘遂<hi>剉末炒一錢</hi>
　右㕮咀水二盞煎至一盞去滓將甘遂末分二服用<lb/>
　　藥汁半盞調服以利為度<lb/>
若脉浮腹滿欲嘔吐者先吐之𤓰蒂散主之脉沈腹滿<lb/>
大便秘先利之大黄丸主之<lb/>
瓜蔕散<lb/>
　　瓜蔕　　　赤小豆　　　秫米<hi>等分</hi>
<pb n="KR3e0030_WYG_003-22a"/>
　右為細末粥飲調方寸匕以吐為度<lb/>
大黃丸<lb/>
　　大黄<hi>煨</hi>　　葶藶<hi>各等分</hi>
　右為細末鍊蜜和丸如梧桐子大蜜湯下十粒以利<lb/>
　　為度<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿漫志卷五</head>
    <p>
<pb n="KR3j0121_WYG_005-1a"/>
欽定四庫全書<lb/>
　梁谿漫志卷五　　　　　　宋　費衮　撰<lb/>
　　優孟孫叔敖歌<lb/>
史記載優孟言孫叔敖事曰楚相孫叔敖知其賢人也<lb/>
善待之病且死屬其子曰我死汝必貧困若往見優孟<lb/>
言我孫叔敖之子也居數年其子窮困負薪逢優孟與<lb/>
言曰我孫叔敖子也父且死時屬我貧困往見優孟優<lb/>
孟曰若無逺有所之即為孫叔敖衣冠抵掌談語嵗餘<lb/>
<pb n="KR3j0121_WYG_005-1b"/>
像孫叔敖楚王及左右不能别也莊王置酒優孟前為<lb/>
夀莊王大驚以為孫叔敖復生也欲以為相優孟曰請<lb/>
歸與婦計之三日而為相莊王許之三日後優孟復來<lb/>
王曰婦言何謂孟曰婦言慎無為楚相不足為也如孫<lb/>
叔敖之為楚相盡忠為亷以治楚楚王得以覇今死其<lb/>
子無立錐之地貧困負薪以自飲食必如孫叔敖不如<lb/>
自殺因歌曰山居耕田苦難以得食起而為吏身貪鄙<lb/>
者餘財不顧恥辱身死家室富又恐受賕枉法為姦觸<lb/>
<pb n="KR3j0121_WYG_005-2a"/>
大罪身死而家滅貪吏安可為也念為亷吏奉法守職<lb/>
竟死不敢為非亷吏安可為也楚相孫叔敖持亷至死<lb/>
方今妻子窮困負薪而食不足為也於是莊王謝優孟<lb/>
乃召孫叔敖子封之寢丘史記所載如此予嘗游浮光<lb/>
叔敖即是郡期思縣人也期思今廢為鎮予得漢延熹<lb/>
中所立碑書是事㣲有不同云病甚臨卒將無棺槨令<lb/>
其子曰優孟曾許千金貸吾孟楚之樂長與相君相善<lb/>
雖言千金實不負也卒後數年莊王置酒以為樂優孟<lb/>
<pb n="KR3j0121_WYG_005-2b"/>
乃言孫君相楚之功即忼慨髙歌涕泣數行<hi>闕一字</hi>投首<lb/>
王王心感動覺悟問孟孟具列對即求其子而加封焉<lb/>
子辭父有命如楚不忘亡臣社稷<hi>闕一字</hi>而欲有賞必於<lb/>
潘國下濕墝埆人所不貪遂封潘鄉潘即固始也而所<lb/>
載歌絶竒曰貪吏而可為而不可為亷吏而可為而不<lb/>
可為貪吏而不可為者當時有汙名而可為者子孫以<lb/>
家成亷吏而可為者當時有清名而不可為者子孫困<lb/>
窮披褐而賣薪貪吏常苦富亷吏常苦貧獨不見楚相<lb/>
<pb n="KR3j0121_WYG_005-3a"/>
孫叔敖亷潔不受錢味其詞語憤世疾邪含思哀怨過<lb/>
於慟哭比之史記所書逺甚聽者安得不感動也歐陽<lb/>
公集古録謂㣲斯碑後世遂不復知叔敖名饒又謂碑<lb/>
亦罕傳余以集録二十年間求之博且勤乃得之云<lb/>
　　史載禍福報應事<lb/>
史書載禍福報應事當示勸懲之意班固書田蚡殺魏<lb/>
其灌夫事其末云蚡疾一身盡痛若有擊者謼服謝辠<lb/>
上使視鬼者瞻之曰魏其與灌夫共守笞欲殺之竟死<lb/>
<pb n="KR3j0121_WYG_005-3b"/>
其意葢謂蚡雖幸逃人戮鬼得而誅之矣故書之所以<lb/>
示戒也唐書載崔器議達奚珣罪抵死後器病叩頭云<lb/>
達奚尹訴於我三日卒夫珣之叛君附賊死有餘罪器<lb/>
守正据法尚何所訴又安能為正人之厲哉徒使逆徒<lb/>
用以藉口此等事削而不書可也<lb/>
　　古者居室皆稱宫<lb/>
古者居室貴賤皆通稱宫初未嘗分别也秦漢以來始<lb/>
以天子所居為宫矣禮記云父子異宫又云儒有一畆<lb/>
<pb n="KR3j0121_WYG_005-4a"/>
之宫環堵之室林子中在京口作詩寄東坡云欲喚無<lb/>
家一房客五雲樓殿鏁鼇宫而東坡和云卭頭莫喚無<lb/>
家客歸掃峩眉一畆宫葢本諸此<lb/>
　　諸父大人<lb/>
伯叔父謂之諸父兄弟之子謂之猶子故皆可稱為父<lb/>
子二疏傅受乃廣之兄子而班固書曰即日父子俱移<lb/>
病又今人稱父為大人而此書受叩頭曰從大人議則<lb/>
諸父亦通稱猶孟子之所謂大人者葢皆尊者之稱爾<lb/>
<pb n="KR3j0121_WYG_005-4b"/>
　　子者男子通稱<lb/>
子者男子之通稱若文字間稱其師則曰子某子復冠<lb/>
子字於其上者示特異於常稱曰吾所師者則某子云<lb/>
爾列子乃其門人所集故曰子列子公羊之書其弟子<lb/>
稱其為子公羊子至隠十一年稱子沈子何休注曰子<lb/>
沈子後師沈子稱子冠氏上者著其為師也不但言子<lb/>
曰者辟孔子也其不冠子者他師也陳後山以南豐瓣<lb/>
香稱為子曾子葢用此法劉夢得自為傳乃加子於上<lb/>
<pb n="KR3j0121_WYG_005-5a"/>
者非是而今人承其誤亦多以自稱或稱其朋友皆失<lb/>
之矣<lb/>
　　前言往行有所感發<lb/>
士大夫多識前言往行豈獨資談柄為觀美葢欲施之<lb/>
用也國初遣盧多遜使李國主還艤舟宣化口使人白<lb/>
國主曰朝廷重修天下圖經史館獨闕江東諸州願各<lb/>
求一本以歸國主亟令繕冩送與之於是多遜盡得其<lb/>
十九州之形勢屯戍逺近户口多寡以歸朝廷始有用<lb/>
<pb n="KR3j0121_WYG_005-5b"/>
兵之意熙寧中髙麗入貢所經州縣悉要地圖所至皆<lb/>
造送山川道路形勢險易無不備載至揚州牒州取地<lb/>
圖是時陳秀公守揚紿使者欲盡見兩浙所供圖倣其<lb/>
䂓模供造及圖至都聚而焚之具以事聞秀公之舉蓋<lb/>
因前事有所感發也<lb/>
　　老而能學<lb/>
曹孟德嘗言老而能學惟吾與袁伯業東坡云此事不<lb/>
獨今人不能古人亦自少也東坡以論語觧寄文潞公<lb/>
<pb n="KR3j0121_WYG_005-6a"/>
書云就使無取亦足見其窮不忘道老而能學也予竊<lb/>
謂年齒寖髙而能留意於學此固非易事然於其中亦<lb/>
自有味蓋老者更事既熟見理既明開卷之際迎刃而<lb/>
觧如行舊路而見故人所謂温故知新者人於少年讀<lb/>
書與中年晚年所見各不同其作文亦然故老而能學<lb/>
蓋自有以樂之也<lb/>
　　温公論商鞅<lb/>
温公論魏惠王有一商鞅而不能用使還為國害喪地<lb/>
<pb n="KR3j0121_WYG_005-6b"/>
七百里竄身大梁予竊謂商鞅刻薄之術始能帝秦卒<lb/>
能亡秦使用之於魏其術猶是也孟子不逺千里而來<lb/>
惠王猶不能聽其言其妄庸可知矣温公不責惠王以<lb/>
不聽孟子仁義之言而乃責其不用商鞅功利之說何<lb/>
耶公於此必有深意特予未之曉爾<lb/>
　　辨髙祖卧内奪韓信軍<lb/>
史記西漢所書髙祖即卧内奪韓信軍事殊可疑且信<lb/>
為漢名將凡用兵之法敵人動息尚當知之豈有其主<lb/>
<pb n="KR3j0121_WYG_005-7a"/>
夜宿傳舎而軍中不知其斥候不明可想見矣周亞夫<lb/>
屯細栁天子先驅至不得入今乃使人晨入其卧内稱<lb/>
漢使者至麾召諸將易置其軍而猶不知信方起乃知<lb/>
獨漢王來大驚則其軍門壁壘蕩然無禁所謂紀律果<lb/>
安在邪設或敵人倣此而為之其敗亡可立而待也項<lb/>
羽死髙祖又襲奪其軍夫為將而其軍每為襲奪則真<lb/>
成兒戲爾信號能申軍法恐不應至是也<lb/>
　　平淮西碑誤<lb/>
<pb n="KR3j0121_WYG_005-7b"/>
唐憲宗以永貞元年八月即位是月劍南西川劉闢自<lb/>
稱留後十一月夏綏銀節度留後楊惠琳反元和元年<lb/>
三月辛巳楊惠琳伏誅十月戊子劉闢伏誅事皆在元<lb/>
和元年而退之平淮西碑云明年平夏又明年平蜀葢<lb/>
誤也新唐書載此碑刪去明年平夏一句<lb/>
　　晉史書事鄙陋<lb/>
晉史書事鄙陋可笑者非一端如論阮孚好屐祖約好<lb/>
財同是累而未判得失夫蠟屐固非雅事然特嗜好之<lb/>
<pb n="KR3j0121_WYG_005-8a"/>
僻爾豈可與貪財下俚者同日語哉而作史者必待客<lb/>
見其料財物傾身障簏意未能平方以分勝負此乃市<lb/>
井屠沽之所不若何足以汙史筆尚安論勝負哉許敬<lb/>
宗之徒汙下無識東坡以為人奴不為過也<lb/>
　　論姚崇序進郎吏<lb/>
姚崇序進郎吏明皇仰視殿屋崇再三言之終不應崇<lb/>
懼趨出髙力士侍側曰大臣奏事陛下當面加可否柰<lb/>
何一不省察帝曰朕任崇以天下事當進賢退不肖郎<lb/>
<pb n="KR3j0121_WYG_005-8b"/>
吏卑秩乃一一以煩朕耶㑹力士傳㫖省中為道帝語<lb/>
崇乃喜聞者皆服帝識人君之體後之論史者亦美之<lb/>
予謂明皇怠心已兆於此夫官吏雖有崇卑之異然一<lb/>
吏不肖則一事隳君相共議亦理之常不應以其㣲而<lb/>
忽之政使欲示信任之意亦當因是面加開諭使崇曉<lb/>
然於心豈宜傲睨峻拒忿然不荅則是厭萬幾之繁畏<lb/>
惡之意已形於外不復顧省矣其後竟委政於李林甫<lb/>
専擅國柄付邊事於安禄山卒致大亂蓋胎於拒姚崇<lb/>
<pb n="KR3j0121_WYG_005-9a"/>
之時也<lb/>
　　<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>錯名如字讀<lb/>
<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>錯之名古今皆讀如措字潘岳西征賦云越安陵而<lb/>
無譏諒惠聲之寂寞弔爰絲之正議仗梁劍於東郭訊<lb/>
景皇於陽丘爰信讒而矜謔殞吴嗣於局下葢發怒於<lb/>
一博成七國之稱亂翻助逆以誅錯恨過聽之無討兹<lb/>
沮善而勸惡據此則乃如字讀而前輩初不然不知岳<lb/>
何所據耶<lb/>
<pb n="KR3j0121_WYG_005-9b"/>
　　西漢句讀<lb/>
西漢極有好語患在讀者亂其句讀<hi>去聲</hi>如衛青傳云人<lb/>
奴之生得無笞罵足矣安得封侯事乎人奴之為一句<lb/>
生得無笞罵足矣為一句生讀如生乃與噲等為伍之<lb/>
生謂人方奴我平生得無笞罵已足矣安敢望封侯事<lb/>
則語有意味而句法雄健今人或以人奴之生為一句<lb/>
只移一字在上句便凡近矣<lb/>
　　西漢溝洫志<lb/>
<pb n="KR3j0121_WYG_005-10a"/>
西漢溝洫志載賈讓治河䇿云河從河内北至黎陽為<lb/>
石隄激使東抵東郡平岡又為石隄使西北抵黎陽觀<lb/>
下又為石隄使東北抵東郡津北又為石隄使西北抵<lb/>
魏郡昭陽又為石隄激使東北百餘里間河再西三東<lb/>
讀者多善其五用石隄字而不為冗複予謂其源葢出<lb/>
於禹貢自導河積石而下至九州攸同一段纔二百餘<lb/>
字而用東至北至者凡三十餘皆連屬重複讀之初不<lb/>
覺其煩政如崇山峭壁先後崛立愈險愈竒班固蓋法<lb/>
<pb n="KR3j0121_WYG_005-10b"/>
此<lb/>
　　作史華實相副<lb/>
質勝文則野文勝質則史作史者當務華實相副須能<lb/>
摹寫當時情狀如在目前乃為盡善若惟務語簡則下<lb/>
筆之際必有没其本意者如始皇見茅焦之時記事者<lb/>
書云王仗劍而坐口正沫出觀口正沫出四字則始皇<lb/>
鷙忍虎視之狀赫然可見矣作史之法當然也<lb/>
　　論季布<lb/>
<pb n="KR3j0121_WYG_005-11a"/>
季布面折廷爭欲斬樊噲殿上皆恐吕后罷朝遂不復<lb/>
議擊匈奴其剛直可知矣曹丘生數招權顧金錢事貴<lb/>
人趙談等與竇長君善布以書諫長君使勿與通其始<lb/>
固亦善矣及曹丘來見初無他說止進諂辭以悅之謂<lb/>
其得聲梁楚間欲游揚其名於天下其姦佞取媚亦猶<lb/>
所以待趙談竇長君耳為布者當罵而弗與通如袁盎<lb/>
之絶富人可也顧乃大悅引為上客布至此何謬耶<lb/>
　　辨唐太宗臂鷂事<lb/>
<pb n="KR3j0121_WYG_005-11b"/>
通鑑載唐太宗嘗自臂鷂望見魏徴來納之懐徴奏事<lb/>
故久不已鷂竟死懐中按白樂天元和十五年獻續虞<lb/>
人箴云降及宋璟亦諫𤣥宗温顔聴納獻替從容及璟<lb/>
趨出鷂死握中故開元事播于無窮則是宋璟諫明皇<lb/>
非魏徴諫太宗也樂天在當時耳目相接必有据依殆<lb/>
史之誤抑豈二事皆然適相似耶<lb/>
　　五代典章<lb/>
五季承唐之後雖兵革相尋然去唐未逺制度典章人<lb/>
<pb n="KR3j0121_WYG_005-12a"/>
猶得以持循如蕭希甫論内宴樞宻使不當坐李琪為<lb/>
僕射太常禮院言無送上之文馬縞趙咸議嫂叔之服<lb/>
崔稅以宰相改其所草制而引經固争使當時人人能<lb/>
守唐制如此豈不能久立國乎<lb/>
　　老泉贊畫五星<lb/>
老泉贊吴道子畫五星云粧非今人唇傅黒膏予常疑<lb/>
霄漢星辰之尊而粧飾乃如是之妖何也及觀唐五行<lb/>
志元和末婦人為圓髻椎髻不設鬢飾不施朱粉惟以<lb/>
<pb n="KR3j0121_WYG_005-12b"/>
烏膏注唇狀若悲啼乃悟唐之俗工作時世粧嫁名道<lb/>
子以紿流俗星辰不如是也<lb/>
　　痛飲讀離騷<lb/>
昔人有云痛飲讀離騷可稱名士世往往道其語予常<lb/>
笑之方痛飲時天地一醉萬物同歸乃復攢眉於幽憂<lb/>
悲憤之作而顧稱名士耶張季鷹云使我有身後名不<lb/>
如即時一桮酒真達者之言也<lb/>
　　通鑑不載離騷<lb/>
<pb n="KR3j0121_WYG_005-13a"/>
邵公濟<hi>博</hi>著書言司馬文正公修通鑑時謂其屬范純<lb/>
父曰諸史中有詩賦等若止為文章便可删去葢公之<lb/>
意士欲立於天下後世者不在空言耳如屈原以忠廢<lb/>
至沈汨羅以死所著離騷淮南王太史公皆謂可與日<lb/>
月爭光豈空言哉通鑑并屈原事盡削去之春秋襃毫<lb/>
髪之善通鑑掩日月之光何耶公當有深識求於考異<lb/>
中無之予謂三閭大夫以忠見放然行吟恚懟形於色<lb/>
詞揚巳露才班固譏其怨刺所著離騷皆幽憂憤歎之<lb/>
<pb n="KR3j0121_WYG_005-13b"/>
作非一飯不忘君之誼蓋不可以訓也若所謂與日月<lb/>
爭光者特以襃其文詞之美耳温公之取人必考其終<lb/>
始大節屈原沈淵葢非聖人之中道區區絺章繪句之<lb/>
工亦何足筭也<lb/>
　　四六談麈差誤<lb/>
古今人作詩話多矣近世謝景思<hi>伋</hi>作四六談麈王性之<lb/>
<hi>銍</hi>作四六話甚新而竒前未嘗有此然談麈載陳去非<lb/>
草義陽朱丞相起復制云眷予次輔方宅大憂有以宅<lb/>
<pb n="KR3j0121_WYG_005-14a"/>
憂為言者令貼麻陳改云方服私艱說者又以為語忌<lb/>
又云叔祖逍遥公<hi>謝顯道也</hi>初不入黨籍朱子發<hi>震</hi>内相以<lb/>
初廢錮乞依黨籍例命一子官伋為作謝啟云刻石刋<lb/>
章偶逃部黨按景思記此二事皆誤宅憂二字乃有㫖<lb/>
令綦處厚貼麻去非曾待罪非令其自貼改也謝顯道<lb/>
崇寧元年入黨籍至四年立姦黨碑時出籍久矣一子<lb/>
得致仕恩僅監竹木務而卒故子發為請于朝復得一<lb/>
子官其奏牘云名在黨籍是也景思記當時所見偶爾<lb/>
<pb n="KR3j0121_WYG_005-14b"/>
差舛恐誤作史者采取故為是正之<lb/>
　　莊嶽齊地名<lb/>
孟子論齊語而曰引而置之莊嶽之間數年注莊嶽齊<lb/>
地也左傳襄公二十八年齊亂伐内宫弗克又陳於嶽<lb/>
注嶽里名也曹㕘為齊相屬後相曰以齊獄市為寄勿<lb/>
擾也獄字合從嶽音葢謂嶽市乃齊闤闠之地姦人所<lb/>
容故當勿擾之耳<lb/>
　梁谿漫志卷五<lb/>
</p>
<p>
</p>
  </div>
</body>
</text>
</TEI>
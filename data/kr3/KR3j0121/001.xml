<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿漫志卷一</head>
    <p>
<pb n="KR3j0121_WYG_001-1a"/>
欽定四庫全書<lb/>
　梁谿漫志卷一　　　　　　宋　費衮　撰<lb/>
　　本朝殿閣建官<lb/>
本朝因殿建官今見於除拜者曰觀文曰資政曰端明<lb/>
觀文本舊延恩殿也慶歴七年以文明殿名犯真廟諡<lb/>
改為紫宸明年丁文簡罷政為紫宸殿學士御史何郯<lb/>
言紫宸不可為官稱於是改延恩為觀文殿置學士然<lb/>
明道初重建八殿皆易其名已改崇德為紫宸天和為<lb/>
<pb n="KR3j0121_WYG_001-1b"/>
觀文矣資政則自景德中王冀公罷政真宗特置資政<lb/>
殿學士以寵之至於端明則始於後唐明宗國初改殿<lb/>
為文明而學士仍領端明之職太平興國中併改學士<lb/>
為文明殿學士雍熙初又改文明殿為文徳明道間改<lb/>
承明殿曰端明復置學士與文明之職並建後人改端<lb/>
明曰延和然迄無拜文明學士者蓋禁中已無此殿矣<lb/>
其實與端明本只一殿也此外又有集英殿止置修撰<lb/>
右文殿<hi>政和五年改集賢為右文</hi>始為集賢院則有學士洎建則易<lb/>
<pb n="KR3j0121_WYG_001-2a"/>
官為修撰矣政和四年改端明殿學士為延康殿學士<lb/>
樞宻直學士為述古殿直學士五年置宣和殿學士宣<lb/>
和元年改宣和殿為保和建官亦同至建炎戊申復以<lb/>
延康為端明殿學士述古為樞宻直學士保和之除則<lb/>
止於宣和之末自龍圖至煥章七閣皆藏祖宗謨訓與<lb/>
祕閣並建官均號貼職然祕閣有修撰而無待制學士<lb/>
惟天章閣初止除待制後亦遽止至今不除學士等官<lb/>
葢難於稱呼與紫宸之意同也又有翰林侍讀學士侍<lb/>
<pb n="KR3j0121_WYG_001-2b"/>
讀學士自元豐廢而元祐復元符又廢至紹興六年范<lb/>
元長<hi>冲</hi>始除翰林侍讀學士班在翰林學士之下而恩<lb/>
數如之乾道末職制令刪去宻學則八年一除胡承公<lb/>
<hi>世將</hi>至今亦闕不除<lb/>
　　宰輔㳂革<lb/>
國初宰相凡三員皆帶職首相為昭文館大學士次監<lb/>
修國史次集賢大學士皆平章事其後除拜不常至嘉<lb/>
祐時始只兩相元豐改官制宰相始不帶職而左僕射<lb/>
<pb n="KR3j0121_WYG_001-3a"/>
兼門下侍郎右僕射兼中書侍郎其後或兼或否又置<lb/>
左右丞以行㕘知政事之職政和初改左右㒒射為太<lb/>
少宰靖康復改太少宰為左右僕射建炎初以左右僕<lb/>
射並同中書門下平章事改門下侍郎中書侍郎為㕘<lb/>
知政事而廢左右丞至乾道末始改僕射為左右丞相<lb/>
蓋用漢制云<lb/>
　　廷魁入相<lb/>
自建隆至紹興末廷魁凡八十四人而入相者止六人<lb/>
<pb n="KR3j0121_WYG_001-3b"/>
吕文穆<hi>䝉正</hi>王文正<hi>曽/</hi>李文定<hi>迪/</hi>宋元憲<hi>庠/</hi>何丞相<hi>㮚</hi>
梁文靖<hi>克家</hi>而王李梁三相皆再入文穆凡三入云<lb/>
　　宰相出處<lb/>
本朝宰相出處之盛前輩備記之矣自中興至于淳熙<lb/>
戊申宰相二十八人再入者九人<hi>朱吕秦趙張湯陳史梁</hi>宋次道<lb/>
記趙中令以來未五十而相者六人而自建炎以來尤<lb/>
衆范丞相覺民登庸時纔三十二張忠獻三十九秦忠<lb/>
獻四十二李丞相伯紀四十五其他未五十而相者比<lb/>
<pb n="KR3j0121_WYG_001-4a"/>
比可數也<lb/>
　　監修提舉國史<lb/>
祖宗時凡三相首相昭文次監修國史次集賢昭文雖<lb/>
首相始得之然但虛名獨監修國史有職事為重也若<lb/>
止除兩相則首相監修趙中令獨相以集賢監修久乃<lb/>
遷昭文薛文惠沈恭惠並相薛領監修而沈領集賢其<lb/>
後畢文簡冦忠愍亦然乾興元年令馮魏公專切提舉<lb/>
監修真宗實録於是又増提舉之名至天聖中詔王沂<lb/>
<pb n="KR3j0121_WYG_001-4b"/>
公監修先朝正史又别勅命之提舉於是監修提舉始<lb/>
分而為二職矣紹興初吕忠穆公再為首相差提舉修<lb/>
國史乞改命輔臣蓋是時但修日歴例指為國史而提<lb/>
舉日歴前此亦或命他官故忠穆引辭詔不允初監修<lb/>
之職自元豐王岐公以來久不以入銜至是始有提舉<lb/>
之命其後朱忠靖獨相監修趙忠簡張忠獻並相時范<lb/>
元長修史忠簡以親嫌乞改命忠獻監修忠獻引故事<lb/>
當命首相忠簡既罷忠獻始帶監修而秦忠獻獨相以<lb/>
<pb n="KR3j0121_WYG_001-5a"/>
監修兼提舉自是而後凡兩相則首相監修次相提舉<lb/>
或首相闕而次相已提舉則命㕘知政事權監修迨次<lb/>
相轉㕔則改充監修而命右相提舉或不拜右相則命<lb/>
㕘知政事權提舉相位皆虚則監修提舉悉以㕘政攝<lb/>
事云<lb/>
　　宰相父子襲爵<lb/>
吕文靖初封申公其子正獻亦封申韓忠獻初封儀公<lb/>
其子文定亦封儀本朝父子為相獨此兩家且襲其爵<lb/>
<pb n="KR3j0121_WYG_001-5b"/>
亦盛事也<lb/>
　　封國當避<lb/>
嘉祐中胡文恭公建言太宗封晉王至真宗封夀王乃<lb/>
陞夀為大國在晉國之下景德三年詔夀宋梁趙四國自<lb/>
今不得更封而晉反不在禁封之科魏仁浦追封晉王<lb/>
冦準嘗曰晉是藩邸舊封今以為贈典非所宜天禧四<lb/>
年乃封丁謂為晉公葢有司之過也陛下建國於昇宜<lb/>
進為大國而與晉皆無得封從之然予嘗考之真宗始<lb/>
<pb n="KR3j0121_WYG_001-6a"/>
封韓王而曹襄悼富文忠皆封韓公仁宗始封慶國公<lb/>
而王黼白時中皆封慶公紹興辛酉秦師垣轉㕔亦封<lb/>
慶公有司皆失於檢照也隆興元年十二月湯丞相轉<lb/>
㕔自榮國亦進封慶乃始辭避詔改封岐云<lb/>
　　三省勘當避諱<lb/>
舊制三省文字下部勘當本謂之勘㑹嘉祐末曾魯公<lb/>
當國省吏避其父名改為勘當至今沿襲省中出敕舊<lb/>
用準字輒去其下十字或云蔡京拜相時省吏亦避其<lb/>
<pb n="KR3j0121_WYG_001-6b"/>
父名然王禹玉父亦名準而冦萊公亦嘗作相不知書<lb/>
敕避諱自何時始也近年稍稍復舊<lb/>
　　樞宻置使<lb/>
祖宗時樞宻置使則有副使置知院則有同知院樞使<lb/>
知院二者未嘗並除熙寧元年七月陳秀公自大名入<lb/>
西府時文潞公吕惠穆為使韓康公邵安簡為副使神<lb/>
宗以秀公三至樞府欲稍重其禮乃以為知院事元樞<lb/>
並除自此始元豐四年以樞宻聯職輔弼非出使之官<lb/>
<pb n="KR3j0121_WYG_001-7a"/>
止置知院同知院餘悉罷紹興丁巳正月詔宥宻本兵<lb/>
之地用武之際事權宜重可依祖宗故事置樞宻使副<lb/>
使其知樞宻院事同知院簽書並仍舊於是秦忠獻以<lb/>
宰相入為樞宻使自後除使者多自知院而遷至於副使<lb/>
則八年除王敏節<hi>庶</hi>十一年除岳武穆<hi>飛</hi>自是久不除<lb/>
授矣<lb/>
　　都督宣撫等使名<lb/>
故事二府總師為宣撫使其次曰招討宣撫有副使有<lb/>
<pb n="KR3j0121_WYG_001-7b"/>
判官其次又有制置經制等使中興以來建使為多大<lb/>
者以宰相為御營使為都督或為宣撫兼處置使次相<lb/>
或執政為御營副使大將皆為方面宣撫使亦或為御<lb/>
營副使或招討使次為招撫使執政或從官為大帥者<lb/>
帶制置大使安撫大使有營田處帶營田大使從官亦<lb/>
或為招撫使都統制等官則或為都廵檢使或充某處<lb/>
捉殺盜賊制置使或止充捉殺使或裂數州或止一州<lb/>
為鎮撫使其名不一惟都督非宰相不除獨趙忠簡公<lb/>
<pb n="KR3j0121_WYG_001-8a"/>
知樞宻院為之蓋初除川陕宣撫執政謂與蜀中諸帥<lb/>
使名無異乃亟改為都督紹興辛巳壬午命執政出使<lb/>
亦止為督視隆興癸未張忠獻亦以樞宻使為都督然<lb/>
前為相時嘗督師矣明年湯丞相為都督楊武恭副之<lb/>
未幾就除都督前此未有蓋其官為太傅錫爵為王故<lb/>
特命之<lb/>
　　二府總師<lb/>
中興外攘之際以宰相執政總師建炎己酉二月首以<lb/>
<pb n="KR3j0121_WYG_001-8b"/>
吕忠穆公為同簽樞充江浙制置使是年五月張忠獻<lb/>
公以樞宻同知為川陜京西湖北路宣撫處置使明年<lb/>
以京西湖北相去遼逺又已分鎮始全付以川陜之任<lb/>
紹興壬子四月忠穆以宰相都督江淮等路諸軍開府<lb/>
于鎮江未幾還闕以朱忠靖為同都督辭不拜乃以孟<lb/>
庾權同都督四年八月趙忠簡公以知樞宻院為川陜<lb/>
宣撫處置使尋改都督川陜荆襄諸軍事將行而張忠<lb/>
獻公再入西府乃命忠獻行邊五年二月忠簡忠獻並<lb/>
<pb n="KR3j0121_WYG_001-9a"/>
相皆帶都督置司行在所忠獻復出蕩平湖冦六年正<lb/>
月又詔忠獻視師七月再視師以都督行府為名忠簡<lb/>
特居中總政事中外相應竟不復行也<lb/>
　　同知簽書虛位<lb/>
元豐官制樞宻院之副有同知有簽書除授雖不皆同<lb/>
時然未嘗頻年虛位紹聖元年五月劉仲馮自簽書出<lb/>
知真定自是不除簽書政和元年九月王襄自同知出<lb/>
知亳州自是又不除同知宣和六年蔡懋始以同知副<lb/>
<pb n="KR3j0121_WYG_001-9b"/>
蔡攸凡同知虛位者十三年簽書虛位者三十年政和<lb/>
間童貫乃以宦寺為簽書然纔三月遽躐為領院矣<lb/>
　　功臣號勲官<lb/>
唐文武臣有賜功臣號有勲官本朝因之自神宗不受<lb/>
尊號吳丞相冲卿因乞罷功臣號馮當世在西府亦言<lb/>
之遂詔管軍至諸軍班銜内帶功臣者並罷而勲官至<lb/>
政和中亦罷紹興六年執政議復舊制賜功臣號以示<lb/>
勸奬於是諸大將以次賜號惟勲官則自紹興癸丑始<lb/>
<pb n="KR3j0121_WYG_001-10a"/>
命禮部尚書洪擬翰林學士綦崈禮討論舊典甲寅嵗<lb/>
大理寺丞韓仲通繼以為言丙辰嵗廟堂又請武臣有<lb/>
邊功者帶勲以旌之下吏部立法至庚申嵗議者又以<lb/>
為言復下之有司八年間凡四議之然卒無賜勲者迄<lb/>
今惟外夷加恩則賜勲如故葢國初檢校官憲銜與賜<lb/>
勲之類皆襲唐官職故不之改也<lb/>
　　大禮五使<lb/>
本朝郊祀五使沿唐及五代之制大禮使用宰相儀仗<lb/>
<pb n="KR3j0121_WYG_001-10b"/>
使用御史中丞頓遞使又増橋道之名用京尹禮儀使<lb/>
<hi>唐本以太常卿為之</hi>及鹵簿使則以學士及他尚書為之大中祥<lb/>
符中東封五使皆命輔臣以重非常之禮天聖二年親<lb/>
郊晏元獻以翰林學士為儀仗使薛簡肅以御史中丞<lb/>
為鹵簿使議者以為非故實治平二年當郊以賈直隭<lb/>
中丞為鹵簿使賈遂引故事以請乃以為儀仗使元符<lb/>
郊祀禮儀使以下改差執政官然自後五使自宰執外<lb/>
繼以從官之長或使相為之<lb/>
<pb n="KR3j0121_WYG_001-11a"/>
　　攝官典禮<lb/>
故事冬至祀圜丘攝太尉掌誓百官攝侍中進玉幣并<lb/>
奏請致齋及輦輅前奏請政和以左輔右弼易侍中中<lb/>
書令大禮行事以左輔攝事靖康詔三省長官並依元<lb/>
豐官制自是復初紹興癸丑上昭慈諡孟信安以攝太<lb/>
尉奉冊於是權太常少卿江端友言漢唐以來太尉乃<lb/>
三公之官故命宰相執政攝之以重其事政和以後降<lb/>
太尉不得為三公今雜壓乃在特進觀文殿大學士之<lb/>
<pb n="KR3j0121_WYG_001-11b"/>
下而奉册寶猶稱攝太尉自上攝下名實不相副兼不<lb/>
以三公奉册不應典禮遂詔今後攝三公行禮自是皆<lb/>
攝太傅乾道壬辰既改左右僕射為丞相刪去侍中中<lb/>
書尚書二令淳熙初復有詔侍中中書令雖已刪去每<lb/>
遇大禮並仍攝事貴存舊名以備禮文乙巳之冬舉行<lb/>
慶夀禮王魯公以首相攝太傅梁鄭公以次相攝侍中<lb/>
周益公以樞宻使攝中書令重盛典也自是率遵行之<lb/>
　　時政記<lb/>
<pb n="KR3j0121_WYG_001-12a"/>
唐故事宰臣每於閤内及延英奏論政事退歸中書惟<lb/>
知印宰臣得書其日德音及凡宰臣奏事付史館名時<lb/>
政記其後議者謂所奏事非一端移數刻之久或但記<lb/>
出已之辭而忘同列之對恐有遺漏乞令宰臣人自為<lb/>
記國初以扈蒙之言詔盧多遜録時政月送史館然迄<lb/>
不能成書太平興國末直史館胡旦言五代自唐以來<lb/>
中書樞宻皆置時政記周顯德中宻院置内庭日厯望<lb/>
令樞宻院依舊置内庭日厯詔自今軍國政要並委㕘<lb/>
<pb n="KR3j0121_WYG_001-12b"/>
知政事李昉撰録樞宻院令副使一人纂集每季送史<lb/>
館昉因請每月先奏御後付所司時政記奏御自昉始<lb/>
端拱二年中書門下建言所録時政記縁御前殿樞宻<lb/>
院以下先上宰臣未上所有宣諭無由聞知乞差副樞<lb/>
二人抄録送中書遂詔樞宻副使張宏張齊賢共抄録<lb/>
送中書同修為一書以授史官然止送中書未得自為<lb/>
記也大中祥符五年王欽若陳堯叟在西府乃請别撰<lb/>
不附中書其後不止宰相與宻院凡執政人人皆自為<lb/>
<pb n="KR3j0121_WYG_001-13a"/>
書而所記益廣然循襲一季之例或半年始送著作往<lb/>
往愆期妨於修撰紹興初始命每月終録送著作院云<lb/>
　　臺諫見政府<lb/>
祖宗時臺諫得見政府而不得自相往來如王沂公親<lb/>
諭韓魏公近日章疏甚好范文正公爭郭后面與吕許<lb/>
公辨吕獻可爭濮議面與韓魏公辨司馬温公乞立皇<lb/>
子親見魏公納劄子張横渠至中書見王荆公爭新法<lb/>
之類韓魏公問陳師道<hi>洙</hi>司馬近日論何事答以彼此<lb/>
<pb n="KR3j0121_WYG_001-13b"/>
臺諫不相徃來不知所言何事是已其後臺諫得相往<lb/>
來而不得見政府吕汲公對簾前以備位執政不敢與<lb/>
言事官相通遂令范淳父諭㫖於劉器之是臺諫已不<lb/>
可見政府矣蘇子由王彦霖諸公撃吕吉甫㑹議于興<lb/>
國浴室院則臺諫相見無所拘也今沿襲此制云<lb/>
　<lb/>
　<lb/>
　梁谿漫志卷一<lb/>
</p>
<p>
</p>
  </div>
</body>
</text>
</TEI>
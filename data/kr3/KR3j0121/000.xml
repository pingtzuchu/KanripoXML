<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿漫志</head>
    <p>
<pb n="KR3j0121_WYG_000-1a"/>
欽定四庫全書　　　　　子部十<lb/>
　梁谿漫志　　　　　　　雜家類三<hi>雜説之屬</hi>
　　提要<lb/>
　　　　<hi>臣</hi>等謹按梁谿漫志十卷宋進士費衮撰衮<lb/>
　　　　字補之無錫人其書雜記見聞詳貫賅洽足<lb/>
　　　　資考証之助在宋人說部中頗稱精審其論<lb/>
　　　　史事數條尤多前人所未發如謂漢田蚡唐<lb/>
　　　　崔器之得疾涉於禍福報應史家當削而不<lb/>
<pb n="KR3j0121_WYG_000-1b"/>
　　　　書辨漢髙祖即臥内奪韓信軍為不足信論<lb/>
　　　　姚崇序進郎吏明皇不應為怠心之萌皆具<lb/>
　　　　有特識非摭拾陳言取盈卷帙者可比按宋<lb/>
　　　　史藝文志載是書作一卷而此本卷首附開<lb/>
　　　　禧初國史院牒文已作十卷則宋志一字誤<lb/>
　　　　也乾隆四十二年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0121_WYG_000-2a"/>
梁谿漫志序<lb/>
前輩之學不徒為空言也施之於用然後為言故掌制<lb/>
作命則言抗疏論諫則言知人安民矢謨則言舎是而<lb/>
有言焉所謂垂世立教者則亦不得已云爾予生無益<lb/>
於時其學迂濶無所可用暇日時以所欲言者記之於<lb/>
紙嵗月寖久積而成編因目以漫志嗟夫竟何謂哉顧<lb/>
非有用之言且非有所不得已譬之候蟲逢秋自唫自<lb/>
止識者當亦為之歎笑耶紹熈三年十二月二十日梁<lb/>
<pb n="KR3j0121_WYG_000-2b"/>
谿費衮補之序<lb/>
近見費補之<hi>衮</hi>梁谿漫志紹興間韓蘄王自樞宻使就<lb/>
第放浪湖山匹馬數童飄然意行一日至湖上遥望蘇<lb/>
仲虎尚書宴客蘄王徑造其席喜甚醉歸翌日折簡謝<lb/>
餉以羊羔且作二詞手書以贈蘇公緘藏之親題其上<lb/>
云二闋三紙勿亂動淳熙丁未蘇公之子夀父<hi>山</hi>丞太<lb/>
府攜以示蘄王長子莊敏公莊敏以示予字畫殊傾欹<lb/>
然其詞乃林下道人語莊敏云先人生長兵間不解書<lb/>
<pb n="KR3j0121_WYG_000-3a"/>
晚年乃稍能之耳嘉定改元莊敏公次子樞宻承㫖帶<lb/>
御器械以二詞石本見示益信梁谿之說但詞中一二<lb/>
字不同耳昔人有競病之詩及塞北烟塵之句雖皆可<lb/>
稱殆未有超然物外如蘄王之曠達者也中元日四門<lb/>
樓鑰書<lb/>
<pb n="KR3j0121_WYG_000-4a"/>
國史實録院牒國子免解費進士勘㑹本院㳟奉聖㫖<lb/>
指揮編修高宗皇帝孝宗皇帝光宗皇帝三朝正史今<lb/>
有合申請事開具下項内一項一今來編修三朝正史<lb/>
合要文臣卿監武臣刺史以上宗室大將軍應生前事<lb/>
迹墓誌行狀碑誌奏議文集及前後所得聖語并御筆<lb/>
文字等參照修纂及官雖卑或事有可紀耆亦合立傳併<lb/>
乞朝廷劄下諸路轉運司行下所管州軍監縣鎮嚴限<lb/>
子細搜訪抄録申發赴院以慿參修施行伏候指揮六<lb/>
<pb n="KR3j0121_WYG_000-4b"/>
月十七日三省同奉聖㫖依劄付院當院今訪問得國<lb/>
子免解費進士<hi>衮</hi>有所著梁谿漫志十巻須至公文牒<lb/>
請遵從已降聖㫖指揮抄録前項所要文字㸃對無差<lb/>
漏申發赴院以備參修使用不請違滯故牒開禧二年<lb/>
二月日牒<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿漫志巻七</head>
    <p>
<pb n="KR3j0121_WYG_007-1a"/>
欽定四庫全書<lb/>
　梁谿漫志巻七　　　　　　宋　費衮　撰<lb/>
　　作詩押韻<lb/>
作詩押韻是一竒荆公東坡魯直押韻最工而東坡尤<lb/>
精於次韻往返數四愈岀愈竒如作梅詩雪詩押暾字<lb/>
义字在徐州與喬太博唱和押粲字數詩特工荆公和<lb/>
义字數首魯直和粲字數首亦皆傑出蓋其胷中有數<lb/>
萬巻書左抽右取皆出自然初不着意要㝷好韻而韻<lb/>
<pb n="KR3j0121_WYG_007-1b"/>
與意㑹語皆渾成此所以爲好若拘於用韻必有牽强<lb/>
處則害一篇之意亦何足稱坡在嶺外和淵明懷古田<lb/>
舎詩云休閒等一味妄想生愧靦自注云淵明本用𬗟<lb/>
字今聊取其同音字和程正輔同㳺白水巖詩云恣傾<lb/>
白蜜収五稜細斸黃土栽三椏自注云來詩本用䃁字<lb/>
恵州無書不見此字所出故且從木奉和且東坡欲和<lb/>
此二韻似亦不難矣然才覺牽合則寧捨之不以是而<lb/>
壞此篇之全意也後人不曉此理纔到和韻處以不勝<lb/>
<pb n="KR3j0121_WYG_007-2a"/>
人爲耻必劇力冥搜縱不可使亦須强押正如醉人語<lb/>
言全無倫類可以一笑也<lb/>
　　詩人詠史<lb/>
詩人詠史最難湏要在作史者不到處别生眼目正如<lb/>
斷案不爲胥吏所欺一兩語中湏能說出本情使後人<lb/>
看之便是一篇史贊此非具眼者不能自唐以來本朝<lb/>
詩人最工爲之如張安道題歌風臺荆公詠范增張良<lb/>
揚雄東坡題醉眠亭雪谿乗興四明狂客荆軻等詩皆<lb/>
<pb n="KR3j0121_WYG_007-2b"/>
其見處高遠以大議論發之於詩汪遵讀秦史章碣題<lb/>
焚書坑二詩亦甚佳至如世所傳胡曾詠史詩一編只<lb/>
是史語上轉耳初無見處也青社許表民讀項羽傳作<lb/>
詩云眼中漫說重瞳子不見山河遶雍州其識見亦甚<lb/>
高遠<lb/>
　　作詩當以學<lb/>
作詩當以學不當以才詩非文比若不曾學則終不近<lb/>
詩古人或以文名一世而詩不工者皆以才爲詩故也<lb/>
<pb n="KR3j0121_WYG_007-3a"/>
退之一出餘事作詩人之語後人至謂其詩爲押韻之<lb/>
文後山謂曾子固不能詩秦少㳺詩如詞者亦皆以其<lb/>
才爲之也故雖有華言巧語要非本色大凡作詩以才<lb/>
而不以學者正如揚雄求合六經費盡工夫造盡言語<lb/>
畢竟不似<lb/>
　　詩作豪語<lb/>
詩作豪語當視其所養非執筆經營者可能馬子才作<lb/>
浩齋歌似亦豪矣反覆觀之雕刻工多意隨語盡予謂<lb/>
<pb n="KR3j0121_WYG_007-3b"/>
孟子七篇乃真浩齋歌也歐公作廬山高氣象壯偉殆<lb/>
與此山争雄非公胷中有廬山孰能至此郭功甫作金<lb/>
山行前輩多稱之雖極力造語而終窘邊幅信乎不可<lb/>
强也<lb/>
　　東坡論石曼卿紅梅詩<lb/>
東坡嘗見石曼卿紅梅詩云認桃無緑葉辨杏有青枝<lb/>
曰此至陋語蓋村學中體也故東坡作詩力去此弊其<lb/>
觀畫詩云論畫以形似見與兒童鄰賦詩必此詩定知<lb/>
<pb n="KR3j0121_WYG_007-4a"/>
非詩人此言可爲論畫作詩之法也世之淺近者不知<lb/>
此理做月詩便說明做雪詩便說白間有不用此等語<lb/>
便笑其不着題此風晚唐人尤甚坡嘗作謝賜御書詩<lb/>
叙天下無事四夷畢服可以從容翰墨之意末篇云露<lb/>
布朝馳玉闗塞捷書夜到甘泉宫又云文思天子師文<lb/>
母終閉玉闗辭馬武小臣願對紫薇花試草尺書招贊<lb/>
普蓋因事諷諌三百篇之義也而或者笑之曰有甚道<lb/>
理後說到陜西獻捷此豈可與論詩若使渠爲之定祗<lb/>
<pb n="KR3j0121_WYG_007-4b"/>
做一首冩字詩矣<lb/>
　　東坡放魚詩<lb/>
東坡和潛師放魚詩云况逢孟簡對盧仝不怕校人欺<lb/>
子美或云校人乃欺子産非子美也豈少陵曾用校人<lb/>
事遂直以爲子美邪予按左氏杜預注子産一字子美<lb/>
　　東坡雪詩<lb/>
東坡雪詩五更曉色來書幌半夜寒聲落畫檐或疑五<lb/>
更自應有曉色亦何必雪蓋誤認五更字此所謂五更<lb/>
<pb n="KR3j0121_WYG_007-5a"/>
者甲夜至戊夜爾自昏達旦皆若曉色非雪而何此語<lb/>
初若平易而實新竒前人未嘗道也<lb/>
　　王逢原孔融詩<lb/>
王逢原孔融詩云戱撥虎鬚求不齧何如縮手䄂中歸<lb/>
虛云坐上客常滿許下惟聞哭習脂按漢書融被害莫<lb/>
敢収者惟京兆脂習哭之而逢原乃作習脂讀書鹵莽<lb/>
不自㸃檢顧㸃檢孔文舉又嘗作嚴子陵詩譏切其隱<lb/>
文舉一世豪傑姦雄所憚而不敢動而顧使之歸子陵<lb/>
<pb n="KR3j0121_WYG_007-5b"/>
傲睨萬物帝王所不能臣而顧使之仕逢原之顛倒類<lb/>
如此可發後世君子之一笑<lb/>
　　潘邠老重陽句<lb/>
謝無逸嘗從潘邠老求近作邠老答曰秋來景物件件<lb/>
是佳句恨爲俗氛所蔽昨日清卧聞攪林風雨聲欣然<lb/>
起題其壁曰滿城風雨近重陽忽催租人至遂敗意止<lb/>
此一句奉寄予謂邠老之興正易敗也阮籍爲竹林之<lb/>
遊王戎後至籍戱之曰俗物又復來敗人意戎笑曰如<lb/>
<pb n="KR3j0121_WYG_007-6a"/>
卿輩意復易敗耳此足見戎之高致若使予聞秋聲得<lb/>
句方題壁間不知天地之大秋毫之小何催租人能敗<lb/>
邪賈島鍊敲推字至衝京尹節而不知此正得詩興之<lb/>
深者<lb/>
　　孟東野詩<lb/>
自六朝詩人以來古淡之風衰流爲綺靡至唐爲尤甚<lb/>
退之一世豪傑而亦不能自脫於習俗東野獨一洗衆<lb/>
陋其詩高妙簡古力追漢魏作者政如倡優前陳衆所<lb/>
<pb n="KR3j0121_WYG_007-6b"/>
趨奔而有大人君子垂紳正笏屹然中立此退之所以<lb/>
深嘉屢歎而謂其不可及也然亦恨其太過蓋矯世不<lb/>
得不爾當時獨李習之見與退之合後世不解此意但<lb/>
見退之稱道東野過實争先譏誚東野反爲退之所累<lb/>
惜乎無有原其本意者也<lb/>
　　唐詩工靡麗<lb/>
唐人詩偏工靡麗雖李太白亦十句九句言婦人其後<lb/>
王建元稹韓偓之徒皆然如裴說者蓋未嘗以詩名至<lb/>
<pb n="KR3j0121_WYG_007-7a"/>
作寄邊衣詩則美麗可喜蓋當時詞章習尚如此故人<lb/>
人能道此等語也<lb/>
　　張文潛詩<lb/>
張文潛詩云春波一眼去鳬寒晁無咎稱之至東坡則<lb/>
云春風在流水鳬鴈先拍拍有無盡藏之春意<lb/>
　　詩人用字<lb/>
王平甫詩云山月入松金破碎其流蓋出於退之竹影<lb/>
金𤨏碎之句然斜陽映竹則交加亂射若相𤨏然故於<lb/>
<pb n="KR3j0121_WYG_007-7b"/>
𤨏字爲宜至於月華散漫松影在地則破字佳詩人用<lb/>
字皆不茍也<lb/>
　　杜少陵悶詩<lb/>
杜少陵作悶詩云捲簾惟白水隱几亦青山或曰人之<lb/>
好惡固自不同若使吾居此當卒以樂死矣予以爲不<lb/>
然人心憂鬰則所觸而皆悶其心和平則何適而非快<lb/>
青山白水本是樂處茍其中不快則慘澹蒼莽適足以<lb/>
增悶耳少陵又有詩云感時花濺淚恨别鳥驚心花鳥<lb/>
<pb n="KR3j0121_WYG_007-8a"/>
本是平時可喜之物而抑鬰如此者亦以觸目有感所<lb/>
遇之時異耳<lb/>
　　方言入詩<lb/>
方言可以入詩呉中以八月露下而雨謂之淋露九月<lb/>
霜降而雲謂之䕶霜竹坡周少隱有句云雨細方淋露<lb/>
雲疎欲䕶霜方言又有勃姑鵶舅槐花黃舉子忙促織<lb/>
鳴嬾婦驚之類詩人皆用之大抵多呉語也<lb/>
　　明妃曲<lb/>
<pb n="KR3j0121_WYG_007-8b"/>
古今人作明妃曲多矣皆道其思歸之意歐陽公作兩<lb/>
篇語固傑出然大槩亦歸於幽怨白樂天有絶句云漢<lb/>
使若回煩寄語黃金何日贖蛾眉君王若問妾顔色莫<lb/>
道不如宫裏時其措意頗新然問黄金何日贖蛾眉則<lb/>
亦寓思歸之意要當言其志在爲國和戎而不以身之<lb/>
流落爲念則詩人之㫖也<lb/>
　　陳子高觀寧王進史圖詩<lb/>
陳子高觀寧王進史圖作詩云汗簡不知天上事至尊<lb/>
<pb n="KR3j0121_WYG_007-9a"/>
新納壽王妃世稱其工然太露筋骨矣李義山驪山詩<lb/>
云平明每幸長生殿不從金輿祗壽王此則婉而有味<lb/>
春秋之稱也<lb/>
　　陳輔之論林和靖梅詩<lb/>
陳輔之云林和靖疎影橫斜水清淺暗香浮動月黃昏<lb/>
殆似野薔薇是未爲知詩者予嘗踏月水邊見梅影在<lb/>
地疎瘦清絶熟味此詩真能與梅傳神也野薔薇叢生<lb/>
初無疎影花隂散蔓烏得橫斜也哉<lb/>
<pb n="KR3j0121_WYG_007-9b"/>
　　張芸叟詞<lb/>
張芸叟詞云回首夕陽紅盡處應是長安人喜誦之樂<lb/>
天題岳陽樓詩云春岸緑時連夢澤夕波紅處近長安<lb/>
蓋芸叟用此換骨也<lb/>
　　詩人相呼<lb/>
古者風俗淳厚朋友相呼以名至唐詩人猶以名相呼<lb/>
或直呼其行而不忌如杜子美贈李太白詩而云白也<lb/>
詩無敵之類是巳直呼其行者尤多今人聞呼其名其<lb/>
<pb n="KR3j0121_WYG_007-10a"/>
不怒罵者幾希至於文字間欲呼其行或繼之以丈或<lb/>
繼之以兄或繼之以官亦未嘗敢徒呼其行也<lb/>
　　禁東坡文<lb/>
宣和間申禁東坡文字甚嚴有士人竊擕坡集出城爲<lb/>
閽者所獲執送有司見集後有一詩云文星落處天地<lb/>
泣此老已亡吾道窮才力漫超生仲達功名猶忌死姚<lb/>
崇人間便覺無清氣海内何曾識古風平日萬篇誰愛<lb/>
惜六丁収拾上瑶宫京尹義其人且畏累己因隂縱之<lb/>
<pb n="KR3j0121_WYG_007-10b"/>
　　王左丞同名詩<lb/>
王履道左丞<hi>安中</hi>在京師見何人家亭上題字筆勢灑<lb/>
落不著姓而其名則安中也王驚問何人所書守者曰<lb/>
此何安中亦河朔人也王以與己名同恐人莫之辨戲<lb/>
書一詩於其後云蜀客更名縁好尚漢臣書姓爲同官<lb/>
孟公自合名驚座子夏尤冝辨小冠益號文章縁兩李<lb/>
翃書制誥有諸韓二𤣥各自分南北付與時人子細看<lb/>
終篇皆用同名事云<lb/>
<pb n="KR3j0121_WYG_007-11a"/>
　　雍孝聞<lb/>
雍孝聞蜀人崇寧間廷試對䇿力詆時政闕失駁放後<lb/>
雖授以右列然卒不仕浪迹山林遂遇異人得道政和<lb/>
末變姓名爲道士入内說法徽宗謂其得林靈素之半<lb/>
因賜姓木更名廣莫竟不知其爲孝聞也孝聞嘗自詠<lb/>
云百萬人中隱一身深如勺水在滄溟獨醒自負賢人<lb/>
酒天濶難㝷處士星照影自憐湖水碧高吟贏得蜀山<lb/>
青城南老樹如相問不枉翻空過洞庭<lb/>
<pb n="KR3j0121_WYG_007-11b"/>
　　二州酒名<lb/>
叙州本戎州也老杜戎州詩云重碧傾春酒輕紅擘茘<lb/>
枝今叙州公醖遂名以重碧東坡在齊安有春江緑漲<lb/>
蒲萄醅之句靖康初元韓子蒼舍人駒作守有㫖添賜<lb/>
郡釀因名其庫曰蒲萄醅仍有詩云孤臣政術不堪論<lb/>
尚得君王賜酒尊父老異時傳盛事蒲萄醅熟記初元<lb/>
　　三處西湖<lb/>
三處皆有西湖東坡連鎮二州故表謝云入㕘兩禁每<lb/>
<pb n="KR3j0121_WYG_007-12a"/>
玷北扉之榮出典二邦輙爲西湖之長晚謫恵州州有<lb/>
豐湖亦名西湖淳熈中秘書楊監<hi>萬里</hi>使廣東過恵游<lb/>
豐湖賦詩云三處西湖一色秋錢塘潁水更羅浮東坡<lb/>
元是西湖長不到羅浮便得休<lb/>
　　毗陵二畫<lb/>
吾州天慶觀畫龍太平寺畫水勝絶之筆聞於天下凡<lb/>
四方來者道出毗陵必迂路而觀焉龍蓋姑蘇道士李<lb/>
懷仁所畫懷仁者酒豪不羈嘗呼龍松江之上狎而觀<lb/>
<pb n="KR3j0121_WYG_007-12b"/>
之遂畫龍入神品過毗陵天慶觀大醉索墨漿數斗曵<lb/>
苕帚裂巾袂濡墨號呼奮躑斯須龍成觀者失聲辟易<lb/>
懼將搏也懷仁後不知所終而好事者每呼畫工就龍<lb/>
模冩工運筆之際輙眩暈欲仆竟不能成觀者駭異水<lb/>
則郡人徐友畫清濟貫河一筆紆繞長數十丈不斷却<lb/>
立而觀濤瀾洶涌目爲之眩仰首近之凜然若飛流之<lb/>
濺於面也郡人吳德輝因與客論近世名畫曰予每至<lb/>
畫龍處輙諦玩彌時不能休乃賦古風曰道人龍中來<lb/>
<pb n="KR3j0121_WYG_007-13a"/>
醉與神物㑹冩兹蜿蜒質日月爲㝠晦崩翻江海姿素<lb/>
壁起濤瀨呼吸見雌雄抉石疑可碎蕭森殿隂古衆真<lb/>
儼飛斾注觀恐騰躍夜半失像繪飛光著明珠靈秘一<lb/>
何怪爛爛照甍棟那得久在外偷兒伺酣睡不怕嬰鱗<lb/>
害願言慎所託未用期一快淳熙戊戌楊誠齋爲太守<lb/>
過太平寺爲賦畫水長句曰太平古寺劫灰餘夕陽惟<lb/>
照一塔孤得得來看還不樂竹莖荒處破殿虛偶逢老<lb/>
僧聽僧話道是壁閒留古畫徐生絶筆今百年祖師相<lb/>
<pb n="KR3j0121_WYG_007-13b"/>
傳妙天下壁如雪色一丈許徐生畫水纔盈堵橫看側<lb/>
看只麽是分明是畫不是水中有清濟一線波橫貫萬<lb/>
里濁浪之黃河雷奔電巻儘渠猛獨清元自不隨它波<lb/>
痕盡處忽掀怒攪動一河秋水暮分明是水不是畫老<lb/>
眼向來元自誤佛廬化作金柂樓銀山雪堆風打頭是<lb/>
身飄然在中流奪得太乙蓮葉舟僧言此畫難再覔官<lb/>
歸江西却相憶并州剪刀剪不得鵞溪匹絹官莫惜貎<lb/>
取秋濤懸坐側是二畫爲一郡之勝處而二公又形之<lb/>
<pb n="KR3j0121_WYG_007-14a"/>
賦詠閒真足以傳不朽矣<lb/>
　　畫水<lb/>
東坡作文與可畫篔簹谷偃竹記云畫竹必先得成竹<lb/>
於胷中執筆熟視乃見其所欲畫者急起從之振筆直<lb/>
遂以追其所見如兎起鶻落少縱則逝矣與可之教予<lb/>
如此此固作畫之法然不惟竹也畫水亦然坡嘗記蜀<lb/>
人孫知微欲於大慈寺壽寧院壁作湖灘水石四堵營<lb/>
度經嵗終不肯下筆一日倉皇入寺索筆墨甚急奮袂<lb/>
<pb n="KR3j0121_WYG_007-14b"/>
如風須臾而成作輸㵼跳蹙之勢洶洶欲崩屋也以此<lb/>
言之則心手相應之際間不容髪非若樓臺人物可以<lb/>
款曲運筆經日而成也予嘗疑少陵王宰畫山水圖歌云<lb/>
十日畫一水五日畫一石能事不受相促廹王宰始肯<lb/>
留真迹此殆是言王宰之畫不易得當聽其累日經營<lb/>
不可促廹之意爾其歌有云巴陵洞庭日本東赤岸水<lb/>
與銀河通中有雲氣随飛龍舟人漁子入浦溆山木盡<lb/>
亞洪濤風觀其氣勢如此則筆所未到氣已吞食頃已<lb/>
<pb n="KR3j0121_WYG_007-15a"/>
爲久若必俟十日乃成則其畫不足觀矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0121_WYG_007-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿漫志巻七<lb/>
</p>
<p>
</p>
  </div>
</body>
</text>
</TEI>
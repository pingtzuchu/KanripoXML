<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿漫志巻四</head>
    <p>
<pb n="KR3j0121_WYG_004-1a"/>
欽定四庫全書<lb/>
　梁谿漫志巻四　　　　　　宋　費衮　撰<lb/>
　　東坡教人讀檀弓<lb/>
東坡教人讀檀弓山谷謹守其言傳之後學檀弓誠文<lb/>
章之模範凡為文記事常患意晦而辭不達語雖蔓衍<lb/>
而終不能發明惟檀弓或數句書一事或三句書一事<lb/>
至有兩句而書一事者語極簡而味長事不相涉而意<lb/>
脉貫穿經緯錯綜成自然之文此所以為可法也<lb/>
<pb n="KR3j0121_WYG_004-1b"/>
　　東坡識任德翁<lb/>
蜀人任孜字遵聖以學問氣節雄鄉里兄弟皆從老蘇<lb/>
游東坡所謂大任剛烈世無有疾惡如風朱伯厚者其<lb/>
後在京師有哭遵聖詩云老任况豪俊先子推輩行又<lb/>
云平生惟一子抱負珠在掌見之齠齓中巳有食牛量<lb/>
其子後立朝果著大節即德翁也東坡眼目髙觀人於<lb/>
齠齓間已能如此妙矣夫<lb/>
　　東坡西湖了官事<lb/>
<pb n="KR3j0121_WYG_004-2a"/>
柬坡鎮餘杭遇遊西湖多令旌旗導從出錢塘門坡則<lb/>
自湧金門從一二老兵泛舟絶湖而來飯于普安院徜<lb/>
徉靈隠天竺間以吏牘自隨至冷泉亭則据案剖決落<lb/>
筆如風雨分爭辯訟談笑而辦已乃與僚吏劇飲薄晚<lb/>
則乘馬以歸夾道燈火縱觀太守有老僧紹興末年九<lb/>
十餘幼在院為蒼頭能言之當是時此老之豪氣逸韻<lb/>
可以想見也<lb/>
　　東坡改和陶集引<lb/>
<pb n="KR3j0121_WYG_004-2b"/>
東坡既和淵明詩以寄潁濵使為之引潁濵屬藁寄坡<lb/>
自欲以晚節師範其萬一也其下云嗟夫淵明隠居以<lb/>
求志詠歌以忘老誠古之達者而才實拙若夫子瞻仕<lb/>
至從官出長八州事業見於當世其剛信矣而豈淵明<lb/>
之拙者哉孔子曰述而不作信而好古竊比於我老彭<lb/>
古之君子其取於人則然東坡命筆改云嗟夫淵明不<lb/>
肯為五斗粟一束帶見鄉里小人而子瞻出仕三十餘<lb/>
年為獄吏所折困終不能悛以陷大難乃欲以桑榆之<lb/>
<pb n="KR3j0121_WYG_004-3a"/>
末景自託於淵明其誰肯信之雖然子瞻之仕其出入<lb/>
進退猶可攷也後之君子其必有以處之矣孔子曰述<lb/>
而不作信而好古竊比於我老彭孟子曰曾子子思同<lb/>
道區區之迹葢未足以論士也此文今人皆以為潁濵<lb/>
所作而不知東坡有所筆削也宣和間六槐堂蔡康祖<lb/>
得此藁於潁濵第三子<hi>遜</hi>因録以示人始有知者<lb/>
　　東坡教人作文冩字<lb/>
葛延之在儋耳從東坡遊甚熟坡嘗教之作文字云譬<lb/>
<pb n="KR3j0121_WYG_004-3b"/>
如市上店肆諸物無種不有却有一物可以攝得曰錢<lb/>
而已莫易得者是物莫難得者是錢今文章詞藻事實<lb/>
乃市肆諸物也意者錢也為文若能立意則古今所有<lb/>
翕然並起皆赴吾用汝若曉得此便㑹做文字也又嘗<lb/>
教之學書云世人寫字能大不能小能小不能大我則<lb/>
不然胷中有箇天來大字世間縱有極大字焉能過此<lb/>
從吾胷中天大字流出則或大或小惟吾所用若能了<lb/>
此便㑹作字也嘗為作龜冠詩送其行葛以語胡蒼梧<lb/>
<pb n="KR3j0121_WYG_004-4a"/>
蒼梧為記之此大匠誨人之妙法學者不可不知也<lb/>
　　東坡謫居中勇於為義<lb/>
陸宣公謫忠州杜門謝客惟集藥方葢出而與人交動<lb/>
作言語之際皆足以招謗故公謹之後人得罪遷徙者<lb/>
多以此為法至東坡則不然其在惠州也程正輔為廣<lb/>
中提刑東坡與之中外凡惠州官事悉以告之諸軍闕<lb/>
營房散居市井窘急作過坡欲令作營屋三百間又薦<lb/>
都監王約指使藍生同幹惠州納秋米六萬三千餘石<lb/>
<pb n="KR3j0121_WYG_004-4b"/>
漕符乃令五萬以上折納見錢坡以為嶺南錢荒乞令<lb/>
人户納錢與米並從其便博羅大火坡以為林令在式<lb/>
假不當坐罪又有心力可委欲專牒令修復公宇倉庫<lb/>
仍約束本州科配惠州造橋坡以為吏孱而胥横必四<lb/>
六分分了錢造成一座河樓橋乞選一健幹吏來了此<lb/>
事又與廣帥王敏仲書薦道士鄧守安令引蒲澗水入<lb/>
城免一城人飲鹹苦水春夏疾疫之患凡此等事多涉<lb/>
官政亦易指以為恩怨而坡奮然行之不疑其勇於為<lb/>
<pb n="KR3j0121_WYG_004-5a"/>
義如此謫居尚爾則立朝之際其可以死生禍福動之<lb/>
哉<lb/>
　　東坡縁在東南<lb/>
東坡平生宦游多在淮浙間其始通守餘杭後又為守<lb/>
杭人樂其政而公樂其湖山嘗過夀星院恍然記若前<lb/>
身游厯者其於是邦每有朱仲卿桐鄉之念謫居於黄<lb/>
凡五年移汝既去黄夜行武昌山上回望東坡聞黄州<lb/>
鼓角凄然泣下賦詩云黄州鼓角亦多情送我南來不<lb/>
<pb n="KR3j0121_WYG_004-5b"/>
辭逺尋上章乞居常州其後謝表有買田陽羨誓畢此<lb/>
生之語在禁林與胡完夫蔣穎叔醻唱皆以卜居陽羨<lb/>
為言晚自儋北歸愛龍舒風土欲居焉乃令郡之隠士<lb/>
李惟熙買田以老已而得子由書言桑榆末景忍復離<lb/>
别遂欲北還潁昌作書與惟熙云然某縁在東南終當<lb/>
㑹合願君志之未易盡言也至儀真乃聞忌之者猶欲<lb/>
攻擊遂不敢兄弟同居竟居毗陵以薨縁在東南之語<lb/>
乃爾明騐古之偉人自能前知所謂有開必先者不假<lb/>
<pb n="KR3j0121_WYG_004-6a"/>
數術也<lb/>
　　東坡卜居陽羨<lb/>
建中靖國元年東坡自儋北歸卜居陽羨陽羨士大夫<lb/>
猶畏而不敢與之游獨士人邵民瞻從學於坡坡亦喜<lb/>
其人時時相與杖䇿過長橋訪山水為樂邵為坡買一<lb/>
宅為錢五百緡坡傾囊僅能償之卜吉入新第既得日<lb/>
矣夜與邵步月偶至一村落聞婦人哭聲極哀坡徙倚<lb/>
聽之曰異哉何其悲也豈有大難割之愛觸於其心歟<lb/>
<pb n="KR3j0121_WYG_004-6b"/>
吾將問之遂與邵推扉而入則一老嫗見坡泣自若坡<lb/>
問嫗何為哀傷至是嫗曰吾家有一居相傳百年保守<lb/>
不敢動以至於我而吾子不肖遂舉以售諸人吾今日<lb/>
遷徙來此百年舊居一旦訣别寧不痛心此吾之所以<lb/>
泣也坡亦為之愴然問其故居所在則坡以五百緡所<lb/>
得者也坡因再三慰撫徐謂之曰嫗之舊居乃吾所售<lb/>
也不必深悲今當以是屋還嫗即命取屋劵對嫗焚之<lb/>
呼其子命翌日迎母還舊第竟不索其直坡自是遂還<lb/>
<pb n="KR3j0121_WYG_004-7a"/>
毗陵不復買宅而借顧塘橋孫氏居暫憇焉是嵗七月<lb/>
坡竟歿于借居前輩所為類如此而世多不知獨吾州<lb/>
傳其事云<lb/>
　　東坡嬾版<lb/>
東坡北歸至儀真得暑疾止于毗陵顧塘橋孫氏之館<lb/>
氣寖上逆不能卧時晉陵邑大夫陸元光獲侍疾卧内<lb/>
輟所御嬾版以獻縱横三尺偃植以受背公殊以為便<lb/>
竟據是版而終後陸君之子以屬蒼梧胡德輝為之銘<lb/>
<pb n="KR3j0121_WYG_004-7b"/>
曰參沒易簀由殪結纓斃而得正匪死實生堂堂東坡<lb/>
斯文棟梁以正就木猶不忍僵昔我邑長君先大夫侍<lb/>
聞夢奠啟手舉扶木君戚施匪屏匪几詒萬子孫無曰<lb/>
不祥之器<lb/>
　　毗陵東坡祠堂記<lb/>
東坡自黄移汝上書乞居常其後謝表有買田陽羨誓<lb/>
畢此生之語在禁林與胡完夫蔣穎叔唱和有云惠山<lb/>
山下土如濡陽羨溪頭米勝珠賣劍買牛吾欲老殺雞<lb/>
<pb n="KR3j0121_WYG_004-8a"/>
為黍子來無又云雪芽我為求陽羨乳水君應餉惠山<lb/>
晚自儋耳北還﨑嶇萬里徑歸南蘭陵以殁葢出處窮<lb/>
達三十年間未嘗一日忘吾州者而郡無祠宇奠謁之<lb/>
所邦人以為闕文乾道壬辰太守晁彊伯<hi>子健</hi>來始築<lb/>
祠於郡學之西塑東坡像其中又於士夫家廣摹畫像<lb/>
或朝服或野服列於壁間而晁侍郎<hi>公武</hi>為之記其略<lb/>
曰公武聞諸世父景迂生崇寧間賊臣擅國顛倒天下<lb/>
之是非人皆畏禍莫敢莊語公之𦵏也少公黄門銘其<lb/>
<pb n="KR3j0121_WYG_004-8b"/>
壙亦非實録其甚者以賞罰不明罪元祐以改法免役<lb/>
壞元豐指温公才智不足而謂公之斥逐出其遺意稱<lb/>
蔡確謗讟可赦而謂公之進用自其遷擢章子厚之賊<lb/>
害忠良而謂公與之友善林希之詆誣善類而云公嘗<lb/>
汲引之嗚呼若然則公之上清儲祥忠清粹德二碑及<lb/>
諸奏議著述皆誕謾歟公武因子健之請伏自思念嵗<lb/>
月滋久耆舊日益淪喪存者皆邈然後進則緒言將零<lb/>
落不傳於是不敢以不能為觧而輒載其事惟公當元<lb/>
<pb n="KR3j0121_WYG_004-9a"/>
祐時起於謫籍登金門玉堂極禮樂文章之選及章蔡<lb/>
竄朋黨於嶺表而公獨先朝廷追復黨人官爵而公獨<lb/>
後立朝本末彰明較著如此豈有他哉昔陳仲弓送中<lb/>
常侍父之𦵏非以為賢從者詈楚公子曰𨽻也不力非<lb/>
以為不肖皆有為而發豈少公之意或出於此非耶後<lb/>
世不知其然惟斯言是信則為盛德之累大矣因述景<lb/>
迂生之語俾刻之樂石庶異日網羅舊聞者有考記成<lb/>
彊伯刻石為二碑一置之郡齋一置之陽羨洞靈觀用<lb/>
<pb n="KR3j0121_WYG_004-9b"/>
杜元凱之法葢欲俱傳不朽其措意甚美然東坡公之<lb/>
名節固自萬世不磨矣<lb/>
　　武臣獻東坡啟<lb/>
東坡帥定武有武臣狀極朴陋以啟事來獻坡讀之甚<lb/>
喜曰竒文也客退以示幕客李端叔問何者最為佳句<lb/>
端叔曰獨開一府收徐庾於幕中並用五材走孫吴於<lb/>
堂下此佳句也坡曰非君誰識之者端叔笑謂坡曰視<lb/>
此郎眉宇間決無是語得無假諸人乎坡曰使其果然<lb/>
<pb n="KR3j0121_WYG_004-10a"/>
固亦具眼矣即為具召之與語甚歡一府皆驚竹坡老<lb/>
人周少隠<hi>紫芝</hi>聞之李端叔嘗記其事<lb/>
　　東坡戴笠<lb/>
東坡在儋耳一日過黎子雲遇雨乃從農家借篛笠戴<lb/>
之著屐而歸婦人小兒相隨爭笑邑犬羣吠竹坡周少<lb/>
隠有詩云持節休誇海上蘇前身便是牧羊奴應嫌朱<lb/>
紱當年夢故作黄冠一笑娱遺迹與公歸物外清風為<lb/>
我襲庭隅憑誰喚起王摩詰畫作東坡戴笠圖今時亦<lb/>
<pb n="KR3j0121_WYG_004-10b"/>
有畫此者然多俗筆也<lb/>
　東坡荔支詩<lb/>
柬坡食荔支詩有云雲山得伴松檜老霜雪自困樝梨<lb/>
麄常疑上句似汎此老不應爾後見習閩廣者云自福<lb/>
州古田縣海口鎮至于海南凡宰上木松檜之外悉雜<lb/>
植荔子取其枝葉蔭覆彌望不絶此所以有伴松檜之<lb/>
語也<lb/>
　　東坡用事對偶精切<lb/>
<pb n="KR3j0121_WYG_004-11a"/>
東坡詞源如長江大河洶涌奔放瞬息千里可駭可愕<lb/>
而於用事對偶精妙切當人不可及如張子野買妾詩<lb/>
全用張氏事祭徐君猷文全用徐氏事送李方叔下第<lb/>
詩用古戰塲日五色皆當家事殆如天成徐君猷孟亨<lb/>
之皆不飲作詩戲之用徐邈孟嘉飲酒事仍各舉當時<lb/>
全語以為對其通守餘杭日荅髙麗使私覿狀云歸時<lb/>
事於宰旅方勞逺勤發私幣於公卿亦蒙見及發幣一<lb/>
事非外夷使者致饋之故實乎<lb/>
<pb n="KR3j0121_WYG_004-11b"/>
　　退之東坡用先後語<lb/>
退之南山詩云或齊若友朋或差若先後人多不知先<lb/>
後之義練塘洪慶善吏部<hi>興祖</hi>引前漢志云見神於先<lb/>
後宛若其注云兄弟妻闗中呼為先後予觀東坡徐州<lb/>
謝上表云信道直前曾無坎井之避立朝寡助誰為先<lb/>
後之容或疑先後不可對坎井葢不知亦出於此也<lb/>
　　東坡文效唐體<lb/>
柬坡之文浩如河漢濤瀾奔放豈區區束縳於隄防者<lb/>
<pb n="KR3j0121_WYG_004-12a"/>
而作徐君猷祭文及徐州鹿鳴燕詩序全用四六效唐<lb/>
人體而益工葢以文為戲耶<lb/>
　　東坡録沿流館詩<lb/>
東坡在翰林被㫖作上清儲祥宫碑哲宗親書其額紹<lb/>
聖黨禍起磨去坡文命蔡元長别撰玉局遺文中有詩<lb/>
云淮西功德冠吾唐吏部文章日月光千載斷碑人膾<lb/>
炙不知世有段文昌其題云紹聖中得此詩於㳂流館<lb/>
中不知何人作也戲録之以益篋笥之藏此詩乃東坡<lb/>
<pb n="KR3j0121_WYG_004-12b"/>
自作葢寓意儲祥之事特避禍故託以得之味其句法<lb/>
則可知矣<lb/>
　　石屋洞題名<lb/>
臨安石屋洞崕石上有題名二十五字云陳襄蘇頌孫<lb/>
奕黄灝曾孝章蘇軾同遊熙寧六年二月二十一日内<lb/>
東坡姓名磨去僅存髣髴葢崇寜黨禍時也<lb/>
　　栁展如論東坡文<lb/>
東坡歸自海南遇其甥栁展如<hi>閎</hi>出文一卷示之曰此<lb/>
<pb n="KR3j0121_WYG_004-13a"/>
吾在嶺南所作也甥試次第之展如曰天慶觀乳泉賦<lb/>
詞意髙妙當在第一鍾子翼哀詞别出新格次之他文<lb/>
稱是舅老筆甥敢優劣邪坡歎息以為知言展如後舉<lb/>
似洪慶善慶善䟦東坡帖具載其語<lb/>
　　貶所敬蘇黄<lb/>
元祐黨禍烈於熾火小人交扇其熖傍觀之君子深畏<lb/>
其酷惟恐黨人之塵㸃汙之也而東坡之在儋儋守張<lb/>
中事之甚至且日從叔黨棋以娯東坡洎張觧官北歸<lb/>
<pb n="KR3j0121_WYG_004-13b"/>
坡凡三作詩送之魯直之在戎戎守彭知㣲每遣吏李<lb/>
珍調護其逆旅之事無不可人意當是之時而二守乃<lb/>
能如此其義氣可書張竟以此坐謫云<lb/>
　　昌化盛事<lb/>
東坡眉人貶昌化任德翁亦眉人後亦貶昌化張才叔<lb/>
贈德翁詩云儋耳百年經僻陋眉山二老繼驅除德翁<lb/>
和云身投魑魅家何在澤逮昆蟲罪未除蘇任兩公同<lb/>
鄉里同貶所大節相望顧儋耳獨何幸也<lb/>
<pb n="KR3j0121_WYG_004-14a"/>
　　侍兒對東坡語<lb/>
東坡一日退朝食罷捫腹徐行顧謂侍兒曰汝輩且道<lb/>
是中有何物一婢遽曰都是文章坡不以為然又一人<lb/>
曰滿腹都是識見坡亦未以為當至朝雲乃曰學士一<lb/>
肚皮不入時宜坡捧腹大笑<lb/>
　<lb/>
　<lb/>
　<lb/>
<pb n="KR3j0121_WYG_004-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿漫志卷四<lb/>
</p>
<p>
</p>
  </div>
</body>
</text>
</TEI>
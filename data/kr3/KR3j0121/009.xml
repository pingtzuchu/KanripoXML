<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿漫志卷九</head>
    <p>
<pb n="KR3j0121_WYG_009-1a"/>
欽定四庫全書<lb/>
　梁谿漫志卷九　　　　　　宋　費衮　撰<lb/>
　　劉高尚事<lb/>
劉高尚者濵州安定人家世爲農生九嵗不茹葷後稍<lb/>
稍不語問以事則書而對其語初若不可曉已而輙驗<lb/>
家人爲築别室以居久之言皆響應遠近以爲神聲聞<lb/>
京師徽宗三使往聘之辭疾不奉詔宣和間賜號高尚<lb/>
處士而建觀以居其徒因以其號名之靖康之擾棣人<lb/>
<pb n="KR3j0121_WYG_009-1b"/>
白其守使迎高尚守具安車邀之不至一日棄濵而來<lb/>
濵人大恐後二日濵州兵叛屠其城高尚至棣棣人喜<lb/>
守爲掃郵傳供帳以舍之高尚見之笑去乃卽城隅治<lb/>
舎水傍濵人或持金帛擕家室以就其廬者人往往笑<lb/>
之旣而敵騎大至城且陷人之死於兵者以萬數而火<lb/>
不及其居就之者果賴以免敵人見高尚皆下馬羅拜<lb/>
不敢入其里高尚嘗有言曰世之人以嗜欲殺身以貨<lb/>
財殺子孫以政事殺人以學問文章殺天下後世識者<lb/>
<pb n="KR3j0121_WYG_009-2a"/>
尊爲名言鏤板以傳竹坡周少隱旣爲之傳又推廣其<lb/>
言而爲之說曰此佛菩薩老聃莊周之徒所以救溺起<lb/>
死還真之論豈區區爲世俗言語文章者所能至哉夫<lb/>
畏塗者十殺一人則父子兄弟相戒必盛卒徒而後敢<lb/>
出焉至於衽席之上飲食之間其禍有甚於畏塗者而<lb/>
不知戒則是終不知嗜欲之能殺身矣黷貨嗜利之士<lb/>
食厚禄而取民財雖䘮亡之禍僅免其身而千金之産<lb/>
不足以供不肖子一醉之費人禍天殃不在其身而在<lb/>
<pb n="KR3j0121_WYG_009-2b"/>
其後則貨財豈不足以殺其子孫哉秦自商鞅之事孝<lb/>
公始用刑名而李斯之事始皇趙高之事二世皆以是<lb/>
道百年之閒天下之人不死於刑而死於兵蓋不知其<lb/>
幾千百萬桑𢎞羊開利說以中主欲不過欲自售一身<lb/>
而已禍流後世至唐宇文融皇甫鎛之徒皆用其說以<lb/>
取尊位而天下自是數蒙誅求之禍其殺人固無異於<lb/>
以挺與刄行政之弊一至於是豈不痛哉昔人有欲注<lb/>
周易與本草者或勸其注本草曰注本草誤不過殺一<lb/>
<pb n="KR3j0121_WYG_009-3a"/>
人注周易而誤則其禍道也大矣不然孟子之闢楊墨<lb/>
子雲之詆申韓退之之斥佛老其憂天下後世之意何<lb/>
其深且切哉後世斷章析句背正失理之學興其徒從<lb/>
而和之更相標牓迭相師授以盜名聲而取冨貴寖不<lb/>
可救豈非至人之前知知其必有斯禍而爲是說乎紫<lb/>
芝聞先生之言嘗私竊以爲嗜欲之殺身貨財之殺子<lb/>
孫與夫政事之殺人三者人猶得而知之若夫學問文<lb/>
章殺天下後世則周公孔子之言也先生農家子未嘗<lb/>
<pb n="KR3j0121_WYG_009-3b"/>
讀書事師而有是言豈神仙中之知道者乎此與夫熊<lb/>
經鳥伸吐故納新區區積嵗月之功而欲著名於仙籍<lb/>
者固有間矣<lb/>
　　事有専驗於一數<lb/>
天下事固莫不有數然士大夫或有終身専驗於一數<lb/>
者殆不可曉韓康公行第三發解過省殿試皆第三以<lb/>
元祐三年三月薨皆三數故蘇子容作挽詩云三登慶<lb/>
歴三人第四入熙寧四輔尊何清源第五㣲時從人筮<lb/>
<pb n="KR3j0121_WYG_009-4a"/>
窮達其人云公不第五何曰然其人拊掌大笑連稱竒<lb/>
絶因曰公凡遇五卽有喜慶何以熙寧五年鄕薦余中<lb/>
牓第五人及第五十五嵗隨龍崇寧五年拜相每遷官<lb/>
或生子非五年卽五月或五日其驗如此二事不知何<lb/>
故深於數者必能知之<lb/>
　　譚命<lb/>
近世士大夫多喜譚命往往自能推步有精絶者予嘗<lb/>
見人言日者閱人命蓋未始見年月日時同者縱有一<lb/>
<pb n="KR3j0121_WYG_009-4b"/>
二必倡言於人以爲異嘗略計之若生時無同者則一<lb/>
時生一人一日當生十二人以嵗計之則有四千三百<lb/>
二十人以一甲子計之止有二十五萬九千二百人而<lb/>
已今祗以一大郡計其户口之數尚不減數十萬况舉<lb/>
天下之大自王公大人以至小民何啻億兆雖明於數<lb/>
者有不能歴算則生時同者必不爲少矣其間王公大<lb/>
人始生之時則必有庻民同時而生者又何貴賤貧富<lb/>
之不同也此說似有理予不曉命術姑記之以俟深於<lb/>
<pb n="KR3j0121_WYG_009-5a"/>
五行者折衷焉<lb/>
　　江隂士人彊記<lb/>
江隂士人葛君㤀其名彊記絶人嘗謁郡守至客次一<lb/>
官人己先在意象軒驁葛敝衣子子來揖之殊不顧葛<lb/>
心不平坐良久謂之曰君謁太守亦有銜袖之文乎其<lb/>
人曰然葛請觀之其人素自負出以示葛疾讀一過卽<lb/>
以還之曰大好斯須見守俱白事畢葛復前曰某骩骳<lb/>
之文此官人竊爲已有適以爲贄者是也使君或不信<lb/>
<pb n="KR3j0121_WYG_009-5b"/>
某請誦之卽抗聲誦其文不差一字四座皆愕視此人<lb/>
且雜靳之其人出不意無以自解倉皇卻退歸而慙恚<lb/>
得疾幾死葛浮沈閭里閒家傍有民張染肆置簿書識<lb/>
其目葛嘗被酒偶坐其肆信手繙閱一夕民家火作凡<lb/>
所有之物并文書皆燼焉物主競來索數倍責償民無<lb/>
以質驗憂撓不知所出其子謀諸父曰吾聞里中葛秀<lb/>
才天性能記渠昨過吾家嘗閱此籍或能記憶盍以情<lb/>
扣乎卽日父子詣葛言其狀葛笑曰汝家張染肆且吾<lb/>
<pb n="KR3j0121_WYG_009-6a"/>
何從知其數邪民拜且泣葛又笑曰汝以壺酒來當能<lb/>
知之民喜亟歸擕酒殽至葛飲畢命取紙筆爲疏某月<lb/>
某日某人染某物若干某月某日某人染某物若干凡<lb/>
數百條所書月日姓氏名色丈尺無毫髪差民持歸呼<lb/>
物主讀以示之皆叩頭駭伏胡蒼梧記張文定諸公取<lb/>
相國寺前染簿各記十版此或出於用意故能黙識非<lb/>
若葛之無心而然信天禀記問不可及也邦人至今談<lb/>
其事云<lb/>
<pb n="KR3j0121_WYG_009-6b"/>
　　本草誤<lb/>
張文潛好食蟹晚苦風痺然嗜蟹如故至剔其肉滿貯<lb/>
巨桮而食之嘗作詩云世言蟹毒甚過食風乃乗風淫<lb/>
爲末疾能敗股與肱我讀本草書美惡未有慿筋絶不<lb/>
可理蟹續牢如絙骨萎用蟹補可使無騫崩凡風待火<lb/>
出熱甚風乃騰中炎若遇蟹其快如霜冰俗傳未必妄<lb/>
但恐殊愛憎本草起東漢要之出賢能雖失諒不遠堯<lb/>
跖終殊稱書生自信書俚說徒營營文潛爲此詩殆嗜<lb/>
<pb n="KR3j0121_WYG_009-7a"/>
蟹之癖而爲之辨邪抑真信本草也如河豚之目并其<lb/>
子凡血皆有毒食者毎剔去之其肉則洗滌數十過俟<lb/>
色如雪方敢烹故梅聖俞詩云烹炰茍失所入喉爲鏌<lb/>
鎁而大觀本草乃云河豚性温無毒所謂注本草誤而<lb/>
能殺人者殆此類邪<lb/>
　　張文潛粥記<lb/>
張文潛粥記贈潘邠老云張安道每晨起食粥一大盌<lb/>
空腹胃虛穀氣便作所補不細又極柔膩與腸腑相得<lb/>
<pb n="KR3j0121_WYG_009-7b"/>
最爲飲食之良妙齊和尚說山中僧每將旦一粥甚繫<lb/>
利害如或不食則終日覺臟腑燥渇蓋能暢胃氣生津<lb/>
液也今勸人每日食粥以爲養生之要必大笑大抵養<lb/>
性命求安樂亦無深遠難知之事正在寢食之閒耳或<lb/>
者讀之果笑文潛之說然予觀史記陽虛侯相趙章病<lb/>
太倉公診其脉曰法五日死後十日乃死所以過期者<lb/>
其人嗜粥故中藏實中藏實故過期師言曰安穀者過<lb/>
期不安穀者不及期由是觀之則文潛之言又似有證<lb/>
<pb n="KR3j0121_WYG_009-8a"/>
後又見東坡一帖云夜坐饑甚呉子野勸食白粥云能<lb/>
推陳致新利膈養胃僧家五更食粥良有以也粥旣快<lb/>
美粥後一覺尤不可說尤不可說<lb/>
　　著書稱謂<lb/>
古人文字間於輩行稱謂極嚴凡視予猶父者則名之<lb/>
馬大年嘗論退之作詩名籍徹而字東野則知東野乃<lb/>
其友而籍徹輩則弟子也大觀政和間有達官著書於<lb/>
歐陽叔弼蘇叔黨皆直名之如曰予見棐言又曰予見<lb/>
<pb n="KR3j0121_WYG_009-8b"/>
過當問之之類此達官於六一東坡旣非輩行以前輩<lb/>
著書之法觀之恐不當名其子也<lb/>
　　作字提筆法<lb/>
陳寺丞<hi>昱</hi>閒樂先生伯修之子也少好學書嘗於閒樂<lb/>
枕屏效米元章筆迹書少陵詩一日元章過閒樂見而<lb/>
驚焉閒樂命出拜元章卽使之書喜甚因授以作字提<lb/>
筆之法曰以腕著紙則筆端有指力無臂力也陳問曰<lb/>
提筆亦可作小楷乎元章笑因顧小史索紙書其所作<lb/>
<pb n="KR3j0121_WYG_009-9a"/>
進黼扆贊表筆畫端謹字如蠅頭而位置規橅皆若大<lb/>
字父子相顧歎服因請其法元章曰此無他惟自今以<lb/>
往毎作字時不可一字不提筆久久當自熟矣<lb/>
　　何祕監語<lb/>
蜀人何道夫祕監<hi>耕</hi>常言一切世間虛幻留之不住將<lb/>
之不去士大夫惟當做留得住將得去底事耳又云官<lb/>
不必高但願衣冠不絶而常爲士類家不必富但願衣<lb/>
食粗足而可以及人道夫平生香火禱祈毎及於此樂<lb/>
<pb n="KR3j0121_WYG_009-9b"/>
善者鏤版以傳其言道夫仕宦得廕子恩輙先及猶子<lb/>
旣殁三子澤皆不及已而德彦德固聯登淳熙丁未進<lb/>
士第紹熙庚戍德方亦決科識者知其爲善之報焉<lb/>
　　官户雜户<lb/>
律文有官户雜戶良人之名今固無此色人讞議者已<lb/>
不用此律然人罕知其故按唐制凡反逆相坐没其家<lb/>
爲官奴婢反逆家男女及奴婢没家皆謂之官奴婢男<lb/>
年十四以下者配司農十五以上者以其年長令遠京<lb/>
<pb n="KR3j0121_WYG_009-10a"/>
邑配嶺南爲城奴也一免爲番户再免爲雜户三免爲<lb/>
良人皆因赦宥所及則免之凡免皆因恩言之得降一<lb/>
等二等或直入良人諸律令格式有言官戶者是番户<lb/>
雜户之總號非謂别有一色蓋本於此<lb/>
　　惟揚澄江<lb/>
古今稱揚州爲惟揚蓋掇取淮海惟揚州之語然此二<lb/>
字殊無義理若謂可用則他州亦可稱惟徐惟青之類<lb/>
矣又多以江隂爲澄江意取謝元暉静如練之句然元<lb/>
<pb n="KR3j0121_WYG_009-10b"/>
暉作詩初不指此地而言也滁州環城多山故醉翁亭<lb/>
記首言環滁皆山也流俗至以環滁目是邦此尤可笑<lb/>
　　戚氏詞<lb/>
程子山<hi>敦厚</hi>舎人䟦東坡滿庭芳詞云予聞之蘇仲虎<lb/>
云一日有傳此詞以為先生作東坡笑曰吾文章肯以<lb/>
藻繪一香篆槃乎然觀其間如畫堂别是風光及十指<lb/>
露之語誠非先生肯云子山之說固人所共曉予嘗怪<lb/>
李端叔謂東坡在中山歌者欲試東坡倉卒之才於其<lb/>
<pb n="KR3j0121_WYG_009-11a"/>
側歌戚氏坡笑而頷之邂逅方論穆天子事頗摘其虛<lb/>
誕遂資以應之隨聲隨冩歌竟篇纔㸃定五六字坐中<lb/>
隨聲擊節終席不間他辭亦不容别進一語臨分曰足<lb/>
以爲中山一時盛事然予觀其詞有曰玉龜山東皇靈<lb/>
嫓統羣仙又云争解繡勒香韀又云鑾輅駐蹕又云肆<lb/>
華筵間作脆管鳴絃宛若帝所鈞天又云盡倒瓊壺酒<lb/>
獻金鼎藥固大椿年又云浩歌暢飲回首塵寰爛漫遊<lb/>
玉輦東還東坡御風騎氣下筆真神仙語此等鄙俚猥<lb/>
<pb n="KR3j0121_WYG_009-11b"/>
俗之詞殆是教坊倡優所爲雖東坡竈下老婢亦不作<lb/>
此語而顧稱譽若此豈果端叔之言邪恐疑誤後人不<lb/>
可以不辨<lb/>
　　薛能詩<lb/>
野史雜說多有得之傳聞初未嘗攷究其實而相承以<lb/>
爲然者世傳秦宗權始爲薛能吏坐法笞背薛因唱云<lb/>
素脊鳴秋杖良久不繼因幕吏白事續云烏靴響暮㕔<lb/>
乃命決行其後宗權起兵首捕薛令舉前詩因又續云<lb/>
<pb n="KR3j0121_WYG_009-12a"/>
刄飛三尺雪白日落丈星遂害之按唐史廣明元年九<lb/>
月忠武大將周岌逐其節度使薛能能將奔襄陽亂兵<lb/>
追殺之先是軍未變秦宗權以許牙將調發至蔡聞能<lb/>
死許州亂託云赴難募蔡兵遂逐刺史據其城因以宗<lb/>
權爲蔡州刺史然則能死於許州時宗權自在蔡州安<lb/>
有聯詩被害之事邪雜說中如此類甚多殆不勝掊擊<lb/>
也<lb/>
　　陳子車殉𦵏<lb/>
<pb n="KR3j0121_WYG_009-12b"/>
檀弓陳子車死於衞其妻與其家大夫謀以殉塟定而<lb/>
後陳子亢至以告曰夫子疾莫養於下請以殉𦵏子亢<lb/>
曰以殉𦵏非禮也雖然則彼疾當養者孰若妻與宰得<lb/>
已則吾欲已不得已則吾欲以二子者之爲之也於是<lb/>
弗果用耶律德光之母述律左右有過者多送木葉山<lb/>
殺于阿保機墓隧中曰爲我見先帝於地下後以事怒<lb/>
大將趙思温使送木葉山思温辭不肯行述律曰汝先<lb/>
帝親信安得不往見之思温對曰親莫如后后何不行<lb/>
<pb n="KR3j0121_WYG_009-13a"/>
述律曰我本欲從先帝於地下以子幼國中多故未能<lb/>
也然可斷吾一臂以送之左右切諫乃斷其一腕而釋<lb/>
思温不殺此二事略同思温雖本中國人然武夫安識<lb/>
前言往行蓋理之所在有不約而同耳<lb/>
　　烏江項羽神<lb/>
和州烏江縣英恵廟其神蓋項羽也靈響昭著紹興辛<lb/>
巳敵犯淮南過廟下駐軍入致禱擲珓數十皆不吉怒<lb/>
甚取火欲焚其廟俄大虺見於神座聳身張口目光射人<lb/>
<pb n="KR3j0121_WYG_009-13b"/>
敵駭怖而出隨聞大聲發於廟後若數百人同時喑嗚<lb/>
叱咤者舉軍震恐卽移屯東去竟不敢宿其地云郡上<lb/>
其事於朝詔封神爲靈祐王邦人益嚴奉之<lb/>
　　二儒爲僧<lb/>
近世儒者絶意聲利飄然㳺方之外者有二人焉饒節<lb/>
字德操臨川人以文章著名曾子宣丞相禮爲上客陳<lb/>
了翁諸公皆與之遊往來襄鄧間始亦有婚宦意遇白<lb/>
崖長老與之語欣然有得嘗令其僕守舎歸見其占對<lb/>
<pb n="KR3j0121_WYG_009-14a"/>
異常怪而問之僕曰守舎無所用心聞隣寺長老有道<lb/>
價往請一轉語忽爾覺悟身心泰然無他也德操慨然<lb/>
曰汝能是我乃不能何哉徑往白崖問道八日而悟盡<lb/>
發囊槖與其僕祝髪爲浮屠德操名如璧僕名如琳遍<lb/>
㕘諸方陳了翁闗子開兄弟皆以詩稱美之至江浙樂<lb/>
靈隠山川因挂錫焉琳抱疾德操躬進藥餌旣卒盡送<lb/>
終之義後主襄陽天寧夏均父<hi>倪</hi>爲請疏其略云無復<lb/>
挾書更逐康成之後何憂成佛不居靈運之先又云豈<lb/>
<pb n="KR3j0121_WYG_009-14b"/>
惟江左公卿盡傾支遁獨有襄陽耆舊未識道安時稱<lb/>
其精當德操自號倚松道人所爲詩文皆高邁號倚松<lb/>
集云呉元中丞相之弟名叙字元常亦能詩有水竹清<lb/>
瘦霜松孤之句除南京敦宗院教授未赴忽棄官爲僧<lb/>
法名正光歴住萬年國清諸刹晚主衢之烏巨寺一子<lb/>
亦早夭其婦守志不嫁光年益老感疾婦必躬造飲饌<lb/>
以進積久不懈後元中丞相薨當家無人其祖母韓夫<lb/>
人奏乞元常歸故官詔許之元常迄不就凡住名刹四<lb/>
<pb n="KR3j0121_WYG_009-15a"/>
十年而終<lb/>
　　天生對<lb/>
前人記崔度崔公度王韶王子韶以爲的對紹興中馮<lb/>
侍郎<hi>檝</hi>羅侍御<hi>汝楫</hi>在朝或戲爲語曰侍郎侍御檝汝<lb/>
楫無能對者時范檢正<hi>同</hi>陳檢詳<hi>正同</hi>俱爲二府椽屬<lb/>
徐敦濟<hi>康</hi>續云檢正檢詳同正同時以爲天生此對也<lb/>
　　唐重氏族<lb/>
唐自太宗命高士亷等撰氏族志本惡山東人士崔盧<lb/>
<pb n="KR3j0121_WYG_009-15b"/>
李鄭自矜地望乃更以皇族爲首是亦自矜隴西著姓<lb/>
也然魏徵房元齡家皆盛與山東諸族爲婚由是舊望<lb/>
不減至顯慶中許敬宗等又升后族爲第一等於是益<lb/>
尚門閥諂諛之徒不稱人以官而呼之爲郎猶奴之事<lb/>
主蓋當時門地高者以此名爲貴重宋廣平呼張易之<lb/>
爲卿天官侍郎鄭杲謂宋曰中丞奈何卿五郎宋曰以<lb/>
官言之正當爲卿足下非張卿家奴何郎之有楊再思<lb/>
爲宰相而呼張昌宗爲六郎安禄山兼三鎮節度使而<lb/>
<pb n="KR3j0121_WYG_009-16a"/>
呼李林甫爲十郎裴坦之子勛至呼其父爲十一郎明<lb/>
皇不以天子爲貴而自呼爲三郎當時獻五角六張賦<lb/>
者亦呼其君爲三郎流弊可駭如此<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0121_WYG_009-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿漫志卷九<lb/>
</p>
<p>
</p>
  </div>
</body>
</text>
</TEI>
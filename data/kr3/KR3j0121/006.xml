<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿漫志巻六</head>
    <p>
<pb n="KR3j0121_WYG_006-1a"/>
欽定四庫全書<lb/>
　梁谿漫志巻六　　　　　　宋　費衮　撰<lb/>
　　成都大成殿<lb/>
成都大成殿建於東漢初平中氣象雄渾漢人以大隸<lb/>
記其修築嵗月刻於東楹至今千餘年巋然獨存殆猶<lb/>
魯靈光也紹興丙辰高宗因府學教授范仲殳有請親<lb/>
御翰墨書大成之殿四字賜之其後胡承公<hi>世將</hi>宣撫<lb/>
川陜治成都詣殿周視棟梁但爲易其太腐者增瓦數<lb/>
<pb n="KR3j0121_WYG_006-1b"/>
千而不敢改其舊云<lb/>
　　蜀中石刻東坡文字藁<lb/>
蜀中石刻東坡文字藁其改竄處甚多玩味之可發學<lb/>
者文思今具注二篇於此乞校正陸贄奏議上進劄子<lb/>
學問日新下云而臣等才有限而道無窮於臣字上塗<lb/>
去而字竊以人臣之獻忠改作納忠方多傳於古人改<lb/>
作古賢又塗去賢字復注人字智如子房而學則過改<lb/>
學字作文但其不幸所事暗君改所事暗君作仕不遇<lb/>
<pb n="KR3j0121_WYG_006-2a"/>
時德宗以苛察爲明改作以苛刻爲能以猜忌爲術而<lb/>
贄勸之以推誠好用兵而贄以消兵爲先好聚財而贄<lb/>
以散財爲急後於逐句首皆添注德宗二字治民馭將<lb/>
之方先冩馭兵二字塗去注作治民改過以應天變改<lb/>
作天道遠小人以除民害改作去小人以陛下聖明若<lb/>
得贄在左右則此八年之久可致三代之隆自若字以<lb/>
下十八字並塗去改云必喜贄議論但使聖賢之相契<lb/>
卽如臣主之同時昔漢文聞頗牧之賢改漢文聞三字<lb/>
<pb n="KR3j0121_WYG_006-2b"/>
作馮唐論取其奏議編冩進呈塗去編字却注稍加校<lb/>
正繕五字臣等無任區區愛君憂國感恩思報之心改<lb/>
云臣等不勝區區之意獲鬼章告裕陵文自孰知耘耔<lb/>
之勞而下云昔漢武命將出師而呼韓來廷効於甘露<lb/>
憲宗勵精講武而河湟恢復見於大中後乃悉塗去不<lb/>
用獷彼西𦍑改作憬彼西戎號稱右臂改作古稱非愛<lb/>
尺寸之疆改作非貪自不以賊遺子孫而下云施於冲<lb/>
人坐守成筭而董氊之臣阿里骨外服王爵中藏禍心<lb/>
<pb n="KR3j0121_WYG_006-3a"/>
與將鬼章首犯南川後乃自與將而上二十六字並塗<lb/>
去改云而西蕃首領鬼章首犯南川爰敕諸將改作申<lb/>
命諸將蓋酬未報之恩改作争酬生擒鬼章改作生獲<lb/>
其下一聮初云報谷吉之寃遠同彊漢雪渭水之耻尚<lb/>
陋有唐亦皆塗去乃用此二事别作一聮云頡利成擒<lb/>
初無渭水之耻郅支授首聊報谷吉之寃末句務在服<lb/>
近而柔遠改作來遠<lb/>
　　温公論碑誌<lb/>
<pb n="KR3j0121_WYG_006-3b"/>
温公論碑誌謂古人有大勲德勒銘鐘鼎藏之宗廟其<lb/>
葬則有豐碑以下棺耳秦漢以來始命文士襃贊功德<lb/>
刻之於石亦謂之碑降及南朝復有銘誌埋之墓中使<lb/>
其人果大賢耶則名聞昭顯衆所稱頌豈待碑誌始爲<lb/>
人知若其不賢也雖以巧言麗辭强加采飾徒取譏笑<lb/>
其誰肯信碑猶立於墓道人得見之誌乃藏於壙中自<lb/>
非開發莫之覩也蓋公剛方正直深嫉諛墓而云然予<lb/>
嘗思之藏誌於壙恐古人自有深意韓魏公四代祖葬<lb/>
<pb n="KR3j0121_WYG_006-4a"/>
於趙州五代祖葬於博野子孫避地歴祀綿遠遂忘所<lb/>
在魏公旣貴始物色得之而疑信相半乃命儀公祭而<lb/>
開壙各得銘志然後韓氏翕然取信重加封植而嚴奉<lb/>
之蓋墓道之碑易致移徙使當時不納誌壙中則終無<lb/>
自而知矣故予恐古人作事必有深意藉誌以諛墓則<lb/>
固不可若止書其姓名官職鄕里系以卒葬嵗月而納<lb/>
諸壙觀韓公之事恐亦未可廢也<lb/>
　　唐嚴火禁<lb/>
<pb n="KR3j0121_WYG_006-4b"/>
唐火禁嚴甚罪抵死元微之連昌宫詞叙覔念奴事云<lb/>
湏臾覔得又連催特敕街中許然燭街中然燭亦常事<lb/>
至特敕乃許則火禁之嚴可知然呉元濟拒命禁人偶<lb/>
語於途夜不然燭裴晉公旣平蔡遂弛其禁往來不限<lb/>
晝夜蔡人始知有生之樂而中朝之法亦嚴不知裴公<lb/>
弛禁之後當時又何以處此邪<lb/>
　　二唐論宰相<lb/>
唐質肅公嘗論文潞公燈籠錦而唐林夫<hi>坰</hi>嘗以新法<lb/>
<pb n="KR3j0121_WYG_006-5a"/>
彈王荆公後人文字間多誤謂父子論宰相爲唐氏一<lb/>
門盛事原其致誤之由蓋質肅之子淑問林夫之父彦<lb/>
猷<hi>詢</hi>俱嘗爲監察御史唐氏父子皆爲臺官則有之至<lb/>
論宰相則非出於一家也<lb/>
　　文字用語助<lb/>
文字中用語助太多或令文氣卑弱典謨訓誥之文其<lb/>
末句初無耶歟者也之辭而渾渾灝灝噩噩列於六經<lb/>
然後之文人多因難以見巧退之祭十二郎老成文一<lb/>
<pb n="KR3j0121_WYG_006-5b"/>
篇大率皆用助語其最妙處自其信然邪以下至幾何<lb/>
不從汝而死也一段僅三十句凡句尾連用邪字者三<lb/>
連用乎字者三連用也字者四連用矣字者七幾於句<lb/>
句用助辭矣而反覆出没如怒濤驚湍變化不測非妙<lb/>
於文章者安能及此其後歐陽公作醉翁亭記繼之又<lb/>
特盡紆徐不廹之態二公固以爲㳺戱然非大手筆不<lb/>
能也<lb/>
　　夏英公四六<lb/>
<pb n="KR3j0121_WYG_006-6a"/>
歐陽公歸田録載夏英公辭免奉使啟云義不戴天難<lb/>
下穹廬之拜禮當枕塊忍聞靺鞨之音歐陽公稱之其<lb/>
中又有一聯云王姬作館接仇之禮旣嫌曾子回車勝<lb/>
母之遊遂輟亦不減前語然是時文章方掃除五代鄙<lb/>
陋之習故此等語見稱於時自是而後四六之工蓋十倍<lb/>
於此矣<lb/>
　　翟忠恵四六<lb/>
翟公巽叅政<hi>汝文</hi>守越以擅免民間和買縑帛四十餘<lb/>
<pb n="KR3j0121_WYG_006-6b"/>
萬爲部使者所劾貶秩公謝表云欲安劉氏無嫌晁氏<lb/>
之危豈若秦人坐視越人之瘠迨去郡郡人安其政將<lb/>
相率投牒借留公知之命取其牘以來卽書其上云固<lb/>
知京兆姑爲五日之留無使稽山復用一錢之送其用<lb/>
事精當若此<lb/>
　　四六用事<lb/>
四六用事固欲切當然雕鐫太過則反傷正氣非出自<lb/>
然也國初有年八十二而魁大廷者其謝啟云白首窮<lb/>
<pb n="KR3j0121_WYG_006-7a"/>
經少伏生之八嵗青雲得路多太公之二年此語殆近<lb/>
乎俳近有士子年十有九以詩賦擢第予爲之作啟云<lb/>
年踰賈誼亦濫置於秀林齒少陸機顧何能於文賦蓋<lb/>
二者之年齒適相上下也<lb/>
　　呉丞相著書<lb/>
呉元中丞相<hi>敏</hi>宣和間著中橋見聞録記當時事不敢<lb/>
斥言大抵多爲廋語其稱安者謂蔡攸蓋攸字居安實<lb/>
者謂童貫才者謂林靈素或朱勔也他皆類是<lb/>
<pb n="KR3j0121_WYG_006-7b"/>
　　嬾真子辨太公名<lb/>
馬大年<hi>永卿</hi>著嬾真子録言前漢初去古未遠風俗質<lb/>
略故太公無名母媪無姓然唐宰相世系表叙劉氏所<lb/>
出云豐公生煓字執嘉生四子邦漢高帝也噫高皇之<lb/>
父漢史不載其名而唐史乃載之此事亦可一笑予謂<lb/>
風俗雖質略安有無姓之理母媪無姓特史逸之爾至<lb/>
於太公之名則漢史已具載按後漢章帝建初七年冬<lb/>
十月癸丑西廵狩幸長安丙辰祠高廟遂有事十一陵<lb/>
<pb n="KR3j0121_WYG_006-8a"/>
遣使者祠太上皇於萬年注太上皇高祖父也名煓一<lb/>
名執嘉歐陽公蓋本此特誤以執嘉爲字然太公之名<lb/>
初非唐史創書之也<lb/>
　　晉人言酒猶兵<lb/>
晉人云酒猶兵也兵可千日而不用不可一日而無備<lb/>
酒可千日而不飲不可一飲而不醉飲流多喜此言予<lb/>
謂此未爲善飲者飲酒之樂常在欲醉未醉時酣暢美<lb/>
適如在春風和氣中乃爲真趣若一飲徑醉酩酊無所<lb/>
<pb n="KR3j0121_WYG_006-8b"/>
知則其樂安在邪東坡和淵明飲酒詩序云吾飲酒至<lb/>
少常以把盞爲樂往往頺然坐睡人見其醉而吾中了<lb/>
然蓋莫能名其爲醉其爲醒也在揚州時飲酒過午輙<lb/>
罷客去解衣盤礴終日歡不足而適有餘因和淵明飲<lb/>
酒詩庻幾髣髴其不可名者東坡雖不能多飲而深識<lb/>
酒中之妙如此晉人正以不知其趣濡首腐脇顛倒狂<lb/>
迷反爲所累故東坡詩云江左風流人醉中亦求名此<lb/>
言真可以砭諸賢之肓也<lb/>
<pb n="KR3j0121_WYG_006-9a"/>
　　地里指掌圖<lb/>
今世所傳地里指掌圖不知何人所作其考究精詳詮<lb/>
次有法上下數千百年一覽而盡非博學洽聞者不能<lb/>
爲自足以傳遠然必託之東坡其序亦云東坡所爲觀<lb/>
其文淺陋乃舉子綴輯對䇿手段東坡安有此語最後<lb/>
有本朝陞改廢置州郡一圖乃有崇寧以後迄於建炎<lb/>
紹興所廢置者此豈出於東坡之手哉<lb/>
　　大觀廷䇿士<lb/>
<pb n="KR3j0121_WYG_006-9b"/>
大觀三年徽宗臨軒䇿士賜賈公<hi>安宅</hi>以下六百八十<lb/>
八人及第時方行三舎法先一嵗辟雍㑹試郡國貢士<lb/>
凡數千人其升諸司馬命於天子者僅百有四十人而<lb/>
吾州至三十有二人爲天下最其用他州户籍而登名<lb/>
者又不止是徽宗大喜命推賞守臣教官下詔曰學校<lb/>
興崇人材樂育法備令具勸懲已行深慮有司失實尚<lb/>
有遺材傳不云乎進賢受上賞蔽賢蒙顯戮閱前日賔<lb/>
興之數校其試中多寡惟常州爲衆茍依常格推恩非<lb/>
<pb n="KR3j0121_WYG_006-10a"/>
古人尚賞之意其知州教授特與轉一官於是知州事<lb/>
若蒙進官朝請大夫州學教授虙遷宣德郎諸生相與<lb/>
刻詔書於石而信安程子山<hi>俱</hi>爲之碑是牓晉陵張氏<lb/>
<hi>宰宷後改名宧宇</hi>無錫李氏<hi>上行端行</hi>兄弟皆中選初張氏崇寧中<lb/>
㕘政公<hi>守</hi>旣擢第至是三兄弟又同升而弟泰州通判<lb/>
<hi>實</hi>復以上舎試禮部中優等偶戾式被駁於是郡太守<lb/>
徐公<hi>伸</hi>取靈椿一株老丹桂五枝芳之句牓其閭曰椿<lb/>
桂坊是舉也邦人仕於朝者多知名宦達者踵相躡先<lb/>
<pb n="KR3j0121_WYG_006-10b"/>
大父<hi>諱肅</hi>亦是嵗貢士也高宗開大元帥府於鄆實在<lb/>
餽運幕中後駐蹕廣陵首召入館館罷歸隠錫山建炎<lb/>
末樞宻冨公<hi>直柔</hi>爲中執法以先大父及㕘政陳公<hi>與</hi>
<hi>義</hi>中書舎人張公<hi>闕名</hi>論薦高宗記憶先大父姓名亟<lb/>
加収召二公旣赴闕並躋顯用而先大父獨不起㕘政<lb/>
張公<hi>守</hi>累書勉諭卒不行天下高之建炎召札今名儒<lb/>
鉅公嘉尚清節題䟦盈軸云<lb/>
　　青唐燕山邊費<lb/>
<pb n="KR3j0121_WYG_006-11a"/>
先大父有手記云余靖康丁未正月六日被隨軍漕檄<lb/>
差専一主管受給兵馬大元帥府犒軍金帛錢物二十<lb/>
萬貫匹兩因見梁正夫說収復燕山時童貫於瓦橋置<lb/>
司朝廷支一百萬貫匹兩犒軍曰降賜庫而河朔諸郡<lb/>
助軍之數不與焉是時吕元直爲河北轉運使以本司<lb/>
錢四十萬緡獻之貫顧吕公笑曰此甚㣲末公以爲功<lb/>
耶貫昨収復青唐時朝廷支降一千八百萬貫辟置官<lb/>
屬六百餘員每一次犒賞得金盂重五十兩比比皆是<lb/>
<pb n="KR3j0121_WYG_006-11b"/>
至結局第功上等轉五官陞五職其下增秩亦如之<lb/>
　　道鄕記毗陵後河<lb/>
吾州道鄕先生書郡中後河興廢曰郡城中所謂後河<lb/>
者乃舊守國子博士李公餘慶創開李公精地理誘率<lb/>
上户共成此河且曰自此文風寖盛士人相繼登高科<lb/>
三十年當有魁天下者爾之子孫咸有望焉河成未幾<lb/>
學者果盛已而紫㣲錢公公輔登第爲第三右丞胡公<lb/>
宗愈繼爲第二吏部余公中遂魁天下其去河成之日<lb/>
<pb n="KR3j0121_WYG_006-12a"/>
適三十年蓋熈寧癸丑也自後瀕河之民多侵岸爲屋<lb/>
及棄物水中由是堙塞久不通舟崇寧初年給事中朱<lb/>
公彦出守於此詢究利病得其實於是濬而通之向之<lb/>
形勝復出矣今給事中霍公端友遂於次年魁天下士<lb/>
是嵗嵗在癸未去熈寧癸丑適又三十年霍氏居河上<lb/>
㳺河勢曲折朝揖其門鍾聚秀氣世有名人今知太平<lb/>
州霍公漢英與其姪給事數十年間相望起東南爲時<lb/>
顯用然則形勝之助孰謂不可信乎<hi>李公葬州之橫山民病店者取其墳</hi>
<pb n="KR3j0121_WYG_006-12b"/>
<hi>土服之輙愈今朝散郎撰乃其孫也</hi>右道鄕所記詳悉如此蓋有望於後<lb/>
之人是河自羅城南水門分荆溪之流經月斜金斗顧<lb/>
塘葛橋至於土橋以入於漕渠近嵗堙塞將成通衢矣<lb/>
至淳熈十四年林太守<hi>祖洽</hi>始復浚之<lb/>
　　江西長老<lb/>
紹興末江西一僧忘其名住饒州薦福寺寺傍舊多隙<lb/>
地寖爲人侵漁僧自度力不能制乃謂其徒曰寺有主<lb/>
者所以主張是寺也坐視地爲他人有而不能直焉用<lb/>
<pb n="KR3j0121_WYG_006-13a"/>
主者爲吾甚愧之今當去矣卽陞座鳴皷集衆高吟曰<lb/>
江南江北水雲鄕千頃蘆花未着霜好景不將零碎賣<lb/>
一時分付謝三郎遂閉目不語衆愕眙視之已逝矣<lb/>
　　石刻多失真<lb/>
石刻多失真者非惟摹搨肥瘠差謬而已至於刋造之<lb/>
際人但知深刻可以傳遠設若所書字本清勁鎸刻稍<lb/>
深則打成墨本紙必陷入洎裝褫旣平以書丹筆畫較<lb/>
之往往過元本倍蓰此大弊也歐陽公記李陽氷書忘<lb/>
<pb n="KR3j0121_WYG_006-13b"/>
歸臺銘等三碑比陽氷平生所篆最細痩世言此三石<lb/>
皆活嵗久漸生刻處幾合故細爾後之建碑者儻遇此<lb/>
等石則其失真尤可知矣<lb/>
　　唐藩鎮傳叙<lb/>
或云歐陽公取新唐書列傳令子叔弼讀而卧聽之至<lb/>
藩鎮傳叙歎曰若皆如此傳叙筆力亦不可及此恐未<lb/>
必然藩鎮傳叙乃全用杜牧之罪言耳政如項羽傳贊<lb/>
掇取賈生過秦論故竒崛可觀而非遷固之文也<lb/>
<pb n="KR3j0121_WYG_006-14a"/>
　　退之贈李愿詩<lb/>
退之贈李愿詩云往取將相酬恩讎夫得時得位而至<lb/>
將相平生所學政欲施用顧乃悻悻然爲酬恩讐設耶<lb/>
古人謂一飯之德必償睚眦之怨必報誠淺薄之論退<lb/>
之亦爲此言何也<lb/>
　　張橫浦讀書<lb/>
張侍郎<hi>九成</hi>謫南安病目執書倚柱向明而觀者凡十<lb/>
四年嵗月旣久塼上雙趺隠然洎北歸乃書此事於柱<lb/>
<pb n="KR3j0121_WYG_006-14b"/>
後人爲刻之<lb/>
　　楚詞落英<lb/>
王荆公有黄昏風雨滿園林籬菊飄零滿地金之句歐<lb/>
陽公曰百花盡落獨菊枝上枯耳因戯曰秋英不比春<lb/>
花落爲報詩人子細看荆公聞之引楚辭夕餐秋菊之<lb/>
落英爲据予按訪落詩訪予落止毛氏曰落始也爾雅<lb/>
俶落權輿始也郭景純亦引訪予落止爲注然則楚詞<lb/>
之意乃謂擷菊之始英者爾東坡戱章質夫寄酒不至<lb/>
<pb n="KR3j0121_WYG_006-15a"/>
詩云漫遶東籬嗅落英其義亦然<lb/>
　　米元章拜石<lb/>
米元章守濡湏聞有怪石在河壖莫知其所自來人以<lb/>
爲異而不敢取公命移至州治爲燕逰之玩石至而驚<lb/>
遽命設席拜於庭下曰吾欲見石兄二十年矣言者以<lb/>
爲罪坐是罷去其後竹坡周少隠過是郡見石而感之<lb/>
爲賦詩其略曰喚錢作兄真可憐喚石作兄無乃賢望<lb/>
塵雅拜良可笑米公拜石不同調云<lb/>
<pb n="KR3j0121_WYG_006-15b"/>
　　孟子之平陸<lb/>
孟子之平陸與其大夫言反復再四至言之齊王處然<lb/>
後盡出其姓名首尾相避森然簡嚴此文章之法也<lb/>
　　叵字<lb/>
叵字乃不可二合其義亦然史傳多連用叵可字蓋重<lb/>
出如安禄山傳叵可忍之類是也<lb/>
　　論書畫<lb/>
書與畫皆一技耳前輩多能之特游戱其間後之好事<lb/>
<pb n="KR3j0121_WYG_006-16a"/>
者争譽其工而未知所以取書畫之法也夫論書當論<lb/>
氣節論畫當論風味凡其人持身之端方立朝之剛正<lb/>
下筆爲書得之者自應生敬况其字畫之工哉至於學<lb/>
問文章之餘冩出無聲之詩玩其蕭然筆墨間足以想<lb/>
見其爲人此乃可寶而流俗不問何人見用筆稍佳者<lb/>
則珍藏之茍非其人特一畫工所能何足貴也如崇寧<lb/>
大臣以書名者後人往往唾去而東坡所作枯木竹石<lb/>
萬金争售顧非以其人而輕重哉蓄書畫者當以予言<lb/>
<pb n="KR3j0121_WYG_006-16b"/>
而求之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿漫志巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>畫鑒</head> <lb/>
    <p>
<pb n="KR3h0037_WYG_001-1a"/>
欽定四庫全書<lb/>
　畫鑒<lb/>
　　　　　　　　　　　　　元　湯垕　撰<lb/>
　　呉畫<lb/>
曹弗興古稱善畫作人物衣紋皴皺畫家謂曹衣出水<lb/>
呉帶當風宣和内府刻意搜訪不過兵符圖一本余嘗<lb/>
見於錢塘人家上有紹興題印筆意神彩疑是唐末宋<lb/>
初人所為也<lb/>
<pb n="KR3h0037_WYG_001-1b"/>
　　晉畫<lb/>
衞協晉人也唐名畫記品第在顧生之上世不多見其<lb/>
蹟畫譜所傳高士圖刺虎圖余並見之乃唐末五代人<lb/>
所為耳真蹟不可見矣或云二圖是支仲元作<lb/>
顧愷之畫如春蠶吐絲初見甚平易且形似時或有失<lb/>
細視之六法兼備有不可以語言文字形容者曽見初<lb/>
平起石圖夏禹治水圖洛神賦小身天王其筆意如春<lb/>
雲浮空流水行地皆出自然𫝊染人物容貌以濃色㣲<lb/>
<pb n="KR3h0037_WYG_001-2a"/>
加㸃綴不求暈飾唐呉道𤣥早年嘗摹愷之畫位置筆<lb/>
意大能彷彿宣和紹興便題作真蹟覽者不可不察也<lb/>
謝赫云愷之畫迹不迨意聲過其實近見唐人摹本果<lb/>
得其說<lb/>
　　六朝畫<lb/>
陸探㣲與愷之齊名余平生止見文殊降靈真蹟部從<lb/>
人物共八十人飛仙四人皆各有妙處内亦有畨僧手<lb/>
持髑髏盂者葢西域俗然此卷行筆𦂳細無纎毫遺恨<lb/>
<pb n="KR3h0037_WYG_001-2b"/>
望之神采動人真希世之寶也今藏秘府後有維摩像<lb/>
觀音像摩利支天像皆不迨之張彦逺謂體運遒舉風<lb/>
力頓挫一㸃一拂動必新奇非虛言也<lb/>
展子䖍畫山水大抵唐李將軍父子多宗之畫人物描<lb/>
法甚細隨以色暈開余嘗見故實人物春山人馬等圖<lb/>
又見北齊後主幸晉陽宫圖人物面部神彩如生意度<lb/>
具足下為唐畫之祖<lb/>
六朝人畫魯義姑圖一兵士持戈作勇猛之勢義姑作<lb/>
<pb n="KR3h0037_WYG_001-3a"/>
安詳荅問之態棄所生子於地作畏懼恐怖急挽母衣<lb/>
之狀而所抱之子以兩手抱義姑之項回視兵士一一<lb/>
如生筆法細潤傳色鮮明望而知其非唐畫舊藏申屠<lb/>
大用家今歸義興王氏王藏繆畫至三百軸此為最也<lb/>
　　唐畫<hi>五代附</hi>
閻立本畫三清像異國人物職貢圖傳法太上像五星<lb/>
像皆宣和明昌物余並見之又見步輦圖畫太宗坐步<lb/>
輦上宫人十餘輿輦皆曲眉豐頰神采如生一朱衣髯<lb/>
<pb n="KR3h0037_WYG_001-3b"/>
官執笏引班後有賛普使者服小團花衣及一從者賛<lb/>
皇李衛公小篆題其上唐人八分書贊普辭婚事宋高<lb/>
宗題印完真奇物也<lb/>
王芝子慶家収閻立本畫西域圖為唐畫第一趙集賢<lb/>
子昻題其後云畫惟人物最難器服舉止又古人所特<lb/>
留意此一一備盡其妙至于髮采生動有欲語狀葢在<lb/>
虚無之間真神品也<lb/>
呉道子筆法超妙為百代畫聖早年行筆差細中年行<lb/>
<pb n="KR3h0037_WYG_001-4a"/>
筆磊落揮霍如蓴菜條人物有八面生意活動方圓平<lb/>
正高下曲直折算停分莫不如意其傅采於焦墨痕中<lb/>
略施㣲染自然超出縑素世謂之呉裝當時弟子甚多<lb/>
如盧楞伽楊庭光其尤者也五代朱繇亦能彷彿終不<lb/>
甚似覽者當自得之<lb/>
嘗見呉道子熒惑像烈焰中神像威猛筆意超動使人<lb/>
駭然上有金章宗題印秘在内府又見善神二㡠摩利<lb/>
諸天像帝釋像木紋天尊像及行道觀音托塔天王毘<lb/>
<pb n="KR3h0037_WYG_001-4b"/>
沙門神等像行筆甚細恐其弟子輩所為耳<lb/>
王右丞維工人物山水筆意清潤畫羅漢佛像致佳平<lb/>
生喜作雪景劒閣棧道騾網曉行捕魚雪渡村墟等圖<lb/>
其畫輞川圖世之最著者也葢其胸次蕭洒意之所至<lb/>
落筆便與庸史不同<lb/>
周昉善畫貴游人物又善寫真作仕女多穠麗豐肥有<lb/>
富貴氣<lb/>
李思訓畫著色山水用金碧暉映自為一家法其子昭<lb/>
<pb n="KR3h0037_WYG_001-5a"/>
道變父之勢妙又過之故時人號為大李將軍小李將<lb/>
軍至五代蜀人李昇工畫著色山水亦呼為小李將軍<lb/>
宋宗室伯駒字千里復倣效為之嫵媚無古意余嘗見<lb/>
神女圖明皇御苑出游圖皆思訓平生合作也又見昭<lb/>
道海岸圖絹素百碎粗存神采觀其筆墨之源皆出展<lb/>
子䖍輩也<lb/>
曹霸畫人馬筆墨沉著神采生動余平生凡四見真蹟<lb/>
一奚官試馬圖在申屠侍御家一調馬圖在李士𢎞家<lb/>
<pb n="KR3h0037_WYG_001-5b"/>
並宋高宗題印其一下槽馬圖一黑一騮色圉人背立<lb/>
見鬚眉髣髴奇甚其一余所藏人馬圖紅衣美髯奚官<lb/>
牽玉面騂緑衣閹官牽照夜白筆意神采與前三畫同<lb/>
趙集賢子昻嘗題云唐人善畫馬者甚衆而曹韓為之<lb/>
最葢其命意高古不求形似所以出衆工之右耳此卷<lb/>
曹筆無疑圉人太僕自有一種氣象非世俗所能知也<lb/>
集賢當代賞識豈欺我哉<lb/>
韋偃畫馬松石更佳世不多見其筆法磊落揮霍振動<lb/>
<pb n="KR3h0037_WYG_001-6a"/>
杜子美詩所謂戯拈秃筆掃驊騮倐見騏驎出東壁者<lb/>
余嘗収紅韉覆背驄馬圖筆力勁健<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>尾可數如顔魯<lb/>
公書法往嵗鮮于伯機見之驚嘆累日嘗賦詩曰渥洼<lb/>
産馬如三龍韋偃畫馬如畫松奇文也惜不成章而卒<lb/>
韓幹初師陳閎後師曹霸畫馬得骨肉停勻法遂與曹<lb/>
韋並馳争先及畫貴游人物各臻其妙至於傅染色入<lb/>
縑素余嘗見其人馬圖在錢唐王氏二奚官引連錢驄<lb/>
燕攴驕又見一卷朱衣白帽人騎棗騮五明馬四蹄破<lb/>
<pb n="KR3h0037_WYG_001-6b"/>
碎如行水中乃李伯時舊藏在京師見明皇試馬圖調<lb/>
馬圖五陵游俠圖照夜白粉本上有幹自書内供奉韓<lb/>
幹照夜白粉本十字要知唐人畫馬雖多如曹韋韓特<lb/>
其最著者後世李公麟伯時畫馬專師之亦可謂優入<lb/>
聖域者也<lb/>
戴嵩專畫牛為韓晉公滉幕客專師法於韓而青出於<lb/>
藍者也不惟畫牛至於川原樹石牧子樵童亦各臻妙<lb/>
余凡七見真蹟一在揚州司德用家二牛相鬬毛骨竦<lb/>
<pb n="KR3h0037_WYG_001-7a"/>
然一在四明士人家一牛引犢奇甚又見三牛圖渡水<lb/>
牛圖歸牧圖皆合作也古人云牛畜非文房清玩若其<lb/>
筆意清潤開卷古意勃然有田家原野氣象余於嵩有<lb/>
取焉<lb/>
韓晉公滉畫人物及為牛圖嘗見其田家移居圖村童<lb/>
螘戯圖醉客圖鼓腹圖醉學士圖及牛圖粉本人物源<lb/>
流顧陸牛圖是其所長戴嵩得其緒餘有名於世葢人<lb/>
物不及而牛獨過之也<lb/>
<pb n="KR3h0037_WYG_001-7b"/>
陳閎開元中人畫人物得名明皇幸蜀作金橋圖人物<lb/>
閎主之余見其照夜白馬圖筆法細潤不在曹韓下<lb/>
唐人花鳥邊鸞最為馳譽大抵精於設色穠艶如生其<lb/>
他畫者雖多互有得失歴五代而得黄筌資集諸家之<lb/>
善山水師李昇鶴師薛稷龍水師孫位至於花竹翎毛<lb/>
超出衆史筌之可齊名者惟江南徐熈熈志趣高逺畫<lb/>
草木蟲魚妙奪造化非世之畫工所可及也熈畫花落<lb/>
筆頗重中畧施丹粉生意勃然黄之子居實居寀熈之<lb/>
<pb n="KR3h0037_WYG_001-8a"/>
孫崇嗣崇矩各得家學熈之下有唐希雅亦佳多作顫<lb/>
筆棘針是效其主李重光書法後有長沙易元吉作花<lb/>
果禽畜尤長於獐猿多游山林窺猨狖禽鳥之樂圖其<lb/>
天趣若趙昌惟以傅染為工求其骨法氣韻稍劣也又<lb/>
如滕昌祐丘慶餘葛守昌崔白艾宣丁貺之徒皆得其<lb/>
緒餘以成一家要知花鳥一科唐之邊鸞宋之徐黄為<lb/>
古今規式所謂前無古人後無來者是也<lb/>
尉遲乙僧外國人作佛像甚佳用色沉著堆起絹素而<lb/>
<pb n="KR3h0037_WYG_001-8b"/>
不隱指平生凡四見真蹟要不在盧楞伽之下<lb/>
楊庭光學呉生行筆甚細而不弱畫佛像多在山林中<lb/>
雜畫一一臻妙<lb/>
裴寛善畫小馬宣和所藏一卷余嘗見之作山水間小<lb/>
馬十數蕭散閒適筆墨甚閒雅真奇作也<lb/>
張璪松石清潤可愛平生嘗見四本並佳後得山堂琴<lb/>
㑹圖趙子昻見之欲得不與題云張璪松人間最少此<lb/>
卷幽深平逺如行山隂道中誠寶繪也<lb/>
<pb n="KR3h0037_WYG_001-9a"/>
翟琰師呉生筆法大不及惟得傅色之法嘗見孔雀明<lb/>
王像甚佳<lb/>
周古言畫在周昉之下文矩之上有夜游圖傳於世張<lb/>
萱工仕女人物尤長於嬰兒不在周昉之右平生凡見<lb/>
十許本皆合作畫婦人以朱暈耳根以此為别覽者不<lb/>
可不知也<lb/>
王洽潑墨成山水烟雲慘淡脫去筆墨町畦余少年見<lb/>
一幀甚有意度今日思之始知為洽畫再不可見也<lb/>
<pb n="KR3h0037_WYG_001-9b"/>
湯子昇畫人物極妙江南人家有軒轅鑄鑑圖真奇物<lb/>
也<lb/>
盧鴻一畫傳世不多余見宋人摹其草堂圖筆意位置<lb/>
清氣襲人真蹟可知其妙也<lb/>
范長壽醉道圖曽見二本皆立軸筆法𦂳實可愛用色<lb/>
亦潤<lb/>
蜀人畫山水人物皆以孫位為師龍水尤位所長者也<lb/>
世言孫位畫水張南本畫火水火本無情之物二公深<lb/>
<pb n="KR3h0037_WYG_001-10a"/>
得其理嘗見孫位水官圖魚龍出沒於海濤神鬼變滅<lb/>
於雲漢覽之凜凜然真傑作也<lb/>
唐無名人畫至多要皆望而知其為唐人别有一種氣<lb/>
象非宋人所可比也<lb/>
荆浩山水為唐末之冠關仝嘗師之浩自號洪谷子作<lb/>
山水訣為范寛輩之祖<lb/>
陸晃畫人物極工元章畫史稱其庶人章余嘗從同里<lb/>
葉氏見之描法甚細而有力又有解厄天官像等數圖<lb/>
<pb n="KR3h0037_WYG_001-10b"/>
皆粗惡可厭葢晃畫自有二種細者為上<lb/>
五代左禮與韓虬齊名畫佛像入妙曽見畫十六身小<lb/>
羅漢坐岩石中筆意甚工不在韓虬下<lb/>
關仝霧鎖關山圖差嫩是蚤年真蹟在京師人家<lb/>
董元天真爛漫平澹多姿唐無此品在畢宏上此米元<lb/>
章議論唐畫山水至宋始備如元又在諸公之上樹石<lb/>
幽潤峰巒清深蚤年礬頭頗多暮年一洗舊習余於秘<lb/>
府見春龍出蟄圖孔子哭虞丘子圖春山圖溪岸圖秋<lb/>
<pb n="KR3h0037_WYG_001-11a"/>
山圖及窠石二幀於人間約見二十本皆其平生得意<lb/>
合作元之後有鍾陵僧巨然與劉道士劉與巨然同時<lb/>
畫亦同但劉畫則以道士在左巨然則以僧在左以此<lb/>
為别耳要皆各得元之一體至米氏父子用其遺法别<lb/>
出新意自成一家然得元之正傳者巨然為最也<lb/>
董元山水有二種一様水墨礬頭疎林逺樹平逺幽深<lb/>
山石作麻皮皴一様著色皴紋甚少用色穠古人物多<lb/>
用紅青衣人面亦用粉素者二種皆佳作也<lb/>
<pb n="KR3h0037_WYG_001-11b"/>
周文矩畫人物宗周昉但多顫掣筆是學其主李重光<lb/>
書法如此至畫仕女則無顫筆<lb/>
李後主命周文矩顧𢎞中圖韓熈載夜燕圖余見周畫<lb/>
二本至京師見𢎞中筆與周事蹟稍異有史衛王浩題<lb/>
字幷紹興印雖非文房清玩亦可為淫樂之戒耳<lb/>
徐熈畫花果多在澄心紙上至於畫絹絹文稍粗元章<lb/>
謂徐熈絹如布是也<lb/>
唐希雅弟忠祚花鳥亦入妙品在易元吉之下若用墨<lb/>
<pb n="KR3h0037_WYG_001-12a"/>
作棘針易不能及之也<lb/>
李昇畫山水嘗見之至京師見西嶽降靈圖人物百餘<lb/>
體勢生動有未填面目者是其藁本上有紹興題印若<lb/>
無之則以為唐人藁本也<lb/>
道士牛戩信筆作寒鵲野雉佳甚<lb/>
宣和畫譜載唐李漸畫馬筆和氣調今古無儔及見三<lb/>
馬圖與所聞甚不逮然自有一種氣韻不可以形似求<lb/>
之也<lb/>
<pb n="KR3h0037_WYG_001-12b"/>
支仲元畫神仙人物多作奕棋之勢筆法師顧陸𦂳細<lb/>
有力人物清潤不俗每見高宗題作晉六朝高古名筆<lb/>
者多仲元所作當有知者賞余言<lb/>
唐畫龍圖在東浙錢氏家絹十二幅作一幀其高下稱<lb/>
是中心畫一龍頭一左臂雲氣騰湧墨浪如臂大筆蹟<lb/>
圓勁沈著如印一鱗如二尺盤大不知當時用何筆如<lb/>
此峻利上有呉越錢王大書曰感應祈雨神龍幷書事<lb/>
蹟舊題作呉道子要知是唐人無疑也<lb/>
<pb n="KR3h0037_WYG_001-13a"/>
嘗見紙上畫一人一騎甚佳後題永徽年月日太原王<lb/>
𢎞畫不知𢎞為何人徧考不出信知唐人能畫者固多<lb/>
記録不能盡也<lb/>
仕女之工在於得其閨閤之態唐周昉張萱五代杜霄<lb/>
周文矩下及蘇漢臣輩皆得其妙不在施朱傅粉鏤金<lb/>
佩玉以飾為工<lb/>
余嘗収宫女圖文矩筆也置玉笛於腰帶中目視指爪<lb/>
情意凝竚知其有所思也又見文矩畫高僧試筆圖在<lb/>
<pb n="KR3h0037_WYG_001-13b"/>
錢唐民家一僧攘臂揮翰旁觀數士人咨嗟嘖嘖之態<lb/>
如聞有聲真奇筆也<lb/>
董元夏山圖今在史崇文家天真爛漫拍塞滿軸不為<lb/>
虚歇烘銷之意而幽深古潤使人神情爽朗古人行山<lb/>
隂道中應接不暇豈意數尺敗素亦能若是耶<lb/>
顧德謙蕭翼賺蘭亭圖在宜興岳氏作老僧自負所藏<lb/>
之意口目可見後有米元暉畢少董諸公跋少董畢良<lb/>
史也跋云此畫能用朱砂石粉而筆力雄健入本朝諸<lb/>
<pb n="KR3h0037_WYG_001-14a"/>
人皆所不能比丘麈柄指掌非盛稱蘭亭之美則力辭<lb/>
以無蕭君袖手營度瑟縮其意必欲得之皆是妙處畫<lb/>
必貴古其説如此又山西童藻跋云對榻僧靳色可掬<lb/>
旁僧亦復不悦僧物果難取哉<lb/>
唐人畫李八百妹産黄庭經圖曽於司德用家見一本<lb/>
萬山中一白衣婦人踞地臨溪洗一本經經之毫光燭<lb/>
天殊不知其意也<lb/>
胡瓌畫畨部人馬用狼毫製筆疏渲<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>尾𦂳細有力至<lb/>
<pb n="KR3h0037_WYG_001-14b"/>
於穹廬什物各盡其妙司德用家啗鷹圖真妙品也<lb/>
阮郜畫人物仕女極工且秀美見者愛玩錢唐人家有<lb/>
賢妃盥手圖佳絶<lb/>
五代婦人童氏畫六隱圖見於宣和畫譜今藏山隂王<lb/>
子才監簿家乃畫范蠡至張志和等六人乘舟而隱居<lb/>
者山水樹石人物如豆許亦甚可愛<lb/>
黄筌畫枯木信手塗抹畫竹如斬釘截鐵至京見二幀<lb/>
信天下奇筆也<lb/>
<pb n="KR3h0037_WYG_001-15a"/>
衛賢五代人作界畫可觀余嘗収其盤車水磨圖佳甚<lb/>
又見王子慶驢鳴圖亦佳但樹木古拙皴法不老耳<lb/>
胡翼工畫人物關仝畫山水人物非其所長多使翼為<lb/>
之<lb/>
僧貫休畫羅漢高僧不類世俗容貌<lb/>
郭乾暉畫鷹鳥得名於時鍾隱亦負重名自謂不及乃<lb/>
變姓名受傭於郭經年得其筆意求去再拜陳所以郭<lb/>
憐之盡以傳授故與齊名古人用心獨苦如此<lb/>
<pb n="KR3h0037_WYG_001-15b"/>
郝澄畫馬甚俗嘗見人馬圖不過一工人所為殊無古<lb/>
意上有宣和題印又曽見滚塵馬圖後有篆文曰金陵<lb/>
郝澄極妙知是兩手又見渲馬圖亦俗始悟滚塵馬是<lb/>
無名人筆後人妄加篆文以取重不知反累畫也<lb/>
陸瑾江南人畫捕魚圖大抵宗王右丞嫵媚過之又嘗<lb/>
見溪山風雨圖尤佳<lb/>
厲歸真五代人畫牛甚妙嘗見牧牛圖大幅逺山清潤<lb/>
人牛閒適後有八分書羽士厲歸真筆舊藏喬仲山家<lb/>
<pb n="KR3h0037_WYG_001-16a"/>
今不知在何處<lb/>
張符畫牛得名於唐曽見渡水牛一卷甚平常在戴嵩<lb/>
之下符自號烟波子<lb/>
曹仲𤣥畫三官及五方如來像余曽見之聞江南王氏<lb/>
家有玉衣觀音像未見大抵曹師呉生不得其法晩自<lb/>
作細筆畫以自别為一家在支仲元下<lb/>
孫曼卿松石問禪圖在錢唐人家一松清潤一僧甚閒<lb/>
雅一士人作問荅尊禮意筆法精妙古稱為孫呉生名<lb/>
<pb n="KR3h0037_WYG_001-16b"/>
不虚得也<lb/>
僧傳古龍體勢勝董羽作水甚不逮僕平生於龍畫最<lb/>
多留心省覽葉公之迹不可復見秘閣曹弗興龍首於<lb/>
傳見之張僧繇呉道子輩所作不傳於世唐畫曽見錢<lb/>
氏所藏十二幅絹素作一首一臂五代傳古龍約看至<lb/>
十四五本亦曽収過三本大抵得蜿蜒升降之態而猶<lb/>
未免拘於畫法且看馬圖要識神駿龍圖要識變化故畫<lb/>
龍馬最難葢一主於變化出沒必流於戯墨於畫法甚<lb/>
<pb n="KR3h0037_WYG_001-17a"/>
虧若拘於畫法則又乏變化之意故畫龍尤難董羽專<lb/>
門之學亦不拘於形似元章云董羽龍似魚傳古龍似<lb/>
蜈蚣真知言哉嘗見董元龍數本皆清奇可愛元之長<lb/>
政不在是故姑置不論近世陳容公儲本儒家者流畫<lb/>
龍深得變化之意潑墨成雲噀水成霧醉餘大呌脱巾<lb/>
濡墨信手塗抹然後以筆成之升者降者俯而欲嘘者<lb/>
怒而視者踞而爪石者相向者相鬬者乘雲躍霧戰沙<lb/>
出水者以珠為戯而争者或全體發見或一臂一首隱<lb/>
<pb n="KR3h0037_WYG_001-17b"/>
約而可名狀者曽不經意而皆得神妙豈胸中自有得<lb/>
於天者耶<lb/>
五代袁義宋徐白善畫魚及觀其迹不過刀几間物爾<lb/>
使人徒起羮膾之興獨文臣劉寀畫水中魚風萍水荇<lb/>
觀之活動至于鱗尾性情遊潜迴泳皆得其妙平生嘗<lb/>
觀其畫近見落花遊魚圖紅桃一枝飛花數片一赤鯉<lb/>
漾輕波吹落英深得詩人之意<lb/>
僧運能五代人善畫佛像<lb/>
<pb n="KR3h0037_WYG_001-18a"/>
　　宋畫<hi>金元附</hi>
武宗元宋之呉生也畫人物行筆如流水神采活動嘗<lb/>
見朝元仙仗圖作五方帝君部從服御眉目顧盼一一<lb/>
如生前輩甚稱賞之<lb/>
營丘李成世業儒胸次磊落有大志寓意於山水凡烟<lb/>
雲變滅水石幽閒平逺險易之形風雨晦明之態莫不<lb/>
曲盡其妙議者以為古今第一傳世者雖多真者極少<lb/>
元章平生只見二本至欲作無李論葢成平生所畫祇<lb/>
<pb n="KR3h0037_WYG_001-18b"/>
自娯耳既勢不可逼利不可取宜傳世者不多宣和御<lb/>
府所藏一百九十五卷真偽果能辨耶翟院深臨摹彷<lb/>
彿亂真若論神氣則霄壤之分也宋復古李公年王詵<lb/>
陳用志皆宗師之得其遺意亦著名一世郭熈其弟子<lb/>
中之最著也<lb/>
范寛字中立以其豁達大度人故以寛名之畫山水初<lb/>
師李成既乃嘆曰與其師人不若師諸造化乃脫舊習<lb/>
遊秦中徧觀奇勝落筆雄偉老硬真得山之骨法宋畫<lb/>
<pb n="KR3h0037_WYG_001-19a"/>
家山水超絶唐世者李成董元范寛三人而已嘗評之<lb/>
董元得山之神氣李成得體貌范寛得骨法故三家照<lb/>
耀古今為百代師法寛尤長雪山見之使人凜凜其弟<lb/>
子黄懷玉紀真商訓然黄失之工紀失之似商失之拙<lb/>
各得其一體若懷玉刻意臨摹其雪山遇得意處淺深<lb/>
未易斷也<lb/>
郭熈河陽人學李成善得烟雲出沒峯巒隱顯之態嘗<lb/>
論畫山曰春山淡冶而如笑夏山蒼翠而如滴秋山明<lb/>
<pb n="KR3h0037_WYG_001-19b"/>
净而如粧冬山慘淡而如睡觀其議論可知其畫也僕<lb/>
平生見真蹟約五十本然絶佳者不過一二十軸而已<lb/>
然山頂峻險學者苟失其意竟成匾薄無雲深林宻之<lb/>
態後世楊士賢顧諒皆學之<lb/>
許道寧初賣藥長安市中畫山水以集衆故蚤年畫俗<lb/>
惡太甚至中年成名稍自檢束至細㣲處殆入妙理傳<lb/>
世甚多佳本極少峯頭直皴而下是其得意也<lb/>
王詵字晉卿學李成山水清潤可愛又作著色山水師<lb/>
<pb n="KR3h0037_WYG_001-20a"/>
唐李將軍不今不古自成一家内臣馮瑾慕其筆墨臨<lb/>
倣亂真高宗竟題作王詵觀者不可不察也然余能望<lb/>
而知之<lb/>
李伯時宋畫人物第一專師呉生照映前古者也畫馬<lb/>
師韓幹不為著色獨用澄心紙為之惟臨摹古畫用絹<lb/>
素著色筆法如雲行水流有起倒作天王佛像全法呉<lb/>
生士人喬仲常專師伯時彷彿亂真至南渡呉興僧梵<lb/>
隆亦師伯時但人物多作出水紋稍乏神氣若畫馬則<lb/>
<pb n="KR3h0037_WYG_001-20b"/>
全不能也伯時暮年作畫蒼古字亦老成余嘗見徐神<lb/>
翁像筆墨草草神氣炯然上有二絶句亦老筆所書佳<lb/>
作又見伯時摹韓幹三馬神駿突出縑素今在杭州人<lb/>
家使韓復生亦恐不能過也<lb/>
王端畫人物古拙無神氣<lb/>
石恪畫戯筆人物惟面部手足用畫法衣文麄筆成之<lb/>
武岳長沙人工畫人物尤長於天神星象用筆純熟其<lb/>
子洞清能世其學過父逺甚凡世間星象天神藥王等<lb/>
<pb n="KR3h0037_WYG_001-21a"/>
像傳流甚多神妙不俗大抵與武宗元相上下而神彩<lb/>
勝之宗元朝元仙仗圖昔藏張君錫家今歸杭人崔氏<lb/>
儘一匹絹作五帝朝元人物仙仗背項相倚大抵如寫<lb/>
草書然亦奇物也<lb/>
王士元善畫山水屋木宣和畫譜止於山水部収山閤<lb/>
圖一卷至稱其兼有諸家之妙人物師周昉山水師關<lb/>
仝屋木師郭忠恕凡所下筆皆極精㣲卻於宫室敘論<lb/>
中貶之云如王士元筆可以皂𨽻目之議論相反者每<lb/>
<pb n="KR3h0037_WYG_001-21b"/>
如此<lb/>
高克明山水雖工不免畫人之習無深厚高古之氣<lb/>
趙幹畫山水多作江南景風致不俗杭人収秋涉圖上<lb/>
有宣和題印佳甚<lb/>
翟院深學李成畫山水臨摹逼真自作多不佳世所有<lb/>
成畫多此人為之<lb/>
王齊翰畫佛像神仙山水筆法雖佳不免近俗若入細<lb/>
者固勝<lb/>
<pb n="KR3h0037_WYG_001-22a"/>
易元吉徐熈後一人而已畫花鳥如生人但以獐猨名<lb/>
之<lb/>
燕文季作山水細碎清潤可愛然取其氣骨無有也<lb/>
裴文晛工畫牛有聲然形似有之古意不足<lb/>
李伯時摹李將軍海岸圖雖摹昭道法至於筆意水痕<lb/>
林叢處不能脱其習此卷在京師人家<lb/>
孫太古湖灘水石圖在浙右民家雙幅長軸中畫一石<lb/>
高數尺湍流激注飛濤走雪聽之似覺有聲筆法甚老<lb/>
<pb n="KR3h0037_WYG_001-22b"/>
黄筌不能過也<lb/>
徽宗性嗜畫作花鳥山石人物入妙品作墨花墨石間<lb/>
有入神品者歴代帝王能畫者至徽宗可謂盡意當時<lb/>
設畫學諸生試藝如取程文等高下為進身之階故一<lb/>
時技藝皆臻其妙嘗命學人畫孔雀升墩障屛大不稱<lb/>
旨復命餘子次第呈進有極盡工力亦不得用者乃相<lb/>
與詣闕陳請所謂旨曰凡孔雀升墩必先左脚卿等所<lb/>
圖俱先右脚驗之信然羣工遂服其格物之精類此當<lb/>
<pb n="KR3h0037_WYG_001-23a"/>
承平盛時四方貢獻珍禽異石奇花佳果無虚日徽宗<lb/>
乃作册圖寫每一板三葉十五板作一册名曰宣和睿<lb/>
覽集累至數百及千餘冊度其萬幾之餘安得暇至於<lb/>
此要是當時畫院諸人倣傚共作特題印之耳然徽宗<lb/>
親作者余自可望而識之<lb/>
鄆王徽宗第二子也能畫花鳥克肖聖藝墨花入能品<lb/>
嘗見一卷後題年月日臣某畫進呈徽宗御批其後曰<lb/>
覽卿近畫似覺稍進但用墨粗欠生動耳後作當謹之<lb/>
<pb n="KR3h0037_WYG_001-23b"/>
以此知一時諸王留心於畫者皆如此也<lb/>
張敦禮汴梁人哲宗聓也畫人物師六朝筆意嘗見其<lb/>
論畫曰畫之為藝雖小至於使人鑒善勸惡聳人觀聽<lb/>
為補豈可儕於衆工哉敦禮畫人物貴賤美惡容貌可<lb/>
見筆法𦂳細神彩如生江南見陳元達鎖樹諫圖其忠<lb/>
義之氣突出縑素在京師見阮孚蠟屐圖人物樹石並<lb/>
倣顧陸後有敦禮所受追贈太師誥命是其家藏之物<lb/>
子孫就以誥命附其後真奇品也<lb/>
<pb n="KR3h0037_WYG_001-24a"/>
文與可竹真者甚少平生止見五本偽者三十本往見<lb/>
張受益古齋泥壁屛上倒垂枝上題熈寧二年己酉冬<lb/>
至日巴郡文同與可戯墨皆相似後見絹畫三本一一<lb/>
如此題筆墨皆相似天地間未見者尚多豈與可一日<lb/>
間能作此數本耶然真偽一見自可辨<lb/>
東坡先生文章翰墨照耀千古復能留心墨戯作墨竹<lb/>
師文與可枯木奇石時出新意僕平生見其謫黄州時<lb/>
於路途民家雞栖豕牢間有叢竹木石因圖其狀作木<lb/>
<pb n="KR3h0037_WYG_001-24b"/>
葉亦細紋如縷及在秘監見拳石老檜巨壑海松二幅<lb/>
奇怪之甚墨竹凡見十四卷大抵寫意不求形似僧曽<lb/>
収枯木竹石圖上有元章一詩今為道士黄可玉所有<lb/>
矣亦奇品也<lb/>
米芾元章天資高邁書法入神宣和立書畫學擢為博<lb/>
士初見徽宗進所畫楚山清曉圖大稱㫖復命書周官<lb/>
篇於御屛書畢擲筆於地大言曰一洗二王惡札照耀<lb/>
皇宋萬古徽宗濳立於屛風後聞之不覺步出縱觀稱<lb/>
<pb n="KR3h0037_WYG_001-25a"/>
賞元章再拜求索所用端硯因就賜元章喜拜置之懷<lb/>
中墨汁淋漓朝服帝大笑而罷其為豪放類若此作畫<lb/>
善寫古賢像山水其源出董元天真發露怪怪奇奇枯<lb/>
木松石時出新意然傳世不多其子友仁字元暉能傳<lb/>
家學作山水清致可掬亦畧變其尊人所為成一家法<lb/>
烟雲變滅林泉㸃綴生意無窮平生亦珍重不曾易予<lb/>
人當時翟耆年有詩云善畫無根樹能描朦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>山如今<lb/>
身貴也不肯與人間其為世貴重如此余平生凡収數<lb/>
<pb n="KR3h0037_WYG_001-25b"/>
卷散失不存今但有一横披紙畫上題數百字全師董<lb/>
元真元暉第一品也其弟友知亦善畫能書元章云㓜<lb/>
兒友知代吾名書碑及年大字更無辨門下許侍郎尤<lb/>
愛其小楷云每示簡可使令嗣書謂友知也<lb/>
元章嘗稱華亭李甲字景元作翎毛有天趣樹木不佳<lb/>
僕屢見其畫樹木甚拙禽鳥佳處多<lb/>
宋宗室如千里希逺皆得丹青之妙如大年小景墨雁<lb/>
雜禽又出尋常宗室筆墨之外者濮王宗漢墨雁可入<lb/>
<pb n="KR3h0037_WYG_001-26a"/>
神品<lb/>
宋迪字復古師李成清甚士大夫畫中最佳不在李公<lb/>
年之下其猶子子房亦得家法<lb/>
劉涇字巨濟與元章同為書畫友作枯木有奇思<lb/>
周怡者畫院人宣和末承應摹倣唐畫有可觀<lb/>
崔白蘆雁之類雖清致余平生不喜見之獨有一大軸<lb/>
絹濶一丈許長二丈許用濃墨塗作八大雁盡飛鳴宿<lb/>
食之態東坡先生大字題詩曰扶桑之繭如罋盎天女<lb/>
<pb n="KR3h0037_WYG_001-26b"/>
織綃雲漢上往來不遣鳯銜梭誰能鼓臂投三丈云云<lb/>
真白之得意筆也<lb/>
李伯時十六小馬圖至京師始見之紙素數寸中作山<lb/>
林十六馬飲水齕草樂天趣於其間神駿可愛伯時小<lb/>
字題其後今在郝大叅家<lb/>
徽宗自畫夢遊化城圖人物如半小指累數千人城郭<lb/>
宫室麾幢鼔樂仙嬪真宰雲霞霄漢禽畜龍馬凡天地<lb/>
間所有之物色色具備為工甚至觀之令人起神遊八<lb/>
<pb n="KR3h0037_WYG_001-27a"/>
極之想不復知有人間世奇物也今在嘉興陳氏又見<lb/>
其臨李昭道摘𤓰圖舊在張受益家今聞在京師某人<lb/>
處畫明皇騎三鬉照夜白馬出棧道飛仙嶺乍見小橋<lb/>
馬驚不進逺地二人摘𤓰後有數騎漸至奇迹也<lb/>
程坦元章時人善雜畫往往見之張受益収松竹幢八<lb/>
幅頗佳如人物甚俗城南李氏収鍾馗小妹二幅甚惡<lb/>
元章謂程坦能汙茶坊酒肆壁者此論真是也<lb/>
華光長老以墨暈作梅如花影然别成一家政所謂寫<lb/>
<pb n="KR3h0037_WYG_001-27b"/>
意者也傳世不多僕平生止見四五本子昂學其枝條<lb/>
花用别法<lb/>
宋南渡士人多有善畫者如朱敦儒希真畢良史少董<lb/>
江參貫道皆能畫山水窠石畫院諸人得名者若李唐<lb/>
周曽馬賁下至馬逺夏圭李迪李安忠樓觀梁楷之徒<lb/>
僕於李唐差加賞閲其餘亦不能盡别也<lb/>
畢少董能畫山水不在朱希真之下僕嘗見之故表異<lb/>
以語後人<lb/>
<pb n="KR3h0037_WYG_001-28a"/>
馬和之作人物甚佳行筆飄逸時人目為小呉生更能<lb/>
脫去俗習留意高古人未易到也<lb/>
池州畫工作九華秋浦圖元章云甚有清趣師董元僕<lb/>
平生凡有七八本其工緻甚多信元章之説不妄<lb/>
揚補之墨梅甚清絶水仙亦奇自號逃禪老人<lb/>
湯叔雅江右人墨梅甚佳大抵宗補之别出新意水仙<lb/>
蘭亦佳<lb/>
趙孟堅子固墨蘭最得其妙其葉如鐵花莖亦佳作石<lb/>
<pb n="KR3h0037_WYG_001-28b"/>
用筆輕拂如飛白書狀前人無此作也畫梅竹水仙松<lb/>
枝墨戯皆入妙品水仙為尤高子昻專師其蘭石覽者<lb/>
當自知其高下<lb/>
近世牧溪僧法常作墨竹麄惡無古法<lb/>
廉布字宣仲畫枯木叢竹奇石清致不俗本學東坡青<lb/>
出於藍自號射澤老農畫松柏亦奇杭州龍井寺版壁<lb/>
畫松石枯木二真得意筆後有王清叔亦畫枯木竹石<lb/>
臨倣逼真但筆墨麄惡少生意耳<lb/>
<pb n="KR3h0037_WYG_001-29a"/>
常州太平寺佛殿後壁有徐友畫水名清濟貫河中有<lb/>
一筆尋其端末長四十丈觀者異之友之妙豈在是哉<lb/>
筆法既老波浪起伏得其水勢相對活動愈㸔愈奇兵<lb/>
火間寺屋盡焚而此殿巋然獨存豈水能厭之邪<lb/>
金人王庭筠字子端畫山水枯木竹石往往見之獨京<lb/>
口石民瞻家幽竹枯槎圖武陵劉進甫家山林秋晩圖<lb/>
上逼古人胸次不在元章之下也<lb/>
金人楊秘監者畫山水圖專師李成<lb/>
<pb n="KR3h0037_WYG_001-29b"/>
任詢字君謨金國人草書入能品畫山水亦佳在王子<lb/>
端之下<lb/>
金顯宗章宗父也畫墨竹俗惡章宗每題其籖<lb/>
金人畫馬極有可觀惜不能盡知其姓名<lb/>
近世龔聖予先生名開淮隂人身長八尺碩大美髯讀<lb/>
書為文能成一家法畫馬專師曹霸得神駿之意但用<lb/>
筆頗麄此為不足耳人物亦師曹韓畫山水師米元暉<lb/>
梅菊花卉雜師古作卷後必題詩或賛跋皆新奇嘗自<lb/>
<pb n="KR3h0037_WYG_001-30a"/>
畫瘦馬題詩曰一從雲霧降天關空進先朝十二閑今<lb/>
日有誰憐駿骨夕陽沙岸影如山此詩膾炙人口真有<lb/>
盛唐風致嘗作雲山藁五册傳於家僕嘗見之乃平生<lb/>
所臨畫藁亦奇物也<lb/>
江南畫工陳琳字仲美其先本畫院待詔琳能師古凡<lb/>
山水花竹禽鳥皆稱其妙見畫臨摹彷彿古人子昂相<lb/>
與講明多所資益故其畫不俗宋南渡二百年工人無<lb/>
此手也<lb/>
<pb n="KR3h0037_WYG_001-30b"/>
　　外國畫<lb/>
高昌國畫用金銀箔子及朱墨㸃㸃如雨銷洒在紙上<lb/>
畫翎毛如中國花草亦佳<lb/>
高麗畫觀音像甚工其原出唐尉遲乙僧筆意流而至<lb/>
於纎麗<lb/>
　　雜論<lb/>
古人作畫皆有深意運思落筆莫不各有所主况名下<lb/>
無虚士相傳既乆必有過人處故畫之六法得其一二<lb/>
<pb n="KR3h0037_WYG_001-31a"/>
者尚能名世又得其全者可知也今人㸔畫不經師授<lb/>
不閲記録但合其意者為佳不合其意者為不佳及問<lb/>
其如何是佳則茫然失對僕自十七八嵗時便有迂濶<lb/>
之意見圖畫愛玩不去手見鑒賞之士便加禮問徧借<lb/>
記録髣髴成誦詳味其言歴觀名迹參考古説始有少<lb/>
悟若不留心不過為聽聲隨影終不精鑒也<lb/>
人物於畫最為難工葢拘於形似位置則失其神韻氣<lb/>
色顧陸之蹟世不多見唐名手至多呉道子畫家之聖<lb/>
<pb n="KR3h0037_WYG_001-31b"/>
也照映千古至宋李公麟伯時一出遂可與古作者並<lb/>
驅争先得伯時畫三紙可敵呉生一紙得呉生畫二紙<lb/>
可易顧陸一紙其為輕重相懸類若此<lb/>
古人以畫得名者必有一科是其所長如唐之鄭䖍蜀<lb/>
之李昇並以山水名宣和畫譜皆入人物等部畫目稱<lb/>
其能山水而所収止人物神仙耳其他不可枚舉僕凡<lb/>
欲修宣和畫譜者數矣惜未得遂所欲也<lb/>
宋高宗每搜訪至書畫必命米友仁鑒定題跋往往有<lb/>
<pb n="KR3h0037_WYG_001-32a"/>
一時附㑹迎合上意者嘗見畫數卷頗未佳而題識甚<lb/>
真鑒者不可不知也<lb/>
世人収畫必欲盛飾以金玉不知金玉乃誨盜之端前<lb/>
賢事蹟可鑒<lb/>
燈下不可㸔畫醉餘酒邊亦不可㸔畫俗客尤不可示<lb/>
之卷舒不得其法最為害物至於庸人謬子見畫必㸔<lb/>
妄加雌黄品藻本不識物亂定真偽今人短氣<lb/>
書畫之學本士大夫適興寄意而已有力収購有目力<lb/>
<pb n="KR3h0037_WYG_001-32b"/>
鑒賞遇勝日有好懷彼此出示較量高下政欲相與誇<lb/>
奇鬬異今之輕薄子則不然縱目力畧知一二見人好物<lb/>
故貶剥疵類用心計購至於必得倘不得則生造毁謗<lb/>
必欲此物名譽不彰若賞鑒高尚之士固不待破説平<lb/>
常目力未定者或為所惑已収一物性命與俱妄自稱<lb/>
譽人或欲之必作說艱阻得善價而後已此皆心術不<lb/>
正不可不鑒<lb/>
㸔畫之法不可一途而取古人命意立迹各有其道豈<lb/>
<pb n="KR3h0037_WYG_001-33a"/>
可拘於所見繩律古人之意哉初學不可不講明要妙<lb/>
觀閲記録否則縱鑒覽精熟見畫便知如何詰其美惡<lb/>
之由茫然無對雖妄加議論支吾一時言吐俗謬識見<lb/>
淺短為知者所哂不可不學也<lb/>
人家子弟不可不學㸔書畫葢留心不於此則於彼所<lb/>
益非一端前輩名人鉅公未有不游意於此者陳無已<lb/>
詩云老知書畫真有益却悔嵗月來無多讀之可為浩<lb/>
歎<lb/>
<pb n="KR3h0037_WYG_001-33b"/>
古人畫藁謂之粉本前輩多寶畜之葢其草草不經意<lb/>
處自然之妙宣和紹興所藏粉本多有神妙者<lb/>
宋人賞鑒精妙無出於米元章然此公天資極高立論<lb/>
時有過處當時如劉巨濟薛道祖林子中蘇志東兄弟<lb/>
輩皆不及之後有黄伯思長睿者出作法帖刋誤專攻<lb/>
米公之失僕從而為辨析甚詳作法帖正誤專指長睿<lb/>
之過當使元章復生不易吾言也<lb/>
俗人論畫不知筆法氣韻之神妙但先指形似者又上<lb/>
<pb n="KR3h0037_WYG_001-34a"/>
達之士有一等論畫之神妙便云畫十二時辰圖有十<lb/>
二遊蜂循環飛動畫婦人則有迴身動頭之異不可枚<lb/>
舉此皆迂謬之説以求奇也<lb/>
今之人㸔畫多取形似不知古人最以形似為末節如<lb/>
李伯時畫人物呉道子後一人而已猶未免於形似之<lb/>
失葢其妙處在于筆法氣韻神彩形似末也東坡先生<lb/>
有詩云論畫以形似見與兒童隣作詩必此詩定知非<lb/>
詩人僕平生不惟得㸔畫法於此詩至于作詩之法亦<lb/>
<pb n="KR3h0037_WYG_001-34b"/>
由此悟<lb/>
唐人畫卷多用碧綾剜背當時名士于闌道上題字自<lb/>
經宣和紹興裝飾盡用折去古迹邈不可得已<lb/>
唐人背手卷多有紫綾作褾首至有紅綾作引首用珊<lb/>
瑚為小軸如今藏經之狀<lb/>
宋末士大夫不識畫者多縱得賞鑒之名亦甚苟且葢<lb/>
奇物盡在天府人間所存不多動為豪勢奪去賈似道<lb/>
擅國柄留意収藏當時趨附之徒盡心搜訪以獻今往<lb/>
<pb n="KR3h0037_WYG_001-35a"/>
往見其所有真偽相半豈當時聞見不廣抑似道目力<lb/>
不高一時附㑹致然邪<lb/>
古人作畫有得意者多再作之如李成寒林范寛雪山<lb/>
王詵烟江叠嶂之類不可枚舉<lb/>
畫梅謂之寫梅畫竹謂之寫竹畫蘭謂之寫蘭何哉葢<lb/>
花之至清畫者當以意寫之不在形似耳陳去非詩云<lb/>
意足不求顔色似前身相馬九方臯其斯之謂歟<lb/>
畫有賓主不可使賓勝主謂如山水則山水是主雲烟<lb/>
<pb n="KR3h0037_WYG_001-35b"/>
樹石人物禽畜樓觀皆是賓且如一尺之山是主凡賓<lb/>
者逺近折算須要停均謂如人物是主凡賓者皆隨其<lb/>
遠近高下布景可以意推也<lb/>
染絹上深下淡熏絹上黑顔色黯淡搥碎者文理不直<lb/>
絲亂斷惟自然古者絹黑而丹青自明㸔畫不必以縑<lb/>
素明闇為辨<lb/>
㸔畫如㸔美人其風神骨相有在肌體之外者今人㸔<lb/>
古迹必先求形似次及傅染次及事實殊非賞鑒之法<lb/>
<pb n="KR3h0037_WYG_001-36a"/>
也<lb/>
元章謂好事家與賞鑒家自是兩等家多資力貪名好<lb/>
勝遇物収置不過聽聲此謂好事若賞鑒則天資高明<lb/>
多閲傳録或自能畫或深曉畫意得一圖終日寶玩如<lb/>
對古人雖聲色之奉不能奪也<lb/>
収畫之法道釋為上葢古人用工於此欲覽者生敬慕<lb/>
愛禮之意其次人物可為鑒戒其次山水有無窮之趣<lb/>
其次花草其次畫馬可以閲神駿若仕女畨族雖精妙<lb/>
<pb n="KR3h0037_WYG_001-36b"/>
非文房所可玩者此元章之論也<lb/>
今人収畫多貴古而賤近且如山水花鳥宋之數人超<lb/>
越往昔但取其神妙勿論世代可也只如本朝趙子昻<lb/>
金國王子端宋南渡二百年間無此作元章収晉六朝<lb/>
唐五代畫至多在宋朝名筆亦収置稱賞若以世代逺<lb/>
近不㸔畫之妙否非真知者也<lb/>
觀畫之法先觀氣韻次觀筆意骨法位置傅染然後形<lb/>
似此六法也若㸔山水墨竹梅蘭枯木奇石墨花墨禽<lb/>
<pb n="KR3h0037_WYG_001-37a"/>
等遊戯翰墨高人勝士寄興寫意者慎不可以形似求<lb/>
之先觀天真次觀筆意相對忘筆墨之迹方為得趣<lb/>
今人觀畫不知六法開卷便加稱賞或人問其妙處則<lb/>
不知所荅皆是平昔偶爾㸔熟或附㑹一時不知其源<lb/>
深可鄙笑<lb/>
収畫若山水花竹窠石等作挂軸文房舒挂若故實人<lb/>
物必須得横卷為佳<lb/>
畫之為物有不言之妙古人命意如此須有具眼辨之<lb/>
<pb n="KR3h0037_WYG_001-37b"/>
方得其理若賞閲不精又不觀記録知其源流徒對顧<lb/>
陸名筆不過䑕竊金以自寶奚責其知味<lb/>
山水之為物稟造化之秀隂陽晦㝠晴雨寒暑朝昏晝<lb/>
夜隨行改步有無窮之趣自非胸中丘壑汪洋如萬頃<lb/>
波者未易摹寫如六朝至唐初畫者雖多筆法位置深<lb/>
得古意自王維張璪畢宏鄭䖍之徒出深造其理五代<lb/>
荆關又别出新意一洗前習迨于宋朝董元李成范寛<lb/>
三家鼎立前無古人後無來者山水之法始備三家之<lb/>
<pb n="KR3h0037_WYG_001-38a"/>
下各有入室子弟三二人終不迨也<lb/>
世俗論畫必曰畫有十三科山水打頭界畫打底故人<lb/>
以界畫為易事不知方圓曲直髙下低昻逺近凸凹工<lb/>
拙纎麄梓人匠氏有不能盡其妙者况筆墨規尺運思<lb/>
於縑楮之上求合其法度凖繩此為至難古人畫諸科<lb/>
各有其人界畫則唐絶無作者歴五代始得郭忠恕一<lb/>
人其他如王士元趙忠義輩三數人而已如衛賢高克<lb/>
明抑又次焉近見趙集賢子昻教其子雍作界畫云諸<lb/>
<pb n="KR3h0037_WYG_001-38b"/>
畫或可杜撰暪人至界畫未有不用工合法度者此為<lb/>
知言也<lb/>
大凡觀畫未精多難為物此上下通病也僕少年見神<lb/>
妙之物稍不合所見便目為偽今則不然多聞闕疑古<lb/>
人之所以傳世者必有其實古云下士聞道大笑之不<lb/>
笑不足以為道即此意也<lb/>
觀六朝畫先觀絹素次觀筆法次觀氣韻大概十中可<lb/>
信者一二有御府題印者尤不可信<lb/>
<pb n="KR3h0037_WYG_001-39a"/>
古畫東移西掇撏補成章此弊自高宗朝莊宗古始也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0037_WYG_001-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　畫鑒<lb/>
</p>
<p>
</p>
  </div>
</body>
</text>
</TEI>
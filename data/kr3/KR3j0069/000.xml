<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>義府</head>
    <p>
<pb n="KR3j0069_WYG_000-1a"/>
欽定四庫全書　　　　　子部十<lb/>
　義府　　　　　　　　　雜家類二<hi>雜考之屬</hi>
　　提要<lb/>
　　　　<hi>臣</hi>等謹案義府二卷<lb/>
　　　國朝黄生撰生字扶孟歙縣諸生江南通志稱<lb/>
　　　　其棄舉子業一意著述有詩文若干卷今其<lb/>
　　　　集未見此書皆考証劄記之文上卷論經下<lb/>
　　　　卷論諸史諸子諸集附以趙明誠金石録洪<lb/>
<pb n="KR3j0069_WYG_000-1b"/>
　　　　适隷釋酈道元水經注所載古碑陶𢎞景周<lb/>
　　　　子良㝠通記訓詁以别教之書綴之卷末示<lb/>
　　　　外之之意焉生於古音古訓皆考究淹通引<lb/>
　　　　據精確不為無稽臆度之談如據説文辨周<lb/>
　　　　禮㲝毨正賈公彦丁度之誤引賈誼論陳琳<lb/>
　　　　檄証尚書漂杵為漂滷引爾雅證禮記鄭注<lb/>
　　　　烹魚去乙之誤引吕覽證朱襮非朱領引檀<lb/>
　　　　弓彌年為木証勃鞮為披引左傳及詩序證<lb/>
<pb n="KR3j0069_WYG_000-2a"/>
　　　　檀弓請庚之庚訓道路引唐書廉訪證周官<lb/>
　　　　六計之廉訓察引吳越春秋證鄂不即鄂跗<lb/>
　　　　引左傳證出於其類之出訓産引周禮載師<lb/>
　　　　閭師證夫布里布為二事引詩王風證孟子<lb/>
　　　　施施引左傳劉子語訓司中引繫辭證信信<lb/>
　　　　當讀申引禮記引兑命解行路兑矣當訓説<lb/>
　　　　引漢書證志微噍殺當為纖微憔悴引周頌<lb/>
　　　　爾雅証鄭衆解牘應雅之訛引爾雅証終軍<lb/>
<pb n="KR3j0069_WYG_000-2b"/>
　　　　許慎解豹文䑕之所以異引後漢書李膺傳<lb/>
　　　　証師古解軒中之訛引孝經疏證後漢書辜<lb/>
　　　　較估較辜𣙜酤𣙜之義引史記貨殖傳證刁<lb/>
　　　　悍當為雕悍引潛夫論證闗龍即豢龍引莊<lb/>
　　　　子證列子蕉鹿之蕉為樵引世説注證茗柯<lb/>
　　　　即酩酊皆根柢訓典鑿鑿可憑至於引莊子<lb/>
　　　　斷在溝中解斷斷引王莽傳謂青蠅蒼蠅當<lb/>
　　　　作䵷引國策解氓為流民引易竒偶證竒貨<lb/>
<pb n="KR3j0069_WYG_000-3a"/>
　　　　間有穿鑿附㑹又哉才通用引顔真卿碑不<lb/>
　　　　引考古圖所許通用引顔師古漢書注不引<lb/>
　　　　世説九徳引三國志注不引國語登時引集<lb/>
　　　　異記不引焦仲卿妻詩亦有失之睂睫之前<lb/>
　　　　者然小小疏舛不足為累雖篇帙無多而可<lb/>
　　　　取者要不在方以智通雅下也乾隆四十三<lb/>
　　　　年七月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3j0069_WYG_000-3b"/>
　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
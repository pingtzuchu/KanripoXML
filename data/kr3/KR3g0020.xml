<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>葬書</head> <lb/>
    <p>
<pb n="KR3g0020_WYG_001-1a"/>
欽定四庫全書<lb/>
　葬書<lb/>
　　　　　　　　　　　　　晉　郭璞　撰<lb/>
　　内篇<lb/>
葬者乘生氣也<lb/>
　生氣即一元運行之氣在天則周流六虚在地則發<lb/>
　生萬物天無此則氣無以資地無此則形無以載故<lb/>
　磅礴乎大化貫通乎品彚無處無之而無時不運也<lb/>
<pb n="KR3g0020_WYG_001-1b"/>
　陶侃曰先天地而長存後天地而固有蓋亦指此云<lb/>
　耳且夫生氣藏于地中人不可見惟循地之理以求<lb/>
　之然後能知其所在葬者能知其所在使枯骨得以<lb/>
　乗之則地理之能事畢矣<lb/>
五氣行乎地中發而生乎萬物<lb/>
　五氣即五行之氣迺生氣之别名也夫一氣分而為<lb/>
　隂陽析而為五行雖運于天實出于地行則萬物發<lb/>
　生聚則山川融結融結者即二五之精妙合而凝也<lb/>
<pb n="KR3g0020_WYG_001-2a"/>
人受體於父母本骸得氣遺體受廕<lb/>
　父母骸骨為子孫之本子孫形體迺父母之枝一氣<lb/>
　相廕由本而逹枝也故程子曰卜其宅兆卜其地之<lb/>
　美惡也地美則神靈安子孫盛若培壅其根而枝葉<lb/>
　茂理固然也惡則反是蔡季通曰生死殊途情氣相<lb/>
　感自然黙與之通今尋暴骨以生人刺血滴之而滲<lb/>
　入則為親骨肉不滲則非氣類相感有如此者則知<lb/>
　枯骨得廕生人受福其理顯然不待智者而後知也<lb/>
<pb n="KR3g0020_WYG_001-2b"/>
　或謂抱養既成元非遺體僧道嗣續亦異所生其何<lb/>
　能廕之有而不知人之心通乎氣心為氣之主情通<lb/>
　則氣亦通義絶則廕亦絶故後母能廕前母子前母<lb/>
　亦發後母兒其在物則蔞藪螟蛉之類是也尚何疑焉<lb/>
經曰氣感而應鬼福及人<lb/>
　父母子孫本同一氣互相感召如受鬼福故天下名<lb/>
　墓在在有之葢眞龍發迹迢迢百里或數十里結為<lb/>
　一穴及至穴前則峯巒矗擁衆水環遶叠嶂層層獻<lb/>
<pb n="KR3g0020_WYG_001-3a"/>
　竒于後龍脉抱衛砂水翕聚形穴既就則山川之靈<lb/>
　秀造化之精英凝結融㑹于其中矣茍盜其精英竊<lb/>
　其靈秀以父母遺骨藏于融㑹之地由是子孫之心<lb/>
　寄托于此因其心之所寄遂能與之感通以致福于<lb/>
　將來也是知人心通乎氣而氣通乎天以人心之靈<lb/>
　合山川之靈故降神孕秀以鍾于生息之源而其富<lb/>
　貴貧賤壽夭賢愚靡不攸係至于形貌之妍醜並皆<lb/>
　肖象山川之美惡故嵩嶽生申尼丘孕孔豈偶然哉<lb/>
<pb n="KR3g0020_WYG_001-3b"/>
　嗚呼非葬骨也乃葬人之心也非山川之靈亦人心<lb/>
　自靈耳世有徃徃以遺骨弃諸水火而無祻福者葢<lb/>
　心與之離故也<lb/>
是以銅山西崩靈鐘東應<lb/>
　漢未央宮一日無故鐘自鳴東方朔曰必主銅山崩<lb/>
　應未幾西蜀果奏銅山崩以日揆之正未央鐘鳴之<lb/>
　日也帝問朔何以知之對曰銅出于山氣相感應猶<lb/>
　人受體于父母也帝嘆曰物尚爾况于人乎昔曽子<lb/>
<pb n="KR3g0020_WYG_001-4a"/>
　養母至孝子出母欲其歸則齧指而曽子心痛人凡<lb/>
　父母不安而身離侍側則亦心痛特常人孝心薄而<lb/>
　不自覺耳故知山崩鐘應亦其理也<lb/>
木華於春栗芽於室<lb/>
　此亦言一氣之感召也野人藏栗春至栗木華而家<lb/>
　藏之栗亦芽實之去本已乆彼華此芽葢以本性原<lb/>
　在得氣則相感而應亦猶父母之骨葬乘生氣而子<lb/>
　孫福旺也夫一氣磅礴於天地間無端倪無終窮萬<lb/>
<pb n="KR3g0020_WYG_001-4b"/>
　物隨時運化本不自知而受造物者亦不自知也<lb/>
蓋生者氣之聚凝結者成骨死而獨留故葬者反氣入<lb/>
骨以廕所生之法也<lb/>
　乾父之精坤母之血二氣感合則精化為骨血化為<lb/>
　肉復藉神氣資乎其間遂生而為人及其死也神氣<lb/>
　飛揚血肉消潰惟骨獨存而上智之士圖葬於吉地<lb/>
　之中以肉乘生氣外假子孫思慕一念與之脗合則<lb/>
　可以復其既徃之神萃其已㪚之氣蓋神趨則氣應<lb/>
<pb n="KR3g0020_WYG_001-5a"/>
　地靈而人傑以無為有借偽顯眞事通隂陽功奪造<lb/>
　化是為反氣入骨以廕所生之法也<lb/>
丘壠之骨岡阜之支氣之所隨<lb/>
　丘壠為隂岡阜為陽丘言其高骨乃山之𢃄石者壠<lb/>
　高不能自立必藉石𢃄土而後能聳也岡者跡也土<lb/>
　山為阜言支之有毛脊者壠之有骨氣隨而行則易<lb/>
　見支無石故必觀其毛脊而後能辨也然有壠而土<lb/>
　支而石壠而隱支而隆者又全藉乎心目之巧以區<lb/>
<pb n="KR3g0020_WYG_001-5b"/>
　别也<lb/>
經曰氣乗風則㪚界水則止<lb/>
　謂生氣隨支壠體質流行滔淊而去非水界則莫之<lb/>
　能止及其止也必得城郭完宻前後左右環圍然後<lb/>
　能藏風而不致有蕩㪚之患經云明堂惜水如惜血<lb/>
　堂裏避風如避賊可不慎哉<lb/>
古人聚之使不散行之使有止故謂之風水<lb/>
　高壠之地天隂自上而降生氣浮露最怕風寒易為<lb/>
<pb n="KR3g0020_WYG_001-6a"/>
　蕩散如人深居宻室稍有罅隙通風適當肩背便能<lb/>
　成疾故當求其城郭宻固使氣之有聚也平支之穴<lb/>
　地陽自下而升生氣沉濳不畏風吹<hi>缺</hi>　出在曠野<lb/>
　雖八面無蔽已自不覺或遇穴晴日朗其温和之氣<lb/>
　自若故不以寛曠為嫌但取横水之有止使氣之不<lb/>
　行也此言支壠之取用不同有如此<lb/>
風水之法得水為上藏風次之<lb/>
　支壠二者俱欲得水高壠之地或從腰落雖無大江<lb/>
<pb n="KR3g0020_WYG_001-6b"/>
　攔截亦必池塘以止内氣不則去水稍遠而隨身金<lb/>
　魚不可無也儻金魚不界則謂之雌雄失經雖藏風<lb/>
　亦不可用平支之地雖若無蔽但得横水攔截何嫌<lb/>
　寛曠故二者皆以得水為上也<lb/>
經曰外氣横形内氣止生蓋言此也<lb/>
　水流土外謂之外氣氣藏土中謂之内氣故必得外<lb/>
　氣形横則内之生氣自然止也此引經以結上文得<lb/>
　水為上之意<lb/>
<pb n="KR3g0020_WYG_001-7a"/>
何以言之氣之盛雖流行而其餘者猶有止雖零散而<lb/>
其深者猶有聚<lb/>
　高壠之地落勢雄雌或去或止各有<hi>缺</hi>作自<hi>缺</hi>一地<lb/>
　可盡其力量也而好龍多從腰落分布枝蔓於數十<lb/>
　里之間或為城郭朝樂官曜禽鬼捍門華表羅星之<lb/>
　類皆本身自帶不可為彼既流行而餘者非止也但<lb/>
　當求其聚處而使之不散耳平支之龍大山跌落平<lb/>
　洋四畔曠闊其為城郭亦不過高逾數尺而已且去<lb/>
<pb n="KR3g0020_WYG_001-7b"/>
　穴遼逺朝山一㸃在乎雲靄之表人莫不以八風無<lb/>
　蔽為嫌又豈知支壠氣隱若零散而其深者猶有聚<lb/>
　也但得横水攔截使之有止耳此言支壠之氣盛者<lb/>
　如此<lb/>
故藏於涸燥者宜深藏於坦夷者宜淺<lb/>
　上句言壠下句言支高壠之地隂之象也氣在内强<lb/>
　剛而沉下故言涸燥當深葬平支之地陽之象也氣<lb/>
　在外弱柔而浮上故言坦夷當淺葬<lb/>
<pb n="KR3g0020_WYG_001-8a"/>
經曰淺深得乗風水自成<lb/>
　高壠之葬潛而弗彰故深取其沉氣也平支之葬露<lb/>
　而弗隱故淺取其浮氣也得乗者言所葬之棺得以<lb/>
　乗其生氣也淺深世俗多用九星白法以定尺寸謬<lb/>
　也不若只依金銀爐底求之為得<lb/>
夫隂陽之氣噫而為風升而為雲降而為雨行乎地中<lb/>
而為生氣<lb/>
　隂陽之氣即地中之生氣故噫為風升為雲降為雨<lb/>
<pb n="KR3g0020_WYG_001-8b"/>
　凡所以位天地育萬物者何莫非此氣邪斯蓋因曰<lb/>
　葬乗生氣故重舉以申明其義愚嘗謂能生能殺皆<lb/>
　此氣也葬得其法則為生氣失其道則為殺氣如所<lb/>
　謂加減饒借吞吐浮沉之類並當依法而剪裁之不<lb/>
　致有撞殺沖刑破腮翻鬬之患也<lb/>
夫土者氣之體有土斯有氣氣者水之母有氣斯有水<lb/>
　氣本無體假土為體因土而知有此氣也水本無母<lb/>
　假氣為母因氣而知有此水也五行以天一生水且<lb/>
<pb n="KR3g0020_WYG_001-9a"/>
　水何從生哉生水者金也生金者土也土腹藏金無<lb/>
　質而有其氣乾藏坤内隱而未見及乎生水其兆始<lb/>
　萌言氣為水母者即乾金之氣也世人不究本源但<lb/>
　以所見者水爾故遂以水為天地之始蓋通而未精<lb/>
　者也<lb/>
經曰土形氣形物因以生<lb/>
　生氣附形而有依土而行萬物亦莫非<hi>缺</hi>　　　也<lb/>
　此引經結上文有土斯有氣之意<lb/>
<pb n="KR3g0020_WYG_001-9b"/>
夫氣行乎地中其行也因地之勢其聚也因勢之止<lb/>
　氣行地中人不可見其始也則因地之勢而知其行<lb/>
　其次也又因勢之止而知其聚也<lb/>
葬者原其起乗其止<lb/>
　善葬者必原其起以觀勢乗其止以扦穴凡言止者<lb/>
　乃山川融結竒秀之所有非明眼莫能識也片玉髓<lb/>
　云草上露華偏在尾花中香味總居心其止之謂與<lb/>
　或謂粘穴乗其脉之盡處為止然則葢倚撞安可以<lb/>
<pb n="KR3g0020_WYG_001-10a"/>
　止云不知古人正恐後世不識止處故立為四法以<lb/>
　乗之夫葢者止于葢倚者止于倚也撞粘莫不皆然<lb/>
　唯觀義之所在高低正側何徃而非止乎<lb/>
地勢原脉山勢原骨委蛇東西或為南北<lb/>
　平夷多土阧潟多石支之行必認土脊以為脉壠之<lb/>
　行則求石脊以為骨其行度之勢委蛇曲折千變萬<lb/>
　化本無定式大畧與丘壠之骨岡阜之支略同<lb/>
千尺為勢百尺為形<lb/>
<pb n="KR3g0020_WYG_001-10b"/>
　千尺言其逺指一枝山之來勢也百尺言其近指一<lb/>
　穴地之成形也<lb/>
勢來形止是謂全氣全氣之地當葬其止<lb/>
　原其逺勢之來察其近形之止形勢既順則山水翕<lb/>
　合是為全氣之地又當求其止處而葬之斯盡善矣<lb/>
　止之一字最謂喫緊世之葬者不乏全氣之地但于<lb/>
　止處則有昧焉耳夫千里來龍五尺入手纔差一指<lb/>
　盡廢前功縱竒峯聳拔秀水之𤣥皆不為我用矣若<lb/>
<pb n="KR3g0020_WYG_001-11a"/>
　得其𫝊知其止則如數二三辨黒白人或見其莽然<lb/>
　可左可右可移可易而不知中間自有一定不易之<lb/>
　法尺寸不可遷改者指南云立穴若還裁不正縱饒<lb/>
　吉地也徒然高低深淺如葬誤福變為災起<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>愆<lb/>
宛委自復回環重復<lb/>
　宛委自復指其勢而言或順或逆即委蛇東西或為<lb/>
　南北之意也回環重復以其形而論層拱疊繞即朝<lb/>
　海拱辰之義也全氣之地其融結之情如此<lb/>
<pb n="KR3g0020_WYG_001-11b"/>
若踞而候也<lb/>
　如人之踞然不動而有所待然<lb/>
若攬而有也<lb/>
　如貴人端坐器具畢陳攬之而有餘<lb/>
欲進而却欲止而深<lb/>
　上句言擁衛之山須得趨揖朝拱不欲其僭逼衝突<lb/>
　而不遜也下句言瀦蓄之水必得止聚淵澄不欲其<lb/>
　阧㵼反背而無情也<lb/>
<pb n="KR3g0020_WYG_001-12a"/>
來積止聚沖陽和隂<lb/>
　來山凝結其氣積而不散止水融㑹其情聚而不流<lb/>
　斯乃隂陽交濟山水沖和也<lb/>
土高水深鬱草茂林<lb/>
　水深沉則土壤高厚氣沖和則草木茂昌程子曰曷<lb/>
　謂地之美土色光潤草木茂盛迺其騐也<lb/>
貴若千乗富如萬金<lb/>
　氣像尊嚴若千乗之貴擁簇繁夥猶萬金之富<lb/>
<pb n="KR3g0020_WYG_001-12b"/>
經曰形止氣蓄化生萬物為上地也<lb/>
　堂局完宻形穴止聚則生氣藏蓄于中矣善葬者因<lb/>
　其聚而乗之則可以福見在昌後裔如萬物由此氣<lb/>
　而成化育之功故為上地<lb/>
地貴平夷土貴有支<lb/>
　支龍貴平坦夷曠為得支之正體而土中復有支之<lb/>
　紋理平緩恬軟不急不燥則表裏相應然却有支體<lb/>
　而得壠之情性者直如擲搶急如綳線謂之倒火硬<lb/>
<pb n="KR3g0020_WYG_001-13a"/>
　木此陽中含隂也法當避殺粘唇架折而葬劉氏所<lb/>
　謂直急則避毬而凑簷是也陽者為弱本宜凑入奈<lb/>
　何性急要縮下一二尺緩其急性茍執支法扦之則<lb/>
　凶此支龍之至難體認者故景純謂支龍之辨蓋言<lb/>
　此也<lb/>
支之所起氣隨而始支之所終氣隨以鍾<lb/>
　此言平支行度體段原其始則氣勢隨之而行乗其<lb/>
　止則氣脉因之而鍾觀勢察脉則可以知其氣之融<lb/>
<pb n="KR3g0020_WYG_001-13b"/>
　結矣<lb/>
觀支之法隱隱隆隆微妙𤣥通吉在其中<lb/>
　隱隱有中之無也隆隆無中之有也其體段若盞中<lb/>
　之酥雲中之鴈灰中線路草裏蛇蹤生氣行乎其間<lb/>
　㣲妙隱伏而難見然其吉則無以加矣<lb/>
經曰地有吉氣土隨而起支有止氣水隨而比勢順形<lb/>
動回復始終法葬其中永吉無凶<lb/>
　引經以明上文支龍行度言平夷之地微露毛脊圓<lb/>
<pb n="KR3g0020_WYG_001-14a"/>
　者如浮漚如星如珠方者如箱如印長者如玉尺如<lb/>
　蘆鞭曲者如几如帶方圓大小不等者如龜魚蛙蛤<lb/>
　是皆地之吉氣湧起故土亦隨之而凸起及其止也<lb/>
　則如雞窠旋螺之狀言形止脉盡而一水交度也高<lb/>
　水一寸便可言山低土一寸便可言水此支氣之止<lb/>
　與水朋比而相為體用者也勢順形動者龍勢順伏<lb/>
　而不反逆局形活動而多盤旋砂水鈎夾回環重復<lb/>
　首尾無蔽始終有情依法自可扦穴<lb/>
<pb n="KR3g0020_WYG_001-14b"/>
山者勢險而有也法葬其所㑹<lb/>
　山言壠也勢雖險峻而其中復有不險之穴但當求<lb/>
　其止聚融㑹處而葬之則善矣葢高壠之地來勢高<lb/>
　大落勢雄壯結勢亦且<hi>缺</hi>急此<hi>缺/</hi>　之<hi>缺</hi>　也却有<lb/>
　一等以隴為體而得支之情性者大山翔舞垂下及<lb/>
　至平地變為支體謂之下山水此隂中含陽也若不<lb/>
　識粘葬山麓莫不以前拖平地為裀褥豈知其勢未<lb/>
　住兩邉界水隨脉而行平平隱伏直至堂心其脉始<lb/>
<pb n="KR3g0020_WYG_001-15a"/>
　盡天寳經曰凡認脉情看住絶水若行時脉不歇歇<lb/>
　時須有小明堂氣止水交方是穴後面要金氣可乗<lb/>
　前頭要合水可洩若還鑿腦而鑿胸湊急傷龍匪融<lb/>
　結此定穴之宻語也故當求其砂水㑹處枕毬而葬<lb/>
　隂者為强固當縮下奈何性緩要揷上七八寸急其<lb/>
　緩性名為湊交鬭煞劉氏所謂擺緩則入簷而湊毬<lb/>
　是也茍執壠法扦之則主敗絶此又高隴之至難體<lb/>
　認者<lb/>
<pb n="KR3g0020_WYG_001-15b"/>
乗其所來<lb/>
　言生氣之所從來因其來而知其止故葬者得以乗<lb/>
　之不使有分寸之違也脉不離棺棺不離脉棺脉相<lb/>
　就剝花接木法當就化生腦上循脉看下詳認雞跡<lb/>
　蠏眼三文名字交牙滴斷或分十字或不分十字看<lb/>
　他隂陽配與不配及夫强弱順逆急緩生死浮沉虚<lb/>
　實以定加減饒借内接生氣外揚穢氣内外符合前<lb/>
　後無蔽始為眞穴一有不順即花假矣此乗生氣之<lb/>
<pb n="KR3g0020_WYG_001-16a"/>
　要訣也下言乗金穴土義同<lb/>
審其所廢<lb/>
　謂入首廢壊眞偽莫辨故不得不詳加審察也夫天<lb/>
　眞末䘮則定穴易為力但乗其來即知其止却有一<lb/>
　等不幸為牛羊踐踏上破下崩歲久年深或種作開<lb/>
　墾或前人謬扞其旁園墻拜壇不無晦蝕或曽為居<lb/>
　基益低損高或田家取土鋤掘戕賊而大八字與金<lb/>
　魚不可得而移易但要龍眞局正水淨砂明當取前<lb/>
<pb n="KR3g0020_WYG_001-16b"/>
　後左右四應證之心目相度酌量開井無不得矣葢<lb/>
　夫一氣化生支壠隨炁而成形質今既廢壊莫辨故<lb/>
　必於廢中審之則凡所謂隂陽剛柔急緩生死浮沉<lb/>
　虚實之理無不瞭然既得其理則倒杖之法亦因之<lb/>
　而定焉<lb/>
擇其所相<lb/>
　謂審擇其所相輔于我者法當于小八字下看兩肩<lb/>
　暗翊肩高肩低以分隂陽作用次視三分三合﨑急<lb/>
<pb n="KR3g0020_WYG_001-17a"/>
　平緩以别順逆饒減盡觀蟬翊之砂蝦鬚之水以定<lb/>
　葬口界限是皆左右之所相茍失其道則有破腮翻<lb/>
　鬭傷龍傷穴傷淺傷深之患故不得不詳加審擇也<lb/>
　下篇言相水印木義同<lb/>
避其所害<lb/>
　謂避去死氣以求生氣也葢穴中之氣有刑有徳裁<lb/>
　剪得法則為生氣一失其道則為死氣故不得不審<lb/>
　而避之何以言之避死挨生是也如陽脉落穴以隂<lb/>
<pb n="KR3g0020_WYG_001-17b"/>
　為生陽為死隂脉落穴以陽為生隂為死脉來邉厚<lb/>
　邊薄以薄為生厚為死雙脉一長一短以短為生長<lb/>
　為死一大一小以小為生大為死以秀嫩光淨圓厚<lb/>
　湧動為生枯老臃腫破碎直硬為死又或砂水之間<lb/>
　反<graphic n="KR1626" url="https://raw.githubusercontent.com/kanripo/KR-Gaiji/master/images/KR1626.png" mimeType="image/png"/>斜飛直撞刺射皆為形煞横過之山如鎗如刀<lb/>
　尖利順水可收拾為用者用之可避去者避之此則<lb/>
　以眼前之所見者而論之也又程子謂五患劉氏謂<lb/>
　四惡皆在所當避也<lb/>
<pb n="KR3g0020_WYG_001-18a"/>
是以君子奪神功改天命<lb/>
　上文所謂乗審擇避全憑眼力之巧工力之具趨全<lb/>
　避缺増高益下微妙在智觸類而長𤣥通隂陽功奪<lb/>
　造化及夫穴塲一應作用裁剪放送之法皆是也陳<lb/>
　希夷先生曰聖人執其樞機秘其妙用運于己心行<lb/>
　之于世天命可移神功可奪厯數可變也道不虚行<lb/>
　存乎人耳<lb/>
禍福不旋日經曰葬山之法若呼吸中言應速也<lb/>
<pb n="KR3g0020_WYG_001-18b"/>
　禍福之感召㨗于影響能乗能審能擇能避隨其所<lb/>
　感否則為凶應矣大要在分别隂陽以為先務有純<lb/>
　隂純陽邊隂邊陽上陽下隂上隂下陽隂交陽半陽<lb/>
　交隂半强陽弱隂老陽嫩隂各有作法隂來則陽受<lb/>
　陽來則隂作或入簷而鬭毬或避毬而湊簷又有陽<lb/>
　噓隂吸之不同順中取逆逆中取順情有葢粘則正<lb/>
　毬順作情在倚撞則架折逆受假若隂脉落穴放棺<lb/>
　饒過陽邊借陽氣一嘘其氣方生陽脉落穴放棺饒<lb/>
<pb n="KR3g0020_WYG_001-19a"/>
　過隂邊借隂氣一吸其氣方成所謂陽一嘘而萬物<lb/>
　生隂一吸而萬物成是也茍不識裁剪放送之法當<lb/>
　嘘而吸當吸而嘘宜順而逆宜逆而順及夫左右吞<lb/>
　吐深淺不知其訣不能避殺挨生則生變為殺炁縱<lb/>
　使高下無差左右適宜淺深合度猶且不免于禍况<lb/>
　未當于理者乎古歌曰若還差一指如隔萬重山良<lb/>
　有以也<lb/>
山之不可葬者五氣以生和而童山不可葬也<lb/>
<pb n="KR3g0020_WYG_001-19b"/>
　土色光潤草木茂盛為地之美今童山觕頑土脉枯<lb/>
　槁無發生沖和之氣故不可葬却又有一等石山文<lb/>
　理温潤光如卵殻草木不可立根自然不産開井而<lb/>
　得五色土穴者是又不可以童而棄之也<lb/>
氣因形來而斷山不可葬也<lb/>
　夫土者氣之體有土斯有氣山既鑿斷則生氣隔絶<lb/>
　不相接續故不可葬青華秘髓云一息不來身是殻<lb/>
　亦是此意然與自然跌斷者則又不相侔矣<lb/>
<pb n="KR3g0020_WYG_001-20a"/>
氣因土行而石山不可葬也<lb/>
　高壠之地何莫非石所謂山勢原骨骨即石也石山<lb/>
　行度有何不可惟融結之處不宜有石耳夫石之當<lb/>
　忌者焦䃪而頑麻燥而蘓或不受鋤掘火焰飛揚肅<lb/>
　煞之氣含烟帶黒為凶也其餘縱使有石但使體質<lb/>
　脆嫩文理温潤顔色鮮明則無不吉矣又有竒形怪<lb/>
　穴隠于石間者四畔皆石于其中有土穴取去土盡<lb/>
　始可容棺又有頑石鑿開而下有土穴皆可入選是<lb/>
<pb n="KR3g0020_WYG_001-20b"/>
　未可以石為嫌也<lb/>
氣以勢止而過山不可葬也<lb/>
　此言横龍滔滔竟去挽之不住兩邊略有垂下不過<lb/>
　橈棹而已氣因勢而止穴因形而結過山無情其勢<lb/>
　未止其形未住故不可葬却又有一等横龍滴落正<lb/>
　龍腰落及夫斬闗為穴者不同也<lb/>
氣以龍㑹而獨山不可葬也<lb/>
　支龍行度兄弟同完雌雄並出及其止也城郭完宻<lb/>
<pb n="KR3g0020_WYG_001-21a"/>
　衆山翕集方成吉穴彼單山獨龍孤露無情故不可<lb/>
　葬却又有一等支龍不生手足一起一伏金水行度<lb/>
　跌露平洋兩邊借外衛送為養䕃及其止也雌雄交<lb/>
　度大江拱朝或横攔外陽逺接在乎縹緲之間縱有<lb/>
　隂砂僅高一歩此又不可以孤露而棄之也何以言<lb/>
　之葢得水為上藏風次之所以為貴也<lb/>
經曰童斷石過獨生新凶而消己福<lb/>
　此復證五凶之不可用也凡此是無所<hi>缺</hi>　　　適<lb/>
<pb n="KR3g0020_WYG_001-21b"/>
　足以腐骨爛棺而已主退敗少亾癆疾久則歸于歇<lb/>
　滅可不慎哉<lb/>
上地之山若伏若連其原自天<lb/>
　此言上地龍之行度體段也大頓小伏藕斷絲連謂<lb/>
　之脱卸夫大地千百里行龍其何可窮乎故逺若自<lb/>
　天而來也<lb/>
若水之波<lb/>
　此言隱伏于平洋大坂之間一望𣺌無涯際層層級<lb/>
<pb n="KR3g0020_WYG_001-22a"/>
　級若江面之水微風蕩漾則有輕波細紋謂之行地<lb/>
　水微妙𤣥通吉在其中矣<lb/>
若馬之馳<lb/>
　原其起若馬之奔騰將欲止如馬之及廐<lb/>
其來若奔<lb/>
　其來也奔馳迅速如使者之告㨗<lb/>
其止若尸<lb/>
　其止也若尸居不動無復有去意<lb/>
<pb n="KR3g0020_WYG_001-22b"/>
若懐萬寳而燕息<lb/>
　衆山朝揖萬水翕聚如貴人燕安休息珍<hi>缺</hi>　　富<lb/>
　如萬金若攬而有也<lb/>
若具萬善而潔齊<lb/>
　明堂寛綽池湖繚繞左右前後眼界不空若貴人坐<lb/>
　定珍饌畢陳食前方丈也<lb/>
若槖之鼓<lb/>
　槖乃無底囊今煆者引風之具即其類也纔經鼓動<lb/>
<pb n="KR3g0020_WYG_001-23a"/>
　其氣即盛言納氣之滿也<lb/>
若器之貯<lb/>
　如器之盛物滿而不溢言氣之止聚也<lb/>
若龍若鸞或騰或盤<lb/>
　若龍之盤旋鸞之飛騰言其活動有蜿蜒翔舞之體<lb/>
　段無破碎死蠢之形狀<lb/>
禽伏獸蹲若萬乗之尊也<lb/>
　來勢如虎出深林自幽而漸顯氣象蹲踞而雄壯止<lb/>
<pb n="KR3g0020_WYG_001-23b"/>
　勢如鴈落平砂自高而漸低情意俯伏而馴順氣象<lb/>
　尊嚴擁䕶綿宻若萬乗之尊也<lb/>
天光發新<lb/>
　眼界軒豁氣象爽麗神怡性悦一部精神悉皆收攝<lb/>
　而納諸壙中然而至理微妙末易窺測要令目擊道<lb/>
　存心領意㑹非文字之可𫝊口舌之可語也中庸曰<lb/>
　人莫不飲食鮮能知味也<lb/>
朝海拱辰<lb/>
<pb n="KR3g0020_WYG_001-24a"/>
　如萬水之朝宗衆星之拱極枝葉之䕶花朶廊廡之<lb/>
　副㕔堂非有使之然者乃一氣感召有如是之翕合<lb/>
　也易云水流濕火就燥雲從龍風從虎聖人作而萬<lb/>
　物覩其斯之謂歟<lb/>
龍虎抱衛主客相迎<lb/>
　凡眞龍落處左廻右抱前朝後擁所以成其形局也<lb/>
　未有吉穴而無吉案若龍虎抱衛而主客不相應則<lb/>
　為花假無疑<lb/>
<pb n="KR3g0020_WYG_001-24b"/>
四勢朝明五害不親<lb/>
　四勢即龍虎主客也貴乎趨揖朝拱端嚴而不敧側<lb/>
　明淨而不糢糊情勢如此烏有不吉更欲不親五害<lb/>
　五害者童斷石獨過也<lb/>
十一不具是謂其次<lb/>
　此特指上地而言十中有一<hi>缺</hi>　　　　　　　泥<lb/>
　以為説則世間無全地矣非槩論也<lb/>
　海眼曰篇中形勢二字義已了然可見勢在龍而形<lb/>
<pb n="KR3g0020_WYG_001-25a"/>
　在局非俗人之所謂喝形也奈何卑鄙之説易惑人<lb/>
　心須至錮蔽以訛傳訛以盲誘盲無益反害莫此為<lb/>
　甚總之道理原屬廣大精微古聖先賢原為格物致<lb/>
　知窮理盡性大學問今人只作籠利想故不得不以<lb/>
　術行耳匪直今人之術不及古人今人之用心先不<lb/>
　及古人之存心矣奈何<lb/>
　　外篇<lb/>
夫重岡疉阜羣壠衆支當擇其特<lb/>
<pb n="KR3g0020_WYG_001-25b"/>
　聖人之于民類麒麟之于走獸鳯凰之于飛鳥亦類<lb/>
　也重岡並出羣阜攅頭須擇其毛骨竒秀神氣俊雅<lb/>
　之異于衆者為正也<lb/>
大則特小小則特大<lb/>
　衆山俱小取其大衆山俱大取其小<lb/>
叅形雜勢主客同情所不葬也<lb/>
　叅形雜勢言眞偽之不分主客同情言汝我之莫辨<lb/>
夫支欲伏于地中壠欲峙于地上<lb/>
<pb n="KR3g0020_WYG_001-26a"/>
　伏者隱伏峙者隆峙此言支壠行度體段之不同<lb/>
支壠之止平夷如掌<lb/>
　支壠葬法雖有不同然其止處悉皆如掌之平倒杖<lb/>
　口訣曰斷續續斷氣受于坦起伏伏起氣受于平李<lb/>
　淳風曰來不來坦中裁住不住平中取亦曰來來來<lb/>
　堆堆堆慢中取坦中裁皆如掌之義也<lb/>
故支葬其巓壠葬其麓<lb/>
　支葬其巓緩而急之也壠葬其麓急而緩之也金牛<lb/>
<pb n="KR3g0020_WYG_001-26b"/>
　云緩處何妨安絶頂急時不怕葬深泥<lb/>
卜支如首卜壠如足<lb/>
　所謂如首如足亦即巓麓之義謂欲求其如首如足<lb/>
　也<lb/>
形氣不經氣脱如逐<lb/>
　支壠之葬隨其形勢莫不各有常度不經則不合常<lb/>
　度或葬壠于巓首葬支于麓足則生氣脱㪚如馳逐<lb/>
　也<lb/>
<pb n="KR3g0020_WYG_001-27a"/>
夫人之葬葢亦難矣支壠之辨眩目惑心禍福之差矦<lb/>
虜有間<lb/>
　支壠固亦易辨奈有似支之壠似壠之支支來而壠<lb/>
　止壠來而支止或壠變為支而復為壠支變為壠而<lb/>
　復為支或以支為壇垜而行壠于上以壠為壇垜而<lb/>
　行支于上復有壠内而支外支内而壠外者又有强<lb/>
　支弱壠急支緩壠敧支平壠隆支隱壠石支土壠老<lb/>
　支嫩壠偏支正壠全支半壠以及夫非支非壠之不<lb/>
<pb n="KR3g0020_WYG_001-27b"/>
　可辨者然其中有竒有正有經有權自非明師耳提<lb/>
　面命則眩目惑心莫能别也倘支壠互用首足倒施<lb/>
　其禍立至今之葬者支壠不能别可無誤乎<lb/>
乗金相水穴土印木<lb/>
　此言穴中證應之𤣥微也金亦生氣之異名言即其<lb/>
　尖圓之所止也相水者言金魚界合相輔于左右也<lb/>
　穴土者土即中央之義謂穴于至中取沖和之氣即<lb/>
　葬口是也印木即兩邊蟬翊之砂夾主蝦鬚之水以<lb/>
<pb n="KR3g0020_WYG_001-28a"/>
　界穴也神寳經曰三合三分見穴土乗金之義兩片<lb/>
　兩翊察相水印木之情葢亦神明其義耳又有所謂<lb/>
　水底眼剪刀交水裏坐水裏臥明暗股明暗毬長短<lb/>
　翊長短水蝸窟蛤尖交金界玉雞胸鳩尾壽帶孩衿<lb/>
　筻口鳥跡生龜死鼈眠乾就濕割脚淋頭明陽暗隂<lb/>
　陽落隂出羅紋土宿十字天心撲面水底浮大口出<lb/>
　小口水過山不過橋流水不流兩片牛角砂一滴蟹<lb/>
　眼水舌尖堪下莫傷唇齒罅可扦休近骨虚簷雨過<lb/>
<pb n="KR3g0020_WYG_001-28b"/>
　聲猶滴古鼎烟消氣尚浮其名類不一莫可殫舉其<lb/>
　言櫽括自非明師耳提面命逐一指示卒難通曉<lb/>
外藏八風内秘五行<lb/>
　四維四正完宻而無空缺既無風路則五行之生氣<lb/>
　自然秘于其内而凝結矣<lb/>
天光下臨地徳上載<lb/>
　天有一星地有一穴在天成象在地成形葬得其所<lb/>
　則天星垂光而下照地徳柔順而上載也<lb/>
<pb n="KR3g0020_WYG_001-29a"/>
隂陽沖和五上四備<lb/>
　物無隂陽違天背原孤陽不生獨隂不成二五感化<lb/>
　乃能沖和沖和之處則必有五色異土以應之言四<lb/>
　僃者不取于黒又曰沖和之處隂氣寒至此而温陽<lb/>
　氣熱至此而凉温凉之氣是為沖和<lb/>
目力之巧工力之具趨全避闕増高益下微妙在智觸<lb/>
類而長𤣥通隂陽功奪造化<lb/>
　目力之巧則能趨全避闕工力之具則能増高益下<lb/>
<pb n="KR3g0020_WYG_001-29b"/>
　大凡作用之法隨宜料理千變萬化本無定方全在<lb/>
　人之心目靈巧以類度類觸而長之則𤣥功可以盗<lb/>
　天地之機通隂陽之理奪造化之權<lb/>
勢如萬馬自天而下<lb/>
　星嵐揷漢跕天而下若萬馬奔馳而來也<lb/>
形如負扆有壠中峙法葬其止<lb/>
　萬物負隂而抱陽故凡背後不可無屏障以蔽之如<lb/>
　人之肩背最畏賊風則易于成疾坐穴亦然眞龍穿<lb/>
<pb n="KR3g0020_WYG_001-30a"/>
　障受幙結成形局𤣥武中峙依倚屏障以固背氣此<lb/>
　立穴之大槩也然又當求其止聚處而葬之則無不<lb/>
　吉矣<lb/>
經曰勢止形昻前澗後岡龍首之藏<lb/>
　勢欲止聚形欲軒昻前有攔截之水後有樂托之山<lb/>
　形局既就則眞龍藏蓄于此矣<lb/>
鼻顙吉昌角目滅亡耳致矦王唇死兵傷<lb/>
　此以龍首為喻而取穴非謂眞有鼻顙角目也但鼻<lb/>
<pb n="KR3g0020_WYG_001-30b"/>
　顙以喻中正故吉角目偏斜而又觕硬孤露不受穴<lb/>
　故凶耳言深曲唇言淺薄所以有矦王兵傷之别<lb/>
宛而中蓄謂之龍腹其臍深曲必後世福傷其胸脅朝<lb/>
穴暮哭<lb/>
　宛宛之中若有所蓄者龍之腹也况又深曲如臍豈<lb/>
　有不吉若葬非其道傷其胸者必遇石而帶黒暈傷<lb/>
　脇則乾操如聚粟或上緊下虚鋤之如刲肉朝穴暮<lb/>
　哭者言其應之速也可不慎哉<lb/>
<pb n="KR3g0020_WYG_001-31a"/>
夫外氣所以聚内氣過水所以止來龍<lb/>
　外氣者横過之水内氣者來龍之氣此即外氣横形<lb/>
　内氣止生之謂也<lb/>
千尺之勢宛委頓息外無以聚内氣散于地中經曰不<lb/>
蓄之穴腐骨之藏也<lb/>
　千尺言來勢之逺也宛委者宛轉委曲而馴順頓息<lb/>
　者頓挫止息而融結也若隂陽不交界合不明後無<lb/>
　横水以攔截則土中之生氣㪚漫而無收拾矣葬之<lb/>
<pb n="KR3g0020_WYG_001-31b"/>
　適足以腐骨<lb/>
夫噫氣能散生氣龍虎所以衛區穴叠叠中阜左空右<lb/>
缺前曠後折生氣㪚于飄風經曰騰陋之穴敗槨之藏<lb/>
也<lb/>
　天地之氣噫則為風最能飄散生氣故必藉前後左<lb/>
　右衛䕶區穴而後能融結也若堂局雖有入首叠叠<lb/>
　之阜却緣左空右缺前曠後凹地之融結悉為風所<lb/>
　蕩散則生氣不能蓄聚壠之浮氣升騰于上支之沉<lb/>
<pb n="KR3g0020_WYG_001-32a"/>
　氣陋洩于下矣葬之無益于存亡適足以腐敗棺槨<lb/>
　而已<lb/>
夫土欲細而堅潤而不澤裁肪切玉備具五色<lb/>
　石山土穴欲得似石非石之土細膩豐腴堅實潤滋<lb/>
　文理如裁肪也土山石穴必得似土非土之石脆嫩<lb/>
　鮮明光澤晶瑩體質如切玉也五氣行乎地中金<lb/>
　氣凝則白木氣凝則青火赤土黄皆吉唯水黒則㐫<lb/>
　五行以黄為土色故亦以純色為吉又紅黄相兼鮮<lb/>
<pb n="KR3g0020_WYG_001-32b"/>
　明者尤美間白亦佳青則不宜多見以近于黒色也<lb/>
　枝壠千變萬化高低深淺結作各異唯穴中生氣聚<lb/>
　結孕育竒秀而為五色者則無有不吉也言五色者<lb/>
　特舉其大綱耳土山石穴亦有如金如玊者或如象<lb/>
　牙龍腦珊瑚琥珀瑪瑙車渠朱砂紫粉花細石膏水<lb/>
　晶雲母禹餘糧石中黄紫石英之類及石中有鎻子<lb/>
　文㯽榔文或㸃㸃雜出而具五色者皆脆嫩温潤似石<lb/>
　而非石也石山土穴亦有所謂龍肝鳯髓猩血蟹膏<lb/>
<pb n="KR3g0020_WYG_001-33a"/>
　散玉滴金絲紉縷翠柳金黄秋茶褐之類及有異文<lb/>
　層沓如花様者或異色鮮明如錦繡者皆堅實光潤<lb/>
　似土而非土也即為得生氣矣否則非眞穴也至若<lb/>
　活物神異固嘗聞之然有亦能漏泄龍氣大非吉地<lb/>
　之宜有高明者宜以鑒之<lb/>
夫乾如聚粟<lb/>
　土無氣脉上緊下虚焦白之土麻黒之砂括燥鬆散<lb/>
　鋤之如聚粟也<lb/>
<pb n="KR3g0020_WYG_001-33b"/>
濕如刲肉<lb/>
　淤濕軟爛鋤之如刲腐肉不任刀也<lb/>
水泉砂礫<lb/>
　地氣虚浮腠理不密如濾篾如灰囊内藏氣濕之水<lb/>
　外滲天雨之水也<lb/>
皆為㐫宅<lb/>
　已上皆㐫葬之則存亡無益適足以腐骨敗槨<hi>缺</hi>
　　　而已<lb/>
<pb n="KR3g0020_WYG_001-34a"/>
夫葬以左為青龍右為白虎前為朱雀後為𤣥武<lb/>
　此言前後左右之四獸皆自立穴處言之<lb/>
𤣥武垂頭<lb/>
　垂頭言自主峯漸漸而下如欲受人之葬也受穴之<lb/>
　處澆水不流置坐可安始合垂頭格也若注水即傾<lb/>
　立足不住即為阧瀉之地精華髓云人眠山上龍方<lb/>
　住水注堂心穴自安亦其義也<lb/>
朱雀翔舞<lb/>
<pb n="KR3g0020_WYG_001-34b"/>
　前山聳㧞端特活動秀麗朝揖而有情也<lb/>
青龍蜿蜒<lb/>
　左山活軟寛淨展掌而情意婉順也若反<graphic n="KR1626" url="https://raw.githubusercontent.com/kanripo/KR-Gaiji/master/images/KR1626.png" mimeType="image/png"/>崛强突<lb/>
　兀僵硬則非所謂蜿蜒矣<lb/>
白虎馴頫<lb/>
　馴善也如人家蓄犬馴擾而不致有噬主之患也頫<lb/>
　者低頭俯伏之義言柔順而無蹲踞之㐫也明堂經<lb/>
　云龍蟠臥而不驚是為吉形虎怒蹲視昻頭不平<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>
<pb n="KR3g0020_WYG_001-35a"/>
　機中藏又曰白虎彎彎光淨土山䚠如臥角圓如合<lb/>
　環虎具此形乃得其眞半低半昻頭高尾藏有缺有<lb/>
　陷折腰斷梁虎有此形㐫禍災殃<lb/>
形勢反此法當破死<lb/>
　四獸各有本然之體段反此則不吉矣<lb/>
故虎蹲謂之銜屍<lb/>
　右山勢蹲昻頭視穴如欲銜噬塚中之屍也<lb/>
龍踞謂之嫉主<lb/>
<pb n="KR3g0020_WYG_001-35b"/>
　左山形踞不肻降伏回頭斜視如有嫉妬之情世俗<lb/>
　多言龍昻虎伏葢亦傳習之誤昻當作降大槩龍虎<lb/>
　俱以馴頫俯伏為吉<lb/>
𤣥武不垂者拒屍<lb/>
　主山高昂頭不垂伏如不肻受人之葬而拒之也<lb/>
朱雀不舞者騰去<lb/>
　前山反背無情上正下斜順水擺竄不肻盤旋朝穴<lb/>
　若欲飛騰而去也<lb/>
<pb n="KR3g0020_WYG_001-36a"/>
夫以支為龍虎者來止跡乎岡阜要如肘臂謂之環抱<lb/>
　此言平洋大地左右無山以為龍虎止有高田勾夾<lb/>
　故當求岡阜之來蹤土跡于隱隱隆隆之中最要寛<lb/>
　展如人之肘臂腕肉有情明堂<hi>缺</hi>　　　　夷自為<lb/>
　局垣一龍一虎如規之圓言其形如步武旋轉自然<lb/>
　團簇環抱而恬軟也<lb/>
以水為朱雀者衰旺係乎形應忌乎湍激謂之悲泣<lb/>
　水在明堂以其位乎前故亦名朱雀若池湖淵潭則<lb/>
<pb n="KR3g0020_WYG_001-36b"/>
　以澄清瑩淨為可喜江河溪澗則以屈曲之𤣥為有<lb/>
　情倘亷刼箭割湍激悲泣則為㐫矣由是觀之雖水<lb/>
　之取用不同闗繫乎形勢之美惡則一也葢有是形<lb/>
　則有是應故子孫之衰旺亦隨之相感之理也别有<lb/>
　一般鼕鼕閧閧如擂鼓聲者得之反吉又非湍激悲<lb/>
　泣之比<lb/>
朱雀源於生氣<lb/>
　氣為水母有氣斯有水原其所始水之流行實生氣<lb/>
<pb n="KR3g0020_WYG_001-37a"/>
　之所為也生氣升而為雲降而為雨山川妙用流行<lb/>
　變化勢若循環無有窮已是故山之與水當相體用<lb/>
　不可須㬰離也<lb/>
派於未盛朝于大旺<lb/>
　派者水之分也朝者水之合也夫水之行初分懸溜<lb/>
　始于一線之微此水之未盛也小流合大流乃漸逺<lb/>
　而漸多而至于㑹流總瀦者此水之大旺也葢水之<lb/>
　㑹由山之止山之始乃水之起能知水之大會則知<lb/>
<pb n="KR3g0020_WYG_001-37b"/>
　山之大盡推其所始究其所終離其所分合其所聚<lb/>
　置之心目之間胸臆之内總而思之則大小無從而<lb/>
　逃地理可貫而盡矣若夫禹貢之載九州其大要則<lb/>
　係于隨山濬川之四字如導沇水導河導漾之類皆<lb/>
　水之未盛也如入于江入于河入于海者皆水之大<lb/>
　旺也以其大勢言之則山川之起于西北自一而生<lb/>
　萬也水之聚于東南合萬而歸一也禹貢舉天下之<lb/>
　大者而言之則始于近而終于逺自一里而至十里<lb/>
<pb n="KR3g0020_WYG_001-38a"/>
　由十里而至于足跡之所能及推其山之起止究其<lb/>
　水之分合是成小禹貢也<lb/>
澤其相衰流于囚謝<lb/>
　澤謂陂澤詩彼澤之陂註云水所鍾聚也水既瀦蓄<lb/>
　淵停則止水勢已煞故曰衰流于囚謝者水盈科而<lb/>
　進則其停者已乆溢為餘波故曰謝<lb/>
以返不絶<lb/>
　山之氣運隨水而行凡遇吉凶形勢若逺若近無<lb/>
<pb n="KR3g0020_WYG_001-38b"/>
　不隨感而應然水之行也不欲斜飛直攛反背無情<lb/>
　要得衆砂節節欄截之𤣥屈曲有情而成不絶之運<lb/>
　化也<lb/>
法每一折瀦而後洩<lb/>
　此言水之去勢每于屈折處要有瀦蓄然亦不必盡<lb/>
　泥穴前但得一水則亦可謂之瀦矣善于作用者穴<lb/>
　前元辰直長法以穴中溝頭水論瀦洩每折中作斗<lb/>
　既瀦而後洩去可救初年無患此亦是奪神功之妙<lb/>
<pb n="KR3g0020_WYG_001-39a"/>
　也<lb/>
洋洋悠悠顧我欲留<lb/>
　此言水之去勢悠洋眷戀有不忍遽去之情顧我而<lb/>
　欲留也<lb/>
其來無源其去無流<lb/>
　源深流長不知其來砂攔局宻不見其去<lb/>
經曰山來水回貴夀而財<lb/>
　山來者衆山攢集水回者羣流環㑹此富貴夀考之<lb/>
<pb n="KR3g0020_WYG_001-39b"/>
　穴也<lb/>
山囚水流虜王滅侯<lb/>
　山囚明堂逼塞不寛舒也水流元辰直溜不縈紆也<lb/>
　生旺係乎形應地理之法不過山水向背為𦂳向則<lb/>
　為吉背則為凶故向坐有法當取之于應照水路有<lb/>
　法當求之于曲折他無與焉<lb/>
　　雜篇<lb/>
占山之法以勢為難而形次之方又次之<lb/>
<pb n="KR3g0020_WYG_001-40a"/>
　千尺為勢百尺為形勢言濶逺形言淺近然有大山<lb/>
　大勢大地大形則當大作規模高擡望眼而後可以<lb/>
　求之也勢有隱顯或去山勢從東趨形從西結勢由<lb/>
　左來穴自右出勢又有佯詐穴亦有花假此所以為<lb/>
　最難也其次莫如形有一二里為一形此形之大者<lb/>
　也有只就局内結為蜂蝶蛙蛤之類此形之小者也<lb/>
　鵞鳯相肖獅虎相類形若不眞穴何由擬故形亦為<lb/>
　難也又其次莫如方方者方位之説謂某山來合坐<lb/>
<pb n="KR3g0020_WYG_001-40b"/>
　作某方向之類是也<lb/>
勢如萬馬自天而下其葬王者<lb/>
　此下言眞龍降勢之大畧可總括天下山嵐之行度<lb/>
　若欲逐一分類則反包括不盡矣其葬王者言其貴<lb/>
　也不得拘之<lb/>
勢如巨浪重嶺叠嶂千乗之葬<lb/>
　峯巒層踏如洪波巨浪奔湧而來當出千乗之貴<lb/>
勢如降龍水遶雲從爵祿三公<lb/>
<pb n="KR3g0020_WYG_001-41a"/>
　星嵐撑漢踏銜而下如龍之降也及至歇處山如雲<lb/>
　擁水似帶蟠烏得不貴<lb/>
勢如重屋茂草喬木開府建國<lb/>
　眞龍降勢層層踏踏如人家之重屋叠架所以為貴<lb/>
　也<lb/>
勢如驚蛇屈曲徐斜㓕亡家國<lb/>
　横竄直播行度畏縮而不條暢死硬而不委蛇故葬<lb/>
　者家亡國㓕<lb/>
<pb n="KR3g0020_WYG_001-41b"/>
勢如矛戈兵死形囚<lb/>
　尖利如矛葉直硬如鎗杆故子孫多死于㐫横非命<lb/>
勢如流水生人皆鬼<lb/>
　順瀉直流去無禁止之情此遊漫之龍也葬之者主<lb/>
　少亡客死<lb/>
形如負扆有壠中峙法葬其止王侯崛起<lb/>
　凡結穴之處負隂抱陽前親後倚此總相立穴之大<lb/>
　情也負扆形如御屏壁立﨑急不可扦穴法當立于<lb/>
<pb n="KR3g0020_WYG_001-42a"/>
　平地須龍貴朝眞而後可不謂負扆便能如是之貴<lb/>
　也<lb/>
形如燕窠法葬其曲胙土分茅<lb/>
　燕窠多于山腰龍虎包裹自成形局入穴不見孤露<lb/>
　所以為貴<lb/>
形如側壘後岡逺來前應曲回九棘三槐<lb/>
　穴形偃詐如壘之側𤣥武來上前朝後應委曲周回<lb/>
　法當就壘口扦之主三公九卿之貴<lb/>
<pb n="KR3g0020_WYG_001-42b"/>
形如覆釡其嶺可富<lb/>
　覆釡如五星中所謂覆釡金也唯挨金下水穴今言<lb/>
　形如覆釡則合葬麓隂龍而陽穴也若葬于巓乃是<lb/>
　以隂挨隂不㡬于獨隂不成之義乎近來世俗正坐<lb/>
　此病無不葬壠于巓也固有照天蠟燭及貫頂法多<lb/>
　葬山嶺亦須有天然成穴方可下<lb/>
形如植冠永昌且歡<lb/>
　植冠言其形穴之尊嚴也後仰前倚壁立﨑急宜阡<lb/>
<pb n="KR3g0020_WYG_001-43a"/>
　緩中<lb/>
形如投筭百事昏亂<lb/>
　山形如筭横直亂投故凶<lb/>
形如亂衣妬女淫妻<lb/>
　山形剝落破碎如亂衣之不整故淫亂<lb/>
形如灰囊災舍焚倉<lb/>
　大抵即内篇水泉砂礫之意言生氣不蓄之穴得雨<lb/>
　暫濕雨止即乾如湯之淋灰故㓙<lb/>
<pb n="KR3g0020_WYG_001-43b"/>
形如覆舟女病男囚<lb/>
　横岡無脉中央四隤無穴可扦葬之則男女不利<lb/>
形如横几子絶孫死<lb/>
　𤣥武縮頭入首無脉穴何可扦然有得几之正形者<lb/>
　乃水之所變故出文章科第世有盧相公祖楊神童<lb/>
　祖方太監祖皆葬几形葢未可以其㓙而棄之也<lb/>
形如臥劒誅夷偪僭<lb/>
　形狹而長首脱而瘠純石剝落文理枯燥故㓙然有<lb/>
<pb n="KR3g0020_WYG_001-44a"/>
　劒形而出貴者如石使相祖曾文遄下托手穴是也<lb/>
形如仰刀㓙禍伏逃<lb/>
　形如魚之鬐鬛無肥厚氣象故㓙<lb/>
牛臥馬馳鸞舞鳯飛<lb/>
　此言各得其本性而應形眞<lb/>
螣蛇委蛇<lb/>
　委蛇則為活蛇故吉直硬為死則㓙<lb/>
黿鼉魚鱉以水别之<lb/>
<pb n="KR3g0020_WYG_001-44b"/>
　四者皆水族故以近水而應形眞<lb/>
牛富鳯貴<lb/>
　牛出于土星故富鳯出于木星故貴<lb/>
螣蛇凶危<lb/>
　蛇心險有毒故多凶遇蛙蛤則貪惏而為小人葢蛇<lb/>
　之所陷也逢蜈蚣金龜鳩鳥則畏謹而為君子乃欲<lb/>
　陷于蛇也古今阡蛇形地者何限豈可例以凶危而<lb/>
　不用乎<lb/>
<pb n="KR3g0020_WYG_001-45a"/>
形類百動葬者非宜四應前桉法同忌之<lb/>
　形勢止伏如屍居之不動方可扦穴若有不定豈可<lb/>
　用乎非惟主山但目前所見飛定擺竄于我無情者<lb/>
　悉當忌之<lb/>
夫勢與形順者吉勢與形逆者凶勢吉形凶百<hi>缺</hi>　一<lb/>
勢凶形吉禍不旋日<lb/>
　形勢二者皆以止伏為順飛走擺竄為逆順則吉逆<lb/>
　則凶勢吉形凶尤可希一日之福若勢凶形吉則禍<lb/>
<pb n="KR3g0020_WYG_001-45b"/>
　不待終日極言應之速也<lb/>
經曰地有四勢氣從八方寅申己亥四勢也震離坎兌<lb/>
乾坤艮巽八方也<lb/>
　若但言地有四勢只有朱雀𤣥武青龍白虎而已氣<lb/>
　從八方只有四正四隅而已兩句下證之以寅申巳<lb/>
　亥震離坎兌乾坤艮巽之説則當以方位解之四勢<lb/>
　為四長生如火生寅水生申金木生于己亥是也八<lb/>
　方為八卦東方震艮南巽離西方坤兌北乾坎是也<lb/>
<pb n="KR3g0020_WYG_001-46a"/>
　又有所謂六秀六貴分金三十吉龍併十六貴龍等<lb/>
　説皆原于此是星卦之所由興也<lb/>
是故四勢之山生八方之龍四勢行龍八方施生一得<lb/>
其宅吉慶榮貴<lb/>
　四勢者陳石璧所謂五行生氣之地八方八卦方也<lb/>
　八龍不能自生要得寅申己亥五行之生氣而後能<lb/>
　施生也其大意言八方之龍要從長生位上得來則<lb/>
　吉假如震龍屬木長生于亥要必自亥位發始即為<lb/>
<pb n="KR3g0020_WYG_001-46b"/>
　生氣之地或從亥上經過亦是餘可類推但此之生<lb/>
　氣與内外篇之言生氣不同<lb/>
土圭測其方位玉尺度其逺邇<lb/>
　土圭所以辨方正位其制見于周禮玉尺所以度量<lb/>
　逺邇其數生于黄鍾今臺司度日影以定候多用此<lb/>
　制也<lb/>
夫葬乾者勢欲起伏而長形欲濶厚而方葬坤者勢欲<lb/>
連辰而不傾形欲廣厚而長平葬艮者勢欲委蛇而順<lb/>
<pb n="KR3g0020_WYG_001-47a"/>
形欲高峙而峻葬巽者勢欲峻而秀形欲銳而雄葬震<lb/>
者勢欲緩而起形欲聳而峩葬離者勢欲馳而窮形欲<lb/>
起而崇葬兌者勢欲天來而坡垂形欲方廣而平夷葬<lb/>
坎者勢欲曲折而長形欲秀直而昻<lb/>
　此言八卦之山必欲合如是之形勢然後為吉夫天<lb/>
　下山川行度千變萬化豈有一定之理哉何者不欲<lb/>
　起伏而長濶厚而方寧獨乾之一山如是哉此只言<lb/>
　其大槩耳是以形勢為上而方位次之必欲如此<lb/>
<pb n="KR3g0020_WYG_001-47b"/>
　又何異於刻舟求劒者乎<hi>缺</hi>　　　　存之以俟㕘<lb/>
　考<lb/>
葢穴有三吉葬直六凶天光下臨地徳上載<lb/>
　天光地徳前見<lb/>
藏神合朔神迎鬼避一吉也<lb/>
　神吉神鬼凶煞朔謂歲月日時言藏神合乎吉朔也<lb/>
　神迎鬼避得吉年月也<lb/>
隂陽冲合五土四備二吉也目力之巧工力之具趨全<lb/>
<pb n="KR3g0020_WYG_001-48a"/>
避缺増高益下三吉也<lb/>
　解見前<lb/>
隂陽差錯為一凶歲時之乖為二凶<lb/>
　此言葬日不得方向年月之通利<lb/>
力小圖大為三凶<lb/>
　生人福力淺薄而欲圖王侯之地是不量力度徳也<lb/>
　然此亦不可泥<lb/>
憑福恃勢為四凶<lb/>
<pb n="KR3g0020_WYG_001-48b"/>
　憑見在之福恃當今之勢富貴之家自謂常如今日<lb/>
　而不深慮有父母之喪者不思盡力以求宜隱之地<lb/>
　但茍焉窀變而已正程子之所謂唯欲掩其目之不<lb/>
　見反以隂陽之理為無足<hi>缺</hi>　　　　可勝道哉魏<lb/>
　志管輅遇征東將軍母丘儉之墓嘆曰松栢雖茂無<lb/>
　形可文碑諡雖美無後可守𤣥武垂頭青龍無足白<lb/>
　虎銜屍朱雀悲泣四危已備去當滅族後果如其言<lb/>
　又左氏春秋傳㑹文公十三年邾文公卜遷于繹史<lb/>
<pb n="KR3g0020_WYG_001-49a"/>
　曰利于民不利于君公曰茍利于民孤之利也左右<lb/>
　曰命可長也君何弗為公曰命在養民民茍利矣遷<lb/>
　也吉莫如之遂遷五月公果卒然固有數焉而隂陽<lb/>
　之理亦有所定矣<lb/>
僣上偪下為五凶<lb/>
　僣上言庶人墳墓不得如大官制度貧家行喪不得<lb/>
　效富室眩耀及不得作無益華靡亡者無益存者招<lb/>
　禍偪下為儉不中禮慳吝鄙澁父母墳墓不肯即時<lb/>
<pb n="KR3g0020_WYG_001-49b"/>
　盡作用之法因循茍且致生凶變作用者謂如作明<lb/>
　堂通水道及夫截龎去滯増高益下陣水蔽風之類<lb/>
　皆是也<lb/>
變應怪見為六凶<lb/>
　上言天時人事不能全美或有吉地吉穴主人濡滯<lb/>
　不葬或是非爭競而害成或貧病兼憂而不能舉或<lb/>
　明師老死不復再來或停喪久逺而兵火不測或子<lb/>
　孫叅差而人事不齊或官事牢獄而不復可為或日<lb/>
<pb n="KR3g0020_WYG_001-50a"/>
　怠日㤀竟成棄置或全家絶㓕同歸暴露是皆因葬<lb/>
　不即舉而變見多端也嗚呼為人者可不凛凛然而<lb/>
　知戒謹乎哉<lb/>
經曰穴吉葬凶與棄屍同<lb/>
　言形勢雖吉而葬不得穴或葬已得穴而不知深淺<lb/>
　之度皆與委而棄之者何以異哉錦囊一書其大槩<lb/>
　專以生氣為主即太極為之體也其次分為枝壠即<lb/>
　隂陽為之用也又其次曰風水曰止聚曰形勢曰骨<lb/>
<pb n="KR3g0020_WYG_001-50b"/>
　脈又其次則驗文理之秀異明作用之利宜學者當<lb/>
　熟讀玩味則知景純之心法矣<lb/>
　<lb/>
　<lb/>
　<lb/>
　<lb/>
　<lb/>
　葬書<lb/>
</p>
<p>
</p>
  </div>
        </body>
</text>\m</TEI>
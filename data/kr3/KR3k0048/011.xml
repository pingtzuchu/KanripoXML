<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>說略卷十一</head>
    <p>
<pb n="KR3k0048_WYG_011-1a"/>
欽定四庫全書<lb/>
　說略卷十一　　　　　　明　顧起元　撰<lb/>
　　律支<lb/>
樂在古者東戸氏有歌而無謡葛天氏有廣樂歌有八<lb/>
終祝誦氏聽弇州之鳴鳥作樂屬續朱襄氏令士達作<lb/>
五絃之瑟令曰來隂隂康氏有大舞見路史伏羲有扶<lb/>
耒亦曰立本神農有扶持亦曰下謀見帝系譜孝經緯<lb/>
伏羲有約同之詠伊耆氏有葦蘥之音見隋樂志黄帝<lb/>
<pb n="KR3k0048_WYG_011-1b"/>
有咸池亦曰大咸見周禮少皥有大淵見帝王世紀顓<lb/>
頊有六莖帝嚳有六英堯有大章舜有大韶禹有大夏<lb/>
湯有大濩周有大武周公作勺又有房中之樂見文獻<lb/>
通考<lb/>
樂府易曰先王作樂崇徳殷薦之上帝以配祖考成周<lb/>
盛時大司樂以黄帝堯舜夏商六代之樂報祀天地百<lb/>
神若宗廟之祭神既下降則奏九徳之歌九韶之舞迨<lb/>
秦焚滅典籍禮樂崩壊漢興高帝自制三侯之章而房<lb/>
<pb n="KR3k0048_WYG_011-2a"/>
中之樂則令唐山夫人造為歌辭史記云高祖過沛誦<lb/>
三侯之章令小兒歌之高祖崩令沛得以四時歌舞宗<lb/>
廟孝惠文景無所増更於樂府習常肄舊而已至班固<lb/>
漢書則曰漢興樂家有制氏但能紀其鏗鏘而不能言<lb/>
其義高祖時叔孫通制宗廟樂迎神奏嘉至入廟奏永<lb/>
至乾豆上奏登歌再終下奏休成天子就酒東廂坐定<lb/>
奏永安然徒有其名而亡其辭所載不過武帝郊祀十<lb/>
九章而已後儒遂以樂府之名起於武帝殊不知孝惠<lb/>
<pb n="KR3k0048_WYG_011-2b"/>
二年已命夏侯寛為樂府令豈武帝始為新聲不用舊<lb/>
辭也迨東漢明帝遂分樂為四品一曰大享樂郊廟上<lb/>
陵用之二曰雅頌樂辟雍享射用之三曰黄門鼓吹樂<lb/>
天子宴羣臣用之四曰短簫鐃歌樂軍中用之其說雖<lb/>
載方冊而其制亦復不傳魏晉以降世變日下所作樂<lb/>
歌率皆夸靡虛誕無復先王之意下至陳隋則淫哇鄙<lb/>
䙝舉無足觀唐宋享國最久其辭亦多純雅南渡後夾<lb/>
漈鄭氏著通志樂略以為古之達禮有三一曰燕二曰<lb/>
<pb n="KR3k0048_WYG_011-3a"/>
享三曰祀所謂吉凶軍賔嘉皆主此三者仲尼所刪之<lb/>
詩凡燕享祀之時用以歌之漢樂府之作以繼三代因<lb/>
列鐃歌與三侯以下于篇亦無其辭後太原郭茂倩輯<lb/>
樂府百卷繇漢迄五代蒐輯無遺金華呉立夫謂其紛<lb/>
亂龎雜厭人視聽雖浮淫鄙俗不敢芟夷近豫章左克<lb/>
明復編古樂府十卷斷自陳隋而止中間若後魏楊白<lb/>
花等淫鄙之辭亦復收載是亦未得盡善也<lb/>
班固前志曰六律五聲七始左傳晏子亦曰七音八風<lb/>
<pb n="KR3k0048_WYG_011-3b"/>
九歌解曰七音七始蓋指五音加變宫變徴也二變之<lb/>
意始見於此其實二變之說為夷則無射調也淮南子<lb/>
乃以角生應鐘為和應鐘生蕤賔為繆和繆非正為變<lb/>
宫變徴殊不知角生應鐘即為變角應鐘生蕤賔即為<lb/>
變羽況去宫徴已隔數律六律旋宫之法往而不反者<lb/>
也與宫徴何渉哉及考其律管乃候氣之法而非旋宫<lb/>
之法蓋候氣自黄鐘而太而夾以至應鐘旋宫自黄鐘<lb/>
而林而太而南以至仲吕二法彼此不相為用乃今以<lb/>
<pb n="KR3k0048_WYG_011-4a"/>
候氣為旋宫何也西山新書苑洛直解信之不疑又從<lb/>
而附會之過矣<lb/>
樂有堂上堂下古今所同也書曰戛擊鳴球搏拊琴瑟<lb/>
以詠祖考來格堂上也下管鼗鼓合止柷敔笙鏞以間<lb/>
鳥獸蹌蹌堂下也有虞之制也商頌曰猗與那與置我<lb/>
鞉鼓奏鼓簡簡衎我烈祖鞉鼓淵淵嘒嘒管聲堂下也<lb/>
既和且平依我磬聲磬玉磬也堂上升歌之樂堂上也<lb/>
有商之制也周之雅頌具在止有堂上升歌而無堂下<lb/>
<pb n="KR3k0048_WYG_011-4b"/>
詩章燕禮鼓瑟而歌鹿鳴四牡皇華即堂上也笙入立<lb/>
於縣中奏南陔白華華黍說者曰有聲無辭即堂下也<lb/>
有周之制也以是考之則鐘磬琴瑟詠以樂章和以人<lb/>
聲為堂上升歌之樂鞉鼓笙鏞簫管柷敔塤箎但有譜<lb/>
奏不用人聲為堂下之樂漢魏而下不問堂上下俱有<lb/>
歌章而其器物鐘磬琴瑟筝筑箜篌琵琶簫管笙箎觱<lb/>
篥鏞鼓一槩混用堂上下之義不復可辨又有鼓吹短<lb/>
簫鐃歌皆軍中馬上道路所奏通謂之鼓吹或以給賜<lb/>
<pb n="KR3k0048_WYG_011-5a"/>
臣下此又堂下之變也<lb/>
儀禮燕禮曰工歌鹿鳴四牡皇皇者華笙入奏南陔白<lb/>
華華黍乃間歌魚麗笙由庚歌南有嘉魚笙崇丘歌南<lb/>
山有臺笙由儀遂歌鄉樂周南闗睢葛覃卷耳召南鵲<lb/>
巢采蘩采蘋此則燕饗之有樂也王制曰天子食舉以<lb/>
樂大司樂王大食皆奏鐘鼓此食舉之有樂也漢明帝<lb/>
定樂二曰雅頌三曰黄門鼓吹者皆燕射及宴羣臣之<lb/>
所用也又有殿中御飯食舉七曲太樂食舉十三曲然<lb/>
<pb n="KR3k0048_WYG_011-5b"/>
世皆不傳唯晉荀朂所定歌章具存唐貞觀初新定十<lb/>
二和之樂其曰天子食舉及飲酒奏休和受朝奏正和<lb/>
正至禮㑹奏昭和皇太子軒縣出入奏承和而史亦亡<lb/>
其辭迨宋建隆中始作朝會樂章載之于史<lb/>
鼓吹者短簫鐃歌蔡邕曰軍樂也黄帝岐伯所作以揚<lb/>
德建武勸士諷敵也周官曰師有功則凱樂左傳晉文<lb/>
公勝楚振旅凱而入司馬法曰得意則凱歌雍門周說<lb/>
孟嘗君鼓吹于不測之泉說者云鼓自一物吹自竽籟<lb/>
<pb n="KR3k0048_WYG_011-6a"/>
之屬非簫鼓合奏别無一樂之名也然則短簫鐃歌此<lb/>
時未名鼓吹矣應劭漢鹵簿圖惟有騎執菰菰即笳不<lb/>
云鼓吹而漢代有黄門鼓吹漢享宴食舉樂十三曲與<lb/>
魏代鼓吹長簫伎簫伎錄並云絲竹合作執節者歌又<lb/>
建初録云務成黄爵𤣥雲逺期皆騎吹曲非鼓吹曲此<lb/>
則列於殿庭者為鼓吹今之從行鼓吹為騎吹二曲異<lb/>
也又孫權觀魏武軍作鼓吹而還應是此鼓吹魏晉代<lb/>
給鼓吹甚輕牙門督將五校悉有鼓吹晉江左初臨川<lb/>
<pb n="KR3k0048_WYG_011-6b"/>
太守謝摛毎寢夢聞鼓吹有人為占之曰君不得生鼓<lb/>
吹當得死鼓吹摛擊杜弢戰沒追贈長水校尉葬給鼓<lb/>
吹焉謝尚為江夏太守詣安西將軍庾翼於武昌諮事<lb/>
翼以鼓吹賞尚射破便以其副鼓吹給之齊梁至陳則<lb/>
甚重矣各製曲詞以頌功徳焉隋以後賞賜之制亡矣<lb/>
奏凱歌詞其來已久按周禮大司樂曰王師大獻則令<lb/>
奏愷樂大司馬曰師有功則愷樂獻於社鄭康成云兵<lb/>
樂曰愷獻功之樂也是則軍禮之有愷樂其來尚矣若<lb/>
<pb n="KR3k0048_WYG_011-7a"/>
夫鼓吹鐃歌横吹之名則起於漢崔豹古今注云漢樂<lb/>
有黄門鼓吹之一章亦以賜有功是則鐃歌與横吹得<lb/>
通名為鼓吹曲但所用異爾漢有朱鷺等二十二曲列<lb/>
於鼓吹謂之鐃歌又有横吹曲二十八解然辭多不傳<lb/>
曹魏嘗改漢鐃歌為十二曲而辭率矯誕厥後栁宗元<lb/>
進唐鐃歌洪武中宋濂擬宋鼓吹雖如魏之曲數而辭<lb/>
義殆過之矣<lb/>
頌者奉神明之音不可他用可他用非頌矣周禮蜡祭<lb/>
<pb n="KR3k0048_WYG_011-7b"/>
則龡豳頌以息老物蓋指良耜諸篇也以豳繫之頌又<lb/>
以為籥龡于義未允外傳曰金奏肆夏樊遏渠天子以<lb/>
饗元侯也夫元侯與祖宗同音周公制作恐不如此之<lb/>
謬蓼蕭湛露之雅尚不足以酬元侯耶韋昭注云肆夏<lb/>
一名樊韶夏一名遏納夏一名渠即周禮九夏之三也<lb/>
吕叔玉云肆夏時邁也樊執競也渠思文也夫思文祀<lb/>
天之詩執競祀三后之詩時邁廵狩祭告之詩遺此大<lb/>
義而附會於九夏之說何也近臣注疏多以臣工諸篇<lb/>
<pb n="KR3k0048_WYG_011-8a"/>
為戒農官絲衣為飲酒訪落小毖為延訪羣臣皆不得<lb/>
頌之義矣<lb/>
鄭夾漈曰雲門大咸大韶大濩大夏大武凡六舞之名<lb/>
當時皆無辭故簡籍不傳晉荀朂使郭瓊為舞節張華<lb/>
為樂章自此以來舞始有辭有辭失古道矣愚謂無詩<lb/>
則無聲無聲則無容是詩與聲容者一貫之道也雲門<lb/>
五辭不可考而知矣大武六詩其辭俱在武一章春秋<lb/>
傳以此為大舞之首章周公象武王武功之舞作此詩<lb/>
<pb n="KR3k0048_WYG_011-8b"/>
以奏之所謂武始出而北也酌一章酌勺也内則十三<lb/>
舞勺即以此詩為節而舞所謂再成而滅商也般一章<lb/>
般旋也嚴氏謂與酌賚一體所謂三成而南也象一章<lb/>
即維清緝熙小序以為奏象舞所謂四成而南國是疆<lb/>
也賚一章賚予也大封於廟也所謂五成而分周公左<lb/>
召公右也桓一章春秋傳以此為大武之六章所謂六<lb/>
成復綴以崇天子也詩章具在夾漈未之深考耳<lb/>
笙詩有辭有聲如其有聲無辭宜曰笙調不曰笙詩燕<lb/>
<pb n="KR3k0048_WYG_011-9a"/>
禮升歌鹿鳴下管新宫新宫今亡宋公享公孫昭子賦<lb/>
新宫將謂管亦有聲無詞耶其謂斯干為新宫者非也<lb/>
笙詩之亡猶管詩之亡也書曰琴瑟以詠笙鏞以間詩<lb/>
曰我有嘉賔鼓瑟吹笙皆有詩也歌詠之聲依之律和<lb/>
之自后䕫以來未之有改也是故升歌二終鹿鳴三詩<lb/>
也笙入三終南陔三詩也間歌三終魚麗由庚六詩也<lb/>
合樂終則三南六詩衆聲偕作矣於是工告樂正曰正<lb/>
歌備皆謂之歌而可謂之有聲無詞耶凡樂四節首節<lb/>
<pb n="KR3k0048_WYG_011-9b"/>
歌也比歌以瑟也二節笙也輔笙以磬也三節歌笙相<lb/>
禪也四節鄉樂也凡樂四節為詩十八篇皆有聲有詞<lb/>
鼔琴鼓瑟笙磬同音以雅以南此之謂也<lb/>
漢時樂雅鄭叅用而鄭為多魏於荆州獲漢雅樂古曲<lb/>
音調存者四曰鹿鳴騶虞伐檀文王而班佐延年之徒<lb/>
以歌聲被寵復改易音辭止鹿鳴一曲晉初亦除之又<lb/>
漢代短簫鐃歌樂曲三國時存者有朱鷺艾如張上之<lb/>
回戰城南巫山髙將進酒之類凡二十二曲魏呉稱號<lb/>
<pb n="KR3k0048_WYG_011-10a"/>
始各改其十二曲晉興人又盡改之獨𤣥雲釣竿二曲<lb/>
名存而已漢代鼙舞三國能存者尚有殿前生桂樹二<lb/>
曲其辭則亡晉以來新曲頗衆隋初盡歸清樂至唐武<lb/>
后時舊曲存者如白雲公莫巴渝白苧子夜團扇懊憹<lb/>
石城莫愁楊叛烏夜啼玉樹後庭花等止六十三曲唐<lb/>
中葉聲詞存者又止三十七有聲無詞者今不復見矣<lb/>
唐歌曲比前世蓋多辭見於今者皆十三四世代差近<lb/>
爾故也<lb/>
<pb n="KR3k0048_WYG_011-10b"/>
明堂位言昧東夷之樂也任南蠻之樂也周禮韎師掌<lb/>
教韎樂韎即昧也獨西戎北狄之樂不見於經耳然觀<lb/>
隋唐所謂燕樂則西戎之樂居其大半鄭夾漈以為雅<lb/>
頌亦自西周始凡清樂妙舞未有不自西出者八音之<lb/>
音以金為主五方之樂惟西是承雖曰人為亦莫非禀<lb/>
五行之精氣而然是固一說也愚又以為自晉氏南遷<lb/>
之後戎狄亂華如苻氏出於氐姚氏出於羗皆西戎也<lb/>
亦既奄有中原而以議禮制度自詭及張氏據河右獨<lb/>
<pb n="KR3k0048_WYG_011-11a"/>
能得華夏之舊音繼以吕光秃髪沮渠之屬又皆西戎<lb/>
也蓋華夏之樂流入於西戎西戎之樂混入於華夏自<lb/>
此始隋既混一合南北之樂而為七部伎所謂清商三<lb/>
調者本中華之樂晉室播遷而入於凉州張氏亡而入<lb/>
於秦姚氏亡而入於江南陳亡而復入北其初固本不<lb/>
出於西戎也<lb/>
有娀氏二女居九成之臺得天燕覆以玉筐既而發視<lb/>
之燕遺二卵飛去不返二女作歌始為北音禹省南土<lb/>
<pb n="KR3k0048_WYG_011-11b"/>
嵞山之女令其媵候禹於嵞山之陽女乃作歌始為南<lb/>
音夏后孔甲出於東陽萯山天大風晦入民室其主方<lb/>
乳或曰后來良日也必吉或曰不勝之必有殃孔甲曰<lb/>
以為余子誰敢殃之後折橑斧斷其足孔甲曰嗚呼命<lb/>
矣乃作破斧之歌始為東音周昭王之右辛餘靡有功<lb/>
封於西翟徙西河而思故處始為西音所謂四方之歌<lb/>
風之始也若在朝而奏者被之鐘鼓管籥為雅頌秦青<lb/>
響遏行雲虞公梁上塵起韓娥之音繞梁三夜臨乘老<lb/>
<pb n="KR3k0048_WYG_011-12a"/>
姥傳谷數日緜駒王豹之流皆古歌之聖者然亦單歌<lb/>
不合樂以後江南子夜前溪團扇懊憹之屬是其遺響<lb/>
唐妓女所歌王渙之高適及伶工歌元白之詩皆是絶<lb/>
句宋之詞今之南北曲凡幾變而失其本質矣唯呉中<lb/>
人棹歌雖俚字鄉語不能離俗而得古風人遺意也<lb/>
爾雅曰徒歌曰謡說文謡作䚻注云䚻从肉言今按徒<lb/>
歌謂不用絲竹相和也肉言歌者人聲也出自胷臆故<lb/>
曰肉言童子歌曰童䚻以其言出自其胷臆不由人教<lb/>
<pb n="KR3k0048_WYG_011-12b"/>
也晉孟嘉云絲不如竹竹不如肉唐人謂徒歌曰肉聲<lb/>
即說文肉言之義也<lb/>
古樂府為時人所擬者稍舉其略練時日青陽朱明西<lb/>
顥𤣥㝠天馬天門景星日出入天地惟泰元齋房朝隴<lb/>
首象載瑜赤蛟漢郊祀歌朱鷺思悲翁艾如張上之回<lb/>
擁離戰城南巫山高上陵將進酒有所思芳樹上邪君<lb/>
馬黄雉子斑臨高臺逺如期石留𤣥雲黄爵竹釣竿篇<lb/>
漢鐃歌殿前生桂樹樂天長漢鞞舞歌白鳩碣石獨鹿<lb/>
<pb n="KR3k0048_WYG_011-13a"/>
淮南王晉拂舞歌黄鵠吟隴頭吟望行人折楊柳闗山<lb/>
月洛陽道長安道豪俠行梅花落紫騮馬驄馬雨雪劉<lb/>
生古劍行洛陽公子行晉横吹曲相和歌呉歌陌上桑<lb/>
鳳將雛碧玉懊憹子夜長史變阿子歡聞桃葉團扇公<lb/>
莫舞白紵舞晴䕶烏夜啼石城樂莫愁樂襄陽樂夀陽<lb/>
樂棲烏夜飛三洲晉宋雜歌估客樂楊叛兒襄陽蹋銅<lb/>
鞮上聲常林歡玉樹後庭花黄鸝留金釵堂堂齊梁以<lb/>
後雜歌其它尚不可勝紀此其尤著者也若唐世樂歌<lb/>
<pb n="KR3k0048_WYG_011-13b"/>
雅盛第長孫無忌傾盃樂𤣥宗霓裳羽衣曲荔枝香梨<lb/>
園法曲凉州甘州伊州為最有聲若花間草堂所載抑<lb/>
又煩矣<lb/>
論語鄭聲淫淫者聲之過也水溢於平曰淫水雨過於<lb/>
節曰淫雨聲濫於樂曰淫聲一也考工記曰善坊者水<lb/>
淫左傳曰星在嵗紀而淫於𤣥枵鄭聲淫者鄭國作樂<lb/>
之聲過於淫非謂鄭詩皆淫也後世失之解鄭風皆為<lb/>
淫詩謬矣樂記曰流碎邪散狄成滌濫之音作而民淫<lb/>
<pb n="KR3k0048_WYG_011-14a"/>
亂狄與逖同逖成言樂之一終甚長淫泆之意也逖成<lb/>
者若古之曼聲後世之花字耳<lb/>
今樂府所傳大曲皆出於唐而以州名者五伊凉熙石<lb/>
渭也涼州今轉為梁州唐人已多誤用其實從西涼府<lb/>
來也凡此諸曲唯伊涼最著唐詩詞稱之極多如老去<lb/>
將何散旅愁新教小玉唱伊州求守管絃聲欵逐側商<lb/>
調裏唱伊州鈿蟬金鴈皆零落一曲伊州淚萬行公子<lb/>
邀歡月滿樓雙成揭調唱伊州賺殺唱歌樓上女伊州<lb/>
<pb n="KR3k0048_WYG_011-14b"/>
誤作石州聲胡部笙歌西部頭梨園弟子和涼州唱得<lb/>
涼州意外聲舊人空數米嘉榮霓裳奏罷唱梁州紅袖<lb/>
斜翻翠黛愁行人夜上西城宿聽得涼州雙管逐丞相<lb/>
新裁别離曲聲聲飛出舊梁州只愁拍盡涼州板畫出<lb/>
風雷是撥聲一曲涼州今不清邊風蕭颯動江城滿眼<lb/>
由來是舊人那堪更奏梁州曲昨夜蕃軍報國仇沙州<lb/>
都䕶破梁州邊將皆承主恩澤無人解道取涼州皆王<lb/>
建張祐劉禹錫王昌齡高駢温庭筠張藉諸人詩也<lb/>
<pb n="KR3k0048_WYG_011-15a"/>
古樂府有朱鷺曲解云因飾鼓以鷺而名曲焉又云朱<lb/>
鷺呪鼓飛於雲末徐陵詩有鳧鐘鷺鼓之句宋之問詩<lb/>
稍看朱鷺轉尚識紫騮驕皆用此事蓋鷺色本白漢初<lb/>
有朱鷺之瑞故以鷺形飾鼓又以朱鷺名鼓吹曲也梁<lb/>
元帝放生池碑云元龜夜夢終見取於宋王朱鷺晨飛<lb/>
尚張羅於漢后與朱鷺飛雲末事相叶可以互證補樂<lb/>
府解題之缺也<lb/>
王觀國學林新編曰秦再思紀異録云琹譜胡笳曲者<lb/>
<pb n="KR3k0048_WYG_011-15b"/>
本昭君見胡人卷蘆葉而吹之昭君感之為製曲凡十<lb/>
八拍觀國以為董祀妻蔡琰文姬為胡騎所獲歸作詩<lb/>
二章今世所傳胡笳曲十八拍亦用文姬詩中語蓋非<lb/>
文姬所撰乃後人所撰以咏文姬也紀異謂昭君製曲<lb/>
則誤矣王荆公作集曰胡笳十拍首言中郎有女能傳<lb/>
業者咏蔡文姬也王昭君未嘗有胡笳曲傳於世以上<lb/>
皆王說按琹集曰大胡笳十八拍小胡笳十九拍並蔡<lb/>
琰作又按蔡翼琹曲有大小胡笳十八拍沈遼集世名<lb/>
<pb n="KR3k0048_WYG_011-16a"/>
沈家聲小胡笳又有契聲一拍共十九拍謂之祝家聲<lb/>
祝氏不詳何代李良輔廣陵止息譜序曰契者明會合<lb/>
之至理殷勤之餘也李肇國史補曰唐時有董廷蘭善<lb/>
沈聲蓋大小胡笳云以此校之觀國謂非文姬所撰亦<lb/>
非矣又按謝希逸琹論曰平調昭君三十六拍胡笳昭<lb/>
君二十六拍清調昭君九拍蜀調昭君十二拍吳調昭<lb/>
君十四拍杜瓊昭君二十一拍凡有七曲然則昭君亦<lb/>
有胡笳但指數不同耳庾信詩云右調琹上曲變入胡<lb/>
<pb n="KR3k0048_WYG_011-16b"/>
笳聲觀國謂昭君不能製曲又非也<lb/>
霓裳羽衣曲劉禹錫詩云三鄉陌上望仙山歸作霓裳<lb/>
羽衣曲又王建詩云聽風聽水作霓裳白樂天詩注云<lb/>
開元中西涼府節度使楊敬述造鄭嵎津陽門詩注云<lb/>
葉法善嘗引上入月宫聞仙樂及上歸但記其曲遂於<lb/>
笛中寫之會西涼府都督楊敬述進婆羅門曲與其聲<lb/>
調相符遂以月中所聞為散序用敬述所進為其腔而<lb/>
名霓裳羽衣曲諸說各不同宋蒲中逍遥樓楣上有唐<lb/>
<pb n="KR3k0048_WYG_011-17a"/>
人横書類梵字相傳是霓裳譜字訓不通莫知是非或<lb/>
謂宋燕部有獻仙音曲乃其遺聲然霓裳本謂之道調<lb/>
法曲獻仙音乃小石調耳未知孰是也<lb/>
國史譜言客有以按樂圖示王維維曰此霓裳第三疊<lb/>
第一拍也客未然引工按曲乃信此好竒者為之凡畫<lb/>
奏樂止能畫一聲不過金石管絃同用一字耳何曲無<lb/>
此聲豈獨霓裳第三疊第一拍也或疑舞節及佗舉動<lb/>
拍法中别有竒聲可騐此亦未然霓裳曲凡十三疊前<lb/>
<pb n="KR3k0048_WYG_011-17b"/>
六疊無拍至第七疊方謂之疊遍自此始有拍而舞作<lb/>
故白樂天詩云中序擘騞初入拍中序即第九疊也第<lb/>
三疊安得有拍但言第三疊第一拍即知其妄也或說<lb/>
常有人觀畫彈琴圖曰此彈廣陵散也此或可信廣陵<lb/>
散中有數聲佗曲皆無如潑攦聲之類是也<lb/>
蜀檮杌記王衍十四年俳優有唱康老子者問李昊等<lb/>
其曲所出昊不能對徐光溥曰康老而無子落拓不事<lb/>
生業好與梨園樂工游一旦家資蕩盡容悴而卒樂工<lb/>
<pb n="KR3k0048_WYG_011-18a"/>
歎之因為此曲又名得至寳按樂府雜録亦云康老子<lb/>
者嘗與國樂狎蕩家偶一老嫗持舊錦褥貨鬻乃以半<lb/>
千獲之尋有波斯見大驚謂康曰何處得此至寳是氷<lb/>
蠶絲所織暑月陳於座一室清凉即酬千金康得之還<lb/>
與國樂追歡不經年復盡康卒樂人歎之製此曲亦曰<lb/>
得至寳又曰得寳子然則得寳子之名樂府方備唐英<lb/>
亦未能詳也　一說明皇新寵楊太真語宫人曰朕得<lb/>
妃子如得至寳遂因製為此曲<lb/>
<pb n="KR3k0048_WYG_011-18b"/>
曲名有解紅者今俗傳為吕洞賔作見物外清音其名<lb/>
未曉和凝集有解紅歌云百戲罷五音清解紅一曲新<lb/>
教成兩箇瑶池小仙子此時奪却柘枝名樂書云優童<lb/>
解紅舞衣紫緋繡襦銀帶花鳳冠蓋五代時人也焉有<lb/>
吕洞賔在唐世預填此腔耶<lb/>
樂苑云羽調有柘枝曲商調有掘柘枝此舞因曲為名<lb/>
用二女童㡌施金鈴抃轉有聲其來也於二蓮花中蔵<lb/>
之花折而後見對舞相呈實舞中雅妙者也段成式寄<lb/>
<pb n="KR3k0048_WYG_011-19a"/>
温庭筠雲藍紙詩曰三十六鱗充使時數畨猶得寄相<lb/>
思待將袍襖重抄了寫盡襄陽掘柘詞<lb/>
女樂之興本于巫覡周禮所謂以神仕者在男曰巫在<lb/>
女曰覡巫咸在上古已有之汲冢周書所謂神巫用國<lb/>
觀楚辭九歌所言巫以歌舞悅神其衣被情態與今倡<lb/>
優何異伊尹書云敢有恒舞于宫酣歌于室時謂巫風<lb/>
巫山神女之事流傳至今蓋有以也晉夏統傳女巫章<lb/>
丹陳珠二人並有國色莊服雅麗歌舞輕徊其解佩褫<lb/>
<pb n="KR3k0048_WYG_011-19b"/>
紳不待低帷昵枕矣其惑人又豈下於陽阿北里哉<lb/>
教坊家有部有色部有部頭色有色長部如法部胡部<lb/>
之類色如雜劇色觱篥部舞旋色叅軍色之類諸以雜<lb/>
劇色為首雜劇用四人或五人末泥色主張引戲分付<lb/>
副浄色發喬副末色打諢又或添一人收孤老其吹曲<lb/>
破斷送者謂之把色見宋人灌園古杭夢遊錄<lb/>
古人制尺以調律累黍以定尺漢志云律本起於黄鍾<lb/>
之長以羊頭山秬黍中者一黍之廣度之九十黍為黄<lb/>
<pb n="KR3k0048_WYG_011-20a"/>
鍾之長蓋一黍約一分九十黍九寸律也周禮考工記<lb/>
於案言十有二寸於鎮圭言尺有二寸又言桓圭九寸<lb/>
是周人以十寸為尺矣故歴代以周尺為古尺漢有劉<lb/>
歆銅斛尺蔡邕銅籥尺建武銅尺漢官尺魏杜夔尺晉<lb/>
田父玉尺梁表景尺晉始平古銅尺汲塚玉律尺錢樂<lb/>
之渾儀尺隋開皇水尺官尺後魏元延明尺梁劉曜土<lb/>
圭尺五代王朴律準尺宋和峴尺太府布帛尺李照尺<lb/>
胡瑗阮逸尺晉荀勖依周禮制尺謂之晉前尺與劉歆<lb/>
<pb n="KR3k0048_WYG_011-20b"/>
銅斛尺建武銅尺祖沖之銅尺汲塚玉律尺其度皆合<lb/>
隋意以其與周尺同因以校諸代之尺田父玉尺梁表<lb/>
尺加勖尺七釐漢官尺加勖三分三釐始平銅尺杜夔<lb/>
尺加勖四分渾儀尺加勖六分四釐蔡邕銅籥尺加勖<lb/>
一寸五分八釐元延明尺加勖五分八毫開皇水尺加<lb/>
勖一寸八分六釐劉曜土圭尺加勖一寸五分夫史臣<lb/>
稱勖推考百代之法術極精宻及阮咸聽其所造之樂<lb/>
則又以鍾律聲高樂音哀思及得始平古銅尺果長勖<lb/>
<pb n="KR3k0048_WYG_011-21a"/>
所造四分是豈可以勖所造獨是而諸代盡非也宋仁<lb/>
宗朝詔丁度詳定鄧保信等所定律尺則以和峴之景<lb/>
表尺為長王朴律準尺比漢錢尺長二分比景尺短四<lb/>
分有竒胡阮保信及李照所用太府寺布帛尺其制彌<lb/>
長去古彌逺不可依用然則鍾律尺度之中將何所據<lb/>
而為定依也<lb/>
古樂器其始作槩有可攷其見於論辨者不載今按古<lb/>
記一一疏注之歌舞山海經曰帝俊八子始為歌舞孟<lb/>
<pb n="KR3k0048_WYG_011-21b"/>
頻帝王統録曰隂康氏作舞吕氏春秋云陶唐氏作舞<lb/>
胡舞風俗通曰漢靈好胡舞鼓吹蔡邕禮志曰鼓吹岐<lb/>
伯所作以揚其徳也鼓禮記曰土鼓簣桴伊耆氏之樂<lb/>
也鞞鼓吕氏春秋曰帝嚳令抃卜作鼓鞞又曰倕作鞞<lb/>
鼓部鐘山海經曰炎帝之孫伯陵因鼓遂為鐘磬世本<lb/>
曰母勾作磬簨簴禮記曰夏后氏勾龍作簨簴直曰簨<lb/>
横曰簴用縣鐘磬也鐸鬻子曰禹之治天下也宣人事<lb/>
者振鐸角馬融曰黄帝會羣臣於太山作清角之音琴<lb/>
<pb n="KR3k0048_WYG_011-22a"/>
世本曰神農作琴廣雅曰伏羲氏琴長七尺二寸上有<lb/>
五絃禮記曰舜作琴瑟世本曰庖羲氏作瑟史記曰帝<lb/>
使素女鼓五十絃瑟帝悲禁之不止改其瑟為二十五<lb/>
絃山海經曰帝俊子晏龍始為瑟也筝風俗通曰筝五<lb/>
絃筑身今并梁二州筝形如瑟不知誰所改也或曰蒙<lb/>
恬所造也籥禮記曰伊耆氏作葦籥簫禮記曰女媧氏<lb/>
作簫風俗通曰舜作簫笙世本曰女媧氏作笙簧竽世<lb/>
本曰隨作竽女媧氏臣也塤世本曰商辛作塤宋衷曰<lb/>
<pb n="KR3k0048_WYG_011-22b"/>
商辛周平王之諸侯也周禮小師均教吹塤箎世本曰<lb/>
蘇成公作箎宋衷曰周平王時諸侯也古史曰古有箎<lb/>
尚矣蘇成公善箎按蘇公作何人斯引塤箎為咏亦未<lb/>
知果善箎否也箜篌釋名曰師涓所作靡靡之樂蓋空<lb/>
國之侯淫聲也史記曰武帝祠太一后土始用樂箜篌<lb/>
自此起續漢記曰靈帝作箜篌筑史記曰高漸離善擊<lb/>
筑則戰國前已有之矣<lb/>
後漢禰衡傳云衡方為漁陽參撾蹀𨄌而前注云文士<lb/>
<pb n="KR3k0048_WYG_011-23a"/>
傳曰衡擊鼓作漁陽參槌自蹋地來前躡馺足脚容態<lb/>
不常皷聲甚悲易衣畢復擊皷參槌而去至今有漁陽<lb/>
參槌自衡始槌及撾並擊皷杖也參撾是擊皷之法而<lb/>
王僧孺詩云散度廣陵音參寫漁陽曲自音云參七紺<lb/>
反後諸文士多同用之據此詩意以為曲奏之名則槌<lb/>
字入於下句全不成文下云復參槌而去是知參槌二<lb/>
字當相連而讀又按楊文公談苑載徐鍇至中書舎人<lb/>
尤嗜學該博領集賢學士校秘書時呉淑為校理古樂<lb/>
<pb n="KR3k0048_WYG_011-23b"/>
府中有摻字者淑多改為操蓋章屮之變鍇曰非可以<lb/>
一例改漁陽摻者音七鑑反三撾皷也禰衡作漁陽參<lb/>
撾皷歌詞云邊城晏開漁陽摻黄城蕭蕭白日暗淑歎<lb/>
服之余謂槌撾一也故或用槌字然參字當如徐說音<lb/>
七鑑反三撾皷也以其三撾故因謂之摻故唐李義山<lb/>
聽皷詩云欲問漁陽摻時無禰正平古詩云必投潘岳<lb/>
果誰參禰衡撾亦以去聲讀之也沈存中筆談論廣陵<lb/>
散云散是曲名如摻弄摻淡序引之類乃引潘岳笙賦<lb/>
<pb n="KR3k0048_WYG_011-24a"/>
云流廣陵之名散又應璩書云聽廣陵之清散則知散<lb/>
為曲名明矣所謂漁陽摻者正如廣陵散也<lb/>
楊誠齋詩曰天上歸來已六更固知宋事不知何有六<lb/>
更也蟫精雋云宋内五皷絶梆皷遍作謂之蝦蟆更其<lb/>
時禁門開而百官入所謂六更也如方外之攢㸃即今<lb/>
之發擂耳<lb/>
記里皷車沈約宋書不著作者劉宋高祖平姚泓所得<lb/>
行每一里木人擊皷一椎按栁子厚有記里鼓詩楊鉄<lb/>
<pb n="KR3k0048_WYG_011-24b"/>
崖有賦云虛輪暈軫横轅倚輗平廂互搆低高間施木<lb/>
鐫象以正立手潛奮而有擕列鼓鐲於上下各扣擊以<lb/>
司時始越里以一發繼蓬蓬而運規途倍五以至十鏗<lb/>
金聲以應期縱征行之徐疾咸適節而合宜雖亭堠之<lb/>
旁羅已黙測而先知此車制之大槩也<lb/>
古之銅鼓鑄異獸形為飾以高大為貴面闊丈餘出於<lb/>
南蠻天竺國馬援征交趾得而鑄為馬式後有大中小<lb/>
之製廣西岑溪縣有銅鼓神廟南寧志馬援銅鼓形如<lb/>
<pb n="KR3k0048_WYG_011-25a"/>
坐墪而空其下滿腹皆細花紋四角有小蟾蜍兩人舁<lb/>
行拊之聲如鞞鼓又雷州天寧寺銅鼓高二尺四寸徑<lb/>
四尺餘形極精緻通典云南雄諸蠻欲相攻擊則鳴此<lb/>
鼓到者如雲家有鼓者號曰都老或云諸葛亮散埋銅<lb/>
鼓以魘蠻獠廉州志亦云孔明征蠻之具其所云中小<lb/>
銅鼓以革冒一面而擊之響亮不下鳴鼉今則懸而擊<lb/>
之者也觀石鼓可以蒙皮而擊則銅之蒙革無不可矣<lb/>
姑蘇城外寒山寺夜半鐘聲到客船按王直方詩話引<lb/>
<pb n="KR3k0048_WYG_011-25b"/>
于鵠白樂天溫庭筠半夜鐘句為證詩眼又引齊武帝<lb/>
景陽樓有三更鐘丘仲孚讀書限中宵鐘阮景仲守呉<lb/>
興禁半夜鐘為證唐書栁公綽傳亦載人定鐘事又墨<lb/>
客揮犀又引于鄴詩逺鐘來夜半皇甫冉詩夜半隔山<lb/>
鐘為證野客叢書又引司空文明詩杳杳踈鐘發中宵<lb/>
獨聽時王建宫詞未卧常聞半夜鐘陳羽詩隔水悠揚<lb/>
半夜鐘許渾詩月照千山半夜鐘為證且引江南野録<lb/>
載李昇受禪之初忽夜半一僧撞鐘滿州皆驚召將斬<lb/>
<pb n="KR3k0048_WYG_011-26a"/>
之曰偶得月詩云云遂釋之或者謂如野録所載則呉<lb/>
中以半夜鐘為異矣然所謂半夜鐘蓋有處有之有處<lb/>
無之非謂呉中皆如此也<lb/>
管子曰黄帝作五鐘以正五聲所以分五行也許氏辨<lb/>
鍾為酒器而鐘為樂鐘考景鍾咊鍾其銘皆作鍾不從<lb/>
童也惟寳咊鍾作鐘是知古者於此不一其書矣<lb/>
徐廣車服儀制云角前世書記所不載而黄帝内傳云<lb/>
𤣥女請制角二十四說文及晉書志通禮義纂亦云然<lb/>
<pb n="KR3k0048_WYG_011-26b"/>
又云請制旗幟以象雲物鑄鉦鐃以擬雹聲鼓鼙以當<lb/>
雷霆皆𤣥女之所請而徐儉角賦以為帝會羣臣所作<lb/>
謂角者非也按周禮以鼖鼓軍事六典樂録說者云蚩<lb/>
尤帥魑魅與黄帝戰於涿鹿之野帝命吹角為龍吟御<lb/>
之馬融又云出呉越谷儉黄帝會羣臣於泰山作清角<lb/>
之音似兩鳳雙鳴二龍齊吟丹虵繞首雄虹帶天横吹<lb/>
雙角之實不過如此魏武北征烏丸越沙漠軍士多思<lb/>
歸於是減為中鳴尤更悲切故有長鳴中鳴吹角三部<lb/>
<pb n="KR3k0048_WYG_011-27a"/>
云晉庾翼與燕王書曰今致畫長鳴角一雙幡眊副是<lb/>
其遺制也<lb/>
宋韋禹錫道州鼓角樓記云鼓角之制其來逺矣肇黄<lb/>
帝之御宇戰蚩尤於涿野克壯乎虎旅取象乎龍吟爾<lb/>
後始備於鹵簿嗣定於雅樂前征烏蠻之國遂寢於兠<lb/>
勒之曲後分熊軾之寄乃限於天驕之奏故有屹襄湖<lb/>
之峻雉敞雲構之飛譙三吹之調切深七萃之師咸肅<lb/>
丕顯乎威武底寧乎邊鄙則知聖人備物制用其利博<lb/>
<pb n="KR3k0048_WYG_011-27b"/>
哉近世胡祭酒儼云畫角之曲曹子建所作其詞云為<lb/>
君難為臣難難又難其說甚新然不著出處諸書亦不<lb/>
見其事按陳氏樂書文獻通考事物紀原最為博引亦<lb/>
不載其事韋禹錫此記徧徴鼓角前事可謂無遺曹植<lb/>
名人豈應遺漏胡氏此說似為無稽恐出俗口不載典<lb/>
冊未可據也如近世傳雙陸為子建制洪邁雙陸譜云<lb/>
世傳為曹植制非乃知典冊所不收者皆俗傳之妄耳<lb/>
胡角者本以應胡笳之聲後漸用之横吹有雙角即胡<lb/>
<pb n="KR3k0048_WYG_011-28a"/>
樂也張騫入西域傳其法惟得摩訶兠勒一曲李延年<lb/>
因胡曲更造新聲二十八解乗輿以為武樂後漢以給<lb/>
邊將魏晉以來二十八解不復具存其所用者唯黄鵠<lb/>
壟頭出闗入闗出塞入塞折楊栁黄覃子赤之楊望行<lb/>
人十曲按魏晉之世有孫氏善𢎞舊曲宋識善擊節唱<lb/>
和陳左善清歌列和善吹笛郝索善彈箏朱生善琵琶<lb/>
尤發新聲故傅𤣥著書曰人若欽所聞而忽所見不亦<lb/>
異乎設此六人生於上世越今古而無儷何但於䕫牙<lb/>
<pb n="KR3k0048_WYG_011-28b"/>
同契哉唐樂所載有大横吹部小横吹部<lb/>
白樂天觱篥詩翦削乾蘆挿寒竹九孔漏聲五音足又<lb/>
云指㸃之下師授聲含嚼之間天與氣即今頭管又牧<lb/>
童剝楊樹皮卷成觱篥以竹為管而吹之亦有用桃皮<lb/>
者即所謂桃皮蘆管之製古名管木其聲應簫笳横吹<lb/>
之南蠻高麗之樂也廣西苗用蘆葉即蘆笳蘆管之類<lb/>
也觱篥本名悲篥聲悲亦有以角為之以驚中國之馬<lb/>
後乃以笳為首以竹為管所法者角音故曰角即今畫<lb/>
<pb n="KR3k0048_WYG_011-29a"/>
角革角長五尺形如竹筒唐鹵簿軍中皆用之或竹木<lb/>
或皮<lb/>
箏秦聲傅𤣥曰蒙恬所造有彈筝搊筝卧筝高麗樂五<lb/>
絃筝見風俗通十二絃筝十三絃筝見唐樂志又宋文<lb/>
帝賜何承天銀裝筝唐清樂有雲和筝又有軋筝古之<lb/>
善筝者郝索謝常桓伊何承天辛宣仲陸大喜見通考<lb/>
又索成宗伯夷善鼓筝見燉煌實錄<lb/>
古者造琴之法削以嶧陽之桐成以檿桑之絲徽以麗<lb/>
<pb n="KR3k0048_WYG_011-29b"/>
水之金軫以崑山之玉雖成器在人而音含太古矣蓋<lb/>
其制長三尺六寸六分象朞之日也廣六寸象六合也<lb/>
絃有五象五行也腰廣四寸象四時也前廣後狹象尊<lb/>
卑也上圓下方象天地也徽十有三象十二律也餘一<lb/>
以象閏也其形象鳳而朱鳥南方之禽樂之主也五分<lb/>
其身以三為上二為下參天兩地之義也司馬遷曰其<lb/>
長八尺一寸正度也由是觀之則三尺六寸六分中琴<lb/>
之度也八尺一寸大琴之度也至於絃之數先儒謂伏<lb/>
<pb n="KR3k0048_WYG_011-30a"/>
羲氏以五蔡邕以九孫登以一郭璞以二十七琴頌以<lb/>
十三揚雄謂陶唐氏加以二絃以為會君臣之恩桓譚<lb/>
以為文王加少宫少商二絃釋知匠以為文王武王各<lb/>
加一以為文絃武絃是為七絃蓋聲不過五小者五絃<lb/>
法五行之數也中者十絃大者二十絃法十日之數也<lb/>
一絃則聲或不備九絃則聲或太多至於全之為二十<lb/>
七半之為十三皆出於七絃倍差溺於二變二少以應<lb/>
七始之數也<lb/>
<pb n="KR3k0048_WYG_011-30b"/>
古琴惟夫子列子二様若太古琹或以一叚木為之並<lb/>
無肩腰惟加岳亦無焦尾安焦尾處則横堅木以承絃<lb/>
而夫子列子様亦皆肩垂而闊非若今聳而狹也惟此<lb/>
二様乃合古制近世雲和様於岳之外刻作雲頭捲而<lb/>
下通身如一瓶狀或以夫子様周遍皆作竹節様其異<lb/>
様不一皆非古制又於第四絃下安徽以求異曰此外<lb/>
國琴尤可笑也<lb/>
斵琴名手自伯喈外隋則趙取利唐則雷霄雷盛雷玨<lb/>
<pb n="KR3k0048_WYG_011-31a"/>
雷文雷迅郭亮沈鐐張鉞金儒僧三慧宋則蔡睿朱仁<lb/>
霽衛忠正趙仁濟馬希仁馬希先金淵金公路陳亨道<lb/>
馬大夫梅四龔老林杲元則嚴古清施溪雲施谷雲施<lb/>
牧州見輟耕録<lb/>
古琴有大琴中琴小琴頌琴一絃琴十三絃琴月琴素<lb/>
琴伏羲琴夫子琴靈開琴靈和琴見文獻通考黄帝琴<lb/>
名清角見梁元纂要趙后琴名鳳凰見西京雜記齊桓<lb/>
公琴名號鐘楚莊王琴名繞梁司馬相如及蔡琰琴皆<lb/>
<pb n="KR3k0048_WYG_011-31b"/>
名緑綺揚雄琴名清英蔡邕琴名焦尾謝莊琴名怡神<lb/>
李勉琴名寒玉石和志百衲見通考又響泉韻磬見國<lb/>
史補侍御尉遲君長樂馮端琴有荔枝見通考又有冰<lb/>
清春雷玉振黄鵠秋嘯鳴玉瓊響秋籟懐古南薫大雅<lb/>
松雪浮磬奔雷存古冠古渉深天球<hi>趙子昂以大雅名堂松雪名齋當是</hi>
<hi>二琴為所有耳</hi>又混沌材玲瓏玉萬壑松雪夜冰玉澗鳴泉石<lb/>
上清泉秋塘寒玉九霄環珮已上俱見輟耕録又呉越<lb/>
有洗凡清絶二琴見洞天清禄集<lb/>
<pb n="KR3k0048_WYG_011-32a"/>
集韻謂黄帝使素女鼓五十絃瑟帝悲不可禁命去其<lb/>
半定為二十五絃至秦俗惡薄有父子争瑟者又各分<lb/>
其半故當時名其器為筝又曰<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>二器今皆十三絃實<lb/>
瑟之餘製也吕氏古樂紀乃曰瞽瞍拌五絃之琴作以<lb/>
為十五絃之瑟命曰大章以祭上帝舜立仰延<hi>疑樂官名</hi>乃<lb/>
拌瞽瞍之所為瑟益之八絃以為二十三絃之瑟然則<lb/>
瑟之在古其規製更益亦屢矣<lb/>
類說吕阿香戛圓腹圓腹者琵琶也今琵琶腹不甚圓<lb/>
<pb n="KR3k0048_WYG_011-32b"/>
恐當是阮也漢唐以來琵琶皆用撥而今手彈琵琶或<lb/>
曰自貞觀中裴洛兒始當時謂之搯琵琶古琵琶用鵾<lb/>
雞肋開元叚師用皮絃阮圓槽而十三柱也世以阮咸<lb/>
得名而黄庭堅摘阮歌云手揮琵琶送飛鴻身今親見<lb/>
阮仲容則誤以為仲容所作唐有五絃者如琵琶而小<lb/>
北國所出樂工裴神符初以手彈太宗悅甚後人習為<lb/>
搊琵琶元微之詩琵琶宫調八十一三調絃中彈不出<lb/>
賀懐智云琵琶有八十四調内黄鍾太簇林鍾宫聲彈<lb/>
<pb n="KR3k0048_WYG_011-33a"/>
不出也今止二十八調也今琵琶四絃後周書武帝所<lb/>
彈五絃一名阮咸故今名阮又形圓如月一名月琴又<lb/>
有六角八角者皆四絃所謂酒徒鮑家四絃者或此又<lb/>
有三絃者直名曰三絃子非古雅樂也<lb/>
枇杷見上林賦初無音周祗枇杷賦曰名同音器質異<lb/>
貞松則是與琵琶音相同也琵琶見阮咸傳亦無音今<lb/>
人皆作平聲然古人詩中琵字多作仄聲用如白樂天<lb/>
金屑琵琶槽四絃不似琵琶聲忽聞水上琵琶聲朱史<lb/>
<pb n="KR3k0048_WYG_011-33b"/>
君斷腸猶帶琵琶絃皆讀如被聲今呉音讀作弼音乃<lb/>
入聲也<lb/>
琵琶唐有搊琵琶大琵琶小琵琶秦漢琵琶扶南高丽<lb/>
龜兹踈勒有虵皮琵琶後魏宣武有屈茨琵琶唐天寳<lb/>
中宦者白秀正使西蜀得雙鳯琵琶南齊武帝賜禇淵<lb/>
金縷柄銀柱琵琶侯景使大樂令彭儁賫曲頸琵琶唐<lb/>
文宗朝内庫有大忽雷琵琶小忽雷琵琶或云楊太真<lb/>
彈物唐史盛作六絃琵琶鄭喜子進七絃琵琶北齊李<lb/>
<pb n="KR3k0048_WYG_011-34a"/>
搔李德忱造八絃琵琶<lb/>
李商隠詩云錦瑟無端五十絃說者以為錦瑟者令狐<lb/>
丞相侍兒小名此篇皆寓言而不知五十絃所起<lb/>
劉昭釋名箜篌云師延所作靡靡之樂蓋空國之侯所<lb/>
作也叚安節樂府録云箜篌乃鄭衛之音以其亡國之<lb/>
聲故號空國之侯亦曰坎侯呉兢解題云漢武依琴造<lb/>
坎侯言坎坎應節後訛為箜篌予按史記封禪書云漢<lb/>
公孫卿為武帝言黄帝使素女鼓五十絃瑟云云於是<lb/>
<pb n="KR3k0048_WYG_011-34b"/>
武帝益召歌兒作二十五絃及箜篌應劭曰帝令樂人<lb/>
侯調始造此器前漢郊祀志備書此事言空侯瑟自此<lb/>
起顔師古不引劭所註然則二樂本始曉然可考雖劉<lb/>
呉博洽亦不深究且空元非國名其說尤穿鑿也初學<lb/>
記太平御覽編載樂事亦遺而不書莊子言魯之調瑟<lb/>
二十五絃皆動蓋此云續漢書云靈帝胡服作箜篌亦<lb/>
非也<lb/>
缶土器可鼓蓋中虛善容外圓善應中聲之所自出而<lb/>
<pb n="KR3k0048_WYG_011-35a"/>
為立秋之音也易之比盈缶坎用缶離鼓缶詩之宛丘<lb/>
擊缶乃三代以前上古之器想即今盎盆之類或曰形<lb/>
如覆盆以四杖擊之或言唐堯時有擊壤而歌者因使<lb/>
廓以糜<graphic n="KR1752" url="https://raw.githubusercontent.com/kanripo/KR-Gaiji/master/images/KR1752.png" mimeType="image/png"/>㝠缶而鼓之理或然也莊周鼓盆而歌墨子<lb/>
吟缶齊景公鼓盆史記趙王為秦王擊缶李斯以擊甕<lb/>
扣缶為秦聲則其來久矣宋儒以為出於西戎不學之<lb/>
故也<lb/>
笛有雅笛有羌笛有胡笛其形制所始舊說皆不同周<lb/>
<pb n="KR3k0048_WYG_011-35b"/>
禮笙師掌教箎<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>或云漢武帝時丘仲始作笛又云起<lb/>
於羌人後漢馬融所賦長笛空洞無底剡其上五孔一<lb/>
孔出其背正似今之尺八李善為之注云七孔長一尺<lb/>
四寸此乃今之横笛耳太常鼓吹部中謂之横吹非融<lb/>
之所賦者融賦云易京君明識音律故本四孔加以一<lb/>
君明所加孔後出是謂商聲五音畢沈約宋書亦云京<lb/>
房借其五音周禮笙師注杜子春云<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>乃今時所吹五<lb/>
空竹篴以融約所記論之則古<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>不應有五孔則子春<lb/>
<pb n="KR3k0048_WYG_011-36a"/>
之說亦未為然今三禮圖畫<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>亦横設而有五孔又不<lb/>
知出何典據也<lb/>
馬融笛賦云裁以當簻便易持李善注謂簻馬䇿也裁<lb/>
笛以當馬簻故便易持此謬說也笛安可為馬䇿簻管<lb/>
也古人謂樂之管為簻故潘岳賦云脩簻内辟餘簫外<lb/>
透裁以當簻者餘器多裁衆簻以成音此笛但裁以簻<lb/>
五音皆具當簻之工不假繁猥所以便而易持也<lb/>
簫管爾雅有䇾簫筊簫舜有韶簫前代有洞簫隋有歌<lb/>
<pb n="KR3k0048_WYG_011-36b"/>
簫唐樂圖有十八管二十一管簫禮圖有雅簫頌簫漢<lb/>
樂有短簫洞㝠記神女有鳯簫唐有讌樂簫清樂簫教<lb/>
坊簫唱簫和簫女媧命娀陵作都良管陳氏樂書有孤<lb/>
竹管孫竹管隂竹管北國有蘆管唐樂有七星管古又<lb/>
有雙鳳管唐史盛作太平管唐樂部有駱駝管跋膝管<lb/>
宋有拱辰管秦庫有昭華管<lb/>
小說載酒令遥望漁舟不隔尺八又明皇在仙宫以好<lb/>
吹尺八謫人間沈括云馬融笛賦空洞無底剡其上五<lb/>
<pb n="KR3k0048_WYG_011-37a"/>
孔一孔出其背正似今之尺八楊用脩云六孔旁一孔<lb/>
加竹木足黄鍾一均或謂之尺八管按容齋隨筆載逸<lb/>
史開元末一狂僧住洛陽回寺一老僧令於空房内取<lb/>
尺八來乃笛也則尺八為笛明矣<lb/>
前代樂飲酒酣必起自舞詩云屢舞仙仙是也宴樂必<lb/>
舞但不宜屢耳前代譏在屢舞不譏舞也漢武帝樂飲<lb/>
長沙定王舞是也魏晉以來尤重以舞相屬謝安以屬<lb/>
桓嗣是也近代以來此風絶矣宋孝武帝大明中以鞞<lb/>
<pb n="KR3k0048_WYG_011-37b"/>
拂雜舞合之鐘石施於朝廷鶴舞馬舞竹書穆天子傳<lb/>
亦有之宋鮑照又有舞鶴賦此舞或時而有非樂府所<lb/>
統唐翔麟鳳苑廐有蹀馬俯仰騰躍皆合曲節朝會用<lb/>
樂則兼奏之<lb/>
菩薩鬘詞考杜陽編謂大中初女蠻國貢雙龍犀明霞<lb/>
錦其國人危髻金冠瓔珞被體故謂之菩薩鬘當時倡<lb/>
優遂製菩薩鬘曲文士亦往往聲其詞優者作女王曲<lb/>
音詞宛暢傳於樂部佛經戒律有香油塗髪華鬘被首<lb/>
<pb n="KR3k0048_WYG_011-38a"/>
白樂天蠻子朝詩花鬘抖擻龍蛇動是其證也今訛作<lb/>
蠻者非然此詞李太白集已有則所云大中初貢者亦<lb/>
非也<lb/>
傀儡子起乎漢祖平城之圍陳平造木偶人運機闗舞<lb/>
埤堄間閼氏望見謂是生人慮冒頓必納之遂退軍史<lb/>
家但云秘計鄙其䇿下耳宋朝王韶開熙河之後亦以<lb/>
舞迓鼓使諸羌出觀遂破鬼章此兩得以為䇿也今元<lb/>
宵舞者是其遺製然舞之類亦頗多有大垂手小垂手<lb/>
<pb n="KR3k0048_WYG_011-38b"/>
字舞花舞馬舞或象驚鴻或如飛燕婆娑舞態也曼延<lb/>
舞綴也舞曲有緑腰蘇合香屈柘湖渭州圍乳旋甘州<lb/>
等字舞以身亞地布成字也今慶夀錫燕排塲作天下<lb/>
太平字者是也花舞者著緑衣偃身合成花即今柘枝<lb/>
舞有花心者是也馬舞者以攏馬人著彩衫執鞭於床<lb/>
上舞躞蹀皆應節奏唐宴吐番蹀馬之戲皆五色彩絲<lb/>
金具裝於鞍上加驎首鳳翅樂作馬皆隨音蹀足宛轉<lb/>
中節北人大駭明皇之舞馬亦其遺意爾<lb/>
<pb n="KR3k0048_WYG_011-39a"/>
古之舞有帗舞羽舞皇舞旄舞干舞人舞野舞萬舞周<lb/>
制也公莫舞即巾舞巴渝舞女舞鞞舞七鞶舞漢制也<lb/>
白紵舞幡舞扇舞晉制也城舞後周平齊制也萬嵗舞<lb/>
師子舞霓裳舞坐部舞立部舞傾盃舞軟舞徤舞歎舞<lb/>
唐制也<lb/>
古之雜戲魚龍曼延見漢書高絙鳳皇安息見鄴中記<lb/>
都盧尋橦丸劍吞刀履索吐火衡狹燕濯見西京賦跟<lb/>
挂腹旋見西都賦戲車山車興雨動雷激水轉石嗽霧<lb/>
<pb n="KR3k0048_WYG_011-39b"/>
扛鼎見李尤長樂觀賦象人見西漢書怪獸舎利見後<lb/>
漢書紫鹿跂行巨象行乳見晉書跳鈴擲劍見梁書魁<lb/>
礧子排闥瞋面打毬猨騎參軍踏揺娘假婦蘇葩蔵挾<lb/>
雜旋弄槍蹵瓶擎戴抝腰飛彈見唐世小說<lb/>
夷狄之樂周有扶婁樂漢有撣國樂北周有百濟伎西<lb/>
魏有高昌部後魏有西凉伎隋有疏勒部龜兹部康國<lb/>
部安國部天竺樂于闐樂扶南樂赤土樂周隋有鮮卑<lb/>
樂唐有南詔樂驃國樂乞寒潑胡戲其樂器則百濟有<lb/>
<pb n="KR3k0048_WYG_011-40a"/>
鼓角箜篌箏竽箎笛桃皮觱篥三韓有瑟倭國有五絃<lb/>
琴笛高昌有豎箜篌琵琶五絃笙笛簫觱篥毛員鼓都<lb/>
曇鼓答臘鼓腰鼓羯鼓雞婁鼓銅鼓銅鈸疏勒器有横<lb/>
笛提鼓餘與高昌同第無毛員都曇銅鼓銅鈸康國有<lb/>
長笛正鼓和鼓銅鈸安國有箜篌琵琶五絃笛簫雙觱<lb/>
篥正鼓和鼓銅鈸歌簫小觱篥桃皮觱篥腰鼓齊鼓擔<lb/>
鼓乞寒有大鼓小鼓琵琶五絃箜篌笛西凉有編鐘編<lb/>
磬筑竽豎笛横吹大小觱篥琵琶五絃豎箜篌卧箜篌<lb/>
<pb n="KR3k0048_WYG_011-40b"/>
箏笙簫腰鼓齊鼓擔鼓銅鈸天竺有鳳首箜篌五絃琵<lb/>
琶横笛銅鼓毛員鼓都曇鼓銅鈸于闐有胡琴拂菻有<lb/>
胡琴偏鼓九真有銅鼓扶南有匏琴林邑有琴笛琵琶<lb/>
五絃附國有長笛鼓簧哥羅有瑟琵横笛銅鈸鐵鼓闍<lb/>
婆有横笛鼓板三佛齊有小琴小鼓占城有胡琴笛鼓<lb/>
大鼓䍧牱有鑼鼓瓢笙羅番有葫蘆笙<lb/>
　<lb/>
　說略卷十一<lb/>
</p>
<p>
</p>
  </div>
</body>
</text>
</TEI>
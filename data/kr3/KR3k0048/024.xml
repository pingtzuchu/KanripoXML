<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>說略巻二十四</head>
    <p>
<pb n="KR3k0048_WYG_024-1a"/>
欽定四庫全書<lb/>
　說略巻二十四　　　　　明　顧起元　撰<lb/>
　　諧志<lb/>
今人看街坊雜戲場曰社夥葢南宋遺風也宋之百戲<lb/>
皆以社名如雜劇曰緋緑社蹴毬曰齊雲社唱賺曰遏<lb/>
雲社行院曰翠錦社撮弄曰雲機社之類詳見武林舊<lb/>
事夥者說文多也方言凡物盛而多也或作社火言如<lb/>
火然一烘即過也宋之鼓板曰衙前一火和雇二火是<lb/>
<pb n="KR3k0048_WYG_024-1b"/>
也又逐賊被獲全火見宋乾德詔中<lb/>
弇州贈李釡文曰博物志云堯造圍碁丹朱善之彼王<lb/>
中郎之坐隱支道人之手談雅語也尹文子之喻音劉<lb/>
中壘之兵法正語也杜夫子之禆聖教班蘭臺之象地<lb/>
則效天文通王道夸語也葢孔子之謂賢於飽食終日<lb/>
者而已所謂小道可觀致逺恐泥者也乃若奕之有品<lb/>
啓自劉宋盛於泰始至宰相論評人主制決噫亦盛矣<lb/>
孟氏有言奕秋通國之善奕者也又杜夫子在西京為<lb/>
<pb n="KR3k0048_WYG_024-2a"/>
天下第一而呉録稱嚴子卿碁與皇象書趙達數為呉<lb/>
中八絶又抱朴子云嚴子卿馬綏明聖於碁者也然則<lb/>
四人者其最上品乎當漢末有馮翊山子道王九真郭<lb/>
豐善奕曹太祖皆與争能孟德既未琅然諸君復遇敵<lb/>
手殆難乎上者矣晉氏之季王敬豫與濟陽江霦俱為<lb/>
中興第一竊謂士大夫之第一猶之王僧䖍之稱齊髙<lb/>
帝書云爾而是時北燕羅騰字叔龍者究盡其妙獨步<lb/>
當時俄而北平樂抄字少攜者出而與齊要之其猶在<lb/>
<pb n="KR3k0048_WYG_024-2b"/>
敬豫與霦上哉宋文既好此伎而羊𤣥保以賭得宣城<lb/>
郡士林豔之然其品第三不知誰當為第一者呉郡褚<lb/>
𦙍七歲入髙品及長冠絶當時坐從父崇期反累死何<lb/>
尚之特以絶藝為請不得𦙍不死意者其𦙍乎湘東素<lb/>
亦偏嗜等於鱁鮧然為品甚拙而受識甚闇是時用建<lb/>
安王休仁為圍碁大中正品彭城王抗第一㑹稽禇思<lb/>
莊夏赤松次之抗神速思莊巧遲抗取勢赤松鬬子此<lb/>
所以小異也然是時魏有范寗兒偕使者李彪來一戰<lb/>
<pb n="KR3k0048_WYG_024-3a"/>
而勝王抗寗兒亦第一品也梁武帝素工奕奕在能品<lb/>
用湘東例命到溉朱异司其凡而沈約為之序大抵宋<lb/>
之徐羡之羊𤣥保何尚之齊之蕭曄子良柳世隆惲及<lb/>
溉异輩亦僅士大夫錚錚者耳唐之奕以開元王積薪<lb/>
為第一然所謂孤山老姥婦姑者當逺据其上又有待<lb/>
詔滑能品最髙至為上帝所取顧師言者不甚著記謂<lb/>
其在大中初行子至三十三著勝神頭國王一曰日本<lb/>
國王第所謂鎮神頭勢今尚在然則能與師言對亦第一<lb/>
<pb n="KR3k0048_WYG_024-3b"/>
品也宋興繼積薪而品髙者為江右劉仲甫積薪之時<lb/>
有李憨角仲甫時有王憨子角然李憨見輕而王憨見<lb/>
忌最後三衢祝不疑髙仲甫一道許河東晉士明髙仲<lb/>
甫兩道許而劉氏之袒廢矣明興江隂相子先稱國手<lb/>
鄞人樓得達勝之又有一游僧亦勝之正德中宰揆之<lb/>
地如李文正東陽楊文襄一清喬莊簡宇諸公皆好奕<lb/>
而四明范洪重洪之後永嘉鮑一中重鮑生晩不及與<lb/>
洪角而格勝之文襄呼鮑小友為延譽江淮間而其郡<lb/>
<pb n="KR3k0048_WYG_024-4a"/>
李沖晩出遂與鮑雁行周源又晩出於李徐希聖又晩<lb/>
出於周惜早死皆駸駸角鮑者也此所謂永嘉派也婺<lb/>
汪曙不及鮑者一子程汝亮晚出勝之而亦早死此所<lb/>
謂徽派也顔倫善決局不差一道足跡徧天下無能當<lb/>
者而李<graphic n="KR1690" url="https://raw.githubusercontent.com/kanripo/KR-Gaiji/master/images/KR1690.png" mimeType="image/png"/>時養晚出遂與之角倫䕶名不復肯應乃游<lb/>
呉中此所謂京師派也今後進中閩有陳生蔡生越有<lb/>
岑生揚有方生鼎立而蔡與岑尤張甚皆未可量也始<lb/>
永嘉守修郡志志伎藝曰鮑一中奕品第一李沖次之<lb/>
<pb n="KR3k0048_WYG_024-4b"/>
沖意不樂遂罷不復志而最後沖且老矣與<graphic n="KR1690" url="https://raw.githubusercontent.com/kanripo/KR-Gaiji/master/images/KR1690.png" mimeType="image/png"/>戰大敗<lb/>
數避匿程汝亮之遇<graphic n="KR1690" url="https://raw.githubusercontent.com/kanripo/KR-Gaiji/master/images/KR1690.png" mimeType="image/png"/>一再北遂為勁敵云<lb/>
弇州又有云問段柯古所載鳩摩羅什為人奕起子空<lb/>
處皆作龍鳳形信乎曰其人奕品下至八九道或可誘<lb/>
而成耳不然什公亦姑幻障人耳目無是理也問顧師<lb/>
言三十三著而勝神頭王信乎曰一說日本王也奕至<lb/>
三十三著而決勝所謂通神者也其猶在坐照上乎師<lb/>
言於品不登第一而攷之史古未有神頭國而日本王<lb/>
<pb n="KR3k0048_WYG_024-5a"/>
由來不入朝將無好事者為此勢以附㑹其說乎未可<lb/>
必也問孤山老姥之說信乎曰或有之然非積薪自神<lb/>
也好事者假神而抑積薪之語也所謂指示以攻守刧<lb/>
殺之方甚略曰是子可教以常勢耳其抑積薪可見也<lb/>
問一行於張燕公宅見積薪奕遂與之為敵且曰念貧<lb/>
道四句乗除語人人盡為國手信乎曰有之一行神於<lb/>
數者也神於數則可以觸類其曰四語乗除人人國手<lb/>
非也問陸子静一悟河圖數而勝國手信乎曰其徒假<lb/>
<pb n="KR3k0048_WYG_024-5b"/>
一行事而神其師之語也子静奕品甚下今不覩其遺<lb/>
文若葛藤而胡以能悟也問范寗兒之勝王抗信乎曰<lb/>
有之抗重而寗微也寗兒以有心待抗而抗以無心待<lb/>
寗兒猶之乎司馬仲達之於孔明也且此一局耳未可<lb/>
定也問滑能之事信乎曰能暴死耳奕者之神其說也<lb/>
是天人者勝能而何又假能也問王質爛柯之說信乎<lb/>
曰不然也堯至今三千六百年耳度不能十局也則為<lb/>
神仙者曷壽焉問劉仲甫之髙王積薪兩道也祝不疑<lb/>
<pb n="KR3k0048_WYG_024-6a"/>
之髙仲甫一道也晉士明之髙仲甫兩道也信乎曰果<lb/>
爾則積薪而上有四道矣仲甫之髙積薪也其持論也<lb/>
自為髙者也不疑士明之髙仲甫也乗瑕者也二子用<lb/>
壯而仲甫用衰也問王粲陸瓊之覆局信乎髙品哉曰<lb/>
惟仲甫與顔倫亦能之此善記者也非與於品者也問<lb/>
孟堅之有㫖也應璩之有勢也馬融曹攄王粲劉恢蔡<lb/>
洪梁宣之有賦也李尤之有銘也髙品哉曰唯永嘉林<lb/>
生有集焉而品第五也此工於文者也非與於品者也<lb/>
<pb n="KR3k0048_WYG_024-6b"/>
聲譜云陸博采名也魏陳思王曹子建製雙陸局置骰<lb/>
子二至唐末有葉子之戲未知誰置遂加骰子至于六<lb/>
按世本烏曹始置六博之戲乃行十二棋者博物志老<lb/>
子度函谷闗置樗蒲戲俱曰博李氏資暇按諸家子書<lb/>
骰子合作投子投擲之義今作骰子字非史記蔡澤說<lb/>
范睢曰博者欲大投裴駰注云投投子也乃投擲之義<lb/>
是樗蒲盧雉犢曰五木骰子也潘氏記閒譚曰骰子飾<lb/>
四以朱者因𤣥宗與貴妃采戰將北唯重四可轉敗為<lb/>
<pb n="KR3k0048_WYG_024-7a"/>
勝上擲而連呼叱之骰子宛轉良久而成重四上大恱<lb/>
命將軍髙力士賜四緋也<lb/>
蹴踘黄帝蹴兵勢所以練武士西京雜記云漢元帝好<lb/>
蹴踘以蹴踘為勞求相類而不勞者遂為彈棊之戲予<lb/>
觀彈棊絶不類蹴踘頗與擊鞠相近疑是𫝊寫誤耳唐<lb/>
薛嵩好蹴踘劉鋼勸止之曰為樂甚衆何必乗危邀頃<lb/>
刻之歡此亦擊鞠唐書誤述為蹴踘彈棊今人罕為之<lb/>
有譜一巻葢唐人所為其局方二尺中心髙如覆盂其<lb/>
<pb n="KR3k0048_WYG_024-7b"/>
巔為小壺四角微隆起今大名開元寺佛殿上有一石<lb/>
局亦唐時物也老學庵筆記言大名龍興寺有魏宫玉<lb/>
石彈棊局上有黄初中刻字政和中取入禁中李商隱<lb/>
詩曰玉作彈棊局中心最不平謂其中髙也白樂天詩<lb/>
曰彈棊局上事最妙是長斜長斜謂抹角斜彈一發過<lb/>
半局今譜中具有此法柳子厚叙棊用二十四棊者即<lb/>
此戲也漢書注云兩人對局白黒子各六枚與子厚所<lb/>
記小異如奕棊古局用十七道合二百八十九道黒白<lb/>
<pb n="KR3k0048_WYG_024-8a"/>
棊各百五十亦與後世法不同也又按世說云彈棊始<lb/>
自魏宫内裝器戲也文帝於此伎亦特妙用手巾拂之<lb/>
無不中有客自云能帝使為之客著葛巾拂棊妙踰於<lb/>
帝與雜記所記不同按丁廙賦云粉石霧散六師列陳<lb/>
跡行五首左右相親成列告誓三令五申事中軍政言<lb/>
合禮文號令既通兵棊啓路運若迴飇疾似飛兔前中<lb/>
却儛賈其餘怒風馳火燎令牟取五與前說互相發明<lb/>
然其制竟不可考定也又梁元帝謝東宫賚彈棊局啓<lb/>
<pb n="KR3k0048_WYG_024-8b"/>
云蓮花未易玉屑不工縁邊之法庶遵細柳之陣徘徊<lb/>
之勢方希明月之樓此又似言其形勢<lb/>
四維戲者衛尉摯侯所造也畫紙為局截木為棊收象<lb/>
元一分而為二立太極之正統班五常之列位剛柔異<lb/>
而作配趍舍同而從類或盤紆詰曲連延絡繹或間不<lb/>
容髪舍棊則獲圍成未合驕棊先出九道並列專都獨<lb/>
畢見東晉李尤賦又有夾食二人黄黒各七十棊横列<lb/>
于前第四道上甲乙迭推二棊夾一為食見藝經又悁<lb/>
<pb n="KR3k0048_WYG_024-9a"/>
悶先悶其位以十二時相從文曰同有文章虎不如龍<lb/>
豕者何為未如兔宫王孫盡分乃造黄鍾犬往兢馬非<lb/>
類相從羊奔蛇穴牛入雞籠亦見藝經又儒棊後魏侍<lb/>
中游藝肇性謙不競造儒棊其法知一禮二仁三義四<lb/>
信五信下白黑半方五分長寸善六敬七德八忠九順<lb/>
十方局尺五周道四十其用三十六四維之道通而棊<lb/>
謙退為上見後魏書格五吾丘壽王以格五召待詔孟<lb/>
康曰乗五閣不得故曰格五也見漢書象戲周武帝造<lb/>
<pb n="KR3k0048_WYG_024-9b"/>
見藝文類聚蹙融局取一道人行五棊見資暇録<lb/>
按後魏李羣序洛陽丘阿奴工握槊即䨇陸之戲相傳<lb/>
王弟遇罪將殺之弟從獄中為此戲以上之意言孤則<lb/>
易死亦似曹子建所作之義或謂之雙陸即今之所行<lb/>
是也宣武以後大盛於時又齊武成皇后與和士開握<lb/>
槊爾朱世隆與宋山攜握槊忽聞歘然嘆聲一局盡倒<lb/>
古今藝術圖云北方之人愛習輕趫之能每至寒食時<lb/>
為之中國女子學之乃以綵繩懸樓立架謂之鞦韆<lb/>
<pb n="KR3k0048_WYG_024-10a"/>
鼓舞木熈見淮南子水嬉見琴操角觝武帝作見漢書<lb/>
意錢見後漢梁統𫝊拔河小兒拽索對挽之見金坡遺<lb/>
事唐梯弄梯戲也見宛委編繩技見劍俠𫝊<lb/>
唐人詩中往往有紀當時戲劇如弄鉢頭張祜詩曰兩<lb/>
邊角子羊門裏猶學容兒弄鉢頭長竿張祜詩曰傾城<lb/>
人看長竿出一技初成趙解愁劉宴詩惟有長竿妙入<lb/>
神椀舞張祜詩曰揭手便拈金椀舞上皇驚笑悖拏兒<lb/>
熱戲祜詩熱戲争心劇火燒銅槌暗執不相饒弄老人<lb/>
<pb n="KR3k0048_WYG_024-10b"/>
顧況詩此生不復為年少今日從他弄老人弄卻翁伯<lb/>
盧綸詩何須更看卻翁伯即我此身如此人簸錢王建<lb/>
詩暫向玉花階上坐簸錢贏得兩三籌宫棊建詩宫棊<lb/>
布局不依經黒白分明子數停巡收張籍詩趂行移手<lb/>
巡收盡數數看誰得最多弄參軍薛能詩此日楊花初<lb/>
似雪女兒弦管弄參軍弄化生能詩芙蓉殿上中元日<lb/>
水拍銀盆弄化生弄猢猻羅隱詩何如買取猢猻弄一<lb/>
笑君王便著緋<lb/>
<pb n="KR3k0048_WYG_024-11a"/>
辛氏三秦記曰漢昭帝母藏弋手拳而有國色武帝寵<lb/>
之藏鈎此始也<lb/>
荆楚記有端午四民鬬百草之言劉禹錫詩曰若共呉<lb/>
王鬬百草不如應是欠西施則知起於呉王與西施也<lb/>
尚書故實云京國街陌中有以二刺蝟對打令者既合<lb/>
節奏又中章程<lb/>
龜背戲柳子厚詩云玉盤滴瀝黄金錢皎如文龜麗秋<lb/>
天八方定位開神卦六甲離離齊上下投變轉動𤣥機<lb/>
<pb n="KR3k0048_WYG_024-11b"/>
卑星流霞破相參差四分五裂勢未已出有入無誰能<lb/>
知乍驚散漫無處所須㬰羅列已如故據詩似博棊之<lb/>
類狀如龜背因以為名也<lb/>
今人以雙陸子壘髙為勝王建宫詞有云分明閒坐賭<lb/>
櫻桃休却投壺玉腕勞各把沉香雙陸子局中鬬壘阿<lb/>
誰髙知此戲從來久矣<lb/>
郝沖上官儀虞譚法各有投壺經張承賦有投壺圖卜<lb/>
恕有投壺新律司馬光有投壺新格王趯有投壺禮格<lb/>
<pb n="KR3k0048_WYG_024-12a"/>
劉仁敏有傾壺集徐泓王子沖沈敞及晉趙王舍人馬<lb/>
朗各有棊勢梁武有棊評栁惲有天監棊品范汪有圍<lb/>
棊九品序録韋珽有棊圖有奕棊經有棊經要略劉仲<lb/>
甫有忘憂集張學士有棊經唐績有棊圖徐鉉有棊圖<lb/>
義例有棊勢楊希璨有四聲角圖宋太宗有棊圖邵綱<lb/>
有博塞經魏文帝有皇博經鮑宏有小博經隋煬帝有<lb/>
二儀博經吕才有大博經董叔經有博經周武帝王褒<lb/>
何妥有象經王裕有注象經尹洙晁補之有象戲格司<lb/>
<pb n="KR3k0048_WYG_024-12b"/>
馬光有古局象棋圖盧還京有樗蒲經王子京有樗蒲<lb/>
經唐李翺有五木經梁冀有彈棊經魏丁廙有彈棊賦<lb/>
徐廣有彈棊譜張柬之有彈棊經王子京有彈棊圖有<lb/>
雙陸格張直佐有打毬儀注查同章有打毬要略唐李<lb/>
邰有骰子彩選格宋劉蒙叟有彩選格有尋仙彩選楊<lb/>
億有文班彩選格趙明逺有皇宋進士彩選尹洙張訪<lb/>
有宋朝文武彩選王慎修有宣和彩選洪濛子有選仙<lb/>
格又有選佛圖偽唐李後主妃周氏有擊蒙小葉子格<lb/>
<pb n="KR3k0048_WYG_024-13a"/>
有偏金葉子格有小葉子例劉蒙叟有葉子格謝景初<lb/>
宋迪有打馬格李易安有打馬圖朱河有除紅譜顧箬<lb/>
溪有牌譜袁太冲有胟陣篇通志又有趙昌言捉卧甕<lb/>
人格曹氏樗蒲滿席歡又有旋棊格謀戲格釣鼇圖採<lb/>
珠局格金龍戲格玉燭詩欵飲集改令式盡歡格角力<lb/>
記<lb/>
古有戲為名者蒼鷹郅都也乳虎寗成也香尉漢雍仲<lb/>
也井底蛙公孫述也大耳兒吕布謂漢昭烈也伏鸞鄧<lb/>
<pb n="KR3k0048_WYG_024-13b"/>
艾也隱鵠陸雲也癡虎魏許褚也髯參軍短主簿郄超<lb/>
王詢也十錢主簿元慶也驚蛺蝶魏收也妳母何承天<lb/>
也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>奴宋武帝也筆公尖頭奴魏杜弼也黄頷小兒崔<lb/>
㥄謂齊文襄也入鐵主簿長鬛公又齊鬚公魏許惇也<lb/>
癩兒刺史後魏瀛州刺史崔暹也餓彪將軍魏元暉也<lb/>
饑鷹侍中魏盧昶也被賧刺史宋益州刺史垣閎也黒<lb/>
面僕射元魏元欽也赤牛中尉元魏元仲景也瞎虎魏<lb/>
谷楷也卧虎魏李崇也黄瓢少師桃弓僕射齊郭祚也<lb/>
<pb n="KR3k0048_WYG_024-14a"/>
細眼奴文中子謂房𤣥齡也羊鼻公唐魏徴也鬼婆武<lb/>
后也人猫李義府也喜鵲竇申也斗酒學士唐待詔門<lb/>
下省王績也銅山大賊李義府也呷酸節度使唐李景<lb/>
略也捉船使君唐末横州刺史郭氏也四明遂老賀知<lb/>
章也多田翁盧從愿也肉腰刀李林甫也又索鬬雞亦<lb/>
李林甫也紫袍主事唐韋君素也不利市秀才唐相國<lb/>
夏侯孜也偽荆卿唐甄戈任俠也酒可郎唐節度使王<lb/>
詔鼎也補脣先生方千也醉部落唐倪若水也地藏菩<lb/>
<pb n="KR3k0048_WYG_024-14b"/>
薩唐史思明呼李光弼也人頭羅刹唐御史李全交也<lb/>
亦號鬼面夜义没字碑唐趙崇也伏獵侍郎唐户部侍<lb/>
郎蕭炅也侏儒郎中唐兵部侍郎常慎也金牛御史嚴<lb/>
昇期也四其御史唐鄭洪霸也斵忩舍人唐楊焰也縮<lb/>
䓗御史唐御史侯思正也美唐博士唐楊燝也判詩博<lb/>
士王仁谷也伴食宰相盧懐慎也癡宰相楊再思也抝<lb/>
木枕措大唐仇士良謂學士崔慎由也驅驢宰相王及<lb/>
善也肓宰相闗播也足穀翁唐相韋宙也麻膏宰相崔<lb/>
<pb n="KR3k0048_WYG_024-15a"/>
𦙍也粥飯僧五代李愚為宰相無所事事也僂鑼兒漢<lb/>
劉銖謂李業也曲子相公晉和凝也軟餅中丞蜀韋嘏<lb/>
也風月主人蜀歐陽彬也酒囊飯袋五代馬氏子也邊<lb/>
和尚南唐邊鎬也癭相王欽若也鶴相丁謂也媪相童<lb/>
貫也三㫖宰相王珪也猢猻待制王黼子閎孚也九子<lb/>
母夫錢穆父也風流骸骨王梅運句也浪子宰相李邦<lb/>
彦也<lb/>
李守素尤精譜學人號肉譜虞世南改為人物志婁師<lb/>
<pb n="KR3k0048_WYG_024-15b"/>
德長大而貌異於衆又病足張元一目為失轍方相又<lb/>
曰衛靈公言衛䕶靈柩亦方相也唐楊炯每呼朝士為<lb/>
麒麟楦或問之曰今假弄麒麟者必修飾其形覆之驢<lb/>
上宛然異物及去其皮還是驢耳無德而朱紫何以異<lb/>
是魏光乗好題目人姚元之長大行且速號趂蛇鵲王<lb/>
旭短而黑醜號烟薰木棖楊仲嗣躁急號熱𨫼上猢猻<lb/>
張元一目蘇味道為九月得霜鴈王方慶如十月被凍<lb/>
蠅又張鸑號青錢學士以其萬選萬中時有明經董萬<lb/>
<pb n="KR3k0048_WYG_024-16a"/>
舉九上不第號白蠟明經蔣凝侍郎亦有人物時號水<lb/>
月觀音唐陸慎言妻慎言宰尉氏政不在己吏民語曰<lb/>
胭脂虎宋哲宗朝謝悰試賢良方正賜進士出身悰謝<lb/>
免云勅命未敢祇受乃以抵為祇以授為受劉安世奏<lb/>
曰唐有伏獵侍郎今有抵授賢良又荆州每歲解舉人<lb/>
多不成名號天荒解劉蛻以荆解及第後號破天荒又<lb/>
楊存中人號為髯閹以其多髯而好逢迎也<lb/>
袁利見為性頑獷方棠謂袁生已封三鹿郡公見幽燕<lb/>
<pb n="KR3k0048_WYG_024-16b"/>
記<lb/>
唐末喬子曠詩喜用僻事人號狐穴詩人<lb/>
唐賈忠言撰御史本草以裏行為合口椒最有毒監察<lb/>
為開口椒毒微殺殿中為蘿蔔侍御史為脆梨漸有佳<lb/>
味<lb/>
石晉復主詞以天為碧翁翁見清異録<lb/>
散樂謂天為崖公見教坊記<lb/>
隋煬帝常泛舟忽隂風頗緊歎曰此風可謂跋扈將軍<lb/>
<pb n="KR3k0048_WYG_024-17a"/>
汴老圃紀生一鋤芘三十口病篤呼子孫戒曰此二十<lb/>
畝地便是青銅海也<lb/>
金樓子有士人把書即睡梁人因呼為黄妳<lb/>
孫樵謂史書曰墨兵見羣玉集<lb/>
時戢為青陽丞潔己勤民肉味不知日市豆腐數個邑<lb/>
人呼豆腐為小宰羊<lb/>
唐陳喬蒸肫曰此糟糠氏面目殊乖而風味不淺<lb/>
當塗一種酒麯皆發散藥見風即消既不久醉又無腹<lb/>
<pb n="KR3k0048_WYG_024-17b"/>
滯之患人號曰快活湯士大夫呼為君子觴<lb/>
虢國夫人懸鹿腸於梁上注酒腸中結其端欲飲則解<lb/>
開注于盃中號聖酒將軍見酒中𤣥<lb/>
世說桓温主簿善别酒好者為青州從事惡者為平原<lb/>
督郵青州齊郡謂到臍下平原有革縣言在鬲上住也<lb/>
劉跋字斯立命酒為玉友仍為作傳<lb/>
王世充僣號謂羣臣曰萬幾殷繁所以輔朕和氣者唯<lb/>
酒功宜封天禄大夫<lb/>
<pb n="KR3k0048_WYG_024-18a"/>
唐穆宗臨芳殿賞櫻桃進西涼州蒲桃酒帝曰飲此頓<lb/>
覺四體醇和真太平君子<lb/>
唐末馮翊城外酒家門上書有含春王三字酒也<lb/>
彭城王勰呼茗為酪奴<lb/>
湯恱有森伯頌葢茶也<lb/>
胡嶠飲茶詩中聮云沾牙舊姓餘甘氏破睡當封不夜<lb/>
侯<lb/>
孫樵送茶與人書云晩甘侯十五人遣侍齋閣<lb/>
<pb n="KR3k0048_WYG_024-18b"/>
拊掌録宋熈寜後茶禁日嚴人目茶為草大蟲<lb/>
宣室志上于芙蓉園獲晉時宜春苑中白鹿角際有銅<lb/>
牌字之曰山客<lb/>
北史齊後主以馬為逍遥郡君<lb/>
吉祥座杜重威馬也肉胡床景延廣馬也<lb/>
五代劉旻呼黄騮馬為自在將軍<lb/>
哥舒翰馬曰赤將軍見馬癖記<lb/>
宋袁淑俳諧集有廬山公九錫文指驢也<lb/>
<pb n="KR3k0048_WYG_024-19a"/>
天成中以牛者耕之本殺禁甚嚴有盗私販不敢顯其<lb/>
名宛稱曰革餌亦猶李甘家號甘子為金輪觀又楊虞<lb/>
卿家號魚為水花羊陸象先家號象為鈍公子李栖筠<lb/>
家號犀為獨笋牛又石虎時號虎為黄猛朱全忠時號<lb/>
鐘為太聖銅俱以避諱故也<lb/>
倦游録廣南人食䑕謂之家鹿<lb/>
唐末劉訓賞花繫水牛數百在前指曰此劉氏黒牡丹<lb/>
也<lb/>
<pb n="KR3k0048_WYG_024-19b"/>
三國典略齊髙緯以波斯狗為赤虎儀同<lb/>
唐拱州有人畜豬致富號豬為烏金見朝野僉載<lb/>
唐昭宗賜弄猴號孫供奉<lb/>
東坡詩謂猿為黒衣郎<lb/>
髙緯號鷹為凌霄郡君<lb/>
詩疏謂鶴為皂君<lb/>
漢武外紀廣南進白鸚鵡呼為雪衣女<lb/>
茅君傳稱鶴為九轉還丹使<lb/>
<pb n="KR3k0048_WYG_024-20a"/>
方言鷦一名女匠<lb/>
樹萱録呼鷺為碧繼翁東坡呼鷺為雪衣兒<lb/>
李昉謂鶴為仙客鸚鵡為隴客白鷴為閒客鷺為雪客<lb/>
孔雀為南客<lb/>
僧家謂雞為鑽籬菜<lb/>
唐御史臺記張昌宗族叔為太學博士畜一雞呼為勃<lb/>
公子<lb/>
禮部郎康凝畏妻有聲妻嘗病求烏鴉作藥而積雪未<lb/>
<pb n="KR3k0048_WYG_024-20b"/>
消難以網捕妻大怒欲加捶楚凝畏懼涉泥出郊用粒<lb/>
引致之僅獲一枚同省劉尚賢戲之曰聖人以鳳凰來<lb/>
儀為瑞君獲此免禍可謂黒鳳凰矣<lb/>
御史符昭逺常曰鴨頗類乎鵝但足短耳宜謂減足鵝<lb/>
雀多在殿閤鴟尾及人家屋獸窠故或有呼瓦亭仙者<lb/>
李正己被囚執夢云青雀即報喜也是旦果有羣雀啁<lb/>
啾色皆青蒼至今李族居淄青者呼雀為青喜<lb/>
章貢小蒙川蘇氏山林中多鳩賔客滿坐悉饜飫一網<lb/>
<pb n="KR3k0048_WYG_024-21a"/>
數十百咄嗟可具故其黨戲之曰此君家肉寄生也<lb/>
雉一名九苞奴謂其有文無德真鳳凰之奴𨽻耳然雉<lb/>
何言無德其性耿介處不溷域<lb/>
開元遺事明皇宫中養鴿號曰半天嬌<lb/>
天寶遺事申王有髙麗赤鷹岐王有北山黄鶻上甚愛<lb/>
之每獵置于駕前帝目之為決雲兒<lb/>
明皇封鸚鵡為緑衣使者<lb/>
陶榖曰腽肭臍不可常得野雀久食積功固亦峻緊葢<lb/>
<pb n="KR3k0048_WYG_024-21b"/>
家常腽肭臍<lb/>
鄭遨隱居有髙士問何以閱日對曰不注目於婆娑兒<lb/>
即側耳於鼓吹長謂玩鷗而聽蛙也<lb/>
臨川李善寧之子十歲能即席賦詩親友嘗以貧家壁<lb/>
試之略不搆思吟曰椒氣從何得燈光鑿處分拖涎來<lb/>
藻飾惟有篆愁君指蝸牛也<lb/>
本草綱目謂樗雞為紅娘子蕪青為青娘子蜣蜋為夜<lb/>
遊將軍<lb/>
<pb n="KR3k0048_WYG_024-22a"/>
温庭筠嘗得一句云蜜官金翼使久之又聮其下曰花<lb/>
賊玉腰奴道蜂蜨也<lb/>
酉陽雜俎謂蜂為孔昇翁<lb/>
國憲家猷謂鼈曰裙襴大夫烏衣開國侯<lb/>
唐故宫池中有一六目龜或出曝背人見其甲上有刻<lb/>
字微金曰平福公卜君靈<lb/>
雲仙雜記謂龜曰先知君<lb/>
京洛白鱔甚佳烹治罕有得法者周寺人楊承禄造脫<lb/>
<pb n="KR3k0048_WYG_024-22b"/>
骨獨為魁冠禁中時亦宣索承禄進之文其名曰輭燈<lb/>
雪八龍<lb/>
抱朴子謂蟹為無腸公子<lb/>
僧家謂魚為水梭花<lb/>
梁韋琳作䱉表曰伏覩除書以臣為糝缶將軍油蒸校<lb/>
尉臛州刺史<lb/>
蒜五代中呼麝香草<lb/>
杜頥不可無韭人惡其噉候其僕市還潛取棄之怒罵<lb/>
<pb n="KR3k0048_WYG_024-23a"/>
曰奴狗安得去此束金也<lb/>
貧家以蔬茹為纒齒羊<lb/>
孫公談圃謂芡為水硫黄<lb/>
東坡詩謂筍為玉版師<lb/>
樊宗師園記謂柏曰蒼官竹曰青士<lb/>
張敏叔祠部有名花十客姚伯聲得三十客牡丹為貴<lb/>
客梅為清客蘭為幽客桃為妖客杏為豔客蓮為溪客<lb/>
木犀為岩客海棠為蜀客躑躅為山客梨為澹客瑞香<lb/>
<pb n="KR3k0048_WYG_024-23b"/>
為閨客菊為壽客木芙蓉為醉客酴醿為才客臘梅為<lb/>
寒客瓊花為仙客素馨為韻客丁香為情客葵為忠客<lb/>
含笑為佞客楊花為狂客玫瑰為刺客月季為痴客木<lb/>
槿為時客安石榴為村客鼓子花為田客棣棠為俗客<lb/>
曼陀羅為惡客孤燈為窮客棠梨為鬼客<lb/>
江南以蘭為香祖<lb/>
女紅餘志南華封蘭為世愛君竹為户牖君梅為寄春<lb/>
君<lb/>
<pb n="KR3k0048_WYG_024-24a"/>
懐素居零陵庵東郊植芭蕉根𢃄幾萬取葉代紙而書<lb/>
號其所曰緑天庵<lb/>
方鎔隱天門山以㯶櫚葉拂書號曰無塵子見髙士春<lb/>
秋<lb/>
國憲家猷謂蘆為蕭寒郡假節侯<lb/>
酉陽雜俎謂蓮為湖目<lb/>
蔡君謨詩以荔枝為絳衣仙子<lb/>
天寳年内中柑樹結實帝日與貴妃賞玩呼為瑞聖奴<lb/>
<pb n="KR3k0048_WYG_024-24b"/>
建業園丁種枇杷者矜其色曰䗶兄種梨者詫其味曰<lb/>
蜜父<lb/>
後唐苑中環桃實特異莊宗曰昔人以橘為千頭木奴<lb/>
此不為餘甘尉乎<lb/>
陸展郎中見楊梅歎是日精見常奉真湘潭記<lb/>
清泠真君外訣枸杞號為三清蔓其苗為換骨菜<lb/>
呉茱茰艾葉川椒杜仲乾木爪木鼈肉瓦上松花扈信<lb/>
之名曰鍊骨湯仙家謂之水炙<lb/>
<pb n="KR3k0048_WYG_024-25a"/>
仙書以茱茰為辟邪翁菊花為延壽客<lb/>
椒又名扁鵲鈴蜀産者上葉為木故青皮屬火故赤花<lb/>
應土故黄膜垂金故白子附水故黒五行全足草中大<lb/>
丹服餌家重之<lb/>
海録云天狗人參也天猪菖蒲也天牛雌黄也天羊雄<lb/>
黄也天鼠防風也日精雲母也地髓地黄也道人頭蒼<lb/>
耳也秋子茱茰也山精术也兔縷兔絲子也史系云胡<lb/>
王使者羌活也小說市語國老甘草也酉陽雜俎丹山<lb/>
<pb n="KR3k0048_WYG_024-25b"/>
魂雄黄也青要女空青也<lb/>
清異録云苾蒭清本良於醫藥數百品各以角貼所題<lb/>
名字詭異其源出于天成中進士侯寧極戲造藥譜一<lb/>
卷盡出新意改立别名假君子<hi>牽牛</hi>昌明童子<hi>川烏頭</hi>淡伯<lb/>
<hi>厚朴</hi>木叔<hi>胡/椒</hi>雪眉同氣<hi>白扁/豆</hi>含丸使者<hi>椒/</hi>馘毒仙<hi>預知子</hi>貴<lb/>
老<hi>陳皮</hi>逺秀卿<hi>沉/香</hi>化米先生<hi>神/麯</hi>九日三官<hi>呉茱/茰</hi>燄叟<hi>硫黄</hi>三<lb/>
閭小玉<hi>白芷</hi>中黄節士<hi>麻/黄</hi>時美中<hi>蒔/蘿</hi>導河掾<hi>木猪/苓</hi>𠻳神<hi>五味</hi>
<hi>子</hi>曲方氏<hi>防/風</hi>削腎中尉<hi>三稜中/一作都</hi>白天壽<hi>闕/</hi>洞庭奴𨽻<hi>枳殻</hi>
<pb n="KR3k0048_WYG_024-26a"/>
黄英石<hi>檀香</hi>緑劍真人<hi>菖/蒲</hi>魏去疾<hi>阿/魏</hi>禹孫<hi>澤/瀉</hi>槖籥尊師<hi>仙靈</hi>
<hi>脾</hi>風稜御史<hi>史君/子</hi>雪如來<hi>白/蔗</hi>風味團頭<hi>縮/砂</hi>郝肺侯<hi>款冬花</hi>
骨鯁元君<hi>蓽薢</hi>苦督郵<hi>黄/芩</hi>調睡叅軍<hi>酸棗/仁</hi>黒司命<hi>從容</hi>知微<lb/>
老<hi>白薇</hi>太清尊者<hi>朴/硝</hi>既濟公<hi>升/麻</hi>泠翠金剛<hi>石南葉</hi>脫桃嬰兒<lb/>
<hi>桃仁</hi>澁翁<hi>訶梨/勒</hi>抱靈居士<hi>香附/子</hi>隨陽給事中<hi>甘遂</hi>斜枝大夫<lb/>
<hi>草龍膽</hi>野父<hi>白頭/翁</hi>建陽八座<hi>蛇床/子</hi>𤣥房仲長統<hi>皂莢</hi>藂生藥<lb/>
王<hi>覆盆子</hi>仁棗<hi>川楝/子</hi>石仲寧<hi>滑/石</hi>命門録事<hi>安息/香</hi>隱上座<hi>郁李</hi>
<hi>仁</hi>水狀元<hi>紫/蘇</hi>飛風道者<hi>牙/硝</hi>帝膏<hi>蘇合/香</hi>畢和尚<hi>畢燈茄</hi>金山<lb/>
<pb n="KR3k0048_WYG_024-26b"/>
力士<hi>自然硝</hi>麝男<hi>甘/松</hi>氷喉尉<hi>薄/荷</hi>草東牀<hi>大腹/皮</hi>腎曹都尉<hi>葫蘆</hi>
<hi>巴</hi>壽祖<hi>威靈/仙</hi>玲瓏霍去病<hi>藿/香</hi>千眼油<hi>𬎼/人</hi>延年卷雪<hi>桑白皮</hi>
水銀腊<hi>輕粉</hi>黄香影子<hi>梔/子</hi>六亭劑<hi>五味/子</hi>顯明犯<hi>阿膠</hi>出様珊<lb/>
瑚<hi>木通</hi>中央粉<hi>蒲/黄</hi>瘡帚<hi>何首/烏</hi>支解香<hi>丁/香</hi>洗瘴丹<hi>㯽/榔</hi>海腊<hi>麒麟</hi>
<hi>竭</hi>水磨橄欖<hi>金鈴/子</hi>無名印<hi>地/榆</hi>無憂扇<hi>枇杷/葉</hi>鬼木串<hi>槐角</hi>黒<lb/>
煞星<hi>夜明砂</hi>續命筒<hi>乾/漆</hi>蠻龍古血<hi>没/藥</hi>羽化魁<hi>五加皮</hi>清涼種<lb/>
<hi>香薷</hi>度厄錢<hi>連/翹</hi>湯主<hi>山茱/茰</hi>聖蘢鬆<hi>瞿/麥</hi>翻胃木<hi>常/山</hi>醒心枝<hi>逺志</hi>
玉皇𤓰<hi>馬兜鈴</hi>偷宻珊瑚<hi>甘/草</hi>德兒<hi>杏/仁</hi>混沌螟蛉<hi>寄生</hi>永嘉聖<lb/>
<pb n="KR3k0048_WYG_024-27a"/>
脯<hi>乾薑</hi>紅心石<hi>赤石/脂</hi>藥本<hi>五靈/脂</hi>静風尾<hi>荆/芥</hi>正坐丹砂<hi>附子</hi>迎<lb/>
陽子<hi>兔絲子</hi>山屠<hi>黄/糵</hi>脾家瑞氣<hi>肉荳/蔲</hi>甜面淳于<hi>蜜陀僧</hi>剔骨<lb/>
香<hi>青皮</hi>痰宫劈厯<hi>半/夏</hi>玉虛飯<hi>龍/腦</hi>鎖眉根<hi>苦/參</hi>黒龍衣<hi>鼈甲</hi>小帝<lb/>
青<hi>青鹽</hi>百辣雲<hi>生/薑</hi>縷帯米<hi>麥/糵</hi>半夏精<hi>天南/星</hi>夜金<hi>雄黄</hi>沙田髓<lb/>
<hi>黄精</hi>無聲虎<hi>大/黄</hi>小昌明<hi>草烏/頭</hi>草兵<hi>巴/豆</hi>巢烟九助<hi>烏梅</hi>百子堂<lb/>
<hi>草果子</hi>皺面還丹<hi>人/參</hi>琥珀孫<hi>松/脂</hi>賊參<hi>薺/艽</hi>不死麫<hi>闕/</hi>火泉<hi>竹瀝</hi>
比目<hi>闕</hi>沉香<hi>烏/藥</hi>陸續丸<hi>蔓荆/子</hi>地白<hi>爪蔞/根</hi>天豆<hi>破故紙</hi>滴膽<lb/>
芝<hi>黄連</hi>新羅白肉<hi>白附/子</hi>痩香嬌<hi>丁/黄</hi>破闗符<hi>蓬莪/术</hi>玉絲皮<hi>杜仲</hi>
<pb n="KR3k0048_WYG_024-27b"/>
<hi>一作王孫友</hi>血櫃<hi>牡丹/皮</hi>川元蠢<hi>黄耆一/作几元</hi>九女春<hi>度/耳</hi>百藥綿<hi>黄耆</hi>
英華庫<hi>益智</hi>通天拄杖<hi>牛/膝</hi>赤天佩<hi>姜/黄</hi>丹田霖雨<hi>巴㦸</hi>百丈鬚<lb/>
<hi>石斛</hi>飛天蕋<hi>旋復/花</hi>安神隊杖<hi>麥門/冬</hi>鄆芝<hi>天/麻</hi>錦繡根<hi>芍藥</hi>草魚<lb/>
目<hi>薏苡仁</hi>茅君寳篋<hi>蒼/术</hi>尉陀生<hi>桂/</hi>鍊形松子<hi>柏子仁</hi>蘆頭豹<lb/>
子<hi>柴胡</hi>丑寳<hi>牛/黄</hi>肚裏屏風<hi>艾/</hi>九畹菜<hi>澤/蘭</hi>女二天<hi>當歸</hi>天通緑<lb/>
<hi>木香</hi>旱水晶<hi>鵬/歸</hi>還元大品<hi>地/黄</hi>兩平章<hi>羌/活</hi>死氷<hi>白僵蠶</hi>一寸樓<lb/>
臺<hi>蜂巢</hi>三尺籙<hi>枸/杞</hi>無情手<hi>
                        <graphic n="KR1504" url="https://raw.githubusercontent.com/kanripo/KR-Gaiji/master/images/KR1504.png" mimeType="image/png"/>/砂</hi>拔萃團<hi>麝/香</hi>緑鬚姜<hi>細辛</hi>笑靨金<lb/>
<hi>菊花</hi>走根梅<hi>乾/葛</hi>八月珠<hi>茴/香</hi>銀條德星<hi>山/藥</hi>埋光烏藥<hi>良姜</hi>椹聖<lb/>
<pb n="KR3k0048_WYG_024-28a"/>
<hi>畢撥</hi>破軍殺<hi>大/㦸</hi>吉祥杵<hi>桔/梗</hi>金母蛻<hi>鬱/金</hi>線子檀<hi>芽香</hi>良醫匕首<lb/>
産家大器<hi>秦芁</hi>滴金卵<hi>延胡/索</hi>鬼丹<hi>芦苓鬼/一作兒</hi>宜州様子<hi>白荳蔲</hi>
瓦壠班<hi>貝母</hi>孝梗<hi>知/母</hi>萬金茸<hi>紫/苑</hi>秦尖<hi>蒺/莉</hi>西天蔓<hi>前/胡</hi>蕨臣<hi>巻柏</hi>
五福臠<hi>白斂</hi>保生藂<hi>藁/本</hi>狨奴<hi>狗/脊</hi>蒜腦藷<hi>百/合</hi>備身弩<hi>芫花</hi>
郗詵射策第一再拜其筆曰龍須友使我至此見龍須<lb/>
志<lb/>
文嵩封筆為管城侯墨為松滋侯楮為好畤侯研為即<lb/>
墨侯<lb/>
<pb n="KR3k0048_WYG_024-28b"/>
薛稷為筆封九錫拜墨曹都統黒水郡王兼毛州刺史<lb/>
為墨封九錫拜為燕督䕶𤣥香太守兼毫州諸郡平章<lb/>
事又為紙封九錫拜楮國公白州刺史統領萬字軍界<lb/>
道中郎將又為研封九錫拜離石鄉侯使持節即墨軍<lb/>
事長史兼鐵面御史見雲仙雜記<lb/>
開元中後宫繁衆侍御寢者難於取捨為彩局兒以定<lb/>
之集宫嬪用骰子擲最勝一人乃得專夜宦璫私號骰<lb/>
子為剉角媒人<lb/>
<pb n="KR3k0048_WYG_024-29a"/>
拊掌録奕者多廢事故人目棋枰為木野狐<lb/>
溺曰房中弱水見於道書溺器曰夜瀦見清異録<lb/>
光濟叟燭也握君如意也火寸取燈也見清異録<lb/>
歐陽通善飾文房命貝光曰發光地菩薩界尺曰由準<lb/>
氏筆曰畦宗郎君裁刀曰治書奴<lb/>
司空說鏡為容成侯又曰壽光侯見物名要覽<lb/>
韓退之革華傳以靴為下邳侯<lb/>
王僧䖍惡白髪一日對客左右進銅鑷僧䖍曰却老先<lb/>
<pb n="KR3k0048_WYG_024-29b"/>
生至矣見南康記<lb/>
　<lb/>
　<lb/>
　<lb/>
　<lb/>
　<lb/>
　<lb/>
　說略巻二十四<lb/>
</p>
<p>
</p>
  </div>
</body>
</text>
</TEI>
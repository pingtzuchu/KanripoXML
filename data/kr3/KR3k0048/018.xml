<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>説畧卷十八</head>
    <p>
<pb n="KR3k0048_WYG_018-1a"/>
欽定四庫全書<lb/>
　説畧卷十八　　　　　　明　顧起元　撰<lb/>
　　㝠契上<lb/>
老子一名李耳字伯陽二名雅字伯宗三名忠字伯光<lb/>
四名石字孟公五名重字子文六名定字元陽七名元<lb/>
字伯始八名顯字元生九名徳字伯文老子身九變有<lb/>
七十二相八十一好七十二相者頭圓為天伏晨蟠起<lb/>
玉枕穹窿皓髪如鶴長七尺餘眉有北斗其色翠緑其<lb/>
<pb n="KR3k0048_WYG_018-1b"/>
間紫毛長五寸餘虎髭龍髯素潔如絲耳無輪郭中有<lb/>
三漏髙平於頂厚而且堅兩目日光方瞳緑筋鼻有雙<lb/>
柱形如截筒口方如海脣赤如丹氣有紫色其香如蘭<lb/>
齒如編貝其堅如銀數有六八上下均平舌長且廣形<lb/>
如錦文玉泉充溢其味甘香每發妙言聲如金玉顴髙<lb/>
而起頤方若矩日角月圓金容玉姿龍顏肅肅鳳視閒<lb/>
閒額有兑象參午上達天庭平坦金匱充盈腹有白痣<lb/>
頤有玉丸項有三約鶴素昻昻垂臂過膝手握十文其<lb/>
<pb n="KR3k0048_WYG_018-2a"/>
指纎長爪有玉甲身有緑毛胸有偃骨背具河魁臍深<lb/>
寸餘腹軟如綿心有錢文腹有赤痣眼有輪文足蹈二<lb/>
卍指有乾坤身長丈二徧體芳香面方而澤上下三停<lb/>
身如金剛貌若琉璃行如虎歩動若龍趨此其相也左<lb/>
扶青龍右據白虎前導朱雀後從𤣥武頭䕃紫文足履<lb/>
蓮花項負兩景五明曜目身有圓象洞照九天兼前仙<lb/>
相光色竒妍總八十一謂之好也見法輪經及老子史<lb/>
略<lb/>
<pb n="KR3k0048_WYG_018-2b"/>
武夷山志有魏王頭顱骨大如斗按真仙通鑑云昔有<lb/>
魏王名子騫在同州立王城對大王石東去十里今城<lb/>
址尚在又云有張湛孫綽白石先生男女十二人詣此<lb/>
山求道謁魏王為地主時天旱魏王置酒脯祭仙祈雨<lb/>
有仙人乘雲鶴而下張湛獻詩一絶云武夷山下武夷<lb/>
君云云仙人甚喜乃授以道要許居此山至八百年後<lb/>
方換骨歸天至期果爾脱化其骨藏長棺於小藏巖凡<lb/>
十三具按春秋以前諸侯無封魏王者戰國時魏王又<lb/>
<pb n="KR3k0048_WYG_018-3a"/>
不南徙且其時無七言絶詞㫖凡鄙其為附㑹無疑也<lb/>
郭璞詩所謂右拍洪崖肩及洪崖頷下頤者姓張或云<lb/>
黃帝之臣伶倫也又云神農氏師堯時已三千嵗漢武<lb/>
帝時衛度世入華山尋其父叔卿叔卿與數人博問為<lb/>
誰則洪崖巢父許由之類是也真誥云洪崖先生今為<lb/>
洞真在青城山其隱跡在豫章西山洪井在伏龍山北<lb/>
崖左右相傳為煉丹處若宋人畫所謂長七尺五寸戴<lb/>
烏帽衣紅蕉葛衫烏犀帶短抝鞾笻竹杖跨白騾從者<lb/>
<pb n="KR3k0048_WYG_018-3b"/>
五曰橘栗术葛拙負六角扇垂雲笠方木鐙二𤣥書木<lb/>
如意長生瓢魏惠壺木柱杓者張藴也自稱洪崖先生<lb/>
或云即其後身葢詩畫二家之所稱實有兩洪崖不相<lb/>
蒙也<lb/>
禹為柴庭真人夏啟為東明公文王為西明公召公為<lb/>
南明公季札為北明公周公為北帝師孔子為太極上<lb/>
真公治九嶷山一云廣桑山真官顔回為明晨侍郎後<lb/>
為三天司直一云與卜商為修門郎吳季子為修文郎<lb/>
<pb n="KR3k0048_WYG_018-4a"/>
莊周為太𤣥博士一云為闈編郎墨翟為太極仙卿屈<lb/>
原為海伯統八海鬼谷子為太𤣥師治青城山張良為<lb/>
門下侍郎淮南王守天厠東方朔為華陽洞主賈誼為<lb/>
西明都禁郎謫太山司馬張衡揚子雲為北方鬼帝治<lb/>
羅鄷山嚴君平尚在峩眉山臧洪為北天門亭長荀彧<lb/>
為北明公賔友孔融為後中衛大將軍王弼為丘監郭<lb/>
景純為都録司命治雲臺山周顗為鬼官司命郗鑑為<lb/>
南門亭長田録紀瞻為天北修門郎與虞譚更直守天<lb/>
<pb n="KR3k0048_WYG_018-4b"/>
門顧和為執葢郎溫太真為監海伯杜預為長史龎徳<lb/>
爰愉李廣解結王嘉徐庶何晏殷浩俱侍帝宸庾亮為<lb/>
北太常前中衛大將軍陶侃為西河侯蔡謨為長史謝<lb/>
㓜輿為左副監曹植為遮須國王劉聰亦為遮須國王<lb/>
蔡邕為修文郎劉禎王粲徐幹俱為侍中王茂𢎞為尚<lb/>
書令葛洪為太極左仙公陶隠居為蓬萊都水大監一<lb/>
云蓬萊仙監魏鄭公為太陽都録大監李長吉召賦玉<lb/>
樓記杜佑馬總為六押大都統司馬承楨為東華青童<lb/>
<pb n="KR3k0048_WYG_018-5a"/>
道君李太白為東華真人唐明皇為孔昇真人白居易<lb/>
為海山院主韓退之為真官杜子美生前為文星典吏<lb/>
其圽也又與李青蓮輩優游江湖稱散仙顏魯公為北<lb/>
極驅邪院左判官韓魏公為紫府真人石曼卿為芙蓉<lb/>
城主丁度為芙蓉館主王平甫為靈芝館仙官蘇子瞻<lb/>
為奎宿一云紫府押衙劉景文為雷部掌亊吕誨侍上<lb/>
帝游炎洲為司紏許收為北斗君陳康伯為北斗主簿<lb/>
歐陽仲純為長白山主龎丞相籍為王屋山道君劉丞<lb/>
<pb n="KR3k0048_WYG_018-5b"/>
相沆為九江真人又與吕夷簡李廸龎籍富弼俱處五<lb/>
相清燕之堂冦萊公為閆浮提王田畫為淮陽土神蔡<lb/>
忠惠亦為閆浮提王沈文通為地下曹司<lb/>
真誥云仙官上下次秩有左右府左右公左右卿左右<lb/>
大夫左右御史明大洞真經者為仙卿服金丹者為大<lb/>
夫服衆芝為御史若得太極隱芝服之便為仙公真人<lb/>
矣<lb/>
雜俎所載仙藥有鍾山白膠閬風石腦黑河蔡瑚太㣲<lb/>
<pb n="KR3k0048_WYG_018-6a"/>
紫麻太極井泉夜津日草青津碧荻圓丘紫柰白水靈<lb/>
蛤八天赤薤髙邱餘糧滄浪青錢三十六芝龍胎醴九<lb/>
鼎魚火棗交梨鳳林鳴醅中央紫蜜崩岳電栁𤣥都綺<lb/>
葱夜牛伏骨神吾黃藻炎山夜日𤣥霜絳雪環剛樹子<lb/>
赤樹白子佪水玉精白琅霜紫醬月醴虹丹鴻丹又載<lb/>
藥草異號丹山魂雄黃也青腰女空青也靈華汎腴薰<lb/>
陸香也北帝𤣥珠消石也東華童子青木香也五精金<lb/>
陽起石也流丹白膏胡粉也倒行神骨戎鹽也亭炅獨<lb/>
<pb n="KR3k0048_WYG_018-6b"/>
生雞舌香也白虎脱齒金牙石也靈黃石流黃也陸虛<lb/>
遺生龍骨也章陽羽𤣥白附子也緑伏石母慈石也絳<lb/>
晨伏胎茯苓也七白靈蔬薤白華也一名守宅一名家<lb/>
芝伏龍李蘇牙樹此成式所記也按漢武内傳又載王<lb/>
母有風實雲子碧海琅菜扶桑丹椹長河文藻太真紅<lb/>
芝九色鳳腦班龍黑胎蒙山白鳯之䏲靈丘蒼鸞之血<lb/>
雞跖集載武夷君食河祗脯神仙傳載謝𤣥卿逢仙設<lb/>
鳳冠粟龍睛稻素麟脂班螭髓雲仙雜記載始皇遣徐<lb/>
<pb n="KR3k0048_WYG_018-7a"/>
福求金菜玉蔬藝文類聚載劉孝標啓有松子玉漿衞<lb/>
卿雲液孝經援神契載仙藥之上者丹砂黃金白金次<lb/>
諸芝五雲明珠太乙禹餘糧石中黄子石桂英石流丹<lb/>
石耛曾青松柏脂茯苓地黄麥門冬巨勝重樓黄連石<lb/>
掌杼石家紫西京雜記載馬肝石穆天子傳載金膏水<lb/>
碧抱朴子載玉脂芝七明芝九光芝五徳芝石桂芝肉<lb/>
芝青雲芝黄龍芝金蘭芝紫朱芝月芝山芝火芝人芝<lb/>
月精芝黑芝金芝萬年芝夜光芝白雲芝雲母芝華芝<lb/>
<pb n="KR3k0048_WYG_018-7b"/>
鬼芝洞𠖇記載烏哀國龍爪薤釣影山寒荷<graphic n="KR1884" url="https://raw.githubusercontent.com/kanripo/KR-Gaiji/master/images/KR1884.png" mimeType="image/png"/>嵻山細<lb/>
棗𤣥都雞菱茅君内傳載句曲五芝一龍仙芝二參成<lb/>
芝三燕胎芝四夜光洞鼻芝五料玉芝<lb/>
仙道姓名有可考者元始天尊姓樂名靜信見度人經<lb/>
玉門子姓王名剛九靈子姓皇名化北極子姓隂名恒<lb/>
絶洞子姓李名修太陽子姓離名明太陽女姓朱名翼<lb/>
太隂女姓盧名全太𤣥女姓顓名和南極子姓栁名融<lb/>
黃盧子姓葛名起馬明生姓和名君賢劉根字君安尹<lb/>
<pb n="KR3k0048_WYG_018-8a"/>
軌字公度介象字元則見葛翁神仙傳河伯姓馮名夷<lb/>
字公子見聖賢塚墓記秦宗新祠頌又姓吕名公子夫<lb/>
人姓馮名夷見龍魚河圖太真夫人姓王名婉羅見真<lb/>
仙通鑑介子推姓王名光鬼谷子姓王名誗見神仙傳<lb/>
毛女字玉姜見神仙傳醫王子姓古名老師見本草序<lb/>
浮丘公姓李見列仙傳壺公姓施名存孔子弟子見真<lb/>
誥又姓謝名𤣥見丹臺録武當戴將軍姓燕名濟洪崖<lb/>
先生姓張後洪崖先生亦姓張名藴俱見真仙通鑑太<lb/>
<pb n="KR3k0048_WYG_018-8b"/>
乙君諱臈東王公名倪字君明西王母姓楊名回一名<lb/>
婉妗天翁姓張名堅字剌渴見酉陽雜俎<lb/>
真誥云白誌見腹名在瓊簡目有緑筋名在赤書隂有<lb/>
伏骨名在琳札青書胷有偃骨名在星書眼有四規名<lb/>
在方諸者掌理廽<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>名在録籍者皆上仙也可不學其<lb/>
道自主鼻有𤣥山腹有𤣥丘亦仙相也或口氣不潔性<lb/>
耐穢則壞𤣥丘之相矣酉陽雜俎玉格又云八十一戒<lb/>
千二百善入洞天二百三十戒二千善登山上靈官萬<lb/>
<pb n="KR3k0048_WYG_018-9a"/>
善升玉清真誥又云積功滿千雖有過得仙功滿三百<lb/>
而過不足相補者子仙功滿二百者孫仙子無功徳有<lb/>
過便得仙其孫若無志多過者只得富貴仙不可冀也<lb/>
黄帝火九鼎于荆而尚𦵏橋陵趙成子死後五六年肉<lb/>
朽骨在液血於内紫色發外鹿皮翁吞玉華而流蟲出<lb/>
戸西王城漱龍胎而死訣飲瓊精而扣棺仇季子咽金<lb/>
液而臭徹百里季主服霜散以潜升而頭足異處墨狄<lb/>
咽虹丹而投水甯生服石腦而赴火務光翦薤以入水<lb/>
<pb n="KR3k0048_WYG_018-9b"/>
柏成納氣而腸胄三腐衍門子髙丘子洪崖先生吞琅<lb/>
玕之華而更營丘墓<lb/>
王方平謂蔡經曰汝應得度世但氣少肉多唯可尸解<lb/>
耳此法須㬰如過狗竇中耳尸解有數端足不青皮不<lb/>
皺目光不毁頭髪不脱不失其形骨者皆尸解也有未<lb/>
斂而失尸者有人形猶在而無復骨者有衣在形去者<lb/>
有髪脱而形去者白日去謂之上尸解夜半去謂之下<lb/>
尸解向曉暮之際謂之地下主者地下主者有三等第<lb/>
<pb n="KR3k0048_WYG_018-10a"/>
一散在外舍閒亭不受九宫考制不聞練化之業一百<lb/>
四十年乃得一進耳二等便得仙階三等便得出入易<lb/>
遷童初二宫入宴東華臺受學化形濯景易氣三十年<lb/>
棺中骨還附神四十年復如生人五十年位補仙階為<lb/>
上仙矣<lb/>
山有藏道經者抱朴子云道書之重者莫過於三皇内<lb/>
文五嶽真形圖名山五嶽皆有三藏於石室太上真人<lb/>
靈寳秘文内符鍾山真人授禹禹更撰定為二通一藏<lb/>
<pb n="KR3k0048_WYG_018-10b"/>
苗山一付雲水洞室玉帝七聖𤣥紀云舊文十五萬藏<lb/>
崑崙北洞大洞篇目云鬱儀結鄰藏王屋中清虛洞飛<lb/>
龍隠訣云飛𤣥羽經藏峨眉山金太微黄書經云天真<lb/>
三皇藏八會之文於委羽山太微天帝藏一通於龜山<lb/>
雜俎載仙家符圖曰雌一玉檢曰四規明鏡曰五柱中<lb/>
經飛龜帙曰飛黄子經曰鹿盧蹻經曰含景圖曰卧引<lb/>
圖曰園芝圖曰木芝圖曰大隗新芝圖曰牽牛經曰玉<lb/>
珍記曰臘成記曰玉案記曰丹臺經曰日月厨食經曰<lb/>
<pb n="KR3k0048_WYG_018-11a"/>
金樓經曰三十六水經曰中黃丈人經曰協龍子鹿臺<lb/>
經曰玉胎經曰官氏經曰鳳綱經曰六隂玉女經曰白<lb/>
虎七變經曰九仙經曰十上化經曰攝提經曰三綱六<lb/>
紀經曰白子變化經曰隠首經曰入軍經曰泉樞經曰<lb/>
赤甲經曰金剛八叠經<lb/>
漢武内傳王母設膳於漢武乃命王子登彈八音之璈<lb/>
董雙成吹雲龢之笙石公子擊昆庭之鐘許飛瓊鼓震<lb/>
靈之簧阮靈華拊五雲之石范成君擊洞隂之磬段安<lb/>
<pb n="KR3k0048_WYG_018-11b"/>
香作九天之鈞武夷山古記秦始皇二年八月十五日<lb/>
武夷君魏子騫會鄉人於幔亭命張安陵打引鼓趙元<lb/>
竒拍副鼓劉小禽坎鈴鼔曾少重擺鼗鼔喬知滿振曹<lb/>
鼓髙子春持短鼓鮑公希吹橫笛何鳳兒拊節板東幄<lb/>
奏賔雲左仙之曲次命董嬌娘彈坎篌謝英妃撫長琴<lb/>
吕荷香戛圓腹<hi>即琵琶</hi>黃次姑噪悲慄<hi>即篳闕篥</hi>秀淡鳴洞<lb/>
簫宋小娥運居巢<hi>笙</hi>羅妙容揮䤶銚<hi>銅鈸</hi>西幄奏賔雲右<lb/>
仙之曲行酒進食乃令彭令昭唱人間可哀之曲髙仙<lb/>
<pb n="KR3k0048_WYG_018-12a"/>
肹游洞靈見上清元君龜山君二真乃命持文王延賢<lb/>
于廣運等彈雲林琅玕之璈安徳音范四珠擊昆明之<lb/>
筑左抱容韓賢賔吹鳳鸞之簫趙運子李慶王拊流金<lb/>
之石辛白鵠鄭辟方燕婉來回雙連等四人合歌南岳<lb/>
魏夫人得道日太極真人命北寒玉女宋聨涓彈九氣<lb/>
之璈青童命東華玉女烟景姝擊西盈之鐘陽洛神王<lb/>
命雲林玉女賈屈庭吹鳳唳之簫清虛真人命飛𤣥玉<lb/>
女鮮於虛金拊九合玉節太極真人發排空之歌青童<lb/>
<pb n="KR3k0048_WYG_018-12b"/>
吟太霞之曲神王諷晨啟之章清虚咏駕歘之詞<lb/>
尹喜生時室中陸地生蓮華結草為樓精思聖道黃阮<lb/>
丘耳長七寸口中無齒𤣥俗日中無影白石生煮石為<lb/>
糧問之何不霞舉笑曰天上多有至尊相奉亊更苦於<lb/>
人間耳董謁性好異書見輒題掌還家以片籜寫之舌<lb/>
黑掌爛人謂謁掌録而舌學負圖先生餌菊术經旬不<lb/>
語人問何以答曰世間無可食亦無可語者孟岐云周<lb/>
公以玉笏遺岐岐常寳執每以衣袂拂拭笏笏今鋭欲<lb/>
<pb n="KR3k0048_WYG_018-13a"/>
折矣黃安坐一神龜廣二尺人問子坐此龜幾年矣曰<lb/>
昔伏羲始造網罟獲此龜以授吾吾坐龜背已平矣此<lb/>
蟲畏日月之光二千歲一出頭吾坐此龜已見五出頭<lb/>
矣渉正閉目二十年弟子固請之正乃開目有聲如霹<lb/>
靂而閃光若電已復還閉孫博能於水面布席作樂使<lb/>
人舞於上不没不濡引鏡為刀屈刀成鏡積時不改班<lb/>
孟坐空虛中與人語又能入地初没足至腰及胷漸漸<lb/>
但餘冠幘良久盡没又吸人屋上瓦瓦飛入簷楣紛如<lb/>
<pb n="KR3k0048_WYG_018-13b"/>
落葉王興在秋長山山頂有瓊花木徑八九尺葉如白<lb/>
檀花如芙蓉香聞數里興常見之安期生以醉墨洒石<lb/>
上皆成桃花章玉子與弟子行各丸泥為馬乘之一日<lb/>
行千里朱仲漢髙后下書募三寸珠仲賫珠詣闕魯元<lb/>
公主從仲求珠仲獻四寸珠景帝時復來獻三寸珠數<lb/>
十顆黃翁謂東方朔曰吾三千年一反骨洗髓三千歲<lb/>
一刻骨伐毛自吾生已三洗髓五伐毛矣巨靈女子愛<lb/>
於武帝帝有青珉唾壺巨靈常出入其中薊子訓與一<lb/>
<pb n="KR3k0048_WYG_018-14a"/>
老公摩挲銅人曰適見鑄此已近五百歲矣園客與妻<lb/>
收蠶蠒大如甕繅一蠒六十日始盡鮑靚與葛稚川善<lb/>
每來門無車馬獨雙燕徃還元藏機嘗航海飄至滄洲<lb/>
洲上產分蒂𤓰長二尺碧棗丹栗大如梨池中有四足<lb/>
魚葛𤣥遇親朋輒邀止折草刺樹以杯盛之汁流如泉<lb/>
杯滿即止飲之皆㫖酒為客行酒杯自至前不盡杯不<lb/>
去司馬承禎善金剪刀書腦中有小兒誦經聲玲玲如<lb/>
振玉額上小日如錢耀射一席九嶷山女仙羅郁簡文<lb/>
<pb n="KR3k0048_WYG_018-14b"/>
時降羊權家贈權詩及火浣布及金玉條脱各一枚<lb/>
諸有謂佛法入中國不始於後漢明帝者以列子有西<lb/>
方聖人薛正己有仲尼師老聃師竺乾之論又漢武故<lb/>
事武帝得休屠王祭天金人又穿昆明池底黑灰東方<lb/>
朔曰可問西域道人知是劫灰又魏略西戎傳漢哀元<lb/>
夀元年博士景慮受大月氐王使伊存口傳浮屠經又<lb/>
劉向列仙傳序云得仙者百四十六人其七十四人已<lb/>
在佛經以此為佛法入中國不始於明帝宣律師傳有<lb/>
<pb n="KR3k0048_WYG_018-15a"/>
一天人姓陸名𤣥暢來謁律師云弟子是周穆王時生<lb/>
在初天本是迦葉佛時天為通化故周時暫現所問髙<lb/>
四臺者其本迦葉佛於此第三會説法度人至穆王時<lb/>
文殊目連來化穆王從之即列子所謂化人者是也化<lb/>
人示穆王云髙四臺是迦葉佛説法處因造三㑹道塲<lb/>
至秦穆公時扶風獲一石佛穆公不識棄馬坊中穢汚<lb/>
此像䕶像神瞋令公染疾公又夢遊上帝極被責疏覺<lb/>
問侍臣由余便答云臣聞周穆王時有化人來此土云<lb/>
<pb n="KR3k0048_WYG_018-15b"/>
是佛神穆王信之於終南山造中天臺髙千餘尺基址<lb/>
見在又於倉頡臺造神廟名三㑹道塲公今所患殆非<lb/>
佛為之耶公聞大怖語由余曰吾近獲一石人衣冠非<lb/>
今所製棄之馬坊得非此是佛神耶由余聞徃視之對<lb/>
曰此真佛神也公取像澡浴安清淨處像遂放光公又<lb/>
怖謂神瞋也宰三牲以祭之諸善神等擎棄逺處公又<lb/>
大怖以問由余答曰臣聞佛清淨不進酒肉愛重物命<lb/>
如䕶一子所有供養燒香而已所可祭祀餅果之屬公<lb/>
<pb n="KR3k0048_WYG_018-16a"/>
大悦欲造佛像絶於工人又問由余答曰昔穆王造寺<lb/>
之側應有工匠遂於髙四臺南村内得一老人姓王名<lb/>
安年百八十自云曾於三㑹道塲見人造之臣今年老<lb/>
無力能作所住村北有兄弟四人曽於道塲内為諸匠<lb/>
執作請追共造依言作之成一銅像相好圓備公悦大<lb/>
賞賚之彼人得財並造功徳於土臺上造重閣髙三百<lb/>
尺時人號之髙四臺或曰髙四樓其人姓髙大者名四<lb/>
或曰兄弟四人同立故也或取大兄名以目之故有髙<lb/>
<pb n="KR3k0048_WYG_018-16b"/>
四之名至今稱也然則秦穆公時佛法已入中國矣宣<lb/>
師不應誕也<lb/>
釋道宣常著釋迦方域志二卷唐藝文志載其目按其<lb/>
所為志者葢漢之初世烏孫大月氐本在燉煌祈連間<lb/>
匈奴冒頓攻大月氐大月氐西走破塞王奪其居地而<lb/>
塞王南居罽賔塞種分散自疏勒以西休屠捐毒之屬<lb/>
皆故塞種顔師古曰塞今釋種也塞釋聲相近大月氐<lb/>
既居故塞王地烏孫昆莫又擊破之而大月氐西徙大<lb/>
<pb n="KR3k0048_WYG_018-17a"/>
夏故烏孫民有塞種大月氐種休屠捐毒國絶小依葱<lb/>
嶺而居民俗衣服又多類烏孫張騫云在大夏時賈人<lb/>
徃市身毒得卭竹杖蜀布身毒居大夏東南有蜀物度<lb/>
去蜀不逺上乃令自蜀發間使四道並出指求身毒率<lb/>
為西南夷所閉不得通李竒曰身毒一名天篤即今浮<lb/>
屠胡也按此身毒塞種之捐毒也捐毒治衍敦谷西北<lb/>
至大宛九百二十里西至大夏千有六百一十里故大<lb/>
夏賈人云在其東南虛稱里數至於百千欲以誇漢使<lb/>
<pb n="KR3k0048_WYG_018-17b"/>
為逺實一國也漢西域傳止載捐毒而張騫傳乃引身<lb/>
毒要之烏孫所治赤谷本塞王故國東去長安八千九<lb/>
百里而近漢擊匈奴收休屠王祭天金人金人葢今佛<lb/>
氏遺像休屠王漢張掖郡地將近故塞國也而身毒及<lb/>
東漢又稱天竺摩騰竺法蘭之徒始持白㲲之像及所<lb/>
譯四十二章到洛楚王英乃首盛齋戒之祀范曄曰佛<lb/>
道神化興自身毒二漢方志莫有稱者然則身毒本葱<lb/>
嶺間小國後漸大或為他國所併仍冒舊國之號葱嶺<lb/>
<pb n="KR3k0048_WYG_018-18a"/>
以西乃為塞種葱嶺以東多是雜胡亦不待辯而可知<lb/>
者也及唐之盛天竺有五方制萬里號為大國東天竺<lb/>
乃與雪山吐蕃分界北天竺直接突厥塞王所居罽賔<lb/>
隋唐之間别曰漕或曰矩吒且在西天竺之列東南海<lb/>
外扶南林邑又南天竺之隣境也今方域志殊不詳始<lb/>
本塞種獨稱中印度印度天竺之梵言猶捐毒也<lb/>
般若經如來三十二相足下有平滿相猶如奩底地雖<lb/>
髙下隨足所蹈坦然等觸第一足下千輻輪文輞縠衆<lb/>
<pb n="KR3k0048_WYG_018-18b"/>
相無不圓滿第二手足並皆柔軟如兜羅綿第三兩足<lb/>
一一指間猶如雁王鞔網交絡文同綺畫第四手足諸<lb/>
指圓滿纎長可愛第五足跟廣長圓滿與趺相稱第六<lb/>
足趺脩髙光滿與跟相稱第七雙腨漸次纎圓如鹿王<lb/>
腨第八雙臂平立摩膝如象王鼻第九隂相勢鋒藏宻<lb/>
猶龍馬第十毛孔各一毛生紺青宛轉第十一髪毛端<lb/>
皆上靡右旋宛轉第十二身皮細薄滑潤垢水不住第<lb/>
十三身皮金色晃耀諸寳莊嚴第十四兩足兩掌中頸<lb/>
<pb n="KR3k0048_WYG_018-19a"/>
雙肩七處充滿第十五肩項圓滿殊妙第十六膊腋悉<lb/>
皆充實第十七容儀洪滿端直第十八身相修廣端嚴<lb/>
第十九體相量等圓滿如諾瞿陀第二十頷臆併身上<lb/>
半威容廣大如師子王第二十一常光面各一尋二十<lb/>
二齒相四十齊平淨密根深白逾珂雪二十三四牙鮮<lb/>
白鋒利二十四常得味中上味二十五舌相薄淨廣長<lb/>
能覆面輪至耳髪際二十六梵音詞韻和雅隨衆多少<lb/>
無不等分二十七眼睫猶若牛王紺青齊整二十八眼<lb/>
<pb n="KR3k0048_WYG_018-19b"/>
睛紺青鮮白紅環間節皎潔分明二十九面輪猶滿月<lb/>
眉相皎潔如天帝弓第三十眉間有白毫相柔軟如絲<lb/>
白逾珂雪三十一頂上烏瑟膩沙髙顯隆員猶如天葢<lb/>
三十二<lb/>
因果經云二月八日佛誕生摩騰云周昭王二十四年<lb/>
甲寅之歲四月八日生周書異記同唐費長房則曰周<lb/>
莊王十年四月八日生什法師石柱銘同趙伯休記云<lb/>
周貞定王二年甲戌至法顯則云殷世武乙二十六年<lb/>
<pb n="KR3k0048_WYG_018-20a"/>
甲午鷲嶺聖賢録則説佛生時有八别一夏渠時二武<lb/>
乙時三周昭王時四穆王時五平王時六桓王時七莊<lb/>
王時八貞定王時又云周正四月非今四月也然則今<lb/>
之定以為昭王甲寅四月者亦未可確據也<lb/>
禪宗派自南梁蕭代達磨西來面壁少林十有九年是<lb/>
為初祖一傳而為慧可再傳而為僧璨三傳而為道信<lb/>
四傳而為𢎞忍五傳而為慧能是為六祖當時有南能<lb/>
北秀之稱北為漸宗南為頓宗五祖之教遂分而為兩<lb/>
<pb n="KR3k0048_WYG_018-20b"/>
而曹溪法席獨盛於世四祖之旁出者為法融五祖之<lb/>
旁出者為神秀六祖之旁出者為慧忠為宗密其六祖<lb/>
之法嗣則為青原行思青原之後旁分三宗曰曹洞曰<lb/>
雲門曰法眼其在青原一世為石頭遷嗣石頭者為大<lb/>
顛為道悟為天然為尸利為惟儼為曠嗣曠者為石室<lb/>
善道是為青原三世嗣道悟者為石霜慶諸嗣石霜者<lb/>
為九峰道䖍嗣龍潭信者為宣鑒是為青原四世嗣鑒<lb/>
者為雪峰義存嗣存者為𤣥沙宗一嗣夾山會是為青<lb/>
<pb n="KR3k0048_WYG_018-21a"/>
原五世嗣巖頭者為瑞巖師彥是為青原六世嗣雪峰<lb/>
存者為太原孚是為青原七世其在曹洞宗則洞山良<lb/>
价嗣雲巖幾者亦為青原四世嗣洞山者為曹山本寂<lb/>
為雲居道膺為疎山匡仁為龍牙居遁嗣寳峰照者為<lb/>
圓通徳止是為青原十三世其在雲門宗則雲門文偃<lb/>
嗣雪峰存者亦為青原六世嗣雲門者為香林澄逺為<lb/>
雙峰欽其法眼宗則清凉文益嗣羅漢琛亦為青原八<lb/>
世嗣清凉者為靈隠清聳為百丈道恒為永明道潜為<lb/>
<pb n="KR3k0048_WYG_018-21b"/>
𤣥則為古賢為天台徳韶亦為青原九世六祖之法嗣<lb/>
又為南嶽懷讓南嶽令後旁分二宗曰溈仰曰臨濟其<lb/>
在南嶽一世為江西馬祖道一嗣馬祖者為大梅法常<lb/>
為西堂知藏為大珠慧海為泐潭法㑹為石鞏惠藏為<lb/>
中邑洪恩為與善惟寛為伏牛自在為芙蓉大毓為紫<lb/>
玉道通為石臼和尚為亮座主為刑山為水潦為龎藴<lb/>
居士為百丈懷海嗣百丈者為長慶大安嗣長慶者為<lb/>
靈雲志勤為大隨法貞其嗣馬祖者又為南禪普願是<lb/>
<pb n="KR3k0048_WYG_018-22a"/>
為南嶽二世嗣百丈海者為黄蘖希運是為南嶽三世<lb/>
嗣南蘖者為千頃楚南為陳尊宿嗣南泉願者為從諗<lb/>
亦為南嶽三世嗣從諗者為善信嗣鹽官安為雙嶺𤣥<lb/>
真亦為南嶽三世嗣長沙岑者為雪竇常通是為南嶽<lb/>
四世其在溈仰宗則溈山靈祐嗣百丈海者亦為南嶽<lb/>
三世嗣溈山為香嚴智閑為仰山慧寂其在臨濟宗則<lb/>
臨濟義𤣥嗣黄蘖者亦為南嶽四世嗣臨濟者為紙衣<lb/>
為定上座其嗣智海平者為蹣菴繼成是為南嶽十四<lb/>
<pb n="KR3k0048_WYG_018-22b"/>
世嗣太平懃者為龍牙才嗣大隨靜者為廓菴師逺嗣<lb/>
昭覺勤者為徑山大慧宗杲是為南嶽十五世其後為<lb/>
獅子巖髙峰智覺為斷崖和尚髙峯之後為中峯中峯<lb/>
之後為天如而始入國朝矣青原之嗣惟雲門為盛而<lb/>
曹洞次之法眼又次之南嶽之嗣惟臨濟為盛而溈仰<lb/>
次之此其相傳之緒也<lb/>
譯經圖記載明帝永平三年庚申帝感異夢勅郎中蔡<lb/>
愔中郎將秦景博士王遵等十八人西尋佛法至印度<lb/>
<pb n="KR3k0048_WYG_018-23a"/>
國請迦葉摩騰竺法蘭用白馬䭾經像以十年丁卯至<lb/>
洛陽帝悦造白馬寺譯四十二章經十四年正月一日<lb/>
五嶽道士褚善信等不悦朝正之次表請較試勅遣尚<lb/>
書令宋庠引入長樂宫詔以十五日集白馬寺南門信<lb/>
等以靈寳諸經置道東壇上帝以經像舍利置道西七<lb/>
寳行殿上信等遶壇泣懇天尊以栴檀香燒經冀經無<lb/>
損並為煨燼其諸昇天入火履冰隠形諸術皆不復能<lb/>
善禁咒者亦呼䇿不應太傅張衍語信曰所試無驗即<lb/>
<pb n="KR3k0048_WYG_018-23b"/>
是虛妄宜就西域真法時南嶽道士費叔方慙忸自感<lb/>
而死時佛舍利光明五色直上空中旋環如葢徧覆大<lb/>
衆映蔽日輪摩騰先是阿羅漢即以神足游空飛行坐<lb/>
卧神化自在時天雨寳華及奏衆樂摩騰復坐法蘭説<lb/>
世後宫隂夫人王婕妤等百九十人司空陽城侯劉善<lb/>
峻等二百六十人四嶽道士吕慧通等六百二十人京<lb/>
都張子尚等三百九十一人俱出家記又引吳書闞澤<lb/>
對吳主云褚善信費叔方自感而死為證今攷之漢史<lb/>
<pb n="KR3k0048_WYG_018-24a"/>
明帝自元年太傅鄧禹薨後絶不置太傅官三公中亦<lb/>
無所謂張衍者十四年衛尉趙憙行太尉司空為牟融<lb/>
亦不聞有所謂劉善峻也且道教符籙之興起於張陵<lb/>
盛於冦謙之而極於杜光庭當時何以有禁呪等事且<lb/>
此既云水平十四年以靈寳諸經鬭法而廣𢎞明集云<lb/>
靈寳創自張陵赤鳥始出上清肇自葛𤣥三洞造於鮑<lb/>
靚又自相矛盾矣<lb/>
祖有兩龍樹西土龍樹少年時博綜藝術與同志三人<lb/>
<pb n="KR3k0048_WYG_018-24b"/>
學隠身術入王宫數月美人懷妊者衆王用智臣以細<lb/>
土置門中見四人足跡乃令勇士揮劒空中斬三人首<lb/>
近王七尺刀所不至龍樹歛身依王得免悔而入山成<lb/>
道後化南天竺王問諸天何所作為答曰天今與阿修<lb/>
羅戰須㬰空中刀劒及修羅刀鼻相繼下王乃驚服又<lb/>
與善呪婆羅門化大池蓮華坐其上龍樹化白象入池<lb/>
鼻舉蓮花髙擲婆羅門傷背而伏葢道家葛仙公左元<lb/>
放之流也東土龍樹尊者見入楞伽經善逝湼槃後未<lb/>
<pb n="KR3k0048_WYG_018-25a"/>
來世當有南天竺比丘厥號龍樹得初歡喜地徃生安<lb/>
養國按龍樹作大無畏論而東土所稱無畏論主又不<lb/>
載事蹟即此龍樹也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0048_WYG_018-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説畧卷十八<lb/>
</p>
<p>
</p>
  </div>
</body>
</text>
</TEI>
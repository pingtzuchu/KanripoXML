<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>說略卷五</head>
    <p>
<pb n="KR3k0048_WYG_005-1a"/>
欽定四庫全書<lb/>
　說略卷五　　　　　　　明　顧起元　撰<lb/>
　　人紀<lb/>
計然曰人受命于天地變化而生一月而膏二月而脉<lb/>
三月而胚謂如水泡之狀四月而胎謂如水中蝦蟆胎<lb/>
也五月而筋六月而骨七月而成形八月而動九月而<lb/>
躁十月而生又按寳積經云是諸衆生托胎在母腹中<lb/>
三十七箇七日有二十九種業風所吹次第成就第一<lb/>
<pb n="KR3k0048_WYG_005-1b"/>
七日狀如酪醬第二十日狀如凝酪第三七日狀如藥<lb/>
杵第四七日狀如鞵楥第五七日分頭臂䏶第六七日<lb/>
肘膝相見第七七日手足掌現第八七日二十指現第<lb/>
九七日九孔方現第十七日聲音俱足第十一七日九<lb/>
孔開通第十二七日生腸節孔第十三七日生饑渇想<lb/>
第十四七日生九萬觔第十五七日生八萬脉第十六<lb/>
七日通出入息第十七七日食道漸寛第十八七日并<lb/>
十九七日六根俱足第二十七日徧生骨節第二十一<lb/>
<pb n="KR3k0048_WYG_005-2a"/>
七日并二十二二十三七日生血肉皮第二十六七日<lb/>
生毛髪爪第二十七七日分善惡相第二十八七日妄<lb/>
生八想第二十九三十七日黑白隨業第三十一至三<lb/>
十六七日身相俱足第三十七七日念欲出生第三十<lb/>
八七日滿十箇月向母産門倒卓而生<lb/>
太平廣記中載一女子飲小吏盥水因情感有素遂懷<lb/>
孕生男又枝山野記中載一婦人因思夫成病家人令<lb/>
男子手摩其腹遂孕生一手事誠怪異然攷法苑珠林<lb/>
<pb n="KR3k0048_WYG_005-2b"/>
云有七事受胎一相觸受胎如人月水去時喜樂男子<lb/>
若男子以身觸其身分即生貪著而便懷胎二取衣受<lb/>
胎如優<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>夷共婦出家愛欲不止各相𤼵問欲精汚衣<lb/>
尼取䑛之復取内根即便懷胎三下精受胎如鹿母齅<lb/>
道士精欲心而飲遂便懷胎四手摩受胎如睒菩薩父<lb/>
母俱盲出家為道不合隂陽手摩臍下即便懷胎五見<lb/>
色受胎如有一女人月華水成不得男子合欲情盛唯<lb/>
視男子如宫女亦復如是即便懷胎六聞聲受胎如白<lb/>
<pb n="KR3k0048_WYG_005-3a"/>
鷺鳥悉雌無雄春陽時節雷鳴初發一心聞聲即便懷<lb/>
胎七齅香受胎如秦母牛但齅犢氣即便懷胎<lb/>
華胥履大人之跡而生伏羲一曰感青虹繞身而生庖<lb/>
犧女媧感瑶光而生顓頊慶都與赤龍合而生唐堯女<lb/>
登見大虹而生虞舜修已見洞流星而生夏禹簡狄感<lb/>
𤣥鳥而生契夫都見白氣貫月而生殷湯大任夢見長<lb/>
人而生文王顔徴在感黑帝而生孔子劉媪感赤龍而<lb/>
生漢祖又髙辛亦感巨跡后稷亦然神農亦感赤龍黄<lb/>
<pb n="KR3k0048_WYG_005-3b"/>
帝亦感大虹少昊亦感流星老子感火星㣲子感牽牛<lb/>
星顔淵感中台星蕭何感昴星張良感弧星樊噲感狼<lb/>
星東方朔感太白星李白感長庚星若此之類皆聖賢<lb/>
受天瑞相感而生不得謂其誣也<lb/>
漢高醉卧酒家其上常有龍怪隋文幼在母懷忽見其<lb/>
鱗角郭璞睡時有人見形變鼍云是鼍精杜預醉臥郡<lb/>
齋而嘔小吏窺見大蛇垂頭于床蔡君謨臥病夢憑鼓<lb/>
而睡譙卒夜見大蛇盤于鼓上周詢醉而假寐園吏見<lb/>
<pb n="KR3k0048_WYG_005-4a"/>
大蛇垂于欄楯禄山醉臥化為異猪而龍首尚書鄭愚<lb/>
因醉眠左右見一白豬錢武肅臥有一大<graphic n="KR1340" url="https://raw.githubusercontent.com/kanripo/KR-Gaiji/master/images/KR1340.png" mimeType="image/png"/>蜴翕油缸<lb/>
將竭韓世忠宿直梁夫人見一黑虎蹲踞楊大年初生<lb/>
遍身羽毛宛然一鶴宋中貴楊戩臥床上盜入室中見<lb/>
之乃一蝦蟆大可如床兩目金精光彩射人米芾知楚<lb/>
州嘗問鼓吏何以不打三更吏曰鼓有大白蛇圍繞故<lb/>
不敢打芾笑諾人知芾為蟒精也<lb/>
張衡乃蔡邕後身見語林羊祜乃鄰人李氏子後身見<lb/>
<pb n="KR3k0048_WYG_005-4b"/>
本𫝊王練乃胡沙門後身見㝠祥記顧總是劉楨後身<lb/>
見𤣥怪録岳陽王詧乃許𤣥度後身處州什知威乃徐<lb/>
陵後身並見高僧𫝊房琯乃永公後身見明皇雜録韋<lb/>
臯乃諸葛亮後身見宣室志江南邊鎬乃謝康樂後身<lb/>
見玉壺清話潘佑乃顔延之後身見南唐書劉沆乃牛<lb/>
僧孺後身見宋史范祖禹乃鄧禹後身見家傳張安道<lb/>
乃瑯琊僧後身見侯鯖録馮京乃五臺僧後身見談圃<lb/>
蘇東坡乃五戒和尚後身見志林又為鄒陽十三世後<lb/>
<pb n="KR3k0048_WYG_005-5a"/>
身見春渚紀聞王介甫乃秦王後身見貴耳集黄山谷<lb/>
乃女子後身見春渚紀聞趙鼎乃李徳裕後身見坦齋<lb/>
筆衡王十朋乃嚴伯威闍黎後身見文集真西山乃草<lb/>
菴和尚後身見癸辛雜識<lb/>
古云陸終氏娶鬼方氏之女孕而不育十一年開其左<lb/>
脇而出三人又開其右脇而出三人曰昆吾已姓曰參<lb/>
胡董姓曰彭祖彭姓曰㑹人妘姓曰安曹姓曰季連芉<lb/>
姓譙周古史考以為妄記廢而不論干寳論曰前志所<lb/>
<pb n="KR3k0048_WYG_005-5b"/>
𫝊修已背坼而生禹簡狄胷坼而生契獨異志言禹妻<lb/>
化石剖腹而生啟魏黄初五年汝南屈雍妻王氏生男<lb/>
從右脇下水腹上出而平和自若數月創合母子無恙<lb/>
李勢末年馬氏妊從脇生子母無恙宋武帝時武寧楊<lb/>
歡妻妊女從股中生李宣妻樊氏義熈中懷妊過期不<lb/>
孕而額上有創兒穿之以出長為將後魏肅宗熈平二<lb/>
年并州人韓僧眞女従母右脇而出胡太后令付掖廷<lb/>
養之宋莆田尉舍有人妻生男従股髀出創合母子無<lb/>
<pb n="KR3k0048_WYG_005-6a"/>
恙祝允明野記亦載徐州婦人事然佛典稱釋迦生於<lb/>
摩耶夫人之右脇神仙𫝊老子母懷之七十歲生時剖<lb/>
其左腋理固有之不足怪也太平御覽又載異苑晉時<lb/>
常山趙宣母妊身如常而髀上痒搔之成瘡兒從瘡出<lb/>
母子平安唐志大順元年資州兵王全義妻孕漸下至<lb/>
股入足拇指痛坼生珠漸大如柸此又抑竒矣<lb/>
古有生育之多者漢中山靖王勝男女百二十人梁鄱<lb/>
陽王恢男女百人宋張耆四十二男子馮行已兒息二<lb/>
<pb n="KR3k0048_WYG_005-6b"/>
十二人本朝慶成王生子一百人皆隆準每㑹紫玉滿<lb/>
座至不能相識古今所未有之竒也<lb/>
古帝王之相貎如天皇頎贏三舌驤首鱗身碧盧秃楬<lb/>
地皇馬踶妝首泰皇龍軀驤首達腋黄神氏黄頭大腹<lb/>
辰放氏渠頭四乳皇覃氏兌頭曰角倉帝史皇氏龍顔<lb/>
侈哆四目靈光伏羲女蝸蛇身人首一曰伏羲長頭脩<lb/>
目龜齒龍唇睂有白毫鬚垂委地一曰龍身牛首渠肩<lb/>
達腋山凖日角奯目珠衡駿毫翁巤身長九尺有一寸<lb/>
<pb n="KR3k0048_WYG_005-7a"/>
女媧一曰虵身牛首宣髪神農人身牛首戴玉英玉勝<lb/>
一曰長八尺七寸𢎞身牛額龍顔大唇懷成鈐戴玉理<lb/>
黄帝身逾九尺附函挺朶修髯花瘤河目隆顙日角龍<lb/>
顔少昊秀外龍庭月縣通<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>顓頊渠頭併榦通睂帶午<lb/>
帝嚳方頥龎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>珠庭仳齒戴干帝堯身侔十尺豐下兌<lb/>
上龍顔日角八采三眸鳥庭荷勝琦衣射出握嘉履翌<lb/>
竅息洞通帝舜長九尺龍顔日衡方庭大口面<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>亡髦<lb/>
懷珠握褒形卷婁色黑重瞳禹虎鼻大口兩耳三漏首<lb/>
<pb n="KR3k0048_WYG_005-7b"/>
戴鈎鈐胸有玉斗足文履已又云長頸鳥喙湯豐下兌<lb/>
上珠庭晳而有髯倨身而揚聲臂有四肘文王龍顔虎<lb/>
肩胸有四乳武王駢齒秦始皇蜂凖長目鷙鳥膺豺聲<lb/>
漢高祖隆凖龍顏美鬚髯左股有七十二黑子光武隆<lb/>
凖日角大口美鬚睂昭烈臂垂過膝顧見其耳晉武帝<lb/>
炎髪委地手過膝齊太祖道成龍顙鐘聲鱗文徧體梁<lb/>
武帝衍兩骻駢骨頭頂上隆起有文在左右手曰武陳<lb/>
武帝霸先日角龍顔垂手過膝齊神武歡目有精光長<lb/>
<pb n="KR3k0048_WYG_005-8a"/>
頭高顴齒白於玉文宣帝洋鱗身重踝周文帝泰方顙<lb/>
廣額美鬚髯髪長委地垂手過膝背有黑子宛轉若龍<lb/>
盤之形隋高祖龍顏長上短下額有五柱入頂目光外<lb/>
射有文在手曰王唐太宗龍鳯之姿天日之表虬鬚可<lb/>
以挂弓宋太祖正黑色方面大耳其閏位方隅者項羽<lb/>
目重瞳子力能扛鼎喑嗚叱詫千人皆廢王莽侈口蹷<lb/>
顄露眼赤睛大聲而嘶長七尺五寸反膺高視瞰臨左<lb/>
右孫權紫髯方頥大口長上短下劉淵子聰俱猿臂淵<lb/>
<pb n="KR3k0048_WYG_005-8b"/>
鬚長三尺餘當心有赤毫毛三根長三尺六寸聰左耳<lb/>
毫長二尺非常光澤聰又生而睂白鬚四尺餘劉曜鬚<lb/>
百莖皆長五尺慕容皝龍顔版齒慕容垂手垂過膝苻<lb/>
堅背有赤文隱起成字曰草付臣又土王臂垂過膝面<lb/>
有紫光慕容德額有日角偃月圭文魏什翼犍隆準龍<lb/>
顔立髪委地臥則乳垂至蓆<lb/>
徐偃王之狀目可瞻焉仲尼之狀面如蒙倛周公之狀<lb/>
身如斷菑臯陶之狀色如削𤓰閎夭之狀面無見膚傅<lb/>
<pb n="KR3k0048_WYG_005-9a"/>
說之狀身如植鰭伊尹之狀面無須麋見荀子周公背<lb/>
僂臯陶馬口孔子反羽蒼頡四目重耳仳脇蘇秦骨鼻<lb/>
見王充論衡子産日角晏平仲月角尾生犀角柳下惠<lb/>
史魚反角見天中記衛靈公臣曰公孫吕面長三尺濶<lb/>
三寸為衛國賢臣見荀子與曹植相論東漢趙翁伯晝<lb/>
寢羣孫戲納李于其臍中後李爛流出核數之凡得七<lb/>
枚見獨異志司馬懿目顧見背見魏史唐大厯中洛陽<lb/>
尉苗登有尾長二尺餘見獨異志毗騫王身長二丈頭<lb/>
<pb n="KR3k0048_WYG_005-9b"/>
長三尺見杜佑通典<lb/>
祖庭廣記先聖生有異質凡四十九表反首洼面月角<lb/>
日準河目海口龍顙斗唇昌顔均頥輔喉駢齒龍形龜<lb/>
脊虎掌胼脇修肱參膺圩頂山臍林背翼臂注頭阜脥<lb/>
堤睂地足谷竅雷聲澤腹上趨下末僂後耳面如蒙倛<lb/>
手垂過膝耳垂珠庭睂二十彩目六十四理立如鳯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
坐如龍蹲手握天文足履度字望之如仆就之如升視<lb/>
若營四海躬履謙譲胸有文曰制作定世符身長九尺<lb/>
<pb n="KR3k0048_WYG_005-10a"/>
六寸腰大十圍又按先聖四十九表採於萇𢎞之所談<lb/>
姑布子卿之所稱老萊弟子之所識與荀卿司馬遷輩<lb/>
之所述者蓋云備矣然緯書曽載胸應矩舌理七重及<lb/>
鈞文在手等處又弗及焉是足以盡聖人之儀觀歟<lb/>
舜嘗重瞳而帝天下矣項羽亦重瞳而霸西楚卒刎烏<lb/>
江李煜太子目有重瞳自有以為必統一天下不修武<lb/>
備敗降于宋臣亦有重瞳者沈約左目重瞳腰有紫痣<lb/>
梁武帝受禪拜為尚書僕射後梁康王友敬目重瞳謀<lb/>
<pb n="KR3k0048_WYG_005-10b"/>
作亂梁主覺之伏誅魚俱羅相表雄異目有重瞳隋煬<lb/>
帝忌之被誅廬山智常禪師目有重瞳遂以藥摩目眦<lb/>
俱赤號赤眼歸宗和尚<lb/>
周靈王生而有髭髯魏崔琰鬚長三尺晉王育鬚長三<lb/>
尺元胡天淵髯長數尺唐李光弼母有鬚數十長五寸<lb/>
許唐高祖太后竇氏生而髪垂過頸梁簡文帝髪垂委<lb/>
地文王四乳宋范鎮之兄鎡四乳鎡子亦四乳南齊王<lb/>
敬則兩腋下生乳各長數寸唐吳元濟山首燕頷垂頥<lb/>
<pb n="KR3k0048_WYG_005-11a"/>
鼻長六寸梁武帝身映日無影老子生而髮盡白元余<lb/>
闕生而髪盡白<lb/>
古之長壽者伏義年百九十有四女媧在位百三十年<lb/>
神農年百六十有八黄帝年百十有七少昊年百有一<lb/>
帝嚳年百五嵗一云九十三也見路史堯年百一十八<lb/>
歲舜年百有十歲一云百十有一也禹百歲一云百有<lb/>
六湯年百歲見帝王世紀益百八十餘歲伊尹百三十<lb/>
餘歲見宛委編廣成千二百嵗見南華經彭祖八百嵗<lb/>
<pb n="KR3k0048_WYG_005-11b"/>
見仙傳周太王百二十而没王季百年而没見六韜太<lb/>
公望年百三十六歲九十而封齊見說苑召康公年百<lb/>
有八十見路史周公百歲又殷髙宗周穆王享國百年<lb/>
皆出百三十四十歲見王充論衡畢公百餘嵗季札亦<lb/>
百嵗餘見宛委編漢張蒼百餘歲而卒見史記漢文時<lb/>
有魏文侯樂人竇公年百八十歲見桓譚新論魏武帝<lb/>
時皇甫隆年百餘嵗又道人蒯京年百七十八嵗見孫<lb/>
真人養性序論晉范長生前後仕凡百年見小史魏鉅<lb/>
<pb n="KR3k0048_WYG_005-12a"/>
鹿張臶百五歲并州刺史送故度遼將軍范明友奴二<lb/>
百五十歲見魏志元魏羅結年百二十歲為侍中總三<lb/>
十六曹事一百一十始歸老見魏書隠士趙逸年五百<lb/>
嵗是晉武時人正光初來京師見伽藍記梁時鍾離人<lb/>
顧思逺為散騎侍郎年百二十卒見南史荆州上津鄉<lb/>
人張元始年一百一十六嵗又穰城人年二百四十嵗<lb/>
不能食榖惟飲曽孫婦乳簡文帝勞以束帛並見梁書<lb/>
開元東封太原人于伯龍年一百二十八嵗精爽不衰<lb/>
<pb n="KR3k0048_WYG_005-12b"/>
孫思邈年百餘歲見唐史甄權精究醫術年一百三歲<lb/>
見談賓録曹憲為𢎞文舘學士撰文選音義年百餘歲<lb/>
乃卒見唐世說李元爽年一百三十六嵗見白居易九<lb/>
老圖序瓊州楊遐舉年八十一與李守忠見其父曰叔<lb/>
連年一百二十二又見其祖曰宋卿年一百九十五又<lb/>
有九代祖如小兒在雞窠中不知其年見洞㣲志譙定<lb/>
百三十嵗見小說洛陽賣藥党翁年一百七八十見邵<lb/>
伯温集宋尤時泰嘗舉博學宏詞科年百二十餘嵗而<lb/>
<pb n="KR3k0048_WYG_005-13a"/>
終見尤玘萬柳溪邊舊話<lb/>
世有男子雖娶婦而終身無嗣育者謂之天閹世俗則<lb/>
命之曰黄門晉海西公嘗有此疾北齊李庶生而天閹<lb/>
按黄帝鍼經人有具傷於隂隂氣絶而不起隂不能用<lb/>
然其鬚不去宦者之獨去何也岐伯曰宦者去其宗筋<lb/>
傷其衝脈血冩不復皮膚内結脣口不榮故鬚不生又<lb/>
大殷若經載五種黄門云梵言扇<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>半釋迦唐言黄門<lb/>
其類有五一曰半釋迦總名也有男根用而不生子二<lb/>
<pb n="KR3k0048_WYG_005-13b"/>
曰伊利沙半釋迦此云妬謂他行欲即發不見即無亦<lb/>
具男根而不生子三曰扇<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>半釋迦謂本來男根不滿<lb/>
亦不能生子四曰博义半釋迦謂半月能男半月能女<lb/>
五曰留拿半釋迦此云割謂被割刑者此五種黄門名<lb/>
為人中惡趣受身處又醫書載五不男天犍妬變半五<lb/>
不女螺紋角鼓線然周禮閹人鄭氏註云閹真氣藏者<lb/>
宋趙忠惠帥維揚日幙僚趙叅議有婢慧黠盡得儕輩<lb/>
之歡趙昵之婢拒不従疑有異强即之則男子聞于有<lb/>
<pb n="KR3k0048_WYG_005-14a"/>
司蓋身二形前後姦狀不一遂寘極刑近李安民嘗扵<lb/>
福州得徐氏處子年十五六交際一再漸具男形蓋天<lb/>
眞未破則彼亦不自知然小說中有池州李氏女及婢<lb/>
添喜事正相類而此外絶未見扵古今傳記等書豈以<lb/>
為人妖而汚筆墨不復載乎晉五行志謂之人痾恵帝<lb/>
時京洛有人兼男女體兩用人道而姓尤滛此亂氣所<lb/>
生也玉厯通政經男女兩體主國滛亂而二十八宿眞<lb/>
形圖所載心房二星皆兩形與丈夫婦人更為雌雄此<lb/>
<pb n="KR3k0048_WYG_005-14b"/>
又何耶異物志云靈狸一體自為隂陽故能媚人禇氏<lb/>
遺書曰非男非女之身精血散分又曰感以婦人則男<lb/>
脈應診動以男子則女脈順指皆天地不正之氣也<lb/>
嘉靖戊申七月邸報云大同右衛叅將馬繼宗家舍人<lb/>
禄之女年十七將嫁化男子余按魏襄王十三年魏有<lb/>
女子化為丈夫漢末閩中徐登本女子化為丈夫括異<lb/>
志廣州蕭某女大娘子晉元康中安豐女子周世寧寧<lb/>
康初江陵女唐氏劉聰時内史女人唐光啟二年春郿<lb/>
<pb n="KR3k0048_WYG_005-15a"/>
縣女子宋乾道三年四月永州支氏女慶元三年袁州<lb/>
黄念四女並化為男客座新聞成化間金齒有人無子<lb/>
止一女以酒肆為業一日有道人來乞食其女聴道人<lb/>
啖足而去不責其直明日又來如此及二旬女敬禮不<lb/>
衰問其姓曰我家兩口臨去謝女曰蒙施多矣恥無為<lb/>
報有藥一丸奉謝小娘子待嫁日臨行以藥噙口中至<lb/>
夫家嚥下我珍重以此相報幸勿忽女信而藏之及嫁<lb/>
如其言就寢夫狎之則已化為男子夫家訟謂女家見<lb/>
<pb n="KR3k0048_WYG_005-15b"/>
誑官追問女備言其故人始異知兩口之言為吕仙也<lb/>
父母遂得有嗣又蜀王本紀武都丈夫化為女子蜀王<lb/>
納以為妃漢建安七年越雋男子劉曜武功男子蘇撫<lb/>
陜男子武長平並化為女子而漢哀帝建平中豫章有<lb/>
男子化為女子嫁為人婦生一子其事尤異<lb/>
陜西㑹城正徳十三年六月四日初昏時隂黯忽大明<lb/>
有巨人長三丈餘見撫臺東足長四尺許衣袂飄揺鬚<lb/>
髯如叢㦸睂目莫辨已而大風雨遂失所在街人王大<lb/>
<pb n="KR3k0048_WYG_005-16a"/>
貴及候更卒並見按春秋敗狄于<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>糓梁傳曰長狄喬<lb/>
如兄弟三人一者之魯一者之齊一者之晉皆殺之身<lb/>
横九畮長五丈四尺或曰長十丈斷其首而載之睂見<lb/>
于軾史記秦始皇二十六年有大人長五丈足履六尺<lb/>
皆夷狄服凡十二人見于臨洮又史云阮翁仲安南人<lb/>
長二丈三尺為始皇將兵守臨洮死鑄其像又博物志<lb/>
言臨洮人長三丈五尺曰東北極人長九丈又說得一<lb/>
布衣從海浮出兩袖長二丈僬僥氏長三丈晉史元帝<lb/>
<pb n="KR3k0048_WYG_005-16b"/>
咸寧二年八月襄武縣言有大人見長三丈餘跡長三<lb/>
尺五寸又魏志言咸熈二年有大人見襄武縣長二丈<lb/>
餘脚跡長二尺二寸述異記禹㑹塗山防風氏後至禹<lb/>
誅之其長三丈其頭專車蜀王本紀秦襄王時宕渠郡<lb/>
獻長人長二十五丈六尺苻健皇始四年有長人見身<lb/>
長五丈語百姓張靖曰今當太平俄而不見新平令以<lb/>
聞健以為妖妄召靖繫之㑹大霖雨河渭泛溢蒲津監<lb/>
宼登于河中流得大屐一隻長七尺三寸足跡稱屐指<lb/>
<pb n="KR3k0048_WYG_005-17a"/>
長尺餘文深一寸健歎曰覆載之中何所不有張靖所<lb/>
見定不虚也乃赦之北齊書盧曹率其徒自薊入海島<lb/>
得長人骨以髑髏為馬皂脛長丈六尺以為二矟南史<lb/>
陳武帝永定三年有人長五丈見羅浮山通身潔白衣<lb/>
服楚麗隋書仁夀四年有人長數丈見于應門其跡長<lb/>
四尺五寸元周致中異域志長人國人長三四丈國朝<lb/>
有使往遼陽舟被風至其國其人來挐舟斬其一指大<lb/>
若人臂紀載歴歴豈必都妄又河圖玉版云龍伯國人<lb/>
<pb n="KR3k0048_WYG_005-17b"/>
長三十丈大秦人長十丈佻人國長三十丈五尺天之<lb/>
東南西北極各有銅頭鐵額兵又有金剛敢死力士天<lb/>
中太平之都有都甲食鬼鐵面兵皆長三千萬丈神異<lb/>
經云西北海外有人焉長二千里兩脚中間相去千里<lb/>
腹圍一千五百里又東南隅上大荒之中有樸父焉夫<lb/>
妻並立其高千里腹圍百輔又云南方有人焉其長七<lb/>
丈腹圍如其長以朱蛇繞頸以鬼為食以露為漿洞㝠<lb/>
記云支提國人長三丈二尺<lb/>
<pb n="KR3k0048_WYG_005-18a"/>
東方小人國名曰竫長九寸見山海經西北荒中有小<lb/>
人長七寸朱衣𤣥冠鶴國男女皆長七寸海鵠吞之腹<lb/>
中不死見神異經東郡送一短人長七寸曰巨靈見漢<lb/>
武故事光武時潁川張仲師長二寸<hi>寸似當作尺</hi>見續博物<lb/>
志<lb/>
文身見汲冢周書蓋周官有墨刑罰五百故曰刀墨皂<lb/>
巾之民後世謂之曰黥古稱勾吳乃文身斷髮注以象<lb/>
龍子吳王夫差曰我文身不足以責禮後漢書南蠻𫝊<lb/>
<pb n="KR3k0048_WYG_005-18b"/>
雕題注題額也雕之謂刻其肌以丹青涅也又云哀牢<lb/>
夷皆刻畫其身象龍文衣著尾見風俗通唐書疏勒人<lb/>
文身碧瞳即碧眼胡雛也今雲南之羅鬼夷亦文面又<lb/>
可見文身之俗不止于勾吳也<lb/>
人有善走者山海經丁靈國人馬蹄善走自鞭其蹄日<lb/>
行三百里抱朴子杜子㣲服天門冬八十年日行三百<lb/>
里趙佗子服桂二十一年毛生日行五百里三國時虞<lb/>
翻能步行日三百里孫䇿躍馬翻能隨之魏楊大眼驍<lb/>
<pb n="KR3k0048_WYG_005-19a"/>
捷跳走如飛以長繩三丈許繫髻而走繩直如矢馬馳<lb/>
不及隋麥鐵杖日行五百里獨異志云一夕行一千里<lb/>
五代王進走及奔馬仕至節度使又有唐彬走及奔鹿<lb/>
又遼陳州有一婦人為賊帥號白頸鴉日可行二百里<lb/>
今人有運氣逆流采戰之說曰房中術而盲道人遂以<lb/>
女鼎誘世之好滛者彼家西鄰至為清淨服食者所唾<lb/>
棄要之房中自有道非如上所云云也按史周有房中<lb/>
樂漢書禮樂志高祖時有房中詞樂唐山夫人所作武<lb/>
<pb n="KR3k0048_WYG_005-19b"/>
帝時有房中歌禮記曽子問喪主人卿大夫士房中皆<lb/>
哭注房中婦人也漢書藝文志序云房中者情性之極<lb/>
至道之際是以聖王制外樂以禁内情而為之節文樂<lb/>
而有節則和平壽考及迷者弗顧以生疾而殞性命上<lb/>
古修身之道以房中為首故黄庭經云長生要眇房中<lb/>
急他所紀尤非一端孫思邈千金翼中亦具論之至三<lb/>
丰采戰若旣濟真經等書其說最為猥鄙其原以為起<lb/>
于黄帝素女而容成氏彭祖能精行之後東方朔及其<lb/>
<pb n="KR3k0048_WYG_005-20a"/>
妻與列仙𫝊所言女几左放皆修此道者蓋栽接補益<lb/>
理自非虚然非以道制情築基鍊已工夫已到嘗試為<lb/>
之必至顚仆老子所謂輕敵者必喪吾寳也頃馬仲履<lb/>
天都載闢此說即弇州亦深以此齮陳上陽之解悟眞<lb/>
篇均之未及窮其本趣耳<lb/>
前代宦者亦有妻石顯𫝊丞相御史條奏顯舊惡免官<lb/>
與妻子徙歸故郡憂死元魏時御史蕭忻疏云高軒和<lb/>
鸞者閹官之嫠婦胡馬鳴珂者黄門之養息高力士𫝊<lb/>
<pb n="KR3k0048_WYG_005-20b"/>
河間男子吕𤣥晤吏京師女國姝力士娶之𤣥晤擢刀<lb/>
筆吏至少卿李輔國傳帝為娶元擢女為其妻擢故以<lb/>
梁長史朱子語類梁師成妻死蘇叔黨范温皆衰絰臨<lb/>
哭<lb/>
娘字俗書也古無之當作孃按說文頻擾也肥大也從<lb/>
女襄聲女良切其義如此今乃通為婦女之稱故子謂<lb/>
母曰娘而世謂穏婆曰老娘女巫曰師娘都下及江南<lb/>
謂男覡亦曰師娘娼婦曰花娘達旦又謂曰草娘苗人<lb/>
<pb n="KR3k0048_WYG_005-21a"/>
謂妻曰夫娘南方謂婦人之無行者亦曰夫娘謂婦人<lb/>
之卑賤者曰某娘曰幾娘鄙之曰婆娘考之風俗通漢<lb/>
何敞為鬼蘇珠娘按誅亭長龔壽隋書韋世康為絳州<lb/>
刺史與子弟書云况娘春秋已高温凊宜奉教坊記北<lb/>
齊時丈夫着婦人衣行歌傍人齊和云踏揺娘南史梁<lb/>
元徐妃與帝左右暨季江私通季江曰徐娘雖老尚猶<lb/>
多情又梁臨川王宏侵魏魏遺以巾幗歌曰不畏蕭娘<lb/>
與吕姥但畏合肥有韋虎謂韋睿吕僧珍也大業拾遺<lb/>
<pb n="KR3k0048_WYG_005-21b"/>
記隋煬帝宫婢曰雅娘唐史張旭草書見公孫大娘舞<lb/>
劍器而通神又武承嗣聞喬知之婢窈娘美奪取之杜<lb/>
工部詩耶娘妻子走相送又黄四娘家花滿蹊白樂天<lb/>
詩吳娘暮雨蕭蕭曲韋應物詩春風一曲杜韋娘柳子<lb/>
厚下殤女墓磚記始名和娘樂府雜録張紅紅唱歌丐<lb/>
扵市韋青納為姬敬宗召入宫號記曲娘又望江南曲<lb/>
始自朱崖李太尉鎮浙西日為姬謝秋娘所製明皇雜<lb/>
録呼白鸚鵡為雪衣娘甘澤謡武三思晚獲一妓曰綺<lb/>
<pb n="KR3k0048_WYG_005-22a"/>
娘狄仁傑至遂逃壁隙中曰我天上花月之妖也樊川<lb/>
集杜秋娘金陵女也年十五為李錡妾錡敗入宫後坐<lb/>
譴歸故里又竇桂娘父良建中初為汴州戸曹掾李希<lb/>
烈破汴州取桂娘去李賀集賀撰申胡子觱篥歌成翔<lb/>
客喜擎觴起立命花娘出幙徘徊拜客劉賓客集泰娘<lb/>
本韋尚書家主謳者河東記唐進士段何臥病遇妊娘<lb/>
留詩曰妊娘相托不論錢何疾日退傳竒崔氏鸎鸎婢<lb/>
曰紅娘霍小玉傳長安中有媒氏鮑十二娘薛蒼駙馬<lb/>
<pb n="KR3k0048_WYG_005-22b"/>
青衣也余媚娘敘録陸希聲娶余媚娘媚娘約媒曰陸<lb/>
郎中若必得兒侍巾櫛須立誓不置側室及女奴圖經<lb/>
蠶神謂之馬頭娘杜陽雜編南海貢竒女盧媚娘工巧<lb/>
無比麗情集陳敏兄妾越娘貌美兄死遂與欵狎續齊<lb/>
諧記齊穎寓山隂夜見前宰妾萬文娘墨莊漫録李后<lb/>
主令宫嬪窅娘以帛繞脚令纎小右畧舉一二不能悉<lb/>
載是則今之云云皆有所本然都下自庶人妻以及大<lb/>
官之國夫人皆曰娘子未嘗有稱夫人郡君等封贈者<lb/>
<pb n="KR3k0048_WYG_005-23a"/>
載考之史唐柴紹妻平陽公主起兵應李淵與紹各置<lb/>
幕府號娘子軍開元天寳遺事太眞入宫宫中皆號娘<lb/>
子花蕋夫人宫詞諸院各分娘子位韓昌黎有祭周氏<lb/>
二十娘子文以此推之古之公主宫妃已與民間共稱<lb/>
娘子則今之不分尊卑亦自有來矣此陶九儀輟耕録<lb/>
所紀也然眞娘吳名伎也墓在虎丘山下鄭嵎津陽門<lb/>
詩迎娘歌喉玉<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱李昌符詩春娘愛上酒家樓又孫<lb/>
棨有題妓王福娘牆詩又李章武傳有楊六娘北里志<lb/>
<pb n="KR3k0048_WYG_005-23b"/>
有牙娘劉泰娘又教坊記上召入賜食因謂之曰今日<lb/>
娘子不須唱歌又妓裴大娘又張少娘又竿木家范大<lb/>
娘此皆顯著者而陶不之引何也<lb/>
南宋蕭齊崇尚佛法閤内夫娘悉令持戒麾下將士咸<lb/>
使誦經<hi>見法琳辨正論</hi>夫娘之稱本此謂夫人娘子蓋是美稱<lb/>
也是時北則胡后却扇于曇獻南則徐妃贈枕于瑶光<lb/>
龜兹王女納于鳩摩羅什反以為榮千金公主偶于滛<lb/>
毒丐僧不以為恥後世以夫娘為惡稱縁此東坡戲語<lb/>
<pb n="KR3k0048_WYG_005-24a"/>
有和尚宿夫娘相牽正上床云云陶九成乃謂為罵語<lb/>
蓋未多見六朝雜說耳<lb/>
國憲家猷論婦人以姓為稱故周之諸女皆言姬猶宋<lb/>
言子齊言姜也自漢以來不復辨類以為婦人之名非<lb/>
也史記言高祖居山東好美姬漢書外戚𫝊云所幸姬<lb/>
戚夫人之類固以失矣注漢書者見其言薄姬虞姬戚<lb/>
姬唐姬等皆妾而非后則又以為衆妾之稱南朝人士<lb/>
皆謂姬人形之歌咏皆沿習之誤予按稱婦為姬不獨<lb/>
<pb n="KR3k0048_WYG_005-24b"/>
漢以後如詩陳風曰彼美淑姬可與晤言非必是姬氏<lb/>
女秦紀吕不韋娶邯鄲姬絶美與居有身亦槩為婦人<lb/>
稱也<lb/>
禮五十乃加伯仲白虎通五十知天命思慮定也能順<lb/>
四時長㓜之序故以伯仲號之伯長也大也仲中也次<lb/>
也季少也末也風俗通曰氏於字伯仲季是也或稱孟<lb/>
仲季孟亦長也始也或稱伯叔季叔本拾也收拾之也<lb/>
周之有太伯仲雍季歴也魯之有孟孫叔孫季孫也文<lb/>
<pb n="KR3k0048_WYG_005-25a"/>
王時南宫氏之有二伯二仲二叔二季所謂周有八士<lb/>
也然重仲叔而不重伯孟者明長之不可二也伯夷仲<lb/>
遼而曰叔齊叔即季也猶叔世曰季世也伯牛仲弓之<lb/>
稱未必皆五十而後加也<lb/>
漢孔安國字安國晉安帝名徳宗字徳宗恭帝名徳文<lb/>
字徳文㑹稽王名道子字道子乃至北史慕容紹宗馮<lb/>
子琮魏蘭根南史蔡興宗唐孔穎達郭子儀辛京杲戴<lb/>
休顔張忠尚可孤孟浩然顔見逺田承嗣田承緒張嘉<lb/>
<pb n="KR3k0048_WYG_005-25b"/>
貞宇文審李嗣業皆以名為字也<lb/>
晉王敦曰可兒司馬高曰羅兒唐白居易曰龜兒謝靈<lb/>
運曰客兒杜甫長子曰熊兒宋蘇子由子曰虎兒是皆<lb/>
小字也後賈復稱其子曰大宛兒崔暹曰獺田兒人稱<lb/>
者漢東方朔曰偷桃小兒金日䃅其子曰弄兒曹操呼<lb/>
孫䇿曰猘兒吕布呼先主曰大耳兒蜀譙周曰長兒晉<lb/>
王衍呼裵邈曰白眼兒山濤稱王衍曰寧馨兒後魏長<lb/>
孫業諸子曰鐵小兒祖瑩曰聖小兒唐楊儉蘇特曰黄<lb/>
<pb n="KR3k0048_WYG_005-26a"/>
面兒五季李業曰僂儸兒李存信曰牧羊兒<lb/>
晉桓嗣曰豹奴王濛曰阿奴石崇曰齊奴潘岳曰檀奴<lb/>
周謨曰阿奴陳任中曰蠻奴北齊孫騰曰僧奴唐汝陽<lb/>
王璡曰花奴李林甫曰哥奴皆小字也光武謂嚴光曰<lb/>
狂奴客謂鄧彪曰守錢奴陸機人罵曰駱奴明帝人號<lb/>
曰鮮卑奴温嶠姑女謂嶠為老奴宋廢帝稱父武帝曰<lb/>
□奴後齊古弼帝稱曰筆頭奴唐顔杲卿罵安禄山曰<lb/>
牧羊羯奴宋梅聖俞呼謝師直曰錦衣奴<lb/>
<pb n="KR3k0048_WYG_005-26b"/>
昔人有父字其子者曹丞相操每下教稱子桓右軍與<lb/>
人書謂子敬飛白大有勢子字其父者胡母謙之見父<lb/>
輔之暑月揺扇視事呼之曰彥國胡為自貽伊慼従子<lb/>
字其叔父者袁種謂盎曰南方卑濕絲能日飲亡何說<lb/>
王母反而已有臣字其君者光武幸章陵宗室諸母酣<lb/>
恱相謂曰文叔少時謹信與人不欵曲惟直柔耳今乃<lb/>
能如此<lb/>
諱名起于周人秦漢沿而用之廟諱甚嚴而祀文王之<lb/>
<pb n="KR3k0048_WYG_005-27a"/>
頌曰克昌厥後是廟諱不嫌也一名者諱而漢韋孟之<lb/>
詩曰總齊羣邦以翼大商犯高祖諱是獨諱不嫌也子<lb/>
宜諱其父而曹志為植子上奏武帝曰榦植不强是父<lb/>
諱不嫌也臣宜諱其君孫權有吳時張承與吕岱書云<lb/>
功以權成是君諱不嫌也<lb/>
柳少師與弟帖末云誠懸呈人多疑之以顔籕注漢書<lb/>
丞相衡傳云字以表徳豈人所自稱柳不當稱字然觀<lb/>
逸少敬謝帖自云王逸少白廬山逺公集盧循與逺書<lb/>
<pb n="KR3k0048_WYG_005-27b"/>
云范陽盧子先叩頭則古人稱字蓋或有之矣<lb/>
古人致書于人亦有不稱名而稱君者如徐陵與王僧<lb/>
辯書稱孤子徐君頓首與周處士書末亦云徐君白文<lb/>
苑英華注云君疑是古人自稱如王績書中亦作王君<lb/>
然則古人或有如此體未可知也<lb/>
周寳龢鍾銘曰走作朕皇祖文考寳龢鍾走其萬年子<lb/>
子孫孫永寳用享走之名扵經傳無見蓋昔人自以稱<lb/>
謂猶孤寡不榖臣僕愚鄙皆謙損之辭故司馬遷自稱<lb/>
<pb n="KR3k0048_WYG_005-28a"/>
曰太史公牛馬走班固自稱曰走亦不任厠技於彼列<lb/>
然則走之號非獨始扵漢蓋亦上矣<lb/>
余讀屈原書以朕自居周秦六國間凡人相與言皆自<lb/>
臣也他如左氏書子皮即位叔向言罕樂得其國葉公<lb/>
作顧命張永謂其父柩大行屇道孫盛謂父登遐蕭恵<lb/>
開語劉成具如慈㫖竟陵語顧憲之曰非君無以聞此<lb/>
徳音鮑照於始興王則謂不足宣贊聖㫖後世禁忌日<lb/>
嚴此等稱遂絶矣<lb/>
<pb n="KR3k0048_WYG_005-28b"/>
父命得為敕後漢樊重焚券諸子従敕是也母亦可稱<lb/>
大人前漢淮陽獻王傳張博云王遇大人亦解後漢范<lb/>
滂就誅與母訣曰大人割不忍之恩勿増感慼是也叔<lb/>
可稱大人踈受對疎廣云従大人議是也父可以稱聖<lb/>
善楊修答曹植書有聖善之教注謂武帝也人臣不嫌<lb/>
稱萬嵗馬援𫝊釃酒享軍士皆伏稱萬嵗也上父母壽<lb/>
可稱萬壽潘岳閒居賦稱萬壽以獻觴是也屋之高嚴<lb/>
通謂之殿前漢霍光𫝊鴟鳴殿前樹上黄霸𫝊郡國上<lb/>
<pb n="KR3k0048_WYG_005-29a"/>
計長吏一輩先上殿是也白事丞相亦可謂之奏事魏<lb/>
相傳帶劍奏事是也造謁人亦可謂之朝司馬相如傳<lb/>
臨卭令日往朝相如是也人臣得言垂拱薛宣自言垂<lb/>
拱蒙成是也人臣得言端拱謝孚言端拱嘯咏謝鯤言<lb/>
端拱廟堂是也人臣得言諒闇山濤𫝊武帝詔云山太<lb/>
常雖居諒闇是也人臣得稱聖君賢君晉曹攎一縣號<lb/>
曰聖君薛宣𫝊屬縣各得賢君是也男子無妻亦稱寡<lb/>
左𫝊曰崔杼生成及彊而寡是也<lb/>
<pb n="KR3k0048_WYG_005-29b"/>
君稱寡人而凡人亦可稱王右軍論字假令寡人耽之<lb/>
若此婦人亦可稱寡人詩弼風莊姜云以朂寡人婦人<lb/>
稱夫曰良人而君子亦可稱黄鳥之詩曰殱我良人莊<lb/>
子文王曰昔者寡人夢見良人黑色而<graphic n="KR0971" url="https://raw.githubusercontent.com/kanripo/KR-Gaiji/master/images/KR0971.png" mimeType="image/png"/>晉庾翼疏臣<lb/>
所以輙發良人不顧怨咎吕氏紀良人請問十二紀是<lb/>
也<lb/>
王楙野客叢書引緗素雜記云歐陽永叔代王狀元謝<lb/>
啟陸機閱史尚靡識于撐犁枚臯屬文徒自成扵骫骳<lb/>
<pb n="KR3k0048_WYG_005-30a"/>
沈元用啟讀撐犁而靡識敢謂知書問祈招而不知尚<lb/>
慚寡學陸機不識撐犁事竟不知載何書及見𤣥晏春<lb/>
秋曰予讀匈奴𫝊不識撐犁孤塗之事有胡奴執燭顧<lb/>
而問之奴曰撐犁天子也言匈奴號撐犁猶漢人稱天<lb/>
子也於是曠然發寤其事亦著藝文類聚類要諸書然<lb/>
則謂不識撐犁者乃皇甫謐非陸機也歐公謂陸機應<lb/>
别有所據耳按杜氏通典云匈奴謂天為撐犁謂子為<lb/>
孤塗然則言撐犁天子者得其語而猶未詳也<lb/>
<pb n="KR3k0048_WYG_005-30b"/>
今人謂丈人為泰山或者謂泰山有丈人峯故云據雜<lb/>
俎明皇東封以張說為封禪使及事已三公以下皆轉<lb/>
一品說以壻鄭鎰官九品因說遷五品𤣥宗怪而問之<lb/>
鎰不能對黄番綽對曰泰山之力也與前說不同又按<lb/>
陳後山送外舅詩丈人東南英注謂丈人字俗以為丈<lb/>
人之稱然字則逺矣按三國志裴松之注獻帝舅車騎<lb/>
將軍董下謂古無丈人之名故謂之舅松之宋元嘉時<lb/>
人呼婦翁為丈人已見此時矣<lb/>
<pb n="KR3k0048_WYG_005-31a"/>
今人以居士自號者甚多考之六經中惟禮記玉藻有<lb/>
曰居士錦帶注謂道藝處士也吳曾能改齋漫録云居<lb/>
士之號起扵商周之時按韓非子書曰太公封於齊東<lb/>
海上有居士任矞華士昆弟二人立議曰吾不臣天子<lb/>
不友諸侯耕而食之掘而飲之吾無求於人無上之名<lb/>
無君之禄不仕而事力云然則居士之名故自古也<lb/>
祭義曰明命鬼神以為黔首則内經曰黔首共飲食莫<lb/>
知之也李斯刻石頌秦徳曰黔首康定太史公因此語<lb/>
<pb n="KR3k0048_WYG_005-31b"/>
遂於秦記謂秦名民曰黔首朱子註孟子亦曰周言黎<lb/>
民秦言黔首蓋因太史公之語也然祭義内經之書實<lb/>
先秦世黔首之稱古矣恐有不因秦也或古不以稱民<lb/>
秦必以稱民故太史公云然耳<lb/>
今人謂賤丈夫曰漢子按北齊魏愷自散騎常侍遷青<lb/>
州長史固辭文宣帝大怒曰何物漢子與官不就又段<lb/>
成式廬陵官下記韋令去西蜀時彭州刺史被縣令宻<lb/>
論訴韋前期勘知屈刺史詣府陳謝及迴日諸縣令悉<lb/>
<pb n="KR3k0048_WYG_005-32a"/>
逺迎所訴者為首大言曰使君今日可謂朱硏益丹矣<lb/>
刺史笑曰則公便是研朱漢子也<lb/>
凡婢役於婢者俗謂之重臺按左氏傳昭公五年日之<lb/>
數十故有十時亦當十位自王以下其二為公其三為<lb/>
卿注云日中為王食時為公平旦為卿雞鳴為士夜半<lb/>
為皂人定為輿黄昏為𨽻日入為僚晡時為僕日昳為<lb/>
臺禺中日出闕不在第尊王公曠其位又昭公七年天有<lb/>
十日人有十等故王臣公公臣大夫大夫臣士士臣皂<lb/>
<pb n="KR3k0048_WYG_005-32b"/>
皂臣輿輿臣𨽻𨽻臣僚僚臣僕僕臣臺則所謂臺者十<lb/>
等之至卑今豈亦本是與然加以重字尤有意也<lb/>
古樂府有邯鄲才人嫁為厮養卒婦前漢書張耳傳厮<lb/>
養卒注蘇林曰厮取薪者也養養人者也又云乃歸趙<lb/>
王養卒為御而歸左𫝊莊王伐鄭厮役扈養死者數百<lb/>
人注養馬者曰扈炊烹者曰養則厮養卒當作厮扈卒<lb/>
為是也<lb/>
隨筆云今呼蒼頭為將軍其事本彭寵為奴所縳謂妻<lb/>
<pb n="KR3k0048_WYG_005-33a"/>
曰趣為將軍治裝注呼奴為將軍欲其赦已也此說固<lb/>
是然觀陳勝傳將軍吕臣為蒼頭軍是則語蒼頭為將<lb/>
軍亦已久矣又衛青為奴後為大將軍唐至徳後官爵<lb/>
虛濫大將軍告身纔易一醉至有朝士僮僕衣金紫而<lb/>
身執賤役者故岑參歌曰紫紱金章左右趨問著即是<lb/>
蒼頭奴李商隠詩曰厮養為將軍則知蒼頭奴為將軍<lb/>
事甚多又按前漢鮑宣傳蒼頭廬兒注漢名奴為蒼頭<lb/>
知此名起扵漢矣觀後漢注秦人呼為黔首謂奴為蒼<lb/>
<pb n="KR3k0048_WYG_005-33b"/>
頭者以别扵良人又知蒼頭之名自秦已然又讀戰國<lb/>
䇿魏有蒼頭軍三十萬又知蒼頭之名不但秦也<lb/>
越絶糧告糴于吳使素忠為信晉武帝炎報帖末云故<lb/>
遣信還南史晨起出陌頭屬與信㑹古者謂使者曰信<lb/>
眞誥云公至山下又遣一信見告謝宣城𫝊云荆州信<lb/>
去倚待陶隠居帖云明旦信還仍過取反虞永興帖云<lb/>
事以信人口具凡言信者皆謂使者也今人流俗遂以<lb/>
遣書饋物為信故謂之書信而謂前人之語亦然謬矣<lb/>
<pb n="KR3k0048_WYG_005-34a"/>
王右軍十七帖有云往得其書信遂不取答謂昔嘗得<lb/>
其來書而信人竟不取囘書耳而世俗遂誤讀往得其<lb/>
書信為一句遂不取答為一句誤矣古樂府云有信數<lb/>
寄書無信心相憶莫作瓶墜井一去無消息包佶詩去<lb/>
札頻逄信迴帆早挂空此二詩尤可證也<lb/>
韓退之上詩云衙時龍户集上日馬人來吳坰云長安<lb/>
有龍户見水即知有龍或引出但如鰍魚按此是潮州<lb/>
時上廣帥作非長安也馬人程大昌演繁露引𫝊燈録<lb/>
<pb n="KR3k0048_WYG_005-34b"/>
毗奢利王時其國有一類人如馬裸露王運神力分身<lb/>
為𧖟彼乃得衣王復生中印度馬人感戀悲號以為入<lb/>
中國而上日有馬人恐亦非也按俞益期牋云馬文淵<lb/>
立銅柱岸北出有遺兵十餘家居壽洽岸南對銅柱悉<lb/>
姓馬婚姻至今二百餘家言語飲食尚與中華同號曰<lb/>
馬留恐此亦是馬留之類耳又記得一小說龍尸在儋<lb/>
耳珠崖其人目睛皆青碧入水能伏一二日蓋即所謂<lb/>
崑崙奴也<lb/>
<pb n="KR3k0048_WYG_005-35a"/>
每見人稱前𨗳者伍伯晉書賈充戲庾純云君行常在<lb/>
人前今何以後蓋純之先人有為伍伯者按古今注云<lb/>
一伍之長也五人為伍曰伍伯一曰户伯漢制兵吏五<lb/>
人一户一竈每竈四直一伯故曰户伯又曰大伯諸王<lb/>
公行户服赤幘纁衣韋韎率其伍以導引也<lb/>
患說文憂也从心上串串亦聲也徐曰患之言貫也貫<lb/>
于心也又病也慮也惡也苦也禍也恙說文亦曰憂也<lb/>
从心羊聲一曰蟲入腹食人心古者草居多被此毒故<lb/>
<pb n="KR3k0048_WYG_005-35b"/>
相問無恙神異經北方有獸曰㺊㺊恙也黄帝殺之由<lb/>
是人無憂疾謂之無恙通志無患子曰噤婁曰桓其子<lb/>
匀圓如漆今人貫為數珠纂文曰無患木名也實可以<lb/>
去垢核黑如漆古今注云程雅問櫨木曰無患何也答<lb/>
曰昔有神巫曰滛眊能符劾百鬼得鬼則以此木為棒<lb/>
棒殺之世人相𫝊以為器用厭鬼故曰無患齊卞敬家<lb/>
有無患枕贊然則恙之與患一為蟲而一為木也<lb/>
世人瘧疾將作謂可避之他所閭巷不經之說也然自<lb/>
<pb n="KR3k0048_WYG_005-36a"/>
唐已然髙力士流巫州李輔國授謫制時力士方避瘧<lb/>
功臣閤下杜子美詩三年猶瘧疾一鬼不銷亡隔日搜<lb/>
脂髓増寒抱雪霜徒然潛隙地有靦屢鮮粧則不特避<lb/>
之而且塗抹其面矣<lb/>
周官醫疾四時皆有癘疾春時有痟首疾鄭注痟酸削<lb/>
也司馬相如消渴則所謂消中之疾也痟首消中二疾<lb/>
異而其字亦自不同後漢李通素有消疾此正如相如<lb/>
渇疾也太子賢注消中之疾是已乃復引周官為証是<lb/>
<pb n="KR3k0048_WYG_005-36b"/>
以痟首消中為一義以至玉篇廣韻皆以痟為消病惟<lb/>
禮部韻痟字下注酸痟頭痛是為得之張孟楫韻注酸<lb/>
痟頭痛又渴病雖明知二疾為不同是認二字為一體<lb/>
矣<lb/>
婦人之脉惟以尺脉之常盛常弱與男子為相反而脉<lb/>
訣謂反此背看及觀褚澄尊生經曰脉分兩手手分三<lb/>
部隔尺寸者命之曰關去寸度尺曰尺闗前一寸為寸<lb/>
左手之寸極上右手之尺極下男子陽順自下生上故<lb/>
<pb n="KR3k0048_WYG_005-37a"/>
極下之地右手之尺為受命之根本如天地未分元氣<lb/>
混沌也旣受命矣萬物從土而出惟脾為先故右手尺<lb/>
上之闗為脾脾土生金故闗上之寸為肺肺金生水故<lb/>
右手之寸越左手之尺為腎腎水生木故左手尺上之<lb/>
闗為肝肝木生火故闗上之寸為心女子隂逆自上生<lb/>
下故極上之地左手之寸為受命之根本如天地未分<lb/>
元氣混沌也旣受命矣萬物從土而出惟脾為先故左<lb/>
手寸下之闗為脾脾土生金故闗下之尺為肺肺金生<lb/>
<pb n="KR3k0048_WYG_005-37b"/>
水故左手之尺越右手之寸為腎腎水生木故右手寸<lb/>
下之關為肝肝木生火故關下之尺為心男子右手尺<lb/>
脉常弱初生㣲眇之氣也女子右手尺脉常强心火之<lb/>
位也非男非女之身感以婦人則男脉應診動以男子<lb/>
則女脉順指不察乎此難與言醫褚澄尚主為劉宋駙<lb/>
馬都尉察脉如神著書十篇曰尊生秘經此其一也<lb/>
夷門廣牘有朱彦修怪痾单一書非朱作也所紀怪證<lb/>
多端然憶往記中有尤異者因略筆之魏時一女子美<lb/>
<pb n="KR3k0048_WYG_005-38a"/>
麗不嫁右膝常患一瘡膿水不絶華佗使人乘馬牽一<lb/>
栗色狗走三十里歸而熱截右足柱瘡上俄有一赤虵<lb/>
従瘡出入犬足中疾遂平見佗别傳漢末有人得心腹<lb/>
瘕病晝夜切痛臨終勅其子曰氣絶後可剖視之子不<lb/>
忍違言得一銅鎗容數合許後華佗出巾箱中藥以投<lb/>
鎗鎗即成酒焉見志怪宋明帝宫人患腰痛牽心發即<lb/>
氣絶徐文伯曰此髪瘕也以油灌之吐物如髪稍稍引<lb/>
之長三尺頭已成蛇能動懸柱上水滴盡一髪而已見<lb/>
<pb n="KR3k0048_WYG_005-38b"/>
談藪有人患脚跟痛醫莫能識徐之才曰蛤精疾也當<lb/>
由乘船入海垂脚水中割之得蛤子二個如榆莢見太<lb/>
原故事洛中有士人患應病語即喉中應之張文仲令<lb/>
取本草讀之皆應至雷丸即無聲和為丸吞之即止見<lb/>
朝野僉載有一少年眼中常見一小鏡子醫工趙卿診<lb/>
之與少年期來日以魚鱠奉候及少年赴之坐久止施<lb/>
一甌芥醋卿故久不出少年饑甚且聞醋香啜之至盡<lb/>
眼花豁然卿乃出語少年曰郎君因吃鱠太多有魚鱗<lb/>
<pb n="KR3k0048_WYG_005-39a"/>
在胷中故也見北夢𤨏言永徽中有崔爽者每食生魚<lb/>
三斗乃足後饑作鱠未成忍饑不禁遂吐一物狀如蝦<lb/>
蟇自此之後不復能食鱠矣見朝野僉載大厯中和州<lb/>
劉録事食兼數人尤能食鱠常言鱠味未能果腹客乃<lb/>
網魚百斤㑹扵野庭觀其下筯劉初食鱠數楪忽似小<lb/>
哽因欬出一骨珠子大如豆乃寘扵茶甌中以楪覆之<lb/>
食未半甌楪傾側舉視之骨珠子已長數寸如人狀客<lb/>
競觀之隨視而長頃刻長及人遂捽劉因相毆流血良<lb/>
<pb n="KR3k0048_WYG_005-39b"/>
久各散走一循㕔西一循㕔左俱及後門相觸而翕成<lb/>
一人乃劉也神已癡矣半日方能語訪其所以皆不省<lb/>
之劉自是惡鱠見酉陽雜俎句容佐史能啖鱠至數十<lb/>
斤恒不飽縣令聞其善啖乃出百斤史快食至盡因覺<lb/>
氣悶久之吐出一物狀如麻鞋底以置鱠中鱠即成水<lb/>
後有胡人買之云此是銷魚之精亦能銷腹中塊病有<lb/>
病者以一片如指端繩繫之置病處其塊即消見廣異<lb/>
記伶人刁俊朝妻項癭者初㣲若雞卵漸巨如三四升<lb/>
<pb n="KR3k0048_WYG_005-40a"/>
缻盎積五年大如數斛之鼎其中有琴瑟笙磬塤篪之<lb/>
響數年癭外生小宂如針芒不知幾億每天欲雨則穴<lb/>
中吹白烟霏霏如絲縷漸高布散結為屯雲雨則立降<lb/>
俊朝磨淬利刃將剖決之癭中軒然有聲遂四分披裂<lb/>
有一大猱跳躍而去後卒愈見續𤣥怪録天寳中隴西<lb/>
李生病左乳痛不可忍一日癰潰有一雉自乳中突而<lb/>
飛出不知所止見宣室志大厯中卭州城將魏淑膚體<lb/>
洪壯年四十忽中異疾無所酸苦但飲食日損身體日<lb/>
<pb n="KR3k0048_WYG_005-40b"/>
消寒暑未周即如嬰孩不復能行坐語言其母與妻更<lb/>
相提抱復遇生日妻以釵股挾食以哺須臾盡一小甌<lb/>
自是日加所食身亦漸長不半嵗乃復其初見集異記<lb/>
皇甫及者咸通壬辰年十四矣忽暴長逾時而身越七<lb/>
尺帶兼數圍長啜大嚼三倍扵昔明年秋無疾而逝見<lb/>
三水小牘李言吉左目上臉忽痒而生一小瘡漸長大<lb/>
如鴨卵恒壓其眼不能開其舅金州防禦使崔堯封飲<lb/>
言吉酒大醉遂割去之言吉不知覺也贅既破中有黄<lb/>
<pb n="KR3k0048_WYG_005-41a"/>
雀鳴噪而去見聞竒録處士蒯亮言其所知額角患瘤<lb/>
醫為割之得一黑石碁子巨斧擊之終不傷缺復有足<lb/>
脛生瘤者因至親家為猘犬所齚正齧其瘤其中得針<lb/>
百餘枚皆可用疾亦愈見稽神録吕縉叔以知制誥知<lb/>
揚州忽得疾但縮小臨終僅如小兒松滋令姜愚無它<lb/>
疾忽不識字數年方稍稍復舊又有一人家妾視直物<lb/>
皆曲弓弦界尺之類視之皆如鈎醫僧奉眞親見之江<lb/>
南逆旅中一老婦啖物不知飽徐徳占過逆旅老婦愬<lb/>
<pb n="KR3k0048_WYG_005-41b"/>
饑其子恥之對徳占以蒸餅啖之盡一竹簣約百餅猶<lb/>
稱饑不已日飯一石米隨即痢之饑復如故醴泉主簿<lb/>
蔡繩有美行博學有文亦得饑疾每饑立須啖物稍遲<lb/>
則頓仆悶絶懷中常置餅餌雖對貴客遇饑亦便齕啖<lb/>
以上見夢溪筆談有人飲茗至一斛二斗忽飲量過數<lb/>
升吐出一物如牛肺以茗澆之容一斛二斗因名曰斛<lb/>
二瘕見續搜神記陳子直主簿妻有異疾每腹脹則腹<lb/>
中有聲如擊鼓逺聞于外行人過門者皆疑其家作樂<lb/>
<pb n="KR3k0048_WYG_005-42a"/>
也腹脹消則鼓聲亦止一月一作醫莫能名其疾見宋<lb/>
張季明醫說傅舍人忽得腸癢之疾至劇時往往對衆<lb/>
失笑吃吃不止此疾古人所未有見遯齋閒覽興國初<lb/>
有任氏美色聘進士王公甫因公甫不遂寸禄愁鬱面<lb/>
漸變黑自慚而歸母家求醫後遇道人以黄丹女萎二<lb/>
物為末以酒下二錢日二服面㣲㣲白一月如舊見名<lb/>
醫録<lb/>
漢末關中大亂有發前漢時冡女人猶活既出如舊魏<lb/>
<pb n="KR3k0048_WYG_005-42b"/>
郭后愛念之録置宫内常置左右問漢時宫中事說之<lb/>
了了皆有次序後后崩哭泣過禮遂死焉漢末發范明<lb/>
友冡奴猶活明友霍光女聓說光家事多與漢書相似<lb/>
大司馬曹休所統中郎將謝璋部曲義兵奚儂恩女年<lb/>
四嵗病死埋𦵏五日復生見博物志晉元康中梁國女<lb/>
子許嫁而夫戌經年不歸女家強以適人尋病亡夫還<lb/>
問女所在夫徑至墓開棺女遂活與俱歸後壻詣官爭<lb/>
之王導曰此非常事不可以常理斷之宜歸前夫惠帝<lb/>
<pb n="KR3k0048_WYG_005-43a"/>
世杜錫家塟婢誤不得出後十年開冡祔𦵏而婢尚生<lb/>
初婢之埋年十五六及開冡更生猶十五六嫁之有子<lb/>
又魏太和中太原人破棺得一生婦視其墓木可三十<lb/>
嵗見續博物志干寳父塟婢閉墓中後祔塟開冡婢猶<lb/>
活言其父常以飲食詒婢與寢處如平生寳因此作搜<lb/>
神記顔含兄畿死于醫家迎喪引者顛仆言畿不死但<lb/>
服藥傷五臟耳開棺氣息甚㣲飲食所須託之以夢含<lb/>
侍養不出户者十三年畿乃死又漢獻帝初平中長沙<lb/>
<pb n="KR3k0048_WYG_005-43b"/>
有人姓桓氏既死棺歛月餘母聞有聲出之遂生見集<lb/>
異志又建安四年武陵女子李娥死歛埋十四日有聲<lb/>
開棺遂活見後漢五行志南陽縣民蘇調女死三年自<lb/>
開棺還家言大將軍事赤小荳黄荳死有持此荳一石<lb/>
者無復作告又言可用梓木為棺見酉陽雜俎<lb/>
　<lb/>
　<lb/>
　說略卷五<lb/>
</p>
<p>
</p>
  </div>
</body>
</text>
</TEI>
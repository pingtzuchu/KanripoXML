<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>説畧巻二十八</head>
    <p>
<pb n="KR3k0048_WYG_028-1a"/>
欽定四庫全書<lb/>
　説畧巻二十八　　　　　明　顧起元　撰<lb/>
　　卉牋下<lb/>
自唐羅虬為花九錫宋迂愚叟丘璿牡丹榮辱志以<lb/>
姚黄為王魏紅為妃又有九嬪世婦御妻皆牡丹種<lb/>
類其花師𫝊花彤史花命婦花嬖倖花近屬花踈屬<lb/>
花戚里花外屛花宫闈花叢脞皆以它花草充之各<lb/>
有意義而花君子為輕風為細雨為清露為暖日為<lb/>
<pb n="KR3k0048_WYG_028-1b"/>
㣲雲為沃壤為永晝為油幕為朱門為甘泉為醇酒<lb/>
為珍饌為新樂為名倡花小人為狂風為猛雨為<lb/>
赤日為苦寒為蜜蜂為蝴蝶為螻蟻為蚯蚓為白<lb/>
晝青蛙為黄昏蝙蝠為飛塵為妬芽為蠧為麝香<lb/>
為桑螵蛸花亨泰為閏三月為五風十雨為主人<lb/>
多喜事為婢能歌樂為妻孥不倦排當為僮僕勤<lb/>
幹為子弟韞藉為正開值生日為欲謝時待解酲<lb/>
為門僧解栽接為借園亭張筵為從貧處移入富<lb/>
<pb n="KR3k0048_WYG_028-2a"/>
家花屯難為醜婦妬與鄰為猥人愛與嫌為花開值<lb/>
私忌為主人慳鄙為和園賣與屠沽為三月内霜雹為<lb/>
賞處著碁鬭茶為筵上持七八為盛開債主臨門為箔<lb/>
子遮圍為露頭洗足對酌為遭權勢人乞接頭為剪時<lb/>
和花根為正歡賞酗酒為頭戴如厠為聴唱詞傳家宴<lb/>
為酥煎了下麥飯為彫落後苕箒掃為園吏澆濕糞為<lb/>
村落僧道寺觀裹後張功甫作玉照堂梅品倣之作花<lb/>
宜稱二十六條為澹隂為曉日為薄寒為細雨為輕烟<lb/>
<pb n="KR3k0048_WYG_028-2b"/>
為佳月為夕陽為微雪為晚霞為珍禽為孤鶴為清溪<lb/>
為小橋為竹邊為松下為明牕為疎籬為蒼崖為緑苔<lb/>
為銅瓶為紙帳為林間為吹笛為膝上横琴為石枰下<lb/>
碁為掃雪煎茶為美人澹粧篸戴花憎嫉十四條為狂<lb/>
風為連雨為烈日為苦寒為醜婦為俗子為老鴉為惡<lb/>
詩為談時事為論差除為花徑喝道為對花張緋幕為<lb/>
賞花動鼓板為作詩用調羮驛使事花榮寵六條為烟<lb/>
塵不染為鈴索䕶持為除地鏡淨落瓣不淄為王公旦<lb/>
<pb n="KR3k0048_WYG_028-3a"/>
夕留盼為詩人閣筆評量為妙妓澹粧雅歌花屈辱十<lb/>
二條為主人不好事為主人慳鄙為種富家園内為與<lb/>
粗婢命名為蟠結作屏為賞花命猥妓為庸僧牕下種<lb/>
為酒食店内挿瓶為樹下有狗矢為枝下晒衣裳為青<lb/>
紙粉屏畫為生猥巷穢溝邊近年袁吏部中郎作瓶史<lb/>
其十二言監戒又倣功甫之意而目之花快意凡十四<lb/>
條明牕淨室古鼎宋研松濤溪聲主人好事能詩門僧<lb/>
解烹茶薊州人送酒座客工畫花卉盛開快心友臨門<lb/>
<pb n="KR3k0048_WYG_028-3b"/>
手抄藝花書夜深驢鳴妻妾校花故實花折辱凡二十<lb/>
三條主人頻拜客俗子䦨入蟠枝庸僧談禪牕下狗竇<lb/>
蓮子衚衕歌童弋陽腔醜女折戴論升遷强作憐愛應<lb/>
酬詩債未了盛開家人催箕帳檢韻府押字破書狼藉<lb/>
福建牙人呉中贗畫鼠矢蝸涎僮僕偃蹇令初行酒盡<lb/>
與酒舘為鄰案上有黄金白雪中原紫氣等詩<lb/>
歐陽公謂牡丹初不載文字自則天已後始盛唐人如<lb/>
沈宋元白之流皆無咏獨劉夢得有咏魚朝恩宅牡丹<lb/>
<pb n="KR3k0048_WYG_028-4a"/>
一詩初不言其異苕谿漁隱引劉夢得元微之白樂天<lb/>
數詩以證歐誤且引開元時牡丹事以證歐所謂則天<lb/>
已後始盛為信然容齋随筆亦引元白數詩以證歐誤<lb/>
且謂元白未嘗無詩唐人未嘗不重此花容齋盖未見<lb/>
漁隱所言故爾然取唐六十家詩觀之其為牡丹作者<lb/>
甚衆即禹錫集已有數篇如渾侍中宅看牡丹唐郎中<lb/>
宅看牡丹自賞牡丹非止一作且龍城録載髙宗宴羣<lb/>
臣賞雙頭牡丹舒元輿序謂西河精舍有牡丹天后命<lb/>
<pb n="KR3k0048_WYG_028-4b"/>
移植焉由是京國日盛則知牡丹在唐已見於髙宗時<lb/>
又不可引開元事為證也閲李綽尚書故實言北齊楊<lb/>
子華畫牡丹謝康樂集言水際竹間多牡丹則其來固已<lb/>
尚矣又按龍城録言洛人宋單父字仲孺善吟詩亦能<lb/>
種藝術凡牡丹變易千種紅白鬭色人亦莫能知其術<lb/>
上皇召至驪山植花萬本色様各不同賜金千餘両内<lb/>
人皆呼為花師觀此則栽接之術唐人已具載之意當<lb/>
時吟咏必多但不盡傳耳<lb/>
<pb n="KR3k0048_WYG_028-5a"/>
牡丹品曰花之多葉者京花單葉者川花花之舊栽曰<lb/>
祖花其新接頭有一春兩春者花少而富至三春則花<lb/>
稍多及成樹花雖益繁而花葉減矣狀元紅者重葉深<lb/>
紅花其色與鞓紅袍緋相類而天姿富貴以其髙出衆<lb/>
花之上故名狀元紅或曰舊制進士第一人即賜茜袍<lb/>
此花如其色故以名之祥雲者千葉淺紅花妖艶多態<lb/>
而花葉最多花戸王氏謂此花如朶雲狀故謂之祥雲<lb/>
紹興春者祥雲子花也色淡而花尤富大者徑尺紹興<lb/>
<pb n="KR3k0048_WYG_028-5b"/>
中始傳燕脂樓者深淺相間如燕脂染成重趺累蕚狀<lb/>
如樓觀金腰樓玉腰樓皆粉紅花而起樓子黄白間之<lb/>
如金玉色與燕脂樓同類雙頭紅者並蔕駢蕚色尤鮮<lb/>
明富貴紅者其花葉圓正而厚色若新染乾者諸花皆<lb/>
落獨此抱枝而槁亦花之異者一尺紅者深紅頗近紫<lb/>
色花靣大幾尺故以一尺名之鹿胎紅者鶴頂紅子花<lb/>
色紅微帶黄上有白㸃如鹿胎極化工之妙歐陽公花<lb/>
品有鹿胎花者乃紫花與此頗異文公紅者出於西京<lb/>
<pb n="KR3k0048_WYG_028-6a"/>
潞公園亦花之麗者其種傳蜀中遂以文公名之政和<lb/>
春者淺粉紅花有絲頭政和中始出醉西施者粉白花<lb/>
中間紅暈狀如酡顔迎日紅與醉西施同類淺紅花中<lb/>
特出深紅花開最早而妖麗奪目故以迎日名之彩霞<lb/>
者其色光麗爛然如霞疊羅者中間鎖如疊羅紋勝疊<lb/>
羅此三品皆以形而名之瑞露蟬亦粉紅花中抽碧心<lb/>
如合蟬狀乾花者粉紅花而分蟬旋轉其花亦大千葉<lb/>
皆粉紅花之傑者大千葉碎花小千葉則花蕚瑣碎故<lb/>
<pb n="KR3k0048_WYG_028-6b"/>
以大小别之此二十一品皆紅花之著者也紫繡毬一<lb/>
名新紫花盖魏花之别品也其花間正如繡毬狀亦有<lb/>
起樓者為紫花之冠乾道紫色稍淡而暈紅潑墨者新<lb/>
紫花之子花也單葉深黑如墨歐公記有花底葉近之<lb/>
葛巾紫花團正而富麗如世人所戴葛巾狀福嚴紫亦<lb/>
重葉紫花其葉少於紫繡毬莫詳所以得名按歐公所<lb/>
記有玉版白出於福嚴院土人云此花亦自西京來謂<lb/>
之舊紫花豈亦出於福嚴耶禁記黄盖黄之别品也其<lb/>
<pb n="KR3k0048_WYG_028-7a"/>
花閒淡髙秀可亞姚黄慶雲黄花葉重複郁然輪囷以<lb/>
故得名青心黄者其花心正青一本花徃徃有兩品或<lb/>
正圓如毬或層起成樓子亦異矣黄氣毬者淡黄檀心<lb/>
花葉圓正間背相承敷腴可愛玉樓子者白花起樓髙<lb/>
標逸韻自然是風塵外物劉師歌者白花帶微紅多至<lb/>
數百纎妍可愛莫知何以得名玉覆盆者一名玉炊餅<lb/>
盖圓頭白花也碧花止一品名曰歐碧其花淺碧而開<lb/>
最晚獨出歐氏故以姓著<lb/>
<pb n="KR3k0048_WYG_028-7b"/>
歐陽文忠公花釋名曰牡丹之名或以姓或以州或以<lb/>
色或以地或旌其所異者而志之姚黄牛黄左華魏華<lb/>
以姓著青州丹州延州紅以州著細葉麤葉夀安潛溪<lb/>
以地著一擫紅鶴翎紅朱砂紅甘草黄以色著獻來紅<lb/>
九蕋真珠紅鹿胎紅倒暈檀心蓮華蕚一百五葉底紫<lb/>
皆志其異者姚黄者千葉黄花出於民姚氏姚氏居白<lb/>
司馬坂其地屬河陽然華不𫝊河陽𫝊洛陽一嵗不過<lb/>
數朶牛黄千葉出於牛氏比姚黄差小真宗祀汾陽還<lb/>
<pb n="KR3k0048_WYG_028-8a"/>
過洛陽留宴淑景亭牛氏獻此華魏華千葉肉紅出於<lb/>
魏相仁溥家始樵者於夀安山中得之賣魏氏初出時<lb/>
人有欲觀者必納錢魏氏日收數十緡其後鬻其園為<lb/>
普明寺林池花至七百葉錢思公嘗曰人謂牡丹花王<lb/>
今姚黄真為王而魏乃后也鞓紅者單葉深紅花出青<lb/>
州亦曰青紅其色類腰帶故謂之鞓紅獻來紅者華大<lb/>
多葉淺紅華張齊賢罷相居洛陽人有獻此華者因名<lb/>
添色紅者多葉花始開而白經日漸紅及其落乃類深<lb/>
<pb n="KR3k0048_WYG_028-8b"/>
紅鶴翎紅者多葉華其末白而本肉紅如鴻鵠羽毛細<lb/>
葉麄葉夀安者皆千葉肉紅華出夀安縣錦屏山細葉<lb/>
者尤佳倒暈檀心者葉紅凡華近蕚色深至其末漸淺<lb/>
此華自外深色近蕚反淺白而深檀㸃其心此尤可愛<lb/>
一擫紅者多葉淺紅華葉杪深紅一㸃如人以十指擫<lb/>
之九蕋真珠紅者千葉紅華葉上有一白㸃如珠蜜葉<lb/>
蹙其蕋為九叢一百五者多葉白華洛花以榖雨為開<lb/>
候而此華常至一百五日開丹州延州華皆千葉紅華<lb/>
<pb n="KR3k0048_WYG_028-9a"/>
也蓮華蕚者多葉紅華青趺三重如蓮華蕚左華千葉紫<lb/>
華出左氏葉宻而齊如截亦謂之平頭紫朱砂紅多葉紅<lb/>
華華葉甚鮮向日視之如猩血葉底紫千葉紫華其色如<lb/>
墨亦謂之墨紫華在叢中旁心生一大枝引葉覆其上其<lb/>
開也比他華可延十日之久傳唐中宗有宦官為觀軍容<lb/>
使華出其家亦謂之軍容紫玉板白者單葉長如拍板之<lb/>
狀色如玉深檀心洛陽人家亦少予嘗從思公至福嚴院<lb/>
見之問寺僧而得其名潛溪緋華出於潛溪寺寺在龍門<lb/>
<pb n="KR3k0048_WYG_028-9b"/>
山後本唐相李藩别墅本是紫華忽於叢中特出緋者不<lb/>
過一兩朶明年移在他枝洛人謂之轉枝華鹿胎華多葉<lb/>
紫華有白㸃如鹿胎之紋故蘓相禹珪宅有之初姚黄未<lb/>
出時牛黄為第一牛黄未出時魏華為第一魏華未出時<lb/>
左華為第一左華之前惟有蘇家紅賀家紅林家紅之類<lb/>
皆單葉華當時為第一多葉華出後單葉華黜矣<lb/>
劉貢父芍藥譜有上之上者為冠羣芳大旋心冠子也<lb/>
深紅堆葉頂分四五旋其英宻簇廣可半尺髙可及六<lb/>
<pb n="KR3k0048_WYG_028-10a"/>
寸艶色絶妙又賽羣芳小旋心冠子也漸添紅而𦂳小<lb/>
又寳粧成髻子也色微紫於上十二大葉中宻生曲葉<lb/>
回環裹抱髙可七八寸廣半尺餘毎一小葉上絡以金<lb/>
線綴以玉珠香欺蘭麝竒不可紀又盡天工青心紅冠<lb/>
子也於大葉中小葉宻直妖媚出衆又曉粧新白纈子<lb/>
也如小旋心狀頂上四向葉端㸃小殷紅色毎一朶上<lb/>
或三㸃或四㸃或五㸃象衣中之纈也又㸃粧紅紅纈<lb/>
子也色紅而小與白纈子同上之下為疊香英紫樓子<lb/>
<pb n="KR3k0048_WYG_028-10b"/>
也廣五寸髙盈尺於大葉中細葉二三十重上又聳大<lb/>
葉如樓閣狀又積嬌紅紅樓子也色淡紅與紫樓子不<lb/>
異中之上為醉西施大軟條冠子也色淡紅惟大葉有<lb/>
類大旋心狀枝條軟細以物扶之又道粧成黄樓子也<lb/>
大葉中深黄小葉數重又上展淡黄大葉非今日之黄<lb/>
樓子也又掬香瓊青心玉板冠子也白英團掬堅宻平<lb/>
頭又素粧殘退紅芳山冠子也初開粉紅即漸退白青<lb/>
心而素淡又試梅装白冠子也白纈中無㸃者又淺粧<lb/>
<pb n="KR3k0048_WYG_028-11a"/>
匀粉紅冠子也紅纈中無㸃者中之下為醉嬌紅深紅楚<lb/>
州冠子也亦若小旋心狀中心𦂳堆大葉葉下亦有一重<lb/>
金線又擬香英紫寳相冠子也紫樓子心中細葉上不堆<lb/>
大葉者妬嬌紅紅寳相冠子也紅樓子心中細葉上不堆<lb/>
大葉者又縷金囊金線冠子也稍似細條深紅者於大葉<lb/>
中細葉下抽金線細細相雜下之上為怨春紅色絶淡<lb/>
甚類金線冠子而堆葉又妒鵞黄黄絲頭也於大葉中<lb/>
一簇細葉雜以金線又蘸金香蘸金蕋紫單葉也是髻<lb/>
<pb n="KR3k0048_WYG_028-11b"/>
子開不成者於大葉中生小葉小葉尖蘸一線金色是<lb/>
也又試濃粧緋多葉也緋葉五七重皆平頭下之中為<lb/>
宿粧殷紫髙多葉也又取次粧淡紅多葉也又聚香絲<lb/>
紫絲頭也大葉中一叢紫絲細細是也又簇紅絲大葉<lb/>
中一叢紅絲細細是也下之下為效殷粧小矮多葉與<lb/>
紫髙多葉者一同而枝條低又㑹三英三頭聚一蕚而<lb/>
開又合歡芳雙頭並蔕而開兩頭相背也又擬繡韀鞍<lb/>
子也兩邊埀下如所乘鞍狀地絶肥而生又銀含棱銀<lb/>
<pb n="KR3k0048_WYG_028-12a"/>
縁也葉端一棱白色王觀揚州芍藥譜新收八品一御衣<lb/>
黄黄色淺而葉疎蕋差深散出於葉間其葉端色又微碧<lb/>
髙廣類黄樓子又黄樓子盛者五七層間以金線其香尤<lb/>
甚又袁黄冠子宛如髻子間以金線色比鮑黄又峽石黄<lb/>
冠子如金線冠子其色深如鮑黄又鮑黄冠子與大旋心<lb/>
同而葉差不旋色類鵞黄又揚州冠子多葉白心色黄漸<lb/>
拂淺紅至葉端則色深紅間以金線又湖纈紅色深淺相<lb/>
間類湖纈又黽池紅開須並蕚或三頭者大抵華類軟條<lb/>
<pb n="KR3k0048_WYG_028-12b"/>
也今之牡丹芍藥其種益繁而名目亦異恨無有紀之者<lb/>
蠟梅原名黄梅故王安國熈寧問尚咏黄梅詩至元祐中<lb/>
蘇子瞻黄魯直以其色酷似蜜脾故名為蠟梅而范石湖<lb/>
梅譜云本非梅類以其與梅同時香又相近故云今遂以<lb/>
為梅之一種非也凡三種以子種不經接華小香淡最<lb/>
下俗謂狗蠅經接華疎雖盛開華常半含名磬口最先<lb/>
開色深黄心如紫檀華宻香濃名檀香梅此品最佳石<lb/>
湖所言如此今蠟梅乃以磬口為貴與譜異矣<lb/>
<pb n="KR3k0048_WYG_028-13a"/>
唐詩紅荳生南國又荳蔲稍頭二月初按范成大桂海虞<lb/>
衡志紅荳蔲華叢生葉瘦如碧蘆春末發初開華先抽一<lb/>
榦有大籜包之籜拆華見一穗數十蕋淡紅妍如桃杏<lb/>
華色蕋重則垂如蒲萄又如火齊纓絡及剪綵鸞枝之<lb/>
狀此華無實不與草荳蔲同種毎蕋心有兩瓣相並詞<lb/>
人托興如比目連理云亦可以證用脩駁荳蔲華之誤<lb/>
宛委編云楚辭滋蘭九畹種蕙百畝十二畝為畹九畹<lb/>
百畝正相等也古人所畫蘭皆今之宜興産者漫被山<lb/>
<pb n="KR3k0048_WYG_028-13b"/>
谷而獨漳建蘭香色絶人價亦貴今人以興蘭為蘭而<lb/>
漳建蘭為蕙則又非也楚中絶無蘭蕙如漳建者何得<lb/>
言百畝按本草薰草亦曰蕙草葉曰蕙根曰薫一說即<lb/>
今零陵香零陵香芸香也恐亦未的按野客叢書曰世<lb/>
之春蘭秋蘭各有異芬不知秋蘭之馨尤甚於春蘭也<lb/>
蘭有二種邵伯温曰細葉者春華華少闊葉者秋華華<lb/>
多離騷紉秋蘭以為佩又曰秋蘭兮青青緑葉兮紫莖<lb/>
今沅澧間所生在春則黄在秋則紫然春黄不如紫之<lb/>
<pb n="KR3k0048_WYG_028-14a"/>
芬郁如此則楚中亦自有蘭也<lb/>
宋王貴學蘭譜云天下深山窮谷非無幽蘭生於漳者<lb/>
獨盛且馥其色有深紫淡紫真紅淡紅黄白碧緑魚魫<lb/>
金錂之異就中品第紫蘭陳夢良家為甲呉潘次之如<lb/>
趙如何大小張淳監糧趙道長泰紫許景初以下又次焉<lb/>
金錂邊為紫華竒品白蘭龜山為甲施華惠知客次之<lb/>
如季如馬如鄭如濟老十九蕋黄八周染以下又其次<lb/>
而魚魫為白華竒品亦名趙蘭十二蕚華片澄澈宛若<lb/>
<pb n="KR3k0048_WYG_028-14b"/>
魚魫沉之無影可指葉緑顛微曲焉<lb/>
古有木蘭而無玉蘭今則有玉蘭而無木蘭呉中木蘭<lb/>
堂其華樹最雄陸龜蒙詩所謂洞庭波浪𣺌無津日日<lb/>
征帆送逺人幾度木蘭舟上望不知原是此華身者是<lb/>
也其樹至宋末始萎楊備詩則云木蘭枝宻樹仍髙堂<lb/>
下華光照節旄列鼎重茵歌舞地金章同色使君袍則<lb/>
其華又似慘紫非純白者今玉蘭在呉中多以辛夷接<lb/>
辛夷紫而玉蘭白其在南中遍山谷皆滿又皆原本而<lb/>
<pb n="KR3k0048_WYG_028-15a"/>
唐宋人詩絶不及之不得比於薝蔔素馨之末何也<lb/>
茉莉花見於嵇含南方草木狀稱其芳香酷烈此花嶺<lb/>
外海濵物自宣和中名著艮嶽列芳草八此居一焉八<lb/>
芳者金蛾玉蟬虎耳鳯尾素馨渠那茉莉含笑也洛陽<lb/>
名園記云逺方竒卉如紫蘭抹厲王梅溪集作没利又<lb/>
作抹利陳止齋集亦作没利朱文公集作末利洪景盧<lb/>
集作末麗佛書翻譯名義云末利曰鬘華堪以飾鬘北<lb/>
土云柰始足以定諸説之紛紛矣<lb/>
<pb n="KR3k0048_WYG_028-15b"/>
酴醿黄魯直詩云名字因壺酒注云本酒名花色似故<lb/>
取以名酒故韓持國云毎恐春歸有餘恨典刑元在酒<lb/>
杯中劉彦冲云只恐春歸有遺恨典刑猶在濁醪中皆<lb/>
非也此花本作荼䕷乃因花以名酒耳如李太白云鵞<lb/>
兒黄似酒亦因鵞兒黄以名酒也<lb/>
劉長卿有海紅花詩李太白詩注新羅國多海紅今按<lb/>
茶梅即小様粉紅山茶本名海紅花以其自十二月開<lb/>
至二月與梅同時故曰茶梅劉仕亨詩小院猶寒未暖<lb/>
<pb n="KR3k0048_WYG_028-16a"/>
時海紅花發晝遲遲半深半淺東風裏好似徐熈帶雪<lb/>
枝盖山茶一種數名花極紅而瓣極厚者曰都勝即今<lb/>
寳珠也又以其心紅簇如鶴頂故曰鶴頂色淡而無心<lb/>
者曰玉茗即今粉紅山茶古詩有云淺為玉茗深都勝<lb/>
大曰山茶小海紅也<lb/>
日札云陳後主有玉樹後庭花曲後庭花第以為虛設<lb/>
字耳按温庭筠詩宜男謾作後庭草不似櫻桃結子紅<lb/>
是萱草為後庭草也百合花一名中庭花見本草今之<lb/>
<pb n="KR3k0048_WYG_028-16b"/>
雞冠花即後庭花見蘇集此亦可補前注也余按以後<lb/>
庭花為雞冠花此固有據第陳曲原自取玉樹作花於<lb/>
後庭乃以比宮娥貴麗不必有所指也張曲江云桂華<lb/>
秋皎潔段成式云桂花三月生黄而不白以譏九齡之<lb/>
妄夫桂本秋樹有紅有黄有白有春桂四季桂或段公<lb/>
所見止知有春桂耳紅桂宋象山史本初家有之因接<lb/>
本獻於朝移植禁中髙宗雅愛之號曰丹桂四方爭求<lb/>
嵗接數百本今出象山者香色芬麗移之四方則香色<lb/>
<pb n="KR3k0048_WYG_028-17a"/>
少損盖地氣使然也<lb/>
瓊赤玉也古今毎以喻白宋次道云瓊花一名玉蘂又<lb/>
雍録以玉蘂即千葉梔子花亦名山礬按齊東野語又<lb/>
以瓊花絶類聚八仙但色微黄而香宋仁宗哲宗移植<lb/>
禁苑遂死載還復榮宦者陳深取孫枝接於八仙根上<lb/>
至今流傳杭禇家堂瓊花園是也然香色亦少異矣聚<lb/>
八仙即今八仙花西湖山中在在有之以其毎枝開花<lb/>
七八朶相叢故曰聚八仙色白無香若八仙可接瓊花<lb/>
<pb n="KR3k0048_WYG_028-17b"/>
則今梔子多單葉千葉者不必接矣何所貴重使人詠<lb/>
羨如此可見玉蘂即瓊花而梔子山礬自為别種逈不<lb/>
相類也黄庭堅易㻛花名曰山礬盖㻛玉名取其白也<lb/>
而曽端伯遂以為即唐昌玉蘂花尤誤按玉蘂花詩一<lb/>
樹瓏鬆玉刻成飄廊㸃地色輕輕今梔子花初不謝落<lb/>
故知非也此田子藝留青日札所辯甚悉第中又謂玉<lb/>
蘂花即粉團花今呉中所植粉團花蔓生籬藥間三四<lb/>
月間花甚繁茂與雍録所稱芬芳滿野髙可數丈者逈<lb/>
<pb n="KR3k0048_WYG_028-18a"/>
異則玉蘂即粉團花亦豈為的據耶按唐昌觀在長安<lb/>
光業坊明皇女唐昌公主下降因以為名花為公主手<lb/>
植康駢劇談録云唐昌觀有玉蕋花毎發若瓊林瑶樹<lb/>
元和中春物方盛車馬尋玩相繼杜斿瓊花記紹興辛<lb/>
巳金亮南冦掲本而去小者剪而除之花頓憔悴未幾<lb/>
故株傍復出三蘖老道士金大寧日加培䕶久之暢茂<lb/>
婆娑不異昔時至至元十三年偶枯死其種遂絶後道<lb/>
士金丙瑞以聚八仙代之諸志謂揚之蕃釐觀即名唐<lb/>
<pb n="KR3k0048_WYG_028-18b"/>
昌瓊花即名玉蕋盖承譌前人未及精考耳又按周必<lb/>
大題玉蕋花云花狀如荼䕷花鬚如氷絲上綴金粟花<lb/>
心别有碧筩如胆缾中别抽一英散為十餘蕋猶刻玉<lb/>
然觀此玉蕋又與八仙花逈不相類諸家云云皆臆説<lb/>
也<lb/>
武陵記四角三角曰芰兩角曰菱其字不一説文作蔆<lb/>
注曰楚謂之芰秦謂之薢茩芰菱也果也薢茩決明也<lb/>
菜也殊已混淆相如賦外發芙蓉䔖華則芡實也又相<lb/>
<pb n="KR3k0048_WYG_028-19a"/>
如凡将篇云蔆从遴字作遴爾雅蔆蕨攗即厥明也爾<lb/>
雅注作決光馬大年嬾真字録誤作英光史繩祖己辯<lb/>
之黄公紹云許慎所注全是菜也又國語屈到嗜芰盖<lb/>
決明之菜非水中芰也審矣今按菱今之菱角芰今之<lb/>
鷄頭楚辭緝芰荷以為衣若是菱葉不可為衣也縁楚<lb/>
人名菱為芰所以致後世解二物不分又以決明參之<lb/>
愈益殽亂耳<lb/>
益州草木記雅州名山縣出虞美人草如鷄冠花葉兩<lb/>
<pb n="KR3k0048_WYG_028-19b"/>
相對唱虞美人曲皆應拍而舞他曲則否賈氏談録褒<lb/>
斜山谷中有虞美人草狀如鷄冠大葉相對或唱虞美<lb/>
人則兩葉如人拍掌之狀頗中節拍酉陽雜俎云舞草<lb/>
出三雅獨莖三葉葉如決明一葉在莖端兩葉居莖之<lb/>
半相對人或近之抵掌謳曲葉動如舞崔融為瓦松賦<lb/>
云謂之木也訪山客而未詳謂之草也驗農皇而罕記<lb/>
段成式難之曰崔公博學無不該悉豈不知瓦松已有<lb/>
著説引梁簡文詩依簷映昔耶成式以昔耶為瓦松殊<lb/>
<pb n="KR3k0048_WYG_028-20a"/>
不知昔耶乃是垣衣瓦松自名昨葉何成式亦自不識<lb/>
也<lb/>
薊草名復古編云芙也字林蘮蒘也似芹説文無薊字<lb/>
止有蘮即薊也韻㑹廣韻亦無之按本草有小薊有大<lb/>
薊陶隠居云小薊是猫薊大薊似虎葉多刺俗名青刺<lb/>
薊又曰千針草又曰老虎刺地名薊門即今薊州陳蔵<lb/>
器云薊門多薊故以名地葉皺莖芒有似罽布故字从<lb/>
之作蘮𨽻作薊又姓後漢書有薊子訓古樂府云道傍<lb/>
<pb n="KR3k0048_WYG_028-20b"/>
兔絲何嘗可絡田中燕麥何嘗可穫言虛名無用也盖<lb/>
兔絲非絲而有絲之名劉禹錫文作兔葵燕麥非也今<lb/>
按兔絲虛名是也燕麥滇南霑益一路有之土人以為<lb/>
朝夕常食非虚名也此丹鉛總録所記今南中四五月<lb/>
間有雀麥狀似麥而無粒此即燕麥未可知也<lb/>
鬱金芳草也四月初生苖似薑黄花白質紅末秋出莖<lb/>
心無實根黄赤取四畔子根去皮火乾之生蜀西戎馬<lb/>
藥用之胡人謂之馬蒁嶺南者有實似小豆蔲不堪噉<lb/>
<pb n="KR3k0048_WYG_028-21a"/>
今鬱林州也周禮鬱人凡祭祀賔客之祼事和鬱鬯以<lb/>
實彞十二葉為百草之英十葉為貫百廾貫築以煮之<lb/>
為鬱逺方鬱人所貢合而釀酒以降神也築舂也即楚<lb/>
貢包茅以縮酒之類魏略云生大秦國二三月花如紅<lb/>
藍四五月采花即香然大秦國去長安四萬里至漢始<lb/>
通不應三代時得此草也味辛或曰味苦舊説若蘭故<lb/>
曰鬱金香今之鬱金作燖潘臭本草又云不香今将染<lb/>
婦人衣最鮮明然不柰日炙染成衣則微有鬱金之氣<lb/>
<pb n="KR3k0048_WYG_028-21b"/>
然本草木部中又有鬱金香豈草木二種邪字書鬱下<lb/>
注木叢者於鬱下注芳草古人用以飾屋則當从艸以<lb/>
塗壁如椒房之義若以木則當如柏梁矣<lb/>
詩終朝采藍説文藍染青草也藍三種蓼藍如蓼染緑<lb/>
大藍如芥染淺碧槐藍如槐葉染青皆可作澱色成勝<lb/>
母故曰青出於藍而青於藍趙岐云陳留人以種藍染<lb/>
紺為業紺深青揚赤色杜子美詩有蔚藍天段成式雲<lb/>
藍紙盖言天色雲色皆如其藍也李益詩藍葉鬱重重<lb/>
<pb n="KR3k0048_WYG_028-22a"/>
藍花石榴色少女歸少年光華自相得此又紅藍花與<lb/>
前所説藍異按古今注云燕支葉似薊花似蒲公土人<lb/>
以染名為燕支中國謂之紅藍以染粉為面色謂為燕<lb/>
支粉今人以重絳為燕支非燕支花所染也燕支花所<lb/>
染自為紅藍耳舊謂赤白之間為紅即今所謂紅藍也<lb/>
揚子雲解嘲曰四皓采榮於南山文選漢書諸注皆以<lb/>
榮為榮名按説文但云榮桐木也一曰草華謂之榮而<lb/>
不詳其所自出是即伯夷采薇鮑焦采蔬盖采之以為<lb/>
<pb n="KR3k0048_WYG_028-22b"/>
食也山海經鼓鐙之山有草焉名榮其葉如桞其本如<lb/>
雞卵食之已風是也<lb/>
今稱漠北之地曰黄沙白草漢書鄯善國本名樓蘭出<lb/>
胡桐白草孟康曰草之白者胡桐似桑而多曲師古曰<lb/>
白草似莠而細無芒其乾熟時正白色牛馬所嗜也胡<lb/>
桐亦似桐不類桑蟲食其樹沫出下流名胡桐淚可以<lb/>
汗金銀也<lb/>
葵之種類不一有丘葵廣雅曰蘬丘葵也有胡葵廣志<lb/>
<pb n="KR3k0048_WYG_028-23a"/>
曰其花紫赤有冬葵陶隠居曰以秋種葵覆養經冬至<lb/>
春作子謂之冬葵本草圖經云苖葉作菜茹更甘美管<lb/>
子曰桓公北代山戎得冬葵布之天下是也有蜀葵爾<lb/>
雅所謂菺戎葵者也郭璞云如木槿華戎蜀盖其所自<lb/>
因以名之花有五色有紅者又號一丈紅又有黄蜀葵<lb/>
與蜀葵頗相似葉尖狹多刻缺夏末開花淺黄色蕋心<lb/>
下作紫檀色本草衍義云與蜀葵别種非為蜀葵中黄<lb/>
者也有錦葵花小葉圓有終葵一名落葵一名天葵一<lb/>
<pb n="KR3k0048_WYG_028-23b"/>
名繁露一名承露一名藤葵爾雅所謂蔠葵蘩露是也<lb/>
郭璞云大莖小葉紫黄色陶隠居云人家多種之葉惟<lb/>
可<graphic n="KR1339" url="https://raw.githubusercontent.com/kanripo/KR-Gaiji/master/images/KR1339.png" mimeType="image/png"/>鮓子紫色女人以漬粉傅面為假色俗呼為胡燕<lb/>
脂蜀本圖經云蔓生葉圓厚如杏子如五味子生青熟<lb/>
黒所在有之食療云其子令人面鮮華可愛取蒸烈日<lb/>
中曝乾挼去皮取仁細研和白蜜傅之甚騐博物志云<lb/>
人食落葵為狗所齧作瘡則不瘥有龍葵本草唐本註<lb/>
云即闗河間謂之苦菜者葉圓花白子若牛李子生青<lb/>
<pb n="KR3k0048_WYG_028-24a"/>
熟黒但堪煮食不任生噉孟詵云其味苦挼去汁食之<lb/>
食醤心鏡云龍葵作羮粥食之並得圖經云惟北方有<lb/>
之北人謂之苦葵葉圓似排風而無毛有菟葵爾雅曰<lb/>
莃菟葵郭璞註云頗似葵而小葉狀如藜有毛汋啖之<lb/>
滑廣志云兔葵瀹之可食本草唐本註云苖如龍苪葉<lb/>
光澤花白似梅莖紫色煮汁極滑堪食劉禹錫所謂動<lb/>
摇春風者也有荆葵一名芘㭉爾雅曰荍蚍衃是也郭<lb/>
璞註云似葵紫色陸璣云似蕪菁華紫緑色可食微苦<lb/>
<pb n="KR3k0048_WYG_028-24b"/>
有錢葵叢低又一種千葉可愛有鳧葵馬融傳曰桂荏<lb/>
鳧葵葉圓似蓴生水中一名水葵有蒲葵可食葉似葵<lb/>
而大中作扇謝安取蒲葵扇中者捉之是也有露葵顔<lb/>
氏家訓云蔡朗父諱純遂呼蓴菜為露葵王維詩云松<lb/>
下清齋折露葵意謂帶露之葵不指蓴菜盖蓴菜非輞<lb/>
川所有宋玉諷賦云烹露葵之羮曹植七啓云霜蓄露<lb/>
葵語並在蔡朗前亦不指蓴菜有楚葵即水中芹菜有<lb/>
澤葵即莓苔鮑昭蕪城賦澤葵依井是也齊民要術又<lb/>
<pb n="KR3k0048_WYG_028-25a"/>
有鴨脚葵紫莖葵白莖葵春葵秋葵按葵類雖多鮮不<lb/>
堪茹古人重之故豳風七月烹葵周禮醢人饋食之豆<lb/>
其實葵菹儀禮贊者一人執葵菹以授主婦公儀休食<lb/>
葵而美魯監門女嬰謂馬佚食園葵嵗利亡半魯漆室<lb/>
女謂馬佚踐園葵使終嵗不厭葵味崔實云六月六日<lb/>
可種葵中伏後可種冬葵九月作葵菹乾葵潘岳閒居<lb/>
賦菜則緑葵含露齊周顒答王儉云緑葵紫蓼荆楚嵗<lb/>
時記云仲冬菜經霜蕪菁葵等雜菜乾之並為鹹菹齊<lb/>
<pb n="KR3k0048_WYG_028-25b"/>
民要術有種葵法甚詳又謂種葵三十畝勝作十頃榖<lb/>
又爾雅翼云葵為百菜之王味尤甘滑今人絶不食此<lb/>
是以亦鮮種之不知何故<lb/>
蒟醤鄭曰浮留劉淵林蜀都賦注縁木而生其子如桑<lb/>
椹熟時正青以蜜蔵而食之辛香生巴蜀嶺南司馬相<lb/>
如使蜀而求之也其狀似蓽撥故有土蓽撥之號今嶺<lb/>
南人但取其葉及籐合㯽榔食之謂之蓼而不用其實<lb/>
按今人謂窶葉西南夷傳南越食唐蒙枸醤晉灼注枸<lb/>
<pb n="KR3k0048_WYG_028-26a"/>
音矩徐廣注枸一作蒟音窶木似榖樹其葉如桑用葉<lb/>
作醤酢羮劉徳云實長二三寸味酢取以為醤羮小顔<lb/>
云枸者縁木而生實不長二三寸味辛似薑不酢<lb/>
月令四月苦菜秀今人多不識其的為何物也考神農<lb/>
本草一名荼草一名游冬凌冬不死詩云誰謂荼苦又<lb/>
堇荼如飴爾雅云荼苦菜是也又顔氏家訓引易通卦<lb/>
驗𤣥圖云苦菜生於寒秋經冬歴春乃成一名游冬葉<lb/>
似苦苣而細斷之有白汁花黄似菊又按唐王氷注素<lb/>
<pb n="KR3k0048_WYG_028-26b"/>
問引古月令四月呉葵華而無苦菜秀一句本草呉葵<lb/>
龍葵析為二條其形與性所説不殊孫真人千金方治<lb/>
手腫亦用呉葵唐本草注呉葵云即闗河間謂之苦菜<lb/>
者亦既曉了矣乃復分苦菜龍葵為二條何耶俗作鵝<lb/>
兒菜又名野苦蕒<lb/>
晉書載陸機造王武子武子置羊酪指示陸曰卿呉中<lb/>
何以敵此陸曰千里蓴羮末下鹽豉或者謂千里末下<lb/>
皆地名蓴豉所出之地而世説載此語則曰千里蓴羮<lb/>
<pb n="KR3k0048_WYG_028-27a"/>
但末下鹽豉耳此語似非地名東坡詩曰每憐蓴菜下<lb/>
鹽豉又曰未肯将鹽下蓴菜坡意正協世説然杜子美<lb/>
詩曰我思岷下芋君思千里蓴張鉅山詩曰一出修門<lb/>
道重嘗末下蓴觀二公所云是又以千里末下為地名<lb/>
矣湖人陳和之言千里地名在建康境上其地所産蓴<lb/>
菜甚佳計末下亦必地名緗素雜記漁隠叢話皆引世<lb/>
説之言以謂末下當云未下而漁隠謂千里者湖名且<lb/>
引酉陽雜俎酒食類中有千里之蓴然末下少見出處<lb/>
<pb n="KR3k0048_WYG_028-27b"/>
千里蓴言者甚多如南北史載沈文季謂崔祖思曰千<lb/>
里蓴羮非闗魯衛梁太子啓曰呉媿千里之蓴蜀慙七<lb/>
菜之賦呉筠食移曰千里蓴羮萬丈名膾千里之蓴其<lb/>
見稱如此今建康千里湖莫知的在何處而蓴菜亦絶<lb/>
無生者<lb/>
五加皮蜀中名白刺顛陶隠居云釀酒主益人道家用<lb/>
此作灰亦以煮石與地榆並無别法東華真人煮石經<lb/>
曰舜常登蒼梧之山曰厥金玉之香草朕用偃息正道<lb/>
<pb n="KR3k0048_WYG_028-28a"/>
此五加也又異名曰金鹽王屋仙人王常曰何以得長<lb/>
乆何不食石蓄金鹽母又曰寧得一把五加不用金玉<lb/>
滿車譙周巴蜀異物志文章草贊曰文章作酒能成其<lb/>
味以金買草不言其貴文章草即五加皮也<lb/>
杜詩江蓮摇白羽天棘蔓青絲鄭樵云天棘栁也此無<lb/>
所據且栁可言絲秪在初春若茶𤓰留客之日江蓮白<lb/>
羽之辰必是深夏栁已老葉濃隂不可言絲矣若夫蔓<lb/>
云者可言兔絲王𤓰不可言栁此俗所易知天棘非栁<lb/>
<pb n="KR3k0048_WYG_028-28b"/>
明矣按本草索隠云天門冬在東嶽名淫羊藿在南嶽<lb/>
名百部在西嶽名管松在北嶽名顛棘顛與天聲相近<lb/>
而反名也<lb/>
范子計然曰杜衡杜若出南郡漢中大者大善本草以<lb/>
杜若一名杜蘅非也杜若一名杜蓮一名白蓮白芩若<lb/>
芝生武陵川澤及寃句葉似山薑而有文理根似髙良<lb/>
薑而細味辛香花黄赤子赤色大如棘子中似豆蔲又<lb/>
絶似旋復根殆欲相亂葉小異爾廣志曰楚蘅亦非也<lb/>
<pb n="KR3k0048_WYG_028-29a"/>
嵇康合歡蠲忿萱草忘憂通志乃曰萱草曰合歡草又<lb/>
曰無憂草何也今萱曰忘憂花本草云食之令人好歡<lb/>
樂無憂至於合歡亦曰令人歡樂無憂是其性味同也<lb/>
萱一名宜男丹棘萬年韭鹿葱亦名忘歸草陸士衡詩<lb/>
安得忘歸草言樹背與襟即詩焉得諼草言樹之背之<lb/>
意而字書莣即忘憂萱爾雅莣草似茅可為繩説文作<lb/>
杜榮則謬之甚矣惟合歡多種難辨唐注云葉如皂莢<lb/>
槐等極細五月花發紅白色所在山澗中有之或曰合<lb/>
<pb n="KR3k0048_WYG_028-29b"/>
昏秋實作莢子極細薄崔豹古今注云一名青棠似梧<lb/>
桐樹枝葉繁弱互相交結風來輙自相解了不牽綴樹<lb/>
之階庭使人不忿叔夜種之舎前故云然也又引董子<lb/>
云欲忘人之憂則贈之以丹棘欲蠲人之忿則贈之以<lb/>
青棠詩話云心胷填錯為肺灌取合歡皮煮服之其葉<lb/>
至夜即合故曰合昏字書本作棔朝舒夕斂故名合棔<lb/>
木俗轉為合歡又曰合婚杜子美詩合婚尚知時夗央<lb/>
不獨宿故圖經曰夜合也衍義曰花色如蘸暈線上半<lb/>
<pb n="KR3k0048_WYG_028-30a"/>
白下半肉紅散垂如絲為花之異其緑葉夜合又謂之<lb/>
夜合花即今之烏茸樹但其花不香耳又草有夜合花<lb/>
栁子厚詩夜合花開香滿庭也今水田中有草名夜合<lb/>
草又何首烏即交籐亦名夜合見通志草木略又酉陽<lb/>
雜俎載胡椒結子兩兩相對葉晨開暮合合則褁其子<lb/>
於葉中是亦當為合昏椒矣又南海有菜四葉相對夜<lb/>
合晝開名合歡菜見番禺雜記又武林西山舊有雙竹<lb/>
院名曰扶竹其筍名合歡筍<lb/>
<pb n="KR3k0048_WYG_028-30b"/>
香木初一種也膏脉貫濕則能成實此為沈水香然沈<lb/>
水香其類有四謂之熟結自然其間凝實者也謂之脱<lb/>
落因木朽而自解者也謂之生結人以刀斧傷之而後<lb/>
膏脉聚焉故言生結也又謂之蟲漏因蟲傷蠧而後膏<lb/>
脉亦聚焉故言蟲漏也自然脱落為上而其氣和生結<lb/>
蟲漏則氣烈斯為下矣沈水香過四者外則有半結半<lb/>
不結為弄水香弄水香者番語為婆菜者是也因其半<lb/>
結則實而色重半不結則不大實而色褐好事者故語<lb/>
<pb n="KR3k0048_WYG_028-31a"/>
之鷓鴣斑是也婆菜中則復有名水盤頭水盤頭結實<lb/>
厚者亦近乎沈水但香木被伐其根必有膏湧溢故亦<lb/>
結但數為雨淫其氣頗腥烈故婆菜中水盤頭為下矣<lb/>
餘雖有香氣既不大凝實若是一品號為<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>香大凡沈<lb/>
水婆菜茂香此三名嘗出於一種而毎自有髙下其品<lb/>
類名號為多爾不謂沈水婆菜<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>香各别有種也三者<lb/>
其産占城國則不若真臘國真臘不若海南諸黎峒海<lb/>
南諸黎峒又皆不若萬安吉陽兩軍之黎母山至是為<lb/>
<pb n="KR3k0048_WYG_028-31b"/>
冠絶天下之香無能及之矣<lb/>
段成式酉陽雜俎叙香木云一木五香根旃檀節沈香<lb/>
花鷄舌葉藿香膠薫陸按旃檀與沈香兩木元異鷄舌<lb/>
即今丁香耳今藥品中所用者亦非藿香自是章葉南<lb/>
方至多薫陸小木而大葉海南亦有薫陸乃其膠也今<lb/>
謂之乳頭香五物逈殊元非同類也<lb/>
今之蘇合香如堅木赤色又有蘇合油如黐膠今多用<lb/>
此為蘇合香按劉夢得傳信方用蘇合香云皮薄子如<lb/>
<pb n="KR3k0048_WYG_028-32a"/>
金色按之即少旋即起良久不定如蟲動然者佳也如<lb/>
此則全非今所用者更當精考之耳<lb/>
舊説薔薇水乃外國人採薔薇花上露殆不然實用白<lb/>
銀或鈏為甔甑採薔薇花蒸之成水屢採屢蒸積而為<lb/>
香此所以不敗但西域薔薇花其氣馨非常故大食國<lb/>
薔薇雖水貯琉璃缶中蠟宻封其外香猶徹透開數十<lb/>
步洒著人衣袂經數十日香不歇也頃年歐羅巴國人<lb/>
利瑪竇居南都取此中薔薇花蒸水然香味逈不及矣<lb/>
<pb n="KR3k0048_WYG_028-32b"/>
有麫樹則南中桄榔也酒樹則椰也肉樹則端溪豬肉<lb/>
子也大如杯炙而食之味如豬肉而美椰似酒耳甘而<lb/>
薄亦不堪飲若頓遜國樹葉汁取停之數日即為佳酒<lb/>
枸樓國仙漿取之樹腹中又烏孫國青田核以水注之<lb/>
少頃成酒不可久注久注則苦不可飲此乃真酒樹也<lb/>
靈帝時西域獻夜舒荷大如盖長一丈一莖四蓮夜舒<lb/>
晝卷亦曰月出則舒也又名望舒荷<lb/>
　説畧卷二十八<lb/>
</p>
<p>
</p>
  </div>
</body>
</text>
</TEI>
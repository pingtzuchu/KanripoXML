<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>說畧卷四</head>
    <p>
<pb n="KR3k0048_WYG_004-1a"/>
欽定四庫全書<lb/>
　說畧卷四　　　　　　　明　顧起元　撰<lb/>
　　時序<lb/>
嘗攷易疏稽覽圖京氏以坎離震兌四正卦為方伯監<lb/>
司之官每卦一爻統兩卦半兩爻綂五卦成一月六爻<lb/>
統十五卦分為六氣成三月為一時一年十二月有十<lb/>
二中氣則置十二公卦以主之倂辟侯卿大夫凡六十<lb/>
卦每爻別主一日凡三百六十日餘有五日四分日之<lb/>
<pb n="KR3k0048_WYG_004-1b"/>
一每日分為八十分分起於夜半五日分為四百分四<lb/>
分日之一又為二十分六十卦分之六七四十二卦別<lb/>
各得七分而氣盈朔虚十九年一章七置閏之法靡有<lb/>
不合以一歳言之冬至起於中孚初爻大雪終於頥之<lb/>
上爻亦靡有差忒說者謂羲和厯法本之先天之易京<lb/>
氏卦氣本之後天之易故與洛下閎厯數相通宜有之<lb/>
又厯家有章蔀紀元四法邵子皇極經世因之為元㑹<lb/>
運世厯家十九章四章為一蔀二十蔀為一紀三紀為<lb/>
<pb n="KR3k0048_WYG_004-2a"/>
一元通記四千五百六十年皇極經世之數元於一會<lb/>
於三百六十故一元十二會為三百六十運一會三十<lb/>
運為三百六十世一世三十年為三百六十月一月三<lb/>
十日為三百六十時一日十二時為三百六十分卦以<lb/>
掛一為序起於泰終於明夷每卦六爻共得一千五百<lb/>
三十六爻爻以四為用凡一運一世一年一月一日一<lb/>
時皆得四爻則三百六十數得一千四百四十爻分為<lb/>
二十四氣每氣減閏四爻而一千五百三十六爻二百<lb/>
<pb n="KR3k0048_WYG_004-2b"/>
五十六卦為一周矣其於厯數亦靡有不合<lb/>
立春正月節立建始也五行之氣往者過來者續於此<lb/>
而春木之氣始至故謂之立也立夏秋冬同東風解凍<lb/>
凍結於冬遇春風而解散不曰春而曰東者吕氏春秋<lb/>
曰東方屬木木火母也火氣温故解凍蟄蟲始振蟄藏<lb/>
也振動也宻藏之蟲因氣至而皆蘇動之矣鮑氏曰動<lb/>
而未出至二月乃大驚而走也魚陟負冰陟升也魚當<lb/>
盛寒伏水底而逐煖至正月陽氣至則上遊而近冰故<lb/>
<pb n="KR3k0048_WYG_004-3a"/>
曰負汲冡書作魚上氷<lb/>
雨<hi>去聲</hi>水正月中天一生水春始屬木然生木者水也故<lb/>
立春後繼之雨水且東風既解凍則散而為雨水矣獺<lb/>
祭魚獺一名水狗賊魚者也埤雅曰西方白虎之屬似<lb/>
狐而小青黑色膚如伏翼水居食魚援神契曰謂多賴<lb/>
故不使超賴才也胆分巵飲酒即斃淮南子曰獺穴知<lb/>
水之髙下祭魚取魚以祭天也所謂豺獺之報本歲始<lb/>
而魚上遊則獺初取以祭埤雅云獺取鯉于水裔四方<lb/>
<pb n="KR3k0048_WYG_004-3b"/>
陳之進而弗食世謂之祭魚徐氏曰獺祭圓鋪圓者水<lb/>
象也豺祭方鋪方者金象也候鴈北鴈知時之鳥熱歸<lb/>
塞北寒來江南沙漠乃其居也孟春陽氣既達候鴈自<lb/>
彭蠡而北矣汲冡書作鴻鴈來月令漢書作鴻鴈北草<lb/>
木萌動天地之氣交而為泰故草木萌生發動矣<lb/>
驚蟄二月節夏小正曰正月啟蟄言發蟄也萬物出乎<lb/>
震為雷故曰驚蟄是蟄蟲驚而出走矣桃始華吕氏春<lb/>
秋作桃李華淮南子作桃李始華桃菓名花色紅是月<lb/>
<pb n="KR3k0048_WYG_004-4a"/>
始開倉庚鳴庚亦作鶊黄鸝也詩所謂有鳴倉庚是也<lb/>
章龜經曰倉清也庚新也感春陽清新之氣而初出故<lb/>
名其名最多詩云黄鳥齊人謂之摶黍又謂之黄袍僧<lb/>
家謂之金衣公子其色鵹黑而黄又名鵹黄諺曰黄栗<lb/>
留黄鶯鶯兒皆一種也鷹化為鳩鷹鷙鳥也鷂鸇之屬<lb/>
鳩即今之布榖章龜經曰仲春之時林木茂盛又喙尚<lb/>
柔不能捕鳥瞪目忍饑如痴而化故名曰鳲鳩<lb/>
春分二月中分者半也此當九十日之半故謂之分秋<lb/>
<pb n="KR3k0048_WYG_004-4b"/>
同義夏冬不言分者蓋天地間二氣而已方氏曰陽生<lb/>
於子終於午至卯而中分故春為陽中而仲月之節為<lb/>
春分正隂陽適中故晝夜無長短云𤣥鳥至𤣥鳥燕也<lb/>
齊魯謂之乙春秋運斗樞曰瑶光星散為燕淮南子曰<lb/>
燕入水為蛤𤣥中記曰千歲之燕戸北向髙誘曰春分<lb/>
而來秋分而去也雷乃發聲陰陽相薄為雷至此四陽<lb/>
漸盛猶有隂焉則相薄乃發聲矣乃者韻會曰象氣出<lb/>
之難也註疏曰發猶出也始電電陽光也四陽盛長值<lb/>
<pb n="KR3k0048_WYG_004-5a"/>
氣泄時而光生焉故厯解曰凡聲陽也光亦陽也易曰<lb/>
雷電合而章公羊傳曰電者雷光是也徐氏曰雷陽電<lb/>
隂非也蓋盛夏無雷之時電亦有之可見矣<lb/>
清明三月節按國語曰時有八風厯獨指清明風為三<lb/>
月節此風屬巽故也萬物齊乎巽物至此時皆以潔齊<lb/>
而清明矣桐始華桐木名有三種華而不實者曰白桐<lb/>
爾雅所謂榮桐木是也皮青而結實者曰梧桐一曰青<lb/>
桐淮南子曰梧桐斷角是也生於山崗子大而有油者<lb/>
<pb n="KR3k0048_WYG_004-5b"/>
曰油桐毛詩所謂梧桐不生山崗者是也今始華者乃<lb/>
白桐耳按埤雅桐木知日月閏年每一枝生十三葉與<lb/>
天地合氣者也今造琴瑟者以花桐木是知桐為白桐<lb/>
也田鼠化為鴽<hi>音如</hi>按爾雅註曰鼫鼠形大如鼠頭似兔<lb/>
尾有毛青黃色好在田中食粟豆鴽一曰鴾母蓋青州<lb/>
呼䳺<hi>音安</hi>鶉為鴾母鮑氏曰鼠隂類鴽陽類陽氣盛故化<lb/>
為鴽蓋隂為陽所化也虹始見<hi>去聲</hi>虹虹蜺也詩所謂螮<lb/>
蝀俗謂之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也註疏曰是隂陽交會之氣故先儒以為<lb/>
<pb n="KR3k0048_WYG_004-6a"/>
雲薄漏日日照雨滴則虹生焉今以水噀日自側視之<lb/>
則暈為虹朱子曰日與雨交倐然成質隂陽不當交而<lb/>
交者天地淫氣也虹為雄色赤白蜺為雌色青白然二<lb/>
字皆從䖝說文曰似螮蝀狀諸書又云嘗見虹入溪飲<lb/>
水其首如驢恐天地間亦有此種物但虹氣似之借名<lb/>
也<lb/>
榖雨三月中自雨水後土膏脉動今又雨其榖於水也<lb/>
雨讀作去聲如雨我公田之雨蓋榖以此時播種自上<lb/>
<pb n="KR3k0048_WYG_004-6b"/>
而下也故說文云雨本去聲今風雨之雨在上聲雨下<lb/>
之雨在去聲也萍始生萍水草也與水相平故曰萍漂<lb/>
流隨風故又曰漂厯解曰萍隂物静以承陽也鳴鳩拂<lb/>
其羽鳩即鷹所化者布榖也拂過擊也本草云拂羽飛<lb/>
而翼拍其身氣使然也蓋當三月之時趨農急矣鳩乃<lb/>
追逐而鳴鼓羽直刺上飛故俗稱布榖戴勝降於桑戴<lb/>
勝一名戴鵀爾雅註曰頭上有勝毛此時恒在于桑蓋<lb/>
蠶將生之候矣言降者重之若自天而下亦氣使之然也<lb/>
<pb n="KR3k0048_WYG_004-7a"/>
立夏四月節夏假也物至此時皆假大也螻蟈鳴螻蟈<lb/>
小蟲生穴土中好夜出今人謂之土狗是也一名螻蛄<lb/>
一名碩鼠一名<graphic n="KR1386" url="https://raw.githubusercontent.com/kanripo/KR-Gaiji/master/images/KR1386.png" mimeType="image/png"/>
                    <hi>音斛</hi>淮南子曰螻蛄鳴丘螾出隂氣始<lb/>
而二物應之夏小正三月<graphic n="KR1386" url="https://raw.githubusercontent.com/kanripo/KR-Gaiji/master/images/KR1386.png" mimeType="image/png"/>則鳴是也且有五能不能<lb/>
成一技飛不能過屋縁不能窮木泅不能渡谷穴不能<lb/>
掩身走不能先人故說文稱鼫為五技之鼠古今註又<lb/>
以螻名鼫鼠可知埤雅本草俱以為臭蟲陸德明鄭康<lb/>
成以為蛙皆非也蚯蚓出蚯蚓即地龍也一名曲蟺厯<lb/>
<pb n="KR3k0048_WYG_004-7b"/>
解曰隂而屈者乗陽而伸見也王𤓰生圖經云王𤓰處<lb/>
處有之生平野田宅及墻垣葉似栝樓烏藥圓無丫缺<lb/>
有毛如刺蔓生五月開黄花花下結子如彈丸生青熟<lb/>
赤根似葛細而多糝又名土𤓰一名落鵶𤓰今藥中所<lb/>
用也禮記鄭𤣥註曰即萆<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>本草作菝葜陶隱居辯其<lb/>
謬謂菝葜自有本條殊不知王𤓰亦有本條也<lb/>
小滿四月中小滿者物至於此小得盈滿也苦菜秀埤<lb/>
雅以荼為苦菜毛詩曰誰謂荼苦<hi>荼即茶也故韻會茶註本作荼</hi>是也<lb/>
<pb n="KR3k0048_WYG_004-8a"/>
凌冬不彫一名游冬顔氏家訓曰葉似苦苣而細斷之<lb/>
有白汁花黃似菊鮑氏曰感火之氣而苦味成爾雅曰<lb/>
不榮而實者謂之秀榮而不實者謂之英此苦菜宜言<lb/>
英也蔡邕月令以謂苦蔓菜非靡草死鄭康成鮑景翔<lb/>
皆云靡菜葶藶之屬禮記註曰草之枝葉而靡細者方<lb/>
氏曰凡物感陽而生者則彊而立感隂而生者柔而靡<lb/>
謂之靡草則至隂之所生也故不勝至陽而死麥秋至<lb/>
秋者百榖成熟之期此於時雖夏於麥則秋故云麥秋也<lb/>
<pb n="KR3k0048_WYG_004-8b"/>
汲冡書作小暑至<lb/>
芒種五月節謂有芒之種榖可稼種<hi>去聲</hi>矣螳螂生螳螂<lb/>
草蟲也飲風食露感一隂之氣而生能捕蟬而食故又<lb/>
名殺䖝曰天馬言其飛捷如馬也曰斧蟲以前二足如<lb/>
斧也又曰蟷蠰莫貈蛑石蜋拒斧說文又名蚚父深秋<lb/>
生子於林木間一殻百子至此時則破殻而出藥中桑<lb/>
螵蛸是也鵙<hi>音局</hi>始鳴鵙百勞也本草作博勞朱子孟註<lb/>
曰博勞惡聲之鳥蓋梟類也曹子建惡鳥論百勞以五<lb/>
<pb n="KR3k0048_WYG_004-9a"/>
月鳴其聲鵙鵙然故以之立名似俗稱濁溫故埤雅禽<lb/>
經註云伯勞不能翶翔直飛而已毛詩曰七月鳴鵙蓋<lb/>
周七月夏五月也反舌無聲諸書以為百舌鳥以其能<lb/>
反復其舌故名特註疏以為蝦䗫蓋蛙屬之舌尖向内<lb/>
故名之今辨其非者以其此時正鳴不知失考也易通卦<lb/>
驗丹鉛餘録俱即名為蝦䗫無聲若以五月正鳴殊不<lb/>
知初旬見形後形亦藏矣陳氏曰螳螂鵙皆隂類感微<lb/>
隂而或生或鳴反舌感陽而發遇微隂而無聲也<lb/>
<pb n="KR3k0048_WYG_004-9b"/>
夏至五月中韻會曰夏假也至極也萬物於此皆假大<lb/>
而至極也鹿角解<hi>音駭</hi>鹿形小山獸也屬陽角支向前與<lb/>
黄牛一同麋形大澤獸也屬隂角支向後與水牛一同<lb/>
夏至一隂生感隂氣而鹿角解解角退落也冬至一陽<lb/>
生麋感陽氣而角解矣是夏至陽之極冬至隂之極也<lb/>
蜩<hi>音調</hi>始鳴蜩蟬之大而黒色者蜣蜋脫殻而成雄者能<lb/>
鳴雌者無聲今俗稱蜘蟟是也按蟬乃總名鳴於夏者<lb/>
曰蜩卽莊子云蟪蛄不知春秋是也蓋蟪蛄夏蟬故不<lb/>
<pb n="KR3k0048_WYG_004-10a"/>
知春秋鳴於秋者曰寒蜩即楚辭所謂寒螿也故風土<lb/>
記曰蟪蛄鳴朝寒螿鳴夕今秋初夕陽之際小而緑色<lb/>
聲急疾者俗稱都了是也故埤雅各釋其義然此物生<lb/>
於盛陽感隂而鳴月令注疏作蟬始鳴半夏生半夏藥<lb/>
名居夏之半而生故名也<lb/>
小暑六月節說文曰暑熱也就熱之中分為大小月初<lb/>
為小月中為大今則熱氣猶小也溫風至至極也溫熱<lb/>
之風至此而極矣蟋蟀居壁一名蛬一名蜻蛚即今之<lb/>
<pb n="KR3k0048_WYG_004-10b"/>
促織也禮記註曰生土中此時羽翼稍成居穴之壁至<lb/>
七月則逺飛而在野矣蓋肅殺之氣初生則在穴感之<lb/>
深則在野而鬭鷹始摯摯搏擊也應氏曰殺氣未肅鷙<lb/>
猛之鳥始習於擊迎殺氣也禮記作鷹乃學習<lb/>
大暑六月中腐草化為螢螢又名曰丹良曰丹鳥曰夜<lb/>
光曰宵燭離明之極則幽隂至微之物亦化而為明也<lb/>
詩曰熠燿宵行另種也形如米䖝尾亦有火不言化者<lb/>
不復原形也土潤溽暑溽濕也土之氣潤故蒸鬱而為<lb/>
<pb n="KR3k0048_WYG_004-11a"/>
濕暑俗稱齷齪熱是也大雨時行前候濕暑之氣蒸鬱<lb/>
今候則大雨時行以退暑也<lb/>
立秋七月節秋揫也物於此而揫斂也凉風至西方凄<lb/>
清之風曰涼風溫變而凉氣始肅也周語曰火見而清<lb/>
風戒寒是也禮記作盲風至白露降大雨之後清涼風<lb/>
來而天氣下降茫茫而白者尚未凝珠故曰白露降示<lb/>
秋金之白色也寒蟬鳴寒蟬爾雅曰寒螿蟬小而青紫<lb/>
者馬氏曰物生於暑者其聲變之矣<lb/>
<pb n="KR3k0048_WYG_004-11b"/>
處暑七月中處止也暑氣至此而止矣鷹乃祭鳥鷹義<lb/>
禽也秋令屬金五行惟金氣肅殺鷹感其氣始捕擊諸<lb/>
鳥然必先祭之猶人飲食祭先代為之者也不擊有胎<lb/>
之禽故謂之義天地始肅秋者隂之始故曰天地始肅<lb/>
禾乃登禾者榖連藁秸之總名又稻秫苽粱之屬皆禾<lb/>
也成熟曰登<lb/>
白露八月節屬金金色白隂氣漸重露凝而白也鴻鴈來<lb/>
鴻大鴈小自北而來南也不謂南鄉非其居耳詳見雨<lb/>
<pb n="KR3k0048_WYG_004-12a"/>
水節下淮南子作候鴈來𤣥鳥歸𤣥鳥解見前此時自<lb/>
南而往北也燕乃北方之鳥故曰歸羣鳥養羞三人以上<lb/>
為衆三獸以上為羣羣者衆也禮記註曰羞者所美之<lb/>
食養羞藏之以備冬月之養也淮南子作羣鳥翔<lb/>
秋分八月中雷始收聲鮑氏曰雷二月陽中發聲八月<lb/>
隂中收聲入地則萬物隨入也蟄䖝坏<hi>音培</hi>戸淘瓦之泥<lb/>
曰坏細泥也按禮記註曰坏益其蟄穴之户使通明處<lb/>
稍小至寒甚乃墐塞之也水始涸禮記註曰水本氣之<lb/>
<pb n="KR3k0048_WYG_004-12b"/>
所為春夏氣至故長秋冬氣返故涸也<lb/>
寒露九月節露氣寒冷將凝結也鴻鴈來賓鴈以仲秋<lb/>
先至者為主季秋後至者為賓通書作來濱濱水際也<lb/>
亦通雀入大水為蛤雀小鳥也其類不一此為黄雀大<lb/>
水海也國語云雀入大海為蛤蓋寒風嚴肅多入於海<lb/>
變之為蛤此飛物化為潛物也蛤蚌屬此小者也菊有<lb/>
黄花草本皆華於陽獨菊華於隂故言有桃桐之花皆<lb/>
不言色而獨菊言者其色正應季秋土旺之時也<lb/>
<pb n="KR3k0048_WYG_004-13a"/>
霜降九月中氣肅而凝露結為霜矣周語曰駟見而殞霜<lb/>
豺祭獸祭獸以獸而祭天報本也方鋪而祭秋金之義<lb/>
月令作豺乃祭獸戮禽草木黄落色黄而揺落也蟄蟲<lb/>
咸俯咸皆也俯垂頭也此時寒氣肅凛虫皆垂頭而不<lb/>
食矣<lb/>
立冬十月節冬終也萬物收藏也水始冰水面初凝未<lb/>
至於堅也地始凍土氣凝寒未至於坼也雉入大水為<lb/>
蜃雉野鷄鄭康成淮南子髙誘俱註蜃為大蛤玉篇亦<lb/>
<pb n="KR3k0048_WYG_004-13b"/>
曰蜃大蛤也禮記之註曰蛟屬埤雅又以蚌蜃各釋似<lb/>
非蛤類然按本草車螯之條曰車螯是大蛤一名蜃能<lb/>
吐氣為樓臺又嘗聞海中蜃氣成樓垣章龜經曰蜃大<lb/>
者如車輪島嶼間吐氣成樓與蛟龍同也則知此為蛤<lb/>
明矣況爾雅翼引周禮諸家辯蜃為蛤甚明禮記之註<lb/>
以謂雉由於蛇化之說故以雉子為蜃埤雅既曰似蛟<lb/>
而大腰下盡逆鱗知之悉矣然復疑之一曰狀似螭龍<lb/>
有耳有角則亦聞而識之不若本草章龜經為是即一<lb/>
<pb n="KR3k0048_WYG_004-14a"/>
物耳大水淮也晉語曰雉入于淮為蜃<lb/>
小雪十月中雨下而為寒氣所薄故凝而為雪小者未<lb/>
盛之辭虹藏不見禮記註曰隂陽氣交而為虹此時隂<lb/>
陽極乎辨故虹伏虹非有質而曰藏亦言其氣之下伏<lb/>
耳天氣上升地氣下降閉塞而成冬天地變而各正其<lb/>
位不交則不通不通則閉塞而時之所以為冬也<lb/>
大雪十一月節大者盛也至此而雪盛矣鶡鴠不鳴禽<lb/>
經曰鶡毅鳥也似雉而大有毛角鬭死方休古人取為<lb/>
<pb n="KR3k0048_WYG_004-14b"/>
勇士冠名可知矣漢書音義亦然埤雅云黄黑色故名<lb/>
為褐據此本陽鳥感六隂之極不鳴矣若郭璞方言似<lb/>
雞冬無毛晝夜鳴即寒號蟲陳皓與方氏亦曰求旦之<lb/>
鳥皆非也夜即鳴何謂不鳴耶丹鉛餘録作鴈亦恐不<lb/>
然淮南子作鳱鳴詩註作渴旦虎始交虎猛獸故本草<lb/>
曰能辟惡魅今感微陽氣益甚也故相與而交荔挺出<lb/>
茘本草謂之蠡實馬薤也鄭康成蔡邕髙誘皆云馬薤<lb/>
況說文云茘似蒲而小根可為刷與本草同但陳皓註<lb/>
<pb n="KR3k0048_WYG_004-15a"/>
為香草附和者即以為零陵香殊不知零陵香自生於<lb/>
三月也<lb/>
冬至十一月中終藏之氣至此而極也蚯蚓結六隂寒<lb/>
極之時蚯蚓交相結而如繩也麋角解說見鹿角解下<lb/>
水泉動水者天一之陽所生陽生而動今一陽初生故<lb/>
云耳<lb/>
小寒十二月節月初寒小故云小月半則大矣鴈北鄉<lb/>
<hi>去聲</hi>鄉向導之義二陽之候鴈將避熱而回今則鄉北飛<lb/>
<pb n="KR3k0048_WYG_004-15b"/>
之至立春後皆歸矣禽鳥得氣之先故也鵲始巢喜鵲<lb/>
也鵲巢之門每向太歲冬至天元之始至後二陽已得<lb/>
來年之節氣鵲遂可為巢知所向也雉雊<hi>音垢</hi>雉文明之<lb/>
禽陽鳥也雊雌雄之同鳴也感於陽而後有聲<lb/>
大寒十二月中雞乳乳育也馬氏曰雞木畜麗於陽而<lb/>
有形故乳在立春節前也征鳥厲疾征伐也殺伐之鳥<lb/>
乃鷹隼之屬至此而猛厲迅疾也水澤腹堅陳氏曰冰<lb/>
之初凝水面而已至此則徹上下皆凝故云腹堅腹猶<lb/>
<pb n="KR3k0048_WYG_004-16a"/>
内也<lb/>
今之僧尼戒牒云知月黑白大小及結解夏之制皆五<lb/>
印度之法也多未詳其說按佛藏中國以月晦為一月<lb/>
而天竺以月滿為一月唐西域記云月生至滿謂之白<lb/>
月月虧至晦謂之黑月又十二所建各以所宜二十八<lb/>
宿名之如中國建寅之類是也故夏三月自四月十六<lb/>
日至五月十五日為額沙茶月即鬼宿名也自五月十<lb/>
六日至六月十五日謂之室羅伐拏月即栁星名也自<lb/>
<pb n="KR3k0048_WYG_004-16b"/>
六月十六日至七月十五日謂之婆達羅鉢陀月即翼<lb/>
星名也黑月或十四日或十五日月有大小故也中國<lb/>
節氣與印度遞爭半月中國以二十九日為小盡印度<lb/>
以十四日為小盡中國之十六日乃印度之初一日也<lb/>
然結夏之制宜如西域記用四月十六日蓋四月十五<lb/>
日乃屬逝瑟叱月乃印度三月盡日也<lb/>
唐張喬詩逺公窻下蓮花漏猶向山中禮六時按佛藏<lb/>
逺公弟子惠要患山中無刻漏乃於水上製十二銅葉<lb/>
<pb n="KR3k0048_WYG_004-17a"/>
芙蓉因波隨轉分别旦夕以為行道之節名蓮花漏何<lb/>
兆詩芙蓉十二池心漏薝蔔三千灌頂香是也六時僧<lb/>
規以六時經行六時燕坐經行六時曰幽谷時寅也髙<lb/>
山時夘也日照髙山平地時辰也可中時已也正中時<lb/>
午也鹿苑時未也至申則旦過而退劉長卿詩亦云六<lb/>
時行徑空秋草<lb/>
夏書曰怠棄三正𫝊謂觀此則子丑之建唐虞前已有<lb/>
之按伊尹謂商革夏正汲冡周書亦謂湯改正朔以建<lb/>
<pb n="KR3k0048_WYG_004-17b"/>
丑之月為正則改正自商始董仲舒謂舜承堯改正朔<lb/>
此則謬妄觀堯老而舜攝也書曰正月上日受終於文<lb/>
祖舜老而禹攝也又曰正月朔旦受命于神宗則舜始<lb/>
終用堯之正朔也明矣至於禹承舜亦以建寅為正未<lb/>
聞其迭建子丑三正並用也<lb/>
月令孟春之月言蟄蟲始振在東風解凍之下仲春之<lb/>
月言始雨水桃始華則雨水宜為二月節疏云漢時以<lb/>
驚蟄為正月中雨水為二月節劉歆作三統厯改雨水<lb/>
<pb n="KR3k0048_WYG_004-18a"/>
為正月中驚蟄為二月節祝子經亦云驚蟄本在雨水<lb/>
之前考工記注冐皷以啟蟄之日曰孟春中氣也唐一<lb/>
行改在雨水之後周禮考工記注啟蟄正月中太𤣥卦<lb/>
氣亦以驚蟄在雨水前舊圖於雨水下注云律夾鍾今<lb/>
雨水在驚蟄前未知劉歆所改抑亦一行所改也<lb/>
正月本音政周正履端舉正之義也自避秦始皇諱乃<lb/>
音征詩人多不能改正如嚴維海上新正逢故人皇甫<lb/>
冉客裏新正阻舊歡岑參正月今欲半李建勲更堪正<lb/>
<pb n="KR3k0048_WYG_004-18b"/>
月過孟浩然新正柏酒傳杜審言欲向正元歌萬夀韓<lb/>
退之共驚爛熳開正月薛逢相逢但祝新正夀又王十<lb/>
朋答賀正啟賦椒花之頌獻雖後于元正占茅茹之爻<lb/>
亨必同於他日是也獨晉王沈正會賦伊月正之元吉<lb/>
兮應三統之中靈高常侍十月朝宴詩歲時當正月甲<lb/>
子入初寒則撥亂反正矣<lb/>
後漢陳寵傳云十三月陽氣已至天地已交物皆出蟄<lb/>
蟲始振人以為正夏以為春又隋書牛𢎞傳云今十一<lb/>
<pb n="KR3k0048_WYG_004-19a"/>
月不以黃鍾為宫十三月不以太簇為宫便是春木不<lb/>
旺夏土不相則正月亦可稱十三月也<lb/>
歲旦爆竹于庭世謂庭燎之禮非也神異經云西方山<lb/>
中有人長尺餘人見之即病寒熱名曰山臊以竹著火<lb/>
中爆烞有聲則驚遁逺去又春日鞦韆楚俗謂之施釣<lb/>
涅槃經謂之骨索人亦未之知也<lb/>
上元然燈或云沿漢祠太一自昏至晝故事梁簡文帝<lb/>
有列燈賦陳後主有光壁殿遥咏燈詩影燈記正月十<lb/>
<pb n="KR3k0048_WYG_004-19b"/>
五日𤣥宗於長春殿臨光宴有白鷺轉花黄龍吐水金<lb/>
鳬銀燕浮光洞攢星閣等燈奏月分光曲明皇雜錄曰<lb/>
上在東都正月望夜移仗上陽宫設蠟炬連屬不絶巧<lb/>
匠毛順為上結䌽繒為燈樓三千間髙百五十尺垂以<lb/>
珠玉風至鏘然成韻其燈為龍鳯虎豹之狀文宗開成<lb/>
中遣燈迎三宫太后是唐以前歲不常設宋朝太宗時<lb/>
三元不禁夜上元御乾元門中元下元御東華門後罷<lb/>
中元下元二節而其十七十八夜據宋野史俱以錢王<lb/>
<pb n="KR3k0048_WYG_004-20a"/>
入賀疏買兩夜按貽謀録載乾德五年正月甲辰詔書<lb/>
上元張燈舊止三夜朝廷無事區宇乂安方當年榖之<lb/>
豐登宜縱士民之行樂其令開封府更放十七十八兩<lb/>
夜燈<lb/>
正月十六日古謂之耗磨日張說耗日飲詩云耗磨傳<lb/>
兹日縱橫道未宜但令不忌醉翻是樂無為又云正月<lb/>
今朝減流傳耗磨辰還將不事事同醉俗中人相傳必<lb/>
飲酒如今之社日此日但謂之耗日官司不開倉庫而<lb/>
<pb n="KR3k0048_WYG_004-20b"/>
已又正月二十日江東俗號為天穿日以煎餅置屋上<lb/>
謂之補天穿<lb/>
荆楚記曰去冬至一百五日即有疾風甚雨謂之寒食<lb/>
節又謂之百五節齊人呼為人煙節又謂禁煙節夢華<lb/>
錄曰京師以冬至後一百五日為大寒食用麫造棗錮<lb/>
飛燕以栁條串之挿於門楣謂之子推燕觀子美杜合<lb/>
等詩是詩人例以百五日為寒食也或者乃謂自冬至<lb/>
清明凡七氣至寒食止百三日殊不知厯家以餘分演<lb/>
<pb n="KR3k0048_WYG_004-21a"/>
之也司馬彪續漢書云介子推焚林而死故寒食不忍<lb/>
舉火至今有禁煙三日子美清明詩云朝來新火起又<lb/>
人家鑽火用青楓皆在寒食三日之後則知禁煙止於<lb/>
三日也而韓翃有寒食即事詩乃云春城無處不飛花<lb/>
寒食東風御栁斜日暮漢宫傳蠟燭青煙散入五侯家<lb/>
不待清明而已傳新火何耶元微之連昌宫詞云初過<lb/>
寒食一百六店舍無煙宫樹緑念奴覔得又連催特勅<lb/>
宫中許然燭一百六者清明前寒食之後是時店舍已<lb/>
<pb n="KR3k0048_WYG_004-21b"/>
無煙而宫燭然乃一時之權宜爾按周禮司烜氏仲春以<lb/>
木鐸修火禁于國中注云為季春將出火也又丹陽集<lb/>
云龍星木之位也春屬東方心為大火懼火盛故禁火<lb/>
是以寒食有忌之禁則所謂禁煙又未必為子推設也<lb/>
桓譚新論曰太原民為介子推故隆冬不火食陸翽鄴<lb/>
中記云并州俗冬至一百五日為子推斷火冷食三日<lb/>
作乾粥范曄後漢書周舉遷并州刺史移文介子推廟<lb/>
云春中寒食一月老小不堪今則三日而已琴操云介<lb/>
<pb n="KR3k0048_WYG_004-22a"/>
子綏焚死文公哀之令民五月五日不得發火所謂隆<lb/>
冬及五月者恐記聞之誤今以百五日為正耳<lb/>
續齊諧記晉武帝問尚書郎摯虞三月曲水義對以漢<lb/>
章帝時平原徐肇以三月初生三女至三日俱亡一村<lb/>
以為怪乃相攜之水濱盥洗束晳引周成洛邑引流水<lb/>
以汎酒故逸詩曰羽觴隨波秦昭王三月置酒河曲二<lb/>
漢相沿以為盛集帝賜晳金五十斤而左遷虞為陽城<lb/>
令虞所謂曉人不當如是也及風土記所載大畧與虞<lb/>
<pb n="KR3k0048_WYG_004-22b"/>
同而云後漢末郭虞三女一女以三月上辰一以上已<lb/>
二日而三女產並亡時俗大忌故到是日婦人不復止<lb/>
家皆適東流水上祈祓自潔沈約宋志亦云然按周禮女<lb/>
巫掌歲時以祓除疾病韓詩鄭國之俗上已溱洧之間<lb/>
招䰟續魄秉蘭草祓除不祥漢書禮儀志三月上已官<lb/>
民潔於東流水上自洗祓濯除去垢為大潔潔者言陽<lb/>
氣布暢萬物既出始潔之也然則上已水濱之會蓋不<lb/>
始於後漢其事亦不起於徐肇郭虞二人祓濯之原束<lb/>
<pb n="KR3k0048_WYG_004-23a"/>
晳亦一時附會不能知也然祓禊有春禊秋禊論語浴<lb/>
乎沂注上已祓除王右軍蘭亭暮春脩禊此春禊也馬<lb/>
融西第頌云西北戌亥𤣥石承輸蝦蟇吐瀉庚辛之域<lb/>
又觀漢書八月祓于灞上故劉楨魯都賦曰素秋二七<lb/>
天漢指隅人胥祓除國子水嬉此用七月十四日指秋<lb/>
禊也<lb/>
風土記仲夏端五烹鶩角黍端始也謂五月初五日也<lb/>
今日多書午字其義無取焉按玉燭寳典端午用术羮<lb/>
<pb n="KR3k0048_WYG_004-23b"/>
艾酒以花絲樓閤挿鬢贈遺辟瘟扇荆楚歲時記曰屈<lb/>
原此日投江死後人以舟楫救之遂因以為俗越地傳<lb/>
曰競渡起於越王勾踐今龍舟是也大戴記曰午日以<lb/>
蘭湯沐浴謂之浴蘭節漢郊祀志五月五日為梟羮以<lb/>
賜百官劉昭曰桃印符漢制以止惡氣今世以䌽線繒<lb/>
篆符置屏帳之間抱朴子曰佩赤靈符心前以辟五兵<lb/>
今釵頭符是也風土記又曰午日以五綵絲繫臂辟兵<lb/>
鬼氣一名長命縷一名辟兵繒今百索是也歲時記又<lb/>
<pb n="KR3k0048_WYG_004-24a"/>
曰午日楚人採艾掛於户上以禳毒氣泗人鬭百草又<lb/>
曰宗測文常以五月五日未鷄鳴前採艾灸瘡夏小正<lb/>
曰此日採雜藥以蠲隂毒之氣天寳遺事云宫中端午<lb/>
造粉團角黍飣盤中以小角弓射之中者得食孔氏六<lb/>
帖曰端午日中尚署進百索綬帶異聞録揚州天寳中<lb/>
進水心鏡云老人以五月五日于揚子江心鑄之東京<lb/>
夢華録端午節物百索艾花銀様皷兒花花巧扇香糖<lb/>
果子粽子白團紫蘇菖蒲木𤓰並皆茸切以香藥相和<lb/>
<pb n="KR3k0048_WYG_004-24b"/>
用梅紅匣子盛裹酉陽雜俎曰北朝婦人五日進五時<lb/>
圖五時花施之帳上又進長命縷宛轉繩皆結為人像<lb/>
帶之<lb/>
伏日無定日厯忌釋曰㐲者何也金氣伏藏之日也四<lb/>
時代謝皆以相生立春木代水水生木立夏火代木木<lb/>
生火立冬水代金金生水立秋金代火金畏火故至庚<lb/>
日必㐲庚者金也隂陽書言從夏至第三庚為初伏第<lb/>
四庚為中伏立秋後初庚為末伏故謂之三伏史記注<lb/>
<pb n="KR3k0048_WYG_004-25a"/>
云六月上伏秦始皇所置又云秦穆公始為伏荆楚歲<lb/>
時記云伏日進湯餅名為辟惡泗人月令曰初伏薦𤓰<lb/>
于祖禰東京夢華録云都人最重三伏蓋六月中别無<lb/>
時節往往風亭水榭峻宇髙樓雪檻氷盤浮𤓰沈李流<lb/>
盃曲沼苞鮓新荷逺邇笙歌通夕而罷此出於事林廣<lb/>
記所載按漢書武帝伏日賜侍臣肉東方朔割之以遺<lb/>
細君典畧袁紹三伏日河朔有避暑飲魏正始中鄭公<lb/>
慤三伏日飲有碧筩杯則伏日之重自漢以來大都然<lb/>
<pb n="KR3k0048_WYG_004-25b"/>
矣<lb/>
七夕續齊諧記曰桂陽城武丁有仙道忽謂其弟曰七<lb/>
月七日織女當渡河吾向已被召弟問織女何事渡河<lb/>
答曰暫詣牽牛今人妄云織女嫁牽牛也傅𤣥擬天問<lb/>
曰七月七日織女牽牛會天河也周處風土記曰七月<lb/>
七夕夜洒掃中庭施几筵設酒脯牽牛織女相會守夜<lb/>
者咸依私願或云見天漢中有奕奕白氣光曜五色以<lb/>
此為徴應荆楚歲時記云七夕女人結綵縷穿七孔針<lb/>
<pb n="KR3k0048_WYG_004-26a"/>
或以金銀鍮石為針陳𤓰果於庭中有蟢子羅於𤓰果<lb/>
上則以為得巧淮南子曰烏鵲塡河而渡織女風俗記<lb/>
云織女七夕渡河使鵲為橋故古詩云寂然香滅後鵲<lb/>
散渡橋空開元天寳遺事云明皇與妃子每七夕宴華<lb/>
清宫宫女輩陳𤓰花酒饌列於庭以乞恩于牛女也夢華<lb/>
録云七月七夕京城内外瓦子街巷皆賣磨喝樂乃小<lb/>
塑土偶耳悉以綵裝欄座紅碧紗籠飾以金珠牙翠有<lb/>
一對直數千者本佛經云摩㬋羅俗誤稱也玉燭寳典<lb/>
<pb n="KR3k0048_WYG_004-26b"/>
云七夕乞巧使蜘蛛結萬字造明星酒裝同心膾又按<lb/>
西京雜記戚夫人七月七日臨百子池作于闐樂樂畢<lb/>
以五色縷相羈謂為相連愛又云漢綵女七夕皆穿針<lb/>
于開襟樓則七夕其來古矣<lb/>
中秋玩月盛行於今考古人始事龍城録云唐明皇曾<lb/>
於此夜游月宫東京夢華録云中秋夜富家結飾臺榭<lb/>
民間争占酒樓翫月它無所考段成式酉陽雜俎載婆<lb/>
羅遮八月十五日行像及透索為戲則知殊域亦作此<lb/>
<pb n="KR3k0048_WYG_004-27a"/>
日又考詩人所咏唯杜子美有中秋望月作戎昱登樓<lb/>
望月冷朝陽與空上人宿華嚴寺對月陳羽鑑湖望月<lb/>
張南史和崔中丞望月武元衡錦樓望月皆在中秋又<lb/>
歐陽詹有翫月詩在長安貞元十二年八月十五夜江<lb/>
左如梁元帝江上望月唐太宗遼城望月朱起舟中望<lb/>
月庾肩吾望月而其子信亦有舟中望月雖各有詩不<lb/>
皆為中秋宴賞而作也<lb/>
九月九日以重九為陽數之重故曰重陽按魏文帝書<lb/>
<pb n="KR3k0048_WYG_004-27b"/>
云歲往月來忽復九月九日九為陽數其日與月並應<lb/>
故曰重陽登髙事則載始於費長房續齊諧記曰汝南<lb/>
桓景隨費長房遊學謂曰九月九日汝家當有災異急<lb/>
令家人縫絳囊盛茱萸繫臂上登髙飲茱萸酒此禍乃<lb/>
消景從其言舉家登山夕還而雞犬一時暴死仙書云<lb/>
茱萸為辟邪翁菊花為延壽客故假此二物以銷陽九<lb/>
之厄爾然按西京雜記戚夫人九月九日佩茱茰食蓬<lb/>
餌飲菊花酒令人長夀菊華舒時並採莖葉雜黍米釀<lb/>
<pb n="KR3k0048_WYG_004-28a"/>
之至來年九日飲焉則茱茰事亦不始於長房也晉陽<lb/>
秋曰陶潛九月九日無酒遂於籬邊採菊花盈把望見<lb/>
白衣人至乃王𢎞送酒飲醉而歸孟嘉傳曰嘉為桓温<lb/>
參軍九日遊龍山僚佐畢集嘉醉有風吹落嘉帽而不<lb/>
覺夢華録曰重陽都下賞菊酒家皆以菊花縛成洞户都<lb/>
人出郊登髙前三日各以粉麫蒸糕饋送上挿剪䌽小<lb/>
旗糝飣果實如石榴子栗子銀杏松子之類玉燭寳典<lb/>
曰重九用迎涼脯羊肝餅佩癭木符水衡記曰黃河水<lb/>
<pb n="KR3k0048_WYG_004-28b"/>
九月名登髙水<lb/>
冬至賀節而夏至則否何也漢雜記曰冬至陽氣生而<lb/>
君道長故賀夏至隂氣生而君道衰故不賀東京夢華<lb/>
録曰京師最重冬至節更易新衣備飲食享祀先祖官<lb/>
放閒慶賞往來一如年節隂陽書曰秋分晝夜各五十<lb/>
刻冬至而短極自冬至後日又漸長故曰長至玉燭寳<lb/>
典冬至隂陽百物之始日極南影有履長之慶又曰冬<lb/>
至煎餳䌽珠戴一陽巾崔浩女儀曰北朝婦人常以冬<lb/>
<pb n="KR3k0048_WYG_004-29a"/>
至日進履襪及鞾<lb/>
臘無定日說文曰冬至後三戌為臘祭諸神也風俗通<lb/>
曰臘者獵也因獵取獸以祭先祖或曰臘接也新故交<lb/>
接大祭報功也蔡邕獨斷曰臘者歲終之大祭但送而<lb/>
不迎也常言伏臘者皆所以祭祀也又曰漢祭曰臘臘<lb/>
合也合祭諸神也按數說皆祭之名歲終以報本者今<lb/>
以十二月為臘者正以說文謂冬至後第三戌為臘耳<lb/>
然必於戌者何漢以火徳王火終於戌故歲終之祭於<lb/>
<pb n="KR3k0048_WYG_004-29b"/>
戌日此說載魏臺訪議曰王者各以其行之盛日為祖<lb/>
終日為臘火始於寅盛於午終於戌故火行之君以午<lb/>
祖戌臘木始於亥盛於卯終於未故木行之君以夘祖<lb/>
未臘金始於已盛於酉終於丑故金行之君以酉祖丑<lb/>
臘水土皆始於申盛於子終於辰故水土行之君以子<lb/>
祖辰臘今魏以土徳王宜辰日為臘也又按廣雅曰夏<lb/>
曰嘉平殷曰清紀周曰大蜡秦初曰臘已而更為嘉平<lb/>
是臘之名雖曰始於秦然左傳曰虞不臘矣則又在周<lb/>
<pb n="KR3k0048_WYG_004-30a"/>
世也又道書曰正月朔為天臘端午日為地臘七夕為<lb/>
道徳臘十月朔為民歲臘十二月正臘日為王侯臘今<lb/>
俗稱十二月為臘月初八日為臘八日夢華録曰十二<lb/>
月都城賣撒佛花至初八日僧尼作浴佛會送七寳五<lb/>
味粥謂之臘八粥又考玉燭寳典臘日造脂花餤酉陽<lb/>
雜俎唐以臘日賜北門學士口脂蠟脂盛以碧鏤牙筩<lb/>
杜子美臘日詩曰口脂面藥隨恩澤翠管銀罌下九霄<lb/>
此也<lb/>
<pb n="KR3k0048_WYG_004-30b"/>
除夕除除去之除詩曰何福不除即此義也吕氏春秋<lb/>
曰歲前一日擊皷驅疫癘之鬼謂之逐除李綽秦中歲<lb/>
時記云歲除日儺皆作鬼神狀二老人為儺翁儺母唐<lb/>
輦下歲時記明皇晝寢夢虚耗二鬼怒呼武士俄有大<lb/>
人頂帽衣袍捉鬼擘而啖之問其姓名乃終南山進士<lb/>
鍾馗也至今祠鍾馗乃食虚耗也荆楚歲時記曰除日<lb/>
家家具殽蔌備宿歲之儲以迎新年相聚眠飲留宿歲<lb/>
飯至新年則棄街衢以為去故故閩中風俗除日以食<lb/>
<pb n="KR3k0048_WYG_004-31a"/>
物送窮想此義也神異經云山臊鬼犯人則病其鬼畏爆<lb/>
竹聲故今人作火爆南部新書云歳除日太常卿領官屬<lb/>
樂吏并䕶童侲子千人晩入内至夜于寢殿驅儺燃蠟炬<lb/>
燎沈檀熒煌如晝上與親王妃主以下觀之其夕賞賜甚多<lb/>
今人除夜滿室㸃燈照歳其故事也夢華録云除夜大<lb/>
設儺儀用紙假面裝將軍門神判官之屬自禁中驅祟<lb/>
出南薰門外士庶之家圍爐團坐達旦不寢謂之守歳<lb/>
玉燭寳典曰除夜銅刀刻門埋小兒硯㸃照水盆燈<lb/>
<pb n="KR3k0048_WYG_004-31b"/>
韓文公紀夢詩百二十刻須臾間方氏舉正載董彥逺<lb/>
云日夜間只百刻百二十刻以星紀言之也朱文公考<lb/>
異云星紀之說未詳其旨但漢哀帝嘗用夏賀良說行<lb/>
之兩月而改且衰世不典之事韓必不引用按古之漏<lb/>
刻晝有朝禺中晡夕夜有甲乙丙丁戊至梁武帝天監<lb/>
六年始以夜晝百刻布之十二時辰每辰得八刻仍有<lb/>
餘分故今世厯皆有百刻舉成數耳實九十六刻也每<lb/>
時分别為初初正初刻一日合二十有四每刻居六分<lb/>
<pb n="KR3k0048_WYG_004-32a"/>
刻之一總而計之為四刻始合百刻之數刻須有大小<lb/>
其名則百有二十韓詩恐只取此耳<lb/>
漢舊儀中黃門持五夜之法謂甲乙丙丁戊也故宋子<lb/>
京夜宿詩云宵開甲乙遲按顏氏家訓云或問一夜立<lb/>
五更何所訓答曰漢魏以來謂為甲夜乙夜丙夜丁夜<lb/>
戊夜又謂之五皷亦謂之五更皆以五為節張衡西京<lb/>
賦亦云重以虎威章溝嚴更之署所以爾者假令正月<lb/>
寅斗柄夕則指寅曉則指午矣自寅至午凡歴五辰冬<lb/>
<pb n="KR3k0048_WYG_004-32b"/>
夏之月雖復長短參差然辰間遼濶盈不至六縮不至<lb/>
四進退常在五者之間也又嘉話云韋詢問於劉公曰<lb/>
五夜者甲乙丙丁戊更相送之今惟言乙夜子夜何也<lb/>
余嘗笑其言之失按漢天文志六月戊戌甲夜客星居<lb/>
左右角間正月戊午乙夜月蝕熒惑崔豹古今注云建<lb/>
武八年三月庚子日星不見丙夜乃解又蔡質漢儀曰<lb/>
衛士甲乙徼相傳甲夜畢傳乙夜相傳盡五更晉天文<lb/>
志懷帝永嘉五年三月丙夜月蝕既丁夜又蝕既夏統<lb/>
<pb n="KR3k0048_WYG_004-33a"/>
傳云甲夜之初撞鐘擊皷又宋諸王傳云前一日甲夜<lb/>
太史奏東方有急兵梁本紀中大通五年正月丙夜南<lb/>
郊所忽聞異香又云帝燃燭測光常至戊夜豈止言乙<lb/>
夜而已哉韋詢獨不見漢晉諸史何邪其曰子夜益繆<lb/>
也蓋晉時有子夜者善歌故李義山云鸎能歌子夜又<lb/>
云心酸子夜歌沈文季歌子夜來又太白有子夜歌韋<lb/>
詢乃以子夜為五更之數又何邪或有謂之午夜者謂<lb/>
半夜時如日午也故李長吉七夕詩云羅幃午夜愁杜<lb/>
<pb n="KR3k0048_WYG_004-33b"/>
少陵所謂五夜漏聲催曉箭者正謂戊夜耳<lb/>
俗以上澣中澣下澣為上旬中旬下旬蓋本唐制十日<lb/>
一休沐故韋應物詩曰九日驅馳一日閒白樂天詩公<lb/>
假月三旬然此乃唐制而今猶襲用之則無謂矣<lb/>
文選古詩十九首非一人之作亦非一時也其曰玉衡<lb/>
指孟冬而上云促織下云秋蟬蓋漢之孟冬非夏之孟<lb/>
冬矣漢襲秦制以十月為歲首漢之孟冬夏之七月也<lb/>
其曰孟冬寒氣至北風何慘慄則漢武帝已改秦朔用<lb/>
<pb n="KR3k0048_WYG_004-34a"/>
夏時後詩也三代改朔不改月古人辨證博引經傳多<lb/>
矣獨未引此耳又唐儲光羲詩夏王紀冬令殷人乃正<lb/>
月此亦一證也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0048_WYG_004-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　說畧卷四<lb/>
</p>
<p>
</p>
  </div>
</body>
</text>
</TEI>
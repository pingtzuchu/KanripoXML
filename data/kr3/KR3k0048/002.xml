<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>說畧卷二</head>
    <p>
<pb n="KR3k0048_WYG_002-1a"/>
欽定四庫全書<lb/>
　說畧卷二　　　　　　　明　顧起元　撰<lb/>
　　方輿上<lb/>
周禮均人以土圭之法測土深正日景以求地中日南<lb/>
則景短多暑日北則景長多寒日東則景夕多風日西<lb/>
則景朝多隂日至之景尺有五寸謂之地中乃建王國<lb/>
焉則周都潁川陽城所謂地中也草木子云崑崙天下<lb/>
山之頂也其東面中原也所以江淮河海水皆東流也<lb/>
<pb n="KR3k0048_WYG_002-1b"/>
其西面西域諸國也自流沙以西水皆西流也南則吐<lb/>
蕃兩廣水皆南趍也北即沙漠又天下岡脊至高之處<lb/>
直北虎林至海都木鉢子田地地勢又逐漸而低水皆<lb/>
北流崑崙乃其結頂處四下之簷乃四方之國土考其<lb/>
流水可見道經云海外蓬萊閬苑有五岳靈山一曰廣<lb/>
乗之山天之東岳也在東海之中居九氣青天之内二<lb/>
曰長離之山天之南岳也在南海之中居二氣丹天之<lb/>
内三曰麗農之山天之西岳也在西海之中居七氣素<lb/>
<pb n="KR3k0048_WYG_002-2a"/>
天之内四曰廣野之山天之北岳也在北海弱水之中<lb/>
居五氣𤣥天之内五曰崑崙之山天之中岳也在八海<lb/>
之間上當天心形如偃葢東曰樊桐西曰𤣥圃南曰積<lb/>
石北曰閬苑居扵中元一氣天中焉又按宋沙門慧嚴<lb/>
與南蠻校尉何承天共論華梵中邊之義引周公測景<lb/>
之法謂此土夏至之日猶有餘隂天竺則無也言測景<lb/>
者周公攝政四年欲求地中而營王城故以土圭測景<lb/>
得潁川陽城於是建都土圭長尺有五寸夏至日晝漏<lb/>
<pb n="KR3k0048_WYG_002-2b"/>
半立八尺之表表北之景尺有五寸景與土圭等此為<lb/>
地中鄭司農云凡日景扵地千里而差一寸當知陽城<lb/>
葢就此土自為中耳既有表景豈非餘隂邪故歴有大<lb/>
小二餘增損積算時輒差候明非中也天竺夏至之日<lb/>
日正中時竪晷無影所謂天中承天無所措難文帝聞<lb/>
之乃勅任豫受焉後婆利國人來果同嚴說成光子云<lb/>
中天竺國東至震旦國五萬八千里震旦即神州之號<lb/>
也南至金地國西至阿拘遮國北至小香山阿耨逹池<lb/>
<pb n="KR3k0048_WYG_002-3a"/>
各五萬八千里釋迦方域誌云池名阿那陀答多唐言<lb/>
無熱惱也在香山南雪山北居山頂上池周八百里分<lb/>
出四河各隨地勢而注一海故葱嶺以東水注東海逹<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以南水注南海雪山以西水注西海大海以北水注<lb/>
北海水經云無熱丘者即崑崙山山海經云流沙之濱<lb/>
赤水後黑水前有大山名崑崙丘扶南傳云阿耨逹山<lb/>
即崑崙山山海經云海内崑崙墟在西北帝之下都方<lb/>
八百里高萬仞十洲記云崑崙陵即崑山也在北海亥<lb/>
<pb n="KR3k0048_WYG_002-3b"/>
地去岸十三萬里此指佛經蘇迷山也故崑崙近山則<lb/>
西涼酒泉之地穆后見西王母之所具彼圖經若崑崙<lb/>
逺山則香山雪山之中也河源出焉攷三教所紀以地<lb/>
理而言雖未必如成光子之說然以水與日景而言參<lb/>
之衆論則崑崙當為天地之中正天竺大千之界也潁<lb/>
川陽城特中國之中周公宅中圖大必於是求之然未<lb/>
可以盡通方之巨觀耳<lb/>
爾雅云東方有比目魚焉不比不行其名鰈南方有比<lb/>
<pb n="KR3k0048_WYG_002-4a"/>
翼鳥不比不飛其名鶼鶼西方有比肩獸焉與卭卭蚷<lb/>
虚比為卭卭蚷虚齧甘草即有難卭卭蚷虚負而走其<lb/>
名蹷北方有比肩民焉迭食而迭望中有枳首虵焉此<lb/>
四方中國之異氣也廣雅又云東方有魚焉如鯉六足<lb/>
鳥尾其名曰鮯南方有鳥焉三首六目六足三翼其名<lb/>
曰鷩鮒西方有獸焉如鹿白尾馬足人手四角其名曰<lb/>
玃如北方有民焉九首虵身其名曰相繇中央有虵焉<lb/>
人面豺身鳥翼虵行其名曰化虵此五方之異物也所<lb/>
<pb n="KR3k0048_WYG_002-4b"/>
載之不同如此<lb/>
伏羲都陳今河南開封府陳州有陵存焉神農都陳同<lb/>
上或曰曲阜晉志曰都陳而别營扵曲阜也今山東兖<lb/>
州府曲阜縣黄帝都涿鹿今順天府涿州括地志又曰<lb/>
涿鹿故城在媯州今朶顔之地少昊都曲阜同上顓帝<lb/>
都帝丘今山東濮州舊有陵碑尚存帝嚳都亳今河南<lb/>
偃師縣唐堯都平陽即今山西平陽府也有唐城虞舜都<lb/>
蒲坂即今山西平陽府蒲州夏都安邑即今山西平<lb/>
<pb n="KR3k0048_WYG_002-5a"/>
陽府夏縣春秋疏曰堯治平陽舜治蒲坂禹治安邑三<lb/>
都相去各二百里俱在冀州葢九州之冀也括地志又<lb/>
曰自禹至太康與唐虞皆不易都汲冢書曰禹都陽城<lb/>
漢志曰陽翟乃受封避舜子之所商都亳同上後盤庚<lb/>
遷都亦曰亳者書曰不常厥邑于今五邦葢自湯至盤<lb/>
庚五遷也祖乙遷景盤庚復遷于亳周都豐鎬即今陜<lb/>
西西安府長安縣關中也徐廣曰豐鎬相去二十五里<lb/>
皆在長安南詩曰文王有聲作邑于豐宅是鎬京維龜<lb/>
<pb n="KR3k0048_WYG_002-5b"/>
正之武王成之葢都豐而遷鎬也又曰都洛陽即今河<lb/>
南府洛陽縣也太史公曰學者多稱周伐紂居洛邑其<lb/>
實不然武王營之成王使召公卜之居九鼎焉而復都<lb/>
豐鎬至平王乃遷洛公羊傳又曰王城者何東周也成王<lb/>
既卜營洛邑建明堂朝諸侯復還豐鎬葢以洛居中土<lb/>
故曰京師秦都咸陽即今陜西西安府咸陽縣故古蹟<lb/>
阿房宫長信宫俱在此也西漢始都洛陽五年因婁敬<lb/>
說而復遷都長安東漢都洛陽同上魏都洛陽同上諸<lb/>
<pb n="KR3k0048_WYG_002-6a"/>
書或曰長安曰譙曰許昌曰鄴者水經注曰魏因漢祚<lb/>
復都洛陽以譙為先人本國許昌為漢之封居長安為<lb/>
西京遺迹鄴為王業本基故號五都時一幸焉而吴初<lb/>
居鎭江都武昌即今湖廣武昌府也後遷建業即今南<lb/>
京應天府也蜀都成都即今四川成都府西晉都洛陽<lb/>
同上東晉都建康同上宋齊都建康同上梁都建康同<lb/>
上陳都建康同上元魏初居雲中即今山西大同府懷<lb/>
仁縣後遷洛陽同上北齊都鄴即今河南彰徳府西魏<lb/>
<pb n="KR3k0048_WYG_002-6b"/>
都長安同上關中也後周都長安同上隋始都長安以<lb/>
城狹小水醎與蘇威高熲共議移去城北三十里龍首<lb/>
山都焉後煬帝常徙都洛陽為巡幸故也唐都長安同<lb/>
上梁都汴即今河南開封府唐都汴同上漢都汴同上<lb/>
周都汴同上宋都汴同上南宋都臨安即今浙江杭州<lb/>
府元都大都即今北京順天府時至上都乃宣府之外<lb/>
之地國朝都應天永樂以北平為行在後為北京順天<lb/>
府輿地東界朝鮮境東西二千里東瀕海則朝鮮之外<lb/>
<pb n="KR3k0048_WYG_002-7a"/>
亦濱海也西至嘉峪自嘉峪而西南則為西域河源葱<lb/>
嶺天竺在焉南濱扵海海之南則為安南占城佛齊暹<lb/>
羅東則為日本東南則為大琉球西南則為浡泥西洋<lb/>
彭亨諸夷北連沙漠則九邊之外東為㑹慶府則金上<lb/>
京與女直相鄰地北為舊開平則元上京越沙漠為威<lb/>
鹵鎭殺狐鎭成祖北征所至之地南望北斗北則為和<lb/>
寧元初建都扵此自和寧北行四千餘里則為大澤又<lb/>
東則為北國云<lb/>
<pb n="KR3k0048_WYG_002-7b"/>
戰國策注辨證東西二周詳矣而宋劉忠定元城語録<lb/>
曰東西二周通封畿宗周鎬京也地方八百里八八六<lb/>
十四為方百里者六十四也洛邑成周也方六百里六<lb/>
六三十六為方百里者三十六也二都得方百里者百<lb/>
為方千里也故詩曰邦畿千里東西長而南北短短長<lb/>
相覆為千里此周武王時也至幽王時宗周滅所謂方<lb/>
八百里失之矣及平王東遷洛邑則方六百里爾明卲<lb/>
文莊簡端録又曰昭公二十六年天王入扵成周成周<lb/>
<pb n="KR3k0048_WYG_002-8a"/>
下都也王既入成周矣曷不遂入王城也子朝之餘黨<lb/>
在焉故也故萇𢎞之建議城成周也謂之遷都葢其任<lb/>
怨也大矣非忠之至者其孰能如此或者不知王城成<lb/>
周為二遂以入成周為入于京師使遷都之説卒無所<lb/>
歸而𢎞之忠不白于後世洛誥曰我卜澗水東瀍水西<lb/>
是謂王城又曰我又卜瀍水東是謂成周嗚呼地之不<lb/>
考乃害于義如此哉均可以補前注也<lb/>
禹曰天下名山五千三百七十居地六萬四千五十六<lb/>
<pb n="KR3k0048_WYG_002-8b"/>
里出銅之山四百七十六出銕之山三千六百九十與<lb/>
管子同管子地數篇地之東西二萬八千里南北二萬<lb/>
六千里其出水者八千里受水者八千里<lb/>
八埏東少海東南元澤南浩澤西南丹澤西泉澤西北<lb/>
海澤北寒澤東北通澤又八紘東北荒土東桑野東南<lb/>
衆女南反户西南火土西沃野西北沙所北委羽又八<lb/>
極東北蒼門東開明門東南陽門南暑門西南白門西<lb/>
閶闔門西北幽都門北寒門見淮南子八陵東陵阠南<lb/>
<pb n="KR3k0048_WYG_002-9a"/>
陵息愼西陵威夷中陵朱滕北陵鴈門又加陵溴梁河<lb/>
墳見爾雅九府東方之美者有醫無閭之珣玗琪焉東<lb/>
南之美者有會稽之竹箭焉南方之美者有梁山之犀<lb/>
象焉西南之美者有華山之金石焉西方之美者有霍<lb/>
山之珠玉焉西北之美者有崑崙墟之璆琳琅玕焉北<lb/>
方之美者有幽都之䈥角焉東北之美者有斥山之文<lb/>
皮焉中有岱岳與其五榖魚鹽生焉見爾雅淮南子<lb/>
周禮職方掌天下之圖以正南荆州其鎮曰衡今名南<lb/>
<pb n="KR3k0048_WYG_002-9b"/>
嶽即舜南巡至扵南衡者是也<hi>今湖廣衡山縣</hi>漢武元封五年<lb/>
巡南郡霍山禮天柱峯遂以南衡逺阻此地亦名衡山<lb/>
遂號為南嶽<hi>今南直六安州</hi>至隋復祀扵湖廣之衡山至今不<lb/>
改周禮以正北并州其鎮曰恒山今名北嶽即舜北巡<lb/>
至於恒山者是也<hi>今山西大同府渾源州</hi>唐貞觀間真定曲陽縣<lb/>
恒山忽爾飛石下縣朝廷以地亦名恒山遂因建祠為<lb/>
北嶽<hi>爾雅亦以此為北嶽</hi>五代𤓰裂宋地又不至於大同因之以<lb/>
祀到今𢎞治中兵書馬文升備奏唐宋之故今京師在<lb/>
<pb n="KR3k0048_WYG_002-10a"/>
北南行以祀恒山為非禮當復於渾源之恒事下禮部<lb/>
禮書倪岳乃禱曲陽而生者因執志必可信而神已飛<lb/>
於曲陽遂寢<lb/>
東嶽廣乗山在東海中南嶽長離山在南海中西嶽麗<lb/>
農山在西海中北嶽廣野山在北海中中嶽崑崙山在<lb/>
九海中為天地心此大五嶽也方壺山在北海扶桑山<lb/>
蓬萊山沃焦山在東海連石山在東南鍾山在北海方<lb/>
丈山員嶠山岱輿山俱在大海中酆都山在九壘之下<lb/>
<pb n="KR3k0048_WYG_002-10b"/>
𤣥洲在北海中瀛洲生洲祖洲在東海中鳯麟洲聚窟<lb/>
洲流洲俱在西海中炎洲在南海中長洲一名青丘在<lb/>
南海中滄海島在北海中高五萬里皆神仙所居五帝<lb/>
所理中國五嶽東岳泰山羅浮括蒼為佐命蒙山東山<lb/>
為佐理南嶽衡山霍山潛山為儲副天台句曲為佐理<lb/>
中嶽嵩山少室武當為佐命太和陸渾為佐理西嶽華<lb/>
山地肺女几為佐命西城青城峩眉嶓冢西𤣥戎山吴<lb/>
山為佐理北嶽恒山河逢抱犢為佐命𤣥隴崆峒陽洛<lb/>
<pb n="KR3k0048_WYG_002-11a"/>
為佐理又三佐命山青城山天柱山廬山又有十大洞<lb/>
天則王屋委羽西城西𤣥青城赤城羅浮句曲林屋括<lb/>
蒼三十六洞天則霍林蓬𤣥朱陵總真總𤣥司真虚陵<lb/>
大妙洞虚詠真丹山赤水極𤣥陽明徳𤣥天寳極𤣥好<lb/>
生上元天柱司𤣥昇真化𤣥貴𤣥司真容城太王太秀<lb/>
法樂長耀寳光太上寳𤣥秀樂長真玉闕寳圭湘真太虚<lb/>
洞陽隱觀𤣥真太元大酉華妙金庭崇妙丹霞仙都祈<lb/>
仙青田大鶴大滌𤣥葢朱湖太生良常方㑹白馬𤣥光<lb/>
<pb n="KR3k0048_WYG_002-11b"/>
金華洞光紫𤣥洞盟皆有真仙主之七十二福地則地<lb/>
肺仙源玉瑠青嶼崆峒郁木坑武當君山桂源靈墟沃<lb/>
洲天姥岑若耶溪巫山清逺東白安山馬嶺鵞羊洞真<lb/>
壇洞宫玉清壇靈源陶山爛柯龍虎勒溪靈應白水源<lb/>
金精閤皂始豐逍遥東北源鉢池論山毛公壇九華桐<lb/>
栢平都緑蘿章觀抱犢大面虎溪元晨徳山鷄籠玉峯<lb/>
<hi>在藍田</hi>商谷張公洞長白中條霍山雲山四明緱氏臨卭<lb/>
少室翠㣲大隱白鹿天柱大若巖<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>山西白天印金城<lb/>
<pb n="KR3k0048_WYG_002-12a"/>
三皇井沃壤三十六精廬綿竹紫葢瀘水丹陵守𤣥靈<lb/>
淨送仙契靜凌虚鳯凰子真𤣥性契𤣥啟𤣥出谷君平<lb/>
斗山光天眼徳尋𤣥得一啟靈宗華朝真黄堂迎真招<lb/>
隠紫虚啟聖啟靈鳯臺東華祈仙元陽東蒙貞陽右皆<lb/>
有仙真修煉之跡按記事者可謂詳悉矣然滇詔之地<lb/>
碧雞金馬蒼山洱水勝甲天下又自廣而西山皆聳秀<lb/>
黛碧洞多深窈宏靚寧無仙真總理葢記者當其時中<lb/>
國版圖未備無所攷證耳<lb/>
<pb n="KR3k0048_WYG_002-12b"/>
崑崙山一名崑岑君山一名媧宫武當山一名篸嶺普<lb/>
陀山一名梅岑青城山一名天谷大復山一名胎簪衡<lb/>
山一名芝岡東海一名岱淵<hi>岱淵見隨巢子</hi>
太史公自叙言著書蔵之名山名山蔵書自古多有之<lb/>
按穆天子傳羣玉之山阿平無險四徹中繩先王之所<lb/>
謂䇿府嵩高山記一石室有自然書及飲食九土文括<lb/>
畧禹禪㑹稽山一石穴委曲黄帝蔵書於此禹得之又<lb/>
水經注石山有金簡玉字書禹發之得治水之理吴地<lb/>
<pb n="KR3k0048_WYG_002-13a"/>
記包山中有洞庭深逺吴王夫差使靈威丈人入洞穴<lb/>
十七日得玉葉上列靈寳經二卷使示孔子曰禹書也<lb/>
吴越春秋九山東南曰天承山號宛委承以文玉覆以<lb/>
藍石其書金簡青玉為字編以金銀禹登衡山有赤繡<lb/>
衣男子自稱𤣥夷蒼水使者謂禹曰欲得我簡書知道<lb/>
水當齋於黄帝之嶽禹乃齋登石簣山果得其文周行<lb/>
天下使伯益記之為山海經荆州記小酉山石穴中書<lb/>
千卷相傳秦人於此而學因留之梁湘東王云訪小酉<lb/>
<pb n="KR3k0048_WYG_002-13b"/>
之逸典是也武陵記天門山巖中有書數千卷見而不<lb/>
可取伏滔北征記皇天塲古陶穴藏書二千餘卷<lb/>
何仲黙二秦志曰自秦入蜀有三谷四道三谷者其西<lb/>
南曰褒谷南曰駱谷從洋入東南曰斜谷從郿入其所<lb/>
從皆殊舊志謂首尾一谷非是其棧道有四出從成和<lb/>
階文出者為沓中隂平道鄧艾伐蜀由之從兩當出者<lb/>
為故道漢高帝攻陳倉由之從褒鳯出者為今連雲棧<lb/>
道漢王之南鄭由之從城固洋縣出者為斜駱道武侯<lb/>
<pb n="KR3k0048_WYG_002-14a"/>
屯渭上由之此四道三谷者關南之險阨攻取所從來<lb/>
固矣<lb/>
張翠微考異南嶽有三一衡陽之衡山二廬江之霍山<lb/>
三舒州之灊山漢武帝以衡陽遼曠故移其神于廬江<lb/>
今俗皆號為南岳又九域志舒州懷寧縣有灊山為漢<lb/>
之南岳一名天柱山即漢武帝登灊天柱山是也按廬<lb/>
江古廬子國即春秋舒國之地張揖廣雅曰天柱謂之<lb/>
霍山地理志曰天柱在廬江潛縣漢武帝移岳神於天<lb/>
<pb n="KR3k0048_WYG_002-14b"/>
柱天柱亦為霍山是則霍山與天柱一而已南岳安得<lb/>
三耶首陽山有三一蒲坂二隴西三洛陽論語注以蒲<lb/>
坂為夷齊所餓之地按考之洛陽者為是阮瑀弔伯夷<lb/>
曰適彼洛師瞻彼首陽敬弔伯夷謂蒲坂者非也歴山<lb/>
有四一河中府一齊州厯陽縣三冀州四濮州雷澤縣<lb/>
皆有舜之遺蹟翠㣲考異以濮陽之歴山正舜畊之所<lb/>
塗山亦有四一會稽二渝州三濠州鍾離縣四宣州當<lb/>
塗縣皆立禹廟翠㣲考異以宣之當塗正禹之娶所則<lb/>
<pb n="KR3k0048_WYG_002-15a"/>
其它皆謬托也又按禹娶于塗山㑹稽志塗山在山隂<lb/>
縣西北四十五里蘇鶚演義塗山有四一㑹稽二渝州<lb/>
三巴南舊江州四當塗縣按左氏昭公四年傳穆有塗<lb/>
山之㑹哀公七年傳禹合諸侯于塗山杜預解並云在<lb/>
壽春東北説者曰今濠州也栁宗元塗山銘序曰周穆<lb/>
遐追遺法復㑹于是山然則禹與穆王皆嘗㑹諸侯于<lb/>
塗山矣然非必皆夀春也若禹之所娶則未詳何地水<lb/>
經注江州縣水北岸有塗山南有夏禹廟塗君祠廟銘<lb/>
<pb n="KR3k0048_WYG_002-15b"/>
存焉常璩廋仲雍並言禹娶扵此越絶書吴越春秋乃<lb/>
云禹娶于㑹稽塗山應劭曰在永興北永興今蕭山縣<lb/>
也又與㑹稽志所載不同葢㑹稽乃禹㑹諸侯計功之<lb/>
地非所娶之國也<lb/>
㑹稽臨安金陵三郡皆有東山俱傳以為謝安攜妓之<lb/>
所按謝安本傳初安寓居㑹稽與王羲之許詢支遁遊<lb/>
處被召不至遂棲遲東山唐裴冕與吕謂等鑑湖聨句<lb/>
有興衰還尋戴東山更問東此㑹稽之東山也本傳又<lb/>
<pb n="KR3k0048_WYG_002-16a"/>
云安石嘗徃臨安山中坐石室臨濬谷悠然嘆曰此與<lb/>
伯夷何逺今餘杭縣有東山東坡有遊餘杭東西岩詩<lb/>
注云即謝安東山所謂獨攜縹緲人來上東西山者是<lb/>
也此臨安之東山也本傳又謂及登台輔於土山營墅<lb/>
樓舘林竹甚盛每攜中外子姓游集今土山在建康上<lb/>
元縣崇禮鄉載建康事迹云安石於此擬㑹稽之東山<lb/>
亦號東山此金陵之東山也然南史載宋劉勔經始鍾<lb/>
嶺以為棲息亦號東山金陵遂有兩東山矣<lb/>
<pb n="KR3k0048_WYG_002-16b"/>
山海經太行山一名五行山列子作太形則行本音也<lb/>
河圖括地象云太行天下之脊郭縁生述征記太行首<lb/>
始河内自河内至幽州凡有八陘崔伯易感山賦上正<lb/>
樞星下開冀方起為名丘妥為平岡巍乎甚尊其名太<lb/>
行蓋趂韻之誤耳<lb/>
左傳成公二年晉郤克戰扵鞍齊師敗績逐之三周華<lb/>
不注相傳讀不字俱作卜音㐲琛齊記引摰虞畿服經<lb/>
不跗之注于水其說甚異而有徴又按水經注云華不<lb/>
<pb n="KR3k0048_WYG_002-17a"/>
注山單椒秀澤孤峯刺天青崖翠發望同㸃黛九域志<lb/>
云大明湖望華不注山如在水中李太白詩昔我遊齊<lb/>
都登華不注峯茲山何峻秀䌽翠如芙蓉比之芙蓉蓋<lb/>
因華不之名也以數說互證之伏氏音不為跗信矣<lb/>
蜀山之大者曰岷山其川曰岷江岷字說文作㟩省作<lb/>
岷漢人𨽻書作汶多與汶相混列子貉不踰汶謂川江<lb/>
也非汶土也殷敬順已辨之史記冉駹為汶山郡司馬<lb/>
溫公類篇曰汶音岷據史記引禹貢岷嶓既藝及岷山<lb/>
<pb n="KR3k0048_WYG_002-17b"/>
之陽及岷山導江皆作汶蓋古字通用也三國志蜀後<lb/>
主至湔登坂觀汶水之流王右軍與周益州撫書曰要<lb/>
欲一遊目汶嶺五代史蜀主王建貶衛尉少卿李鋼<lb/>
為汶川尉徐無黨注汶讀作岷而今汶川縣誤呼作<lb/>
問音也<lb/>
赤壁山乃吴破曹處湖廣赤壁有五漢陽漢川黄州嘉<lb/>
魚江夏皆有之惟武昌嘉魚縣西南八十里大江濱北<lb/>
岸烏林南岸赤壁是也唐屬蒲圻故云去縣西百四十<lb/>
<pb n="KR3k0048_WYG_002-18a"/>
里今屬嘉魚宋謝枋得猶于石崖見赤壁二字蘇子瞻<lb/>
所遊乃黄州西下津江百步赤壁磯土人訛為赤鼻非<lb/>
故地也可謂賦而失實張文潛但知辨其誤而亦不識<lb/>
此山之名子瞻所遊自名石鍾山也驩兠崇山今以為<lb/>
湖廣之慈利縣非也沈佺期詩集有從崇山向越裳詩<lb/>
其序云按九眞圖崇山越裳四十里杉谷古崇山竹谿<lb/>
從道明國來於崇山北二十五里合水欹缺籐竹明昧<lb/>
有三十峯夾水直上千餘仞諸仙窟宅在焉其詩云朝<lb/>
<pb n="KR3k0048_WYG_002-18b"/>
發崇山下暮坐越裳隂西從山谷變北上竹谿深竹谿<lb/>
道明水杉谷古崇岑以此證之崇山乃在交廣之域為<lb/>
是<lb/>
裴氏廣州記云五嶺大庾始安臨賀桂陽掲陽鄧徳明<lb/>
南康記云五嶺者臺嶺之嶠五嶺之第一嶺也在大庾<lb/>
騎田之嶠五嶺之第二嶺也在桂陽都龎之嶠五嶺之<lb/>
第三嶺也在九眞萌渚之嶠五嶺之第四嶺也在臨賀<lb/>
越城之嶠五嶺之第五嶺也在始安都龎水經注作部<lb/>
<pb n="KR3k0048_WYG_002-19a"/>
龍萌渚輿地志作明諸徐廣曰五十萬人守五嶺淮南<lb/>
子曰始皇利越之犀角象齒翡翠珠璣乃使尉屠睢發<lb/>
卒五十萬為五軍一軍塞鐔城之嶺一軍守九嶷之塞<lb/>
一軍處畨禺之都一軍守南野之界一軍結餘干之水<lb/>
注鐔城接鬱林九嶷在零陵畨禺在南海南野餘干在<lb/>
豫章其說五嶺又不同<lb/>
天山雪山祁連山白山四名其實一也明帝紀擊破白<lb/>
山虜扵蒲類海上章懷註曰山冬夏有雪故曰白山匈<lb/>
<pb n="KR3k0048_WYG_002-19b"/>
奴謂之天山過之皆下馬拜之又杜詩註天山即祁連<lb/>
山在伊州一名雪山<lb/>
昔人文章用北方事多言黑山黑山在大幕之北宋謂<lb/>
之姚家族有城在其西南謂之慶州沈括云予奉使嘗<lb/>
帳宿其下云山長數十里土石皆紫黑似磁石有水出<lb/>
其下所謂黑水也土人言黑水源下委高水曽逆流予<lb/>
臨視之無此理亦常流耳山在水之東大抵北方水多<lb/>
黒色故有盧龍郡北人謂黑為盧水為龍盧龍即黒水<lb/>
<pb n="KR3k0048_WYG_002-20a"/>
也<lb/>
杜少陵愁坐詩云葭萌氐種迥左擔犬羊屯葭萌左擔<lb/>
皆地名葭萌人皆知之左擔人罕曉也按太平御覽引<lb/>
李充蜀記云蜀山自綿谷葭萌道徑險窄北來擔負者<lb/>
不容易肩謂之左擔道也<lb/>
地志金陵為古雲陽氏之都按遁甲經云沙土之福雲<lb/>
陽氏之虚也可以長徃可以隱處即今茶陵之雲陽山<lb/>
攷之皇甫紀實為少昊之封雲陽氏之蹤固在甘泉甘<lb/>
<pb n="KR3k0048_WYG_002-20b"/>
泉之山本曰雲陽以故黄帝以來每大祀必于甘泉然<lb/>
則長沙之地其亦為始封乎若丹陽曲阿則秦世之雲<lb/>
陽嶺也吴地記録曲阿正秦代之雲陽嶺太史時言東<lb/>
南有天子氣在雲陽間秦人于是發赭徒三千鑿雲陽<lb/>
之北岡曲之因曰曲阿則今之丹徒也昔吴岑昏鑿丹<lb/>
徒至雲陽杜野小辛間而陳勲屯田鑿句容中道至雲<lb/>
陽西城則今之破岡瀆也故杜佑以丹陽為古雲陽而<lb/>
學道傳謂是茅山若絳北之陽石者非其址矣<lb/>
<pb n="KR3k0048_WYG_002-21a"/>
地有空桑在東窮桑在西歸蔵啟筮云空桑蒼蒼八極<lb/>
既張乃有羲和是主日月葢指隅夷之地故記孔子生<lb/>
于空桑春秋演孔圖云徴在游于大冢之陂夢黑帝謂<lb/>
己汝産必于空桑而干寳所記徴在生于空桑之地今<lb/>
名孔竇在魯南山之穴故孔廟禮器碑云顔育空桑空<lb/>
桑魯北孔子魯人故說者指云空桑南山穴之說已自<lb/>
戾矣若共工氏振鴻水以薄空桑則為莘陜之間伊尹<lb/>
莘人故吕氏春秋古史攷俱言尹産空桑空桑故城在<lb/>
<pb n="KR3k0048_WYG_002-21b"/>
今陳留固非魯也地記言空桑南杞而北陳留各三十<lb/>
里有伊尹村而所謂窮桑則非此矣拾遺記言窮桑者<lb/>
西海之濱也地有孤桑千尋蓋在西垂少昊之居梁雍<lb/>
之域顓頊繼少昊者故世紀亦自窮桑遷商丘而杜預<lb/>
遽以窮桑為在魯北至釋例地名乃云地闕故穎逹云<lb/>
言魯北者相傳言爾蓋以定四年傳封伯禽于少昊之<lb/>
墟逆之而史之所記乃在曲阜又因預而妄之也郡國<lb/>
志云少昊自窮桑登帝位非空桑明矣<lb/>
<pb n="KR3k0048_WYG_002-22a"/>
蕭何封䣜侯今世家作酇侯字相似之誤也䣜七何切<lb/>
班孟堅十八侯銘文昌四友漢有蕭何序功第一受封<lb/>
於䣜又唐詩麒麟閤上識䣜侯按䣜在沛酇在南陽何<lb/>
起沛封邑必近之且孟堅去何未逺所聞必眞師古云<lb/>
何封南陽之酇疑未深考也<lb/>
楊用脩以方城為萬城陳伯晦引史記阻之以鄧林縁<lb/>
之以方城又我悉方城外及服䖍杜預之説以正之然<lb/>
不如盛𢎞之荆州記之明切也其云葉東界有故城始<lb/>
<pb n="KR3k0048_WYG_002-22b"/>
犨縣東至瀙水逹泚陽界南北聨聨數百里號為方城<lb/>
一謂之長城南北雖無基築皆連山相接而漢水流其<lb/>
南故屈完云云何其易曉也郡國志葉縣有方城郭仲<lb/>
産曰苦萊于東俱有方城又楚狂接輿耕扵方城之南<lb/>
蓋皆傍此長山方城而名者也<lb/>
語云鴈門紫塞地皆在北今人稱北為鴈塞非也荆州<lb/>
記鴈塞北接梁州汶陽郡其間東西嶺屬天無際鴈飛<lb/>
翥至此即回翼唯一處稍下每鴈飛逹則矯翮裁度下<lb/>
<pb n="KR3k0048_WYG_002-23a"/>
處而過故名鴈塞地在蜀漢間也<lb/>
錢唐二字其來甚逺按史記始皇本紀至雲夢浮江下<lb/>
丹陽至錢唐臨浙江上㑹稽立石刻頌秦徳西漢地理<lb/>
志亦有錢唐縣今唐字從土則誤矣蓋以錢易土及捐<lb/>
錢築塘等事皆傅㑹之辭也<lb/>
楚章華臺亳州陳父縣陳州商水縣荆州江陵長林監<lb/>
利縣皆有之乾谿亦有數處據左傳楚靈王七年成章<lb/>
華之臺與諸侯落之杜預注章華臺在華容城中華容<lb/>
<pb n="KR3k0048_WYG_002-23b"/>
即今之監利縣非岳州之華容也至今有章華臺在縣<lb/>
郭中與杜預之說相符亳州陳父縣有乾谿其側亦有<lb/>
章華臺故臺基下往往得人骨云楚靈王戰死于此商<lb/>
水縣章華臺之側亦有乾谿薛綜注張衡東京賦引左<lb/>
氏傳乃云楚子成章華之臺于乾谿皆誤說也左傳實<lb/>
無此文章華與乾谿元非一處楚靈王十二年王狩于<lb/>
州來使蕩侯潘子司馬督囂尹午陵尹喜帥師圍徐以<lb/>
懼吴王次于乾谿此則城父之乾谿靈王八年遷于夷<lb/>
<pb n="KR3k0048_WYG_002-24a"/>
者乃此地十三年公子比為亂使觀從師于乾谿王衆<lb/>
潰靈王亡不知所在平王即位殺囚衣之王服而流諸<lb/>
漢乃取𦵏之以靖國人而赴以乾谿靈王實縊于芊尹<lb/>
申亥待他年申亥以王柩告乃改𦵏之而非死于乾谿<lb/>
也昭王二十七年吴伐陳王帥師救陳次于城父將戰<lb/>
王卒于城父而春秋又云弑其君于乾谿則後世謂靈<lb/>
王實死于是理不然也<lb/>
康成以三亳阪尹共為一事云湯舊都之民服文王者<lb/>
<pb n="KR3k0048_WYG_002-24b"/>
分為三邑其長居險故言阪尹蓋東成臯南轘轅西降<lb/>
谷也皇甫士安以蒙為北亳榖熟為南亳偃師為西亳<lb/>
蔡註立政用士安說註盤庚又用康成說二書亳同康<lb/>
成說是<lb/>
載籍中所言地理訛舛甚多姑數其一二漢文帝封淮<lb/>
南長子陽周侯賜為廬江王應劭曰廬子國廬子國即<lb/>
盧戎之地按左傳盧戎自在容城山中劭誤以中廬之<lb/>
廬為廬江之廬矣舜漁雷澤正城陽之雷澤而周處風<lb/>
<pb n="KR3k0048_WYG_002-25a"/>
土記乃以吴之太湖大雷山小雷山為舜漁之所子胥<lb/>
之胥山在嘉興東南而張晏乃以太湖之承胥二山為<lb/>
子胥之山李白讀書於匡山正綿州大匡山小匡山之<lb/>
處而寰海記舊註乃指江州匡廬山為白讀書之所楚<lb/>
之雲夢跨江南北左傳曰王以田江南之夢則知雲在<lb/>
江北而郭璞注爾雅乃以岳陽巴丘湖為楚之雲夢後<lb/>
漢樊丹封謝陽侯正詩所謂申伯畨畨既入于謝之謝<lb/>
地也而傳乃以為射陽按射陽在山陽西即漢高祖封<lb/>
<pb n="KR3k0048_WYG_002-25b"/>
項纒之地非丹封地也樊毅碑曰謝陽之孫此可驗也<lb/>
鄒衍言九州之外復有九州載于史記按其說曰東南<lb/>
神州曰旦土<hi>旦音與晨同</hi>正南卭州<hi>隋書作迎</hi>曰深土西南戎州<lb/>
曰滔土正西弇州<hi>隋書作拾州</hi>曰升土正中冀州曰白土西<lb/>
北柱州曰肥土正北𤣥州<hi>隋書作營州</hi>曰成土東北咸州曰<lb/>
隠土<hi>尸子作急土</hi>正東陽州曰信土其言本荒唐漢人作河<lb/>
圖括地象全祖其說隋作郊天遂以其名入從祀之位<lb/>
史炤通鑑釋文曰此九州其崑崙統四方之九州乎或<lb/>
<pb n="KR3k0048_WYG_002-26a"/>
曰神農地過日月之表蓋神農之九州也又按淮南子<lb/>
載九州東南神州曰農土正南次州曰沃土西南戎州<lb/>
曰滔土正西弇州曰并土正中冀州曰中土西北台州<lb/>
曰肥土正北濟州曰成土東北薄州曰隠土正東陽州<lb/>
曰申土與前小異<lb/>
司馬子長自叙云上㑹稽探禹穴此子長自言徧遊萬<lb/>
里之目上㑹稽總吴越也探禹穴言巴蜀也後人不知<lb/>
其解遂以為禹穴在㑹稽而作地志者以禹廟旁小坎<lb/>
<pb n="KR3k0048_WYG_002-26b"/>
如舂臼者當之按蜀之石泉禹生之地謂之禹穴其石<lb/>
杳深人迹不到明巡撫儀封劉逺夫修蜀志捜訪古碑<lb/>
刻有禹穴二字乃李白所書始知㑹稽禹穴之誤水經<lb/>
注石泉縣有石紐村禹所生也<lb/>
唐詩春雲生嶺上積雪在囂間山凹之地堪為墟市者<lb/>
曰囂尚書序仲丁居于囂其地在陳留浚儀之間秦之<lb/>
敖倉也敖即囂也三川為天下之朝市故名曰敖云左<lb/>
傳有囂氏之隧史記注青陽在青之陽𤣥囂在𤣥之囂<lb/>
<pb n="KR3k0048_WYG_002-27a"/>
梁宣帝七山寺賦神囂嵒嵒而特立仙的皎皎以孤臨<lb/>
皆以囂為地名也周禮司市之文云禁其鬭囂注鬭以<lb/>
力爭囂以口爭交市之地必多爭故禁之此益可證囂<lb/>
之為市其義所從來逺矣後世市謂之墟歸市曰趂墟<lb/>
言有人則囂無人則虚也<lb/>
漢地理志有胊忍縣顔師古注音劬誤也按說文胊腊<lb/>
挺也其俱反字既從句與地名何干通典作胊䏰胊音<lb/>
如順切䏰如尹切讀如閏蠢通典之音得之矣而字作<lb/>
<pb n="KR3k0048_WYG_002-27b"/>
胊則因漢志而誤也當從<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>乃叶閏字之音<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰蟲名<lb/>
䕫州地多此蟲遂以為名又謂<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰屬漢中亦誤檢地<lb/>
志漢中實無此縣雲安之西三十里萬戸驛下横石灘<lb/>
上土人云驛之左右<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰故地也<lb/>
詩曰民之初生自土漆沮齊詩作自杜漆沮言公劉避<lb/>
狄而來居杜與漆沮之地杜水名即杜陽也據文義作<lb/>
杜為長耳<lb/>
銅柱不獨馬援吴黄武二年程普闗雲長分界鑄銅柱為<lb/>
<pb n="KR3k0048_WYG_002-28a"/>
誓在衡山縣西北一百二十里又五代晉與楚王馬希<lb/>
範立銅柱為界學士李臯銘在辰州西北一百十里㑹<lb/>
溪對又涪陵江口名銅柱灘也<lb/>
史記齊世家魯伐我入陽關徐廣曰在鉅平括地志兖<lb/>
州博平縣南二十九里西臨汶水唐陽關在安西詩西<lb/>
出陽關無故人是東西兩陽關也<lb/>
宋潤州丹楊館書從木其屬縣丹陽書從<graphic n="KR0671" url="https://raw.githubusercontent.com/kanripo/KR-Gaiji/master/images/KR0671.png" mimeType="image/png"/>或者疑之<lb/>
考晉地理志謂山多赤栁故名丹楊江南地志謂郡北<lb/>
<pb n="KR3k0048_WYG_002-28b"/>
有赭山故名丹陽二説皆有據也抑又考之兩漢丹陽<lb/>
郡治宛陵而丹陽縣則今建康也至移郡治扵建康而<lb/>
元帝又徙都焉扵是以建康守為丹陽尹至唐天寳初<lb/>
始以今京口為丹陽郡而以曲阿為丹陽縣然則今潤<lb/>
之丹陽正非漢丹陽之故治也丹陽凡有數處楚鬻熊<lb/>
始封丹陽則在今歸州秭歸縣後楚文王徙都江陵府<lb/>
枝江縣亦曰丹陽漢於宛陵置丹陽郡隋於丹州置丹<lb/>
陽郡唐於京口置丹陽郡其地不一而西漢志乃以曲<lb/>
<pb n="KR3k0048_WYG_002-29a"/>
阿之丹陽為楚所封誤矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0048_WYG_002-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　説畧卷二<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>陣紀卷一</head> <lb/>
    <p>
<pb n="KR3b0017_WYG_001-1a"/>
欽定四庫全書<lb/>
　陣紀卷一<lb/>
　　　　　　　　　　　　明　何良臣　撰<lb/>
　　募選<lb/>
募非握機無以合衆衆非精選無以得用所以倐忽而<lb/>
能合千百萬者必握其機也以數百之卒而能横行敵<lb/>
境者善用其命也善握機能應變于倉卒善用命能出<lb/>
鋭于不窮故募貴多選貴少多則可致賢愚少則難于<lb/>
<pb n="KR3b0017_WYG_001-1b"/>
盡善最喜誠實獨忌遊閒不在武藝勇偉而在膽壯精<lb/>
神宜于鄉落田農深畏市井狡猾唯衙門玩法倔彊偏<lb/>
抝秀溜女相闊論迂談套子武藝膽小力弱之軰尤不<lb/>
可用于是首取精神而有膽次取膂力而便㨗須二十<lb/>
嵗以上四十嵗以下三十嵗上下者可選之但四十以<lb/>
上膽氣精力日就衰憊不任勞苦是爲老兵但四十以<lb/>
上而有武技兼人手足利㨗曽經戰鬭慣識夷情者又<lb/>
當别選為司教司戰乖覺曉事誠慎細密備諳山川進<lb/>
<pb n="KR3b0017_WYG_001-2a"/>
退險易者宜充哨探廵察膽力倍人精神出衆而智識<lb/>
過一隊者立為伍隊之長更于伍隊長内揀選材藝伎<lb/>
倆堪作千百夫長者為一營之司率負岀羣異衆之才<lb/>
果敢憑凌之氣者宜即舉為偏禆將部曲㨗能飛簷走<lb/>
壁而為盗為匪膽能殺人放火而無頼無厭技能異詐<lb/>
絶倫而駭世驚俗術能窺天測地而預知吉凶之類俱<lb/>
應選入中軍為心膂之用大率其選務精而其用在膽<lb/>
伶俐而無膽者臨敵必先自為利便又以利害惑人同<lb/>
<pb n="KR3b0017_WYG_001-2b"/>
蹈為已避罪之地有藝而無膽者臨敵畏死手足忙亂<lb/>
倒持戈㦸未戰先走偉大而無膽者臨敵累墜進趨必<lb/>
自眩勉力而無膽者臨敵眼花足軟不能移歩所謂日<lb/>
有短長月有盈縮而一卒之才烏有全具茍無全具須<lb/>
于四種内選之分其類而我之號令嚴明進退有制而<lb/>
卒之藝髙技熟樂奉指麾而膽自張氣自振矣呉子謂<lb/>
短者持矛㦸長者習弓弩强者掌旌旂勇者司金鼔弱<lb/>
者給厮飬智者為謀主雖未盡選兵之詳大畧盡是<lb/>
<pb n="KR3b0017_WYG_001-3a"/>
今之選卒多以三百斤鐵石噐令其試力然亦一説也<lb/>
但徒試其力而不觀其精神是麤厲鈍漢耳臣謂能舉<lb/>
鐡石噐而更觀其耳目伶俐手足便㨗者為中選年齒<lb/>
膂力耳目手足如式如膽藝過人者為上選身軀偉大<lb/>
而膽氣武技倍者為頭領年齒相若耳目手足如式而<lb/>
力不能舉重渉逺者為下選中有勤于學藝敢于作氣<lb/>
者即是用命之士又當復選于中上之上或無學無才<lb/>
無謀無識而謬誇張大其所有秘能神術者是為誤軍<lb/>
<pb n="KR3b0017_WYG_001-3b"/>
之奸無藝無力抑以衰年託分倩書弄喉掉謊來求録<lb/>
用者是為亂紀之卒獨鄉野之人懼怯畏法誠信易于<lb/>
孚感而且不敢測度我籠絡之術則䋲以重威使其入<lb/>
伍便畏軍法繼以㤙信彼旣畏法便知感恩畏法感恩<lb/>
心自制服制得其心則士可用此承平選士不易之規<lb/>
也設若一時有急或當亂離欲驅老少用烏合集市人<lb/>
而能必勝克敵者另是一段機宜與前之募選逺異大<lb/>
抵不岀致之以死地而使其人自為戰也重誘以爵賞<lb/>
<pb n="KR3b0017_WYG_001-4a"/>
而使其慕戰樂鬭也激發以忠義而啟之以怨仇也悚<lb/>
告以利害而誤之以多方也此當與知兵豪俊心㑹意<lb/>
符而變化之耳似不可對迂生庸將争口舌之利鈍焉<lb/>
惟束伍以致其節因力以授其噐信必以服其心分門<lb/>
以教其技四者無分有急與承平但欲用兵便不可少<lb/>
一字也<lb/>
　　束伍<lb/>
凡束伍之法在疾而調理嚴而簡便設或兵士募齊隨<lb/>
<pb n="KR3b0017_WYG_001-4b"/>
即過堂唱名便選選就定編伍隊毎隊用藍旗押下記<lb/>
其本管營伍本身籍甲年貎疤記尺寸觔力住居習藝<lb/>
分投填註牌册明白次日兵士各領腰牌衣甲旗幟噐<lb/>
械官目各領腰牌符號聲色馬匹或布古人已成之陣<lb/>
或演自我新變之圖謹其岀入必由營門而出入不得<lb/>
與隣營地伍私相通好所謂畎畆之夫一鼔就列既而<lb/>
伍列已定禁令已出伍長必識五人之情性聲音隊長<lb/>
必察一隊之膽力强弱自偏禆將以至于伍隊長由上<lb/>
<pb n="KR3b0017_WYG_001-5a"/>
而下各以結状甘結于大將軍處結云並不致其有懶<lb/>
惰怯弱嫖賭為非逃脱頂替等情犯者甘與同罪少有<lb/>
犯禁違令則必䋲以重刑更嚴連坐使其心知畏而法<lb/>
相信也士畏我法令迺行矣如順手牽羊驅之亦易故<lb/>
曰伍定而後令行令行而後教戒教戒而後陣堅陣堅<lb/>
而節制自重然而伍編而分列分列而陣成但編列之<lb/>
義古今諸將用各不同然不外乎前後左右中若出五<lb/>
法便似無源之水取之即竭也周制以五人為伍二十<lb/>
<pb n="KR3b0017_WYG_001-5b"/>
五人為兩四兩為卒五卒為旅二千五百人為師一萬<lb/>
二千五百人為一軍小國一軍次國二軍大國三軍天<lb/>
子六軍而臣之編法五人為伍五伍為隊五隊一百二<lb/>
十五人為哨五哨六百二十五人為總五總三千一百<lb/>
二十五人為營五營一萬五千六百二十五人為鎮大<lb/>
約用一萬八千人成一陣也以二千三百七十五人為<lb/>
竒零之用餘皆倣此其雜隊易位竒正相變之法毎徹<lb/>
二而存三分三而合二<lb/>
<pb n="KR3b0017_WYG_001-6a"/>
授噐之要因其短長編列之宜隨其地勢毎以鎗筅弓<lb/>
弩標銃為長兵刀䥥釵鈀牌斧為短噐其錯雜利鈍須<lb/>
教以不泥故令年力稍大而有膽氣者習長牌年力壮<lb/>
健進退莊重者習狼筅年少力便手足輕㨗者習籐牌<lb/>
年壮偉大殺氣精神者習長鎗驍雄活潑而運轉飛騰<lb/>
者習短噐形小體輕而健堅伶俐者習鳥銃藥弩老實<lb/>
本分力能肩負而甘為人下者為火兵以火兵而能慇<lb/>
懃學藝陡致精鋭者亦必舉為頭目所歩隊有火兵以<lb/>
<pb n="KR3b0017_WYG_001-6b"/>
供本隊飲食騎隊有汲飬以贍本隊水草車乘有典軛<lb/>
掌㸑以司進退食息其兵噐械刻本營本隊本兵名姓<lb/>
于上以油漆罩之無使糢糊混雜庻遺棄可稽各兵置<lb/>
短柄黒傘一把装之于囊背袋一箇以繩二條跨于兩<lb/>
肩腰間繫𦂳且不碍于用藝其鞋襪號衣盔甲短刀椀<lb/>
筯乾糧茶脯及救急藥餌鹽梅之類悉貯于内或漆竹<lb/>
筒稍可帯酒以解倦也須坐卧不離身畔以備卒然調<lb/>
遣最忌任意飲水恐堕毒奸亦慮陡生疾病<lb/>
<pb n="KR3b0017_WYG_001-7a"/>
伍束列編授噐之後當即戒以不浮和以仝義呉子謂<lb/>
教之以禮勵之以義使有耻也夫有耻必知進死為榮<lb/>
退生為辱是大足以戰小足以守所謂人心若和協意<lb/>
氣自激昻惟其心能和氣能激則士不勸而自戰不守<lb/>
而自固矣為將用兵之道已得大半工夫法曰不和于<lb/>
軍不可以出陣不和于陣不可以進戰務令將吏與軍<lb/>
士情仝父子義若兄弟疾病相扶患難相救寒暑饑飽<lb/>
苦樂均之不得倚强梁而凌卑弱則應命于無窮者耶<lb/>
<pb n="KR3b0017_WYG_001-7b"/>
以是而知實伍為用兵之至要<lb/>
　　教練<lb/>
世稱練兵而不知練兵之法者多也茍不得其法雖朝<lb/>
督暮責無益于用耳善練兵者教藝有師教戰有率行<lb/>
不攅擠亦不迂䟽前看心後看背左右有兩肩此係整<lb/>
行齊伍之要言短兵有長用長兵有短用長短因其宜<lb/>
舉手無不利此是教藝用噐之切語以形色之旗教其<lb/>
目以金鼔之聲教其耳以進退之節教其足以長短之<lb/>
<pb n="KR3b0017_WYG_001-8a"/>
利教其手以賞罰之信教其心此即五教不易之大綱<lb/>
五教旣熟噐具亦精乃使其意氣和順情性逸閒鼔而<lb/>
進金而退同其心一其氣指之前麾之後顧之左應之<lb/>
右散之無方聚之不可計其梆鈴板鈸笳角之節觱篥<lb/>
鎻叭哱囉之音起火坐炮卧笛之號悉皆變隊易伍岀<lb/>
伏之節奏分合竒正進退逺近無窮不測之密令也他<lb/>
如動静起息解結徐疾錯雜紛紜方圓曲直輕重衆寡<lb/>
斜鋭廣狹晝夜風雨行坐卧立履峻臨險毎變皆習習<lb/>
<pb n="KR3b0017_WYG_001-8b"/>
之既乆必致允協而得其神化雖散處鄉閭田野自然<lb/>
不失矩度率然遇變亦能以率然當之其法以十人學<lb/>
戰而教成百人百人學戰則教成千人千人學戰而教<lb/>
成萬人萬人學戰而教三軍于是嚴禁令寛赦宥開發<lb/>
人之志意杜塞人之奸曲尉子謂明乎禁令開塞之道<lb/>
者此也教練經月而有武藝不精進退不熟變號不識<lb/>
者治之以法教師司戰伍隊長連坐有差三限不精熟<lb/>
者重按以法仍扣月餉以賞能者教師司戰伍隊長同<lb/>
<pb n="KR3b0017_WYG_001-9a"/>
罪千把總偏禆將連坐有差必使其歴深溪也不煩舟<lb/>
檝凌山阬也不待鈎梯所謂輕其絶地㧞其恃固獨岀<lb/>
獨入而人莫之能止敵在山縁而上攻敵在淵没而下<lb/>
從其奮擊也如怒霆其輕迅也如飈風致之于死亡之<lb/>
地而人莫敢自為之計能如是乃可稱教練之卒用兵<lb/>
之雄<lb/>
前之所以教練武藝節制行列者總為强膽作氣之根<lb/>
本兵無膽氣雖精勇無所用也故善練兵者必練兵之<lb/>
<pb n="KR3b0017_WYG_001-9b"/>
膽氣夫人之膽有大小其大小不可預知氣有勇怯其<lb/>
勇怯不能憑識人而膽小雖勇勿用膽不以氣雖大勿<lb/>
張是以氣為一身之用生死榮辱係焉能作之操易而<lb/>
不操之操難斯言最當如武塲演跳盪進退分合縱認<lb/>
真教習不過謂之筌蹄其無方之應變實出武塲教習<lb/>
之外所謂將之所麾莫不從移將之所指莫不前死能必<lb/>
令其無難方可稱鍊鋭之卒故使各兵士熟識我之陣<lb/>
法而終莫得預測我之運用變化也惟旗鼔是從而不<lb/>
<pb n="KR3b0017_WYG_001-10a"/>
滯為精<lb/>
平時學藝噐械宜重臨陣噐械宜輕此為練手之力學<lb/>
戰必以重鎧使其負重利便則臨戰身輕古者練足囊<lb/>
沙日漸加重毎跑里許不令氣喘是得㨗趨之法也大<lb/>
凡人之氣力日用則强日惰則脆故不令其安閒自疲<lb/>
抑不使其勞頓太過水軍宜習陸戰陸軍須慣水情習<lb/>
慣旣便入舟則知水用登陸不泥變分况水陸之戰其<lb/>
機則同本無異也他如車騎之用數變正竒馬歩之出<lb/>
<pb n="KR3b0017_WYG_001-10b"/>
妙在首尾三者迭更翼前伏後若使應變熟閑器藝利<lb/>
便視聽一齊就可取勝安有異常神術乎呉子謂治兵<lb/>
之要教戒為先為國之道先戒為寳故曰人常死其所<lb/>
不能敗其所不便也知兵者能深思必自得幸無以為<lb/>
濶談獨不觀夫北人之乘馬南人之駕舟習相成也茍<lb/>
能分科督教其藝自精其習相成藝精習成猶耳目手<lb/>
足之從心自是純化無得碍梗何止似乘馬駕舟之便<lb/>
而已哉如齊之伎撃魏之武卒秦之鋭士呉之解煩唐<lb/>
<pb n="KR3b0017_WYG_001-11a"/>
之跳盪隋之陷陣漢有三河俠士劍客竒才無非皆選<lb/>
之精教之熟耳湯以良車七十乘必死六千人戊子戰<lb/>
于郕勝之于巢門武王以虎賁三千人簡卒三百乘甲<lb/>
子渡于河勝之于牧野齊桓公以鋭車三百教卒萬人<lb/>
威行海内天下莫當晉文公造五兩之士五乘鋭卒千<lb/>
人先接諸侯莫之能難闔廬選多力者五百人利止者<lb/>
三千人以為前陣與荆五戰而五勝之東征庳廬西伐<lb/>
巴蜀北廹齊魯令行中國夫必使虎賁教卒鋭卒多力<lb/>
<pb n="KR3b0017_WYG_001-11b"/>
利止之徒其習非一日而有其練非一日而精以王霸<lb/>
之兵亦未嘗不以選練至精而能致用今之時將兵不<lb/>
知選選不知練練不知精精不知令而欲驅驕脆疲老<lb/>
不堪之卒以將應命率然以克敵者恐亦難哉<lb/>
　　致用<lb/>
人莫不有賢愚才莫不有竒拙識莫不有淺深事莫不<lb/>
有窮竭善致人者必盡用其賢愚善致才者必盡馭其<lb/>
竒拙負逺識者必預得其淺深善料事者先已判其窮<lb/>
<pb n="KR3b0017_WYG_001-12a"/>
竭固亦有假人之長以補其短用人之才以發其氣所<lb/>
謂天下無粹白之狐而有粹白之裘者取諸衆白也惟<lb/>
大將軍能致其所長而必益之以長因其所短而故適<lb/>
宜其短乃能統率賢不肖之志則其力自并而其用自<lb/>
神顧欲得賢而才静而大識天時地利人事之用明分<lb/>
合進退盈虚之情而復能禮下豪俊舉讓同列者令其<lb/>
總攬計謀賛應倉卒揆度天道綏保萬民太公所謂心<lb/>
腹一人採行能公賞罰酌安危于未萌决嫌疑于可否<lb/>
<pb n="KR3b0017_WYG_001-12b"/>
太公所謂謀士五人校災祥明去就驗䜟推時司占審<lb/>
候太公所謂天文三人逺近險易山澤斥滷形勢利害<lb/>
無失其宜太公所謂地利三人考歴代之興亡究術家之同異<lb/>
制械選兵教戰作氣太公所謂兵法九人預備蓄儲通<lb/>
逹餉道量寡計多損益岀入太公所謂通糧四人執鋭<lb/>
披堅風馳霆擊力能攫虎氣敵部伍太公所謂奮威四<lb/>
人旗鼔令下鬼懾神疑倐忽進退二軍一齊太公所謂<lb/>
伏旂鼔三人髙固壁壘深險塹溝任重持難嚴我守禦<lb/>
<pb n="KR3b0017_WYG_001-13a"/>
太公所謂股肱四人考校藝文博論今古拾主將之遺<lb/>
補主將之過釋已成之仇彌未然之禍太公所謂通才<lb/>
二人施卓異之事行詭譎之謀應變無窮非人所測太<lb/>
公所謂權士三人察言觀色于軍中因徃知來于四境<lb/>
太公所謂耳目七人犯險難攻輕鋭而心無所疑恃威<lb/>
武勤激勸而使人奮勵太公所謂爪牙五人譽主將之<lb/>
德能于逺近挫敵人之威望于無形太公所謂羽翼四<lb/>
人開闔敵情伺察奸變因其所來即以為間太公所謂<lb/>
<pb n="KR3b0017_WYG_001-13b"/>
遊士八人能為譎恠之事以誤人依托鬼神之靈以惑<lb/>
衆太公所謂術士二人治金瘡于陣上療疾病于營中<lb/>
太公所謂方士三人計營壘之增减筭資糧之缺饒太<lb/>
公所謂筭法二人六韜之王翼篇則以七十二人各盡<lb/>
所長分統輕重為股肱羽翼之佐也然太公之書眞偽<lb/>
固未可考但盡人之才以致其用似不失為王者之畧<lb/>
耳今之時將不坐于自滿則病于蔽忌如格外之賞罰<lb/>
不當致有軍中私議凡賞有功而有干請不賞者斬凡<lb/>
<pb n="KR3b0017_WYG_001-14a"/>
罰有罪而有干請不罰者誅以我之耳目見聞已真而<lb/>
信賞必罰其所不見聞者莫不闇化安得容其干請不<lb/>
賞不罰者耶故曰軍中無二令亦不得市私恩借公議<lb/>
也<lb/>
敵勢軒然如决積水于千仭之上巍然如轉圓石于萬<lb/>
丈之巔天下皆度吾兵之不敢進而吾之士卒浩然不<lb/>
畏無不齊勇負氣以登凌雖死傷過半而蟻進不止者<lb/>
無他術焉刑賞信也必死故也卒之所以能必死者感<lb/>
<pb n="KR3b0017_WYG_001-14b"/>
上義之素隆也而我之所以能令其必感者為積恩之<lb/>
不倦威令之素行也故曰施積恩者不可與戰然亦有<lb/>
軍勢廹窮恐人離散故數賞以安之窘之甚也人力倦<lb/>
乏已不用命故數罰以督之困之甚也是以罰賞須行<lb/>
于平日若在此際行之何克于事<lb/>
能以威德服人智謀屈敵不假殺僇廣致投降兼得敵<lb/>
之良將者為不世功兵不赤刃軍不稱勞而得敵之土<lb/>
地數千里人民數十萬者為不世功矢石鋒交突入敵<lb/>
<pb n="KR3b0017_WYG_001-15a"/>
陣輙斬敵將及部曲之長因而摧破部營以致事如拉<lb/>
朽然于是而得致用之機權者必敵于天下故軍中宜<lb/>
有儲將隊材士隊異術隊秘技隊膽勇隊羞過隊激恩<lb/>
隊敢死隊恨敵隊乞降隊亡命隊須另置一軍馭以成<lb/>
信為不時之使但必令其名實相稱無孤置陣之義則<lb/>
幸食自銷實用自得又不可以不省費為非<lb/>
軍中惟為使之才尤難而言之得失則三軍解結而生<lb/>
死係焉有因隙立端詳言足意者必能使人竟其聴也泛<lb/>
<pb n="KR3b0017_WYG_001-15b"/>
從古咎隠喻今非者必能使人説其論也辨析至理詁<lb/>
釋徳義者必能使人信其説也啟閉利害喜怒疾徐者<lb/>
必能使人行其言也欲其行也至易而不難欲其信也<lb/>
至切而似實欲其悦也至效而不妄欲其竟也至簡而<lb/>
不煩四者俱得乃可為使于敵他如虵行蜮伏者可使<lb/>
為報探貧窮忿怒者可使立功名勇悍過人者可使陷<lb/>
陣突圍弓弩中的者可使潜射敵首武藝絶倫者可使<lb/>
應危禦急過犯亡命者可使後殿先驅巧辯饒辭利口<lb/>
<pb n="KR3b0017_WYG_001-16a"/>
便舌者可使為激勸精諳世故熟識高低者可使為門<lb/>
吏清介不茍者可使主分財持正不屈者可使為犯難<lb/>
因顯知㣲者可使詧敵情博見聞多智畧精異技妙神<lb/>
術者可使為隱輔驍勇能格敵密而審者可使為心膂<lb/>
呉子謂一軍之中有虎賁之士力能扛鼎足輕戎馬搴<lb/>
旗取將者選而别之愛而貴之是為軍令又曰利用五<lb/>
兵材力健疾志在吞敵者必加其爵列可以决勝淮南<lb/>
子曰鼓不與于五音而為五音主水不與于五味而為五<lb/>
<pb n="KR3b0017_WYG_001-16b"/>
味調大將不與于五官之事而為五官督惟其為五官之<lb/>
督也則分統各有所司而長短各有所便其藝能之機<lb/>
巧重輕之設施所謂術業誠有專政也使各任其所專<lb/>
政而弱者自强怯者自勇虚者自盈疲者自鋭且也瞽<lb/>
人聴聰聾人視明况專于政者乎但非自滿蔽賢者所<lb/>
能省識<lb/>
　　賞罰<lb/>
天子設紱冕以尊賢制斧鉞以誅惡其賞至重而其罰<lb/>
<pb n="KR3b0017_WYG_001-17a"/>
至深能行誅于貴顯下賞罰于㣲賤則威自伸而明不<lb/>
翳故殺及權幸賞及牛童者謂無論貴賤不預恩仇示<lb/>
至公也管子曰明賞不費明刑不暴賞罰明則德之至<lb/>
者矣又曰用賞貴誠用刑貴必誠則人知感必則人知<lb/>
畏尉子謂發能中利動則有功者感其誠畏其必也禮<lb/>
賢不遺賤賞功不厭多者虛其心重其報也所以重連<lb/>
坐之刑信崇賞之令行誅大之權厚下士之禮則我軍<lb/>
不治而自整矣藝不教而自精也茍功不能賞罪不能<lb/>
<pb n="KR3b0017_WYG_001-17b"/>
誅事是而不能立事非而不能廢則令不畏刑矣勸不<lb/>
信賞矣進自不齊退亦無制使不齊無制而能統衆兵<lb/>
者未之有也雖有百萬何益于事<lb/>
善不可廢惡不可賞廢一善則衆善衰賞一惡則衆惡<lb/>
歸賞罰不可以踈亦不可以數數則所及者多踈則所<lb/>
不得者衆賞罰不可以重亦不可以輕賞輕則民不勸<lb/>
罰輕則民忘懼賞重則民僥倖罰重則民無聊然小功<lb/>
不賞則大功不立若賞及無功罰加無罪行賞于人而<lb/>
<pb n="KR3b0017_WYG_001-18a"/>
心怨恨加罰于人而心不甘下将叛背也所以不令士<lb/>
卒輕刑而忽賞輕刑則將威不行故嚴刑罰以明必死<lb/>
之路也忽賞則上恩不重故信慶賞以開必得之門也<lb/>
是以賞罰必主將自持至公無容大勝多獲敵之糧草<lb/>
頭畜者為竒特功敵勢强盛我軍力竭心怖欲走有能<lb/>
急出竒兵遏斬欲走之衆反兵死戰因而决潰大敵者<lb/>
為竒特功得敵之山川險易進退利鈍之情因而斬門<lb/>
奪幟屠城擣壘威懾逺近者為上功伏路出竒生擒敵<lb/>
<pb n="KR3b0017_WYG_001-18b"/>
首及奸細人員因得機情而偷營砍寨致敵自擾而我<lb/>
兵乘進者為上功别部受敵困危而能引軍力救各保<lb/>
無虞及奪囘被擄扶救傷殘者為中功敵至境内而髙<lb/>
壘深溝堅利兵甲僅能固守不致人民傷死者為中功<lb/>
奮力抵敵或因救䕶而致重傷或帯重傷而獲敵級并<lb/>
獲敵之利用器具之物者為下功三數人共擒一敵或<lb/>
共斬三五級或人各得一二級者為下功自偏禆以下<lb/>
得不世功者乃六將之望當即表聞拜左右副將儲將<lb/>
<pb n="KR3b0017_WYG_001-19a"/>
材官以至部曲長得竒功及上功者亦當即表聞授以<lb/>
偏禆得中下功者重賞而復紀録緝得中軍與敵同通<lb/>
機事情實者所犯腰斬伍隊官目連坐有差其家私妻<lb/>
子俱賞緝者有能訪舉賢士謀士異士或即得其機畧<lb/>
因而以致勝者勞所舉之人以千金外酌彼士才之大<lb/>
小功之髙下而授之官士卒背後有傷以敗兵事論雖<lb/>
傷勿恤伏路搪探在外而賊陡至伏者以踈掩覆探者<lb/>
致悞馳報法所當斬或探伏者自謂探伏已失罪不可<lb/>
<pb n="KR3b0017_WYG_001-19b"/>
逃乃拚死直抵賊營能建竒功者免死復賞賞罰之例<lb/>
多載戰令軍範二篇故不贅叙畧其大要者姑記之而<lb/>
復少定其賞格云<lb/>
　　節制<lb/>
臣謂非分合無能用衆也非竒正不能鬭衆也節制行<lb/>
則分合自閑分合閑則竒正自變故節制之兵或不能<lb/>
大勝亦不能大敗何也觧結不攙越凌翼各輕利左右<lb/>
角犄前後顧應曲直方員無不繩正動静生死係乎旗<lb/>
<pb n="KR3b0017_WYG_001-20a"/>
鼔離合聚散不失行伍似勇而不勇似怯而不怯似治<lb/>
而不治似亂而不亂紛紜渾沌駐足成陣面面受敵威<lb/>
無不振所以有制之兵勇者不可獨先也怯者不敢私<lb/>
後也祗以大角幢幡為變化密號耳故其進也使敵不<lb/>
可遏其退也使敵不可阻其分合也使敵不可測其攻<lb/>
掠也使敵不可防此又節制而任戰勢者也孫子曰善<lb/>
戰者立于不敗之地而不失敵之敗也恐非節制無能<lb/>
立于不敗之地又曰無邀正正之旗無擊堂堂之陣堂<lb/>
<pb n="KR3b0017_WYG_001-20b"/>
堂正正者節制之師也節制之師孫子且畏况今之時<lb/>
將乎荀子曰王者之軍節制將死鼔馭死轡百吏死職<lb/>
士大夫死行列鼔而行金而止以順命為上有功次之<lb/>
令不進而進猶令不退而退其罪惟均者謂死其制也<lb/>
呉子曰兵以治為勝所以居則有禮動則有威進不可<lb/>
禦退不可追前却有節左右應麾雖絶成陣能散成行<lb/>
投之以徃天下莫當者謂有其節也有其節死其制則<lb/>
强弱一其力巧拙一其心生死一其令以無為守其政<lb/>
<pb n="KR3b0017_WYG_001-21a"/>
故明王不煩征討而四夷自賔將軍不煩殺戮而威德<lb/>
自重<lb/>
兵法師合而交綏師退而不逐者謂兩軍各有節制重<lb/>
防失覆者也慮其佯北所誘故犇逐不百歩恐為敵計<lb/>
所陷故縱綏不三舍所以知戰道者必先圖不知止之<lb/>
敗惡在乎必徃故勢欲必徃也須翼我進衢而閑我軍<lb/>
退謹束前後勝乃不潰孫子曰避其朝鋭擊其惰歸此<lb/>
治氣者也以治待亂以静待譁此治心者也以近待逺<lb/>
<pb n="KR3b0017_WYG_001-21b"/>
以佚待勞以飽待饑此治力者也治心治氣治力三者<lb/>
固用兵之切要然非節制素行則治字無處著落矣又<lb/>
曰晝用旗旛夜必火鼔若夫山川委曲林樹叢密之鄉<lb/>
旗旛不能遍見雖晝亦用火鼔而更遣驍卒輕騎八方<lb/>
哨探焉凡出軍操演圍獵揚兵或定幾路進發行止寢<lb/>
食之間兵亦不得離伍伍不得離隊隊不得離哨哨不得<lb/>
離營營不得離陣設或停歇市鎮郊原雖糞土汚濕之<lb/>
處自依次第而止不得取便攙越所謂行由路集成營<lb/>
<pb n="KR3b0017_WYG_001-22a"/>
遵節制也擺列若逺偶傳有急首尾難到則令伍隊長<lb/>
髙聲傳㑹去而復轉伍隊斷滯者誅兵卒助言者斬尤<lb/>
不得與别營人馬擠雜混行防有敵奸詐刼惟善兵者<lb/>
勇怯之用素分動静之備必具<lb/>
嘉隆年間浙直之南山海多事其四方調募之兵無非<lb/>
膽力技藝超絶者但其稍與賊合如臡蟹泥觀者無不<lb/>
喪魄何也盖縁節制不明人心不一以無制之卒而用<lb/>
不齊之心則進退自不應麾固有負膽先登者死之以<lb/>
<pb n="KR3b0017_WYG_001-22b"/>
致一軍悚懼而自敗此將之過也調集之兵率皆無制<lb/>
應募之軰盡係遊閒平時則重累資糧臨戰則先為逋<lb/>
北欲其劄定脚跟猶不可得又何能望其取勝此將之<lb/>
過也弓弩以致逺毛筅利于接戰火器稱為無敵法頗<lb/>
善矣及其鼔發互相喧囂遺兵㓕火各務于逃徒騎混<lb/>
雜迷失隊伍軍棄其將號亂其鼓雖有鬭心猶犬之犯<lb/>
虎此將之過也臣謂斯時將乏賢明兵集無制兵無制<lb/>
矣而為將者又不能握淮隂用市合之機設若一人躓<lb/>
<pb n="KR3b0017_WYG_001-23a"/>
蹶萬夫寒心總有他技驍勇何益于用古云撼山易撼<lb/>
岳家軍難謂其浪漫有制而更握戰機者也死諸葛之<lb/>
走生仲逹謂其節制素行故不敢輕侮之也使有明將<lb/>
而得精兵教閲經年銷盡武塲套子如出獵行營登山<lb/>
渉水寢食晦明之際毎習至精率然遇警必能使其駐<lb/>
足成陣舉手便戰施不盡之號出無窮之變或伏或起<lb/>
或正或竒曲折相連首尾顧應絶而不離却而不散似<lb/>
整非整似亂不亂所謂合亦成陣散亦成陣行亦成陣<lb/>
<pb n="KR3b0017_WYG_001-23b"/>
坐亦成陣敵固不知我之所以退抑亦不識我之所以<lb/>
進是為有制之兵也將震驚天下使智者亦不得窺測<lb/>
我之所從來况山海之冦乎惜乎四合之徒萬人萬心<lb/>
既無良將制練且多中制撓之將未得兵之情而兵未<lb/>
逹將之令輙欲驅之赴死戰而不蹶者未之有也故雲<lb/>
擾十數年餘寇雖殄㓕而民亦竭矣于是而知兵不在<lb/>
多而在精兵精而無節制戰未可恃也將不貴勇而貴<lb/>
良將良而上不信任事未可為也<lb/>
<pb n="KR3b0017_WYG_001-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0017_WYG_001-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陣紀卷一<lb/>
</p>
<p>
</p>
  </div>
<div>
<head>陣紀卷二</head> <lb/>
    <p>
<pb n="KR3b0017_WYG_002-1a"/>
欽定四庫全書<lb/>
　陣紀卷二<lb/>
　　　　　　　　　　　　明　何良臣　撰<lb/>
　　竒正虛實<lb/>
伍束而後陣定陣定而後節制行節制行而後進止熟<lb/>
進止熟而後竒正生竒正生而後變化不竭惟變化不<lb/>
竭者迺能致勝于無形淮南子曰竒正相應若水火金<lb/>
木代為雌雄斯言是矣故静為躁竒治為亂竒飽為饑<lb/>
<pb n="KR3b0017_WYG_002-1b"/>
竒佚為勞竒而輕疾悍敢若㓕若没無不是竒也孫子<lb/>
謂出竒者無窮如天地不竭如江河要知善用正者亦<lb/>
如天地之無窮江河之不竭耳又曰善用竒者無不竒<lb/>
善用正者無不正正謂此也世之談兵者執以旁撃為<lb/>
竒埋伏為竒後出為竒選鋒為正先合為正老營為正<lb/>
有等庸將𣲖定伍隊正者只做正兵竒者只做竒兵皆<lb/>
非也善用竒正者不但使敵人不識我之竒正如三軍<lb/>
之衆偏禆之多亦不得預測我之孰為竒孰為正也故<lb/>
<pb n="KR3b0017_WYG_002-2a"/>
當敵處即為首為正為前衝在右即為伏為竒為輔翊<lb/>
在後即為尾為殿為䇿應然亦有首内之尾正内之竒<lb/>
衝内之伏尾内之首竒内之正殿内之衝又以輔翊䇿<lb/>
應互易正正而竒竒也于是竒正之變秪以聽號視旗辨<lb/>
别火鼔而率然之出無不可為首無不可為尾無不可<lb/>
為伏亦無不可為竒正所謂立定陣成舉號即戰烏有<lb/>
一定之則而拘于方色前後耶故曰存亡死生在枹之<lb/>
端既知竒正相變之術便可得敵人虛實之情竒正所<lb/>
<pb n="KR3b0017_WYG_002-2b"/>
以致敵之虛實也敵實用正敵虚用竒理勢然也敵意<lb/>
吾正以竒撃之敵意吾竒以正撃之敵意吾出竒内之<lb/>
正而吾出竒内之竒也敵意吾出正内之竒而吾出竒<lb/>
内之正也敵意吾以竒正必變故竒竒而正正之也所<lb/>
謂形之者以竒示敵非吾正也勝之者以正撃敵非吾<lb/>
竒也故善用兵者必使敵人不識我之意孰為正孰為<lb/>
竒是以我常實而敵常虚我常致人而不為人所致但<lb/>
敵之意我何由知故曰端末未見人莫能知能因敵轉<lb/>
<pb n="KR3b0017_WYG_002-3a"/>
化動而輙隨者發機于無窮之源迺可謂之得敵意迺<lb/>
可謂之善竒正<lb/>
李靖曰凡兵却者旗參差而不齊鼓大小而不應人諠<lb/>
囂而不一此真敗非竒也臣獨以為不然善用兵者正<lb/>
使旗之參差鼓之不應語之諠囂退如山墮走若潮崩<lb/>
似果敗矣敵必欺凌倐忽變號出竒内之正用正外之<lb/>
竒敵雖有見亦必墮我之所不齊所謂以詐而施等類<lb/>
則有幸與不幸焉靖曰旗齊鼓應號令如一雖却非敗<lb/>
<pb n="KR3b0017_WYG_002-3b"/>
必有竒也臣意亦以為不然如節制之師進退有度雖<lb/>
敗必整雖退亦治乃息鼓偃旗反前為後似犇不犇似<lb/>
驟不驟勢似出伏敵必可售所謂以詐而當節制則必<lb/>
知其自聽矣是以得節制竒正之用者神乎心故能形<lb/>
人而我則無形也烏在乎真敗不真敗間生測度哉李<lb/>
靖曰善用兵者教正不教竒似亦誤矣竒而不教則號<lb/>
以無别變何以施孫子謂竒正相生循環無端安有不<lb/>
教而能相生無端者耶唐太宗問曰竒正素分之歟臨<lb/>
<pb n="KR3b0017_WYG_002-4a"/>
時制之歟靖曰按曹瞞新書已二而敵一則一正而一<lb/>
竒已五而敵一則三正而二竒此大畧耳士卒未習吾<lb/>
法偏禆未熟吾令則必以二五之術使其各認旗鼓迭<lb/>
相分合此教戰之法也教閲既成衆知吾法聽將所指<lb/>
如驅羣羊孰有一一二二為竒正之别哉又曰素分者<lb/>
教閲也臨時制變者不可勝窮也衛公此際似得孫子<lb/>
用竒正之理然又既言烏有先後旁撃之拘又謂大衆<lb/>
合所為正將所自出為竒鑿矣惟無不正無不竒斯言<lb/>
<pb n="KR3b0017_WYG_002-4b"/>
乃得靖曰非正兵無能致逺非竒兵無能致勝乃有治<lb/>
力前拒束部伍迭相為用之説此又指車營為正兵步<lb/>
騎為竒兵也似非無不正無不竒之本義耳又曰正而<lb/>
無竒守將也竒而無正鬭將也竒正皆得者國之輔也<lb/>
更又鑿矣殊不知竒正原不可分惟臨時因用才有竒<lb/>
正之名若以用正用竒竒正皆得而分守將鬭將國輔<lb/>
之别則臣不敢服也觀其説屢變其意數更似談兵者<lb/>
流非用兵之傑也否則偽書耳末引握機握竒無三法<lb/>
<pb n="KR3b0017_WYG_002-5a"/>
在學者兼通稍為可解他如用兵之道先正而後竒先<lb/>
仁義而後權譎二語極當<lb/>
法云有正無竒雖整不烈無以取勝也有竒無正雖鋭<lb/>
無恃難以控禦也所以正兵如人之身竒兵如人身之<lb/>
手伏兵如人身之足三者不可缺其一三者能俱出而<lb/>
旗鼓秘之是為神化故三分其一為竒伏然伏豈獨以<lb/>
兵疲食少為虚哉主明將賢上下相欲感激既深意氣<lb/>
俱起是為氣實豈獨以兵強積廣為實哉故勝在得機<lb/>
<pb n="KR3b0017_WYG_002-5b"/>
敗在失氣氣實則鬭氣虚則走勝兵非常實敗兵非常<lb/>
虚虚實之氣係乎人心是以明將常得而闇將常失也<lb/>
明戰畏其實偷營慮其虚羣鳥集其上烟嵐踈其中鼓<lb/>
鐸之音不節凑者空營也旁必有伏無伏者遁也當謹<lb/>
我聚散止我號火速出伏中以免覆我設有旌旗亂而<lb/>
陣數移將離卒而心恐悸道險狹而渡半涉敵逺來而<lb/>
地未得疲犇命而炊未食失利便而行未息敵已虚也<lb/>
當選鋭分兵相繼襲撃所以見敵之虚而急攻其危者<lb/>
<pb n="KR3b0017_WYG_002-6a"/>
得其虚之用也然亦有虚虚實實之情隠然未見者我<lb/>
則虚者反其實而應之者以虚也實者反其虚而應之<lb/>
者以實也此又握虚實之竅而致用之以神<lb/>
　　衆寡<lb/>
用衆宜整宜治宜分則利于平易便于正守妙在進止<lb/>
移抽所謂如山如林如風如雲正正填填雷霆怒天者<lb/>
用衆之勢也用寡宜固宜輕宜鋭則務于隘阨避之于<lb/>
易變化不厭煩數所謂進不可當退不可追齊力一心<lb/>
<pb n="KR3b0017_WYG_002-6b"/>
死且不北者用寡之勢也故曰用衆者進而止之用寡<lb/>
者進而退之所以識衆寡之用者勝呉子曰以一撃十<lb/>
莫善于阨以十撃百莫善于險以千撃萬莫善于阻是<lb/>
故善用衆者必務易用少者必務隘尤宜于日暮伏于<lb/>
必由巧在偷襲撃虚利在未舍半涉耳<lb/>
衆寡之用法固稱難而尤當識衆寡之治也求衆寡之<lb/>
情也審衆寡之敵也孫子謂治衆如治寡者無所不任<lb/>
人也是以任力者勞任人者逸善任人者總其綱則萬<lb/>
<pb n="KR3b0017_WYG_002-7a"/>
目張握其紀則萬目起雖治千百萬衆何以勞為故曰<lb/>
任人者多而不勞民誠而從令也其民雖少無畏民偽<lb/>
而不從令也其民雖衆而寡將衆而用寡者勢不齊也<lb/>
將寡而用衆者用力諧也其勢不齊其用力諧皆由政<lb/>
令化之使然耳其誠與偽實在為上者作之如孫子以<lb/>
三萬勝呉起以五萬雄管仲以五萬霸湯武以萬人王<lb/>
兵非不可用也民非不可附也不得其所以用之附之<lb/>
之方雖多亦奚以為故善用兵者不務多善附民者求<lb/>
<pb n="KR3b0017_WYG_002-7b"/>
諸已<lb/>
我寡敵衆忽被彼圍須乘其圍勢未固行列未定急出<lb/>
武勇以挫其來氣謬用譎怪示以神異風突電驅斂翼<lb/>
轉勢一撃亂之敵衆不治兵入敵境衆寡不當相持且乆<lb/>
被圍已厚常令并氣勿亂待其少懈從其兵厚而不治<lb/>
處突出大抵圍師必缺缺之前面多有險伏兵厚處必<lb/>
敵根本之地也觀其不治而衝之者不但欲出更亂其<lb/>
營所謂一撃而百萬破此又在用者審識相機亦未可<lb/>
<pb n="KR3b0017_WYG_002-8a"/>
執其圍師必闕一語反為所陷姑記之以為通變云如<lb/>
敵入我境而被圍者又不同也敵衆我寡人心必懼進<lb/>
退之間或不應命無得漫行殺戮防有變也宜從容示<lb/>
好顔色開以必生之機示以必死之路則畏心消釋戰<lb/>
氣自生戰氣生也則衆寡未可為不敵然衆寡之勢莫<lb/>
以土地廣大兵馬蕃盛就為衆也但分處多便無處不<lb/>
寡矣即如敵漫九邊各有部統勢似不多羣敵心合便<lb/>
覺衆強故善用兵者能分合彼此之勢使其各醜異心<lb/>
<pb n="KR3b0017_WYG_002-8b"/>
自相攻殺則衆寡可乘之勢因而兩用之矣<lb/>
　　率然<lb/>
所謂率然之勢者言其首尾顧應斯須不離腰不可斷<lb/>
首不可撃尾不可摧故曰率然如常山之蛇有率然之<lb/>
才者亦如常山之蛇自是應顧所以善用兵者無不率<lb/>
然何也葢縁兵體將意將合兵情教因情措陣因地列<lb/>
氣自勢張勢從機發如心之役身身之運臂臂之使指<lb/>
動静率然隨心而使雖風氣有南北之殊其應變無一<lb/>
<pb n="KR3b0017_WYG_002-9a"/>
定之理大約要節制素明教戒有自者必利急中之用<lb/>
自無意外之虞矣是以三軍行止必嚴隊列慎行伍謹<lb/>
甲兵哨逺近如一伍一隊一哨一營一陣之中或晝或<lb/>
夜但係火角銃砲齊鳴即是率然有急恐令不及下隨<lb/>
聽遇警之處隊伍營哨之長以二而三以六而四立定<lb/>
陣角舉手便殺左右隣隊就是竒兵進退迭更人自為<lb/>
戰有驚營喧嚷誤舉火砲者須令静待其亂自止有制<lb/>
之兵自無此咎我之隅落固密連坐令嚴縱營内有奸<lb/>
<pb n="KR3b0017_WYG_002-9b"/>
亦不能動<lb/>
臣謂軍中率然遇急之勢易為而天下率然有變之勢<lb/>
難措何也軍中遇急其節制機權在于能將而已能將<lb/>
之善任戰者率然如風之陡發如雲之陡合如轉圓石<lb/>
潰積水于萬丈之上使人莫識其來莫知所禦是謂握<lb/>
率然之用故能握率然之用者必能應變于不撓而又<lb/>
能以率然制敵之必不測也法曰恩與身先兵雄天下<lb/>
以是而知軍中率然遇急之勢易為天下有變其氷消<lb/>
<pb n="KR3b0017_WYG_002-10a"/>
瓦裂之勢以前古鑑之則有五危焉曰亂民也曰罪棄<lb/>
也曰荒滛也曰四夷也曰權簒也亂民之所起起自凶<lb/>
荒衣食迫之罪棄之所起起自貪吏殺人無罪高才不<lb/>
用明時荒滛之所起起自君上好奢佞幸用事四夷之<lb/>
所起起自戰守不明控禦無制權簒之所起起自威權<lb/>
日移樹黨交私有一則國貧有二則國亂有三則國危<lb/>
有四則國分有五則國㓕一者五之漸也設或有一則<lb/>
五隨之矣茍不幸而生此率然遭變之世雖賢智之才<lb/>
<pb n="KR3b0017_WYG_002-10b"/>
班布而起恐亦不能以率然為捍禦將有驅不教之民<lb/>
以勤王事者出焉或喻之以必生或繩之以死或激之<lb/>
以忠孝或重之以功名猶未識其所應之機能為必勝<lb/>
否也以是而知天下率然有變之勢難措惟聖君良相<lb/>
能慮患于未形措置于有道自足以弭率然之變耳昔<lb/>
呉起以饗賜激勸之法行之日乆秦衆犯西河魏士聞<lb/>
之不待將令介胄而奮撃之者以數萬計今也將吏憊<lb/>
于監司中制之煩士卒疲于科尅工役之苦偏禆困于<lb/>
<pb n="KR3b0017_WYG_002-11a"/>
謀求犇走之勞則士氣何由而作教戒何由而施所以<lb/>
將之良能兵無練鋭縱竭盡民膏以飬兵將實無益于<lb/>
率然惜乎臣謂斯時也非商君之變法不可以言守國<lb/>
非尉子之連刑不可以言治旅以下器具矩式製法用<lb/>
法别載利器圖攷<lb/>
　　技用<lb/>
古者旌旗旛幟幢葆旐旗不過束伍司方使士卒别認<lb/>
本部之進退為分合之指麾耳故曰所麾從移所指從<lb/>
<pb n="KR3b0017_WYG_002-11b"/>
死者是也原無異巧之術後世繪諸像者詭道也出生<lb/>
尅者厭法也嗣而畫熊彪獅吼以彰其猛鵰鶚鷹隼以<lb/>
彰其撃星辰日月以彰其明雲龍風恠以彰其不測故<lb/>
伍有伍旗隊有隊旗門有門旗角有角旗官旗將旗司<lb/>
命豹尾高招轉光坐纛號帶金鼓清道之製大小方色<lb/>
雖殊而名則曰旌旗也他如五方五帝旗二十八宿旗<lb/>
三百六十日神旗雷門十二神旗司地十二祇旗支干<lb/>
丁甲旗八卦九星旗司天司煞異名譎像之類不可悉<lb/>
<pb n="KR3b0017_WYG_002-12a"/>
數尅土以青尅火以皂尅金以紅尅水以黄尅木以白<lb/>
得敵刳心以祭旗取血以釁鼓大率多方誤人示致其<lb/>
靈以彰我威也能兵之士當自識之又如坐罪人于白<lb/>
旗殺罪人于黑纛者總不外乎惑士卒之不知悚彼我<lb/>
之觀望然旌旗不可不多用也旌旗不多則威儀不嚴<lb/>
威儀不嚴則軍容不整又曰多用旌旗蔽我隊伍使敵<lb/>
不得登高望我動静虚實也且旗為進導之司尤能遮<lb/>
蔽矢彈如南夷慣用毒弩邊箭鳥銃藥標到身即死是<lb/>
<pb n="KR3b0017_WYG_002-12b"/>
以南將多用健士麾旗當先翼兵馳進葢縁弩箭彈標<lb/>
著旗即下自不及傷人也用法以旗桿過人二尺椆木<lb/>
為之旗用好紬上至鎗筒下及鎗鑚少尺餘以兩手托<lb/>
開隂陽拿住左右伏身盤旋轉繞鼔𦂳急趨先于髙招<lb/>
鋒交即止以讓短兵<lb/>
軍中响器則有銅鼓鐃鼓鼙鼓仗鼔鼛鼓鼗鼓鼉鼓之<lb/>
類用雖不同大抵壯逄<graphic n="KR2280" url="https://raw.githubusercontent.com/kanripo/KR-Gaiji/master/images/KR2280.png" mimeType="image/png"/>之勢彰震天之威故出軍有<lb/>
釁鼓之法耳其大金錞鉦鐃鐸號笛笳管觱篥鎻叭哱<lb/>
<pb n="KR3b0017_WYG_002-13a"/>
囉板鈸梆鈴者齊心聽别晝夜用變率然之號而竒正<lb/>
進退因之以分合焉長六尺者曰角五尺者曰蠡蠡角<lb/>
之用亦皆神出没三軍也許洞曰大將出師十萬宜用<lb/>
大角二十四面似亦泥矣如深入敵境欲彰其威盛者<lb/>
更須多用何妨<lb/>
凡射之理開弓須雄而引滿發矢須静而慮周故曰心<lb/>
清也情逸也性静也身正也力閒也審固也所謂從容<lb/>
閒逸射必中的又曰鏃不上指必無中理指不知鏃同<lb/>
<pb n="KR3b0017_WYG_002-13b"/>
于無目鏃雖至堅桿宜挺直弓須軟硬適宜而收貯最<lb/>
畏潮濕學射以十步立標標眼如錢大平肩滿射能三<lb/>
矢中二移逺五步又能不離左右即于二十步立標標<lb/>
眼如酒鍾面大平肩滿射能三矢中二移逺五步又能<lb/>
不離左右即于三十步立標標眼如燒餅大平肩滿射<lb/>
能三矢中二移逺五步又能不離左右即于四十步立<lb/>
標標眼如碗面大平肩滿射能三矢中二移逺五步又<lb/>
能不離左右即于五十步立標標眼大如碟面平肩滿<lb/>
<pb n="KR3b0017_WYG_002-14a"/>
射能三矢中二移逺五步又能不離左右即于六十步<lb/>
立標標眼比碟大一圍平肩滿射能三矢中二移逺五<lb/>
步又能不離左右即于七十步立標標眼比碟大二圍<lb/>
平肩滿射能三矢中二移逺五步又能不離左右即于<lb/>
八十步立標標眼大八寸平肩滿射能三矢中二移逺<lb/>
五步又能不離左右即于九十步立標標眼大一尺平<lb/>
肩滿射能三矢中二移逺五步又能不離左右即于百<lb/>
步立標標眼大尺許平肩滿射為率標之髙下須以逺<lb/>
<pb n="KR3b0017_WYG_002-14b"/>
近相稱雖立百步不過髙六尺是也武塲比射以八十<lb/>
步立把亦髙六尺廣二尺許三矢中二為善射但力能<lb/>
至百步者當短五十步而發力能至五十步者當短二<lb/>
十五步而發能是乃得射之妙機馬射必以離把十五<lb/>
步而及者為熟又能以每把必發分騌對凳抹鞦者為<lb/>
精竒<lb/>
奪險守隘非弩莫克邀彼方張非弩不可弩之射利古<lb/>
人尚之何獨不重于今世此可與有志于邊事者籌之<lb/>
<pb n="KR3b0017_WYG_002-15a"/>
也如絞車弩能射七百步大合蟬弩能射五百步蹶張<lb/>
弩能射三百步羣鴉弩發十矢飛鎗弩發一矢諸葛武<lb/>
侯名之曰元戎隴人呼之為摧山他如叄弓㪷子弩雌<lb/>
黄樺梢弩大連環弩跳鐙弩小合蟬弩自犯弩大黄參<lb/>
連弩大木單弩黄肩弩擘張弩毛胡盧毒藥弩猺獞濡<lb/>
縷毒弩八擔弩雙弓弩木單弩角弓弩伏逺匱子弩神<lb/>
臂弩神水弩克敵弩二意角弓弩交阯弩彊弩積弩小<lb/>
弩小黄臺弩床弩連弩腰弩竹根戈之類不止數十種<lb/>
<pb n="KR3b0017_WYG_002-15b"/>
然弩雖一名其製其用各異如伏弩者藥非至毒未必<lb/>
能殺人鏃非至堅未必能透甲矢及即死方可稱弩萬<lb/>
弩一機乃得弩用故善伏弩者站頭髙下自準而矢亦<lb/>
勿令其虚發更藥須至急機須至幽用機之妙妙在從<lb/>
下從下者得機之用也敵少不必下機敵或當我而大<lb/>
敵在後亦不必下機敵進大半而發者謂之神撃如胡<lb/>
馬之雄必不能當半寸之鏃鏃及馬倒敵乃自斃故知<lb/>
用弩之功不下于火猶宜潛襲最便山林欲以輕騎往<lb/>
<pb n="KR3b0017_WYG_002-16a"/>
来利于小弩小黄腰弩神臂弩若將守壁據危須用絞<lb/>
車合蟬蹶張八擔比手弩以五十步立把髙五尺廣三<lb/>
尺許三矢中二為善射發能及飛走之目者稱精竒<lb/>
學藝先習拳次習棒拳棍法明則刀鎗諸技特易易耳<lb/>
所以拳棍者為諸藝之本源也如宋太祖之三十六勢<lb/>
長拳六步拳猴拳囮拳名雖殊而取勝則一焉温家之<lb/>
七十二行拳三十六合鎻二十四棄探馬八閃畨十二<lb/>
短此又善之精者吕紅之八下綿帳之短打李半天曹<lb/>
<pb n="KR3b0017_WYG_002-16b"/>
聾子之腿王鷹𤓰唐養吾之拿張伯敬之肘千跌張之<lb/>
跌他如童炎甫劉邦恊李良卿林琰之流各有神授世<lb/>
稱無敵然皆失其傳而不能竟所奥矣扒扠長一丈二<lb/>
尺精者能入槍破刀唯東海邊城與閩中俞大猷之棍<lb/>
相為表裏法有不傳之秘少林棍俱是夜乂棍法故有<lb/>
前中後三堂之稱前堂棍名單手夜乂中堂棍名隂手<lb/>
夜乂類刀法也後堂棍法夾鎗帶棍牛山僧能之諺云<lb/>
紫微棍為第一張家棍為第二青田棍又次之趙太祖<lb/>
<pb n="KR3b0017_WYG_002-17a"/>
螣蛇棍為第一賀屠鈎杆西山牛家棒為次之其孫家<lb/>
棒又自宋江諸人之遺法耳大抵練兵教藝切須去了<lb/>
走跳虚文但動棍須把得堅交棍妙在下起棍入必須<lb/>
上壓一打一揭欲我疾隂手陽手令人疑大剪小剪神<lb/>
變用大門小門藏正竒使抜剃滚殺起磕俱得其妙迺<lb/>
可稱棍俞大猷劍經曰待其舊力畧過新力未發而急<lb/>
乘之似得用藝之秘矣棍法之妙亦盡于大猷之經在<lb/>
學者悉心研究酌其長短去其花套取其精微乆則自<lb/>
<pb n="KR3b0017_WYG_002-17b"/>
可稱無敵也<lb/>
馬家槍沙家竿子李家短槍各有其妙長短能兼用虚<lb/>
實盡其宜鋭進不可當速退不能及而天下稱無敵者<lb/>
惟楊氏梨花槍法也所以行有守立有守守内暗藏攻<lb/>
殺之機變槍鋒須短利而輕以不過兩為率桿須腰硬<lb/>
根麤稍稱凡學槍先以進退身法步法與大小門闂闂<lb/>
串手法演熟繼以六真八母二十四勢的厮殺使手能<lb/>
熟心能静心手與槍棍法兩化動則裕如變不可測但<lb/>
<pb n="KR3b0017_WYG_002-18a"/>
施于陣上則伸縮騰挪之機少稱不便故花法不必習<lb/>
習亦無用也此在學者自妙而通用之惟山東樊氏深<lb/>
得其傳惜乎老矣較比之時先看單槍試其手法身法<lb/>
進退步法闂串不宜甚大尺餘便好然後二槍對試真<lb/>
正交鋒復以二十步外立木把髙五尺濶八寸上分目<lb/>
喉心腰足五孔孔大寸許内懸懸木球每一人執槍立<lb/>
二十步外聽鼓聲擂𦂳飜然擎槍飛向前戳去以得孔<lb/>
内木球于槍尖為熟其五木球俱得為精故曰能殺人<lb/>
<pb n="KR3b0017_WYG_002-18b"/>
于二十步外者長槍也<lb/>
筅之出入頗稱不便似非利器也所可恃者能作步卒<lb/>
之籓籬耳然非長槍短兵夾持而進則所為能禦而不<lb/>
能殺者也故學筅者必以老成有力而筋骨已硬之人<lb/>
謂其無活跳閃賺之勢如精鋭輕凌之兵必不以重贅<lb/>
之器為利器用焉筅之竹節須密而稱旁枝須堅而粗<lb/>
筅刄須長而利以火熨之或曲或直四面扶踈如刺如<lb/>
㦸炙以桐油敷以毒藥較閲之時先令其自使觀其手<lb/>
<pb n="KR3b0017_WYG_002-19a"/>
法走法六勢成熟之時然後與長槍對比槍哄不動又<lb/>
能䕶我短兵進戰搪架敵器不入為精<lb/>
籐牌宜堅大而輕使之蹲下可以遮一身有餘凡學先<lb/>
從八勢曰賴禮衣勢斜行勢仙人指路勢滚進勢躍起<lb/>
勢低平勢金鷄闖步勢埋伏勢八勢既精自得其巧是<lb/>
以擥牌如壁閃牌如電遮蔽活潑起伏得宜全身藏盡<lb/>
視聽外馳更須飜滚不露頭足此用牌之要説耳然非<lb/>
標子無以用也故學牌者先學標每帶二標數枝起手<lb/>
<pb n="KR3b0017_WYG_002-19b"/>
時左手挽牌右手持標步動標起近敵便投標起敵必<lb/>
閃顧則牌隨隙滚進使敵措手不及為精設若敵不為<lb/>
標所動亦必為標所傷矣故曰標者牌之疑兵又所慮<lb/>
者恐進標而抽刃不迭此用牌之大病也習者慎之較<lb/>
比牌標之法懸銀錢三箇于三十步内滚牌進標如臨<lb/>
敵勢標中銀錢者以銀錢賞之三限不中者罰而復責<lb/>
唯三標百試不差者為竒異長牌主禦駐則成營行則<lb/>
蔽隊僅可作營隊之藩衛也所謂壯士氣齊部伍退如<lb/>
<pb n="KR3b0017_WYG_002-20a"/>
山進如堵然非長短之兵雜而用之則不可恃長短之<lb/>
兵若非牌蔽又不能以節其利故曰得長短剛柔之用<lb/>
者不敗也牌蔽髙廣過人可以搪前遮後䕶足止馬但<lb/>
鉛子竟入無以為禦戚繼光曾以絲綿數層製度牌上<lb/>
名曰剛柔牌以拒鳥銃終不能擋總不若練荆花鎧法<lb/>
為妙鉛子著之自下但人鮮得其製耳<lb/>
軍中諸技惟刀劍法少傳但能使長短兵不及遮攔便<lb/>
為熟矣如日本刀不過三兩下往往人不能禦則用刀<lb/>
<pb n="KR3b0017_WYG_002-20b"/>
之巧可知耳偃月刀頭大且重使有力者用之而更能<lb/>
精熟三十六正刀二十四門伏則諸兵仗當之者無不<lb/>
屈也馬上雙刀須長而輕後過馬尾前過馬頭為要劍<lb/>
用則有術也法有劍經術有劍俠故不可測識者數十<lb/>
氏焉唯卞莊之紛絞法王聚之起落法劉先主之顧應<lb/>
法馬明王之閃電法馬起之出手法其五家之劍庸或<lb/>
有傳此在學者悉心求之自得其秘他如鳯□刀三尖<lb/>
兩刃刀斬馬刀鎌刀苗刀糜刀狼刀掉刀屈刀㦸刀眉<lb/>
<pb n="KR3b0017_WYG_002-21a"/>
鋒刀鴈翎刀將軍刀長刀提刀之類各有妙用只是要<lb/>
去走跳虚文花套手法始得用刀之實故曰不在多能<lb/>
務求精熟設或不精反為所累所以秘技有神授如無<lb/>
真授未可強為授之不精或技精而不能變猶為法之<lb/>
所泥<lb/>
短兵者為接長兵之不便然亦有長用也馬釵有突越<lb/>
之勢綽鈀有閃賺之機然釵亦不出隂陽鈀不離五路<lb/>
如燕尾釵虎尾釵五龍鈀三股釵鈀尾鞭丈八鞭雙鈎<lb/>
<pb n="KR3b0017_WYG_002-21b"/>
鎗連珠鐡鞭鷹𤓰飛撾開山斧剉子斧鈎鎌㦸鐡鎲鈎<lb/>
竿天篷鏟搗馬鎗蒺藜椎鵶項鎗魚肚鎗狼牙棒豹尾<lb/>
鞭蘆葉鎗流星椎又芉㧓鎗鐡簡棨钁擲逺銕梧環子<lb/>
鎗㧓子棒紫金標八尺棍之䫫不可悉數各有專門但<lb/>
身法手法步法皆由拳棍上來其進退騰凌順逆之勢<lb/>
但有異様神巧學之得精俱可制敵然非秘授不可強<lb/>
施外如花刀花鎗奪棍滚釵之類誠無濟于實用是以<lb/>
謂之軍中之切忌者在套子武藝又所最恨者強不知<lb/>
<pb n="KR3b0017_WYG_002-22a"/>
以為知<lb/>
鳥銃出自南夷今作中華長技妙在打眼圓中神在火<lb/>
門急迅利在藥細子堅中在腹長炤凖裝藥竹筒火繩<lb/>
信鱉匙鎚通杖油單須隨身懸帶有臨塲遺失藥不燥<lb/>
乾即連坐以法火門損壊藥彈短少即禀修漆較演以<lb/>
八十步立五尺木廣二尺許上懸鐡片如人頭大中間<lb/>
懸球為心腹大三發二中其頭腹為熟三發三中為精<lb/>
但不可連發五七銃恐内熱火起且慮其破惟倭銃不<lb/>
<pb n="KR3b0017_WYG_002-22b"/>
妨今有以竹木代之甚是輕便又在製者得其巧則得<lb/>
其妙用矣其所畏者鍊荆花鎧南島油漆兕條甲濕布<lb/>
幔耳火箭古稱神器而南北俱宜功不在鳥銃之下但<lb/>
軍中乆無製之妙者若造作製放手無法徒費而無所<lb/>
恃也大抵紙間礬油以避濕藥須極細而築實線眼用<lb/>
鐡桿打成更要至中而至直如筒長七寸眼須五寸許<lb/>
火箭桿要直翎宜勁羽去勁二寸秤平此其訣也比試<lb/>
以八十步立把平去能中為精歪斜起落不入把者治<lb/>
<pb n="KR3b0017_WYG_002-23a"/>
造法不精責其匠然亦有用強弓較車豁竹射送者妙<lb/>
其火則後出少而前出多故利于燒積聚耳子母砲者<lb/>
功在悚敵之馬驚敵之營亂敵之伍奪敵之氣須藥線<lb/>
不悞放手慣熟為神所畏者母砲未發而子砲先聲則<lb/>
傷本處人矣或至半途而砲發或至敵營而火息則砲<lb/>
無益於用矣故線似螺螄旋轉令不相見賽貢銃者竹<lb/>
木俱可為之長三小尺而鉛子合口約重半斤平卧地<lb/>
上以墊頭髙下得宜放之且不用木馬故神于佛郎妙<lb/>
<pb n="KR3b0017_WYG_002-23b"/>
于發貢亦軍中之利技耳火之得用者如火磚火毬火<lb/>
盜火妖火獸火牛星鳶蜂豕火騎雲龍烟毬藥桶神彪<lb/>
火屏牌銃牌箭遊龍號鴉灰瓶火船毒烟毒火縁油鯢<lb/>
油火鵬火鷂合砲火樓火兵飛炬火塹火牌十子銃九<lb/>
龍槍大蜂王大將軍覆地雷絞江龍絞地龍轟山炮混<lb/>
天炮流星砲净江龍攻戎砲旋風砲天墜砲地樽砲五<lb/>
梢砲七梢砲天機砲返復槍自犯砲追<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>箭迷<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>砲一<lb/>
把蓮三隻虎風塵砲浮萍火单梢砲雙梢砲大窩蜂小<lb/>
<pb n="KR3b0017_WYG_002-24a"/>
窩蜂十丈槍七筩箭打陣砲挿翅虎荔枝砲石榴砲地<lb/>
湧槍千里勝連聲砲葫蘆火衝鋒馬木石砲火龍刀火<lb/>
鞭箭鐡火床蒺藜毬先鋒砲火龍刀火龍鎗火焰鎗二<lb/>
虎追火龍口逐人鎗虎尾砲漫天霧毒藥火飛天噴筒<lb/>
毒烟噴筒神機火鎗旋風五砲纒身火龍驚風牝猪飛<lb/>
蛇逐馬五虎離山五色障烟飛空神砂獨脚旋風砲霹<lb/>
靂行火毬交鋒棄馬羣虎嘯風火龍争勝遊䑕驚馬百<lb/>
鷹獲兔衆虎犇羊一母領十四子砲旋風狼牙砲月落<lb/>
<pb n="KR3b0017_WYG_002-24b"/>
星隨砲五雷裂山砲大裝囊燕尾炬之類約百餘種製<lb/>
式用法俱載利器圖考須因敵異用因地異施舉放燃<lb/>
線不疾不徐得法為妙顧宜預製于軍中以備率然乃<lb/>
可用也歌云用陣須兼車步騎用器因分南北利用人<lb/>
何似統賢愚用火得宜無不濟<lb/>
昔伍子胥教闔廬以舟師之戰大翼者當軍車小翼者<lb/>
當輕車突冒者當衝車有樓者當樓車走舸者當驃騎<lb/>
而後退鈎進拒之法以著故水戰利便利用之器具則<lb/>
<pb n="KR3b0017_WYG_002-25a"/>
有水平拍竿皮船水罌丫篙望斗鎌隂陽鑽燕尾牌虎<lb/>
頭牌發貢佛郎噴筒火箭鳥銃藥弩擲逺飛標火磚灰<lb/>
桶縁油硝黄械筏蒲筏簰筏浮囊水袋飛炬之類水戰<lb/>
利走利鬭之應宜則有䝉衝鬭艦遊艇天艎絶海飛江<lb/>
樓船走舸海鶻艅艎下瀨戈船沙船漁船梭船網船鷹<lb/>
船巨艦横海追雲横龍滄兕四輪舸兩軛舟八卦六花<lb/>
船鴛鴦漿子母舟破敵舸髙把梢船開浪船蜈蚣船八<lb/>
漿船大頭船尖尾船大腹船蒼山船艟<graphic n="KR2827" url="https://raw.githubusercontent.com/kanripo/KR-Gaiji/master/images/KR2827.png" mimeType="image/png"/>船兩頭船草<lb/>
<pb n="KR3b0017_WYG_002-25b"/>
撇船海滄船廣東船水虎捷水虎翼叭喇唬混江龍犁<lb/>
雲虬飛海龍赤天艘鐡海青四跳三櫓之名率皆古今<lb/>
水戰之長技有用而捷者有用而頓者其風濤順逆之<lb/>
勢港㲼大小之宜江海淺深之用此在明將審勢相機<lb/>
因時變用不可拘也然不佐助以火弗易有功故曰軍<lb/>
中大利用者必在水火大為害者亦在水火不仗水火<lb/>
無以見崩天裂地之勢固在用之得宜與不宜耳<lb/>
車者軍中之羽翼始于軒轅盛于三代用以陷堅陣要<lb/>
<pb n="KR3b0017_WYG_002-26a"/>
強敵遮走北也故太公製武衛大扶胥者輪髙八尺以<lb/>
二十四人推之可陷大敵也武翼大扶胥者差小于武<lb/>
衛輪髙五尺以一十八人推之可比鋭師也提翼小櫓<lb/>
扶胥者又差小于武翼用以獨輪大黄參連弩扶胥者<lb/>
又稍大于小櫓伏以飛鳬電影皆可以摧堅破强迎遏<lb/>
大勢嗣而武王之製戎車宣王之製元戎楚子之製二<lb/>
廣晉人之製五乘衛青之製武剛車馬隆之製偏箱鹿<lb/>
角車馬燧之製冒戰車衛絳之製如意車黄懐信之製<lb/>
<pb n="KR3b0017_WYG_002-26b"/>
萬全車王大智之製雷電車洪武四年亦令造獨轅車<lb/>
永樂宣德中亦增其製近如談司馬奏造兩轅車于京<lb/>
營蠢重失製運轉艱難無益于用也迄皆糜費惜乎他<lb/>
如狻猊軒神獸車横陣車翼虎車自行車必勝車火箱<lb/>
車雲軒車行砲車霹靂車轒輼車旋風砲車各様大小<lb/>
弩車各様大小砲車刀車鎗車撞車絞馳車闕車衝車<lb/>
大油車輜車棄飛車象車天梯車離合車蹲獅車伏虎<lb/>
車帳幕車三轅車輕車小戎木牛流馬騎冠牌車流車<lb/>
<pb n="KR3b0017_WYG_002-27a"/>
之類古人用之歴能霆撃風馳何往而非取勝獨不用<lb/>
于今時何也豈匠不能製而地不宜用哉不能變通其<lb/>
用者必以山水形勢不便為説今之山水即古之形勢<lb/>
其宜與不宜又不待辯而自明矣昔以弩衛車今則益<lb/>
以烈火弩有毒藥火有神方而車有異製其功固十倍<lb/>
于古人又可見也當事者不言運用之不能變通而謂<lb/>
車之無益于用難矣識者謂制敵先制馬制馬必以車<lb/>
又謂破敵非難難在車製戰而無車猶身之無甲所以<lb/>
<pb n="KR3b0017_WYG_002-27b"/>
北敵之勇悍北騎之輕慓非車無以禦以牛馬驢騾代<lb/>
人之力者發機于前故不為妙設有巧思者能發機于<lb/>
後或中或傍斯為有勢是得其善矣大率製車以朴素<lb/>
渾堅活潑機搆思宜巧法宜新是也若一時有急能令<lb/>
市上及農間大小之車俱可赴戰此又得用車之竅者<lb/>
矣<lb/>
飛樓望逺挿板陷坑飛橋釣橋轉關鉏鋙誰何刁斗轆<lb/>
轤地澁天羅地網武落織女穿環暗門泥擂木擂風扇<lb/>
<pb n="KR3b0017_WYG_002-28a"/>
竹牌磚擂石擂地筍鉄屋劍刃儲胥搊蹄捉馬毡簾皮<lb/>
幔麻搭唧筒狗脚木箆籬笆埀鍾版拐子木夜叉擂鹿<lb/>
角木木女頭木馬子鉄蒺藜鉄菱角鉄撞頭狼牙拍鉄<lb/>
飛鈎闌干棒霹靂棒之類率皆攻守之具悉令備置于<lb/>
軍中可也如布城軟壁用于南方則野戰固有所恃用<lb/>
于北鄙則戎馬亦為之驚疑或軍行失道則以指南車<lb/>
子午針定其所向欲還本境迺放老馬引導于前軍圍<lb/>
八面欲知其進退當令城内八方鑿井深二丈許取新<lb/>
<pb n="KR3b0017_WYG_002-28b"/>
瓮以薄皮覆口如鼔使聰耳者如井中枕瓮而聽去城<lb/>
五百步悉知之矣或令少壯者枕空葫蘆卧幽静處人<lb/>
行二十里外東西南北皆知之名之曰瓮聽曰地聰器<lb/>
具屢有異名如以鉄蒺藜為鬼箭以擲逺為飄石以伏<lb/>
弩為耕戈以火磚為滿地錦以竹片代銜枚以木城為<lb/>
壁壘之類不可悉數為將者固宜識之凡製器具務在<lb/>
精竒三軍生死相關家國存亡所係不可因中制而避<lb/>
嫌省費也須令匠作自製營中切勿推于有司致悞大<lb/>
<pb n="KR3b0017_WYG_002-29a"/>
事所謂負大計者不避小嫌不惜小費軍中之樂以圍<lb/>
獵觀進止之節然賞罰之令必嚴將帥之儀必整如戲<lb/>
劇音樂之類音必雄壯慷慨戯必馬歩藝能凡無益于<lb/>
軍用之技無預于激烈之音者不可有也<lb/>
平時用技稱十分精熟而對敵之際能用出五分者不<lb/>
敗能用出六七分者必勝多有當塲便忘了平素手段<lb/>
况生死之際乎且如長短器械錯襍陣頭一齊擁進起<lb/>
身就戳便砍雖轉手囘頭尚不可得豈容活潑動盪坐<lb/>
<pb n="KR3b0017_WYG_002-29b"/>
作進退身勢手法耶所以虚花武藝一些不可用在陣<lb/>
頭上正謂此耳練兵者若曾親經戰陣當識諸此然藝<lb/>
雖倍精于敵又不可失勢一失恐有隙可乘有隙可乘<lb/>
則勝敗未可定也<lb/>
　<lb/>
　<lb/>
　<lb/>
　陣紀卷二<lb/>
</p>
<p>
</p>
  </div>
<div>
<head>陣紀卷三</head> <lb/>
    <p>
<pb n="KR3b0017_WYG_003-1a"/>
欽定四庫全書<lb/>
　陣紀卷三<lb/>
　　　　　　　　　　　　明　何良臣　撰<lb/>
　　陣宜<lb/>
天之積卒陣之宗也内外方圓左右顧應曲折參連互<lb/>
隱竒正備而至簡固而至整雖神聖握兵不外乎是故<lb/>
伏羲氏觀積卒而立五軍九營爲師卦順静臨險或不<lb/>
可測遂名之曰師卦陣也軒轅氏又發積卒之秘變師<lb/>
<pb n="KR3b0017_WYG_003-1b"/>
卦之體立天地風雲衡軸衝之義而成握竒陣也太公<lb/>
變軒轅之制畫為九區方諸井字而為三才五行陣也<lb/>
周公立伍兩卒旅師軍之法以六軍為正竒兵在正軍<lb/>
之外從兵又在竒兵之外而為農兵陣也鄭子元按周<lb/>
制以偏為前以伍承偏之後一軍二十五車則方勢而<lb/>
為魚麗陣也楚武王以山澤車少人多五十人為兩百<lb/>
人為卒十五乘為偏偏後别有游闕以三軍為正列左<lb/>
右二廣為親戎而名荆尸陣也晉荀吳法周制而為前<lb/>
<pb n="KR3b0017_WYG_003-2a"/>
拒左右角每五分五方而立每兩每卒亦分五方而立<lb/>
地險則舎車為步步如車布五車隊隊之布如卒之布<lb/>
二十五軍為偏偏之布如隊之布五偏為陣陣之布如<lb/>
偏之布故車法起于步法步法不外車法而名之曰崇<lb/>
卒陣也吳闔閭以步兵三萬為三軍一軍分百行一行<lb/>
卒百人列成方勢以白為中以赤為左以黑為右唯取<lb/>
相生之義不施詭譎不練戎車故不能抗于中國後巫<lb/>
臣教吳以偏乘之法以罪人居先三軍居後以步卒居<lb/>
<pb n="KR3b0017_WYG_003-2b"/>
先戎車居後與楚戰于雞父因有雞父之陣也管仲更<lb/>
周制以三萬人六百乘一軍各五旅小戎各四十乘别<lb/>
有卒萬人車二百為竒兵而分先驅由驅啟胠廣戎駟<lb/>
乘大殿八名故使人相疇福相共居同樂行同和死同<lb/>
哀而稱内政陣也以是而入孟門登太行張武軍封少<lb/>
水一戰而服三十餘國焉司馬穰苴廢管仲五偏而行<lb/>
周公五乘復黄帝之握竒以萬二千五百人取十之三<lb/>
為竒兵布之中壘取十之七為正兵布之外營名之曰<lb/>
<pb n="KR3b0017_WYG_003-3a"/>
握竒營陣也齊孫武因伏羲師卦内外俱圓黄帝握竒<lb/>
内圓外方迺變而為内外俱方取河洛經緯之義八八<lb/>
相乘為六十四竒正分合大小包容復配以鳥蛇龍虎<lb/>
而為乘之陣也戰國巧士以象棋三十二子倍之或方<lb/>
或圓内外四層而為象棋陣也韓信以三十萬人分為<lb/>
五軍孔將居東南而為左費將居西南而為右自將前<lb/>
軍居漢王之先鋒絳侯柴將軍义居漢王之後而成垓<lb/>
下陣也諸葛武侯乃原握竒因乘之推河洛之方圓寓<lb/>
<pb n="KR3b0017_WYG_003-3b"/>
井田之遺制分四竒四正以西北乾位故名天陣西南<lb/>
坤位故名地陣東南巽位故名風陣東北艮位故名雲<lb/>
陣東方屬青而為龍陣西方屬白而為虎陣南方屬火<lb/>
而為鳥陣北方屬水而為蛇陣大將居其中握四陣為<lb/>
餘竒别有㳺騎二十四陣以繫八陣之後大抵陣隊相<lb/>
包竒正數别伸縮翕張進退有節為方為圓為曲為直<lb/>
為銳或滚或歸或前或後合而為一列而為九變之無<lb/>
窮觸處為首名之曰八陣圖也晉馬隆循衛李選士三<lb/>
<pb n="KR3b0017_WYG_003-4a"/>
千二百人配車一百二十八乘三百人為遊奕依孔明<lb/>
八陣圖而為四層路廣車上以木為拒馬向外結營而<lb/>
行名鹿角車營路狹更施木屋以蔽矢石木屋拒馬以<lb/>
低為式治力前拒兼束部伍且戰且進名曰偏箱車陣<lb/>
也李靖六花本孔明八陣而變其中隅落鈎聨曲折相<lb/>
對無不叅綜古法步騎與車三者相兼而用以車曰駐<lb/>
隊步曰戰鋒居前為正騎曰戰隊又曰跳蕩居後為竒<lb/>
名之曰六花七軍陣也隨其地勢去其中營而變為曲<lb/>
<pb n="KR3b0017_WYG_003-4b"/>
直方圓銳五圖而名之曰六花曲陣也六花直陣也六<lb/>
花方陣也六花圓陣也六花銳陣也若遇險阻仍用七<lb/>
軍向背得法作偃月營其征遼也乃結束七軍為四團<lb/>
方楊髙祖之制為四門斗底陣也其征突厥時因乘之<lb/>
陣法復變六花為十二以四竒八正首尾相因行止相<lb/>
隨生死同義名之曰十二將兵陣也其定邊時襍蕃漢<lb/>
之兵而用之外營十二陣皆步而騎各包步卒之中一<lb/>
騎各當一正一正不離一竒一陣受敵各自為戰竒正<lb/>
<pb n="KR3b0017_WYG_003-5a"/>
相混使人不知所謂無不是竒無不是正而名之曰十<lb/>
二辰陣也宋太宗以車四千三百二十乘騎三萬六百<lb/>
五十匹步卒一十四萬九百三十人布為五陣各以二<lb/>
行為表裏中以三陣相從為輔弼故五軍而有七陣遂<lb/>
名之曰平戎萬全陣也宋真宗之長陣有先鋒隊策先<lb/>
鋒前隊東西拐子馬後有拒後陣内有無地分兵隊大<lb/>
約與萬全陣少異也凡用步兵欲以寡鬭衆弱勝强者<lb/>
無如李陵之馳驟韓信之輕凌張巡之聚散岳武穆之<lb/>
<pb n="KR3b0017_WYG_003-5b"/>
任機楊素之推陷吳璘之三叠戚繼光之鴛鴦而臣之<lb/>
連環因之數十勢而已然皆叅古法而今作但其用變<lb/>
取勝各有神異此在學者變通之耳能將握步根本練<lb/>
之精出之熟變之神自可驅步卒横行而無敵也故善<lb/>
作陣者無一定之形必以地之廣狹險易即據方圓曲<lb/>
直銳而因之可也又從敵之衆寡强弱治亂而因之可<lb/>
也至于我之多少重叠或為犄角或分五行或列三才<lb/>
却在隨時布演務須首尾相顧必應表裏隊陣有容形<lb/>
<pb n="KR3b0017_WYG_003-6a"/>
名各别衝之不亂撼之不動斯為有用是以出正兵不<lb/>
外三叠法出竒兵不外奮前蛟二勢耳地窄只用一伍<lb/>
地廣便用十伍百伍千伍萬伍亦可也地窄只用戰隊<lb/>
地廣則加翼隊包隊伏隊應隊亦可也夫兵以進輕退<lb/>
重進易退難所以非鳴金不退茍退一如進法各以前<lb/>
隊之兵稍退立于後隊之後更畨止齊盡如迎戰之勢<lb/>
以備敵之乘我故止而齊齊而整渾沌而不亂紛紜而<lb/>
條理是為有制世稱武侯八陣曲而繁管子内政直而<lb/>
<pb n="KR3b0017_WYG_003-6b"/>
簡其說尚矣但言曲而繁者尚不知其何以為繁曲言<lb/>
直而簡者尚不知其何以為簡直唯以聲字相傳訛舛<lb/>
不辨漫浪妄談何可為式須將古人已成之制苦心求<lb/>
之巧思變之務令前後左右動無不利而後因時立宜<lb/>
舉其可用之法行之可也否則謂吾胷中自能行出千<lb/>
百萬陣不必方效前哲即我作始亦可也或不能變用<lb/>
古法而吾胷中又無自得之妙則僅僅循守節制以方<lb/>
圓曲直銳五勢因地用之縱不大勝亦無大潰也談兵<lb/>
<pb n="KR3b0017_WYG_003-7a"/>
者若欲强執一圖穿鑿附㑹妄立繁曲直簡謂吾必勝<lb/>
古人足以應敵于無眹恐終不免為李希烈之縛耳<lb/>
談兵者每好穿鑿或假知兵之名而妄作陣圖為害深<lb/>
矣豪傑之士固宜識之如風后之握機陣者宋人所作<lb/>
獨孤及附㑹而記之也穰苴之握竒營者元人許洞之<lb/>
所作也孫武之方陣圓陣牝陣牡陣鴈行陣罘罝陣車<lb/>
輪陣衝方陣常山陣者皆唐人裴緒所作嗣而王氏分<lb/>
配八陣李筌附之而有天覆地載風揚雲垂龍飛虎翼<lb/>
<pb n="KR3b0017_WYG_003-7b"/>
鳥翔蛇蟠之名張曄配而為新變風揚陣新變雲垂陣<lb/>
新變龍飛陣新變鳥翔陣新變虎翼陣新變蛇蟠陣無<lb/>
天地二陣而為六焉再作太乙曲陣太乙直陣又併諸<lb/>
八陣分配天地風雲鳥蛇龍虎而復加之符呪詭鑿甚<lb/>
矣更以五行分配曲直方圓銳焉又復變八陣六陣為<lb/>
鈎聨蟠曲焉又作十二將兵以配周制車乘焉又作當<lb/>
頭陣法焉作滿天星陣焉又作八翼陣焉又演馬隆偏<lb/>
箱車陣焉又演李靖六花陣焉又廣六花七軍陣為五<lb/>
<pb n="KR3b0017_WYG_003-8a"/>
花陣焉許洞曰敵以彎陣應以飛鶚敵以直陣應以重<lb/>
霞敵為突陣應以長虹敵圍四面應以八卦是雖作陣<lb/>
應敵之一端但勢在一面四隅無兵而中軍無握竒外<lb/>
列無伍法恐為智者出竒兵以搗心脇也他如許洞之<lb/>
穿鑿者不可類數大抵負誕好竒不究根本形勢日巧<lb/>
實用日拙若乃執而行之不免為武安君之所侮穰苴<lb/>
謂位欲嚴政欲栗力欲窕心欲一正縱横察名實吳子<lb/>
謂賢者在上不肖者處下則陣自定矣若徒以形名機<lb/>
<pb n="KR3b0017_WYG_003-8b"/>
巧為宗而不信二子之所說猶未得作陣之秘也况可<lb/>
以竒名巧勢為穿鑿哉臣是以知二子得作陣之㫖<lb/>
凡作陣須安而静出而理輕而簡重而治變化前後率<lb/>
然進止車騎相因終以繼始故曰營陣静治以為固甲<lb/>
兵堅利以為雄又曰車列得式騎步有翼徒步憑凌水<lb/>
潰雷擊然兵必襍以短長行列欲其疎朗士卒能以不<lb/>
浮戰鬭自致齊一其列不可疎疎則難應亦不可宻宻<lb/>
則難用大約步兵一人占地兩步騎兵一人占地四步<lb/>
<pb n="KR3b0017_WYG_003-9a"/>
故陣因地勢而立衆寡之則幡圖神怪以彰殺伐之威<lb/>
步襍車馬而變竒正之用若夫用步貴知變動用車貴<lb/>
知地形用騎貴知别徑竒道善兵者不外三才而用陣<lb/>
焉陣頭不宜逺過陣尾必識變更陣腹最須實整陣翼<lb/>
務使輕凌太公曰臨敵必置沖陣復以車騎分為烏雲<lb/>
臣謂沖陣者戰陣也正兵也烏雲者翼隊也竒兵也烏<lb/>
之聚散無常雲之行止不測以烏散雲合而變化無端<lb/>
故取義為烏雲陣焉有沖陣則有營陣矣營陣者大隊<lb/>
<pb n="KR3b0017_WYG_003-9b"/>
也沖陣出自營陣之中學兵者觀此可見用陣之則李<lb/>
靖曰車徒當教以正騎隊當教以竒殊不知車徒原不<lb/>
泥于竒騎隊亦可以為正曹操用三騎之法每回軍轉<lb/>
陣則戰騎當後遊騎當先以陷騎為應變此更畨自備<lb/>
之意得矣戚繼光曰列陣無難使人各識我陣為難人<lb/>
之各識我陣亦未為難使人之能用我陣為難所謂非<lb/>
知之難行之難也斯語似能作陣者矣臣謂雖能作陣<lb/>
用陣而不知駐劄營陣之吉凶善之半也故門宜向陽<lb/>
<pb n="KR3b0017_WYG_003-10a"/>
以受生氣不飲死水無營死地無居地柱無息地牢無<lb/>
處天竈無棲龍頭無當大谷之口恐敵所衝尤防決水<lb/>
無止大山之端慮敵所圍不利水草大將所處必從九<lb/>
天青龍華蓋常坐我前地無草木不集禽獸不可營也<lb/>
古城古社窑竈丘墓不可營也焦石砂礫水流逆行不<lb/>
可營也必得水流清澈為上黄黑濁者即投膠礬澄之<lb/>
水停不流慮有汚毒源在敵所無得輕食水流有黑脈<lb/>
散而不定者食之必死水多糞草人獸尸骸者食之必<lb/>
<pb n="KR3b0017_WYG_003-10b"/>
病須從傍鑿井宜得甘泉所謂軍井者指旋鑿之井也<lb/>
水流而盈減倐忽者上有壅囊之謀水止而波沮洳限<lb/>
于路者下有澤淖之陷水要在敵而無甲士守者或有<lb/>
隂伏之奸<lb/>
　　戰令<lb/>
尉子之重形令也所統千人以上有戰而北守而降離<lb/>
地逃衆命曰國賊身僇家殘去其籍發其墳墓暴其骨<lb/>
于市男女公于官所統百人以上有戰而北守而降離<lb/>
<pb n="KR3b0017_WYG_003-11a"/>
地逃衆命曰軍賊身死家殘男女公于官是故以守而<lb/>
破陷則一軍上下受誅以戰而敗北則一軍貴賤皆斬<lb/>
又曰能殺士卒之半者威加海内殺其十之三者力加<lb/>
諸侯殺其十之一者令行士卒儒者論兵以尉子為慘刻<lb/>
殊不知尉子者無地無天獨出獨入誠所謂一人之將<lb/>
也善兵者能㑹其意而去留之得作戰者之機矣今也<lb/>
民驕備弛戰士困苦而中制太過將乏賢能令輕刑賞<lb/>
臣謂非尉子之法無能新軍政起疲弊也乃減加其差<lb/>
<pb n="KR3b0017_WYG_003-11b"/>
等而為之令使戰令必行則士卒自畏士卒畏主將之<lb/>
刑則偏裨畏君上之死矣故上陣有保領牽制之法軍<lb/>
士保領伍隊長出戰無失伍隊長保領百夫長出戰<lb/>
無失百夫長保領千夫長同左右將軍不能誅偏<lb/>
禆將之不用命與無偏禆將同大將軍不能誅左右將<lb/>
軍之不用命與無左右將軍同大將臨敵而死則左右<lb/>
副偏禆將千百總伍隊長以至中軍近卒力士技士儲<lb/>
將謀士悉應斬之餘唯稍逺吏士有軍功者免死所以<lb/>
<pb n="KR3b0017_WYG_003-12a"/>
凡戰而亡其將吏頭領者所轄官并士卒皆死之將吏<lb/>
棄其士卒而逃者亦許諸士卒捕而殺之不捕者同罪<lb/>
陣亡卒而得敵二人者本隊免死亡一而得三四者賞<lb/>
之亡一而得敵十數者賞而復陞其本隊隊伍之長亡<lb/>
一二而不得敵者本隊隊伍長并軍士悉斬之抵敵負<lb/>
傷而不死者以其全隊月糧賞不死之卒亡卒而失其<lb/>
骸者全隊家産通給亡者之家亡五十卒而得敵百人<lb/>
者偏禆將千把總伍隊長得以免死亡五十人而全無<lb/>
<pb n="KR3b0017_WYG_003-12b"/>
斬獲者偏禆將千把總伍隊長盡誅之如左右將軍以<lb/>
身保而立功贖罪而能奮死陷陣得敵百功以上者免<lb/>
之因而大潰敵陣者賞而復陞出而無功雖左右將軍<lb/>
保者亦斬之其各將領財産盡給于死者之家然陣上<lb/>
回報首級一節法所當禁何也一報首級即起争心而<lb/>
伍自亂敵必乘我亂也更無得取敵所遺財物一取財<lb/>
物自相攘奪而隊不肅敵必乘我疎也只應雷擊風行<lb/>
使敵無所措備敵潰之後監軍者紀其某陣當某敵某<lb/>
<pb n="KR3b0017_WYG_003-13a"/>
部勝某方某隊進趨某伍少却功罪應否明白乃發刀<lb/>
斧戕取其心自一而功自均也不但一心功均抑可免<lb/>
私殺平民報功之慘故有前軍回報功級者斬之除四<lb/>
夷外則中國之戰又不必以孜孜首級為計也固在任<lb/>
機權者臨戰應其宜耳<lb/>
未戰之前一二日士卒敢有畏戰逃者捕而殺之伍隊<lb/>
長不能捕者俱斬仍將仝伍仝隊之卒各打百棍若有<lb/>
知其逃情而不先首者亦斬有能首而密伏所逃之路<lb/>
<pb n="KR3b0017_WYG_003-13b"/>
擒捕其逃者即以所犯之糧并所犯家資賞之不實并<lb/>
誣者反坐如果陡病不能赴戰者聽本營官吏伍隊長<lb/>
驗入中軍調理詐者坐法誣人詐者亦坐或一卒一伍<lb/>
一隊奮勇抵敵而同伍隣伍同隊救應稍遲致損奮勇<lb/>
伍隊頭目者同伍隣伍同隊頭目以至軍士悉斬之或<lb/>
一部一營拚死鏖戰而諸部别營疎于備援致潰鏖戰<lb/>
之陣而損將失事者諸部别營大小頭領俱斬之其偏<lb/>
禆將千把總之分布策應原其地之逺近連坐有差卒<lb/>
<pb n="KR3b0017_WYG_003-14a"/>
能奮力陷陣而復得敵之頭領者卒當舉其為千把總<lb/>
或得其謀士及正副敵將者即當拜為偏禆將敵未入<lb/>
彀而伏兵先起敵已越彀而伏兵未發因而致悞機事<lb/>
者領伏頭目俱斬各兵綑打仍扣月糧竒正之兵見伏<lb/>
已起而不急應者同罪凡塘報夜不收哨探之類為人<lb/>
欺惑傳送不真因而悞事者斬哨探發行不知敵至者<lb/>
斬哨探不以敵情實告主將而反與仝軰宣露者斬哨<lb/>
探既真逺近已的多寡已明險易已得唯聽主將分道<lb/>
<pb n="KR3b0017_WYG_003-14b"/>
發遣無許負氣先登貪功先動所以如期不到未令先<lb/>
行臨敵先退者俱得斬之大將慵于料理分措失宜隱<lb/>
賢蔽能引用不肖以致覆軍折將者監軍官奏斬其頭<lb/>
沒其三世監軍官偏執己私不和大將致悞國事者罪<lb/>
同<lb/>
分營别壘各有汛地上有左右將偏禆官下至材官儲<lb/>
將技士亡命以及伍隊士卒唯視聽主將進退合分號<lb/>
令各不得越界往來私相言語設有犯禁即治以法臨<lb/>
<pb n="KR3b0017_WYG_003-15a"/>
敵違令者横門斬之故曰内無干令犯禁則外無不獲<lb/>
之姦矣所以陣定而足數移頭數顧行伍擠拶稀宻不<lb/>
均前後紊次旌旗亂揺金鼔不節者所犯與隊伍長俱<lb/>
死之故舉號差錯則掌號者罪行陣失序則偏禆官亦<lb/>
坐臨敵而悞號者則掌號者當斬臨戰失序則偏禆官<lb/>
亦誅是以出越行伍爭前滯後不遵將令擅出入者斬<lb/>
之陣列已成從左右將以至監軍官而下俱毋得乘車<lb/>
馬入營違者斬之更不許私抽營内一人一騎役用抗<lb/>
<pb n="KR3b0017_WYG_003-15b"/>
者斬之無主將符契至而擅發兵者斬之符契既至而<lb/>
不即發兵者斬之失旌旗金鼔符節或為敵所竊者全<lb/>
隊斬之姦淫敵境及沿途婦女或匿婦女在營并凌虐<lb/>
所過人民者全隊斬之進退不遵金鼔旗旛火角號令<lb/>
者斬之倡言敵人威勢以悚其衆者斬之巫祝私為軍<lb/>
士卜其行軍之吉凶所問與巫者俱斬之主將進退宻<lb/>
令出攻伐機事未行而有先聞者告與所聞者俱斬之<lb/>
結黨毁謗詭言妖異者斬之私察是非因而索利者斬<lb/>
<pb n="KR3b0017_WYG_003-16a"/>
之漏洩機事于敵人匿奸細緣由于境内者斬之嫉蔽<lb/>
賢良使才士不得見用于緩急者斬之更令稽令失令<lb/>
玩令者斬之違主將一時之令者斬之<lb/>
守城破陷悉斬守者圍敵潰圍悉斬圍者宜戰不戰悉<lb/>
斬戰者當援不援悉斬隣隊遇急不舉烽號及先舉而<lb/>
後斷續不應者死之軍行在途糧草遲到所過而悞支<lb/>
給則司餉者死之出軍在道若見前隊遺失器械銀錢<lb/>
等物許所見本隊隊伍長收貯待營定則稟所管偏裨<lb/>
<pb n="KR3b0017_WYG_003-16b"/>
以召失主認領妄認及隱匿者皆斬後隊見而不收者<lb/>
亦打百棍隠匿臨陣死亡士卒資財者斬吏士受賍定<lb/>
罪紀功不實者斬臨敵自訴傷殘欲避戰鬭之險者斬<lb/>
臨戰失去衣甲器械或質為宿娼賭飲之資者斬敵有<lb/>
棄械解甲乞降而輒殺者斬獲得敵人私書即宜宻送<lb/>
主將或先開讀及先與本營官看者斬敵使入軍非主<lb/>
司輒與語者斬擒獲敵人及來降者即時領見主將不<lb/>
得輒問敵中事宜因而漏洩者斬行軍出戰採樵牧汲<lb/>
<pb n="KR3b0017_WYG_003-17a"/>
不遵號令者斬忽見怪異飛走之物入營能捕獲者急<lb/>
送主將設有私自藏匿傳告于人者斬測度軍中行事<lb/>
者斬出師在道雖值飃風驟雨無令軍士棲止忠臣孝<lb/>
子義士節媍之家違令者斬軍臨敵境有妄殺老少發<lb/>
毁塚墓搶掠資財焚燒廬舎踐禾伐木者斬夜深無故<lb/>
號呼驚營動衆者斬隣隊隣伍知其驚營而不静待亦<lb/>
故附其號呼者俱斬營中無故火起燒其軍幕器具斬<lb/>
其發火之伍仍沒其家除主將傳令某伍某隊救火外<lb/>
<pb n="KR3b0017_WYG_003-17b"/>
餘不得輒離職掌擅動者斬五兵不利衣甲不精以致<lb/>
臨敵不堪施用者斬倚其利口巧舌般弄是非以致軍<lb/>
士不協者斬妄言神鬼夢寐禍福動感吏士者斬竊人<lb/>
貨物為己財奪人首級為己功者斬指麾令出有低眉<lb/>
俛首結舌不應而作難色者斬倔疆使令出言怨上者<lb/>
斬不守禁約髙聲喧笑傍若無人者斬託疾譎病以避<lb/>
艱險扶傷舁死因而欲遁者斬大將與左右偏禆聚議<lb/>
宻事有逼帳屬坦竊聽者斬探敵不的報敵不詳多少<lb/>
<pb n="KR3b0017_WYG_003-18a"/>
失數逺近㒺實者斬司犒掌賞私厚所親故薄所怨以<lb/>
致人心不平者斬刁斗不振更籌失遺號火滅息者斬<lb/>
非犒設而無故致醉狂呼者斬令者將之大柄所謂内<lb/>
畏重刑外無堅敵故不得不重也然臨斬權宜務使三<lb/>
軍心服乃是<lb/>
　　戰機<lb/>
得戰之機者藏形于無遊心于虚故聖人常務静以待<lb/>
敵之有形所以放乎九天之上蟠乎九淵之下以其無<lb/>
<pb n="KR3b0017_WYG_003-18b"/>
形可見也深間不能窺智者不能謀以其無隙可乘也<lb/>
不襲堂堂之陣不擊正正之旗欲待其形之先見也見<lb/>
敵之有形矣乃任我之氣勢或擊其先動或乘其釁生<lb/>
敵將堅壁我則突其未成急趨其可攻敵欲衝我我則<lb/>
絶其必返先備其所從敵長則截之敵亂則惑之敵薄<lb/>
則擊之敵疑則懾之敵恃則奪之敵疏則襲之若驚鳥<lb/>
之忽起若颶風之陡發倐忽上下莫知止遏如雷霆之<lb/>
震擊如暴雨之傾注左右前後莫知所禦是故有風雨<lb/>
<pb n="KR3b0017_WYG_003-19a"/>
之行故能威絶域之民有飛鳥之舉故能服恃固之國<lb/>
有雷電之戰故能獨行而無敵是以善戰者必以盛而<lb/>
乘衰以實而擊虛以疾而掩遲以飽而制饑應之以不<lb/>
窮投之以不測飄飄忽忽莫知所之獨出與獨入莫知<lb/>
所謀其合如雲其變如龍若從天降若出地中猶水之<lb/>
撲火無不息湯之沃雪無不溶既其退也敵不知我之<lb/>
所守其進也敵不知我之所攻且夫水性至柔而能觸<lb/>
崩丘陵性專而觸成也市合脆而能必勝勁敵以死而<lb/>
<pb n="KR3b0017_WYG_003-19b"/>
易生也茍能指士卒之進退如驅羣羊麾偏禆之赴戰<lb/>
如縱鷹犬使其上雲顛而不知其為髙入叢林而不知<lb/>
其為碍蹈重淵而不知其為深者乃可稱將兵<lb/>
深入敵境而無一人動静者必有埋伏絶我歸也須令<lb/>
勁勇為搜捕繼强弩以翼之發輕騎以應之急守糧道<lb/>
設犄角堅整大陣數出竒兵振其先聲為左右逐掠敵<lb/>
若空虛急乘我之機勢地勢相逺彼此力均不可挑戰<lb/>
恐費奔趨之勞敵或有隙必速壓之無使其復備也我<lb/>
<pb n="KR3b0017_WYG_003-20a"/>
可以往彼可以來之地必先居髙通餉其勢乃佚其戰<lb/>
則利孫子謂先處戰地而待敵者佚後處戰地而趨戰<lb/>
者勞所為善戰者能致人而不為人所致尉子謂敵地<lb/>
大而城小者必先收其地城大而地窄者必先攻其城<lb/>
地廣而人寡者則先絶其阨地窄而人衆者則築大堙<lb/>
以臨之故作戰必因地勢之便猝與敵遇乃因地而發<lb/>
令焉而復用其險阻山林水泉丘墓之利也地易逺曠<lb/>
以車騎相因草木䝉蔽以步卒接戰長林茂陵以竒伏<lb/>
<pb n="KR3b0017_WYG_003-20b"/>
迭出深峽隘口止衆用少逾水涉澗益以火弩髙下相<lb/>
懸未可逼近晝多旌旗夜多火鼓風雨雪霧變以笳角<lb/>
以寡擊衆務于隘塞必于暮夜伏于叢茂要于險阻以<lb/>
衆擊寡務于廣漫利于旦辰分守要津絶彼運道若驅<lb/>
水火須知攫後搏前偶際晦㝠必識相機邀襲與敵分<lb/>
險相拒猶當塞谷備衢廣我戰道處山之左急備山之<lb/>
右處山之右急備山之左我地險悖動有掛碍可以往<lb/>
不便于返者當謹我歸路敵若無備分兵擊之敵若有<lb/>
<pb n="KR3b0017_WYG_003-21a"/>
備不可出也壁以武剛隨以踵卒續發哨探宻遣埋伏<lb/>
務得虛實逺近衆寡之情然後可為致勝之策哨探埋<lb/>
伏必選精銳誠實抑非庸卒可使然致勝詭譎情狀萬<lb/>
端若指以山谷䝉翳處伏藏之伏為伏不過㝷常之伏<lb/>
耳是豈能應命于不窮哉故善伏者敵雖巧智無能測<lb/>
識我之所伏也是以用伏之㣲非神化乎兵術者未可<lb/>
與語伏<lb/>
淮南子謂敵躁我静必罷其力敵先我動必觀其形别<lb/>
<pb n="KR3b0017_WYG_003-21b"/>
其邪正以制其命審其所處或極其因敵或反静先出<lb/>
我竒敵謹後節即與推移敵有所積必有所虧敵若左<lb/>
轉覆其右陂故能先弱敵而後戰者費不半而功自倍<lb/>
管子曰不明于敵人之將不先軍也不明于敵人之士<lb/>
不先陣也士卒未附教習未精敵情未得不可以言戰<lb/>
也是故文王不能使不附之民先軫不能戰不教之卒<lb/>
王良造父不能以敝車駕馬疾趨而致逺后羿逄䝉不<lb/>
能以枉矢弱弓射逺而中㣲所以善兵者必使其兵利<lb/>
<pb n="KR3b0017_WYG_003-22a"/>
也甲堅也力治也令信也機得也乃量彼己之勢而後<lb/>
握必勝之權故士卒倚其必勝而自輕鬭魏文矦曰有<lb/>
師甚衆既武且勇皆入險阻右山左水深溝髙壘守以<lb/>
强弩退如山移進如風雨糧食又多難與長守則如之<lb/>
何吳起曰大哉問非車騎之力聖人之謀也能備千乘<lb/>
萬騎兼之徒步分為五軍軍各一衢五軍五衢敵人必<lb/>
惑莫知所加嚴陣堅守以固其兵急行間諜以觀其慮<lb/>
彼聽吾說解而去之不聽吾說斬使焚書分為五戰戰<lb/>
<pb n="KR3b0017_WYG_003-22b"/>
勝勿追不勝疾走如是佯北安行勿鬭一結其前一絶<lb/>
其後兩軍銜枚或左或右而襲其處五軍交至必有其<lb/>
利此擊强之道也臣謂吳起擊强之道乃以五軍交至<lb/>
而必有其利管仲必勝之道乃以卒附教精兵甲堅利<lb/>
而明敵人之情敵人之將敵人之士而後戰也劉安握<lb/>
戰之機乃罷敵力觀敵形因敵勢而與之推移謂先弱<lb/>
敵而後戰者費不半而功自倍三子論兵其竅則一其<lb/>
用則不同耳吳子雄而銳管子重而堅劉子巧而無定<lb/>
<pb n="KR3b0017_WYG_003-23a"/>
巧而無定者談兵者也談兵者每作其形勢難其機權<lb/>
神其應變直欲雄視千古而後已用兵者必盡諸人事<lb/>
慮其垂成觸處機隨故無往而不利所以談兵與用兵<lb/>
之才大異霄壤如能談兵而又必能用者臣不敢不讓<lb/>
管吳也<lb/>
　<lb/>
　<lb/>
　<lb/>
<pb n="KR3b0017_WYG_003-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陣紀卷三<lb/>
</p>
<p>
</p>
  </div>
<div>
<head>陣紀卷四</head> <lb/>
    <p>
<pb n="KR3b0017_WYG_004-1a"/>
欽定四庫全書<lb/>
　陣紀卷四<lb/>
　　　　　　　　　　　　明　何良臣　撰<lb/>
　　摧陷<lb/>
必死不如樂死樂死不如義死義死不如視死如歸夫<lb/>
一人必死足敵十夫十夫必死足敵百夫百夫必死足<lb/>
敵千夫千夫必死足敵萬夫萬夫必死天下莫當况義<lb/>
死者乎設有義死之軰出死固難敵矣百人同心則能<lb/>
<pb n="KR3b0017_WYG_004-1b"/>
陷千人之陣亂千人之伍千人齊力則能覆三軍之衆<lb/>
殺萬人之將萬人并力則四海震驚無敵可向况必死<lb/>
者乎吳子曰有一死賊伏于曠野千人捕之莫不梟視<lb/>
狼顧者何也蓋恐死賊突至奮命傷人所謂一人挺刃<lb/>
萬人避之豈萬人皆不肖也必死與必生之心不同今<lb/>
能使千萬衆之氣如一死賊而誓不俱生則進不可當<lb/>
退不可拒雖有謀者亦難免也故善摧敵之堅陷敵之<lb/>
勢者能使三軍負必死之氣也善用必死之氣者當法<lb/>
<pb n="KR3b0017_WYG_004-2a"/>
諸楊素方諸淮隂考諸竇軌可也素每臨戰必令弱卒<lb/>
赴敵陷陣則已不能陷者悉斬之又令復進不能陷者<lb/>
更悉斬之則將士唯知進退皆死所向無不勝焉信當<lb/>
强敵每置軍于不能退走之地謂無所往矣無所往則<lb/>
知非死戰不能生非疾鬭不能出自是并其力齊其氣<lb/>
奮其命一其死而決之戰軌每赴敵有步將少却者俱<lb/>
斬之㧞隊中小校以代自率鐡騎以殿乃令之曰鼓發<lb/>
有不進者自後殺之士聞鼓聲無不争馳以進鬭所以<lb/>
<pb n="KR3b0017_WYG_004-2b"/>
嚴刑爲作氣之基作氣爲摧陷之本摧陷爲必勝之權<lb/>
故善決戰者必仗諸催陷能摧陷者必振其死氣善作<lb/>
氣者必極其煩刑法曰剛柔皆得地之利也又曰攜手<lb/>
若使一人不得已也死地有特致之者有悞至之者死<lb/>
氣有令作之者有自振之者恐其亂目也禁妖祥之事<lb/>
恐其惑心也去狐疑之思乃焚其貨財忘其生路使人<lb/>
人豎髮裂眥不待命令而皆自爲之戰所以發令之要<lb/>
在必信從作氣之機存乎心巧且兵無常勇亦無常怯<lb/>
<pb n="KR3b0017_WYG_004-3a"/>
氣使之耳氣强則勇氣懦則怯氣勇則戰勝氣怯則戰<lb/>
北勇怯强懦其由甚㣲善作氣者得乎機善用機者決<lb/>
諸勢勢莫為敵所用而我常用敵之勢也氣莫爲敵所奪<lb/>
而我常奪敵之氣也故其攻擊也若迅雷飄風其催陷<lb/>
也若崩潰倒決其搏執也若鷙鳥拏攫使敵莫測我之<lb/>
所以來莫禦我之所忽及吳子謂戰鬭之塲止屍之地<lb/>
是以喻之如坐漏船中伏于燒屋下若能厲氣舎死當<lb/>
敵之鋒則敵之勇者不及怒我智者不及謀我我或反<lb/>
<pb n="KR3b0017_WYG_004-3b"/>
生而敵必死耳所謂必死則生幸生必死能令人之必<lb/>
死者勵士之功也能使令之必從者教戒之法也故曰<lb/>
令以恩信行氣以振作勇又曰士人盡力我雖甚陷不<lb/>
懼<lb/>
　　因勢<lb/>
得機畧者不逼人之窮不攻人之銳不啟人之未及必<lb/>
因其盛而致之弛擊其虚而待其疲取其無備而疾襲<lb/>
其遲是以用兵之術唯因字最妙或因敵之險以爲己<lb/>
<pb n="KR3b0017_WYG_004-4a"/>
固或因敵之謀以爲己計或因其因而復變用其因或<lb/>
審其因而急乘其所因則用因而致勝者不可言窮矣<lb/>
敵雖有智必知其不能逃我之所因也吳子謂占將察<lb/>
才因形用權則不勞而功舉故敵處髙燥不利水草因<lb/>
而困之敵便水草已處卑下因而灌之敵居不便出入<lb/>
艱難糧道逺絶因而凌之敵地廣大食匱兵少四守失<lb/>
隘因而急之敵將貪利忽名可賄可啗上驕下怨可間<lb/>
可離愚昧輕信可懾可誘諠囂不整可薄可欺乘勞附<lb/>
<pb n="KR3b0017_WYG_004-4b"/>
利可襲可擊慮進疑退衆必失依人有歸志將不能禁<lb/>
開險塞易其軍必迷若夫敵人疲怠饑渴驚疑前隊未<lb/>
營後軍未涉偶直晦㝠風雨忽作故可用敵之勢以致<lb/>
勝也我勇且謀士卒死戰進如驟雨發如飄風故可因<lb/>
我之氣以決勝也闕山狹路大阜深澗龍蛇盤磴羊腸<lb/>
狗門險墮飛鳥守在一人故可因地之利以必勝也三<lb/>
者得一敵已挫亡俱得用者所向莫當所以善兵者必<lb/>
因敵而用變也因人而異施也因地而作勢也因情而<lb/>
<pb n="KR3b0017_WYG_004-5a"/>
措形也因制而立法也故曰能者用其自爲用也不能<lb/>
者用其爲己用也用其自爲用則天下莫不可用用其<lb/>
爲己用則所以得者鮮矣<lb/>
舉不輕勢不逆以一匹夫而能施德義協人心信刑賞<lb/>
新政令使人不敢逆其命令而必爲之致用者唯伊尹<lb/>
吕尚孫武穰苴管仲吳起韓信孔明之軰能之且輕舉<lb/>
者必敗也逆勢者必亡也善兵者當窺識數子之不逆<lb/>
勢不輕舉而又能致人于必用之處是得用因之根本<lb/>
<pb n="KR3b0017_WYG_004-5b"/>
矣所謂因人之勢以伐惡則黄帝不能與争威因人之<lb/>
力以決圖則湯武不能與争勝故能得其因而乘其因<lb/>
者則萬軍之將可擒四海之英雄可制也言兵者動輒<lb/>
誇淮隂能驅市人用烏合謂其致勝也有神術焉此不<lb/>
通乎用兵之本甚矣淮隂所處之時有可驅之勢有可<lb/>
合之機故因其時順其勢而鼓舞之迂誤之激烈之率<lb/>
然之死陷之使人無不怒目攘臂齊勇皆戰者何也蓋<lb/>
六國恨秦讐之深萬姓怒秦法之慘嗷然而若焦熱傾<lb/>
<pb n="KR3b0017_WYG_004-6a"/>
焉若苦烈雞犬不相寧貴賤不相憀不獨人之去秦而<lb/>
天亦厭秦久矣忽兵起山東項劉繼峙淮隂適際其時<lb/>
輒握其畧獨開孫子九地之竅乃因勢而驅之握機而<lb/>
致死之是易于啟發耳假使彭黥而亦識此竅則淮隂<lb/>
又未可恃以必能也臣是以知淮隂生于斯世欲廢兵<lb/>
本外節制抗監司驅市合以戰而必勝以攻而必取吾<lb/>
斷未敢爲之許所以因時順勢而利導之者能者之事<lb/>
也悖人逆天而抗時勢者妄者之事也信固得其時順<lb/>
<pb n="KR3b0017_WYG_004-6b"/>
其勢而爲能者之事矣學兵之士當究其事之可否難<lb/>
易幸勿爲豪傑所欺笑焉孫子曰勝可爲也敵衆可使<lb/>
無鬭策之而知得失之計作之而知動静之理形之而<lb/>
知死生之地角之而知有餘不足之處故䇿者欲因其<lb/>
得失也作者欲因其動静也形者欲因其死生也角者<lb/>
欲因其有餘不足也使深間不能窺故因其間而爲我<lb/>
用也智者不能謀故因其謀以爲我計也勇者不能鬭<lb/>
故因其勇以爲我力也所以能因敵轉化用敵于無窮<lb/>
<pb n="KR3b0017_WYG_004-7a"/>
因形措勝用形于不竭<lb/>
　　車戰<lb/>
法曰車與步戰于易則一車能當步卒八十人戰于險<lb/>
則一車能當步卒四十人車與騎戰于易則一車能當<lb/>
十騎戰于險則一車能當六騎大約車用得法十乘能<lb/>
勝千人百乘能當萬人雖曰步不勝騎騎不勝車然有<lb/>
騎無車則一騎不能當一卒也務使步不離車騎不逺<lb/>
轂進退有制循還反覆得用車之法也凡車利結營尤<lb/>
<pb n="KR3b0017_WYG_004-7b"/>
便涉逺宜于廣易陽燥不利于卑濕窪洳所以貴髙而<lb/>
賤下進止須從其道焉其犯堅衆也必先走其雷電繼<lb/>
以小戎急出馳車或突或衝火亂其西弩射其東半騎<lb/>
半徒伏竒從鋒晦㝠不便謹壁勿攻車營被圍急擊有<lb/>
七敵人行伍未定前後未收急出輕車擊之士卒無常<lb/>
旌旗亂動急出武剛擊之不堅行陣人馬縱横急出火<lb/>
車擊之進退疑怯三軍互驚急出弩車擊之逺來亂合<lb/>
暮不能去急出沖車擊之吏貪務掠令不能止急出驍<lb/>
<pb n="KR3b0017_WYG_004-8a"/>
騎擊之敵陣既整輜積又多圍厚不解急出神獸車離<lb/>
合車霹靂車三方擊之出車有制握勢得機敵雖萬匝<lb/>
克之必矣所以欲擋戎馬之衝非車壁不可欲挫戎馬<lb/>
之銳非車擊不可欲逐套衛之衆非車攻不可欲彌隙<lb/>
塞罅而却戎馬之不入非車守不可欲出塞開邊以建<lb/>
不世之業非車行不可然用車之要總不外治力前拒<lb/>
整束步伍而已曠野最宜鹿角曠地則便軍車是以知<lb/>
戰車必不宜少用又烏可以不用爲是耶知節制竒正<lb/>
<pb n="KR3b0017_WYG_004-8b"/>
之用者必不舎是欲應變于倉卒間逺伐于數千里亦<lb/>
不舎是故曰非車無以致逺非車無以行制唯善用車<lb/>
戰者不拘限南北無拘山水無論重輕不泥分合是在<lb/>
用者之何如耳其可以車爲無益于軍用哉<lb/>
　　騎戰<lb/>
騎者軍之伺候便於犇衝利于速鬭踵我敗軍絶彼糧<lb/>
道便擊宼也然頓之則老宜于平易異于險阻林谷陂<lb/>
洳無令自苦是以用騎而必避之道因有八焉敵人佯<lb/>
<pb n="KR3b0017_WYG_004-9a"/>
走反我輕車夾我敵弩騎之致敗一也追北長驅逾險<lb/>
不止竒伏或起直絶我後騎之致敗二也地勢四守陷<lb/>
如天牢往入雖易退不可逃騎之致敗三也茂林叢木<lb/>
大谿深谷馳驟縶縲戰道窘促騎之致敗四也欲進而<lb/>
隘窄難從既出而迂逺難到彼之寡弱可以擊我之衆<lb/>
暴騎之致敗五也大阜在前髙山在後左右夾以阨塞<lb/>
敵處表裏戰必艱難騎之致敗六也既進而不能退隊<lb/>
逺而不能收敵又據我根本扼我陣頭騎之致敗七也<lb/>
<pb n="KR3b0017_WYG_004-9b"/>
沮澤漸洳草穢蕃蔓敵或現隱撲我聚散騎之致敗八<lb/>
也用騎而取勝之法亦有四焉敵人初至未到率然摧<lb/>
其先部擊其左右搗其腹心謂之突沖敵或整治兼有<lb/>
鬭心必謹吾翼騎倐忽往來進如霆震合如風雨揚塵<lb/>
鼓烟令白日昏疑以神獸襍以小戎宻更號令變化不<lb/>
窮謂之術擊敵處平易結陣不固據無險阻卒無戰心<lb/>
當急令驍騎薄獵前後翼擊兩傍斷其糧道以驟襲弛<lb/>
以夜爲晝其心必恐其敗不救謂之乘亂敵暮欲歸無<lb/>
<pb n="KR3b0017_WYG_004-10a"/>
制者其衆必襍令我鐡騎十而爲隊或伏或弛散而星<lb/>
布起如鳥飛繼以毒弩按弓發機敵雖百萬其勢必疲<lb/>
謂之威刦騎戰之機不外乎八險四利而分合聚散猶<lb/>
宜條理然非襍以車徒進退無本終以勢孤恐爲智者<lb/>
所笑故曰輕凌之隊竒伏之隊跳蕩之隊沖突之隊踵<lb/>
軍之隊遊奕之隊者爲其馳驟便捷利于邀擊犇趨而<lb/>
不宜于正守老頓也太公曰騎與步戰于易則一騎能<lb/>
當步卒四人大約十騎走百卒百騎走千人耳唯馬之<lb/>
<pb n="KR3b0017_WYG_004-10b"/>
所處必乘水草之便適饑飽之宜冬欲其温夏欲其涼<lb/>
勤剔毛鬛謹其四下齊其進止慣其犇沖調戢視聽使<lb/>
無驚駭人馬相親然後可使銜轡鞍勒必令完固况馬<lb/>
之爲病不傷於馳逐始末即傷于飲食失宜吳子曰日<lb/>
暮道逺必數上下寧勞于人慎勿勞馬常令有餘備敵<lb/>
覆我能明此者横行天下<lb/>
　　步戰<lb/>
大率步兵先立老營爲守然後分數處以聽指麾因變<lb/>
<pb n="KR3b0017_WYG_004-11a"/>
竒正雖襍騎隊出戰亦必迭更迭更之術叠陣法也故<lb/>
進必輕凌退必持重變化率然乃得用步之要其次務<lb/>
險其次務隘務險隘者握用寡之機也法曰步兵不能<lb/>
當車騎之蹂躪必依丘陵險阻以爲固廣易則用拒馬<lb/>
扶胥劍刃蒺藜倘一時拒馬不便即伐木爲鹿角營守<lb/>
者爲駐隊戰者爲鋒隊鎗筅鐮牌因勢而出布伏突竒<lb/>
必火必弩若能稍間車騎變以烏雲動即令人無措故<lb/>
教步戰之法起號即陣舉號即戰變號即易竒正臨戰<lb/>
<pb n="KR3b0017_WYG_004-11b"/>
而忘教習者斬之過險而畏進趨者斬之偶值形勢險<lb/>
阻須因地而爲方圓曲直銳之營以自持也只莫失于<lb/>
積卒握竒之㫖如韓淮隂之用死地李嗣源之救幽州<lb/>
張睢陽之用聚散掩擊岳武穆之野戰更番楊素之立<lb/>
陷陣令李藥師之作六花營吳璘之用三叠法戚繼光<lb/>
之變鴛鴦勢俱當爲步戰之紀而臣之連環因之二圖<lb/>
間以車騎亦可謂之有制然喊聲欲齊而震鼓聲欲重<lb/>
而沉戰氣欲揚而銳死心欲必而剛藝必求其精練兵<lb/>
<pb n="KR3b0017_WYG_004-12a"/>
必襍以短長司馬法曰兵不襍則不利故長兵以衛短<lb/>
兵以守太長則難犯太短則不及太輕則銳銳則易亂<lb/>
太重則鈍鈍則不濟學者能因其機適其宜而通變之<lb/>
是得步戰之妙步兵抵暮須列布城設拒馬環儲胥以<lb/>
爲營壁伍隊長旗上宜懸鐡線燈籠燈外有罩罩以油<lb/>
布爲之或便夜徙抑備襲偷如舉號罩起一望盡爲火<lb/>
城敵雖有見亦必驚悚其傳箭支更又在因時立制但<lb/>
夜營以至静至幽爲本<lb/>
<pb n="KR3b0017_WYG_004-12b"/>
　　水戰<lb/>
江上之戰必處上㳺水上之禦宜柵中流或因風縱火<lb/>
或因霪用灌或囊沙決隄或順逆故用毋自處不便毋<lb/>
自當逆風舟宜完而施轉便器宜捷而火弩先分更宜<lb/>
速栅寨唯堅旗幟須多張而數變戰士須輕佻而素練<lb/>
此水戰之機也將須達其機審其利不得其利必爲所<lb/>
害也故處水之軍絶水必逺水客絶水而來勿迎之于<lb/>
水内欲戰者無附于水而逆敵無自處于下而當客所<lb/>
<pb n="KR3b0017_WYG_004-13a"/>
以視其據隘察其所來凡與敵遇于大水之澤且止其<lb/>
旁急令登髙瞭望必揣水情得其廣狹淺深乃可決策<lb/>
敵若涉水半渡薄擊我不欲戰拒水阻之我必欲戰故<lb/>
去水稍逺上雨水沫至我欲涉者必待其定也敵船鼔<lb/>
躁而矢石不交者兵器必少也敵鼔促急而徐疾失度<lb/>
者衆心疑懼也敵令小舟往來不定者必有謀議也敵<lb/>
既進而復退者探而欲襲也敵泊而揚㠶者欲出我不<lb/>
意也敵火夜明喧呼不絶者恐而少備也敵火數明寂<lb/>
<pb n="KR3b0017_WYG_004-13b"/>
静無聲者治器欲戰不戰即走也敵近村落而不登刼<lb/>
者必有所怯也敵未困窮而求降請縛者必有所圖也<lb/>
他如敵鼓無韻爲僞聲敵兵不動爲偶勢此庸將之所<lb/>
不籌而智者必反其所計<lb/>
習水戰之令臨汛官兵無得脫衣夜卧無得擅離本船<lb/>
凢角掌一號炮响一聲擂鼓一通吏士皆嚴肅器具聽<lb/>
令而去角掌二號炮放二聲擂鼓二通吏士各就本部<lb/>
旗旛魚貫擺列角掌三號炮放三聲擂鼓三通大小戰<lb/>
<pb n="KR3b0017_WYG_004-14a"/>
船依次進發左右前後毋得攙越臨戰而忘教習號令<lb/>
者誅之遲行緩到及退縮不至者斬其捕盜遇淺稽遲<lb/>
者斬其扳招手雖先到而不直射敵船或傍擦及使風<lb/>
不正者斬其舵工繚手前船與敵交鋒而諸船不助致<lb/>
敵突走或陷先戰之船者旁觀後到捕盜船工俱斬之<lb/>
敵船故棄物件于水兵士戀于撈取而不追戰許捕盜<lb/>
割其耳回兵之日誅之同船隱者連坐一船勝敵而諸<lb/>
船攢擠爭功不務分投追殺者以軍法治其捕盜同力<lb/>
<pb n="KR3b0017_WYG_004-14b"/>
勝者不在令内也<lb/>
洋海之戰所慮風濤不時及慮迷失向往當斗建爲正<lb/>
加四時之知識進退矣或昏晦之際則以指南車子午<lb/>
針分其南北故處水上之占驗與諸占家稍異者似宜<lb/>
記之如日暈主風月暈主雨風雨必從暈缺處來星光<lb/>
閃爍不定及雲起四下散如烟霧者皆主大風雲若車<lb/>
形及海猪亂起發風必猛東風急而雲起愈急者必雨<lb/>
最難晴夏秋之際海沙雲起即有颶風霪雨水際靛青<lb/>
<pb n="KR3b0017_WYG_004-15a"/>
色風雨連朝夕水面浮黑灰風雨時下來海燕成羣飛<lb/>
白肚主風黑肚雨日沒後起胭脂紅及雲若魚鱗者皆<lb/>
主不風即雨也单日起風单日止雙日起風雙日止風<lb/>
起早晩和須防來日多晝起之風慮其久夜起之風防<lb/>
其暴夜聞九逍遥鳥叫一聲風二聲雨三聲四聲斷風<lb/>
雨蝦籠得鯉魚風雨作不止水蛇蟠在青蘆梢大水直<lb/>
至蛇蟠處望上水稍慢望下水即至<lb/>
　　火戰<lb/>
<pb n="KR3b0017_WYG_004-15b"/>
唯善用水火者有震天之威故力不費而功倍之法曰<lb/>
行火必有因烟火必素具因者因天時之燥因敵處之<lb/>
荒蕪也具者具我之火器無所不備于軍中也若得其<lb/>
天時值敵之所處乃用我之所素具是以用火之法攷<lb/>
時審日必得其風順縱烟塵必取其便發火自幽致敵<lb/>
無救絶守去路勿令其逃如自犯火覆地雷霹靂火轟<lb/>
山砲之類悉皆神擊所謂發一機以殺百萬者也此雖<lb/>
出塞之天兵而亦守邊之秘事然中國之用又無往不<lb/>
<pb n="KR3b0017_WYG_004-16a"/>
宜如古之名將雄戰勢大戰功使敵無所措備無所抵<lb/>
抗者實無出于水火之利也故火器有陸用有水用有<lb/>
戰用有守用有伏用之不同火製有飛火烈火法火毒<lb/>
火神火之各異其勢在火其機在器孫子謂月在箕壁<lb/>
翼軫爲風起之日用亦無可據驗能乘天燥復得地機<lb/>
發其上風火具必務神巧便可稱善用火戰者矣若只<lb/>
拘孫子五火四宿未可謂其得火之用也火之最難其<lb/>
法者在種火走線如地雷埋地數尺逺廣數里水雷入<lb/>
<pb n="KR3b0017_WYG_004-16b"/>
水丈餘沉伏港汊但藥線入土即潮入水即爛又烏能<lb/>
旬日數月之不濕耶火機一動而即發之耶况竹筒油<lb/>
蠟之類悉不能擋水此非巧過李載者不得其秘也其<lb/>
燒積燔營放箭打砲不過是遲速便滯宜與不宜巧法<lb/>
手法耳何足道哉所以善製火者有不傳之秘善用火<lb/>
者有心得之巧凡火發于内則早應之于外萬一火發<lb/>
于外者又當隨時應之無待于内發也火發而敵不動<lb/>
者必有恃也或空營也宜少待勿攻看其火勢内外極<lb/>
<pb n="KR3b0017_WYG_004-17a"/>
盛亂則從之静則自避如我入敵境偶經蓊蔚之所又<lb/>
在燥時且值暮矣必先削去營前最茂設若燔我上風<lb/>
當令我軍寂然不動亦以火燒營前之草使兩火相遇<lb/>
草盡火滅彼見火發而我軍安静疑不敢進懼而必驚<lb/>
驚而必退急令毒弩神器按黑伏于必由之路授以宻<lb/>
號八面角起鼓躁亂擊使敵莫知所逃是謂以敵火而<lb/>
反其敵用者耳<lb/>
　　夜戰<lb/>
<pb n="KR3b0017_WYG_004-17b"/>
夜戰之法或伏或邀或聚或散發號即行起砲便戰金<lb/>
之而止鼓之而進掌號隊分吹角陣變務于精少必得<lb/>
鄉導益以火鼔亂敵部伍一徐一疾動静安機敵莫知<lb/>
我之去處亦莫識我之分移敵如静固故致其疲敵將<lb/>
亂躁直入不疑凡夜以車爲壁以步爲守以騎爲候籌<lb/>
箭暗支燈炬有製須素令各卒熟認本營隊伍字號設<lb/>
或進退各分忽然舉火則辨别明如白晝錯悞者斬之<lb/>
須慮大風暴雨忽作故陣于爽塏以防水沖急出候騎<lb/>
<pb n="KR3b0017_WYG_004-18a"/>
嚴備掩襲及觀道路險易之情敵人必走之徑若與對<lb/>
壘或去營百步每燃火數堆暗地可見敵之向往風雨<lb/>
則以松節纜把爲之設欲遷移預立空營數處營外各<lb/>
有伏也大抵夜營宜静在智者必息火鼔及所防備之<lb/>
策又無處不周匝耳古之名將驍雄每務夜擊謂其銳<lb/>
寡可以破堅衆疑伏足以懾方張所以用兵之妙妙在<lb/>
夜戰然夜戰之卒非亡命不可也非神術不可也非積<lb/>
盜不可也非强梁無賴不可也將非驍悍不可也非果<lb/>
<pb n="KR3b0017_WYG_004-18b"/>
敢不可也非變通不可也非絶技潑膽不可也能識是<lb/>
機握是竅敵之勇也無所恃其勇敵之固也無所恃其<lb/>
固敵之衆也無所恃其衆風亦可進雨亦可馳㝠亦無<lb/>
碍晦亦自宜其制勝也必使敵之無以逆料抑使敵之<lb/>
無所不疑<lb/>
　　山林澤谷之戰<lb/>
孫子曰處山之軍絶山依谷視望處髙無登戰壟又曰<lb/>
養生處實軍無百疾大抵好髙而惡下貴陽而賤隂也<lb/>
<pb n="KR3b0017_WYG_004-19a"/>
所以山戰宜居髙阜近水草通粮道握形勢以便擊刺<lb/>
故山上之戰不仰其髙焉凡屯于髙山而四面受敵者<lb/>
爲戰隆則爲敵所棲矣屯于中窊而四面山髙者爲天<lb/>
井則爲敵所困矣在智者故不爲人所羈棲亦不爲敵<lb/>
所圍困前後險峻山水深大之處爲絶澗周迴險阻急<lb/>
難退出者爲天牢草木䝉宻不便驅馳者爲天羅泥途<lb/>
坑阱車騎陷沒者爲天陷兩山相夾澗道迫狹一人守<lb/>
之萬夫難越者爲天隙行軍遇此必急去而逺敵若遭<lb/>
<pb n="KR3b0017_WYG_004-19b"/>
之相機絶擊兩山夾近者爲隘形我若先居必須塞滿<lb/>
隘口作陣列勢以待若敵先盈塞陣而待我不可從之<lb/>
如隘處未盈行列未就急擊勿疑太公有林戰之法以<lb/>
弓弩爲表㦸楯爲裏矛㦸相與爲伍樹木疎處戰車居<lb/>
前以騎爲輔更戰更息各按其部臣謂林戰則車戰必<lb/>
爲之困矣矛㦸又何能施之必須速謹出入各奮短兵<lb/>
斬木開道便利我行毒弩烈火迭進互更審向察道妙<lb/>
在晦㝠左右前後逺索敵情半伏半擊獷猤騰凌敵雖<lb/>
<pb n="KR3b0017_WYG_004-20a"/>
有見莫得我形故林戰與叢戰相侔而利害相半也軍<lb/>
絶以爲當避茍或遇之勝在人耳晝益旌旗旛夜益笳<lb/>
鼓無慮其强必威其火法曰處斥澤之軍惟絶斥澤亟<lb/>
去無留若交軍于斥澤之中必依水草而背衆樹臣謂<lb/>
若交兵于斥澤則勝負未可知也莫如翼出驍騎展開<lb/>
道衢整陣結伍且戰且行必謹遊殿以備敵情敵若强<lb/>
梁急據髙阜兩軍角之必有利路其堅舎環龜之說未<lb/>
可即處地狹山髙左右壁陡率與敵遇兩不便走故彼<lb/>
<pb n="KR3b0017_WYG_004-20b"/>
不能來我不得往吳起謂之谷戰雖衆不能用也須巧<lb/>
設伏竒利在急出選我輕足之卒以登髙陵必死之士<lb/>
以開前徑或分車步四旁伏定敵必堅守營陣不敢輕<lb/>
爲進止乃急出旌旛移營谷外半隠半出更畨挑之且<lb/>
擊且擄總以驍騎列彊弩而衝接短兵而鬭臣謂行軍<lb/>
而值山林澤谷險阻是爲伏奸之地控制之所須疾過<lb/>
无緩設或陡然遇敵必觀其治亂而擊之也如不可擊<lb/>
只能謹我部伍齊我進退敵便不能爲我亂耳兵法以<lb/>
<pb n="KR3b0017_WYG_004-21a"/>
處陸之軍右當背乎髙阜死地當在軍前生地當在軍<lb/>
後然亦有故置死地于軍後者又曰丘陵隄防必處其<lb/>
陽而右背之是太鑿矣唯善兵者自不拘執何也蓋精<lb/>
銳之兵勢不可禦其鎮静如山林其流利如江漢其威<lb/>
烈如雷霆雖歴羊腸過鋸齒緣髙山入深谷涉大澤渡<lb/>
重淵而亦必不敗者則人人无不騰凌張膽一絶乎疑<lb/>
慮堂堂然決戰而去所謂致之死地亦勝也致之險地<lb/>
亦勝也致之陷地亦勝也不能用兵者雖處生地亦必<lb/>
<pb n="KR3b0017_WYG_004-21b"/>
死之雖處安地亦必危之雖處勝地亦必敗之何也人<lb/>
事之不齊所致耳故曰天時不如地利地利不如人和<lb/>
唯能盡諸人事者自得地利之用自合天時之宜<lb/>
　　風雨雪霧之戰<lb/>
風雨雪霧之際最難用兵此智者之所深畏而勇者之<lb/>
所怯出也唯能握其機而善克其事者又在此際爲必<lb/>
勝何也疾風暴雨之時人皆爲我不能戰大雪重霧之<lb/>
際人皆爲我不能攻其備自弛其心必懈若乃克其事<lb/>
<pb n="KR3b0017_WYG_004-22a"/>
握其機斟酌以致勝之畧闔闢以必勝之權懸千黄金<lb/>
萬户爵而復信之以必死之刑而故置之以必死之地<lb/>
所以率衆寡而衆寡用命馳强弱而强弱一心赴必死<lb/>
而必死无畏自是而一當百也以一而當百則无不可<lb/>
勝者矣但今之時將无能致此術耳人言戚繼光能之<lb/>
臣每究其浙閩用兵方畧不過稍識其毫末若謂其能<lb/>
集古名將之大成應機宜以不測則臣未敢以心許之<lb/>
也所謂用兵之勢如轉圜決勝之機如發弩謂圜者无<lb/>
<pb n="KR3b0017_WYG_004-22b"/>
一定之方弩者有抹電之迅然又不可无一定之主抑<lb/>
未可以必迅者爲之機是在智者隨時變化應命于不<lb/>
窮也如營陣定而雨不止馬沒蹄車陷軸步䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>滯進<lb/>
退妨馳逐此士卒之灾也其死生呼吸係乎能將是以<lb/>
安營必得髙燥先濬水渠必守界道者正防有此方進<lb/>
戰而當地險又值怪風陡作淫雨如傾飛沙障天怒霆<lb/>
奪魄此鬭戰之灾也其霎時勝敗務在得機故風順當<lb/>
縱火驟進乘勢搗之風逆須劄定陣基以待迫我嚴令<lb/>
<pb n="KR3b0017_WYG_004-23a"/>
固壘止衆勿進此亦用寡之時也俟天變少間審勢相<lb/>
機敵若備嚴謹守勿出如我治彼亂以輕銳撓之而大<lb/>
陣不得妄動也敵或順勢迫我須令驍騎先馳徑道從<lb/>
夜焚燬其積聚撲殺其老幼敵見根本有失勢必退崩<lb/>
取亂擊之此其大概也如山寇海夷并中國之盜慣在<lb/>
颶風忽作淫雨不止重霧不開大雪深厚之際以爲得<lb/>
志何也蓋南軍守以木寨戰以散卒陣无壁車出无候<lb/>
騎以脆弱步兵遭此天變自顧且不暇何能遍守險阻<lb/>
<pb n="KR3b0017_WYG_004-23b"/>
設若預備少疎寇必乘疎掩懈猿扳蟻附而入焉况道<lb/>
路素知入即得志不已也北兵之來闗鄙重隔而聲息<lb/>
先聞一當雨雪不便長驅猶易爲防戒耳唯大風重霧<lb/>
亦其乘勢伏昧拆牆奪險時也善守者自宜識之然亦<lb/>
有因其時反其勢以致勝者故曰能握其機而善克其<lb/>
事者又在此際為必勝<lb/>
　<lb/>
　陣紀卷四<lb/>
</p>
<p>
</p>
  </div></body>
</text>\m</TEI>
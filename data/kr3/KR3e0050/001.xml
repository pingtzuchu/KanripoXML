<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>保命集卷上</head> <lb/>
    <p>
<pb n="KR3e0050_WYG_001-1a"/>
欽定四庫全書<lb/>
　保命集卷上<lb/>
　　　　　　　　　　　　金　張元素　撰<lb/>
　　原道第一<lb/>
經曰觀天之道執天之行盡矣盖天一而地二北辨而<lb/>
南交入精神之運以行矣擬之於象則水火也畫之於<lb/>
卦則坎離也兩者相須彌滿六合物物得之况於人乎<lb/>
盖精神生於道者也是以上古真人把握萬象仰觀日<lb/>
<pb n="KR3e0050_WYG_001-1b"/>
月呼吸元氣運氣流精脱骨換形執天機而行六氣分<lb/>
地紀而運五行食乳飲血省約儉育日夜流光獨立守<lb/>
神肌肉若一故能夀比天地無有終時此其道生之要<lb/>
也夫道者能却老而全形身安而無疾夫水火用法象<lb/>
也坎離交言變也萬億之書故以水為命以火為性土<lb/>
為人人為主性命者也是以主性命者在乎人去性命<lb/>
者亦在乎人何則脩短夀夭皆自人為故經曰精神内<lb/>
守病安從來又曰務快其心逆於生樂所以然者性命<lb/>
<pb n="KR3e0050_WYG_001-2a"/>
在乎人故人受天地之氣以化生性命也是知形者生<lb/>
之舎也氣者生之元也神者生之制也形以氣充氣耗<lb/>
形病神依氣位氣納神存修真之士法於隂陽和於術<lb/>
數持滿御神專氣抱一以神為車以氣為馬神氣相合<lb/>
可以長生故曰精有主氣有元呼吸元氣合於自然此<lb/>
之謂也智者明乎此理吹嘘呼吸吐故納新熊經鳥伸<lb/>
導引按蹻所以調其氣也平氣定息握固凝想神宫内<lb/>
視五臟昭徹所以守其氣也法則天地順理隂陽交媾<lb/>
<pb n="KR3e0050_WYG_001-2b"/>
坎離濟用水火所以交其氣也神水華池含虚皷漱通<lb/>
行榮衞入於元宫溉五臟也服氣於朝閉息於暮陽不<lb/>
欲迭隂不欲覆鍊隂陽也以至起居適早晏出處協時<lb/>
令忍怒以全隂抑喜以全陽泥丸欲多櫛天皷欲常鳴<lb/>
形欲常鑑津欲常咽體欲常運食欲常少眼者身之鑑<lb/>
也常居欲頻修耳者體之牖也城郭欲頻治面者神之<lb/>
庭也神不欲覆髪者腦之華也腦不欲減體者精之元<lb/>
也精不欲竭眀者身之寳也眀不欲耗補㵼六腑陶鍊<lb/>
<pb n="KR3e0050_WYG_001-3a"/>
五精可以固形可以全生此皆修真之要道也故修真<lb/>
之要者水火欲其相濟土金欲其相養是以全生之術<lb/>
形氣貴乎安安則有倫而不亂精身貴乎保保則有要<lb/>
而不耗故保而養之初不離於形氣精神及其至也可<lb/>
以通神明之出神明之出皆在於心獨不觀心為君主<lb/>
之官得所養則血脈之氣王而不衰生之本無得而摇<lb/>
也神之變無得而測也腎為作強之官得所養則骨髓<lb/>
之氣榮而不枯蟄封藏之本無得而傾也精之處無得<lb/>
<pb n="KR3e0050_WYG_001-3b"/>
而奪也夫一身之間心居而守正腎下而立始精神之<lb/>
居此宫不可太勞亦不可太竭故精太勞則竭其屬在<lb/>
腎可以專嗇之也神太用則勞其藏在心靜以養之唯<lb/>
靜專然後可以内守故昧者不知於此欲拂自然之理<lb/>
謬為求補之術是以偽勝真以人助天其可得乎<lb/>
　　原脈第二<lb/>
道之渾淪莫知其源然至道無言非立言無以眀其理<lb/>
大象無形非立象無以測其奥道象之妙非言不明嘗<lb/>
<pb n="KR3e0050_WYG_001-4a"/>
試原之脈者何也非氣非血動而不息榮行脈中衞行<lb/>
脈外經曰脈者血之府也自素問而下迄至於今經所<lb/>
不載無傳記而莫聞其名焉然而𤣥機奥妙聖意幽微<lb/>
雖英俊明哲之士非輕易可得而悟也夫脈者果何物<lb/>
乎脈者有三名一曰命之本二曰氣之神三曰形之道<lb/>
經所謂天和者是也至於折一支瞽二目亦不為害生<lb/>
而脈不可須臾失失則絶命害生矣經曰春弦<hi>一曰長</hi>夏<lb/>
洪<hi>一口鈎</hi>秋毛<hi>一曰/濇</hi>冬石<hi>一曰沉</hi>此言正脈同天真造化之<lb/>
<pb n="KR3e0050_WYG_001-4b"/>
元氣也廵於春夏秋冬木火金水之位生長收藏叅和<lb/>
相應故稟二儀而生不離於氣故脈有生死之驗經曰<lb/>
脈者血之腑也如世之京都州縣有公府廨署也國因<lb/>
置者所以禁小人為非道也公府不立則善者無以伸<lb/>
其枉惡者無以罰其罪邪正混同賢愚雜處而亂之根<lb/>
也經曰五運隂陽者天地之道也萬物之綱紀變化之<lb/>
父母生殺之本始神明之府也既隂陽為神明之府脈<lb/>
為血之府而明可見焉血之無脈不得循其經絡部分<lb/>
<pb n="KR3e0050_WYG_001-5a"/>
周流於身滂流奔廹或散或聚氣之無脈不能行其筋<lb/>
骨臓腑上下或暴或蹶故經曰出入廢則神機化滅升<lb/>
降息則氣立孤危故氣化則物生氣變則物易氣盛則<lb/>
物壯氣弱則物衰氣絶則物死氣正則物和氣亂則物<lb/>
病皆隨氣之盛衰而為變化也脈字者從肉從永從<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>
從血四肢百骸得此真元之氣血肉筋骨𤓰髮榮茂可<lb/>
以倚憑而能生長也長久永固之道故從肉從水者是<lb/>
也從<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>從血者廵之如水分流而布遍周身無所不通<lb/>
<pb n="KR3e0050_WYG_001-5b"/>
也釋名曰脈幕也如幔幕之遮覆也幕絡一體之形<lb/>
導太一真元之氣也元氣者在氣非寒非熱非暖非凉<lb/>
在脈者非長非鈎非濇非沉不為氣而浮沉不為血而<lb/>
流停乃沖和自然之氣也故春溫夏熱秋涼冬寒所以<lb/>
然者為元氣動而不息廵於四方木火金水之位溫凉<lb/>
寒暑之化生生相續新新不停日月更出四序迭遷脈<lb/>
不為息故人有身形之後五藏既生身中元氣即生焉<lb/>
故春弦夏洪秋毛冬石此四時之氣也而脈者乃在其<lb/>
<pb n="KR3e0050_WYG_001-6a"/>
中矣道德經曰視之不見聴之不聞搏之不得迎之不見<lb/>
其首隨之不見其後此如脈之謂也又云埏埴以為器<lb/>
當其無有器之用故有之以為利無之以為用又曰吾<lb/>
不知其名字之曰道強為之名曰大斯立脈之名之本意<lb/>
也故道者萬物之奥脈者百骸之靈奥靈之妙其道乃<lb/>
同元氣者無器不有無所不至血因此而行氣因此而<lb/>
生故榮行脈中衞行脈外瞻之在前忽焉在後而不匱<lb/>
者皆由於脈也分而言之曰氣曰血曰脈統而言之惟<lb/>
<pb n="KR3e0050_WYG_001-6b"/>
脈運行血氣而已故經曰血氣者人之神不可不謹養<lb/>
也隂陽别論曰所謂陽者胃脘之陽也此陽者言脈也<lb/>
胃者土也脈乃天真造化之元氣也若土無氣何以生<lb/>
長收藏若氣無土何以養化萬物是無生滅也以平人<lb/>
之氣常稟於胃正理論曰穀入於胃脈道乃生隂陽交<lb/>
㑹胃和脈行人稟天地之候故春胃微弦曰平但弦而<lb/>
無胃曰死夏胃微鈎曰平但鈎而無胃曰死長夏微耎<lb/>
曰平但弱而無胃曰死秋胃微毛曰平但毛而無胃曰<lb/>
<pb n="KR3e0050_WYG_001-7a"/>
死冬胃微石曰平但石而無胃曰死隂者真藏也見則<lb/>
為敗敗則必死五藏為隂肝脈至中而無外急如循刀<lb/>
刃責責然如按琴絃心脈至堅而摶如循薏苡仁累累<lb/>
然肺脈至大而虚如毛羽中人皮膚腎脈至摶而絶如<lb/>
以指彈石辟辟然脾脈弱而乍數乍踈夫如此脈者皆<lb/>
為藏脈而獨見而無胃脈五藏皆至懸絶而死故經曰<lb/>
别於陽者知病忌時别於隂者知生死之期故人性候<lb/>
躁急懁促遲緩耎弱長短大小皮堅肉厚各隨其狀而<lb/>
<pb n="KR3e0050_WYG_001-7b"/>
脈應之常以一息四至為準者言呼出心與肺吸入腎<lb/>
與肝五者胃兼主四旁在呼吸之間也數則為熱遲則<lb/>
為寒如天之春秋二分隂陽兩停晝夜各得五十度自<lb/>
此添一遭則熱減一遭則寒脈之妙道從此可知矣或<lb/>
如散葉或如然薪或如丸泥或如絲縷或如湧泉或如<lb/>
土頽或如偃刀或如轉索或如遊魚假使千變萬化若<lb/>
失常者乃真元之氣離絶五臓六腑不相管轄如喪家<lb/>
之狗元氣散失而命絶矣經曰積陽為天積隂為地陽<lb/>
<pb n="KR3e0050_WYG_001-8a"/>
化氣隂成形此言一氣判而清濁分也元氣者天地之<lb/>
本天和者血氣之根華陀云脈者謂血氣之先也孔子<lb/>
曰天不言而四時行焉百物生焉而脈亦如之又經曰<lb/>
自古通天者生之本皆通乎天氣也通天者謂通元氣<lb/>
天真也然形體者假天地之氣而生故奉生之氣通計<lb/>
於天稟受隂陽而為根本天地合氣命之曰人天氣不<lb/>
絶真靈内屬動靜變化悉與天通易云乾坤成列而易<lb/>
立乎其中矣故天地之體得易而後生天地之化得易<lb/>
<pb n="KR3e0050_WYG_001-8b"/>
而後成故陽用事則春生夏長隂用事則秋收冬藏寒<lb/>
往則暑來暑往則寒來始而終之終而復始天地之化<lb/>
也而易也黙然於其間而使其四序各因時而成功至<lb/>
於寒不陵暑暑不奪寒無愆陽伏隂之變而不至於大<lb/>
肅大温故萬物各得其沖氣之和然後不為過而皆<lb/>
中節也道徳經曰萬物負隂而抱陽沖氣以為和百姓日<lb/>
用而不知斯脈之道也故脈不得獨浮沉獨大小獨盛<lb/>
衰獨隂陽須可沉中有浮浮中有沉大中有小小中有<lb/>
<pb n="KR3e0050_WYG_001-9a"/>
大盛中有衰衰中有盛隂中有陽陽中有隂充塞一身<lb/>
之中盈溢百骸之内無經絡不有無氣血不至養筋骨<lb/>
毛髪堅壯膩澤非心非腎非肝非脾五藏之盛真氣固<lb/>
密不為邪傷若憂愁思慮飢飽勞逸風雨寒暑大驚卒<lb/>
恐真氣耗亂血氣分離為病之本噫夫萬物之中五常<lb/>
皆備審脈之道而何獨無五常備邪夫仁固衞一身充<lb/>
盈五藏四肢百骸皆得榮養無沖和之氣獨真藏脈見<lb/>
則死矣生則不見死則脈見好生惡死此仁之謂也分<lb/>
<pb n="KR3e0050_WYG_001-9b"/>
布軀體和調氣血貴之在頭目耳鼻賤之在蹠臋隂纂<lb/>
不得上而有不得下而無無所不施無所不至此義之<lb/>
謂也長人脈長短人脈短肥人脈沉瘦人脈浮大人脈<lb/>
壯小人脈弱若長人短短人長肥人浮瘦人沉大人弱<lb/>
小人壯夫如此者皆不中理而為病此禮之謂也見在<lb/>
寸則上病見在闗則中病見在尺則下病五藏有疾各<lb/>
有部分而脈出見不為潜藏伏匿一一得察有餘不足<lb/>
而愈其病此智之謂也春弦夏洪秋毛冬石太陽之至<lb/>
<pb n="KR3e0050_WYG_001-10a"/>
其脈沉太隂之至其脈大而長少隂之至其脈鈎陽明<lb/>
之至其脈濇而短少陽之至其脈浮厥隂之至其脈弦<lb/>
四序不失其期六氣為常準者此信之謂也非探賾索<lb/>
隠鈎深致逺學貫天人旁通物理者未能達於此矣<lb/>
　　攝生論第三<lb/>
論曰内經謂法於隂陽和於術數飲食有節起居有常<lb/>
不妄作勞故能形與神俱而盡終其天年度百嵗乃去<lb/>
今時之人不然也以酒為漿以妄為常醉以入房以欲<lb/>
<pb n="KR3e0050_WYG_001-10b"/>
竭其精以耗散其真不知持滿不時御神務快其心逆<lb/>
於生樂起居無節故半百而衰也且飲食起居乃人生<lb/>
日用之法縱恣不能知節而欲傳精神服天氣者不亦<lb/>
難乎又經曰飲食自倍腸胃乃傷起居如驚神氣乃浮<lb/>
是以聖人春木旺以膏香助脾夏火旺以膏臊助肺金<lb/>
用事膳膏腥以助肝水用事膳膏膻以助心所謂因其<lb/>
不勝而助之也故食飲之常保其生之要者五穀五果<lb/>
五畜五菜也脾胃待此而倉廩備三焦待此而道路通<lb/>
<pb n="KR3e0050_WYG_001-11a"/>
榮衞待此以清以濁筋骨待此以柔以正故經云盖五<lb/>
味相濟斯無五宫之傷所以養其形也雖五味為之養<lb/>
形若味過於酸肝氣以津脾氣乃絶味過於醎大骨氣<lb/>
勞短肌心氣抑味過於甘心氣喘滿色黑腎氣不衝味<lb/>
過於苦脾氣不濡胃氣乃厚味過於辛筋骨沮弛精神<lb/>
乃失所謂失五味之常而損其形也王注曰味有倫緣<lb/>
臟有偏絶此之謂也飲食者養其形起居者調其神是<lb/>
以聖人春三月夜卧早起被髮緩形見於發生之時且<lb/>
<pb n="KR3e0050_WYG_001-11b"/>
曰以使志生夏三月夜卧早起無厭於日見於蕃秀之<lb/>
時且曰使志無怒使氣得泄秋三月早卧早起與鷄俱<lb/>
興見於容平之時收斂神氣且曰使志安寧以應秋氣<lb/>
冬三月早卧晩起去寒就溫見於閉藏之時且曰使志<lb/>
若伏若匿若有私意若已有得此順生長收藏之道春<lb/>
夏養陽秋冬養隂順四時起居法所以調其神也經所<lb/>
謂逆於春氣則少陽不生肝氣内變逆於夏氣則太陽<lb/>
不長心氣内涸逆於秋氣則太隂不收肺氣焦滿逆於<lb/>
<pb n="KR3e0050_WYG_001-12a"/>
冬氣則少隂不藏腎氣獨沉此失四時之氣所以傷其<lb/>
神也智者順四時不逆隂陽之道而不失五味損益之<lb/>
理故形與神俱久矣乃盡其天年而去與夫務快其心<lb/>
逆於生樂者何足與語此道哉故聖人行之賢者佩之<lb/>
豈虚語哉<lb/>
　　隂陽論第四<lb/>
論曰天地者隂陽之本也隂陽者天地之道也萬物之<lb/>
綱紀變化之父母生殺之本始神明之府也故隂陽不<lb/>
<pb n="KR3e0050_WYG_001-12b"/>
測謂之神神用無方謂之聖儻不如此以為天自運乎<lb/>
地自處乎豈足以語造化之全功哉大哉乾元萬物資<lb/>
始至哉坤元萬物資生所以天為陽地為隂水為隂火<lb/>
為陽隂陽者男女之血氣水火者隂陽之徴兆惟水火<lb/>
既濟血氣變革然後剛柔有體而形質立焉經所謂天<lb/>
覆地載萬物悉備莫貴於人人禀天地之氣生四時之<lb/>
法成故人生於地懸命於天人生有形不離隂陽盖人<lb/>
居天之下地之上氣交之中不明隂陽而望延年未之<lb/>
<pb n="KR3e0050_WYG_001-13a"/>
有也何則蒼天之氣不得無常也氣之不襲是謂非常<lb/>
非常則變矣王注曰且蒼天布氣尚不越於五行人在<lb/>
氣中豈不應於天道左傳曰違天不祥繫辭云一隂一<lb/>
陽之謂道老子曰萬物負隂而抱陽故偏隂陽謂之疾<lb/>
夫言一身之中外為陽内為隂氣為陽血為隂背為陽<lb/>
腹為隂府為陽藏為隂肝心脾肺腎五藏皆為隂膽胃<lb/>
大小腸膀胱三焦六府皆為陽盖陽中有隂隂中有陽<lb/>
豈偏枯而為道哉經所謂治心病必求其本者是明隂<lb/>
<pb n="KR3e0050_WYG_001-13b"/>
陽之大體水火之髙下盛衰之補㵼逺近之大小隂陽<lb/>
之變通夫如是唯達道人可知也<lb/>
　　察色論第五<lb/>
論曰聲合五音色合五行聲色符同然後定立藏府之<lb/>
榮枯若滋榮者其氣生如翠羽鷄冠蟹腹豕膏烏羽是<lb/>
也枯夭者其氣敗如草兹衅血枳實枯骨如炲是也至<lb/>
如青赤見於春赤黄見於夏黃白見於長夏白黒見於<lb/>
秋黑青見於冬是謂五藏之生者以五行之相繼也得<lb/>
<pb n="KR3e0050_WYG_001-14a"/>
肝脈色見青白心脈色見赤黒脾脈色見黄青肺脈色<lb/>
見白赤腎脈色見黑黄是謂真藏之見者以五行之相<lb/>
尅也若乃肺風而眉白心風而口赤肝風而目青脾風<lb/>
而鼻黃腎風而肌黒以風善行數變故爾肝熱而左頰<lb/>
赤肺熱而右頰赤心熱而顔赤脾熱而鼻赤腎熱而頥<lb/>
赤以諸熱皆屬火故爾以至青黑為痛黄白為熱青白<lb/>
為寒以九氣不同故爾鼻青為腹水黑為水氣白為無<lb/>
血黄為胃寒赤為有風鮮明為留飲而五色取決於此<lb/>
<pb n="KR3e0050_WYG_001-14b"/>
故爾然審病者又皆以貞脾為本盖貞脾之黃是謂天<lb/>
之氣五色又明病雖久而面黃必生者以其真氣外榮<lb/>
也此數者雖皆成法然自非心清見曉於冥冥不能至<lb/>
於此故五色微診可以目察尤難難經曰望而知之謂<lb/>
之神為見五色於外故決死生也<lb/>
　　傷寒論第六<lb/>
論曰夫熱病者皆傷寒之類也或愈或死止於六七日<lb/>
間若兩感於寒者必不免於死經所謂人之傷於寒者<lb/>
<pb n="KR3e0050_WYG_001-15a"/>
則為病熱熱雖甚不死盖傷寒者非雜病所比非仲景<lb/>
孰能明此故張先公深得𤣥機之理趣達六經之標本<lb/>
知汗下之淺深若投湯劑正與不正禍福影響何暇數<lb/>
日哉然仲景分三百九十七法一百一十三方其證有<lb/>
六其治有四經云一日巨陽受之其脈尺寸俱浮二日<lb/>
陽明受之其脈尺寸俱長三日少陽受之其脈尺寸俱<lb/>
弦至四日太隂受之其脈尺寸俱沉細五日少隂受之<lb/>
其脈尺寸俱微緩六日厥隂受之其脈尺寸俱沉濇其太<lb/>
<pb n="KR3e0050_WYG_001-15b"/>
陽病者標本不同標熱本寒從標太陽發熱從本則膀<lb/>
胱惡寒若頭項痛腰脊強太陽經病也故宜發汗其陽<lb/>
明病者雖從中氣標陽本實從標則肌實從本則讝語<lb/>
若身熱目痛鼻乾不得卧陽明經病故宜解肌太陽傳<lb/>
陽明非表裏之傳若讝語從本為實故宜下便王注曰<lb/>
以陽感熱其少陽病者標陽本火從標則發熱從本則<lb/>
惡寒前有陽明後有太隂若胷脇痛而耳聾往來寒熱<lb/>
少陽經病故宜和解其太隂病者標隂本温從標則身<lb/>
<pb n="KR3e0050_WYG_001-16a"/>
目黄從本則腹脹滿若腹滿而嗌乾太隂經病故宜泄<lb/>
滿下濕從其本治其少隂病者標隂本熱從標則爪甲<lb/>
青而身冷從本則脈沈實而發渴若口燥舌乾而渴少<lb/>
隂經病故宜温標下本其厥隂病者故厥隂之中氣宜<lb/>
温也若煩滿囊縮厥隂經病故為熱宜苦辛下之故經<lb/>
所謂知標知本萬舉萬當不知標本是謂妄行又曰各<lb/>
通其藏乃懼汗泄非宜此之謂也故明斯六經之標本<lb/>
乃為治傷寒之規矩此所謂證有六也且如發汗桂枝<lb/>
<pb n="KR3e0050_WYG_001-16b"/>
麻黃之輩在皮者汗而發之葛根升麻之輩因其輕而<lb/>
揚之法也承氣陷胷之輩下者引而竭之法也㵼心十<lb/>
棗之輩中滿泄之法也𤓰蒂梔䜴者髙者因而越之法<lb/>
也故明此四治之輕重可為了傷寒之繩墨此之謂其<lb/>
治有四也若明六經四法豈有發黃生斑畜血之壞證<lb/>
結胷痞氣之藥過難經所謂未滿三日可汗而已其滿<lb/>
三日可泄而已故仲景曰太陽病脈浮𦂳無汗身疼痛<lb/>
八九日不解表證仍在當發其汗宜麻黄湯主之少隂<lb/>
<pb n="KR3e0050_WYG_001-17a"/>
病得之三二日口燥咽乾者急宜大承氣湯下之孰敢執<lb/>
於三四日汗泄之定法也是以聖人書不盡言言不盡<lb/>
意説其大槩此之謂也經所謂發表不逺熱攻裏不逺<lb/>
寒余自製雙解通聖辛凉之劑不遵仲景法桂枝麻黃<lb/>
發表之藥非余自衒理在其中矣故此一時彼一時奈<lb/>
五運六氣有所更世態居民有所變天以常火人以常<lb/>
動動則屬陽靜則屬隂内外皆擾故不可峻用辛温大<lb/>
熱之劑縱獲一效其禍數作豈曉辛凉之劑以葱白鹽<lb/>
<pb n="KR3e0050_WYG_001-17b"/>
豉大能開發欝結不惟中病令汗而愈免致辛熱之藥<lb/>
攻表不中其病轉甚發驚狂衂血斑出皆屬熱藥所致<lb/>
故善用藥者須知寒凉之味况兼應三才造化通塞之<lb/>
理也故經所謂不知年之所加氣之盛衰虚實之所起<lb/>
不可以為功矣大抵雜病者氣之常也隨方而異其治<lb/>
不同卒病者氣之異也其治則同其愈則異昔黄帝興<lb/>
四方之問岐伯舉四治之能故傷寒之法備矣哉大矣<lb/>
哉若視深淵如迎浮雲莫知其際是以知發表攻裏之<lb/>
<pb n="KR3e0050_WYG_001-18a"/>
藥性察標本虚實之併傳量老少壯弱之所宜勞逸緩<lb/>
急之稟性切脈明隂陽之分部詳證知邪氣之淺深故<lb/>
可言㑹通之法矣内經曰謹熟隂陽無與衆謀此之謂<lb/>
也<lb/>
　　病機論第七<lb/>
論曰察病機之要理施品味之性用然後明病之本焉<lb/>
故治病不求其本無以去深藏之大患故掉眩收引膹<lb/>
欝腫脹諸痛痒瘡皆根於内夫百病之生也皆生於風<lb/>
<pb n="KR3e0050_WYG_001-18b"/>
寒暑熱燥火以知化之變也經言盛者㵼之虛者補之<lb/>
余錫以方士而方士用之尚未能十全余欲令要道必<lb/>
行桴鼔相應猶拔刺雪汚工神聖可得備聞靈樞經曰<lb/>
刺深而猶可拔汚深而猶可雪莊子曰雪猶洗也岐<lb/>
伯曰審察病機無失氣宜此之謂也黄帝曰願聞病機<lb/>
何如岐伯對曰<lb/>
諸風掉眩皆屬於肝<hi>少慮無怒</hi>風勝則動肝者罷極之本魂<lb/>
之居也其華在𤓰其充在筋以生血氣其味酸其色蒼<lb/>
<pb n="KR3e0050_WYG_001-19a"/>
為将軍之官謀慮出焉此為隂中之少陽通於春氣其<lb/>
脈弦王注曰肝有二布葉一小葉如木甲拆之狀故經<lb/>
所謂其用為動乃木之為動火太過之政亦為動盖火<lb/>
木之主暴速所以掉眩也掉摇也眩昏亂也旋運皆生<lb/>
風故也是以風火皆屬陽陽主動其為病也胃脘當心<lb/>
痛上支兩脇隔咽不通食飲不下甚則耳鳴眩轉目不<lb/>
識人善暴強仆裏剥臑戾脇痛嘔泄甚則掉眩顛疾兩<lb/>
脇下痛引小腹令人善怒也虚則目䀮䀮無所見耳<lb/>
<pb n="KR3e0050_WYG_001-19b"/>
無所聞善恐如人將捕之凡病肝木風疾者以熱為本<lb/>
以風為標故火本不燔遇風烈乃焰肝本不甚熱因金<lb/>
衰而旺肺金不勝心火木來侮於金故諸病作矣其為<lb/>
治也燥勝風王注曰風自木生燥為金化風餘則制之<lb/>
以燥肝勝則治以清凉清凉之氣金之氣也木氣之下<lb/>
金氣承之又曰風滛於内治以辛凉肝欲散急食辛以<lb/>
散之故木主生榮而主春其性温故風火則反凉而毁<lb/>
折是兼金化制其木也故風病過急而反中外燥澁是<lb/>
<pb n="KR3e0050_WYG_001-20a"/>
反並金化也故非為金制其本是甚則如此中風偏枯<lb/>
者由心火暴甚而水衰不能制則火實尅金金不能平<lb/>
木則肝木勝而兼於火熱則卒暴強仆凡治消癉仆擊<lb/>
偏枯痿厥氣滿發肥實膏梁之疾也故此藏氣平則敷<lb/>
和太過則發生不及則委和<lb/>
諸痛痒瘡瘍皆屬於心<hi>静則神明</hi>熱勝則腫心者生之本神<lb/>
之變也其華在面其充在血脈為陽中之太陽通於夏<lb/>
氣其脈鈎其味苦其色赤為君主之官神明出焉此為<lb/>
<pb n="KR3e0050_WYG_001-20b"/>
陽中之陽也王注曰心形如未敷蓮花中有七空以導<lb/>
引天真之氣神明之窟也經所謂其用為燥火性燥動<lb/>
其明於外熱甚火赫爍石流金火之變也燔焫山川旋<lb/>
反屋宇火之災眚也故火非同水水智而火愚其性暴<lb/>
速其為病也當胷中熱嗌乾右胠滿皮膚痛寒熱咳嗽<lb/>
喘唾血血泄鼽衂嚏嘔溺色變甚則瘡痒胕腫肩背臑<lb/>
缺盆中痛瘍疹身熱驚惑惡寒戰慄譫妄悲忘衂衊語<lb/>
笑瘡瘍血流狂妄目赤胷中痛脇支滿脇下痛背膺肩<lb/>
<pb n="KR3e0050_WYG_001-21a"/>
甲間痛兩臂痛虚則胷腹大脇下與腰背相引而痛其<lb/>
為治也以寒勝熱王注曰小熱之氣凉以和之大熱之<lb/>
氣寒以取之甚熱之氣汗以發之發之不盡逆制之制<lb/>
之不盡求其屬以衰之又曰用水之主以制陽光經曰<lb/>
氣有多少病有盛衰治有緩急方有大小此之謂也是<lb/>
以熱淫于内治以鹹寒佐以甘苦以酸收之以苦發之<lb/>
心欲耎急食鹹以耎之君火之下隂精承之火氣之下<lb/>
水氣承之是故火主暴虐故燥萬物者莫熯乎火夏月<lb/>
<pb n="KR3e0050_WYG_001-21b"/>
火熱極甚則天氣薰蒸而萬物反潤以水出液林木津<lb/>
流及體熱極而反汗液出是火極而反兼水化俗以難<lb/>
辨認是作非不治已極反攻王氣是不明標本但隨兼<lb/>
化之虚象妄為其治反助其病而害於生命多矣故此<lb/>
藏平則升明太過則赫曦不及則伏明王注曰百端之<lb/>
起皆自心生<lb/>
諸濕腫滿皆屬脾土<hi>味和氣化</hi>濕勝則濡泄脾者倉廩之官<lb/>
本營之居也名曰器能化糟粕轉味而出入者也其華<lb/>
<pb n="KR3e0050_WYG_001-22a"/>
在脣其充在肌其味甘其色黃故為倉廩之官又名諫<lb/>
議之官五味出焉此至隂之類通於土氣為隂中之至<lb/>
隂也其脈緩王注曰脾形象馬蹄内包胃脘象土形也<lb/>
其用為化兼四氣聚散復形羣品以生灌溉肝心肺腎<lb/>
不主於時寄王四季經所謂善不可見惡不可見也其<lb/>
變驟注其災霖潰其為病也胕腫骨痛隂痺按之不得<lb/>
腰脊頭頸痛時眩大便難隂氣不用飲不欲食咳唾則<lb/>
有血積飲痞膈中滿霍亂吐下為善肌肉痿足不收行<lb/>
<pb n="KR3e0050_WYG_001-22b"/>
脇嗔嘔吐泄注下王注曰脾熱之生虚則腹滿腸鳴飱<lb/>
泄食不化者有胃之寒者有胃之熱者色白澄徹清冷<lb/>
皆屬於寒色黄水赤渾濁皆屬於熱故仲景曰邪熱不<lb/>
殺穀水性疾速此之謂也其為治也風勝濕濕自土生<lb/>
風為木化土餘則制之以風脾盛治之以燥故濕傷肉<lb/>
濕勝則濡泄甚則水閉胕腫王注曰濕為水水盛則腫<lb/>
水下形肉已消又曰濕氣為淫皆為腫滿但除其濕腫<lb/>
滿自衰若濕氣在上以苦吐之濕氣在下以苦泄之以<lb/>
<pb n="KR3e0050_WYG_001-23a"/>
淡滲之治濕之法不下小便非其治也故濕淫所勝平<lb/>
以苦熱佐以酸辛以苦燥之以淡泄之若濕上甚而熱<lb/>
治以苦温佐以甘辛以汗為故而止濕淫於内治以苦<lb/>
熱佐以酸淡以苦燥之以淡泄之脾苦濕急食苦以燥<lb/>
之又曰土氣之下木氣承之本草曰燥可去濕桑白皮<lb/>
赤小豆之屬王注曰半身以上濕氣有餘火氣復欝所<lb/>
以明其熱能生濕經所謂風寒在下燥熱在上濕氣在<lb/>
中火游行其間是以熱之用矣故土主濕霒雲雨而𢎞<lb/>
<pb n="KR3e0050_WYG_001-23b"/>
靜雨熱極甚則飄驟散落是反兼風木制其土也若脾<lb/>
甚土自邕燥去其濕以寒除熱脾土氣衰以甘緩之所以<lb/>
燥泄積飲痞膈腫滿濕熱乾痼消渴慎不可以温藥補<lb/>
之故積温成熱性之温乃勝氣之藥也故此藏喜新而<lb/>
惡陳常令滋澤無使乾涸土平則備化大過則敦阜不<lb/>
及則卑濫<lb/>
諸氣膹欝病委皆屬於肺金<hi>歩淸氣利</hi>燥勝則乾肺者氣之<lb/>
本魄之處也其華在毛其充在皮其味辛其色白而為<lb/>
<pb n="KR3e0050_WYG_001-24a"/>
相傅之官治節出焉為陽中之少陽通於秋氣其脈毛<lb/>
王注曰肺之形象人肩二布葉一小葉中有二十四空<lb/>
行列以布分諸藏清濁之氣經所謂其用為固其變肅<lb/>
殺其眚蒼落其為病也骨節内變左胠脇痛寒清於中<lb/>
感而瘧太凉單候咳腹中鳴注泄鶩溏咳逆心脇滿引<lb/>
小腹善暴痛不可反側嗌乾面塵色惡腰痛丈夫㿗疝<lb/>
婦人少腹痛浮虚骩尻隂股髀腨胻是病皴揭實則喘<lb/>
欬逆氣肩背痛汗出尻隂股膝髀虚則少氣不能報息<lb/>
<pb n="KR3e0050_WYG_001-24b"/>
耳聾嗌乾其為治也熱勝燥燥自金生熱為火化金餘<lb/>
則治之以火肺勝則治之以苦又曰金氣之下火氣承<lb/>
之燥淫于内治以苦温佐以甘辛以苦下之若肺氣上<lb/>
逆急食苦以泄之王注曰制燥之勝必以苦温故受乾<lb/>
病生焉是以金主於秋而屬隂其氣凉凉極天氣清明<lb/>
而萬物反燥故燥苦火是金極而反兼火化也故病血<lb/>
液衰也燥金之化極甚則煩熱氣欝痿弱而手足無力<lb/>
不能收持也凡有聲之痛應金之氣故此藏平氣則審<lb/>
<pb n="KR3e0050_WYG_001-25a"/>
平太過則堅成不及則不從革<lb/>
諸寒熱皆屬於腎水<hi>能養動耗</hi>寒勝則浮腎者主蟄封藏之<lb/>
本精之處也其華在髮其充在骨其味醎其色黒為作<lb/>
強之官伎巧出焉為隂中之隂通於冬氣其脈石王注<lb/>
曰腎藏有二形如豇豆相並而曲附於膂筋外有脂褁<lb/>
裏白表黑主藏精故仙經曰心為君火腎為相火是言<lb/>
在腎屬火而不屬水也經所謂膻中者臣使之官喜樂<lb/>
出焉故膻中者在乳之間下合在于腎是火居水位得<lb/>
<pb n="KR3e0050_WYG_001-25b"/>
升則喜樂出焉雖君相二火之氣論其五行造化之理<lb/>
同為熱也故左腎屬水男子以藏精女子以繫胞右腎<lb/>
屬火遊行三焦興衰之道由於此故七節之傍中有小<lb/>
心是言命門相火也經所謂其變凝冽其眚氷雹其為<lb/>
病也寒客心痛腰腿痛大闗節不利屈身不便若厥逆<lb/>
痞堅腹滿寐汗實則腹脛腫喘咳身重汗出憎風虚則<lb/>
胷中痛大小腹痛清厥意不樂王注曰大小腹大小腸<lb/>
也此所謂左腎水發痛也若夫右腎命門相火之為病<lb/>
<pb n="KR3e0050_WYG_001-26a"/>
少氣瘡瘍疥癬癰腫脇滿胷背首面四肢浮腫腹脹嘔<lb/>
逆瘛瘲骨痛節有動注下溫瘧腹中暴痛血溢流注精<lb/>
液目赤心熱甚則瞀昧暴痛瞀悶懊憹嚏嘔瘡瘍驚燥<lb/>
喉痺耳鳴嘔涌暴注瞤瘛暴死瘤氣結核丹熛皆相火<lb/>
熱之勝也其為治也寒勝熱燥勝寒若熱淫於内治以<lb/>
鹹寒火所勝平以鹹冷故相火之下水氣承之如寒淫<lb/>
于内治以甘熱佐以苦辛寒淫所勝平以辛熱又曰腎<lb/>
苦燥急食辛以潤之腎欲堅食苦以堅之故水本寒寒<lb/>
<pb n="KR3e0050_WYG_001-26b"/>
急則水氷如地而能載物水發而雹雪是水寒亢極反<lb/>
似尅水之土化是謂兼化也所謂寒病極者反腎滿也<lb/>
左腎不足濟之以水右腎不足濟之以火故此藏水平<lb/>
則靜順不及則涸流太過則流衍<lb/>
諸厥固泄皆屬於下厥謂氣逆固為禁固氣則肝腎失<lb/>
守失守則不能禁固出入無度燥濕不恒故氣下則愈<lb/>
也經所謂厥氣上行滿脈去形<lb/>
諸瘧喘嘔逆皆屬於上肺者臓之長也為心之華盖故<lb/>
<pb n="KR3e0050_WYG_001-27a"/>
肺熱葉焦發痿躄是氣欝不利病喘息而嘔也嘔謂嘔<lb/>
酸水火氣炎上之象也胃膈熱甚則為嘔也若衰火之<lb/>
炎痿躄則愈利肺之氣喘息自調也道路開通吐嘔則<lb/>
除凡病嘔涌溢食皆屬之火也王注曰内路嘔逆食不<lb/>
得入是有火也經所謂三陽有餘則為痿易王注曰易<lb/>
有變易常用自痿弱無力也故此者熱之明矣<lb/>
諸熱瞀瘛皆屬于火熱氣甚則濁亂昏昧也瞀示乃昏<lb/>
也經所謂病筋脈相引而急名曰瘛者故俗為之搐是<lb/>
<pb n="KR3e0050_WYG_001-27b"/>
也熱勝風搏併于經絡故風主動而不寧風火相乗是<lb/>
以熱瞀瘛而生矣治法祛風滌熱之劑折其火勢熱瘛<lb/>
可立愈若妄加灼火或飲以發表之藥則取死不旋踵<lb/>
諸禁鼓如喪神守皆屬於火禁慄驚惑如喪神守悸動<lb/>
怔忪皆熱之内作故治當以制火劑其神守血榮而愈<lb/>
也<lb/>
諸痙項強皆屬于濕寒濕同性水火同居故足太陽膀<lb/>
胱經屬水而位下所以濕可傷也其脈起目内眥上額<lb/>
<pb n="KR3e0050_WYG_001-28a"/>
交于巔上其支别從巔入絡于腦還出則下項故主項<lb/>
強太陽表中風加之以濕客于經中内挾寒濕則筋脈<lb/>
抽急故痙項強不柔和此太陽傷食當詳有汗無汗治<lb/>
以流濕祛風緩發表而愈也<lb/>
諸逆衝上皆屬于火衝攻也火氣炎上故嘔涌溢食不<lb/>
下也<lb/>
諸脹腹大皆屬于熱肺主於氣貴乎通暢若熱甚則欝<lb/>
于内故肺脹而腹大是以火主長而髙茂形見彰顯升<lb/>
<pb n="KR3e0050_WYG_001-28b"/>
明舒葉皆腫之相也熱去則見白利也<lb/>
諸燥狂越皆屬于火胃實則四肢實而能登髙也故四<lb/>
肢者諸陽之本經所謂隂不勝陽則脈流薄疾病乃狂<lb/>
是以陽盛則使人妄言罵詈不避親踈神明之亂也故<lb/>
上善若水下愚若火此之謂也治之以補隂㵼陽奪其<lb/>
食則病已<lb/>
諸暴強直皆屬于風暴虐而害也強勁有力而不能和<lb/>
柔也乃厥隂風木勢甚而成此王注曰陽欝于内而隂<lb/>
<pb n="KR3e0050_WYG_001-29a"/>
行于外千金曰強直為風治以㵼火補金木能自平也<lb/>
諸病有聲鼓之如鼔皆屬于熱腹脹大而鼓之有聲如<lb/>
鼓者熱氣甚則然也經所謂熱勝則腫此之類也是以<lb/>
熱氣内欝不散而聚所以扣之如鼓也諸腹脹大皆為<lb/>
裏證何以明之仲景曰少隂病腹脹不大便者急下之<lb/>
宜大承氣湯所謂土勝堅水則乾急與大承氣湯下之<lb/>
以救腎水故知無寒其熱明矣<lb/>
諸病胕腫疼酸驚駭皆屬于火胕腫熱勝内則陽氣滯<lb/>
<pb n="KR3e0050_WYG_001-29b"/>
故也疼酸由火實制金不能平木則木旺而為酸酸者<lb/>
肝之味也故經所謂二陽一隂發病主驚駭王注曰肝<lb/>
主驚然肝主之原其本也自心火甚則善驚所以驚則<lb/>
心動而不寧也故火衰木平治之本也<lb/>
諸轉反戾水液渾濁皆屬于熱熱氣燥爍于筋故筋轉<lb/>
而痛應風屬于肝也甚則吐不止暍熱之氣加之以泄<lb/>
濕勝也若三氣雜乃為霍亂故仲景曰嘔吐而利若為<lb/>
霍亂故有乾霍亂有濕霍亂得其吐利邪其得出名曰<lb/>
<pb n="KR3e0050_WYG_001-30a"/>
濕霍亂也十存八九若不得吐利揮霍撩亂邪無出名<lb/>
曰乾霍亂十無一生者皆以冐暑中熱飲食不節寒熱<lb/>
氣不調清濁相干隂陽乖隔則為此病若妄言寒者大<lb/>
誤矣故熱則小便渾而不清寒則潔而不濁故井水煎<lb/>
湯沸則自然渾濁也<lb/>
諸病水液澄徹清冷皆屬于寒水液為病寒也故水清<lb/>
淨其氣寒冷水穀不化而吐利其色白腥穢傳化失常<lb/>
食已不飢雖有邪熱不殺穀而不飢者無倦而常好動<lb/>
<pb n="KR3e0050_WYG_001-30b"/>
其便色黄而酸王注曰寒者上下所出及吐出溺出也<lb/>
又法曰小寒之氣温以和之<lb/>
諸嘔吐酸暴注下廹皆屬於熱流而不腐動而不蠧吐<lb/>
嘔吐酸者胃膈熱甚則欝滯於氣物不化而為酸也酸<lb/>
者肝木之味或言吐酸為寒者誤也暴注者是注泄也<lb/>
乃腸胃熱而傳化失常經所謂清氣在下則生飱泄下<lb/>
廹者後重裏急窘廹急痛也火性急速而能造物故也<lb/>
俗云虚坐努責而痛也<lb/>
<pb n="KR3e0050_WYG_001-31a"/>
諸澁枯涸乾勁皴揭皆屬於燥澁枯者水液氣衰少血<lb/>
不榮於皮肉氣不通利故皮膚皴揭而澁也及甚則麻<lb/>
痺不仁涸乾者水少火多繫辭云燥萬物者莫熯乎火<lb/>
故火極熱甚水溢乾而不潤於身皮膚乃啓裂手足有<lb/>
如斧傷而深三二分者冬月甚而夏月衰故法曰寒能<lb/>
收斂收斂則燥澁皴揭熱能縱緩則滋榮潤澤皆屬燥<lb/>
金之化也王注曰物之生滑利物之死枯澁其為治也<lb/>
宜開通道路養隂退陽凉藥調之榮血通流麻木不仁<lb/>
<pb n="KR3e0050_WYG_001-31b"/>
澁涸乾勁皴揭皆得其所慎無服烏附之藥經所謂金<lb/>
木水火土運行之數寒暑燥濕火風臨御之化則失道<lb/>
可見民病可調凡受諸病者皆歸於五行六氣勝復盛<lb/>
衰之道矣王注曰人生有形不能無患既有其患亦常<lb/>
有逃生化出隂陽者也故曰謹守病機各司其屬有者<lb/>
求之無者求之盛者責之虛者責之必先五勝疎其血<lb/>
氣令得調逹而致和平此之謂也<lb/>
　　氣宜論第八<lb/>
<pb n="KR3e0050_WYG_001-32a"/>
論曰治病必明六化分治五味五色所主五藏所宜五<lb/>
行之運行數六氣之臨御化然後明隂陽三才之數故<lb/>
數之可數者人中之隂陽也然所合之數可得見也夫<lb/>
隂陽者數之可卜推之可萬故天地隂陽者不以數推<lb/>
以象之謂也經曰丹天之氣經于牛女戌分黅天之氣<lb/>
經于心尾已分蒼天之氣經于危室栁鬼素天之氣經<lb/>
于亢氐昴畢𤣥天之氣經于張翼婁胃所謂戊巳分者<lb/>
奎壁角軫則天地之門户也是以將前三數與天象俱<lb/>
<pb n="KR3e0050_WYG_001-32b"/>
眀終始之六氣所司之髙下在泉淺深之勝復左右之<lb/>
間同與不同三紀太過不及之理故可分天地之化産<lb/>
民病之氣宜矣經所謂太陽司天之政故嵗宜苦以燥<lb/>
之温之陽眀司天之政故宜以苦辛汗之清之散之又<lb/>
宜以醎少陽司天之政故嵗宜以醎宜辛宜酸滲之泄<lb/>
之漬之發之觀氣寒温以調其氣太隂司天之政故宜<lb/>
以苦燥之濕之甚者發之泄之不發不泄則濕氣外溢<lb/>
肉潰皮坼而水血交流少隂司天之政故嵗宜醎以耎<lb/>
<pb n="KR3e0050_WYG_001-33a"/>
之而調其上甚則以苦發之以酸收之而安其下甚則<lb/>
以苦泄之厥隂司天之政故嵗宜以辛調之以醎潤之<lb/>
人必折其欝氣先資其化源是以迎而奪之主氣之法<lb/>
也故云六氣有餘用熱逺熱用温逺温用寒逺寒用凉<lb/>
逺凉食宜同法此其道也故王注曰夏寒甚則可以熱<lb/>
犯熱寒不甚則不可犯也若有表證若有裏證故法云發<lb/>
表不逺熱攻裏不逺寒不發不攻而犯寒犯熱使寒熱<lb/>
内賊其病益甚故無者生之有者甚之所以不逺熱則<lb/>
<pb n="KR3e0050_WYG_001-33b"/>
熱至不逺寒則寒至其寒至則堅痞腹痛急下利之病<lb/>
生矣熱至則身熱吐下霍亂癰疽瘡瘍瞀昏欝注下瞤<lb/>
瘛腫脹吐嘔鼽血衂血頭痛骨節變肉痛血溢泄淋閟<lb/>
之病生矣王注曰食已不飢吐利腥穢亦寒之疾也暴<lb/>
暗冐昧目不識人躁擾狂越譫妄罵詈驚癎亦熱之病<lb/>
也故經所謂無失天信無逆氣宜無翼其勝無贊其復<lb/>
是謂至也儻不知斯寒熱内賊失氣之宜因不知四時<lb/>
五行因加相勝釋邪攻正絶人長命術不通經為粗工<lb/>
<pb n="KR3e0050_WYG_001-34a"/>
之戒是以六氣上司九宫中司九元下司九宣三數俱<lb/>
眀各分主客勝復淫治尅伐主病嵗物氣味之厚薄故<lb/>
經所謂氣味有厚薄性用有躁靜治保有多少力化有<lb/>
淺深故少陽在泉寒毒不生太陽在泉熱毒不生故其<lb/>
氣專其味正少隂在泉寒毒不生太隂在泉燥毒不生<lb/>
此所謂天化地産故天地氣合氣合六節分而萬物化<lb/>
生矣經所謂謹候氣宜無失病機病機者寒暑燥濕風<lb/>
金木水火土萬病悉自此而生矣故謹察病機之本得<lb/>
<pb n="KR3e0050_WYG_001-34b"/>
治之要者乃能愈疾亦常有不明六氣五行之所宜氣<lb/>
味之厚薄所用人身為病之所由而能必獲其效者尠<lb/>
矣哉<lb/>
　　本草論第九<lb/>
論曰流變在乎病主治在乎物制用在乎人三者並明<lb/>
則可以語七方十劑宣通補㵼輕重澁滑燥濕是十劑<lb/>
也大小緩急竒偶復是七方也是以製方之體欲成七<lb/>
方十劑之用者必本於氣味生成而成方焉其寒熱温<lb/>
<pb n="KR3e0050_WYG_001-35a"/>
凉四氣者生乎天酸苦辛醎甘淡六味者成乎地氣味<lb/>
生成而隂陽造化之機存焉是以一物之中氣味兼有<lb/>
一藥之内理性不無故有形者謂之味無形者謂之氣<lb/>
若有形以無形之治喘急昏昧乃生無形以有形之治<lb/>
開腸洞泄乃起經所謂隂味出下竅陽氣出上竅王注<lb/>
曰味有質故下流便㵼之竅氣無形故上出呼吸之門<lb/>
故陽為氣隂為味味歸形形歸氣氣歸精精歸化精食<lb/>
氣形食味王注曰氣化則精生味化則形長是以有生<lb/>
<pb n="KR3e0050_WYG_001-35b"/>
之大形精為本故地産養形形不足温之以氣天産養精<lb/>
精不足補之以味形精交養充實不虧雖有苛疾弗能<lb/>
為害故温之以氣者是温之以肺補之以味者是補之<lb/>
以腎是以惟人萬物之靈備萬物之養飲和食徳以化<lb/>
津液以淫筋脈以行榮衞故經所謂隂之所生本在五<lb/>
味氣味合而服之以補精益氣所以為全生之術故五<lb/>
穀五畜五菜五果甘苦酸辛醎此為補養之要也何則<lb/>
榖入於口而聚於胃胃為水穀之海喜穀而惡藥藥之<lb/>
<pb n="KR3e0050_WYG_001-36a"/>
所入不若穀氣之先達故治病之法必以穀氣為先是<lb/>
以聖人論真邪之氣者謂汗生於穀不歸於藥石辨死<lb/>
生之候者謂安穀則生過期不惟數於五藏凡明胃氣<lb/>
為本以此知五味能養形也雖毒藥攻邪如國之用兵<lb/>
盖出于不得已也是以聖人發表不逺熱攻裏不逺寒<lb/>
辛甘發散為陽酸苦湧泄為隂故辛散酸收甘緩苦堅<lb/>
醎耎隨五藏之病證施藥性之品味然後分竒偶大小<lb/>
緩急之制也故竒偶者七方四制之法四制者大小緩<lb/>
<pb n="KR3e0050_WYG_001-36b"/>
急也經謂氣有多少病有盛衰治有緩急方有大小故<lb/>
大小者君一臣二竒之制也君二臣四偶之制也君二<lb/>
臣三竒之制也君二臣六偶之制也又曰竒方云君一<lb/>
臣二君二臣三偶方云君二臣四君二臣六所以七方<lb/>
者四制之法竒偶四制何以明之假令小承氣調胃承<lb/>
氣為竒之小方也大承氣抵當湯為竒之大方也所謂<lb/>
因其攻下而為之用者如此桂枝麻黄為偶之小方葛<lb/>
根青龍為偶之大方所謂因其發而用之者如此經所<lb/>
<pb n="KR3e0050_WYG_001-37a"/>
謂近者竒之逺者偶之身之表者為逺身之裏者為近<lb/>
汗者不以竒下者不以偶不以者不用也故補上治上<lb/>
制以緩補下治下制以急急則氣味厚緩則氣味薄故<lb/>
味厚者為隂薄是隂之陽為味不純粹者也故味所厚<lb/>
則泄之以下味所薄則通氣者也王注曰味厚則泄薄<lb/>
則通氣氣厚者為陽薄者為陽之隂故附子乾薑味甘<lb/>
温大熱為純陽之藥為氣厚者也丁香木香味辛温平<lb/>
薄為陽之隂氣不純粹者也故氣所厚則發熱氣所薄<lb/>
<pb n="KR3e0050_WYG_001-37b"/>
則發泄經曰薄則發泄厚則發熱王注曰隂氣潤下故<lb/>
味薄則發泄陽氣炎上故氣厚則發熱味薄為隂少故<lb/>
通泄氣薄為陽少故汗出是以論氣味之薄厚合竒偶<lb/>
之大小腎肝位逺數多則其氣緩不能速達於下必大<lb/>
劑而數少取其迅急可以走下也心肺位近數少則其<lb/>
氣急不能發散于上必小劑而數多取其氣易散可以<lb/>
補上也王注曰肺服九心服七脾服五肝服三腎服一<lb/>
乃五藏生成之常數也若竒之不去則偶之是謂重方<lb/>
<pb n="KR3e0050_WYG_001-38a"/>
也偶之不去則反佐以取之是謂寒熱温凉反從其病<lb/>
也王注曰是以聖人反其佐以同其氣令聲氣應合復<lb/>
令寒熱參合使其終異而始同燥潤而敗堅剛強必折<lb/>
柔脆自消爾故逆者正治從者反治從少從多觀其可<lb/>
也假令仲景曰少隂病下利而脈微者與白通湯利不<lb/>
止厥逆無脈者乾嘔煩者白通加猪膽人尿王注曰若<lb/>
調寒熱之逆冷熱必行則熱物冷服下泄之後冷體既<lb/>
消熱性便發由是病氣隨愈嘔噦皆除情且不違而致<lb/>
<pb n="KR3e0050_WYG_001-38b"/>
大益此加人尿猪膽汁醎苦寒物於白通湯熱劑中要<lb/>
其氣相從可去格拒之寒也經所謂熱因寒用寒因熱<lb/>
用塞因塞用通因通用必伏其所主而先其所因其始<lb/>
則同其終則異可使破積可使潰堅可使氣和可使必<lb/>
已此之謂也若病所逺而中道氣味之者食而過之無<lb/>
越其制度王注曰假如病在腎而心之氣味飼而冷是<lb/>
仍急過之不飼以氣味腎藥凌心心腹益衰與上下逺<lb/>
近例同是以聖人治上不犯下治下不犯上和中上下<lb/>
<pb n="KR3e0050_WYG_001-39a"/>
俱無犯故經所謂誅罰無過命曰大惑此之謂也有中<lb/>
外不相及其治其主病皆論標本不令妄攻也故從所<lb/>
來者為本從所感者為標是以内者内調外者外治内<lb/>
者調之不言其治外者治之不言其調經所謂上淫于<lb/>
下所勝平之外淫于内所勝治之此之謂也若從内之<lb/>
外盛于外先調其内而後治其外從外之内而盛于内者<lb/>
先治其外而後調其内王注曰皆謂先除其根柢後削其<lb/>
枝條也是故病發有餘本而標之後治其本故仲景曰傷<lb/>
<pb n="KR3e0050_WYG_001-39b"/>
寒醫下之續得下利清穀身疼痛者急當救裏身疼痛清<lb/>
便自調者急當救表救裏四逆湯救表宜桂枝湯故裏不<lb/>
足必先救之清便自調知裏氣已調然後急與桂枝湯以<lb/>
救表是謂病發本而標之先治其本後治其標此以寒為<lb/>
本也故知標本者萬舉萬全不知標本者是謂妄行此之<lb/>
謂也雖本草曰上藥一百二十種為君應天中藥一百二<lb/>
十種為臣應人下藥一百二十五種為使應地若治病者特<lb/>
謂此三品之説未也經所謂有毒無毒所治為主適其小<lb/>
<pb n="KR3e0050_WYG_001-40a"/>
大為治也故主病者為之君佐君者為之臣應臣者為<lb/>
之使非上中下三品之謂也王注曰但能破積愈疾解<lb/>
急脱死則為良方非必要以先毒為是後毒為非有毒<lb/>
為是無毒為非必量病輕重大小之治也帝曰三品何<lb/>
謂也岐伯曰所以明善惡之殊貫也是以聖人有毒無<lb/>
毒服自有約故病有新久方有大小有毒無毒宜合常<lb/>
制矣大毒治病十去其六常毒治病十去其七小毒治<lb/>
病十去其八無毒治病十去其九榖肉果菜食養盡之<lb/>
<pb n="KR3e0050_WYG_001-40b"/>
無使過之傷其正也不盡行復如法王注曰法謂前四<lb/>
約也餘病不盡須再行之毒之小大如約而止必無太<lb/>
過矣是以上古聖人謂重身之毒有故無殞衰其大半<lb/>
而止故藥之性味本以藥治疾誠能處以中庸以疾適<lb/>
當且如半而止之亦何疑於攻治哉此之謂也故非調<lb/>
氣而得者治之柰何有毒無毒何先何後願聞其道王<lb/>
注曰夫病生類其有四焉一者始因氣動而内有所成<lb/>
為積聚癥瘕瘤氣癭起結核癲癎之類是也二者始因<lb/>
<pb n="KR3e0050_WYG_001-41a"/>
氣動而外有所成謂癰腫瘡瘍痂疥疽痔掉瘛浮腫目<lb/>
赤熛胗胕腫痛痒之類是也三者不因氣動而生病于<lb/>
内為留飲澼食飢飽勞損宿食霍亂悲恐喜怒想慕憂<lb/>
結之類是也四者不因氣動而病生於外為瘴氣賊魅<lb/>
蠱毒蜚尸鬼擊衝薄墜墮風寒暑濕斫射刺割捶扑之<lb/>
類是也如此四類者有獨治内而可愈大小承氣陷胷<lb/>
抵當湯三花神祐藏用之類是也有兼治内而愈者大<lb/>
小柴胡通聖洗心凉膈黃連解毒之類是也有獨治外<lb/>
<pb n="KR3e0050_WYG_001-41b"/>
而愈者善應膏拔毒散㸃眼藥生肌之類是也有兼治<lb/>
外而愈者撥雲散苦參散千金内托散之類是也有先<lb/>
治内後治外而愈者熛胗丹毒瘡瘍疹麩豆之類悉因<lb/>
三焦相火熱甚於内必先疎啓其中凉苦寒之劑盪滌<lb/>
藏府或以砭射敷掃塗抹於外者是也有先治其外後<lb/>
治其内而愈者傷寒刺割破傷皆因風寒之邪從外之<lb/>
内先以發散其外發之不已量其淺深峻泄之有齊毒<lb/>
而攻擊者暴病大小便不利胎死堅積滿脹之類是也<lb/>
<pb n="KR3e0050_WYG_001-42a"/>
有復無毒而調引者痰滯氣痞胃虚脾弱氣不往來以<lb/>
通經利其氣之藥之類是也凡此之類方中所施或勝<lb/>
或復寒者熱之熱者寒之温者清之散者收之抑者折<lb/>
之燥者潤之急者緩之剛者耎之衰者補之強者㵼之<lb/>
堅者削之留者攻之客者除之勞者温之温養也結者<lb/>
散之燥者濡之損者温之温補也逸者行之勞者動之<lb/>
驚者平之平常也常見常聞上之吐之下之泄之磨之<lb/>
火灸之浴薄之劫之燔針劫刺其下開之發之適可為<lb/>
<pb n="KR3e0050_WYG_001-42b"/>
度各安其氣必清必淨則病氣衰去歸其所宗此治之<lb/>
大體也是以聖人法無定體體變布施藥不執方合宜<lb/>
而用故論言治寒以熱治熱以寒而方士不能廢繩墨<lb/>
而更其道也有病熱者寒之而熱有病寒者熱之而寒<lb/>
二者皆在新病復起柰何治諸寒而熱者取之以隂熱<lb/>
而寒者取之以陽所謂求其屬也王注曰謂治之而病<lb/>
不衰退反因熱寒而隨生寒熱病之新者也謂其益火<lb/>
之原以消隂翳用水之主以制陽光故曰求其屬也夫<lb/>
<pb n="KR3e0050_WYG_001-43a"/>
取心者不必齊以熱取腎者不必齊以寒但益心之陽<lb/>
寒亦通行若強腎之隂熱之猶可此論五味所歸五藏<lb/>
寒熱温凉之主也嗚呼聖人之道久塞而後之人獨不<lb/>
能之也王注曰言少可以貫多舉淺可以料大何法之<lb/>
眀也如此故非聖人之道孰能至於是邪是以治病之<lb/>
本須明氣味之厚薄七方十劑之法也方有七劑有十<lb/>
故方不七不足以盡方之變劑不十不足以盡劑之用<lb/>
方不對病非方也劑不蠲疾非劑也今列而論之<lb/>
<pb n="KR3e0050_WYG_001-43b"/>
七方者<lb/>
大小緩急竒偶復<lb/>
大方之説有二一則病有兼證而邪不專不可以一二<lb/>
味治之宜君一臣三佐九之類是也二則治腎肝在下<lb/>
而逺者宜分兩多而頓服之是也<lb/>
小方之説有二一則病無兼證邪氣專一可以君一臣<lb/>
二小方之治也二則治心肺在上而廹者宜分兩微而<lb/>
頻頻少服之亦為小方之治也<lb/>
<pb n="KR3e0050_WYG_001-44a"/>
緩方之説有五有甘以緩之為緩方者為糖蜜甘草之<lb/>
類取其戀膈也有丸以緩之為緩方者盖丸之比湯散<lb/>
藥力宣行遲故也有品味羣衆之緩方者盖藥味衆多<lb/>
各不能騁其性也有無毒治病之緩方者盖藥性無毒<lb/>
則功自緩也有氣味俱薄之緩方者藥氣味薄則常補於<lb/>
上比至其下藥力既已衰為補上治上之法也<lb/>
急方之説有四有急病急攻之急方者如腹心暴痛前<lb/>
後閉塞之類是也有急風蕩滌之用急方者謂中風不<lb/>
<pb n="KR3e0050_WYG_001-44b"/>
省口噤是也取湯劑蕩滌取其易散而施功速者是也<lb/>
有藥有毒之急方者如上湧下泄奪其病之大勢者是<lb/>
也有氣味厚之急方者藥之氣味厚者直趨于下而力不<lb/>
衰也謂補下治下之法也<lb/>
竒方之説有二有古之單行之竒方者為獨一物是也<lb/>
有病近而宜用竒方者為君一臣二君二臣三數合於<lb/>
陽也故宜下不宜汗也<lb/>
偶方之説有二有兩味相配而為偶方者盖兩方相合<lb/>
<pb n="KR3e0050_WYG_001-45a"/>
者是也有病逺而宜用偶方者君二臣四君二臣六數<lb/>
合於隂也故宜汗不宜下<lb/>
復方之説有二有二三方相合之為復方者如桂枝二<lb/>
越婢湯一之類是也有分兩匀同之復方者如胃風湯<lb/>
各等分之類是也又曰重複之複二三方相合而用也<lb/>
反復之復謂竒之不去則偶之是也<lb/>
十劑者<lb/>
宣通補㵼輕重澁滑燥濕<lb/>
<pb n="KR3e0050_WYG_001-45b"/>
宣者宣欝欝而不散為壅必宣劑以散之如痞滿不通之<lb/>
類是也本草曰宣可去壅必宣劑以散之如薑橘之屬<lb/>
攻其裏則宣者上也泄者下也湧劑則瓜蒂梔䜴之類<lb/>
是也發汗通表亦同<lb/>
通留而不行為滯必通劑以行之如水病痰癖之類也<lb/>
本草曰通可去滯通草防己之屬攻其環則通者行也<lb/>
甘遂滑石茯苓芫花大㦸牽牛木通之類是也<lb/>
補不足為弱必補劑以扶之如氣形羸弱之類是也本<lb/>
<pb n="KR3e0050_WYG_001-46a"/>
草曰補可去弱人參羊肉之屬攻其裏則補養也經所<lb/>
謂言而微終日乃復言者此奪氣也故形不足温之以<lb/>
氣精不足補之以味是以膏粱理疾藥石蠲疾五穀五<lb/>
畜能補善養也<lb/>
㵼有餘為閉必洩劑以逐之如腹脹脾約之類是也本<lb/>
草曰洩可去閉即葶藶大黃之屬經謂濁氣在上則生<lb/>
腹脹故氣不施化而欝閉不通所以葶藶大黃味苦大<lb/>
寒專能洩熱去濕下氣仲景曰跌陽脈浮而澁浮則胃<lb/>
<pb n="KR3e0050_WYG_001-46b"/>
強澁則小便數浮澁相搏大便難其脾為約故約束津<lb/>
液不得四布苦寒之劑通寒潤燥而能泄胃強也<lb/>
輕實則氣壅欲其揚也如汗不發而腠宻邪勝而中藴<lb/>
必輕劑以揚之本草曰輕可去實麻黃葛根之屬經所謂邪<lb/>
在皮者汗而發之其實者散而泄之王注曰陽實則發散<lb/>
重怯則氣浮欲其鎮也如䘮神守而驚悸氣上厥以<lb/>
顛疾必重劑以鎮之本草曰重可去怯即磁石鐵粉<lb/>
之屬經所謂厥成為顛疾故驚乃平之所以鎮涎也<lb/>
<pb n="KR3e0050_WYG_001-47a"/>
故使其物體之重則下涎而用之也<lb/>
澁滑則氣脱欲其收歛也如開腸洞洩便溺遺失必澁<lb/>
劑以收之本草曰澁可去脱則牡蠣龍骨之屬如寧神<lb/>
寧聖散之類是也<lb/>
滑澁則氣著欲其利也如便難内閉必滑劑以利之本<lb/>
草曰滑可去著即冬葵榆皮之屬滑能養竅故潤利也<lb/>
燥濕氣淫勝腫滿脾濕必燥劑以除之本草曰燥可去<lb/>
濕即桑白皮赤小豆之屬所謂濕甚于上以苦泄之以淡<lb/>
<pb n="KR3e0050_WYG_001-47b"/>
滲之是也<lb/>
濕津耗為枯五藏痿弱榮衞涸流必濕劑以潤之本草<lb/>
曰濕可去枯即紫石英之屬故痿弱者用之王注曰心<lb/>
熱盛則火獨光火炎上腎之脈常不行令火盛而上炎<lb/>
用事故腎脈亦隨火炎爍而逆上行也隂氣厥逆火復<lb/>
内焰隂上隔陽下不守位心氣通脈故生脈痿是故腕<lb/>
樞紐如折去而不相提挈脛筋縱緩而不能任用故也<lb/>
可下數百行而愈<lb/>
<pb n="KR3e0050_WYG_001-48a"/>
故此十劑七方者乃太古先師設繩墨而取曲直何叔<lb/>
世方士出規矩以為方圓王注曰嗚呼人之死者但曰<lb/>
命不謂方士愚昧而殺之邪是以物各有性謂物之<lb/>
性有盡也制而用之將使之無盡物之用有窮也變而<lb/>
通之將使之無窮夫惟性無盡用無窮故施於品劑以<lb/>
佐使斯人其功用亦不可一而足也於是有因其性而<lb/>
為用者有因其所勝為制者有氣同則相求者有氣相<lb/>
尅則相制者有氣餘而補不足者有氣相感則以意使<lb/>
<pb n="KR3e0050_WYG_001-48b"/>
者有質同而性異者有名異而實同者故蛇之性竄而<lb/>
引藥蟬之性脱而退翳䖟飲血而用以治血䑕善穿而<lb/>
用以治漏所謂因其性而為用者如此弩牙速産以機<lb/>
發而不括也杵糠下噎以杵築下也謂因其用而為使<lb/>
者如此萍不沈水可以勝酒獨活不摇風可以治其風<lb/>
所謂因其所勝而為之用制也如此麻木穀而治風豆<lb/>
水穀而治水所謂氣相同則相求者如此牛土畜乳可<lb/>
以止渴疾豕水畜心可以鎮恍惚所謂因其氣相尅則<lb/>
<pb n="KR3e0050_WYG_001-49a"/>
相制也如此熊肉振羸兔肝明視所謂因其氣有餘補<lb/>
不足也如此鯉之治水鶩之利水所謂因其氣相感則<lb/>
以意使者如此蜂蜜成於蜂蜜温而蜂寒油本生於麻<lb/>
麻温而油寒兹同質而異性也蘼蕪生於芎藭蓬蔂生<lb/>
於覆盆兹名異而實同者也所以如此之類不可勝舉<lb/>
故天地賦形不離隂陽形色自然皆有法象毛羽之類<lb/>
生於陽而屬於隂鱗介之類生於隂而屬於陽空青法<lb/>
木色青而主肝丹砂法火色赤而主心雲母法金色白而<lb/>
<pb n="KR3e0050_WYG_001-49b"/>
主肺磁石法水色黒而主腎黃石脂法土色黃而主脾<lb/>
故觸類而長之莫不有自然之理也欲為醫者上知天<lb/>
文下知地理中知人事三者俱明然後可以愈人之疾<lb/>
病不然則如無目夜遊無足登陟動致顛隕而欲愈疾<lb/>
者未之有也故治病者必明天地之理道隂陽更勝之<lb/>
先後人之夀夭生化之期乃可以知人之形氣矣王注<lb/>
曰不明天地之理又昧隂陽之候則以夀為夭以夭為<lb/>
夀雖盡上聖救生之道心明經脈藥石之妙猶未免世<lb/>
<pb n="KR3e0050_WYG_001-50a"/>
中之誣斥也明乎醫者幸詳究焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0050_WYG_001-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　保命集卷上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>保命集</head>
    <p>
<pb n="KR3e0050_WYG_000-1a"/>
欽定四庫全書　　　　　子部五<lb/>
　保命集　　　　　　　　醫家類<lb/>
　　提要<lb/>
　　　　<hi>臣</hi>等謹案保命集三卷金張元素撰元素字<lb/>
　　　　潔古易州人八歳應童子舉二十七試進士<lb/>
　　　　以犯廟諱下第乃去而學醫精通其術因抒<lb/>
　　　　所心得述為此書凡分三十二門首原道原<lb/>
　　　　脈攝生隂陽諸論次及處方用藥次第加減<lb/>
<pb n="KR3e0050_WYG_000-1b"/>
　　　　君臣佐使之法於醫理精藴闡發極為深至<lb/>
　　　　其書初罕傳播金末楊威始得其本刋行之<lb/>
　　　　而題為河間劉完素所著明初寧王權重刋<lb/>
　　　　亦沿其誤并偽撰完素序文詞調於卷首以<lb/>
　　　　附㑹之至李時珍作本草綱目始糾其謬而定<lb/>
　　　　為出於元素之手於序例中辨之甚明考李<lb/>
　　　　濓醫史稱完素嘗病傷寒八日頭痛脈𦂳嘔<lb/>
　　　　逆不食元素往候令服某藥完素大服如其<lb/>
<pb n="KR3e0050_WYG_000-2a"/>
　　　　言遂愈元素自此顯名是其造詣深邃足以<lb/>
　　　　自成一家原不必託完素以為重今特為改<lb/>
　　　　正其偽託之序亦並從刪削焉乾隆四十六<lb/>
　　　　年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR3e0050_WYG_000-3a"/>
保命集原序<lb/>
天興末予北渡寓東原之長清一日過前太醫王慶先<lb/>
家於几案間得一書曰素問病機氣宜保命集試閱之<lb/>
廼劉髙尚守真先生之遺書藁也其文則出自内經中<lb/>
摭其要而述之者朱塗墨注凡三卷分三十二門門有<lb/>
資次合理契經如原道則本性命之源論脉則盡死生<lb/>
之說攝生則語存神養氣之理隂陽則講抱元守一之<lb/>
妙病機則終始有條有例治病之法盡于此矣本草則<lb/>
<pb n="KR3e0050_WYG_000-3b"/>
驅用有佐有使處方之法盡于此矣至於解傷寒論氣<lb/>
宜論曲盡前聖意讀之使人廓然有所醒悟恍然有所<lb/>
發明使六脉十二經五臟六腑三焦四肢目前可得而<lb/>
推見之也後二十三論隨論出證隨證出方先後加減<lb/>
用藥次第悉皆蘊奥精妙入神嘗試用之一一皆中真<lb/>
良醫也雖古人不是過也雖軒岐復生不廢此書也然<lb/>
先生有序序已行藏言幼年已有直格宣明原病式三<lb/>
書雖義理精確猶有不盡聖理處今是書也復出與前<lb/>
<pb n="KR3e0050_WYG_000-4a"/>
三書相為表裏非曰後之醫者龜鏡歟至如平昔不治<lb/>
醫書者得之隨例驗證度已處藥則思亦過半矣予謂<lb/>
是書雖在農夫工販緇衣黃冠儒宗人人家置一本可<lb/>
也若已有病尋閲病源不至亂投湯劑况醫家者流<lb/>
哉惜哉先生卒書不世傳使先生之道竊入小人口以<lb/>
為已書者有之予憫先生道屏翳于苑茨荆棘中故存<lb/>
心精校今數年矣命工鏤板擬廣世傳使先生之道出<lb/>
于茒茨荆棘中亦起世膏肓之一端也嵗辛亥正月望<lb/>
<pb n="KR3e0050_WYG_000-4b"/>
日大鹵楊威序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3g0034_WYG_000-1a"/>
欽定四庫全書　　　　　子部七<lb/>
　提要<lb/>
　　玉照定真經一卷　　　術數類五<hi>命書相書之屬</hi>
　　　　<hi>臣</hi>等謹案玉照定真經一卷舊本題晉郭璞<lb/>
　　　　撰張顒註考晉書璞傳不言璞有此書隋志<lb/>
　　　　唐志宋志以及諸家書目皆不著録惟葉盛<lb/>
　　　　菉竹堂書目載有此書一冊亦不著撰人盖<lb/>
　　　　晚出依託之本張顒亦不知何許人勘驗書<lb/>
<pb n="KR3g0034_WYG_000-1b"/>
　　　　中多涉江南方言疑書與注文均出自張顒<lb/>
　　　　一人之手而假名於璞以行術家影附往往<lb/>
　　　　如此不足辨也其書世罕傳本僅元明人星<lb/>
　　　　命書偶一引之今檢永樂大典所載首尾備<lb/>
　　　　具猶為完帙雖文句不甚雅馴而大㫖頗簡<lb/>
　　　　潔明晰猶有珞琭子及李虚中命書遺意所<lb/>
　　　　言吉凶應驗切近中理亦多有可採如論年<lb/>
　　　　儀月儀六害三竒三交四象之類尤多所闡<lb/>
<pb n="KR3g0034_WYG_000-2a"/>
　　　　發惟推及外親女婿以曲説穿鑿不免牽强<lb/>
　　　　附㑹耳盖舊本相𫝊要有所受究非後來杜<lb/>
　　　　撰者所能及故録而存之備星命家之一種<lb/>
　　　　焉乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
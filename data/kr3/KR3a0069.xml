<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>孔子集語卷上</head> <lb/>
    <p>
<pb n="KR3a0069_WYG_001-1a"/>
欽定四庫全書<lb/>
　孔子集語卷上<lb/>
　　　　　　　　　　　　　宋　薛據　輯<lb/>
　　易者第一<lb/>
子曰易者易也變易也不易也管三成為道徳包籥<hi>見先</hi>
<hi>秦古書易乾鑿度</hi>
子曰易有太易有太初有太始有太素太易者未見氣<lb/>
太初者氣之始太始者形之始太素者質之始氣形質<lb/>
<pb n="KR3a0069_WYG_001-1b"/>
具而未離故曰渾淪渾淪者言萬物渾淪而未相離視<lb/>
之不見聽之不聞循之不得故曰易也易無形畔易變<lb/>
而為一<hi>太初也</hi>一變而為七<hi>太始/也</hi>七變而為九<hi>太素也</hi>九者<lb/>
氣變之究也乃復變而為一一者形變之始清輕者上<lb/>
為天濁重者下為地物有始有壯有究故三畫而成乾<lb/>
乾坤相並俱生物有陰陽因而重之故六畫而成卦<lb/>
子曰上古之時人民無别群物無殊未有衣食器用之<lb/>
利於是伏羲乃仰觀象於天俯觀法於地中觀萬物之<lb/>
<pb n="KR3a0069_WYG_001-2a"/>
宜始作八卦以通神明之徳類萬物之情故易者所以<lb/>
繼天地理人倫而明王道是故八卦以建五氣以立五<lb/>
常以之行象法乾坤順陰陽以正君臣父子之義度時<lb/>
制宜作網罟以畋以漁以贍人用於是人民乃治君親<lb/>
以尊臣子以順群生和洽各安其性<lb/>
子曰文王因陰陽消息立乾坤統天地夫有形者生於<lb/>
無形則乾坤安從生<lb/>
子曰八卦之序成立則五氣變形故人生而應八卦之<lb/>
<pb n="KR3a0069_WYG_001-2b"/>
體得五氣以為五常仁義禮智信是也<lb/>
子曰陽三陰四位之正也夫易卦六十四分而上下象<lb/>
陰陽也陽道純而竒故上篇三十所以象陽也陰道不<lb/>
純而偶故下篇三十四所以法陰也乾坤者陰陽之根<lb/>
本萬物之祖宗故為上篇始而尊之也離為日坎為月<lb/>
日月之道陰陽之經所以始終萬物故以坎離為上篇<lb/>
終咸者男女之始夫婦之道也人道之興必由夫婦所<lb/>
以奉承祖宗為天地生故為下篇始而貴之也既濟未<lb/>
<pb n="KR3a0069_WYG_001-3a"/>
濟為最終者所以明戒謹而全王道也<hi>以上並見易乾鑿度</hi>
子曰昔紂有臣曰王子須務為諂使其君樂須㬰之樂<lb/>
而忘終身之憂<lb/>
子曰商汝知君之為君乎子夏曰魚失水則死水失魚<lb/>
猶為水也<lb/>
子曰惡人者人惡之知得之己者亦知得之人所謂不<lb/>
出環堵之室而知天下者知及之己者也<hi>並見尸子</hi>
子張見魯哀公七日不見禮託僕夫而去曰臣聞君好<lb/>
<pb n="KR3a0069_WYG_001-3b"/>
士日舍重趼<hi>魚見切足健也</hi>來見君七日而不禮君之好士也<lb/>
有似葉公子髙之好龍也葉公子髙好龍居室雕文以<lb/>
象龍天龍聞而下之窺頭於牖拖尾於堂葉公見之棄<lb/>
而還走失其魂魄是葉公非好龍也好夫似龍而非龍<lb/>
者也今臣聞君好士不逺千里而見君七日不禮君非<lb/>
好士也子張以告夫子子曰彼好夫士而非士者也<lb/>
子曰某少而好學晩而聞道此以博矣<hi>並申子</hi>
　　子貢第二<lb/>
<pb n="KR3a0069_WYG_001-4a"/>
子貢問曰昔黄帝四面信乎孔子曰黄帝取合己者四<lb/>
人使治四方不計而耦不約而成此之謂四面也<hi>尸子</hi>
季子治單父三年巫馬期往觀化焉見夜漁所得小魚<lb/>
釋之巫馬期以報孔子子曰季子之徳至矣使人闇行<lb/>
若有嚴刑在其側季子何以至此某嘗聞之誠於此者<lb/>
形於彼季子必行此術也<lb/>
哀公問於仲尼曰吾欲小則守大則攻其道若何仲尼<lb/>
曰若朝廷上下皆君之親附也君誰與攻朝廷無禮上<lb/>
<pb n="KR3a0069_WYG_001-4b"/>
下無親其衆皆君之讐也君誰與守哀公於是廢梁澤<lb/>
之禁弛關市之征以惠民<lb/>
子曰善為吏者立徳不善為吏者立怨<hi>並見韓非子</hi>
孔子為魯相七日而誅少正夘門人進問曰夫少正夘<lb/>
魯之聞人也夫子為政而始誅之得毋太甚乎子曰居<lb/>
吾語汝人而惡者五而盜不與焉一曰心逆而險二曰<lb/>
行僻而堅三曰言偽而辯四曰記醜而博五曰順非而<lb/>
澤此五者有一於人則不免於君子之誅而少正夘兼<lb/>
<pb n="KR3a0069_WYG_001-5a"/>
之不可不誅也<hi>尹文子</hi>
荆有佽非者得寶劔於干<hi>音寒</hi>隊反渡江中流兩蛟俠繞<lb/>
其船佽非謂枻船者曰嘗有如此而得活者乎對曰未<lb/>
嘗見也於是佽非攘臂拔劔曰武士可以仁義説也不<lb/>
可刧而奪也此江之腐肉朽骨棄劔而已余奚有焉赴<lb/>
江刺蛟遂㫁其頭風波畢除荆爵為執圭孔子聞之曰<lb/>
夫善除腐肉朽骨棄劔者佽非之謂乎<lb/>
夫子見禾之三變滔滔然曰狐首丘而死鳥飛反鄉兎<lb/>
<pb n="KR3a0069_WYG_001-5b"/>
走歸窟我其首禾乎穗垂而向根不忘本也<lb/>
子曰小辯破言小利破義小義破道小見不達大禮必<lb/>
簡河以委蛇故能逺山以陵遲故能髙陰陽無為故能<lb/>
和道以優㳺故能化<hi>並見淮南子</hi>
子讀易至損益未嘗不喟然歎曰或欲利之適足以害<lb/>
之或欲害之適足以利之利害禍福之門不可以不察<lb/>
子曰有虞氏不賞不罰夏后氏賞而已殷人罰而不賞<lb/>
罰禁也賞使也<hi>並見慎子</hi>
<pb n="KR3a0069_WYG_001-6a"/>
子曰誦詩讀書與古人居讀書誦詩與古人期<hi>金樓子</hi>
　　孔子御第三<lb/>
孔子御坐於魯哀公公賜之桃與黍子先飯黍而後食<lb/>
桃左右掩口而笑公曰黍非飯也以雪桃也子曰丘知<lb/>
之然黍者五穀之長先王以為上盛果蓏有六桃為下<lb/>
宗廟不以祭丘聞之也以賤雪貴不聞貴雪賤今以五<lb/>
穀之長雪果蓏之下是從上雪下也丘以為妨義故不<lb/>
敢<hi>韓非子</hi>
<pb n="KR3a0069_WYG_001-6b"/>
哀公問於孔子曰吾聞䕫一足信乎對曰䕫人也何其<lb/>
一足也䕫通於聲堯曰䕫一而已使為樂正故君子曰<lb/>
䕫有一足非一足也<lb/>
呉伐越墮<hi>音揮</hi>㑹稽獲骨焉節專車使客問之仲尼曰骨<lb/>
何為大仲尼曰某聞之昔禹致羣臣於㑹稽防風後至<lb/>
禹殺而戮之其骨節專車此為大矣客曰敢問誰守為<lb/>
神仲尼曰山川之神足以紀綱天下者其守為神社稷<lb/>
之守為公侯皆屬於王者客曰防風何守也仲尼曰汪<lb/>
<pb n="KR3a0069_WYG_001-7a"/>
芒氏之君也守封嵎之山者也為漆姓在虞夏商為<lb/>
汪芒氏於周為長翟今為大人客曰人長之極幾何仲<lb/>
尼曰焦僥氏長三尺短之至也長者不過十之數之極也<lb/>
仲尼在陳有隼集於陳庭而死楛矢貫之<hi>楛侯古反楛矢木也可為</hi>
<hi>箭簳</hi>石砮其長尺有咫陳惠公使人以隼如仲尼之館問<lb/>
之仲尼曰隼之來也逺矣此肅慎氏之矢也昔者武王<lb/>
克商通道於九夷百蠻使各以其方賄來貢於是肅慎<lb/>
氏貢楛矢石砮其長尺有咫先王欲昭令徳之致逺也<lb/>
<pb n="KR3a0069_WYG_001-7b"/>
以示後人故名其楛曰肅慎氏之貢矢以分大姬配虞<lb/>
胡公而封諸陳古者分同姓以珍玊展親也分異姓以<lb/>
逺方之職貢使無忘服也故分陳以肅慎氏之貢君若<lb/>
使有司求諸故府其可得也使求得之金櫝如之<hi>並魯語</hi>
孔子出逰於少原之野有婦人中澤而哭其音甚哀孔<lb/>
子怪之使弟子問焉曰夫人何哭之哀婦人曰鄉者刈<lb/>
蓍薪而亡吾蓍簪吾是以哀也孔子曰刈蓍薪而亡蓍<lb/>
簪有何悲焉婦人曰非傷吾簪也而所以悲者蓋不忘<lb/>
<pb n="KR3a0069_WYG_001-8a"/>
故也詩曰代馬依北風飛鳥揚故巢皆不忘故之謂也<lb/>
子曰易先同人後大有承之以謙不亦可乎故徳行寛<lb/>
容而守之以恭者榮土地廣大而守之以儉者安位尊<lb/>
禄重而守之以卑者貴人衆兵强而守之以畏者勝聰<lb/>
明睿智而守之以愚者哲博聞强記而守之以淺者不<lb/>
溢此六者謙徳也易曰謙亨君子有終吉<lb/>
魯哀公問於孔子曰有智者壽乎孔子對曰然人有三<lb/>
死而非其命也人自取之寢處不時飲食不節勞佚過<lb/>
<pb n="KR3a0069_WYG_001-8b"/>
度者疾共殺之居下位而好干上嗜欲無厭求索不止<lb/>
者刑共殺之少以犯衆弱以侮强忿不量力兵共殺之<lb/>
此三死者非其命也人自取之<lb/>
子曰可以與言終日而不倦者其惟學乎其身體不足<lb/>
觀也勇力不足憚也先祖不足稱也族姓不足道也然<lb/>
而可以聞四方而昭於諸侯者其惟學乎<hi>並韓詩外傳</hi>
　　持盈第四<lb/>
子曰持盈之道挹而損之順之者吉逆之者凶能此者<lb/>
<pb n="KR3a0069_WYG_001-9a"/>
其惟周公乎周公以文王之子武王之弟成王之叔父<lb/>
所執贄而師見者七人所還贄而友見者十三人窮巷<lb/>
白屋之士所先見者四十九人時進善者百人官朝者千<lb/>
人諫臣五人輔臣五人拂<hi>音弼</hi>臣六人載干戈以至封侯<lb/>
異族九十七人而同姓之士百人猶以周公為天下黨<lb/>
則以同族為衆異族為寡也<lb/>
子曰不謹於前而悔於後嗟乎雖悔亦無及矣詩曰惙<lb/>
其泣矣何嗟及矣此之謂也<lb/>
<pb n="KR3a0069_WYG_001-9b"/>
孔子遭齊程本子於郊傾蓋而語終日有間顧子路曰<lb/>
由束帛一以贈先生子路不對有間又顧曰由束帛一<lb/>
以贈先生子路㞕然而對曰<hi>㞕與屑同</hi>昔者由也聞之夫子<lb/>
士不中道而見女無媒而嫁君子不行也子曰由詩不<lb/>
云乎野有蔓草零露漙兮有美一人清揚婉兮邂逅相<lb/>
遇適我願兮今程本子賢士也於是不贈終身不之見<lb/>
也<lb/>
子曰大夫有爭臣三人雖無道不失其家季氏僭天子<lb/>
<pb n="KR3a0069_WYG_001-10a"/>
舞八佾旅泰山以雍徹無道甚矣然而不亡者以冉有<lb/>
季路為之宰也<lb/>
劔雖利不厲不㫁材雖美不學不髙雖有㫖酒嘉肴不<lb/>
嘗不知其㫖也雖有善道不學不達其功也故學然後<lb/>
知不足教然後知不究不足故自慊而勉不究故盡思<lb/>
而熟由此觀之則教學相長也<lb/>
子曰堯舜清微其身以聴天下務來賢人夫舉賢百福<lb/>
之宗也神明之主也<lb/>
<pb n="KR3a0069_WYG_001-10b"/>
孔子適衛衛使見客客去顔淵問曰客仁也乎子曰恨<lb/>
兮其心顙兮其口仁即吾不知也顔淵蹵然變色曰良<lb/>
玉度尺雖有十仞之土不能掩其光良珠度寸雖有百<lb/>
仞之水不能掩其氣夫形體之包心也閔閔乎其薄也<lb/>
茍有温瑩良在其中則眉䀹見之矣疵瑕在其中亦不<lb/>
能匿也詩曰鼓鐘于宫聲聞于外言有諸中者必形諸<lb/>
外也<lb/>
孔子行聞有哭聲甚哀子曰驅驅前有賢者至則臯魚<lb/>
<pb n="KR3a0069_WYG_001-11a"/>
也被褐擁鎌哭於道傍子辟車與之言曰子非有喪何<lb/>
哭之悲也臯魚曰吾失之三矣少而好學周流諸侯以<lb/>
歿吾親失之一也髙尚吾志簡於事君失之二也與交<lb/>
友厚中而絶之失之三也木欲靜而風不止子欲養而<lb/>
親不逮往而不可反者年也逝而不可追者親也吾請<lb/>
從此辭矣立槁而死孔子曰弟子識之於是門人辭歸<lb/>
而養親者十有三人<lb/>
宋大水魯弔之曰天降淫雨害於粢盛延及君地以憂<lb/>
<pb n="KR3a0069_WYG_001-11b"/>
執政使人敬弔宋人應之曰寡君不仁齋戒不脩使民<lb/>
失時天加以災又遺君憂拜命之辱孔子聞之曰宋其<lb/>
庶幾乎昔有桀紂不任其過其亡也忽焉文王知任其<lb/>
過其興也勃焉知過而改之是不過矣宋人聞之乃夙<lb/>
興夜寐弔死問疾戮力宇内三嵗年豐政平<hi>並韓詩外傳</hi>
　　子觀第五<lb/>
子觀於魯桓公之廟有欹器焉子曰此為何器曰此為<lb/>
宥坐之器子曰吾聞宥坐之器者虛則欹中則正滿則<lb/>
<pb n="KR3a0069_WYG_001-12a"/>
覆明君以為至誡顧謂弟子曰注水焉弟子挹水而注<lb/>
之中則正滿則覆子喟然而歎曰吁惡有滿而不覆者<lb/>
哉物盈則衰樂極則悲日中則移月盈則虧子路曰敢<lb/>
問持滿有道乎子曰聰明睿智守之以愚功被天下守<lb/>
之以遜勇力蓋世守之以怯富有四海守之以謙此所<lb/>
謂挹而損之之道也<lb/>
子曰終日言不遺己憂終日行不遺己患唯智者有之<lb/>
故恐懼所以除患也恭敬所以越難也終日為之一言<lb/>
<pb n="KR3a0069_WYG_001-12b"/>
敗之可以不謹乎<lb/>
顔淵問曰囘願貧而如富賤而如貴無勇而威與人交<lb/>
通終身無患其可乎子曰善哉問也夫貧而如富知足<lb/>
而無欲也賤而如貴能遜而有禮也無勇而威恭敬而<lb/>
無失也終身無患擇言而後出也<hi>並韓詩外傳</hi>
孔子曰簫韶者舞之遺音也温潤以和似南風之至其<lb/>
為音如寒暑風雨之動物如物之動人雷動獸禽風雨<lb/>
動魚龍仁義動君子財色動小人是以聖人務其本樂<lb/>
<pb n="KR3a0069_WYG_001-13a"/>
動聲儀<lb/>
子曰蚩尤庶人之貧者非天子也<hi>並孔子三朝記</hi>
魯大夫季桓子穿井獲如土缶其中有羊焉使問之仲<lb/>
尼曰吾穿井而獲狗何也對曰以某之所聞羊也某聞<lb/>
之木石之怪曰䕫蝄蜽水之怪曰龍罔象土之怪曰羵<lb/>
羊<hi>魯語</hi>
　　公父文伯第六<lb/>
公父文伯朝其母其母方績文伯曰以歜之家而主猶<lb/>
<pb n="KR3a0069_WYG_001-13b"/>
績懼干季孫之怒也其以歜為不能事主乎其母歎曰<lb/>
魯其亡乎使童子備官而未之聞邪居吾語女昔聖王<lb/>
之處民也擇瘠土而處之勞其民而用之故長王天下<lb/>
夫民勞則思思則善心生逸則淫淫則忘善忘善則惡<lb/>
心生沃土之民不材淫也瘠土之民莫不向義勞也是<lb/>
故天子大采朝日與三公九卿祖識地徳<hi>祖習也識知也天子因朝</hi>
<hi>日以修陽政故謂之習地徳也</hi>日中考政與百官之政事師尹惟旅牧<lb/>
相宣序民事少采夕月與太史司載糾䖍天刑而後即<lb/>
<pb n="KR3a0069_WYG_001-14a"/>
安諸侯朝修天子之業命晝考其國職夕省其典刑夜<lb/>
儆百工使無慆淫而後即安卿大夫朝考其職晝講其<lb/>
庶政夕序其業夜庀<hi>音髀具也</hi>其家事而後即安士朝而受<lb/>
業書而講貫夕而習復夜而計過無憾而後即安自庶<lb/>
人以下明而動晦而休無日以怠王后親織𤣥紞<hi>丁敢切冠</hi>
<hi>垂也</hi>公侯之夫人加之以紘綖卿之内子為大帶命婦成<lb/>
祭服列士之妻加之以朝服自庶士以下皆衣其夫社<lb/>
而賦事烝而獻功男女效績愆則有辟<hi>音平入聲</hi>古之制也<lb/>
<pb n="KR3a0069_WYG_001-14b"/>
君子勞心小人勞力先王之訓也自上以下誰敢淫心<lb/>
舍力今我寡也爾又在下位朝夕處事猶恐忘先人之<lb/>
業况有怠惰其何以避辟吾冀而朝夕修我曰必無廢<lb/>
先人爾今曰胡不自安以是承君之官余懼穆伯之<lb/>
絶祀也仲尼聞之曰弟子志之季氏之婦不淫矣<lb/>
季康子欲以田賦使冉有訪諸仲尼仲尼不對私於冉<lb/>
有曰求來汝不聞乎先王制土籍田以力而砥<hi>音止平也</hi>其<lb/>
逺近賦里以入而量其有無任力以夫而議其老幼於<lb/>
<pb n="KR3a0069_WYG_001-15a"/>
是乎有鰥寡孤疾有軍旅之出則徵之無則已其嵗收<lb/>
田一井出稯禾<hi>六百四十斛也</hi>秉芻<hi>百六/十斛</hi>缶米<hi>缶庾也十六斛</hi>不是過<lb/>
也先王以為足若子季孫欲其法也則有周公之籍矣<lb/>
若欲犯法則茍而賦又何訪焉<hi>並魯語</hi>
子曰黍可為酒禾入水也一貫三為王推一合十為士<lb/>
<hi>許氏説文</hi>
孔子讀易韋編三絶鐵擿三折漆書三滅序彖繫象説<lb/>
卦文言曰假我數年若是我於易則彬彬矣<lb/>
<pb n="KR3a0069_WYG_001-15b"/>
夫子作春秋筆則筆削則削子夏之徒不能贊一辭弟<lb/>
子受春秋子曰後世知丘者以春秋罪丘者亦以春秋<lb/>
子曰自吾得由而惡言不入於耳<lb/>
子曰神龜知吉凶而骨直空枯日陽徳而君於天下而<lb/>
辱於三足之烏月為刑而相佐見食於蝦蟆蝟辱於鵲<lb/>
騰蛇之神而殆於即且竹外有節理中直空虛松栢為<lb/>
百木長而守門閭日辰不全而有空虛黄金有疵白玊<lb/>
有瑕事有所疾亦有所徐物有所拘亦有所據罔有所<lb/>
<pb n="KR3a0069_WYG_001-16a"/>
數亦有所疎人有所貴亦有所不如何而可適乎物安<lb/>
可全乎<hi>並見史記</hi>
　　六藝第七<lb/>
子曰六藝於治一也禮以節人樂以發和書以道事詩<lb/>
以達意易以神化春秋以道義<lb/>
孔子遷於蔡三嵗呉伐陳楚救陳軍於城父聞孔子在<lb/>
陳蔡之間楚使人聘孔子孔子將往陳蔡之大夫謀曰<lb/>
楚大國也孔子用於楚則陳蔡用事大夫危矣於是相<lb/>
<pb n="KR3a0069_WYG_001-16b"/>
與發徒役圍孔子於野不得行絶糧從者皆莫能興孔<lb/>
子講誦弦歌不衰子路慍見曰君子亦有窮乎子曰君<lb/>
子固窮小人窮斯濫矣子貢作色子曰賜爾以予為多<lb/>
學而識之者與曰非與子曰非也予一以貫之孔子知<lb/>
弟子有慍心乃召子路而問曰詩云匪兕匪虎率彼曠<lb/>
野吾道非邪吾何為於此子路曰意者吾未仁邪人之<lb/>
不我信也意者吾未知邪人之不我行也子曰有是乎<lb/>
由譬使仁者而必信安有伯夷叔齊使知者而必行安<lb/>
<pb n="KR3a0069_WYG_001-17a"/>
有王子比干子路出子貢入見子曰詩云匪兕匪虎率<lb/>
彼曠野吾道非邪吾何為於此子貢曰夫子之道至大<lb/>
也故天下莫能容夫子夫子盍少貶焉子曰賜良農能<lb/>
稼而不能為穡良工能巧而不能為順君子能修其道<lb/>
綱而紀之統而理之而不能為容今爾不修爾道而求<lb/>
為容賜而志不逺矣子貢出顔回入子曰囘詩云匪兕<lb/>
匪虎率彼曠野吾道非邪吾何為於此顔囘曰夫子之<lb/>
道至大故天下莫能容雖然夫子推而行之不容何病<lb/>
<pb n="KR3a0069_WYG_001-17b"/>
不容然後見君子夫道之不修也是吾醜也道已大修<lb/>
而不用是有國者之醜也不容何病不容然後見君子<lb/>
子欣然而笑曰有是哉顔氏之子使爾多財吾為爾宰<lb/>
<hi>並史記</hi>
子曰通國皆人也以道導之則吾民也不以道導之則<lb/>
吾讎也<lb/>
魯哀公問政於孔子孔子對曰政有使民富且壽哀公<lb/>
曰何謂也子曰薄賦歛則民富無事則逺罪逺罪則民<lb/>
<pb n="KR3a0069_WYG_001-18a"/>
壽公曰若是則國貧矣子曰詩云豈弟君子民之父母<lb/>
未見子富而父母貧者也<lb/>
子曰良藥苦口利於病忠言逆耳利於行故武王諤諤<lb/>
而昌紂嘿嘿而亡<lb/>
諫有五一曰正諫二曰降諫三曰忠諫四曰戇諫五曰<lb/>
諷諫孔子曰吾其從諷諫矣乎夫不諫則危君固諫則<lb/>
危身與其危君寧危身危身而終不用則諫亦無功矣<lb/>
子曰非其地而樹之不生也非其人而語之弗聽也得<lb/>
<pb n="KR3a0069_WYG_001-18b"/>
其人如聚沙而雨之非其人如聚聾而鼓之<lb/>
孔子觀於周之太廟有金人焉三緘其口而銘其背曰<lb/>
古之謹言人也戒之哉戒之哉無多言多言多敗無多<lb/>
事多事多害安樂必戒無行所悔勿謂何傷其禍將長<lb/>
勿謂何害其禍將大勿謂何殘其禍將然勿謂莫聞神<lb/>
將伺人熒熒不滅炎炎奈何涓涓不壅將成江河綿綿<lb/>
不絶將成網羅青青不伐將尋斧柯誠不能謹禍之根<lb/>
也口是何傷禍之門也强梁者不得其死好勝者必遇<lb/>
<pb n="KR3a0069_WYG_001-19a"/>
其敵君子知天下之不可蓋也故後之下之使人慕之<lb/>
執雌持下莫能與爭人皆趨彼我獨守此衆人惑惑我<lb/>
獨不從内藏我智不與人論技我雖尊髙人莫害我夫<lb/>
江河長百谷者以其卑下也天道無親常與善人戒之<lb/>
哉戒之哉孔子顧謂弟子曰識之此言雖鄙而中事情<lb/>
子曰不知其子視其所友不知其君視其所使與善人<lb/>
居如入芝蘭之室久而不聞其香與之俱化矣與不善<lb/>
人居如入鮑魚之肆久而不聞其臰<hi>臭同</hi>亦與之化矣故<lb/>
<pb n="KR3a0069_WYG_001-19b"/>
君子謹所與<hi>並見説苑</hi>
　　依賢第八<lb/>
子曰依賢固不困依富故不貧馬蚿斬而復行者輔足<lb/>
衆也<hi>説苑</hi>
子曰夫富而能富人者欲貧不可得也貴而能貴人者<lb/>
欲賤不可得也達而能達人者欲窮不可得也<lb/>
子曰士有五有埶尊貴者有家富厚者有資勇悍者有<lb/>
心智慧者有貌美好者埶尊貴者不以愛民行義理而<lb/>
<pb n="KR3a0069_WYG_001-20a"/>
反以暴傲陵物家富厚者不以賑窮救不足而反以侈<lb/>
靡無度資勇悍者不以衛上攻戰而反以侵陵私鬭心<lb/>
智慧者不以端計數而反以事姦飾詐貌美好者不以<lb/>
統朝涖官而反以蠱女從欲此五者所謂喪其美質者<lb/>
也<hi>並韓詩外傳</hi>
孔子謂宓子賤曰子治單父而衆説語丘以其故曰不<lb/>
齊父其父子其子恤諸孤而哀喪紀孔子曰善小節也<lb/>
小民附矣猶未也曰不齊也所父事者三人所兄事者<lb/>
<pb n="KR3a0069_WYG_001-20b"/>
五人所友者十一人孔子曰父事三人可以教孝矣兄<lb/>
事五人可以教悌矣友十一人可以教學矣中節也中<lb/>
民附矣猶未足也曰此地有賢於不齊者五人不齊事<lb/>
之皆教不齊以治之之術孔子曰其大者乃於此在矣<lb/>
子曰回若有君子之道四强於行己弱於受諫怵於待<lb/>
禄慎於持身<lb/>
子曰自季孫之賜我千鍾而友益親自南宫項叔之乘<lb/>
我車也而道加行故道有時而後重有勢而後行微二<lb/>
<pb n="KR3a0069_WYG_001-21a"/>
子丘之道幾於廢也<lb/>
子路問曰君子亦有憂乎孔子曰無也君子修其身未<lb/>
得則樂其意已得又樂其知是以有終身之樂無一日<lb/>
之憂小人則不然未得之也則憂不得既得之又恐失<lb/>
之是以有終身之憂無一日之樂<lb/>
孔子曰丘死之後商也日益賜也日損商也好與賢己<lb/>
者處賜也好説不如己者<lb/>
孔子曰鞭朴之子不從父之教刑戮之民不從君之政<lb/>
<pb n="KR3a0069_WYG_001-21b"/>
言疾之難行故君子不急㫁不意使以為亂源<lb/>
子曰以富貴為人下者何人不與以富貴敬愛人者何<lb/>
人不親愛衆言不逆可謂知言矣衆嚮之可謂知時矣<lb/>
孔子曰船非水不可行水入船中則沒矣故君子不可<lb/>
不嚴也小人不可不閑也<lb/>
孔子曰貞以幹之敬以輔之待人無倦見君子則舉之<lb/>
見小人則退之去爾惡心而忠與之敏其行而修其禮<lb/>
千里之外親若兄弟若行不敏禮不合則對門不通矣<lb/>
<pb n="KR3a0069_WYG_001-22a"/>
<hi>並説苑</hi>
　　漆雕氏第九<lb/>
孔子曰漆雕氏之子君子哉其善人之美也隱而顯言<lb/>
人之惡也微而著故智不能及明不能見也得無數卜<lb/>
乎<lb/>
孔子卦得賁喟然而歎子張進而問曰師聞賁吉卦而<lb/>
歎之乎孔子曰賁非正色也是以歎之吾思夫質素白<lb/>
當正白黒當正黒夫質文何也吾聞丹漆不文白玉不<lb/>
<pb n="KR3a0069_WYG_001-22b"/>
雕寶珠不飾何也質有餘者不受飾也<lb/>
魯有儉者瓦鬲煮食食之而美盛以土缻<hi>音缶</hi>之器以進<lb/>
孔子孔子受之懽然如受大牢之饋弟子曰瓦甂酒器<lb/>
也煮食薄膳也而先生何喜如此乎孔子曰吾聞好諫<lb/>
者思其君食美者思其親吾非以饋為厚也以其食美<lb/>
而思我親也<lb/>
孔子曰無體之禮敬也無服之喪憂也無聲之樂懽也<lb/>
不言而信不怒而威不施而仁志也鐘鼓之聲怒而擊<lb/>
<pb n="KR3a0069_WYG_001-23a"/>
之則武憂而擊之則悲喜而擊之則樂其志變其聲亦<lb/>
變至誠通乎金石而况人乎<lb/>
子路治蒲見孔子曰願受教子曰蒲多壯士難治也吾<lb/>
語汝恭以敬可以懾勇寛以正可以容衆恭以潔可以<lb/>
親上<lb/>
子貢為信陽令辭孔子而行孔子曰力之順之因子之<lb/>
時無奪無伐無暴無盜子貢曰君子固有盜乎孔子曰<lb/>
夫以不賢伐賢是謂奪以賢伐不肖是謂伐緩其令急<lb/>
<pb n="KR3a0069_WYG_001-23b"/>
其誅是謂暴取人之善為己之善是謂盜君子之盜豈<lb/>
必財幣乎吾聞之知為吏者奉法利民不知為吏者枉<lb/>
法害民皆怨之所由生也臨官莫如平臨財莫如廉廉<lb/>
平之守不可攻也匿人之善是蔽賢也揚人之惡是小<lb/>
人也不内相教而外相謗者是不足親也言人之善者<lb/>
有所得無所傷言人之惡者無所得有所傷故君子慎<lb/>
言語毋先己而後人擇言出之令口如耳<lb/>
齊景公問孔子曰秦穆公國小處僻而霸何也對曰國<lb/>
<pb n="KR3a0069_WYG_001-24a"/>
小而志大處僻而政中其舉果其謀和其令不媮親舉<lb/>
五羖大夫於繫縲之中與之語三日而授之以政以此<lb/>
取之雖王可也霸則小矣<lb/>
子路為蒲令備水災與民春修溝瀆故予民一簞食壺<lb/>
漿孔子聞之使子貢覆之子路不説往見夫子曰由也<lb/>
以暴雨將至恐有水災故與民修溝瀆以避之而民多<lb/>
匱於食故與人簞食壺漿而夫子使賜止之是夫子止<lb/>
由之行化也子曰爾以民餓何不告君發廩以給之而<lb/>
<pb n="KR3a0069_WYG_001-24b"/>
爾以私饋之是汝不明君之惠而見汝之徳也速已可<lb/>
矣否則爾之受罪不久矣子路心服而退<hi>並見説苑</hi>
　　楚昭王第十<lb/>
楚昭王渡江有物大如斗直觸王舟中昭王恠之使聘<lb/>
問孔子子曰此名萍實吉祥也惟霸者能獲之其後齊<lb/>
有飛鳥一足來下止於殿前舒翼而跳齊侯恠之使聘<lb/>
問孔子子曰此名商羊也急治溝渠天將大雨於是諸<lb/>
國皆被水齊國獨以安孔子歸弟子問焉子曰異時兒<lb/>
<pb n="KR3a0069_WYG_001-25a"/>
童之謡曰楚王渡江得萍實大如斗赤如日剖而食之<lb/>
甜如蜜此楚之應也兒有兩兩相攜屈一足而跳者曰<lb/>
天將大雨商羊起舞今齊見之亦其應也夫謡未嘗不<lb/>
相應也在人非獨守道而已<lb/>
子曰以容取人失之子羽以言取人失之宰予澹臺子<lb/>
羽君子之容也與之久處而言不充其貌宰予之辭雅<lb/>
而文也與之久處而智不充其辯<lb/>
子貢問曰今之人臣孰賢子曰齊有鮑叔鄭有子皮賢<lb/>
<pb n="KR3a0069_WYG_001-25b"/>
者也子貢曰然則齊無管仲鄭無子産乎子曰賜女知<lb/>
其一而不知其二女聞進賢為賢邪用力為賢邪子貢<lb/>
曰進賢為賢子曰然吾聞鮑叔之進管仲也聞子皮之<lb/>
進子産也未聞管仲子産之有所進也<lb/>
介子推年十五為荆相仲尼聞之使弟子往視焉還曰<lb/>
庭下有二十五進士堂上有二十五老人仲尼曰合二<lb/>
十五人之智智於湯武并二十五人之力力於彭祖以<lb/>
治其國有不濟乎<lb/>
<pb n="KR3a0069_WYG_001-26a"/>
子貢曰君子見大川必觀焉何也孔子曰夫水者君子<lb/>
比徳焉徧與之而無私似徳所及者生所不及者死似<lb/>
仁其流行卑下皆循其理似義淺者流行深者不測似<lb/>
智其赴百仞之谷不疑似勇綿弱而微達似察受惡不<lb/>
讓似包䝉不清以入鮮潔以出似善至量必平似正盈<lb/>
不求概似度萬折必東似意是以君子見大水必觀焉<lb/>
爾也<hi>並説苑</hi>
　<lb/>
<pb n="KR3a0069_WYG_001-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　孔子集語卷上<lb/>
</p>
<p>
</p>
  </div>
<div>
<head>孔子集語卷下</head> <lb/>
    <p>
<pb n="KR3a0069_WYG_002-1a"/>
欽定四庫全書<lb/>
　孔子集語卷下<lb/>
　　　　　　　　　　　　　宋　薛據　輯<lb/>
　　子岀衛第十一<lb/>
子岀衞東門逢姑布子卿子卿迎而謂子貢曰是為魯<lb/>
孔丘與得堯之顙舜之目禹之頸臯陶之喙從前視之<lb/>
盎盎乎似有土者從後視之髙肩弱脊循循固得之轉<lb/>
要下四寸此惟不及四聖者也子貢曰吁子卿曰子何<lb/>
<pb n="KR3a0069_WYG_002-1b"/>
患焉汙面而不惡葭喙而不藉羸乎若喪家之狗子何<lb/>
患焉子貢以告子無辭而獨辭喪家之狗曰丘何敢乎<lb/>
賜汝不見喪家之狗與既歛而椁布噐而祭顧望無人<lb/>
意欲施之今上無眀王下無賢方伯王道衰政教失强<lb/>
凌弱衆暴寡百姓縱心莫之紀綱是故以丘為欲當之<lb/>
者也丘何敢乎哉<hi>韓詩外傳</hi>
子貢曰葉公問政於夫子子曰政在於附近而來逺魯<lb/>
哀公問政子曰政在於論臣齊景公問政子曰政在於<lb/>
<pb n="KR3a0069_WYG_002-2a"/>
節用三君問政夫子應之不同然則政有異乎子曰荆<lb/>
之地廣而都狹民有離志焉故曰在於附近而來逺哀<lb/>
公有臣三人内比周以惑其君外障距諸侯賓客以蔽<lb/>
其明故曰政在論臣齊景公奢於臺榭滛於苑囿五官<lb/>
之樂不解一旦而賜人百乘之家者三故曰政在節用<lb/>
東郭子思問於子貢曰夫子之門何其雜也子貢曰夫<lb/>
<graphic n="KR1357" url="https://raw.githubusercontent.com/kanripo/KR-Gaiji/master/images/KR1357.png" mimeType="image/png"/>栝之旁多枉木良醫之門多疾人砥礪之旁多頑鈍<lb/>
夫子聞之曰脩道以俟天下來者不止是以雜也<lb/>
<pb n="KR3a0069_WYG_002-2b"/>
子曰參女以為明主為勞乎昔者舜左禹而右皋陶不<lb/>
下席而天下治<lb/>
子曰古之刑者省之今之刑者繁之古者有禮然後有<lb/>
刑是以刑省也今也反是無禮而齊之以刑是以繁也<lb/>
子如衞人謂曰公甫不能聽獄子曰非公甫不能聽獄<lb/>
也有罪者懼無罪者恥民近禮矣<lb/>
子曰聽訟者雖得其情必哀矜之死者不可復生<graphic n="KR1247" url="https://raw.githubusercontent.com/kanripo/KR-Gaiji/master/images/KR1247.png" mimeType="image/png"/>者<lb/>
不可復續也<lb/>
<pb n="KR3a0069_WYG_002-3a"/>
子曰呉越之俗男女同川而浴其刑重而不勝由無禮<lb/>
也中國之教内外有别男女不同椸架不同巾櫛其刑<lb/>
重而勝由有禮也語曰夏后不殺不刑罰有罪而民不<lb/>
輕犯<lb/>
子曰古之聽民者察貧窮哀孤獨矜寡宥老幼不肖無<lb/>
告是故老而受刑謂之悖弱而受刑謂之暴不赦過謂<lb/>
之逆率過以小謂之枳<lb/>
子曰今之聽民者求所以殺之古之聽民者求所以生<lb/>
<pb n="KR3a0069_WYG_002-3b"/>
之不得其所以生之之道乃刑殺君與臣㑹焉<lb/>
子曰君子不可以不學見人不可以不飾不飾無貌無<lb/>
貌不敬不敬無禮無禮不立夫逺而光者飾也近而逾<lb/>
明者學也譬之汙邪水潦集焉菅蒲生焉從上觀之誰<lb/>
知其非源水也<lb/>
子曰文王得四臣丘得四友吾得回也門人加親是非<lb/>
胥附邪吾得賜也逺方之士至是非奔走邪吾得師也<lb/>
前有光後有輝是非先後邪吾得由也惡言不至於耳<lb/>
<pb n="KR3a0069_WYG_002-4a"/>
是非禦侮邪故文王有四臣免於虎口丘有四友以禦<lb/>
侮<lb/>
子曰心之精神是謂聖<hi>並見尚書大傳</hi>
　　顔叔子第十二<lb/>
顔叔子獨處於室鄰之嫠婦又獨處於室夜暴風雨至<lb/>
而室壞婦人趨而至顔叔子納而使執燭放乎旦而蒸<lb/>
盡縮屋而繼之自以為辟嫌之不審矣若其審者宜若<lb/>
魯人然魯人有男子獨處室鄰之嫠婦獨處於室夜暴<lb/>
<pb n="KR3a0069_WYG_002-4b"/>
風雨至而室壞婦人趨而就之男子閉戸而不納婦人<lb/>
自牖與之言曰子何為不納我乎男子曰吾聞之也男<lb/>
女不六十不同居吾子幼吾亦幼不可以納子婦人曰<lb/>
子何不若栁下惠嫗不逮門之女國人不稱其亂男子<lb/>
曰栁下惠固可吾固不可吾将以吾不可學栁下惠之<lb/>
可孔子曰欲學栁下惠者未有似於是者也<lb/>
孔子俟子貢乆而不至謂弟子占之遇鼎皆曰折足賜<lb/>
不來顔淵掩口而笑子曰囘也哂謂賜來也無足乘舟<lb/>
<pb n="KR3a0069_WYG_002-5a"/>
而至子貢朝至<hi>呂氏春秋</hi>
子曰少成若天性習慣如自然<hi>見大戴禮</hi>
子曰國有道雖加刑無刑也國無道雖殺之不可勝也<lb/>
子曰君子不盡利以遺民故詩云彼有遺秉此有不歛<lb/>
穧伊寡婦之利<lb/>
子曰不患貧而患不均<hi>並見春秋繁露</hi>
子曰我欲載之空言不如見之行事之深切著明也<hi>司馬</hi>
<hi>遷傳</hi>
<pb n="KR3a0069_WYG_002-5b"/>
郈費之宰二大夫數叛患之以問孔子孔子曰陪臣執<lb/>
國命采長數叛者邑有城池之固家有甲兵之藏故也<lb/>
季氏説而墮郈墮費<hi>公羊傳何休注</hi>
子曰吾志在春秋行在孝經<hi>何休公羊傳序</hi>
孔子見羅者所得皆黄口也孔子曰黄口盡得大爵獨<lb/>
不得何也羅者對曰黄口從大爵者不得大爵從黄口<lb/>
者可得孔子顧弟子曰君子慎所從不得其人則有網<lb/>
羅之患<lb/>
<pb n="KR3a0069_WYG_002-6a"/>
子路問曰治國何如子曰在於尊賢而賤不肖子路曰范<lb/>
中行氏尊賢而賤不肖何為其亡也子曰范中行氏尊賢<lb/>
而不能用賤不肖而不能去也賢者知其不用己也怨之<lb/>
不肖者知其賤己也讎之怨讎並興欲無亡得乎<hi>並見説苑</hi>
　　齊侯問第十三<lb/>
齊侯問於晏子曰為政何患對曰患善惡之不分公曰<lb/>
何以察之對曰審擇左右左右善則百僚各得其所宜<lb/>
而善惡分孔子聞之曰善哉<lb/>
<pb n="KR3a0069_WYG_002-6b"/>
子曰本不正者末必倚始不盛者終必衰春秋之義有<lb/>
正春無亂秋有正君無危國易曰建其本而萬國理失<lb/>
之毫釐差以千里故君子貴建本而重其始<lb/>
子曰中人之情有餘則侈不足則儉無禁則淫無度則<lb/>
失縱欲則敗故飲食有量衣服有節宫室有度蓄聚有<lb/>
數車器有限以防亂之源也<lb/>
子曰夏道不亡商德不作商德不亡周德不作周德不<lb/>
亡春秋不作春秋作而後君子知周道亡也故上下相<lb/>
<pb n="KR3a0069_WYG_002-7a"/>
虧也猶水火之相滅也人君不可不察而大盛其臣下<lb/>
此私門盛而公室毁也<lb/>
子路問於孔子曰請釋古之學而行由之意可乎孔子<lb/>
曰不可昔者東夷慕諸夏之義有女其夫死為之納私<lb/>
婿終身不嫁不嫁則不嫁矣然而非貞節之義也蒼梧<lb/>
之弟娶妻而美好請與兄易忠則忠矣然非禮也今子<lb/>
欲釋古之學而行子之意庸知子用非為是用是為非<lb/>
子不慎其初雖欲悔難哉<lb/>
<pb n="KR3a0069_WYG_002-7b"/>
孔子曰惡惡道不能甚者則其好善道亦不能甚好善<lb/>
道不能甚則百姓之親之也亦不能甚<lb/>
子曰吾於甘棠見宗廟之美也尊其人敬其位古聖之<lb/>
道幾<hi>音基</hi>哉<lb/>
仲尼見梁君梁君問曰吾欲長有國吾欲列都之得吾<lb/>
欲民不惑吾欲士竭力吾欲使日月當時吾欲使聖人<lb/>
自來吾欲使官府治為之奈何仲尼曰丘聞之兩君相<lb/>
親則長有國君惠臣忠則列都之得毋殺不辜毋釋罪人<lb/>
<pb n="KR3a0069_WYG_002-8a"/>
則民不惑益士禄賞則竭其力尊天敬鬼則日月當時<lb/>
善為刑罰則聖人自來尚賢使能則官府治<lb/>
魯有父子訟者康子曰殺之孔子曰未可殺也夫民不<lb/>
知子父訟之不善者乆矣是則上過也上有道是人亡<lb/>
矣康子曰夫治民以孝為本今殺一人以戮不孝不亦<lb/>
可乎孔子曰不孝者不教而誅之是殺不辜也三軍大<lb/>
敗不可誅也訟獄不治不可刑也上陳之教而先服之<lb/>
則百姓從風矣躬行不從而后俟之以刑則民知罪矣<lb/>
<pb n="KR3a0069_WYG_002-8b"/>
夫一仭之牆民不能踰百仭之山童子升而遊焉陵遲<lb/>
故也今仁義陵遲乆矣能謂民不踰乎<hi>並見説苑</hi>
　　文王第十四<lb/>
文王似元年武王似春周公似正月文王以王季為父<lb/>
太任為母太姒為妃武王周公為子泰顛閎夭為臣其<lb/>
本美矣武王正其身正其國以正天下伐無道刑有罪<lb/>
一動天下正其事正矣春致其時萬物皆生君致其道<lb/>
萬人皆治周公戴已而天下順其誠矣<lb/>
<pb n="KR3a0069_WYG_002-9a"/>
孔子曰存亡禍福在己而己天災地妖不能殺也昔殷<lb/>
王帝辛爵生烏於城之隅占者曰小而生巨國家必祉<lb/>
帝辛喜不治國家亢暴無極外冦乃至遂亡殷國此逆<lb/>
天之時詭福而反得禍也殷王武丁之時刑法弛廢桑<lb/>
榖共生於朝七日而大拱占者曰桑榖野物也而生於<lb/>
朝意朝亡乎武丁恐駭側身脩行興滅國繼絶世舉逸<lb/>
民三年之後逺方之君重譯而朝者六國此迎天之時<lb/>
詭禍而反得福也故妖孽者天之所以警天子諸侯也<lb/>
<pb n="KR3a0069_WYG_002-9b"/>
惡夢者所以警士大夫也妖孽不勝善政惡夢不勝善行<lb/>
孔子讀易至損益喟然而歎子夏避席曰夫子何歎孔<lb/>
子曰自損者益自益者損吾是以歎也子夏曰然則學<lb/>
不可益乎孔子曰否天之道成者未嘗得乆也夫學者<lb/>
以虚而受之故曰茍得持滿則天下之善言不得入其<lb/>
耳矣昔堯履天子之位猶允恭以持之虚静以待下故<lb/>
百載而逾盛迄今而猶章昆吾自臧而滿意窮高而不<lb/>
衰故當時而虧迄今而愈惡是非益損之徴與<lb/>
<pb n="KR3a0069_WYG_002-10a"/>
哀公問於孔子曰人若何而可取也孔子對曰毋取拑<lb/>
<hi>音釣</hi>者毋取健者毋取口鋭者拑者太利不可盡用健者<lb/>
必欲兼人不可為法也口鋭者多誕而寡信後恐無驗<lb/>
也夫弓矢調而後求其中焉馬慤愿而後求其良焉人<lb/>
不忠信重厚而多智能如此人者譬猶豺狼不可近也<lb/>
是故先仁信之誠者然後親之於是人之有智能者然<lb/>
後任之<lb/>
魯人有贖臣妾於諸侯者取金於府子貢贖人於諸侯<lb/>
<pb n="KR3a0069_WYG_002-10b"/>
而還其金孔子聞之曰賜失之矣聖人舉事可以移風<lb/>
俗而教導可施於百姓非獨適其身之行也今魯國富<lb/>
者寡貧者衆矣贖而受金則為不亷不受則後莫敢贖<lb/>
自今以後魯人不復贖矣<hi>並見説苑</hi>
　　齊桓公第十五<lb/>
齊桓公出獵逐鹿於谷中見老人而問之曰何谷對曰<lb/>
愚公之谷桓公曰何故曰以臣故名之公曰視爾之狀非<lb/>
庸人何以爾名對曰臣故畜牸牛生子而大賣之以買駒<lb/>
<pb n="KR3a0069_WYG_002-11a"/>
少年曰牛不能生馬遂持駒去聞者以臣為愚故谷以<lb/>
臣得名桓公歸以告管仲管仲曰此夷吾之愚也使堯<lb/>
在上臯陶為理安有取人駒者乎愚公知治獄不正故<lb/>
與之耳請退而脩政孔子曰弟子記之桓公霸君管仲<lb/>
賢佐猶有以智為愚者况不及桓公管仲者乎<lb/>
孔子與齊景公坐左右曰周使來言周廟焚齊景公問<lb/>
孔子曰何廟也孔子對曰必釐王廟也詩云皇皇上帝<lb/>
其命不忒天之報人必報其德禍亦如之釐王變文王<lb/>
<pb n="KR3a0069_WYG_002-11b"/>
之制輿馬奢侈不可振也故天殃其廟以是知之景公<lb/>
曰何不殃其身曰天以文王之故若殃其身文王之祀<lb/>
無乃絶乎故殃其廟以彰其過也左右入報曰是釐王<lb/>
之廟也景公驚曰聖人之智不亦大乎<lb/>
孔子將行無蓋弟子曰子夏有之可以行孔子曰商之<lb/>
為人短於財吾聞與人交者推其長違其短故能乆長<lb/>
矣<lb/>
子讀詩至正月之六章戄然曰不逢時之君子豈不殆<lb/>
<pb n="KR3a0069_WYG_002-12a"/>
哉從上依世則廢道違上離俗則危身世不與善而已<lb/>
獨行之故曰非其時恐不得終焉<lb/>
孔子曰不觀高岸何以知顛墜之患不臨深淵何以知<lb/>
沒溺之患不觀海上何以知風波之患失之者其在此<lb/>
乎士慎三者無累於人<hi>並見説苑</hi>
　　公索氏第十六<lb/>
公索氏將祭亡其牲子曰公索氏比及三年必亡後一<lb/>
年而亡弟子曰夫子何以知之孔子曰祭之為言索也<lb/>
<pb n="KR3a0069_WYG_002-12b"/>
索也者自盡也乃孝子所以自盡於親也將祭而亡其牲<lb/>
則餘所亡者多矣吾以此知其將亡也<lb/>
魯哀公問孔子曰吾聞忘之甚者徙而忘其妻有諸乎<lb/>
孔子對曰此非忘之甚也忘之甚者忘其身昔夏桀貴<lb/>
為天子富有四海不脩禹之道毁壞辟法裂絶世祀荒<lb/>
滛於樂沈酗於酒其臣左師觸龍諂䛕不止湯誅桀左<lb/>
師觸龍身死四支異處此忘其身者也哀公變色曰善<lb/>
顔囘將西游問於孔子曰何以為身孔子曰恭敬忠信<lb/>
<pb n="KR3a0069_WYG_002-13a"/>
可以為身恭則免於衆敬則人愛之忠則人與之信則<lb/>
人恃之矣<lb/>
子路行辭於仲尼曰敢問新交取親若何言寡而可行<lb/>
若何長為善士而無犯若何仲尼曰新交取親其忠乎<lb/>
言寡可行其信乎長為善士而無犯其禮乎<lb/>
仲尼曰史鰌有君子之道三不仕而敬上不祀而敬鬼<lb/>
直能曲於人<lb/>
子路盛服入見孔子孔子曰是襜襜<hi>音籖</hi>者何也昔者江<lb/>
<pb n="KR3a0069_WYG_002-13b"/>
水出於岷山其始也大足以濫觴及至江之津也不方<lb/>
舟不避風不可渡也非唯下流衆川之多乎今若衣服<lb/>
甚盛顔色充盈天下孰肯加若者哉子路趨出改服而<lb/>
入孔子曰由汝記之吾語汝賁於言者華也奮於事者<lb/>
伐也夫色智而有能者小人也故君子知之為知之不<lb/>
知為不知言之要也能之為能不能為不能行之至也<lb/>
言要則知行要則仁既知且仁夫有何加矣哉<lb/>
趙襄子見圍於晉陽罷圍賞功臣高赫無功而受上賞<lb/>
<pb n="KR3a0069_WYG_002-14a"/>
張孟談曰晉陽之中高赫無功與上賞何也襄子曰吾<lb/>
在厄中唯赫不失臣主之禮子以功驕寡人也與赫上<lb/>
賞不亦可乎孔子聞之曰趙襄子可謂善賞士矣賞一<lb/>
人而天下之人臣莫敢失君臣之禮<lb/>
孔子閒居喟然歎曰銅鞮伯華無死天下其有定矣子<lb/>
路曰其為人也何若子曰其幼也敏而好學壮也勇而<lb/>
不屈老也有道而能下人子路曰何謂也孔子曰由汝<lb/>
不知吾聞以衆攻寡無不消也以貴下賤無不得也周<lb/>
<pb n="KR3a0069_WYG_002-14b"/>
公制天下之政而下士七十人豈無道哉欲得士故也<lb/>
有道而能下天下之士君子乎哉<lb/>
子曰可也簡簡者易野也易野也者無禮文也孔子見<lb/>
子桑伯子子桑伯子不衣冠而處弟子曰夫子何為見<lb/>
此人乎子曰其質美而無文吾將説而文之孔子去子<lb/>
桑伯子門人不説曰何為見孔子乎曰其質美而文繁<lb/>
吾欲説而去其文故曰文質脩者謂之君子有質無文<lb/>
謂之易野子桑伯子易野欲同人道於牛馬故仲弓曰<lb/>
<pb n="KR3a0069_WYG_002-15a"/>
太簡<lb/>
孔子至齊郭門外遇一嬰兒挈一壺相與俱行其視精<lb/>
其心正其行端孔子謂御者曰趣驅之趣驅之韶樂將<lb/>
作孔子至彼聞韶三月不知肉味<hi>並見説苑</hi>
　　子夏問第十七<lb/>
子夏問仲尼曰顔淵為人何若曰囘之信賢於丘也曰<lb/>
子貢為人何若曰賜之敏賢於丘也曰子路為人何若<lb/>
曰由之勇賢於丘也曰子張為人何若曰師之荘賢於<lb/>
<pb n="KR3a0069_WYG_002-15b"/>
丘也子夏避席而問曰然則四者何為而事先生子曰<lb/>
坐吾語汝囘能信而不能反賜能敏而不能屈由能勇<lb/>
而不能怯師能荘而不能同兼此四者丘不為也夫所<lb/>
謂至聖之士必見進退之利屈伸之用者也<lb/>
孔子觀於吕梁懸水四十仭環流九十里有丈夫將渉<lb/>
之孔子使人止之丈夫不錯<hi>音措</hi>意遂渡而岀孔子曰子<lb/>
有巧乎有道術乎所以能入而能岀者何也丈夫曰始<lb/>
吾入先之以忠信吾之出又從以忠信忠信錯吾軀於<lb/>
<pb n="KR3a0069_WYG_002-16a"/>
波流而吾不敢用吾私所以能入而復出也孔子謂弟<lb/>
子曰水尚可以忠信義乆而身親之况於人乎<lb/>
子路持劒孔子問曰安用此乎子路曰古者以自衛孔<lb/>
子曰君子以忠為質以仁為衞不出環堵之内而聞千<lb/>
里之外不善以忠化冦暴以仁圍何必劔乎<lb/>
孔子曰行身有六本本立焉然後可為君子體有義矣<lb/>
而孝為本喪有禮矣而哀為本戰陣有隊矣而勇為本<lb/>
治政有理矣而能為本居國有禮矣而嗣為本生財有<lb/>
<pb n="KR3a0069_WYG_002-16b"/>
時矣而力為本寘本不固無務豐末親戚不説無務外<lb/>
交事無終始無務多業聞記不言無務多談比近不説<lb/>
無務脩逺是以反本脩邇君子之道也<lb/>
孔子曰鯉君子不可以不學見人不可以不飾不飾則<lb/>
無根無根則失理失理則不忠不忠則失禮失禮則不<lb/>
立夫逺而有光者飾也近而愈眀者學也譬之汙池水<lb/>
潦注焉菅蒲生之從上觀之誰知其非源也<lb/>
孔子謂子路曰汝何好曰好劍孔子曰非此之問也請<lb/>
<pb n="KR3a0069_WYG_002-17a"/>
以汝之所能加以好學豈不可哉子路曰學有益乎孔<lb/>
子曰人君無諫臣則失政士無教友則失徳狂馬不擇<lb/>
其策操弓不反於檠<hi>正弓之器</hi>木受繩則直人受諫則聖受<lb/>
學重問孰不順成毁仁惡士且近於刑君子不可不學<lb/>
也子路曰南山有竹弗揉自直斬而射之通乎犀革又<lb/>
何學焉孔子曰括而羽之鏃而砥礪之其入不益深乎<lb/>
子路拜曰敬受教哉<hi>並見説苑</hi>
　　楚伐陳第十八<lb/>
<pb n="KR3a0069_WYG_002-17b"/>
楚伐陳焚西門使降民脩之孔子過之不軾子路問曰<lb/>
禮過三人則下車二人則軾陳脩門者衆矣夫子不軾<lb/>
何也孔子曰丘聞之國亡而不知不智知而不爭不忠<lb/>
忠而不死不亷今陳脩門者不行一於此丘故不為軾<lb/>
也<lb/>
顔淵問仲尼曰成人之行何若子曰成人之行逹乎情<lb/>
性之理通乎物類之變知幽明之故睹遊氣之源若此<lb/>
則可謂成人既知天道行身以仁義飭身以禮樂夫仁<lb/>
<pb n="KR3a0069_WYG_002-18a"/>
義禮樂成人之行也窮神知化德之盛也<lb/>
子貢問死人有知乎無知也孔子曰吾欲言死者有知<lb/>
也恐孝子順孫妨生以送死也吾欲言死者無知也恐<lb/>
不孝子孫棄而不𦵏也賜爾欲知死人有知將無知也<lb/>
死徐自知之猶未晩也<lb/>
孔子曰移風易俗莫善於樂安上治民莫善於禮是故<lb/>
聖人修禮文設庠序陳鐘鼓天子辟雍諸侯泮宫所以<lb/>
行德化也<lb/>
<pb n="KR3a0069_WYG_002-18b"/>
孔子之楚有獻魚者孔子不受獻魚者曰天暑市逺賣之<lb/>
不售思欲棄之不若獻之君子孔子再拜受命使弟子埽<lb/>
除將祭之弟子曰人將棄之而夫子將祭之何也孔子曰吾<lb/>
聞之務施而不腐餘財者聖人也受聖人之饋可無祭乎<lb/>
孔子曰北方有獸其名曰蟨前足䑕而後足兔是獸也<lb/>
甚愛蛩蛩巨虚也食得甘草必齧以遺蛩蛩巨虛蛩蛩<lb/>
巨虛見人將來必負蟨以走蟨非性愛蛩蛩巨虛也為<lb/>
其假足故也二獸者亦非性愛蟨也為其得甘草而遺<lb/>
<pb n="KR3a0069_WYG_002-19a"/>
之也夫禽獸昆蟲猶知比假以相報也况於士君子之<lb/>
欲興名利於天下者乎<hi>並見説苑</hi>
孔子席不正不坐割不正不食席不正不坐不飲盗泉<lb/>
之水積正也<hi>漢許慎説文</hi>
士尹池為荆使於宋司城子罕止而觴之南家之牆擁<lb/>
於前而不直西家之潦經其宫而不止士尹池問其故<lb/>
子罕曰南家鞔工也吾徙之其父曰吾恃鞔而食者三<lb/>
世今徙是國之求鞔者不知吾處也吾無以食願相國<lb/>
<pb n="KR3a0069_WYG_002-19b"/>
之憂吾不食也為是吾不徙西家高吾室卑潦之經吾<lb/>
宫也利為是故不禁也士尹池歸荆適興兵欲攻宋士<lb/>
尹池諫於王曰宋不可伐也其君賢其相仁賢者得民<lb/>
仁者能用人攻之無功乃為天下笑荆釋宋而攻鄭孔<lb/>
子聞之曰夫脩之廟堂之上而折衝千里之外者司城<lb/>
子罕之謂也<hi>劉向新序</hi>
楚共王出獵而遺其弓左右請求之共王曰止楚人遺<lb/>
弓楚人得之又何求焉仲尼聞之曰惜乎其不大也亦<lb/>
<pb n="KR3a0069_WYG_002-20a"/>
曰人遺弓人得之而已何必楚也<lb/>
虞人芮人質成於文王入文王之境見其人民遜為士<lb/>
大夫入其國見其士大夫遜為公卿二國者相謂曰其<lb/>
人民遜為士大夫其士大夫遜為公卿其君亦遜以天<lb/>
下而不居矣二國者未見文王歸而遜其所爭為閒田<lb/>
孔子曰大哉文王之道乎其不可加矣不動而變無為<lb/>
而成敬謹恭已而虞芮自平<lb/>
曽子芸𤓰誤斷其根曽晳怒投大杖擊之曽子仆地有<lb/>
<pb n="KR3a0069_WYG_002-20b"/>
頃而蘓蹷然而起曰大人教參得無疾乎孔子聞之以<lb/>
告門人曰參來勿内三日曽子因客而見孔子孔子曰<lb/>
汝聞瞽瞍有子曰舜乎舜之事父也索而使之未甞不<lb/>
在側求而殺之未甞可得小箠則待大箠則走以逃暴<lb/>
怒也立體而不去殺身以陷父不義不孝孰是大乎<lb/>
孔子既不得用於衛將西見趙簡子至河而聞竇鳴犢<lb/>
舜華之死也曰竇鳴犢舜華晉國之賢大夫也趙簡子<lb/>
未得志之時須此兩人而後從政及其已得志殺之丘<lb/>
<pb n="KR3a0069_WYG_002-21a"/>
聞之刳胎殺夭則麒麟不至竭澤涸魚則蛟龍不游覆<lb/>
巢毁卵則鳳凰不翔何則君子重傷其類也夫鳥獸之<lb/>
於不義也尚知避之而况丘哉乃還<hi>並見説苑</hi>
　　孔子先第十九<lb/>
孔子先世宋緡公之長子曰弗父何何世為宋大夫其<lb/>
曽孫曰正考父考父之子曰孔嘉父嘉為華父督所殺<lb/>
其子奔魯始為陬人孔子之曽大父曰孔防叔防叔生<lb/>
伯夏伯夏生叔梁紇以勇力聞於諸侯禱於尼丘生孔<lb/>
<pb n="KR3a0069_WYG_002-21b"/>
子故名之曰丘字仲尼孔子之生魯襄公之二十二年<lb/>
也孔子為兒嬉戱常陳俎豆設禮容幼而喪父𦵏於防<lb/>
山母不以告及母死不知其墓乃殯於五父之衢有過<lb/>
而疑焉因問之得於聊曼父之母然後合𦵏於防孔子<lb/>
長九尺六寸人皆謂之長人蓋未有知之者年三十有<lb/>
四魯大夫孟僖子病且死屬説與何忌事之而學禮焉<lb/>
以定其位<hi>闕里世載</hi>
齊景公致廪丘於孔子以為養子不受曰吾聞君子當<lb/>
<pb n="KR3a0069_WYG_002-22a"/>
以功受禄今説景公未之行而賜廪丘其不知丘甚矣<lb/>
遂辭而行<lb/>
孔子遭難於陳蔡之境絶糧弟子皆有饑色孔子歌兩<lb/>
柱之間子路入見曰夫子之歌禮乎孔子不應曲終而<lb/>
曰君子好樂為無驕也小人好樂為無懾也其誰知之<lb/>
子不我知而從我者乎子路不悦授干而舞三終而出<lb/>
及至七日孔子脩樂不休子路愠見曰夫子脩樂時乎<lb/>
孔子不應樂終而曰由昔齊桓公霸心生於莒勾踐霸<lb/>
<pb n="KR3a0069_WYG_002-22b"/>
心生於㑹稽晉文霸心生於驪氏故居不幽者思不逺<lb/>
身不約者智不廣庸知不遇於是興明日免於阸子貢<lb/>
執轡曰二三子從夫子而遇此難也其不忘可也孔子<lb/>
曰惡是何言也語不云乎三折肱而成良醫夫陳蔡之<lb/>
間丘之幸也二三子從丘皆幸人也吾聞人君不困不<lb/>
成王士不困不成行昔者湯困於莒文王困於羑里秦<lb/>
穆公困於殽齊桓公困於長勺勾踐困於㑹稽晉文困<lb/>
於驪姬夫困之道從寒之暖暖之及寒也唯賢者獨知<lb/>
<pb n="KR3a0069_WYG_002-23a"/>
其難而言之也易曰困亨貞大人吉<lb/>
孔子困於陳蔡之間七日不食藜羮不糝弟子皆有饑<lb/>
色孔子讀詩書治禮樂不休子路進諫曰凡為善者天<lb/>
報以福為不善者天報以禍今先生積德行為善乆矣<lb/>
意者尚有遺行乎奚居之隠也孔子曰由來汝不知吾<lb/>
語汝子以智者為無知乎則王子比干何為剖心而死<lb/>
子以諫者為必聴邪伍子胥何為抉目於呉東門子以<lb/>
亷者為必用邪伯夷叔齊何為餓死首陽之下子以忠<lb/>
<pb n="KR3a0069_WYG_002-23b"/>
為必用邪鮑荘何為而肉枯故荆公子高終身不顯鮑<lb/>
焦抱木而立之推登山焚死古聖人君子博學深謀不<lb/>
遇時者衆矣豈獨丘哉賢不肖者才也為不為者人也<lb/>
遇不遇者時也死生者命也有其才不遇其時雖才不<lb/>
用茍遇其時何難之有故舜耕厯山而陶於河畔立為<lb/>
天子則其遇堯也傅説負壤土釋版築而立佐天子則<lb/>
其遇武丁也伊尹有莘氏之媵臣也負鼎俎調五味而<lb/>
佐天子則其遇成湯也吕望行年五十賣食於棘津行<lb/>
<pb n="KR3a0069_WYG_002-24a"/>
年七十屠牛朝歌行年九十為天子師則其遇文王也<lb/>
管夷吾束縛膠目居檻車中自車中起為仲父則其遇<lb/>
桓公也百里奚自賣取五羊皮而為卿大夫則其遇秦<lb/>
穆公也沈尹名聞天下為令尹而讓孫叔敖則其遇楚<lb/>
荘王也伍子胥前多功後戮死非其智益衰也前遇闔<lb/>
廬後遇夫差也夫驥阸鹽車非無驥狀也夫世莫知也使<lb/>
驥得王良造父驥其無千里之足乎芝蘭生於深林非<lb/>
為無人而不芳故學者非為通也為窮而不困<hi>並見説苑</hi>
<pb n="KR3a0069_WYG_002-24b"/>
孔子過宋與弟子習禮於大樹下宋司馬使人伐其樹<lb/>
去適鄭<hi>典畧</hi>
仲尼曰吾聞堯舜遊首山觀河渚乃有五老亦觀河渚<lb/>
一老曰河圖將來告帝期二老曰河圖持龜告帝謀三<lb/>
老曰河圖將來告帝書四老曰河圖將來告帝圖五老<lb/>
曰河圖將浮龍銜玉苞金泥玉檢封盛書五老飛為流<lb/>
星上入昴<hi>論語䜟</hi>
孔子阸於陳弦歌於館中夜有人長九尺餘皂衣高冠<lb/>
<pb n="KR3a0069_WYG_002-25a"/>
大咤聲動左右子路引出與戰於庭仆於地乃大鯷魚<lb/>
也<hi>鯷大計切鮎也</hi>子曰吾聞物老則羣精依之因衰而至此其<lb/>
來也夫六畜之物及龜蛇魚鼈及草木乆者皆神為妖<lb/>
怪故謂之五酋五酋五行之方皆有其物酋者老也故<lb/>
物老皆為怪殺之則已夫何患焉<hi>搜神記</hi>
　　曽子第二十<lb/>
曽子從仲尼在楚心動問母母曰思之齧指孔子聞之<lb/>
曰參之至誠精感萬里<hi>搜神記</hi>
<pb n="KR3a0069_WYG_002-25b"/>
子曰天子之德感天地動八方是以功合神者稱皇德<lb/>
合天地者稱帝義名曰王<hi>帝王世紀</hi>
孔子與聞魯國之政齊人懼曰孔子為政必伯伯則吾<lb/>
地近焉我為之先并矣盍致地焉犁鉏曰請先沮之沮<lb/>
之不可致地庸遲乎於是選國中女子八十人皆衣文<lb/>
衣舞康樂文馬三十駟以遺魯君魯君游觀終日卒受之<lb/>
三日不朝孔子遂行師己送之曰夫子則非罪孔子曰<lb/>
吾歌可夫歌曰彼婦之口可以出走彼婦之謁可以死<lb/>
<pb n="KR3a0069_WYG_002-26a"/>
敗優哉游哉聊以卒歲師己反季桓子曰孔子何言師<lb/>
己以實告桓子歎曰夫子罪我以羣婢故也孔子去魯<lb/>
十三年適衛者五適陳蔡者再適曹適宋適鄭適葉適<lb/>
楚各一諸侯皆莫能用卒自衛反魯盖定公十四年由<lb/>
大司冦攝相事時也齊歸女樂孔子行<hi>孔子世家</hi>
魯沈猶氏旦飲其羊飽之以市欺人公慎氏有妻而惡<lb/>
慎潰氏奢侈驕佚魯市鬻牛馬者善豫價孔子為魯司<lb/>
冦沈猶氏不敢飲其羊公慎氏岀其妻慎潰氏踰境而<lb/>
<pb n="KR3a0069_WYG_002-26b"/>
走鬻牛馬者不豫價布正以持之也既為司冦季孟墮<lb/>
郈費之城齊人歸所侵魯之地由積正之所致也故曰<lb/>
其身正不令而行<hi>劉向新序</hi>
楚昭王召孔子欲使執政而封以書社七百里子西謂<lb/>
楚王曰楚之祖封於周為子男五十里今孔子述三王<lb/>
之法明周召之業王若用之則楚安得世世堂堂方數<lb/>
千里乎文王在豐武王在鎬百里之君卒王天下今孔<lb/>
丘得據土壤賢弟子為佐非楚之福也昭王乃止<hi>史記</hi>
<pb n="KR3a0069_WYG_002-27a"/>
衛孔文子將攻子太叔問策於仲尼仲尼辭不知退而<lb/>
命載而行季康子以幣迎孔子孔子歸魯孔子去魯凡<lb/>
十四年而反乎魯<hi>孔子世家</hi>
孔子曰孝弟之至通乎神明光於四海舜之謂也<lb/>
孔子謂曽子曰君子不以利害義則恥辱安從生哉官<lb/>
怠於宦成病加於少愈禍生於怠惰孝衰於妻子察此<lb/>
四者慎終如始<hi>並見新序</hi>
子曰聽逺音者聞其疾而不聞其舒望逺者察其貎<lb/>
<pb n="KR3a0069_WYG_002-27b"/>
而不察其形立乎定哀之間而指乎隠桓隠桓之日逺<lb/>
矣<hi>榖梁子</hi>
定公㑹齊侯於夾谷孔子相兩君就壇兩相相揖齊人<lb/>
鼓譟而起欲執魯君孔子厯階而止不盡一等命司馬<lb/>
止之孔子視歸乎齊侯曰兩君之合而夷狄之人何為<lb/>
來為齊侯謝曰寡人之過也退而屬二三大夫曰大夫<lb/>
率君行古人之道二三子率我入夷狄之俗何為乃罷<lb/>
㑹齊君使優施舞於魯君之幕下孔子曰笑君者罪當<lb/>
<pb n="KR3a0069_WYG_002-28a"/>
死司馬行法首足異門出齊人懼來歸鄆讙龜隂之田<lb/>
蓋為此也因是以見有文事必有武備孔子夾谷之㑹<lb/>
見之<hi>公羊傳</hi>
孔子之宋匡簡子將殺陽虎孔子似之甲士圍孔子之<lb/>
舍子路奮㦸將下鬭孔子止之曰何仁義之不免俗也<lb/>
夫詩書之不習禮樂之不脩也是丘之過也若似陽虎<lb/>
非丘之罪也命也夫由歌吾和汝子路歌孔子和之三終而<lb/>
甲罷<hi>説苑</hi>
<pb n="KR3a0069_WYG_002-28b"/>
孔子母顔氏徴在游大澤之陂夢黑帝使請己己徃夢<lb/>
交語曰汝乳必於空桑之中覺則若感生丘於空桑首<lb/>
類尼丘山故以為名<hi>孔演圖</hi>
孔子生之夜有二蒼龍自天而下有二神女擎香霧於<lb/>
空中以沐徴在先是有五老列於庭則五星之精有麟<lb/>
吐玉書於闕里人家云水精之子繼商周而素王出故<lb/>
蒼龍繞室五星降庭徴在知其為異乃以繡紱繫麟角<lb/>
而去至敬王末魯定公二十四年魯人鉏商田於大澤<lb/>
<pb n="KR3a0069_WYG_002-29a"/>
得麟以示夫子夫子知命之終乃抱麟解紱而涕泗焉<lb/>
<hi>伏侯古今注</hi>
仲尼魯人生不知易本偶筮其命得旅請益於商瞿氏<lb/>
曰子有聖智而無位孔子泣而曰天也命也鳳鳥不來<lb/>
河無圖至嗚呼天命之也歎訖而息志<hi>庖犧氏先文</hi>
仲尼牛脣吐教陳機受度又仲尼虎掌是謂威射胸應<lb/>
矩是謂儀古又仲尼龜脊又孔子海口言若含澤又夫<lb/>
子輔喉<hi>孝經鈎命决</hi>
<pb n="KR3a0069_WYG_002-29b"/>
孔子之勁能拓國門之闗勇復孟諸足蹀狄兔不以力<lb/>
聞<hi>呂氏春秋</hi>
孔子去魯佩象環五寸象言其有文理也環可循而無<lb/>
窮也<hi>古禮記</hi>
西狩獲麟有告者曰有麕而角者子曰孰為來哉反袂<lb/>
拭面涕沾袍曰吾道窮矣<hi>公羊傳</hi>
孔子將死遺袐書曰不知何一男子自稱秦始皇上我<lb/>
堂踞我牀顛倒我衣裳至沙丘而亡後始皇至魯觀孔<lb/>
<pb n="KR3a0069_WYG_002-30a"/>
子宅至沙丘而亡<hi>王充論衡</hi>
鮑永為魯郡太守時彭豐等不降闕里無故荆棘自闢<lb/>
從講堂埽除至孔子廟永異之謂府丞曰方今阸急而<lb/>
闕里無故自滌豈夫子欲行大饗誅無狀也乃脩學行<lb/>
鄉禮請豐㑹手格殺之<hi>東觀漢記</hi>
魯哀公十六年夏四月己丑孔子卒公誄之曰旻天不<lb/>
弔不憖遺一老俾屏余一人以在位㷀㷀余在疚嗚呼<lb/>
哀哉尼父無自律<hi>國語</hi>
<pb n="KR3a0069_WYG_002-30b"/>
孔子卒受魯君璜玉𦵏郭之北泗水為之却流<hi>白虎通</hi>
鍾離意為魯相出私錢付户曹孔訢脩孔子車身入廟<lb/>
拭几席劒履男子張伯除堂下草得璧七枚懷其一以<lb/>
六枚白意孔子教授堂下牀頭懸一甕召訢問訢曰夫<lb/>
子甕也背有丹書意發視之中有素書曰後世脩吾書<lb/>
董仲舒䕶吾車拭吾履發吾笥鍾離意璧有七張伯懷<lb/>
其一<hi>鍾離意傳</hi>
　孔子集語卷下<lb/>
</p>
<p>
</p>
  </div></body>
</text>\m</TEI>
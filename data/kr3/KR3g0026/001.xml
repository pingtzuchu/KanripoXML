<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>催官篇卷一</head> <lb/>
    <p>
<pb n="KR3g0026_WYG_001-1a"/>
欽定四庫全書<lb/>
　催官篇卷一<lb/>
　　　　　　　　　　　　宋　賴文俊　撰<lb/>
　　評龍篇<lb/>
　　　評隂龍<lb/>
催官第一天皇龍博龍換入天市東少㣲陽璇左闗局<lb/>
廉貞起祖峯崇崇右闗廉貞降樞兑變換太乙東南雄<lb/>
穴乗陽樞秉生氣或更受穴天皇宮<lb/>
<pb n="KR3g0026_WYG_001-1b"/>
　中天北極紫㣲垣正臨亥地為天帝之最尊所以正<lb/>
　南面而立者也且以四貴人臨丙而貴隂徳臨庚而<lb/>
　武五尚書臨㢲而文天乙臨辛而夀八榖臨艮而富<lb/>
　司命臨震而饒財大理臨丁而旺人此亥龍之最貴<lb/>
　也東府天市垣帝座正臨艮地且以司禄臨丁而夀<lb/>
　貴人臨庚而貴貫索臨㢲而富宗人臨丙而旺人舟<lb/>
　車斗秤臨辛而饒財此艮龍之最貴也兑為西掖少<lb/>
　㣲垣天帝文章之司府且以王諸侯臨丁而貴三少<lb/>
<pb n="KR3g0026_WYG_001-2a"/>
　臨艮而富虎賁臨震而武太史臨丙而文長平臨㢲<lb/>
　而饒財此兑龍之貴也㢲上値太㣲垣太乙五尚書<lb/>
　居之且以常陳臨艮而貴郎官臨庚而富九卿臨辛<lb/>
　而饒財三公臨丁而夀此㢲龍之貴也是以亥艮入<lb/>
　首博入兑㢲者皆上吉之龍不易得也喜祖㢘貞者<lb/>
　何也㢘貞震也是帝之所由出萬物之所由生也有<lb/>
　生生不息之意焉自彼作祖而四龍之氣愈煥而愈<lb/>
　盛矣故太子既立必居之東宫而後出可以守宗廟<lb/>
<pb n="KR3g0026_WYG_001-2b"/>
　為社稷主者象此義也左闗局者由穴逆推至祖順<lb/>
　轉之陽局也右闗局者自祖順推至穴逆行之隂局<lb/>
　也<lb/>
天皇太㣲為正向陽樞穴癸為上龍<lb/>
　亥龍丙向者紫㣲照龍太㣲照向天市居其左少㣲<lb/>
　居其右書曰穴内若得四垣星擎天作柱扶紅日者<lb/>
　此也艮龍丁向者天市照龍南極照向五行列宿各<lb/>
　正四方數合圖書隂陽相見者此也<lb/>
<pb n="KR3g0026_WYG_001-3a"/>
四神八將應位起三火竝秀三陽衝三陽洋朝入庚震<lb/>
食邑開府應三公更出仙翁與佛子蓬萊真境超凡風<lb/>
　四神乾坤艮㢲也八將甲庚壬丙乙辛丁癸也三火<lb/>
　午為天官火丙為地禄火丁為人爵火也三陽㢲丙<lb/>
　丁也三火主秀貴㢲水主文章丙丁水主神仙福夀<lb/>
　亥艮為龍丙丁在向砂得四神八將催秀氣三火並<lb/>
　秀煥精英水見三陽秀聮赦文震庚威武呈祥由是<lb/>
　貴三公産仙佛才兼文武福徳並茂皆山川孕毓所<lb/>
<pb n="KR3g0026_WYG_001-3b"/>
　致豈偶然也哉龍為第一非虚語矣<lb/>
陽樞起祖降兑㢲變艮作穴官應同<lb/>
　此亦右闗局也艮又于九星為貪狼𨽻之寅位為長<lb/>
　生萬物之所以成始而成終也故自艮起祖降兑㢲<lb/>
　而復自艮入穴者官與上同也<lb/>
少㣲起祖降艮㢲亦主富貴永興隆<lb/>
　此亦左闗局也自首節至此皆顧祖之局龍合上格<lb/>
　故首序之<lb/>
<pb n="KR3g0026_WYG_001-4a"/>
六秀變出紫㣲局砂水應位官無窮<lb/>
　丙配于艮太㣲所照辛配于㢲天乙之居丁照于兑<lb/>
　五福之司此六秀之所由稱也砂水應位如四神八<lb/>
　將三火三陽各得其位也由六秀入亥而砂水應之<lb/>
　亦非中下地矣不可以祖非㢘貞而少之也<lb/>
六秀行度間庚震三吉受穴文武崇<lb/>
　三吉震庚亥也羽林騎官正臨震位而庚納于震又<lb/>
　有扞禦武庫之司故六秀之應文之崇間以庚震武<lb/>
<pb n="KR3g0026_WYG_001-4b"/>
　之崇矣<lb/>
亥山一丈可致富㢲水一勺可救貧辛山十丈富相親<lb/>
難養過房異姓人震庚砂水秀朝位持節邉疆統卒戎<lb/>
　前言震庚受穴矣又云震庚砂水者言互相配之局<lb/>
　也如震龍受穴作庚向見庚方砂水秀者是震之催<lb/>
　官星也庚龍受穴作震向見震方砂水秀者是庚之<lb/>
　催官星也葢庚納于震上應大闗參旂星主邉塞禦<lb/>
　難事所以有持節邉疆之應也辛山十丈云云言不<lb/>
<pb n="KR3g0026_WYG_001-5a"/>
　可混雜他脈<lb/>
少㣲轉㢲還少㣲人才昌熾官職卑太乙少㣲復太乙<lb/>
亦主文官持彩筆<lb/>
　兑與㢲雖皆貴垣若相題而並論則兑所值之位在<lb/>
　胃昴之間有倉庫有白衣未有太乙五尚書之有専<lb/>
　秀也少㣲轉㢲還少㣲兑多而㢲少故人財昌熾官<lb/>
　職卑也太乙少㣲復太乙則㢲氣重于兑故主文官<lb/>
　持彩筆也然左右闗局之地生旺各有所趨未可以<lb/>
<pb n="KR3g0026_WYG_001-5b"/>
　此定其力量之輕重也故下文又有砂水定品秩之<lb/>
　説<lb/>
迢迢西兑入天皇清貴翰苑誇文章<lb/>
　迢迢西兑左闗由兑入亥而無他龍間之是純一之<lb/>
　氣也清貴翰苑之應宜爾矣<lb/>
天皇行龍入天市富貴兼美芝蘭芳<lb/>
　艮為天府財庫之司故由亥入艮有富貴兼美之應<lb/>
　也<lb/>
<pb n="KR3g0026_WYG_001-6a"/>
天市天皇龍第一㢲辛兑丁官可必最喜㢘貞作祖宗<lb/>
廉貞作祖為官疾<lb/>
　此即首章之義而申言之也震為雷雷一鼓而百果<lb/>
　草木皆甲折蟄之奮也不踰時疾莫是過矣最喜之<lb/>
　者喜其鼔動龍神而官位疾也<lb/>
隂樞南極及天潢行龍受穴俱榮吉<lb/>
　有博換而無駁雜故俱榮吉也<lb/>
天屏㢲丙同逶迤只主優優發財食<lb/>
<pb n="KR3g0026_WYG_001-6b"/>
　天屏臨巳帝星照丙㢲有太乙三龍皆稱純美何榮<lb/>
　顯之難而財食是止也葢逶迤云者與上變換轉復<lb/>
　不同如上所云或一二里而變或數百丈而換氣専<lb/>
　而一若有久任意焉倘已方行而㢲繼之㢲纔受而<lb/>
　丙又交天屏以偏位而力淺㢲丙以逶迤而不専是<lb/>
　木火相間之氣也若壬子癸庚酉辛一氣流行無嫌<lb/>
　逶迤矣然亦未可盡拘當合形勢方位斟酌之<lb/>
鬼牛二氣災害萌拜禮神佛崇香燈<lb/>
<pb n="KR3g0026_WYG_001-7a"/>
　鬼牛二宿為淫詞為妖孽為僧道其在氣也為暗金<lb/>
　殺故丑未得之有少亡痼疾僧尼道士之應若龍局<lb/>
　不真不可輕用也<lb/>
二煞獨行豈為吉宜與丁艮相兼行相兼行度龍局吉<lb/>
男女多痣家豐盈<lb/>
　丁艮二龍上值吉星得之者多夀考康寧富貴兼美<lb/>
　故丑兼艮行未兼丁行者可解諸災害且能獲福然<lb/>
　終是未純若龍非上局未易顯榮也男女多痣土氣<lb/>
<pb n="KR3g0026_WYG_001-7b"/>
　之形也<lb/>
　評隂龍而終以丑未者經所謂貴隂龍而取旺相雖<lb/>
　丑未巳猶為所棄也<lb/>
　　　評陽龍<lb/>
陽權頓伏蜂腰起隂權砂水來相迎切忌罡星髙照穴<lb/>
鼓盆次第災相仍<lb/>
　頓跌起伏午氣聚矣而砂水相迎喜隂權者午之正<lb/>
　配也辰峰髙大陽龍復見罡星所以有尅妻之災也<lb/>
<pb n="KR3g0026_WYG_001-8a"/>
　又云鼓盆為戌午龍見辰戌峯髙照者助其火黨故<lb/>
　災相仍又一本切忌天皇髙照穴葢亥為午之殺曜<lb/>
　刑禍有所不免所以不宜總之辰戌亥三方髙照者<lb/>
　皆午龍之所忌而尤必以本龍休囚方位為准<lb/>
隂權坎癸貴清俊岡勢磊落如流星陽權砂水秀朝穴<lb/>
龍虎抱衛公侯生<lb/>
　精俊磊落壬坎癸之氣旺矣而秀朝抱衛喜陽權者<lb/>
　壬之正配也坎癸之借配也故得此局者坎離交媾<lb/>
<pb n="KR3g0026_WYG_001-8b"/>
　之象也離為君位故有公侯之應也<lb/>
陽𤣥隂光砂水秀隂陽砂拱官班榮<lb/>
　癸亦坤之所納也故喜秀而拱<lb/>
陽光瑶光隂權位行龍懶緩生泉泓<lb/>
　壬子癸水也其性懶緩則氣易衰所以喜岡勢之磊<lb/>
　落也<lb/>
陽光單行更髙聳孕生六指母猜驚<lb/>
　單行而髙聳坎氣清而旺矣葢坎水也生于一而成<lb/>
<pb n="KR3g0026_WYG_001-9a"/>
　于六在人為腎腎主骨而指又骨之顯于用者也故<lb/>
　指者坎之應而六者成數之應也<lb/>
陽𤣥行龍兼鬼氣少亡孤寡并尼僧<lb/>
　坤為老隂已無生氣又可與鬼煞兼行乎鬼有積屍<lb/>
　星主少亡老隂少生氣主孤寡為妖孽為僧道故主<lb/>
　僧而坤者母也又主尼<lb/>
陽璣來龍最凶惡絶嗣無主坟荆榛<lb/>
　乾為老陽已無生氣又居肅殺之位所以有絶嗣之<lb/>
<pb n="KR3g0026_WYG_001-9b"/>
　應也<lb/>
魁罡方位不堪坟少亡惡逆嘗爭横山竒水秀穴周宻<lb/>
暫可致富随伶仃<lb/>
　辰戌為金煞所伏貴人禄馬不臨故少亡為戎冦為<lb/>
　賊將為聚衆故惡逆争衡山竒水秀穴周宻則氣旺<lb/>
　而聚可致暫富然又有極貴之地多自辰戌得之者<lb/>
　但好殺而少隠惻耳此又當以别法論也<lb/>
隂璣天棓若受穴瘋跛痼疾人生盲寅甲行龍穴竒巧<lb/>
<pb n="KR3g0026_WYG_001-10a"/>
僅可一發人温飽<lb/>
　寅甲木也木盛則生風又應箕尾而好風此瘋跛痼<lb/>
　疾之必有也生盲者何也火長生於寅甲木納于乾<lb/>
　乾為首而目寓焉木生火火生風火風交而目盲不<lb/>
　曰首而曰目者目于風火為易入也龍穴竒巧氣旺<lb/>
　而聚故可暫富<lb/>
陽龍懶緩不堪裁形孤穴露生凶災行龍起伏如萬馬<lb/>
陽局周完要竒雅<lb/>
<pb n="KR3g0026_WYG_001-10b"/>
　三吉六秀自具旺相之氣矣即龍不精竒堂局寛暢<lb/>
　可䕃所生而致福陽龍虚而孤者也曰頓伏曰精俊<lb/>
　曰磊落曰髙聳曰相迎曰抱衛曰砂拱曰周宻須龍<lb/>
　格尊嚴局勢完全而隂陽兩路生旺得位方可大發<lb/>
　富貴不可以陽龍棄之若非龍真局正未有不淪于<lb/>
　休廢者矣詎可忽諸<lb/>
世人盡愛龍逶迤不明曲折兼醇醨<lb/>
　龍有可逶迤者有不可逶迤者如庚酉辛㢲己丙壬<lb/>
<pb n="KR3g0026_WYG_001-11a"/>
　子癸即逶迤曲折無傷其餘則隂陽混雜不可用矣<lb/>
天皇行龍莫曲折璣權氣雜非瑰琦<lb/>
　亥龍曲折非乾即壬雜乾則犯肅殺而鰥寡絶嗣雜<lb/>
　壬則犯文曲而淫亂離鄉<lb/>
天市逶迤失正氣天厨天棓為深疵<lb/>
　艮龍逶迤非丑則寅間丑則犯金殺而少亡痼疾間<lb/>
　寅則犯殺曜而跛盲官非<lb/>
隂璇切忌間婁氣庚兑委曲咸相宜<lb/>
<pb n="KR3g0026_WYG_001-11b"/>
　間戌則犯金殺而少亡痼疾間庚兑則純一而奮武<lb/>
　威斷<lb/>
陽璇亦忌間亢氣<lb/>
　間巳可富間辰則犯金殺而禍與戌同<lb/>
乗氣慎勿差毫釐<lb/>
　乗氣有毫釐之差吉凶有天淵之異設或乗天皇之<lb/>
　氣少有不慎即為璣權所雜而為害不淺矣所以慎<lb/>
　之于毫釐也<lb/>
<pb n="KR3g0026_WYG_001-12a"/>
龍辨中抽左右落吉凶官爵定榮削<lb/>
　此言到頭起頂有中抽落者有左右落者中抽落者<lb/>
　耳受穴也左右落者腰腧穴也然有純有雜而吉凶<lb/>
　榮削定于此矣<lb/>
左落乾亥如雙行乾多亥少那堪作<lb/>
　此以下論亥脈之純雜也右落乾亥必乾氣多而亥<lb/>
　居虚薄之處强作之則凶惡絶嗣<lb/>
右落乾亥亦雙行亥多乾少堪裁度<lb/>
<pb n="KR3g0026_WYG_001-12b"/>
　右落乾亥必亥氣多而乾居虚薄之處堪裁度者放<lb/>
　到乾殺収扶亥氣入棺也<lb/>
中抽乾亥平分來可作行龍穴休鑿<lb/>
　乾亥平分則隂陽混雜只可行龍不可作穴葢中抽<lb/>
　之脈作穴之際定要氣清所以言穴休鑿也<lb/>
壬亥雙行從左落亥多壬少榮官爵雙行右落龍不純<lb/>
壬多亥少家蕭索<lb/>
　亥多壬少而裁度得宜故官爵可榮壬多亥少無可<lb/>
<pb n="KR3g0026_WYG_001-13a"/>
　裁度者也强作之則淫亂離鄉家蕭索矣<lb/>
中抽壬亥平分來轉換精竒莫差錯<lb/>
　壬亥混雜行龍不為害然腰半之間或將到之處非<lb/>
　轉壬則換亥此處當仔細詳認有不可毫釐忽者如<lb/>
　純亥精竒固為粹美畧兼壬氣則為扶局如純壬到<lb/>
　頭當再審後龍前向或隂或陽而裁制之非速達穴<lb/>
　則借局也<lb/>
單亥中抽爵禄縻左落乾頂真龍虧右抽壬頂為四輔<lb/>
<pb n="KR3g0026_WYG_001-13b"/>
龍逢官旺不須疑<lb/>
　上文既云璣權非琦瑰又云壬多亥少家蕭索則亥<lb/>
　行壬落在所不取矣今又曰龍逢官旺不須疑者千<lb/>
　里來龍只看到頭八尺詳隂陽兩闗得合生旺或旺<lb/>
　龍作生穴或生龍作旺穴而水之生旺方位又以龍<lb/>
　向消納之則又何必以壬棄哉所謂官旺者如水生<lb/>
　于申沐浴酉冠帶戌臨官亥暮于辰之類即天玉玉<lb/>
　尺以左闗右闗論入首立穴作向也即有亥龍行度<lb/>
<pb n="KR3g0026_WYG_001-14a"/>
　亦在所不拘矣<lb/>
艮頂中抽為第一最喜龍直嫌逶迤<lb/>
　此以下論艮龍之純雜也直則純故可喜一有逶迤<lb/>
　即上所謂失正氣而為深疵也<lb/>
左落丑頂為半吉<lb/>
　丑與艮為不雜故亦可發福但丑為金殺不免有少<lb/>
　亡痼疾之災所以為半吉也<lb/>
右抽寅頂生瘋眵<lb/>
<pb n="KR3g0026_WYG_001-14b"/>
　即上所謂瘋跛痼疾人生盲也<lb/>
丑艮對頂平分出頴異亦主生光輝<lb/>
　以見龍非頴異亦未易光輝矣<lb/>
丑艮雙行從左落丑多艮少生災危丑艮雙行從右落<lb/>
艮多丑少榮孫枝<lb/>
　此左落與前左落丑頂一也而有吉凶不同者耳受<lb/>
　腰受之異也<lb/>
寅艮中抽不宜穴左抽艮頂堪扶持<lb/>
<pb n="KR3g0026_WYG_001-15a"/>
　寅為艮之殺曜故中抽者不宜穴若從左落則放倒<lb/>
　寅氣扶起艮氣殺去而福自至矣<lb/>
艮寅右落豈為吉棓星作主生災非<lb/>
　災者瘋眵之災非者犯殺曜而有官非也<lb/>
震山正落龍最貴若見甲乙宜深推震甲雙行患瘋跛<lb/>
震乙繼贅螟蛉兒<lb/>
　此言震脈之雜也震甲雙行左落之龍也震甲能生<lb/>
　風故有瘋跛之應震乙雙行右落之龍也乙為裁接<lb/>
<pb n="KR3g0026_WYG_001-15b"/>
　之木非本根所生所以有繼贅螟蛉之應也<lb/>
離丙雙行切須忌天降回祿災翬飛<lb/>
　午為隂火丙為陽火故離丙相雜則以火助火而火<lb/>
　災不免<lb/>
辰㢲並落非粹美左落辰頂堪嗟悲<lb/>
　右落㢲頂為粹美並落則㢲龍帶殺多少亡而女禍<lb/>
　破家左落則不止少亡而凶禍猶甚<lb/>
辛戌雙行本非吉左落辛頂多鎡基<lb/>
<pb n="KR3g0026_WYG_001-16a"/>
　辛戌雙行則辛龍帶殺而與辰㢲同禍左落則粹美<lb/>
　而可以致富<lb/>
丁山正落亦為貴午未雜氣家陵夷<lb/>
　此丁龍相雜之害也右落兼未則帶金殺而少耆頥<lb/>
　左落兼午則多不潔而少人丁故有陵夷之禍<lb/>
起頂降脈定偏正他宫放此須無違<lb/>
　此總結上文之意中抽落者起頂降脈之正也左右<lb/>
　落者起頂降脈之偏也偏正一定而或純或雜或扶<lb/>
<pb n="KR3g0026_WYG_001-16b"/>
　或放心目巧者裁度自然協矩舉一山而山山可推<lb/>
　故云他宫放此須無違也<lb/>
　龍法隂陽不宜駁雜到頭穿山乗氣最宜清正雙行<lb/>
　單行故不可混而立穴之間最忌収山不起出殺不<lb/>
　真具欲乗亥氣而左右乾壬雜之矣篇中既云隂不<lb/>
　可駁陽陽不可雜隂而又云龍逢官旺不須疑者是<lb/>
　又可見生旺足憑而不必棄陽龍而不用也又在識<lb/>
　㣲者妙悟方不為章句所悞矣下文故繼之以生旺<lb/>
<pb n="KR3g0026_WYG_001-17a"/>
　之説而曰不須更論隂陽疵<lb/>
衰病絶鄉未為福死兼墓沐家流離臨官生旺胎養位<lb/>
不須更論隂陽疵<lb/>
　純隂純陽催官之大都也然亦有以五行生旺論者<lb/>
　如金生巳沐浴午官帶未臨官申旺于酉衰于戌病<lb/>
　于亥死于子墓于丑絶于寅胎于夘養于辰也假如<lb/>
　兑龍入首金也如有坤申行度雖龍氣不純乃臨官<lb/>
　之位不須更論其疵也<lb/>
<pb n="KR3g0026_WYG_001-17b"/>
　此總上文言脈有中抽左右落偏正之分不可不辨<lb/>
　龍有吉凶之方不可不察皆以入首一節為主而于<lb/>
　穴星後分水中下盤針而定之以决皆<hi>缺</hi>　　之落<lb/>
　又以雙山五行察其來脈之方隅審其方位之吉凶<lb/>
　隂陽合而方隅吉者為上如不合隂陽其方隅吉者<lb/>
　亦吉故曰不須更論云<lb/>
四龍轉換為第一卦變三兩皆為稀<lb/>
　艮丙為一龍㢲辛為一龍兑丁為一龍震庚亥為一<lb/>
<pb n="KR3g0026_WYG_001-18a"/>
　龍此之謂四龍也卦變三兩者變換雖多不出三吉<lb/>
　六秀之外不必歴備四龍即三龍兩龍亦稱竒矣<lb/>
一卦獨行為巧一正來龍逺母栖遲栖遲側閃為傍落<lb/>
亦須造化無參差<lb/>
　如亥龍行度雖逺入首之際仍是亥脈兑龍行度雖<lb/>
　逺作穴之處仍乗兑氣此之謂一卦獨行正來龍逺<lb/>
　無栖遲也一有栖遲側閃即有轉換而非巧一矣傍<lb/>
　落入首而非正落矣然尋龍者人不可專貴正落而<lb/>
<pb n="KR3g0026_WYG_001-18b"/>
　少旁落也苟行度純一不出三吉六秀之外是傍而<lb/>
　不離乎正而功與巧一者等也如側閃而流于四墓<lb/>
　乾甲等龍是造化參差不足貴矣嘗觀大地多有側<lb/>
　閃落者人以側閃也乃棄而不顧必尋盡正龍而後<lb/>
　止不知到側閃之際彼正者忽變駁雜以衛區穴而<lb/>
　側閃者乃純一無疵者也噫此正造化之妙所以愚<lb/>
　弄俟有徳耳<lb/>
真行偽落為變局龍真穴的無推移砂秀水朝為吉助<lb/>
<pb n="KR3g0026_WYG_001-19a"/>
博龍合矩登天衢<lb/>
　如隂龍行度到頭之際忽變為陽是真行偽落謂之<lb/>
　變局變局之龍氣脈雖陽分合甚明一毫推移不得<lb/>
　而砂之拱水之流皆是吉秀貴禄得合生旺而為後<lb/>
　龍之吉助如是之地初雖不發博到後龍砂水合矩<lb/>
　而雲衢可登矣此言吉龍行度入首變作凶龍為變<lb/>
　局也若龍真穴正砂秀水潮用之莫棄初雖有吝行<lb/>
　入吉龍與向合矩則發富貴旅寓集所謂借局也<lb/>
<pb n="KR3g0026_WYG_001-19b"/>
偽行真落為吉福但恐換骨有興衰<lb/>
　如陽龍行度到頭是隂而砂水又與隂合是之謂偽<lb/>
　行真落如此之地塟下即發博到陽龍砂水向首不<lb/>
　合即便衰敗矣此言凶龍行度入首變作吉龍故可<lb/>
　作穴但恐行入後凶龍上而生災旅寓集所謂速達<lb/>
　穴也以隂為真陽為偽者貴隂賤陽也然亦有陽為<lb/>
　真而隂為偽者此以逺近論真偽并以隂陽辨真偽<lb/>
　也<lb/>
<pb n="KR3g0026_WYG_001-20a"/>
詳觀砂水定品秩<lb/>
　論龍詳矣而品秩之髙下又在砂水上定之如龍合<lb/>
　上局催官星明禄馬健旺生旺水朝此極品之地也<lb/>
　然亦有得此則失彼彼起則此伏或髙而不秀或秀<lb/>
　而不髙水神有合有不合如此者龍雖純一亦當乗<lb/>
　除論品秩矣此在人心目明巧不能一一為人辨也<lb/>
收放乗氣為真機<lb/>
　如亥龍中抽本自純一乗氣少偏即為乾壬雜氣矣<lb/>
<pb n="KR3g0026_WYG_001-20b"/>
　如壬亥雙行本為雜氣能知收扶放倒之法則去邪<lb/>
　歸正而氣自純矣故㑹得上前落後挨左挨右之法<lb/>
　即是収放乗氣之真機而塟之能事畢矣放送乗氣<lb/>
　詳見下章<lb/>
土圭測位勿草草心意消息毋昏欺<lb/>
　山猶之人有好相貌必有好星命有好巒頭必有好<lb/>
　理氣如看得巒頭精到理氣自然合矩即有不合之<lb/>
　處巒頭亦隨不合而見矣故土圭之法不能外巒頭<lb/>
<pb n="KR3g0026_WYG_001-21a"/>
　而别有運用也雖然格龍猶易定穴甚難入首之處<lb/>
　亦有口面闊大分合難辨者將欲舍之砂環水秀又<lb/>
　為可愛將欲取之可東可西可上可下惘然無下手<lb/>
　處故賴公又説此二句為學人設一規矩乃于前後<lb/>
　左右㣲茫依稀之處將土圭仔細照認果真乎偽乎<lb/>
　純乎雜乎向局合乎不合乎天星一定然又再三辨<lb/>
　視而彼闊大者若化為緊狹難辨者若變而顯著穴<lb/>
　情自有一毫推移不得者可以預定之矣此雖土圭<lb/>
<pb n="KR3g0026_WYG_001-21b"/>
　之定格而其神明變化之妙操縱闔闢之機全在人<lb/>
　心消息于其間有非筆舌所能盡也<lb/>
龍穴砂水為至要為君備賦催官詩<lb/>
　龍穴砂水一不可少故曰至要而龍穴尤切此催官<lb/>
　詩所以貴消詳其吉凶不可忽略自欺以欺人也<lb/>
　　評穴<lb/>
　　　亥穴<lb/>
催官第一天輔穴天皇氣從右耳接穴宜挨左㣲加乾<lb/>
<pb n="KR3g0026_WYG_001-22a"/>
天皇貫穴氣無洩四神八將俱朝迎紫綬金章在前列<lb/>
　亥龍丙向紫㣲照龍太㣲照向所謂天皇太㣲為正<lb/>
　向也挨左㣲加乾使乾氣貫棺右角則亥氣始正不<lb/>
　加乾則亥氣洩矣凡耳受者有加論受穴與龍隔四<lb/>
　宫者亦有加隔五六宫者不必論加後凡言加者倣<lb/>
　乾法加之則乗氣正矣天皇第一龍太㣲第一向四<lb/>
　神八將第一砂故紫綬金章在前列為第一官也<lb/>
天皇氣射天廐星㣲挨西獸加壬行天廐穴空始為吉<lb/>
<pb n="KR3g0026_WYG_001-22b"/>
耳受左氣官資榮<lb/>
　穴空始為吉者恐誤挨左而乾氣實也加壬則乾氣<lb/>
　空矣<lb/>
天皇氣鍾穴北道挨左立穴為樞要稍加乾位細推詳<lb/>
左耳乗氣母冲腦<lb/>
　癸為北道而穴鍾者南極照向也又云坐亥向巳亦<lb/>
　為穴北道分金少差則直龍直向氣冲腦矣故戒之<lb/>
　細推詳者恐乾氣入也<lb/>
<pb n="KR3g0026_WYG_001-23a"/>
少㣲正向宜配丁右腰乗氣官職輕挨入天皇脈受穴<lb/>
右耳乗氣公侯生<lb/>
　此言兑穴不宜載在亥式中<lb/>
　　　艮穴<lb/>
催官第二穴宜癸天市正氣左冲耳穴挨西獸㣲加寅<lb/>
晝錦榮華耀閭里壬癸背北面南離河洛理數無相違<lb/>
四垣四獸各正位五氣順逆相憑依<lb/>
　此艮龍丁向穴也天市照龍南極照向所謂陽向穴<lb/>
<pb n="KR3g0026_WYG_001-23b"/>
　癸為上龍也又艮納丙為正配故坐壬癸向丙丁者<lb/>
　背北面南天市列左紫㣲列右少㣲位西北太㣲居<lb/>
　東南此四垣各正位也𤣥武居北朱雀居南青龍位<lb/>
　東白虎在西此四獸正位也五氣順逆相憑依又在<lb/>
　官旺上消詳不專執此為例耳<lb/>
天市迢迢穴隂璣氣從右耳母逶迤天厨㣲加穴宜左<lb/>
富貴文武官班縻<lb/>
　艮龍庚向母逶迤恐丑寅氣入也富而且貴龍之應<lb/>
<pb n="KR3g0026_WYG_001-24a"/>
　文而又武向之應也<lb/>
天市行龍太㣲向氣鍾左腧官資旺隂陽相見福永禎<lb/>
二樞配合相随唱<lb/>
　艮龍丙向艮納丙故曰隂陽相見艮為陽樞丙為隂<lb/>
　樞故曰二樞配合又皆帝垣故雖腧受而力重也<lb/>
陽樞穴左天官星右腧乗氣多榮名若得隂璇山秀起<lb/>
含書飫史稱明經<lb/>
　艮龍辛向辛納于㢲主文章若山峯秀起則文星顯<lb/>
<pb n="KR3g0026_WYG_001-24b"/>
　著故多明經之應也<lb/>
陽樞行龍西向兑右耳乗氣應為最穴宜挨左加厨星<lb/>
閥閲榮華應無文<lb/>
　艮龍兑向山澤通氣乆而且速所以應為最也<lb/>
天市行龍向陽璇氣冲左腧通𤣥㣲渥潤肥家積金玉<lb/>
但恐夭折虧天年<lb/>
　㢲主文章向之富貴而曰夭折者以腧受力輕而㢲<lb/>
　木又剋艮土也然天市主富故有渥潤肥家之應也<lb/>
<pb n="KR3g0026_WYG_001-25a"/>
　又一本天市行龍穴天厨主産忠貞貴不疑㣲加半<lb/>
　分庚寅氣但恐富貴難相馳嘗見艮龍未向多有結<lb/>
　大地者<lb/>
　　　辛穴<lb/>
第三催官穴天廐天乙行龍右耳受挨左立穴加少㣲<lb/>
中男及第紆紫綬<lb/>
　辛龍㢲向天乙照龍太乙照向又隂陽相見若水明<lb/>
　砂秀則貴顯而速㢲辛為巨門屬中子故應中男<lb/>
<pb n="KR3g0026_WYG_001-25b"/>
穴坐天西向東震隂璇左氣從耳進㣲加婁位勿加多<lb/>
巡警小官亦聰俊<lb/>
　辛龍夘向勿加多者恐婁氣入也<lb/>
隂璇龍向天市垣氣從左腧通其原玉堂金馬無分到<lb/>
儒官雅俊多田園<lb/>
　辛龍艮向氣從腧入故不大顯龍重局秀亦有大貴<lb/>
　者<lb/>
　　　㢲穴<lb/>
<pb n="KR3g0026_WYG_001-26a"/>
第四催官穴宜乙陽璇氣冲左耳入天官借坐加青蛇<lb/>
禁闕宸宫班夜值<lb/>
　㢲龍辛向太乙照龍天乙照向又㢲主文章居太㣲<lb/>
　垣内為帝星照臨是以文學獲幸而班夜值也又上<lb/>
　應璇星主女貴是為椒房貴戚而班夜值也<lb/>
太乙行龍天屏穴右耳乗氣真竒絶亢金殺位勿加多<lb/>
巨富小貴人英傑<lb/>
　㢲龍亥向勿加多者恐辰氣入也若龍合上局催官<lb/>
<pb n="KR3g0026_WYG_001-26b"/>
　髙起亦大貴地也<lb/>
太乙行龍向陽樞右腰乗氣無差殊砂竒水秀龍精異<lb/>
詩禮富貴多金珠<lb/>
　艮向腰受穴而力與耳受等者以砂竒水秀龍精異<lb/>
　也<lb/>
　　　震穴<lb/>
第五催官穴宜甲陽衡氣從左耳發穴挨西獸加天官<lb/>
持節邉疆掌生殺<lb/>
<pb n="KR3g0026_WYG_001-27a"/>
　震龍庚向震上應騎官將軍星庚上應天闗參府星<lb/>
　主邉塞禦難事又為隂陽相見此所以掌邉疆生殺<lb/>
　之應也<lb/>
阿香東來穴天官氣從右耳屍靈安㣲加甲位穴龍左<lb/>
先文後武榮官班<lb/>
　震龍辛向先文向之應後武龍之應也<lb/>
　　　庚穴<lb/>
第六催官向東震天潢氣從右耳進㣲加申位多榮華<lb/>
<pb n="KR3g0026_WYG_001-27b"/>
富壓鄉邦衆欽信<lb/>
　庚龍邜向隂陽相見故多榮華又為威武故能忠信<lb/>
　明决逺近欽信也<lb/>
天潢正向天市星氣從左耳真竒清㣲加西兑穴粘右<lb/>
水朝局備家資盛<lb/>
　庚龍艮向艮為財庫之司故水朝局備者家資日盛<lb/>
　也<lb/>
　　　丁穴<lb/>
<pb n="KR3g0026_WYG_001-28a"/>
第七催官穴宜坤南極氣從右耳奔要使亢隂勿貫穴<lb/>
㣲加天廣榮家門<lb/>
　丁龍艮向南極照龍天市照向貴夀之穴也亢隂勿<lb/>
　貫穴恐未氣入也㣲挨左加天廣則亢隂勿貫矣<lb/>
南極行龍天皇向氣冲左耳乃為上穴挨西獸㣲加羊<lb/>
陽權慎勿毫釐間<lb/>
　丁龍亥向天皇照向又為丁之貴人故為上一有午<lb/>
　氣雜之則亥為殺曜矣故慎之毫釐也<lb/>
<pb n="KR3g0026_WYG_001-28b"/>
　　　丙穴<lb/>
催官第八丙龍乙氣冲左腧英才出太㣲之龍穴粘已<lb/>
左氣貫耳富而已<lb/>
　太㣲照龍天乙照向又丙與辛合故英才可出若作<lb/>
　亥向者為紫㣲照向又為丙之貴人若龍重局秀未<lb/>
　有不富貴者一本太㣲行龍天皇向璧度峯髙乃為<lb/>
　上祿馬交馳龍最竒榮華富貴人推尚觀此則不止<lb/>
　富矣<lb/>
<pb n="KR3g0026_WYG_001-29a"/>
太㣲行龍向陽樞右腰乗氣無差殊穴宜挨左加青蛇<lb/>
亦主人旺家資富<lb/>
　丙龍艮向故止富然亦隂陽相見茍龍力重厚亦有<lb/>
　大貴者<lb/>
　　　兑穴<lb/>
催官第九兑山艮左氣冲耳無差紊畧加天乙貴龍成<lb/>
亦主文章典州郡<lb/>
　兑山艮向為山澤通氣辛為天乙貴人故曰貴龍兑<lb/>
<pb n="KR3g0026_WYG_001-29b"/>
　為文章司府故以文章典州郡<lb/>
金雞來泊天門啼右氣冲耳天廐嘘㣲加天潢砂水秀<lb/>
少年一舉登科第<lb/>
　兑龍㢲向太乙五尚書照臨砂水秀麗足以推發文<lb/>
　秀故有少年科第之應也天廐嘘者借乾以嘘兑氣<lb/>
　也<lb/>
金雞啼向扶桑東氣冲腦散虧神功庚辛受穴乃為貴<lb/>
官職宏霸資財豐<lb/>
<pb n="KR3g0026_WYG_001-30a"/>
　兑龍夘向是直龍直向故有氣冲腦散之患若畧有<lb/>
　逶迤則庚辛之氣可乗倘直送直奔而脈又㣲細則<lb/>
　將何術以處之必也乗己酉氣者作辛酉辛夘分金<lb/>
　乗辛酉氣者作丁酉丁夘分金則神功不虧而官職<lb/>
　宏資財豐矣<lb/>
陽闓西來穴宜癸兑丁相見本為美右腰乗氣氣力輕<lb/>
轉亥結穴氣從耳<lb/>
　兑作丁向為正配當出隠逸髙夀清貴之士若轉亥<lb/>
<pb n="KR3g0026_WYG_001-30b"/>
　結穴氣從耳入而力重矣<lb/>
　　　離穴<lb/>
催官第十穴天貴離宫左氣從耳注㣲加南極穴周迴<lb/>
砂水合矩公侯至<lb/>
　離龍壬向離壬為隂陽相見又離為君門有覲君之<lb/>
　象故有公侯之應陽龍忌懶緩蕩露故有周迴合矩<lb/>
　之訓<lb/>
離山岧嶤應日星丁穴右耳乗炎精㣲加天貴毫釐位<lb/>
<pb n="KR3g0026_WYG_001-31a"/>
立見驟富官職榮<lb/>
　岧嶤言其髙也髙則無懶緩之病矣且離為火火性<lb/>
　焰上而最疾髙則不失其性故有驟富貴之應離龍<lb/>
　癸向為水火既濟故亦有是應應日星者當星日馬之<lb/>
　位也曰毫釐者恐丙氣入而回禄之災不免也<lb/>
　　　壬穴<lb/>
背一面九乗天輔氣冲右耳為合矩穴宜挨左加紫星<lb/>
富貴聲名振鄉土<lb/>
<pb n="KR3g0026_WYG_001-31b"/>
　壬龍午向背一面九河圖數也離壬為正配故曰合<lb/>
　矩此亦與河洛不違茍龍局合上格亦大貴之地<lb/>
壬山迢迢穴天市天輔氣奔冲右腧穴左㣲侵半分亥<lb/>
富貴聲名響閭里<lb/>
　壬龍坤向腧受穴也行龍迢迢則氣専而一壬作坤<lb/>
　向是為三合雄猛而來故曰氣奔如是則力與耳受<lb/>
　同故有富貴聲名之應也<lb/>
天輔龍向天官星氣從左腧通𤣥靈穴宜挨右加陽光<lb/>
<pb n="KR3g0026_WYG_001-32a"/>
亦主財旺人英俊<lb/>
　壬龍乙向是為三合壬方𤣥武所居故曰通𤣥靈<lb/>
　　　坎穴<lb/>
穴坎陽光右耳通龍脉精俊生英雄切忌陽光氣冲腦<lb/>
家資退落應如掃<lb/>
　坎龍午向乗壬子氣者作丙子丙午分金乗庚子氣<lb/>
　者作庚子庚午分金如是則氣不冲腦而英雄可生<lb/>
　矣<lb/>
<pb n="KR3g0026_WYG_001-32b"/>
陽光穴坐天市垣氣冲右耳乃為𤣥穴宜挨左加天輔<lb/>
孕産六指多田園<lb/>
　坎龍坤向坎水成于六而先天之位數又居六故有<lb/>
　六指之應龍局精異則可貴<lb/>
　　　癸穴<lb/>
催官十三面𤣥戈隂光俊美右耳過挨左宜加半規月<lb/>
富貴便見風流多<lb/>
　癸龍坤向癸為水上應女宿為巧藝為淫亂而坤上<lb/>
<pb n="KR3g0026_WYG_001-33a"/>
　應井宿有水府有泗瀆水性動而不守故癸龍坤向<lb/>
　者多風流而好色乃其應也然行龍俊美又為相配<lb/>
　故雖風流而富貴也<lb/>
隂光穴坎向炎精左耳乗氣不為輕穴宜挨右㣲加牛<lb/>
出人英俊資財盛<lb/>
　癸龍午向亦坎離交媾故為富貴之地<lb/>
　　　坤穴<lb/>
丁穴迥環局闗鎖𤣥戈耳入氣冲左穴粘西獸㣲加申<lb/>
<pb n="KR3g0026_WYG_001-33b"/>
龍局精竒發如火<lb/>
　坤龍癸向正配穴也曰闗鎖曰精竒則氣旺而多吉<lb/>
　發之驟也<lb/>
坎離交極少生氣老龍不交龍不備水朝砂秀亦陽龍<lb/>
坎癸離壬納于是<lb/>
　震㢲艮兑隂陽内含生意不息故俱為吉穴若坎以<lb/>
　中之陽交于離而離以中之隂交于坎先天對居而<lb/>
　後天又對居交極而衰生氣漸少矣坤為老隂則氣<lb/>
<pb n="KR3g0026_WYG_001-34a"/>
　血已枯不能交媾生氣絶無矣故以人道論地理而<lb/>
　貴隂賤陽之義無餘藴矣故龍脉精異水朝砂秀乃<lb/>
　次于四龍而為陽龍之上吉也自此以後若乾甲等<lb/>
　龍凶多吉少龍非磊落精竒局非環衛周鎖不可輕<lb/>
　用矣<lb/>
　　　乾穴<lb/>
亢陽無生甲從乾氣從腧入非天然陽局不竒總凶惡<lb/>
鰥寡絶嗣災綿綿<lb/>
<pb n="KR3g0026_WYG_001-34b"/>
　乾亦納壬又六白所照本為吉穴奈老龍不交為亢<lb/>
　陽萬物戰乎乾為肅殺甲向腧受為氣弱而力淺此<lb/>
　所謂無生而非天然也然猶隂陽相見若龍竒而局<lb/>
　完亦可用之為暫福地不然鰥寡絶嗣禍有不可勝<lb/>
　言者矣<lb/>
陽機來龍宜向乙迢迢左氣從耳入穴宜挨左㣲加婁<lb/>
水朝局備家資實<lb/>
　乙與坤配而乾向之亦乾坤相見之義迢迢而來氣<lb/>
<pb n="KR3g0026_WYG_001-35a"/>
　從耳入力専而重故可富他穴言加者以開為挨此<lb/>
　以棺就龍為挨後甲申辰三加法倣此<lb/>
　　　戌穴<lb/>
戌山迢迢宜向乙皷盆左氣從耳入龍行起伏向陽朝<lb/>
巨富但恐人殘疾<lb/>
　迢迢起伏而來又從耳入故可用之以暫福奈戌為<lb/>
　金殺所伏乙木又能生瘋所以有殘疾之應也<lb/>
皷盆龍向天苑星行龍懶緩災非輕穴挨西獸細消詳<lb/>
<pb n="KR3g0026_WYG_001-35b"/>
水朝局備家資盛<lb/>
　龍來頓伏作甲向亦可免禍而暫福一本作天棓星<lb/>
　倘有午水朝入必招回禄之災恐賴仙所不取<lb/>
　　　寅穴<lb/>
功曹坐艮面𤣥戈左耳乗氣無偏頗㣲加申位局周完<lb/>
龍脈精異發如火<lb/>
　寅上應尾箕尾為火箕好風風火之性甚速其局周<lb/>
　完脈精異氣旺而聚故其發自驟也<lb/>
<pb n="KR3g0026_WYG_001-36a"/>
功曹正向天闗星龍脈頴異穴堪親砂水不備總凶惡<lb/>
寡母怪疾多生嗔<lb/>
　雖直龍直向而避其正貫則氣不冲腦矣但恐龍脈<lb/>
　不竒砂水不備有寡母怪疾之應耳申𨽻于坤故寡<lb/>
　母寅為瘋魔故怪疾<lb/>
　　　甲穴<lb/>
隂璣穴㢲向璣峯氣從右腧家興隆左右不交龍失度<lb/>
鰥寡瘋跛動瘟風<lb/>
<pb n="KR3g0026_WYG_001-36b"/>
　鰥寡乾之應瘋跛瘟風甲之應也<lb/>
隂璣起伏龍向坤左耳乗氣福無窮穴宜粘左㣲加寅<lb/>
龍竒局鎖方堪用<lb/>
　甲配乾而向坤亦隂陽相見故福無窮然必龍竒局<lb/>
　鎖而後可用也<lb/>
　　　辰穴<lb/>
亢金陽龍向𤣥戈左腧乗氣穴比和天官微加穴粘左<lb/>
龍要精異穴闗鎖<lb/>
<pb n="KR3g0026_WYG_001-37a"/>
　土龍土向故曰比和陽龍帶殺故猶喜清異闗鎖<lb/>
　　　申穴<lb/>
天闗龍從天漢星氣從右耳須尋正㣲加天鉞輔龍行<lb/>
水朝局鎖人財盛<lb/>
　龍剋向為財甲中有寅為申之馬故水朝局鎖者人<lb/>
　才自盛也天鉞坤也坤土生申金故曰輔龍行<lb/>
申山局向瑶光宫左耳乗氣力為重𤣥戈㣲加穴居左<lb/>
龍蹲虎踞家資盛<lb/>
<pb n="KR3g0026_WYG_001-37b"/>
　氣從耳入故力重龍虎峙則勢雄而氣聚故家資盛<lb/>
　　　巳穴<lb/>
赤蛇頭向天門北直來直受神功裂㢲丙受穴最為良<lb/>
富貴榮華人英傑<lb/>
　乗乙巳氣者作辛巳辛亥分金則神功得矣然不若<lb/>
　㢲丙之秀<lb/>
　　　未穴<lb/>
未山起伏龍向艮天常氣從右耳邉穴挨左位帶丁來<lb/>
<pb n="KR3g0026_WYG_001-38a"/>
左道榮華人貴顯<lb/>
　未為不正之氣帶丁有六秀之資故左道未之應貴<lb/>
　顯丁與艮之應也<lb/>
　　　丑穴<lb/>
金牛走向太㣲垣氣奔左耳龍脈旋陽樞㣲加穴粘右<lb/>
水朝局鎖多田園<lb/>
　丑雖金殺所伏幸有太㣲照向故可為次吉<lb/>
天厨龍向南極星左氣冲耳資財興穴挨西獸加陽樞<lb/>
<pb n="KR3g0026_WYG_001-38b"/>
富貴人欽左道靈<lb/>
　丑龍向丁得南極之照加樞有六秀之資故富貴然<lb/>
　為不正之氣故左道<lb/>
　　　乙穴<lb/>
天官坤向穴天市氣從左腧乃為利亢金㣲加穴粘右<lb/>
亦主富貴人招贅<lb/>
　乙與坤隂陽相見故有富貴之應乙為裁接之木故<lb/>
　有招贅之應<lb/>
<pb n="KR3g0026_WYG_001-39a"/>
氣從耳入官易期氣從腰腧官應遲耳腰乗氣有多寡<lb/>
正脈慎勿差毫釐<lb/>
　耳入者氣直受而力重故易期腰腧入者氣横受而<lb/>
　力緩故應遲如加陽光加陽樞帶丁來皆加之多者<lb/>
　也如勿加多加半分加之寡者也加毫釐如㣲加則<lb/>
　又寡矣此所謂乗氣有多寡也宜多而寡則正氣淺<lb/>
　宜寡而多則偽氣盛其相去毫釐而禍福天淵不可<lb/>
　不慎也<lb/>
<pb n="KR3g0026_WYG_001-39b"/>
催官穴向幾等第耳腰乗氣為真機<lb/>
　此總結全篇之意也合言之則隂貴而陽賤隂陽等<lb/>
　第也分言之隂有隂之等第陽有陽之等第也合言<lb/>
　之耳受重而腰受輕耳腰有等第也分言之耳受有<lb/>
　耳受之等第腰受有腰受之等第也塟法多端要之<lb/>
　不外乗氣經曰塟乗生氣識得此訣塟之能事畢矣<lb/>
　<lb/>
　催官篇卷一<lb/>
</p>
<p>
</p>
  </div>
</body>
</text>
</TEI>
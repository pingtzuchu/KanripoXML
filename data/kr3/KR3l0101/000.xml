<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>異苑</head>
    <p>
<pb n="KR3l0101_WYG_000-1a"/>
欽定四庫全書　　　　　子部十二<lb/>
　異苑　　　　　　　　　小説家𩔖二<hi>異聞之屬</hi>
　提要<lb/>
　　　　<hi>臣</hi>等謹案異苑十卷宋劉敬叔撰考敬<lb/>
　　　　叔宋書南史俱無傳明胡震亨始採諸書補<lb/>
　　　　作之稱敬叔彭城人起家小兵參軍元嘉三<lb/>
　　　　年為給事黄門郎太始中卒又稱嘗為劉毅<lb/>
　　　　郎中令以事忤毅為所奏免官今案書中稱<lb/>
<pb n="KR3l0101_WYG_000-1b"/>
　　　　毅鎮江州𥚹躁愈劇又載毅妻為桓元所得<lb/>
　　　　擅寵有身多蓄憾詆毁之詞則震亨之言當<lb/>
　　　　為可信惟書中自稱義熈十三年余為長沙<lb/>
　　　　景王驃騎參軍以宋書長沙景王道憐傳考<lb/>
　　　　之時方以驃騎將軍領荆州刺史與敬叔所<lb/>
　　　　記相合而震亨傳中未之及則偶疎也其書<lb/>
　　　　皆言神怪之事卷數與隋書經籍志所載相<lb/>
　　　　合劉知㡬史通謂晉書載武庫火漢高祖斬<lb/>
<pb n="KR3l0101_WYG_000-2a"/>
　　　　蛇劍穿屋飛去乃據此書載入亦復相合惟<lb/>
　　　　中間太平御覽所引傅承亡餓一條此本失<lb/>
　　　　載又稱宋高祖為宋武帝直舉其國號名<lb/>
　　　　諱亦不似當時臣子之詞疑已不免有所佚<lb/>
　　　　脱竄亂然核其大致尚為完整與博物志述<lb/>
　　　　異記全出後人𥙷綴者不同且其詞㫖簡澹<lb/>
　　　　無小説家猥瑣之習㫁非六朝以後所能作<lb/>
　　　　故唐人多所引用如杜甫詩中陶侃胡奴事<lb/>
<pb n="KR3l0101_WYG_000-2b"/>
　　　　據世説新語但知為侃子小名勘驗是書乃<lb/>
　　　　知别有一事甫之援引為精切則有禆於考<lb/>
　　　　證亦不少矣乾隆四十二年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
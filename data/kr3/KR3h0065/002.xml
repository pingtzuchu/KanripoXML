<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>繪事備考卷二</head> <lb/>
    <p>
<pb n="KR3h0065_WYG_002-1a"/>
欽定四庫全書<lb/>
　繪事備考卷二<lb/>
　　　　　　　　　　湖廣按察使王毓賢撰<lb/>
　　軒轅時<lb/>
史皇黄帝之臣也與蒼頡同時創制垂法體象天地文<lb/>
　字見而圖畫生焉功侔造化故以為羣工之冠<lb/>
　　周<lb/>
封膜穆王時人郭璞云封姓膜名也善畫見穆天子傳<lb/>
<pb n="KR3h0065_WYG_002-1b"/>
　　齊<lb/>
敬君者善畫齊王起九重臺召敬君畫之久不得歸因<lb/>
　思其妻乃畫妻像與之相對齊王知其美與錢百萬<lb/>
　而納之事具劉向説苑<lb/>
　　秦<lb/>
烈裔蹇涓國人秦皇二年本國獻於朝口含丹青噴壁<lb/>
　成龍以指歴地悉如繩界轉手方圓皆中規矩方寸<lb/>
　之内五嶽四瀆備焉尤善畫鸞鳳軒軒然若欲飛去<lb/>
<pb n="KR3h0065_WYG_002-2a"/>
　見王子年拾遺録<lb/>
　　漢<lb/>
毛延壽杜陵人　陳敞安陵人　劉白新豐人　龔寛<lb/>
洛陽人　陽望下杜人　樊育長安人　以上六人並<lb/>
　永光建昭中畫手元帝時後宫既多乃使畫工圖其<lb/>
　狀按圖召見諸宫人競賂畫工以錢王嬙貌獨美意<lb/>
　不茍求工人圖之遂極寢陋帝不知也及匈奴和親<lb/>
　帝閲諸圖以昭君行陛辭日見其貌美甚悔之第籍<lb/>
<pb n="KR3h0065_WYG_002-2b"/>
　已定不欲失信於外竟遣之因按誅畫工籍其家資<lb/>
　皆巨萬焉延壽畫人物老少美惡咸得其真陳敞劉<lb/>
　白龔寛並工牛馬而人物不及延壽陽望樊育亦善<lb/>
　畫精於布色<lb/>
　　東漢<lb/>
趙岐字邠卿京兆長陵人多才藝而善畫自為壽藏於<lb/>
　郢城畫季札子産晏嬰叔向四人居賓位自居主位<lb/>
　各系以贊建安中官至太常卿見范曄東漢書<lb/>
<pb n="KR3h0065_WYG_002-3a"/>
劉褒桓帝時人畫雲漢圖見之者欲熱又畫北風圖見<lb/>
　之者欲寒官至蜀郡太守見張華博物志<lb/>
蔡邕字伯喈陳留圉人工書畫善鼔琴建寧初為郎中<lb/>
　校書東觀刋正六經文字書於太學靈帝詔邕畫赤<lb/>
　泉侯五代將相於省中<hi>楊喜震叔節賜彪也</hi>復命讚而書之時<lb/>
　稱三美歴官左中郎將封髙陽鄉侯見東觀漢記<lb/>
張衡字平子南陽西鄂人性明悟曉天象有過人之才<lb/>
　而善畫建州浦城山有獸名駭神豕身人首百鬼畏<lb/>
<pb n="KR3h0065_WYG_002-3b"/>
　之常出水邊平子往圖其像獸匿不出或云畏人冩<lb/>
　貌故也因去紙筆而獸果出平子拱手不動潛以足<lb/>
　指畫之深肖厥狀遂名其地為巴獸潭見郭氏異物<lb/>
　志<lb/>
劉旦　楊魯　並光和中畫手待詔尚方嘗畫於洪都<lb/>
　學見謝承後漢書<lb/>
　　後漢<lb/>
諸葛亮字孔明南陽人相昭烈後主封武鄉侯諡忠武<lb/>
<pb n="KR3h0065_WYG_002-4a"/>
　按常璩華陽國志云亮以南夷之俗難化因畫圖賜<lb/>
　之諸夷累世珍䕶<lb/>
諸葛瞻字思逺丞相忠武侯之子善書能畫為侍中僕<lb/>
　射軍師將軍<lb/>
　　魏<lb/>
少帝曹髦字彦士東海定王霖之子初封髙貴鄉公後<lb/>
　即帝位甘露五年卒于成濟之難帝幼好學善書畫<lb/>
　諸譜闕而不載張彦逺名畫記始表而出之畫之傳<lb/>
<pb n="KR3h0065_WYG_002-4b"/>
　世者<lb/>
　　祖二疏圖一　　　　盜跖圖一<lb/>
　　新豐放雞犬圖一　　黄河春漲圖一<lb/>
楊修字徳祖華陰人有俊才為丞相主簿與陳思王友<lb/>
　善武帝以其多智又袁氏之甥也故惡之修善畫見<lb/>
　魏志畫之傳世者<lb/>
　　吳季札像一　　　　西京圖一<lb/>
　　嚴君平像一<lb/>
<pb n="KR3h0065_WYG_002-5a"/>
桓範字元則沛國龍亢人少以博學稱號為智囊善丹<lb/>
　青仕漢為羽林左監入魏拜大司農<lb/>
徐邈字景山燕國薊人性嗜酒而善畫顔光禄所謂魏<lb/>
　元陽之射徐侍中之畫是也初魏明帝㳺洛水見白<lb/>
　獺愛之而不可得邈適醉乃啟曰獺嗜鰿魚因畫板<lb/>
　作鰿魚置岸側羣獺競出遂捕得之帝歎曰卿畫何<lb/>
　其神也歴官侍中司空封都亭侯諡曰穆見魏志<lb/>
　　吳<lb/>
<pb n="KR3h0065_WYG_002-5b"/>
曹不興吳興人以畫名於時孫權使畫屏風筆誤㸃墨<lb/>
　就成蠅狀權疑其真以手彈之吳有八絶不興其一<lb/>
　也赤烏中青谿赤龍見冩獻孫皓皓送秘府後宋文<lb/>
　帝時天旱取畫龍置水傍雲霧頓起應時雨足陸探<lb/>
　微觀之歎其神妙謝赫云不興之迹世不多見今秘<lb/>
　閣内一龍頭而已尋其風骨擅名不虚洵第一品也<lb/>
　畫之傳世者<lb/>
　　兵符圖一<lb/>
<pb n="KR3h0065_WYG_002-6a"/>
吳王夫人趙氏丞相達之妹也能書善畫奇巧無雙又<lb/>
　能於指間織絲為龍鳳之錦宫中號為機絶又於方<lb/>
　帛之上繡成五嶽及列國地形時人號為針絶孫權<lb/>
　嘗歎蜀魏未平思得善畫者往圖山川險易之勢夫<lb/>
　人因進所冩江湖九州山嶽圖權深異之見王子年<lb/>
　拾遺録<lb/>
　　晉<lb/>
明帝諱紹字道㡬元帝長子幼穎異有日近長安逺之<lb/>
<pb n="KR3h0065_WYG_002-6b"/>
　對及長善書畫精識鑒尤工佛像蔡謨集云帝畫佛<lb/>
　于樂賢堂經歴寇亂而堂獨存顯宗著為頌焉畫之<lb/>
　傳世者<lb/>
　　豳風圖一　　　　　瀛洲圖一<lb/>
　　列女圖一　　　　　洛神賦圖一<lb/>
　　穆王宴瑤池圖一<lb/>
荀朂字公曽潁川人多才藝善書畫仕魏為大將軍掾<lb/>
　入晉為侍中中書監封濟北侯贈司徒諡曰成初鍾<lb/>
<pb n="KR3h0065_WYG_002-7a"/>
　會詐作朂書從朂母取寳劒朂恨之會兄弟方造宅<lb/>
　極宏麗工甫畢朂潛往畫其父太傅繇像於壁會入<lb/>
　門見之感慟㡬絶因廢宅不居朂之畫亦會書比也<lb/>
　見魏志及世説<lb/>
張墨氣韻澹逺與荀朂齊名<lb/>
衞協與張墨並為畫聖顧愷之論畫云上林苑圖協最<lb/>
　得意筆也同時作者亦自以為不可及七佛圖大列<lb/>
　女圖奇偉而有情致毛詩北風圖巧宻而有才思均<lb/>
<pb n="KR3h0065_WYG_002-7b"/>
　為傑作謝赫云古畫多畧至協始精六法稱美備焉<lb/>
　畫之傳世者<lb/>
　　卞莊子刺虎圖一　　髙士圖二<lb/>
王廙字世將琅琊臨沂人善屬辭工書畫過江後品為<lb/>
　第一元帝時官左將軍封武康侯鎮軍謝尚在武昌<lb/>
　昌樂寺造東塔司空戴淵復造西塔並請廙畫衆妙<lb/>
　畢臻終平南將軍荆州刺史贈侍中畫之傳世者<lb/>
　　獅子擊象圖一　　　魚龍戯水圖一<lb/>
<pb n="KR3h0065_WYG_002-8a"/>
王羲之字逸少廙從子也風格標舉迥異時流書法既<lb/>
　為古今之冠冕丹青亦妙絶當世歴官右軍將軍會<lb/>
　稽内史贈金紫光禄大夫有雜獸圖臨鏡自寫真圖<lb/>
　及扇上畫小人物<lb/>
王獻之字子敬右軍之子少有盛名風流藴藉𨽻書草<lb/>
　書得父筆法尤善丹青桓温嘗請畫扇誤落筆就成<lb/>
　烏駮㹀牛精妙無比因書㹀牛賦於扇上義熙中猶<lb/>
　有見之者官至中書令贈侍中特進光禄大夫太宰<lb/>
<pb n="KR3h0065_WYG_002-8b"/>
　諡曰憲<lb/>
康昕字君明義興人書類子敬亦似羊欣嘗潛易子敬<lb/>
　所題方山亭壁子而子敬不能辨也畫法亦妙官臨<lb/>
　沂令<lb/>
顧愷之字長康小字虎頭晉陵無錫人博學有才氣畫<lb/>
　入神品筆法如春蠶吐絲初見甚平易細視之六法<lb/>
　兼備傅染以濃色微加㸃綴不求暈飾當時謂之三<lb/>
　絶畫絶才絶癡絶也僕射謝安見愷之畫歎曰自生<lb/>
<pb n="KR3h0065_WYG_002-9a"/>
　人以來得未曽有張懐瓘曰顧公運思精微襟靈莫<lb/>
　測雖寄迹翰墨其神氣飄然在烟霄之上不可以圖<lb/>
　畫間求也其推重如此官至散騎常侍畫之傳世者<lb/>
　　淨名居士圖一　　　古賢圖一<lb/>
　　夏禹治水圖一　　　斵琴圖一<lb/>
　　春龍出蟄圖一　　　牧羊圖一<lb/>
　　三天女美人圖一　　女史箴圖一<lb/>
　　黄初平牧羊圖一<lb/>
<pb n="KR3h0065_WYG_002-9b"/>
夏侯瞻工於畫雖氣韻不足而精宻有餘<lb/>
温嶠字太真太原祁人秀朗有才鑒而善畫明帝時官<lb/>
　平南將軍江州刺史贈侍中大將軍追封始安公諡<lb/>
　曰忠武<lb/>
謝巖　曹龍　丁逺　楊惠　江思逺　以上五人俱<lb/>
　見孫暢之畫記皆有孝行髙節征西將軍庾亮辟思<lb/>
　逺為儒林參軍餘四人不赴徵<lb/>
王濛字仲祖晉陽人放達不羈特善清言為時所重書<lb/>
<pb n="KR3h0065_WYG_002-10a"/>
　法似庾征西而丹青尤妙嘗曰我嗜酒好肉善畫人<lb/>
　但以飲食美酒精絹相待固無不往也官至司徒左<lb/>
　長史<lb/>
戴逵字安道譙郡人穎悟博學善鼔琴工書畫冩人物<lb/>
　山水極妙十餘嵗時在瓦棺寺中畫王長史見而異<lb/>
　之范宣初不喜畫後見逵作南都賦圖歎賞彌日以<lb/>
　為有益乃亦學畫逵中年冩行像甚超詣庾道秀語<lb/>
　之曰神猶帶俗豈卿世情未盡邪逵笑曰惟務光當<lb/>
<pb n="KR3h0065_WYG_002-10b"/>
　免卿此語耳前後徵拜終不起畫之傳世者<lb/>
　　稽阮十九首詩圖一　杜征南人物圖一<lb/>
　　吳中溪山邑居圖一<lb/>
戴勃逵之子有父風山水勝顧長康義熙初以散騎郎<lb/>
　徵不至<lb/>
戴顒字仲若勃之弟琴書得父之傳丹青尤其所好累<lb/>
　辭辟召隠徳萃於一門云<lb/>
史道碩兄弟凡四人皆善畫道碩工人馬及鵝初與王<lb/>
<pb n="KR3h0065_WYG_002-11a"/>
　微師事荀朂衞協才藝畧同而謝赫謂王得其意史<lb/>
　得其似則視王有間矣畫之傳世者<lb/>
　　三馬圖一　　　　　牛圖一<lb/>
　　八駿圖一<lb/>
謝雉陳郡陽夏人晉末為司徒主簿入宋為寧朔將軍<lb/>
　善畫多冩賢母孝子節婦烈女諸圖以風世畫之傳<lb/>
　世者<lb/>
　　烈女正節圖一　　　髙士圖一<lb/>
<pb n="KR3h0065_WYG_002-11b"/>
　　宋<lb/>
陸探微吳人也為明帝侍從以畫得名謝赫嘗謂畫有<lb/>
　六法至探微而大備喜冩真故一時名賢皆有像而<lb/>
　系以贊云畫之𫝊世者<lb/>
　　無量壽佛像一　　　佛因地圖一<lb/>
　　降靈文殊像一　　　王獻之像一<lb/>
　　淨名居士像一　　　天王圖一<lb/>
　　托塔天王圖一　　　五馬圖一<lb/>
<pb n="KR3h0065_WYG_002-12a"/>
　　摩利攴天菩薩像一　北門天王圖一<lb/>
陸綏探微子體運遒舉風力頓挫一㸃一拂咸有深致<lb/>
　簡於繪事傳世葢寡<lb/>
陸𢎞肅綏弟也早藉庭訓饒有家法雖所畫不多然在<lb/>
　張僧繇毛稜之上<lb/>
顧寳光吳郡人善書畫大明中為尚書水部郎畫之傳<lb/>
　世者<lb/>
　　泰始名臣圖一　　　越中風俗圖一<lb/>
<pb n="KR3h0065_WYG_002-12b"/>
　　洛中車馬鬭雞圖一<lb/>
宗炳字少文南陽人好琴書而善畫前後徵辟皆不就<lb/>
　西陟荆巫結宇衡山凡所游歴皆圖於壁自為序以<lb/>
　記之嘗曰老病謝登涉惟當臥遊耳其髙致如此<lb/>
王微字景𤣥瑯琊臨沂人善書畫獨居一室究心圖史<lb/>
　十餘年不出著畫叙一篇得窮理盡性之妙公府交<lb/>
　辟皆不就武帝以其棲真絶俗贈秘書監<lb/>
謝莊字希逸陳郡陽夏人幼而敏悟博學多才有巧思<lb/>
<pb n="KR3h0065_WYG_002-13a"/>
　尤善畫製木方丈圖天下山川咸有條理分之則州<lb/>
　郡各殊合之則宇内為一嘗作畫琴帖序以自述歴<lb/>
　官散騎常侍兼中書令泰始二年卒贈光禄大夫諡<lb/>
　曰憲<lb/>
袁倩畫維摩詰變一卷凡百有餘事運思髙妙位置無<lb/>
　差精神所注若有神靈感會瞻仰威容無不歎服可<lb/>
　謂前超顧陸後駭張閻矣<lb/>
袁質倩之子筆勢勁健亦如其父畫之傳世者<lb/>
<pb n="KR3h0065_WYG_002-13b"/>
　　莊周木雁圖一　　　卞和抱璞圖一<lb/>
史敬文畫黄帝昇仙圖張平子西京賦圖<lb/>
史藝畫屈原漁父圖<lb/>
劉斌畫詩黍離圖<lb/>
尹長生畫南朝貴戚圖車馬圖<lb/>
顧駿之　康允之　二人俱善冩貌<lb/>
顧景秀武帝時人在陸探微之先帝嘗賜何戢蟬雀扇<lb/>
　景秀所畫也後戢入齊為吳興太守以之獻髙帝顧<lb/>
<pb n="KR3h0065_WYG_002-14a"/>
　寳光見之歎其巧絶<lb/>
吳暕　張則　二人皆善畫體法雅媚意態宏逸<lb/>
劉𦙍祖畫蟬雀特盡微妙官尚書吏部郎<lb/>
劉紹祖善於傳冩筆迹調快而又精宻官至太康太守<lb/>
劉璞𦙍祖子研精畫學有父叔風<lb/>
蔡斌畫羣仙圖<lb/>
濮萬年畫蘇門先生圖　弟道興畫列女圖<lb/>
史粲畫八駿圖<lb/>
<pb n="KR3h0065_WYG_002-14b"/>
宋僧辨　褚靈石　范惟賢　已上三人咸工繪事見<lb/>
　齊髙帝名畫集<lb/>
　　南齊<lb/>
宗測字敬微少文之孫也性好書畫傳其祖業隠居不<lb/>
　仕少文有舊宅在廬山測新之冩所畫尚子平圖於<lb/>
　壁上又畫阮籍遇孫登圖於屏風坐卧相對豫章王<lb/>
　嶷聞其名辟為參軍不赴<lb/>
劉係宗丹陽人善畫尤工書法在宋為景陵王侍書入<lb/>
<pb n="KR3h0065_WYG_002-15a"/>
　齊為東宫侍書官至驃騎將軍宣城太守<lb/>
姚曇度畫有逸才巧變鋒出鬼神之像是其所長有子<lb/>
　為僧號恵覺亦善丹青嘗畫白馬寺寳臺樣見稱於<lb/>
　世<lb/>
蘧道愍與章繼伯並善畫寺壁道愍能於扇上冩人馬<lb/>
　分數毫釐不失姿致入神繼伯不及也沙門僧珍道<lb/>
　愍之甥亦傳其法<lb/>
范懐珍畫渥洼馬圖<lb/>
<pb n="KR3h0065_WYG_002-15b"/>
鍾宗之善冩貌<lb/>
王奴畫嘯賦圖<lb/>
王殿畫列女傳母儀圖<lb/>
戴蜀畫孝子圖<lb/>
陳公恩畫列女仁智圖<lb/>
陶景貞畫孔雀鸚鵡虎豹等圖<lb/>
張季和畫游清池圖<lb/>
沈標妙於丹青無所偏習觸類傍通<lb/>
<pb n="KR3h0065_WYG_002-16a"/>
謝赫善冩貌人物不俟對看一覽便歸手操目想毫髮<lb/>
　無遺永泰以来此為最著<lb/>
沈粲筆迹遒媚専工綺羅屏帳<lb/>
丁光筆致精謹以蟬雀得名<lb/>
謝恵連陳郡陽夏人博洽有文書畫並妙兄靈運歎服<lb/>
　之官司徒府參軍<lb/>
周曇研師塞北勤授曹仲達擬曹不足方塞有餘<lb/>
謝約善山水官衞尉參軍有聲伎樂器圖傳世<lb/>
<pb n="KR3h0065_WYG_002-16b"/>
虞堅　丁寛　俱工畫<lb/>
劉瑱字士温彭城人少聰慧善書畫飲酒至數斗冩嬪<lb/>
　嬙仕女用意綿宻畫體精簡為當代第一官至吏部<lb/>
　郎畫之傳世者<lb/>
　　少年行樂圖一　　　吳中行舟圖一<lb/>
毛恵逺滎陽陽武人善畫馬官至少府卿<lb/>
毛恵秀恵逺之弟永明中待詔秘閣世祖將北征命恵<lb/>
　秀畫漢武北伐圖中書郎王融監其事圖成帝甚喜<lb/>
<pb n="KR3h0065_WYG_002-17a"/>
　置瑯琊臺上時披覽焉畫之傳世者<lb/>
　　剡中谿谷邨墟圖一　祖二疏圖一<lb/>
毛稜恵逺之子亦能畫便速有餘靈巧不足<lb/>
　　梁<lb/>
元帝諱繹字世誠武帝第七子初封湘東王聰慧俊朗<lb/>
　博極羣書復工繪事嘗畫聖僧圖武帝喜為之贊傳<lb/>
　世者<lb/>
　　芙蓉蘸鼎圖一　　　鶼鶴陂澤圖一<lb/>
<pb n="KR3h0065_WYG_002-17b"/>
蕭方等字實相元帝長子善冩真凡貌座上賔客㸃染<lb/>
　即成持問兒童無不識者以侍中中軍將軍揚州刺<lb/>
　史戰殁贈太子諡忠壯<lb/>
蕭大連字仁靖簡文帝第五子少俊爽有巧思洞曉音<lb/>
　律兼善丹青初封臨海縣公官至東揚州刺史輕車<lb/>
　將軍進封南郡王<lb/>
蕭賁字文煥蘭陵人有詞采工書畫每於扇上冩山水<lb/>
　具咫尺千里之勢官至河東太守<lb/>
<pb n="KR3h0065_WYG_002-18a"/>
陸杲字明霞吳郡人能文好佛善畫工書與舅張融齊<lb/>
　名初仕齊入梁為特進大中正<lb/>
陶𢎞景字通明丹陽秣陵人幼有異操甫十齡讀葛洪<lb/>
　神仙傳便作出塵之想琴棋書畫無不精妙徵為諸<lb/>
　王侍讀永明十年辭禄歸句曲山自號華陽隠居武<lb/>
　帝嘗欲用之𢎞景畫二牛以獻一著金籠頭為人牽<lb/>
　制一則藉草飲水畧無拘係帝知其意不奪其志焉<lb/>
　朝廷有事多就訪之世謂山中宰相大同二年卒贈<lb/>
<pb n="KR3h0065_WYG_002-18b"/>
　中散大夫諡曰貞白先生<lb/>
張僧繇吳中人天監初為武陵王國侍郎直秘閣知畫<lb/>
　事武帝崇飾佛刹多命僧繇畫壁嘗於金陵安樂寺<lb/>
　畫四白龍而不㸃睛以為㸃即飛去也人或疑其誕<lb/>
　妄固請㸃之須臾雷電破壁兩龍騰雲而上其未㸃<lb/>
　者尚在又畫荆州天皇寺盧舎那佛像因及宣聖十<lb/>
　哲帝怪問之對曰後當賴此耳至後周滅佛法焚天<lb/>
　下塔廟惟此殿以有宣聖像得不廢其異如此又在<lb/>
<pb n="KR3h0065_WYG_002-19a"/>
　大内畫定光如来像唐元和中猶有見之者歴官右<lb/>
　將軍吳興太守畫之傳世者<lb/>
　　佛像一　　　　　　九曜像一<lb/>
　　文殊菩薩像三　　　鎮星像一<lb/>
　　大力菩薩像一　　　天王像一<lb/>
　　維摩菩薩像一　　　神王像一<lb/>
　　佛十弟子圖一　　　掃象圖一<lb/>
　　十六羅漢像一　　　十髙僧圖一<lb/>
<pb n="KR3h0065_WYG_002-19b"/>
　　清溪宫水怪圖一　　漢武射蛟圖一<lb/>
　　摩利攴天菩薩像一　五星二十八宿真形圖一<lb/>
張善果僧繇子也擘畫㸃拂綽有父風畫悉達太子納<lb/>
　妃圖弟儒童亦善畫有釋迦會圖咸不失其家法<lb/>
袁昂字千里陳郡陽夏人幼以孝稱工於繪事官至中<lb/>
　書監贈侍中諡穆正<lb/>
焦寳願畫衣制樹色皆有新意㸃染設施輕重不失<lb/>
稽寳鈞畫傅彩鮮麗<lb/>
<pb n="KR3h0065_WYG_002-20a"/>
聶松與稽寳鈞同品有支道林像行世<lb/>
解倩畫全法蘧章而筆力不及畫之傳世者<lb/>
　　五天人像一　　　　九子魔圖一<lb/>
陸整専冩御像<lb/>
江僧寳用筆簡勁甚有師法畫職貢圖及小兒戲鵞圖<lb/>
　俱著陳朝年號未知所謂<lb/>
僧威公善山水<lb/>
僧迦佛陀禪師天竺人道行誠慤靈應甚多初居魏恭<lb/>
<pb n="KR3h0065_WYG_002-20b"/>
　帝重之後入隋文帝命主少林寺凡房門畫神皆其<lb/>
　迹也畫之傳世者<lb/>
　　<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>菻國人物圖一　　外國獸圖一<lb/>
僧吉底俱　僧摩羅菩提　已上二僧俱外國人皆能<lb/>
　畫<lb/>
　　陳<lb/>
顧野王字希馮吳郡人七嵗通五經善屬文工書畫天<lb/>
　象地理無不研精仕梁為中領軍入陳官黄門侍郎<lb/>
<pb n="KR3h0065_WYG_002-21a"/>
　卒贈右衞將軍畫之傳世者<lb/>
　　草蟲圖一<lb/>
　　後魏<lb/>
蔣少遊樂安博昌人敏慧機巧工書畫人物及雕刻之<lb/>
　事官至將作大匠太常少卿卒贈龍驤將軍青州刺<lb/>
　史諡曰質<lb/>
楊乞徳封新鄉侯歸心釋門繪畫佛像<lb/>
王由字茂道工畫人物摹冩入神官至東莱太守<lb/>
<pb n="KR3h0065_WYG_002-21b"/>
祖班東魏人善山水<lb/>
　　北齊<lb/>
髙孝珩世宗次子封廣寧郡王性勤學多才藝嘗畫蒼<lb/>
　鷹於㕔事壁上鳩鵲遂不敢入人皆以為真鷹也官<lb/>
　至尚書令大司徒司州牧<lb/>
蕭放字希逸梁武帝之姪初為著作郎入齊待詔詞林<lb/>
　館因其善畫命監諸畫工於内府采詞賦之佳麗者<lb/>
　及古今賢哲俾為圖焉累加鎮東大將軍散騎常侍<lb/>
<pb n="KR3h0065_WYG_002-22a"/>
楊子華世祖時為直閤將軍散騎常侍因畫馬於省壁<lb/>
　夜聞蹄齧聲如索水草者又嘗畫龍展卷輒有雲氣<lb/>
　帝珍異之命居宫中非奉詔不妄畫也傳世者<lb/>
　　鄴中百戲獅猛圖一<lb/>
田僧亮與董展齊名官至三公中郎將入周為常侍<lb/>
劉殺鬼與楊子華同時俱為世祖所重偶於壁間畫鬭<lb/>
　鵲帝疑其真拂之方覺歴官梁州刺史<lb/>
曹仲達能畫梵像擅名北齊畫之傳世者<lb/>
<pb n="KR3h0065_WYG_002-22b"/>
　　齊武臨軒試馬圖一<lb/>
殷英童工畫山水兼善楷𨽻<lb/>
高尚士　徐徳祖　曹仲璞　已上三人皆善畫得名<lb/>
　於時<lb/>
　　後周<lb/>
馮提伽北平人多畫寺壁風格精宻山川草樹車馬皆<lb/>
　有意致而人物非其所長官至散騎常侍兼禮部侍<lb/>
　郎<lb/>
<pb n="KR3h0065_WYG_002-23a"/>
閻毗榆林人工篆𨽻善丹青大象中為儀同三司入隋<lb/>
　文帝愛其才藝令侍東宫官至朝散大夫將作少監<lb/>
　　隋<lb/>
展子䖍歴仕北齊後周入隋為朝散大夫帳内都督工<lb/>
　畫臺閣人馬尤善山水畫之傳世者<lb/>
　　北極巡海圖二　　　維摩像一<lb/>
　　石勒問道圖一　　　摘瓜圖一<lb/>
　　法華變相圖一　　　按鷹圖一<lb/>
<pb n="KR3h0065_WYG_002-23b"/>
　　托墖天王圖一　　　人馬圖一<lb/>
　　故實人物圖二　　　人騎圖一<lb/>
　　挾彈遊騎圖一　　　十馬圖一<lb/>
　　長安車馬人物圖一　弋獵圖一<lb/>
　　北齊後主幸晉陽圖六<lb/>
鄭法士取法張僧繇而能得其妙畫遊春苑圖為時所<lb/>
　推在周為建中將軍封長社縣子入隋授中散大夫<lb/>
　畫之傳世者<lb/>
<pb n="KR3h0065_WYG_002-24a"/>
　　游春苑圖四　　　　讀碑圖四<lb/>
　　游春山圖二<lb/>
鄭法輪法士弟傅色温潤用筆安雅子徳文亦善畫有<lb/>
　父風<lb/>
鄭尚子法士之孫為睦州建徳縣尉善畫鬼神亦工仕<lb/>
　女山水始為戰掣之體甚有氣力衣服手足木葉川<lb/>
　流莫不戰動鬚髮特為調利他人效之終莫能及此<lb/>
　其異也<lb/>
<pb n="KR3h0065_WYG_002-24b"/>
董伯仁汝南人博識有心計鄉黨號為智海善畫樓臺<lb/>
　人物曠絶古今屏幛一種尤其所長官至光禄大夫<lb/>
　殿中將軍畫之傳世者<lb/>
　　道經變相圖一　　　𢎞農田家圖二<lb/>
　　隋文帝上廏名馬圖一<lb/>
楊契丹官至上儀同畫有骨氣六法咸備傳世者<lb/>
　　隋朝正會圖一　　　貴戚遊宴圖一<lb/>
劉烏善畫屏幛筆致綿宻<lb/>
<pb n="KR3h0065_WYG_002-25a"/>
陳善見工山水<lb/>
江志描摹山石勁健頓挫妙得其真<lb/>
李雅工畫釋道神鬼形制宏整為滕王庫直<lb/>
王仲舒畫法精熟而有風骨<lb/>
閻思光　解悰　程瓚　已上三人並隋之名手畫品<lb/>
　稱最<lb/>
尉遲跋質那西域人善畫外國神佛像擅名當時人謂<lb/>
　之大尉遲有六番圖外國寳樹圖<lb/>
<pb n="KR3h0065_WYG_002-25b"/>
曇摩拙叉天竺僧也亦善畫開皇末自本國来禮阿育<lb/>
　王塔至成都大石寺見空中十二神形一一貌之并<lb/>
　刻木為像於塔下<lb/>
　<lb/>
　<lb/>
　<lb/>
　<lb/>
　繪事備考卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>繪事備考卷八</head> <lb/>
    <p>
<pb n="KR3h0065_WYG_008-1a"/>
欽定四庫全書<lb/>
　繪事備考卷八<lb/>
　　　　　　　　　　湖廣按察使王毓賢撰<lb/>
　　明<lb/>
宣宗御筆有山水有人物有花果有禽鳥草蟲上著年<lb/>
　月及所賜臣名用寶不一有廣運之寶武英殿等寶<lb/>
　或雍熙世人等圖書莫不奎章麗日宸藻淩雲寸璣<lb/>
　片璧都成夜光葢景陵臨御日久四海無虞萬幾之<lb/>
<pb n="KR3h0065_WYG_008-1b"/>
　暇得留神於翰墨多能天縱化理自然固非尋常圖<lb/>
　畫所能擬議也<lb/>
憲宗孝宗兩朝御筆多畫神像識以年月及寶孝廟以<lb/>
　後諸宗室中有善畫神像及金瓶牡丹金盤茉莉蘭<lb/>
　菊梅竹之類甚多第以别號圖章識之而不詳其名<lb/>
　字所出故無從稽考<lb/>
郭文通永嘉人善畫山水布置茂密長陵最愛之有言<lb/>
　馬逺夏珪者輙斥之曰是殘山剩水宋代偏安之物<lb/>
<pb n="KR3h0065_WYG_008-2a"/>
　也亦何足尚其俊爽如此<lb/>
商喜字惟吉善畫山水人物筆精墨妙受知獻陵士大<lb/>
　夫得其縑素無不什襲而珍賞之<lb/>
韓秀實涿州人與商喜同被宸眷人物旣工畫馬尤駿<lb/>
張靖山東人畫道釋人物深得吳道子筆意尤善寫照<lb/>
孫玘字廷玉善畫山水人物孫錦亦擅丹青頗似其祖<lb/>
　尤工寫照<lb/>
張善字從善金陵人善畫花果翎毛子偕字汝同能世<lb/>
<pb n="KR3h0065_WYG_008-2b"/>
　其業<lb/>
邊景昭隴西人與其子楚祥俱善畫花果翎毛聲譽過<lb/>
　於殷氏<lb/>
謝庭循永嘉人工畫山水筆法淳麗為同事所宗楊東<lb/>
　里少師稱其謹慎有文筆墨恬雅因受知於景陵諸<lb/>
　臣不敢望也<lb/>
周文靖莆田人山水可比謝庭循<lb/>
王紱字孟端一字友石又號九龍山人毘陵人高介絶<lb/>
<pb n="KR3h0065_WYG_008-3a"/>
　俗詩文書法為時所宗官至中書舍人有王舍人集<lb/>
　行於世畫竹石最清勁名重萟林而絶不妄作故亦<lb/>
　不易得也<lb/>
莊瑾字公瑾號采芝龍江人工詩賦善草書尤長於畫<lb/>
　兼學夏珪馬逺筆致超詣葢張可觀以後一人而已<lb/>
胡大年工畫葡萄<lb/>
僧温日觀　曉庵俱善畫葡萄當時無不知其名者<lb/>
李在字以政莆田人工畫山水細潤宗郭熙豪放宗夏<lb/>
<pb n="KR3h0065_WYG_008-3b"/>
　珪馬逺寫人物尤妙評者謂其八面生動未易才也<lb/>
　始仕雲南行取入都<lb/>
戴進字文進號靜庵又號玉泉山人錢塘人工畫山水<lb/>
　得諸家之妙神像人物走獸花果翎毛極其精采尤<lb/>
　喜作葡萄配以鈎勒竹蠏𤓰草設想甚奇氣韻飄逸<lb/>
　畫家第一流也子泉字宗淵畫山水有家法但用墨<lb/>
　太重耳<lb/>
夏芷字廷芳錢塘人善畫從學於戴靜庵筆力逺到不<lb/>
<pb n="KR3h0065_WYG_008-4a"/>
　幸早卒弟葵字庭暉畫山水人物皆極工緻<lb/>
華朴中浙江詩僧工畫山水師戴靜庵<lb/>
上官伯達譙川人畫佛像人物傅色旣精神采亦備能<lb/>
　使人起敬<lb/>
夏㫤字仲昭東吳人初姓朱登第後始復姓自中書舍<lb/>
　人歴官太常寺卿直内閣詩文書法卓冠於時喜畫<lb/>
　竹石筆致高逺求之者無虚日隨意應酬罔不精妙<lb/>
張益字士謙與夏㫤同郡同年官至學士寫竹亦妙<lb/>
<pb n="KR3h0065_WYG_008-4b"/>
陳嗣初東吳人以文章擅名官翰林院檢討精於畫竹<lb/>
　夏㫤張益咸師事之<lb/>
謝宇字伯寛號容庵湖廣衡陽人幼聰頴宣德中選入<lb/>
　司禮監與中貴人讀書以中書舍人直内閣累加工<lb/>
　部侍郎掌通政司事善畫山水取法諸大家皆能得<lb/>
　其神韻畫花木鳥獸咸有意趣仲子中書舍人汝明<lb/>
　字晦卿亦善畫山水<lb/>
任道遜字克誠瑞安人工於詞翰歴官太常寺卿直文<lb/>
<pb n="KR3h0065_WYG_008-5a"/>
　華殿工畫梅花其夫人孫氏亦善畫<lb/>
夏衡字以平松江人工書法篆𨽻高古自中書舍人歴<lb/>
　官太常寺卿善作畫得黃子久筆意<lb/>
金文鼎鶴城人精於書法詩文雄贍畫法黃子久深得<lb/>
　其妙長子鈍字汝礪次子鋭字汝潛皆善畫並有父<lb/>
　風<lb/>
金湜字本清四明人自號朽木居士善書法工畫竹鈎<lb/>
　勒甚精初仕中書舍人歴官太僕寺少卿<lb/>
<pb n="KR3h0065_WYG_008-5b"/>
陳謙字士謙號訥庵逸人書畫皆學趙松雪每自誇其<lb/>
　得法而評者亦多以此歸之<lb/>
丁文暹號竹坡工畫山水翎毛墨氣清潤<lb/>
陳叔謙武林人性明悟能辨古器識名畫第其品類纎<lb/>
　毫不爽畫學倪雲林亦自有佳致嘗書一聯於亭以<lb/>
　自況云博古圖蒐周漢制無聲詩寫晉唐題<lb/>
王商賢梅溪人善墨戲人物年踰九十下筆益妙<lb/>
姚綬字公綬浙江人自號雲東逸史第進士官監察御<lb/>
<pb n="KR3h0065_WYG_008-6a"/>
　史天姿俊逸有晉人風致早歲挂冠優游泉石畫學<lb/>
　吳仲圭當時有鄭䖍之目字畫經人轉售者輙以厚<lb/>
　價購收之其自重如此<lb/>
孫隆號都痴毘陵人燕山忠愍侯裔孫生而英敏有神<lb/>
　仙風格寫翎毛草蟲仿没骨圖<lb/>
張祐字天吉鳯陽人襲爵隆平侯温文和易如儒者工<lb/>
　畫梅其從弟禄字天爵亦善畫梅與兄齊名<lb/>
王謙字牧之號氷壺道人禮部儒士隆平侯延之幕府<lb/>
<pb n="KR3h0065_WYG_008-6b"/>
　工書法善墨梅隆平得其筆意子應竒亦善畫梅<lb/>
陳憲章㑹稽人能詩工書善畫梅花與王謙齊名評者<lb/>
　謂兩家韻格雖不同然憲章筆力過王謙逺矣子英<lb/>
　亦善畫梅<lb/>
張緒字廷端海虞人　吳處誠東吳人俱與夏㫤同時<lb/>
　竝工竹石筆力亞於夏㫤<lb/>
毛良字舜臣號兩山居士北平人襲爵南寧伯畫山水<lb/>
　師米元章煙雲變幻有天然之妙賞鑒尤精能詩著<lb/>
<pb n="KR3h0065_WYG_008-7a"/>
　無聲詩以詮畫理與文集並行於世<lb/>
太監陳喜字仲樂口北人工畫人物鳥獸下筆無痕為<lb/>
　一代名手<lb/>
石鋭字以明錢塘人畫學盛子昭凡寫金碧山水界畫<lb/>
　樓臺人物傅色鮮明溫潤名著於時<lb/>
丁玉川江西人工畫人物山水<lb/>
林良字以善廣東人畫著色花果翎毛極精麗放筆冩<lb/>
　水墨禽鳥樹木極遒勁皆人所不能及歴官錦衣衛<lb/>
<pb n="KR3h0065_WYG_008-7b"/>
　指揮使<lb/>
顧宗字學淵廣州人畫學黃子久官中書舍人<lb/>
姜立綱字廷憲號東溪永嘉人能文善書字畫端楷當<lb/>
　世得其片紙爭以為法畫學黃子久亦精妙<lb/>
黃燦字藴龢　栁楷字文範俱永嘉人與姜立綱同直<lb/>
　内閣詩文書畫並臻神境<lb/>
范暹字啟東號葦齋東吳人工書法善畫花竹翎毛一<lb/>
　時推為名筆葉文莊公嘗謂起東精繪事有談論館<lb/>
<pb n="KR3h0065_WYG_008-8a"/>
　閣名公無不願交者老於京師人稱范葦齋先生云<lb/>
陳復字啓陽號坦坦居士燕山人幼時伯父為南京通<lb/>
　政司右參政復同弟後往從之因得與都人士交稔<lb/>
　才情淵博詩文典雅尤長於作畫山水松竹咸有指<lb/>
　趣以禮部儒士授鴻臚寺序班用大臣薦改國子監<lb/>
　典簿<lb/>
陳後字啓先號寓齋復之弟詩文書畫與兄齊名尤精<lb/>
　堪輿之學以大臣薦授欽天監博士子漢能世其業<lb/>
<pb n="KR3h0065_WYG_008-8b"/>
劉志壽字伯齡密縣人頴悟能詩以世業任南京欽天<lb/>
　監五官靈臺郎善畫翎毛兼工蝦蟹落筆皆有意趣<lb/>
李㫤字光逺號柯耕衢州西安人工楷書善畫松竹得<lb/>
　過庭章張廷端之筆意官禮部司務<lb/>
杜堇字懼男號檉居亦號古狂又稱青霞亭長其先丹<lb/>
　徒人占籍京師性勤學自經史子集以至稗官小說<lb/>
　罔不涉獵累舉進士不第遂絶意進取專為詩古文<lb/>
　詞博洽精當旣通六書復工繪事山水人物草木鳥<lb/>
<pb n="KR3h0065_WYG_008-9a"/>
　獸無不超詣由其胷懷浩落故爾文采巨麗也<lb/>
沈周字啓南號石田蘇州人博學有奇思為詩極清新<lb/>
　不拾齒牙餘慧字亦古拙畫學黃大痴畧其善處而<lb/>
　改其不善處遂卓然成名家焉後因求畫者衆日不<lb/>
　暇給令子弟摹寫以應故真筆甚少<lb/>
陶成字孟學自號雲湖山人寶應人領鄉薦以他事不<lb/>
　果㑹試天性落拓不可一世然多才藝詩文極奇古<lb/>
　復工篆𨽻真草畫山水多用青緑金碧尤喜作鈎勒<lb/>
<pb n="KR3h0065_WYG_008-9b"/>
　竹及猿鶴兔鹿皆有妙理<lb/>
蔣子成江東人工畫道釋神像<lb/>
阮福北海人工畫道釋人物筆法亞於蔣子成<lb/>
趙丹林善畫龍角鳯尾金錯刀竹<lb/>
過庭章無錫人長於寫松<lb/>
林廣維揚人畫山水人物學李在<lb/>
楊塤字景和善用彩漆作屏風器物山水人物隨事描<lb/>
　摹極其精巧而以泥金書題其上縝密𢎞麗真一代<lb/>
<pb n="KR3h0065_WYG_008-10a"/>
　之絶技也<lb/>
沈政字以政福建人工畫花竹翎毛官至順天府丞直<lb/>
　仁智殿<lb/>
徐柱字夢節吳門人善寫葡萄<lb/>
伍槩字廷節臨川人精於書法工畫翎毛直仁智殿寄<lb/>
　禄中書科<lb/>
倪端工畫人物山水<lb/>
李福智工畫釋道人物體似上官伯達<lb/>
<pb n="KR3h0065_WYG_008-10b"/>
周全工畫馬<lb/>
朱應祥字岐鳯自號玉華外史松江人鄉貢進士工草<lb/>
　書善墨竹<lb/>
俞泰字國昌號正齋無錫人𢎞治壬戌進士官户科都<lb/>
　給事中善畫山水絶類黃子久兼學王叔明才品卓<lb/>
　犖詩文書畫皆似之<lb/>
王田字舜耕山東濟南人以縣佐請老歸田才思綺麗<lb/>
　樂府詩餘膾炙人口畫山水學高房山不失矩度<lb/>
<pb n="KR3h0065_WYG_008-11a"/>
何澄號竹鶴老人毘陵人善畫山水官至郡守<lb/>
彭𤣥中　　沈明逺　　張復陽<lb/>
　以上三人皆𢎞正間道士並善畫體格相似<lb/>
張翬太倉人工畫山水<lb/>
汪質字孟文金陵人工畫山水<lb/>
許尚文句容人工畫山水<lb/>
盛行之江東人善寫梅花筆力蒼秀畫萱葵竹菊形類<lb/>
　草書<lb/>
<pb n="KR3h0065_WYG_008-11b"/>
史廷直號痴翁晩復姓名為徐端本江東名士放達不<lb/>
　羈謝絶塵事以詩酒度日畫山水得行雲流水之妙<lb/>
陳大章字明之號月隴盱眙人第進士歴官太僕寺卿<lb/>
　畫菊花得雲湖筆意有詩名尤工行草書<lb/>
吳偉字士英更字次翁號小仙江夏人以善畫徵授錦<lb/>
　衣衛百户性落拓不修邊幅久之放歸專事翰墨畫<lb/>
　山水筆力矯健白描尤佳觀者自然起敬非世俗藝<lb/>
　流也<lb/>
<pb n="KR3h0065_WYG_008-12a"/>
吕紀字廷振寧波人性謹厚工繪事山水人物俱工獨<lb/>
　以翎毛得名設色鮮麗筆意生動為畫家所規倣官<lb/>
　至錦衣衛指揮使<lb/>
鍾欽禮號南越山人工畫山水每自署其後曰一塵不<lb/>
　到處<lb/>
劉俊字庭偉工畫山水人物<lb/>
袁璘字庭器工畫人物兼善翎毛花卉<lb/>
張倫字秉彝專畫人物尤善寫鬼判<lb/>
<pb n="KR3h0065_WYG_008-12b"/>
虞謙自號玉雪齋主人占籍鎮江歴官總憲立朝有大節<lb/>
　詩文為羣公所推暇日畫金錯刀竹皆自題詩其上<lb/>
　同里王惟善者精於醫與公交厚善寫山水又郭將<lb/>
　軍亦能畫公俱作詩贈之奬借後進皆此類也<lb/>
楊瑗當塗人善畫菜有生意官儒學敎諭<lb/>
程南雲號清軒工書法篆𨽻行楷無不精妙長於詩尤<lb/>
　善畫雪梅雪竹筆致清麗歴官太常寺卿<lb/>
朱孔昜華亭人與程南雲同官於朝嘗寫東里少師歸<lb/>
<pb n="KR3h0065_WYG_008-13a"/>
　田圖評者謂是真作家而具名士風流之致他人萬<lb/>
　不能及也<lb/>
黃蒙字養正永嘉人歴官禮部郎中與子采俱以善書<lb/>
　直内閣詩文𢎞麗家學淵源畫山水得黃子久佳處<lb/>
蘇致中四川人第進士畫山水師郭熙極有體製<lb/>
唐寅字子畏一字伯虎吳郡人領應天鄉薦第一才調<lb/>
　風流輝映當世詩文翰墨俱為藝林所宗畫山水最<lb/>
　清逸不專規倣前人而能融㑹筆意隨事布置率皆<lb/>
<pb n="KR3h0065_WYG_008-13b"/>
　合作畫後用南京解元印記<lb/>
葉澄字原靜吳郡人畫學戴文進<lb/>
周臣字舜卿吳郡人畫山水人物善書能詩<lb/>
陳道復字復甫號白陽吳縣人善畫花卉醉中運筆倍<lb/>
　有精采<lb/>
王問字子裕號仲山無錫人第進士官車駕司郎中工<lb/>
　畫人物山水花卉翎毛<lb/>
徐霖字子仁號髯仙金陵人能書善畫取法王叔明<lb/>
<pb n="KR3h0065_WYG_008-14a"/>
姚沾字惟思號墨仙餘姚人工畫蘭石竹木古樹意致<lb/>
　清逺官錦衣衛千户<lb/>
蔣貴號青山畫學吳小仙人物逼真山水近似<lb/>
高松字守之號我山又號南崖子文安人性安澹泊授<lb/>
　職不仕工詩畫善大書兼作小景如鉤勒竹及蘭菊<lb/>
　葡萄皆佳筆也<lb/>
張路字天馳大梁人少無宦情以貢入成均非其好也<lb/>
　精於繪事人物似吳偉山水似戴文進當時士大夫<lb/>
<pb n="KR3h0065_WYG_008-14b"/>
　咸尊禮之<lb/>
汪肇號海雲休寧人畫山水人物學范寛若翎毛花卉<lb/>
　則自成一家<lb/>
韓方字中直號月川含山人為國子生工畫山水筆致<lb/>
　遒勁墨氣清遠出入高房山何澄之間<lb/>
張秋浙江人善寫芙蓉兼工花卉<lb/>
王彦字存拙沔陽人善畫梅<lb/>
孔福禧曲阜人工畫山水<lb/>
<pb n="KR3h0065_WYG_008-15a"/>
孫天佑安國公之孫畫翎毛蘭竹清真簡貴<lb/>
張欽字士敬號震齋祥符人寧陽恭靖王之長子畫山<lb/>
　水花竹有前賢風味歴官都指揮使<lb/>
姜濟浮梁人流寓蜀中寫山水無墨痕烟雲出没最為<lb/>
　奇妙<lb/>
王世昌號歴山山東人工畫山水人物<lb/>
僧照庵浙江人畫竹石學倪雲林<lb/>
王孟仁以字行金陵人善小景山水<lb/>
<pb n="KR3h0065_WYG_008-15b"/>
朱銓字文衡號樗仙長沙人工畫山水人物及鉤勒竹<lb/>
　菊亦能為詩<lb/>
朱鑑字文藻號墨壺銓之弟工畫人物<lb/>
僧日章成都人畫山水學唐子華<lb/>
姜隠字周佐山東黃縣人工畫人物士女兼善花果筆<lb/>
　致秀密<lb/>
杜君澤號小痴吳郡人善楷書工山水<lb/>
馬稷字舜舉號醉狂江南人工畫山水人物花木竹石<lb/>
<pb n="KR3h0065_WYG_008-16a"/>
李著字潛夫金陵人工畫人物山水花竹翎毛<lb/>
僧草庵住嘉禾三塔寺能詩文善繪畫<lb/>
蔣三松金陵人善畫山水<lb/>
朱端字克正畫人物山水學盛子昭墨竹師夏㫤尤長<lb/>
　於翎毛花木畫後用御賜一樵圖書<lb/>
文徵明字徵仲號衡山吳郡人用大臣薦徵為翰林院<lb/>
　待詔平生以名節自勵風采隠然書法最工寫竹得<lb/>
　夏㫤之妙畫山水出沈石田之右集諸家所長運以<lb/>
<pb n="KR3h0065_WYG_008-16b"/>
　己意名聞天下有得其片紙隻字者莫不䕶持而珍<lb/>
　賞之子文彭文嘉亦工書畫人以為後先濟美云<lb/>
　<lb/>
　<lb/>
　<lb/>
　<lb/>
　<lb/>
　繪事備考卷八<lb/>
</p>
<p>
</p>
  </div>
</body>
</text>
</TEI>
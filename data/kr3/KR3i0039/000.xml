<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0039_WYG_000-1a"/>
橘録序<lb/>
橘出温郡最多種柑乃其别種柑自别為八種橘又自<lb/>
别為十四種橙子之屬類橘者又自别為五種合二十<lb/>
有七種而乳柑推第一故温人謂乳柑為真柑意謂他<lb/>
種皆若假設者而獨真柑為柑耳然橘亦出蘇州台州<lb/>
西出荆州而南出閩廣數十州皆木橘耳已不敢與温<lb/>
橘齒矧敢與真柑爭髙下耶且温四邑俱種柑而出泥<lb/>
山者又傑然推第一泥山蓋平陽一孤嶼大都塊土不<lb/>
<pb n="KR3i0039_WYG_000-1b"/>
過覆釜其旁地廣袤只三二里許無連崗隂壑非有佳<lb/>
風氣之所淫漬鬱烝出三二里外其香味輒益逺益不<lb/>
逮夫物理何可考耶或曰温並海地斥鹵宜橘與柑而<lb/>
泥山特斥鹵佳處物生其中故獨與他異予頗不然其<lb/>
説夫姑蘇丹丘與七閩兩廣之地徃徃多並海斥鹵何<lb/>
獨温而又豈無三二里得斥鹵佳處如泥山者自屈原<lb/>
司馬遷李衡潘岳王羲之謝惠連韋應物輩皆嘗言呉<lb/>
楚間出者而未嘗及温温最晚出晚出而羣橘盡廢物<lb/>
<pb n="KR3i0039_WYG_000-2a"/>
之變化出没其浩不可攷如此以予意之温之學者繇<lb/>
晉唐間未聞有傑然出而與天下敵者至國朝始盛至<lb/>
於今日尤號為文物極盛處豈亦天地光華秀傑不没<lb/>
之氣來鍾此土其餘英遺液猶被草衣而泥山偶獨得<lb/>
其至美者耶予北人平生恨不得見橘著花然嘗從橘<lb/>
舟市橘亦未見佳者又安得所謂泥山者啗之去年秋<lb/>
把麾此來得一親見花而再食其實以為幸獨故事太<lb/>
守不得出城從逺遊無因領客入泥山香林中泛酒其<lb/>
<pb n="KR3i0039_WYG_000-2b"/>
下而客乃有遺予泥山者且曰橘之美當不減荔子荔<lb/>
子今有譜得與牡丹芍藥花譜並行而獨未有譜橘者<lb/>
子愛橘甚橘若有待於子不可以辭予因為之譜且妄<lb/>
欲自附於歐陽公蔡公之後亦有以表見温之學者足<lb/>
以夸天下而不獨在夫橘爾淳熙五年十月延安韓彦<lb/>
直序<lb/>
</p>
<p>
</p>
  </div>
</body>
</text>
</TEI>
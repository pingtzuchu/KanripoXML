<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尉繚子卷四</head> <lb/>
    <p>
<pb n="KR3b0006_WYG_004-1a"/>
欽定四庫全書<lb/>
　尉繚子卷四<lb/>
　　　　　　　　　　　　　周　尉繚　撰<lb/>
　　束伍令第十六<lb/>
束伍之令曰五人為伍共一符收於將吏之所亡伍而<lb/>
得伍者當之得伍而不亡有賞亡伍不得伍身死家殘<lb/>
亡長得長當之得長不亡有賞亡長不得長身死家殘<lb/>
復戰得首長除之亡將得將當之得將不亡有賞亡將<lb/>
<pb n="KR3b0006_WYG_004-1b"/>
不得將坐離地遁逃之法戰誅之法曰什長得誅十人<lb/>
伯長得誅十長千人之將得誅百人之長萬人之將得<lb/>
誅千人之將左右將軍得誅萬人之將大將軍無不得<lb/>
誅<lb/>
　　經卒令第十七<lb/>
經卒者以經令分之為三分焉左軍蒼旗卒戴蒼羽右<lb/>
軍白旗卒戴白羽中軍黄旗卒戴黄羽卒有五章前一<lb/>
行蒼章次二行赤章次三行黄章次四行白章次五行<lb/>
<pb n="KR3b0006_WYG_004-2a"/>
黑章次以經卒亡章者有誅前一五行置章于首次二<lb/>
五行置章于項次三五行置章于胷次四五行置章于<lb/>
腹次五五行置章于腰如此卒無非其吏吏無非其卒<lb/>
見非而不詰見亂而不禁其罪如之鼓行交鬭則前行<lb/>
進為犯難後行退為辱衆踰五行而前者有賞踰五行<lb/>
而後者有誅所以知進退先後吏卒之功也故曰鼓之<lb/>
前如雷霆動如風雨莫敢當其前莫敢躡其後言有經<lb/>
也<lb/>
<pb n="KR3b0006_WYG_004-2b"/>
　　勒卒令第十八<lb/>
金鼓鈴旗四者各有法鼓之則進重鼓則擊金之則止<lb/>
重金則退鈴傳令也旗麾之左則左麾之右則右奇兵<lb/>
則反是一鼓一擊而左一鼓一擊而右一步一鼓步鼓<lb/>
也十步一鼓趨鼓也音不絶騖鼓也商將鼓也角帥鼓<lb/>
也小鼓伯鼓也三鼓同則將帥伯其心一也奇兵則反<lb/>
是鼓失次者有誅諠譁者有誅不聽金鼓鈴旗而動者<lb/>
有誅百人而敎戰敎成合之千人千人敎成合之萬人<lb/>
<pb n="KR3b0006_WYG_004-3a"/>
萬人敎成會之于三軍三軍之衆有分有合為大戰之<lb/>
法敎成試之以閱方亦勝圎亦勝錯斜亦勝臨險亦勝<lb/>
敵在山緣而從之敵在淵没而從之求敵如求亡子從<lb/>
之無疑故能敗敵而制其命夫蚤決先定若計不先定<lb/>
慮不蚤決則進退不定疑生必敗故正兵貴先奇兵貴<lb/>
後或先或後制敵者也世將不知法者專命而行先擊<lb/>
而勇無不敗者也其舉有疑而不疑其往有信而不信<lb/>
其致有遲疾而不遲疾是三者戰之累也<lb/>
<pb n="KR3b0006_WYG_004-3b"/>
　　將令第十九<lb/>
將軍受命君必先謀於廟行令于廷君身以斧鉞授將<lb/>
曰左右中軍皆有分職若踰分而上請者死軍無二令<lb/>
二令者誅留令者誅失令者誅將軍告曰出國門之外<lb/>
期日中設營表置轅門期之如過時則坐法將軍入營<lb/>
則閉門清道有敢行者誅有敢髙言者誅有敢不從令<lb/>
者誅<lb/>
　　踵軍令第二十<lb/>
<pb n="KR3b0006_WYG_004-4a"/>
所謂踵軍者去大軍百里期于會地為三日熟食前軍<lb/>
而行為戰合之表合表乃起踵軍饗士使為之戰勢是<lb/>
謂趨戰者也興軍者前踵軍而行合表乃起去大軍一<lb/>
倍其道去踵軍百里期于會地為六日熟食使為戰備<lb/>
分卒據要害戰利則追北按兵而趨之踵軍遇有還者<lb/>
誅之所謂諸將之兵在四奇之内者勝也兵有什伍有<lb/>
分有合豫為之職守要塞闗梁而分居之戰合表起即<lb/>
皆㑹也大軍為計日之食起戰具無不及也令行而起<lb/>
<pb n="KR3b0006_WYG_004-4b"/>
不如令者誅凡稱分塞者四境之内當興軍踵軍既行<lb/>
則四境之民無得行者奉王之命授持符節名為順職<lb/>
　之吏非順職之吏而行者誅之戰合表起順職之吏乃<lb/>
　行用以相參故欲戰先安内也<lb/>
　<lb/>
　<lb/>
　<lb/>
　　尉繚子卷四<lb/>
</p>
<p>
</p>
  </div>
</body>
</text>
</TEI>
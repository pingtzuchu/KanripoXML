<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尉繚子卷一</head> <lb/>
    <p>
<pb n="KR3b0006_WYG_001-1a"/>
欽定四庫全書<lb/>
　尉繚子卷一<lb/>
　　　　　　　　　　　　　周　尉繚　撰<lb/>
　　天官第一<lb/>
梁惠王問尉繚子曰黄帝形德可以百勝有之乎尉繚<lb/>
子對曰刑以伐之德以守之非所謂天官時日隂陽向<lb/>
背也黄帝者人事而已矣何者今有城東西攻不能取<lb/>
南北攻不能取四方豈無順時乘之者耶然不能取者<lb/>
<pb n="KR3b0006_WYG_001-1b"/>
城髙池深兵器備具財穀多積豪士一謀者也若城下<lb/>
池淺守弱則取之矣繇是觀之天官時日不若人事也<lb/>
按天官曰背水陣為絶地向阪陣為廢軍武王伐紂背<lb/>
濟水向山阪而陳以二萬二千五百人擊紂之億萬而<lb/>
滅商豈紂不得天官之陳哉楚將公子心與齊人戰時<lb/>
有彗星出柄在齊柄所在勝不可擊公子心曰彗星何<lb/>
知以彗鬭者固倒而勝焉明日與齊戰大破之黄帝曰<lb/>
先神先鬼先稽我智謂之天官人事而已<lb/>
<pb n="KR3b0006_WYG_001-2a"/>
　　兵談第二<lb/>
量土地肥磽而立邑建城稱地以城稱人以人稱粟三<lb/>
相稱則内可以固守外可以戰勝戰勝於外備主於内<lb/>
勝備相應猶合符節無異故也治兵者若秘于地若邃<lb/>
于天生于無故開之大不窕小不恢明乎禁舍開塞民<lb/>
流者親之地不任者任之夫土廣而任則國富民衆而<lb/>
制則國治富治者民不發軔甲不出暴而威制天下故<lb/>
曰兵勝于朝廷不暴甲而勝者主勝也陳而勝者將勝<lb/>
<pb n="KR3b0006_WYG_001-2b"/>
也兵起非可以忿也見勝則興不見勝則止患在百里<lb/>
之内不起一日之師患在千里之内不起一月之師患<lb/>
在四海之内不起一歲之師將者上不制于天下不制<lb/>
于地中不制于人寛不可激而怒清不可事以財夫心<lb/>
狂耳聾目盲以三悖率人者難矣兵之所及羊腸亦勝<lb/>
鋸齒亦勝緣山亦勝入谷亦勝方亦勝圎亦勝重者如<lb/>
山如林如江如河輕者如炮如燔如垣壓之如雲覆之<lb/>
令人聚不得以散散不得以聚左不得以右右不得以<lb/>
<pb n="KR3b0006_WYG_001-3a"/>
左兵如總木弩如羊角人人無不騰陵張膽絶乎疑慮<lb/>
堂堂決而去<lb/>
　　制談第三<lb/>
凡兵制必先定制先定則士不亂士不亂則刑乃明金<lb/>
鼓所指則百人盡鬭陷行亂陳則千人盡鬭覆軍殺將<lb/>
則萬人齊刃天下莫能當其戰矣古者士有什伍車有<lb/>
偏列鼓鳴旗麾先登者未嘗非多力國士也先死者亦<lb/>
未嘗非多力國士也損敵一人而損我百人此資敵而<lb/>
<pb n="KR3b0006_WYG_001-3b"/>
傷我甚焉世將不能禁征役分軍而逃歸或臨戰自北<lb/>
則逃傷甚焉世將不能禁殺人於百步之外者弓矢也<lb/>
殺人於五十步之内者矛㦸也將已鼓而士卒相囂拗<lb/>
矢折矛抱㦸利後發戰有此數者内自敗也世將不能<lb/>
禁士失什伍車失偏列奇兵捐將而走大衆亦走世將<lb/>
不能禁夫將能禁此四者則髙山陵之深水絶之堅陳<lb/>
犯之不能禁此四者猶亡舟楫絶江河不可得也民非<lb/>
樂死而惡生也號令明法制審故能使之前明賞於前<lb/>
<pb n="KR3b0006_WYG_001-4a"/>
決罰於後是以發能中利動則有功令百人一卒千人<lb/>
一司馬萬人一將以少誅衆以弱誅強試聽臣言其術<lb/>
足使三軍之衆誅一人無失刑父不敢舍子子不敢舍<lb/>
父况國人乎一夫仗劒擊于市萬人無不避之者臣謂<lb/>
非一人之獨勇萬人皆不肖也何則必死與必生固不<lb/>
侔也聽臣之術足使三軍之衆為一死賊莫敢當其前<lb/>
莫敢隨其後而能獨出獨入焉獨出獨入者王霸之兵<lb/>
也有提十萬之衆而天下莫當者誰曰桓公也有提七<lb/>
<pb n="KR3b0006_WYG_001-4b"/>
萬之衆而天下莫當者誰曰吳起也有提三萬之衆而<lb/>
天下莫當者誰曰武子也今天下諸國士所率無不及<lb/>
二十萬之衆然不能濟功名者不明乎禁舍開塞也明<lb/>
其制一人勝之則十人亦以勝之也十人勝之則百千<lb/>
萬人亦以勝之也故曰便吾器用養吾武勇發之如鳥<lb/>
擊如赴千仞之谿今國被患者以重幣出聘以愛子出<lb/>
質以地界出割得天下助卒名為十萬其實不過數萬<lb/>
爾其兵來者無不謂其將曰無為人下先戰其實不可<lb/>
<pb n="KR3b0006_WYG_001-5a"/>
得而戰也量吾境内之民無伍莫能正矣經制十萬之<lb/>
衆而王必能使之衣吾衣食吾食戰不勝守不固者非<lb/>
吾民之罪内自致也天下諸國助我戰猶良驥騄駬之<lb/>
駃彼駑馬鬐興角逐何能紹吾氣哉吾用天下之用為<lb/>
用吾制天下之制為制修吾號令明吾刑賞使天下非<lb/>
農無所得食非戰無所得爵使民揚臂爭出農戰而天<lb/>
下無敵矣故曰發號出令信行國内民言有可以勝敵<lb/>
者毋許其空言必試其能戰也視人之地而有之分人<lb/>
<pb n="KR3b0006_WYG_001-5b"/>
之民而畜之必能内有其賢者也不能内有其賢而欲<lb/>
有天下必覆軍殺將如此雖戰勝而國益弱得地而國<lb/>
益貧由國中之制弊矣<lb/>
　　戰威第四<lb/>
凡兵有以道勝有以威勝有以力勝講武料敵使敵之<lb/>
氣失而師散雖刑全而不為之用此道勝也審法制明<lb/>
賞罰便器用使民有必戰之心此威勝也破軍殺將乘<lb/>
闉發機潰衆奪地成功乃返此力勝也王侯知此所以<lb/>
<pb n="KR3b0006_WYG_001-6a"/>
三勝者畢矣夫將之所以戰者民也民之所以戰者氣<lb/>
也氣實則鬭氣奪則走刑未加兵未接而所以奪敵者<lb/>
五一曰廟勝之論二曰受命之論三曰踰垠之論四曰<lb/>
深溝髙壘之論五曰舉陳加刑之論此五者先料敵而<lb/>
後動是以擊虚奪之也善用兵者能奪人而不奪於人<lb/>
奪者心之機也令者一衆心也衆不審則數變數變則<lb/>
令雖出衆不信矣故令之之法小過無更小疑無中故<lb/>
上無疑令則衆不二聽動無疑事則衆不二志未有不<lb/>
<pb n="KR3b0006_WYG_001-6b"/>
信其心而能得其力者也未有不得其力而能致其死<lb/>
戰者也故國必有禮信親愛之義則可以饑易飽國必<lb/>
有孝慈亷恥之俗則可以死易生古者率民必先禮信<lb/>
而後爵祿先亷恥而後刑罰先親愛而後律其身故戰<lb/>
者心本乎率身以勵衆士如心之使四肢也志不勵則<lb/>
士不死節士不死節則衆不戰勵士之道民之生不可<lb/>
不厚也爵列之等死喪之親民之所營不可不顯也必<lb/>
也因民所生而制之因民所營而顯之田祿之實飲食<lb/>
<pb n="KR3b0006_WYG_001-7a"/>
之親鄉里相勸死喪相救兵役相從此民之所勵也使<lb/>
什伍如親戚卒伯如朋友止如堵牆動如風雨車不結<lb/>
轍士不旋踵此本戰之道也地所以養民也城所以守<lb/>
地也戰所以守城也故務耕者民不饑務守者地不危<lb/>
務戰者城不圍三者先王之本務本務者兵最急故先<lb/>
王專於兵有五焉委積不多則士不行賞祿不厚則民<lb/>
不勸武士不選則衆不強器用不備則力不壯刑罰不<lb/>
中則衆不畏務此五者靜能守其所固動能成其所欲<lb/>
<pb n="KR3b0006_WYG_001-7b"/>
夫以居攻出則居欲重陳欲堅發欲畢鬭欲齊王國富<lb/>
民霸國富士僅存之國富大夫亡國富倉府所謂上滿<lb/>
下漏患無所救故曰舉賢任能不時日而事利明法審<lb/>
令不卜筮而獲吉貴功養勞不禱祠而得福故曰天時<lb/>
不如地利地利不如人和聖人所貴人事而已夫勤勞<lb/>
之師將必先已暑不張葢寒不重衣險必下步軍井成<lb/>
而後飲軍食熟而後飯軍壘成而後舍勞佚必以身同<lb/>
之如此師雖久而不老不弊<lb/>
<pb n="KR3b0006_WYG_001-8a"/>
　　攻權第五<lb/>
兵以靜勝國以專勝力分者弱心疑者背夫力弱故進<lb/>
退不豪縱敵不擒將吏士卒動靜一身心既疑背則計<lb/>
決而不動動決而不禁異口虚言將無修容卒無常試<lb/>
發攻必衂是謂疾陵之兵無足與鬭將帥者心也羣下<lb/>
者支節也其心動以誠則支節必力其心動以疑則支<lb/>
節必背夫將不心制卒不節動雖勝幸勝也非攻權也<lb/>
夫民無兩畏也畏我侮敵畏敵侮我見侮者敗立威者<lb/>
<pb n="KR3b0006_WYG_001-8b"/>
勝凡將能其道者吏畏其將也吏畏其將者民畏其吏<lb/>
也民畏其吏者敵畏其民也是故知勝敗之道者必先<lb/>
知畏侮之權夫不愛說其心者不我用也不威嚴其心<lb/>
者不我舉也愛在下順威在上立愛故不二威故不犯<lb/>
故善將者愛與威而已戰不必勝不可以言戰攻不必<lb/>
拔不可以言攻不然刑賞不足信也信在期前事在未<lb/>
兆故衆已聚不虚散兵已出不徒歸求敵若求亡子擊<lb/>
敵若救溺人分險者無戰心挑戰者無全氣鬭戰者無<lb/>
<pb n="KR3b0006_WYG_001-9a"/>
勝兵凡挾義而戰者貴從我起爭私結怨應不得已怨<lb/>
結雖起待之貴後故爭必當待之息必當備之兵有勝<lb/>
于朝廷有勝于原野有勝于市井鬭則得服則失幸以<lb/>
不敗此不意彼驚懼而曲勝之也曲勝言非全也非全<lb/>
勝者無權名故明主戰攻之日合鼓合角節以兵刃不<lb/>
求勝而勝也兵有去備徹威而勝者以其有法故也有<lb/>
器用之蚤定也其應敵也周其總率也極故五人而伍<lb/>
十人而什百人而卒千人而率萬人而將已周已極其<lb/>
<pb n="KR3b0006_WYG_001-9b"/>
朝死則朝代暮死則暮代權敵審將而後舉兵故凡集<lb/>
兵千里者旬日百里者一日必集敵境卒聚將至深入<lb/>
其地錯絶其道棲其大城大邑使之登城逼危男女數<lb/>
重各逼地形而攻要塞據一城邑而數道絶從而攻之<lb/>
敵將帥不能信吏卒不能和刑有所不從者則我敗之<lb/>
矣敵救未至而一城已降津梁未發要塞未修城險未<lb/>
設渠答未張則雖有城無守矣逺堡未入戍客未歸則<lb/>
雖有人無人矣六畜未聚五穀未收財用無斂則雖有<lb/>
<pb n="KR3b0006_WYG_001-10a"/>
資無資矣夫城邑空虚而資盡者我因其虚而攻之法<lb/>
曰獨出獨入敵人不接刃而致之此之謂也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3b0006_WYG_001-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尉繚子卷一<lb/>
</p>
<p>
</p>
  </div>
</body>
</text>
</TEI>
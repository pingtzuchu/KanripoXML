<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尉繚子卷二</head> <lb/>
    <p>
<pb n="KR3b0006_WYG_002-1a"/>
欽定四庫全書<lb/>
　尉繚子卷二<lb/>
　　　　　　　　　　　　　周　尉繚　撰<lb/>
　　守權第六<lb/>
凡守者進不郭圉退不亭障以禦戰非善者也豪傑英<lb/>
俊堅甲利兵勁弩強矢盡在郭中乃收窖廩毁折而入<lb/>
保令客氣十百倍而主之氣不半焉敵攻者傷之甚也<lb/>
然而世將弗能知夫守者不失其險者也守法城一丈<lb/>
<pb n="KR3b0006_WYG_002-1b"/>
十人守之工食不與焉出者不守守者不出一而當十<lb/>
十而當百百而當千千而當萬故為城郭者非特費於<lb/>
民聚土壤也誠為守也千丈之城則萬人之守也池深<lb/>
而廣城堅而厚士民備薪食給弩堅矢強矛㦸稱之此<lb/>
守法也攻者不下十餘萬之衆其有必救之軍者則有<lb/>
必守之城無必救之軍者則無必守之城若彼城堅而<lb/>
救誠則愚夫蠢婦無不蔽城盡資血城者期年之城守<lb/>
餘於攻者救餘於守者若彼城堅而救不誠則愚夫蠢<lb/>
<pb n="KR3b0006_WYG_002-2a"/>
婦無不守陴而泣下此人之常情也遂發其窖廩救撫<lb/>
則亦不能止矣必鼓其豪傑英俊堅甲利兵勁弩強矢<lb/>
并於前么麽毁瘠者并於後十萬之衆頓於城下救必<lb/>
開之守必出之出據要塞但救其後無絶其糧道中外<lb/>
相應此救而示之不誠示之不誠則倒敵而待之者也<lb/>
後其壯前其老彼敵無前守不得而止矣此守權之謂<lb/>
也<lb/>
　　十二陵第七<lb/>
<pb n="KR3b0006_WYG_002-2b"/>
威在於不變惠在於因時機在於應事戰在於治氣攻<lb/>
在於意表守在於外飾無過在於度數無困在於豫備<lb/>
慎在於畏小智在於治大除害在於敢㫁得衆在於下<lb/>
人悔在於任疑孽在於屠戮偏在於多私不祥在於惡<lb/>
聞己過不度在於竭民財不明在於受間不實在於輕<lb/>
發固陋在於離賢禍在於好利害在於親小人亡在於<lb/>
無所守危在於無號令<lb/>
　　武議第八<lb/>
<pb n="KR3b0006_WYG_002-3a"/>
凡兵不攻無過之城不殺無罪之人夫殺人之父兄利<lb/>
人之財貨臣妾人之子女此皆盜也故兵者所以誅暴<lb/>
亂禁不義也兵之所加者農不離其田業賈不離其肆<lb/>
宅士大夫不離其官府由其武議在於一人故兵不血<lb/>
刃而天下親焉萬乘農戰千乘救守百乘事養農戰不<lb/>
外索權救守不外索助事養不外索資夫出不足戰入<lb/>
不足守者治之以市市者所以給戰守也萬乘無千乘<lb/>
之助必有百乘之市凡誅者所以明武也殺一人而三<lb/>
<pb n="KR3b0006_WYG_002-3b"/>
軍震者殺之殺一人而萬人喜者殺之殺之貴大賞之<lb/>
貴小當殺而雖貴重必殺之是刑上究也賞及牛童馬<lb/>
圉者是賞下流也夫能刑上究賞下流此將之武也故<lb/>
人主重將夫將提鼓揮枹臨難決戰接兵角刃鼓之而<lb/>
當則賞功立名鼓之而不當則身死國亡是興亡安危<lb/>
應在枹端奈何無重將也夫提鼓揮枹接兵角刃君以<lb/>
武事成功者臣以為非難也古人曰無蒙衝而攻無渠<lb/>
答而守是謂無善之軍視無見聽無聞由國無市也夫<lb/>
<pb n="KR3b0006_WYG_002-4a"/>
市也者百貨之官也市賤賣貴以限士人人食粟一斗<lb/>
馬食菽三斗人有饑色馬有瘠形何也市有所出而官<lb/>
無主也夫提天下之節制而無百貨之官無謂其能戰<lb/>
也起兵直使甲胄生蟣蝨者必為吾所効用也鷙鳥逐<lb/>
雀有襲人之懷入人之室者非出生也後有憚也太公<lb/>
望年七十屠牛朝歌賣食盟津過七十餘而主不聽人<lb/>
人謂之狂夫也及遇文王則提三萬之衆一戰而天下<lb/>
定非武議安能此合也故曰良馬有策逺道可致賢士<lb/>
<pb n="KR3b0006_WYG_002-4b"/>
有合大道可明武王伐紂師渡盟津右旄左鉞死士三<lb/>
百戰士三萬紂之臣億萬飛亷惡來身先㦸斧陳開百<lb/>
里武王不罷士民兵不血刃而克商誅紂無祥異也人<lb/>
事修不修而然也今世將考孤虚占咸池合龜兆視吉<lb/>
凶觀星辰風雲之變欲以成勝立功臣以為難夫將者<lb/>
上不制于天下不制于地中不制于人故兵者凶器也<lb/>
爭者逆德也將者死官也故不得已而用之無天于上<lb/>
無地于下無主于後無敵于前一人之兵如狼如虎如<lb/>
<pb n="KR3b0006_WYG_002-5a"/>
風如雨如雷如電震震㝠㝠天下皆驚勝兵似水夫水<lb/>
至柔弱者也然所觸丘陵必為之崩無異也性專而觸<lb/>
誠也今以莫邪之利犀兕之堅三軍之衆有所奇正則<lb/>
天下莫當其戰矣故曰舉賢用能不時日而事利明法<lb/>
審令不卜筮而獲吉貴功養勞不禱祠而得福又曰天<lb/>
時不如地利地利不如人和古之聖人謹人事而已吳<lb/>
起與秦戰舍不平隴畝樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>葢之以蔽霜露如此何也<lb/>
不自髙人故也乞人之死不索尊竭人之力不責禮故<lb/>
<pb n="KR3b0006_WYG_002-5b"/>
古者介冑之士不拜示人無已以煩也夫煩人而欲乞<lb/>
其死竭其力自古至今未嘗聞矣將受命之日㤀其家<lb/>
張軍宿野㤀其親援枹而鼓忘其身吳起臨戰左右進<lb/>
劒起曰將專主旗鼔爾臨難決疑揮兵指刃此將事也<lb/>
一劒之任非將事也三軍成行一舍而後成三舍三舍<lb/>
之餘如決川源望敵在前因其所長而用之敵白者堊<lb/>
之赤者赭之吳起與秦戰未合一夫不勝其勇前獲雙<lb/>
首而還吳起立斬之軍吏諫曰此材士也起曰材士則<lb/>
<pb n="KR3b0006_WYG_002-6a"/>
是也非吾令也斬之<lb/>
　　將理第九<lb/>
凡將理官也萬物之主也不私於一人夫能無私於一<lb/>
人故萬物至而制之萬物至而命之君子不救囚於五<lb/>
步之外雖鉤矢射之弗追也故善審囚之情不待箠楚<lb/>
而囚之情可畢矣笞人之背灼人之脇束人之指而訊<lb/>
囚之情雖國士有不勝其酷而自誣矣今世諺云千金<lb/>
不死百金不刑試聽臣之言行臣之術雖有堯舜之智<lb/>
<pb n="KR3b0006_WYG_002-6b"/>
不能闗一言雖有萬金不能用一銖今夫決獄小圄不<lb/>
下十數中圄不下百數大圄不下千數十人聮百人之<lb/>
事百人聮千人之事千人聮萬人之事所聮之者親戚<lb/>
兄弟也其次婚姻也其次知識故人也是農無不離田<lb/>
業賈無不離肆宅士大夫無不離官府如此闗聮良民<lb/>
皆囚之情也兵法曰十萬之師出日費千金今良民十<lb/>
萬而聮於囹圄上不能省臣以為危也<lb/>
　　原官第十<lb/>
<pb n="KR3b0006_WYG_002-7a"/>
官者事之所主為治之本也制者職分四民治之分也<lb/>
貴爵富祿必稱尊卑之體也好善罰惡正比法會計民<lb/>
之具也均井地節賦斂取與之度也程工人備器用匠<lb/>
工之功也分地塞要殄怪禁淫之事也守法稽㫁臣下<lb/>
之節也明法稽驗主上之操也明主守等輕重臣主之<lb/>
權也明賞賚嚴誅責止奸之術也審開塞守一道為政<lb/>
之要也下達上通至聰之聽也知國有無之數用其仂<lb/>
也知彼弱者強之體也知彼動者靜之決也官分文武<lb/>
<pb n="KR3b0006_WYG_002-7b"/>
惟王之二術也俎豆同制天子之會也遊說間諜無自<lb/>
入正議之術也諸侯有謹天子之禮君民繼世承王之<lb/>
命也更好易常違王明德故禮得以伐也官無事治上<lb/>
無慶賞民無獄訟國無商賈何王之至也明舉上達在<lb/>
王垂聽也<lb/>
　<lb/>
　<lb/>
　尉繚子卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尉繚子卷三</head> <lb/>
    <p>
<pb n="KR3b0006_WYG_003-1a"/>
欽定四庫全書<lb/>
　尉繚子卷三<lb/>
　　　　　　　　　　　　　周　尉繚　撰<lb/>
　　治本第十一<lb/>
凡治人者何曰非五穀無以充腹非絲麻無以葢形故<lb/>
充腹有粒葢形有縷夫在芸耨妻在機杼民無二事則<lb/>
有儲蓄夫無雕文刻鏤之事女無繡飾纂組之作木器<lb/>
液金器腥聖人飲于土食于土故埏埴以為器天下無<lb/>
<pb n="KR3b0006_WYG_003-1b"/>
費今也金木之性不寒而衣繡飾馬牛之性食草飲水<lb/>
而給菽粟是治失其本而宜設之制也春夏夫出于南<lb/>
畝秋冬女練于布帛則民不困今裋褐不蔽形糟糠不<lb/>
充腹失其治也古者土無肥磽人無勤惰古人何得而<lb/>
今人何失耶耕有不終畝織有日㫁機而奈何饑寒葢<lb/>
古治之行今治之止也夫所謂治者使民無私也民無<lb/>
私則天下為一家而無私耕私織共寒其寒共饑其饑<lb/>
故如有子十人不加一飯有子一人不損一飯焉有喧<lb/>
<pb n="KR3b0006_WYG_003-2a"/>
呼耽酒以敗善類乎民有輕佻則欲心興爭奪之患起<lb/>
矣横生于一夫則民私飯有儲食私用有儲財民一犯<lb/>
禁而拘以刑治烏在其為人上也善政執其制使民無<lb/>
私為下不敢私則無為非者矣反本緣理出乎一道則<lb/>
欲心去爭奪止囹圄空野充粟多安民懷逺外無天下<lb/>
之難内無暴亂之事治之至也蒼蒼之天莫知其極帝<lb/>
王之君誰能法則往世不可及來世不可待求己者也<lb/>
所謂天子者四焉一曰神明二曰垂光三曰洪敘四曰<lb/>
<pb n="KR3b0006_WYG_003-2b"/>
無敵此天子之事也野物不為犧牲雜學不為通儒今<lb/>
說者曰百里之海不能飲一夫三尺之泉足止三軍渴<lb/>
臣謂欲生于無度邪生於無禁大上神化其次因物其<lb/>
下在于無奪民時無損民財夫禁必以武而成賞必以<lb/>
文而成<lb/>
　　戰權第十二<lb/>
兵法曰千人而成權萬人而成武權先加人者敵不力<lb/>
交武先加人者敵無威接故兵貴先勝於此則勝彼矣<lb/>
<pb n="KR3b0006_WYG_003-3a"/>
弗勝於此則弗勝彼矣凡我往則彼來彼來則我往相<lb/>
為勝敗此戰之理然也夫精誠在乎神明戰權在乎道<lb/>
之所極有者無之無者有之安所信之先王之所傳聞<lb/>
者任正去詐存其慈順決無留刑故知道者必先圗不<lb/>
知止之敗惡在乎必往有功輕進而求戰敵復圗止我<lb/>
往而敵制勝矣故兵法曰求而從之見而加之主人不<lb/>
敢當而陵之必喪其權凡奪者無氣恐者不可守敗者<lb/>
無人兵無道也意往而不疑則從之奪敵而無前則加<lb/>
<pb n="KR3b0006_WYG_003-3b"/>
之明視而髙居則威之兵道極矣其言無謹偷失其陵<lb/>
犯無節破矣水潰雷擊三軍亂矣必安其危去其患以<lb/>
智決之髙之以廊廟之論重之以受命之論銳之以踰<lb/>
垠之論則敵國可不戰而服<lb/>
　　重刑令第十三<lb/>
將自千人以上有戰而北守而降離地逃衆命曰國賊<lb/>
身戮家殘去其籍發其墳墓暴其骨于市男女公于官<lb/>
自百人以上有戰而北守而降離地逃衆命曰軍賊身<lb/>
<pb n="KR3b0006_WYG_003-4a"/>
死家殘男女公于官使民内畏重刑則外輕敵故先王<lb/>
明制度於前重威刑於後刑重則内畏内畏則外堅矣<lb/>
　　伍制令第十四<lb/>
軍中之制五人為伍伍相保也十人為什什相保也五<lb/>
十人為屬屬相保也百人為閭閭相保也伍有干令犯<lb/>
禁者揭之免於罪知而弗揭全伍有誅什有干令犯禁<lb/>
者揭之免於罪知而弗揭全什有誅屬有干令犯禁者<lb/>
揭之免於罪知而弗揭全屬有誅閭有干令犯禁者揭<lb/>
<pb n="KR3b0006_WYG_003-4b"/>
之免於罪知而弗揭全閭有誅吏自什長以上至左右<lb/>
將上下皆相保也有干令犯禁者揭之免於罪知而弗<lb/>
揭者皆與同罪夫什伍相結上下相聮無有不得之奸<lb/>
無有不揭之罪父不得以私其子兄不得以私其弟而<lb/>
况國人聚舍同食烏能以干令相私者哉<lb/>
　　分塞令第十五<lb/>
中軍左右前後軍皆有分地方之以行垣而無通其交<lb/>
往將有分地帥有分地伯有分地皆營其溝洫而明其<lb/>
<pb n="KR3b0006_WYG_003-5a"/>
塞令使非百人無得通非其百人而入者伯誅之伯不<lb/>
誅與之同罪軍中縱横之道百有二十步而立一府柱<lb/>
量人與地柱道相望禁行淸道非將吏之符節不得通<lb/>
行采薪芻牧者皆成行伍不成行伍者不得通行吏屬<lb/>
無節士無伍者横門誅之踰分于地者誅之故内無干<lb/>
令犯禁則外無不獲之奸<lb/>
　<lb/>
　<lb/>
<pb n="KR3b0006_WYG_003-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尉繚子卷三<lb/>
</p>
<p>
</p>
  </div>
</body>
</text>
</TEI>
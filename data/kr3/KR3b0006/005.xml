<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尉繚子卷五</head> <lb/>
    <p>
<pb n="KR3b0006_WYG_005-1a"/>
欽定四庫全書<lb/>
　尉繚子卷五<lb/>
　　　　　　　　　　　　　周　尉繚　撰<lb/>
　　兵敎上第二十一<lb/>
兵之敎令分營居陳有非令而進退者如犯敎之罪前<lb/>
行者前行敎之後行者後行敎之左行者左行敎之右<lb/>
行者右行敎之敎舉五人其甲首有賞弗敎如犯敎之<lb/>
罪羅地者自揭其伍伍内互掲之免其罪凡伍臨陳若<lb/>
<pb n="KR3b0006_WYG_005-1b"/>
一人有不盡死於敵則敎者如犯法者之罪凡什保什<lb/>
若亡一人而九人不盡死於敵則敎者如犯法者之罪<lb/>
自什以上至於裨將有不若法者則敎者如犯法者之<lb/>
罪凡明刑罰正勸賞必在乎兵敎之法將異其旗卒異<lb/>
其章左軍章左肩右軍章右肩中軍章胸前書其章曰<lb/>
某甲某士前後章各五行尊章置首上其次差降之伍<lb/>
長敎其四人以板為鼓以瓦為金以竿為旗擊鼓而進<lb/>
低旗則趨擊金而退麾而左之麾而右之金鼓俱擊而<lb/>
<pb n="KR3b0006_WYG_005-2a"/>
坐伍長敎成合之什長什長敎成合之卒長卒長敎成<lb/>
合之伯長伯長敎成合之兵尉兵尉敎成合之裨將裨<lb/>
將敎成合之大將大將敎成陳於中野置大表三百步<lb/>
而一既陳去表百步而決百步而趨百步而騖習戰以<lb/>
成其節為之賞罰自尉吏而下盡有旗戰勝得旗者各<lb/>
視其所得之爵以明賞勸之心戰勝在乎立威立威在<lb/>
乎戮力戮力在乎正罰正罰者所以明賞也令民背國<lb/>
門之限決死生之分敎之死而不疑者有以也令守者<lb/>
<pb n="KR3b0006_WYG_005-2b"/>
必固戰者必鬭奸謀不作姦民不語令行無變兵行無<lb/>
猜輕者若霆奮敵若驚舉功别德明如白黑令民從上<lb/>
令如四肢應心也前軍絶行亂陳破堅如潰者有以也<lb/>
此之謂兵敎所以開封疆守社稷除患害成武德也<lb/>
　　兵敎下第二十二<lb/>
臣聞人君有必勝之道故能并兼廣大以一其制度則<lb/>
威加天下有十二焉一曰連刑謂同罪保伍也二曰地<lb/>
禁謂禁止行道以網外奸也三曰全軍謂甲首相附三<lb/>
<pb n="KR3b0006_WYG_005-3a"/>
五相同以結其聮也四曰開塞謂分地以限各死其職<lb/>
而堅守也五曰分限謂左右相禁前後相待垣車為固<lb/>
以逆以止也六曰號别謂前列務進以别其後者不得<lb/>
爭先登不次也七曰五章謂彰明行列始卒不亂也八<lb/>
曰全曲謂曲折相從皆有分部也九曰金鼔謂興有功<lb/>
致有德也十曰陳車謂接連前矛馬冒其目也十一曰<lb/>
死士謂衆軍之中有材智者乘於戰車前後縱横出奇<lb/>
制敵也十二曰力卒謂經其全曲不麾不動也此十二<lb/>
<pb n="KR3b0006_WYG_005-3b"/>
者敎成犯令不舍兵弱能強之主卑能尊之令弊能起<lb/>
之民流能親之人衆能治之地大能守之國車不出于<lb/>
閫組甲不出于橐而威服天下矣兵有五致為將忘家<lb/>
踰垠忘親指敵忘身必死則生急勝為下百人被刃陷<lb/>
行亂陳千人被刃擒敵殺將萬人被刃横行天下武王<lb/>
問太公望曰吾欲少間而極用人之要望對曰賞如山<lb/>
罰如谿太上無過其次補過使人無得私語諸罰而請<lb/>
不罰者死諸賞而請不賞者死伐國必因其變示之財<lb/>
<pb n="KR3b0006_WYG_005-4a"/>
以觀其窮示之弊以觀其病上乖下離若此之類是伐<lb/>
之因也凡興師必審内外之權以計其去兵有備闕糧<lb/>
食有餘不足校所出入之路然後興師伐亂必能入之<lb/>
地大而城小者必先收其地城大而地窄者必先攻其<lb/>
城地廣而人寡者則絶其阨地窄而人衆者則築大堙<lb/>
以臨之無喪其利無奪其時寛其政夷其業救其弊則<lb/>
足以施天下今戰國相攻大伐有德自伍而兩自兩而<lb/>
師不一其令率俾民心不定徒尚驕侈謀患辨訟吏究<lb/>
<pb n="KR3b0006_WYG_005-4b"/>
其事累且敗也日暮路逺還有剉氣師老將貪爭掠易<lb/>
敗凡將輕壘卑衆動可攻也將重壘髙衆懼可圍也凡<lb/>
圍必開其小利使漸夷弱則節吝有不食者矣衆夜擊<lb/>
者驚也衆避事者離也待人之救期戰而蹙皆心失而<lb/>
氣傷也傷氣敗軍曲謀敗國<lb/>
　　兵令上第二十三<lb/>
兵者凶器也爭者逆德也事必有本故王者伐暴亂本<lb/>
仁義焉戰國則以立威抗敵相圗而不能廢兵也兵者<lb/>
<pb n="KR3b0006_WYG_005-5a"/>
以武為植以文為種武為表文為裏能審此二者知勝<lb/>
敗矣文所以視利害辨安危武所以犯強敵力攻守也<lb/>
專一則勝離散則敗陳以密則固鋒以疏則達卒畏將<lb/>
甚于敵者勝卒畏敵甚於將者敗所以知勝敗者稱將<lb/>
於敵也敵與將猶權衡焉安靜則治暴疾則亂出卒陳<lb/>
兵有常令行伍疏數有常法先後之次有適宜常令者<lb/>
非追北襲邑攸用也前後不次則失也亂先後斬之常<lb/>
陳皆向敵有内向有外向有立陳有坐陳夫内向所以<lb/>
<pb n="KR3b0006_WYG_005-5b"/>
顧中也外向所以備外也立陳所以行也坐陳所以止<lb/>
也立坐之陳相參進止將在其中坐之兵劒斧立之兵<lb/>
㦸弩將亦居中善御敵者正兵先合而後扼之此必勝<lb/>
之術也陳之斧鉞飾之旗章有功必賞犯令必死存亡<lb/>
死生在枹之端雖天下有善兵者莫能禦此矣矢射未<lb/>
交長刃未接前譟者謂之虚後譟者謂之實不譟者謂<lb/>
之秘虚實秘者兵之體也<lb/>
　　兵令下第二十四<lb/>
<pb n="KR3b0006_WYG_005-6a"/>
諸去大軍為前禦之備者邊縣列侯各相去三五里聞<lb/>
大軍為前禦之備戰則皆禁行所以安内也内卒出戍<lb/>
令將吏授旗鼓戈甲發日後將吏及出縣封界者以坐<lb/>
後戍法兵戍邊一歲遂亡不候代者法比亡軍父母妻<lb/>
子知之與同罪弗知赦之卒後將吏而至大將所一日<lb/>
父母妻子盡同罪卒逃歸至家一日父母妻子弗捕執<lb/>
及不言亦同罪諸戰而亡其將吏者及將吏棄卒獨北<lb/>
者盡斬之前吏棄其卒而北後吏能斬之而奪其卒者<lb/>
<pb n="KR3b0006_WYG_005-6b"/>
賞軍無功者戍三歲三軍大戰若大將死而從吏五百<lb/>
人以上不能死敵者斬大將左右近卒在陳中者皆斬<lb/>
餘士卒有軍功者奪一級無軍功者戍三歲戰亡伍人<lb/>
及伍人戰死不得其屍同伍盡奪其功得其屍罪皆赦<lb/>
軍之利害在國之名實今名在官而實在家官不得其<lb/>
實家不得其名聚卒為軍有空名而無實外不足以禦<lb/>
敵内不足以守國此軍之所以不給將之所以奪威也<lb/>
臣以謂卒逃歸者同舍伍人及吏罰入糧為饒名為軍<lb/>
<pb n="KR3b0006_WYG_005-7a"/>
實是有一軍之名而有二實之出國内空虛自竭民歲<lb/>
曷以免奔北之禍乎今以法止逃歸禁亡軍是兵之一<lb/>
勝也什伍相連及戰鬭則卒吏相救是兵之二勝也將<lb/>
能立威卒能節制號令明信攻守皆得是兵之三勝也<lb/>
臣聞古之善用兵者能殺士卒之半其次殺其十三其<lb/>
次殺其十一能殺其半者威加海内殺十三者力加諸<lb/>
侯殺十一者令行士卒故曰百萬之衆不用命不如萬<lb/>
人之鬭也萬人之鬭不如百人之奮也賞如明月信如<lb/>
<pb n="KR3b0006_WYG_005-7b"/>
四時令如斧鉞制如干將士卒不用命者未之聞也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尉繚子卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>墨池璅録卷二</head> <lb/>
    <p>
<pb n="KR3h0046_WYG_002-1a"/>
欽定四庫全書<lb/>
　墨池璅録卷二<lb/>
　　　　　　　　　　　　　明　楊慎　撰<lb/>
袁昂曰鍾繇之書㸃畫之間多有異趣可謂幽深無際<lb/>
古雅有餘秦漢以來一人而已<lb/>
右軍字似左傳大令字似莊周山谷為此言亦猶東坡<lb/>
以杜子美比司馬遷以江瑤柱比荔枝也<lb/>
墓田丙舍其鍾元常之懿乎霜寒阮生其王右軍之奥<lb/>
<pb n="KR3h0046_WYG_002-1b"/>
乎李陽冰庶子泉銘怡亭刻石二世之詔無是過也<lb/>
李嗣真云黄庭經象飛天仙人洛神賦象凌波神女<lb/>
續書品云樂毅論小中有楷黄庭經楷中有小東方賛<lb/>
五分中有楷方丈洛神賦方丈在五分中力命篇三分<lb/>
畫五分字曹娥碑五分書四分字<lb/>
張長史千字文數字四明屠真卿家藏古帖有之又有<lb/>
蘇才翁所補亦怪逸可喜云<lb/>
索征西筆短意長今人作字大槩筆多而意不足觀秘<lb/>
<pb n="KR3h0046_WYG_002-2a"/>
閣續帖中月儀帖可見<lb/>
晉賢草體虛淡蕭散此為至妙惟獻之綰秋蛇為文皇<lb/>
所笑至唐張旭懐素方作連綿之筆此黄伯思姜堯章<lb/>
之所不取也<lb/>
薄紹之書放縱快利筆道流便二王之後畧無其比<lb/>
古草書賦云杜度之後以張為祖以衛為父索范伯叔<lb/>
也二王可為兄弟薄為庻息羊為僕隸其言似誇然確<lb/>
論也<lb/>
<pb n="KR3h0046_WYG_002-2b"/>
智果書合處不減古人然時有僧氣可恨古人所以貴<lb/>
於人品髙也<lb/>
徐浩曰虞得王之筋禇得王之肉歐得王之骨夫鷹隼<lb/>
乏彩而翰飛戾天骨勁而氣健也翬翟備色而翺翔百<lb/>
步肉豐而力沈也若藻耀而髙翔書之鳳皇矣歐虞為<lb/>
鷹隼禇薛為翬翟書之鳳皇非右軍而誰<lb/>
陳景元評歐陽詢字云世皆知其體方而不知其筆圓<lb/>
亦可為歐之闡幽也<lb/>
<pb n="KR3h0046_WYG_002-3a"/>
米元章目栁公權書為惡札如𤣥秘塔銘誠中其譏若<lb/>
隂符經序昔人評為栁書第一實存晉韻下此則馮宿<lb/>
碑亞于廟堂碑非𤣥秘塔銘可同日觀也紫絲靸帖亦<lb/>
佳比之顏當出其上而世未有信予此説者何所見之<lb/>
不同乎<lb/>
書法之壊自顔真卿始自顔而下終晩唐無晉韻矣至<lb/>
五代李後主始知病之謂顔書有楷法而無佳處正如<lb/>
扠手並足如田舍郎翁耳李之論一出至宋米元章評<lb/>
<pb n="KR3h0046_WYG_002-3b"/>
之曰顔書筆頭如蒸餅大醜惡可厭又曰顔行書可觀<lb/>
真便入俗品米之言雖近風不為無理然能言而行不<lb/>
逮至趙子昂出一洗顔栁之病直以晉人為師右軍之<lb/>
後一人而已<lb/>
榮咨道云禇遂良薛稷栁公權不過名書未得為法書也<lb/>
李北海書雲麾將軍碑為第一其融液屈衍紆徐妍媚<lb/>
一法蘭亭但放筆差增其豪豐體使益其媚如盧詢下<lb/>
朝風度閒雅縈轡回䇿儘有藴藉三郎顧之不覺歎美<lb/>
<pb n="KR3h0046_WYG_002-4a"/>
雲麾碑刻在長安良鄉縣石拓本遠不如也今長安碑<lb/>
已亡惜哉<lb/>
張旭妙于肥藏真妙于痩然以予論之痩易而肥難揚<lb/>
子雲曰女有色書亦有色試以色論詩云碩人其頎左<lb/>
𫝊云美而艷艷長大也漢書載昭君豐容靚飾唐史載<lb/>
楊妃肌體豐艷東坡詩書生老眼省見稀畫圖但見周<lb/>
昉肥知此可以論字矣<lb/>
吕總云懐素揮毫掣電隨手變化<lb/>
<pb n="KR3h0046_WYG_002-4b"/>
李白在開元間不以能書名今其行草不減古人龍江<lb/>
夢餘録載其二帖是也<lb/>
鄭子經論張即之陳讜之書曰速無為所染如深焉雖<lb/>
盧扁無所容其靈矣然則其自知耶知則不為此論足<lb/>
以砭俗<lb/>
倪止父云東坡多卧筆魯直多縱筆米老多曳筆<lb/>
山谷云米元章書如快劒斫陣强弩射札然勢亦窮此<lb/>
似仲由未見夫子時氣象耳米嘗評黄庭堅為描字亦<lb/>
<pb n="KR3h0046_WYG_002-5a"/>
是好勝遇敵也<lb/>
米元章評蔡襄書如少年女子訪雲尋雨體態妖嬈行<lb/>
步緩慢多飾鉛華<lb/>
蘇子美似古人筆勁蔡君謨似古人筆圓勁易而圓難<lb/>
也美而病韻者王著勁而病韻者周越著髙于越多矣<lb/>
王著成都人宋初為侍書今之智永千文著所補也亦<lb/>
可亂真無跡可尋<lb/>
東坡云君謨小字愈小愈妙曼卿大字愈大愈奇李西<lb/>
<pb n="KR3h0046_WYG_002-5b"/>
臺字出羣拔萃肥而不剰肉如世間美女豐肌而神氣<lb/>
清秀者也不然則是世説所謂肉鴨而已其後林和靖<lb/>
學之清勁處尤妙此盖類其為人東坡詩所謂詩如東<lb/>
野不言寒書似西臺差少肉可與和靖傳神矣<lb/>
徐浩書固多精熟無有異趣殆如倚市之倡塗抹青紅<lb/>
反令人贈金皺眉也<lb/>
虞文靖公曰大徳延祐之間稱善書者必歸巴西漁陽<lb/>
吳興巴西謂鄧文原漁陽謂鮮于樞吳興謂趙子昂也<lb/>
<pb n="KR3h0046_WYG_002-6a"/>
以二人先于趙者以齒叙耳鄧書太枯鮮于太俗豈能<lb/>
及子昂萬一耶文靖他日又曰魏晉以來善書者未嘗<lb/>
不通六書之義吳興趙公之書冠天下以其深究六書<lb/>
也此評始為的論<lb/>
黄山谷云近時士大夫罕得古法但弄筆左右纒繞遂<lb/>
號為草書盖前世已如此今日尤甚張東海名曰能草<lb/>
書每草書鑿字以意自撰左右纒繞如鎮宅符篆文徵<lb/>
明嘗笑之云草書集韻尚未經目何得為名書耶<lb/>
<pb n="KR3h0046_WYG_002-6b"/>
有人問張孔𤾉曰張汝弼草書何如孔𤾉曰熟到極處<lb/>
俗到極處識者以為知言<lb/>
　<lb/>
　<lb/>
　<lb/>
　<lb/>
　<lb/>
　墨池璅録卷二<lb/>
</p>
<p>
</p>
  </div>
</body>
</text>
</TEI>
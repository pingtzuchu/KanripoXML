<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>寓意編</head>
    <p>
<pb n="KR3h0042_WYG_000-1a"/>
欽定四庫全書　　　　　子部八<lb/>
　寓意編　　　　　　　　藝術類一<hi>書畫之屬</hi>
　　提要<lb/>
　　　　<hi>臣</hi>等謹案寓意編一卷明都穆撰穆有壬午<lb/>
　　　　功臣爵賞録已著録此書記所見書畫名蹟<lb/>
　　　　載陳繼儒秘笈中僅有一卷而世所刻本别<lb/>
　　　　有穆鐵網珊瑚二十卷其第五第六兩卷題<lb/>
　　　　曰寓意上寓意下乃多一卷考其上卷所載<lb/>
<pb n="KR3h0042_WYG_000-1b"/>
　　　　書畫每條各系以收藏之家而下卷則否上<lb/>
　　　　卷之末云余家髙祖以來好蓄名畫皆往往<lb/>
　　　　為好事者所得亦不留意也云云詳其語意<lb/>
　　　　已為終篇之詞不應更有下卷况下卷之末<lb/>
　　　　併載何良俊書畫銘心録中有嘉靖丁巳正<lb/>
　　　　月人日記所觀書畫事考王寵所作穆墓志<lb/>
　　　　穆卒于嘉靖四年乙酉而何良俊之撰銘心<lb/>
　　　　録則在嘉靖三十六年穆何從而載其事又<lb/>
<pb n="KR3h0042_WYG_000-2a"/>
　　　　其下卷以下每卷皆標太僕少卿都穆之名<lb/>
　　　　而中間載文徴明山水二軸一作於嘉靖乙<lb/>
　　　　未一作於嘉靖戊午乙未為嘉靖十四年戊<lb/>
　　　　午為嘉靖三十七年皆在穆卒以後是即鐵<lb/>
　　　　網珊瑚一書出于偽托之明證然則其下一<lb/>
　　　　卷為妄人附益審矣今仍以陳繼儒所刻一<lb/>
　　　　卷著録以存其舊所載如顔真卿爭坐位帖<lb/>
　　　　薛尚功鐘鼎欵識帖亦足資考核惟成化戊<lb/>
<pb n="KR3h0042_WYG_000-2b"/>
　　　　申一段成化實無戊申殊為牴牾當由誤記<lb/>
　　　　抑或刻本偶譌歟乾隆四十六年十二月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
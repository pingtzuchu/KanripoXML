<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>茶經卷上</head> <lb/>
    <p>
<pb n="KR3i0019_WYG_001-1a"/>
欽定四庫全書<lb/>
　茶經卷上<lb/>
　　　　　　　　　　　　　唐　陸羽　撰<lb/>
　　一茶之源<lb/>
茶者南方之嘉木也一尺二尺迺至數十尺其巴山峽<lb/>
川有兩人合抱者伐而掇之其樹如𤓰蘆葉如梔子花<lb/>
如白薔薇實如栟櫚蒂如丁香根如胡桃<hi>𤓰蘆木出廣州似茶至苦</hi>
<hi>澁栟櫚蒲葵之屬其子似茶胡桃與茶根皆下孕兆至瓦礫苗本上抽</hi>其字或従草或従<lb/>
<pb n="KR3i0019_WYG_001-1b"/>
木或草木并<hi>從草當作茶其字出開元文字者義從木當作<graphic n="KR1431" url="https://raw.githubusercontent.com/kanripo/KR-Gaiji/master/images/KR1431.png" mimeType="image/png"/>其字出本草草木并作茶其字出</hi>
<hi>爾雅</hi>其名一曰茶二曰檟三曰蔎四曰茗五曰荈<hi>周公云檟苦茶</hi>
<hi>楊執㦸云蜀西南人謂茶曰蔎郭𢎞農云早取為茶晚取為茗或一曰荈耳</hi>其地上者生爛<lb/>
石中者生櫟壤下者生黄土凡藝而不實植而罕茂法<lb/>
如種𤓰三嵗可採野者上園者次陽崖隂林紫者上緑<lb/>
者次笋者上牙者次葉卷上葉舒次隂山坡谷者不堪<lb/>
採掇性凝滯結瘕疾茶之為用味至寒為飲最宜精行<lb/>
儉徳之人若熱渇凝悶腦疼目澁四支煩百節不舒聊<lb/>
<pb n="KR3i0019_WYG_001-2a"/>
四五啜與醍醐甘露抗衡也採不時造不精雜以卉莽<lb/>
飲之成疾茶為累也亦猶人參上者生上黨中者生百<lb/>
濟新羅下者生髙麗有生澤州易州幽州檀州者為藥<lb/>
無效况非此者設服薺苨使六疾不瘳知人參為累則<lb/>
茶累盡矣<lb/>
　　二茶之具<lb/>
籝<hi>加反</hi>追一曰籃一曰籠一曰筥以竹織之受五升或一<lb/>
㪷二㪷三㪷者茶人負以採茶也<hi>籝漢書音盈所謂黄金滿籝不如一經顔</hi>
<pb n="KR3i0019_WYG_001-2b"/>
<hi>師古云籝竹器也受四升耳</hi>
竈無用突者釜用脣口者<lb/>
甑或木或瓦匪腰而泥籃以箄之篾以系之始其蒸也<lb/>
入乎箄既其熟也出乎箄釜涸注於甑中<hi>甑不帶而泥之</hi>又以<lb/>
榖木枝三亞者制之散所蒸牙笋并葉畏流其膏<lb/>
杵臼一曰碓惟恒用者佳<lb/>
規一曰模一曰棬以鐵制之或圓或方或花<lb/>
承一曰臺一曰砧以石為之不然以槐桑木半埋地中<lb/>
<pb n="KR3i0019_WYG_001-3a"/>
遣無所搖動<lb/>
檐一曰衣以油絹或雨衫單服敗者為之以檐置承上<lb/>
又以規置檐上以造茶也茶成舉而易之<lb/>
芘莉<hi>音杷離</hi>一曰嬴子一曰篣筤以二小竹長三尺軀二<lb/>
尺五寸柄五寸以篾織方眼如圃人土羅闊二尺以列<lb/>
茶也<lb/>
棨一曰錐刀柄以堅木為之用穿茶也<lb/>
撲一曰鞭以竹為之穿茶以解茶也<lb/>
<pb n="KR3i0019_WYG_001-3b"/>
焙鑿地深二尺闊二尺五寸長一丈上作短墻髙二尺<lb/>
泥之<lb/>
貫削竹為之長二尺五寸以貫茶焙之<lb/>
棚一曰棧以木構於焙上編木兩層髙一尺以焙茶也<lb/>
茶之半乾昇下棚全乾昇上棚<lb/>
穿<hi>音釧</hi>江東淮南剖竹為之巴川峽山紉榖皮為之江東<lb/>
以一斤為上穿半斤為中穿四兩五兩為小穿峽中以<lb/>
一百二十斤為上穿八十斤為中穿五十斤為小穿字<lb/>
<pb n="KR3i0019_WYG_001-4a"/>
舊作釵釧之釧字或作貫串今則不然如磨扇彈鑚縫<lb/>
五字文以平聲書之義以去聲呼之其字以穿名之<lb/>
育以木制之以竹編之以紙糊之中有隔上有覆下有<lb/>
床傍有門掩一扇中置一器貯煻煨火令煴煴然江南<lb/>
梅雨時焚之以火<hi>育者以其藏養為名</hi>
　　三茶之造<lb/>
凡採茶在二月三月四月之間茶之笋者生爛石沃土<lb/>
長四五寸若薇蕨始抽凌露採焉茶之牙者發於藂薄<lb/>
<pb n="KR3i0019_WYG_001-4b"/>
之上有三枝四枝五枝者選其中枝穎㧞者採焉其日<lb/>
有雨不採晴有雲不採晴採之蒸之擣之拍之焙之穿<lb/>
之封之茶之乾矣茶有千萬狀鹵莽而言如胡人鞾者<lb/>
蹙縮然<hi>謂文也</hi>犎牛臆者㢘襜然浮雲出山者輪囷然輕<lb/>
飈拂水者涵澹然有如陶家之子羅膏土以水澄泚之<lb/>
<hi>謂澄泥也</hi>又如新治地者遇暴雨流潦之所經此皆茶之精<lb/>
腴有如竹籜者枝榦堅實艱於蒸搗故其形籭簁然<hi>上离</hi>
<hi>下師</hi>有如霜荷者莖葉凋沮易其狀貌故厥狀委萃然此<lb/>
<pb n="KR3i0019_WYG_001-5a"/>
皆茶之瘠老者也自採至於封七經目自胡鞾至於霜荷<lb/>
八等或以光黑平正言嘉者斯鑒之下也以皺黄坳垤<lb/>
言佳者鑒之次也若皆言嘉及皆言不嘉者鑒之上也<lb/>
何者出膏者光含膏者皺宿製者則黑日成者則黄蒸<lb/>
壓則平正縱之則坳垤此茶與草木葉一也茶之臧否<lb/>
存於口訣<lb/>
　<lb/>
　<lb/>
<pb n="KR3i0019_WYG_001-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　茶經卷上<lb/>
</p>
<p>
</p>
  </div>
<div>
<head>茶經卷中</head> <lb/>
    <p>
<pb n="KR3i0019_WYG_002-1a"/>
欽定四庫全書<lb/>
　茶經卷中<lb/>
　　　　　　　　　　　　　唐　陸羽　撰<lb/>
　　四茶之噐<lb/>
　　　風爐<hi>灰承</hi>　　筥　　　　炭檛　　火筴<lb/>
　　　鍑　　　　交床　　　夾　　　紙囊<lb/>
　　　碾　　　　羅合　　　則　　　水方<lb/>
　　　漉水囊　　瓢　　　　竹筴　　鹺簋<hi>楬</hi>
<pb n="KR3i0019_WYG_002-1b"/>
　　　熟盂　　盌　　畚　　　札　　滌方<lb/>
　　　滓方　　巾　　具列　　都籃<lb/>
風爐<hi>灰承</hi>
　　風爐以銅鐵鑄之如古鼎形厚三分縁闊九分令<lb/>
　　六分虛中致其圬墁凡三足古文書二十一字一<lb/>
　　足云坎上巽下離于中一足云體均五行去百疾<lb/>
　　一足云聖唐年號某年鑄其三足之間設三窗底<lb/>
　　一窗以為通飈漏燼之所上並古文書六字一窗<lb/>
<pb n="KR3i0019_WYG_002-2a"/>
　　之上書伊公二字一窻之上書羮陸二字一窻之<lb/>
　　上書氏茶二字所謂伊公羮陸氏茶也置墆<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>於<lb/>
　　其内設三格其一格有翟焉翟者火禽也畫一卦<lb/>
　　曰離其一格有彪焉彪者風獸也畫一卦曰巽其<lb/>
　　一格有魚焉魚者水蟲也畫一卦曰坎巽主風離<lb/>
　　主火坎主水風能興火火能熟水故備其三卦焉<lb/>
　　其飾以連葩垂蔓曲水方文之類其爐或鍜鐵為<lb/>
　　之或運泥為之其灰承作三足鉄柈檯之<lb/>
<pb n="KR3i0019_WYG_002-2b"/>
筥<lb/>
　　筥以竹織之髙一尺二寸徑闊七寸或用藤作木<lb/>
　　楦如筥形織之六出圎眼其底蓋若利篋口鑠之<lb/>
炭檛<lb/>
　　炭檛以鐵六稜制之長一尺銳一豐中執細頭系<lb/>
　　一小<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以飾檛也若今之河隴軍人木吾也或作<lb/>
　　鎚或作釜隨其便也<lb/>
火筴<lb/>
<pb n="KR3i0019_WYG_002-3a"/>
　　火筴一名筯若常用者圓直一尺三寸頂平截無<lb/>
　　葱臺勾鏁之屬以鐵或熟銅製之<lb/>
鍑<hi>音輔或作釡或作鬴</hi>
　　鍑以生鐵為之今人有業冶者所謂急鐵其鐵以<lb/>
　　耕刀之趄錬而鑄之内摸土而外摸沙土滑於内<lb/>
　　易其摩滌沙澁於外吸其炎焰方其耳以正令也<lb/>
　　廣其緣以務逺也長其臍以守中也臍長則沸中<lb/>
　　沸中則末易揚末易揚則其味淳也洪州以瓷為<lb/>
<pb n="KR3i0019_WYG_002-3b"/>
　　之萊州以石為之瓷與石皆雅器也性非堅實難<lb/>
　　可持乆用銀為之至潔但涉於侈麗雅則雅矣潔<lb/>
　　亦潔矣若用之恒而卒歸於銀也<lb/>
交牀<lb/>
　　交牀以十字交之剜中令虛以支鍑也<lb/>
夾<lb/>
　　夾以小青竹為之長一尺二寸令一寸有節節已<lb/>
　　上剖之以炙茶也彼竹之篠津潤於火假其香潔<lb/>
<pb n="KR3i0019_WYG_002-4a"/>
　　以益茶味恐非林谷間莫之致或用精鐵熟銅之<lb/>
　　類取其乆<lb/>
紙囊<lb/>
　　紙囊以剡藤紙白厚者夾縫之以貯所炙茶使不<lb/>
　　泄其香也<lb/>
碾<hi>拂末</hi>
　　碾以橘木為之次以梨桑桐柘為之内圓而外方<lb/>
　　内圓備於運行也外方制其傾危也内容墮而外<lb/>
<pb n="KR3i0019_WYG_002-4b"/>
　　無餘木墮形如車輪不輻而軸焉長九寸闊一寸<lb/>
　　七分墮徑三寸八分中厚一寸邉厚半寸軸中方<lb/>
　　而執圓其拂末以鳥羽製之<lb/>
羅合<lb/>
　　羅末以合蓋貯之以則置合中用巨竹剖而屈之<lb/>
　　以紗絹衣之其合以竹節為之或屈杉以漆之髙<lb/>
　　三寸蓋一寸底二寸口徑四寸<lb/>
則<lb/>
<pb n="KR3i0019_WYG_002-5a"/>
　　則以海貝蠣蛤之屬或以銅鐵竹匕䇿之類則者<lb/>
　　量也准也度也凡煑水一升用末方寸匕若好薄<lb/>
　　者減之嗜濃者増之故云則也<lb/>
水方<lb/>
　　水方以椆木槐楸梓等合之其裏并外縫漆之受<lb/>
　　一斗<lb/>
漉水囊<lb/>
　　漉水囊若常用者其格以生銅鑄之以備水濕無<lb/>
<pb n="KR3i0019_WYG_002-5b"/>
　　有苔穢腥澁意以熟銅苔穢鐵腥澁也林棲谷隠<lb/>
　　者或用之竹木木與竹非持乆涉逺之具故用之<lb/>
　　生銅其囊織青竹以捲之裁碧縑以縫之細翠鈿<lb/>
　　以綴之又作緑油囊以貯之圓徑五寸柄一寸五<lb/>
　　分<lb/>
瓢<lb/>
　　瓢一曰犧杓剖瓠為之或刋木為之晉舎人杜毓<lb/>
　　荈賦云酌之以匏匏瓢也口闊脛薄柄短永嘉中<lb/>
<pb n="KR3i0019_WYG_002-6a"/>
　　餘姚人虞洪入瀑布山採茗遇一道士云吾丹丘<lb/>
　　子祈子他日甌犧之餘乞相遺也犧木杓也今常<lb/>
　　用以梨木為之<lb/>
竹筴<lb/>
　　竹筴或以桃栁蒲葵木為之或以柿心木為之長<lb/>
　　一尺銀裹兩頭<lb/>
鹺簋<lb/>
　　鹺簋以瓷為之圓徑四寸若合形或瓶或罍貯鹽<lb/>
<pb n="KR3i0019_WYG_002-6b"/>
　　花也其<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>竹制長四寸一分闊九分<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䇿也<lb/>
熟盂<lb/>
　　熟盂以貯熟水或瓷或沙受二升<lb/>
盌<lb/>
　　盌越州上鼎州次婺州次岳州次夀州洪州次或<lb/>
　　者以邢州處越州上殊為不然若邢瓷類銀越瓷<lb/>
　　類玉邢不如越一也若邢瓷類雪則越瓷類氷邢<lb/>
　　不如越二也邢瓷白而茶色丹越瓷青而茶色緑<lb/>
<pb n="KR3i0019_WYG_002-7a"/>
　　邢不如越三也晉杜毓荈賦所謂器擇陶㨂出自<lb/>
　　東甌甌越也甌越州上口脣不卷底卷而淺受半<lb/>
　　升已下越州瓷岳瓷皆青青則益茶茶作白紅之<lb/>
　　色邢州瓷白茶色紅夀州瓷黄茶色紫洪州瓷褐<lb/>
　　茶色黑皆不宜茶<lb/>
畚<lb/>
　　畚以白蒲捲而編之可貯盌十枚或用筥其紙帊<lb/>
　　以剡紙夾縫令方亦十之也<lb/>
<pb n="KR3i0019_WYG_002-7b"/>
札<lb/>
　　札緝栟櫚皮以茱萸木夾而縛之或截竹束而管<lb/>
　　之若巨筆形<lb/>
滌方<lb/>
　　滌方以貯滌洗之餘用楸木合之制如水方受八<lb/>
　　升<lb/>
滓方<lb/>
　　滓方以集諸滓製如滌方處五升<lb/>
<pb n="KR3i0019_WYG_002-8a"/>
巾<lb/>
　　巾以絁布為之長二尺作二枚互用之以潔諸器<lb/>
具列<lb/>
　　具列或作床或作架或純木純竹而製之或木或<lb/>
　　竹黄黑可局而漆者長三尺闊二尺髙六寸具列<lb/>
　　者悉歛諸器物悉以陳列也<lb/>
都籃<lb/>
　　都籃以悉設諸器而名之以竹篾内作三角方眼<lb/>
<pb n="KR3i0019_WYG_002-8b"/>
　　外以雙篾闊者經之以單篾纎者縛之遞壓雙經<lb/>
　　作方眼使玲瓏髙一尺五寸底闊一尺髙二寸長<lb/>
　　二尺四寸闊二尺<lb/>
　<lb/>
　<lb/>
　<lb/>
　<lb/>
　茶經卷中<lb/>
</p>
<p>
</p>
  </div>
<div>
<head>茶經卷下</head> <lb/>
    <p>
<pb n="KR3i0019_WYG_003-1a"/>
欽定四庫全書<lb/>
　茶經卷下<lb/>
　　　　　　　　　　　　　唐　陸羽　撰<lb/>
　　五茶之煑<lb/>
凡炙茶慎勿於風燼間炙熛焰如鑚使炎涼不均持以<lb/>
逼火屢其飜正候炮<hi>普教反</hi>出培塿狀蝦蟇背然後去火<lb/>
五寸卷而舒則本其始又炙之若火乾者以氣熟止日<lb/>
乾者以柔止其始若茶之至嫩者蒸罷熱搗葉爛而牙<lb/>
<pb n="KR3i0019_WYG_003-1b"/>
笋存焉假以力者持千鈞杵亦不之爛如漆科珠壯士<lb/>
接之不能駐其指及就則似無禳骨也炙之則其節若<lb/>
倪倪如嬰兒之臂耳既而承熱用紙囊貯之精華之氣<lb/>
無所散越候寒末之<hi>末之上者其屑如細米末之下者其屑如菱角</hi>其火用炭<lb/>
次用勁薪<hi>謂桑槐桐櫪之類也</hi>其炭曽經燔炙為膻膩所及及膏<lb/>
木敗器不用之<hi>膏木為柏桂檜也敗器謂朽廢等也</hi>古人有勞薪之味信<lb/>
哉其水用山水上江水中井水下<hi>荈賦所謂水則岷方之注揖彼清流</hi>其<lb/>
山水揀乳泉石池慢流者上其瀑湧湍漱勿食之乆食<lb/>
<pb n="KR3i0019_WYG_003-2a"/>
令人有頸疾又多别流於山谷者澄浸不洩自火天至<lb/>
霜郊以前或潛龍蓄毒於其間飲者可決之以流其惡<lb/>
使新泉涓涓然酌之其江水取去人逺者井水取汲多者<lb/>
其沸如魚目微有聲為一沸緣邉如湧泉連珠為二沸<lb/>
騰波鼓浪為三沸已上水老不可食也初沸則水合量<lb/>
調之以鹽味謂棄其啜餘<hi>啜嘗也市税反又市悦反</hi>無迺<graphic n="KR3566" url="https://raw.githubusercontent.com/kanripo/KR-Gaiji/master/images/KR3566.png" mimeType="image/png"/>
                    <graphic n="KR3203" url="https://raw.githubusercontent.com/kanripo/KR-Gaiji/master/images/KR3203.png" mimeType="image/png"/>而鍾<lb/>
其一味乎<hi>上古暫反下吐濫反無味也</hi>第二沸出水一瓢以竹筴環<lb/>
激湯心則量未當中心而下有頃勢若奔濤濺沫以所<lb/>
<pb n="KR3i0019_WYG_003-2b"/>
出水止之而育其華也凡酌置諸盌令沫餑均<hi>字書并本草餑</hi>
<hi>均茗沫也蒲笏反</hi>沫餑湯之華也華之薄者曰沫厚者曰餑細<lb/>
輕者曰花如棗花漂漂然於環池之上又如迴潭曲渚<lb/>
青萍之始生又如晴天爽朗有浮雲鱗然其沫者若緑<lb/>
錢浮於水渭又如菊英墮於樽俎之中餑者以滓煑之<lb/>
及沸則重華累沫皤皤然若積雪耳荈賦所謂焕如積<lb/>
雪曄若春<graphic n="KR1929" url="https://raw.githubusercontent.com/kanripo/KR-Gaiji/master/images/KR1929.png" mimeType="image/png"/>有之第一煑水沸而棄其沫之上有水膜<lb/>
如黑雲毋飲之則其味不正其第一者為雋永<hi>徐縣全縣二反</hi>
<pb n="KR3i0019_WYG_003-3a"/>
<hi>至美者曰雋永雋味也永長也史長曰雋永漢書□通著雋永二十篇也</hi>或留熟以貯之以<lb/>
備育華救沸之用諸第一與第二第三盌次之第四第<lb/>
五盌外非渇甚莫之飲凡煑水一升酌分五盌<hi>盌數少至三多</hi>
<hi>至五若人多至十加兩爐</hi>乗熱連飲之以重濁凝其下精英浮其上<lb/>
如冷則精英隨氣而竭飲啜不消亦然矣茶性儉不宜<lb/>
廣則其味黯澹且如一滿盌啜半而味寡况其廣乎其<lb/>
色緗也其馨<graphic n="KR3590" url="https://raw.githubusercontent.com/kanripo/KR-Gaiji/master/images/KR3590.png" mimeType="image/png"/>也<hi>香至美曰<graphic n="KR3590" url="https://raw.githubusercontent.com/kanripo/KR-Gaiji/master/images/KR3590.png" mimeType="image/png"/>
                        <graphic n="KR3590" url="https://raw.githubusercontent.com/kanripo/KR-Gaiji/master/images/KR3590.png" mimeType="image/png"/>音使</hi>其味甘檟也不甘而苦荈<lb/>
也啜苦咽甘茶也<hi>一本云其味苦而不甘檟也甘而不苦荈也</hi>
<pb n="KR3i0019_WYG_003-3b"/>
　　六茶之飲<lb/>
翼而飛毛而走呿而言此三者俱生於天地間飲啄以<lb/>
活飲之時義逺矣哉至若救渇飲之以漿蠲憂忿飲之<lb/>
以酒蕩昏寐飲之以茶茶之為飲發乎神農氏聞於魯<lb/>
周公齊有晏嬰漢有揚雄司馬相如吳有韋曜晉有劉<lb/>
琨張載逺祖納謝安左思之徒皆飲焉滂時浸俗盛於<lb/>
國朝兩都并荆俞間以為比屋之飲飲有觕茶散茶末<lb/>
茶餅茶者乃斫乃熬乃煬乃舂貯於瓶缶之中以湯沃<lb/>
<pb n="KR3i0019_WYG_003-4a"/>
焉謂之痷茶或用䓗薑棗橘皮茱萸薄荷之等煑之百<lb/>
沸或揚令滑或煑去沫斯溝渠間棄水耳而習俗不已<lb/>
於戲天育萬物皆有至妙人之所工但獵淺易所庇者<lb/>
屋屋精極所著者衣衣精極所飽者飲食食與酒皆精<lb/>
極之茶有九難一曰造二曰別三曰器四曰火五曰水<lb/>
六曰炙七曰末八曰煑九曰飲隂採夜焙非造也嚼味<lb/>
嗅香非别也羶鼎腥甌非器也膏薪庖炭非火也飛湍<lb/>
壅潦非水也外熟内生非炙也碧粉縹塵非末也操艱<lb/>
<pb n="KR3i0019_WYG_003-4b"/>
攪遽非煑也夏興冬廢非飲也夫珍鮮馥烈者其盌數<lb/>
三次之者盌數五若坐客數至五行三盌至七行五盌<lb/>
若六人以下不約盌數但闕一人而已其雋永補所闕<lb/>
人<lb/>
　　七茶之事<lb/>
三皇炎帝神農氏周魯周公旦齊相晏嬰漢仙人丹丘<lb/>
子黄山君司馬文園令相如楊執㦸雄吳歸命侯韋太<lb/>
傅𢎞嗣晉惠帝劉司空琨琨兄子兖州刺史演張黄門<lb/>
<pb n="KR3i0019_WYG_003-5a"/>
孟陽傅司□咸江洗馬統孫參軍楚左記室太冲陸吳<lb/>
興納納兄子㑹稽内史俶謝冠軍安石郭𢎞農璞桓揚<lb/>
州温杜舎人毓武康小山寺釋法瑤沛國夏侯愷餘姚<lb/>
虞洪北地傅巽丹陽𢎞君舉安任育長宣城秦精燉煌單<lb/>
道開剡縣陳務妻廣陵老姥河内山謙之後魏瑯琊王<lb/>
肅宋新安王子鸞鸞弟豫章王子尚鮑照妹令暉八公<lb/>
山沙門譚濟齊世祖武帝梁劉廷尉陶先生𢎞景皇朝<lb/>
徐英公勣<lb/>
<pb n="KR3i0019_WYG_003-5b"/>
神農食經茶茗久服令人有力悦志<lb/>
周公爾雅檟苦茶廣雅云荆巴間採葉作餅葉老者餠<lb/>
成以米膏出之欲煑茗飲先炙令赤色搗末置瓷器中<lb/>
以湯澆覆之用䓗薑橘子芼之其飲醒酒令人不眠<lb/>
晏子春秋嬰相齊景公時食脱粟之飯炙三弋五卵茗<lb/>
菜而已<lb/>
司馬相如凡將篇烏喙桔梗芫華款冬貝母木蘖蔞芩<lb/>
草芍藥桂漏蘆蜚廉雚菌荈詫白歛白芷菖蒲芒消莞<lb/>
<pb n="KR3i0019_WYG_003-6a"/>
椒茱茰<lb/>
方言蜀西南人謂茶曰蔎<lb/>
吳志韋曜𫝊孫皓毎饗宴坐席無不率以七升為限雖<lb/>
不盡入口皆澆灌取盡曜飲酒不過二升皓初禮異宻<lb/>
賜茶荈以代酒<lb/>
晉中興書陸納為吳興太守時衛將軍謝安常欲詣納<lb/>
<hi>晉書云納為吏部尚書</hi>納兄子俶怪納無所備不敢問之乃私蓄<lb/>
十數人饌安既至所設惟茶果而已俶遂陳盛饌珍羞<lb/>
<pb n="KR3i0019_WYG_003-6b"/>
畢具及安去納杖俶四十云汝既不能光益叔父奈何<lb/>
穢吾素業<lb/>
晉書桓温為揚州牧性儉毎讌飲惟下七奠拌茶果而<lb/>
已<lb/>
搜神記夏侯愷因疾死宗人字茍奴察見鬼神見愷來<lb/>
收馬并病其妻著平上幘單衣入坐生時西壁大牀就<lb/>
人覓茶飲<lb/>
劉琨與兄子南兖州刺史演書云前得安州乾薑一斤<lb/>
<pb n="KR3i0019_WYG_003-7a"/>
桂一斤黄芩一斤皆所須也吾體中潰悶常仰眞茶汝<lb/>
可置之<lb/>
傅咸司隷教曰聞南方有以困蜀嫗作茶粥賣為羣吏<lb/>
打破其器具嗣又賣餠於市而禁茶粥以蜀姥何哉<lb/>
神異記餘姚人虞洪入山採茗遇一道士牽三青牛引<lb/>
洪至瀑布山曰吾丹丘子也聞子善具飲常思見惠山<lb/>
中有大茗可以相給祈子他日有甌犧之餘乞相遺也<lb/>
因立奠祀後常令家人入山獲大茗焉<lb/>
<pb n="KR3i0019_WYG_003-7b"/>
左思嬌女詩吾家有嬌女皎皎頗白晳小字為紈素口<lb/>
齒自清歴有姊字惠芳眉目粲如畫馳騖翔園林果下<lb/>
皆生摘貪華風雨中倐忽數百適心為茶荈劇吹噓對<lb/>
鼎䥶<lb/>
張孟陽登成都樓詩云借問楊子舎想見長卿廬程卓<lb/>
累千金驕侈擬五侯門有連騎客翠帶腰吳鉤鼎食隨<lb/>
時進百和妙且殊披林採秋橘臨江釣春魚黑子過龍<lb/>
醢果饌踰蟹蝑芳茶冠六情溢味播九區人生茍安樂<lb/>
<pb n="KR3i0019_WYG_003-8a"/>
兹土聊可娱<lb/>
傅巽七誨蒲桃宛柰齊柿燕栗峘陽黄梨巫山朱橘南<lb/>
中茶子西極石蜜<lb/>
𢎞君舉食檄寒温既畢應下霜華之茗三爵而終應下<lb/>
諸蔗木𤓰元李楊梅五味橄欖懸豹葵羮各一杯<lb/>
孫楚歌茱萸出芳樹顛鯉魚出洛水泉白鹽出河東美豉出<lb/>
魯淵薑桂茶荈出巴蜀椒橘木蘭出髙山蓼蘇出溝渠<lb/>
精稗出中田<lb/>
<pb n="KR3i0019_WYG_003-8b"/>
華佗食論苦茶乆食益意思<lb/>
壺居士食忌苦茶乆食羽化與韮同食令人體重<lb/>
郭璞爾雅注云樹小似梔子冬生葉可煮羮飲今呼早取為<lb/>
茶晚取為茗或一曰荈蜀人名之苦茶<lb/>
世説任瞻字育長少時有令名自過江失志既下飲問<lb/>
人云此為茶為茗覺人有怪色乃自分眀云向問飲為<lb/>
熱為冷<lb/>
續搜神記晉武帝宣城人秦精常入武昌山採茗遇一<lb/>
<pb n="KR3i0019_WYG_003-9a"/>
毛人長丈餘引精至山下示以藂茗而去俄而復還乃<lb/>
探懐中橘以遺精精怖負茗而歸<lb/>
晉四王起事惠帝蒙塵還洛陽黄門以瓦盂盛茶上至<lb/>
尊<lb/>
異苑剡縣陳務妻少與二子寡居好飲茶茗以宅中有<lb/>
古塜毎飲輒先祀之二子患之曰古塜何知徒以勞意<lb/>
欲掘去之母苦禁而止其夜夢一人云吾止此塜三百<lb/>
餘年卿二子恒欲見毁賴相保䕶又享吾佳茗雖潛壤<lb/>
<pb n="KR3i0019_WYG_003-9b"/>
朽骨豈忘翳桑之報及曉於庭中獲錢十萬似乆埋者<lb/>
但貫新耳母告二子慙之従是禱饋愈甚<lb/>
廣陵耆老𫝊晉元帝時有老姥毎旦獨提一器茗往市<lb/>
鬻之市人競買自旦至夕其器不減所得錢散路傍孤<lb/>
貧乞人人或異之州法曹縶之獄中至夜老姥執所鬻<lb/>
茗器従獄牗中飛出<lb/>
藝術傳燉煌人單道開不畏寒暑常服小石子所服藥<lb/>
有松桂蜜之氣所餘茶蘇而已<lb/>
<pb n="KR3i0019_WYG_003-10a"/>
釋道該説續名僧𫝊宋釋法瑶姓楊氏河東人永嘉中<lb/>
過江遇沈臺真臺真在武康小山寺年垂懸車飯所<lb/>
飲茶永明中勅呉興禮致上京年七十九<lb/>
宋江氏家𫝊江統字應遷愍懐太子洗馬常上疏諫云<lb/>
今西園賣醯麫藍子菜茶之屬虧敗國體<lb/>
宋録新安王子鸞豫章王子尚詣曇濟道人於八公山<lb/>
道人設茶茗子尚味之曰此甘露也何言茶茗<lb/>
王微雜詩寂寂掩髙閣寥寥空廣厦待君竟不歸收領<lb/>
<pb n="KR3i0019_WYG_003-10b"/>
今就檟<lb/>
鮑照妹令暉著香茗賦<lb/>
南齊世祖武皇帝遺詔我靈座上慎勿以牲為祭但設<lb/>
餅果茶飲乾飯酒脯而已<lb/>
梁劉孝綽謝晉安王餉米等啓𫝊詔李孟孫宣教㫖垂<lb/>
賜米酒𤓰荀𦵔脯酢茗八種氣苾新城味芳雲松江潭<lb/>
抽節邁昌荇之珍疆場擢翹越茸精之美羞非純束野<lb/>
麏裛似雪之驢鮓異陶瓶河鯉操如瓊之粲茗同食粲<lb/>
<pb n="KR3i0019_WYG_003-11a"/>
酢類望柑免千里宿舂省三月種聚小人懐恵大懿難<lb/>
忘陶□景雜録苦茶輕換膏昔丹丘子責山君服之<lb/>
後魏録瑯琊王肅仕南朝好茗飲蓴羮及還北地又好<lb/>
羊肉酪漿人或問之茗何如酪肅曰茗不堪與酪為奴<lb/>
桐君録西陽武昌廬江晉陵好茗皆東人作清茗茗有<lb/>
餑飲之宜人凡可飲之物皆多取其葉天門冬扷揳取<lb/>
根皆益人又巴東别有眞茗茶煎飲令人不眠俗中多<lb/>
煑檀葉并大皁李作茶並冷又南方有𤓰蘆木亦似茗<lb/>
<pb n="KR3i0019_WYG_003-11b"/>
至苦澁取為屑茶飲亦可通夜不眠煑鹽人但資此飲<lb/>
而交廣最重客來先設乃加以香芼輩<lb/>
坤元録辰州溆浦縣西北三百五十里無射山云蠻俗<lb/>
當吉慶之時親族集㑹歌舞於山上山多茶樹<lb/>
括地圖臨遂縣東一百四十里有茶溪<lb/>
山謙之吴興記烏程縣西二十里有温山出御荈夷陵<lb/>
州圖經黄牛荆門女觀望等山茶茗出焉<lb/>
永嘉圖經永嘉縣東三百里有白茶山<lb/>
<pb n="KR3i0019_WYG_003-12a"/>
淮隂圖經山陽縣南二十里有茶坡<lb/>
茶陵圖經云茶陵者所謂陵谷生茶茗焉本草木部茗<lb/>
苦茶味甘苦微寒無毒主瘻瘡利小便去痰渇熱令人<lb/>
少睡秋採之苦主下氣消食注云春採之<lb/>
本草菜部苦茶一名茶一名選一名游冬生益州川谷<lb/>
山陵道傍凌冬不死三月三日採乾注云疑此即是今<lb/>
茶一名荼令人不眠本草注按詩云誰謂荼苦又云堇<lb/>
荼如飴皆苦菜也陶謂之苦茶木類非菜流茗春採謂<lb/>
<pb n="KR3i0019_WYG_003-12b"/>
之苦<graphic n="KR1431" url="https://raw.githubusercontent.com/kanripo/KR-Gaiji/master/images/KR1431.png" mimeType="image/png"/>
                    <hi>途遐反</hi>
枕中方療積年瘻苦茶蜈蚣並炙令香熟等分搗篩煑<lb/>
甘草湯洗以末𫝊之<lb/>
孺子方療小兒無故驚蹶以苦茶葱鬚煑服之<lb/>
　　八茶之出<lb/>
山南以峽州上<hi>峽州生逺安宜都夷陵三縣山谷</hi>襄州荆州次<hi>襄州生南鄭縣</hi>
<hi>山谷荆州生江陵縣山谷</hi>衡州下<hi>生衡州茶陵/二縣山谷</hi>金州梁州又下<hi>金州生西</hi>
<hi>城安康二縣山谷梁州生襄城金牛二縣山谷</hi>
<pb n="KR3i0019_WYG_003-13a"/>
淮南以光州上<hi>生光山縣黄頭港者與峽州同</hi>義陽郡舒州次<hi>生義陽縣鍾山</hi>
<hi>者與襄州同舒州生太湖縣潜山者與荆州同</hi>夀州下<hi>盛唐縣生霍山者與衡山同也</hi>蘄州黄<lb/>
州又下<hi>蘄州生黄梅縣山谷黄州生麻城縣山谷並與荆州梁州同也</hi>浙西以湖州上<lb/>
<hi>湖州生長城縣顧渚山谷與峽州光州同生烏瞻山天目山白茅山懸脚嶺與襄州荆南義陽郡同生鳯亭山</hi>
<hi>伏翼闇飛雲曲水二寺啄木嶺與夀州常州同生安吉武康二縣山谷與金州梁州同</hi>常州次<hi>常州</hi>
<hi>義興縣生君山懸脚嶺北峰下與荆州義陽郡同生圏嶺善權寺石亭山與舒州同</hi>宣州杭州睦<lb/>
州歙州下<hi>宣州生宣城縣雅山與蘄州同太平縣生上睦臨睦與黄州同杭州臨安於潜二縣生天</hi>
<hi>目山與舒州同錢塘生天竺靈𨼆二寺睦州生桐廬縣山谷歙州生婺源山谷與衡州同</hi>潤州蘇州<lb/>
<pb n="KR3i0019_WYG_003-13b"/>
又下<hi>潤州江寧縣生傲山蘇州長州縣生洞庭山與金州蘄州梁州同</hi>劒南以彭州上<lb/>
<hi>生九隴縣馬鞍山至德寺棚口與襄州同</hi>綿州蜀州次<hi>綿州龍安縣生松嶺關與荆州同其西昌</hi>
<hi>昌明神泉縣西山者並佳有過松嶺者不堪採蜀州青城縣生丈人山與綿州同青城縣有散茶木茶</hi>卭<lb/>
州次雅州瀘州下<hi>雅州百丈山名山瀘州瀘川者與金州同</hi>眉州漢州又下<lb/>
<hi>眉州丹校縣生鐡山者漢州綿竹縣生竹山者與潤州同</hi>浙東以越州上<hi>餘姚縣生瀑布泉嶺</hi>
<hi>曰仙茗大者殊異小者與襄州同</hi>明州婺州次<hi>明州<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>縣生榆筴村婺州東陽縣東自山與荆</hi>
<hi>州同</hi>台州下<hi>台州豐縣生赤城者與歙州同</hi>黔中生恩州播州費州夷州<lb/>
江南生鄂州袁州吉州嶺南生福州建州韶州象州<hi>福州</hi>
<pb n="KR3i0019_WYG_003-14a"/>
<hi>生閩方山之隂縣也</hi>其恩播費夷鄂袁吉福建泉韶象十一州未<lb/>
詳徃徃得之其味極佳<lb/>
　　九茶之略<lb/>
其造具若方春禁火之時於野寺山園叢手而掇乃蒸<lb/>
乃舂乃煬以火乾之則又棨撲焙貫棚穿育等七事皆<lb/>
廢其煑器若松間石上可坐則具列廢用槁薪鼎櫪之<lb/>
屬則風燼灰承炭檛火筴交床等廢若瞰泉臨澗則水<lb/>
方滌方漉水囊廢若五人已下茶可末而精者則羅廢<lb/>
<pb n="KR3i0019_WYG_003-14b"/>
若援藟躋嵓引絙入洞於山口炙而末之或紙包合貯<lb/>
則碾拂末等廢既瓢盌筴札熟盂醝簋悉以一筥盛之<lb/>
則都籃廢但城邑之中王公之門二十四器闕一則茶<lb/>
廢矣<lb/>
　　十茶之圖<lb/>
以絹素或四幅或六幅分布寫之陳諸座隅則茶之源<lb/>
之具之造之器之煑之飲之事之出之畧目擊而存於<lb/>
是茶經之始終備焉<lb/>
<pb n="KR3i0019_WYG_003-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0019_WYG_003-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　茶經卷下<lb/>
</p>
<p>
</p>
  </div></body>
</text>\m</TEI>
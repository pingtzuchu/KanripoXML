<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷六十六</head>
    <p>
<pb n="KR3a0064_WYG_066-1a"/>
欽定四庫全書<lb/>
　黄氏日抄卷六十六　　　　宋　黄震　撰<lb/>
　讀文集<hi>八</hi>
　　汪浮溪文<lb/>
　　　詩<lb/>
石舟歎以宣和五年常州苦旱乃竭支港之水通載石<lb/>
　之舟而作也桃源行似亦因當時求仙而作清谿行<lb/>
　作紀方臘之變<lb/>
<pb n="KR3a0064_WYG_066-1b"/>
竹枯蕈<hi>見十月食笋詩注</hi>班春古岩寺班春謂勸農也<hi>二卷</hi>
有客來相問詩謂五代時賀水部所作<hi>三卷</hi>
賦翁養源瑞松詩云絶勝分封五大夫愚按五大夫者<lb/>
　秦爵名非五人也用分封字未安　紙絞<hi>紙撚也見五卷</hi>
　　　外制<lb/>
錢汝士換武制謂雖唐近世二選亦迭為之<hi>十卷</hi>
李綱落職制用驩兠少正卯為比得無已甚乎大抵誣<lb/>
　賢之言多援此<lb/>
<pb n="KR3a0064_WYG_066-2a"/>
洪皓鐫二官以出使未還而辭難合考<lb/>
顔岐贈三代制初謂孔氏少衰而顔興既非所宜言矣<lb/>
　繼用陳太丘事而謂顔庶㡬焉得無少貶顔氏耶<lb/>
建炎紹興艱難之詔見十四卷令人痛心猶賴代王言<lb/>
　者有若而人也<lb/>
韓世忠以妻梁氏私求恩澤而自劾降詔奨論<lb/>
　　　奏議<lb/>
繳孟忠厚文資援漢章帝欲封外家而馬后不從<lb/>
<pb n="KR3a0064_WYG_066-2b"/>
奏論諸将無功謂獨張俊明州僅能少抗不增兵益戍<lb/>
　反旋軍空城以挑之未㡬果殘明州無噍類是殺明<lb/>
　州一城生靈而陛下再有館頭之行者張俊實使之<lb/>
　也杜充守建康韓世忠守京口劉光世守九江而以<lb/>
　王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>𨽻杜充其措置非不善也而世忠八九月間已<lb/>
　掃鎮江所儲之貲盡装海舶焚其城郭為遁計洎杜<lb/>
　充力戰于前世忠王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>卒不為用劉光世亦不出一<lb/>
　兵方與韓相朝夕飲宴則朝廷失建康虜犯兩浙乗<lb/>
<pb n="KR3a0064_WYG_066-3a"/>
　輿震驚者韓世忠王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>使之也失豫章太母播遷六<lb/>
　宫流離者劉光世使之也而張俊方且以萬人殺獲<lb/>
　數十人之功冒朝廷不貲之賞自明引軍至温道路<lb/>
　鷄犬為之一空韓世忠逗遛秀州放軍四掠至執縛<lb/>
　縣宰以取軍糧王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>自信八閩所過州縣邀索動以<lb/>
　千計此事人皆知之而不敢言者以天歩艱難正藉<lb/>
　此曹為重而不敢言耳今日諸将在古法皆當誅然<lb/>
　不可盡誅也惟王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>本𨽻杜充充敗于前而<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>不救<lb/>
<pb n="KR3a0064_WYG_066-3b"/>
　當先斬<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>其他以次貶降使以功贖過如張俊之軍<lb/>
　獨可賞其有功将士耳所以移軍輒遁者俊也罪亦<lb/>
　安逃<lb/>
乞修日厯状云漢法太史公位丞相上天下計書先上<lb/>
　太史公副上丞相唐及本朝宰相皆兼史官其重如<lb/>
　此<lb/>
撫州乞罷造戰船状云威命臨之上下便文逓相逃責<lb/>
　至縣而極矣推移不行則浚民脂膏以應期會且以<lb/>
<pb n="KR3a0064_WYG_066-4a"/>
　臣所領一州言之嵗得酒税錢不過六萬緍而月樁<lb/>
　大軍起綱水脚官吏軍兵請給衣賜打箭頭鐵葉等<lb/>
　錢嵗當用六十餘萬緍以為不取之於民是欺陛下<lb/>
　耳<lb/>
行在越州條具時政書大要謂必陛下能使諸将諸将<lb/>
　能使士卒其言懇切又欲精擇偏禆十餘人人付兵<lb/>
　數千直𨽻御前而不𨽻諸将以漸銷諸将之權<lb/>
進書劄子設四類求之一年表二官閥三政迹四凡例<lb/>
<pb n="KR3a0064_WYG_066-4b"/>
論僑寓州郡劄子東晉治金陵於江南北僑立州郡納<lb/>
　流亡之人故江都謂之南兖州則兖州之人所歸也<lb/>
　京口謂之南徐州則徐州之人所歸也以至南豫州<lb/>
　南司州亦然臣愚以為莫若因此時用六朝僑寓法<lb/>
　分浙西諸縣悉以兩河州郡名之多印榜文先行散<lb/>
　布候其入冦徐以旗幟招之彼既知所居各有定處<lb/>
　與鄉居無異亦何為而不歸我哉<lb/>
論淮南屯田劄子虜師既退國家非暫都金陵不可而<lb/>
<pb n="KR3a0064_WYG_066-5a"/>
　都金陵非盡得淮南不可欲保淮南勢須屯田<lb/>
　　　表<lb/>
行在百官謝許乗轎云方披棘以立朝適雨霜之在候<lb/>
　慮乗欵段或至顛隮乃曲軫於睿慈俾獲安於徐歩<lb/>
　愚按此亦南渡後百官乗轎之事原也<lb/>
皇子賀北郊禮成六表蓋北郊之禮惟徽廟嘗行之<lb/>
　　　啟<lb/>
到徽州鄉郡謝啟城郭重來疑千載去家之鶴交㳺半<lb/>
<pb n="KR3a0064_WYG_066-5b"/>
　在或一時同隊之魚此瀟灑出塵之語也<lb/>
荅道七梁舟林得請歸里丁令重來嘆遼海千年之别<lb/>
　知章得請分鑑湖一曲之秋<lb/>
　　　記<lb/>
洪州石頭驛記天下事壊於以為不足為故陳以道茀<lb/>
　不治單襄公知其必亡晉以𨽻人之垣羸諸侯而子<lb/>
　産知其不能道路次舍亦豈政之細者耶<lb/>
洪州右獄盡心堂記今吾與子一杯相屬於此亦思有<lb/>
<pb n="KR3a0064_WYG_066-6a"/>
　向隅悲泣滿堂為之不樂者乎亦思有捶楚之下何<lb/>
　求而不得者乎亦思有禁切寒不得衣饑不得食者<lb/>
　乎輕用民死㡬何其不挽弓自射也<lb/>
䖍州神惠廟記以神之受職為言得體<lb/>
鎮江府月觀記劉岑季髙之所更新也謂形勢之雄足<lb/>
　控制南北豈直騷人覊客區區登覧之勝東曰海門<lb/>
　鴟夷子皮之所從逝也西曰𤓰歩魏佛貍之所嘗至<lb/>
　也其北廣陵則謝太傅之所築埭而居而江之中流<lb/>
<pb n="KR3a0064_WYG_066-6b"/>
　則祖豫州之所擊楫而逝也今攬而納諸數楹之地<lb/>
　使千載之事了然在吾目中則季髙之志可知矣<lb/>
嚴州髙風堂記始謂帝王功成志得必有輕天下之心<lb/>
　於是岩穴間有不得而用者出而百年之風俗係焉<lb/>
　漢之二祖皆以布衣取天下髙祖時有四皓莫能致<lb/>
　逮光武立嚴子陵亦不為帝留是五人者出處相類<lb/>
　然四皓晚從太子之招而風節減於功名子陵終髙<lb/>
　卧故東漢之士尚風節而以功名為不足道鋪叙既<lb/>
<pb n="KR3a0064_WYG_066-7a"/>
　足又接以四皓學伊尹子陵學伯夷然後獨歸之本<lb/>
　題之子陵而収焉其文字布置極佳可為作文者之<lb/>
　法但以四皓比伊尹子陵比伯夷皆不同耳<lb/>
廣德軍范文正公祠堂記以浩然之氣為主謂公立朝<lb/>
　如史魚汲直憂國如賈誼劉向守邊如馬伏波羊叔<lb/>
　子雖庸人孺子知之獨筮仕之初有卓然大過人者<lb/>
　史失其傳不得不紀乃叙其事而終以柳宗元上段<lb/>
　太尉遺事抑揚而収之<lb/>
<pb n="KR3a0064_WYG_066-7b"/>
鎮江府大成殿記謂道宫佛刹之立其徒志堅而材足<lb/>
　有立既非事情矣又謂吾夫子息爭己亂之道有功<lb/>
　於世何其卑邪大抵道佛之盛由世俗信邪為禍福<lb/>
　傾動所致而其徒又無家可歸相與丐乞經營為終<lb/>
　身屯聚衣食之地故成之易夫子之道乃民生日用<lb/>
　常安習而與之相忘既無異端之張皇誘脅其學官<lb/>
　乃朝廷所設以教育人士必待上之人甚崇重然後<lb/>
　為士者肯於違父母辭室家以從之㳺屋之成否蓋<lb/>
<pb n="KR3a0064_WYG_066-8a"/>
　在朝廷非士之事也故成之難是豈為士者之才志<lb/>
　皆不異端若哉夫子如天覆地載民無能名而又止<lb/>
　以息爭已亂為功此何等議論甚矣文墨之士於儒<lb/>
　道未嘗知味而語言妄𤼵之可羞也<lb/>
鄭固道寓室記自淵明寓形宇内一語宛轉𤼵意文勢<lb/>
　極可法<lb/>
永州玩鷗亭記此浮溪貶所作也如曰使吾心有以勝<lb/>
　物則李廣之石可使為虎使吾為物所勝則樂令之<lb/>
<pb n="KR3a0064_WYG_066-8b"/>
　弓亦能為蛇茍吾心如木石而無所示則鷗莫得而<lb/>
　闚矣何為而不可玩哉語意極工<lb/>
飬浩齋記貧富貴賤死生禍福皆足以入吾胷中為浩<lb/>
　然之冦<lb/>
何山書堂記謂楷以其居為寺者非也<lb/>
殖齋記以苗喻德文極委蛇愚按此説本劉向説苑<lb/>
翠微堂記凡煙霏空翠之過乎目泉聲鳥哢之屬乎耳<lb/>
　風雲霧雨從横合散於冲融杳靄之間而有感於吾<lb/>
<pb n="KR3a0064_WYG_066-9a"/>
　心者皆取之以為詩酒之用古人有貴於山水之樂<lb/>
　者如此豈與夫槁項黄馘欺世眩俗者同年而語哉<lb/>
種德堂記謂君子非屑屑然置盛衰興廢於胷中知修<lb/>
　身以待其定而已未援王祥王覧隠居三十餘年以<lb/>
　孝悌著聞及晉而子孫蕃大更六朝隋唐至譜牒不<lb/>
　能傳文意髙爽可觀近世水心亦作種德菴記取而<lb/>
　並觀則知浮溪之過人逺矣<lb/>
靖州營造記叔孫昭子所館雖一日必葺其牆屋薛惠<lb/>
<pb n="KR3a0064_WYG_066-9b"/>
　為彭城令橋梁郵亭不修兄宣知其不能<lb/>
　　　序<lb/>
蘇魏公文集序文雖同乎人而其所以為文有非人之<lb/>
　所得而同者<lb/>
呉園先生張公春秋指南序孟子去孔子百餘年於書<lb/>
　武成詩雲漢皆疑至春秋則曰孔子成春秋而亂臣<lb/>
　賊子懼未嘗片言置疑其間其懼非懼聖人之書也<lb/>
　懼天下是非之公也自三傳興而聖人之經始不勝<lb/>
<pb n="KR3a0064_WYG_066-10a"/>
　其煩好異者𡨕思力探無所不至乃至子以父學為<lb/>
　非弟子以師説為愚况其他哉愚按此説為有理至<lb/>
　其序洪興祖春秋本㫖直謂仲尼復生不能易而未<lb/>
　乃歸之興祖可草辟廱封禅之儀則文人之妄意談<lb/>
　經其舛甚矣<lb/>
　　　雜著<lb/>
與呉知録書所重在文而排王氏之經伊川之學<lb/>
郭永傳永大名人建炎初車駕幸維揚宗澤守京師永<lb/>
<pb n="KR3a0064_WYG_066-10b"/>
　為河北東路提㸃刑獄澤檄永為大名帥杜充相掎<lb/>
　角永得檄大喜即朝夕謀戰守且因結東平權邦彦<lb/>
　為援不數日聲震河朔已沒州縣皆叛冦應官軍宗<lb/>
　澤死杜充移守京師而以張益謙代會范瓊亦脅邦<lb/>
　彦南去劉豫舉濟南入冦大名孤處其間力屈城䧟<lb/>
　冦欲㗖降之永怒罵不絶冦令斷所舉手并其家害<lb/>
　之時死節若劉鞈李若氷向子韶霍安國張克戩楊<lb/>
　邦乂皆章章尤著然詈賊不屈無如永<lb/>
<pb n="KR3a0064_WYG_066-11a"/>
王氏賛　王氏屬時艱難菆金陵正覧寺十八年而啟<lb/>
　之棺衾皆腐敗獨夫人面如生自肩有蔓覆之遂以<lb/>
　為奉佛之報而為之賛愚謂棺衾之易腐者艱難時<lb/>
　菆殯噐物不堅也面目如生者死而不化世俗往往<lb/>
　有之皆不祥之事也蔓延其上棺壊而蔓及之可哀<lb/>
　之甚也何賛為<lb/>
䟦上舍題名我神宗始以經術造士欲遂頒三舍天下<lb/>
　未暇也至徽宗益新月書季考之法崇寜三年首命<lb/>
<pb n="KR3a0064_WYG_066-11b"/>
　上舍生賜第者十六人愚按學校講明義理於鄉舉<lb/>
　里選仕進之路無闗也變學法以㗖士子捨義理而<lb/>
　爭利禄壊前此千萬年之學校禍後此千萬年之士<lb/>
　習蔡京平生之罪此為第一而世乃習以為當然悲<lb/>
　哉<lb/>
陳文惠公遺事公相仁祖忽夜分有御封至私第公不<lb/>
　啟封來日奏曰今中宫虚位張貴妃有寵恐奸人傅<lb/>
　會請正母儀若誠此事臣不敢啟封仁祖首肯曰姑<lb/>
<pb n="KR3a0064_WYG_066-12a"/>
　置之兹舉蓋開悟轉移於談笑之頃一言興邦矣<lb/>
　　　墓誌<lb/>
汪伯彦丞相誌謂伯彦和相州頃髙宗以康王使窩离<lb/>
　不軍至磁而伯彦亟以帛書請王還相躬服槖鞬以<lb/>
　兵二千逆王河上王開大元帥府以伯彦為副欲引<lb/>
　兵渡河謀所向伯彦獨决䇿出北門濟子城於是由<lb/>
　大名厯鄆濟二州達于宋覆勸進即位南京未㡬伯<lb/>
　彦有疾乗輿南渡咎不由之愚按黄汪誤國三尺孺<lb/>
<pb n="KR3a0064_WYG_066-12b"/>
　子能言之而浮溪反許以中興功臣此雖阿其所好<lb/>
　之言然自昔大臣得罪萬世者當時何嘗無可書之<lb/>
　事大節一虧衆美俱失不可不戒也自昔名人才士<lb/>
　一失足於富貴之門唯見其是而不悟其非卒與之<lb/>
　俱辱而不自知亦不可不戒也<lb/>
汪澥開府　澥預王安石釋經之議又首傳其説愚按<lb/>
　浮溪愛澥者而首譽及此殆不辨是非矣<lb/>
滕康樞宻誌建炎三年宰相吕頥浩建幸武昌為趨陜<lb/>
<pb n="KR3a0064_WYG_066-13a"/>
　之計既還建康又建欲盡棄中原焚室廬徙居民於<lb/>
　東南公力持不可李成力求淮南吕頥浩欲從之公<lb/>
　命趣知徐州公扈太后奉神主至洪州劉光世不能<lb/>
　守金人渡江退保處州御史張延夀論之謫永州薨<lb/>
蒋猷閣學誌　猷宜興人政和宣和間直言人也謂今<lb/>
　羣臣無它能唯以善候伺人主承望大臣為向背者<lb/>
　謂之才又言内侍省不𨽻六祭又言三省吏官至四<lb/>
　品又言近倖建塔寺論趙良嗣獻平燕書為狂妄論<lb/>
<pb n="KR3a0064_WYG_066-13b"/>
　范之才謂滁水有鼎可出為狂妄論徐惕等進奉後<lb/>
　苑建炎三年避㓂明州卒於昌國縣蓬萊鄉葬鄞縣學<lb/>
　旁<lb/>
傅揖待制誌揖定北郊之議方建中靖國秋見時事更<lb/>
　張曰禍其始此乎首引去<lb/>
賈讜閣學誌張邦昌偽赦至揚州公適在焉師臣國視<lb/>
　莫敢𤼵公遽取書焚之北向長號<lb/>
待制張擴誌公字彦實嘗為中書舍人呉璘入覲乞用<lb/>
<pb n="KR3a0064_WYG_066-14a"/>
　團練承宣使恩為其子換文資公持不可劉光世疾<lb/>
　革援例乞免其家差役科敷又持不可<lb/>
曾衢州紆誌布第四子也為兩浙轉運矯制招盗孫誠<lb/>
　等隆祐皇后葬公為修舉議者欲稱園陵公曰此特<lb/>
　<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>宫耳朝廷用其言<lb/>
徽猷陳兖誌金陵失守陳興宗以金一篋委君已而興<lb/>
　宗䧟邉君展轉賊間寜舍己槖而保興宗之金訪其<lb/>
　子歸之<lb/>
<pb n="KR3a0064_WYG_066-14b"/>
中大夫陳彦恭誌蔡京之黨王相欲增鼓鑄君曰山澤<lb/>
　之利不可竭祖宗之額不可踰<lb/>
徐師仁當前徽宗修道史時充潤文官凡四人董晞淵<lb/>
　尤長釋氏書為章句流布四方愚毎謂異端之書皆<lb/>
　中國士人譔成此亦其一證也<lb/>
龍圖張根状公二十一登第四親在堂以大父母年髙<lb/>
　致其仕則恩及之遂以通直郎致仕年三十一是年<lb/>
　大父母恩及其祖妣以妻封及其母未㡬復以己得<lb/>
<pb n="KR3a0064_WYG_066-15a"/>
　之服為祖榮及卧山林久而朝廷落致仕起之晩復<lb/>
　以子之官官其叔父皆非故事特㫖從之其既起也<lb/>
　提舉常平田疇之墾桑柘之植溝防之修者以千萬<lb/>
　計嘗極論和買之弊以為本路嵗租百四十萬斛給<lb/>
　中都百三十萬而官度五十萬使嵗入如數猶缺四<lb/>
　十萬舊以鹽利三十萬緍和糴故雖凶嵗不乏自更<lb/>
　法以來州縣重取民耗米以給民既不堪其苛而和<lb/>
　買四十萬緍復以無所從出之錢給之又言祖宗立<lb/>
<pb n="KR3a0064_WYG_066-15b"/>
　國東南上供額六百萬斛賜𤼵運司本錢數百萬緍<lb/>
　使嵗廣糴以備非常隨補徐取此萬世良法也自希<lb/>
　恩者以為羡餘獻之故朝廷不足則下諸路補𤼵勢<lb/>
　必敷於民為無窮之害臣以為補𤼵不當復催盡以<lb/>
　鹽額還漕司糴本錢還𤼵運司為便遷轉運使會嵗<lb/>
　饑疫朝廷責補𤼵不已又促輸納紬絹之期追逺年<lb/>
　無名之鬻官田者大虧上供之數公厯陳利害奏罷<lb/>
　之且乞以封樁鹽盡給和買還之民徙兩浙又言東<lb/>
<pb n="KR3a0064_WYG_066-16a"/>
　南諸路闕乏之由除贍學宗室添置官兵及非泛抛<lb/>
　買外茶鹽錢盡入𣙜貨務耳若止分其半以予漕司<lb/>
　諸路當亦少寛又乞罷土木及人臣則節賜田産房<lb/>
　廊賜金帛賜帯疏奏大臣權倖皆怨又因親書奏花<lb/>
　綱事字誤遂坐以不恭之罪謫栁州卒張夀其子李<lb/>
　綱其婿愚按浮溪所撰諸賢誌状行事之可法未有<lb/>
　如公者也故録之詳如此<lb/>
　　浮溪之文明徹髙爽歐蘇之外邈焉寡儔艱難扈從<lb/>
<pb n="KR3a0064_WYG_066-16b"/>
　　之際敷陳指斥尤多痛快殆有烈丈夫之氣至其<lb/>
　　行責詞則痛詆李綱草麻制則力褒秦檜平居議<lb/>
　　論則鄙經學而尊詞章詞章陋習滅沒人才一至<lb/>
　　此甚不然公之成就豈止如今日所見而巳哉<lb/>
　<lb/>
　<lb/>
　<lb/>
　黄氏日抄卷六十六<lb/>
</p>
<p>
</p>
  </div>
</body>
</text>
</TEI>
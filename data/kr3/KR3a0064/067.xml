<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷六十七</head>
    <p>
<pb n="KR3a0064_WYG_067-1a"/>
欽定四庫全書<lb/>
　黄氏日抄卷六十七　　　　宋　黄震　撰<lb/>
　讀文集九<lb/>
　　范石湖文<lb/>
　　　詞賦雜詩<lb/>
館娃宫賦謂呉王未聞大道宜其志荒<lb/>
問天醫賦謂不敢以人勝天<lb/>
望海亭賦設客辭以誇之亂曰有是哉吾将觀焉<lb/>
<pb n="KR3a0064_WYG_067-1b"/>
桂林中秋賦感九得秋而九徙<lb/>
楚詞四首幽誓愍遊交難将歸<lb/>
古律詩河豚嘆百年三寸咽水陸富肴蔌一物不登俎<lb/>
　未負将軍腹<lb/>
荆公墓六言本意治功徙木何心黨禍揚塵報讎豈教<lb/>
　行刼作俑翻成不仁<lb/>
姑惡詩東坡云姑惡姑惡姑不惡妾命薄石湖謂此句<lb/>
　可以泣鬼為作後姑惡詩首云姑惡婦所云恐是婦<lb/>
<pb n="KR3a0064_WYG_067-2a"/>
　偏辭㫁曰姑不惡婦不死<lb/>
舟行驟雨云圓漪暈雨㸃濺滴走波面<lb/>
後催租行賣衣得錢都納却病骨雖寒聊免縳去年衣<lb/>
　盡到家口大女臨岐兩分首今年次女已行媒亦復<lb/>
　驅将換升斗室中更有第三女明年不怕催租苦<lb/>
石湖初為新安掾謂歙溪為浙江之源正可言江述黄<lb/>
　君謨州學記云瀕江地卑自徽至嚴二百灘以乳灘<lb/>
　為最險徽之黄山三十六峯以天都峯為最髙有温<lb/>
<pb n="KR3a0064_WYG_067-2b"/>
　泉在黄山之朱沙峯下<lb/>
次韻胡邦衡人窮名滿世天定客還家<lb/>
贈倪文舉朱門不炙釣竿手萬卷難供折腰具<lb/>
會散夜步詩貪看雪様滿街月不上籃輿步砌歸自注<lb/>
　云步砌吳語也<lb/>
第十三卷律詩使邊道中作云汴河自泗州以北皆涸<lb/>
　草木生之土人謂本朝駕回即開<lb/>
西瓜本燕北種石湖謂今河南皆種之<lb/>
<pb n="KR3a0064_WYG_067-3a"/>
黄河将決處伏流先出名漸水<lb/>
滑州為河淪在積水中<lb/>
韓魏公墳無恙<lb/>
曹操七十二疑塚詩聞説羣胡為封土世間隨事有知<lb/>
　音<lb/>
安肅軍北門外為出塞路十五里至白溝亦名巨馬本<lb/>
　朝與遼人分界處渡江即與太行俱北至燕猶未㫁<lb/>
涿北燕南之間有灰洞兩旁皆高岡<lb/>
<pb n="KR3a0064_WYG_067-3b"/>
蹲䲭巾館伴所裹<lb/>
燕宫宏侈過汴京亮所作也龍津橋以玉石為之<lb/>
第十四卷游弁山石林故居已廢矣<lb/>
餘詩皆浮湘入廣時所作題浯溪謂元結寓譏為非<lb/>
游愚溪注鈷鉧熨斗也潭形似之<lb/>
蠻茶出修江治頭風老酒畱數年南人珍之故以蠻茶<lb/>
　對老酒一南人以蚺蛇皮作腰鼓交趾以象革為兠<lb/>
　鍪又以蚺鼓對象鍪皆風土語也<lb/>
<pb n="KR3a0064_WYG_067-4a"/>
石湖帥廣之明年乙未年五十矣是年正月二十八日<lb/>
　自廣易蜀五月二十六至遂寧紀行詩百三十五首<lb/>
　嚴闗者桂之守險處至是出嶺矣鏵觜者在桂之興<lb/>
　安縣五里秦史祿疊石壇前銳如鏵迎海陽水分為<lb/>
　南北即湘灕二水南流為灕北流為湘言二水相合<lb/>
　離羅江者嶺北初程北流入湘江趨清湘縣全州界<lb/>
　也入零陵縣永州界也去零陵十里為湘口有滎水<lb/>
　來自道州營道縣湘水來自桂之海陽至此合為一<lb/>
<pb n="KR3a0064_WYG_067-4b"/>
　江按瀟水出九疑山至永興湘水合豈即營水耶湖<lb/>
　嶺之間湘水貫之凡水皆會之以瀟水合者曰瀟湘<lb/>
　以蒸水合者曰蒸湘以沅水合者曰沅湘浯溪在析<lb/>
　陽縣南五里自永州界入衡州過潭州為洞庭其南<lb/>
　曰青草湖是為重湖由是而至湖北之澧之江陵入<lb/>
　蜀江泝峽州道始艱有一百八盤有鑚天三里有蛇<lb/>
　倒退有麻線堆有胡孫愁有判命坡峽為蜀外第一<lb/>
　州湖北之極處由是入歸州為䕫路矣長石截入歸<lb/>
<pb n="KR3a0064_WYG_067-5a"/>
　州郭下三分之二水極險為人鮓甕至巴東為峽口<lb/>
　入巫山峽其盤渦之大者名濆淖其地刀耕火種斫<lb/>
　山木盡蹶候雨前一夕火之藉其灰以糞有物名笮<lb/>
　音作竹索渡水者自巫山還陸避黑石諸灘過鬼門<lb/>
　闗入瞿唐厯灔澦為䕫州萬州合州皆山也至遂寧<lb/>
　府始見平川遂寧則潼川路矣達成都淳熈四年丁<lb/>
　酉公出蜀<lb/>
将至公安詩云我馬虺隤我僕痡豈不懐歸畏簡書愚<lb/>
<pb n="KR3a0064_WYG_067-5b"/>
　前年上孫江隂大閱詩有云悠悠斾旌馬蕭蕭有同<lb/>
　官云詩無用經句者今石湖集中此類甚多豈近世<lb/>
　晩唐詩始不用經語耶<lb/>
蜀音難曉反以京洛音為虜語或是僣偽時以中國自<lb/>
　居也既又諱之改曰魯語<hi>見安福寺禮塔詩注</hi>
老宅即老人村也舊名獠澤石湖更今名<lb/>
索橋以繩架空<lb/>
萬州杏剔核方賣以核為杏仁<lb/>
<pb n="KR3a0064_WYG_067-6a"/>
狠石二字三見此册湘口夜泊詩云狠石蹲清漲土門<lb/>
　詩云狠石卧中路<hi>並十六卷</hi>離<graphic n="KR1374" url="https://raw.githubusercontent.com/kanripo/KR-Gaiji/master/images/KR1374.png" mimeType="image/png"/>行云殘山狠石雙虎鎻<hi>十九</hi>
　<hi>卷北秦太守金龍云地水涸致祭即壅都江永名溺水</hi>又後册二十卷瞿唐行<lb/>
　云鑿峽䟽川狠石破是石湖行川湘間皆以狠名石<lb/>
　愚按皇甫湜狠石銘謂秦皇發石驪山為墳礎有石<lb/>
　屹立人力莫施故老相傳遂以狠名此語雖不經而<lb/>
　狠石之名已有自來京口甘露寺亦有狠石乃傳為<lb/>
　三國孫劉事豈又展轉附會耶<lb/>
<pb n="KR3a0064_WYG_067-6b"/>
二十卷公出蜀時詩也江安近瀘州有張旗三灘言湍<lb/>
　急過之速也有渡瀘亭有韋臯紀功碑　瞿唐行注<lb/>
　云灔澦撒髮不可犯一夕水漲沒之名青草濟遂略<lb/>
　其頂而過　白鹽赤甲　峽口大山黄㠌黒石皆峽<lb/>
　中至險入峽西岸有聖泉舟人向之疾呼曰人渇也<lb/>
　泉即迸下一杯許復乾　黄魔灘下連人鮓甕　秭<lb/>
　歸縣治世傳宋玉宅旗亭題宋玉東家　巫山不止<lb/>
　十二峯其大者十二峯東西各一峯最奇　黄牛峽<lb/>
<pb n="KR3a0064_WYG_067-7a"/>
　廟為黄牛神之居門有石馬即歐公所夢者亦有虚<lb/>
　髙峯上有黄牛跡此山名假十二峯　扇子峽兩岸<lb/>
　山尤奇至荆渚回望山無一㸃矣　南樓在鄂州江<lb/>
　州庾樓後人以亮嘗刺江故假鄂之名　大孤山澎<lb/>
　浪磯皆在湖口　馬當伏即小說載神助王勃一席<lb/>
　清風處<lb/>
二十一卷還直玉堂與還吳所作<lb/>
太湖靈祐觀有垂絲檜　林屋洞左又二門曰雨𤾉谷<lb/>
<pb n="KR3a0064_WYG_067-7b"/>
　洞　毛公壇劉根也身生綠毛故云　銷夏灣吳王<lb/>
　避暑處華山寺在西山盡處多泉泓<lb/>
嘲蛟四十韻極工層層而起如昌黎詠雪詩<lb/>
二十二之二十六多帥鄞所作自鄞移金陵将行徧游<lb/>
　諸山至金陵而詩少其所游鍾山半山耳<lb/>
歸吳有上元節物三子二韻工緻<lb/>
釋氏謂常行為般舟<hi>行步之行</hi>
馬齒莧中付水銀雞頭芡也名水琉黄為對<lb/>
<pb n="KR3a0064_WYG_067-8a"/>
白髭行載四十四嵗出疆四十九使廣復使蜀又十年<lb/>
　垂雪毿毿作此<lb/>
所藏小峩眉靈壁石也煙江疊嶂太湖石也天柱峯英<lb/>
　石也皆歸休時閒玩<lb/>
甲辰除夜呤多及閒適之意請息齋屢有作則絶交之<lb/>
　語當有激也夜坐有感詩說賣卜<lb/>
丙午新正詩石湖年六十一矣有云人情舊雨非今雨<lb/>
　老境増年是減年口不兩匙休盡穀生能幾屐莫言<lb/>
<pb n="KR3a0064_WYG_067-8b"/>
　錢自此皆退閒消遣之作矣<lb/>
吳燈詩等閒三夕看消費一年忙<lb/>
初夏詩雪白荼䕷紅費相尚擕春色見薰風<lb/>
田圓雜興内槐樹云三公只得三株看閑客清隂滿北<lb/>
　忩雪下菘云朱門肉食無風味只作尋常菜把供<lb/>
　其閒居動息皆以牆外人物聲為節<lb/>
重陽後菊世情兒女無髙韻只看重陽二日花<lb/>
送炭龔養正煩君笑領婆歡喜<lb/>
<pb n="KR3a0064_WYG_067-9a"/>
靈岩雪浪長風三萬頃蒼煙古本二千秋<lb/>
圍田歎四首言大家之妨細民<lb/>
素羮詩新法儂家骨董羮<lb/>
元日立春併煩傳菜手同捧頌椒盤<lb/>
吳農忌五月甲申乙酉雨尤忌乙酉<hi>二十七卷梅雨注</hi>又忌立<lb/>
　秋雷<hi>二十九卷秋雷歎</hi>
臘月村田樂府十首冬舂行<hi>冬舂不炷</hi>燈市行祭竈詞口數<lb/>
　粥行爆竹行燒火盆行照田蚕詞分嵗詞賣癡獃詞<lb/>
<pb n="KR3a0064_WYG_067-9b"/>
　打灰堆詞　梧子能墮髮<hi>三十三卷霜後十二絶</hi>
虎丘石井在張又新東南水品第三久廢不知其處石<lb/>
　湖以大方井語壁老復之<lb/>
白玉樓步虚詞序甚工類韓文畫記<lb/>
愛雪歌棹夫披簔舞白鳯灘子挽繂拖素虬末句云須<lb/>
　臾未遽妨性命呼童盡捲風簾鈎<lb/>
龔養正元日六言流年五十踰二明日半百過三石湖<lb/>
　次韻嵗踰耳順俄七年去古稀只三<hi>龔五十三范六十七</hi>
<pb n="KR3a0064_WYG_067-10a"/>
　　　奏狀<lb/>
繳偽會齊仲㫁案為中書時所奏初乾道六年七月四<lb/>
　日指揮限三日毁印湖州齊仲以八月十七日有犯<lb/>
　斷以死罪謂在三日外也石湖謂七月七日降指揮<lb/>
　十一日方闗户部檢法案金部之與法案同一曹局<lb/>
　頃步之間八日方能闗行而況傳至外州合更審會<lb/>
　湖州出榜的日仍豁限三日勑限外照本人所犯日<lb/>
　子然後處斷愚謂此仁人之舉也記之<lb/>
<pb n="KR3a0064_WYG_067-10b"/>
主管殿前司公事王友直奏男娶左翼軍統制趙渥女<lb/>
　以渥分戍泉南免避親嫌石湖謂如渥比者始可權<lb/>
　免爾劉錡之於劉汜不避子姪之嫌吳璘之於姚仲<lb/>
　不避姻家之嫌皆至敗事盖兵家利害動闗生殺非<lb/>
　若州縣官止於舉劾而已令諸軍不得因今來指揮<lb/>
　輒容合避親充将佐<lb/>
節使知宗士銖乞照嗣王例全支米麥等恩數石湖奏<lb/>
　立愛惟親固聖人之用心法行自近始亦聖治之先<lb/>
<pb n="KR3a0064_WYG_067-11a"/>
　務貴近無尺寸者相習如此異時勲臣戰士若復越<lb/>
　制請求則如之何而拒之<lb/>
論宋貺召命貺盖秦檜親昵者<hi>以上皆中書所奏</hi>
廣西無酒税商舶所入祖宗撥諸路錢物助之湖北軍<lb/>
　衣絹四萬二千匹湖南絁一萬五千匹綿一萬兩廣<lb/>
　東米一萬二千石提鹽司鹽一千五百萬斤韶州岑<lb/>
　水場銅五十二萬斤付本路鑄錢一十五萬貫總計<lb/>
　一百一十餘萬貫並充廣西支遣建炎兵興諸路不<lb/>
<pb n="KR3a0064_WYG_067-11b"/>
　復撥到所籍者官賣鹽耳廣西漕司嵗發鄂州大軍<lb/>
　經略司買為靖州共二十一萬貫嵗撥諸經費及諸<lb/>
　司循例支遣共五十二萬二千八百貫通計七十三<lb/>
　萬一百貫均撥鹽數諸州出賣除收息充嵗計外又<lb/>
　别支鹽附賣以六分為大軍買馬及靖州嵗計四分<lb/>
　助諸州又計一十九萬四千一百貫有畸紹興八年<lb/>
　六月改官賣鹽行客鈔利歸鹽司分𨽻起發時漕臣<lb/>
　髙繹止具舊來經費已失四分所管十九萬四千一<lb/>
<pb n="KR3a0064_WYG_067-12a"/>
　百餘貫之利又便擬鈔法必及嵗額以太半不可指<lb/>
　凖之錢為一路嵗計以致諸州困乏軍無贍養後因<lb/>
　鈔鹽不行乾道四年六月四日復令官賣遇東鹽廢<lb/>
　弛以不得過西路為説乾道七年六月二十八日復<lb/>
　通行客鈔石湖入蜀值宜州對境南丹州莫延葚入<lb/>
　省地作過謂皆因邕宜融邊郡無錢糧軍政廢弛所<lb/>
　致力請於朝以復行官賣鹽為第一事繼又條四事<lb/>
　一乞招填諸州將兵二乞以前提刑滕㢗效用軍發<lb/>
<pb n="KR3a0064_WYG_067-12b"/>
　赴行在逃亡者招充本路效用小弱者㫁給據自便<lb/>
　三以廣西人少一保動隔山川改户長法止以三十<lb/>
　户為一料四以簿尉規避上司别差無藉者攝之乞<lb/>
　禁止又劾宜州兵官不之任及冒極逐賞又轄鈐將<lb/>
　副老者與祠乞改四月十五科舉為三月十五以免<lb/>
　冒暑乞以銓試三場分日<hi>凡皆帥廣時奏</hi>
奏西蜀酒課重上為出上供錢四十七萬對減折估成<lb/>
　州東柯鎮太平監之間去邊境三十里有銀坑恐啟<lb/>
<pb n="KR3a0064_WYG_067-13a"/>
　戎心棧塞之論安撫司不當辟城寨官事屬制司凡<lb/>
　皆帥蜀時奏也<lb/>
薦知繁昌縣鮑信叔詣州抱酒税額而減酤價罷市征<lb/>
　商旅悦集縣計以充補解前官欠三年減饒民户猶<lb/>
　有餘積愚謂以信叔為能吏則可耳後不可繼必有<lb/>
　受其弊者然楊萬里尤袤皆薦之<lb/>
知處州上殿陳日力國力人力之説謂稽古禮文之事<lb/>
　太繁承平虚費之習未盡又陳錄問事謂法云人吏<lb/>
<pb n="KR3a0064_WYG_067-13b"/>
　依句宣讀無得隱漏令囚自通情以合其欵詳此法<lb/>
　意不止讀成案而已今離絶其文嘈噆其語造次而<lb/>
　畢欲委長吏㸃無干碍吏人先附囚口責狀覆案無<lb/>
　差然後亦㸃無千碍吏人依句宣讀又陳閱軍事按<lb/>
　令惟郡守兵官得破不堪披帶人當直其餘専用廂<lb/>
　軍今憚肄習而戀司局降就廂軍或徑降剰貪是簡<lb/>
　閱未精也舊制營房損漏兵官不得替移霖雨經時<lb/>
　有司先葺營寨今有營無屋雜處閭井是營伍未立<lb/>
<pb n="KR3a0064_WYG_067-14a"/>
　也<lb/>
召對劄乞招閱弓手其後為右史又直前奏之<lb/>
論不舉子凖紹興八年指揮貧乏姙娠支常平米四斗<lb/>
　十五年改支一石又令殺子之家父母鄰保收生人<lb/>
　皆徒罪先是蘇軾知宻州盤量寛剰得數百石専儲<lb/>
　以養棄兒<lb/>
乞議減浙東丁錢<lb/>
松陽縣創義役囑交代樓璩行之餘五縣其後上殿取<lb/>
<pb n="KR3a0064_WYG_067-14b"/>
　湖沂繕寫規約頒之天下後又以此義舉乞免處州<lb/>
　丁鹽絹<lb/>
乞除歸明歸正字以示一家<lb/>
乞避兄成象立班照慶厯八年李端懿復防禦使與弟<lb/>
　沂州防禦使端願同班端願乞下之例從之又元豐<lb/>
　六年亦有兄任起居郎弟中書舍人班兄之下<hi>成象工部</hi>
　<hi>石湖禮部</hi>
論重征莫甚於沿江如蘄之江口池之鴈汊號大小法<lb/>
<pb n="KR3a0064_WYG_067-15a"/>
　場上而至荆峽往往有是名虚舟往來為力勝本無<lb/>
　奇貨而妄呼名件為虚喝宜征百金先抛千金之數<lb/>
　為花數客費日多則物日湧錢日輕乞禁沿江置場<lb/>
　繁併并州縣於支港小路私置處省之<lb/>
内殿論奏讞嚴限剋期報應論凖令給因之物許支錢<lb/>
　凖格在禁之囚許支米錢許於賍罰等支米無名色<lb/>
　乞令運司下州縣苗米截撥闕米則合支錢收糴<lb/>
應詔編進勤政故實首一條謂乾之所以為天者自强<lb/>
<pb n="KR3a0064_WYG_067-15b"/>
　不息而已愚按本文自强不息乃主人事言之非乾<lb/>
　也法乾者也<lb/>
内殿論左右史<hi>郎左舍人右</hi>侍立典故唐制凡御殿二史立<lb/>
　左右紫宸閣臨軒即立螭頭皆得宻聞王言國朝淳<lb/>
　化二年始置直崇政殿慶厯二年歐陽修同修起居<lb/>
　注移立御前曰起居注非殿中秪候人不當立座後<lb/>
　隆興元年胡銓乞復侍立故事御史臺會到經筵例<lb/>
　宰執臺諌奏事權立朶殿臣僚奏事時立御座前閤<lb/>
<pb n="KR3a0064_WYG_067-16a"/>
　門契勘垂拱殿常朝自來二史無侍立指揮今請比<lb/>
　附後殿輪立㫖從之餘依舊<lb/>
承平絹價不滿一貫而二貫滿疋定賍罪寛之也其後<lb/>
　兵興物貴紹興三年詔疋凖三貫石湖以時價已至<lb/>
　六七千合更量増一貫和買取民財隨時増價定民<lb/>
　罪則減之聖政所大不忍也<lb/>
論銅錢入北乞聚茶㩁場専以見錢出賣而輕其價則<lb/>
　錢之在北者必來以管仲藏石壁來天下貨財為証<lb/>
<pb n="KR3a0064_WYG_067-16b"/>
　又論蕃貨皆非吾中國不可無之物而誘吾泉寶以<lb/>
　去欲權住明州蕃舶及北使回又奏四明温陵商舶<lb/>
　糴買出東麻豆彼減價而須見錢錢過界者不勝計<lb/>
使回奏諜者詭姓遁跡冒九死而圖萬全索隱察㣲問<lb/>
　一二而知十百此非妄男子所能非其人不可汎遣<lb/>
　用晉遣人覘宋事<lb/>
内殿論獻説迎合布衣補官之弊<lb/>
論知人不知其人而使之不集事則均受不才之名各<lb/>
<pb n="KR3a0064_WYG_067-17a"/>
　以其長易地使之皆以才稱<lb/>
将帥為其下告賍乞此外一切原之<lb/>
賑濟須分就逺鄉<lb/>
論修史須立程限<lb/>
奏交州進奉政和五年指揮經過州軍更不復禮紹興<lb/>
　二十六年施鉅帥廣報謁移庖遂為例至是絶之<lb/>
論馬政四弊邕州買馬大弊二蠻人先驅一二百瘦病<lb/>
　者為馬様邀以買此而後大隊至暨至亦雜以半買<lb/>
<pb n="KR3a0064_WYG_067-17b"/>
　馬司典吏與招馬人嵗久為弊一也横山寨無草場<lb/>
　支錢悉為官吏乾沒不以時得草二也沿路損馬大<lb/>
　弊二所至無橋道涉水貪程一也州縣不與草料但<lb/>
　計囑押人而去二也買之弊乞擇官損之弊乞馬病<lb/>
　隨寓留醫又奏静江府興安縣客旅私販水銀入建<lb/>
　陽邵武賣異色錦私涉宜用蠻界至邕州溪洞邀蠻<lb/>
　人教止易銀而以私錦售易之<hi>官價錦當銀三十五兩私錦只十五兩</hi>
　致官錦無用獨一色銀易馬不足且誘省地民負荷<lb/>
<pb n="KR3a0064_WYG_067-18a"/>
　而縛賣之或夾帶姦細乞禁約於建陽邵武出錦之<lb/>
　源淳熈元年指揮戰馬買四尺四寸以上石湖乞四<lb/>
　尺三寸以上帶分亦選貴盖自紹興六年指揮買四<lb/>
　尺二寸以上也廣中元無戰馬羅殿自杞諸蠻以錦<lb/>
　綵博之大理大理即南詔也諸蠻驅至横山場互市<lb/>
　每低一寸減銀十兩如四尺四寸者銀四十一兩三<lb/>
　寸即三十一兩自横山至邕州七程至經略司又十<lb/>
　八程其道自邕賓象静江出湖南紹興十年三月指<lb/>
<pb n="KR3a0064_WYG_067-18b"/>
　揮經由州縣於經制錢立料應副湖南自全州至行<lb/>
　在並遵依而廣西科税户税户陪些小錢物折與管<lb/>
　押兵校而馬斃於饑渇矣石湖奏乞一體行又買馬<lb/>
　久弊銀則雜銅名四六銀鹽則減斤百得七十皆為<lb/>
　邊吏乾沒石湖以乾道九年到任措置銀不夾帶鹽<lb/>
　足斤兩又印給支買慿由每量到馬疋即批上尺寸<lb/>
　斤兩蠻人感悦得馬最多出嶺又奏乞常切檢察凖<lb/>
　格買馬不及千五百疋展磨勘一年多二百疋減磨<lb/>
<pb n="KR3a0064_WYG_067-19a"/>
　勘千疋轉官淳熈六年多千二百五疋<lb/>
廣西管州二十五四在海之南二十一在海之北在海<lb/>
　北者外邊諸蠻内雜洞猺而邕宜為最要害邕州管<lb/>
　東南第十三一将五千一百人淳熈初僅存七百七<lb/>
　十餘人宜州管第十二副将淳熈初存五百三十餘<lb/>
　人又多差押馬催綱接送雜役在營者皆老病與無<lb/>
　兵同邕州馬元額一千六百疋至是亦僅二十七疋<lb/>
　而已石湖申乞復行官賣鹽以其事力招填邕州買<lb/>
<pb n="KR3a0064_WYG_067-19b"/>
　馬銀鹽繒錦數十百萬皆在横山庫無城䕶藏無兵<lb/>
　鎮壓乞将邕州守臣常擇折衝禦侮之材經司駐静<lb/>
　江是時見兵亦不滿二千人石湖蒐强壯一千人并<lb/>
　駐泊下揀百八十四人與摧鋒軍本司効用軍結隊<lb/>
　上教旬兩披□盖自何佾為帥隆興間申㨂得五百<lb/>
　人教閱今方再教之使郡将常以此存心太祖養兵<lb/>
　之法何至反成蠧國哉近世見在軍不蒐而反添刺<lb/>
　孱弱以益其蠧可怪也石湖練兵之外又團結猺人<lb/>
<pb n="KR3a0064_WYG_067-20a"/>
　作三節措置先結邊洞省民授器教陣次諭稍近猺<lb/>
　人團結立誓然後許通博易最後又遣勇敢以近猺<lb/>
　為鄉導深入不賓處如前諭之他日逺猺有犯須先<lb/>
　破近猺近徭有犯先及邊團則官兵固已至矣是年<lb/>
　静江管下溪洞猺人結成五十五團置桑江寨以統<lb/>
　屬之其義寧臨桂古縣一帶深山團結不盡者二十<lb/>
　四聚落亦緣此不敢犯邊又置博易兩場以防其窮<lb/>
　迫山之北置義寧縣西山之南置瀯溪隘下皆具圖<lb/>
<pb n="KR3a0064_WYG_067-20b"/>
　册奏聞摧鋒軍本東路駐劄分二百人於西路静江<lb/>
　東路尚二千六百人又欲抽回静江者石湖屢申不<lb/>
　發謂固西路所以固東路也東路管十四州軍駐韶<lb/>
　州非邊面故云<lb/>
昭賀二州旱既賑之又乞減四等以下户田租之半<lb/>
官賣鹽既行闗防三事一慮漕司撥與諸郡抑配二慮<lb/>
　取贏檯價民食貴鹽三慮倉吏減斤多裝籠葉<lb/>
自廣易蜀申八劄而後行皆在任措置軍民馬政實事<lb/>
<pb n="KR3a0064_WYG_067-21a"/>
　俾後來者接續<lb/>
五十一卷以後皆帥蜀時奏劄一初邛部川首領䝉備<lb/>
　歿弟崖韈繼蠻俗襲兄者妻其嫂䝉備妻嗚呼殿悦<lb/>
　其㓜弟部義而歸烏䝉部義從之結鳥䝉兩抺又旁<lb/>
　近蠻謀取崖襪而代之相攻未決乾道九年春冬吐<lb/>
　蕃青羌兩冦黎州崖襪部義皆常助我有功至是荆<lb/>
　南府探聞其略謂賞不均而邛部擾乞賞部義石湖<lb/>
　得其實申嚴斥堠而已具言蜀西皆與諸蕃接為唐<lb/>
<pb n="KR3a0064_WYG_067-21b"/>
　邊害本朝經撫之且吐蕃南詔瓜分西南無警二百<lb/>
　餘年嵗嵗備弛近嵗忽有雅州碉門之冦乾道吐蕃<lb/>
　復冦黎州遂併嘉雅威茂四州永康石泉二軍凡七<lb/>
　郡一體措置教将兵修堡寨并講明寨户土丁團結<lb/>
　各自為戰以省戍役乞給度牒五百道濟其用又旌<lb/>
　黎州死事者五人推官黎商老巡檢王勝監税杜立<lb/>
　指使崔俊楊滌并乞除放黎州欠負其説曰乾道冦<lb/>
　入致欠錢引一萬五百四十道而總領司置獄雅州<lb/>
<pb n="KR3a0064_WYG_067-22a"/>
　抑吏均陪錢引萬餘必非出自吏胥之家掊領居民<lb/>
　漁奪商賈何所不至民困誅求反思有冦之嵗無此<lb/>
　追擾望聖慈計其大者指此錢引下總司特免催理<lb/>
　又以鳯州迫大散闗乞下興元都統補其軍以階成<lb/>
　西和鳯四州闗外為北界首乞從諸司共選辟守臣<lb/>
　凡其措畫西蜀邊防大略如此蜀自失陜竭其力養<lb/>
　闗外軍而折估最病民折佑者蜀酒課名也公契勘<lb/>
　成都一郡元額四萬八千四百八十貫見收四十萬<lb/>
<pb n="KR3a0064_WYG_067-22b"/>
　八千六百四十貫縣額十五萬六千四百四十貫見<lb/>
　收三十九萬二百七十貫遂并覈實四路共六十二<lb/>
　州内十三州元無折估五州不申敗缺餘四十四州<lb/>
　各有重額共奏減四十七萬二千五百四十三道錢<lb/>
　引計十分内減八釐三毫有奇以總領司經費外事<lb/>
　故僧道度牒截撥對減奏凡三四上其要有曰去四<lb/>
　川數十年之害培其本根徐用其力國家長計也又<lb/>
　曰逺方州縣吏為入朝廷根本憂者幾人折估不辨<lb/>
<pb n="KR3a0064_WYG_067-23a"/>
　上司恠怒百方貼補上場陛下赤子而不恤後日意<lb/>
　外之患其間貪墨又或並緣此所以實聞於朝廷者<lb/>
　寡也又曰出納之司徒見枝葉粗存不知本根将撥<lb/>
　又曰望陛下㫁自宸衷與帷幄大臣決之不須更付<lb/>
　有司彼有司者但知出納之吝安知根本之憂及得<lb/>
　㫖蠲放又奏舊以増額補敗闕有司以増數為不係<lb/>
　帳錢而敗闕不問有司今後不得掠取係帳錢已而<lb/>
　四路州縣節次申七月十五日以後百姓各啟建感<lb/>
<pb n="KR3a0064_WYG_067-23b"/>
　恩祝聖道場五日或七日乞照前仁宗免𣙜河北鹽<lb/>
　故事宣付史館時淳熈三年也公之拳拳根本者如<lb/>
　此<lb/>
　　　劄子<lb/>
薦樊漢廣除知雅州謝迓吏而挂冠官已至朝請郎咫<lb/>
　尺奏薦而不問時年五十六孫松夀告老年六十六<lb/>
開外階成西和鳯四州嵗苦和糴而鳯州在魚開前百<lb/>
　九十里係嘉陵江源灘石水澁階成西和去江愈逺<lb/>
<pb n="KR3a0064_WYG_067-24a"/>
　無由漕運和糴莫免公契勘川秦軍糧減到利閬興<lb/>
　州大興軍等處官糴買瀘叙客米多支錢并利州酒<lb/>
　息共百萬以増添四州及金洋州興元府糴本使官<lb/>
　自糴買通利路諸州並不科糴<lb/>
奏闗外四州災傷准令安撫司體量措置轉運司檢放<lb/>
　展閣常平司糶給借貸提刑司覺察妄濫<lb/>
茶馬司嵗起川秦兩司馬百五十一綱差成都潼川利<lb/>
　路兵三千六百餘人管押馬斃大半逃亡不返又於<lb/>
<pb n="KR3a0064_WYG_067-24b"/>
　内解雇夫錢一半毎名二十八道尅衆兵月糧充之<lb/>
　公申乞掯約蠲免先是以宣撫司權重罷之復制置<lb/>
　司而闗外都統不開報事宜公申審<lb/>
乞提刑依限決獄檢凖乾道令限五月下旬起離雖未<lb/>
　被㫖亦行<lb/>
興元洋州等處建炎依陜西法抽結義士在闗外四州<lb/>
　則名忠勇軍與免科率大散闗之戰能為官軍先鋒<lb/>
　後因差役規法浸壊乾道三年虞雍公宣撫得㫖増<lb/>
<pb n="KR3a0064_WYG_067-25a"/>
　結梁洋一帶計二萬六千餘人立為専法大要一語<lb/>
　非因調發不許差使盖朝廷無毫釐養兵之費而實<lb/>
　寓正軍數萬於民間所當愛䕶至是都統郭鈞議差<lb/>
　守闗隘公以雍公専法争之<lb/>
四川城寨兵官八十六闕舊制司差辟公至是申明且<lb/>
　乞所給付身勿付幹事人並從吏部皮筒逓付<lb/>
黎州青羌失互市冦邊公乞未可許且謂蠻夷最畏西<lb/>
　兵號喫人肉乞増西兵盖黎州蜀門户也白水寨將<lb/>
<pb n="KR3a0064_WYG_067-25b"/>
　王文才叛歸羌公募致斬之<lb/>
紹興二十七年指揮罷衙兵司提轄官公至是再凖指<lb/>
　揮<lb/>
論邦本劄子得民有道仁之而已省繇役薄賦歛蠲其<lb/>
　疾苦而便安之使民力有餘而其心油然知后徳之<lb/>
　撫我則雖天不能使之變而況蠻夷盜賊水旱之作<lb/>
　安能搖其本而輕動哉迺者西蜀酒估之患捐錢五<lb/>
　十萬代之償令一下驩呼祝聖者沸天隱地闗外和<lb/>
<pb n="KR3a0064_WYG_067-26a"/>
　糴之困免糴令下邊氓或至感涕於是知民之易徳<lb/>
　有如此者更願益加聖心深詔内外執事凡民疾苦<lb/>
　悉以上聞茍可惠利勿率故常使光天之下至於海<lb/>
　隅蒼生㒺不被堯舜之澤則衆心成城天下可運諸<lb/>
　掌矣<lb/>
論支錢劄子内郡拖欠因循弗償邊守望輕莫能理索<lb/>
　擁其空城坐受艱窘羣蠻習見意輕中國如眉州旱<lb/>
　叙州米萬石止與百石五十石或全不應副乞責四<lb/>
<pb n="KR3a0064_WYG_067-26b"/>
　路漕臣參酌别立中制<lb/>
論兵貧軍中貿遷不無搔擾將兵幹當亦廢教習<lb/>
論吏廩俸給不以時得當専責之漕司不應廩稍息絶<lb/>
　坐視不顧<hi>並蜀事</hi>論朝市儀注一乞令編攔人寛出班<lb/>
　路使縉紳次序安行此朝廷之儀二乞俟屬車禁衛<lb/>
　盡絶方許民庶通行此扈從之儀三乞有當避道分<lb/>
　道歛馬側立之類一如儀制此街道之儀<hi>以下還朝奏事</hi>
論二廣獄事憲司吏指摘片言以控抳邀求不滿所欲<lb/>
<pb n="KR3a0064_WYG_067-27a"/>
　則追逮送勘故酷吏寧殺囚於獄以免後灾深慮有<lb/>
　數十年無詳覆事至憲司者豈真無死囚哉<lb/>
貢院添卷首長條背印<lb/>
知明州奏事皇子魏王鎮明七年而公承之奏倚閣諸<lb/>
　司錢十五萬貫住罷不合幇錢米十之二三罷供進<lb/>
　局還行舖錢此於救弊為有大造又奏減免舶船抽<lb/>
　解又奏將舶船客貨抄數估直若干候回舶亦將博<lb/>
　買中國貨物估直與來貨價同方令登舟使别無餘<lb/>
<pb n="KR3a0064_WYG_067-27b"/>
　力可換銅錢以絶舊來輕舠載錢潜行數程以俟大<lb/>
　舟洩錢莫道之弊愚恐徒擾而無補如不科其抽解<lb/>
　竟禁其貿易足矣又奏揀汰水軍立每年條制又奏<lb/>
　配軍分送屯駐軍暨歸朝進海界圖本諸盜發各責<lb/>
　地分官員及將海船五千八百八十七隻結申遇獲<lb/>
　賊根治同甲愚恐巡尉非弭海盜之官海船不能止<lb/>
　他船為盜滄溟浩𣺌責人以所難能或未可耳又乞<lb/>
　截上供錢萬貫糴米定海縣倉以給出海兵船口食<lb/>
<pb n="KR3a0064_WYG_067-28a"/>
　此恐官司未必可行乞配軍役滿十年不逃亡而本<lb/>
　州此恐人情不能遵守殆紙上語也<lb/>
謂原道論一出則儒術益明二氏不廢此殆公佛學中<lb/>
　自有所見然史越王亦學佛者嘗以此諌夀皇何石<lb/>
　湖之異耶<lb/>
奏住催江東軍器免催殘税借廣惠倉陳米以備賑糶<lb/>
　此皆公自鄞移建康遇淳熈庚子嵗歉後初政也又<lb/>
　奏沿江全藉上游江西湖北客米兩得㫖税場不得<lb/>
<pb n="KR3a0064_WYG_067-28b"/>
　邀欄乞申嚴行下<lb/>
鈆山膽水洪水後盡涸<lb/>
公時帥江東當淳熈辛丑仍歉乞借朝廷見樁建康等<lb/>
　處米三十萬石穀二十萬石不候檢到損數通融兊<lb/>
　便恐冬深民流救之無及也又謂廣濟倉等陳米儲<lb/>
　之不過為塵土散之可以易民命沿江渡口流民過<lb/>
　淮處如建康之靖安東陽下蜀大城<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>馬家等渡太<lb/>
　平州采石大信荻港三山上灣等處池州銅陵東流<lb/>
<pb n="KR3a0064_WYG_067-29a"/>
　池口等渡皆差官給糧津發其回不願回者存養之<lb/>
　近渡路口如建康界湖熟金陵鎮路口桐井四處復<lb/>
　為之邀接津遣其自兩浙來者多自饒州石門取路<lb/>
　亦置場給論其還勸分賞格減半細數<hi>用淳熈元年三月二十四</hi>
　<hi>日指揮</hi>被荒殘税申乞蠲閣流移歸業收贖不候生滿<lb/>
　行李牛畜並與收免渡錢凡荒政之大略具是一一<lb/>
　皆可法者顧恐近世無復乾淳可貸之粟雖有力莫<lb/>
　施耳<lb/>
<pb n="KR3a0064_WYG_067-29b"/>
委自兩字今官文書當語或謂自字當寫名今石湖荒<lb/>
　政貼黄有委自守令一語然則自字作從字解也<lb/>
趂熟字浙人鄉談今再奏荒政亦有此字盖謂荒處之<lb/>
　人於熟處趂求也<lb/>
應詔三劄一刑獄舊制飜異不問次數今限五勘文具<lb/>
　而已准令州縣禁囚而監司今具情節及候指揮者<lb/>
　不得承受仍不得於未勘結之先改送他郡<hi>獲囚不得過百</hi>
　<hi>里見同照</hi>
<pb n="KR3a0064_WYG_067-30a"/>
大軍倉轉船倉舊皆屬總所淳熈九年七月九日奉㫖<lb/>
　應有朝廷米斛總司不許干預時公任建康盤量大<lb/>
　軍倉欠八萬六千餘斛奏以創倉已三十六年支過<lb/>
　無慮二千餘萬斛不曽除豁亦不到底縱有情弊恐<lb/>
　非合出於目即合千人<lb/>
延和奏事大欲未濟風俗偷安甚者遂稱行在為都下<lb/>
　浙右為畿甸中原為北地歸正遺民為邊人<lb/>
専募屯田兵<lb/>
<pb n="KR3a0064_WYG_067-30b"/>
曹操作沙城孫權作疑城唐楊朝晟築水波三城三旬<lb/>
　而畢裴行儉築碎葉城亦五旬而畢務神速也<lb/>
謝賜御書謂古人書法字中有筆筆中無鋒乃為極致<lb/>
　所謂錐畫沙屋漏雨之法盖自鍾王之後未有得其<lb/>
　全者惟我髙考獨傳此妙而陛下親授家學曲盡聖<lb/>
　能意象自然筆跡俱泯而萬鈞之筆潜寓其間譬猶<lb/>
　宇宙闔闢不見斧鑿之痕雲霞卷舒殊非繪畫之力<lb/>
　此非聖性天髙學力海富道腴徳輝被於心畫則何<lb/>
<pb n="KR3a0064_WYG_067-31a"/>
　以深造自得集其大成全美如此臣又嘗論李唐名<lb/>
　家猶得楷法本朝作者但工行書如米芾所作飄逸<lb/>
　超妙可喜可愕責以楷法殆無一字此事寂寥久矣<lb/>
夀櫟堂取散材獲夀之義光宗在東宫時與之書扁<lb/>
　　　外制<lb/>
從官用偶句餘多散文偶句亦不雕斵如宫室花囿無<lb/>
　所益朕雖是敦樸之先巧技工匠精其能爾尚禆總<lb/>
　核之治　如閒暇而明政刑會通而行典禮　大臣<lb/>
<pb n="KR3a0064_WYG_067-31b"/>
　慮四方<hi>對</hi>皇極錫五福　五禮教萬民之中三嵗計<lb/>
　郡吏之治　夙夜浚明入則宣其三徳文武是憲出<lb/>
　則柔此萬邦<hi>沈介師潭</hi>疏傅之歸鄉里雖祖道於都門子<lb/>
　牟之在江湖諒存心於魏闕<hi>黄中宫祠</hi>問錢穀出入之幾<lb/>
　能析秋毫報簿書期會之間殆窮日力<hi>曽懐户書</hi>事親盡<lb/>
　道孝固可以移忠體國忘私恩或不能掩義<hi>葉衡起復</hi>太<lb/>
　子正而天下定方妙簡於宫僚有進徳而朝廷尊喜<lb/>
　來趨於驛召<hi>陳良翰詹事</hi>建太子而尊宗廟<hi>對</hi>鄉儒術而<lb/>
<pb n="KR3a0064_WYG_067-32a"/>
　招賢良<hi>王十朋詹事</hi>仗漢使之節旄有安社稷利國家之<lb/>
　志得月氐之要領乃履山川犯霜露而歸<hi>趙雄使回</hi>示樸<lb/>
　以先天下朕靡煩侈服之共首善之自京師爾其賛<lb/>
　重暉之徳<hi>沈夏工侍兼京少尹</hi>五材並用誰能去兵<hi>對</hi>六卿分<lb/>
　職各率其屬　天申命以用休<hi>對</hi>臣歸美而報上<lb/>
　祗承於帝方圖百志之咸熈清問下民惟恐一夫之<lb/>
　失所　聖主獨觀於萬化<hi>對</hi>㣲臣莫望於清光　夙<lb/>
　夜浚明有家<hi>對</hi>左右祗事厥辟<lb/>
<pb n="KR3a0064_WYG_067-32b"/>
　　　表<lb/>
北使回除中書舍人謝表使四方不辱君命既莫効於<lb/>
　捐軀俾萬姓咸大王言復何資於潤色　自中書帥<lb/>
　廣紫㣲鳯閣曽莫代於堯言桂海水天但欲窮於禹<lb/>
　迹　帥蜀去國八千里憾青天蜀道之難提封六十<lb/>
　州豈白面書生之事　帥蜀即真俎豆則嘗聞之何<lb/>
　以折衝於疆場期月而已可也豈宜久假於事權<lb/>
　不泄邇不忘逺均萬里於户庭在知人在安民掲九<lb/>
<pb n="KR3a0064_WYG_067-33a"/>
　霄之日月<lb/>
賀髙宗天申節上天申命用休<hi>對</hi>大徳必得其夀呼神<lb/>
　山之萬嵗夢逺鈞天開夀域於八荒驩同率土　賀孝<lb/>
　宗會慶節四七際而火為主親協帝以重華五百年<lb/>
　而王者興儼恭已以南面　謝瞻爾庭而有待人謂<lb/>
　何功以公服而衣租臣猶知懼　貪天之功以為已<lb/>
　力固何異竊財之譏如川之至以莫不増尚能歌歸<lb/>
　美之報　郊祀美盛多而告神明<hi>對</hi>觀會通而行典<lb/>
<pb n="KR3a0064_WYG_067-33b"/>
　禮　太上皇三十六年之在宥與物為春萬八千嵗之<lb/>
　升恒自今以始　為天子父尊之至宻藏廣運之聖神<lb/>
　在太極先不為髙坐閱無疆之厯服　夀皇保國家如<lb/>
　金甌治定中興之後輕天下如敝屣神凝太極之先<lb/>
　致二十七年之太平功已成而與子綏萬有千嵗之<lb/>
　眉夀福方永於後天　蕩蕩民無能名曷詠歌於太極<lb/>
　蒼蒼天其正色惟想像於層霄　加光堯尊號賀夀皇<lb/>
　重堯帝之華稽古亦咨而命禹以王季為父無憂允<lb/>
<pb n="KR3a0064_WYG_067-34a"/>
　賴於繼文　光宗重明節兊報矩以司秋<hi>對</hi>離重明而<lb/>
　麗正本乎天本乎地咸歸覆幬之中得其夀得其名<lb/>
　方啟熾昌之運　謝轉官繼明而照四方仰重光於日<lb/>
　月勞賜而加一級覃大賚於江湖　舜帝重華授受光<lb/>
　於三聖周邦大賚寵綏徧於四方　改元春秋謂一以<lb/>
　為元日月重明而麗正　雜對受祉施於孫子<hi>對</hi>立愛<lb/>
　始於家邦　睦族以和萬邦<hi>對</hi>明倫而察庶物　誕皇孫<lb/>
　賀皇太后王假有家克開厥後孫又生子俾熾而<lb/>
<pb n="KR3a0064_WYG_067-34b"/>
　昌<lb/>
　　　館職䇿<lb/>
議兵莫若留營屯盖度支月給諸軍居十之九三嵗大<lb/>
　禮犒軍居十之八一有軍興大費突出雖積金齊於<lb/>
　箕斗發粟浩如江河終亦屈竭宜留營屯以更戍轉<lb/>
　輸之費供鋤耰墾鑿之須漸開屯田以時閱習　又<lb/>
　謂漢髙帝一天下者也家室狼狽而不顧越句踐復<lb/>
　讎者也非報吳之事則不言東晉保境土者也稽古<lb/>
<pb n="KR3a0064_WYG_067-35a"/>
　禮文之事畢興而北嚮争天下之事不問焉今終日<lb/>
　所從事者保境土之規模而已又兼欲為越王漢帝<lb/>
　之所為宜其財散力分坐糜嵗月云云<hi>末議文氣極好</hi>
　　　應詔<lb/>
京局應詔言弊謂通國之弊蔽以一言曰文具<hi>後列十事</hi>
論廣西鹽法<hi>奏狀中已抄見前</hi>
應詔上皇帝書<hi>光宗即位</hi>户部督州郡不問額之虚實州郡<lb/>
　督縣道不問力之有無縣道無所分責凡可鑿空掠<lb/>
<pb n="KR3a0064_WYG_067-35b"/>
　剰賊民而害農無所不用偶有所増永不可減其他<lb/>
　巧作名色核其支用皆非入已亦不得而盡禁此非<lb/>
　超覽九天之上作新一王之法曠然大變其制未見<lb/>
　裕民之術　西南保障自嶺南左右二江沿邊西北<lb/>
　轉而西行略牂牁夜郎黔中而極於西南越巂之塞<lb/>
　又西北至劒外河西之境無慮萬里祖宗築城寨置<lb/>
　兵今名存而實廢乞行下蜀廣巡修又黎州専控青<lb/>
　羌吐蕃等蠻雅州専控碉門等蠻嘉州専控夜郎等<lb/>
<pb n="KR3a0064_WYG_067-36a"/>
　蠻各於對壘今聞畨部結親相通<lb/>
　　　書<lb/>
初公任徽州户曹以書謁其守洪公适秩滿謁内翰禮<lb/>
　部於朝由和劑局兼編修召試入秘省公固一世文<lb/>
　豪而儒先汲引亦非黙黙而人忽自知其書詞多起<lb/>
　人意者今略抄<lb/>
上李徽州謂學優則仕仕優則學是終身之間有時而<lb/>
　仕無時而不學也　又書薦士而束以文法王公大<lb/>
<pb n="KR3a0064_WYG_067-36b"/>
　人可以少愧而草茅抱負挾持之才亦可流涕太息<lb/>
　無復當世之望矣又況法已大弊　捩鼻<lb/>
上洪内翰不龜手之藥一也或以封或不免於洴澼絖<lb/>
　方其洴澼絖也不自知其可以封也及其封也天下<lb/>
　不以其止於洴澼絖而已也水之於井也日汲則洌<lb/>
　不汲則竭其行於地上也隨所遇而變生焉<lb/>
上陳魯公治莫大乎常天地為大矣飄風則不終朝驟<lb/>
　雨則不終日方其飄且驟也人孰不畏亦孰不知其<lb/>
<pb n="KR3a0064_WYG_067-37a"/>
　不能終朝夕何者非天下之常故也前日如舒申諸<lb/>
　公忽天下之常一命之曰流俗再命之曰異議三命<lb/>
　之曰姦黨自今觀之其天定矣俗也異也姦也皆天<lb/>
　下之常而已<lb/>
上汪侍郎應辰漢武帝踞見大將軍不冠不見汲長孺<lb/>
　淮南王視平津侯以下如發䝉獨憚長孺不敢奮姦<lb/>
　謀長孺在朝官不過内史而係天下輕重如此今士<lb/>
　大夫以顧忌為俗久矣其原始於愛重其身者太過<lb/>
<pb n="KR3a0064_WYG_067-37b"/>
　位尊而名益衰祿厚而利實薄上不足以取信於君<lb/>
　下無以慰其人彼之愛重其身者乃所以暴棄而甚<lb/>
　輕之也<lb/>
　　　啟<lb/>
賀劉太尉如蒼生何人喜謝安之起果吾父也㓂驚郭<lb/>
　令之來　賀陳察院雖志髙鴻鵠慚燕雀之安知然<lb/>
　路有豺狼諒狐狸之不問　禮侍美盛徳以告神明<lb/>
　<hi>對</hi>觀會通而行典禮　户侍貨財本末源流<hi>對</hi>朝夕<lb/>
<pb n="KR3a0064_WYG_067-38a"/>
　論思獻納　與嚴教授清襟凝逺卷松江萬頃之秋<lb/>
　妙筆縱横挽崑崙一峯之秀　謝薦舉古者薦才而<lb/>
　未始有法今則立法而不勝其私　軒眉席次者非<lb/>
　勢則利縮手袖閒者惟孤與寒一言而期鬷蔑<hi>對</hi>歴<lb/>
　盼而識孟嘉　前以三鼎後以五鼎<hi>對</hi>人有一天我<lb/>
　有二天　與州郡五日一風十日一雨貫神明指顧之<lb/>
　間千夫有澮萬夫有川興廢壊笑談之頃　其浸五<lb/>
　湖去天一握　朝夕論思皆堯舜禹湯文武之道雷<lb/>
<pb n="KR3a0064_WYG_067-38b"/>
　霆號令有典謨訓誥誓命之文　天子畿方千里<hi>對</hi>
　刺史入為三公　將如蒼生何<hi>對</hi>無踰老臣者　回<lb/>
　樓大防末甲頭名取放瓊桮偶缺初驚一字之難金<lb/>
　薤昭垂果下六丁之勅　第百四卷諸啟多可讀者<lb/>
　　第十七册兩卷亦啟皆賀政府者文尤雄雅　賀<lb/>
　張魏公負三紀倚重之望節彼南山明一生忠義之<lb/>
　心有如皦日　到蜀謝啟既來萬里敢計一身<lb/>
　　　雜文<lb/>
<pb n="KR3a0064_WYG_067-39a"/>
乾道九年桂林大雪盈尺公作重貂館謂杜子美謂宜<lb/>
　人白樂天謂無瘴然皆聞而知戎昱實從事幕府有<lb/>
　重著貂裘之句故掇以名<lb/>
被爐銘序具其制合考<lb/>
上梁文數語多雄壯<hi>百九卷</hi>
聖節疏亦多好<hi>百十卷</hi>
燕安南使自叙云妙千八百國諸侯之選獨分正於南<lb/>
　邦聳二十五城督府之尊特序賓於東道<lb/>
<pb n="KR3a0064_WYG_067-39b"/>
　　　跋<lb/>
跋婺源研譜謂龍尾刷絲秀潤玉質天下研石第一今<lb/>
　其穴塞已數十年大木生之不復可取近以端岩為<lb/>
　貴端石絶品猶不能大勝刷絲東坡銘鳯咮研謂坐<lb/>
　令龍尾羞牛後此乃武夷山石謔語非確也<lb/>
跋加味平胃散方本法專辟不正之氣夷堅志言孫九<lb/>
　鼎遇故人鬼云遇我當小疾服平胃散即無苦則其<lb/>
　辟不正可知晉有南陽宗定伯夜逢鬼鬼問誰誑曰<lb/>
<pb n="KR3a0064_WYG_067-40a"/>
　我亦鬼且新死未知何所惡曰不喜唾因負鬼急持<lb/>
　之化為羊恐其變化大唾之賣得千錢鬼猶畏唾況<lb/>
　平胃散乎<lb/>
世傳字書多似其人亦不皆然杜正獻嚴整而作草聖<lb/>
　王文公沉毅而筆欹側惟温公則幾耳<lb/>
石耳生岩石面目處性温有補<lb/>
石曼卿眞書大字妙天下<lb/>
跋語多簡峭可愛惟漁社圖有韻梅林集有情皆長而<lb/>
<pb n="KR3a0064_WYG_067-40b"/>
　佳<lb/>
碑石未泐者具在好奇之士乃專倣刻文刓剝之處以<lb/>
　握筆滯思作羸尫頽靡之體僅成字形以為古意愚<lb/>
　謂石湖此語為漢𨽻也今之學古文者亦然<lb/>
蘭亭石本惟定武者筆意彷彿士大夫皆欲以所藏者<lb/>
　當之而未必皆然　愚謂此語雖為帖字發足以警<lb/>
　省士大夫處甚多<lb/>
謂楚文當惠文王之世則小篆非出李斯<lb/>
<pb n="KR3a0064_WYG_067-41a"/>
東坡切韻詩寄作詩孫符集中不載符字仲虎位至尚<lb/>
　書其子名山字夀甫石湖時夀甫以祕閣將潼川漕<lb/>
東坡船上曲江遇灘瀨欹側士無人色坡獨作字不少<lb/>
　衰曰吾更變多矣置筆而起終不能一事孰與且作<lb/>
　字乎石湖注云事勢迫切不若付死生禍福於無何<lb/>
　有之鄉雖至大故不亂雖非得道去道不逺愚謂坡<lb/>
　公定力如山石湖發明盡之惜雖非得道之語溺異<lb/>
　端耳平生所行者道道豈别有一物而得之空虚耶<lb/>
<pb n="KR3a0064_WYG_067-41b"/>
　余先君子嘗言無事時小心有事時大膽可以受用<lb/>
天聖五年王堯臣榜小錄石湖見之崑山龔氏載異於<lb/>
　近制者甚多<lb/>
書新安事汪姓鼻祖名華隋末據歙宣杭睦婺饒之地<lb/>
　以歸唐今廟封顯靈英濟王又俗傳廣巢以汪王同<lb/>
　臭味下令毋犯汪氏歙人争冒汪姓俚云四門三面<lb/>
　水十姓九家汪百姓油糍鬼官人豆腐王譏俗陋也<lb/>
　豆腐舊傳劉安戲術又俚語徽人三日飽兩社一年<lb/>
<pb n="KR3a0064_WYG_067-42a"/>
　朝不重冬節也<lb/>
獨孤及論季札潔已之禍公謂秉節之士各有所安<lb/>
歐陽詹自明誠論謂尹喜自明誠而長生公孫洪自明<lb/>
　誠而公卿張子房自明誠而輔劉公孫鞅自明誠而<lb/>
　佐嬴不知詹所謂誠者何物<lb/>
書舒蘄二事皆以持心之厚惡人報徳而獲生<lb/>
沈徳和尚書祖輝仲勘江賊活七人同官死嫁其二女<lb/>
　病中見黄衣使召為仙官且延夀三紀<lb/>
<pb n="KR3a0064_WYG_067-42b"/>
常明叔父死神降其家云為人奪胎<lb/>
　　　記<lb/>
拂日山繇臨平而西有佳趣新安江帶城右旋淙潺亂<lb/>
　石間不能一長亭辟小溪大㑹歙浦貫萬山以出又<lb/>
　合始新大末之水行三百六十里與海潮會為浙江<lb/>
　其間稠灘如其里之數每灘率減數丈大或十倍世<lb/>
　傳天目山巔與歙之柱礎平<lb/>
為李結記濬塘浦浦五曰新洋江曰小虞曰茜涇曰下<lb/>
<pb n="KR3a0064_WYG_067-43a"/>
　張曰顧浦塘三曰郭澤曰七了曰至和<lb/>
三髙祠記極佳三髙范蠡張翰陸龜䝉也其畧曰不有<lb/>
　君子其能國乎今乃自放寂寞之濱人又從而以為<lb/>
　髙此豈盛際之所願哉後之人髙三君之風而跡其<lb/>
　所以去為世道計者可以懼夫又各為之歌宛轉感<lb/>
　慨千古可作也<lb/>
范村記杜光庭神仙感遇傳載唐乾符中吳氏胡六子<lb/>
　泛海失道至一山曰范村一叟坐堂曰吾越相也以<lb/>
<pb n="KR3a0064_WYG_067-43b"/>
　回飈相送俄頃達故石湖名舍南浦為范村<lb/>
雷孝子天錫十一嵗剔股救父<lb/>
董國度䧟冦得婦人力歸而負之奇禍死公疑其為劒<lb/>
　俠<lb/>
朱俠脱屈容叔之子於悍婦長而還之王列女不事二<lb/>
　主<lb/>
崑山水利序大概二曰作堤曰疏水小概一曰種茭其<lb/>
　説的實可行與余平日審訂之説同可以參考<lb/>
<pb n="KR3a0064_WYG_067-44a"/>
　　　梅菊譜<lb/>
菊譜種菊之法春苗尺許時掇去其顚數日則岐出兩<lb/>
　枝又掇之每掇益岐至秋則一幹出數百千朶菊之<lb/>
　種七十范村所植三十六<lb/>
梅譜梅以韻勝以格髙以横斜疎瘦老枝奇恠為貴入<lb/>
　譜者十二種紅梅預焉梅聖俞詩認桃無綠葉辨杏<lb/>
　有青枝東坡云詩老不知梅格在更看綠葉與青枝<lb/>
　惟吳下方子通有紫府有丹來換骨春風喚酒上凝<lb/>
<pb n="KR3a0064_WYG_067-44b"/>
　脂為絶唱<lb/>
　　　攬轡錄<lb/>
北使時所見也泗州三十里至臨淮縣百六十里至汴<lb/>
　虹縣計自泗州河口至此皆枯轉而行道右三十里<lb/>
　至靈壁縣民始扃户闚觀三十里至宿州塗有數父<lb/>
　老見使車潸然百五里至永城縣三十里過鄼陽鎮<lb/>
　有蕭相國廟自此枯汴中百十里至穀熟縣十八里<lb/>
　至南京㓂改名歸徳府過雷萬春墓過雙廟三十里<lb/>
<pb n="KR3a0064_WYG_067-45a"/>
　過睢口河已塞八十里至拱州冦改為睢州六十里<lb/>
　至雍丘縣二十里過空桑有伊尹墓三十里至陳留<lb/>
　縣有留侯廟二十七里至東京冦改為南京四十五<lb/>
　里至封丘縣二十五里至胙城縣去河尚五六十里<lb/>
　而漸水已侵過胙城十里矣自縣四十五里至黄河<lb/>
　李固渡渡浮橋用船百八十艘半閣沙上河最狹處<lb/>
　也四十五里至滑州二十五里至濬州舊治已淪水<lb/>
　中對城即黎陽山古大伾也三十里過□子河有山<lb/>
<pb n="KR3a0064_WYG_067-45b"/>
　東販麥舟四十五里至湯隂縣自黄河西望即見大<lb/>
　行西北去不知極至燕始北轉自湯隂三十里至相<lb/>
　州過湯河羑河有羑里城文王廟相州觀者甚盛遺<lb/>
　黎徃徃垂泣指使人云我家好官又云此中華佛國<lb/>
　人老嫗跪拜者尤多過安陽河漳河凡六十里至磁<lb/>
　州州南淦陽河水急西有雀府君廟四十里至臺城<lb/>
　過趙故城延袤數十里傍有廉頗藺相如墓三十里<lb/>
　至邯鄲縣邯鄲人健武逆亮死時遮殺其歸卒以待<lb/>
<pb n="KR3a0064_WYG_067-46a"/>
　王師四十里至臨洛鎮過洛河三十里至沙河縣十<lb/>
　八里過七里河七里至言徳府邢州也四十里過冷<lb/>
　水河二十五里至内丘縣縣有鵝梨云其木尚聖宋<lb/>
　太平時所接過沙河禮儀河大寧河凡六十里至栢<lb/>
　鄉縣其東有堯山堯所葬自栢鄉行十三里有光武<lb/>
　廟二十里有王郎城凡六十三里而過洨河石橋所<lb/>
　謂趙州橋也五里至趙州冦改為沃州三十里至欒<lb/>
　城縣五十五里過滹沱河五里至眞定三十里過磁<lb/>
<pb n="KR3a0064_WYG_067-46b"/>
　河四十里過沙河為新樂縣北嶽在其西北之曲陽<lb/>
　縣界四十五里至中山府冦依舊名曰定州有東坡<lb/>
　祠五十里山水河七十里至保州十里過徐河十里<lb/>
　過曹河俗傳王祥卧氷處二十里至安肅軍故時塘<lb/>
　濼今悉淤塞門外大道古出塞路也夾道古栁參天<lb/>
　至白溝始絶十五里過白溝河又過曹河徐河暴河<lb/>
　三十五里至大口河二十里至馬村五十里行灰洞<lb/>
　至涿州灰洞者兩邊不通風塵埃濛洪其間也三十<lb/>
<pb n="KR3a0064_WYG_067-47a"/>
　里過琉璃河為良鄉縣三十里過盧溝河三十五里<lb/>
　至燕山城逆亮始營都於此自泗州至東京七百七<lb/>
　十里自東京至黄河百十五里自泗州至燕山總二<lb/>
　千五十八里燕山以南石晉以來失之安肅軍以南<lb/>
　我朝南渡失之河朔之水皆出太行公所渡者二十<lb/>
　五河睢漳與滹沱最大滹沱闊不減黄河俗名小黄<lb/>
　河<lb/>
　　　驂鸞錄<lb/>
<pb n="KR3a0064_WYG_067-47b"/>
公赴廣帥時筆也昌黎詠桂林有逺勝登仙去飛鸞不<lb/>
　暇驂之句故以名錄　公以乾道壬辰十二月發呉<lb/>
　郡過湖州游石林是為大玲瓏荒寂難居時已蕪矣<lb/>
　又有小玲瓏在長興路口過徳清有左顧亭孔愉放<lb/>
　龜處也厯餘杭富陽癸巳正旦登桐廬之釣臺至嚴<lb/>
　州有浮橋重征非杉處也至蘭溪避泥潦登陸取婺<lb/>
　州至衢州過常山縣至信之玉山縣泊信州再登舟<lb/>
　過弋陽貴溪綿延皆低石山入饒之安仁縣至餘干<lb/>
<pb n="KR3a0064_WYG_067-48a"/>
　縣有琵琶洲以形似名自鄥子口渡鄱陽湖尾泛江<lb/>
　至隆興府膝王閣故基甚侈今但城上作堂耳東湖<lb/>
　秀而野許眞君觀鐵柱在東廡小枯池中出地三尺<lb/>
　許過豐城縣艤寶氣亭有張雷廟云掘劒處至臨江<lb/>
　軍登陸游薌林盤園由新喻縣至袁之分宜縣至袁<lb/>
　州游仰山嶺阪皆由名梯田滿山皆方竹過萍鄉縣<lb/>
　入湖南界潭州之醴陵縣江西道中林薄逼塞至是<lb/>
　平蕪豁然松栢皆峭直如杉至櫧洲市為舟車更易<lb/>
<pb n="KR3a0064_WYG_067-48b"/>
　之衝人捨輿泝湘江六日而至衡山縣湘山皆迤邐<lb/>
　南嶽忽雄特夾路三十里古松至嶽市嶽市者環廟<lb/>
　皆墟市江浙川廣衆貨所聚公至謁南嶽廟游衡嶽<lb/>
　寺勝業寺南臺寺風雨不可登山復舟行湘中至衡<lb/>
　州謁石鼓書院實州學也始諸郡未分教時天下有<lb/>
　書院四徂徠金山岳麓石鼓石鼓山名也行岡將盡<lb/>
　忽石峯特起浸江中蒸水自邵陽來繞其左瀟湘自<lb/>
　桂林零陵來繞其右石鼓雄踞其會公自衡登陸過<lb/>
<pb n="KR3a0064_WYG_067-49a"/>
　黄罷嶺入永州之祁陽縣始有坦途新出石板為山<lb/>
　水雲氣之屏游浯溪作詩言中興頌含譏諷為非譬<lb/>
　父母有過非捧觴稱頌時可及至永州訪愚溪至全<lb/>
　州入桂林界傍闊各數里石峯森峭羅列左右入嚴<lb/>
　闗兩山間僅容車馬所以限嶺南北二十三里過秦<lb/>
　城秦築五嶺之戍疑此地是二十二里至靈川縣秦<lb/>
　史祿所穿靈渠在焉縣今桂林所治乃零陵地舊屬<lb/>
　荆州桂嶺本在賀州今於入桂未二三里立碑名桂<lb/>
<pb n="KR3a0064_WYG_067-49b"/>
　嶺者前帥欲得過嶺任子賞耳故桂獨無瘴云<lb/>
　　　桂林虞衡志<lb/>
公出嶺帥蜀後所作也<lb/>
志山謂余南西北三方皆走萬里太行常山衡嶽廬阜<lb/>
　皆魁然大山其最秀如池之九華歙之黄山括之仙<lb/>
　都温之鴈蕩䕫之巫峽皆數峯爾又在荒絶僻逺惟<lb/>
　桂之繞城玉筍搖篸森列無際其怪且多誠當天下<lb/>
　第一山皆中空故峰下又多生岩洞公紀其可名者<lb/>
<pb n="KR3a0064_WYG_067-50a"/>
　三十餘洞備述奇怪如見<lb/>
志金石生金出溪洞沙土中丹竈家所須大如鷄子者<lb/>
　為金母丹砂以辰砂為上山南為宜州與辰州同此<lb/>
　山故宜砂老者鐵色有牆壁如鏡生白石床上可入<lb/>
　煉勢敵辰砂邕州砂大而多黕闇少牆壁惟以燒取<lb/>
　水銀<lb/>
　水銀燒法以鐵為上下釡上釡貯砂隔以細眼鐵板<lb/>
　覆之下釡之上下釡盛水埋地中仰合上釡之唇固<lb/>
<pb n="KR3a0064_WYG_067-50b"/>
　濟周宻熾火灼之砂化為霏霧下墜水中聚為水銀<lb/>
　邕州取丹砂盛處錐鑿有水銀自然流出客販皆燒<lb/>
　取而成者百兩為一銚銚以紙糊猪胞不漏<lb/>
　鍾乳桂林接宜融山洞宂中出逺勝連州所産者凡<lb/>
　石脈湧處為乳床融結下垂其端輕薄中空如鵝管<lb/>
　水乳且滴且凝以竹管仰承折取此最精者又<lb/>
　煉治家文以鵝管之端輕明如雲母爪甲紋如蟬翼<lb/>
　者為勝廣東以鵝管石遺人率麄黄蜀中所出益枯<lb/>
<pb n="KR3a0064_WYG_067-51a"/>
　澁其鵝管窒塞及麤瓃近床處通謂之孽<lb/>
　銅邕州右江洞所出掘地數尺即有礦<lb/>
　綠銅之苗也生石中質如石者淘其英華供繪畫次<lb/>
　飾棟宇泥綠最下<lb/>
　滑石桂林屬邕及徭洞中皆有初出如爛泥見風則<lb/>
　堅土人灰壁未乾時以滑石末拂之如玉<lb/>
　鉛粉以黒鉛著糟甕罨化之乾道初始官造粉嵗得<lb/>
　錢二萬緡<lb/>
<pb n="KR3a0064_WYG_067-51b"/>
　無名異小黒石子價極賤<lb/>
　石梅石柑生海中未詳可入藥<lb/>
志香沉香出海外黎洞香木既枿其節目久墊土中數<lb/>
　百年不腐益精堅滋液下垂結而為香面多在下如<lb/>
　山峰恠石恠獸龜蛇次如蠒栗角附子芝菌茅竹葉<lb/>
　者皆佳至輕薄如紙者入水亦沉盡觀諸蕃所出尤<lb/>
　以萬安為最勝在島正東鍾朝陽之氣也海南香氣<lb/>
　皆清淑燒之氛翳彌室飜之四面悉香至煤燼氣不<lb/>
<pb n="KR3a0064_WYG_067-52a"/>
　焦價與白金等中州但用廣州舶上占城眞臘登樓<lb/>
　眉等香腥烈味短帶木香尾煙必焦其出海北者生<lb/>
　交趾及交人得之蕃落來欽州者為欽香尤酷烈惟<lb/>
　可入藥<lb/>
　蓬萊香沉之結未成者去其帶木處亦能沉<lb/>
　鷓鴣斑香亦出海南沉水蓬萊及絶好斑香中槎牙<lb/>
　輕鬆者木性未盡以色似名<lb/>
　箋香出海南者如蝟毛栗蓬漁蓑狀修治去木留香<lb/>
<pb n="KR3a0064_WYG_067-52b"/>
　香之精鍾於刺端芳氣與他處箋香夐别香木葉如<lb/>
　冬青而圓皮似楮皮而厚花黄類萊花子青黄類羊<lb/>
　矢海南人以斧斫砍使膏液凝沍徐於斧㾗中採以<lb/>
　為香如箋香之類多出人為又有黄沉生結等皆下<lb/>
　色<lb/>
　光香與箋香同品出海北及交趾<lb/>
　蟹殻香出髙化州<lb/>
　沉香出交趾以諸草香蜜調<lb/>
<pb n="KR3a0064_WYG_067-53a"/>
　香珠以泥香捏成<lb/>
　思勞香出日南如乳香瀝青交之以合香<lb/>
　排香出日南如白茅香亦以合香香草無及之者<lb/>
　檳榔答生檳榔木上單爇極臭以合泥香<lb/>
　欓香橄㰖木脂清烈<lb/>
　零陵香宜融等州有之以編席薦坐褥性暖宜人零<lb/>
　陵今永州無此香古零陵界甚逺<lb/>
志酒八桂有端露石湖用其法釀於成都名萬里春今<lb/>
<pb n="KR3a0064_WYG_067-53b"/>
　法具存<lb/>
志器所志皆蠻人軍器也又牛角硯鷄毛筆羽扇竹釡<lb/>
志禽孔雀山鳯凰鸚鵡有紅白又烏鳯秦吉了錦雞翡<lb/>
　翠又靈鵲為人突巢穴能禹步作法以去之飜毛鷄<lb/>
　長鳴鷄皆鷄之異者<lb/>
志獸象出交趾象山一軀之力皆在鼻二廣亦有野象<lb/>
　盜酒害稼目細畏火欽州人以機捕之皮可為甲或<lb/>
　條截為杖甚堅馬自杞國以錦一疋博大理三馬金<lb/>
<pb n="KR3a0064_WYG_067-54a"/>
　鐲一兩博二馬行十三程至四城州又六程至邕州<lb/>
　又有羅殿國及謝蕃羅孔諸部落馬尤壯行二十二<lb/>
　程至四城州與自杞等馬會皆以十月來經略司嵗<lb/>
　市千五百疋尤駿者博金數十兩官價有定數不能<lb/>
　致大理去邕州横山寨纔四十餘程自杞人争利不<lb/>
　敢度自杞而東别有一路自菩□府經特磨道來甚<lb/>
　捷特磨人亦貪悍不得達　土産出徳慶之瀧水者<lb/>
　名果下馬高不踰三尺而駿健能辛苦以嵗七月十<lb/>
<pb n="KR3a0064_WYG_067-54b"/>
　五日㑹江上交易湖南邵陽營道等處亦出一種低<lb/>
　馬<lb/>
志虫魚珠有地在合浦海中孤島下名㫁望池去岸數<lb/>
　十里望島如一拳池深可十丈四周如城郭蚌細零<lb/>
　溢生城郭外者乃可採嵗有豐耗多得謂之珠熟蜑<lb/>
　人沒水採蚌每以長繩繫竹籃擕之以沒或遇惡魚<lb/>
　海怪則死<lb/>
　硨磲大蚌之屬殻可為荷葉盃<lb/>
<pb n="KR3a0064_WYG_067-55a"/>
　瑇瑁背甲十三片無足而有四鬛皆花紋飼以小鮮<lb/>
　甲子庚申輒不食俗謂之瑇瑁齋<lb/>
　蚺蛇大如柱逐麞鹿田中南人插花呼□<hi>音大姉也</hi>或呼<lb/>
　紅娘子以誘之以花置蛇首蛇俛不動則殺之<lb/>
　鸚鵡螺青螺亦可琢為酒盃<lb/>
　貝子大者如拳紫斑小者脂面大白如玉世既不尚<lb/>
　人亦稀採<lb/>
　石蟹石蝦云海沫所化<lb/>
<pb n="KR3a0064_WYG_067-55b"/>
　嘉魚出梧州火山下丙穴如小鰣魚多脂煎不假油<lb/>
　蜀中丙穴亦出肥美相似<lb/>
　鰕魚竹魚皆出灕水南方所珍<lb/>
志花上元紅元夕開<lb/>
　泡花採以蒸香法以佳沉香薄劈著净器中鋪半開<lb/>
　花與香層層相間蜜封之日一易不待花蔫花過香<lb/>
　成畨禺人吳興作心字香瓊香用素馨末利法亦然<lb/>
　大抵泡取其氣未嘗炊掀江浙作木犀降眞香蒸湯<lb/>
<pb n="KR3a0064_WYG_067-56a"/>
　上非法也<lb/>
　末利以米漿日溉之則花可耐一夏六月六日以治<lb/>
　魚腥水一溉益佳<lb/>
　石榴既實復花併花實折飣盤<lb/>
　曼陀羅花漫生原野大葉白花實如茄徧生小刺盜<lb/>
　採花末之置人飲食中即昏醉土人又以為小兒去<lb/>
　積藥昭州公庫取一枝挂庫中飲者易醉<lb/>
志果荔枝不及閩中所産妍紅渥丹畫工百端模寫不<lb/>
<pb n="KR3a0064_WYG_067-56b"/>
　能殆世間紅色第一<lb/>
　龍眼極大如當二錢<lb/>
　龍荔枝身葉似荔枝肉味如龍眼故兼二名<lb/>
　人面子核如人面<lb/>
　椰子葉類棕櫚子上其間如五升器皮中殻可為器<lb/>
　殻中瓤如牛乳瓤中酒新極清芳久則濁<lb/>
　鸚哥舌即紅鹽草菓之珍者<lb/>
　八角茴香惟以薦酒<lb/>
<pb n="KR3a0064_WYG_067-57a"/>
　餘甘子風味過橄欖雖腐爛猶堅脆<lb/>
　波羅蜜大如冬瓜削其膚食之極甘子練悉如冬瓜<lb/>
　生木上秋熟<lb/>
　柚子大如瓜打碑者捲皮蘸墨代氈刷<lb/>
　地蠶生土中似甘露子而不尖以薦酒<lb/>
志草木桂南方奇木上藥出賓宜州花如海棠淡而葩<lb/>
　小實如小橡子取花未放者乾之五年可剥以桂<lb/>
　枝肉桂桂心為三等桂枝質薄而味輕肉桂質厚而<lb/>
<pb n="KR3a0064_WYG_067-57b"/>
　味重桂心則剝厚桂以利竹捲曲取貼木多液處如<lb/>
　經帶味尤烈凡木葉心背一縱理獨桂有兩紋製字<lb/>
　者意或出此葉味辛甘人喜咀嚼桂之所草木不蕃<lb/>
　榕易髙大葉如槐䕃樾可數畝根生半身附幹而下<lb/>
　壟壟抱持以入土故有倒生根之説禽鳥銜其子寄<lb/>
　生他木根鬚沿木自垂下得土氣則過所寄<lb/>
　桫木杉類尤髙大葉尖成叢穗小與杉異傜峒劈板<lb/>
　愽易舟下廣東<lb/>
<pb n="KR3a0064_WYG_067-58a"/>
　修仁茶修仁静江府縣名製片二寸許上有供神仙<lb/>
　三字者上也大片麄淡<lb/>
　檳榔生黎洞上春取為軟檳榔夏秋採乾為米檳榔<lb/>
　小而尖為鷄心檳榔匾者為大腹子悉能下氣鹽漬<lb/>
　為鹽檳榔瓊管取其征居嵗計之半廣州亦數萬緡<lb/>
　自閩至廣以蜆灰蔞葉嚼之先吐赤水如血而後嚥<lb/>
　其餘汁廣州加丁香桂花三賴子為香藥檳榔<lb/>
　桄榔虚心刳以承漏外堅可為弩箭<lb/>
<pb n="KR3a0064_WYG_067-58b"/>
　烏婪木宜柂第一出欽州<lb/>
　吉貝如小桑花似芙蓉葺為席<lb/>
　澁竹可磨以為甲<lb/>
　人面竹可為柱杖<lb/>
　斑竹有疊暈本出全州之清湘桂林亦有之<lb/>
　都管草辟蜈蚣蛇<lb/>
　蛆草辟蚊蠅<lb/>
志雜雪獨桂林有之自桂林而南至海北人不識雪或<lb/>
<pb n="KR3a0064_WYG_067-59a"/>
　言數十年前嘗雪嵗乃大災盖地氣常燠植物柔脆<lb/>
　忽得雪悉僵死風桂林獨多去海餘千里非颶也湘<lb/>
　灕二水皆出靈川之海陽行百里分南北而下北曰<lb/>
　湘下二千里至長沙水始緩南曰灕過三百六十灘<lb/>
　又千二百里至番禺入海桂林獨當湘灕之脊在長<lb/>
　沙番禺千丈之上雲物之表髙而多風理固然也<lb/>
　秦城始皇發戍五嶺之地<lb/>
　靈渠在桂州興安縣湘水北下湖南又融江牂牁下<lb/>
<pb n="KR3a0064_WYG_067-59b"/>
　流也南下廣西二水逺不相謀史祿於沙磕中壘石<lb/>
　作鏵觜派湘之流而注之瀜激行六十里置斗門三<lb/>
　十六舟入一斗則復閘一斗使水積漸進故能循崖<lb/>
　而上建瓴而下治水巧妙無如靈渠者<lb/>
　朝宗渠浚之則有人登科<lb/>
　銅柱馬伏波立交趾國中人過柱下輒培石遂積成<lb/>
　邱陵馬總為安南都䕶夷獠為建二銅柱　又唐何<lb/>
　履光定南詔復立伏波銅柱則在大理<lb/>
<pb n="KR3a0064_WYG_067-60a"/>
　瘴乃炎方之地脈疏而氣洩人為常燠所暵膚理脈<lb/>
　絡嘽舒不宻又數十百里無木隂井泉逆旅醫藥其<lb/>
　病又不必皆瘴之為也石湖正夏堂記極論之<lb/>
　僧道無度牒而有妻子者皆是<lb/>
　月禾無月不種<lb/>
　土丁制如禁軍<lb/>
　保丁𨽻保正平儂賊後所結今困私役<lb/>
　寨丁沿溪洞所結<lb/>
<pb n="KR3a0064_WYG_067-60b"/>
　洞丁溪洞之民也<lb/>
　鼻飲但可飲水<lb/>
　捲伴嫁娶不由禮竊誘之名<lb/>
　桃生妖術以魚肉害人在胷鬲則服升麻吐之在腹<lb/>
　服鬱金下之李夀翁侍郎為雷州推官鞠獄得此方<lb/>
　蠱毒人家無纎埃者是<lb/>
志蠻之目五曰羈縻州洞曰徭曰蠻曰黎曰蜑<lb/>
　羈縻州洞有黄儂韋周四姓黄儂𨽻邕川韋周𨽻宜<lb/>
<pb n="KR3a0064_WYG_067-61a"/>
　州國朝平儂智髙析其種落為州縣小者為洞凡五<lb/>
　十餘所即其雄長為首領籍其丁壯號田子甲者為<lb/>
　洞丁而總𨽻於提舉左江四寨二提舉右江四寨一<lb/>
　提舉左江屯永平太平右江屯横山寨官則民官也<lb/>
　比年諸洞不供財賦無糧以養提舉之兵寨官亦與<lb/>
　洞官為伍而邕之邊備弛矣宜州之安化州最悍鷙<lb/>
　建炎有凌羅二將率洞兵勤王敗曹成廣西宴然南<lb/>
　丹州尤羈縻之甚其酋莫延葚乾淳間擾邊公劾邊<lb/>
<pb n="KR3a0064_WYG_067-61b"/>
　將交通者當叅寘之法南丹稍讋<lb/>
　猺本盤瓠之後綿亘巴蜀湖廣間數千里名為猺實<lb/>
　不供征役數數侵軼州縣覺知則已趂入巢穴官軍<lb/>
　徒勞費公於屬桂林者悉罷官軍専用邊民得七千<lb/>
　餘人分五十團次諭近猺亦團結乃許通博易次復<lb/>
　以近猺頭首深入諭之天子誕節首領得赴宴遂各<lb/>
　以誓狀來<lb/>
　蠻自羈縻州洞之外皆蠻也其區連亘湖南接於西<lb/>
<pb n="KR3a0064_WYG_067-62a"/>
　戎種類不可勝計溪洞外依山林而居荒忽無常者<lb/>
　為獠無酋長版籍無年甲姓名惟有事力者曰郎火<lb/>
　餘但稱火此不在蠻類蠻則前世嘗建黔南帥府於<lb/>
　融州以統之融在猺洞之南蕃蠻之東<lb/>
　蕃蠻與牂牁地接人皆椎髻跣足而峩州以西又繫<lb/>
　白紙於椎髻云尚與諸葛武侯制服又有漢蠻能華<lb/>
　言自云本諸葛武侯戍兵盖唐史西屠夷馬留之類<lb/>
　也其南連邕州南江之外者皆成聚落羅殿自杞以<lb/>
<pb n="KR3a0064_WYG_067-62b"/>
　國名羅孔特磨勺衣九道等以道名此諸蠻之外又<lb/>
　有大蠻落西曰大理東曰交趾大理即南詔也亦曰<lb/>
　雲南其人皆有禮儀地極西南尤近蜀交趾古交州<lb/>
　厯代為郡縣國朝遂在化外熈寧八年入冦詔趙尚<lb/>
　燕達討降之乾道九年進象賀登極朝廷賜名安南<lb/>
　國自交趾渡一水即占城國漢林邑也其南浦有馬<lb/>
　援銅柱山東西皆大海占城隔一水為真臘又一水<lb/>
　曰登樓眉此數國之西有大海名細䦨為交趾大理<lb/>
<pb n="KR3a0064_WYG_067-63a"/>
　吐蕃之西境南接大洋海海口有細䦨國其西有五<lb/>
　天竺極南有故臨國又西則東大食海海西則大食<lb/>
　國又西則西大食海蕃商不通南大洋海中諸國以<lb/>
　三佛齊為大諸蕃寳貨之都㑹三佛齊之東則闍婆<lb/>
　國稍東北則新羅國髙麗國諸蕃之去中國惟占城<lb/>
　最近大食最逺至大食必舟行一年凡諸國皆蠻而<lb/>
　逓及者也<lb/>
　黎則海南四郡隖上蠻由雷州徐聞渡半日而至隖<lb/>
<pb n="KR3a0064_WYG_067-63b"/>
　之中為黎母山山極髙常在霧靄中雖黎人鮮識之<lb/>
　四郡各占隖之一陲其中黎地不可入亦無路通朱<lb/>
　崖在南陲復桴海乃至所謂再涉鯨波也最外耕作<lb/>
　省地供賦役者名熟黎内為生黎生黎之巢外人不<lb/>
　復跡黎母之巔則雖生黎亦不能至相傳其上有人<lb/>
　夀考逸樂不與世接虎豹守險無路可攀但覺水泉<lb/>
　甘美絶異爾<lb/>
　蜑乃海上水居之蠻其種有三漁蜑取魚蠔蜑取蠔<lb/>
<pb n="KR3a0064_WYG_067-64a"/>
　木蜑伐山皆坐死短篷間生食海物其生如浮而各<lb/>
　以疆界役於官<lb/>
　　　吳舡錄<lb/>
出蜀時筆也當淳熈丁酉嵗錄江行所見今併考江流<lb/>
　併合處抄下方江源自西戎來由岷山澗壑出世云<lb/>
　江出岷山自中國所見言之耳岷在今永康軍岷山<lb/>
　之最近者曰青城山其尤大者曰大面山大面山之<lb/>
　後皆西戎山西戎之雪山三峯銀爛玉琢闖出大面<lb/>
<pb n="KR3a0064_WYG_067-64b"/>
　後凡皆江源之所自來也秦太守李氷於今永康之<lb/>
　離<graphic n="KR1374" url="https://raw.githubusercontent.com/kanripo/KR-Gaiji/master/images/KR1374.png" mimeType="image/png"/>鑿崖中㫁分岷江一派入永康以至彭蜀支流<lb/>
　自郫縣以至成都二水合於成都之東郭有合江亭<lb/>
　西取萬里橋公自東郭東下五里至板橋灘皆自蜀<lb/>
　下峽灘之始也過犀浦過郫縣凡百十里至永康之<lb/>
　離<graphic n="KR1374" url="https://raw.githubusercontent.com/kanripo/KR-Gaiji/master/images/KR1374.png" mimeType="image/png"/>四十五里至青城山有縣七十五里至蜀州有<lb/>
　西湖三十里至江源縣四十里至新津縣成都萬里<lb/>
　橋下之江與岷江正派合於此自此順流半日至眉<lb/>
<pb n="KR3a0064_WYG_067-65a"/>
　州城下玻瓈江自眉至嘉百二十里半途有中岩西<lb/>
　州林泉最佳處嘉州凌雲舊名青衣山蠶叢氏之神<lb/>
　也凌雲寺有天寧閤即大佛像所在髙三百六十尺<lb/>
　頂圍十丈目廣二丈為樓下三層觀之嘉為衆水之<lb/>
　會導江沬水與岷江皆合其下沬水自巂州邛部合<lb/>
　大渡河穿夷界千山由雅州來渡雅州江為大峨山<lb/>
　佛書謂普賢示現處去平地百里盛夏擁重裘大峨<lb/>
　峯頂天下絶觀龍門峽又勝絶山間自嘉州百六十<lb/>
<pb n="KR3a0064_WYG_067-65b"/>
　里至犍為縣又二百四十里至叙州古戎州也有馬<lb/>
　湖江自夷中出合大江又十五里有南廣江亦來合<lb/>
　大江自叙州二百八十里至瀘州有内江又自資簡<lb/>
　州來合大江瀘叙江北岸皆夷界自瀘州百二十里<lb/>
　至合江縣對江安樂山出天符木葉紋有符篆自合<lb/>
　江三百二十里至恭州自此入峽路大抵自西川至<lb/>
　東川風土已不同至峽益陋恭州乃在一大磐石上<lb/>
　水毒生癭自此至柹歸皆然恭有嘉陵江自利閬果<lb/>
<pb n="KR3a0064_WYG_067-66a"/>
　合等州來合大江自恭二百一十里至涪州黔江又<lb/>
　自黔州來合大江皆石底清如玻瓈自成都至此始<lb/>
　見清江涪雖不與蕃部雜舊亦夷俗號四人謂華人<lb/>
　巴人廩君與槃瓠種也自眉嘉至涪皆産荔枝涪有<lb/>
　妃子園江自涪之羣猪灘水始險二百餘里至忠州<lb/>
　忠州百八十里至萬州比涪恭尤蕭條泝江入蜀者<lb/>
　率至萬州捨舟陵行不兩旬可至成都舟行須十旬<lb/>
　萬州有西山山半有湖湖上有煙霏閣自萬州六十<lb/>
<pb n="KR3a0064_WYG_067-66b"/>
　里至開江口水自開達州來合大江又八十里至雲<lb/>
　安軍百四十里至䕫州魚復八陣圖在焉水至䕫州<lb/>
　尤毒飲輒生癭自䕫十五里至瞿唐口過灔澦入峽<lb/>
　舊圖云灔澦大如樸瞿唐不可觸灔澦大如馬瞿唐<lb/>
　不可下而尤以如撒髮為惡盖必水漲沒之方可拂<lb/>
　過其上也峽中兩岸髙岩峻壁斧鑿㾗皴皴然而黒<lb/>
　石灘取險兩山東江驟起邊髙中窪名茶糟齊則萬<lb/>
　萬不可行漲盡淹草木名青草齊則可行或未能盡<lb/>
<pb n="KR3a0064_WYG_067-67a"/>
　淹名草根齊深亦不可涉十五里至大溪口水稍闊<lb/>
　䕫峽之險紓矣七十里至巫山縣巫峽與䕫異䕫峽<lb/>
　須水漲巫峽惟水退乃可自縣行半里即入峽峽間<lb/>
　陡暗舉頭僅有天數尺兩壁皆奇峰如是者百餘里<lb/>
　十二峰皆在北岸神女廟在峽之三十五里石刻稱<lb/>
　雲華夫人助禹驅鬼神斬石疏瀹有功今封妙用眞<lb/>
　人廟有神鴉送迎客舟出峽二十里至東奔灘大渦<lb/>
　掀舞二十里過歸州之巴東縣萊公祠與桓在焉九<lb/>
<pb n="KR3a0064_WYG_067-67b"/>
　十里至歸州未至州數里有吒灘尤險於東奔連接<lb/>
　城下大灘名人鮓甕狠石横卧據江十七八歸為䕫<lb/>
　路荒涼之極楚熊繹啟山林於此屈宋昭君皆生此<lb/>
　地舊𨽻湖北近屬䕫而財賦仍歸湖北一州二屬疲<lb/>
　於奔命歸州五里至白狗峽岸皆大石峽山奇峭三<lb/>
　十里至新灘漢晉山再崩塞江故尤險八十里至黄<lb/>
　牛峽接扇子峽蝦蟇培在南壁半山過此則峽灘盡<lb/>
　矣三十里至平善垻出峽舟相賀處三十里至峽州<lb/>
<pb n="KR3a0064_WYG_067-68a"/>
　古夷陵三國時吳蜀界也自漢嘉以來東西三千里<lb/>
　南北綿亘入蕃夷界不知幾十萬峯出夷陵西望杳<lb/>
　然無復一㸃自峽州四百七十里至江陵有沙市渚<lb/>
　宫章華臺龍山息壤七十里至公安縣有二聖寺金<lb/>
　剛神也百二十五里至石首縣百七十里至魯家洑<lb/>
　自此下岳陽則洞庭出大江處波浪連天客舟多避<lb/>
　之由魯家洑入沌行百里荒復出大江至鄂州泊鸚<lb/>
　鵡洲沿江數萬家川廣荆襄淮浙貿遷之地名南市<lb/>
<pb n="KR3a0064_WYG_067-68b"/>
　南樓在黄鶴山上甲於湖外稍東為漢口漢水自北<lb/>
　岸出合大江百八十里至三江口三江之名凡水參<lb/>
　會處皆稱之過黄州赤壁四十里至巴河自北岸入<lb/>
　大江如漢口自黄州四百七十五里至江州登庾樓<lb/>
　遊廬山復至江州東下過湖口盖彭蠡湖入大江處<lb/>
　九十里至交石夾經澎浪磯凡八十里至燩背洲又<lb/>
　經皖口牛磯雁㲼凡三百里至長風沙上口百里至<lb/>
　池州池口十里至池州又經清溪口長風沙凡五百<lb/>
<pb n="KR3a0064_WYG_067-69a"/>
　七十餘里至太平州登凌歊臺宋武帝作也至建康<lb/>
　登伏龜樓基一城地勢最髙處相傳曹彬取李煜自<lb/>
　此入又百八十里至京口為浙矣　謹按江出岷山<lb/>
　其源實自西戎萬山來至嘉州而沫水自巂州邛部<lb/>
　合大渡河穿夷界十山以會之至叙州而馬湖江出<lb/>
　自夷中以㑹之又十五里而南廣江㑹之至瀘州而<lb/>
　内江又自資簡等州㑹之至恭州而嘉陵江自利閬<lb/>
　果合等州㑹之至涪州而黔江又自黔州合南夷諸<lb/>
<pb n="KR3a0064_WYG_067-69b"/>
　水㑹之至萬州而開江水自開達等州㑹之夫然後<lb/>
　總而入于峽是江自峽而西受大水凡八及出峽而<lb/>
　下岳陽則㑹之者洞庭湖所受湖南北諸郡水也又<lb/>
　自是而下鄂渚則會之者漢口所受興元諸郡水也<lb/>
　又自是而下黄州東四十里則㑹之者巴河也又自<lb/>
　是而下江州則㑹之者彭蠡今名鄱陽湖所受江東<lb/>
　西諸郡水也又自是而下則㑹之者皖水所受淮西<lb/>
　諸水也夫然後總而入於海是以自峽而東又受大<lb/>
<pb n="KR3a0064_WYG_067-70a"/>
　水凡五略計天下之水會於江者居天地間之半其<lb/>
　名稱之大而可考者凡十有三故曰江源其出如甕<lb/>
　而能滔滔萬里以達海所受者衆也嗚呼問學者可<lb/>
　以觀矣<lb/>
　　公喜佛老善文章踪跡徧天下審知四方風俗所<lb/>
　　至登覽嘯詠為世歆慕往往似東坡東坡當世道<lb/>
　　紛更屢争天下大事其文既開闢痛暢而又放浪<lb/>
　　嶺海四方人士為之扼腕故身益困而名益彰公<lb/>
<pb n="KR3a0064_WYG_067-70b"/>
　　遭值夀皇清明之朝言無不合凡所奏對其文皆<lb/>
　　簡樸無華而又致位兩府福祿過之流風遺韻亦<lb/>
　　易消歇耳若公之言治主貴實而將久其帥蜀帥<lb/>
　　廣皆能寛民力練軍實出使萬里外如言治堂上<lb/>
　　時討論申明纎悉具備可謂刻志當世者矣然公<lb/>
　　亦嘗帥沿海討論申明無異在蜀廣而沿海吾居<lb/>
　　也攷之事實率不可行今無聞焉或者蜀廣去天<lb/>
　　萬里其弊誠有如公所言者而沿海於行都為切<lb/>
<pb n="KR3a0064_WYG_067-71a"/>
　　近無事之地公銳意事功不能不姑為是條畫而<lb/>
　　已耶嗚呼自昔士大夫建明多爛然於髙文大册<lb/>
　　之間而至今小民疾苦終蹙然於窮簷敗壁之下<lb/>
　　豈非人存則政舉而有國有家者常宜以得人為<lb/>
　　急務哉<lb/>
　<lb/>
　<lb/>
　<lb/>
<pb n="KR3a0064_WYG_067-71b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷六十七<lb/>
</p>
<p>
</p>
  </div>
</body>
</text>
</TEI>
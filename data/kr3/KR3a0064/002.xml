<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷二</head>
    <p>
<pb n="KR3a0064_WYG_002-1a"/>
欽定四庫全書<lb/>
　黄氏日抄卷二　　　　　　宋　黄震　撰<lb/>
　讀論語<lb/>
　　聖人言語簡易而義理涵蓄無窮凡人自通文<lb/>
　　義以上讀之無不犂然有當於心者讀之愈<lb/>
　　乆則其味愈深程子所謂有不知手舞足蹈但以<lb/>
　　言語解著意便不足此説盡之矣故漢唐諸儒<lb/>
　　不過詁訓以釋文義而未嘗敢贊一辭自本朝<lb/>
<pb n="KR3a0064_WYG_002-1b"/>
　　講明理學脱去詁訓其説雖遠過漢唐而不善<lb/>
　　學者求之過髙從而増衍新説不特意味反淺<lb/>
　　而失之遠者或有矣至晦庵為集注復祖詁訓<lb/>
　　先明字義使本文坦然易知而後擇先儒議論<lb/>
　　之精者一二語附之以發其指要諸説不同恐<lb/>
　　疑誤後學者又為或問以辨之我輩何幸乃獲<lb/>
　　䝉成敬受熟誦體之躬行庶不負先儒拳拳之<lb/>
　　意耳近世闢晦庵字義者固不屑事此其尊而<lb/>
<pb n="KR3a0064_WYG_002-2a"/>
　　慕之者又爭欲以注解名家浩浩長篇多自為<lb/>
　　之辭於經漸相遠甚者或鑿為新竒反欲求勝<lb/>
　　豈理固無窮耶震自幼䝉先父之教常讀晦庵<lb/>
　　論語長師宗諭王貫道先生見其朝夕議論常<lb/>
　　不出晦庵論語謂晦庵讀盡古今注解自音而<lb/>
　　訓自訓而義自一字而一句自一句而一章以<lb/>
　　至言外之意透徹無礙瑩然在心如琉璃然方<lb/>
　　敢下筆一字未透即云未詳震自此益信受誦<lb/>
<pb n="KR3a0064_WYG_002-2b"/>
　　讀但知喜悦而不能宣諸口今年踰六十遺忘<lb/>
　　是懼官所竊暇復讀而間記集注或問偶合參<lb/>
　　考及他説不同者一二以求長者之教餘則盡<lb/>
　　在集註矣<lb/>
　　學而篇<lb/>
學而時習章<lb/>
　近世有石賡學於晦庵門人李閎祖作四書疑義謂<lb/>
　晦庵注此章學之為言效也人性皆善而覺有先後<lb/>
<pb n="KR3a0064_WYG_002-3a"/>
　為有病必言氣稟有清濁故質有昬明而覺有先後<lb/>
　愚謂此於文字上生枝節實則覺有先後則清濁昬<lb/>
　明者已在其中矣晦庵折衷諸家而歸之簡淨讀集<lb/>
　注者何必更以求多為哉若陸象山嘗謂論語有無<lb/>
　頭柄底説話如學而時習之不知時習者何事及其<lb/>
　門人楊慈湖又改時習為不習其説不知何如要之<lb/>
　學者且當尊信吾聖人之訓<lb/>
有子孝弟章<lb/>
<pb n="KR3a0064_WYG_002-3b"/>
　按論語首章言學次章即言孝弟聖門之教人莫切<lb/>
　於孝弟矣此章象山斥其為支離固不可知程子言<lb/>
　為仁以孝弟為本論性則以仁為孝弟之本性中只<lb/>
　有仁義禮智曷嘗有孝弟來其説性尤精而性中曷<lb/>
　嘗有孝弟之語後覺乍見亦或以為疑盖實則父子<lb/>
　之道天性而其説微覺求多於本文之外也晦庵或<lb/>
　問中云孝弟則固仁之發而最親者此語為婉而切<lb/>
　似當收置集註使學者知孝即仁之事而仁即性之<lb/>
<pb n="KR3a0064_WYG_002-4a"/>
　有可也因嘗思理一而已聖賢發明則愈久愈備大<lb/>
　舜時止説克諧以孝未曾説仁湯時方説仁乃與寛<lb/>
　對説孔子説仁又多與智對説至孟子方説仁義禮<lb/>
　智四者而理益大備程子謂曷嘗有孝弟盖以孟子<lb/>
　之説釋有子之説爾要之有子時未有四者之説亦<lb/>
　未專主於説性孝弟為仁之本理脈固自渾融且孟<lb/>
　子雖分仁義禮智為四端他日又嘗謂仁之實事親<lb/>
　是也聖賢立論惟理是務亦未嘗拘一端其言仁義<lb/>
<pb n="KR3a0064_WYG_002-4b"/>
　亦未嘗不根於孝弟故孔子嘗曰夫言豈一端而已<lb/>
　夫各有所當也<lb/>
曾子三省章<lb/>
　集註首載尹氏曰曾子守約故動必求諸身語意已<lb/>
　足矣次載謝氏曰諸子之學皆出於聖人其後愈逺<lb/>
　而愈失其真獨曾子之學專用心於内惜其嘉言善<lb/>
　行不盡傳竊意用心於内者無形動求諸身躬行也<lb/>
　其所指之一虚一實已不同盖心所以具萬理而應<lb/>
<pb n="KR3a0064_WYG_002-5a"/>
　萬事正其心者正欲施之治國平天下孔門未有專<lb/>
　用心於内之説也用心於内近世禪學之説耳後有<lb/>
　象山因謂曾子之學是裏面出來其學不傳諸子是<lb/>
　外面入去今傳於世皆外入之學非孔子之真遂於<lb/>
　論語之外自稱得不傳之學凡皆源於謝氏之説此<lb/>
　説今視晦庵殊不侔使晦庵集註於今日謝氏之説<lb/>
　不知亦收載否二説雖集註所並收然不可不考其<lb/>
　異<lb/>
<pb n="KR3a0064_WYG_002-5b"/>
入孝出弟章<lb/>
　晦庵於或問載蘇氏之説云今之教人者引之極髙<lb/>
　示之極深教者未必能學者未必信務以誕相勝風<lb/>
　俗之壞必自此始夫晦庵豈不悟蘇氏此語之為譏<lb/>
　伊川哉而載之或問其懲伊川門人之弊歟<lb/>
三年無改章<lb/>
　晦庵於集註取尹氏之説曰如其道終身無改可也<lb/>
　如其非道何待三年三年無改者孝子之心有所不<lb/>
<pb n="KR3a0064_WYG_002-6a"/>
　忍故也次取游氏之説曰三年無改亦在所當改而<lb/>
　可以未改耳其於或問則斷以尹氏得用心之本游<lb/>
　氏得制事之宜又設或問曰必若尹游之説則夫子<lb/>
　之言得無有所不盡者乎蓋不可改則終身不改固<lb/>
　不待言其不可以待三年又非常之事不可以預言<lb/>
　矣此又晦庵足尹游之説而完其義者也愚按尹游<lb/>
　二説皆因禮有三年之喪而釋三年為親喪之三年<lb/>
　因孟莊子不改父之臣與父之政而釋不改為親没<lb/>
<pb n="KR3a0064_WYG_002-6b"/>
　三年之間不改其行事竊意此章本意本不為親沒<lb/>
　而發特三年字與不改字與它處説人子居喪事偶<lb/>
　同耳夫人子於其父之道誰不知體之而持久為難<lb/>
　父在之時隱於志者三年無改其道父殁之後見於<lb/>
　行者三年無改其道則其拳拳於親而不敢違始為<lb/>
　可知耳三年者槩言其久似與顔子三月不違仁語<lb/>
　脈相近且夫子既明舉父在與父殁兩事而言則非<lb/>
　獨指居喪而言也明言於父之道又非獨指其居喪<lb/>
<pb n="KR3a0064_WYG_002-7a"/>
　行事而言也必如古者之説徒主其三年之文而不<lb/>
　暇顧其父在之文矣三年有成三年大比三年成都<lb/>
　三年視敬業樂羣皆要久而言豈徒三年之喪稱三<lb/>
　年哉而必以三年為居喪耶<lb/>
知和而和章<lb/>
　本意不過禮以和為貴和又當以禮節之耳范氏以<lb/>
　知和而和屬之樂而晦庵取焉禮樂雖相關但恐於<lb/>
　本文有添<lb/>
<pb n="KR3a0064_WYG_002-7b"/>
因不失其親章<lb/>
　集註以為所依者不失其可親之人則亦可宗而主<lb/>
　之矣是一章三節各自為義也或問以為因上二者<lb/>
　而不失其所親則為可宗則下一節承上二節而言<lb/>
　也恐不若集註為徑然此一節終覺未易曉先師王<lb/>
　宗諭貫道嘗講此章云宗者人所取為宗師宜超然<lb/>
　卓立之人也因者因仍於古而非自立者也惟因而<lb/>
　不失其可親之人則源流既正亦可宗之也此語似<lb/>
<pb n="KR3a0064_WYG_002-8a"/>
　於集註有發<lb/>
　　為政篇<lb/>
民免無恥章<lb/>
　集註謂茍免刑罰而無所羞恥或問謂范吕謝尹氏<lb/>
　皆以茍免為言殊失文意盖所謂免正以其革面而<lb/>
　不敢為非真有免為罪戾耳豈冒犯不義以至於犯<lb/>
　上作亂而脱漏憲網以幸免於刑誅之謂哉愚按二<lb/>
　説似微不同實則經文惟言免字晦庵言茍免字以<lb/>
<pb n="KR3a0064_WYG_002-8b"/>
　發之恐後學看茍字粗淺故於或問再發以足之<lb/>
　此等似當入集註<lb/>
十五志學章<lb/>
　程子謂孔子自言進德之序如此此語盡之矣諸儒<lb/>
　議論疊出皆因待聖人過髙謂聖人不待學故也然<lb/>
　聖人亦與人同耳晦庵斷以非心實自聖而姑為是<lb/>
　退託此語尤有味而學者宜知所勉矣<lb/>
攻乎異端章<lb/>
<pb n="KR3a0064_WYG_002-9a"/>
　孔子本意似不過戒學者它用其心耳後有孟子闢<lb/>
　楊墨為異端而近世佛氏之害尤甚世亦以異端目<lb/>
　之凡程門之為佛學者遂隂諱其説而曲為回護至<lb/>
　以攻為攻擊而以孔子為不攻異端然孔子時未有<lb/>
　此議論説者自不必以後世之事反上釋古人之言<lb/>
　諸君子又何必因異端之字與今偶同而回護至此<lb/>
　耶<lb/>
舉直錯枉章<lb/>
<pb n="KR3a0064_WYG_002-9b"/>
　舉直錯枉而民服詞義曉然自不待註所不可曉者<lb/>
　諸字耳兩語交互歸宿正在諸字若單云舉直錯枉<lb/>
　舍諸字不言則不可耳今集註以諸字作衆字説如<lb/>
　諸侯之諸是云衆枉衆直也然晚學亦未易曉或疑<lb/>
　諸者助辭即之於二字之連聲錯者置也如賈誼置<lb/>
　諸安處則安之類錯諸者猶云舉而加之也舉直者<lb/>
　而置之於枉者之上是君子在位小人在野此民所<lb/>
　以服或舉枉者而置之於直者之上是小人得志君<lb/>
<pb n="KR3a0064_WYG_002-10a"/>
　子失位此民所以不服庶幾此章兩下相形之意方<lb/>
　明未知然否若如舊説則舉者用也錯者不用也二<lb/>
　字相背若如今説則舉者舉斯加彼之舉也錯者置<lb/>
　之於此之名也二字相因其義訓皆不同矣<lb/>
　　八佾篇<lb/>
君子無爭章<lb/>
　辭義曉然本無可註近世立髙論者回護爭字其説<lb/>
　雜然晦庵本註疏舊説射禮為證其説始平於是知<lb/>
<pb n="KR3a0064_WYG_002-10b"/>
　好議論而忽註疏者可戒也<lb/>
使民戰栗章<lb/>
　蘇氏謂公與宰我謀誅三桓而為隱辭以相語有以<lb/>
　問尹氏者尹氏艴然曰説經而欲新竒何所不至矣<lb/>
　此論最於説經有益聞者當戒<lb/>
　胡氏因郊社之文以社為祭地之禮晦庵曰未可知<lb/>
　也然其言有據存而考之可也愚謂社固祭地也然<lb/>
　所祭指吐生百穀之土與稷為比則舉地之一而言<lb/>
<pb n="KR3a0064_WYG_002-11a"/>
　之自王社以下皆然故春祈秋報皆于社焉若王者<lb/>
　父天母地之大祭全舉地而言恐又不止此社而已<lb/>
三歸<lb/>
　集註云三歸臺名事見説苑而或問載舊説婦人謂<lb/>
　嫁曰歸三歸云者一娶三姓而備九女如諸侯之制<lb/>
　也愚按説苑謂管氏避得民而作三歸殆如蕭何田<lb/>
　宅自汙之類想大為之臺故言非儉而臺以處三歸<lb/>
　之婦人故以為名歟<lb/>
<pb n="KR3a0064_WYG_002-11b"/>
反坫<lb/>
　鄭註謂坫在兩楹之間反爵其上按今世釋奠反爵<lb/>
　乃以四方板而圓坎其中或云此反坫之餘制然坫<lb/>
　字從土而云在兩楹間豈常設之者歟按郊特牲臺<lb/>
　門而旅樹反坫雜記旅樹而反坫鄭氏亦以樹為屛<lb/>
　以反坫為反爵之地然内則載閣食之制云士於坫<lb/>
　明堂位載朝㑹之制云反坫出尊崇坫康圭士虞禮<lb/>
　載苴茅之制云僎于西坫上是則累土而為之者皆<lb/>
<pb n="KR3a0064_WYG_002-12a"/>
　可名坫而坫亦有髙卑東西之不同非必反爵之處<lb/>
　也如臺門而旅樹反坫當是立反坫於臺門之内如<lb/>
　今行在所之騏驥院牛羊司與凡營壘多於臺門内<lb/>
　立土牆之類歟鄭氏之釋反坫皆本論語其指坫為<lb/>
　反爵皆本好之一字意兩君之好為飲酒故云耳然<lb/>
　以坫之反為爵之反似異於經文又按汲冢周書云<lb/>
　乃立五宫咸有四阿反坫註云反坫外向室也則反<lb/>
　坫又非反爵之地反主坫言非主爵言也反殆向外<lb/>
<pb n="KR3a0064_WYG_002-12b"/>
　之名坫殆别設大門屛之名豈兩君之好必欲容其<lb/>
　儀衞之衆而為此外向之室歟世逺不可知若據郊<lb/>
　特牲以反坫與臺門相聯汲冢書以反坫與四阿相<lb/>
　聯則論語以反坫與樹塞門相聯恐均為宫室僭侈<lb/>
　之事<lb/>
　　里仁篇<lb/>
里仁為美章<lb/>
　註以焉得知為失其是非之本心理固如此但本文<lb/>
<pb n="KR3a0064_WYG_002-13a"/>
　自明白此語恐覺微重耳<lb/>
安仁利仁章<lb/>
　謝氏謂仁者心無内外逺近精粗之間非有所存而<lb/>
　自不亡竊疑此佛氏心學之説若夫子本旨不過謂<lb/>
　仁者安仁與仁為一耳又謂知者未能無意竊疑此<lb/>
　亦佛氏絶意念之説若夫子本意不過謂知者知仁<lb/>
　之為美慕而行之耳異端之説皆從莊子寓言死灰<lb/>
　其心一語來近世諸儒或慕其髙而言之然人决不<lb/>
<pb n="KR3a0064_WYG_002-13b"/>
　能無心心决不能無意心是活物凡動處皆是意特<lb/>
　意有美惡耳雖仁者安仁此心亦何嘗不流行哉於<lb/>
　吾夫子七十而從心所欲不踰矩可知矣<lb/>
無適無莫章<lb/>
　君子於天下無必欲為之心亦無必不為之心惟義<lb/>
　是從而已此本旨也無此兩者惟有義耳謝氏謂於<lb/>
　無可無不可之間有義存焉則於兩者之間參酌其<lb/>
　義又是一意與經旨微不同<lb/>
<pb n="KR3a0064_WYG_002-14a"/>
吾道一以貫章<lb/>
　聖人之道泛應曲當無非此理故曰一以貫之忠以<lb/>
　盡已恕以及人則此道之所以泛應曲當而能一以<lb/>
　貫之者也異端借一貫之字以證不二之説近或推<lb/>
　之愈髙謂道本自一不必言貫此固非後學所敢言<lb/>
　諸儒疑一貫之道大而忠恕不足以當之至有天人<lb/>
　體用等辨恐亦不若平心只味本文也<lb/>
　　公治長篇<lb/>
<pb n="KR3a0064_WYG_002-14b"/>
乗桴浮海章<lb/>
　程子謂浮海之歎傷天下之無賢君晦庵於集註録<lb/>
　之於或問言其未盡善因知經旨之本明白者不必<lb/>
　贅辭也當從或問<lb/>
非爾所及章<lb/>
　諸説以仁字總罩一章之意因而説仁恕不同於本<lb/>
　文似不曾解竊意理雖一定而人情不齊在已者可<lb/>
　勉在人者不可强我欲無加諸人可能也欲人之無<lb/>
<pb n="KR3a0064_WYG_002-15a"/>
　加諸我不可必也故以為非爾所及耳故夫子言已<lb/>
　所不欲勿施於人盡其在已而已大學言所惡於上<lb/>
　勿施於下以至左右前後皆然亦盡其在已而已必<lb/>
　欲强人之我若而彼此皆平則豈可得哉姑誌所疑<lb/>
　以俟請問<lb/>
性與天道章<lb/>
　子貢明言不可得而聞諸儒反謂其得聞而歎美豈<lb/>
　本朝專言性與天道故自主其説如此耶要之子貢<lb/>
<pb n="KR3a0064_WYG_002-15b"/>
　之言正今日學者所當退而自省也<lb/>
令尹子文註云鬭糓於菟<lb/>
　石賡云糓本作□乳也借作糓<lb/>
　　雍也篇<lb/>
居敬行簡章<lb/>
　集註云伯子蓋太簡者而仲弓疑夫子之過許蓋未<lb/>
　喻夫子可字之意而其所言之理有黙契焉者故夫<lb/>
　子然之或問云夫子雖不正言其居簡之失而所謂<lb/>
<pb n="KR3a0064_WYG_002-16a"/>
　可者固有未盡善之意矣仲弓乃能黙契聖人之微<lb/>
　旨而分别夫居敬居簡之不同夫子所以深許之也<lb/>
　愚按二説皆出晦庵而不同恐當從或問之説<lb/>
孟之反不伐章<lb/>
　集註載謝氏稱孟之反無欲上人之心及孟之反可<lb/>
　法之語或問以謝氏為過且云恐非夫子之意夫釋<lb/>
　經亦順其本旨而已合參或問之説<lb/>
祝鮀宋朝章<lb/>
<pb n="KR3a0064_WYG_002-16b"/>
　范氏説無鮀之佞而獨有朝之美協於不有至而有<lb/>
　之文晦庵以巧言令色不得分輕重而去其説且以<lb/>
　無虐惸獨而畏髙明比此句之句法然書云無者總<lb/>
　為禁止之辭虐惸獨而畏髙明是一句而平下兩事<lb/>
　兩事相比也此句不有祝鮀之佞而有宋朝之美相<lb/>
　反者是一句而兼下兩事兩事相反也句法似亦不<lb/>
　類如以辨佞為尤足以茍免亂世而宋朝自然之美<lb/>
　色與人為之令色亦不同則范氏分輕重之説恐亦<lb/>
<pb n="KR3a0064_WYG_002-17a"/>
　自通學者更詳之<lb/>
何莫由斯道章<lb/>
　洪氏將何字少歇而以人莫能由斯道晦庵獨取之<lb/>
　蓋云世之不由於道者不少也程氏等説謂人何能<lb/>
　不由斯道若曰日用常行者皆道也蓋衆説説得道<lb/>
　字輕指天下之道也故以為莫不由之洪説説得道<lb/>
　字重指道之踐履於身者也故以為莫能由之恐合<lb/>
　參考<lb/>
<pb n="KR3a0064_WYG_002-17b"/>
人之生也直章<lb/>
　集註獨取明道云生理本直罔不直也而亦生者幸<lb/>
　而免爾或問則盡辨伊川以下諸説為未然愚意罔<lb/>
　對人而言蓋罔罔然不知所以為人者也幸而免對<lb/>
　生也直而言蓋僥倖茍免不能直者也人之生也直<lb/>
　而已罔之生也不能直幸免而已幸而免者低回委<lb/>
　曲茍全其生者也<lb/>
　　述而篇<lb/>
<pb n="KR3a0064_WYG_002-18a"/>
子所雅言章<lb/>
　程曰若性與天道則有不可得而聞者要在黙而識<lb/>
　之也愚按本文未嘗及此<lb/>
怪力亂神章<lb/>
　以怪力亂非理之正而别指鬼神為造化之迹非不<lb/>
　正是一律而分輕重然載謝氏之説謂語常不語怪<lb/>
　語德不語力語治不語亂語人不語神一體平説尤<lb/>
　於經文協也<lb/>
<pb n="KR3a0064_WYG_002-18b"/>
　　泰伯篇<lb/>
泰伯至德章<lb/>
　觀三以天下讓之説則商德日衰周德日興太王父<lb/>
　子兄弟□曉然知天命人心之有歸預視天下為周<lb/>
　之將有矣書稱太王肇基王迹詩稱至于太王實始<lb/>
　剪商與夫子之言皆合至歐陽公作泰誓論始為周<lb/>
　人追諱其事竊意聖人明白洞達初無可諱者故晦<lb/>
　庵集註惟直述其事或問於三讓亦姑舉禮辭固辭<lb/>
<pb n="KR3a0064_WYG_002-19a"/>
　終辭而不敢質其説盖三辭乃飲食賜予之事故晦<lb/>
　庵不敢確言以為三讓天下之説<hi>三讓事見下</hi>○或問有<lb/>
　疑泰伯父死不赴傷毁髮膚皆非賢者之事晦庵辨<lb/>
　以太王之欲立賢子聖孫為其道足以濟天下而非<lb/>
　有憎愛之間利欲之私也是以泰伯去之而不為狷<lb/>
　王季受之而不為貪父死不赴傷毁髮膚而不為不<lb/>
　孝使泰伯而不有以深自絶焉則亦何以必致國於<lb/>
　王季而安其位哉愚按王充論衡謂泰伯知太王欲<lb/>
<pb n="KR3a0064_WYG_002-19b"/>
　立王季入吳采藥斷髮文身以隨吳俗太王薨泰伯<lb/>
　還王季再讓泰伯不聽三讓曰吾之吳越吳越之俗<lb/>
　斷髮文身吾刑餘之人不可以為宗廟社稷主王季<lb/>
　始知其不可而受之此其所載頗詳且與吾夫子三<lb/>
　以天下讓之説合可以破或者信史書言泰伯父死<lb/>
　不赴之疑或問又載蘇黄門謂子夏言泰伯端委以<lb/>
　治吳則未嘗斷髮文身愚按黄門作古史專據左傳<lb/>
　以闢史記然世逺安知此是而彼非耶今其主左傳<lb/>
<pb n="KR3a0064_WYG_002-20a"/>
　謂至仲雍而後斷髮文身則惑矣泰伯仲雍始入吳<lb/>
　而斷髮文身者隨其俗也泰伯果端委於其先矣仲<lb/>
　雍繼之為君而方斷髮文身豈人情耶且斷髮文身<lb/>
　者始入吳之事也端委而治者吳人尊信之後泰伯<lb/>
　君吳之事也髪雖嘗斷何妨復長身雖嘗文何妨被<lb/>
　衣兩義固不相害也其始隨俗及得位則臨之以禮<lb/>
　理固然也若謂泰伯端委至仲雍繼位而後斷髪文<lb/>
　身是謂仲雍不肖也為君而不肖者有矣未有下同<lb/>
<pb n="KR3a0064_WYG_002-20b"/>
　庶民者也且時仲雍已老矣髪星星何可斷身黑者<lb/>
　何可文耶<lb/>
　　子罕篇<lb/>
子罕言利章<lb/>
　集註惟載程氏之言曰計利則害義命之理微仁之<lb/>
　道大故皆罕言愚按自孟子不言利世以利為不美<lb/>
　字而此章以利與命仁並言故世疑之惟或問中晦<lb/>
　庵言利者義之和全於義則利自至若多言利則人<lb/>
<pb n="KR3a0064_WYG_002-21a"/>
　不知義而反害於利矣命者天之令修已以俟然後<lb/>
　可以立命若多言命則人事不修而反害於命矣仁<lb/>
　者性之德必忠信篤敬克己復禮然後能至若多言<lb/>
　仁則學者憑虚躐等而反害於仁矣三者皆理之正<lb/>
　不可以不言而憂深慮逺又不可以多言也此言似<lb/>
　合入集註可免世俗分輕重美惡之疑<lb/>
鄙夫空空章<lb/>
　或問謂空空指鄙夫而言此語合入集註盖集註未<lb/>
<pb n="KR3a0064_WYG_002-21b"/>
　嘗明言空空指誰<lb/>
　　先進篇<lb/>
先進於禮樂章<lb/>
　晦庵以先進為前輩野人為郊外之民後進為後輩<lb/>
　君子為士大夫此甚平實引程子曰先進於禮樂文<lb/>
　質得宜今反謂之質朴而以為野人愚謂若以先進<lb/>
　為朝廷邦國行禮樂之人則宜如程子宛轉其説若<lb/>
　泛言前一輩人而於禮樂亦止泛言於禮樂之事則<lb/>
<pb n="KR3a0064_WYG_002-22a"/>
　程子之説視本文為有添矣或止云先輩質朴故於<lb/>
　禮樂之事猶野人也則與晦庵叶<lb/>
子路曾晳冉有公西華侍坐章<lb/>
　四子侍坐而夫子啓以如或知爾則何以哉盖試言<lb/>
　其用於世當何如也三子皆言為國之事皆答問之<lb/>
　正也曾晳孔門之狂者也無意於世者也故自言其<lb/>
　瀟灑之趣此非答問之正也夫子以行道救世為心<lb/>
　而時不我予方與二三子私相講明於寂寞之濵乃<lb/>
<pb n="KR3a0064_WYG_002-22b"/>
　忽聞曾晳浴沂詠而歸之言若有觸其浮海居夷之<lb/>
　云者故不覺喟然而歎盖其意之所感者深矣所與<lb/>
　雖㸃而所以嘆者豈惟與㸃哉繼答曾晳之問則力<lb/>
　道三子之美夫子豈以忘世自樂為賢獨與㸃而不<lb/>
　與三子者哉後世談虛好髙之習勝不原夫子喟嘆<lb/>
　之本旨不詳本章所載之始末單摭與㸃數語而張<lb/>
　皇之遺落世事指為道妙甚至謝上蔡以曾晳想像<lb/>
　之言為實有暮春浴沂之事云三子為曾晳獨對春<lb/>
<pb n="KR3a0064_WYG_002-23a"/>
　風冷眼看破但欲推之使髙而不知陷於談禪是盖<lb/>
　學於程子而失之者也程子曰子路冉有公西華言<lb/>
　志自是實事此正論也又曰孔子與㸃盖與聖人之<lb/>
　志同便是堯舜氣象此語微過於形容上蔡因之而<lb/>
　遂失也曾晳豈能與堯舜易地皆然哉至若謂曾晳<lb/>
　狂者也未必能為聖人之事而能知夫子之志遂以<lb/>
　浴沂詠歸之樂指為老安少懷之志曾晳與夫子又<lb/>
　豈若是其班哉竊意他日使二三子盍各言爾志此<lb/>
<pb n="KR3a0064_WYG_002-23b"/>
　泛言所志非指出仕之事也今此四子侍坐而告以<lb/>
　如或知爾則何以哉此專指出仕之事而非泛使之<lb/>
　言志也老安少懷之志天覆地載之心也適人之適<lb/>
　者也浴沂詠歸之樂吟風弄月之趣也自適其適者<lb/>
　也曾晳固未得與堯舜比豈得與夫子比而形容之<lb/>
　過如此亦合於其分量而審之矣<lb/>
　　顔淵篇<lb/>
顔淵問仁章<lb/>
<pb n="KR3a0064_WYG_002-24a"/>
　註云為仁者所以全其心之德也愚按此章前曰克<lb/>
　己復禮為仁後曰為仁由已此註恐指為仁由已之<lb/>
　為仁耳盖以語脈而詳之克己復禮為仁云克己復<lb/>
　禮即所為仁為非用力之字若為仁由已則為乃用<lb/>
　力之字語雖相似而脈則不同也要之為仁之工夫<lb/>
　即是上文克己復禮盍更詳之<lb/>
惜乎夫子之説君子章<lb/>
　註云謂棘子成之言乃君子之意愚按上文棘子成<lb/>
<pb n="KR3a0064_WYG_002-24b"/>
　曰君子質而已矣故子貢指其説君子恐非其所言<lb/>
　別有君子之意也合審<lb/>
　　子路篇<lb/>
仲弓問政章<lb/>
　程子謂仲弓問焉知賢才而舉之子曰舉爾所知爾<lb/>
　所不知人其舍諸便見仲弓與聖人用心之小大推<lb/>
　此義則一心可以興邦一心可以喪邦只在公私之<lb/>
　間耳愚按仲弓正問舉才之方而孔子教之耳程子<lb/>
<pb n="KR3a0064_WYG_002-25a"/>
　豈意其不欲舉才而推其弊至此歟范氏曰失此三<lb/>
　者不可以為季氏宰况天下乎恐亦衍文<lb/>
　　憲問篇<lb/>
霸諸侯<lb/>
　註云霸與伯同長也愚意天下之主謂之王諸侯之<lb/>
　長謂之伯此指其定位而名也以德方興而為天下<lb/>
　所歸則王<hi>平聲</hi>聲轉而為王<hi>去聲</hi>王政不綱而諸侯之長<lb/>
　自整齊其諸侯則伯聲轉而為霸皆有為之稱也正<lb/>
<pb n="KR3a0064_WYG_002-25b"/>
　音為靜字轉聲為動字<lb/>
　商周之初諸侯猶未强大故有德易以興周衰諸侯<lb/>
　强大地醜德齊莫能相一管仲輔齊僅能以智力總<lb/>
　率之使之尊周攘夷其濟世之功亦不少故夫子稱<lb/>
　之若孟子之言則又存萬世之常道<lb/>
孔子沐浴而朝章<lb/>
　胡氏曰仲尼此舉先發後聞可也愚謂孔子於義盡<lb/>
　矣此事果可先發後聞則夫子亦為之矣不待胡氏<lb/>
<pb n="KR3a0064_WYG_002-26a"/>
　發其所不及也此言似不必附集註<lb/>
　　衞靈公篇<lb/>
有教無類章<lb/>
　註專主變化氣類愚恐夫子與進互童孟子來者不<lb/>
　拒之意皆在其中也<lb/>
　　季氏篇<lb/>
季氏將伐顓臾章<lb/>
　集註云逺人謂顓臾分崩離析謂四分公室家臣屢<lb/>
<pb n="KR3a0064_WYG_002-26b"/>
　叛或問載蘇氏考究定公十年子路為季氏宰哀公<lb/>
　十一年冉求為季氏宰則伐顓臾在季康子之世哀<lb/>
　公七年季康子伐邾以召吳冦故曰逺人不服而不<lb/>
　能來也十五年公孫宿以成叛故曰邦分崩離析而<lb/>
　不能守也恐當以或問所載為正盖顓臾在邦域之<lb/>
　中難指其為逺人而夫子此語正因季氏將伐顓臾<lb/>
　而槩及當時之國事謂他有當理者尚多也所謂逺<lb/>
　人非正指將伐之顓臾也<lb/>
<pb n="KR3a0064_WYG_002-27a"/>
　　陽貨篇<lb/>
性相近章<lb/>
　性者此理素具於此心人得之於天以生者也自一<lb/>
　隂一陽之謂道而繼之者善于以賦予於萬物人為<lb/>
　萬物之靈其性之所自來固無有不善而既屬於人<lb/>
　則不能以盡同故夫子一言以蔽之曰性相近也至<lb/>
　孟子當人欲横流之時特推其所本然者以曉當世<lb/>
　故專以性善為説自此言性者紛紛矣由今觀之謂<lb/>
<pb n="KR3a0064_WYG_002-27b"/>
　性為相近則驗之身稽之人參之往古攷之當今上<lb/>
　探之聖賢下察之衆庶無一不合信乎其為相近也<lb/>
　謂性為皆善則自己而人自古而今自聖賢而衆庶<lb/>
　皆不能不少殊推禹湯文武之聖亦未見其盡與堯<lb/>
　舜為一孟子盖獨推其所本然者以曉人也言性之<lb/>
　説至本朝而精以善者為天地之性以不能盡善者<lb/>
　為氣質之性此説既出始足以完孟子性善之説世<lb/>
　之學者乃因此隂陋吾夫子之説而不敢明言其為非<lb/>
<pb n="KR3a0064_WYG_002-28a"/>
　則曰性相近是指氣質而言若曲為之回護者然則<lb/>
　孟子之言性何其精而夫子之言性何其粗耶竊意<lb/>
　天命之謂性所謂天地之性是推天命流行之初而<lb/>
　言也推性之所從來也所謂氣質之性是指既屬諸<lb/>
　人而言也斯其謂之性者也夫子之言性亦指此而<lb/>
　已耳本朝之言性特因孟子性善之説揆之人而不<lb/>
　能盡合故推測其已上者以完其義耳言性豈有加<lb/>
　於夫子之一語哉且天下之生凡同類者無有不同<lb/>
<pb n="KR3a0064_WYG_002-28b"/>
　而纎悉則不能盡同此其所以為造化之妙如桐梓<lb/>
　之生一也而枝條花葉之横斜疎密則無一同然要<lb/>
　其所以為桐梓者終相若也此相近之説也而可以<lb/>
　知人矣人之形體一也而耳目口鼻之位置美惡則<lb/>
　無一同然要其所以為人者終相若也此相近之説<lb/>
　也而可以知其無形者矣人之能言一也而其聲音<lb/>
　之清濁髙下則無一同然要其所以為人聲者終相<lb/>
　若也此相近之説也而可以推人之性矣其賦自天<lb/>
<pb n="KR3a0064_WYG_002-29a"/>
　何有不善自隂陽雜揉屬之人而謂之性宜不能粹<lb/>
　然而皆善此相近之説也奈何獨主性善之説而遂<lb/>
　廢性相近之説耶故嘗謂夫子言性相近惟指其實<lb/>
　然者故他日言中人以上中人以下生而知學而知<lb/>
　人品節節不同皆與相近之言無戾孟子專言性善<lb/>
　惟推其本然者故他日言二之中四之下性之反之<lb/>
　先覺後覺人品亦各各不同終歸於夫子相近之説<lb/>
　學者亦學夫子而已夫子未嘗言性言性止此一語<lb/>
<pb n="KR3a0064_WYG_002-29b"/>
　何今世學者言性之多也無亦知其性之相近而戒<lb/>
　其習之相逺可乎<hi>孟子言忍性是性不能皆善而忍亦習之義也</hi>
匏瓜<lb/>
　黄勉齋宰臨川刋臨川人應抑之天文圖有匏瓜星<lb/>
　其下註云論語吾豈匏瓜也哉焉能繫而不食正指<lb/>
　星而言盖星有匏瓜之名徒繫於天而不可食正與<lb/>
　維南有箕不可簸揚維北有斗不可挹酒漿同義又<lb/>
　建昌吳觀附此於四書疑義未知然否<lb/>
<pb n="KR3a0064_WYG_002-30a"/>
　　微子篇<lb/>
虞仲<lb/>
　註云虞仲即仲雍與泰伯同竄荆蠻者愚按仲雍嘗<lb/>
　治吳為君恐不可言逸民亦無隱居放言之事兼仲<lb/>
　雍生伯夷叔齊之前使虞仲果仲雍也亦何為反序<lb/>
　次於夷齊之後恐先儒自有所據耳<lb/>
　　堯曰篇<lb/>
雖有周親不如仁人<lb/>
<pb n="KR3a0064_WYG_002-30b"/>
　集註載孔氏曰周至也言紂至親雖多不如周家之<lb/>
　多仁人或問則曰范氏之説因上文而以周親為周<lb/>
　室之親亦善但於書文不協愚意於書文雖不協於<lb/>
　本文則協且免得添紂字與多字又免得改周字為<lb/>
　至字似當兩存耳又按古註孔曰親而不賢不忠則<lb/>
　誅之管蔡是也仁人謂箕子微子來則用之此説雖<lb/>
　大賚之初未有管蔡之事而狀不如意甚明<lb/>
　黄氏日抄卷二<lb/>
</p>
<p>
</p>
  </div>
</body>
</text>
</TEI>
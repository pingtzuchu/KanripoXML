<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷十一</head>
    <p>
<pb n="KR3a0064_WYG_011-1a"/>
欽定四庫全書<lb/>
　黄氏日抄卷十一　　　　　宋　黄震　撰<lb/>
　讀春秋<hi>五</hi>
　　成公<lb/>
　　　名黒肱宣公子母穆姜諡法安民立政曰成<lb/>
元年春王正月公即位<lb/>
　行即位禮也<lb/>
二月辛酉葬我君宣公<lb/>
<pb n="KR3a0064_WYG_011-1b"/>
　五月而葬<lb/>
無冰<lb/>
　岷隱於桓公十四年春無氷講義云詩三之日納氷<lb/>
　今正月也四之日獻羔祭韭而出氷今二月也左氏<lb/>
　所謂西陸朝覿而出之者今三月也大要十二月取<lb/>
　氷且取且藏至正月而畢二月出氷至三月而用春<lb/>
　秋書春無氷者去年十二月時燠無氷今年之春無<lb/>
　氷可出春秋於是時而書之也<lb/>
<pb n="KR3a0064_WYG_011-2a"/>
三月作丘甲<lb/>
　周制九夫為井四井為邑四邑為丘四丘為甸一甸<lb/>
　六十四井五百七十六夫共出車一乘甲士三人今<lb/>
　作丘甲是一丘出一甲一甸出四甲矣變法増賦故<lb/>
　書<lb/>
夏臧孫許及晉侯盟于赤棘<lb/>
　臧孫許魯大夫臧文仲之子號宣叔赤棘晉地去嵗<lb/>
　公孫歸父如晉謀去三桓未返而公薨臧孫許為三<lb/>
<pb n="KR3a0064_WYG_011-2b"/>
　桓去歸父之族而歸父奔齊今三桓懼其見討故作<lb/>
　邱甲以謀伐齊盟赤棘以止晉兵皆三桓為已計而<lb/>
　主之者行父也<lb/>
秋王師敗績于茅戎<lb/>
　傳載晉侯平戎于王劉康公邀戎而伐之遂敗于徐<lb/>
　吾氏書曰王師敗績于茅戎若曰王師自敗云爾茅<lb/>
　公穀並作貿<lb/>
冬十月<lb/>
<pb n="KR3a0064_WYG_011-3a"/>
　備四時之首<lb/>
二年春齊侯伐我北鄙<lb/>
　岷隱曰宣公在位十八年與齊為好至親且宻成公<lb/>
　即位首與齊為仇斷道赤棘之盟將謀伐齊齊安得<lb/>
　不伐我愚按斷道之盟晉本徵㑹于齊而適有齟齬<lb/>
　耳赤棘之盟則歸父謀去三桓不遂而奔齊三桓怨<lb/>
　歸父故謀伐齊齊侯輕躁故先伐魯觀鞌之敗可知<lb/>
　齊侯之為人矣<lb/>
<pb n="KR3a0064_WYG_011-3b"/>
夏四月丙戌衛孫良夫師師及齊師戰于新築衛師敗<lb/>
績<lb/>
　傳載衛使孫良夫石稷侵齊與齊師遇石稷欲還良<lb/>
　夫不可故敗按新築衛地恐齊亦來伐衛而與之遇<lb/>
　於新築也<lb/>
六月癸酉季孫行父臧孫許叔孫僑如公孫嬰齊帥師㑹<lb/>
晉郤克衛孫良夫曹公子首及齊侯戰于鞌齊師敗績<lb/>
　季孫叔孫怨歸父欲去已不遂而奔齊力謀伐齊晉<lb/>
<pb n="KR3a0064_WYG_011-4a"/>
　郤克怨齊婦人笑其跛乆欲伐齊衛孫良夫新敗於<lb/>
　齊遂㑹師以伐齊若曹公子則役於大國者也故行<lb/>
　父得以四國七大夫之師伐齊齊頃驕蹇自恣臨戰<lb/>
　有滅此朝食之語故及於敗曹公子首公穀作手<lb/>
秋七月齊侯使國佐如師己酉及國佐盟于袁婁<lb/>
　晉欲質齊侯之母及使齊盡東其畆國佐請背城借<lb/>
　一乃得盟自鞌至袁婁近奔五百里袁婁穀梁作爰<lb/>
　婁<lb/>
<pb n="KR3a0064_WYG_011-4b"/>
八月壬午宋公鮑卒庚寅衛侯速卒<lb/>
　宋文公立二十二年卒傳載其始厚葬衛穆公立十<lb/>
　一年卒<lb/>
取汶陽田<lb/>
　此本魯地也今晉使齊人歸之<lb/>
冬楚師鄭師侵衛<lb/>
　楚以魯衛受盟於晉而伐齊故救齊而先與鄭侵衛<lb/>
　木訥曰時楚共新立未能和諸侯晉不於此時反陳<lb/>
<pb n="KR3a0064_WYG_011-5a"/>
　鄭於旣夷和齊魯以抗楚乃修一朝之忿助魯衛以<lb/>
　敗齊則楚鄭之侵衛實晉致之也晉失此機而楚得<lb/>
　盟諸侯於蜀矣<lb/>
十有一月公會楚公子嬰齊于蜀丙申公及楚人秦人<lb/>
宋人陳人衛人鄭人齊人曹人邾人薛人鄫人盟于蜀<lb/>
　楚侵衛則兵將及魯故公懼而潜服于楚以逆弭楚<lb/>
　兵左氏謂之匱盟言畏晉而竊與楚盟也然昔之盟<lb/>
　于晉者今皆盟于楚矣可不悲夫蘇氏曰蜀之盟諸<lb/>
<pb n="KR3a0064_WYG_011-5b"/>
　侯從楚者十一國晉不敢争其後四十三年晉趙武<lb/>
　楚屈建合諸侯于宋然後晉楚之從得交相見又八<lb/>
　年楚靈王求諸侯于晉晉人許之然後諸侯始從楚<lb/>
　皆蜀之盟啓之也蜀魯地是㑹也魯倡之楚主之<lb/>
三年春王正月公㑹晉侯宋公衛侯曹伯伐鄭<lb/>
　宣十二年鄭從楚伐晉敗晉于邲故今晉伐之傳載<lb/>
　復為鄭所敗獻㨗于楚木訥曰諸侯冬從楚而春從<lb/>
　晉冬盟鄭而春伐鄭何諸侯之不自安不自信也覇<lb/>
<pb n="KR3a0064_WYG_011-6a"/>
　主之不作也鄭之從楚乆矣使晉有志於抗楚而服<lb/>
　鄭曷若移鞌之役於今日乎移七大夫之勢以廹楚<lb/>
　楚必怖移七百乘之兵以伐鄭鄭必服今兵力既盡<lb/>
　於齊諸侯旣属於楚而區區摟諸侯於從楚之餘以<lb/>
　伐鄭宜其不得鄭也<lb/>
辛亥葬衛穆公<lb/>
　及六月而葬<lb/>
二月公至自伐鄭<lb/>
<pb n="KR3a0064_WYG_011-6b"/>
　從晉伐鄭而歸也<lb/>
甲子新宫災三日哭<lb/>
　新宫宣公之廟也崔氏曰稱新宫者當時之辭也三<lb/>
　年喪畢始廟祭矣哀痛之故三日哭也<lb/>
乙亥葬宋文公<lb/>
　八月而葬<lb/>
夏公如晉<lb/>
　傳云拜汶陽之田也<lb/>
<pb n="KR3a0064_WYG_011-7a"/>
鄭公子去疾帥師伐許<lb/>
　岷隱曰左氏載許恃楚而不事鄭鄭子良伐許甚矣<lb/>
　鄭之不度德也鄭方得罪中國晉帥諸侯伐之鄭當<lb/>
　恐懼謝罪顧以許不事已遽至興師至冬復伐許木<lb/>
　訥曰楚越許而後至鄭許弱不能抗楚折而歸之今<lb/>
　鄭無謀亦折而從之又連年伐許是自撤藩籬以開<lb/>
　楚冦也<lb/>
公至自晉<lb/>
<pb n="KR3a0064_WYG_011-7b"/>
　謝得汶陽田而歸<lb/>
秋叔孫僑如帥師圍棘<lb/>
　棘汶陽之邑齊以歸魯而棘不服故圍之先儒謂本<lb/>
　魯故邑而今不肯歸者畏稅畆丘甲之苛政也<lb/>
大雩<lb/>
　禱雨之祭大者僣也<lb/>
晉郤克衛孫良夫伐廧咎如<hi>廧在良反咎古刀反</hi>
　晉滅赤狄其餘民散入廧咎如故伐之廧穀梁作牆<lb/>
<pb n="KR3a0064_WYG_011-8a"/>
　公羊作將<lb/>
冬十有一月晉侯使荀庚來聘衛侯使孫良夫來聘丙<lb/>
午及荀庚盟丁未及孫良夫盟<lb/>
　二大夫同時而聘魯方畏晉待其大夫不敢與列國<lb/>
　齒故丙午盟晉丁未盟衛<lb/>
鄭伐許<lb/>
　程氏曰鄭附於楚一年而再伐許<lb/>
四年春宋公使華元來聘<lb/>
<pb n="KR3a0064_WYG_011-8b"/>
　傳曰通嗣君也葢宋共公初立<lb/>
三月壬申鄭伯堅卒<lb/>
　鄭襄公立十八年卒<lb/>
杞伯來朝<lb/>
　將黜叔姬先來言其故<lb/>
夏四月甲寅臧孫許卒<lb/>
　宣叔也臧文仲之子<lb/>
公如晉<lb/>
<pb n="KR3a0064_WYG_011-9a"/>
　傳載晉侯見公不敬公欲叛晉季文子不可曰晉侯<lb/>
　必不免張氏曰晉景公勝齊而驕故魯欲叛之也<lb/>
葬鄭襄公<lb/>
　三月卒夏而葬速<lb/>
秋公至自晉<lb/>
　夏如晉而今歸也<lb/>
冬城鄆<lb/>
　岷隱曰鄆有二東鄆莒邑魯所爭也西鄆魯邑今新<lb/>
<pb n="KR3a0064_WYG_011-9b"/>
　城也定公時齊歸鄆讙龜陰之田杜氏謂此三邑者<lb/>
　汶陽之田也魯既得汶陽故城鄆以為固左氏謂欲<lb/>
　叛晉而城鄆者非也木訥曰西鄆近齊以為懼齊之<lb/>
　復見奪則然矣左氏以為備晉則鄆去晉逺矣鄆公<lb/>
　羊作運<lb/>
鄭伯伐許<lb/>
　鄭於是三伐許矣况今悼公居喪未逾年親自伐許<lb/>
　石氏曰父伐人䘮子以喪伐人<lb/>
<pb n="KR3a0064_WYG_011-10a"/>
五年春王正月杞叔姬來歸<lb/>
　内女見出曰來歸<lb/>
仲孫蔑如宋<lb/>
　蔑孟獻子也如宋報前年華元之聘也<lb/>
夏叔孫僑如會晉荀首于穀<lb/>
　左氏曰晉荀首如齊逆女故宣伯餫諸穀注穀齊地<lb/>
　也岷隱曰魯畏晉故其大夫逆女而僑如饋之首公<lb/>
　羊作秀<lb/>
<pb n="KR3a0064_WYG_011-10b"/>
梁山崩<lb/>
　梁山韓地晉滅韓故属晉左氏傳晉召伯宗伯宗以<lb/>
　重人之言告以山崩川竭君為之不舉<lb/>
秋大水<lb/>
　書災<lb/>
冬十有一月己酉天王崩<lb/>
　周定王立二十一年崩<lb/>
十有二月己丑公會晉侯齊侯宋公衛侯鄭伯曹伯邾<lb/>
<pb n="KR3a0064_WYG_011-11a"/>
子杞伯同盟于蟲牢<lb/>
　左氏載許靈公愬鄭於楚鄭悼公如楚訟不勝故請<lb/>
　成于晉岷隱曰鄭之貳晉久矣一旦請成于晉晉所<lb/>
　甚喜故會諸侯以同盟以侈鄭人之服晉景公於是<lb/>
　有驕泰之心矣蟲牢鄭地<lb/>
六年春王正月公至自會<lb/>
　去冬同盟蟲牢而今歸也<lb/>
二月辛巳立武宫<lb/>
<pb n="KR3a0064_WYG_011-11b"/>
　岷隱曰按左氏云季文子以鞌之功立武宫非禮也<lb/>
　聽於人以救其難不可以立武如左氏所言則武宫<lb/>
　者猶邲之戰潘黨請楚子欲築武庫之類也公羊之<lb/>
　說則不然以武宫為武公之宫按明堂位曰魯公之<lb/>
　廟文世室武公之廟武世室也岷隱蓋兩存其說木<lb/>
　訥曰魯祀周公為太祖伯禽為太室記禮者出於春<lb/>
　秋之後見魯立武宫遂有武世室之語蓋不經矣鄭<lb/>
　夾漈曰武宫講武之宫自鞌之役四卿出而大得志<lb/>
<pb n="KR3a0064_WYG_011-12a"/>
　故立武宫備戎事也是不以為廟也然愚按武公名<lb/>
　敖伯禽九世孫成公十一世祖若果世室不應中毁<lb/>
　木訥夾漈之說似矣然昭公十五年有事于武宫注<lb/>
　云武公廟成公復立則謂武宫非廟不可也或者季<lb/>
　孫行父以伐齊為功故立武宫以誇如前二義皆兼<lb/>
　之歟<lb/>
取鄟<hi>音專</hi>
　左氏傳注鄟附庸國也公羊以為邾邑未知孰是然<lb/>
<pb n="KR3a0064_WYG_011-12b"/>
　諸家多從左說<lb/>
衛孫良夫帥師侵宋<lb/>
　左氏載晉帥鄭衛侵宋晉師過衛欲襲衛伯宗止之<lb/>
　師還衛人登陴葉石林曰與經絶不相類且晉衛侵<lb/>
　宋而反欲襲衛亦首尾自相戾愚按此止當依經文<lb/>
　衛師侵宋<lb/>
夏六月邾子來朝<lb/>
　邾久不朝今朝以修好<lb/>
<pb n="KR3a0064_WYG_011-13a"/>
公孫嬰齊如晉<lb/>
　嬰齊者叔肹之子子叔聲伯也髙閌集注曰晉召之<lb/>
　欲使魯伐宋也蓋本左氏說<lb/>
壬申鄭伯費卒<lb/>
　鄭悼公立二年卒<lb/>
秋仲孫蔑叔孫僑如帥師侵宋<lb/>
　左氏謂受晉之命而伐之也然去年蔑方報華元之<lb/>
　聘今遽為人役而伐之又二子各私其軍潜師侵掠<lb/>
<pb n="KR3a0064_WYG_011-13b"/>
　且宋一辭㑹晉旣命衛伐之又命魯伐之皆非也<lb/>
楚公子嬰齊帥師伐鄭<lb/>
　討其從晉且鄭新喪而伐之此其為楚也<lb/>
冬季孫行父如晉<lb/>
　傳謂晉遷新田而賀之也<lb/>
晉欒書帥師救鄭<lb/>
　左氏載欒書出而楚還趙同趙括欲戰欒書力遏之<lb/>
　亦還岷隱曰晉無亡矢遺鏃之費而卒収救鄭之功<lb/>
<pb n="KR3a0064_WYG_011-14a"/>
　主將善御下也救公羊作侵<lb/>
七年春王正月鼷䑕食郊牛角改卜牛鼷䑕又食其角<lb/>
乃免牛<lb/>
　孫炎曰鼷䑕如䑕狼鄭夾漈曰草䑕而㣲黄愚聞之<lb/>
　師曰甘口䑕也噬人畜不知痛木訥曰改卜牛而又<lb/>
　食其角天示譴也說者以為養牲不謹非也天豈享<lb/>
　僣哉<lb/>
吳伐郯<lb/>
<pb n="KR3a0064_WYG_011-14b"/>
　吳今平江府郯今淮陽軍下邳縣相去本隔江淮二<lb/>
　水而伐之者吳始大也於是季文子有中國不振旅<lb/>
　蠻夷入伐之憂初吳本受盟於楚自楚之申公巫臣<lb/>
　沮子重所請之賞田挾子反所欲之夏姬逃於晉而<lb/>
　子重子反殺其族巫臣自晉適吳通吳於晉教之射<lb/>
　御戰陳以叛楚蠻夷之属於楚者吳盡取之至是而<lb/>
　又陵中國矣楚之患漸定而吳之擾方始岷隱曰荆<lb/>
　之始見也入蔡吳之始見也伐郯中國莫之問故駸<lb/>
<pb n="KR3a0064_WYG_011-15a"/>
　駸焉交亂中國<lb/>
夏五月曹伯來朝<lb/>
　曹無魯好者再世矣今宣公來朝修舊好也<lb/>
不郊猶三望<lb/>
　不容郊天而猶祀地此襲用僖公之繆舉也三望之<lb/>
　義已見僖三十二年<lb/>
秋楚公子嬰齊帥師伐鄭公會晉侯齊侯宋公衛侯曹<lb/>
伯莒子邾子杞伯救鄭八月戊辰同盟于馬陵公至自<lb/>
<pb n="KR3a0064_WYG_011-15b"/>
會<lb/>
　岷隱曰楚再伐鄭晉再救鄭晉侯為之大會諸侯亦<lb/>
　能囚楚之鄖公鍾儀以獻於晉其勢可以有為矣伊<lb/>
　川曰同盟于馬陵者諸侯同心病楚也時莒初服莒<lb/>
　舊服于齊今齊來而莒亦隨之也<lb/>
吳入州來<lb/>
　州來今壽州下蔡縣故蠻也楚人取之為邑而吳今<lb/>
　入之吳楚之争自入州來始蓋入州來則宋近楚<lb/>
<pb n="KR3a0064_WYG_011-16a"/>
冬大雩<lb/>
　穀梁曰冬無為雩也或者雩本旱祭魯末俗用為他<lb/>
　祀與<lb/>
衛孫林父出奔晉<lb/>
　孫良夫專兵而林父世卿故定公惡之而奔七年而<lb/>
　晉侯强反之於晉終以戚叛則定公惡之是矣<lb/>
八年春晉侯使韓穿來言汶陽之田歸之于齊<lb/>
　二年行父從晉伐齊取汶陽田齊既敗而事晉故晉<lb/>
<pb n="KR3a0064_WYG_011-16b"/>
　又使魯歸之於齊七年之間一予一奪皆制於晉行<lb/>
　父私於韓穿曰汶陽敝邑之舊也然不敢争<lb/>
晉欒書帥師侵蔡<lb/>
　蔡廹於楚自翟泉與盟之後未嘗從中國盟㑹文十<lb/>
　五年晉郤缺伐之不能反前年晉欒書救鄭因而伐<lb/>
　蔡楚師救之不戰而還晉未得志故再侵蔡遂侵楚<lb/>
　獲申驪<lb/>
公孫嬰齊如莒<lb/>
<pb n="KR3a0064_WYG_011-17a"/>
　左氏謂聲伯因聘而逆婦<lb/>
宋公使華元來聘夏宋公使公孫壽來納幣<lb/>
　來聘者聘共姬也宋公使來納幣者宋公自主之也<lb/>
　共姬魯成公姊妹為宋共公夫人<lb/>
晉殺其大夫趙同趙括<lb/>
　葉石林曰趙朔晉侯之壻朔死而同括之弟嬰亂其<lb/>
　室同括不請於君而放之齊於是朔之室譛於晉侯<lb/>
　使欒氏郤氏證同括將為亂而殺之愚按同括嬰皆<lb/>
<pb n="KR3a0064_WYG_011-17b"/>
　盾之弟朔盾之子武又朔之子隨朔之室畜於公宫<lb/>
　祈奚韓厥言於晉侯曰成季之勲宣孟之忠而無後<lb/>
　為善者懼矣乃立武為趙氏後是無程嬰杵臼之事<lb/>
　也安有晉侯外孫畜於公宫而待外人抱匿之者哉<lb/>
　况殺趙氏正朔之室之謀非欲殺朔之子也<lb/>
秋七月天子使召伯來賜公命<lb/>
　岷隱曰魯十二公獨文成二君身受王命文公拜命<lb/>
　之後猶能遣叔孫得臣如京師成公無是也後四年<lb/>
<pb n="KR3a0064_WYG_011-18a"/>
　因㑹伐秦道過京師息汗馬之勞爾愚按魯不請命<lb/>
　天子反賜命而魯又不往拜之春秋之世倒置一至<lb/>
　於此賜公穀作錫義則同天王天子王者之通稱亦<lb/>
　非有異義泰山孫氏云<lb/>
冬十月癸卯杞叔姬卒<lb/>
　左氏曰來歸自杞故書<lb/>
晉侯使士燮來聘叔孫僑如㑹晉士燮齊人邾人伐郯<lb/>
　士燮來聘者以郯成於吳而請伐郯也魯於郯為親<lb/>
<pb n="KR3a0064_WYG_011-18b"/>
　賂使緩兵士燮脅之行父懼而使宣伯㑹伐郯士燮<lb/>
　曰郯蕞爾小邦何足以煩二國之謀而重勤四國之<lb/>
　師哉非難於郯難於吳也薛氏曰吳伐郯不能救郯<lb/>
　服吳則伐之諸侯無所措手足矣<lb/>
衛人來媵<lb/>
　諸侯娶一國則二同姓之國往媵之國三人凡九女<lb/>
　伯姬將嫁故衛來媵伊川謂伯姬賢故書<lb/>
九年春王正月杞伯來逆叔姬之喪以歸<lb/>
<pb n="KR3a0064_WYG_011-19a"/>
　孫覺經解曰叔姬者杞伯之出妻也杞伯生絶其妻<lb/>
　死歸其䘮春秋以其非禮書之趙氏曰叔姬絶於杞<lb/>
　而卒於魯則宜葬於魯<lb/>
公㑹晉侯齊侯宋公衛侯鄭伯曹伯莒子杞伯同盟于<lb/>
蒲公至自㑹<lb/>
　傳謂歸汶陽之田故諸侯貳于晉晉人懼而㑹于蒲<lb/>
　張氏曰自此執鄭盟魯紛紛甚矣蒲衛地今屬開封<lb/>
二月伯姬歸于宋夏季孫行父如宋致女晉人來媵<lb/>
<pb n="KR3a0064_WYG_011-19b"/>
　岷隱曰伯姬之賢魯人尊之故既歸宋復使上卿致<lb/>
　女以撫問其已至晉人來媵亦媵伯姬也<lb/>
秋七月丙子齊侯無野卒<lb/>
　齊頃公立十七年卒<lb/>
晉人執鄭伯晉欒書帥師伐鄭<lb/>
　鄭自邲之戰從楚者十年自蟲牢馬陵之㑹楚方備<lb/>
　吳未暇争鄭鄭在晉者亦五年今年蒲之㑹鄭方從<lb/>
　晉楚以重賂求鄭鄭復會楚于鄧故晉執而伐之然<lb/>
<pb n="KR3a0064_WYG_011-20a"/>
　非禮甚矣適以激鄭之貳<lb/>
冬十有一月葬齊頃公<lb/>
　五月而葬<lb/>
楚公子嬰齊帥師伐莒庚申莒潰楚人入鄆<lb/>
　莒今宻州在吳魯之東楚越吳魯而伐之國小而潰<lb/>
　鄆者莒魯所爭之邑楚又乘勝入鄆<lb/>
秦人白狄伐晉<lb/>
　傳曰諸侯貳故也趙氏曰宣八年晉成以白狄伐秦<lb/>
<pb n="KR3a0064_WYG_011-20b"/>
　今秦桓亦以白狄伐晉狄介秦晉之間惟强者用之<lb/>
鄭人圍許<lb/>
　時鄭伯方執於晉而鄭反圍許傳謂此公孫申之謀<lb/>
　示不急君也岷隱曰豈有君見執外示不急之意反<lb/>
　興師以伐人有如激晉侯之怒其不重為君累者鮮<lb/>
　矣按明年鄭伯歸殺申以鄭用其謀改立君也<lb/>
城中城<lb/>
　注中城東海邑木訥曰楚伐莒入鄆逼近魯故城中<lb/>
<pb n="KR3a0064_WYG_011-21a"/>
　城以備不虞或曰魯之内城<lb/>
十年春衛侯之弟黒背帥師侵鄭<lb/>
　左氏曰晉命也<lb/>
夏四月五卜郊不從乃不郊<lb/>
　天之不享僣禮如此<lb/>
五月公㑹晉侯齊侯宋公衛侯曹伯伐鄭<lb/>
　鄭用公孫申之謀置其被執之君不問立子繻見殺<lb/>
　乂立髠頑晉欒成子曰鄭人立君我執一人焉何益<lb/>
<pb n="KR3a0064_WYG_011-21b"/>
　不如伐鄭而歸其君以求成焉趙氏曰晉景公欲歸<lb/>
　其君而鄭不求欲殺其君而鄭不服故靦顔以合諸<lb/>
　侯伐鄭而歸之<lb/>
齊人來媵<lb/>
　媵伯姬也異姓來媵非禮也<lb/>
丙午晉侯獳卒<hi>獳乃侯反</hi>
　晉景公立十九年卒許氏曰當景之世楚莊入陳圍<lb/>
　鄭圍宋敗晉于邲中國大絀徒從事赤狄潞氏迨楚<lb/>
<pb n="KR3a0064_WYG_011-22a"/>
　莊没始得為鞌之役以服齊僅不失覇岷隐曰晉景<lb/>
　嗣覇數勤諸侯相與同盟一曰斷道二曰蟲牢三曰<lb/>
　馬陵四曰蒲蒲之盟以歸汶陽之故諸侯貳晉爾木<lb/>
　訥曰晉自蟲牢始得諸侯宋公一言不順即命魯衛<lb/>
　伐之旣而晉以齊厚於已反前日所取於齊以予魯<lb/>
　之田復以予齊故諸侯貳晉<lb/>
秋七月公如晉<lb/>
　公如晉奔喪傳云晉止公送葬諸侯無在者先儒謂<lb/>
<pb n="KR3a0064_WYG_011-22b"/>
　奔喪㑹葬臣子之事也公自取辱葢晉以反魯汶陽<lb/>
　之田而疑公故辱之<lb/>
冬十月<lb/>
　書備四時公羊傳無此三字<lb/>
十有一年春王三月公至自晉<lb/>
　公留晉凡九月始歸<lb/>
晉侯使郤犫來聘己丑及郤犫盟夏季孫行父如晉<hi>犫尺</hi>
<hi>由反</hi>
<pb n="KR3a0064_WYG_011-23a"/>
　公自汶陽之田歸齊欲貳晉而不果然嫌隙已開晉<lb/>
　因公之朝而止之數月左氏謂公請受盟而後使歸<lb/>
　郤犫來聘且涖盟季文子報聘亦涖盟也<lb/>
秋叔孫僑如如齊<lb/>
　傳云宣伯聘齊以修前好張氏謂廹於晉之辱而不<lb/>
　得已者也岷隱曰晉使我歸田于齊齊未嘗遣使至<lb/>
　魯是德晉而怨魯也今僑如修好未幾而求昬齊卒<lb/>
　無報聘則魯為齊弱久矣<lb/>
<pb n="KR3a0064_WYG_011-23b"/>
冬十月<lb/>
　書備四時<lb/>
十有二年春周公出奔晉<lb/>
　傳載周公楚惡惠襄二族之逼又與卿士伯與争政<lb/>
　怒而出奔王使劉子復之三日復出奔晉是自絶于<lb/>
　周也<lb/>
夏公㑹晉侯衛侯于𤨏澤<lb/>
　傳載晉使楚囚鍾儀歸求成於楚宋華元因是合晉<lb/>
<pb n="KR3a0064_WYG_011-24a"/>
　楚之成鄭伯如晉聽成㑹于𤨏澤成故也木訥曰晉<lb/>
　厲初立而求諸侯於是為𤨏澤之㑹然所㑹者魯衛<lb/>
　而已左氏載宋合晉楚之成鄭人聽成考之於經無<lb/>
　一毫合不知何年之事而左氏誤附也愚謂止慿經<lb/>
　文足矣𤨏澤公羊作沙澤<lb/>
秋晉人敗狄于交剛<lb/>
　傳載狄侵晉晉敗之于交剛岷隱曰春秋時狄患最<lb/>
　重齊覇之初狄方為患威公不能治也晉覇之衰狄<lb/>
<pb n="KR3a0064_WYG_011-24b"/>
　人㣲弱晉乃能屢勝之春秋於晉敗狄之事纎悉備<lb/>
　書幸中國之猶能自强也<lb/>
冬十月<lb/>
　書備四時<lb/>
十有三年春晉侯使郤錡來乞師二月公如京師夏五<lb/>
月公自京師遂㑹晉侯齊侯宋公衛侯鄭伯曹伯邾人<lb/>
滕人伐秦曹伯盧卒于師秋七月公至自伐秦<lb/>
　傳載秦桓公旣與晉厲公為令狐之盟又召狄與楚<lb/>
<pb n="KR3a0064_WYG_011-25a"/>
　欲道以伐晉故晉使吕相絶秦而帥諸侯之師及秦<lb/>
　師戰于麻隧秦師敗績張氏曰晉以私怨報秦其義<lb/>
　不足以令諸侯故卑辭以乞師諸侯已絶迹於京師<lb/>
　一百餘年今因伐秦過周因講朝禮故書如京師而<lb/>
　不書朝以見諸侯之行止為伐秦而不為朝王也戴<lb/>
　氏曰公無朝王之心道過京師不得已而行朝王之<lb/>
　禮書公自京師書公至自伐秦見初心之所存而終<lb/>
　事之不可掩也曹伯盧卒于師傳曰閔之也蓋曹宣<lb/>
<pb n="KR3a0064_WYG_011-25b"/>
　公立十七年為晉役而死于行不得其所也<lb/>
冬葬曹宣公<lb/>
　傳載子臧逆宣公之喪公子負芻居守乃殺其太子<lb/>
　而自立旣葬宣公子臧將亡國人皆將從之負芻懼<lb/>
　告罪且請焉子臧乃反而致其邑子臧賢公子季札<lb/>
　所慕而效者也負芻是為成公<lb/>
十有四年春王正月莒子朱卒<lb/>
　張氏曰莒季佗也<lb/>
<pb n="KR3a0064_WYG_011-26a"/>
夏衛孫林父自晉歸于衛<lb/>
　林父奔晉已七年衛侯如晉晉侯强見林父定公不<lb/>
　可旣歸而晉使郤犫送之衛獻之出奔禍根在此衛<lb/>
　自元咺以臣抗君皆晉為之矣<lb/>
秋叔孫僑如如齊逆女<lb/>
　張氏曰逆公夫人也<lb/>
鄭公子喜帥師伐許<lb/>
　傳載鄭子罕伐許鄭伯復伐許許人平以申叔之封<lb/>
<pb n="KR3a0064_WYG_011-26b"/>
　明年遷于葉避鄭以依楚蓋鄭自成三年再伐許四<lb/>
　年伐許九年圍許今又伐之晉不能救也<lb/>
九月僑如以夫人婦姜氏至自齊<lb/>
　僑如稱名不稱氏者一事再見因上文也稱婦有姑<lb/>
　也于時穆姜尚存<lb/>
冬十月庚寅衛侯臧卒<lb/>
　衛定公立十二年卒<lb/>
秦伯卒<lb/>
<pb n="KR3a0064_WYG_011-27a"/>
　髙閌集註曰秦桓公也立二十八年卒史失其名<lb/>
十有五年春王二月葬衛定公<lb/>
　五月而葬<lb/>
三月乙巳仲嬰齊卒<lb/>
　初東門氏公子遂立宣公有寵其子歸父繼世專政<lb/>
　謀去三桓未遂而宣公薨三桓逐東門氏歸父奔齊<lb/>
　魯立嬰齊以後東門氏杜氏注曰立為襄仲子歸父<lb/>
　之弟襄仲即公子遂之字以字為氏故曰仲嬰齊<lb/>
<pb n="KR3a0064_WYG_011-27b"/>
癸丑公㑹晉侯衛侯鄭伯曹伯宋世子成齊國佐邾人<lb/>
同盟于戚晉侯執曹伯歸于京師公至自㑹<lb/>
　傳云會于戚討曹伯負芻也愚按負芻殺世子自立<lb/>
　是可討也然與之㑹然後執之若紿而致之非討之<lb/>
　義張氏曰先執曹伯以令諸侯然後盟之乃盡善也<lb/>
夏六月宋公固卒<lb/>
　宋共公立十三年卒<lb/>
楚子伐鄭<lb/>
<pb n="KR3a0064_WYG_011-28a"/>
　木訥曰前年鄭公子喜無故而伐許許楚之與也鄭<lb/>
　昔嘗伐許而楚不問以鄭亦在楚耳今鄭從晉而伐<lb/>
　楚之與國楚能不惡鄭乎故楚子伐鄭為許也鄭有<lb/>
　以招之也<lb/>
秋八月庚辰葬宋共公宋華元出奔晉宋華元自晉歸<lb/>
于宋宋殺其大夫山宋魚石出奔楚<lb/>
　左氏曰葬宋共公於是蕩澤弱公室殺公子肥蘇氏<lb/>
　曰華元將討之而力不能故出奔奔而國人許之討<lb/>
<pb n="KR3a0064_WYG_011-28b"/>
　然後歸故其討之也族人莫救劉氏曰元自晉歸使<lb/>
　國人攻桓氏殺蕩山黜魚石國然後定蓋說者謂山<lb/>
　即蕩澤之名而魚氏與蕩氏皆桓族也木訥曰左氏<lb/>
　載元之奔也魚石止元于河上而經實書奔晉又載<lb/>
　魚石請討山既討山則魚石何用奔楚考其言無一<lb/>
　合於經蓋山與魚石均宋之亂臣故山見殺而魚石<lb/>
　奔復倚楚而入愚按傳與經異但當信經凡依傳而<lb/>
　生說以釋經者不必也<lb/>
<pb n="KR3a0064_WYG_011-29a"/>
冬十有一月叔孫僑如㑹晉士燮齊髙無咎宋華元衛<lb/>
孫林父鄭公子鰌邾人㑹吳于鍾離<lb/>
　傳始通吳也注鍾離楚邑淮南縣吳始來通晉帥諸<lb/>
　侯之大夫㑹之故殊㑹趙氏曰先㑹晉而後㑹吳殊<lb/>
　㑹也髙氏曰吳實夷狄反安坐于鍾離以待中國之<lb/>
　㑹葉氏曰成公之末楚浸衰而吳驟强天下所恃者<lb/>
　晉而已反率諸侯而從之一㑹而合七國再㑹而合<lb/>
　十三國三㑹而合十二國天下無不聽於吳焉鍾離<lb/>
<pb n="KR3a0064_WYG_011-29b"/>
　楚邑今濠州<lb/>
許遷于葉<lb/>
　避鄭依楚也傳云楚遷之葉今汝州葉縣<lb/>
十有六年春王正月雨木氷<lb/>
　范寗曰雨著木成氷<lb/>
夏四月辛未滕子卒<lb/>
　左氏傳滕文公卒<lb/>
鄭公子喜帥師侵宋<lb/>
<pb n="KR3a0064_WYG_011-30a"/>
　公子喜穆公子子罕也侵宋伐喪也鄭叛晉從楚故<lb/>
　為楚侵宋自攻其類也<lb/>
六月丙寅朔日有食之<lb/>
　書災<lb/>
晉侯使欒黶來乞師甲午晦晉侯及楚子鄭伯戰于鄢<lb/>
陵楚子鄭師敗績楚殺其大夫公子側<lb/>
　鄢陵鄭地也是役也晉吕錡射楚共王中目楚師宵<lb/>
　遁晉入楚軍三日穀公子側鄢陵之敗帥也楚故殺<lb/>
<pb n="KR3a0064_WYG_011-30b"/>
　之自晉敗于邲楚師横行中原今厲公一戰而勝之<lb/>
　洗中國二十餘年之恥岷隱曰鄢陵之戰與城濮同<lb/>
　功然厲公所以異於文公者一勝之後無以居之觀沙<lb/>
　隨之不見公季孫行父之見執厲公之志驕矣愚觀<lb/>
　晉旣敗楚范文子立於馬前曰何以及此君其戒之<lb/>
　蓋知厲公非保功之君也果難作鄢陵鄭地今開封<lb/>
秋公㑹晉侯齊侯衛侯宋華元邾人于沙隨不見公公至<lb/>
自㑹<lb/>
<pb n="KR3a0064_WYG_011-31a"/>
　謀欲伐鄭鄭未服也魯叔孫僑如與君母穆姜謀作<lb/>
　難公至後期故晉不見公沙隨宋地<lb/>
公㑹尹子晉侯齊國佐邾人伐鄭<lb/>
　注曰尹子王卿士也木訥曰晉侯敗楚鄭之師于鄢<lb/>
　陵鄭不反今又以王命伐之<lb/>
曹伯歸自京師<lb/>
　曹伯負芻殺太子而自立晉侯執而歸之京師欲改<lb/>
　立賢公子子臧子臧不肯盡致其邑與卿而不出故<lb/>
<pb n="KR3a0064_WYG_011-31b"/>
　負芻復得歸曹木訥曰曹成殺世子而自立幸晉有<lb/>
　尊周之心不自裁處而歸曹伯于京師王苟因是而<lb/>
　用其威福之柄天下孰不震懾今乃置而姑息之諸侯<lb/>
　判然知王法不復行其何忌而不為亂臣賊子哉吾<lb/>
　於此重為周王惜之愚按曹伯復歸而不書名諸家<lb/>
　說各不同竊意突忽争立故出入必書名以為别曹<lb/>
　成之位已定三年不待書名為别耳恐無他義<lb/>
九月晉人執季孫行父舍之于苕邱冬十月乙亥叔孫<lb/>
<pb n="KR3a0064_WYG_011-32a"/>
僑如出奔齊十有二月乙丑季孫行父及晉郤犫盟于<lb/>
扈公至自㑹乙酉刺公子偃<lb/>
　叔孫僑如與穆姜謀去季孟而取其室使晉因季孫<lb/>
　在晉殺之而已殺孟獻子於魯故晉執季孫而舍之<lb/>
　苕丘苕丘晉地也公使子叔聲伯請季孫於晉故晉<lb/>
　與季孫盟而還之叔孫僑如謀不遂而出奔公歸而<lb/>
　刺公子偃偃者公之庶弟穆姜謀亂嘗怒公而指偃<lb/>
　可代公故也僑如既奔齊魯立豹以後叔孫氏苕公<lb/>
<pb n="KR3a0064_WYG_011-32b"/>
　羊作紹<lb/>
十有七年春衛北宫括帥師侵鄭<lb/>
　左氏以為衛救晉也木訥曰使晉被鄭兵而衛救之<lb/>
　則有援覇主之功何得不書而書侵耶愚謂此經文<lb/>
　之所無但據經文謂衛侵鄭足矣<lb/>
夏公㑹尹子單子晉侯齊侯宋公衛侯曹伯邾人伐鄭<lb/>
六月乙酉同盟于柯陵秋公至自㑹<lb/>
　葉石林曰單子王之中大夫也王大夫前未有二人<lb/>
<pb n="KR3a0064_WYG_011-33a"/>
　臨諸侯者此言尹子單子鄭恃楚不服晉復請於王<lb/>
　而益之也王命而行一人可矣命而不行雖益何補<lb/>
　趙木訥曰以七國之衆加以王師而鄭未反故遂與<lb/>
　柯陵之盟戴岷隱曰前此諸侯屈天子之卿為㑹者<lb/>
　有之未有屈二卿者屈天子之卿為盟者有之未有<lb/>
　同盟者厲公之志驕僣甚矣<lb/>
齊髙無咎出奔莒<lb/>
　左氏載慶克通于靈公母聲孟子蒙婦人衣乘輦而<lb/>
<pb n="KR3a0064_WYG_011-33b"/>
　入鮑牽見而告國武子武子召慶克而謂之克以告<lb/>
　夫人怒及國子相靈公㑹而歸孟子譖髙鮑將不納<lb/>
　君而立公子角且譖國子亦知其謀故公刖鮑牽而<lb/>
　逐髙無咎無咎奔莒弟髙弱奔盧<lb/>
九月辛丑用郊<lb/>
　木訥曰魯之卜郊自成公始而用郊自成公始蓋前<lb/>
　此雖以史遜請之平王得用郊猶疑其僣而卜之未<lb/>
　遽用也成公七年卜之不從乃免牛十年又嘗卜之<lb/>
<pb n="KR3a0064_WYG_011-34a"/>
　五卜不從遂不郊今成公懼卜而不從則終不得郊<lb/>
　故不復卜而直用之聖人書曰用郊蓋前此未嘗用<lb/>
　也至定哀之郊則不復書用蓋責不在定哀其用之<lb/>
　始於成公用與用田賦用致夫人同謬者求其說而<lb/>
　不得遂以為用人其支離一至是哉<lb/>
晉侯使荀罃來乞師冬公㑹單子晉侯宋公衛侯曹伯<lb/>
齊人邾人伐鄭十有一月公至自伐鄭<lb/>
　傳載諸侯伐鄭楚救鄭諸侯還晉至此再假王命三<lb/>
<pb n="KR3a0064_WYG_011-34b"/>
　合諸侯以伐之而不能服<lb/>
壬申公孫嬰齊卒于貍脤<hi>貍力之反脤市軫反</hi>
　公孫嬰齊叔肹之子子叔聲伯嘗請行父於晉者也<lb/>
　與前仲嬰齊同名耳卒于貍脤者從公伐鄭還而道<lb/>
　卒脤公羊作軫穀梁作蜃<lb/>
十有二月丁巳朔日有食之<lb/>
　書災<lb/>
邾子貜且卒<lb/>
<pb n="KR3a0064_WYG_011-35a"/>
　貜且立四十年卒<lb/>
晉殺其大夫郤錡郤犫郤至<lb/>
　左氏載晉厲公侈多外嬖反自鄢陵欲盡去羣大夫<lb/>
　而立其左右胥童嬖而怨郤氏請必先三郤遂殺之<lb/>
　皆尸諸朝又以甲刼欒書中行偃於朝穀梁曰禍於<lb/>
　是起<lb/>
楚人滅舒庸<lb/>
　任氏曰舒庸東夷偃姓之國左氏曰舒庸以楚師之<lb/>
<pb n="KR3a0064_WYG_011-35b"/>
　敗道吳人圍巢故楚滅之<lb/>
十有八年春王正月晉殺其大夫胥童庚申晉弑其君<lb/>
州蒲<lb/>
　傳載欒書中行偃殺胥童又使程滑弑厲公而迎立<lb/>
　周子年十四是為悼公蓋胥童實道厲公殺三郤又<lb/>
　親刼欒書中行偃故二人殺胥童繼弑厲公近世張<lb/>
　洽受春秋於朱文公者也其集註謂聞之師曰稱國<lb/>
　以弑者衆弑其君之辭也曷為不言二臣弑之孟子<lb/>
<pb n="KR3a0064_WYG_011-36a"/>
　論貴戚之卿君有大過則諌反覆之而不聽則易位<lb/>
　厲公之過大矣昵用小人殺戮無辜舉朝諸卿不保<lb/>
　首領書偃晉之世臣以社稷為心尚可行易位之權<lb/>
　而遽弑之夫二人嘗以君事之矣故稱國以弑分其<lb/>
　惡於衆也悼公逐不臣者七人而不誅書偃非里克<lb/>
　甯喜之比故也木訥趙氏曰厲公之興哆然修文襄<lb/>
　之業敗狄伐秦既如其志當吳楚並興欲抗吳則畏<lb/>
　楚欲抗楚則慮吳遂合諸侯以㑹吳于鍾離蓋疑吳<lb/>
<pb n="KR3a0064_WYG_011-36b"/>
　楚合則中國無以抗之也吳旣我附明年遂興鄢陵<lb/>
　之師大敗楚鄭謀亦深矣然晉雖得志而鄭不反是<lb/>
　時不退而修德乃遷怒魯之後至沙隨之㑹不見公<lb/>
　既而上屈王師下連諸侯三疾于鄭鄭不能得忿無<lb/>
　所洩内疾卿佐立其朝者儳然如不終日故中行欒<lb/>
　氏之逆成嗚呼剛暴之君可不監哉愚按張氏詳其<lb/>
　一時取禍之患趙氏詳其平日紹覇之勤故并録以<lb/>
　備參考<lb/>
<pb n="KR3a0064_WYG_011-37a"/>
齊殺其大夫國佐<lb/>
　慶克通乎君母君母怒國子之謫克也譖國子既而<lb/>
　慶克以君命圍髙弱於盧國子往殺慶克于盧師以<lb/>
　穀叛齊侯與盟于徐關而復之既叛而復仕其朝故<lb/>
　齊侯殺之于内朝之宫然齊侯使慶克之子慶封為<lb/>
　大夫則又稔禍矣<lb/>
公如晉<lb/>
　晉悼公嗣位而朝之也<lb/>
<pb n="KR3a0064_WYG_011-37b"/>
夏楚子鄭伯伐宋宋魚石復入于彭城<lb/>
　宋華元討桓族而魚石奔楚故魚石借楚之力伐宋<lb/>
　而復入彭城彭城宋邑也<lb/>
公至自晉晉侯使士匄來聘<lb/>
　公方朝晉晉隨使范宣子來謝其朝晉悼公交鄰有<lb/>
　道如此<lb/>
秋杞伯來朝八月邾子來朝<lb/>
　傳稱杞桓公來朝勞公且問晉故邾宣公初即位而<lb/>
<pb n="KR3a0064_WYG_011-38a"/>
　來見<lb/>
築鹿囿<lb/>
　杜氏注築墻為鹿苑<lb/>
己丑公薨于路寢<lb/>
　正也<lb/>
冬楚人鄭人侵宋晉侯使士魴來乞師十有二月仲孫<lb/>
蔑㑹晉侯宋公衛侯邾子齊崔杼同盟于虛朾<hi>魴音房朾他丁</hi>
<hi>反</hi>
<pb n="KR3a0064_WYG_011-38b"/>
　晉謀救宋也諸侯師至而楚鄭之師已退晉侯新立<lb/>
　因為同盟<lb/>
丁未葬我君成公<lb/>
　五月而葬<lb/>
　　成公立以正薨以正世適承嗣國家無事魯自春<lb/>
　　秋以來惟成公一人而已然作丘甲始用郊其失<lb/>
　　不少又内制於行父掃四大夫之師以報歸父謀<lb/>
　　去三桓之怨外制於强晉得汶陽之田而復見奪<lb/>
<pb n="KR3a0064_WYG_011-39a"/>
　　弔景公之喪而輒見止如沙隨之㑹而不得見亦<lb/>
　　惴惴度日爾<lb/>
　襄公<lb/>
　　名午成公之子母定姒諡法因事有功曰襄<lb/>
元年春王正月公即位<lb/>
　於是襄公年四嵗<lb/>
仲孫蔑㑹晉欒黶宋華元衛甯殖曹人莒人邾人滕人<lb/>
薛人圍宋彭城<lb/>
<pb n="KR3a0064_WYG_011-39b"/>
　魚石自宋逃楚楚伐宋而納魚石於宋之彭城此去<lb/>
　年之夏也至冬又復侵宋蓋既已納魚石據宋一邑<lb/>
　因為荐食之謀未已也時晉悼公以十四嵗新立即<lb/>
　㑹諸侯之師以救之師至而楚師還宋因辭諸侯而<lb/>
　請其師圍彭城至是晉大夫帥諸大夫共圍之彭城<lb/>
　降晉晉以魚石之族五大夫在彭城者歸而寘諸瓠<lb/>
　邱於是彭城復為宋有木訥曰伐叛討逆覇主事也<lb/>
　悼公之興首合諸侯之大夫為宋圍彭城討魚石得<lb/>
<pb n="KR3a0064_WYG_011-40a"/>
　其職矣宜列國和㑹而願奉其職也<lb/>
夏晉韓厥帥師伐鄭仲孫蔑㑹齊崔杼曹人邾人杞人<lb/>
次于鄫秋楚公子壬夫帥師侵宋<lb/>
　鄭從楚伐宋者也晉旣救宋矣故以次伐鄭諸侯之<lb/>
　師次于鄫者為之援也鄫鄭地也楚之侵宋者攻晉<lb/>
　之所救也胡氏曰楚人釋君助臣事已悖矣晉降彭<lb/>
　城以魚石歸遂伐鄭而以諸侯次鄫援之放義而行<lb/>
　者也戴氏曰韓厥身自伐鄭而諸侯不與焉亦見晉<lb/>
<pb n="KR3a0064_WYG_011-40b"/>
　悼公圖覇之初使大夫身親其勞不敢勤諸侯之師<lb/>
　若此宜其能成覇也趙氏曰中國伐鄭屢矣必連諸<lb/>
　侯之師今悼公之圖鄭亦可謂有謀矣以韓厥獨攻<lb/>
　其前以五國之兵援其後楚兵不出則一韓厥足以<lb/>
　敵鄭而有餘楚兵出則五國之師足以鬭楚而不懾<lb/>
　此皆所以謹用諸侯而不忍輕鬭其民也許氏曰楚<lb/>
　人侵宋攻晉所救而諸侯之師卒不為動則有以量<lb/>
　楚力之所至矣韓厥公羊作韓屈鄫公羊作合<lb/>
<pb n="KR3a0064_WYG_011-41a"/>
九月辛酉天王崩<lb/>
　簡王在位十四年崩<lb/>
邾子來朝冬衛侯使公孫剽來聘晉侯使荀罃來聘<lb/>
　岷隱曰厯考十二公即位之初朝聘鄰國者有矣鄰<lb/>
　國未有先來聘者獨襄公為然意晉悼初立屈已交<lb/>
　諸侯當次鄫之役晉侯衛侯實次于戚以為之援故<lb/>
　謀而聘魯然愚按先儒皆以天王崩不奔䘮而朝聘<lb/>
　於魯為非此又正本之論而春秋時習俗之所不識<lb/>
<pb n="KR3a0064_WYG_011-41b"/>
　者也若邾之來朝則髙氏謂公方四嵗安能以禮相<lb/>
　接然則此殆禮之贅又非來聘者比也<lb/>
二年春王正月葬簡王<lb/>
　五月而葬速天子七月而葬<lb/>
鄭師伐宋<lb/>
　左氏曰楚令也木訥曰鄭成公為人固而不知機彼<lb/>
　鄭文鄭襄不幸無覇主楚兵脅之姑從楚以紓國患<lb/>
　而已成公之初堅附中華一折而從楚則至死不變<lb/>
<pb n="KR3a0064_WYG_011-42a"/>
　晉厲敗楚師三以諸侯伐鄭鄭可歸矣反受役於楚<lb/>
　以戕中國愚謂晉厲猶以力服之也今楚納宋之叛<lb/>
　臣晉悼公伐其叛臣而取之義聲震夷夏逆順曉然<lb/>
　矣何為尚為楚而伐宋耶<lb/>
夏五月庚寅夫人姜氏薨<lb/>
　成公夫人齊姜也<lb/>
六月庚辰鄭伯睔卒<hi>睔古困反</hi>
　成公立十四年卒左傳載其臨死不忍背楚之言髙<lb/>
<pb n="KR3a0064_WYG_011-42b"/>
　氏曰不言葬者以成公背中國諸侯不㑹其葬也許<lb/>
　氏曰夫鄭豈以中國為終可畔既蒙楚之德遂不可<lb/>
　反是以君子貴謀始也<lb/>
晉師宋師衛甯殖侵鄭<lb/>
　木訥曰侵淺事也合三國之師於鄭郊而侵之要其<lb/>
　服而已非志於伐也説者以為鄭方在䘮伐喪為不<lb/>
　義吾以為鄭成終身䧟於左衽而不反以楚之誘之<lb/>
　也今新君即位茍一朝乎楚為楚所化則亦未易歸<lb/>
<pb n="KR3a0064_WYG_011-43a"/>
　也故以兵侵之要其速從中國而已非伐喪也愚聞<lb/>
　之先師亦曰三國成師以出不以伐而以侵者正避<lb/>
　鄭之喪也晉悼公豈伐喪者哉<lb/>
秋七月仲孫蔑㑹晉荀罃宋華元衛孫林父曹人邾人<lb/>
于戚<lb/>
　左傳載㑹于戚謀鄭也孟獻子請城虎牢以逼鄭知<lb/>
　武子曰善齊崔子今不來矣滕薛小邾之不至皆齊<lb/>
　故也將復於寡君而請於齊於是今年冬戚之㑹齊<lb/>
<pb n="KR3a0064_WYG_011-43b"/>
　滕薛小邾皆至遂城虎牢木訥曰合六國之大夫而<lb/>
　不加侵伐謀所以服之之術而已晉所以皇皇然速<lb/>
　於得鄭者蓋鄭僖初立倘一為楚所覊則未可以文<lb/>
　告致是機㑹之不容失者不然一嵗之間三合兵車<lb/>
　何諸侯之不憚煩哉<lb/>
己丑葬我小君齊姜<lb/>
　杜氏曰齊諡也三月而葬速<lb/>
叔孫豹如宋<lb/>
<pb n="KR3a0064_WYG_011-44a"/>
　左氏曰通嗣君也杜氏曰豹僑如之弟也木訥曰叔<lb/>
　孫氏自公孫兹叔孫得臣再世為卿至叔孫僑如其<lb/>
　横滋甚反譖成公及季孫行父於晉事敗奔齊叔孫<lb/>
　之黨沮矣今襄公即位㓜未能君盟㑹征伐專於仲<lb/>
　孫蔑蔑者孟獻子而季孫行父為正卿則耄矣故叔<lb/>
　孫復出而任聘問之事豹得臣之次子也<lb/>
冬仲孫蔑㑹晉荀罃齊崔杼宋華元衛孫林父曹人邾<lb/>
人滕人薛人小邾人于戚遂城虎牢<lb/>
<pb n="KR3a0064_WYG_011-44b"/>
　齊滕薛小邾聞知武子之言故皆來㑹既城虎牢鄭<lb/>
　人乃成吕氏曰城虎牢所以服鄭而拒楚鄭服則楚<lb/>
　自逺荀罃城之是也非取其地而有之也故不繫之<lb/>
　鄭陸淳曰城虎牢可以安中國息征伐故聖人許其<lb/>
　取而不繫之鄭張氏洽曰虎牢所以不繫鄭者鄭背<lb/>
　華即夷黨楚以為中國患悼公動天下之諸侯以討<lb/>
　之而負固自若故從孟獻子之謀城其巖邑以制之<lb/>
　以伯主討不服之國地非鄭之所可私此春秋明王<lb/>
<pb n="KR3a0064_WYG_011-45a"/>
　制以示予奪之正也木訥趙氏曰安一國之功小安<lb/>
　天下之功大晉悼初圍宋彭城為宋治叛臣爾其利<lb/>
　不及天下此一國之功也晉楚争鄭五十年乍叛乍<lb/>
　服惟强是從鄭成一叛入楚而終身不復反以一鄭<lb/>
　不服天下諸侯為之不寧兵車之㑹無日而置今晉<lb/>
　悼謀制鄭之䇿而城虎牢虎牢古虢國鄭得之為制<lb/>
　邑至是為虎牢在漢為成臯今為孟州汜水縣巖險<lb/>
　聞於天下楚鄭倚之以抗中國今晉率十國之大夫<lb/>
<pb n="KR3a0064_WYG_011-45b"/>
　取而城之虎牢既非鄭有鄭何恃以抗中國哉故雞<lb/>
　澤之盟鄭不伐而自至八國之君同涖是盟而天下<lb/>
　無兵車者六年則虎牢之城誠有功於天下此天下<lb/>
　之功也愚按此役諸儒多責鄭不能自守其險而反<lb/>
　為晉取然使鄭能守此險則為楚以戕中國今晉取<lb/>
　此險則可拒楚以安中國諸儒之為此説者豈不知<lb/>
　夷夏之辨耶何不責鄭之不從晉反責鄭之不守險<lb/>
　也<lb/>
<pb n="KR3a0064_WYG_011-46a"/>
楚殺其大夫公子申<lb/>
　左傳載公子申為令尹多受小國之賂以逼子重子<lb/>
　辛故楚人殺之<lb/>
三年春楚公子嬰齊帥師伐吳<lb/>
　傳載楚子重伐吳克鳩兹至于衡山而吳取其駕獲<lb/>
　鄧廖駕良邑廖亦楚之良所獲不如所亡木訥曰夷<lb/>
　狄相攻中國之福稽其故則自晉厲公㑹吳於鍾離<lb/>
　實有謀焉鍾離一㑹而吳無仇晉之心楚有患吳之<lb/>
<pb n="KR3a0064_WYG_011-46b"/>
　意故楚之伐吳以吳不與已而與中國也楚之兵力<lb/>
　既分於吳而不能專向中國此諸侯之患得以少紓<lb/>
　吳既受楚兵則亦不能無求於中國故五年戚之㑹<lb/>
　吳不召而自至自是天下之勢遂成鼎足晉吳楚是<lb/>
　也吳既附中國則楚實孤終春秋之世楚無一日安<lb/>
　枕者吳掎其東也<lb/>
公如晉夏四月壬戌公及晉侯盟于長樗公至自晉<lb/>
　如晉者朝覇主也公時方六嵗相其行者孟獻子也<lb/>
<pb n="KR3a0064_WYG_011-47a"/>
　蘇氏曰晉侯修禮於諸侯故去其國都與公盟于長<lb/>
　樗張氏曰長樗近晉之地也<lb/>
六月公㑹單子晉侯宋公衛侯鄭伯莒子邾子齊世子<lb/>
光己未同盟于雞澤陳侯使袁僑如㑹戊寅叔孫豹及<lb/>
諸侯之大夫及陳袁僑盟秋公至自㑹<lb/>
　木訥曰悼公晉之賢君也其所以覇諸侯之效在得<lb/>
　陳得鄭而已陳鄭即楚久矣今興虎牢之役隻矢不<lb/>
　遺而鄭來陳見鄭來而恥獨為夷亦遣袁僑如㑹然<lb/>
<pb n="KR3a0064_WYG_011-47b"/>
　鄭以君㑹而陳以臣至雞澤之盟以諸侯盟鄭之君<lb/>
　戊寅之盟以大夫盟陳之臣蓋鄭伯之來既與盟矣<lb/>
　袁僑至而無以質之則懷附之心不固茍復自與之<lb/>
　盟則袁僑實抗而覇權不尊故以大夫盟之則晉無<lb/>
　屈已之辱僑無抗君之罪禮甚安而分甚明此吾所<lb/>
　以見悼公之賢也論者乃謂諸侯在而大夫盟為大<lb/>
　夫之專不知大夫奉君命而盟袁僑何得為專愚按<lb/>
　此役說者又責其不當盟單子竊意齊桓始假王人<lb/>
<pb n="KR3a0064_WYG_011-48a"/>
　為重故首止葵丘㑹王人而不敢同盟世變日降晉<lb/>
　厲之世王人之同盟屢矣乆而自同於列國今不待<lb/>
　請而自至習俗旣成雖以悼公之賢不知革其非此<lb/>
　可為世變歎爾<lb/>
冬晉荀罃帥師伐許<lb/>
　許自新城以來不預中國盟㑹四十餘年矣今晉以<lb/>
　陳鄭旣服而伐許木訥曰許為鄭虐遷于葉以避葉<lb/>
　逼楚倚楚為重必不能近叛楚而逺事晉晉必能興<lb/>
<pb n="KR3a0064_WYG_011-48b"/>
　召陵之師以服楚則許可得不然徒伐之無益矣<lb/>
四年春王正月己酉陳侯午卒<lb/>
　陳成公立三十年卒木訥曰陳成歸而卒於中夏諸<lb/>
　侯㑹葬之賢於鄭成逺矣髙氏集註曰元經有言日<lb/>
　月之逝改于尸尚未晚也陳成公既為雞澤之盟而<lb/>
　卒則是國已變於夏矣曾子曰吾何求哉<lb/>
夏叔孫豹如晉<lb/>
　左氏曰穆叔如晉報知武子之聘也<lb/>
<pb n="KR3a0064_WYG_011-49a"/>
秋七月戊子夫人姒氏薨<lb/>
　姒杞姓襄公妾母也姒公羊作弋注莒女也<lb/>
葬陳成公<lb/>
　五月而葬<lb/>
八月辛亥葬我小君定姒<lb/>
　杜氏曰定諡也踰月而葬速許氏曰傳載季文子不<lb/>
　欲以夫人之禮葬定姒志復古也不得已於人言而<lb/>
　卒夫人之觀此踰月而葬蓋禮略也鄭夾漈曰旣君<lb/>
<pb n="KR3a0064_WYG_011-49b"/>
　則母同正矣然適母薨而後可得伸其尊也姒公羊<lb/>
　作弋<lb/>
冬公如晉<lb/>
　左氏載請晉以鄫屬魯也時公方七嵗蓋代其言者<lb/>
　孟獻子也<lb/>
陳人圍頓<lb/>
　頓小國也傳載楚使頓間陳而侵伐之故陳人圍頓<lb/>
　木訥曰頓楚之與也陳初從中國而遽圍頓故明年<lb/>
<pb n="KR3a0064_WYG_011-50a"/>
　楚伐陳<lb/>
五年春公至自晉<lb/>
　去年冬如晉求鄫今始歸魯<lb/>
夏鄭伯使公子發來聘<lb/>
　公子發者子國也子産之父鄭僖新立使來通好<lb/>
叔孫豹鄫世子巫如晉<lb/>
　去年冬魯求鄫於晉故今穆叔率鄫世子同如晉以<lb/>
　成屬鄫此左氏説也公羊則謂鄫廹於莒故魯率之<lb/>
<pb n="KR3a0064_WYG_011-50b"/>
　通晉愚恐兩說俱有之<lb/>
仲孫蔑衛孫林父㑹吳于善道<lb/>
　左氏載吳使壽越如晉請聽諸侯之好故魯衛俱受<lb/>
　晉命往㑹之善道公穀皆作善稻云吳地也木訥曰<lb/>
　吳晉將為戚之㑹而魯衛實鄰於吳故晉命以通好<lb/>
　焉許氏曰晉楚争衡權之在吳故晉急吳如此<lb/>
秋大雩<lb/>
　旱祭之僣者也<lb/>
<pb n="KR3a0064_WYG_011-51a"/>
楚殺其大夫公子壬夫<lb/>
　楚忿陳之復歸于晉也咎令尹子辛之侵欲於陳故<lb/>
　殺之<lb/>
公㑹晉侯宋公陳侯衛侯鄭伯曹伯莒子邾子滕子薛<lb/>
伯齊世子光吳人鄫人于戚公至自㑹<lb/>
　左氏曰㑹吳且命戍陳也木訥曰鍾離之㑹書㑹以<lb/>
　㑹晉率諸侯往㑹吳也戚之㑹不殊㑹吳晉兩欲而<lb/>
　為是㑹也陳鄭歸晉楚方内憤殺公子壬夫將有疆<lb/>
<pb n="KR3a0064_WYG_011-51b"/>
　場之事此晉所以願求於吳也吳旣與晉楚公子嬰<lb/>
　齊嘗帥師伐吳此吳所以願交於晉也吳晉同欲故<lb/>
　十四國之君歡然相濟<lb/>
冬戍陳<lb/>
　知楚將伐陳故諸侯以兵戍<lb/>
楚公子貞帥師伐陳公㑹晉侯宋公衛侯鄭伯曹伯齊<lb/>
世子光救陳十有二月公至自救陳<lb/>
　諸侯雖戍陳而楚猶伐之故諸侯又親救之楚殺其<lb/>
<pb n="KR3a0064_WYG_011-52a"/>
　令尹而出兵晉范宣子預有失陳之憂諸侯以兵戍<lb/>
　陳已非上䇿戍又不足以禦則事亦極矣<lb/>
辛未季孫行父卒<lb/>
　行父相三君其卒也無衣帛之妾無食粟之馬無藏<lb/>
　金玉無重噐備左氏稱其忠於公室然行父怨歸父<lb/>
　之謀去三家至掃四大夫之兵以攻齊方公子遂弑<lb/>
　君立宣行父實再為之如齊納賂又帥師城莒之諸<lb/>
　鄆二邑以自封植其為妾馬金玉也多矣柄及其子<lb/>
<pb n="KR3a0064_WYG_011-52b"/>
　益專且叛然則小亷者乃其大不忠之飾歟向使淫<lb/>
　侈如齊慶封適足以殺其身烏能成其私也哉<lb/>
六年春王三月壬午杞伯姑容卒<lb/>
　髙氏集註曰自僖公二十三年杞子卒後杞桓公繼<lb/>
　立凡七十有一年吕東萊曰杞入春秋至此始名邾<lb/>
　滕杞㣲國其卒或名或不名國㣲不備禮乎<lb/>
夏宋華弱來奔<lb/>
　左氏載華弱與子蕩少相狎長相優又相謗子蕩以<lb/>
<pb n="KR3a0064_WYG_011-53a"/>
　弓梏華弱于朝平公見而逐之亦逐子蕩<lb/>
秋葬杞桓公<lb/>
　杞始書葬始能通也<lb/>
滕子來朝<lb/>
　左氏謂滕成公始朝公也<lb/>
莒人滅鄫<lb/>
　鄫間於魯莒之間前此邾莒伐鄫魯救之有狐駘之<lb/>
　敗前年魯請於晉以鄫屬魯叔孫豹嘗以鄫世子同<lb/>
<pb n="KR3a0064_WYG_011-53b"/>
　如晉矣去年秋復以屬鄫為不利而辭之蓋以力不<lb/>
　能及鄫也至今莒遂滅鄫吕氏曰莒鄫小國自相滅<lb/>
　亡晉悼公為時盟主亦莫之䘏蓋是時禮義衰絶滅<lb/>
　國弑君皆目見之熟不以為甚異故雖晉悼號為賢<lb/>
　君亦莫能正也愚按莒之滅鄫春秋具有本末穀梁<lb/>
　乃以鄫立莒之子為子謂神不歆異姓之祀為滅雖<lb/>
　胡安國獨宗其說而劉氏孫氏戴氏皆嘗辨其非劉<lb/>
　曰若鄫取莒為後罪在鄫子不當但責莒人孫曰立<lb/>
<pb n="KR3a0064_WYG_011-54a"/>
　異姓而遂書滅不惟於義不明亦何以為訓此蓋莒<lb/>
　人因鄫不順其立異姓而滅之爾戴曰鄫請屬于魯<lb/>
　則鄫之勢廹矣莒既滅鄫季孫宿如晉見魯之不能<lb/>
　救鄫也莒人滅鄫勢所必至<lb/>
冬叔孫豹如邾<lb/>
　左氏曰穆叔如邾聘且修平謂平四年狐駘之戰<lb/>
季孫宿如晉<lb/>
　宿季孫行父之子也左氏謂莒滅鄫故來討宿遂如<lb/>
<pb n="KR3a0064_WYG_011-54b"/>
　晉然魯雖嘗請屬鄫既而辭之矣滅鄫者莒也晉不<lb/>
　問莒而反問魯何耶木訥曰宿父䘮未朞而執使命<lb/>
　知世卿以固位而已襄公㓜弱蓋非公意宿自為之<lb/>
　愚聞之師亦謂宿嗣執政往見以植私交<lb/>
十有二月齊侯滅萊<lb/>
　齊圖萊久矣自宣七年伐萊至是遂滅之萊姜姓例<lb/>
　稱滅同姓書名今齊滅萊不名則例之說不通矣<lb/>
七年春郯子來朝<lb/>
<pb n="KR3a0064_WYG_011-55a"/>
　郯自出伯姬不通於魯成公嘗㑹晉伐之今始來朝<lb/>
　公<lb/>
夏四月三卜郊不從乃免牲<lb/>
　孟獻子歸咎於旣耕而卜蓋不知天之不歆其僣也<lb/>
小邾子來朝<lb/>
　此小邾穆公也其先郳黎來顓頊之後王命為小邾<lb/>
　至是三朝魯<lb/>
城費<hi>音袐</hi>
<pb n="KR3a0064_WYG_011-55b"/>
　季武子城其私邑以自强定公十二年所欲墮之而<lb/>
　不可得者也費今沂州費縣<lb/>
秋季孫宿如衛<lb/>
　傳以為報子叔之聘然子叔之聘七年矣宿初執政<lb/>
　疑自締私交也<lb/>
八月螽<lb/>
　蝗也書災<lb/>
冬十月衛侯使孫林父來聘壬戌及孫林父盟<lb/>
<pb n="KR3a0064_WYG_011-56a"/>
　左氏謂報季孫宿之聘且尋孫良夫之盟<lb/>
楚公子貞帥師圍陳十有二月公㑹晉侯宋公陳侯衛<lb/>
侯曹伯莒子邾子于鄬鄭伯髠頑如㑹未見諸侯丙戌<lb/>
卒于鄵陳侯逃歸<hi>鄬于軌切鄵七報反</hi>
　楚圍陳諸侯謀救之陳侯畏楚而逃故不成救鄭伯<lb/>
　卒于行三傳皆以為見弑然且當以經為正此鄭僖<lb/>
　公也立五年卒頑公穀作原鄵作操<lb/>
八年春王正月公如晉<lb/>
<pb n="KR3a0064_WYG_011-56b"/>
　傳云公如晉朝且聽朝聘之數<lb/>
夏葬鄭僖公<lb/>
　五月而葬王氏曰傳載子駟弑公然諸侯方㑹其郊<lb/>
　子駟其敢然乎觀九年與晉争盟詞不少屈而晉人<lb/>
　不以為討其不為不義可見矣蓋子駟為政多殺羣<lb/>
　公子疾之者衆因公卒于外而誣之黎氏曰若君實<lb/>
　被弑以疾赴遂從而書之則弑君豈有以實告者乎<lb/>
　趙氏曰若實弑而書卒是春秋庇逆賊也<lb/>
<pb n="KR3a0064_WYG_011-57a"/>
鄭人侵蔡獲蔡公子燮<lb/>
　僖公方葬鄭乃侵楚之與國以挑釁此子産所以獨<lb/>
　憂而不旋踵致楚之師燮穀梁作濕<lb/>
季孫宿㑹晉侯鄭伯齊人宋人衛人邾人于邢邱公至<lb/>
自晉<lb/>
　趙氏曰晉旣失陳而為是㑹以觀諸侯諸侯皆以大<lb/>
　夫聽命晉之覇業隳矣孫氏曰邢邱之㑹公在晉晉<lb/>
　侯不與公㑹而與季孫宿㑹襄公㣲弱政在季氏也<lb/>
<pb n="KR3a0064_WYG_011-57b"/>
莒人伐我東鄙<lb/>
　左氏曰莒人伐我東鄙以疆鄫田蓋鄫在魯東其田<lb/>
　接於魯而經界不明故伐我以正之魯旣無鄫世有<lb/>
　莒患矣愚按此莒人以兵滅鄫明矣孰謂以其子繼<lb/>
　鄫為滅鄫耶<lb/>
秋九月大雩<lb/>
　為旱禱也大則僣矣<lb/>
冬楚公子貞帥師伐鄭<lb/>
<pb n="KR3a0064_WYG_011-58a"/>
　討其侵蔡也自是鄭又與楚平玉帛待于二竟惟强<lb/>
　者是從<lb/>
晉侯使士匄來聘<lb/>
　左氏曰晋范宣子來聘且拜公之辱告將用師于鄭<lb/>
九年春宋災<lb/>
　天火曰災<lb/>
夏季孫宿如晉<lb/>
　報范宣子之聘也<lb/>
<pb n="KR3a0064_WYG_011-58b"/>
五月辛酉夫人姜氏薨秋八月癸未葬我小君穆姜<lb/>
　成公之母襄公祖母也<lb/>
冬公㑹晉侯宋公衛侯曹伯莒子邾子滕子薛伯杞伯<lb/>
小邾子齊世子光伐鄭十有二月己亥同盟于戱楚子<lb/>
伐鄭<hi>戱許宜反</hi>
　左氏載諸侯伐鄭將修噐備盛餱糧歸老㓜居疾于<lb/>
　虎牢鄭人恐乃行成然子駟争盟欲惟有禮與强者<lb/>
　是從既盟而楚伐鄭鄭又與楚平蓋玉帛待二竟此<lb/>
<pb n="KR3a0064_WYG_011-59a"/>
　鄭之素謀子駟尤力主從楚之說也先師嘗謂其無<lb/>
　夷夏之辯趙木訥則謂晉欲得鄭當先制楚制楚當<lb/>
　先結吳以掎楚楚忌吳之斷其後必不敢長驅鄭郊<lb/>
　愚謂鄭處晉楚之間亦難矣晉不幸而遇楚之强謀<lb/>
　所以安中國亦難矣<lb/>
十年春公㑹晉侯宋公衛侯曹伯莒子邾子滕子薛伯<lb/>
杞伯小邾子齊世子光㑹吳于柤夏五月甲午遂滅偪<lb/>
陽公至自㑹<hi>柤莊加反</hi>
<pb n="KR3a0064_WYG_011-59b"/>
　柤楚地吳子壽夢在柤晉悼公㑹諸侯以往㑹之先<lb/>
　師謂晉方患楚欲通吳而吳道多阻今㑹於彭城之<lb/>
　柤所以道吳之來路趙氏謂㑹吳所以掎楚掎楚所<lb/>
　以争鄭柤之㑹吳既向晉楚恐吳之議其後故晉兩<lb/>
　合諸侯以伐鄭鄭果如蕭魚之㑹石氏曰蕭魚之後<lb/>
　楚專事吳不復争鄭矣偪陽妘姓小國左氏載晉取<lb/>
　之欲以封宋之向戍向戍辭而以歸之宋許氏曰渉<lb/>
　楚㑹吳而因道以滅人之國中國之禮義盡矣何以<lb/>
<pb n="KR3a0064_WYG_011-60a"/>
　昭格荒服<lb/>
楚公子貞鄭公孫輒帥師伐宋晉師伐秦<lb/>
　木訥曰楚既得鄭則兵及於宋勢也楚鄭伐宋晉不<lb/>
　救宋而伐秦以報私怨非所以霸也先師則曰楚取<lb/>
　彭城欲以梗晉晉滅偪陽則楚不得而問彭城偪陽<lb/>
　歸宋故楚連鄭師以伐宋去年秋秦嘗乞楚兵以侵<lb/>
　晉而楚為之援今晉師伐秦亦悼公制楚之規模也<lb/>
　覺此說尤長<lb/>
<pb n="KR3a0064_WYG_011-60b"/>
秋莒人伐我東鄙<lb/>
　鄫為莒得故莒再伐我東鄙<lb/>
公㑹晉侯宋公衛侯曹伯莒子邾子齊世子光滕子薛<lb/>
伯杞伯小邾子伐鄭<lb/>
　鄭黨楚伐宋故晉侯率諸侯伐鄭鄭不服故再戌虎<lb/>
　牢齊世子光人臣也而今位滕薛之上以其先至而<lb/>
　躋之也非禮矣<lb/>
冬盜殺鄭公子騑公子發公孫輒<lb/>
<pb n="KR3a0064_WYG_011-61a"/>
　盜一日而殺三大夫鄭無政刑矣左氏載子駟侵司<lb/>
　氏堵氏侯氏子師氏田故五族聚羣不逞之人而殺<lb/>
　之子駟騑之字也趙氏謂子駟當國鄭受兵無虚嵗<lb/>
　宜其禍生肘腋張氏謂鄭之從楚以勞中國皆公子<lb/>
　騑之罪公子發公孫輒惟騑是從惡積而不可掩鄭<lb/>
　不能討而盜得殺之所謂上慢下暴而致冦至孔子<lb/>
　以為盜之招也所以不稱殺其大夫騑公穀作斐<lb/>
戍鄭虎牢楚公子貞帥師救鄭公至自伐鄭<lb/>
<pb n="KR3a0064_WYG_011-61b"/>
　左氏載諸侯之師城虎牢而戍之鄭及晉平楚子囊<lb/>
　救鄭晉荀罃曰我實不能禦楚鄭何罪不如還也楚<lb/>
　人亦還前城虎牢不言鄭此戍虎牢而繫之於鄭者<lb/>
　黎氏云城則取而城之故經有城楚丘城縁陵皆不<lb/>
　繫之國戍者以兵守衛之故經有戍衛戍陳皆繫之<lb/>
　國先師王氏云城虎牢不繫之鄭者時鄭從楚中國<lb/>
　取其虎牢而城之為中國守險以制鄭非為鄭而城<lb/>
　之也戍虎牢而繫之鄭者時鄭已從晉中國恐楚伐<lb/>
<pb n="KR3a0064_WYG_011-62a"/>
　鄭故置兵守衛以拒楚是為鄭而戍之也此說尤明<lb/>
　白<lb/>
十有一年春王正月作三軍<lb/>
　此季氏欺襄公幼弱始三分公室而三家各有其一<lb/>
　也然周禮有大國三軍之說諸儒多謂三軍乃魯之<lb/>
　舊而今以為作劉氏意林曰至襄而作三軍明襄之<lb/>
　前未有三軍也及其舍之也又曰舍三軍明二軍猶<lb/>
　在也孫復發㣲曰大國三軍次國二軍魯以次國而<lb/>
<pb n="KR3a0064_WYG_011-62b"/>
　作三軍亂聖王之制也此一說也謂魯舊止二軍今<lb/>
　始分而三之也葉石林曰僖公之詩曰公徒三萬此<lb/>
　三軍之數也至成公而季孫行父臧孫許叔孫僑如<lb/>
　公孫嬰齊以四卿見於鞌之戰則有加於三軍也鄭<lb/>
　夾漈曰宣成以來魯有五卿卿專一軍及季氏逐東<lb/>
　門氏而立嬰齊又將逐臧孫紇而立臧為東門與臧<lb/>
　氏二家弱而不能軍其民故三家分為三軍而專之<lb/>
　此又一說也謂魯舊不止三軍今始并而三之也二<lb/>
<pb n="KR3a0064_WYG_011-63a"/>
　說未知孰是然前一說以周之舊制言後一說以魯<lb/>
　之强僣言恐春秋時無復守周制若强而僣者則魯<lb/>
　卿大夫之實也在來者考焉<lb/>
夏四月四卜郊不從乃不郊<lb/>
　崔氏曰郊之用辛也卜上辛不吉則卜中辛又不吉<lb/>
　則卜下辛三卜不從則已矣四卜過也然崔氏之說<lb/>
　以郊之常禮言而魯之卜不從乃天之不歆其僣也<lb/>
鄭公孫舍之帥師侵宋公㑹晉侯宋公衛侯曹伯齊世<lb/>
<pb n="KR3a0064_WYG_011-63b"/>
子光莒子邾子滕子薛伯杞伯小邾子伐鄭秋七月己<lb/>
未同盟于亳城北公至自伐鄭楚子鄭伯伐宋公㑹晉<lb/>
侯宋公衛侯曹伯齊世子光莒子邾子滕子薛伯杞伯<lb/>
小邾子伐鄭㑹于蕭魚公至自㑹楚人執鄭行人良霄<lb/>
　按左氏所載鄭之侵宋者鄭子展謀欲從晉故伐宋<lb/>
　以致諸侯之師而後與之也諸侯伐鄭而同盟于亳<lb/>
　城北者時鄭方行成故盟諸侯使毋貳也楚子鄭伯<lb/>
　又伐宋者楚未知鄭之陰已附晉尚率鄭以伐宋而<lb/>
<pb n="KR3a0064_WYG_011-64a"/>
　鄭姑從之也晉又㑹諸侯伐鄭而㑹于蕭魚者鄭於<lb/>
　是始決於從晉也楚執鄭行人良霄者鄭已從晉使<lb/>
　告于楚楚無以制之而姑執其行人以泄憤也夫鄭<lb/>
　自公子騑公子發公孫輒三人決於從楚故鄭嵗嵗<lb/>
　受晉楚迭至之兵三子旣為盜所殺子展當國改謀<lb/>
　從晉知所向背矣然不即安於晉必伐宋致師待晉<lb/>
　師再伐已而後藉以絶楚恐非謀國之要䇿若晉悼<lb/>
　極力求鄭卒成蕭魚之㑹則霸功之盛也趙氏曰蕭<lb/>
<pb n="KR3a0064_WYG_011-64b"/>
　魚之役楚疲於外鄭服於内寸兵不折隻牲不㰱悼<lb/>
　公所以制楚服鄭之功豈下於威文耶戴氏曰蕭魚<lb/>
　之㑹晉赦鄭囚納斥堠禁侵掠是舉也可為春秋盛<lb/>
　德事比於召陵有光焉書楚執良霄於蕭魚之下見<lb/>
　鄭人之心已服楚人之力不競晉悼之功為不争也<lb/>
　程氏曰鄭不可信晉悼公推至誠以待人信之不疑<lb/>
　自此鄭不背晉者二十四年師氏曰諸侯之無時暫<lb/>
　寧者皆鄭之由也至悼公用魏絳之謀和戎以収五<lb/>
<pb n="KR3a0064_WYG_011-65a"/>
　利之功息民以致三駕之勝遂能再合十二國之師<lb/>
　以肆伐而鄭之君臣始無二志振諸夏之威奪强夷<lb/>
　之勢是可嘉矣按去年秋㑹諸侯伐鄭者晉悼公之<lb/>
　初駕也今伐鄭而盟于亳城北者晉悼公之再駕也<lb/>
　伐鄭而㑹于蕭魚者晉悼公之三駕左氏曰晉侯謀<lb/>
　所以息民三駕而楚不能與争者此也亳公穀作京<lb/>
冬秦人伐晉<lb/>
　報去年之役且秦景公之妹為楚共王夫人故為楚<lb/>
<pb n="KR3a0064_WYG_011-65b"/>
　伐晉然楚旣無以争鄭秦亦安能黨楚左傳書晉敗<lb/>
　績而經不書者無傷晉之大體也<lb/>
十有二年春王三月莒人伐我東鄙圍台季孫宿帥師<lb/>
救台遂入鄆<lb/>
　莒五年之間三伐魯魯未暇治之今又圍魯邑故季<lb/>
　氏既救吾邑遂入莒邑以報之也自穀梁稱受命而<lb/>
　救台不受命而入鄆諸家自此争攻季孫之生事夫<lb/>
　季孫固可責也然魯皆季孫為之也入鄆固不受命<lb/>
<pb n="KR3a0064_WYG_011-66a"/>
　救台亦果受命者乎放飯流歠而問無齒決穀梁之<lb/>
　謂矣莒小夷也滅鄫而遂伐魯嵗嵗不已季孫之施<lb/>
　報方略與相當此事莒可罪而於季孫固未暇議也<lb/>
夏晉侯使士魴來聘<lb/>
　鄭人既服遣使以謝伐鄭之師此晉悼公待諸侯有<lb/>
　禮也<lb/>
秋九月吳子乘卒<lb/>
　吳壽夢立二十五年卒吳至壽夢始大楚畏吳之議<lb/>
<pb n="KR3a0064_WYG_011-66b"/>
　其後始不敢肆擾中國<lb/>
冬楚公子貞帥師侵宋<lb/>
　鄭不可得而楚姑泄憤於宋楚於是無能為矣<lb/>
公如晉<lb/>
　拜士魴之聘此事霸之禮也<lb/>
十有三年春公至自晉<lb/>
　去冬如晉報聘而今始歸也<lb/>
夏取邿<hi>音詩</hi>
<pb n="KR3a0064_WYG_011-67a"/>
　邿附庸小國也左氏稱邿亂分為三魯師救邿遂取<lb/>
　之先師謂季氏柄國兼地自廣也許氏曰晉始息民<lb/>
　是以楚侵宋不報魯取邿不討取無大亂而已邿公<lb/>
　羊作詩<lb/>
秋九月庚辰楚子審卒<lb/>
　楚共王立三十一年卒自以嘗敗于鄢欲諡以靈若<lb/>
　厲<lb/>
冬城防<lb/>
<pb n="KR3a0064_WYG_011-67b"/>
　髙氏集註曰防臧氏之邑也厥後齊髙厚伐我北鄙<lb/>
　圍防則城防者畏齊也木訥趙氏曰魯有二防一近<lb/>
　宋隱十年伐宋取防是也一近齊隱九年公㑹齊侯<lb/>
　于防是也魯既事晉而外齊懼有齊師故城防以備<lb/>
　之明年齊卒有圍成之役用是知城防以備齊也<lb/>
十有四年春王正月季孫宿叔老㑹晉士匄齊人宋人<lb/>
衛人鄭公孫蠆曹人莒人邾人滕人薛人杞人小邾人<lb/>
㑹吳于向<lb/>
<pb n="KR3a0064_WYG_011-68a"/>
　時吳壽夢已卒所㑹者吳新君諸樊也左氏載吳敗<lb/>
　於楚告于晉向之㑹為吳謀楚也范宣子數吳之不<lb/>
　德也以退吳人任氏曰晉侯始汲汲㑹吳將以謀楚<lb/>
　也鄭國既服楚隙亦解故諸侯不㑹但使大夫自是<lb/>
　之後厯襄昭之世不復與吳㑹然則㑹吳非晉所欲<lb/>
　也趙氏曰悼公賢君豈安於事夷狄哉方内有所賴<lb/>
　勢不得已也<lb/>
二月乙未朔日有食之<lb/>
<pb n="KR3a0064_WYG_011-68b"/>
　書災<lb/>
夏四月叔孫豹㑹晉荀偃齊人宋人衛北宫括鄭公孫<lb/>
蠆曹人莒人邾人滕人杞人小邾人伐秦<lb/>
　左氏曰諸侯之大夫從晉侯伐秦以報櫟之役也木<lb/>
　訥曰用諸侯之兵以報己怨非也然自是一伐秦終<lb/>
　春秋之世秦不敢復侵晉<lb/>
己未衛侯出奔齊<lb/>
　傳載衛獻公戒孫林父甯殖食而弗食二子作亂立<lb/>
<pb n="KR3a0064_WYG_011-69a"/>
　公孫剽出奔<lb/>
莒人侵我東鄙<lb/>
　注曰報入鄆也木訥曰季孫宿入鄆非兵首也而莒<lb/>
　猶以為憾侵我東鄙報入鄆之役焉彼小國逞忿安<lb/>
　辯曲直之理至十六年魯訴於晉溴梁之㑹晉人執<lb/>
　而釋之然後少悛故二十年為向之盟而魯始無東<lb/>
　鄙之患矣<lb/>
秋楚公子貞帥師伐吳<lb/>
<pb n="KR3a0064_WYG_011-69b"/>
　石林曰經書楚伐吳而已傳稱吳敗楚師于臯舟不<lb/>
　足據木訥曰楚康即位修先君之怨謂楚不得志於<lb/>
　中國者吳實為之梗故置宋鄭不問而首伐吳其謀<lb/>
　尤出共王之上矣<lb/>
冬季孫宿㑹晉士匄宋華閱衛孫林父鄭公孫蠆莒人<lb/>
邾人于戚<lb/>
　左氏載衛孫林父逐衛獻公衎而立剽晉侯以問荀<lb/>
　偃對曰不如因而定之衛有君矣故㑹于戚以定剽<lb/>
<pb n="KR3a0064_WYG_011-70a"/>
　戚衛地也林父之邑也木訥曰釋賊不誅反定剽位<lb/>
　何賴於霸主哉愚按荀偃本亦弑賊故為逆賊林父<lb/>
　謀而成其亂於林父之私邑凡今年春列國之㑹于<lb/>
　向者大半不至亦可見人心之公而晉悼坐荀偃之<lb/>
　誤不少矣自是至剽弑而衎歸衛有二君者十年皆<lb/>
　晉實為之也以悼公之賢而有此惜哉蓋公怠矣明<lb/>
　年遂薨<lb/>
十有五年春宋公使向戍來聘二月己亥及向戍盟于<lb/>
<pb n="KR3a0064_WYG_011-70b"/>
劉<lb/>
　傳稱向戍來聘且尋盟許氏曰不盟于國而盟于劉<lb/>
　崇向戍也公弱甚矣張氏曰劉魯地<lb/>
劉夏逆王后于齊<lb/>
　注劉夏天子之士也傳逆王后卿不行非禮也<lb/>
夏齊侯伐我北鄙圍成公救成至遇季孫宿叔孫豹帥<lb/>
師城成郛<lb/>
　成孟氏邑也崔氏曰公救成北至遇齊侯或已解圍<lb/>
<pb n="KR3a0064_WYG_011-71a"/>
　而去故公不進傳謂畏齊不敢進似誤矣若實畏齊<lb/>
　不敢進當書次不書至也戴氏曰齊圍成而公親救<lb/>
　既而二卿城成郛用見孟氏之强公不敢不出而二<lb/>
　卿合比以弱公室也葉氏曰前圍而公救之固過矣<lb/>
　今二氏復各以其軍為之城著三家之自為政也先<lb/>
　師嘗言三家私相封殖城費則叔仲以媚季氏城成<lb/>
　郛則季叔以私孟氏愚按魯自作三軍魯國已盡為<lb/>
　三家之有而成又孟氏私邑諸家反責襄公不能救<lb/>
<pb n="KR3a0064_WYG_011-71b"/>
　成致郛壞而非時以城者殆腐儒之談不能尚論其<lb/>
　世者也郛外城也孟氏蓋因是益固其守至定公十<lb/>
　二年公圍成而不可隳<lb/>
秋八月丁巳日有食之<lb/>
　書災<lb/>
邾人伐我南鄙<lb/>
　邾黨於莒而附齊故齊伐我北鄙邾伐我南鄙魯告<lb/>
　晉晉將為㑹以討邾莒晉侯有疾乃止許氏曰魯自<lb/>
<pb n="KR3a0064_WYG_011-72a"/>
　文襄失政齊與邾莒交伐其國由民分於三桓故也<lb/>
冬十有一月癸亥晉侯周卒<lb/>
　晉悼公生十四年而立立十五年而卒壽甫三十其<lb/>
　經營楚鄭時年方二十四五功視桓文而德則過之<lb/>
　嗚乎盛哉木訥趙氏曰晉室中僨三郤誅厲公弑悼<lb/>
　公以公族自外入繼即位之初慨然思復文公之業<lb/>
　一為宋圍彭城而得諸侯再奪鄭虎牢而得陳鄭外<lb/>
　抗强楚内連東吳蕭魚之㑹不戰不盟楚不敢争鄭<lb/>
<pb n="KR3a0064_WYG_011-72b"/>
　不忍叛雖召陵之役不是過也其功業直將俎豆文<lb/>
　公於百載之上襄成靈厲有慙德矣以傳觀之悼公<lb/>
　之所以成霸業者抑亦内外兩治者歟其為國也施<lb/>
　舍己責逮鰥寡振廢滯康乏困救災患禁滛慝薄賦<lb/>
　斂宥罪戾舉不失職官不易方爵不踰德師不陵正<lb/>
　旅不偪官民無謗言所以復霸若傳果無溢美則悼<lb/>
　公直出威文之上<lb/>
十有六年春王正月葬晉悼公三月公㑹晉侯宋公衛<lb/>
<pb n="KR3a0064_WYG_011-73a"/>
侯鄭伯曹伯莒子邾子薛伯杞伯小邾子于溴梁戊寅<lb/>
大夫盟晉人執莒子邾子以歸齊侯伐我北鄙夏公至<lb/>
自㑹<hi>溴古閴反</hi>
　晉悼公將為魯討邾莒未果而卒晉平公初立即速<lb/>
　葬其父㑹諸侯于溴梁執邾子莒子以歸自謂討有<lb/>
　罪能繼父志矣然因欲速反使其父悼公以中夏霸<lb/>
　主下從大夫三月而葬之禮又身方居喪而速㑹諸<lb/>
　侯以諸侯晏行歌詩之事諸侯咸在而反使大夫專<lb/>
<pb n="KR3a0064_WYG_011-73b"/>
　盟邾莒皆諸侯而反使大夫得執之以歸故髙厚逃<lb/>
　歸而齊怒滋甚又侵我北鄙矣晉平之不克繼如此<lb/>
五月甲子地震<lb/>
　記災異<lb/>
叔老㑹鄭伯晉荀偃衛甯殖宋人伐許<lb/>
　戴岷隱曰許侯欲遷于晉許大夫不從許之勢甚迫<lb/>
　許之請可念也晉人歸諸侯而獨使大夫伐許猶未<lb/>
　甚怒也獨許鄭有宿怨鄭伯身從諸侯甘心於許故<lb/>
<pb n="KR3a0064_WYG_011-74a"/>
　以鄭序晉上為鄭主乎是師也趙木訥曰許為鄭虐<lb/>
　遷於葉以依楚中國失許實鄭之由今晉不察復聽<lb/>
　鄭伐許故十八年楚公子午伐鄭許故也悼公在位<lb/>
　十五年置許不問以得許無益而徒犯楚怨為宋鄭<lb/>
　之患也今平公聽鄭伐許無得而失則多矣<lb/>
秋齊侯伐我北鄙圍郕<lb/>
　邾莒皆齊之黨相與伐我者齊貳晉執邾莒以齊故<lb/>
　也故齊益伐我至於圍郕<lb/>
<pb n="KR3a0064_WYG_011-74b"/>
大雩<lb/>
　旱而禱也大則僣也<lb/>
冬叔孫豹如晉<lb/>
　以齊伐我故也齊自恃霸餘自柯陵之㑹遂不復出<lb/>
　使大夫聽命使世子抗禮以魯服晉而伐之伐魯所<lb/>
　以貳晉也故今穆叔往晉告急曰敝邑之急朝不及<lb/>
　夕引領西望曰庶幾乎<lb/>
十有七年春王二月庚午邾子牼卒<lb/>
<pb n="KR3a0064_WYG_011-75a"/>
　邾宣公立十八年卒牼公穀並作瞷<lb/>
宋人伐陳<lb/>
　髙氏集註曰七年鄬之㑹陳哀逃歸自是十年不與<lb/>
　諸侯㑹而楚鄭連年侵宋宋於是請於晉而伐之<lb/>
夏衛石買帥師伐曹<lb/>
　孫林父之子孫蒯田于曹而見詬故石買為之伐之<lb/>
　曹人愬于晉故明年晉執衛行人石買<lb/>
秋齊侯伐我北鄙圍桃髙厚帥師伐我北鄙圍防<lb/>
<pb n="KR3a0064_WYG_011-75b"/>
　齊素貳晉以虐魯晉平公又一旦執其相與伐我之<lb/>
　邾莒所以重齊之怒而甚魯之禍嘗三伐北鄙再圍<lb/>
　成今君臣又分攻其二邑蓋楚方不撓中國而齊以<lb/>
　中國反自撓中國矣<lb/>
九月大雩<lb/>
　旱祭而僣者也<lb/>
宋華臣出奔陳<lb/>
　傳載華閱卒閱之弟華臣虐閱之子臯比賊殺其宰<lb/>
<pb n="KR3a0064_WYG_011-76a"/>
　華吳宋公已因向戍之言而舍之矣國人逐瘈狗入<lb/>
　其室華臣懼而奔陳木訥曰華臣奔而乃奔其君之<lb/>
　讎君可疾乎<lb/>
冬邾人伐我南鄙<lb/>
　邾宣伐我已為晉執邾悼新立又復修怨此叛晉也<lb/>
　此與齊也此祝柯之㑹所以復見執也<lb/>
十有八年春白狄來<lb/>
　公羊曰不言朝不能乎朝也<lb/>
<pb n="KR3a0064_WYG_011-76b"/>
夏晉人執衛行人石買<lb/>
　為石買無故伐曹而執之也然不當因其為行人而<lb/>
　執之也<lb/>
秋齊師伐我北鄙冬十月公㑹晉侯宋公衛侯鄭伯曹<lb/>
伯莒子邾子滕子薛伯杞伯小邾子同圍齊<lb/>
　齊魯婚姻之國今怒晉而泄之於魯三年而五加兵<lb/>
　宜諸侯之所共怒也故同圍齊岷隠曰春秋未有書<lb/>
　同圍者而此獨書見齊之得罪者多而諸侯之同心<lb/>
<pb n="KR3a0064_WYG_011-77a"/>
　者衆也<lb/>
曹伯負芻卒于師<lb/>
　曹成公弑立二十三年而卒于師<lb/>
楚公子午帥師伐鄭<lb/>
　石氏曰楚自蕭魚之㑹師不出者已七年今鄭子孔<lb/>
　欲去諸大夫而專政召之來也故明年鄭討子孔<lb/>
十有九年春王正月諸侯盟于祝柯晉人執邾子公至<lb/>
自伐齊取邾田自漷水季孫宿如晉<lb/>
<pb n="KR3a0064_WYG_011-77b"/>
　盟于祝柯之諸侯即同圍齊之諸侯也故不再叙晉<lb/>
　執邾子者以邾之為齊伐魯也公至自伐齊者圍齊<lb/>
　後復歸魯也取邾田自漷水者晉怒邾之伐魯不已<lb/>
　故取邾之田以予魯自漷水為界也季孫宿如晉者<lb/>
　拜其為魯伐齊且取邾田以予魯也然晉救魯可也<lb/>
　動天下之兵以執邾子而取邾田不可也未足以服<lb/>
　齊也柯公羊作阿<lb/>
葬曹成公<lb/>
<pb n="KR3a0064_WYG_011-78a"/>
　計亦五月而葬<lb/>
夏衛孫林父帥師伐齊秋七月辛卯齊侯環卒晉士匄<lb/>
帥師侵齊至穀聞齊侯卒乃還<lb/>
　齊未服而再伐之齊侯卒而還不伐喪也齊靈公立<lb/>
　二十八年卒<lb/>
八月丙辰仲孫蔑卒<lb/>
　蔑者孟文伯之子孟獻子孟子稱其有友五人者<lb/>
齊殺其大夫髙厚<lb/>
<pb n="KR3a0064_WYG_011-78b"/>
　齊之權臣崔與髙也齊靈公死崔杼立世子光髙厚<lb/>
　傅公子牙光立執牙故杼殺髙厚木訥曰髙旣以罪<lb/>
　誅齊之權在崔而已故不旋踵而有崔杼之逆髙之<lb/>
　殺崔之幸齊之禍也<lb/>
鄭殺其大夫公子嘉<lb/>
　傳載子孔之為政也專國人患之子展子西帥國人<lb/>
　伐之殺子孔而分其室其所以伐之之辭曰盜殺鄭<lb/>
　三大夫時子孔知而不言也前年楚師至純門子孔<lb/>
<pb n="KR3a0064_WYG_011-79a"/>
　召之也然此其辭也專殺而又分其室者私也子孔<lb/>
　死子産於是始為卿嘉公羊作喜<lb/>
冬葬齊靈公<lb/>
　秋七月卒至冬葬計亦五月<lb/>
城西郛<lb/>
　左氏曰懼齊也齊嘗伐北莒伐東邾伐南矣故今備<lb/>
　西<lb/>
叔孫豹㑹士匄于柯城武城<lb/>
<pb n="KR3a0064_WYG_011-79b"/>
　齊伐魯魯恃晉今齊以晉不伐喪而與晉平故穆叔<lb/>
　聘晉且城武城為備<lb/>
二十年春王正月辛亥仲孫速㑹莒人盟于向<lb/>
　仲孫速孟獻子名蔑之子孟莊子也莒自五年鄫屬<lb/>
　魯而明年莒滅鄫其後八年十年十二年十四年嘗<lb/>
　伐魯魯愬于晉晉嘗執莒子前年諸侯盟督揚以和<lb/>
　解之故今孟莊子始與之結盟迄二十年莒魯不交<lb/>
　兵<lb/>
<pb n="KR3a0064_WYG_011-80a"/>
夏六月庚申公㑹晉侯齊侯宋公衛侯鄭伯曹伯莒子<lb/>
邾子滕子薛伯杞伯小邾子盟于澶淵秋公至自㑹<hi>澶市</hi>
<hi>然反</hi>
　左曰齊成故也木訥曰齊靈公卒晉士匄聞䘮不伐<lb/>
　振旅而還齊人德之求成于晉晉合十三國㰱血于<lb/>
　澶淵小大協和天下賴之愚按圍齊之役十二諸侯<lb/>
　環其郛靈公至欲遷避而終不服今因感其不伐喪<lb/>
　而求服甚矣禮之可以服人也<lb/>
<pb n="KR3a0064_WYG_011-80b"/>
仲孫速帥師伐邾<lb/>
　傳稱邾屢伐魯魯以有諸侯之事弗能報今孟莊子<lb/>
　報之然晉已為魯伐邾取田畀魯澶淵之㑹魯又方<lb/>
　與邾同盟矣不宜更伐之也孟莊子父喪方新而盟<lb/>
　莒伐邾專横如此急於擅魯爾<lb/>
蔡殺其大夫公子燮蔡公子履出奔楚陳侯之弟黄出<lb/>
奔楚<lb/>
　傳載蔡文公欲改事晉畏楚不果而卒公子燮求從<lb/>
<pb n="KR3a0064_WYG_011-81a"/>
　先君以利蔡蔡人殺之燮之弟履遂奔楚陳之慶虎<lb/>
　慶寅專政誣公子黄與燮同謀黄亦呼於國而奔楚<lb/>
　愚按澶淵之㑹獨陳蔡不與必諸大夫志在楚也<lb/>
叔老如齊<lb/>
　齊魯既同澶淵之盟於是釋怨而修好<lb/>
冬十月丙辰朔日有食之<lb/>
　書災<lb/>
季孫宿如宋<lb/>
<pb n="KR3a0064_WYG_011-81b"/>
　傳曰報向戍之聘也宋人重賄之<lb/>
二十有一年春王正月公如晉<lb/>
　魯連嵗困於齊邾莒今晉為平齊而執邾莒故往謝<lb/>
　之也<lb/>
邾庶其以漆閭丘來奔<lb/>
　庶其邾大夫也漆與閭丘邾之二邑庶其盜之以奔<lb/>
　魯也左氏載季氏妻庶其以公之姑姊其從者皆有<lb/>
　賜臧武仲謂之賞盜岷隱曰昔莒僕以寳玉來奔季<lb/>
<pb n="KR3a0064_WYG_011-82a"/>
　文子使出諸境甚矣季武子之有愧於其祖也木訥<lb/>
　曰今一受庶其之叛其後莒牟夷邾黒肱接踵而至<lb/>
　曲阜之地匯為賊淵愚按此所謂春秋三叛臣者也<lb/>
　然魯之受之皆非君命襄公如晉而庶其以漆閭丘<lb/>
　來昭公如晉而牟夷以牟婁防茲來昭公在乾侯而<lb/>
　黒肱以濫來然則實為賊淵者惟季氏歟<lb/>
夏公至自晉<lb/>
　如晉拜師踰時方返<lb/>
<pb n="KR3a0064_WYG_011-82b"/>
秋晉欒盈出奔楚<lb/>
　左氏載欒盈之母欒祈與其老州賔通懼欒盈之討<lb/>
　也愬於欒祈之父范宣子誣欒盈將為亂宣子信之<lb/>
　使盈城境而逐之盈遂奔楚木訥謂盈將倚楚以入<lb/>
　叛也按欒書弑厲公而免於討欒黶汰而以内亂亡<lb/>
　其家盈奔雖非其罪而積惡有自來矣<lb/>
九月庚戌朔日有食之冬十月庚辰朔日有食之<lb/>
　襄陵許氏曰比年食今又比月食蓋自是八年之間<lb/>
<pb n="KR3a0064_WYG_011-83a"/>
　而日七食禍變重矣徂徠石氏曰此年九月十月日<lb/>
　食二十四年七月八月日食三年之内連月而食者<lb/>
　再諸儒以為厯無此法或傳冩之誤然漢髙二年十<lb/>
　月十一月亦頻食天道逺按交㑹之度而求之亦難<lb/>
　矣<lb/>
曹伯來朝<lb/>
　曹武公即位既除喪而始來朝也<lb/>
公㑹晉侯齊侯宋公衛侯鄭伯曹伯莒子邾子于商任<lb/>
<pb n="KR3a0064_WYG_011-83b"/>
<hi>音壬</hi>
　左氏曰錮欒氏也木訥曰一大夫出奔動天下諸侯<lb/>
　以錮之盈亦何能為哉蓋懼其脅楚以入爾岷隱曰<lb/>
　欒盈實奔楚非晉所得錮也商任之㑹非徒無益而<lb/>
　又害之髙氏集註曰范鞅欲使盈無所容於世故盈<lb/>
　發憤卒興大亂此以私敗公足為戒也<lb/>
　　公羊穀梁皆於是年附十有一月庚子孔子生<lb/>
二十有二年春王正月公至自㑹<lb/>
<pb n="KR3a0064_WYG_011-84a"/>
　㑹于商任而歸也<lb/>
夏四月秋七月辛酉叔老卒<lb/>
　注子叔齊之子也蓋叔肹之孫聲伯之子其子弓嗣<lb/>
　是曰子叔敬子<lb/>
冬公㑹晉侯齊侯宋公衛侯鄭伯曹伯莒子邾子薛伯<lb/>
杞伯小邾子于沙隨公至自㑹<lb/>
　時欒盈自楚如齊范鞅知之故復為沙隨之㑹以錮<lb/>
　之師氏曰欒盈非有犯上之罪徒以范氏私怨再㑹<lb/>
<pb n="KR3a0064_WYG_011-84b"/>
　諸侯以錮之是直起其惡心而有曲沃之事夾漈曰<lb/>
　齊侯陽㑹晉而陰納欒氏故齊晉之仇復興<lb/>
楚殺其大夫公子追舒<lb/>
　追舒者令尹子南也傳載觀起有寵於子南未益禄<lb/>
　而有馬數十乘遂殺子南於朝轘觀起於四竟蘇氏<lb/>
　謂罪不至死也<lb/>
二十有三年春王二月癸酉朔日有食之<lb/>
　書災<lb/>
<pb n="KR3a0064_WYG_011-85a"/>
三月己巳杞伯匄卒<hi>匄古害反</hi>
　杞孝公立十七年卒<lb/>
夏邾畀我來奔<lb/>
　畀我者邾庶其之黨也旣納其叛邑乂納其叛人<lb/>
葬杞孝公<lb/>
　晉平公之母舅故魯㑹其葬而書杞始此也<lb/>
陳殺其大夫慶虎及慶寅陳侯之弟黄自楚歸于陳<lb/>
　傳載二慶專陳公子黄奔楚陳侯如楚楚用黄之愬<lb/>
<pb n="KR3a0064_WYG_011-85b"/>
　使慶樂往殺之而黄得歸楚木訥曰黄以君之弟而<lb/>
　見逐陳哀侯僅免為衛衎魯昭幸矣今能殺二慶黄<lb/>
　之謀楚之力也<lb/>
晉欒盈復入于晉入于曲沃<lb/>
　欒盈自楚如齊齊因媵晉嫁女竊載盈入于盈之舊<lb/>
　邑曲沃盈帥曲沃之甲因魏獻子以晝入絳兵敗奔<lb/>
　曲沃晉人圍之按傳所載先入沃後入晉其次第與<lb/>
　經不同或者疑之孫氏曰此欒盈以曲沃之甲入晉<lb/>
<pb n="KR3a0064_WYG_011-86a"/>
　敗而後奔入曲沃也<lb/>
秋齊侯伐衛遂伐晉八月叔孫豹帥師救晉次于雍榆<lb/>
<hi>雍於用反</hi>
　齊自恃霸餘素不從晉晉靈之世衛嘗為晉伐齊齊<lb/>
　故伐衛以報其役志實在伐晉也豹救之而次于雍<lb/>
　榆者孫氏謂不救則懼晉之討往救則畏齊之强也<lb/>
　木訥曰齊莊即位德士匄之不伐喪姑與晉平及其<lb/>
　幸晉有欒氏之亂復伐晉以報平陰之役然不修澶<lb/>
<pb n="KR3a0064_WYG_011-86b"/>
　淵之好而修平陰之怨莊公亦好亂樂禍者宜其不<lb/>
　善終也<lb/>
己卯仲孫速卒<lb/>
　此孟獻子之子孟莊子也莊子無適嗣公鉏長而愛<lb/>
　其幼子名紇故臧武仲為之立紇是為悼子<lb/>
冬十月乙亥臧孫紇出奔邾<hi>紇下沒反</hi>
　臧武仲阿季氏意為之廢長立少其長公鉏既見廢<lb/>
　亦為孟氏廢其長秩而立其少羯以激怨孟氏蓋孟<lb/>
<pb n="KR3a0064_WYG_011-87a"/>
　氏素惡臧氏者也孟氏遂告季氏謂臧氏將為亂臧<lb/>
　武仲斬關出奔孟椒盟之曰無或如臧孫紇干國之<lb/>
　紀犯門斬關武仲如防請後魯立臧為而臧紇致防<lb/>
　奔齊孔子謂其要君者也<lb/>
晉人殺欒盈<lb/>
　傳載晉人克欒盈于曲沃盡殺欒氏之族不書殺其<lb/>
　大夫者黎氏謂前書出奔已非晉大夫次書入晉則<lb/>
　晉之冦此書殺欒盈則討賊之辭也<lb/>
<pb n="KR3a0064_WYG_011-87b"/>
齊侯襲莒<lb/>
　傳載齊侯還自晉而襲之也趙子曰掩其不備曰襲<lb/>
　黎氏曰春秋用兵雖多無書襲者此獨曰襲盖譏諸<lb/>
　侯行賊盜之事臧武仲於其伐晉亦云聞晉亂而後<lb/>
　作抑君似䑕䑕晝伏夜動<lb/>
二十有四年春叔孫豹如晉仲孫羯帥師侵齊<lb/>
　豹如晉賀克欒氏也羯侵齊為晉故也木訥曰豹如<lb/>
　晉以雍榆之次為功晉照其偽而有言焉故羯侵齊<lb/>
<pb n="KR3a0064_WYG_011-88a"/>
　以悦之魯若移其侵齊之役於雍榆之次則豹不必<lb/>
　往羯不必侵也岷隱曰豹之如晉賀克欒氏羯之侵<lb/>
　齊為晉復怨夫當事而救不能致力既事而聘何益<lb/>
　於晉當齊伐晉不能擊齊既退而侵何損於齊君子<lb/>
　是以知其為文具也<lb/>
夏楚子伐吳<lb/>
　左傳載楚為舟師伐吳不為軍政無功而還木訥謂<lb/>
　楚怨吳之與晉今雖吳與晉不交者已十年至是凡<lb/>
<pb n="KR3a0064_WYG_011-88b"/>
　三伐吳<lb/>
秋七月甲子朔日有食之旣<lb/>
　食之旣災之甚也<lb/>
齊崔杼帥師伐莒<lb/>
　木訥曰齊以盜竊之計襲莒實無得焉故崔杼因復<lb/>
　伐莒成君之惡而已得行其姦岷隱曰君子是以知<lb/>
　崔杼有異志助其君為虐矣<lb/>
大水<lb/>
<pb n="KR3a0064_WYG_011-89a"/>
　書災也許氏曰夷儀之㑹以水不克伐齊則知水之<lb/>
　所被者廣非特魯之災也<lb/>
八月癸巳朔日有食之<lb/>
　食之旣矣而又連食尤其災也<lb/>
公㑹晉侯宋公衛侯鄭伯曹伯莒子邾子滕子薛伯杞<lb/>
伯小邾子于夷儀冬楚子蔡侯陳侯許男伐鄭公至自<lb/>
㑹<lb/>
　左氏謂謀將伐齊以水不克岷隱曰㑹于夷儀欲伐<lb/>
<pb n="KR3a0064_WYG_011-89b"/>
　齊不克乃使楚人伐鄭以牽制中國木訥曰楚未嘗<lb/>
　一日忘鄭特觀中國之釁而已今晉不能和諸侯以<lb/>
　制楚而乃摟諸侯以伐齊且勝齊孰愈於制楚哉夷<lb/>
　儀之㑹無損於齊徒為鄭招冦也<lb/>
陳鍼宜咎出奔楚<lb/>
　傳謂陳復討慶氏之黨故鍼宜咎出奔楚<lb/>
叔孫豹如京師<lb/>
　傳載齊城王城之郟穆叔如周賀城許氏曰自宣九<lb/>
<pb n="KR3a0064_WYG_011-90a"/>
　年仲孫蔑如京師其後五十餘年始有叔孫豹如京<lb/>
　師以罕書也自是不復聘王矣<lb/>
大饑<lb/>
　木訥曰宣十年秋大水而冬饑今秋大水而冬大饑<lb/>
　無先具也<lb/>
二十有五年春齊崔杼帥師伐我北鄙夏五月乙亥齊<lb/>
崔杼弑其君光公㑹晉侯宋公衛侯鄭伯曹伯莒子邾<lb/>
子滕子薛伯杞伯小邾子于夷儀<lb/>
<pb n="KR3a0064_WYG_011-90b"/>
　傳載崔杼見棠姜美而取之莊公通焉杼欲弑莊公<lb/>
　故伐魯將致晉師弑君以說于晉而不獲遂歸而弑<lb/>
　之夷儀之㑹將伐齊以討崔杼之弑齊賂之而還木<lb/>
　訥曰諸侯不能討逆反冕弁端委以乞賂於盜為辱<lb/>
　大矣齊莊公立凡五年<lb/>
六月壬子鄭公孫舍之帥師入陳<lb/>
　左氏載初陳侯㑹楚子伐鄭當陳隧者井堙木刋鄭<lb/>
　人怨之故今入陳<lb/>
<pb n="KR3a0064_WYG_011-91a"/>
秋八月己巳諸侯同盟于重丘公至自㑹<lb/>
　傳曰齊成也按晉此行欲報齊莊朝歌之師也岷隱<lb/>
　曰舍崔氏之大罪復莊公之小怨况又納賂焉何以<lb/>
　宗諸侯愚按重丘之盟列弑君之齊不惟不克伐齊<lb/>
　適以成其亂爾<lb/>
衛侯入于夷儀<lb/>
　自剽簒立而衛獻公衎出奔今入于夷儀夷儀衛之<lb/>
　邑也及甯喜弑剽始復歸于衛之都<lb/>
<pb n="KR3a0064_WYG_011-91b"/>
楚屈建帥師滅舒鳩<lb/>
　傳載舒鳩叛楚吳救之大敗故楚滅舒鳩木訥曰羣<lb/>
　舒近楚為楚蠶食至是盡矣成十七年滅舒庸宣八<lb/>
　年滅舒蓼及是滅舒鳩其先本與楚俱張荆舒是懲<lb/>
　是也而今皆併於楚<lb/>
冬鄭公孫夏帥師伐陳<lb/>
　傳載子西復伐陳陳及鄭平按鄭之再伐甚矣以子<lb/>
　產獻捷于晉子産辭辨而晉受之故恃此而再伐也<lb/>
<pb n="KR3a0064_WYG_011-92a"/>
十有二月吳子遏伐楚門于巢卒<lb/>
　傳載諸樊伐楚以報舟師之役門于巢巢牛臣隱于<lb/>
　短墻而射之卒吳諸樊立凡十三年<lb/>
二十有六年春王二月辛卯衛甯喜弑其君剽衛孫林<lb/>
父入于戚以叛甲午衛侯衎復歸于衛<lb/>
　傳載衛孫林父甯殖逐衛獻公而立剽甯殖後悔之<lb/>
　埀沒屬其子喜復獻公喜許諾至是獻公自夷儀與<lb/>
　甯喜言於是甯喜弑剽孫林父元逐獻公而立剽者<lb/>
<pb n="KR3a0064_WYG_011-92b"/>
　也故入于戚以叛蓋戚其私邑也剽弑林父出而獻<lb/>
　公復歸愚按剽本簒立而書甯喜弑其君者喜嘗事<lb/>
　之為君十年也衛侯歸而書名者剽弑衎歸衛有二<lb/>
　君書名以别也<lb/>
夏晉侯使荀吳來聘公㑹晉人鄭良霄宋人曹人于澶<lb/>
淵<hi>澶市延反</hi>
　傳載晉黨衛之孫林父召公同㑹澶淵取衛懿氏六<lb/>
　邑以與孫氏愚按孫林父衛之叛賊也晉平公反為<lb/>
<pb n="KR3a0064_WYG_011-93a"/>
　之封殖如此鄭良霄獨書名者胡氏謂鄭伯為衛侯<lb/>
　故如晉知其不助孫氏也時趙武主㑹止書晉人<lb/>
秋宋公殺其世子痤<hi>才禾反</hi>
　傳載痤美而狠向戍惡之寺人伊戾事痤無寵誣痤<lb/>
　與楚客盟將為亂向戍曰固聞之痤求其弟佐為請<lb/>
　向戍聒而與佐語故使佐失期痤無救乃縊已而公<lb/>
　知其寃烹伊戾愚謂此向戍之罪也<lb/>
晉人執衛甯喜<lb/>
<pb n="KR3a0064_WYG_011-93b"/>
　傳載晉人執喜詰之曰曷為納君而伐孫氏則是為<lb/>
　叛賊之異已而執之非以其有弑君之罪而執之也<lb/>
八月壬午許男甯卒于楚冬楚子蔡侯陳侯伐鄭葬許<lb/>
靈公<lb/>
　傳載許靈乞師于楚以死為期楚故為之伐鄭而後<lb/>
　葬也按靈公立四十五年為讎鄭而死蠻荆<lb/>
二十有七年春齊侯使慶封來聘<lb/>
　齊景公初即位慶封得政欲善於諸侯於是來聘<lb/>
<pb n="KR3a0064_WYG_011-94a"/>
夏叔孫豹㑹晉趙武楚屈建蔡公孫歸生衛石惡陳孔<lb/>
奐鄭良霄許人曹人于宋<lb/>
　左氏載宋向戍善於晉趙文子又善於楚令尹子木<lb/>
　於是合晉楚于宋欲弭諸侯之兵以為名<lb/>
衛殺其大夫甯喜衛侯之弟鱄出奔晉<lb/>
　寗喜旣弑剽迎復獻公而專公患之公孫免餘為公<lb/>
　殺之初喜之謀復獻公也謂公不信欲得其弟鱄之<lb/>
　言以為信喜以鱄之言而返公今公殺喜故鱄出奔<lb/>
<pb n="KR3a0064_WYG_011-94b"/>
　終身不仕<lb/>
秋七月辛巳豹及諸侯之大夫盟于宋<lb/>
　向戍㑹十四國盟以弭兵上文惟序九國者注云齊<lb/>
　秦不交見邾滕為私屬皆不與盟宋為地主與盟不<lb/>
　待序也是役也楚衷甲争盟晉讓楚先㰱書先晉者<lb/>
　貴信也鄭夾漈曰宋之㑹大成也未有合晉楚之成<lb/>
　而大夫專之者也然自宋之盟四十年九國不仇兵<lb/>
　戴岷隱曰弭兵之功小大夫專盟之罪大大夫固嘗<lb/>
<pb n="KR3a0064_WYG_011-95a"/>
　盟于溴梁矣當是時諸侯皆在㑹憚於一盟遣大夫<lb/>
　以為盟是諸侯之怠非大夫之專也大夫專盟未有<lb/>
　如宋者也春秋書宋之盟特言諸侯者明君臣之義<lb/>
　特先晉人者正夷夏之分孫泰山曰自宋之㑹天下<lb/>
　皆大夫專之<lb/>
冬十有二月乙亥朔日有食之<lb/>
　書災也左氏謂再失閏劉氏權衡辨其不然<lb/>
二十有八年春無氷<lb/>
<pb n="KR3a0064_WYG_011-95b"/>
　三之日納于凌陰今正月也去年常燠故今無氷<lb/>
夏衛石惡出奔晉<lb/>
　傳載討甯氏之黨故惡出奔<lb/>
邾子來朝<lb/>
　邾悼公舊每伐魯自魯愬之晉而執之取其田納其<lb/>
　叛邑邾冝無以自立今其來朝蓋屈服也<lb/>
秋八月大雩<lb/>
　旱祭之僣<lb/>
<pb n="KR3a0064_WYG_011-96a"/>
仲孫羯如晉<lb/>
　傳為宋之盟告將如楚也<lb/>
冬齊慶封來奔<lb/>
　傳載慶封好田而嗜酒與其子慶舍政以其内實遷<lb/>
　于盧蒲嫳氏國遷朝焉慶舍為盧蒲癸所殺慶封伐<lb/>
　之弗克遂來奔齊人來讓奔吳吳與之朱方富於其<lb/>
　舊<lb/>
十有一月公如楚<lb/>
<pb n="KR3a0064_WYG_011-96b"/>
　秋既使羯告於晉今乃如楚傳載公及宋公陳侯鄭<lb/>
　伯如楚岷隱曰率天下朝楚明告于晉晉不得而辭<lb/>
　也尚得以宋之盟為晉趙之功乎夾漈曰為宋之盟<lb/>
　故從楚之諸侯皆朝于晉從晉之諸侯皆朝于楚謂<lb/>
　之交好魯君之如晉屢矣自周公以來於今始朝楚<lb/>
十有二月甲寅天王崩<lb/>
　周靈王立二十七年崩<lb/>
乙未楚子昭卒<lb/>
<pb n="KR3a0064_WYG_011-97a"/>
　楚康王立十五年卒<lb/>
二十有九年春王正月公在楚夏五月公至自楚<lb/>
　岷隱曰當正月之吉身在夷狄之國左氏以為釋不<lb/>
　朝正于廟公羊以為存君穀梁以為閔公皆得之矣<lb/>
　木訥曰成十年襄四年昭十五年公皆如晉皆踰年<lb/>
　而反不書公之所在惟昭公見逐於季氏三年之間<lb/>
　皆書正月公在乾侯今公如楚權在季孫宿觀左氏<lb/>
　載季氏取卞公謂公冶曰吾可入乎則事亦危矣此<lb/>
<pb n="KR3a0064_WYG_011-97b"/>
　所以書公之所在也其書公至自楚蓋楚止公以送<lb/>
　楚之葬凡七月乃得歸穀梁謂殆其往而喜其返也<lb/>
庚午衛侯衎卒<lb/>
　獻公立通前三十三年嘗為孫林父所逐者十年<lb/>
閽弑吳子餘祭<hi>側戒反</hi>
　左氏傳載吳伐越獲俘焉以為閽使守舟餘祭觀舟<lb/>
　閽以刀弑之<lb/>
仲孫羯㑹晉荀盈齊髙止宋華定衛世叔儀鄭公孫段<lb/>
<pb n="KR3a0064_WYG_011-98a"/>
曹人莒人滕人薛人小邾人城杞晉侯使士鞅來聘杞<lb/>
子來盟<lb/>
　杞晉平公母家也故合諸國城之士鞅杞子之來皆<lb/>
　謝城杞也<lb/>
吳子使札來聘<lb/>
　公羊盛言札之賢而進之劉氏質夫曰札不稱公子<lb/>
　以辭國而生亂者札為之也張氏曰季子為其父之<lb/>
　所立其兄之所屬違父兄之命徒以㓗身而去為髙<lb/>
<pb n="KR3a0064_WYG_011-98b"/>
　觀宗國之危亂僚與光之相殘若秦人視越人之肥<lb/>
　瘠况身為貴戚自古聖賢未有視社稷安危若是恝<lb/>
　者夫子所謂果哉末之難矣其復位而待之言曰非<lb/>
　我生亂君子殆未之信也劉質夫之傳得聖人之旨<lb/>
　矣趙氏鵬飛曰彼其來聘豈情也哉窺中國而已愚<lb/>
　按春秋書吳札之來聘與書楚椒秦術之來聘同而<lb/>
　史載其後闔閭弑僚札為之使東諸侯其窺中國可<lb/>
　知矣公羊言札終身不入吳國者亦妄也苟不義其<lb/>
<pb n="KR3a0064_WYG_011-99a"/>
　為如曹子臧猶可也胡為而為之來聘為之來聘而<lb/>
　云不入其國可乎公羊因其逃國而髙之故過為之<lb/>
　辭凡前諸儒之說皆正也<lb/>
秋九月葬衛獻公<lb/>
　五月而葬<lb/>
齊髙止出奔北燕<lb/>
　髙止髙厚之子北燕召公之後今始見於經髙止好<lb/>
　以事自為功且專公孫蠆公孫竈放之而奔木訥曰<lb/>
<pb n="KR3a0064_WYG_011-99b"/>
　自髙止奔之而燕以亂燕伯奔齊齊侯伐燕皆基於<lb/>
　髙止然愚恐亦意之爾<lb/>
冬仲孫羯如晉<hi>羯居謁反</hi>
　左氏謂此年士鞅來聘而報之也<lb/>
三十年春王正月楚子使薳罷來聘<hi>罷音皮</hi>
　髙氏集註曰公踰年在楚楚郟敖新即位故使薳罷<lb/>
　以報之<lb/>
夏四月蔡世子般弑其君固<lb/>
<pb n="KR3a0064_WYG_011-100a"/>
　以閨門之惡也固者景公也立四十九年<lb/>
五月甲午宋災宋伯姬卒<lb/>
　伯姬以傅母不在宵不下堂逮乎火而死蓋寧死而<lb/>
　不失其節<lb/>
天王殺其弟佞夫王子瑕奔晉<lb/>
　周景王初立儋括謀亂欲立佞夫佞夫不知而王殺<lb/>
　之子瑕佞夫之與也故奔<lb/>
秋七月叔弓如宋葬宋共姬<lb/>
<pb n="KR3a0064_WYG_011-100b"/>
　叔弓者叔老之子使之共葬賢伯姬也諡共從夫正<lb/>
　也<lb/>
鄭良霄出奔許自許入于鄭鄭人殺良霄<lb/>
　左氏載良霄者伯有也强子晢使楚而嗜飲不戒子<lb/>
　晢攻之伯有醉奔許許者鄭仇也伯有復還以其甲<lb/>
　入駟帶帥國人伐之伯有死於羊肆良霄不稱大夫<lb/>
　者戴氏謂其出奔已絶於鄭<lb/>
冬十月葬蔡景公<lb/>
<pb n="KR3a0064_WYG_011-101a"/>
　四月見弑十月方葬<lb/>
晉人齊人宋人衛人鄭人曹人莒人邾人滕人薛人杞<lb/>
人小邾人㑹于澶淵宋災故<hi>澶市延反</hi>
　公羊曰卿不憂諸侯崔氏曰直為宋災之故而為㑹<lb/>
　其無補於宋明矣<lb/>
三十有一年春王正月夏六月辛巳公薨于楚宫<lb/>
　如楚七月不知恥又歸而效之作楚宫薨于是宫非<lb/>
　正也<lb/>
<pb n="KR3a0064_WYG_011-101b"/>
秋九月癸巳子野卒<lb/>
　立而卒傳以為毁也<lb/>
己亥仲孫羯卒<lb/>
　慶父之後孟孝伯也<lb/>
冬十月滕子來㑹葬癸酉葬我君襄公<lb/>
　諸侯之喪士弔大夫送葬滕成公來㑹葬非禮也<lb/>
十有一月莒人弑其君宻州<lb/>
　傳稱公子展輿弑其君自立而經書莒人當以經為<lb/>
<pb n="KR3a0064_WYG_011-102a"/>
　正<lb/>
　　襄公四嵗即位權在仲孫蔑叔孫豹季孫行父及<lb/>
　　其子季武子作三軍以分公室然自即位至十五<lb/>
　　年皆晉悼公再伯之十五年國以無事悼公旣沒<lb/>
　　困於齊邾莒連年之師晉平公為之平齊而執邾<lb/>
　　莒稍吐氣矣及平公與楚盟於宋與楚弭兵楚遂<lb/>
　　横行中國公兩事晉楚見辱於楚得脫而歸不自<lb/>
　　痛憤反效夷言作楚宫卒没於楚宫是豈能自立<lb/>
<pb n="KR3a0064_WYG_011-102b"/>
　　者哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷十一<lb/>
</p>
<p>
</p>
  </div>
</body>
</text>
</TEI>
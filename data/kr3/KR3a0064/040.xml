<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黃氏日抄卷四十</head>
    <p>
<pb n="KR3a0064_WYG_040-1a"/>
欽定四庫全書<lb/>
　黃氏日抄卷四十　　　　　宋　黄震　撰<lb/>
　讀本朝諸儒理學書<hi>八</hi>
　　東萊先生文集<lb/>
　　　詩<lb/>
送丘宗卿守嘉禾詩簿書高没人迎筆風摧枯自許豈<lb/>
　不豪歳晏終何如此戒乘快無惻怛之心也<lb/>
　　　表<lb/>
<pb n="KR3a0064_WYG_040-1b"/>
代張嚴州謝免丁錢表自昔邦家惟欲編氓之繁阜於<lb/>
　今閭里反憂孫子之衆多<lb/>
　　　狀<lb/>
為張嚴州作免丁錢奏狀嚴州即南軒也本州承平時<lb/>
　每丁官給塩一斗計五斤每斤計三十一文二分省<lb/>
　共計一百五十六文納絹一丈二尺八寸内一半折<lb/>
　錢一百六十文又折帛錢如其數兩項共三百二十<lb/>
　文以鹽價百五十六文比折外貼納百六十四文亦<lb/>
<pb n="KR3a0064_WYG_040-2a"/>
　未見其害也蔡京變鹽法賣客鈔又復給丁鹽徒令<lb/>
　納絹絹價復長舊每匹一貫今二貫以故貧民規脫<lb/>
　丁口不敢褁頭生子亦往往不舉旋奏減得請有先<lb/>
　生為南軒謝免丁表<lb/>
　　　劄<lb/>
乾道輪對劄第一論聖學謂希進之人妄變典章第二<lb/>
　論恢復大事不可輕信迎合<lb/>
淳熈輪對劄謂獨運之說不可不察者五事又對劄謂<lb/>
<pb n="KR3a0064_WYG_040-2b"/>
　國朝寛大忠厚禮遜節義逺過前代當愛䕶勿替<lb/>
進篇次文海劄子文海元係書坊刋行先生乞就裁損<lb/>
　斷自中興以前凡六十一門百五十卷<lb/>
館職策謂賈誼先外後内治原殆未深講姚崇不能格<lb/>
　心而務力邀君埒之誼非匹矣詞鋒橫出讀之起人<lb/>
　意先生時年三十五<lb/>
　　　記<lb/>
台州修城記州歴慶厯之水宣和之盗乾道之火趙公<lb/>
<pb n="KR3a0064_WYG_040-3a"/>
　汝愚為守新其城<lb/>
撫州浮橋記橋作於乾道初郡守陳森淳熈二年水趙<lb/>
　景明復新之<lb/>
秀州陸宣公祠堂記城東橋以宣公名相傳公生之地<lb/>
　學故有祠郡守吕正已復新之<lb/>
泰州修桑子河記范文正作捍海堰起海陵屬鹽城衡<lb/>
　百餘里淳熈初潮大上圯者半旋築之獨桑子河以<lb/>
　南徑如臯繚許氏莊後文正規略所未及歴陽魏欽<lb/>
<pb n="KR3a0064_WYG_040-3b"/>
　緒併為之堰云<lb/>
白鹿洞書院記唐李渤所隠居我太宗驛置九經俾諸<lb/>
　生肄業與嵩陽嶽麓睢陽為四書院晦翁淳熈六年<lb/>
　為守得廢址乃興今書院云<lb/>
重修釣臺記謂使先生微有意於傲世立名一再傳之<lb/>
　後且將為西晉之清虛矣至於節義之弊過於亢激<lb/>
　特時無皇極之君均調消息非造端者之過也<hi>祠之前羊</hi>
　<hi>裘軒其東客星閣招隠堂</hi>
<pb n="KR3a0064_WYG_040-4a"/>
　　　序<lb/>
戴衍字序以衍在中之義字在伯<lb/>
洪無競字序洪名裒然更名無競而字求仲盖不欲為<lb/>
　科目是羡而求人所不求之坦途也文意燁然<lb/>
李仲南集古錄序堙罍沉鼎頽趺仆碣布濩於莾蒼之<lb/>
　濵餘欵墜刻流落人間財以侑几案娯賔客而止耳<lb/>
　歐陽公始輯之李丙仲著錄千卷文字陽予而陰抑<lb/>
　之以觀物者必於其㑹為説尤精竒<lb/>
<pb n="KR3a0064_WYG_040-4b"/>
大事記序周敬王三十九年以下歴代史<lb/>
書薛畏翁詩後元祐諸公以簡靜無求為家法<lb/>
書趙路分行實後無所歆羡而為善無所創艾而不為<lb/>
　惡此天下實德君子<hi>路分當是福王之父</hi>
代宰臣謝御書崔實政論推明不可過嚴之意<lb/>
題通鑑本末後謂袁機仲躬其難而道學者以易學者<lb/>
　毋徒樂其易而深思其所以難則幾矣<lb/>
題近思錄謂首卷陰陽性命之說特使之知有所嚮望<lb/>
<pb n="KR3a0064_WYG_040-5a"/>
　而已餘卷講學之方具有科級若躐等陵節流於虚<lb/>
　空則豈所謂近思者耶<lb/>
書許吏部詩後吏部去國極意探討前輩源委以旉殖<lb/>
　經世久大之業非獨以一時與秦丞相異同為諒也<lb/>
題紫微翁與曾信道手簡後謂吾家全盛時與江西諸<lb/>
　賢特厚其歴叙曲折處極可觀有關世變<lb/>
書所定古周易費氏易在漢最近古最見排擯而今獨<lb/>
　存自康成輔嗣合彖象文言於經學者遂不見古本<lb/>
<pb n="KR3a0064_WYG_040-5b"/>
　近世嵩山晁氏編古周易或以為未安今一以古為<lb/>
　斷<lb/>
　　　祭文<lb/>
祭曾文清與祭南軒文委折可觀<lb/>
　　　行狀<lb/>
待制王居正行狀其先仕蜀後徙維揚公不用三經義<lb/>
　字說流落不偶餘十年其後登朝著三經辨學力排<lb/>
　王氏嘗論省費謂於一二日少駐蹕之頃以數路數<lb/>
<pb n="KR3a0064_WYG_040-6a"/>
　十州土地之所出欲盡為向者一百七十三年之事<lb/>
　不忍暫有所廢革嘗知婺州力請免貢羅及辦供御<lb/>
　炭用胡桃鵓鴿文之說初善秦丞相後排之屏居羡<lb/>
　陽而終亦嘗排坐講之議云<lb/>
　　　誌銘<lb/>
朝散潘好古墓誌紹興丙辰歳侵公既發廪復致他郡<lb/>
　粟下其直之三以貸之秋稔民勸趣償視初貸復詘<lb/>
　其一甲子水舟人獨載公公諭舟人先載餘人婺田<lb/>
<pb n="KR3a0064_WYG_040-6b"/>
　恃陂塘公有塘曰葉亞聽民取之斥田以廣瀦蓄子<lb/>
　景憲景愈知名<lb/>
義烏徐君誌言擇地失葬之弊<lb/>
祔韓氏誌先生兩娶韓元吉之女<lb/>
薛常州墓誌銘公名季宣字士龍其父徽言從胡文定<lb/>
　學終起居舍人公少孤妻父荆帥孫汝翼迎袁溉為<lb/>
　之師溉及登程夫子之門公少為武昌令金亮叛盟<lb/>
　公說汪澈令成閔乘得蔡破竹之勢下潁昌徑陳汝<lb/>
<pb n="KR3a0064_WYG_040-7a"/>
　趨汴都敵内顧且驚潰不能用而陳蔡新附諸城接<lb/>
　踵復為敵矣江淮仕者大扺無固志公獨留家不遣<lb/>
　念除盗莫如聨保甲疆陲有事惟素整者可不亂所<lb/>
　以整教者甚悉訖敵退人心不摇嘗部餫信陽隊五<lb/>
　次舍悉倣行軍役罷死者纔一人虞丞相允文白遣<lb/>
　公行淮西安流民授田墾築具有法入覲言外事無<lb/>
　足道而深憂近侍陰擠正士出守湖州禁祠傷神者<lb/>
　死獄大減初陳亨伯割諸道留州錢輸大農號經制<lb/>
<pb n="KR3a0064_WYG_040-7b"/>
　翁彦國復總制至是戸部令提刑司以厯付場務一<lb/>
　錢以上皆分𨽻經總公獨言於朝曰自經總制立額<lb/>
　州郡鑿空取盈若復𨽻額外征掇其强半郡調度顧<lb/>
　安所取殆復為他謬巧民何以勝戸部鐫譙愈㥯公<lb/>
　爭愈强遂収前令不布改知常州未上卒於家年四<lb/>
　十公之學愽覽精思於經無不合於事無不可行言<lb/>
　兵變化若神詩書春秋中庸大學論語皆有義訓九<lb/>
　州圖志之属藁方立而未究云<lb/>
<pb n="KR3a0064_WYG_040-8a"/>
金華王氏誌言氏族反為婚姻病由卑援高者厥咎僭<lb/>
　厥罰常辱厥妖婦乘夫由高耦卑者厥咎貪厥罰常<lb/>
　驕厥妖夫虐婦<lb/>
金華汪君誌言義役<lb/>
嚴陵方君誌唐末處士方干居白雲原至今一原數百<lb/>
　家衣冠人物為盛銘云雲來四世愚恐雲來在四世<lb/>
　之外<lb/>
金華曹將仕誌司録而下三傳曰隨曰傳曰介五傳曰<lb/>
<pb n="KR3a0064_WYG_040-8b"/>
　韶六傳而得公余謂此叙世系省文法也公嘗升辟<lb/>
　雍蓋三舍法之制<lb/>
永康王君誌太學生王頥之父名恬自少至老以畏謹<lb/>
　持門戸有奪攘者曰吾豈以尺寸地敗宗姻恩意哉<lb/>
時德輔誌德輔名汝翼先墓蕪廢次第經緝自始祖而<lb/>
　下十餘處春秋帥其族灑掃<lb/>
邢邦用誌既舉進士得官盡棄故學徧從先生長者游<lb/>
　汲汲求踐其所聞自任者厚<lb/>
<pb n="KR3a0064_WYG_040-9a"/>
朝散潘好謙誌娶陳少陽女得官靖厚淳質陸九淵為<lb/>
　之碣銘<lb/>
陸先生誌銘先生名九齡陸出媯姓陳敬仲適齊别其<lb/>
　氏為田田氏有國宣王封少子通於陸鄉又别為陸<lb/>
　唐乾寧宰相希聲之後居撫之金谿有居士賀者以<lb/>
　學行為里人所宗有子六人先生居第五秦檜當國<lb/>
　無道程氏學者先生獨委心焉為太學錄先之以身<lb/>
　正之以漸行之以無事惟跌宕見鐫譙者退亦心服<lb/>
<pb n="KR3a0064_WYG_040-9b"/>
　登乾道四年進士第教授興國軍以家難去官調全<lb/>
　州未上以疾終先生和順不違物而非意自不能干<lb/>
　簡直不狥人而與居久益有味方其勇於求道憤悱<lb/>
　直前盖有不由階序者矣然其所志者大所據者實<lb/>
　公聽並觀却立四顧弗造於至平至粹之地弗措也<lb/>
　所謂仁以為己任者於此見之<lb/>
金華時□母陳誌母囑毋循葬師先生因而歴序古禮<lb/>
　及後世卜葬之弊<lb/>
<pb n="KR3a0064_WYG_040-10a"/>
　　　家傳<lb/>
東萊公家傳國朝知泗州吕龜圖生蒙正相太宗眞宗<lb/>
　龜圖弟龜祥知壽州生大理丞蒙亨蒙亨生夷簡三<lb/>
　相仁宗夷簡生公著相哲宗公著生希哲為滎陽公<lb/>
　希哲生好問是為東萊公好問生子本中而下五人<lb/>
　孫大器而下九人曾孫祖謙而下十六人祖謙東萊<lb/>
　先生也自滎陽公以道學為世宗東萊公早得其傳<lb/>
　黨論起嘗阨困者二十年欽宗立驟用之圍城中備<lb/>
<pb n="KR3a0064_WYG_040-10b"/>
　嘗艱難力勸張邦昌復辟而嘗受邦昌偽命論者及<lb/>
　之迨三世而後先生為之傳盖白其本心云<lb/>
　　　集録<lb/>
入越集陰暗變化凡一草一木接於見聞者無不模寫<lb/>
　其生意如曰老梧離立道旁茂灌如青玉榦如曰雲<lb/>
　稻風葉皆鮮鮮有生意如曰秋水平岸菰蒲青蒼㑹<lb/>
　稽秦望雲門諸山互相映發城堞樓觀跨空入雲耳<lb/>
　目應接不暇凡皆其游樂之趣也謂蘭亭曲水必非<lb/>
<pb n="KR3a0064_WYG_040-11a"/>
　流觴之舊謂禹穴乃大石中斷成鏬殆非司馬子長<lb/>
　所探此為考古謂大能仁寺閣宏壯光麗然益知民<lb/>
　力之困也此為警語謂目五雲門重堤隱然達曹娥<lb/>
　五六十里為省塘異時有意復湖者第修省塘則盜<lb/>
　湖之田不待廢而自為陂濼矣此為有益世道盖可<lb/>
　補南豊鑑湖記之所未及也<lb/>
入閩録訪晦翁於五夫而録不全<lb/>
　　　日記<lb/>
<pb n="KR3a0064_WYG_040-11b"/>
庚子辛丑日記盖病中編詩記大事記也晦翁跋其後<lb/>
　云氣候之暄凉草木之榮悴亦必謹焉<lb/>
　　　宗法<lb/>
集大傳曾子問及橫渠記解為之謂上治祖禰尊尊也<lb/>
　下治子孫親親也旁治昆弟治整齊也五世袒免六<lb/>
　世親屬竭但同姓而已欲約小宗之法異宫同財又<lb/>
　為宗法條目以家廟為主日與朔望時祭皆約為定<lb/>
　式云<lb/>
<pb n="KR3a0064_WYG_040-12a"/>
　　　葬儀<lb/>
古禮稱哀子不稱孤子非有親服不致奠凡讀祝吉禮<lb/>
　出左東向㓙禮出右西向卒哭後用吉禮<lb/>
古者但設奠具漢以來設酒食自唐藩鎮競侈靡始縛<lb/>
　祭帷至高數丈廣數十歩作鳥獸花木輿馬侍從衣<lb/>
　以繒綺靈輀過則焚之國朝令勑不得於街衢致祭<lb/>
　右先生在嚴陵為潘叔度將儀禮開元禮書儀參定<lb/>
　各有條目云<lb/>
<pb n="KR3a0064_WYG_040-12b"/>
　　　廟制<lb/>
士一廟且於所居之左盖祠堂一間兩厦祭用分至取<lb/>
　氣之中時之均<lb/>
　　　學規<lb/>
乾道四年規約以孝弟忠信為本五年規約以明理躬<lb/>
　行為本<lb/>
　　　官箴<lb/>
以覔舉求庇獻書為苐一戒以下條目甚詳<lb/>
<pb n="KR3a0064_WYG_040-13a"/>
事渉權貴平心看理又舍人官箴尤詳云當官先以暴<lb/>
　怒為戒<lb/>
　　　擇善<lb/>
先生舊所編書名也録左傳以下諸史謙厚之事如薛<lb/>
　宣密封楊湛姦贓狀使自圖進退如卓茂舉善而教<lb/>
　訴亭長受米肉者云遺之而受何故言如史弼答鈎<lb/>
　黨云它郡自有平原自無其它甚多一一可觀省為<lb/>
　法<lb/>
<pb n="KR3a0064_WYG_040-13b"/>
　　　尺牘<lb/>
與南軒晦庵講義理者極可玩味而與晦庵者尤多其<lb/>
　與南軒多自反之說若曰於要的處或鹵莾領略於<lb/>
　凝滯處或遮䕶覆藏為學不進咎實由此又曰積蓄<lb/>
　未厚而發用太遽涵泳未足而談說有餘其與晦庵<lb/>
　多相規之說如曰頗乏廣大温潤氣象如曰最當於<lb/>
　矯揉氣質上做工夫如曰齟齬頗多皆誠意未孚之<lb/>
　咎如曰吾徒講學政須於日用間就事上商量如曰<lb/>
<pb n="KR3a0064_WYG_040-14a"/>
　禀賦偏處須融化得盡方可若其它論理說經處往<lb/>
　往多質難之辭愚按先生與南軒嚴陵同寅朝列同<lb/>
　巷平居最相得於晦庵則彼此訪求以求真是晦庵<lb/>
　以千載道統為己任排斥異說毫髪不恕禍福是非<lb/>
　一切以之有泰山巖巖氣象先生并包融㑹以和為<lb/>
　主故常規警晦庵然道不直不見啓一時紛紛之辨<lb/>
　者晦翁也垂萬世昭昭之訓者亦晦翁也顧後學於<lb/>
　諸老自當參觀耳若其與他人書則極為晦庵回䕶<lb/>
<pb n="KR3a0064_WYG_040-14b"/>
與周丞相子充諸書其勸勉丞相謂從容調娯禆益元<lb/>
　氣非若匹士以潔身為諒又謂實有禆益則不必蹟<lb/>
　之外見事有次第則不必人之遽孚又謂消長安危<lb/>
　所繫當念兹在兹其自謂則曰讀書視舊頗不鹵莾<lb/>
　又曰至五十以後乃稍趨約其言晦翁則曰度不能<lb/>
　俯仰謂沈叔晦直諒確實謂陸務觀疎<lb/>
與陳君舉書所見少差流弊無窮者往往皆高明之士<lb/>
與陳同甫書云留建寧凡兩月餘復同朱元晦往鵝湖與<lb/>
<pb n="KR3a0064_WYG_040-15a"/>
　二陸及劉子澄諸公相聚切磋甚覺有益元晦英邁<lb/>
　剛明而工夫就實入細殊未易量子靜亦堅實有力<lb/>
　但欠開闊耳又嘗與邢邦用書云與朱元晦相聚四<lb/>
　十餘日復同出至鵝湖二陸及子澄諸兄皆集甚有<lb/>
　講論之益近嘗與子靜詳言之講貫誦繹乃百代為<lb/>
　學通法學者緣此支離泛濫自是人病非是法病見<lb/>
　此而欲盡廢之正是因噎廢食<lb/>
　　　己丑課程<lb/>
<pb n="KR3a0064_WYG_040-15b"/>
趙良曰五羖大夫相秦六七年三置晉君注云納晉<lb/>
　惠在僖九年納晉文在二十四年相距十九年<lb/>
樂毅伐齊曰若不遂乘之待彼改過䘏下則難慮注云<lb/>
　推此言則世之論毅者其然乎<lb/>
　　　春秋講義<lb/>
亦少年之作但不至如慱議之太刻耳<lb/>
　　　左傳手記<lb/>
視講義稍不衍文<lb/>
<pb n="KR3a0064_WYG_040-16a"/>
　　　讀史綱目<lb/>
以紀綱體統機括為說辨史記十篇有錄無書謂非皆<lb/>
　無書余嘗附其畧於古今紀要<lb/>
　　　讀史漢手筆<lb/>
所記及賊莽之奸欺豈以示有國家之警戒耶然愚嘗<lb/>
　謂君尊如天地道無成凡天下之功皆人君之有人<lb/>
　臣固無預也漢末名為諸儒者以苟順成風頌莽功<lb/>
　德置君何地末流之弊勢有必至者雖莽初心不至<lb/>
<pb n="KR3a0064_WYG_040-16b"/>
　是也此亦不可不揭之為萬世戒謂文帝於匈奴來<lb/>
　則禦之未嘗窮追正嚴尤所謂中策而尤獨遺文帝<lb/>
　何哉愚謂文帝三代所以待夷狄者也<lb/>
謂陸賈使其子析居分財敗俗傷化愚謂賈不忍仕扵<lb/>
　吕氏分財兒曹東西遊息此寓之飲食燕樂而誅吕<lb/>
　安劉之功藏焉者也觀豪傑自不當責其細<lb/>
晦庵言太極中庸處東萊皆質難但出於平心講求耳<lb/>
　答朱子問仁謂愛指其用公指其理覺指其端孟子<lb/>
<pb n="KR3a0064_WYG_040-17a"/>
　曰仁人心也此仁之體程子以為性者特仁属性爾<lb/>
　　　答南軒語孟疑<lb/>
簡明可玩味<lb/>
　　　答學者所問<lb/>
其說多可觀惟云陳平之事雖使未濟而死獲謗後世<lb/>
　君子不憾也此說却須契勘盖吕氏自東萊公失節<lb/>
　於張邦昌故先生於議論古今出處名節處率多陰<lb/>
　為回䕶使不相形迹縁此習熟之久亦每覺弱了一<lb/>
<pb n="KR3a0064_WYG_040-17b"/>
　兩分下茟時亦覺放寛一兩分此意熟味自見然用<lb/>
　之於處世接物極為和平若論事到極處則當觀晦<lb/>
　庵南軒之說陳平何人斯而乃謂世之譏其阿意王<lb/>
　諸吕者為謗耶不寧惟是吕許公名相也而不免權<lb/>
　術吕原明名儒也而不免佛學故先生於文字議論<lb/>
　間未嘗譏權術排佛老雖其德性之寛和必亦陰有<lb/>
　所礙學者所當諒其心<lb/>
　　　䇿問<lb/>
<pb n="KR3a0064_WYG_040-18a"/>
一問晉之北伐二唐之方鎮三晉之人物四立政之官<lb/>
　周官所無及詩春秋官稱亦與周官不合皆稽其顛<lb/>
　末而詰以意所可疑<lb/>
問淮之水利夫差城䢴溝自南通北今射陽湖末口廣<lb/>
　陵韓江皆不可不稽魏文自譙循渦自北通南今精<lb/>
　湖廣陵故城皆不可不察曹之芍陂孫之濡須齊垣<lb/>
　崇祖之守壽陽而堰淝水梁武帝之堰淮水以灌壽<lb/>
　陽他如雞鳴召伯西陵柳浦若海陵之堰皆淮之水<lb/>
<pb n="KR3a0064_WYG_040-18b"/>
　當考<lb/>
周之天官舍其鄉士大夫獨計府史胥徒三千六百有<lb/>
　竒以一例六殆踰數萬千里之入何以贍之至於賔<lb/>
　客之費歳以三百子男國計之為斛者六十四萬有<lb/>
　竒為束者八十一萬上之為公侯伯加之為飱饔餼<lb/>
　費益不可勝計漢自佐史至丞相九十二萬二百八<lb/>
　十五員月廪踰百斛他費尤行<hi>闕</hi>　　可計而貫朽<lb/>
　粟腐復大可疑<lb/>
<pb n="KR3a0064_WYG_040-19a"/>
　　　宏詞進卷<lb/>
建隆編勑序五代為一切之法以求勝民千機萬穽罔<lb/>
　民而納之死我藝祖以四卷之簡而馭億萬生齒之<lb/>
　繁昔之法多而犯亦少果在此不在彼也<lb/>
　　　拾遺<lb/>
佚老庵記勸富人惠鄰里為人作論旱劄子云困厄廹<lb/>
　之狀十僅達其三四自朝廷觀之則似過甚自旱荒<lb/>
　之邦觀之則猶恨其有所未盡也<lb/>
<pb n="KR3a0064_WYG_040-19b"/>
　　　附録年譜<lb/>
紹興七年丁巳公外祖文清公曾幾轉運廣西公之父<lb/>
　倉部侍游三月十七日公生於桂林甥館年十二歳<lb/>
　以祖駕部致仕恩補將仕郎十九歳從三山林少頴<lb/>
　游二十歳魁福建漕薦明年中銓授岳祠二十四歳<lb/>
　從藉溪胡原仲名憲及汪公應辰二十六歳薦於淅<lb/>
　漕明年中禮部苐六名賜及第又中宏詞科授睦宗<lb/>
　院教授三十一歳講授於昭明寺明年作慱議三十<lb/>
<pb n="KR3a0064_WYG_040-20a"/>
　三嵗添教嚴州三十四嵗除太學愽士兼國史編修<lb/>
　三十五歳改宣教郎試館職明年考省試以病歸明<lb/>
　年習講尚書又明年編讀詩記三十九歳訪晦翁輯<lb/>
　近思録同㑹諸儒於信州鵝湖四十歳再㑹晦翁於<lb/>
　三衢復編詩記除秘書郎四十一歳校正文海四十<lb/>
　三嵗考殿試除著作佐郎尋遷禮部郎凡除皆兼史<lb/>
　如舊明年以病歸復修讀詩記四十歳初作大事記<lb/>
　四十五歲當淳熈八年辛丑七月二十九日終弟祖<lb/>
<pb n="KR3a0064_WYG_040-20b"/>
　儉誌其壙<lb/>
　　　祭文<lb/>
晦翁𤼵明盡之一時諸儒或各主所見辛稼軒本以吏<lb/>
　能稱其言獨曰厥今上承伊洛逺泝洙泗朱張東萊<lb/>
　屹鼎立於一世陸象山則曰鵝湖之集適後一歳輒<lb/>
　復妄發宛爾故態公雖未言意已獨至又曰更嘗頗<lb/>
　多觀省加細追惟曩昔麄心浮氣徒致參辰豈足酬<lb/>
　議於此亦足以占象山所與鵝湖㑹議時不同而世<lb/>
<pb n="KR3a0064_WYG_040-21a"/>
　之承襲者尚祖初說自外正論亦弗思矣善乎陳謙<lb/>
　之祭有曰諸老異同兼包并容於是知當時東萊平<lb/>
　心調護之功居多而後之學者所當遐想云<lb/>
　　　賜諡<lb/>
婺州丘壽舊申請接朱張為此孔煒諡議亦謂朱張<lb/>
　與公互相劘切其曰有自負其能高視一世壁立倚<lb/>
　天者及見公降心屏氣歛鍔藏鋒脫去故習若未嘗<lb/>
　有挾者焉此言公調娯象山最為切覆議丁端祖則曰<lb/>
<pb n="KR3a0064_WYG_040-21b"/>
　得晦庵朱氏南軒張氏東萊吕氏續濂溪二程之傳<lb/>
　而大道以明人心以正諡法開物濟務曰成通達强<lb/>
　立曰成諡之以成夫何慊此萬世公論異端自高者<lb/>
　退聽矣實嘉定八年指揮<lb/>
　　　易説<lb/>
諸卦皆備殆類全多是發明義理可以玩味然特出於<lb/>
　門人集録非先生親筆亦間有語未瑩處如天在山<lb/>
　中大畜云山安能畜天以方寸能留藏八荒則亦有<lb/>
<pb n="KR3a0064_WYG_040-22a"/>
　此理愚恐經文只是山中見天耳非必包天於山如<lb/>
　洞天之云也如大過獨立不懼云常人數百年所不<lb/>
　見必大驚駭無一人以我為是非大力量何以當之<lb/>
　愚恐經文只說自守之堅耳若人大驚駭而我獨不<lb/>
　懼王金陵執拗可監也如君子以虚受人云聖人無<lb/>
　邪無正皆受之語亦微過於寛邪正恐難兼受學者<lb/>
　所當斟酌至若首句云讀易當觀其生生不窮處極<lb/>
　後觧繫辭生生之謂易云生是新鮮變動之意此先<lb/>
<pb n="KR3a0064_WYG_040-22b"/>
　生看易之大綱學者當隨事意㑹<lb/>
　　　詩説<lb/>
首句云詩者人之性情而已只以平易觀之此深得說<lb/>
　詩之法然皆其門人所録語亦有未瑩如漢廣秣其<lb/>
　馬秣其駒此正思以禮而云欲念數起如栢舟不能<lb/>
　奮飛此正其鬰悶而云非不能奮飛特不忍去如還<lb/>
　詩刺荒而云田獵中自有精神不知精神正是荒處<lb/>
　也如碩䑕詩誰之永號而云它處無復號泣不知其<lb/>
<pb n="KR3a0064_WYG_040-23a"/>
　預言去後無永號於此者乃惻怛戀舊之心非言他<lb/>
　處也其他别生意義皆平易之反先生本說未必如<lb/>
　此至將仲子一詩謂莊公待其弟之惡稔此却是先<lb/>
　生以春秋説詩用法太深處竊意莊公當其母偏愛<lb/>
　叔叚事極難處隱忍順從乃其真情事變至極豈能<lb/>
　預料後世徒見其後來之克叚遂逆料其初心之殺<lb/>
　叚不知莊公不幸遭母子兄弟之變當人心天理未<lb/>
　變之初其情有可念者讀將仲子之詩可見也<lb/>
<pb n="KR3a0064_WYG_040-23b"/>
　　　周禮説<lb/>
言比閭族黨州鄉為成周疆理天下之法言大司徒荒<lb/>
　政十有二如散利須更考太府天府等掌錢之官薄<lb/>
　征考九賦九貢緩刑考司冦士師言土均所均即大<lb/>
　司徒所掌之士而斟酌損益之又言師氏詔以德教<lb/>
　國子大司樂掌成均之法以樂德教國子甚詳<lb/>
　　　禮記説<lb/>
多説曲禮學記等進修之法於㓜子常示毋誑一章責<lb/>
<pb n="KR3a0064_WYG_040-24a"/>
　孟母買肉啖子一誑成兩誑最是入小人之徑路其<lb/>
　論精矣然孟母當時買肉以實其戱言乃是悔過而<lb/>
　善處之所謂仁術之類入君子之徑路也其觧五帝<lb/>
　憲三王乞言一章極精確有味云憲者瞻儀容觀起<lb/>
　居不待乞言三王則從容欵曲忠敬誠慤其說學記<lb/>
　七者之教云九分是動容周旋洒掃應對一分在誦<lb/>
　說今全在誦說了無涵畜工夫皆反本之論訓學者<lb/>
　最為深切<lb/>
<pb n="KR3a0064_WYG_040-24b"/>
　　　論語説<lb/>
愚嘗謂聖人言語極分曉所待訓釋者字義耳又天下<lb/>
　之義理無窮前賢天資高則領㑹又别故書之以詔<lb/>
　後世耳若此外衍說則不必也朱張論語說皆有成<lb/>
　書惟東萊數條僅出於門人集錄然猶頼此可與朱<lb/>
　張參考互發獨其說始吾於人今吾於人與先進於<lb/>
　禮樂後進於禮樂深則厲淺則揭於本文明白之中<lb/>
　别生新意恐集録者之誤又鄉原德之賊不過以鄉<lb/>
<pb n="KR3a0064_WYG_040-25a"/>
　黨中謹愿之人見善非明用心非剛而柔善為衆所<lb/>
　恱或者因以為然則反為德之賊今直謂鄉原之心<lb/>
　要牢籠盡天下人不獨鄉原之本心不如此竊意夫<lb/>
　子譏鄉原之意亦未必如此前軰各為辨說雖皆義<lb/>
　理所在各足以警世而後學因之為新說至近世尤<lb/>
　甚謹書以自防<lb/>
　　　孟子説<lb/>
見梁惠一章云以仁義為天下何利之足言說王天下<lb/>
<pb n="KR3a0064_WYG_040-25b"/>
　自是正理<lb/>
太王事狄一叚云人事盡然後可以付之天<lb/>
子路人告以有過云子路之心專是求益<lb/>
孟子致為臣而歸一叚云方其未出使人君欲見不可<lb/>
　得及言不用道不行使人君欲留不可得如是然後<lb/>
　可任道之輕重保社稷之安危自古人君本未嘗輕<lb/>
　士自是士自輕<lb/>
他如謂匡章能有悔心而獨處自省謂易之消息盈虚<lb/>
<pb n="KR3a0064_WYG_040-26a"/>
　春秋之褒貶是非為時中之義謂孔子不與陽貨辨<lb/>
　而與少正卯辨孟子不與申韓辨而與楊墨辨為深明<lb/>
　乎疑似之際皆警切簡明他不勝記但謂樂正子一<lb/>
　為餔啜已入䧟穽則似未安蓋樂正子孟氏高弟孟<lb/>
　子所望救世行道者也從子敖來而不能有益於子<lb/>
　敖故孟子甚言以警之曰徒餔啜徒者止於如此而<lb/>
　他無所補之辭如飲食而已素餐之謂也今世俗輕<lb/>
　薄借以譏嘲誤以徒然之徒為圖求之圖而集錄亦<lb/>
<pb n="KR3a0064_WYG_040-26b"/>
　意其貧乏依附以干禄為比幾何而不實世俗之誤<lb/>
　耶善乎先生之諸子喬年題其卷曰聽者之深淺記<lb/>
　者之工拙則覽者當自得蓋必有窺門人之誤者矣<lb/>
　然一仍其舊不敢竄易尤足以見先生家法之厚而<lb/>
　吕氏之代有人先生又載陳瑩中說使王氏之門有<lb/>
　負恩之士則漢之宗社不至於亡謂了翁蔡卞所薦<lb/>
　其後毎事力爭又云漢闕下之士皆以莽為周公再<lb/>
　生而讀漢史手筆亦終始載新莽事獨詳焉先生豈<lb/>
<pb n="KR3a0064_WYG_040-27a"/>
　以士風浸弱頗類西漢因以寓其憂患之心者乎<lb/>
　　　集録史記<lb/>
云温公通鑑正欲續左氏編年左傳之終云知伯貪而<lb/>
　愎故韓魏反而䘮之左氏終於此故通鑑始於此<lb/>
又云温公論才德自分明愚謂尚有當推廣者未可見<lb/>
　其分明而不察也盖才德皆天所賦之善以其有用<lb/>
　則謂之才如所謂天之䧏才元凱謂之才子而吾夫<lb/>
　子歎才難是也以其自得則謂之德如謂有諸已無<lb/>
<pb n="KR3a0064_WYG_040-27b"/>
　待於外之謂德顔閔謂之德行而吾夫子欲崇德是<lb/>
　也才德可分賢否哉智巧小人於德謂之凶德則於<lb/>
　才謂之不才如四凶稱不才子是也今温公以智伯<lb/>
　為才而以才專属之小人以智伯無德而以德專歸<lb/>
　之君子此恐指後世誤認不才為才者言之耳况謂<lb/>
　德勝為君子才勝為小人則是君子亦有小人之才<lb/>
　小人亦有君子之德特以分數多寡為君子小人之<lb/>
　分而才不才之辨吉德㐫德之異殆不暇察此又公<lb/>
<pb n="KR3a0064_WYG_040-28a"/>
　因智伯之聰察一時立論云爾且以才德兼全為聖<lb/>
　人聖人為君子之魁又為小人之魁乎世之賢者固<lb/>
　多兼有才德而分量尚有差等豈得盡之聖人而愚<lb/>
　人亦何至才德之兼亡耶農工之業一有濟於用皆<lb/>
　才之類而家庭之事一有合於理皆德之属區區之<lb/>
　見如此尚得俟明師而請之<lb/>
論李克對魏文侯問相云不在朝廷而論朝廷事正可<lb/>
　泛論大體對<hi>闕</hi>
<pb n="KR3a0064_WYG_040-28b"/>
　　言亦然<lb/>
左原為郡學生犯法見斥郭林宗慰之謂蘧顔不能無<lb/>
　過先生云所以開其善心<lb/>
華歆少與衆避亂有獨行者願俱歆獨曰無故受人不<lb/>
　知其義及其人墜井歆又獨曰已與俱矣棄之不義<lb/>
　先生云歆少年處事仔細然其輔操傾漢有資質無<lb/>
　學問也<lb/>
邴原至遼東清議以格物管寧恐其招禍密遣西還此<lb/>
<pb n="KR3a0064_WYG_040-29a"/>
　善處朋友<lb/>
劉巴輕張飛為武人孔明戒之先生云文武只一道自<lb/>
　東京末高自標榜故劉巴猶有餘風宜見棄於劉備<lb/>
孔明死蔣琬代琬死董允代允死費禕代先生云後之<lb/>
　為相者身在尚不能無失而亮死後猶足以維持二<lb/>
　十年縁當初収得人才在<lb/>
王昶戒子願其效徐偉長毋效郭伯益略如馬援先生<lb/>
　云教子本不欲其言人過而已反自言<lb/>
<pb n="KR3a0064_WYG_040-29b"/>
孫權疾張温名盛而駱統表理之裴秋以為揚膏熾燎<lb/>
　先生云田蚡正怒灌夫竇嬰乃言夫勇冠三軍宣帝<lb/>
　正怒蓋寛饒鄭昌乃言猛虎在山藜藿不採此不善<lb/>
　解人者霍光怒田千秋擅召中二千石杜延年歴數<lb/>
　其罪然後言丞相故用事不可遂棄鍾期言不中以<lb/>
　琴撞秦始皇始皇怒或曰悍人也又曰幸遇明君如<lb/>
　遇桀紂則不免禍此善觧人者<lb/>
後魏源懷廵北邊與故人元尼須為鎮將者飲酒明日<lb/>
<pb n="KR3a0064_WYG_040-30a"/>
　檢其罪與蘇章同先生謂不覆䕶哀矜見其刻薄<lb/>
楊椿戒子孫有忠厚遺風後魏楊氏累世孝友<lb/>
　　　雜説<lb/>
左右廂起於唐本李靖兵法自府兵變為彍騎謂之禁<lb/>
　兵諸道變為長鎮謂之鎮兵昭宗之亡禁旅盡矣朱<lb/>
　全忠以鎮兵得國京師始分四廂諸軍分兩廂自周<lb/>
　丗宗於方鎮寄招禁軍由是州郡始有禁軍太祖專<lb/>
　治禁軍而廂浸廢為卒矣<lb/>
<pb n="KR3a0064_WYG_040-30b"/>
孔子告顔子仲弓問仁先生謂亦不是孔子自說出於<lb/>
　左氏愚意左氏似後於孔子安知非引孔子之言耶<lb/>
王湛年三十宗族皆以為癡王述年三十未知名人或<lb/>
　謂之癡先生稱其質厚韜晦<lb/>
君臣之間不是不可說話此皆士大夫愛身太重量主<lb/>
　太淺<lb/>
殺百萬生靈亡數百年社稷皆生於士大夫患失<lb/>
王韶初下西邊魚行水面彼人不食故也<lb/>
<pb n="KR3a0064_WYG_040-31a"/>
國是二字乃不祥之語<lb/>
錢荒當以力農愛粟帛救之<lb/>
管仲才高只是辨不得个不做<lb/>
本朝大綱目如不殺如䘏力役如賑㓙荒如納諫諍如<lb/>
　幸大臣第其中仁厚寛䘏處皆是至熈寧王氏用事<lb/>
　掃去盡矣<lb/>
<hi>闕</hi>
　<lb/>
<pb n="KR3a0064_WYG_040-31b"/>
楊炎併租庸調為二稅二稅外不許誅求一錢它却不<lb/>
　知保不得後來大凡治財最不可壞舊法最不可併<lb/>
　省名目<lb/>
不愧屋漏凡口然而心不然念慮間有萌動皆是<lb/>
辭受之際不須與人商量若受却商量<lb/>
人二三年讀聖人書一旦遇事便與閭巷人無異或有<lb/>
　一聽老成人之語便能終身服行豈老成之言過於<lb/>
　六經哉只縁讀書不作有用看故也或問為學多為<lb/>
<pb n="KR3a0064_WYG_040-32a"/>
　事廢曰事未到時心先忙事已過後心不定所以占<lb/>
　時節多<lb/>
張荆州教人以聖賢語言見之行事因行事復求聖賢<lb/>
　之語言<lb/>
為學須是一鼓作氣間斷便非學所謂再而衰也用工<lb/>
　夫人纔做便覺得不是覺得不是便是良心<lb/>
人有干求可不可便說<lb/>
處兩不足之間凡應和語須對兩人皆可說<lb/>
<pb n="KR3a0064_WYG_040-32b"/>
聽人語不中節者擇其略可應一語推說應之<lb/>
權職便當以正官自處但不可妄有支用<lb/>
南軒曰心在焉謂之敬<lb/>
處家固不可不正且肅然不可不放一分<lb/>
　　先生以理學朱張鼎立為世師其精辭奥義豈後學<lb/>
　　所能窺其萬分一然嘗觀之晦翁與先生同心者先<lb/>
　　生辨詰之不少恕象山與晦翁異論者先生容下之<lb/>
　　不少忤鵝湖之㑹先生謂元晦英邁剛明而工夫就<lb/>
<pb n="KR3a0064_WYG_040-33a"/>
　　實入細殊未易量謂子靜亦堅實有力但欠開闊其<lb/>
　　後象山祭先生文亦自悔鵝湖之㑹集麄心浮氣然<lb/>
　　則先生忠厚之至一時調娯其間有功於斯道何如<lb/>
　　耶若其講學之要尤有切於今日者學者不可不亟<lb/>
　　自思也蓋理雖歴萬世而無變講之者每隨世變而<lb/>
　　輒易要當常以孔子為凖的耳孔子教人以孝弟忠<lb/>
　　信躬行為本至子思則言誠至孟子則言性已漸發<lb/>
　　其祕視孔子之說為已深至濓溪則言太極至橫渠<lb/>
<pb n="KR3a0064_WYG_040-33b"/>
　　則言太虚又盡𤼵其秘視子思孟子之說為益深一<lb/>
　　議論出一士習變至晦庵先生出始㑹萃濓洛之說<lb/>
　　以上逹洙泗之傳取本朝諸儒議論之切於後學者<lb/>
　　為近思録矣然猶以無極太極隂陽造化冠之篇首<lb/>
　　則亦以本朝之議論為本也東萊先生乾道四年規<lb/>
　　約以孝弟忠信為本明年規約以明理躬行為本至<lb/>
　　其題近思録卷首則謂隂陽性命特使之知所嚮講<lb/>
　　學具有科級若躐等陵節流於虚空豈所謂近思嗚<lb/>
<pb n="KR3a0064_WYG_040-34a"/>
　　呼學者可以觀矣然人情好高誰守科級先生之<lb/>
　　垂訓雖嚴而學者之談虚滋甚嗚呼此吾孔子之<lb/>
　　所以不輕泄其秘與抑諸儒亦豈得已而泄其秘<lb/>
　　歟嗚呼士乎奈之何不近思<lb/>
　　象山天資超悟才辨雄絶眼空萬古無可人而獨靡<lb/>
　　然於東萊徳性和平之感召亦其識象山文於數千<lb/>
　　稠衆中擢之上第稔習之機有漸而邁往之氣為消<lb/>
　　東萊因得而調娱之斯道之賴為多嗚呼非天歟<lb/>
<pb n="KR3a0064_WYG_040-34b"/>
　　勉齋先生文集<lb/>
　　　書<lb/>
與李敬子博文易而約禮難後來學者專務其所易而<lb/>
　常憚其所難人藏其心不可測度欲一窮之舍禮何<lb/>
　以詞氣容止之間應事接物之際察其中理不中理<lb/>
　十得七八矣愚按此本為琢磨朋友而𤼵然後學可<lb/>
　用以自治故錄之<lb/>
復葉味道語錄所載與四書不同者便徑削去則朱先生<lb/>
<pb n="KR3a0064_WYG_040-35a"/>
　所集程先生語録胡為兩説不同而亦皆采之耶朱<lb/>
　先生不敢自安而學者乃率然如此耶朱先生一部<lb/>
　論語直解到死今亦有未安處不亦君子乎是第一<lb/>
　段幾番改今觀程子云不見是而無悶乃謂君子是<lb/>
　不愠然後君子也朱先生云故惟成德者能之則是<lb/>
　君子然後不愠如敏於事而慎於言朱先生云敏者<lb/>
　勉其所不足慎者不敢盡其所有餘用中庸有餘不<lb/>
　敢盡之語然慎字本無不敢盡之意事難行故當勉<lb/>
<pb n="KR3a0064_WYG_040-35b"/>
　言易肆故當謹耳志道據德依仁不當作次第説若<lb/>
　作次第則游藝有所不通此一叚乃近見一朋友語<lb/>
　録中所載又可以其與四書不合而刪之乎<lb/>
與李制帥招軍不若使自結為保伍其頭目人命之以<lb/>
　官且使守䕶鄉井有急則調發應援敵中所謂千戸<lb/>
　想亦如此世宗取兩淮所遣策應軍以數萬計者不<lb/>
　知其幾今兵弱如此可不早圖之乎又悉起諸郡配<lb/>
　𨽻之人自為一軍<lb/>
<pb n="KR3a0064_WYG_040-36a"/>
復楊志仁謂形容此身只是形氣神理四字形則一定<lb/>
　氣能呼吸能冷暖神則有知覺能運用理則知覺運<lb/>
　用上許多道理有形斯有氣有氣斯有神有神斯有<lb/>
　理只是一物○又書道生一一生二二生三三生萬<lb/>
　物老氏之所謂道非吾儒之所謂道天下之物無獨必<lb/>
　有對若生一是獨也一隂一陽之謂道道何嘗在一<lb/>
　之先易有太極是生兩儀易即陰陽何嘗生一而後<lb/>
　生二一動一靜生死呼吸無徃非二二各有本末終<lb/>
<pb n="KR3a0064_WYG_040-36b"/>
　始故二分為四而五行立矣○又書教官無鑒别不<lb/>
　來極善此間朋友留戀椀飯有乞人所不屑者甚可<lb/>
　鄙也<lb/>
復甘吉父五行有生數有行數某嘗疑其只是一様天<lb/>
　得竒為水故曰一生水一之極而為三故曰三生木<lb/>
　地得偶而為火故曰二生火二之極而為四故曰四<lb/>
　生金水者初生之陽木者極感之陽火者初生之陰<lb/>
　金者極感之陰水木火金土五行之序也水火木金<lb/>
<pb n="KR3a0064_WYG_040-37a"/>
　土分其竒耦初終而言也去私兄以為火能克金不<lb/>
　應生金何故夏之後便為秋耶借曰中央有戊巳土<lb/>
　不知何月日属戊巳耶土旺四季何物非土所生豈<lb/>
　特金耶金本土也以秋燥熱而生金謂之火生金惟<lb/>
　其能生所以能尅又何疑焉某欲作三句論之曰論<lb/>
　得數奇耦多寡則曰水火木金土論始生之序則曰<lb/>
　水木火金土論相生之序則曰木火土金水如此其<lb/>
　庻幾乎若謂先有水火後有木金則不成道理亦不<lb/>
<pb n="KR3a0064_WYG_040-37b"/>
　成造化矣愚按勉齋此說與其師晦庵不同然晦庵<lb/>
　論生之序似推測造化之初開闢而言謂天地尚混<lb/>
　水始生而蕩滌其間是為天開其極則䧏而為山川<lb/>
　水極生火而炎爍其間是為地闢其極則升而為日<lb/>
　星於是陰陽又相摩盪其間而五行<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>人物生矣今<lb/>
　勉齋則主天地間造化運行而言意恐各在也<lb/>
復李公晦綱目舊本威烈前諸國征伐至殺十數萬人<lb/>
　者皆不載嘗以禀先生入得數叚後欲重修而未暇<lb/>
<pb n="KR3a0064_WYG_040-38a"/>
　如此大部帙其間豈無疎漏然其大法則正大的確<lb/>
　非前軰諸儒所能及<lb/>
復胡叔器進道之要固多端且刋落世間許多利欲外<lb/>
　慕見得榮辱是非得失利害皆不足道只有直截此<lb/>
　心無懼見之動靜語嘿皆是道理<lb/>
與潘謙之天地之間無獨必有對以天言之則貧對富<lb/>
　貴對賤窮對通泰對否以人言之則出對處進對退<lb/>
　隱對見仕對止古之人惟義所在未嘗有所擇比年<lb/>
<pb n="KR3a0064_WYG_040-38b"/>
　士大夫只揀一邊好底於已則利矣如義何此風一<lb/>
　長望其舍生取義殺身成仁决無此理<lb/>
復陳監酒犒賞諸軍乃楊存中所私置不過遣小小卒<lb/>
　伍之長居之後雖歸之朝廷亦視為至賤之職<lb/>
　　　記<lb/>
安慶府廟學記嘉定癸酉蜀人張嗣古所建安慶舊舒<lb/>
　州也文翁興蜀學正舒之人今以蜀之人興學於舒<lb/>
　用此為結其前用晦庵教人之說而中叙事<lb/>
<pb n="KR3a0064_WYG_040-39a"/>
南康修白鹿書院記淳熈八年朱文公得洞學舊基而<lb/>
　興之後三十有八年當嘉定十年公之子再守南康<lb/>
　而增修之招從公之學而通其說者講授焉<lb/>
吉州永新縣學記嘉定元年盗發荆潭禍連數州越數<lb/>
　年始定永新當徃來之衝縣焚蕩無存者事定而縣<lb/>
　尉范君建學因叙慶元開禧排士之修學者為偽輕<lb/>
　啟兵端東南困竭州縣方且括民財事苞苴此盗之<lb/>
　所由起則弭盗安民舍學何以哉<lb/>
<pb n="KR3a0064_WYG_040-39b"/>
袁州韓文公廟碑記歴叙堯舜相傳至孟子而臯陶伊<lb/>
　尹萊朱之倫亦與知道者列自周襄至韓文公始以<lb/>
　道自任天之所命之謂性公則曰所以為性者五曰<lb/>
　仁義禮智信率性而行之之謂道公則曰由仁義而<lb/>
　之焉之謂道修道以導民之謂教公則曰其法禮樂<lb/>
　刑政其位君臣父子觀公之所見則公之以道自任<lb/>
　可知矣世之稱公者既不足以知公之深甚者則指<lb/>
　公為文人而又以文為道愚按知公之深論公之的<lb/>
<pb n="KR3a0064_WYG_040-40a"/>
　至此記無以復加矣東坡所作潮州廟碑其文人之<lb/>
　文哉<lb/>
漢陽五先生祠記成均之法擇有道德者使教焉没則<lb/>
　祭於瞽宗謂之先聖先師國無人則取諸其鄰與其<lb/>
　鄉鄰而嘗仕於其國者二程生於黄陂為漢陽鄰壤<lb/>
　門人游氏嘗守是邦而原其學之所自傳周先生實<lb/>
　倡其始朱先生實成其終<lb/>
鄂州四賢祠記四賢濂溪二程晦翁也此記極陳道原<lb/>
<pb n="KR3a0064_WYG_040-40b"/>
　之自出以及道統之由傳可以成誦<lb/>
和靖祠記謂其歴險難而不變處貴顯而不動抱仁履<lb/>
　義終其身而不悔為程門退然如愚之顔子<lb/>
徽州朱文公祠記文公禀高明之姿奮强毅之學潛心<lb/>
　密察篤信力行精粗不遺毫釐必辨至其德盛仁熟<lb/>
　理明義精歴代相傳之道粲然昭著<lb/>
李貫之祠記貫之蜀人李道傳也以不及執經朱先生<lb/>
　之門為恨凡從先生游者皆詘首與之交篤信力行<lb/>
<pb n="KR3a0064_WYG_040-41a"/>
　卓然可敬<lb/>
仰止堂記丞相正獻陳公招晦翁館其家其子大府丞<lb/>
　虙嘗摳衣焉思之而作此堂<lb/>
敬義堂記為長溪楊呉老作<lb/>
劉正之遂初堂記言子弟不滛於富貴之義可讀<lb/>
鄭次山怡閣記明兄弟之義<lb/>
重齋記為家抑作言以宏毅任重<lb/>
無欲齋記為家□作發性靜無欲之義甚明<lb/>
<pb n="KR3a0064_WYG_040-41b"/>
毋自欺齋記為蜀李德進作以精一為知行意甚明潔<lb/>
樂斯庵記劉草堂舊居之旁章貢曾堅伯所築<lb/>
瑞蓮堂記蓮花之君子也蓮而瑞君子道長之祥也<lb/>
龍門庵記講學以充其所禀之氣庻博碩宏偉無負兹<lb/>
　土之勝<lb/>
挈矩堂記為萍鄉社倉作<lb/>
戒殺記若省食肉亦覺志氣清明用度自少免分外過<lb/>
　求不可以其說類釋氏而不思也<lb/>
<pb n="KR3a0064_WYG_040-42a"/>
　　　序<lb/>
輔仁錄序朋友列於人倫又所以綱紀人倫者也<lb/>
鄉飲酒儀序鄉飲教親睦也今之羣飲者教侈也誨滛<lb/>
　也恣欲也無非所以敗人心故為明其義按此序叙<lb/>
　儀物甚詳<lb/>
㑹表兄弟序以正月十日六月二十日酒肴相㑹世俗<lb/>
　俚下之詞閨闥米鹽之賤謹勿出諸口<lb/>
送陳元平宰邵武序叙其氣豪而幸有志於學願以<hi>闕</hi>
<pb n="KR3a0064_WYG_040-42b"/>
　　　　志帥氣則氣足以賛吾自治之决且属其式<lb/>
　尚書黄公之閭其必有所感夫春江渺瀰兩涘之間<lb/>
　不辨牛馬而霜降水涸蛟龍蟄藏者乃天下之全功<lb/>
　君尚勉之按此序極可玩味<lb/>
方明父歸岳陽序尊晦庵之學蜀有李貫之後得家本<lb/>
　仲今又得明父而明父又言番易曾師魯之為人因<lb/>
　告曽孟以剛毅而傳<lb/>
書襲夢錫編晦庵語録言之於口不若㑹之於心者其<lb/>
<pb n="KR3a0064_WYG_040-43a"/>
　㫖深玩之於書不若體之於身者其理實嘉定癸酉<lb/>
　七月書於臨川<lb/>
　　　雜著<lb/>
厯銘上動下靜象天地前推一盪象六子晝夜運行命<lb/>
　不已祖精紛綸物資始君子省身盍顧諟無小無大<lb/>
　本一理<lb/>
醉牀銘責酒清易責人清難智者於酒可以反觀<lb/>
陶器銘一綫之漏足以敗酒一念之差得無敗所守乎<lb/>
<pb n="KR3a0064_WYG_040-43b"/>
安慶勸諭榜周世宗攻兩淮淮人結集保伍截紙為甲<lb/>
　號曰甲軍大敗周師蓋淮人忠實勇健若能固習雖<lb/>
　有强敵莫能為患又唐咸通間浙東賊裘甫掠諸州<lb/>
　惟明州之人相與謀曰賊若入城妻子皆為葅醢况<lb/>
　貨財能保之乎相帥出財募勇士治器械立柵浚溝<lb/>
　斷橋固守賊不敢犯况我淮民<lb/>
臨川勸諭榜謂工於訟者自絶天地毁辱父母破蕩家<lb/>
　業殃及後代言具精到可為世戒<lb/>
<pb n="KR3a0064_WYG_040-44a"/>
晦庵先生行狀自延平李先生學於豫章羅先生云云<lb/>
　至是殆天所以相斯文篤生哲人以大斯道之傳也<lb/>
　共八板當别録成誦<lb/>
　　　墓誌銘<lb/>
知果州李道傳誌銘隆州井研人逆□見脅君抗節不<lb/>
　撓進官二等為太常愽士請以周邵程張五人從祀<lb/>
　知真州築城又築城外兩名埧浚二濠决州之東北<lb/>
　陳公塘以水為阻築倉儲糴補忠勇軍按閱弩手民<lb/>
<pb n="KR3a0064_WYG_040-44b"/>
　兵請六合戍兵取拓㧞魏大武土木偶殺江中為江<lb/>
　東提舉行屬部劾貪吏十餘黥逐胥吏百餘人釋狴<lb/>
　獄二百餘人逮繫池陽戍將之杖統制官者分賑宣<lb/>
　池歙三郡除兵部辭得果州以郊歸卒年四十八愚<lb/>
　按君蓋蜀人尊信文公道學之倡也兄心傳以史學<lb/>
　顯弟性傳後仕至執政有為心傳後名獻可者其子<lb/>
董叔重番昜人名銖晦庵高第方偽學之禁嚴學者多<lb/>
　變節逃散叔重正色諭之翕然以定晚年登第仕止<lb/>
<pb n="KR3a0064_WYG_040-45a"/>
　金華尉<lb/>
　　乾淳之盛晦庵南軒東萊稱三先生獨晦庵先生<lb/>
　　得年最高講學最久尤為集大成晦庵既没門人<lb/>
　　如閩中則潘謙之楊志仁林正卿林子武李守約<lb/>
　　李公晦江西則甘吉父黄去私張元德江東則李<lb/>
　　敬子胡伯量蔡元思浙中則葉味道潘子善黄子<lb/>
　　洪皆號高弟又獨勉齋先生强毅自立足任負荷<lb/>
　　如輔漢卿疑惡亦不可不謂性如李公晦疑喜怒<lb/>
<pb n="KR3a0064_WYG_040-45b"/>
　　哀樂由聲色臭味者為人心由仁義禮智者為道<lb/>
　　心如林正卿疑大易本為垂教而伏羲文王特借<lb/>
　　之以卜筮如眞公刋近思後語先近思而後四書<lb/>
　　先生皆一一辨明不少恕甚至晦庵謂春秋止是<lb/>
　　直書勉齋則謂其間亦有曉然若出於微意者晦<lb/>
　　庵論近思先太極說勉齋則謂名近思反若逺思<lb/>
　　者晦庵解人不知而不愠惟成德者能之勉齋提<lb/>
　　云是君子然後能不愠非不愠然後為君子晦庵<lb/>
<pb n="KR3a0064_WYG_040-46a"/>
　　解敏於事而慎於言以慎為不敢盡其所有餘勉<lb/>
　　齋提慎字本無不敢盡之意特以言易肆故當謹<lb/>
　　耳凡其於晦庵殁後講學精審不苟如此豈惟確<lb/>
　　守其師之說而已哉若其見之行事則如宰臨川<lb/>
　　新淦推行實政守安慶漢陽慷慨事功又皆卓卓<lb/>
　　在人耳目然則晦庵於門人弟子中獨授之屋妻<lb/>
　　之女奏之官親倚獨切夫豈無見而然哉勉齋之<lb/>
　　文宏肆暢達髣髴晦翁晦翁不為講義而勉齋講<lb/>
<pb n="KR3a0064_WYG_040-46b"/>
　　義三十二章皆足發明斯道其誨學者嘗曰人不<lb/>
　　知理義則無以自别於物周旋斯出自少至老不<lb/>
　　過情欲利害之間甚至三綱淪九法斁亦將何所<lb/>
　　不至其言哀痛至此其為天下後世慮也亦逺矣<lb/>
　　勉齋之生雖在諸儒後故以居乾淳三先生之次<lb/>
　　明晦庵之傳在焉<lb/>
　<lb/>
　黄氏日抄卷四十<lb/>
</p>
<p>
</p>
  </div>
</body>
</text>
</TEI>
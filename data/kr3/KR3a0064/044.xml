<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黃氏日抄卷四十四</head>
    <p>
<pb n="KR3a0064_WYG_044-1a"/>
欽定四庫全書<lb/>
　黃氏日抄卷四十四　　　　宋　黃震　撰<lb/>
　讀本朝諸儒書<hi>十一下</hi>
　　　温公迃書<lb/>
自序畧曰譬之種木收愈逺利愈大使狹道以求容利<lb/>
　止其身豈能及後世哉<hi>釋迂</hi>
　　愚恐更當參以不計功之説<lb/>
天地不易日月無變道何為獨變哉厭常而喜新求愈<lb/>
<pb n="KR3a0064_WYG_044-1b"/>
　勤而愈逺<hi>辨庸</hi>
譬之鐘鼔不扣自鳴孰不謂恠<hi>言戒</hi>
天雨道濘蹊狹而髙車不量力久妨衆進能無覆乎<lb/>
　<hi>飯車</hi>
童子至驩爭凡芥而相傷天下之利大於凡芥者多矣<lb/>
　恃其驩而不知戒能無傷乎<hi>拾樵</hi>
去惡而從善捨非而從是在我而已何難<hi>囬心</hi>
受恩而不負者為子必孝為臣必忠<hi>負㤙</hi>
<pb n="KR3a0064_WYG_044-2a"/>
厭其所有羡其所不可得<hi>羡厭</hi>
治心以正保躬以靜進退有義得失有命守道在已成<lb/>
　功在天夫復何為莫非自然<hi>無為贊貽邢和叔</hi>
文勝而道不至猶朽屋而塗丹雘眢井而幕綺羅烏喙<lb/>
　而漬飴糖也<hi>斥莊</hi>
果餌刻鏤是以目食<hi>官失</hi>
　　温公之書德人之言也擇其尤切於後學者著此<lb/>
　　　元城語<lb/>
<pb n="KR3a0064_WYG_044-2b"/>
元城先生劉安世字噐之大觀間謫亳州寓永城縣之<lb/>
囬車院年已六十餘維陽馬永卿赴永城縣主簿其舅<lb/>
髙郵張桐属使求教既至見先生雄偉闓爽談論踰時<lb/>
體無欹側肩背聳直身不少動手足亦不移自是從之<lb/>
學後二十六年當紹興五年追錄其語為元城語三卷<lb/>
漢大臣於人主前說人短長各以其實如匡衡謂朱雲<lb/>
　好勇數犯法亡命受易頗有師道是也攻金陵者謂<lb/>
　其為林甫盧杞王莾故人主不信此進言者之大戒<lb/>
<pb n="KR3a0064_WYG_044-3a"/>
五帝之法尚不同金陵乃以成周之法行於今我朝祖<lb/>
　宗所以不多為法令者正恐官吏緣此擾民也金陵<lb/>
　欲行新法恐州縣慢易故擢用新進少年至於特㫖<lb/>
　御前處分金字牌子一時指揮之類紛紛而出其柄<lb/>
　必為姦臣所竊天下欲不亂得乎<lb/>
金陵三不足之説謂天變不足懼祖宗不足法人言不<lb/>
　足䘏此三句為萬世禍<lb/>
趙清獻欲絶欲挂父母像於臥床王羲之欲不仕自誓<lb/>
<pb n="KR3a0064_WYG_044-3b"/>
　於父母墳前且士大夫不為則止耳何必爾<lb/>
温公戒金陵用小人介甫曰法行即逐之公曰誤矣小<lb/>
　人得路豈可去也他日將悔之<lb/>
哲宗初銳意於學一日講畢㑹茶上起折柳一枝有諫<lb/>
　以方春萬物生榮不可無故摧折上擲之色不平温<lb/>
　公聞之不悦曰使人主不欲親近儒生者正此等人<lb/>
　也<lb/>
祖宗以仁慈治天下至嘉祐末似乎舒緩不振故神廟<lb/>
<pb n="KR3a0064_WYG_044-4a"/>
　必欲變法金陵揣知上意以一身當之又有虛名實<lb/>
　行强辨堅志不可動反復詰難使人主伏弱乃已及<lb/>
　元豐初主德已成天容毅然正君臣之分非熈寧初<lb/>
　比矣<lb/>
明皇即位初焚錦繡珠玉於前殿已不好之則不用何<lb/>
　至焚之焚之必於前殿此好名也故有末年之敝若<lb/>
　仁廟則不然非大臣問疾則無由見其黃絁被漆唾<lb/>
　壺<lb/>
<pb n="KR3a0064_WYG_044-4b"/>
人主之去宰相必積怒非一日奸臣必交結佞倖纔覺<lb/>
　怒必急急收救故不至積怒而去李林甫所以作相<lb/>
　二十年正緣得髙力士安祿山陳希烈等内外賛助<lb/>
太祖即位造薰籠數日不至而怒左右對以事下尚書<lb/>
　省尚書省下本部本部下本局覆奏得㫖復依方製<lb/>
　造太祖怒曰誰做條貫曰可問宰相普至對曰此自<lb/>
　來條貫不為陛下設為陛下子孫設後代若非禮製<lb/>
　造奢侈之物經諸處行遣必有臺諫理㑹此條貫深<lb/>
<pb n="KR3a0064_WYG_044-5a"/>
　意也上大喜曰此條貫極妙無薫籠是小事其後法<lb/>
　壊自御前直下後苑作更不經由朝廷至今為例<lb/>
河東折氏靈武李氏自五代世守両蕃畏之太祖故令<lb/>
　世襲其後移李氏為陜西两鎭遂失靈夏至今為患<lb/>
太祖未嘗文談蓋欲激厲將士之氣太宗未平晉已為<lb/>
　平晉詩賦未平燕山已為平燕山詩賦羣臣属和將<lb/>
　士歆艶而於武事不競故有潘美之敗澶淵之役渡<lb/>
　河橋至半髙瓊曰此處好喚丞相吟两首詩蓋平日<lb/>
<pb n="KR3a0064_WYG_044-5b"/>
　憾之有此語<lb/>
左傳襄十二年同宗於祖廟注始封之廟同族於禰廟<lb/>
　注父廟然則宗逺而族近也政和中大臣不學以郡<lb/>
　主為宗姬以縣主為族姬又姬周姓也自漢初取為<lb/>
　嬪嬙之號已可笑今乃以嬪嬙之號名其女尤可笑<lb/>
　<hi>語上</hi>
熈寧仞温公諫用兵不留藁大畧以富人與貧人鄰居<lb/>
　為喻此錄中載其語意<lb/>
<pb n="KR3a0064_WYG_044-6a"/>
漢藩王入繼必親信本國之臣霍光立宣帝正以其無<lb/>
　黨<lb/>
國初錢王入朝晉王趙丞相以下皆欲留之上曰我平<lb/>
　生不曾欺善怕惡<lb/>
金陵以兩府㗖温公不可臺諫黨金陵者遂誣之<hi>如霍光事</hi>
　神宗曰司馬某豈有此事元祐遂獲其用皆神宗保<lb/>
　養成就之力<lb/>
謂啖助作怪以左氏非邱明乃論語孔子所引前世人<lb/>
<pb n="KR3a0064_WYG_044-6b"/>
　如老彭伯夷等類然愚按前世諸儒考究多與<lb/>
　啖助之説同元城最考古而非之如此何也<hi>左丘</hi>
　　<hi>明姓左丘</hi>
仁宗時蕃商没官眞珠入禁中張貴妃乞私買得之一<lb/>
　日賞牡丹貴妃以為首飾誇同輩上以䄂掩面曰滿<lb/>
　頭白紛紛地更没些忌諱貴妃慚赧起易之乃大恱<lb/>
　命人各簮牡丹自是宫中不戴珠珠價大減<lb/>
公孫雖詐以卜式輸財助邊非人情以睚眦殺人郭解<lb/>
<pb n="KR3a0064_WYG_044-7a"/>
　不知甚於解知此𢎞長處<lb/>
曹操遺令至分香賣履無不處置無一語及禪代之事<lb/>
　是實以天下遺子孫而身享漢臣之名温公偶窺破<lb/>
　有喜色元城謂操平生事無不如此夜枕圓枕噉野<lb/>
　葛至尺許飲酖酒至一盃<lb/>
本朝名相惟李氏沆人上利害一切不行而日奏四方<lb/>
　盗賊水旱在漢惟魏相能然後之為相者則喜變祖<lb/>
　宗法度惡聞天下災異<lb/>
<pb n="KR3a0064_WYG_044-7b"/>
温公創獨樂園自傷不得與衆同也洛俗春月放園園<lb/>
　子得茶湯錢與主人平分一日園子吕直納公錢十<lb/>
　千公令持去再三欲留公怒乃持去囬顧曰只端明<lb/>
　不愛錢後十餘日吕直創一井亭問之乃用前日不<lb/>
　受十千也<lb/>
昔髙辛氏遷閼伯於商丘主辰今為應天府實我宋受<lb/>
　命之地遷實沈於大夏主參今為太原府實河東劉<lb/>
　氏舊地參商不相能物莫能兩大故國初但謂河東<lb/>
<pb n="KR3a0064_WYG_044-8a"/>
　并州不加府號本朝初收河東在戊寅年重午日乃<lb/>
　火土旺日參水神所忌故尅之時宋興已十九年盛<lb/>
　則後服衰則先䧟靖康元年丙午嵗重九日太原䧟<lb/>
　其属本朝纔一百四十九年丙午為天水故火最大<lb/>
　忌九為陽數之極故太原以重九日䧟又淵聖為第<lb/>
　九世而即位之年正一百六十六年此漢書所謂陽<lb/>
　九之厄百六之㑹<lb/>
卜世卜年蓋王孫滿當楚問鼎假天命神告之事以拒<lb/>
<pb n="KR3a0064_WYG_044-8b"/>
　之故史記云王使王孫滿應設以辭<lb/>
元城初求教温公曰誠思之三日問從何而入曰不妄<lb/>
　語又韓瓘譚錄載此事云力行七年而後成自此言<lb/>
　行一致表裏相應遇事坦然又瓘乞言元城曰惟在<lb/>
　力行古人云説得一丈不如行得一尺説得一尺不<lb/>
　如行得一寸故以行為貴<lb/>
漢四家詩各有長短<lb/>
酷吏傳班氏不入杜張蓋張湯之後至後漢猶盛故班<lb/>
<pb n="KR3a0064_WYG_044-9a"/>
　氏以張純之故不入酷吏傳而併貸杜周此子産立<lb/>
　公孫洩之義<lb/>
漢武用兵勝負皆以實聞不為左右欺㒺<lb/>
子産相鄭晉悼已薨楚亦衰子産又能得晉楚大夫之<lb/>
　心許其更相朝晉楚亦値其時也<lb/>
繒慈陵切與餳相近而不同音<hi>語中</hi>
漢元封五年初置刺史部十三州秋分行郡國秩六百<lb/>
　石而縣令萬户以上秩反千石至六百石然刺史權<lb/>
<pb n="KR3a0064_WYG_044-9b"/>
　極重按察六條一謂强宗豪右五條皆謂二千石不<lb/>
　法秩卑則其人激昂權重則能行志至成帝綏和元<lb/>
　年更名牧秩二千石其法隳矣唐制諸道帥司兼觀<lb/>
　察之權故藩鎭擅權無人糾舉本朝官制多循唐舊<lb/>
　獨前宰執侍從為帥監司得糾之故不敢為非<lb/>
原乃天子之邑不欲属晉文公伐原乃不美之事而左<lb/>
　氏反稱之蓋宗周鎬京地方八百里八八六十四為<lb/>
　方百里者六十四雒邑成周地方六百里六六三十<lb/>
<pb n="KR3a0064_WYG_044-10a"/>
　六為方百里者三十六合二都言之是為邦畿千里<lb/>
　至幽王時宗周滅方八百里者失之平王東遷僅六<lb/>
　百里爾襄王以河内賜文侯又為諸侯所侵故其地<lb/>
　至小矣<lb/>
熈寧殿試改用䇿謂比詩賦有用不知士人計較得失<lb/>
　豈敢極言時政自取黜落是初入仕已教之謟也况<lb/>
　登科之初未見人材及後仕宦則材智聲名君子小<lb/>
　人貴賤分矣不必須殿試䇿以别人材人主燕閒時<lb/>
<pb n="KR3a0064_WYG_044-10b"/>
　於其等輩廣訪備問然後博記而審察之天下無遺<lb/>
　材矣<lb/>
魯襄三年晉祈奚請老而舉解狐祈午襄二十一年叔<lb/>
　向見囚曰救我者必祈大夫於是祈奚老矣聞之見<lb/>
　宣子而免之不若史記晉世家止載舉解狐祈午左<lb/>
　氏載請老非也愚按襄二十一年既曰於是祈奚老<lb/>
　矣則是請老在前恐無可疑<lb/>
新唐書好簡畧事多欝而不明其進表云其事則增於<lb/>
<pb n="KR3a0064_WYG_044-11a"/>
　前其文則省於舊其病正在此仄以為工何哉<lb/>
漢所傳六經與今不同如今尚書云無教逸欲有邦王<lb/>
　嘉奏封事云亡敖佚欲有國恐敖字轉冩作教字<lb/>
蕭望之傅元帝八九年當深知元帝為人及帝即位乃<lb/>
　欲逐恭顯為其譛下獄帝至不省其為下獄不知八<lb/>
　九年間輔之者何事<lb/>
太宗嘗飛白題翰林學士院曰玉堂之廬此四字出李<lb/>
　尋傳玉堂者殿名也而待詔者有直廬在其側李尋<lb/>
<pb n="KR3a0064_WYG_044-11b"/>
　時待詔黃門故曰久汙玉堂之廬至英廟嗣位乃撤<lb/>
　去及元豐中有學士上言乞摘去二字使榜院門以<lb/>
　為光寵詔可是以殿名名其院也不遜甚矣師古曰<lb/>
　玉堂在未央宫又翼奉言文帝恭儉未央宫無髙門<lb/>
　武臺麒麟鳳凰玉堂金華之殿獨有前殿曲臺漸臺<lb/>
　宣室承明耳則玉堂殿乃武帝所造<lb/>
蕭何治未央宫髙帝都長安之心方定何之意深矣<lb/>
後生未可遽立議論以褒貶古今蓋見聞未廣渉世淺<lb/>
<pb n="KR3a0064_WYG_044-12a"/>
　也孔子年六十三嵗乃始刪詩定書繫周易作春秋<lb/>
文言未必皆孔子之作孔子生於襄二十二年而襄三<lb/>
　年穆姜言元體之長也至正固足以幹事時孔子未<lb/>
　生又左氏以解隨卦周易以解乾卦<lb/>
東坡下御史獄張安道上書遣子恕救之恕愚懦不敢<lb/>
　投後東坡見之吐舌色動蓋安道書云其實天下之<lb/>
　竒材也豈不激人主之怒元城曰但當言本朝未嘗<lb/>
　殺士大夫<lb/>
<pb n="KR3a0064_WYG_044-12b"/>
富鄭公使敵說以用兵則國家受其害人臣享其利老<lb/>
　蘇謂二子曰古人有此意否東坡對曰嚴安亦有此<lb/>
　意但不如此明白老蘇笑以為然蓋取嚴安諫用兵<lb/>
　曰此人臣之利非天下之長䇿也前輩讀書必見於<lb/>
　用鄭公之言其源出此<lb/>
秦用顓帝厯十月為嵗首遇閏即謂之後九月蓋取左<lb/>
　氏歸餘於終之意漢初因而不改秦二世二年後九<lb/>
　月應建酉漢二年後九月建已五年九月建寅髙后<lb/>
<pb n="KR3a0064_WYG_044-13a"/>
　八年閏月己酉代王即皇帝位元年十月辛亥皇帝<lb/>
　見髙廟己酉辛亥相去三月是閏月亦后九月也愚<lb/>
　按徐廣注建酉建已止合云閏八月四月不當言酉<lb/>
　言已蓋閏月無建斗指兩辰之間<lb/>
魏徵卒停昬仆碑其家衰矣鄭公之德何頼於碑而停<lb/>
　叔玉婚乃天以佑魏氏也房元齡之子尚主始敗其<lb/>
　家法終滅其族鄭公四子叔玉叔瑜叔琬叔珪而叔<lb/>
　瑜生華華生商商生明明生馮馮生謩其家再振<lb/>
<pb n="KR3a0064_WYG_044-13b"/>
楊綰為相纔一百八日故名望如此<lb/>
絳縣老人云四百有四十五甲子矣其季於今三之一<lb/>
　也史趙曰亥有二首六身下二如身是其日數士文<lb/>
　伯曰然則二萬六千六百有六旬也亥字二畫在上<lb/>
　其下六畫如筭子三箇六數也如者往也移下亥上<lb/>
　二畫往亥時身仄則當如移冩其左竪二畫乃二萬<lb/>
　也其右六畫乃三箇筭子六數則六千六百六旬也<lb/>
　季末也今今日也已得四百四十四全甲子其末一<lb/>
<pb n="KR3a0064_WYG_044-14a"/>
　甲子六十日今纔得二十日故曰其季於今三之一<lb/>
　也<lb/>
易取諸益取諸暌之類非謂當時已有此卦也伏羲造<lb/>
　書契取夬之義也今繫辭漢名大傳見司馬遷傳爻<lb/>
　謂繫辭以繫於一卦之下易曰繫辭焉以斷吉㓙故<lb/>
　謂之爻吉凶生大業蓋謂有興有廢湯武秦漢之事<lb/>
　是也歐公非繫辭韓魏公與同政府甚久無事不言<lb/>
　獨不與言繫辭<hi>語中</hi>
<pb n="KR3a0064_WYG_044-14b"/>
　　　元城譚錄<lb/>
具茨韓瓘官二浙往來必維舟河梁侍元城譚誨錄其<lb/>
繫邪正得失者二十一條名劉先生譚錄元城先翁與<lb/>
温公同年故遣元城從温公學<lb/>
元城終身未嘗草字書尺未嘗使人代<lb/>
元城作待制道遇丞相吕微仲去蓆帽凉衫斂馬於浚<lb/>
　溝廟下微仲問法吏無两制避丞相之法然終不樂<lb/>
　范相由元城章䟽而出已而復拜微仲遂擬元城眞<lb/>
<pb n="KR3a0064_WYG_044-15a"/>
　定宣仁曰如此正人且宜留朝廷<lb/>
韓魏公鎭北門朝臣令决守把兵士不伏以解府公問<lb/>
　汝罵長官信否曰實有曰汝為禁兵既差在彼便有<lb/>
　階級判市曹處斬畧不變色潞公鎭北門有外鎭解<lb/>
　一卒如前者公震怒問之亦判處斬而擲筆潞公氣<lb/>
　禀雄傑而非傲物魏公和平畧無崖岸遇事迎刄而<lb/>
　解至疑慮難處者研墨運思從容之間已了於胷中<lb/>
　便下筆天資明敏絶人逺甚<lb/>
<pb n="KR3a0064_WYG_044-15b"/>
元豐末京東劇㓂欲取剖尅吏吳居厚投鑄冶中居厚<lb/>
　覺蚤遁去<lb/>
劉道原之子羲仲每有書譯數四不能曉<lb/>
王鞏定國多識前言往行乃服林靈素丹藥暴得疾苦<lb/>
　楚死<lb/>
王介甫求去潞公謂後人如何可為元城對曰相公當<lb/>
　之去所害興所利反掌間耳<lb/>
元城曰陳瑩中某嘗薦自代而未嘗識面瑩中多失之<lb/>
<pb n="KR3a0064_WYG_044-16a"/>
　過如尊堯集先評荆公為伊吕聖人之耦而後納諸<lb/>
　僣叛不軌之域此學術不粹也<lb/>
王安石薦李定時陳襄彈之未行已擢監察御史裏行<lb/>
　宋次道封還詞頭辭職罷之次直李大臨再封還之<lb/>
　最後付宋子容又封還之更奏復下至於七八子容<lb/>
　與大臨俱落職奉朝請名譽赫然此乃祖宗德澤百<lb/>
　餘年間養成風俗與齊太史見殺三人而執筆如初<lb/>
　者何異其後攝官修起居注章衡行之賢不肖於此<lb/>
<pb n="KR3a0064_WYG_044-16b"/>
　可見<lb/>
元城竄嶺南一日使厚士類泣告以聞朝廷遣使入郡<lb/>
　將不利於公請早自裁公從容留飯卒不為動而使<lb/>
　者乃過旁郡<lb/>
　　　元城道䕶錄<lb/>
道䕶錄者珵所集不著姓氏珵以宣和六年春介楊龜<lb/>
　山書謁元城於南都而錄其説<lb/>
元城初除諫官以母老辭母勉使為之乃供職論胡宗<lb/>
<pb n="KR3a0064_WYG_044-17a"/>
　愈二十四章又論章子厚十九章子厚欲殺之春循<lb/>
　梅新髙㢘雷化八州歴其七<lb/>
元祐黨人只七十八人後來附益者不是<lb/>
龜山有除命聞是蔡攸所引不知肯來否李光好官員<lb/>
　可惜為蔡攸所引此人撥着便省後來罷去<lb/>
若象數可廢則無易矣若不説義理又非通論兩者兼<lb/>
　通始得<lb/>
學者所守要道只一勤字勤則邪僻無自而生纔有間<lb/>
<pb n="KR3a0064_WYG_044-17b"/>
　斷便不可謂勤<lb/>
獄貴初情每一行若干人即時分牢異處親往遍問私<lb/>
　置一簿隨所語記之其後結正無能出初語者<lb/>
致曲者至誠之道無處不在着一事上便是曲致曲以<lb/>
　通之也<lb/>
　　元城劉先生初事司馬温公五年而後教之以誠<lb/>
　　思之三日不知所從入而後教之以不妄語力行<lb/>
　　七年而後言行相應故能不動如山當宣和大觀<lb/>
<pb n="KR3a0064_WYG_044-18a"/>
　　間巋然獨為善類宗主至今誦其遺言無不篤實<lb/>
　　重厚使人鄙吝之心為消嗚呼豈不誠大丈夫哉<lb/>
　　獨因篤信之深而佛氏之説先入為主至謂儒釋<lb/>
　　道神其心皆一又謂法華經臨刑刀壊之説為説<lb/>
　　性而證以楞嚴經云使衆生六根銷復臨刑刀如<lb/>
　　割水且併以其師温公詆佛為非若自程門講明<lb/>
　　聖人之學觀之雖温公之詆佛猶未免於譽敵而<lb/>
　　元城併以為未然何哉或者知終終之之勇卓冠<lb/>
<pb n="KR3a0064_WYG_044-18b"/>
　　一世而知至至之之智尚差毫釐耶此中庸之言<lb/>
　　誠必貴於自明而誠也雖然先生他日亦言釋老<lb/>
　　之道皆未免入邪則其本心固未嘗不明也學者<lb/>
　　宜審焉<lb/>
　<lb/>
　<lb/>
　<lb/>
　黃氏日抄卷四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷七</head>
    <p>
<pb n="KR3a0064_WYG_007-1a"/>
欽定四庫全書<lb/>
　黄氏日抄卷七　　　　　　宋　黄震　撰<lb/>
　讀春秋<hi>一</hi>
　　　孔子曰吾志在春秋孟子曰春秋天子之事孔<lb/>
　　　子作春秋而亂臣賊子懼葢方是時王綱解紐<lb/>
　　　簒奪相尋孔子不得其位以行其權於是約史<lb/>
　　　記而修春秋隨事直書亂臣賊子無所逃其罪<lb/>
　　　而一王之法以明所謂撥亂世而反之正此其<lb/>
<pb n="KR3a0064_WYG_007-1b"/>
　　　為志此其為天子之事故春秋無出於夫子之<lb/>
　　　所自道及孟子所以論春秋者矣自褒貶凡例<lb/>
　　　之説興讀春秋者往往穿鑿聖經以求合其所<lb/>
　　　謂凡例又變移凡例以遷就其所謂褒貶如國<lb/>
　　　各有稱號書之所以别也今必曰以某事也故<lb/>
　　　國以罪之及有不合則又遁其辭人必有姓氏<lb/>
　　　書之所以别也今必曰以某事也故名以誅之<lb/>
　　　及有不合則又遁其辭事必有月日至必有地<lb/>
<pb n="KR3a0064_WYG_007-2a"/>
　　　所此記事之常否則闕文也今必曰以某事也<lb/>
　　　故致以危之故不月以外之故不日以畧之及<lb/>
　　　有不合則又為之遁其辭是則非以義理求聖<lb/>
　　　經反以聖經釋凡例也聖人豈先有凡例而後<lb/>
　　　作經乎何乃一一以經而求合凡例耶春秋正<lb/>
　　　次王王次春以天子上承天而下統諸侯弑君<lb/>
　　　弑父者書殺世子殺大夫者書以其邑叛以其<lb/>
　　　邑來奔者書明白洞達一一皆天子之事而天<lb/>
<pb n="KR3a0064_WYG_007-2b"/>
　　　之為也今必謂其陰寓褒貶使人測度而自知<lb/>
　　　如優戲之所謂隱者已大不可况又於褒貶生<lb/>
　　　凡例耶理無定形隨萬變而不齊後世法吏深<lb/>
　　　刻始於勅律之外立所謂例士君子尚羞用之<lb/>
　　　果誰為春秋先立例而聖人必以是書之而後<lb/>
　　　世以是求之耶以例求春秋動皆逆詐億不信<lb/>
　　　之心愚故私摭先儒凡外褒貶凡例而説春秋<lb/>
　　　者集録之使子孫考焉非敢為他人發也<lb/>
<pb n="KR3a0064_WYG_007-3a"/>
褒貶<lb/>
　夾漈鄭氏漁仲曰以春秋為褒貶者亂春秋者也晦<lb/>
　菴先生曰春秋大旨誅亂臣討賊子内中國外夷狄<lb/>
　貴王賤霸而已聖人光明正大不應以一二字加褒<lb/>
　貶於人不過直書其事善者惡者了然自見又曰目<lb/>
　前朝報尚不知朝廷之意况千百載之下而遂逆推<lb/>
　千百載上聖人之意<lb/>
凡例<lb/>
<pb n="KR3a0064_WYG_007-3b"/>
　徂徠石氏曰稱人者貶也而人不必皆貶微者亦稱<lb/>
　人稱爵者褒也而爵未必純褒譏者亦稱爵繼故不<lb/>
　書即位而桓宣則書即位妾母不稱夫人而成風則<lb/>
　稱夫人失地之君名而衛侯奔楚則不名未踰年之<lb/>
　君稱子而鄭伯伐許則不稱子㑹盟先主㑹者而瓦<lb/>
　屋之盟則先宋征伐首主兵者而甗之師則後齊母<lb/>
　弟一也而或稱之以見其惡或没之以著其罪天王<lb/>
　一也或稱天以著其失或去天以示其非<lb/>
<pb n="KR3a0064_WYG_007-4a"/>
　　　愚按晦菴先生嘗云聖人欲率天下以尊齊晉<lb/>
　　　且謂楚在春秋時非桓文遏之則周室為其所<lb/>
　　　并此蓋尚論其世者也聖人能與世推移世變<lb/>
　　　無窮聖人之救其變者亦無窮春秋之世王室<lb/>
　　　微諸侯强其始故抑諸侯以尊王室及諸侯又<lb/>
　　　微而夷狄强則又抑夷狄而扶諸侯尊王室固<lb/>
　　　所以尊王也扶諸侯亦所以為尊王地也聖人<lb/>
　　　隨時救世之心如此而世儒乃動以五帝三王<lb/>
<pb n="KR3a0064_WYG_007-4b"/>
　　　之事律之此議論所以繁多聖人書法甚簡隨<lb/>
　　　字可以生説此議論所以愈見其繁多宜褒貶<lb/>
　　　凡例之説得以肆行其間也今惟以春秋之世<lb/>
　　　而求聖人之心則思過半矣孔子曰其事則齊<lb/>
　　　桓晉文其義則某竊取之<lb/>
　　隱公<lb/>
　　　名息姑惠公子母聲子諡法不尸其位曰隱<lb/>
　始隱<lb/>
<pb n="KR3a0064_WYG_007-5a"/>
　伊川先生曰平王東遷在位五十一年卒不能復興<lb/>
　先王之業王道絶矣王者之迹熄而詩亡詩亡然後<lb/>
　春秋作適當隱公之初泰山孫氏復曰平王迨隱而<lb/>
　死夫生猶可待也死何所為春秋始隱者天下無復<lb/>
　有王也木訥趙氏鵬飛曰非始乎隱也始乎平王之<lb/>
　末也凡諸儒欲以一事而當春秋之始者皆妄也徂<lb/>
　徠石氏介曰春秋以無王而作孰謂隱為賢且讓而<lb/>
　始之哉愚意春秋特因魯史而修之非為魯作也為<lb/>
<pb n="KR3a0064_WYG_007-5b"/>
　天下萬世之王道作也故謹録諸儒之説如后凡他<lb/>
　有所指者不復録<lb/>
元年<lb/>
　元年者魯隱公之始年也夾漈謂諸侯舊用天子之<lb/>
　年至平王失政諸侯並稱元年陳止齋傅良亦同其<lb/>
　説謂古諸侯止稱世愚意諸侯所謂奉天子正朔者<lb/>
　謂以子丑寅為歲首講朝聘耳未必使諸侯皆以天<lb/>
　子之元年為元年蓋封建之法肇自黄帝諸侯之世<lb/>
<pb n="KR3a0064_WYG_007-6a"/>
　守其國固有出於三代興王之前者有王者興特以<lb/>
　禮相與諸侯各自有其國各自即位則亦各自有始<lb/>
　年安得一律以天子之年為年其曰古諸侯以世計<lb/>
　者恐世遠難考姑舉其世次歟或謂書元為春秋大<lb/>
　法者亦未必然自唐虞三代皆以始即位為元年矣<lb/>
春王正月<lb/>
　自杜氏注左氏傳有周正月今十一月之語先儒遂<lb/>
　多指春秋之春為冬建子之月至文定公胡康侯講<lb/>
<pb n="KR3a0064_WYG_007-6b"/>
　春秋始謂前乎周以丑為正書元祀十有二月知月<lb/>
　不易也後乎周以亥為正書元年冬十月知時不易<lb/>
　也建子之月非春明矣聖人語顔回以為邦則曰行<lb/>
　夏之時作春秋以經世則曰春王正月蓋以夏時冠<lb/>
　月垂法萬世以周正紀事示無其位不敢自專也然<lb/>
　文定以春為夏正之春建寅而非建子可也以月為<lb/>
　周之月則時與月異又存疑而未决也故晦菴先生<lb/>
　以為若如胡氏學則月與時事常差兩月恐聖人作<lb/>
<pb n="KR3a0064_WYG_007-7a"/>
　經又不若是之紛更也此事晦菴考之詳矣尚未嘗<lb/>
　質言之豈後學敢知近世惟岷隱戴氏溪在東宫講<lb/>
　春秋常以夏正為説於時事亦未見其甚背竊意三<lb/>
　代雖有改正朔之事而天時恐無可改遷之理今所<lb/>
　抄集姑依戴氏在來者擇焉<lb/>
　不書即位<lb/>
　左氏謂隱攝公羊謂隱為桓立穀梁謂隱讓然謂其<lb/>
　讓為成先君之邪則似求之過也或謂其禀命為正<lb/>
<pb n="KR3a0064_WYG_007-7b"/>
　而正者不必書或謂不禀命而即位聖人故絀奪之<lb/>
　而不書皆無所考戴岷隱以經之所無而付之不言<lb/>
　惟劉恕謂惠公愛少子立為太子國人不與而立隱<lb/>
　隱曰吾將讓焉太子<hi>桓公</hi>徯望十年不獲而羽父弑隱<lb/>
　於是桓曰隱攝也吾取之左氏信桓之欺故曰攝公<lb/>
　穀信隱之詐故曰讓俱失之<lb/>
三月公及邾儀父盟于蔑<lb/>
　邾者魯附庸之國儀父其字左氏曰名克書月不書<lb/>
<pb n="KR3a0064_WYG_007-8a"/>
　日者先儒以為遠也盟非美事而春秋亂世相與結<lb/>
　好之常聖人不過因事而書諸家或以為褒或以為<lb/>
　貶皆不可知然既盟而又伐之則非耳<lb/>
夏五月鄭伯克段于鄢<hi>於晚反</hi>
　鄭伯莊公也段其母弟莊公迫於母命封於京而反<lb/>
　莊公以兵勝之克者戰勝之名也穀梁曰賤段而甚<lb/>
　鄭也謂不書弟而書克也胡安定曰兄不兄弟不弟<lb/>
　交譏之也左氏曰如二君故曰克胡文定曰克者力<lb/>
<pb n="KR3a0064_WYG_007-8b"/>
　勝之辭愚意大㫖不過如此或文致鄭伯以滔天之<lb/>
　罪者似恐求之過蓋鄭伯不幸處母子兄弟之變而<lb/>
　不學無識不善處之其初黽勉以從其母其後妨其<lb/>
　母不敢遽制其弟後遂至難制而伐之耳左氏罪鄭<lb/>
　伯失教段果可教者否耶鄭莊之大惡在伐周未必<lb/>
　在克段也<lb/>
秋七月天王使宰咺來歸惠公仲子之賵<hi>咺吁阮反賵芳鳳反</hi>
　仲子者魯惠公再娶之夫人也伊川謂不曰夫人曰<lb/>
<pb n="KR3a0064_WYG_007-9a"/>
　惠公仲子者妾稱也榖梁謂禮賵人之妾不可凡皆<lb/>
　正論也木訥謂魯以夫人赴故王來賵云<lb/>
九月及宋人盟于宿<lb/>
　内稱及外稱人皆微者也或曰不書公諱與大夫盟<lb/>
　也岷隱曰宿者國名意其為宿而盟也<lb/>
冬十有二月祭伯來<hi>祭側界反</hi>
　左氏曰非王命也祭伯畿内諸侯為周大夫<lb/>
公子益師卒<lb/>
<pb n="KR3a0064_WYG_007-9b"/>
　益師者孝公之子貴戚之卿卒故書<lb/>
二年春公㑹戎于潜<lb/>
　説者多謂譏公不當與戎㑹是責人於難也岷隱謂<lb/>
　周衰戎狄雜居中夏魯有疆場之交不得不㑹之也<lb/>
　愚謂亦公不能自强也<lb/>
夏五月莒人入向<lb/>
　莒與向皆小國左氏謂莒娶於向向姜不安於莒而<lb/>
　歸故莒人入向以姜氏還公羊謂入者得其國而不<lb/>
<pb n="KR3a0064_WYG_007-10a"/>
　居按左氏據史為傳當是事實公羊則據文立論耳<lb/>
　然言入則以兵可知宣四年公伐莒取向則向後為<lb/>
　莒所并可知<lb/>
無駭帥師入極<lb/>
　無駭者展無駭也極小國也木訥曰莒入向向近魯<lb/>
　魯人疑莒為東鄙之侵故以此示威其後因紀子帛<lb/>
　為密之盟遂與莒結浮來之好愚按入向入極二事<lb/>
　聫書木訥之説似得之<lb/>
<pb n="KR3a0064_WYG_007-10b"/>
秋八月庚辰公及戎盟于唐<lb/>
　説者亦多以此貶公惟木訥曰以文王之聖而事昆<lb/>
　夷以太王之賢而事獯鬻隱公何疵焉唐之盟非得<lb/>
　已也愚謂不得已而與盟可也終不能自强則非矣<lb/>
九月紀裂繻來逆女冬十月伯姬歸于紀<lb/>
　此紀求昏於魯也説者皆謂譏不親迎伊川曰諸侯<lb/>
　親迎迎於所館豈有委宗廟社稷遠適他國以逆婦<lb/>
　者乎戴岷隱亦謂文王親迎時為世子韓侯親迎亦<lb/>
<pb n="KR3a0064_WYG_007-11a"/>
　因入覲然則凡皆因事實書非有譏貶也<lb/>
紀子帛莒子盟于密<lb/>
　左氏謂子帛者紀裂繻之字公穀二傳皆以帛作伯<lb/>
　左氏見國史當從左氏木訥曰莒自入向有窺魯之<lb/>
　心紀子帛往來莒魯之間於是道與莒子盟于密為<lb/>
　魯謀也卒之八年為浮來之盟莒魯交好子帛之功<lb/>
　也愚按紀新昏於魯為魯謀有之也<lb/>
十有二月乙卯夫人子氏薨<lb/>
<pb n="KR3a0064_WYG_007-11b"/>
　公羊謂隱公之母穀梁謂隱公之妻伊川安定劉氏<lb/>
　權衡皆以為妻蓋隱公自有妾母明年書君氏卒此<lb/>
　言夫人薨則其妻明也或又以為桓公之母仲子蓋<lb/>
　以子氏而言之後書考仲子之宫故也然元年已書<lb/>
　來歸惠公仲子之賵則仲子之卒在前此言夫人薨<lb/>
　則其妻可知<lb/>
鄭人伐衛<lb/>
　初鄭伯克段于鄢段之子公孫滑奔衛衛為伐鄭取<lb/>
<pb n="KR3a0064_WYG_007-12a"/>
　廪延至是鄭遂伐衛木訥曰管蔡之亂周公誅其父<lb/>
　而録其子今鄭莊克其弟而不字其子又加兵於衛<lb/>
三年春王二月已巳日有食之<lb/>
　伊川曰月王月也事在二月則書王二月木訥曰春<lb/>
　秋書日食災變凡以垂人君畏天之戒<lb/>
三月庚戌天王崩<lb/>
　平王也立五十一年崩父為申侯引犬戎殺之不討<lb/>
　父讎而反屯戍申侯以報私恩周之所以不復西也<lb/>
<pb n="KR3a0064_WYG_007-12b"/>
　胡曰崩者上墜之形木訥曰書崩不書𦵏者周赴而<lb/>
　魯不㑹葬<lb/>
夏四月辛卯君氏卒<lb/>
　左氏謂君氏者隱公母聲子也為公故曰君氏若曰<lb/>
　君母氏云爾公穀皆作尹氏諸家多從公穀然以君<lb/>
　為尹不免改經文恐且當從左氏<lb/>
秋武氏子來求賻<hi>音附</hi>
　諸家多謂譏周王失道穀梁曰歸生者曰賻歸之者<lb/>
<pb n="KR3a0064_WYG_007-13a"/>
　正也求之者非正也周雖不求魯不可以不歸魯雖<lb/>
　不歸周不可以求之求之為言得不得未可知之辭<lb/>
　也交譏之木訥曰諸侯有貢天子無求禮也平王崩<lb/>
　魯不會𦵏至來求賻而卒不㑹焉則賻之得否又未<lb/>
　可知也魯在春秋未為强暴之國以魯觀之諸侯又<lb/>
　可知矣書生之論乃以不書天王為天王諱惡至桓<lb/>
　十五年天王求車又曰書天王以示貶噫周之微甚<lb/>
　矣不容負天下之罪如此此豈仁人之言哉凡書求<lb/>
<pb n="KR3a0064_WYG_007-13b"/>
　賻求車求金皆誅諸侯不貢而天下無王也尚何責<lb/>
　天王哉先師宗諭王貫道嘗言周凡三求求賻以平<lb/>
　王崩求車以桓王將崩求金以襄王崩皆以喪事之<lb/>
　有闕賻賵之不供也魯不盡臣子之職致周王下求<lb/>
　謂魯秉周禮可乎武氏世卿也武氏子未為命卿也<lb/>
八月庚辰宋公和卒<lb/>
　穆公也説者多以書卒為略外諸侯甚者至以為諸<lb/>
　侯專恣聖人於其死奉天討而貶黜之特書曰卒惟<lb/>
<pb n="KR3a0064_WYG_007-14a"/>
　木訥謂外諸侯書卒從赴也赴曰卒謙也魯史因其<lb/>
　赴而書孔子因魯史而書説者以為夫子黜外而尊<lb/>
　内非也<lb/>
冬十有二月齊侯鄭伯盟于石門<lb/>
　石門齊地也齊僖與鄭莊相盟結也木訥曰春秋之<lb/>
　初宋鄭為仇而宋與衞為西黨鄭與齊為東黨魯則<lb/>
　徘徊於二黨之間初嘗比於宋及六年艾之盟則從<lb/>
　齊而附鄭書此者為艾之盟張本<lb/>
<pb n="KR3a0064_WYG_007-14b"/>
癸未葬宋穆公<lb/>
　初宋宣公舍其子與夷而立穆公穆公亦舍其子馮<lb/>
　而立與夷其後馮遂弑與夷左氏美宣公知人公羊<lb/>
　則謂宋之禍宣公之為也木訥曰分義天下之大閑<lb/>
　也故非朱均雖堯舜不茍遜益非不賢而禹傳啓杜<lb/>
　亂原也隱公欲遜允而亂呉王將遜札而亂宋宣穆<lb/>
　再遜而再亂簒奪二世迄襄公始定襄公不悛又欲<lb/>
　遜目夷幸目夷不受否者又亂愚按公羊木訥之説<lb/>
<pb n="KR3a0064_WYG_007-15a"/>
　為萬世垂戒也而左氏之説亦不可全廢也蓋宣公<lb/>
　遜穆公穆公終以遜宣公之子是穆公不可謂非賢<lb/>
　宣公不可謂不知賢其後馮之弑逆罪在馮耳雖春<lb/>
　秋責賢者備豈可盡没其賢而反加以始禍之惡名<lb/>
　哉且謂宣穆再遜而再亂亦未當其實宣之遜穆初<lb/>
　未嘗亂穆遜殤公而馮始為亂耳<lb/>
四年春王二月莒人伐杞取牟婁<lb/>
　杞夏之後在周為三恪牟婁杞邑木訥曰莒蕞爾東<lb/>
<pb n="KR3a0064_WYG_007-15b"/>
　夷自入春秋首加兵於向今又扼杞之弱稱兵而攘<lb/>
　其封邑至桓十二年公㑹杞莒于曲池而後釋今日<lb/>
　之憾莒之横甚矣然至昭五年莒牟夷卒以牟婁來<lb/>
　奔岷隱曰以不義得之以不義失之徒為叛人之資<lb/>
　爾<lb/>
戊申衞州吁弑其君完夏公及宋公遇于清宋公陳侯<lb/>
蔡人衞人伐鄭秋翬帥師㑹宋公陳侯蔡人衞人伐鄭<lb/>
九月衞人殺州吁于濮冬十有二月衞人立晉<lb/>
<pb n="KR3a0064_WYG_007-16a"/>
　州吁者衞莊公嬖人之子有寵而好兵公弗禁石碏<lb/>
　諌公弗聽至是弑桓公自立欲求寵於諸侯以鄭欲<lb/>
　納公子馮於宋遂告宋伐鄭魯及宋遇于清為衛謀<lb/>
　也宋與陳蔡衞伐鄭翬又率之伐鄭皆為衞也先書<lb/>
　宋與翬而後衞説者謂罪其黨惡率兵也翬即公子<lb/>
　翬其後弑隱公者也州吁如陳衞以石碏之謀始克<lb/>
　殺之於濮説者謂稱人衆詞也稱于濮譏失賊也州<lb/>
　吁殺而衞人立晉説者謂書立譏不當立也晉即滛<lb/>
<pb n="KR3a0064_WYG_007-16b"/>
　亂之宣公愚按隱四年全記州吁之亂故併叙於此<lb/>
　凡謂譏者亦書法之當然而其惡自見非特設辭以<lb/>
　譏之也<lb/>
五年春公矢魚于棠<lb/>
　公穀皆作觀魚矢亦陳而觀之也穀梁曰魚卑者之<lb/>
　事也伊川曰諸侯非王事民事不遠出<lb/>
夏四月葬衞桓公<lb/>
　左氏曰衞亂是以緩蓋諸侯五月而葬此十四月<lb/>
<pb n="KR3a0064_WYG_007-17a"/>
秋衞師入郕<hi>音成</hi>
　左氏曰衞之亂郕侵衞今故衛入郕木訥曰郕被鄰<lb/>
　國之兵自衞始至隱十年齊鄭連兵入郕莊八年公<lb/>
　又及齊師圍郕而郕降於齊文十二年郕伯東奔自<lb/>
　此不復見於經計失地而奔國遂滅矣愚謂衞入郕<lb/>
　固非郕小國也先侵衞挑釁尤非<lb/>
九月考仲子之宫初獻六羽<lb/>
　仲子者惠公元妃孟子禮諸侯無再娶則仲子不得<lb/>
<pb n="KR3a0064_WYG_007-17b"/>
　為夫人故别立宫考者宫始成而祀也書初獻六羽<lb/>
　者先儒言魯僣天子禮樂用八佾此别立宫初殺其<lb/>
　數不言六佾者婦人但用羽不用干<lb/>
邾人鄭人伐宋<lb/>
　宋取邾田鄭與宋惡故邾人請鄭伐之而邾為兵主<lb/>
螟<lb/>
　蟲食苗心曰螟災故書<lb/>
冬十有二月辛巳公子彄卒<hi>彄苦侯反</hi>
<pb n="KR3a0064_WYG_007-18a"/>
　臧僖伯也魯孝公之子隱公之叔父嘗諫觀魚貴戚<lb/>
　之賢者也公不能聽其言而葬之加一等<lb/>
宋人伐鄭圍長葛<lb/>
　木訥曰四年宋兩伐鄭五年邾請鄭伐宋勝負已相<lb/>
　當今宋又伐鄭圍其邑憾何時釋耶<lb/>
六年春鄭人來渝平<lb/>
　左氏作渝平渝變也渝前日之平猶絶交也公穀皆<lb/>
　作輸平公羊曰輸平猶墮成也敗其成也穀梁曰輸<lb/>
<pb n="KR3a0064_WYG_007-18b"/>
　者墮也不果成也是公穀雖作輸義亦與左氏之渝<lb/>
　一也然諸儒多從公穀作輸而不從其訓曰輸納也<lb/>
　輸誠於我以求平也蓋以經考之前年公子翬伐鄭<lb/>
　是嘗有憾而未嘗有平初無平之可渝言渝平者非<lb/>
　也鄭與齊黨魯與宋黨今宋伐鄭圍長葛懼魯從宋<lb/>
　而鄭益殆偶鄭嘗伐宋宋求救於魯使者失詞魯怒<lb/>
　不出兵鄭乗此隙致平於魯以離宋之黨故今年春<lb/>
　鄭來輸平今年夏公即與齊盟已而公與齊鄭又㑹<lb/>
<pb n="KR3a0064_WYG_007-19a"/>
　于中丘以謀伐宋是前乎此魯與宋後乎此魯背宋<lb/>
　而與齊鄭皆鄭輸平所致言輸平者是也木訥則曰<lb/>
　輸平者致平之意而已蓋許八年所歸之祊田也輸<lb/>
　之意若曰魯能不從宋而反兵救我當以祊田饋魯<lb/>
　也然鄭徒言之而祊未入魯故魯雖不從宋亦未救<lb/>
　鄭有所要也愚按此論尤精但輸平在六年歸祊在<lb/>
　八年謂輸平為預許祊乃意之之辭但鄭急於求魯<lb/>
　而魯緩於許鄭至歸祊而後魯鄭合則明甚<lb/>
<pb n="KR3a0064_WYG_007-19b"/>
夏五月辛酉公㑹齊侯盟于艾<lb/>
　左氏曰始平于齊也木訥曰艾之盟鄭故也自石門<lb/>
　之盟而知齊鄭為與國宋伐鄭齊將救鄭則地隔於<lb/>
　魯不求魯無以救鄭春鄭來輸平鄭使反命而齊即<lb/>
　為艾之盟為鄭求魯也魯終未救鄭者祊未入也<lb/>
秋七月<lb/>
　無事亦書首月備四時也木訥曰或不書者傳授脱<lb/>
　之<lb/>
<pb n="KR3a0064_WYG_007-20a"/>
冬宋人取長葛<lb/>
　長葛鄭邑去年冬圍之今年冬取之直書而宋之罪<lb/>
　自見然亦以鄭求魯而魯不救故卒為所取<lb/>
七年春王三月叔姬歸于紀<lb/>
　杜預曰叔姬伯姬之娣待年於父母國至是始歸木<lb/>
　訥曰其後紀之滅宗廟在酅歸奉其祀不以存亡虧<lb/>
　婦道叔姬之賢也故此首録之愚按莊二十九年書<lb/>
　叔姬卒八月己亥書葬叔姬聖人拳拳於其終始如<lb/>
<pb n="KR3a0064_WYG_007-20b"/>
　此<lb/>
滕侯卒<lb/>
　左氏曰不書名未同盟也陸氏纂例曰春秋諸侯卒<lb/>
　不同盟者五十二人不書名者九人餘皆書名然則<lb/>
　凡例之説其可信也哉伊川曰卒不名史缺也<lb/>
夏城中丘<lb/>
　左氏曰書不時也高氏閌集注曰鄭既輸平魯未之<lb/>
　許故城中丘以備之十年而㑹齊鄭於此蓋中丘近<lb/>
<pb n="KR3a0064_WYG_007-21a"/>
　宋<lb/>
齊侯使其弟年來聘<lb/>
　木訥曰齊侯前年為艾之盟為鄭求魯也宋取鄭長<lb/>
　葛而魯不救故齊復使弟年來聘卜進退焉年歸反<lb/>
　命而鄭賂卒不至是年秋公故為宋伐邾以動鄭鄭<lb/>
　知魯兵不空出明年春遂以祊來歸年之來豈為聘<lb/>
　問哉為鄭求魯爾又曰稱弟親之也弟之書於經十<lb/>
　有二不奔則叛不叛則殺惟齊之弟年不叛不奔而<lb/>
<pb n="KR3a0064_WYG_007-21b"/>
　年之子無知亦弑僖公而亂齊寵而私之果有益乎<lb/>
秋公伐邾<lb/>
　木訥曰邾嘗從宋伐鄭鄭輸平於魯以離宋而鄭賂<lb/>
　不至魯故為宋伐邾以要之既得鄭賂即從鄭伐宋<lb/>
　今日為宋伐邾明日為鄭伐宋特以賂故而邾橫罹<lb/>
　其毒故終隱之世邾不復通於魯<lb/>
冬天王使凡伯來聘<lb/>
　木訥曰春秋書天王下聘者凡八責諸侯不朝而坐<lb/>
<pb n="KR3a0064_WYG_007-22a"/>
　受天子之聘也隱在位十一年而天王聘魯者二亦<lb/>
　何有一介之使如京師以答天王之勤哉愚按諸家<lb/>
　多責天王反聘諸侯為非禮然是時王室微弱諸侯<lb/>
　强大孔子作春秋正以扶王室豈有反責天王之理<lb/>
　天王亦豈得已而下聘哉若木訥之説亮人情矣<lb/>
戎伐凡伯于楚丘以歸<lb/>
　左氏曰初戎朝于周發幣于公卿凡伯不賔然則凡<lb/>
　伯亦有以致之矣木訥曰古者王臣涖事事畢衞以<lb/>
<pb n="KR3a0064_WYG_007-22b"/>
　出竟單襄公適陳以聘楚候不在疆宰不致膳單子<lb/>
　知陳之將亡今凡伯來聘而魯不加衛過衞而衞不<lb/>
　加禮戎得伐之以歸所謂司冦詰姦之法安在乎穀<lb/>
　梁曰國曰伐此一人亦曰伐大天子之命也胡安定<lb/>
　曰楚丘衞地書于楚丘者衞不能救書以歸者凡伯<lb/>
　辱命愚謂凡皆直書而意自明<lb/>
八年春宋公衞侯遇于垂<lb/>
　左氏曰齊侯將平宋衞宋以幣請衞先相見故遇于<lb/>
<pb n="KR3a0064_WYG_007-23a"/>
　犬丘注犬丘即垂地有兩名在衞任氏曰齊侯將平<lb/>
　宋衞於鄭衞侯既不敢違齊侯之命又不能釋鄭國<lb/>
　之怨有異志焉故先遇於垂<lb/>
三月鄭伯使宛來歸祊庚寅我入祊<hi>宛於阮反祊必彭反</hi>
　宛鄭大夫也祊鄭從天子祀泰山時湯沐之邑也祊<lb/>
　公穀皆作邴木訥曰魯初睦於宋宋伐鄭齊恐魯助<lb/>
　宋故為鄭求魯魯不應之反為宋伐邾故鄭使宛歸<lb/>
　魯祊魯得祊始奉社稷以從鄭岷隱曰祊者鄭湯沐<lb/>
<pb n="KR3a0064_WYG_007-23b"/>
　之邑許田者魯朝宿之邑周衰不巡狩朝宿湯沐邑<lb/>
　皆無用祊近於魯許田鄰於鄭鄭伯利在得許田未<lb/>
　敢直取之於魯故先使人歸祊為異日取許田之地<lb/>
　魯隱不悟其計受而有之故春秋書曰我入祊大抵<lb/>
　鄭詐而魯愚自鄭人輸平之後魯多墮鄭計而不自<lb/>
　知愚按若如木訥是魯要鄭而得祊也若如岷隱是<lb/>
　鄭詐魯而歸祊也二説不同而皆精於考究竊意二<lb/>
　説皆是也木訥主前此而言也以魯不救鄭也岷隱<lb/>
<pb n="KR3a0064_WYG_007-24a"/>
　主後此而言也以鄭假許田也要之魯鄭皆懷利以<lb/>
　相接者也<lb/>
夏六月己亥蔡侯考父卒辛亥宿男卒<lb/>
　書卒從赴也不名者史失之也吕氏云<lb/>
秋七月庚午宋公齊侯衞侯盟于瓦屋<lb/>
　瓦屋周地齊侯為鄭平宋衞故盟諸侯參盟始此有<lb/>
　參盟則有盟主而伯之漸萌矣<lb/>
八月葬蔡宣公<lb/>
<pb n="KR3a0064_WYG_007-24b"/>
　杜預隱二年注云魯使大夫㑹葬故書<lb/>
九月辛卯公及莒人盟于浮來<lb/>
　浮來公榖皆作包來紀邑也初紀子帛為魯故嘗盟<lb/>
　莒于密左氏故以此盟為成紀之好木訥曰前日莒<lb/>
　嘗窺魯子帛盟之莒卒不敢加於魯今魯既受鄭賂<lb/>
　將空國以赴鄭之求恐莒人之議其後故成紀好而<lb/>
　盟之此盟公在焉而莒以㣲者涖執牛耳豈莒人敢<lb/>
　抗公哉公自辱也愚按魯大莒小隱公屈已而甘心<lb/>
<pb n="KR3a0064_WYG_007-25a"/>
　與其微者盟必有以也此論得之<lb/>
螟<lb/>
　災故書<lb/>
冬十有二月無駭卒<lb/>
　無駭即違其君而帥師入極者也公孫之子未賜族<lb/>
　卒書名或曰貶故去其族然按左傳無駭卒後羽父<lb/>
　始為請諡與族是凡例褒貶之説蓋意之也<lb/>
九年春天王使南季來聘<lb/>
<pb n="KR3a0064_WYG_007-25b"/>
　南季周大夫南氏季字也諸儒多謂諸侯一不朝則<lb/>
　貶其爵再不朝則削其地今刑則不舉而反遣聘王<lb/>
　之不王如此禮樂征伐安得不自諸侯出乎然不思<lb/>
　時至春秋周之衰果何如哉此何異祖父衰病垂絶<lb/>
　不責不孝子孫之不養而反責祖父之祈哀耶木訥<lb/>
　曰諸侯之抗周室之微極矣聖人著天王再遣使之<lb/>
　節所以誅魯不再朝之罪也愚謂隨事實書而魯之<lb/>
　罪自見諸儒反以罪周者過耳夫春秋固尊王之書<lb/>
<pb n="KR3a0064_WYG_007-26a"/>
　也<lb/>
三月癸酉大雨震電庚辰大雨雪<lb/>
　左氏曰大雨雷震書始也大雨雪書時失也於雷震<lb/>
　言始於雪言時失夫三月而有大雪又見於大雷之<lb/>
　後八日之間陰陽錯繆如此書之記異也穀梁曰震<lb/>
　雷也電霆也夾漈曰霆曜光也胡安定曰震霹靂也<lb/>
　電者陰繫陽為雷之光也<lb/>
挾卒<hi>挾音協</hi>
<pb n="KR3a0064_WYG_007-26b"/>
　挾魯大夫也未賜族止書名公穀皆作俠穀又以為<lb/>
　所俠注云所其氏也<lb/>
夏城郎<lb/>
　木訥曰郎逼宋魯將北㑹齊鄭伐宋恐宋擣虚故城<lb/>
　以備之不暇顧天時民力<lb/>
秋七月<lb/>
　書備時<lb/>
冬公㑹齊侯于防<lb/>
<pb n="KR3a0064_WYG_007-27a"/>
　左氏曰謀伐宋也防公羊作邴<lb/>
十年春王二月公㑹齊侯鄭伯于中丘夏翬帥師㑹齊<lb/>
人鄭人伐宋六月壬戌公敗宋師于菅辛未取郜辛巳<lb/>
取防<hi>郜古報反</hi>
　㑹中丘謀伐宋也翬先合諸侯以攻之公即乗虚以<lb/>
　襲之不淹旬而取二邑既取祊於未伐宋之前又取<lb/>
　郜防於既伐宋之後鄭宋兩失其邑魯隱兩獲其利<lb/>
　矣然何以逃君子之譏木訥曰隱公其先蓋賢君也<lb/>
<pb n="KR3a0064_WYG_007-27b"/>
　得位之初慨然視千乘如鴻毛將舉而遜其弟締交<lb/>
　四鄰息民和衆自鄭莊以利導之割祊來歸即君臣<lb/>
　掃境以從鄭伐宋擒縱擊搏惟鄭所使由祊田之賂<lb/>
　也視祊為利則視千乘之魯果能脱然歸其弟乎宜<lb/>
　菟裘之老不見信於桓而公子翬得以行其譛也利<lb/>
　之溺人如此<lb/>
秋宋人衞人入鄭宋人蔡人衞人伐戴鄭伯伐取之<lb/>
　戴公穀並作載左氏稱宋衞既入鄭而以伐戴召蔡<lb/>
<pb n="KR3a0064_WYG_007-28a"/>
　人蔡人怒故不和而敗鄭伯圍戴克之取三師焉伊<lb/>
　川曰戴鄭所與也故三國伐之鄭戴合攻故盡取三<lb/>
　國之衆諸家多從其説安定曰鄭伯無仁心乘戴之<lb/>
　弊而伐取之與前説不同未知孰是惟劉氏則斷謂<lb/>
　三國之師衆矣鄭何以能悉取之且三國伐戴爾不<lb/>
　入戴也何以能取三師假曰三國已居戴鄭來圍戴<lb/>
　則各自去何為共守此地而為其所取耶或又云鄭<lb/>
　伯伐三師取戴而歸復為附庸非滅也戴今之外黄<lb/>
<pb n="KR3a0064_WYG_007-28b"/>
　居鄭北鄙<lb/>
冬十月壬午齊人鄭人入郕<lb/>
　木訥曰郕當齊宋之境上計郕必附于宋而不事齊<lb/>
　故齊脅鄭伐之左氏以為討違王命於經無所考不<lb/>
　足據<lb/>
十一年春滕侯薛侯來朝<lb/>
　泰山孫氏曰滕薛陋弱不能與魯抗也木訥曰非天<lb/>
　子不旅見諸侯今滕薛旅至魯庭魯侯亦旅見之聖<lb/>
<pb n="KR3a0064_WYG_007-29a"/>
　人書曰滕侯薛侯來朝而魯侯之罪著矣<lb/>
夏五月公㑹鄭伯于時來秋七月壬午公及齊侯鄭伯<lb/>
入許<lb/>
　時來公穀作祈黎左於傳又作郲㑹時來謀入許也<lb/>
　木訥曰時來之㑹鄭志也至入許則以魯主兵蓋成<lb/>
　鄭志者魯也岷隱曰鄭處許叔于許西偏後十五年<lb/>
　許復國故書入不書滅<lb/>
冬十有一月壬辰公薨<lb/>
<pb n="KR3a0064_WYG_007-29b"/>
　翬請公誅桓公公弗許翬懼反使賊弑公而立桓杜<lb/>
　預曰弑而書薨史䇿所諱隱與桓皆惠公之庶子也<lb/>
　隱長當立而欲遜桓欲遜即予之矣而至十一年不<lb/>
　予方欲窮兵貪地古謂不斷者來䜛賊之口若隱公<lb/>
　者亦可戒也<lb/>
　　隱公春秋之初也春秋之初未有伯也而伯之漸<lb/>
　　已萌蓋是時惟齊為大國惟魯為望國齊以黨鄭<lb/>
　　伐宋而求魯魯以受鄭祊田忘鄭狐壤見止之讎<lb/>
<pb n="KR3a0064_WYG_007-30a"/>
　　而從齊故前乎此惟兩君相㑹至此而諸侯參㑹<lb/>
　　矣前乎此惟敵國相攻至此而連諸侯伐宋矣自<lb/>
　　參盟而有主盟自連諸侯而摟諸侯以伐諸侯故<lb/>
　　曰伯之漸已萌也向使齊不私於宋而務使宋鄭<lb/>
　　相安魯不貪鄭之賂而不遽從齊則天下其庶矣<lb/>
　　乎然則伯之萌齊釐之為而魯隱助之也其初盟<lb/>
　　邾而後伐邾初盟宋而後伐宋皆利於鄭之入祊<lb/>
　　而反覆若此尚何以名秉禮之國而遏多事之萌<lb/>
<pb n="KR3a0064_WYG_007-30b"/>
　　耶<lb/>
　桓公<lb/>
　　名軌史記亦名允惠公子隱公弟母仲子諡法辟<lb/>
　　土服逺曰桓<lb/>
元年春王正月公即位<lb/>
　杜氏曰桓公簒立而用常禮欲自同於遭喪繼位者<lb/>
　岷隱曰桓公志在得國諱其故而偃然行即位之禮<lb/>
　春秋即其實而書之<lb/>
<pb n="KR3a0064_WYG_007-31a"/>
三月公㑹鄭伯于垂鄭伯以璧假許田夏四月丁未公<lb/>
及鄭伯盟于越<lb/>
　木訥曰桓公賊隱而立懷危懼心故鄭欲㑹而允無<lb/>
　不從鄭欲田而允不敢拒伊川曰公欲結鄭好以自<lb/>
　堅故既予許田又為盟胡氏曰垂之㑹鄭欲得田鄭<lb/>
　志也故稱㑹越之盟魯欲結好魯志也故稱及木訥<lb/>
　又曰謂假田因入祊則有之謂易祊則非也鄭有宋<lb/>
　兵不得已而歸魯以祊既得魯援則勢不可以責償<lb/>
<pb n="KR3a0064_WYG_007-31b"/>
　故以璧假為名而實責償祊也胡氏曰既歸祊矣又<lb/>
　加璧者祊薄於許也先師嘗言許田魯朝宿之邑近<lb/>
　許而鄰於鄭有營洛汝潁浸灌之利鄭莊久欲得之<lb/>
　故以祊歸之取宋之郜防以予之得許而讓凡皆以<lb/>
　投隱公之欲而兾許田之得也隱公雖受祊取防郜<lb/>
　而辭許鄭無得而强之隱没而桓以簒立急於結援<lb/>
　自固故許田卒為鄭所得<lb/>
秋大水<lb/>
<pb n="KR3a0064_WYG_007-32a"/>
　志災也大者非常之辭春秋書大水凡九魯居其八<lb/>
　其一言宋<lb/>
冬十月<lb/>
　書以備四時<lb/>
二年春王正月戊申宋督弑其君與夷及其大夫孔父<lb/>
　左氏謂華督將弑殤公先宣言謂十年十一戰皆孔<lb/>
　父之為先殺之公穀皆謂孔父賢而不名木訥則謂<lb/>
　孔父孔子六世祖故不名胡氏曰孔父事殤公無能<lb/>
<pb n="KR3a0064_WYG_007-32b"/>
　改於其德然終能死於其難亦可謂賢父者正其名<lb/>
　也劉侍讀謂賢而名之者名其君於前不得不名其<lb/>
　臣於後<lb/>
滕子來朝<lb/>
　滕侯爵而稱子或以為貶或以為謙岷隱曰小國爵<lb/>
　尊而貢重者多自貶以從其卑春秋從而書之不没<lb/>
　其實也愚按自貶之説晦菴主之以子産之爭為證<lb/>
三月公㑹齊侯陳侯鄭伯于稷以成宋亂夏四月取郜<lb/>
<pb n="KR3a0064_WYG_007-33a"/>
大鼎于宋戊申納于大廟<lb/>
　伊川曰宋弑其君而四國共成之天下大惡也岷隱<lb/>
　曰書成亂於前書取鼎於後不待貶絶而惡自見先<lb/>
　師謂郜鼎郜以祭其祖之器也宋不可取之郜魯不<lb/>
　可取之宋左氏曰齊陳鄭皆有賂督遂相宋公<lb/>
秋七月杞侯來朝<lb/>
　岷隱曰杞公爵弱而以侯禮至杞公穀皆作紀<lb/>
蔡侯鄭伯㑹于鄧<lb/>
<pb n="KR3a0064_WYG_007-33b"/>
　左氏曰始懼楚也木訥曰鄧在南陽逼於楚鄧侯曼<lb/>
　姓實女於楚今蔡鄭必有畏於楚而託於鄧也然鄧<lb/>
　且不能自保庸能芘蔡鄭乎卒之蔡鄭常當其衝無<lb/>
　歲無楚師岷隱曰楚滅鄧復滅蔡鄭亦幾亡然鄭伯<lb/>
　牽羊以逆而鄭復存子産執玉帛以抗楚楚亦不能<lb/>
　加小國能自强也<lb/>
九月入杞<lb/>
　左氏謂杞朝魯不敬此討不敬也木訥曰朝未旋踵<lb/>
<pb n="KR3a0064_WYG_007-34a"/>
　兵已入境難哉小之事大也<lb/>
公及戎盟于唐冬公至自唐<lb/>
　左氏曰修舊好也然隱嘗與戎盟戎伐凡伯矣今桓<lb/>
　公再與戎盟戎何信之有而可云修舊好耶<lb/>
三年春正月<lb/>
　自桓三年至九年皆不書王説者謂桓簒弑無王<lb/>
公㑹齊侯于嬴<hi>音盈</hi>
　左氏曰成昏于齊也木訥曰桓之娶齊急於得齊以<lb/>
<pb n="KR3a0064_WYG_007-34b"/>
　固齊援也<lb/>
夏齊侯衞侯胥命于蒲<lb/>
　春秋二百四十二年書胥命者此而已或以為褒則<lb/>
　舉之三王之上謂不盟不誓結言而退為近乎古或<lb/>
　以為貶則擠之匹夫之下謂不盟不㑹草次以見為<lb/>
　近於鄙又有求於褒貶之外者謂齊方伯謂衞連帥<lb/>
　兩不相下而胥命或又以為交相推長而胥命然此<lb/>
　時齊猶未伯衞又非能連帥之職者木訥謂隱八年<lb/>
<pb n="KR3a0064_WYG_007-35a"/>
　齊欲平宋鄭故先與宋衞盟而鄭不從十年齊從鄭<lb/>
　伐宋而衞亦從宋入鄭齊衞不過各附其所與實未<lb/>
　嘗有怨至桓二年遭華督之禍而衞其所附齊鄭㑹<lb/>
　于稷以成宋之亂而宋已附于齊是時衞既願和於<lb/>
　齊齊亦欲成好於衞無仇可解何俟乎盟故以交相<lb/>
　見而書之曰胥命爾<lb/>
六月公㑹杞侯于郕<lb/>
　郕魯地公羊作盛杞侯公穀作紀伯岷隱曰魯嘗入<lb/>
<pb n="KR3a0064_WYG_007-35b"/>
　杞杞來求成故㑹于郕甚哉杞之可念也威公之時<lb/>
　杞侯來朝歸而見入左氏曰杞不敬也僖公之時杞<lb/>
　子來朝歸而見入左氏曰杞不共也杞小來朝豈不<lb/>
　敬共良由微弱不能備禮故身雖行禮而不免見伐<lb/>
　於人尤可念也<lb/>
秋七月壬辰朔日有食之既<lb/>
　杜氏曰厯家謂日光以望時遥奪月光故月食日月<lb/>
　同㑹月掩日故日食然聖人不言月食日闕所不見<lb/>
<pb n="KR3a0064_WYG_007-36a"/>
　公羊曰既盡也伊川曰食盡為大異<lb/>
公子翬如齊逆女九月齊侯送姜氏于讙公㑹齊侯于<lb/>
讙夫人姜氏至自齊冬齊侯使其弟年來聘<lb/>
　㑹于嬴求婚于齊不當親而親非禮也公子翬如齊<lb/>
　以逆女當親而不親非禮也齊侯送姜氏于讙越竟<lb/>
　送女非禮也公㑹齊侯于讙夫人姜氏至自齊是齊<lb/>
　侯送姜氏公受之于讙亦非禮也使其弟年來聘致<lb/>
　夫人也由齊侯寵愛之太過亦非禮也卒之二國之<lb/>
<pb n="KR3a0064_WYG_007-36b"/>
　亂皆基於此故春秋備書其事<lb/>
有年<lb/>
　穀梁曰五穀皆熟為有年公羊曰以喜書也或曰記<lb/>
　異愚恐求之過也謂桓不當有年為異而書則螽與<lb/>
　大水無氷皆當為桓之常又何為書春秋豈専記人<lb/>
　之凶荒而不幸人之豐熟哉各書其實爾<lb/>
四年春正月公狩于郎<lb/>
　穀梁曰逺也張氏曰魯之大野乃田狩之地而遠涉<lb/>
<pb n="KR3a0064_WYG_007-37a"/>
　郎見桓公心不在民而志於行樂木訥曰郎今之單<lb/>
　父魯臺也地近宋昭公九年築郎囿其後遂為田獵<lb/>
　苑囿之地盖基於今日之狩<lb/>
天王使宰渠伯糾來聘<lb/>
　左氏注謂宰官渠氏伯糾名也公榖謂伯糾字也木<lb/>
　訥謂太宰字而不名渠伯糾是也劉氏胡氏張氏皆<lb/>
　曰伯爵也糾名也宰天下者不名今名貶也未知孰<lb/>
　是木訥又謂王臣下聘者八聘允者獨三允之罪尤<lb/>
<pb n="KR3a0064_WYG_007-37b"/>
　著而周之聘尤亟以是知周之自取微弱也杜預曰<lb/>
　不書秋冬史闕文<lb/>
五年春正月甲戌己丑陳侯鮑卒<lb/>
　左氏曰陳亂再赴也陸淳曰甲戌下脱文木訥曰先<lb/>
　儒疑甲戌下有陳佗殺太子免一事蓋明年直書殺<lb/>
　陳佗若無張本<lb/>
夏齊侯鄭伯如紀<lb/>
　左氏曰欲以襲之紀人知之紀以微國一旦二大國<lb/>
<pb n="KR3a0064_WYG_007-38a"/>
　之君無故來朝能無疑乎疑而備之齊侯不得志而<lb/>
　歸聖人書之為紀侯大去其國張本<lb/>
天王使仍叔之子來聘<lb/>
　仍叔周大夫也仍叔之子父老子代從政也不官未<lb/>
　命者也實書而世官若任子弟與輕王命皆可意見<lb/>
　仍叔穀梁作任叔木訥謂來聘徴兵也鄭伯不庭王<lb/>
　將伐之徴兵諸侯鄭芘於齊魯蒙齊之芘故魯不從<lb/>
　而仍叔之子為虚行愚按事勢則有之然亦意之爾<lb/>
<pb n="KR3a0064_WYG_007-38b"/>
𦵏陳桓公<lb/>
　使㑹葬故書<lb/>
城祝丘<lb/>
　書不時也集注曰莊四年姜氏享齊侯于祝丘是<lb/>
　齊魯兩境上之邑也時齊將襲紀魯嘗謀紀之難畏<lb/>
　齊之來討城此以備之也<lb/>
秋蔡人衛人陳人從王伐鄭<lb/>
　鄭伯不朝天子率諸侯親征從之者三弱國而已又<lb/>
<pb n="KR3a0064_WYG_007-39a"/>
　不能無畏齊比鄭之心故不能躬擐甲胄而以微者<lb/>
　行胡氏謂戰于繻葛而不書戰王卒大敗而不書敗<lb/>
　又以存天下之防也<lb/>
大雩<lb/>
　旱祭也書記災也天子雩帝用盛樂謂之大雩魯僣<lb/>
　用天子禮樂故大雩春秋書大雩者二十一侍讀劉<lb/>
　敞曰説者皆曰成王康周公故賜魯以天子禮樂吾<lb/>
　未知其然昔者魯惠公使宰讓請郊廟之禮於天子<lb/>
<pb n="KR3a0064_WYG_007-39b"/>
　天子使史角往惠公止之其後在魯實始為墨翟之<lb/>
　學由是觀之使成王之世而魯已郊矣則惠公奚請<lb/>
　惠公之請也殆由平王以下乎<lb/>
螽<lb/>
　書災也夾漈曰古曰螽今曰蝗<lb/>
冬州公如曹<lb/>
　張曰州河内地邑名也戴曰州公畿内諸侯嘗為三<lb/>
　公伊川曰不能保其國如曹遂不復戴又曰畿内諸<lb/>
<pb n="KR3a0064_WYG_007-40a"/>
　侯不能自存此春秋大事故書<lb/>
六年春正月寔來<lb/>
　寔州公名來者自曹來魯承上文故簡或曰闕文<lb/>
夏四月公㑹紀侯于成<lb/>
　謀齊難也齊欲圖紀紀魯甥也以魯婚於齊故求魯<lb/>
　而公㑹之成穀梁作郕<lb/>
秋八月壬午大閲<lb/>
　左氏曰簡車馬也注謂備鄭戴氏曰仲冬教兵名曰<lb/>
<pb n="KR3a0064_WYG_007-40b"/>
　大閲大閲非諸侯所得為也况以秋八月行之<lb/>
蔡人殺陳佗<lb/>
　伊川曰陳佗弑世子而竊位故書曰陳佗陳厲公蔡<lb/>
　出也故蔡桓公殺陳佗而立之佗天下之惡人皆得<lb/>
　而誅之蔡侯殺之實以私也書曰蔡人見殺賊者衆<lb/>
　人之公也<lb/>
九月丁卯子同生<lb/>
　同莊公也伊川曰冢嫡生故書岷隱曰春秋十二公<lb/>
<pb n="KR3a0064_WYG_007-41a"/>
　惟莊公為嫡長以太子生之禮舉之故得書於春秋<lb/>
冬紀侯來朝<lb/>
　左氏曰請王命以求成於齊公告不能<lb/>
七年春二月己亥焚咸丘<lb/>
　岷隱曰焚林而田也古者昆蟲未蟄不以火田仲春<lb/>
　之月蟄蟲已啓萬物孳生豈容以火田耶劉氏曰咸<lb/>
　丘邑也火田而咸丘焚也杜氏以為火田非也禮有<lb/>
　火田豈得譏其盡物哉今云焚咸丘豈止火田而已<lb/>
<pb n="KR3a0064_WYG_007-41b"/>
　乎公穀皆謂火攻謂咸丘為邾之邑劉氏辨之曰若<lb/>
　誠火攻當曰伐咸丘焚之今止曰焚咸丘無兵意木<lb/>
　訥亦曰豈有邾邑而不書邾咸丘耶然則因火田而<lb/>
　焚咸丘者近之集注曰咸丘魯之近齊者孟子以咸<lb/>
　丘䝉所問為齊東野人之語先師謂咸丘即鉅野郎<lb/>
　之近地<lb/>
夏穀伯綏來朝鄧侯吾離來朝<lb/>
　葉石林曰穀伯鄧侯失地之君也諸侯失地以奔來<lb/>
<pb n="KR3a0064_WYG_007-42a"/>
　者書以奔以朝來者書以朝木訥曰穀鄧皆在南陽<lb/>
　逼於楚距京師八百里京師至魯又六百里合千四<lb/>
　百里之遥其間越蔡越許越陳越曹越宿及邾而朝<lb/>
　於魯蓋為楚所逼失地而奔越大小七國而不見容<lb/>
　者懼楚也至魯逺於楚而容之故朝於魯以朝禮見<lb/>
　故書朝以失地故書名終春秋不復見於經意其滅<lb/>
　於此也<lb/>
八年春正月己卯烝<lb/>
<pb n="KR3a0064_WYG_007-42b"/>
　穀梁曰烝冬事也春興之志不時也陸氏纂例曰趙<lb/>
　子曰周雖以建子為正至於祭祀則用夏時本月以<lb/>
　行四時之祭胡氏曰夏數得天百王所同其在商周<lb/>
　革命改正示不相沿至於敬授民時巡狩承享猶自<lb/>
　夏焉愚意天時無可改易之理聖人無謂冬為春之<lb/>
　事商之建丑以異於夏周之建子以異於商皆以革<lb/>
　命欲整一人心故以此月為歲首受朝饗耳其建丑<lb/>
　之為十二月建子之為十一月固自若也建丑建子<lb/>
<pb n="KR3a0064_WYG_007-43a"/>
　之為冬建寅而後為春固自若也聖人作春秋書春<lb/>
　正月夏四月秋七月冬十月正以順天時正人事所<lb/>
　謂行夏之時見之行事者也周實未嘗改天時孔子<lb/>
　亦初非改周制也自漢儒有三正之説杜氏有周正<lb/>
　月今十一月之説諸儒遂以春秋之春為今日之冬<lb/>
　每於繫時繫月之事隨事生説以為非時而譏之今<lb/>
　以夏時參之未見其有非時者若此所書正月烝正<lb/>
　以烝乃冬祭春正月行之非禮耳春秋非夏正而何<lb/>
<pb n="KR3a0064_WYG_007-43b"/>
　哉杜氏得汲冢書亦皆夏正<lb/>
天王使家父來聘<lb/>
　岷隱曰桓公即位八年矣天子之使三至於魯周之<lb/>
　無政魯之不臣不亦甚乎木訥則謂家父此來謀紀<lb/>
　之婚也愚謂王室弱諸侯强禮之倒置固甚矣然其<lb/>
　來聘亦必各以其事魯强無求於周而周弱反有求<lb/>
　於魯此其所以下聘之頻歟或譏天子反下謟不臣<lb/>
　之諸侯然周之君臣亦何故無為而行此此亦當論<lb/>
<pb n="KR3a0064_WYG_007-44a"/>
　其世諒其情也<lb/>
夏五月丁丑烝<lb/>
　公羊曰亟也穀梁曰烝冬事也春夏興之黷禮也岷<lb/>
　隱曰春正月烝已非時况五月而又烝乎<lb/>
秋伐邾<lb/>
　泰山孫氏曰不出主名微者也東萊吕氏曰微者也<lb/>
　其事不可得而詳也天子在上諸侯擅相侵伐君子<lb/>
　以為無王此春秋所以作也岷隱戴氏曰隱公嘗親<lb/>
<pb n="KR3a0064_WYG_007-44b"/>
　伐邾今雖大夫亦不行益卑邾矣其後僖公卑邾而<lb/>
　不設備是以有井陘之敗愚按吕之説正論也總論<lb/>
　也而戴之説亦其一事之戒<lb/>
冬十月雨雪<lb/>
　岷隱曰孟冬之月陰氣始凝驟有雨雪陰氣盛也愚<lb/>
　按諸家多以冬十月為今之八月雨雪非時今岷隱<lb/>
　以夏正冬十月言之理亦未嘗不明嘻果八月也聖<lb/>
　人恐未必誣天而書秋為冬也<lb/>
<pb n="KR3a0064_WYG_007-45a"/>
祭公來遂逆王后于紀<lb/>
　劉氏權衡曰天子娶后當使同姓諸侯主其辭命祭<lb/>
　公逆后于紀使我主其禮也岷隱曰祭公至魯遂往<lb/>
　逆后此天王之命非祭公自為之紀魯甥也咨謀於<lb/>
　魯而行木訥曰齊將滅紀紀託於魯魯勢不能芘紀<lb/>
　於是為之謀俾納女於王託王為重焉蓋自五年齊<lb/>
　欲襲紀紀懼求魯六年㑹于郕秋又來朝今春家父<lb/>
　來聘則謀婚也今祭公來因不反命而遂逆王后齊<lb/>
<pb n="KR3a0064_WYG_007-45b"/>
　侯繼此不復犯紀僖公没襄公始滅紀納女亦延紀<lb/>
　數年愚按劉以禮言戴以情言趙以事勢言可以參<lb/>
　考過於諸家之專主譏詆者<lb/>
九年春紀季姜歸于京師<lb/>
　此祭公所逆王后也岷隱曰方其逆也稱曰王后自<lb/>
　王命言之也及其歸也謂之季姜由父母家言之也<lb/>
夏四月秋七月<lb/>
　書以備四時<lb/>
<pb n="KR3a0064_WYG_007-46a"/>
冬曹伯使其世子射姑來朝<lb/>
　杜氏注曹伯有疾故使其子來攝胡氏曰曹何急於<lb/>
　朝魯而使世子攝哉木訥曰使不幸未還而曹伯卒<lb/>
　則國非其國也<lb/>
十年春王正月曹伯終生卒夏五月葬曹桓公<lb/>
　泰山孫氏曰此年復書王者王無十年不書也夾漈<lb/>
　鄭氏曰桓公立五十五年卒而莊公射姑立五月而<lb/>
　葬得葬也<lb/>
<pb n="KR3a0064_WYG_007-46b"/>
秋公㑹衛侯于桃丘弗遇<lb/>
　衛自宣公即位未嘗與魯通至是為㑹期而終背公<lb/>
　更與齊鄭故弗遇桃丘衞地愚意郎之戰兆此<lb/>
冬十有二月丙午齊侯衞侯鄭伯來戰于郎<lb/>
　鄭忽有功於齊而魯為班後鄭鄭怒請師于齊齊以<lb/>
　衞師助之安定曰言來戰者不予三國加兵於我也<lb/>
　戴曰主兵者鄭也而首齊齊以鄭故忘婚姻之好合<lb/>
　師來伐也<lb/>
<pb n="KR3a0064_WYG_007-47a"/>
十有一年春正月齊人衞人鄭人盟于惡曹<lb/>
　三國既來戰又為此盟以謀魯木訥曰其後齊僖鄭<lb/>
　莊衞宣皆至死不復通於魯則斯盟固矣<lb/>
夏五月癸未鄭伯寤生卒七月葬鄭莊公九月宋人執<lb/>
鄭祭仲突歸于鄭鄭忽出奔衞<lb/>
　鄭莊公立四十二年卒初娶鄧曼生世子忽又納宋<lb/>
　雍氏女生庶子突莊公卒忽嗣立是為昭公宋莊誘<lb/>
　鄭權臣祭仲執之使廢嫡立庶於是突入而忽出奔<lb/>
<pb n="KR3a0064_WYG_007-47b"/>
　伊川曰忽國氏正也不能有其位故不爵突不稱公<lb/>
　子不可以有國也愚按鄭莊伐王大逆不道身死國<lb/>
　亂者二十五年<lb/>
柔㑹宋公陳侯蔡叔盟于折<lb/>
　柔大夫之未命者蔡叔蔡侯弟也岷隱曰桓公方與<lb/>
　齊衞鄭為仇遂求宋陳蔡為好而使大夫盟其君可<lb/>
　乎木訥曰内大夫專伐自無駭始内大夫專盟自柔<lb/>
　始<lb/>
<pb n="KR3a0064_WYG_007-48a"/>
公㑹宋公于夫鍾冬十有二月公㑹宋公于闞<lb/>
　木訥曰突以不義而簒其兄宋以不義而責其賂魯<lb/>
　桓屢為㑹欲平之而宋不從宋莊固小人允亦不自<lb/>
　量矣允嘗賂鄭許田以求定位又嘗受簒逆之賂器<lb/>
　於宋安能使宋不求賂於鄭耶石氏曰此年至明年<lb/>
　公凡五㑹宋欲平宋鄭而宋卒不從故明年與鄭盟<lb/>
　武父而冬與鄭伐宋愚謂鄭忽嘗求齊伐魯今突入<lb/>
　鄭而忽出奔故魯桓拳拳黨鄭者欲固突而拒忽爾<lb/>
<pb n="KR3a0064_WYG_007-48b"/>
　夫鍾郕城公羊作夫童<lb/>
十有二年春正月<lb/>
　書春正月以存四時之始<lb/>
夏六月壬寅公㑹杞侯莒子盟于曲池<lb/>
　隱公四年莒伐杞取牟婁自是遂不平莒杞皆魯東<lb/>
　鄰故為盟以平之曲池魯地公羊作毆蛇杞公穀皆<lb/>
　作紀<lb/>
秋七月丁亥公㑹宋公燕人盟于穀丘<lb/>
<pb n="KR3a0064_WYG_007-49a"/>
　宋既執鄭祭仲使立突責鄭賂不已魯又為此盟欲<lb/>
　平之燕南燕穀丘左氏於傳又作句瀆之丘乃鄭所<lb/>
　取故戴之國㑹于此蓋俟鄭而鄭不果來也先師嘗<lb/>
　言宋鄭無可平之理魯桓非能平之人<lb/>
八月壬辰陳侯躍卒<lb/>
　躍厲公也蓋佗之子立七年卒初桓公死子免不得<lb/>
　立而弟佗簒之今厲公死子完又不得立而弟林代<lb/>
　之<lb/>
<pb n="KR3a0064_WYG_007-49b"/>
公㑹宋公于虚冬十有一月公㑹宋公于龜丙戌公㑹<lb/>
鄭伯盟于武父<lb/>
　于穀丘于虚于龜公皆就宋地㑹之宋猶不從故與<lb/>
　鄭盟謀伐之<lb/>
丙戌衛侯晉卒<lb/>
　再書丙戌杜曰國史成文也孫泰山胡安定皆曰羨<lb/>
　文也鄭夾漈曰丙戌一日也不應再書丙戌非後申<lb/>
　則前子○衞侯晉者衞宣公也立十九年卒晉殺伋<lb/>
<pb n="KR3a0064_WYG_007-50a"/>
　壽而立朔國人出朔而立黔牟<lb/>
十有二月及鄭師伐宋丁未戰于宋<lb/>
　魯五為㑹欲為鄭平宋而宋不從魯鄭所以不平而<lb/>
　連師伐之戰于宋者魯鄭深入伐之而宋應之故戰<lb/>
　耳諸家以既書伐又書戰言褒貶者不一愚恐聖人<lb/>
　亦書其實爾<lb/>
十有三年春二月公㑹紀侯鄭伯己巳及齊侯宋公衞<lb/>
侯燕人戰齊師宋師衞師燕師敗績<lb/>
<pb n="KR3a0064_WYG_007-50b"/>
　左氏以為鄭與宋戰公羊以為宋與魯戰穀梁以為<lb/>
　紀與齊戰胡公安國以為齊合三國以攻紀魯鄭援<lb/>
　紀而與之戰劉侍讀以為前年我師及鄭伐宋故宋<lb/>
　今歲來報怨蓋以經文先止書㑹鄭紀次書及之戰<lb/>
　者四國而不書戰之地故諸説各得為之辭孫泰山<lb/>
　胡安定則皆謂齊以郎之戰未得志于魯今因宋鄭<lb/>
　之仇故帥衞燕與宋來伐魯魯親紀而比鄭故㑹紀<lb/>
　侯鄭伯以敗四國之師不書地戰于魯也此説視衆<lb/>
<pb n="KR3a0064_WYG_007-51a"/>
　説尤明白愚按此役用師者凡七國魯紀鄭為一黨<lb/>
　而魯為之首若紀則懼齊欲滅紀者也若鄭則怨宋<lb/>
　責賂於鄭者也魯則紀其自出鄭其所黨故書曰公<lb/>
　㑹紀鄭此魯為首也齊宋衛燕為一黨而齊為之首<lb/>
　若齊衞於魯則有戰于郎之怨若宋於魯則有戰于<lb/>
　宋之怨若燕則比宋興兵謂魯穀丘之盟為不信而<lb/>
　齊則欲滅紀又德鄭忽而助忽攻突且怒魯之屢盟<lb/>
　以平突是齊於魯紀鄭皆有憾故書齊為主兵此齊<lb/>
<pb n="KR3a0064_WYG_007-51b"/>
　為首也<lb/>
三月葬衞宣公<lb/>
　衞惠公先從齊伐魯而後葬宣公<lb/>
夏大水<lb/>
　書災<lb/>
秋七月冬十月<lb/>
　書備四時<lb/>
十有四年春正月公㑹鄭伯于曹<lb/>
<pb n="KR3a0064_WYG_007-52a"/>
　岷隱曰魯隱與宋為怨故一意與鄭為好木訥曰鄭<lb/>
　突之立雖以宋宋責賂不已而憾之所與者魯而已<lb/>
　前年因魯敗宋德魯益深故今春㑹公夏又來聘同<lb/>
　惡相濟舍魯無可求援也㑹于曹杜氏謂曹預㑹集<lb/>
　注謂鄭伯欲結曹好故公往㑹之也<lb/>
無氷<lb/>
　諸家皆以周之正月為今之十一月十一月無氷為<lb/>
　災故書然使果十一月無氷則尚有十二月尤寒氷<lb/>
<pb n="KR3a0064_WYG_007-52b"/>
　之有無方於此决未可遽以十一月無氷為災而先<lb/>
　書之也蓋至十二月無氷及春正月東風解凍終於<lb/>
　無氷則無氷决矣始以災而書爾杜氏曰無氷書時<lb/>
　失也岷隱曰詩曰二之日鑿氷冲冲三之日納于凌<lb/>
　陰二之日今十二月三之日今正月也十二月取氷<lb/>
　正月藏之今桓公春書無氷無藏氷也去年十二月<lb/>
　時燠無氷今年之春無氷可出春秋於是時而書之<lb/>
　以此考之則春秋之正月殆即今之正月歟<lb/>
<pb n="KR3a0064_WYG_007-53a"/>
夏五<lb/>
　穀梁謂夏五傳疑也胡氏謂疑而不益見聖人之謹<lb/>
　也孫泰山胡安定皆曰聖人専筆削豈不能刋正後<lb/>
　人傳之脱漏耳胡又曰或言夏鄭伯使其弟語來盟<lb/>
　其五之一字為羡亦通愚按合從傳冩脱漏之説<lb/>
鄭伯使其弟語來盟<lb/>
　木訥曰鄭突之立内恃祭仲而已國人不與也外恃<lb/>
　魯而已鄰國不與也使其弟來盟或者諸大夫不心<lb/>
<pb n="KR3a0064_WYG_007-53b"/>
　乎突也語穀梁作禦<lb/>
秋八月壬申御廪災乙亥嘗<lb/>
　御廪藏粢盛者也嘗秋祭也御廪災三日而嘗左氏<lb/>
　謂書不害也公羊乃謂遇災不如勿嘗劉氏辨曰見<lb/>
　災而懼可矣豈可廢宗廟之祭穀梁又謂以災餘者<lb/>
　祭為不共夾漈辨之曰廟祀必十日戒享越三日而<lb/>
　嘗則粢盛已出廪乙亥嘗非災之餘也嘗常事不書<lb/>
　為御廪災而嘗故書諸家乃以八月為六月謂夏不<lb/>
<pb n="KR3a0064_WYG_007-54a"/>
　當行秋嘗而譏之不知嘗以秋八月此正可為春秋<lb/>
　用夏正之驗何紛紛為<lb/>
冬十有二月齊侯禄父卒<lb/>
　禄父僖公也立三十三年入春秋者二十五年子襄<lb/>
　公諸兒嗣立按僖公倡參㑹為胥命黨鄭以叛王陵<lb/>
　紀以讎王稔宋鄭之爭囂然有圖大之心而才不及<lb/>
　適為擾而已<lb/>
宋人以齊人蔡人衞人陳人伐鄭<lb/>
<pb n="KR3a0064_WYG_007-54b"/>
　左氏曰宋以諸侯伐鄭報宋之戰也木訥曰勢不敵<lb/>
　者資於人宋於鄭非不敵也乃連五國之兵以伐之<lb/>
　且出忽立突者誰歟已立之而已疾之不仁哉宋莊<lb/>
　也<lb/>
十有五年春二月天王使家父來求車<lb/>
　左氏曰非禮也諸侯不貢車服泰山孫氏曰諸侯貢<lb/>
　賦不入周室財用不足也愚謂天子錫諸侯以車今<lb/>
　至無車而反求之諸侯可悲矣<lb/>
<pb n="KR3a0064_WYG_007-55a"/>
三月乙未天王崩<lb/>
　桓王也入春秋三年而立立二十三年崩嘗因鄭莊<lb/>
　無禮而伐之繻葛一敗周益以衰既崩而喪禮不備<lb/>
　七年乃葬可悲矣太子佗立是為莊王<lb/>
夏四月己巳葬齊僖公<lb/>
　自十二月卒至今五月而葬<lb/>
五月鄭伯突出奔蔡<lb/>
　祭仲專突使其壻雍糾殺之泄突乃出奔書伯後得<lb/>
<pb n="KR3a0064_WYG_007-55b"/>
　鄭也書名公羊謂奪正也愚謂突忽並爭不書名何<lb/>
　以别<lb/>
鄭世子忽復歸于鄭<lb/>
　書世子書復歸正也然始見逐終見殺故不成其為<lb/>
　君<lb/>
許叔入于許<lb/>
　隱十一年鄭分許使許叔處東偏今鄭莊没而鄭亂<lb/>
　故許叔得入許蓋許之失國者十有五年<lb/>
<pb n="KR3a0064_WYG_007-56a"/>
公㑹齊侯于艾<lb/>
　左氏曰謀定許也先師嘗言初與鄭入許者齊魯以<lb/>
　許與鄭者亦齊魯今謀定許者又齊魯齊魯二君非<lb/>
　能蓋前人之愆魯本與突許實怨鄭定許所以撓忽<lb/>
　也木訥曰自郎之戰齊不通魯齊僖卒魯㑹𦵏襄公<lb/>
　立㑹于艾齊復通彭生之禍始此艾穀梁作蒿公羊<lb/>
　作鄗<lb/>
邾人牟人葛人來朝<lb/>
<pb n="KR3a0064_WYG_007-56b"/>
　皆附庸也旅朝諸侯事天子之禮魯不當受旅朝<lb/>
秋九月鄭伯突入于櫟<hi>音厯</hi>
　夾漈曰櫟鄭别都左氏載突因櫟人殺檀伯遂居櫟<lb/>
　二年而昭公弑又一年而子亹殺至莊十四年使人<lb/>
　説傅瑕殺子儀而自櫟入鄭是為厲公<lb/>
冬十有一月公㑹宋公衞侯陳侯于袲伐鄭<hi>袲昌氏反</hi>
　袲宋地公羊作侈左氏曰將納突弗克而還<lb/>
十有六年春正月公㑹宋公蔡侯衞侯于曹夏四月公<lb/>
<pb n="KR3a0064_WYG_007-57a"/>
㑹宋公衞侯陳侯蔡侯伐鄭秋七月公至自伐鄭<lb/>
　去年冬伐鄭納突未克今再納突也納突非正也伊<lb/>
　川謂突善結諸侯故皆為之致力王氏曰突之未出<lb/>
　也宋欲有所責故嘗伐之突之既出也宋懼無所得<lb/>
　又欲納之始鄭不和魯嘗以鄭伐宋及突既出魯又<lb/>
　與宋伐鄭反復皆私也左氏曰書至自伐鄭行飲至<lb/>
　之禮也伊川謂以見勤勞於鄭突<lb/>
冬城向<hi>失亮反</hi>
<pb n="KR3a0064_WYG_007-57b"/>
　左氏曰書時也謂城以冬也自漢儒言三正而公羊<lb/>
　杜預謂周之冬今之秋諸家遂一變其説反以為譏<lb/>
　非時不知周之改正不過以建子之月行朝饗之禮<lb/>
　以示不沿商耳天之四時豈可改也哉天豈以周建<lb/>
　子而改冬為春也哉向木訥謂隱二年莒所入之向<lb/>
　也計其後為莒所滅地在魯莒境上故城之魯莒之<lb/>
　爭自城向始<lb/>
十有一月衞侯朔出奔齊<lb/>
<pb n="KR3a0064_WYG_007-58a"/>
　朔立四年左右公子惡其嘗䜛伋壽殺之故逐之而<lb/>
　立黔牟立八年而齊襄納朔衞凡亂十有五年乃定<lb/>
　公羊謂朔得罪於天子張氏疑公子因而逐之<lb/>
十有七年春正月丙辰公㑹齊侯紀侯盟于黄<lb/>
　黄齊地盟者為紀平齊也齊之圖紀於是十有二年<lb/>
　矣魯為紀納后於王故紀雖從魯鄭敗齊而齊僖不<lb/>
　敢報怨齊僖猶畏義也僖公卒而襄公立春與魯盟<lb/>
　于黄夏與魯戰于奚齊且無魯豈為魯存紀故紀卒<lb/>
<pb n="KR3a0064_WYG_007-58b"/>
　為齊所滅<lb/>
二月丙午公㑹邾儀父盟于趡<hi>翠軌反</hi>
　趡魯地左氏曰尋蔑之盟也岷隱曰隱公初與邾盟<lb/>
　于蔑其後躬自伐邾桓公今與邾盟于趡未數月即<lb/>
　與宋衞伐邾木訥曰儀父必有不心服乎桓者故秋<lb/>
　有及宋衞之伐愚按邾本魯附庸魯不能撫服之故<lb/>
　終春秋列於邾諸侯與魯迭勝負<lb/>
五月丙午及齊師戰于奚<lb/>
<pb n="KR3a0064_WYG_007-59a"/>
　不書夏闕文也穀梁有夏字奚魯地穀梁作郎左氏<lb/>
　謂戰者疆事也<lb/>
六月丁丑蔡侯封人卒秋八月蔡季自陳歸于蔡<lb/>
　夾漈曰蔡桓侯立二十年卒無嗣國人召其弟于陳<lb/>
　而立之是為哀侯獻舞杜預曰獻舞即蔡季也惟何<lb/>
　休稱蔡侯欲立獻舞而疾季季避之陳蔡侯卒季歸<lb/>
　奔喪無爭心好事者遂比之季札形容備至謂字之<lb/>
　者賢之也是季與獻舞為二人胡安定曰蔡季者蔡<lb/>
<pb n="KR3a0064_WYG_007-59b"/>
　桓侯之弟弟季當立歸者善辭也時多弑奪明季無<lb/>
　惡字者諸侯之弟例書字然則季即獻舞而安定之<lb/>
　説為平<lb/>
癸巳葬蔡桓侯<lb/>
　春秋葬而書侯者惟蔡桓故多異説或曰獨請諡於<lb/>
　天子故以本爵也或曰葬皆稱公此獨稱侯文之誤<lb/>
　也惟安定曰爵稱侯正也<lb/>
及宋人衞人伐邾<lb/>
<pb n="KR3a0064_WYG_007-60a"/>
　左氏曰宋志也注曰邾宋爭疆魯從宋志背趡之盟<lb/>
冬十月朔日有食之<lb/>
　不日缺文<lb/>
十有八年春王正月公㑹齊侯于濼公與夫人姜氏遂<lb/>
如齊夏四月丙子公薨于齊丁酉公之喪至自齊秋七<lb/>
月冬十有二月己丑葬我君桓公<hi>濼盧篤反又音洛</hi>
　左氏載公將與姜氏如齊申繻諫不聽如齊齊侯通<lb/>
　焉公謫之以告齊侯誘殺公春秋此年始終惟詳書<lb/>
<pb n="KR3a0064_WYG_007-60b"/>
　此事戚之也辭雖婉而跡自著姜氏蓋預弑<lb/>
　　傳稱桓公預弑隱公而立其既立也成宋之簒亂<lb/>
　　而納郜鼎因杞之來朝而入杞國天王之來聘者<lb/>
　　再而未嘗遣一介之使如京大雩大閲僣也焚咸<lb/>
　　丘伐邾不仁也不及隱公之賢多矣三年娶于齊<lb/>
　　十年因為班後鄭鄭忽有功于齊請齊伐魯與齊<lb/>
　　戰于郎婚姻之誼幾絶自齊僖公卒而襄公立十<lb/>
　　五年魯復㑹齊于艾十七年雖有奚之戰十八年<lb/>
<pb n="KR3a0064_WYG_007-61a"/>
　　再㑹于濼姜氏與齊襄有禽獸之行桓公竟見殺<lb/>
　　于齊此桓公始終之大槩也其間㑹宋公陳蔡以<lb/>
　　圖糾合乎其大盟杞侯莒子以圖糾合乎其小右<lb/>
　　不正之鄭突平宋鄭之交兵六求宋而不得一轉<lb/>
　　而與宋仇雖志在諸侯而發不以正徒擾擾爾<lb/>
　<lb/>
　<lb/>
　<lb/>
<pb n="KR3a0064_WYG_007-61b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷七<lb/>
</p>
<p>
</p>
  </div>
</body>
</text>
</TEI>
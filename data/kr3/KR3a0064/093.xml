<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷九十三</head>
    <p>
<pb n="KR3a0064_WYG_093-1a"/>
欽定四庫全書<lb/>
　黄氏日抄卷九十三　　　　宋　黄震　撰<lb/>
　啓<lb/>
　　　台州郡齋永沈寺丞印四書<hi>戊申冬</hi>
伏以施藥不如施方曩已叨於一卷醫心猶甚醫病兹<lb/>
願見於四書然亦聊以自陳豈敢期於必得蓋聞自唐<lb/>
虞三代之立極至夫子集其大成迨周張二程之談經<lb/>
得文公更為精宻謂中庸為造道之奥謂大學為入徳<lb/>
<pb n="KR3a0064_WYG_093-1b"/>
之門論語皆答問之微言孟子盡義利之大訓既為提<lb/>
其綱要又復次其簡編支分節解而脉絡之相通辭約<lb/>
義精而毫髪之無限乾坤廣大因曉日愈見其光明海<lb/>
岱髙深賴春風更加其秀麗嗚呼盛矣蔑以尚之某賦<lb/>
性下愚得師最晩加以科舉之累豈知道義之方邇年<lb/>
以來榮望既絶収身心而伏讀覺氣味之愈長兹備門<lb/>
墻之貟遂免江湖之習但惟草本常疑字畫之訛况是<lb/>
蠅書難備頭顱之老在昔涪翁之後嗣受業晦庵之門<lb/>
<pb n="KR3a0064_WYG_093-2a"/>
人來此分符曽為鋟梓源流甚的製作尤工幸其可以<lb/>
校讎然奈難於摹印兹蓋恭遇某官斯文柱石後進梯<lb/>
航作師帥於名邦全任胷中之義理進儒酸於右塾同<lb/>
看架上之文章顧此盛心何嫌明告敬攄懇欵仰凟清<lb/>
崇庶於天台太守之門獲證考亭先生之學且所求者<lb/>
書耳可知下士之無他儻果得而寳諸何啻貧兒之暴<lb/>
富過此以外非所敢云<lb/>
　　　通浙西常平朱提幹<hi>己未</hi>
<pb n="KR3a0064_WYG_093-2b"/>
讀考亭書思親諗家庭之訓試吳門尉幸獲事子孫之<lb/>
賢他不足言此最可賀某官稟天間氣承道嫡傳蓋自<lb/>
堯舜三代以來惟孔聖稱大成之集迨至伊洛諸儒而<lb/>
後到君家會眞是之歸覺天地若為之重開雖蠻貊悉<lb/>
為之歸敬胡為吾黨反惑異聞髙者流於虚無既已牢<lb/>
不可解卑者溺於功利又復陋矣難言太陽雖赫赫以<lb/>
當空爝火亦時時而自耀賴聖上特為之崇奬故斯文<lb/>
尚賴以維持然非親得之見聞其將孰從而訂正夫子<lb/>
<pb n="KR3a0064_WYG_093-3a"/>
沒而㣲言絶幸有子思正途闢則羣枉消兹屬執事至<lb/>
若推行先志輔佐明時使凡華夏之民均被仁義之澤<lb/>
是又待皇天之祐宋何敢以俗語而諛君某粗知嚮方<lb/>
全欠刻苦饑寒之迫曩既奪於科舉遲暮之近今復溷<lb/>
於仕途毎顧初心不勝慚汗幸得近先生書冊之側無<lb/>
異遊武夷山水之間塵埃楚箠之餘尚當受業雲天帡<lb/>
幪之賜不復贅言依嚮最深編摩罔既<lb/>
　　　謝洪發運特薦<hi>庚申春</hi>
<pb n="KR3a0064_WYG_093-3b"/>
易節日畿不改照臨之舊飛章天陛俄驚褒拂之新何<lb/>
物么㣲䝉此特逹聞朝廷之開薦舉本為孤寒自有司<lb/>
之限定貟飜成紛奪必欲脱去尋常之累于以大開衆<lb/>
正之門下以非法之所急而不求上以惟意之所予而<lb/>
不泛是名陞擢以待英賢如某者技極五窮官卑一尉<lb/>
惟有忠赤可酬上蒼人方笑其草茅公乃儕之桃李天<lb/>
姿甚陋飾以清苦之名吏事非長文以謹細之説凡其<lb/>
廉隅之自守正以分量之素㣲乃四海茍取之心誤以<lb/>
<pb n="KR3a0064_WYG_093-4a"/>
期逺大之事良由厚徳久憐卑退之深設遇他人誰復<lb/>
品題之及故於匆匆趣裝之際遂為汲汲推轂之謀為<lb/>
寒末以破荒作後來之張本仁哉此舉允也無私兹蓋<lb/>
恭遇某官天地奇人聖賢正學父子兄弟前無景盧諸<lb/>
公道徳文章的是明堂一柱凡有可器靡不兼収遂於<lb/>
猥𤨏之踪曲賜奬提之造某敢不益堅素守仰答鴻私<lb/>
不負所學即不負所知决無愧怍雖其在逺猶如其在<lb/>
近一聽驅馳<lb/>
<pb n="KR3a0064_WYG_093-4b"/>
　　　謝孫提刑舉職狀<hi>庚申冬</hi>
易節星臺疊預依紅之選騰章天陛首叨破白之榮不<lb/>
知何以得斯竊亦自有感者大抵人生之變化誰非先<lb/>
逹之提撕然區區權勢之干求既無足道彼泛泛江湖<lb/>
之遇合寧保將來雖是素交猶多中變縱平日操修之<lb/>
足恃又自天機會之難逢故上雖采菲采葑未必及平<lb/>
生之故舊下徒為桃為李何由出知己之門墻有如自<lb/>
昔相親於今益信品題數語流從肺腑之深知祗拜一<lb/>
<pb n="KR3a0064_WYG_093-5a"/>
忱對越乾坤而無愧允為盛舉宜屬真才如某者技極<lb/>
五窮官卑一尉惟有衷赤可酬上蒼人徒見麞頭䑕目<lb/>
之可憎誰則諒鐡心石腸之有在正切窮途之嘆俄逢<lb/>
洪造之來脱略繁文矜存故我檄召於軺車入境之始<lb/>
弓招於宸綸改鎭之餘隨逐旗旄出入帷幄考功初載<lb/>
尚遲下下之書露剡九重已濕班班之墨飾立身之迂<lb/>
為清勁蓋為政之拙以通明開寒末之天荒拓終身之<lb/>
官轍雖有嚮來之雅若堪今此之恩兹蓋恭遇某官天<lb/>
<pb n="KR3a0064_WYG_093-5b"/>
地奇人聖賢正學妙齡掇巍第已浄除萎薾之風壯歳<lb/>
讀古書竟深造精㣲之域凡其出處之盛無非講貫之<lb/>
功空臆危言發於金部登對之日隨機活著施於部曹<lb/>
涉筆之秋至憸壬辱廟堂而奪之權舉學校排閶闔而<lb/>
聲其罪此言路通塞之判實皇家否泰之分合朝何為<lb/>
萬口皆噤獨賴先生之正色預令一脉之潛囘拔去㐫<lb/>
邪竟致天驕之屏息澄清畿甸盡令民瘼之重蘇迹其<lb/>
切中事機終當阜安宗社固宜廣東閣招倈之路況䝉<lb/>
<pb n="KR3a0064_WYG_093-6a"/>
動綈袍惻怛之思遂令么𤨏之踪亦玷鈞陶之造某敢<lb/>
不益加學力誓荅恩私方當終始相依何忍自同於流<lb/>
俗要使鄉閭皆曰此眞不負於師門激烈良深編摩曷<lb/>
既<lb/>
　　　謝麋總領職狀<hi>庚申冬自平江徼入淮東總所面付職狀麋居平江</hi>
仕錦繡鄉適際晝行之耀來麾節地就叨春剡之華雖<lb/>
夙荷於眷私何巧逢於夤會不勝其幸倍以為榮盖人<lb/>
之至難得者知心而事之至易失者交臂英雄非不磊<lb/>
<pb n="KR3a0064_WYG_093-6b"/>
落或吐胷臆而終身不偶骨肉非不勤劬或隨官牒而<lb/>
各天一方况生是地未必為是官則仕其邦安得䝉其<lb/>
舉至若天從人欲事與願諧收置門墻既辱品題之舊<lb/>
照臨卿部又厪褒拂之新允謂良機宜屬佳士如某者<lb/>
一愚自守五技俱窮人皆鄙之公獨察此游揚借助使<lb/>
聲聞梁楚之間教誨作成己身預游夏之列但念初官<lb/>
之擬注正司仁里之警巡雖便摳趨恐難薦舉豈期大<lb/>
造自有殊恩提福筆於都曹首頒科目建餉臺於三道<lb/>
<pb n="KR3a0064_WYG_093-7a"/>
復畀關陞偶然竊第而過以秀稱甚欠讀書而誤以文<lb/>
譽事且未嘗任其易謂不辭難才且不能守其常謂堪<lb/>
應變何物么𤨏沐此揄揚兹蓋恭遇某官直大疏通廉<lb/>
謹細宻凡其出藩入從無非憂國愛君天下未嘗無公<lb/>
是非誰能捨我朝廷倘有大任使必以屬公故當局面<lb/>
之方更共喜除目之益峻託以諸軍之餽餉寵之本路<lb/>
之皇華遂令親宻之踪又在吹嘘之選某敢不念三生<lb/>
之縁結感不世之遭逢物不答施於乾坤固難圖報人<lb/>
<pb n="KR3a0064_WYG_093-7b"/>
匪自同於木石宜若為情敢媿使天有如皎日<lb/>
　　　謝程丞相舉職狀<hi>庚申冬</hi>
泰階近照陪都行播大鈞之再洪造不遺㣲物為圓小<lb/>
剡之三條除箠楚之塵埃煥發詩書之光粲慶遭逢之<lb/>
千載叙激烈之萬分盖古今之官尊莫尊於宰相而郡<lb/>
縣之吏卑莫卑於尉曹鷦鷯之仰大鵬瞻望靡及溝澮<lb/>
之宗滄海匯迤何時至若事有希其勢忽偶合如廷祐<lb/>
之邏畿内面承李勣如盧坦之立堂下身祭黄裳特見<lb/>
<pb n="KR3a0064_WYG_093-8a"/>
賞於片言尚流芳於信史况以腰弓之下走特䝉夾袋<lb/>
之先收所未前聞允為盛事如某者𦕈𦕈百僚之底落<lb/>
落寸心之孤饑寒不以告人自諉窮逹死生之有命問<lb/>
學但知窮理不求詞章記誦以爭名人徒見梔言蠟貌<lb/>
之可憎誰則諒鉄心石腸之有在敢意世俗之共棄反<lb/>
叨先哲之灼知由諸監司延譽之公言致大丞相特逹<lb/>
之偉舉草木名未能多識敢謂明經松栢操須待歳寒<lb/>
預云砥節何物么𤨏辱此品題兹盖恭遇某官氣脉晦<lb/>
<pb n="KR3a0064_WYG_093-8b"/>
翁之後身家學明道之嫡嗣合二儒未及竟之志撫千<lb/>
載大有為之機聲色不動於廟堂肝膽具孚於海宇小<lb/>
人道消而君子長嘗隂移宻運於當年夷狄賔服而中<lb/>
國安收明效大驗於今日天下倚為更生之父母聖主<lb/>
信其識治之蓍龜迺疏昕陛之恩乃起午橋之逸暫駐<lb/>
北門而䕶治别開東閣以招賢遂令絲粟之材早入乾<lb/>
坤之造某敢不益勤素學益勵孤忠讀緇衣好賢之詩<lb/>
感恩已劇詠繡裳歸公之句寄興尤長<lb/>
<pb n="KR3a0064_WYG_093-9a"/>
　　　謝王尚書舉著述科<hi>壬戌名文章典麗科</hi>
朱轓捲斾方心乎岩壑之清墨表薦賢尚齒及塵埃之<lb/>
賤見惓惓不忘之意開源源未巳之機第慚末學之荒<lb/>
疎曷稱殊科之奬拂然聞命矣敢僣言之日月星辰文<lb/>
乎天風雨晦𡨕則文之反山川草木文乎地荑稗瓦礫<lb/>
則文之汙儻知造化之全功即悟文章之正氣明白洞<lb/>
逹是曰大廷之陳謨佶屈聱牙特順方言而作誥下至<lb/>
班馬之擅漢以及韓柳之鳴唐皆𤼵越不遺乎片辭故<lb/>
<pb n="KR3a0064_WYG_093-9b"/>
流傳可燁於百世嗟哉末俗昧厥本原妄意古初强為<lb/>
苦澁或掇用古文之怪字或援引非聖之僻書或痛節<lb/>
助語以為工或雜飣陳言以為巧豈知青天白日萬古<lb/>
常新長江大河千里一寫茍非辭逹何以文稱故我聖<lb/>
朝嚴著述之科論文章以典麗為貴麗則𤼵萬古之光<lb/>
粲實理融明典則續二帝之彛常浮詞淨翦于以挽囘<lb/>
薄俗于以潤色皇猷使非其人寧在兹選如某者㓜已<lb/>
佔畢老方得官中更歳月之悠長率困科塲之淹苦食<lb/>
<pb n="KR3a0064_WYG_093-10a"/>
雞肋無所得又不忍棄之欲熊掌不可兼遂無縁取此<lb/>
迨至時文凱奏之日已當古學荒落之秋空誤餘生竟<lb/>
成凡子獨因愚直素厭浮華毎執望以為文率盡言而<lb/>
無忌因與世俗頗不相侔間遇老成或云可教實則不<lb/>
學尚何博學之可言甚愧非才寧有敏才之足取云胡<lb/>
幸㑹有此過褒蓋遇某官光明碩大之資清修雅特之<lb/>
操持衡旌别衆弊氷消簮筆論思孤忠日皎適開中興<lb/>
躋太平之會孰不謂安懷憂治世危明主之心我獨入<lb/>
<pb n="KR3a0064_WYG_093-10b"/>
告偉矣講明之素炳然議論之丹此眞文章之正宗益<lb/>
信國家之巨擘本諸身而若是施於人而可知宜此狂<lb/>
愚特䝉題品某敢不因兹善誘勉所不能更讀平生未<lb/>
見之書用兹義理儻遇天下當言之事誓竭忠忱窮逹<lb/>
以之報稱在是<lb/>
　　　謝余提刑再招入幕<lb/>
風動帝畿方攬澄清之轡光生孫禄又新以禮之羅人<lb/>
方以愚直而疎之公獨超尋常而取此知己恩同於父<lb/>
<pb n="KR3a0064_WYG_093-11a"/>
母陳情聽徹於神明伏念某孤苦餘生辛勤末學僅有<lb/>
衷赤冀酬上蒼念晩生而得一官若何行志試初吏而<lb/>
近諸老或可効忠故於臺府鼎立之衝甘此塵埃最賤<lb/>
之役凡涉閭閻之苦必空胷臆以爭昔艱難拯救之秋<lb/>
雖一一曽䝉信用今太平燕樂之地已往往而見嫉憎<lb/>
遂退而讀古人之書何俄又下使天之檄兹蓋恭遇某<lb/>
官傑特應半千之運歛藏歸主一之功方其築室於場<lb/>
已惓惓三年之久及乎得詔赴闕猶遲遲半載而行龍<lb/>
<pb n="KR3a0064_WYG_093-11b"/>
潛淵而雲興陽歸根而春布强自深山宻林之下進諸<lb/>
明廷大衆之間朝除主爵之官夕拜祥刑之使爰咨爰<lb/>
度豈徒彰禮樂之光華某廉某貪正須動山岳之風采<lb/>
不有苦澁酸辛之士曷清甜軟汙陋之風遂令匪石之<lb/>
心特與入幙者齒某敢不雖當垂滿益奮孤危涉筆不<lb/>
問豪强唯知正理遇事無非補報寧有諛辭<lb/>
　　　通交代徐尉<lb/>
漕棘掄材猶記問君水利齊𤓰縮戍行將綰我銅章諒<lb/>
<pb n="KR3a0064_WYG_093-12a"/>
有宿縁當作佳話某官苕霅間氣湖海奇人才名二十<lb/>
年特借除於右選禮樂三千字竟䇿雋於乙科縱未給<lb/>
札玉堂亦盍畫諾蓮幕胡乃廉取肯為此行然子眞隱<lb/>
吳市門清風如在而姑蘇視漢輔郡茂實易騰即聽詔<lb/>
温何待席暖某材慚樗散迹忝糠前甚欲求卑里之艱<lb/>
難無禁困臺府之奔走規模未遂歳月已踰望望前茅<lb/>
豈計釋一身之負依依巨庇正期遺百姓之安勉哉後<lb/>
圖副此䖍禱<lb/>
<pb n="KR3a0064_WYG_093-12b"/>
　　　謝王倉使破白改官狀<hi>華甫</hi>
六絲霜凜方新以禮之羅一紙春囘又濕薦賢之墨何<lb/>
斯疎賤辱此奬提盖古者所用必其所知而前輩所薦<lb/>
即其所用三代精選舉之法皆命于朝兩漢重辟任之<lb/>
官類敡于上故士大夫心腹為一而天下事脉絡貫通<lb/>
自三互之制既興致兩者之權俱廢長或不識其屬泛<lb/>
然江湖萍梗之逢薦則多奪於私陋矣門墻桃李之説<lb/>
迨我本朝之盛復還古道之隆薦孫之翰之杜祁公即<lb/>
<pb n="KR3a0064_WYG_093-13a"/>
辟孫之翰之杜祁公舉司馬公之龐丞相即用司馬公<lb/>
之龐丞相非固偏於所好蓋其信之也堅始焉為官擇<lb/>
人之心既暴之天地而無愧終焉為國求賢之念自確<lb/>
如金石而不移然皆磊落不世之英宜有特達再三之<lb/>
遇如某者㓜而魯鈍晩偶僥踰濟時行道之心已蹉歳<lb/>
月安貧守分之迹如在山林特於事上之間常軫救民<lb/>
之念庻於竊稍或免厚顔若凡世俗之求實無毫髪之<lb/>
望但期異日可見禄不及養之親豈料于今亦有天忽<lb/>
<pb n="KR3a0064_WYG_093-13b"/>
聞機之造未嘗通問而已沭辟剡略可力疾而又騰薦<lb/>
章行愧拙方飾以介而通之譽事多疎繆借以敏而慤<lb/>
之褒既成始而又成終不求上而反求下允為盛舉足<lb/>
配前脩兹蓋恭遇某官學探道原才周世用云為百措<lb/>
無非天理之流行惻怛一忱洞見民情之㣲隱來攬澄<lb/>
清之轡首除奔競之風遂令孤特之踪疊預非常之選<lb/>
某敢不因兹奬借益厲操修一毫儻可及民誓當竭力<lb/>
萬事無非有命决不容心窮達以之報稱在是<lb/>
<pb n="KR3a0064_WYG_093-14a"/>
　　　通包發運<hi>癸亥時為提刑司分司轉般倉</hi>
擁節陪都總三道轉輸之寄承庥支郡分一倉委積之<lb/>
司提綱雖暫屬於鄰臺揆事則正闗於華使請言本末<lb/>
以慶遭逢盖國家積貯之權莫尊發運而糧道流通之<lb/>
要又在轉般東都時敖眼甞分置於泗真南渡後京口<lb/>
獨兼控於淮浙夀皇擇地就新板築之興聖上纂圖專<lb/>
屬葺牙之照有重臣以總提於内地有僚寀以分幹於<lb/>
通津脉絡相闗呼吸立應源流一致隔截則非中更倉<lb/>
<pb n="KR3a0064_WYG_093-14b"/>
氏之瘝官間有吏奸之弄法州伯犂上下獄情之手借<lb/>
施於百籍之損増田釐子大小租斗之心倒用於有司<lb/>
之出納上意期清於宿弊此倉方撥於他司然白粲連<lb/>
檣在彼者仍即在此之物况繡衣持斧問獄者若兼問<lb/>
榖之權向使挈要得人一一皆如我公何煩革弊易令<lb/>
紛紛至若今日是必有大公至正之見則自無此疆爾<lb/>
界之分新渙號何幸自天喜嫌疑之凈洗舊屬官初不<lb/>
易地宜眷愛之如初兹盖恭遇某官稟氣純剛為今大<lb/>
<pb n="KR3a0064_WYG_093-15a"/>
老鴻臚卿<hi>後漢包咸</hi>几杖以朝而講經傳自宜從容燕間孝<lb/>
肅公闗節不行而稱神明尚賴剸裁劇務借曵履星辰<lb/>
之宿望俾撫疆水陸之要衝狐䑕一清豈特曩時之威<lb/>
在貔貅盡飽正期今此之令行定推八荒在闥之心亟<lb/>
為數路䝉福之計某絶迹世俗刻志儒宗髪未燥願摳<lb/>
趨無千里裹粮之力顔已蒼忽際遇快一生求道之心<lb/>
昨被幞以西來値旌麾之東下川魚雲鳥雖甚忻一見<lb/>
之奇社燕秋鴻頗私訝相避之巧敢期幸會終遂趨承<lb/>
<pb n="KR3a0064_WYG_093-15b"/>
頃辭監筴之官已分山林之隱俄有聞而知者薦之廟<lb/>
堂於是易以授之俾提廩粟感其高誼勉為此行睠言<lb/>
轉給兩淮之初本為尅復中原之計慨仰淳熈天子之<lb/>
志疇敢不䖍幸登宏齋先生之門願安承教其為懇懇<lb/>
莫究云云<lb/>
　　　謝包發運有結局時改官狀納廟堂忽見予<lb/>
江城轉粟乆依玉節之光台衮騰章正藉冰䘖之重何<lb/>
一旦無心之獲慰半生有道之思喜不可言敬以為謝<lb/>
<pb n="KR3a0064_WYG_093-16a"/>
竊惟世事無往而不復之理人心有感而遂通之機方<lb/>
發運使之置司即轉般倉之為屬歳有専舉首償分幹<lb/>
之勞路可旁通更集他司之薦故僚宷朝馳於鐵甕即<lb/>
姓名夕上於金閨雖朝廷更革之令方新豈司存春愛<lb/>
之情忘舊賔筵將徹合觴婪尾之盃山勢欲窮全看囘<lb/>
龍之脉推論至此甄收已宜况凡大儒之作興實為後<lb/>
學之宗仰或夢想千載之上或神交四海之間安有足<lb/>
躡於門庭反不面承於衣鉢燥不與火期而火至濕不<lb/>
<pb n="KR3a0064_WYG_093-16b"/>
與水約而水從桃李不言自有成蹊之理菲葑可采詎<lb/>
因下體而遺理有必然勢無但已如某者㓜而戅直晚<lb/>
偶僥踰得時行道之心已蹉歳月安貧守分之跡如在<lb/>
山林特於事上之間常軫救民之念庻幾消受寸禄藉<lb/>
以仰酬上蒼若凡世俗之求實無毫髪之望頃辟書之<lb/>
交上譽有不虞致夾袋之誤收恩叨非分方淮浙虚進<lb/>
賢之剡聽廟堂公造命之權一相二三公無限受知之<lb/>
士諸臺數十郡幾多可得之官吕希哲未嘗萌求舉之<lb/>
<pb n="KR3a0064_WYG_093-17a"/>
心王文正亦不識所薦之面自惟何者反獨得之某官<lb/>
國之蓍龜學者泰北黄河比笑已驚包孝肅神明晚節<lb/>
尤香行展韓魏公事業故其精神心術之感不間毛髪<lb/>
絲粟之微記某之伏謁崇臺曽寫中心之欣慕念某之<lb/>
分司儲廩正屬疇昔之照臨宜露章雖出上相之播鈞<lb/>
而褒語黙契先生之初意某敢不因遭逢之特異慶造<lb/>
就之適同望夫子之門猶光範門恩無二致由尚書之<lb/>
位躋面槐位機有重來<lb/>
<pb n="KR3a0064_WYG_093-17b"/>
　　　謝松江汪制置應詔薦<lb/>
繡衣持斧曽備前驅玉壘騰章尚叨末薦見惓惓不忘<lb/>
之意開源源未己之機激烈一忱飛馳千里甚矣國家<lb/>
薦舉之弊幾於市井交易之為聖天子破去尋常博詔<lb/>
公卿而特選士大夫拘攣染習尚諛親故以相私然則<lb/>
其將孰從亦曰觀其所主公論必如富彦國則所進十<lb/>
餘皆顯士髙識必若陳古靈則所藳三十俱名臣不遇<lb/>
大賢又成文具如某者僅性樸直偶幸遭逢曩仕吳門<lb/>
<pb n="KR3a0064_WYG_093-18a"/>
本眇眇百僚之底毎爭民瘼輙嘵嘵累牘之言苦不自<lb/>
量幾於掇禍適鈇鉞下青𡨕之表脱塵埃為緑水之游<lb/>
慿藉威靈展布心膂洗寃犴獄悉依定力之如山賑阨<lb/>
鶴亭實體仁心之由已顧末屬何力之有况使華易節<lb/>
之餘迺因天筆之敷求逺自江閫而剡上孜孜救過而<lb/>
誤指為敏區區補拙而強名曰勤忽朝邸報之喧傳無<lb/>
地措躬而辟易兹盖恭遇某官八公間氣一代奇人開<lb/>
口見心萬丈虹霓之直寫吐哺握髪一介蟣虱之不遺<lb/>
<pb n="KR3a0064_WYG_093-18b"/>
必欲羅四海有用之材相與赴千載難逢之會端倪軒<lb/>
豁天日照臨况當新詔之鴉飛忍使舊知之虫蟄遂令<lb/>
𤨏末亦預褒揚某敢不露香彼蒼鏤銘衷赤萬事無非<lb/>
有命窮達聽之一念但切盡忠報稱在此<lb/>
　　　除史館撿閲謝廟堂<lb/>
薦墨攅花已拜連年之造汗青閲籍俄叨至日之除曾<lb/>
未瞻赤舄之光乃先下白屋之士如斯異數可謂奇逢<lb/>
盖國史將以示萬世之公則寮宷所當極一時之選司<lb/>
<pb n="KR3a0064_WYG_093-19a"/>
馬康追隨元老方拜此官劉道原博極羣書始躋斯列<lb/>
若兹清品寧及凡流如某者貧至無家老方竊第某丘<lb/>
某水我遊我釣未能償甘遯之思爾俸爾禄民膏民脂<lb/>
常恐抱素餐之愧自作尉於臺府鼎立之郡即究心於<lb/>
閭閻𤨏屑之情痛豪強因升斗之租因饑餓付荼毗之<lb/>
炬亟為懇禱使數十年之䧟穽平夷自此確持任二三<lb/>
載之風波搖蕩繼備諸司之屬率依三尺之平恤惸獨<lb/>
遑恤髙明法當如此論是非不論利害心豈知他况皆<lb/>
<pb n="KR3a0064_WYG_093-19b"/>
職分之尋常何有事功之尺寸詎意公車之交辟致䝉<lb/>
台衮之誤知班之湧醴之司進之近天之地不由蟻援<lb/>
徑入鴻鈞奏牘重來㸃畫睛而既就除音狎至蜕凡骨<lb/>
以將輕初無為文之三長俾預作經之一職云胡幸會<lb/>
有此僥踰兹盖恭遇某官徳大能容功髙不伐再安八<lb/>
極光趙韓王萬年永賴之殊勲並佑兩宫踵文潞公五<lb/>
日一朝之故事方且以囘乾轉坤之手舒吟風弄月之<lb/>
懷談笑而清襄漢之塵又新全績廊廟而兼山林之樂<lb/>
<pb n="KR3a0064_WYG_093-20a"/>
眞得半閒是宜大度包荒羣材翕受弓旌四出尚旁招<lb/>
岩宂之遺溲渤兼搜亦猥及塵埃之賤遂令庸陋躐被<lb/>
寵光某敢不仰佩洪恩益堅素守幸熊與魚之兼得期<lb/>
蛇作龍之不羞庫言庫官言官昔體大造醖和之妙筆<lb/>
則筆削則削今師重臣提要之公隨事竭忠誓天報徳<lb/>
　　　賀葉丞相<hi>丁卯</hi>
恭審渙號宸庭晉儀揆路位加特進開端周漢之三公<lb/>
權秉洪樞總職東西之二柄華夷俱聳宗社具依恭惟<lb/>
<pb n="KR3a0064_WYG_093-20b"/>
某官望重倫魁才髙王佐嘗共山河社稷之寄中外晏<lb/>
然乃尋園林鐘鼓之游心迹清甚已無餘念若將終身<lb/>
適際聖主之龍飛正當大人之虎變風雲慶㑹固宜大<lb/>
老之來歸霖雨渴思尤望我公之入相帝乃因民之欲<lb/>
親札以催虚席而待者半年遣使而趣者數輩紛其愈<lb/>
至喧塡山谷之間見所未曾驚噪兒童之口於是迫斯<lb/>
可見時然後行出處一心雖未妨名教之樂安危反掌<lb/>
已預深天下之憂然事未有歸固可聽其自附信其自<lb/>
<pb n="KR3a0064_WYG_093-21a"/>
去若權既我屬惟當推其所為行其所知况材鍾千載<lb/>
之英而位冠百僚之表天實為此誰能已之必欲全天<lb/>
下後世之名惟在辨君子小人之實所云作相之非易<lb/>
正坐知人之甚難厥有前聞可備觀省道學能使人重<lb/>
而不能使人愛功利能使人嫌而不能使人忘面色嚴<lb/>
冷語言苦澁者勢不期疎而自疎舉止輕便議論尖新<lb/>
者分不期宻而自宻巧於鑚刺者雖佞反暱於情顔之<lb/>
漸親安於寂寥者雖賢反遺於念慮之不及或奪於權<lb/>
<pb n="KR3a0064_WYG_093-21b"/>
勢之赫奕或悦於詩文之浮華能言者未必能行而能<lb/>
行者未必能言所養者多非所用而所用者多非所養<lb/>
凡皆人才之累易為相業之虧仰惟儒宗夙主善類虚<lb/>
明天皎固宜萬萬其無差情偽雲紛安得人人而盡識<lb/>
兹當大任愈宜小心某舊辱殊恩新逢盛事所憂過所<lb/>
喜此天可知以頌不以規則吾豈敢惟有甄别羣才之<lb/>
説冀禆陶成萬物之功撾布鼓而過雷門雖知犯分滴<lb/>
㳙流而助滄海殆不勝情罔不在初孰此為急<lb/>
<pb n="KR3a0064_WYG_093-22a"/>
　　　謝黄提舉陞陟<hi>己巳廣徳倅</hi>
石室東僚曾侍汗青之筆庾臺薦士首叨剡翠之章一<lb/>
朝來自於郵筒百陪光生於泥軾何斯幸㑹有此奇逢<lb/>
伏念某貧至無家老方竊第某丘某水我游我釣未能<lb/>
償甘遯之思爾俸爾禄民膏民脂惟恐負素餐之愧但<lb/>
念服勞州縣庻幾消受斗升忽䝉宸陛之誤恩俾綴史<lb/>
筵之末屬學値荒落毎懷非據之慙聲利侵尋易失平<lb/>
生之守亟合奉身而退遂乞親民以行載念荒壘之治<lb/>
<pb n="KR3a0064_WYG_093-22b"/>
中無出桐川之員外擇而取此雖云窮陋之郡丞俛以<lb/>
思之亦免煎熬之邑債覺便私之已甚將及物之幾何<lb/>
幸而職守之間皆屬照臨之事津梁之孰修孰壞託故<lb/>
老以旁詢社廩之或存或亡賴同寅而再葺盡心三月<lb/>
未覩成功昂首二天誓期後效自謂我心之匪石方虞<lb/>
衆口之鑠金有如義取文子之同升法曰虞廷之明陟<lb/>
此聖朝所以選京秩之彦惟監司得以舉屬部之賢列<lb/>
城之英俊如林一代之龍門似海敢期塵迹反辱露牋<lb/>
<pb n="KR3a0064_WYG_093-23a"/>
氣本偏頗乃曰直而方徳愧不修乃曰清而粹何能逺<lb/>
大直云進未可量如許揄揚可謂愛忘其醜兹蓋恭遇<lb/>
某官稟天間氣為世奇人太學舉幡已驗烏臺之風采<lb/>
清朝累疏更占黄閣之經綸歛其廣忠集益之規試此<lb/>
激濁揚清之寄欲厲部内之新進必先館中之舊知豈<lb/>
謂秦無姑從隗始某敢不即薦牘語作座右銘明月清<lb/>
風洗半刺史浮華之習皇天后土知老門生堅苦之心<lb/>
誓效驅馳以圖報稱<lb/>
<pb n="KR3a0064_WYG_093-23b"/>
　　　改添差通判紹興府謝廟堂<hi>庚午</hi>
佐郡踰年蔑報如天之造杜門幾日遽叨易地之恩方<lb/>
大鈞一轉之間即小物再生之候塡膺銘感拜手縷陳<lb/>
伏念某學不通今志徒慕古六旬冉冉分宜歸老於山<lb/>
林百指嗷嗷暫亦服勞於州縣乃因幸會獲際明時拔<lb/>
從塵埃疵賤之中寘彼館閣俊游之後金閨通籍曲埀<lb/>
雨露之仁玉陛輪班力免雷霆之怒亟俞卑悃躐畀贅<lb/>
丞徳厚乾坤人非木石陳力就列正圖報效之方同寅<lb/>
<pb n="KR3a0064_WYG_093-24a"/>
協恭寧有背違之理實縁頭方命薄志廣材踈弗獲于<lb/>
上而遽欲革風俗之迷所行雖公而動輒匪吏胥之便<lb/>
郡有滛祀名曰方山連三數郡凡江湖出没之徒率千<lb/>
百人結鎗刄嘯呼之社闗係非小禁防宜先妄意遏之<lb/>
謗言由此上孤鴻造方逃空谷以省愆倏拜龍光俾改<lb/>
名藩而參貳是為兩朝虹電之地且亦三台衮繡之鄉<lb/>
短棹孤舟望家山而益近千巖萬壑分風月以最清面<lb/>
目依然精神逾好兹盖恭遇某官功髙莫比徳大能容<lb/>
<pb n="KR3a0064_WYG_093-24b"/>
三十年持將相之權纔過浮雲之一㸃億萬載同宗社<lb/>
之福方挾泰山而四維盡收林林總總之羣皆入化化<lb/>
生生之造遂令么麽亦拜保全某敢不猛省昨非益求<lb/>
今是出必赴湯蹈火共趨盛世之勲否亦擊缶歌詩永<lb/>
頌太平之樂其為激烈罔究編摩<lb/>
　　　差知撫州謝廟堂<hi>辛未二月</hi>
易地贅丞未能朞月自天疏渥忽畀專城方申控免之<lb/>
辭已拜趣行之命䝉恩過厚撫已奚堪伏念某人品最<lb/>
<pb n="KR3a0064_WYG_093-25a"/>
卑資格尤淺嘗窺史籍曽無披閲之勞甫載倅車已有<lb/>
迂疎之誚正令終棄夫亦何言乃亦轉於洪鈞俾再承<lb/>
於㑹府頗驚往事浸失初心進不能追曽南豐賑恤田<lb/>
里之風退不敢效白樂天從容山水之興懲羮太甚正<lb/>
愧吹齏得隴已多何敢望蜀况聞臨汝夙號名藩右軍<lb/>
康樂之舊遊風流尚在元獻荆公之故里人物尤繁倘<lb/>
匪名流豈堪隆使兼自連歳空虚之後加以去秋旱歉<lb/>
之餘必欲稍振於疲民亦當妙選於良牧曽謂疎庸之<lb/>
<pb n="KR3a0064_WYG_093-25b"/>
晚出可叨超躐之殊恩兹盖恭遇某官輔世以仁得人<lb/>
為急敬億萬年之休命務安天下之元元選二千石之<lb/>
惟良更欲後來之鼎鼎其於寮宷如長子孫既恩斯勤<lb/>
斯漸使之成人必教之誨之各從而幹蠱謀國若此振<lb/>
古無之某敢不祗體盛心勉殚㣲力入境問俗當徐察<lb/>
於事情求牧與芻願深培於根本其為激烈罔既敷宣<lb/>
　　　撫州到任謝廟堂<hi>辛未四月十三日</hi>
晨謁六符速令祗戍暮馳單傳亟幸到州㳙剛已合於<lb/>
<pb n="KR3a0064_WYG_093-26a"/>
右符箋謝敢稽於上衮然皆情愫實類家書伏念某學<lb/>
不如人分惟守己半世授書餬口若將終身忽朝應舉<lb/>
得官已踰初望誰曽一念夢及三刀乃挈提於分甘沉<lb/>
陸之中復保全於自取疎虞之後忽超常調躐畀專城<lb/>
顧如許之誤恩宜若何而報徳民有菜色固難畫餅以<lb/>
充飢土無麥秋詎可徐行而拯溺於是未及州境先馳<lb/>
尺書預期閉糴之家羣集領事之日布宣徳意吐露肺<lb/>
肝多荷披襟許為發廩此固旦夕攙先之著茍救目前<lb/>
<pb n="KR3a0064_WYG_093-26b"/>
然賴朝廷莫大之仁㑹須心動此盖恭遇某官量等乾<lb/>
坤之大身為宗社之安任三十年將相之權功烈幾同<lb/>
於再造活億萬計生靈之命民心嘗拜其更生惟其感<lb/>
著之已深是以施行之甚易人見官僚之轉論視猶公<lb/>
相之親臨故雖以一介之㣲亦将冀千里之應某敢不<lb/>
因其已感更切用忱自此撫摩倘復豐登之觀庻幾遐<lb/>
逺均䝉泰治之休<lb/>
　　　特轉朝奉郎謝廟堂<hi>壬申六月</hi>
<pb n="KR3a0064_WYG_093-27a"/>
試部罔功方瀝丐祠之悃自天疏渥忽叨増秩之華宜<lb/>
黜而升以榮為懼盖漢世璽書勉勵之寵必皆二千石<lb/>
之惟良而我朝職事修舉之褒亦云七十年之曠典凡<lb/>
此殊特之舉實為風勵之機茍非其人寧在兹選如某<lb/>
者僅有一朴初無寸長惟某生長田閭身經艱苦所以<lb/>
叨塵仕版心念困窮頃濫守於專城乃適小於歉歳郡<lb/>
無先備措置良難俗非素諳訪求已晩獨賴朝廷之恩<lb/>
信亟敷心腹以布宣富强即聞風而傾囷盜賊亦畏威<lb/>
<pb n="KR3a0064_WYG_093-27b"/>
而釋梃皆上之賜豈某所能至於不揣非才妄思變俗<lb/>
再三申論雖珥筆之頓消一二陸梁或謗書之間出恐<lb/>
上費乾坤之造因力祈香火之縁敢期尚閟於俞音反<lb/>
又先䝉於異數員郎進秩章服増榮千里旄倪驚皇恩<lb/>
之創見闔門㓜稚占世禄之將延何物疎庸有兹忝竊<lb/>
此盖恭遇某官為民立命與天同公净掃倖門䕶國家<lb/>
仁厚之脉分布諸郡皆山林疎逺之踪猶慮孤寒之難<lb/>
扶故雖小善而必録遂使承流之𤨏末亦叨不世之遭<lb/>
<pb n="KR3a0064_WYG_093-28a"/>
逢某敢不仰體鴻私俯殫駑力一忱對越廣推生意之<lb/>
無邉四境歡呼咸慶恩波之有自其為激烈罔既編摩<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0064_WYG_093-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷九十三<lb/>
</p>
<p>
</p>
  </div>
</body>
</text>
</TEI>
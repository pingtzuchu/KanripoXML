<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷十七</head>
    <p>
<pb n="KR3a0064_WYG_017-1a"/>
欽定四庫全書<lb/>
　黄氏日抄卷十七　　　　　　宋　黄震　撰<lb/>
　讀禮記<hi>四</hi>
　　曾子問第七<lb/>
　　此篇多著處凶禮之變曾子所問三十七子游一子<lb/>
　　夏二故以曾子問名篇文類檀弓不知誰所集<lb/>
曾子問曰君薨而世子生如之何孔子曰卿大夫士從<lb/>
攝主北面於西階南大祝裨冕執束帛升自西階盡等<lb/>
<pb n="KR3a0064_WYG_017-1b"/>
不升堂命毋哭祝聲三告曰某之子生敢告升奠幣扵<lb/>
殯東几上哭降衆主人卿大夫士房中皆哭不踊盡一<lb/>
哀反位遂朝奠小宰升舉幣<hi>大音泰禆婢支反三息暫反下同</hi>
　攝主謂上卿代君聽國政者禆服者天子六服大裘<lb/>
　為上其餘為禆言禆者取其繢繡大祝禆衣而冠冕<lb/>
　接神則吉服也祝聲三者以警神也几筵扵殯東眀<lb/>
　繼體也反位反朝夕之哭位也舉幣者舉而下埋之<lb/>
　階間也○此論君薨後世子生而告殯之禮禆冕吉<lb/>
<pb n="KR3a0064_WYG_017-2a"/>
　服以告既告而後衆哭反位<hi>補</hi>
三日衆主人卿大夫士如初位北面大宰大宗大祝皆<lb/>
禆冕少師奉子以衰祝先子從宰宗人從入門哭者止<lb/>
子升自西階殯前北面祝立扵殯東南隅祝聲三曰某<lb/>
之子某従執事敢見子拜稽顙哭祝宰宗人衆主人卿<lb/>
大夫士哭踊三者三降東反位皆袒子踊房中亦踊三<lb/>
者三襲衰杖奠出大宰命祝史以名徧告扵五祀山川<lb/>
<hi>奉芳勇反衰七雷反從才用反見賢遍反</hi>
<pb n="KR3a0064_WYG_017-2b"/>
　三日世子生之三日也如初如告生之時也大宰主<lb/>
　教令之官大宗主宗廟之官少師主養子之官哭踊<lb/>
　三者三每踊三度為一節如此者三故曰三者三○<lb/>
　此世子既生三日之後以名見扵殯之禮宰宗人皆<lb/>
　賛君事者子拜稽顙奉子者拜哭也踊襲衰杖成子<lb/>
　禮也言北面著子雖㓜莫不臣也言師著不可一日<lb/>
　無師傅也<hi>鄭氏陸氏</hi>
曽子問曰如已葬而世子生則如之何孔子曰大宰大<lb/>
<pb n="KR3a0064_WYG_017-3a"/>
宗從大祝而告于禰三月乃名于禰以名徧告及社稷<lb/>
宗廟山川<lb/>
　君已葬而世子始生則告于禰禰父之主也父在三<lb/>
　月而見始名故亦三月而名于禰<hi>補</hi>
孔子曰諸侯適天子必告扵祖奠于禰冕而出視朝命<lb/>
祝史告于社稷宗廟山川乃命國家五官而後行道而<lb/>
出告者五日而徧過是非禮也凡告用牲幣反亦如之<lb/>
　五官五大夫典事者道而出祖道而出○出必告于<lb/>
<pb n="KR3a0064_WYG_017-3b"/>
　祖奠于禰反亦如之事死如事生也又及于社稷山<lb/>
　川者推事親之道以事神也諸侯受命于天子為宗<lb/>
　廟社稷山川之主將暫違去以適天子之國禮宜洞<lb/>
　達周徧若此<hi>用方氏補</hi>
諸侯相見必告于禰朝服而出視朝命祝史告于五廟<lb/>
所過山川亦命國家五官道而出反必親告于祖禰乃<lb/>
命祝史告至于前所告者而後聽朝而入<lb/>
　五廟太祖與二昭二穆五官五大夫○此言諸侯適<lb/>
<pb n="KR3a0064_WYG_017-4a"/>
　異國見諸侯告行告至之禮視適天子之禮為殺補<lb/>
曾子問曰並有喪如之何何先何後孔子曰葬先輕而<lb/>
後重其奠也先重而後輕禮也自啟至葬不奠行葬不<lb/>
哀次反葬奠而後辭扵殯遂修葬事其虞先重而後輕<lb/>
禮也<hi>殯古音賔</hi>
　並有䘮謂父母若親同者同月死葬是奪情故先輕<lb/>
　者奠是奉養故先重者次者大門外之右平生待賔<lb/>
　之次凡柩車出葬至次則孝子哭盡哀今為先葬輕<lb/>
<pb n="KR3a0064_WYG_017-4b"/>
　者故自啓殯及葬皆不更新奠行至次亦不哀以重<lb/>
　者尚在殯扵其輕而先葬者殺禮也反葬奠而後辭<lb/>
　扵殯遂修葬事此謂先葬輕者而反然後奠禮而告<lb/>
　扵未葬者之殯遂修後葬之事鄭氏改殯為賔謂告<lb/>
　語扵賔諸家皆従之盖以反葬不復可言殯也不思<lb/>
　葬以輕重分先後此正輕䘮先葬畢然後再舉重䘮<lb/>
　而告扵重者之殯不必改殯為賔<hi>補</hi>
孔子曰宗子雖七十無無主婦非宗子雖無主婦可也<lb/>
<pb n="KR3a0064_WYG_017-5a"/>
　宗子大宗子雖老無有無主婦者謂承祭祀也故雖<lb/>
　七十猶娶然此謂無子孫者若有子孫則老而𫝊<hi>孔氏</hi>
曾子問曰將冠子冠者至揖讓而入聞齊衰大功之䘮<lb/>
如之何孔子曰内䘮則廢外䘮則冠而不醴撤饌而埽<lb/>
即位而哭如冠者未至則廢如将冠子而未及期日而<lb/>
有齊衰大功小功之䘮則因䘮服而冠除䘮不改冠乎<lb/>
孔子曰天子賜諸侯大夫冕弁服扵大廟歸設奠服賜<lb/>
服扵斯有冠醮無冠醴父沒而冠則已冠埽地而祭扵<lb/>
<pb n="KR3a0064_WYG_017-5b"/>
禰已祭而見伯父叔父而後饗冠者<lb/>
　冠者謂賔賛冠禮醴重醮輕三加冠每一加一醮醴<lb/>
　則三加後總一醴醴是古之酒故重酒是後代之法<lb/>
　故輕若因䘮而加䘮冠則服除不復行冠禮不改冠<lb/>
　乎曾子再問也天子賜弁冕歸設奠而服更不改冠<lb/>
　夫子引類言之也父沒而冠之禮併言及之也<hi>用孔氏補</hi>
曽子問曰祭如之何則不行旅酬之事矣孔子曰聞之<lb/>
小祥者主人練祭而不旅奠酬扵賔賔弗舉禮也昔者<lb/>
<pb n="KR3a0064_WYG_017-6a"/>
魯昭公練而舉酬行旅非禮也孝公大祥奠酬弗舉亦<lb/>
非禮也<lb/>
　旅酬者尸止爵之後主婦致爵扵主人次主人致爵<lb/>
　扵主婦尸致爵扵主人主婦主人酬賔及獻長兄弟<lb/>
　衆兄弟内兄弟扵房中賔酬長兄弟長兄弟酬衆賔<lb/>
　衆賔酬衆兄弟此所謂旅酬見扵特牲者也小祥不<lb/>
　旅酬謂奠酬扵主人主人酬扵賔賔不舉主人所酬<lb/>
　之觶至大祥則旅酬矣昭公小祥而旅酬孝公大祥<lb/>
<pb n="KR3a0064_WYG_017-6b"/>
　而不旅酬過與不及皆非禮<hi>孔氏方氏</hi>
曾子問曰大功之䘮可以與扵饋奠之事乎孔子曰豈<lb/>
大功耳自斬衰以下皆可禮也曾子曰不以輕服而重<lb/>
相為乎孔子曰非此之謂也天子諸侯之䘮斬衰者奠<lb/>
大夫齊衰者奠士則朋友奠不足則取扵大功以下者<lb/>
不足則反之曾子問曰小功可以與扵祭乎孔子曰何<lb/>
必小功耳自斬衰以下與祭禮也曾子曰不以輕䘮而<lb/>
重祭乎孔子曰天子諸侯之䘮祭也不斬衰者不與祭<lb/>
<pb n="KR3a0064_WYG_017-7a"/>
大夫齊衰者與祭士祭不足則取扵兄弟大功以下者<lb/>
　饋奠謂在殯時與謂執事不足謂月朔殷奠有牲牢<lb/>
　黍稷用人多朋友加麻故士奠用朋友○天子諸侯<lb/>
　斬衰者奠以服重者與祭所以重其䘮也大夫服斬<lb/>
　衰者不與避正君也士齊衰者不與避大夫也曾子<lb/>
　疑身重服而與執事為輕䘮重祭故夫子答之如此<lb/>
　<hi>鄭氏方氏</hi>
曽子問曰相識有䘮服可以與扵祭乎孔子曰緦不祭<lb/>
<pb n="KR3a0064_WYG_017-7b"/>
又何助扵人<lb/>
　前所謂䘮服者與祭盖䘮祭也此所謂祭盖吉祭也<lb/>
　故雖緦麻之輕亦不與也<hi>用方氏補</hi>
曽子曰廢䘮服可以與扵饋奠之事乎孔子曰說衰與<lb/>
奠非禮也以擯相可也<lb/>
　廢猶除也已方除䘮而復與他人之䘮祭不可擯相<lb/>
　非行事之正扵禮或可<hi>用方氏孔氏補</hi>
曾子問曰昏禮既納幣有吉日女之父母死則如之何<lb/>
<pb n="KR3a0064_WYG_017-8a"/>
孔子曰壻使人弔如壻之父母死則女之家亦使人弔<lb/>
父䘮稱父母䘮稱母父母不在則稱伯父世母壻已葬<lb/>
壻之伯父致命女氏曰某之子有父母之䘮不得嗣為<lb/>
兄弟使某致命女氏許諾而弗敢嫁禮也壻免䘮女之<lb/>
父母使人請壻弗取而後嫁之禮也女之父母死壻亦<lb/>
如之<lb/>
　父䘮稱父以弔母䘮稱母以弔各以其敵也世母即<lb/>
　伯母無父母則稱伯父母以弔不得嗣為兄弟言遭<lb/>
<pb n="KR3a0064_WYG_017-8b"/>
　䘮不得成昏為夫婦有兄弟之義未成昏故託兄弟<lb/>
　為辭遭䘮之餘無望生全故以此辭扵女女不敢嫁<lb/>
　而待之服除而後成昏壻之扵女氏父母死亦然<hi>補</hi>
曽子問曰親迎女在塗而壻之父母死如之何孔子曰<lb/>
女改服布深衣縞總以趨䘮女在塗而女之父母死<lb/>
則女反<lb/>
　布深衣深衣之麤者縞白絹緫束髪長八寸縞緫以<lb/>
　縞為緫○女嫁在塗聞壻之父母死即變服而往聞<lb/>
<pb n="KR3a0064_WYG_017-9a"/>
　己之父母死即反而奔䘮<hi>補</hi>
如壻親迎女未至而有齊衰大功之䘮則如之何孔子<lb/>
曰男不入改服扵外次女入改服扵内次然後即位而<lb/>
哭曾子問曰除䘮則不復昏禮乎孔子曰祭過時不祭<lb/>
禮也又何反扵初<hi>迎魚敬反</hi>
　曾子疑初昏遭䘮不成禮䘮除更為昏禮孔子謂祭<lb/>
　禮奉祖先尚不追償昏禮飲生人不復可知<hi>孔說</hi>
孔子曰嫁女之家三夜不息燭思相離也取婦之家三<lb/>
<pb n="KR3a0064_WYG_017-9b"/>
日不舉樂思嗣親也三月而廟見稱來婦也擇日而祭<lb/>
扵禰成婦之義也<hi>離力智反</hi>
　不息燭将逺父母兄弟也不舉樂親之代謝感世變<lb/>
　也廟見謂舅姑沒者稱來婦始來歸也祭扵禰以婦<lb/>
　有共養之禮<hi>用鄭說補</hi>
曾子問曰女未廟見而死則如之何孔子曰不遷扵祖<lb/>
不祔扵皇姑壻不杖不菲不次歸葬扵女氏之黨示未<lb/>
成婦也<hi>見賢遍反</hi>
<pb n="KR3a0064_WYG_017-10a"/>
　遷朝廟也皇大也皇祖姑壻之祖母同昭穆者菲草<lb/>
　屨歸葬女氏以未廟見不得婦姑之命<hi>鄭氏禮氏</hi>
曽子問曰取女而有吉日而女死如之何孔子曰壻齊<lb/>
衰而弔既葬而除之夫死亦如之<lb/>
　以嘗請期故齊衰而弔然未成婦故葬而除服<hi>方氏</hi>
曾子問曰䘮有二孤廟有二主禮與孔子曰天無二日<lb/>
土無二王嘗禘郊社尊無二上未知其為禮也昔者齊<lb/>
桓公亟舉兵作偽主以行及反蔵諸祖廟廟有二主自<lb/>
<pb n="KR3a0064_WYG_017-10b"/>
桓公始也䘮之二孤則昔者衛靈公適魯遭季桓子之<lb/>
䘮衛君請弔哀公辭不得命公為主客入弔康子立扵<lb/>
門右北靣公揖讓升自東階西鄉客升自西階弔公拜<lb/>
興哭康子拜稽顙扵位有司弗辯也今之二孤自季康<lb/>
子之過也<hi>與音餘亟起吏反鄉許亮反</hi>
　偽猶假也用兵以遷廟主行無則以主之命行齊桓<lb/>
　公假為主以行歸而置扵廟遂為二主哀公答衛公<lb/>
　拜康子亦拜是為二孤之始<hi>鄭氏說</hi>
<pb n="KR3a0064_WYG_017-11a"/>
曾子問曰古者師行必以遷廟主行乎孔子曰天子廵<lb/>
守以遷廟主行載扵齊車言必有尊也今也取七廟之<lb/>
主以行則失之矣當七廟五廟無虛主虚主者惟天子<lb/>
崩諸侯薨與去其國與祫祭扵祖為無主耳吾聞諸老<lb/>
聃曰天子崩國君薨則祝取羣廟之主而蔵諸祖廟禮<lb/>
也卒哭成事而後主各反其廟君去其國大宰取羣廟<lb/>
之主以従禮也祫祭扵祖則祝迎四廟之主主出廟入<lb/>
廟必蹕老聃云<hi>齊側皆反</hi>
<pb n="KR3a0064_WYG_017-11b"/>
　齊車金路示有齊敬之心天子崩諸侯薨則蔵諸主<lb/>
　扵祖廟象有凶事而聚也君去國以廟主従鬼神依<lb/>
　人而行者也主木主天子尺二寸諸侯一尺祝迎主<lb/>
　祝接神者也蹕止行者老聃陳國苦縣賴鄉曲仁里<lb/>
　人為周柱下史或為守蔵吏<hi>鄭氏孔氏</hi>
曾子問曰古者師行無遷主則何主孔子曰主命問曰<lb/>
何謂也孔子曰天子諸侯將出必以幣帛皮圭告扵祖<lb/>
禰遂奉以出載扵齊車以行毎舍奠焉而後就舍反必<lb/>
<pb n="KR3a0064_WYG_017-12a"/>
告設奠卒斂幣玉蔵諸兩階之間乃出盖貴命也<lb/>
　主命受命扵主主在廟而受其命以行不以主行也<lb/>
　<hi>補</hi>
子游問曰䘮慈母如母禮與孔子曰非禮也古者男子<lb/>
外有傅内有慈母君命所使教子也何服之有昔者魯<lb/>
昭少䘮其母有慈母良及其死也公弗忍也欲䘮之有<lb/>
司以聞曰古之禮慈母無服今也君為之服是逆古之<lb/>
禮而亂國法也若終行之則有司將書之以遺後世無<lb/>
<pb n="KR3a0064_WYG_017-12b"/>
乃不可乎公曰古者天子練冠以燕居公弗忍也遂練<lb/>
冠以䘮慈母䘮慈母自魯昭公始也<lb/>
　昭公年三十乃䘮齊歸猶無慼容又安能不忍扵慈<lb/>
　母天子練冠以燕居盖謂庶子王為其母其言又非<lb/>
　也家語云孝公有慈母良<hi>鄭氏孔氏</hi>
曽子問曰諸侯旅見天子入門不得終禮廢者幾孔子<lb/>
曰四請問之曰大廟火日食后之䘮雨霑衣失容則廢<lb/>
如諸侯皆在而日食則従天子救日各以其方色與其<lb/>
<pb n="KR3a0064_WYG_017-13a"/>
兵大廟火則従天子救火不以方色與兵曽子問曰諸<lb/>
侯相見揖讓入門不得終禮廢者幾孔子曰六請問之<lb/>
曰天子崩大廟火日食后夫人之䘮雨霑衣失容則廢<lb/>
　諸侯之廢禮増天子崩與夫人䘮并天子之廢禮四<lb/>
　為六<hi>補</hi>
曽子問曰天子嘗禘郊社五祀之祭簠簋既陳天子崩<lb/>
后之䘮如之何孔子曰廢曽子問曰當祭而日食大廟<lb/>
火其祭也如之何孔子曰接祭而已矣如牲至未殺則<lb/>
<pb n="KR3a0064_WYG_017-13b"/>
廢<lb/>
　接祭謂接續行事遇變而遽不暇舒徐也<hi>本方氏說</hi>
天子崩未殯五祀之祭不行既殯而祭其祭也尸入三<lb/>
飯不侑酳不酢而已矣自啓至扵反哭五祀之祭不行<lb/>
已葬而祭祝畢獻而已<hi>飯扶晚反酳音𦙍</hi>
　三飯者尸三飯告飽則止若常禮則祝侑尸再飯天<lb/>
　子之禮至十五飯今殺禮故三也酳者以酒滌口飯<lb/>
　畢主人酌酒酳尸今殺禮故不酳也酢者主人酳尸<lb/>
<pb n="KR3a0064_WYG_017-14a"/>
　尸酬主人今殺禮亦不酢也畢獻者攝主酳尸尸酢<lb/>
　攝主攝主又獻祝而畢無獻佐食以下之禮也○天<lb/>
　子初崩哀慼未遑祭祀既殯而後祭不得純如吉禮<lb/>
　既葬則祭禰從吉<hi>用孔氏補</hi>
曽子問曰諸侯之祭社稷爼豆既陳聞天子崩后之䘮<lb/>
君薨夫人之䘮如之何孔子曰廢自薨比至扵殯自啓<lb/>
至扵反哭奉帥天子<lb/>
　帥循也諸侯待既葬而祭亦如前章天子之殺禮<hi>補</hi>
<pb n="KR3a0064_WYG_017-14b"/>
曽子問曰大夫之祭鼎爼既陳籩豆既設不得成禮廢<lb/>
者幾孔子曰九請問之曰天子崩后之䘮君薨夫人之<lb/>
䘮君之大廟火日食三年之䘮齊衰大功皆廢外䘮自<lb/>
齊衰以下行也其齊衰之祭也尸入三飯不侑酳不酢<lb/>
而已矣大功酢而已矣小功緦室中之事而已矣士之<lb/>
所以異者緦不祭所祭扵死者無服則祭<lb/>
　室中之事謂獻尸祝佐食耳大夫以䘮廢祭者九士<lb/>
　併緦不祭則小功亦不祭所廢凡十一扵死者無服<lb/>
<pb n="KR3a0064_WYG_017-15a"/>
　謂舅與舅之子及從母昆弟凡皆己之母親扵已則<lb/>
　服緦扵已所祭之祖禰則無服○位尊則以事而廢<lb/>
　禮者少位卑則以事而廢禮者多重輕之别也<hi>方氏</hi>
曽子問曰三年之䘮弔乎孔子曰三年之䘮練不羣立<lb/>
不旅行君子禮以飾情三年之䘮而弔哭不亦虚乎<lb/>
　不羣立旅行恐與人茍語而忘哀也已有䘮而弔人<lb/>
　之䘮若為彼哀則忘己之親若為親哀則哭彼為虛<lb/>
　<hi>本鄭氏說</hi>
<pb n="KR3a0064_WYG_017-15b"/>
曽子問曰大夫士有私䘮可以除之矣而有君服焉其<lb/>
除之也如之何孔子曰有君䘮服扵身不敢私服又何<lb/>
除焉扵是乎有過時而弗除也君之䘮服除而後殷祭<lb/>
禮也<lb/>
　私䘮私家之䘮殷祭二祥之祭殷者其禮盛也○初<lb/>
　為君服不敢為親私除若君服除後乃可為親行二<lb/>
　祥祭以伸孝心<hi>孔氏</hi>
曽子問曰父母之䘮弗除可乎孔子曰先王制禮過時<lb/>
<pb n="KR3a0064_WYG_017-16a"/>
弗舉禮也非弗能勿除也患其過扵制也故君子過時<lb/>
不祭禮也<lb/>
　曽子承前章問私䘮可除遇有君服而弗除及君䘮<lb/>
　既除則扵私䘮但行殷祭而不再行除䘮之禮是父<lb/>
　母之䘮弗除可乎孔子荅謂時已過而不再舉因及<lb/>
　祭不追補之事為證<hi>補</hi>
曽子問曰君薨既殯而臣有父母之䘮則如之何孔子<lb/>
曰歸居扵家有殷事則之君所朝夕否<lb/>
<pb n="KR3a0064_WYG_017-16b"/>
　殷事朔望薦新之奠○君䘮既殯而無事父母新䘮<lb/>
　而有事故常在家惟朔望奠則往君所<hi>補</hi>
曰君既啓而臣有父母之䘮則如之何孔子曰歸哭而<lb/>
反送君曰君未殯而臣有父母之䘮則如之何孔子曰<lb/>
歸殯反扵君所有殷事則歸朝夕否<lb/>
　君已啓殯而遭私䘮歸哭而返送君君未殯而遭私<lb/>
　䘮歸殯而反君所<hi>補</hi>
大夫室老行事士則子孫行事大夫内子有殷事亦之<lb/>
<pb n="KR3a0064_WYG_017-17a"/>
君所朝夕否<lb/>
　大夫卿之緫稱内子大夫之適妻○此承上文在君<lb/>
　所時其家使人攝祭大夫妻扵君之䘮亦之君所朝<lb/>
　夕否者君所朝夕之奠大夫有私䘮者不與<hi>補</hi>
賤不誄貴㓜不誄長禮也唯天子稱天以誄之諸侯相<lb/>
誄非禮也<hi>誄力水反</hi>
　誄累也累列生時行迹讀之以作諡○㓜賤不誄貴<lb/>
　長嫌諛也天子稱天以誄明非欺也諸侯不相誄防<lb/>
<pb n="KR3a0064_WYG_017-17b"/>
　私也禮當誄扵天子<hi>補</hi>
曽子問曰君出疆以三年之戒以椑従君薨其入如之<lb/>
何孔子曰共殯服則子麻弁絰䟽衰菲杖入自闕升自<lb/>
西階如小斂則子免而従柩入自門升自阼階君大夫<lb/>
士一節也<hi>椑薄厯反共音恭免音問</hi>
　戒猶備也椑周身小棺也共殯服謂君已大斂殯服<lb/>
　謂布深衣苴絰㪚帶共之以待其至子嗣君也其子<lb/>
　麻弁絰衰杖者棺柩未安不忍成服扵外也闕觀闕<lb/>
<pb n="KR3a0064_WYG_017-18a"/>
　也䘮歸殯客位故入自闕升自西階此言已大斂扵<lb/>
　外而歸殯者也如方小歛歸而後大歛則其子惟加<lb/>
　免扵首亦未麻弁入自門升自阼階使如生還<hi>集補</hi>
曽子問曰君之䘮既引聞父母之䘮如之何孔子曰遂<lb/>
既封而歸不俟子<hi>封古音窆胡如字</hi>
　既引謂䘮在塗封封土扵墳子謂嗣君○君䘮在塗<lb/>
　而聞父母䘮遂送君䘮封墳即先反不待其嗣君<hi>鄭氏</hi>
　<hi>胡氏</hi>
<pb n="KR3a0064_WYG_017-18b"/>
曽子問曰父母之䘮既引及塗聞君薨如之何孔子曰<lb/>
遂既封改服而徃<lb/>
　葬時著免聞君䘮則待葬畢改袒括髪而徃<hi>鄭氏孔氏說</hi>
曽子問曰宗子為士庶子為大夫其祭也如之何孔子<lb/>
曰以上牲祭扵宗子之家祝曰孝子某為介子某薦其<lb/>
常事<hi>為于偽反</hi>
　上牲大夫少牢介副也有助義○牲從貴祭從長<hi>補</hi>
若宗子有罪居扵他國庶子為大夫其祭也祝曰孝子<lb/>
<pb n="KR3a0064_WYG_017-19a"/>
某使介子某執其常事<lb/>
　庶子之貴者攝祭仍用宗子主名<hi>補</hi>
攝主不厭祭不旅不假不綏祭不配<hi>厭於艷反假讀為嘏</hi>
　厭謂飫神旅謂旅酬嘏謂受福綏祭謂既祭而蔵其<lb/>
　減毁之堕配謂祝辭以某妃配某氏○庶子為攝主<lb/>
　不敢備禮<hi>孔氏</hi>
布奠扵賔賔奠而不舉<lb/>
　布奠謂主人酬賔布此奠爵扵賔薦之北賔奠謂賔<lb/>
<pb n="KR3a0064_WYG_017-19b"/>
　取薦北之爵奠扵薦南而不舉此方酬之始而即不<lb/>
　舉謂止而不行旅酬之事也亦承上文攝主不備禮<lb/>
　而言所以釋不旅之義<hi>用鄭氏孔氏補</hi>
不歸肉其辭扵賔曰宗兄宗弟宗子在他國使某辭<lb/>
　攝主不敢如常禮歸助祭者肉故辭以宗子在他國<lb/>
　不得備禮也此亦承上文<hi>補</hi>
曽子問曰宗子去在他國庶子無爵而居者可以祭乎<lb/>
孔子曰祭哉請問其祭如之何孔子曰望墓而為壇以<lb/>
<pb n="KR3a0064_WYG_017-20a"/>
時祭若宗子死告扵墓而後祭扵家宗子死稱名不言<lb/>
孝身沒而已子游之徒有庶子祭者以此若義也今之<lb/>
祭者不首其義故誣扵祭也<lb/>
　哉者以無正文疑而度量之辭身沒而已者以宗子<lb/>
　死而代之祭終身不敢稱孝以自同扵宗子至身沒<lb/>
　而子繼則子可稱孝矣若順也首本也誣猶妄也○<lb/>
　宗子在他國而庶子無爵者攝之祭不敢祭扵家避<lb/>
　宗子也宗子死而代之祭雖祭扵家而不敢稱孝亦<lb/>
<pb n="KR3a0064_WYG_017-20b"/>
　避宗子也子游之徒有庶子祭者用之順扵義也今<lb/>
　之祭者不本扵義妄而已也<hi>補</hi>
曽子問曰祭必有尸乎若厭祭亦可乎孔子曰祭成䘮<lb/>
者必有尸尸必以孫孫㓜則使人抱之無孫則取扵同<lb/>
姓可也祭殤必厭盖弗成也祭成䘮而無尸是殤之也<lb/>
孔子曰有隂厭有陽厭<lb/>
　祭成人必有尸尸以象神盖侑食而使之飫者也殤<lb/>
　未成人祭之無尸直設饌食以厭飫其神故謂之厭<lb/>
<pb n="KR3a0064_WYG_017-21a"/>
　也適殤隂厭祭扵奥而其地闇也庶殤陽厭西北隅<lb/>
　向户而其地明也曽子疑立尸以人代神遂問若厭<lb/>
　祭不用尸亦可乎孔子謂祭成人而無尸是殤之也<lb/>
　不可<hi>補</hi>
曽子曰殤不祔祭何謂隂厭陽厭<lb/>
　祭成人亦有隂厭陽厭今孔子扵殤亦言有隂厭陽<lb/>
　厭故曽子疑而問之然成人之祭迎尸之前祝酌奠<lb/>
　奠之且饗是名隂厭尸起之後徹爼敦設西北隅是<lb/>
<pb n="KR3a0064_WYG_017-21b"/>
　名陽厭隂厭陽厭盖兼用之也祭殤者適則隂厭庶<lb/>
　則陽厭禮不兼用名同而禮則異也孔子復條析之<lb/>
　如後<hi>補</hi>
孔子曰宗子為殤而死庶子弗為後也其吉祭特牲祭<lb/>
殤不舉無肵爼無𤣥酒不告利成是為隂厭凡殤與無<lb/>
後者祭扵宗子之家當室之白尊扵東房是謂陽厭<hi>肵音</hi>
<hi>其</hi>
　吉祭者従卒哭後之祭也用特牲者尊宗子従成人<lb/>
<pb n="KR3a0064_WYG_017-22a"/>
　也不舉者不舉肺也肵爼者尸所食歸餘之爼也𤣥<lb/>
　酒者元酒用水也利成者利謂養而其禮成也凡隂<lb/>
　厭者皆無此禮也當室之白謂西北隅得户眀處此<lb/>
　謂陽厭而其禮又殺也<lb/>
曽子問曰葬引至扵堩日有食之則有變乎且不乎孔<lb/>
子曰昔者吾從老聃助葬扵巷黨及堩日有食之老聃<lb/>
曰丘止柩就道右止哭以聽變既明反而後行曰禮也<lb/>
反葬而丘問之曰夫柩不可以反者也日有食之不知<lb/>
<pb n="KR3a0064_WYG_017-22b"/>
其已之遲數則豈如行哉老聃曰諸侯朝天子見日而<lb/>
行逮日而舍奠大夫使見日而行逮日而舍夫柩不蚤<lb/>
出不莫宿見星而行者唯罪人與奔父母之䘮者乎日<lb/>
有食之安知其不見星也且君子行禮不以人之親痁<lb/>
患吾聞諸老聃云<hi>堩古鄧反從才用反數音速使色吏反莫音暮痁始占反</hi>
　堩道塗也巷黨黨名也就道右者停柩在道東北嚮<lb/>
　以對南嚮而行來之人使之相左凡吉事交相左凶<lb/>
　事交相右柩處右而使行来者相左也已止也數讀<lb/>
<pb n="KR3a0064_WYG_017-23a"/>
　為速舍奠每将舍奠行主也痁病也○柩行不見星<lb/>
　懼姦慝也日食未知還明之時安知其不見星若冒<lb/>
　行是以人之親病扵危亡之患故老子戒其止不行<lb/>
　而孔子述其言<hi>補</hi>
曽子問曰為君使而卒扵舍禮曰公館復私館不復凡<lb/>
所使之國有司所授舍則公館已何謂私館不復也孔<lb/>
子曰善乎問之也自卿大夫士之家曰私館公館與公<lb/>
所為曰公館公館復此之謂也<lb/>
<pb n="KR3a0064_WYG_017-23b"/>
　復者始死招魂○曽子疑使者所舍皆公館安有私<lb/>
　館不復之禮孔子謂士大夫自相停舍為私館公家<lb/>
　所造之館與公家所為使之停舍者為公館公館情<lb/>
　伸可復私館妨其主人情屈不可復<hi>補</hi>
曽子問曰下殤土周葬扵園遂輿機而徃塗邇故也今<lb/>
墓逺則其葬也如之何孔子曰吾聞諸老聃曰昔者史<lb/>
佚有子而死下殤也墓逺召公謂之曰何以不棺歛扵<lb/>
宫中史佚曰吾敢乎哉召公言扵周公周公曰豈不可<lb/>
<pb n="KR3a0064_WYG_017-24a"/>
史佚行之下殤用棺衣棺自史佚始也<hi>倌古患反</hi>
　土周者堲周夏之瓦棺也園者墓園有草木處不逺<lb/>
　葬扵墓也輿機機者尸之牀輿謂抗舉之以繩輿舉<lb/>
　其牀以適扵園就移入土周不歛扵室也史佚者周<lb/>
　成王時賢史○下殤不歛扵宫中以葬扵園路近也<lb/>
　曽子問若路逺當如何孔子述老子之言謂昔史佚<lb/>
　下殤路逺召公勸歛扵宫中不敢謀之周公以為可<lb/>
　而行之矣用棺衣棺謂宫中用棺早歛至墓又衣以<lb/>
<pb n="KR3a0064_WYG_017-24b"/>
　棺也<hi>集</hi>
曽子問曰卿大夫將為尸扵公受宿矣而有齊衰内䘮<lb/>
則如之何孔子曰出舍扵公館以待事禮也孔子曰尸<lb/>
弁冕而出卿大夫士皆下之尸必式必有前驅<lb/>
　受宿謂受宿齊戒也既受宿而有齊衰之䘮出舍公<lb/>
　館待祭事畢然後歸哭孔子因併言尸出之禮<hi>孔氏</hi>
子夏問曰三年之䘮卒哭金革之事無辟也者禮與初<lb/>
有司與孔子曰夏后氏三年之䘮既殯而致事殷人既<lb/>
<pb n="KR3a0064_WYG_017-25a"/>
葬而致事記曰君子不奪人之親亦不可奪親也此之<lb/>
謂乎子夏曰金革之事無辟也者非與孔子曰吾聞諸<lb/>
老聃曰昔者魯公伯禽有為為之也今以三年之䘮従<lb/>
其利者吾弗知也<hi>與音餘</hi>
　子夏問居䘮而事金革禮歟始扵有司之命歟孔子<lb/>
　告以古禮居䘮則致其事子夏因又問然則居䘮而<lb/>
　事金革者非歟孔子又述老子之言謂伯禽居䘮而<lb/>
　伐徐戎者國事之急有為為之也今貪人土地利而<lb/>
<pb n="KR3a0064_WYG_017-25b"/>
　為之者吾不知其可也<hi>補</hi>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷十七<lb/>
</p>
<p>
</p>
  </div>
</body>
</text>
</TEI>
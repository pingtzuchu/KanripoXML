<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷七十八</head>
    <p>
<pb n="KR3a0064_WYG_078-1a"/>
欽定四庫全書<lb/>
　黄氏日抄卷七十八　　　　宋　黄震　撰<lb/>
　公移<hi>一</hi>
　　紹興府<lb/>
　　　試院曉諭榜<hi>咸淳六年庚午監試</hi>
竊惟靈於萬物而為人秀於萬民而為士綱常所頼以<lb/>
扶持國家所資以共治自昔莫不皆然我朝尤所加重<lb/>
三年頒詔與郊祀天地之禮均萬乗臨軒視冊拜公孤<lb/>
<pb n="KR3a0064_WYG_078-1b"/>
之儀等士生斯時而應斯詔亦宜何如其自重哉峩峩<lb/>
其冠褎然舉首嘿嘿就列各奏所長以側耳鹿鳴之三<lb/>
章而安意丹墀之獨對士之自重固莫不然奈何士之<lb/>
貴重歆艷者衆及其既乆遂成雜糅市井游手敢乗時<lb/>
混入以撓羣村鄙富民敢妄意乞餘而濫吹使刻苦平<lb/>
生待聘一朝之士長廊寸晷既苦於横目無籍之喧拏<lb/>
西風走鈴復扼於銅臭小夫之攘竊有識慨歎幾年於<lb/>
兹乃者恭遇公朝力革斯弊盡復祖宗三日連試之舊<lb/>
<pb n="KR3a0064_WYG_078-2a"/>
制痛懲市井一時溷擾之囂風披沙石所以揀金去鴟<lb/>
鴞所以來鳯凡我士類孰不忻忻况越為帝鄉恩數獨<lb/>
殊於儔等士多魁傑文聲赫奕於方今其能率先四方<lb/>
倍加自重以無負聖天子所以崇重作新之意必矣何<lb/>
俟某贅禱况某見申防嫌俟候出院亦何敢贅禱然有<lb/>
舊遊場居之鄙見或可愛助冒昧禀聞某嘗謂我輩赴<lb/>
解試便當視如赴省試省試拂明待門寂然無譁解試<lb/>
或夜半喧呼先索其氣此以解省二其心而未能如省<lb/>
<pb n="KR3a0064_WYG_078-2b"/>
試自重也今即請自重如省試省試入門徐行彼此禮<lb/>
遜解試或排門填擁相蹴至顛此以解省二其心而未<lb/>
能如省試自重也今即請自重如省試省試見題就位<lb/>
即刻操筆往往未午了卷解試或雜聚簾前或紛走廊<lb/>
廡不覺日西至夜方窘此亦以解省二其心而未能如<lb/>
省試自重也今即請自重如省試赴解試如赴省試則<lb/>
赴解試即赴省試氣象雍裕有開必先萬里脩程於兹<lb/>
𤼵軔其謹之哉其念之哉他或市井游手村鄙富民尚<lb/>
<pb n="KR3a0064_WYG_078-3a"/>
敢不悛自有法在其為士者謹勿預併乞台照某申禀<lb/>
　　　又曉諭假手代筆榜<lb/>
竊照士君子鍾扶輿清淑之氣為天下第一流品平生<lb/>
讀書三年待試近之榮親在此舉逺之致君在此舉上<lb/>
之報答造物下之利澤生民在此舉此一字千金不換<lb/>
之時也此足穀多財之家平日驕我侮我者一旦望我<lb/>
青雲之上羞媿俯伏之時也近世乃有為微利所動者<lb/>
反為富民代筆攙取本身元有之禄料而暗虧平生逺<lb/>
<pb n="KR3a0064_WYG_078-3b"/>
大之前程不曉何見真可痛惜世有富商大賈一旦失<lb/>
其本心者得乞丐人一二糖飴反盡棄平生所有珍寳<lb/>
財産以予之攛掇乞丐為富人而自身情願受飢寒讀<lb/>
書人為村人𤼵解及第而身甘淹賤者何以異此越為<lb/>
帝鄉士風素厚學識素髙固萬萬無此近世既多此風<lb/>
不容不僣及之某申禀士農工商各有一業元不相干<lb/>
為士者多貧雖至仕官尚苦困乏惟為農工商賈而富<lb/>
者最為可慶最當知足盖人若不曽讀書雖田連阡陌<lb/>
<pb n="KR3a0064_WYG_078-4a"/>
家貲鉅萬亦只與耕種負販者同是一等齊民而乃得<lb/>
髙堂大厦華衣美食百人作勞一身安享不惟一等齊<lb/>
民不能及之雖貴而為士至於仕宦禄賜有限憂責無<lb/>
窮亦豈能及之富室若不知足又當何人知足近來風<lb/>
俗不美富室間不安分更欲揮金捐財假手代筆攘竊<lb/>
士人科第盗取朝廷官爵敗亂官箴賺誤百姓試且思<lb/>
量老天肯否故人衆勝天之時雖得熱閙粗瞞婢僕及<lb/>
至天定勝人之後終納敗缺䘮敗户門有因一時僥倖<lb/>
<pb n="KR3a0064_WYG_078-4b"/>
之後狂圖交結至重費而敗者有因狃於為富之故習<lb/>
貪黷犯贓而敗者有臨官不能處事書判不能動筆受<lb/>
成他人為其所累而敗者比比皆然人苦不察耳然此<lb/>
猶以近世之通弊言也今朝廷清明痛懲弊倖以清入<lb/>
仕之源前舉省試前名覆試不中尚不沾禄徒然破家<lb/>
求榮得辱可為明戒今舉又備奉朝省指揮應代筆僥<lb/>
倖者根究决配本州以人情給解帖者將來覆試不行<lb/>
知通教官一體坐罰號令方新斷在必行預告富家勿<lb/>
<pb n="KR3a0064_WYG_078-5a"/>
討煩惱若知讀書之好若慕及第之榮但請福上増修<lb/>
力行好事子孫必有讀書起家親擢科第者古人有言<lb/>
臨淵羡魚不如退而結網某奉勸<lb/>
　　撫州<lb/>
　　　咸淳七年三月二十八日中途先發上户勸糶<lb/>
　　　　公劄<lb/>
某濫叨牧養適值艱食對越一忱惟欲安富恤貧使彼<lb/>
此相安而共濟决不敢從事一切抑價勸分置場拘數<lb/>
<pb n="KR3a0064_WYG_078-5b"/>
使富室或至規避而吏胥得以夤縁也然撫州米貴於<lb/>
斯為極乗時急糶足以接濟鄉曲而利亦在其中否則<lb/>
價平復舊雖欲售不能而鄉曲之怨亦歸之兩失之矣<lb/>
髙明當不待多祝職守所係自有不容已於言者謹兹<lb/>
禀控伏乞台照<lb/>
　　　四月初一日中途預發勸糶榜<lb/>
撫之風俗素以好誼聞天下近如饒止翁平價濟鄉曲<lb/>
諸孫皆擢髙科登顯仕天下無不歆慕之况鄉之人乎<lb/>
<pb n="KR3a0064_WYG_078-6a"/>
撫去嵗偶歉糴價浸踴貴官大室固多出糶乃聞間有<lb/>
利在増價宻售客販反不恤鄰人之告急者又有尚欲<lb/>
待價未肯出糶忍不思取數之已多者然則好誼之風<lb/>
何在豈偶為利心所汨人苦不自覺耶天生五穀正救<lb/>
百姓飢厄天福富家正欲貧富相資米貴不糶人飢不<lb/>
恤天其謂何况凡仰糴之人非其宗族則其親戚非其<lb/>
親戚則其故舊非其故舊則其奴佃非其奴佃則其鄉<lb/>
鄰彼其平日敬我仰我者果為何頼今一旦遇歉竭彼<lb/>
<pb n="KR3a0064_WYG_078-6b"/>
苦惱無所措辦之錢愽我從容儘可通融之粟此之糶<lb/>
與否彼之死與生君子以仁存心寧不重為矜惻切幾<lb/>
孚體<lb/>
　　　四月初五日中途預納上户四月十三日到州<lb/>
　　　　面議劄<lb/>
某近二十八日嚴州道上預與専劄懇請發糶盖民食<lb/>
到此急矣當沐孚允四月十三日度可到郡至日首屈<lb/>
車從面叙殷勤切幾垂訪顒俟顒俟伏希台照<lb/>
<pb n="KR3a0064_WYG_078-7a"/>
　　　四月初十日入撫州界再𤼵曉諭貧富升降<lb/>
　　　　榜<lb/>
照對本職被命此來専以救荒為第一事對越一念凛<lb/>
凛慄慄固甚欲恤貧亦甚欲安富昨到建徳路上已作<lb/>
劄勸諭上户出榜曉諭細民預行發去外繼此沿途探<lb/>
問乃聞閉糶自若米價日増不知稅戶何以為心甚至<lb/>
聞金谿管下嘗有飢民羣擾富室此固小民之罪獨非<lb/>
富室閉糶之罪乎本職聞閉糶者籍搶掠者斬此辛稼<lb/>
<pb n="KR3a0064_WYG_078-7b"/>
軒之所禁戒而朱晦菴之所稱述兩下平斷千載不易<lb/>
萬一事有不獲已當職安得尚從姑息而已乎今來姑<lb/>
以富室之閉糶飢民之搔擾皆本職前項約束未到之<lb/>
先特於本職入境之初再此開諭併布心腹願與一州<lb/>
之人共集和平之福<lb/>
　一今與富室約不敷數不抑價不置塲並不留片紙<lb/>
　　在官以貽將來吏胥按籍搔擾之患<lb/>
　　　右請富室念上天之福祐而富我者果何為官<lb/>
<pb n="KR3a0064_WYG_078-8a"/>
　　　司之委曲而勸我者果何在乗此價踴頓數急<lb/>
　　　糶種徳無限得利亦多本職此來専一為百姓<lb/>
　　　立而請命於富室富室不聽即以一身歸而請<lb/>
　　　罪於朝廷無縁敢一日强顔獨飽於飢民之上<lb/>
　　　惟富室思之<lb/>
　一今與小民約官司既以禮勸富室富室必能以義<lb/>
　　救爾民爾民只得小心聽候告糴<lb/>
　　　右仰爾民當知貧富不同各有天命荒年方仰<lb/>
<pb n="KR3a0064_WYG_078-8b"/>
　　　富室為衣食父母不可苟生怨望富室之心安<lb/>
　　　分忍耐度此艱厄㓙荒之後必有豐年他日尚<lb/>
　　　要做人今日不可胡亂做事有犯到官决不輕<lb/>
　　　恕未能救命反先得罪惟爾民戒之<lb/>
　一急糶者富室也待糴者飢民也官司既不以文移<lb/>
　　滋吏奸則通此脉絡於公私上下之間者鄉曲好<lb/>
　　誼之士也<lb/>
　　　右請貴寓之賢學校之英鄉閭岩穴抱道未仕<lb/>
<pb n="KR3a0064_WYG_078-9a"/>
　　　之彦各以天地民物為心各以父母鄉邦為念<lb/>
　　　以義理感動鄉之富者以恩威開諭鄉之貪者<lb/>
　　　以施行之未當事宜之未悉告為州縣之耳目<lb/>
　　　不接者其所𢎞濟何可諭云盖聞天之生人惟<lb/>
　　　有愛人人衆不能盡皆契天天定則又時加汰<lb/>
　　　治凡其飢厄之嵗皆其升降之機富室在豐年<lb/>
　　　賢否未知也及至荒年或惻怛而濟惠或頑忍<lb/>
　　　而不恤富室之賢否分矣小民在豐年善惡未<lb/>
<pb n="KR3a0064_WYG_078-9b"/>
　　　白也及至荒年或堅忍而守分或無頼而妄作<lb/>
　　　小民之善惡見矣賢否既分善惡既見天之升<lb/>
　　　降生人於斯乎决於是富者或自此而貴顯或<lb/>
　　　自此而禍敗此升降也貧者或飢過而温厚或<lb/>
　　　官刑而滅亡此升降也天道循轉自昔皆然但<lb/>
　　　人生只見目前往往顛倒其中而不自知若瞻<lb/>
　　　之百年之前要之再世之後髙岸為谷深谷為<lb/>
　　　陵貧富易位升降曉然是可以觀天矣是當思<lb/>
<pb n="KR3a0064_WYG_078-10a"/>
　　　所以契天矣此皆吾州賢人君子之所素知更<lb/>
　　　請推廣其説遍諭此意人心不甚相逺必有惻<lb/>
　　　然動心者湏至曉諭<lb/>
　　　四月十三日到州請上户後再諭上户榜<lb/>
照對救荒之法惟有勸分勸分者勸富室以惠小民損<lb/>
有餘而補不足天道也國法也富者種徳貧者感恩鄉<lb/>
井盛事也今我撫州不勸分而勸糶者曲體富室之情<lb/>
也急謀貧民之食也然於富者貧者太守兩有愧色也<lb/>
<pb n="KR3a0064_WYG_078-10b"/>
於富者何愧愧不能勉其種徳㝠㝠而徒狥其踴價繼<lb/>
富之私也於貧者何愧愧無以使之感恩富室而反為<lb/>
此虐惸獨畏髙明之舉也太守有人心者也事與心違<lb/>
而不布其失於境内是内欺其心外欺其民愧益愧也<lb/>
興言至此涕泗交横其將何以雪此愧也必欲雪之小<lb/>
民固不能太守亦不能而能之者獨富室也富室其何<lb/>
以雪之也米價低昂今權在富室也富室若曰不抑價<lb/>
者太守待我厚也官不我抑而我自抑之者我自待厚<lb/>
<pb n="KR3a0064_WYG_078-11a"/>
也均此人也小民終嵗勤動以有此粟我何修何為乃<lb/>
安坐而奄有此粟静言思之愧也平時而奄有此粟已<lb/>
不免愧今勤動而有此粟者反不得食此粟而死矣我<lb/>
安坐而奄有此粟者猶忍靳此粟而不之發又宜何如<lb/>
其愧也蠶方浴而桑生兒方産而乳生人民徧育於天<lb/>
下而五穀生五穀為民設也民生飢死矣而五穀尚忍<lb/>
為我私是猶奪之桑而不以飼蠶奪之乳而不以哺兒<lb/>
其有媿於天何如也生吾鄉而長於我者吾父吾兄行<lb/>
<pb n="KR3a0064_WYG_078-11b"/>
也生吾鄉而㓜於我者吾子吾孫比也雞犬相聞守望<lb/>
相助疾病相扶持少長聚嬉戲平居詡詡笑語一家均<lb/>
也一旦艱食不思分己以予之而反騰價以困之平日<lb/>
之情何在鄉黨之義何取其有愧於人何如也自古治<lb/>
日常少亂日常多生於亂者性命之不保又何富之可<lb/>
安自我藝祖以仁立國吾儕小人世世得生長於春風<lb/>
和氣中己未之變亦幾岌岌頼我先皇帝及元老大臣<lb/>
再安宇宙我亦遂得再土此土宅此宅田此田日積月<lb/>
<pb n="KR3a0064_WYG_078-12a"/>
累以有此富是我性命朝廷所生也土田朝廷所保也<lb/>
而富亦拜朝廷賜也生殺予奪皆在朝廷雖貸我粟賦<lb/>
我財或甚而奪我富其何不可今朝廷遣官厚以待我<lb/>
而我猶忍於自私其有愧於朝廷又何如也愧於天愧<lb/>
於人愧於朝廷富室而興言及此恐亦涕泗交横如太<lb/>
守之愧𤼵於中心而不能自己也然則富室而必欲為<lb/>
太守雪此愧不過自出仁心自抑米價自惠鄉井則可<lb/>
媿者立變而為可榮可賀之盛事也官雖勸糶而我自<lb/>
<pb n="KR3a0064_WYG_078-12b"/>
勸分也富室而果有能此者糶二千石以上太守自旌賞<lb/>
糶一萬石以上太守申朝廷補官已有官者陞擢此太守<lb/>
所以報徳决不食言也其不聴者亦不敢强也其州郡前<lb/>
此勸富室移粟入城數多者亦斷斷議賞如前説也<lb/>
　　　四月十四日再諭元約不到上户書判<lb/>
官司既不抑價上戸自宜糶米其或未受劄未赴請者<lb/>
恐是一位牽於衆位耳儘自不妨但朝廷遣官急救飢<lb/>
民未入境時先具請劄及既入境又自見餓莩滿野却<lb/>
<pb n="KR3a0064_WYG_078-13a"/>
欲早知各宅何日發糶案備帖再差元投劄虞候禀聞<lb/>
各宅取𤼵糶日分狀回報以慰拳拳顒俟之心數目借<lb/>
貫却一切不敢問<lb/>
　　　四月十四日再曉諭發誓榜<lb/>
昨當職在紹興府被命之初聞本州大飢而富室閉糶<lb/>
不勝駭懼即採訪於相隔千二百里之外發劄於未到<lb/>
二十餘日之先預期十三日到州交事即於當日禮勸<lb/>
上户昨日十三已荷上戸如期到州面行勸諭訖但元<lb/>
<pb n="KR3a0064_WYG_078-13b"/>
請只是在逺約莫非見在州縣按籍㸃請者比不過畧<lb/>
請幾人面見一畨囑其歸而次第轉諭耳安得人人遍<lb/>
及竊慮深村逺地未悉此意所合於禮勸次日再行榜<lb/>
諭通知米貴至此自當乗時𤼵糶官司既不抑價又何<lb/>
待勸其間好誼之家請自行分潤以惠鄉曲須仰處處<lb/>
發糶庶幾飢民各有依靠不至逺出流散致荒田作若<lb/>
十日之内不糶者輕則差官發廪重則估籍黥配三辰<lb/>
在上一語必酬<lb/>
<pb n="KR3a0064_WYG_078-14a"/>
　　　四月十四日委官覈實諸坊廂人户糶户歴<lb/>
當職入境近城以來多有坊廂人户陳乞給歴若果係<lb/>
坊廂不容不給其人或自可過活亦不容不審聞本州<lb/>
元行勸糶均及鋪家亦非易事也當職每見所在給歴<lb/>
有錢者計置廂分而多得無錢計置者合當得歴而反<lb/>
不得歴亦有固當得歴而父子兄弟一家正為團結亭<lb/>
户各為保守以濟時艱團結之法合先有以養之司只<lb/>
今契勘各場未散本錢急先措置俵散不可拘守舊來<lb/>
<pb n="KR3a0064_WYG_078-14b"/>
弊例又訪聞亭户本錢官吏不獨欺取於既散之後又<lb/>
且摟借於未散之先上下䝉蔽弊倖非一當職既以鄉<lb/>
人暫持鄉節共救艱難但欲力行好事不忍掩人不備<lb/>
陷之於罪若倉庫有欠速行補足先與明告却當差官<lb/>
㸃數文字纔足即欲散錢臨期或有疎失法所不恕<lb/>
　　　行移團結亭丁<lb/>
本司備凖省劄指揮専一團結亭丁訪聞舊例上戸不<lb/>
屑入甲止將中下户入冊又是具文不曽從實結定逓<lb/>
<pb n="KR3a0064_WYG_078-15a"/>
相覺察以致近日一畨擾亂今仰不問上中下戸比同<lb/>
編戸一體置牌結罪保明十家結為一甲輪月逓充甲<lb/>
首應充甲首之戸常切告報同甲之戸各各安心着業<lb/>
保身惜命度此艱厄再見太平如有生事之人即時同<lb/>
共禁絶如其不伏即時申聞本場具解本司重作施行<lb/>
一人身做身當一場無灾無難如不申聞同甲坐罪上<lb/>
戸本不與下戸同列聽令備丁私僕充之總統之權只<lb/>
在場官一人每十日一次喚上甲首㸃名告戒若呼喚<lb/>
<pb n="KR3a0064_WYG_078-15b"/>
統率則在場官各自審擇又安有勸而不糶者乎委曲<lb/>
一言會須響應<lb/>
　　　專請樂安縣十提督牒<lb/>
本職超資叨郡専為救荒人微寄重凛莫知措所望惟<lb/>
本州賢人君子自相與出力為鄉曲計耳諸縣除各一<lb/>
面次第詢訪寄寓委其任責轉勸外惟是樂安一邑去<lb/>
州獨逺報應不易倍切苦心訪聞樂安介萬山間每當<lb/>
歉嵗卒至乏食所幸不通舟楫境内之米少得淺糶外<lb/>
<pb n="KR3a0064_WYG_078-16a"/>
處尚可自救鄉里但常年官司排糶止及在縣市戸其<lb/>
在縣郭外以及四鄉實係辛苦農種根本之民官司反<lb/>
不暇及蓄米之家遂得公然閉糶邀價吾民無所赴愬<lb/>
使人惻然今嵗艱糴最甚而本職又到官最遲惟有曲<lb/>
盡人情期於貧富相安不勸分而勸糶不以官司提督<lb/>
而以寓貴轉懇不經吏手而本職親手接受文書之往<lb/>
來以此作急救民尚可庶幾萬一今除縣内排糶知縣<lb/>
照舊例勸分不必更改外其今來本州行下勸糶正為<lb/>
<pb n="KR3a0064_WYG_078-16b"/>
郭外及四鄉五十四都飢民而設非得士友之賢而有<lb/>
心力者相與維持家至戸勸則新官一旦之言衆聽無<lb/>
從遽孚今採輿論分地禮請<lb/>
　　　四月十九日勸樂安縣税户發糶牓<lb/>
當職被本此來専以救荒為第一事管下五邑已一體<lb/>
榜諭施行大約外數内樂安一邑又與他邑不同此邑<lb/>
僻在萬山不通舟楫富家蓄米素無和糶獨有苗斛儘<lb/>
可以濟鄉曲在五邑中最為樂土邑内風俗當職雖未<lb/>
<pb n="KR3a0064_WYG_078-17a"/>
能周知如出等稅家彰彰在人耳目者已略得其槩如<lb/>
詹良卿登仕則甲於一邑四鄉者也曽料院許道州詹<lb/>
季宏官人曽正則官人曽季同官人詹明伯官人皆邑<lb/>
内蓄米之多者而中戸又不與焉如康元甫官人周叔<lb/>
可官人則甲於天授樂安兩鄉者如永豐湖西羅袁教<lb/>
羅連幹之寄莊則甲於雲盖一鄉者也他如黄景武官<lb/>
人暨景文景憲景雲等官人四兄弟黄子光官人暨子<lb/>
大子忠鳳孫等官人四兄弟及黄漢舉官人陳季升官<lb/>
<pb n="KR3a0064_WYG_078-17b"/>
人陳子清官人黄晉甫官人黄信甫官人丘子忠官人<lb/>
鄧子清官人張彛仲官人張普卿官人曽季毅官人曽<lb/>
季常官人鄭榮甫官人鄭憲甫官人與鄢甲頭此四鄉<lb/>
蓄米之多者其餘當職未能盡知除一面陸續採訪及<lb/>
懇鄉官次第轉懇今來不以公移勸分而禮請名士宋<lb/>
節幹等十貟分鄉提督勸糶不以官司督促而以本心<lb/>
之所同然者往來於文書之間不立官價不立官㪷而<lb/>
一聽蓄米之家隨時低昂接濟糴戸凡此豈但為飢民<lb/>
<pb n="KR3a0064_WYG_078-18a"/>
之計正深所為富室計否則鄰里憔悴啼號其門雖有<lb/>
粟又烏得而食或甚而飢民懷不肖心羣聚澒洞富家<lb/>
又能晏然而已乎樂安文風最盛富貴者多賢此理曉<lb/>
然正不俟當職察察言也且隨價糶米本未得為濟民<lb/>
事也賤極必貴貴極必賤人棄我取人取我予此自昔<lb/>
謀利之要術而富室正不當坐失機會之秋豈待官司<lb/>
勸而後糶如前所舉三十餘家官民戸之蓄米者特舉<lb/>
所已知而言之其餘或止能糶數百石或數十石隨其<lb/>
<pb n="KR3a0064_WYG_078-18b"/>
多寡皆合𤼵糶出等戸不必糾把中等戸中等戸不必<lb/>
推托出等戸米貴急糶各宜争先可也然此特取人情<lb/>
之常簡而易行者言之非敢以薄待吾樂安賢士大夫<lb/>
也其有能於官司不敢相强之外自𤼵仁心自行好事<lb/>
自減時價真濟實惠活其鄉井者糶及二千石以上本<lb/>
州並量其資品隨其志願特加旌賞或徑從本州借補<lb/>
充節制司凖遣糶及一萬石以上本州保明具申朝省<lb/>
未有官者補官已有官者陞擢此項已牒委提督官保<lb/>
<pb n="KR3a0064_WYG_078-19a"/>
明申矣其或吝藏如故長價不已亦請提督宻具姓名<lb/>
申及宻差人探報當重作施行矣各請孚體毋忽然此<lb/>
為糶於本邑者言也又訪聞雲盖一鄉田産當本邑三<lb/>
分之一而半歸於永豐湖四羅宅之寄莊羅大族也視<lb/>
利甚輕本亦未嘗不肯平糶而其遠在樂安之莊幹瞞<lb/>
其主人乗時射利本邑雖不通舟楫而有牛田一小溪<lb/>
直透吉之永豐一棹扁舟即泄界外實為尾閭雲鄉艱<lb/>
食則一邑俱艱食矣此項除帖本縣請急移文羅宅覺<lb/>
<pb n="KR3a0064_WYG_078-19b"/>
察莊幹并請其行下牛田隅保出榜賞一千貫米給捕<lb/>
人籍莊黥幹嚴禁戢矣併合榜示<lb/>
　　　四月二十五日委臨川周知縣<hi>滂</hi>出郊發廩<lb/>
　　　　榜<lb/>
南塘饒宅位衆米多向來不早糶論訴者不一當職到<lb/>
任之初欲先以禮勸未敢輕易遽見施行今當職到已<lb/>
過十日開諭再三明言十日内不糶輕者發廩重者佑<lb/>
籍矣饒宅乃方行抄劄所居七十七都人户而延壽之<lb/>
<pb n="KR3a0064_WYG_078-20a"/>
七十六都七十八都長壽鄉之六十三都皆是饒宅寄<lb/>
産去處到處人煙皆是饒宅佃戸又忍於置之不䘏反<lb/>
倡為胡説惑亂民情妄稱一都自了一都何饒宅後生<lb/>
如林無一知畏天地知畏朝廷耶六十四年前戊辰嵗<lb/>
撫州亦曽大歉時朱晦庵之壻勉齋黄先生為臨川知<lb/>
縣奮然言曰勸糶適足以閉糶惟𤼵廩尚可以活民即<lb/>
日親出城至河東謝氏莊問其因何未糶守莊者曰元<lb/>
糶價五百今欲増價也勉齋即立價一百甫半日𤼵盡<lb/>
<pb n="KR3a0064_WYG_078-20b"/>
謝氏至前待罪勉齋曰汝不發糶至勞知縣為汝作幹<lb/>
甲汝亟交錢去若别有倉廩仰以實告我更親往價又<lb/>
減矣謝氏自此盡糶鄰邑聞風相應嵗以無飢今日南<lb/>
塘之饒即前日河東之謝知縣仁者之勇又豈減於勉<lb/>
齋哉請即驅車親詣南塘將被訴最多之人英一官人<lb/>
英三官人兩位照黄勉齋例減價發廩不問鄰里之遠<lb/>
近一切普糶諸位請自次第出糶不伏者亦如之縣事<lb/>
請縣丞暫權回日仍舊饒宅有拒命者徑與封籍解州<lb/>
<pb n="KR3a0064_WYG_078-21a"/>
　　　委周知縣發廩第二榜<lb/>
南塘饒宅米多糶少又不恤寄産之鄰都坐視租佃之<lb/>
飢餓已請委知縣躬親發廩矣昨本縣申到陳孟八官<lb/>
楊茂五官陳茂三官三家不糶本州除已差巡檢躬親<lb/>
前去封倉外今併請知縣就路與開倉平糶兼訪聞長<lb/>
壽鄉六十三都地名源頭焦陂陳孟八官人米穀在門<lb/>
首之左右廣西鄉六十九都地名竹山口張曽十翁米<lb/>
穀在舊屋其男張紹一郎米穀在閔源新屋廣東鄉七<lb/>
<pb n="KR3a0064_WYG_078-21b"/>
十一都地名上嵩余靖一官人男及同鄉余七三官人<lb/>
各有米在本宅廣西鄉五十六都地名楓塘楊茂五官<lb/>
人亦各有米在本宅皆未肯糶數内張曽十翁至為人<lb/>
鏤榜呪罵落地獄擔鐵枷可想民怨矣此項并請知縣<lb/>
就行覈實一體令其照查監稅陳省元李省元等價每<lb/>
貫㑹糶米三升穀則倍之不情願者𤼵廩拒命者封籍<lb/>
追解當職本心只欲安富䘏貧彼此相安元約十日不<lb/>
糶者發廩或封籍今已過十日之限矣富而恃頑不恤<lb/>
<pb n="KR3a0064_WYG_078-22a"/>
飢民不從禮勸者若不嚴行是富者愈横貧者愈困何<lb/>
以上應公朝差委之命近來吉州太和縣人姓章名庚<lb/>
因長米價為雷所擊見立碑太和廟前本州因崇仁饒<lb/>
縣尉為富不仁屢勸不率亦已差旗軍統領追請矣况<lb/>
無官等戸凡爾富室各請自愛知縣為民父母只得就<lb/>
此一畨出郊賞罰兼行鄉落遍勸務使不拘現錢不限<lb/>
鄉都處處如此近一貫三升之價方可為民奏凱回縣<lb/>
鼓琴詩不云乎蔽芾甘棠勿剪勿伐召伯所茇勞己以<lb/>
<pb n="KR3a0064_WYG_078-22b"/>
就民也他日將有指知縣之旅寓賡甘棠之歌詩者勉<lb/>
之勉之<lb/>
　　　委周知縣發廪第三榜<lb/>
知縣親行發廩一出經旬徒御亦良苦然吾民則樂矣<lb/>
遐想所至黄童白叟日滿車下伸眉爪掌以伸得食之<lb/>
謝知縣亦必欣然内愜忘其為勞苦也去嵗撫州之旱<lb/>
臨川為甚臨川之旱北路為甚東路林麓皆已成知縣<lb/>
蔽芾之陰矣甘路二都如前坪之王宅庫僧米斗二百<lb/>
<pb n="KR3a0064_WYG_078-23a"/>
足梁岡之鄒郎吳郎郭頭之王秀店邊之諸陳米斗二<lb/>
百四十足四都如羅湖之吳乙官人許百三承事米斗<lb/>
又皆二百四十足雖曰出糶飢民何處得許多錢以糴<lb/>
之然則得食者能幾人歟五十八都如管頭之何和尚<lb/>
古樓岡下之梁八秀才每斗一百八十雖曰差減而碣<lb/>
頭之孟宅庫則二百二十矣六十都如黄墓岡庫之黄<lb/>
秀才雖減十錢如新陂之劉千二郎樟橋之陳千十公<lb/>
則又二百二十矣五十九都如葉慶二官人出榜每升<lb/>
<pb n="KR3a0064_WYG_078-23b"/>
三十固為知義而葉十九官人為奴僕夾雜鹿穀每斗<lb/>
糶百單五何不察也如城塘之吳承事出榜每斗減錢<lb/>
十五固亦為知義而前坊之劉礦坑之胡㩂山院前之<lb/>
吳皆百八十何不相傚也五十五都如冷水坑之危官<lb/>
人固為略減而大橋之李亦尚一百九十也東路北路<lb/>
之飢一也東路荷知縣一行皆已一貫三升聞風競糶<lb/>
北路如就蒙枉駕所向榜諭有不率者亦發糶一二庶<lb/>
幾北路飢民無奚獨遺我之怨而百里同風矣旅泊日<lb/>
<pb n="KR3a0064_WYG_078-24a"/>
乆天暑向炎某懷不能已僭以所間告豈弟君子民之<lb/>
父母庶幾均愛焉齋釀二掇遥寓舉盃相屬之意領畧<lb/>
感荷驩聲凱還嫓美勉齋尚當迎馬首稱賀也<lb/>
　　　五月二十五日委樂安梁縣丞發糶周宅康宅<lb/>
　　　　米<lb/>
樂安荒政頼局官提督官盡心已見端緒聞數内愧仁<lb/>
周九十官人龍義康十六官人尚未從勸甚至中内餓<lb/>
死之人鄰都謂責有所歸非我之咎惟歎息而不及救<lb/>
<pb n="KR3a0064_WYG_078-24b"/>
此等吝執既非鄉曲之所能勸若不以官司行之將立<lb/>
而視吾民之死乎本縣梁縣丞㢘介自持士民信服帖<lb/>
委前往各家監令照本縣見行市升平糶價出糶價將<lb/>
愈平富室反失機㑹矣如尚吝執不伏監糴即請飛申<lb/>
本州别作施行朝廷差官救民他皆非所暇恤案只令<lb/>
備榜隨行仍差虞候一名前到丞㕔隨直催守<lb/>
　　　六月初一日勸税户陸續賑糶榜<lb/>
照對荒年勸糶不獨為貧民求飽亦正是為富室求安<lb/>
<pb n="KR3a0064_WYG_078-25a"/>
本州今春飢民嗷嗷勢亦可慮近荷寄居稅家減價出<lb/>
糶遂得帖然闔郡上下皆當知感為寄居稅家者近想<lb/>
得知遠處間或不得自安而此幸得安亦必内愜於心<lb/>
而私自慶矣但六月一月是為青黄不交每常大熟年<lb/>
分到此六月亦自艱難何况今年古人有言人情一日<lb/>
不再食則飢萬一救不到頭何濟於事自今官司州縣<lb/>
局官提督職事與夫發糶之家到此尤當極力接濟以<lb/>
全人和以迓豐年切不可有一毫玩弛之心行路百里<lb/>
<pb n="KR3a0064_WYG_078-25b"/>
者半九十為山九仞者虧一簣當職不勝過計之憂除<lb/>
已具申朝省推行糶米上戸賞格及體訪逺鄉間有閉<lb/>
糶中止之家節節不住𤼵廩施行外所合備榜州前併<lb/>
榜帖諸縣再行勸勉<lb/>
　　　六月二十日委樂安施知縣<hi>亨祖</hi>發糶周宅康<lb/>
　　　　宅米<lb/>
本州飢民已荷上寓富室次第𤼵糶小民頼以全活今<lb/>
新稻亦將熟矣獨樂安縣康十六官人周九十官人兩<lb/>
<pb n="KR3a0064_WYG_078-26a"/>
宅米最多而獨不糶為其鄰甲火佃者多餓死就兩宅<lb/>
中又獨周宅為尤不可勸勸糶提督黄省元代之哀痛<lb/>
至誓天食素者兩月而周宅不恤也至反申縣誣其搔<lb/>
擾本州遂差本縣清官梁縣丞前去監糶令又訪聞縣<lb/>
丞極㢘而兩耳目之聰明一旦無以勝吏卒之奸縣丞<lb/>
初欲先到周宅其見已定㕔司乃硬押轎畨先至康家<lb/>
遂致周官人先期搬藏米穀欲以空倉虚歴欺瞞縣丞<lb/>
稱為巳糶本縣契勘此事非知縣親行不可近臨川管<lb/>
<pb n="KR3a0064_WYG_078-26b"/>
下亦多不糶周知縣照黄勉齋為宰日親行出鄉發廪<lb/>
故事周行一月到處𤼵廩小民方家家得食目今青黄<lb/>
不接民命死活只在此數日間帖請樂安施知縣痛省<lb/>
騶從即日單車躬親前去周九十官人藏米處坪上莊<lb/>
凹背莊竹園裏莊上巴莊東坑莊陳城渡黄細乙家莊<lb/>
饒辰家莊南□莊焦坑莊丁陂莊康材莊等處根括斛<lb/>
米疾速應糶仍請提督黄省元為民命忍耐莫避仇怨<lb/>
同行指引以救此一方民命如違即追周官人赴州其<lb/>
<pb n="KR3a0064_WYG_078-27a"/>
樂安縣事帖委鄰縣㢘明之官崇仁縣丞趙兼僉即日<lb/>
前去暫權候施知縣監糴了日回任即請趙縣丞回本<lb/>
州僉㕔分帖仍各差虞候催行<lb/>
　　　又再委施知縣榜<lb/>
撫州稅家無不乗貴糶米樂安周宅乃獨深藏到今豈<lb/>
其雅意正為青黄不接救民之地耶今施知縣領九天<lb/>
之命為百里之君乃觸暑入鄉為周官人代行幹甲之<lb/>
職親行糶米實前此所無之事在周宅亦不勝其榮矣<lb/>
<pb n="KR3a0064_WYG_078-27b"/>
乃聞一境小民過疑周宅他日相害寧忍飢餓不敢糴<lb/>
其米又聞所委梁縣丞不甚振職日飲周家之醇酎晝<lb/>
卧周宅之涼床若果如所聞民將何頼本州吕府判専<lb/>
為救荒而來甚欲一到樂安近以知縣自行任責故遲<lb/>
其行今為何時尚可擔閣帖催知縣行司如本州近委<lb/>
同糶之官不能任事及一境小民疑畏周宅而不敢糴<lb/>
米請即飛報知縣朝有報則府判夕起程當日周宅將<lb/>
見封之米並行普散與逺近之民周家他日安得人人<lb/>
<pb n="KR3a0064_WYG_078-28a"/>
而治之鄰近小民今日若與速糶尚可使周宅得錢是<lb/>
亦為周宅之計周宅不應反怨糴米之鄰也榜知縣行<lb/>
司仍帖權縣速逓往一日申<lb/>
　　　六月三十日在城粥飯局結局榜<lb/>
本州當倉庫赤立餓莩滿野之時荷謝衆力造飯救民<lb/>
此是逐日挨排約至六月盡結局凜乎常恐不繼今六<lb/>
月已盡錢米亦盡恰亦荷謝天地早禾已熟米價頓平<lb/>
百姓小民到處可以趂飯此時真可結局矣但恐窮民<lb/>
<pb n="KR3a0064_WYG_078-28b"/>
每日喫見成飯一旦失望今於結局日喫飯了更與各<lb/>
給路粮使之回家趂熟<lb/>
　一年壯人不問丈夫婦女每名並支付米二升官㑹<lb/>
　　一貫<lb/>
　一孤老殘患之人每名支米四升官㑹兩貫<lb/>
　一孤幼小口比大口例是減半每名支米二升官㑹<lb/>
　　一貫<lb/>
右各局委官躬親到寺待各人坐地喫飯勿令起身先<lb/>
<pb n="KR3a0064_WYG_078-29a"/>
次面問審實帶㕔從抄劄訖然後逐名就坐處分俵前<lb/>
項錢米仍仰監局兵彈壓不許喧譁受領訖人次第發<lb/>
過出寺其監局造飯將官兵士與各寺同共造飯僮行<lb/>
火頭别行支犒<lb/>
　　　七月初一日勸勉宜黄樂安兩縣賑糶未可結<lb/>
　　　　局榜<lb/>
照對本州勸糶實取怒富家巨室之事應干勸糶官吏<lb/>
及提督寄居士友人人危懼當職為遍申諸司及申朝<lb/>
<pb n="KR3a0064_WYG_078-29b"/>
省遂各得展布自盡一州頼以存活惟是倉司向猶虚<lb/>
席未曽申明遂致攛布袋無詞主狀果有訴及在巡轄<lb/>
等當職己申乞追上詞人審實甘與同罪矣今來契勘<lb/>
樂安宜黄兩縣管下多不種早禾率待九十月間方始<lb/>
得熟見今勸糶猶是青黄不接之時未可便行結局訪<lb/>
聞大姓上戸買游士以假大義分譁幹以愬膚受伺候<lb/>
倉臺乗機投訴必欲橈敗見行荒政除已具申提舉使<lb/>
臺乞賜照應外所合備榜各縣通知<lb/>
<pb n="KR3a0064_WYG_078-30a"/>
　　　六月二十八日禁造紅麯榜<lb/>
米所以救命酒止於行禮一日無食則死百日無酒不<lb/>
妨故古先聖人拳拳於民食至重酒則除祭祀奉親外<lb/>
餘皆禁而不飲後世官司以酒為利縱民飲酒糜壞米<lb/>
谷此已大闗世道然所壞者猶止秫米耳撫州風俗多<lb/>
飲紅酒不獨醖釀秫米又盫壞食米為紅麯此事最害<lb/>
民食然間猶境内之用耳臨川崇仁接境一帶如白虎<lb/>
窐如上城如馬嶺如航歩如衆湖等處専有一等麯戸<lb/>
<pb n="KR3a0064_WYG_078-30b"/>
壞食米為紅麯公然發販與四方民旅如衢州龍游遍<lb/>
賣鄰路之狀是絶本州百姓之性命以資四逺無頼之<lb/>
狂昬其為不仁莫此為甚然在常年喫了飽飯不知天<lb/>
地不顧罪福猶可諉為習俗之常今經大荒餓死無數<lb/>
今獲存者皆是更生此時而不痛革又待何時備榜五<lb/>
處仰麯戸上畏天誅下畏官法日下速行改業别去營<lb/>
生仍仰都官保正鄰甲各行嚴戒覺察如有故違定行<lb/>
徒斷革没坼屋移徙立賞錢一千貫十八界許諸色人<lb/>
<pb n="KR3a0064_WYG_078-31a"/>
捉造麯器具併見造新麯到州告首即時支賞後於犯<lb/>
人名下追解其餘諸縣分帖請行禁戢<lb/>
　　　第二榜<lb/>
到處州郡皆靠酒息又比元額逓年増添獨撫州制於<lb/>
抱息酒戸總一箇大州府只納得百來貫錢無他郡十<lb/>
分之一又是二十年前之額今時酒價比舊増多少而<lb/>
納官獨無分文之増是撫州一郡利源全歸酒戸縱不<lb/>
得此百來貫亦初不計利害今酒戸反敢頡頑驕傲恃<lb/>
<pb n="KR3a0064_WYG_078-31b"/>
此身為官司趂辦之人動輒羣到官司喧閧本州近以<lb/>
大荒之後米穀可惜自於城外六七十里航步等五處<lb/>
禁逓年販泄外州麯戸壞米為麯於在城初無榜文於<lb/>
酒戸初無妨礙乃亦與麯戸平日人情稔熟之故成羣<lb/>
到官横身攔截欲借酒戸官錢之名求免麯戸私麯之<lb/>
禁酒戸自擅州郡之利州郡未嘗仰酒戸之息果何所<lb/>
恃而自認為驕子耶罰不及衆蕭必達為倡首之人疎<lb/>
長枷鎖錮身引押下盫麯壞米地頭白虎窑上城馬嶺<lb/>
<pb n="KR3a0064_WYG_078-32a"/>
航步衆湖五處各示衆一日取各處鄰保及兩都都官<lb/>
已號令訖狀申如酒戸向後再有紊煩定取㑹鄰州二<lb/>
十年前酒額比對見今酒額照例増錢<lb/>
　　　第三榜<lb/>
紅麯壞食米撫州經此飢荒人得更生之時合盡照金<lb/>
谿縣例以麴麯為白酒昨縁請教於寄居尊上程帥參<lb/>
故於在城酒戸畧開一路而特禁村市造紅麯之家今<lb/>
在外者未必皆盡依官司之禁而在城者反先犯官司<lb/>
<pb n="KR3a0064_WYG_078-32b"/>
之禁自早米新熟盫造已及一月酒戸若了自店之用<lb/>
儘已有餘却又代為村市多造公然販出城外如此則<lb/>
是本州之禁村市盫麴専為在城酒戸等一網兠盡利<lb/>
源之地而於愛惜食米初未有益也截自八月初一日<lb/>
為始並不許酒户市戸等私盫紅麴如有已盫造者湏<lb/>
於三五日辟邏了當莫留遺蹤初一日以後有造者並<lb/>
照村市已行約束賞錢一千貫許諸色人告首犯人重<lb/>
斷移徙仍榜九門自廿五日為始並不許人搬販紅麴<lb/>
<pb n="KR3a0064_WYG_078-33a"/>
出城有犯並根究盫造之家照前項約束施行門頭守<lb/>
把軍人隱蔽縱容重斷開落名粮<lb/>
　　　七月初一日勸上戸放債减息榜<lb/>
近據晏府新恩劄狀稱本州上戸放債取息有至合倍<lb/>
以上者乞行禁戢當職讀之駭然最是去秋大歉小民<lb/>
必是無可還債今年春夏飢餓必是債上添債今秋若<lb/>
因稍熟上戸便欲一頓對合取償則小民今嵗之苦更<lb/>
甚於去嵗之荒矣是雖盡與蠲閣可也但念其貧富相<lb/>
<pb n="KR3a0064_WYG_078-33b"/>
資世代相聚不敢行官司一旦直截之令反絶小民他<lb/>
日求債之門先布腹心曉諭上戸上戸若非讀書興家<lb/>
亦是積徳致富義理所在其誰不知請自今脱去凡近<lb/>
致身廣大念性命本同一源知人我本同一體財貨不<lb/>
過外物貧富乆必易位將利債痛減分數許鄰佃量力<lb/>
漸還種徳無窮永保富厚如或故違則有法在<lb/>
　　　詞訴約束<lb/>
照㑹當職已入州治合受民詞今預期開列約束下項<lb/>
<pb n="KR3a0064_WYG_078-34a"/>
　一詞訴總説<lb/>
　　訟乃破家滅身之本骨肉變為寃讎鄰里化為仇<lb/>
　　敵貽禍無窮雖勝亦負不祥莫大焉但世俗惑於<lb/>
　　一時血氣之忿苦不自覺耳撫州禮義之鄉何有<lb/>
　　於訟近亦間負珥筆之謗識者固羞之况當飢歉<lb/>
　　之餘正宜省事之日譬如病後將息為上又豈人<lb/>
　　戸争訟之時惟是當職徳薄不足以任教化之責<lb/>
　　恐或者未能忘訟勉為依例開放以通民情<lb/>
<pb n="KR3a0064_WYG_078-34b"/>
　一詞訴條畫<lb/>
　　不經書鋪不受狀無保識不受狀過二百字不受<lb/>
　　一狀訴兩事不受事不干己不受告訐不受經縣<lb/>
　　未及月不受年月姓名不的實不受披紙枷布枷<lb/>
　　自毁咆哮故為張皇不受非單獨無子孫孤孀輒<lb/>
　　以婦女出名不受應受者隔夜抛箱當日五更聴<lb/>
　　狀並先立㕔前西邊㸃名聽狀了則過東邊之下<lb/>
　一詞訴次第<lb/>
<pb n="KR3a0064_WYG_078-35a"/>
　　國家四民士農工商應有詞訴今分四項先㸃喚<lb/>
　　士人聽狀吏人不得單呼士人姓名須稱某人省<lb/>
　　元其為士而已貴與蔭及子孫有官用幹僕聽狀<lb/>
　　者隨附士人之後幹僕却呼姓名然湏有本宅保<lb/>
　　明方受士人狀了方㸃喚農人湏是村鄉種田務<lb/>
　　本百姓方是農人農者國家之本居士人之次者<lb/>
　　也餘人不許冒此吉善之稱農人狀了方㸃喚工<lb/>
　　匠應干手作匠人能為器具有資民生日用者皆<lb/>
<pb n="KR3a0064_WYG_078-35b"/>
　　是工匠狀了方㸃喚商賈行者為商坐者為賈凡<lb/>
　　開店鋪及販賣者皆是四民聽狀之後除軍人日<lb/>
　　夕在州有事隨説不湏聽狀外次第方及雜人如<lb/>
　　伎術師巫游手末作<hi>末作謂非造有用之器者</hi>牙儈舡稍妓樂<lb/>
　　岐路幹人僮僕等皆是雜人此外又僧道亦吾民<lb/>
　　為之然據稱超出世俗不拜君王恐於官司無闗<lb/>
　　官司不欲預設此門<lb/>
　一詞訟日分<lb/>
<pb n="KR3a0064_WYG_078-36a"/>
　　自六月為始每月初三日受在城坊廂狀<hi>六月初三日私</hi>
　　<hi>忌改用初四日</hi>初八日受臨川縣管下鄉都狀十三日受<lb/>
　　崇仁縣郭及鄉都狀十八日受金谿縣狀二十三<lb/>
　　日受宜黄縣狀二十八日受樂安縣狀自後月分<lb/>
　　周而復始其有不測𦂳急事自不拘此限但常事<lb/>
　　不許挾𦂳急為名<lb/>
　　　樂縣尉絶户業助和糶榜<lb/>
故南城縣尉樂迪功名誼初在南城曽求錢氏嬰兒為<lb/>
<pb n="KR3a0064_WYG_078-36b"/>
子兩嵗而夭又嘗求幹人徐順十嵗女聖姑為養女改<lb/>
名妙聖今亦已嫁人縣尉嘗娶妻而中休已改嫁江東<lb/>
饒運幹縣尉孑然一身身死即為戸絶死後其族姪文<lb/>
郁嘗自立其子惠孫欲追繼錢氏兩嵗之子其養女妙<lb/>
聖亦嘗冒稱縣尉親女兩嵗未成殤既無立後之法幹<lb/>
人所生女難名本官之親於是其家蕩無主者外親内<lb/>
族下至幹僕紛然搶攫數世之積一旦而空其族初以<lb/>
聞之縣縣不敢問本縣繼以申之州州亦不欲問及衆<lb/>
<pb n="KR3a0064_WYG_078-37a"/>
忿不可遏羣訴於州本州委司戸吳兼僉檢校徒有屋<lb/>
柱存焉耳雖司戸曉事逐漸挨索所謂存十一於千百<lb/>
竟何補哉此樂縣尉戸絶之大略也在法戸絶惟當沒<lb/>
官本州念樂氏乃侍郎名史之後侍郎為撫州在國朝<lb/>
破荒登科之人亦江西歐曽諸老未出時先以文學顯<lb/>
名本朝之人侍郎之後雖不止縣尉而有官有生計尚<lb/>
惟縣尉若盡沒官亦何忍哉今為繼絶以其餘者沒官<lb/>
以其沒官者為鄉曲誼事庶幾兩全耳繼絶之法當以<lb/>
<pb n="KR3a0064_WYG_078-37b"/>
親論拖詳樂宅宗支自五世祖名友諒之下凡三位樂<lb/>
十官人一位也樂十一官人一位也樂小主簿與縣尉<lb/>
共一位也主簿先絶今可為縣尉之後者惟十官人十<lb/>
一官人兩位耳十一官人生兩子長文郁長者法不出<lb/>
繼次囦已繼主簿所可為縣尉之後者又惟十官人一<lb/>
位耳十官人生三子長文煥長者法不出繼其第三人<lb/>
不學而開染店就此位可立者又惟中子名文炳耳文<lb/>
炳現年已二十五嵗雖亦失學而粗能書寫畧通文理<lb/>
<pb n="KR3a0064_WYG_078-38a"/>
不獨於本位為親亦視諸族為優今立文炳以繼縣尉<lb/>
之絶照條三分給一至二萬貫而止以田産屋宇山林<lb/>
房廊雜産牛畜通計價直而給之此外有公奭者比文<lb/>
炳多開一世服屬已盡又年已三十八書寫不成字當<lb/>
來族長保明與文炳同到官今既不在合立之數量撥<lb/>
一千貫以給之喪葬於條撥五百貫今時異事殊物價<lb/>
工作皆貴兼樂縣尉身後可念與増給至一千貫凡此<lb/>
於户絶均給之法多給二萬貫内妙聖既為養女縣尉<lb/>
<pb n="KR3a0064_WYG_078-38b"/>
别無親而鍾愛之順其生前之心給一萬貫本人已曽<lb/>
佔田産據銀器却與比折通筭内樂囦省元與縣尉同<lb/>
戸而元亦係繼絶法無平分除縣尉在日已給外特與<lb/>
給五千貫文郁曽以其子惠孫為縣尉之孫知其不可<lb/>
先自引退此有識者也謀繼不遂特給三千貫囦與文<lb/>
郁既給則十一官人位下均及之矣文炳既立紹家業<lb/>
二萬貫其親兄文煥親弟文明本不可再望然均於縣<lb/>
尉為四從姪縣尉絶而戸産分寧無獨遺之憾文煥文<lb/>
<pb n="KR3a0064_WYG_078-39a"/>
明亦各給一千貫如此則十官人位下亦均及之矣既<lb/>
用繼絶之法又用均給之法侍郎有靈亦知官司於樂<lb/>
氏無負况縣尉乎此外没官夫復何説然官司非利之<lb/>
也三邊未撤戍和糴不可免本州和糴者四縣與建昌<lb/>
軍以四縣應和糴土産人戸大畧相當前官失於申明<lb/>
糴數乃數倍於建昌譬之舟載非力勝矣民之困苦亦<lb/>
難言矣本州近雖以阿鄭三鄒譚胡等莊没官充軍餉<lb/>
未䝉比折減糴申請於上而愚言未必盡效目擊民瘼<lb/>
<pb n="KR3a0064_WYG_078-39b"/>
朝夕痛心今姑以樂宅没官之物少寛之内樁到元米<lb/>
二萬一千有零鄉石禾一萬一千有零秤及今年新租<lb/>
及索到被搶銀器二千二百餘兩金器三十二兩并見<lb/>
錢會子並責付引監本宅幹人糴米以充和糴候見數<lb/>
目却以將來抛降糴本計筭若可招糴湊足則竟與免<lb/>
敷派或尚有欠少則作劄分致上戸以盡免中下戸價<lb/>
既比常年特増數又比常年特減亦是寛民此係寛今<lb/>
年和糴者如此其沒官田畆雜産就將樂縣尉水次一<lb/>
<pb n="KR3a0064_WYG_078-40a"/>
莊立為和糴莊自咸淳九年以後嵗收所入除合苗稅<lb/>
外並補助和糴派數以寛衆力此莊既立將來豈無興<lb/>
念遇機會撥添者此係寛將來之和糴者如此此外尚<lb/>
有玉帶一條恐是樂氏先世舊物兼幹人亦難責其倉<lb/>
猝變賣特給還繼絶之文炳其喪葬錢一項恐物業難<lb/>
於一旦變錢又新租已充和糴猝急無可支用亦合將<lb/>
錢會金銀紐計付之但須喪葬有期責付最親位樂囦<lb/>
省元主張文炳同領辦事方可今即付之恐或他用耳<lb/>
<pb n="KR3a0064_WYG_078-40b"/>
樂宅四幹人計置獄吏會子李宅幹人計置獄吏銀器<lb/>
並勒具引監并充招糴助入和糴山林房廊雜産勒四<lb/>
幹具數引官牙㸃踏估價通計貫數以慿撥付立繼者<lb/>
均給者没官者各置干照收執備榜州衙及市曹通知<lb/>
候見數目撥定申諸監司照應其各幹侵盗主財情罪<lb/>
别呈斷<lb/>
　　　招糴免和糴榜<lb/>
照對本州稅戸之困於和糴乆矣然三邊未撤戍和糴<lb/>
<pb n="KR3a0064_WYG_078-41a"/>
無可免之理且朝廷初立官價何嘗虧民特以時異事<lb/>
殊鄉價每増而官價如舊又湖廣綱運路逺押官必多<lb/>
求加耗遂致人戸不能無重費爾當職猥以非才竊食<lb/>
此邦日夜思所以救此嘗力申裁減不從遂以樂縣尉<lb/>
戸絶見管米并索到各幹侵盗金銀器等責令變賣凑<lb/>
添糴本自為民戸招糴一年全不敷派方措置間又再<lb/>
凖運司於元派七萬二千五百石之外増派通作一十<lb/>
萬石糴數既増難盡招糴今除元派下七萬二千五百<lb/>
<pb n="KR3a0064_WYG_078-41b"/>
石自照本州已行將樂宅錢米照鄉價凑補及多方回<lb/>
糴以寛民力外所有運司續添和糴二萬七千五百石<lb/>
本州既無力可併招糴只得照官價派糴然今年既増<lb/>
糴數比去年三停加一則人戸去年糴二百石者今年<lb/>
合糴三百石今來本州既將元數招糴外則續派之數<lb/>
不惟比去年不増又更於去年元派之數再減十分之<lb/>
四以寛上中戸其常年所派下戸則並與免派庶上下<lb/>
皆寛本州稅戸須仰體朝廷和糴餉邊正為内地安静<lb/>
<pb n="KR3a0064_WYG_078-42a"/>
之計家國一體痛痒相闗正是為民非是厲民見今科<lb/>
撥已下取運將到數目既輕速了為上官司既不比常<lb/>
年多糴則稅戸亦不可比常年遲誤切宜孚體<lb/>
　　　起營寨榜<lb/>
營房損漏兵官不得替移霖雨經時有司先葺營寨此<lb/>
國法也本州軍人無屋可住者十居八九稅賃居止既<lb/>
費房錢軍民雜處動或喧閧當職心甚念之近行下諸<lb/>
營計料本案中以一家有三四名軍請者可以併住其<lb/>
<pb n="KR3a0064_WYG_078-42b"/>
說良是以本司費用不敷也然恐家口既衆苦於窄狹<lb/>
今有一家三名者可起屋兩間父子一家兩名及一名<lb/>
者却各照舊止起一間春雨方興宜急為計案即喚各<lb/>
營軍頭筭計定數定限來日吉日責錢付工匠作頭交<lb/>
領責限分頭早辦仍榜諭通知<lb/>
　　　咸淳八年正旦曉諭敬天説<lb/>
照對本職非才承乏不能一毫有補於民每五鼓行轎<lb/>
率見街市挂天燈供天香輒為欣喜盖人知敬天何事<lb/>
<pb n="KR3a0064_WYG_078-43a"/>
不善此本州風俗最好處今當嵗事更新敢演敬天之<lb/>
説為告<lb/>
　一日月星辰風雷雨露皆是天<lb/>
　　凡皆顯然在目名曰造化以長我育我又生五穀<lb/>
　　蔬果以活我性命若使有一欠闕我便無以為生<lb/>
　　於此無一不敬方為敬天<lb/>
　　　若拜祭塔廟迎引社會枉費財物等事皆是信<lb/>
　　　邪造罪即非敬天<lb/>
<pb n="KR3a0064_WYG_078-43b"/>
　一朝廷是天<lb/>
　　天生太祖皇帝以仁立國今我皇上恭儉厚下凡<lb/>
　　前代嚴刑重歛逰幸土木調遣征行干戈争戰擾<lb/>
　　民之事一毫無之上自堯舜方見本朝我生何幸<lb/>
　　得在今日此等恩徳將何以報又其行事皆是代<lb/>
　　天如立條法是禁姦戢暴使我歸善如取官賦是<lb/>
　　養軍衞邊使我安樂於此知慚知愧依公服理以<lb/>
　　上體朝廷使天下長長如此太平方為敬天<lb/>
<pb n="KR3a0064_WYG_078-44a"/>
　　　若自逞雄豪不有官法皆非敬天<lb/>
　一父母是天<lb/>
　　天生萬民生生不息故父母之氣便是天之氣父<lb/>
　　母生我父母便是天自父母又分為兄弟宗族内<lb/>
　　外姻眷無非此一氣於此能備盡恩愛方為敬天<lb/>
　　　若為財物所昬為血氣所使一有違忤皆非敬<lb/>
　　　天<lb/>
　一自身亦是天<lb/>
<pb n="KR3a0064_WYG_078-44b"/>
　　人身四肢百骸皆從鼻息取天之清氣以能生活<lb/>
　　如魚在水以水而活其理一般故凡我之舉動言<lb/>
　　語非我自能之也皆天也至於人之一心又為一<lb/>
　　身之主虛明知覺名曰天君我舉一念人雖未知<lb/>
　　此心先知即是天知人必先使此心端正方為敬<lb/>
　　天<lb/>
　　　若起念害物或欺心瞞人皆非敬天<lb/>
右請因平日敬天之心新年更推廣敬天之實風俗日<lb/>
<pb n="KR3a0064_WYG_078-45a"/>
美長享太平不勝幸甚<lb/>
　　　咸淳九年正旦再諭敬天説<lb/>
照對本職每見吾民五更早起㸃天燈燒天香不勝贊<lb/>
喜去年正月初一日因作敬天説就行奉勸近來風俗<lb/>
尤好詞訟頓稀年穀豐登疾病不作此皆吾民敬天之<lb/>
效可賀可賀今年又見新正新者作新之時正者正始<lb/>
之日天燈熒煌天香紛郁神明在上此心肅然邪念盡<lb/>
消耳目聰明四肢百骸亦皆輕爽此時此心直與天一<lb/>
<pb n="KR3a0064_WYG_078-45b"/>
豈不樂哉吾願吾民而今而後自正月初一日至一年<lb/>
三百六十日自天燈天香至事父母友兄弟處宗族接<lb/>
鄰里應千交財買賣諸事百為此心常新此心常正此<lb/>
心常敬天明明上天隨處照臨則吾民自作多福長享<lb/>
太平其樂亦無窮矣謹因新正再此奉勸盖當職不憂<lb/>
吾民敬天之心不常只憂吾民敬神之心不的神者日<lb/>
月星辰風雷雨露顯然在眼變化莫測故名曰神若與<lb/>
人相似可與人接則非神矣今世俗不以天神為神反<lb/>
<pb n="KR3a0064_WYG_078-46a"/>
裝塑泥像有手有脚不能舉動亦名曰神此尚不得與<lb/>
人為比豈得謂之神哉且神者生我者也養我者也此<lb/>
真神也我頼其造化者也有恩當報故宜敬之泥神者<lb/>
待我揑成者也待我供養者也此泥塊也非神也反出<lb/>
於我者也何恩可報乃反敬之楚國語云民匱於祀此<lb/>
言楚俗淫祀因此匱乏吾州舊亦楚地其以泥塊為神<lb/>
至於罄竭家財作㑹祭賽盖積弊然也兩年以來已荷<lb/>
吾民信行當職之説専一敬天不祭邪神災害不生闔<lb/>
<pb n="KR3a0064_WYG_078-46b"/>
境平安深恐當職去後把捉不牢自信不過又祭邪神<lb/>
則所謂敬天者有名無實有始無終不免諄諄預此再<lb/>
勸當職春夏官滿即歸明年正月一日不及勸吾民矣<lb/>
故不勝拳拳無窮之祝謹聽毋忽<lb/>
　　　燒划船公帖<lb/>
傅九二故違約束鼓集惡少划船迎神為生事害民之<lb/>
端從輕勘杖一百編管鄰州詞人自便仍帖三廂索上<lb/>
神廟僧寺人戸划船並赴教場十六日焚毁帖諸縣一<lb/>
<pb n="KR3a0064_WYG_078-47a"/>
體施行<lb/>
　　　逐婺源注疏人出界榜<lb/>
當職昨日出迎詔書見文昌橋上帖婺源廟注疏印榜<lb/>
此必有師巫廟祝之徒來此騙脅吾民帖三廂官徧在<lb/>
城内外揭毁其榜搜逐其人限一日取肅静狀申外四<lb/>
縣帖請一體行若客店停着者杖一百或本州有為之<lb/>
道地幹縁行疏者徒斷移徙榜示州前仰吾民各自敬<lb/>
畏天地孝養父母遵守國法世界道理不過如此若捨<lb/>
<pb n="KR3a0064_WYG_078-47b"/>
此不顧反信邪費財奉事泥塊必罰無恕<lb/>
　　　咸淳七年中秋勸種麥文<lb/>
二月十五日勸農勸種稻也此州縣自古之所同也八<lb/>
月十五日再勸農勸種麥也此本州今日之所獨也何<lb/>
天下州縣皆不勸種麥而本州獨勸以天下百姓皆種<lb/>
麥而本州獨不種也本州百姓何以不種麥以不曽知<lb/>
種麥之利不曽受不種麥之害也去嵗大旱今嵗米糶<lb/>
百錢一升餓死者無數其幸而不死者亦曽吞飢忍餓<lb/>
<pb n="KR3a0064_WYG_078-48a"/>
或典田賣地或生錢做債或乞歴告糴皆是寒寒泠泠<lb/>
拖兒帶子奔走道路立在稅家門口含淚哀告喫盡萬<lb/>
千苦惱方纔救得殘命當年若曽種大麥望着四月便<lb/>
飽喫麥飯何至受許多苦惱是我本州百姓今年曽親<lb/>
受不種麥之害矣既曽親受不種麥之害便當急圖種<lb/>
麥之利種麥之利爾民未知今太守為爾言之毎年春<lb/>
夏之間舊穀既盡新穀未種天特生麥以濟缺乏使爾<lb/>
人民喫此麥飯種此禾稻循環接續常得飽足故農為<lb/>
<pb n="KR3a0064_WYG_078-48b"/>
國之本麥又為農之本是麥之功甚大也大凡種稻須<lb/>
用凍耕熱耘須用霑體塗足惟麥則不然及秋而種天<lb/>
氣未寒初夏即收天氣未熱種於乾地手脚不沾泥水<lb/>
鋤塊而作孔亦可種犂地而撒子亦可種是麥之事甚<lb/>
易也近世有田者不種種田者無田爾民終嵗辛苦田<lb/>
主坐享花利惟是種麥不用還租種得一石是一石種<lb/>
得十石是十石又有麥稈當初夏無人入山樵採之時<lb/>
可代柴薪是麥之所收甚多也其功既大其事甚易其<lb/>
<pb n="KR3a0064_WYG_078-49a"/>
所得又多麥之利如此不知爾民何故不種或謂本州<lb/>
不宜種麥太守竊謂不然一般天時一般地利未説天<lb/>
下世界且説江西其地十州皆種麥何故撫州獨不可<lb/>
種撫州外縣間亦種小麥何故臨川界併小麥不可種<lb/>
或謂撫州近城多是沙地故不可種太守亦竊謂不然<lb/>
麥宜髙燥山地皆種山地何嘗無沙且沙地只是滲水<lb/>
易得水乾今繞城既已盛水種稻何為不可乗髙種麥<lb/>
太守為爾再三思量只是撫州田土好出米多常年喫<lb/>
<pb n="KR3a0064_WYG_078-49b"/>
白米飯慣了厭賤麥飯以為麄糲既不肯喫遂不肯種<lb/>
祖父既不曽種子孫遂不曽識聞有碎米尚付猪狗况<lb/>
麥飯乎然此不可之大者也天生二麥以為農種之本<lb/>
而爾農棄之乎麥跨四時最得中和之氣而爾農棄之<lb/>
乎自古聖賢皆勸種麥而爾農棄之乎貴為天子尚且<lb/>
嘗麥而爾農棄之乎尊如宗廟亦必薦麥而爾農棄之<lb/>
乎貧者尚飱糟糠而爾農棄麥不食乎荒嵗尚食草根<lb/>
而爾民棄麥不種乎今夏艱食固是受不曽種麥之害<lb/>
<pb n="KR3a0064_WYG_078-50a"/>
去年大荒亦未必非不肯種麥之報常年享了快活故<lb/>
不肯種今年新經苦惱何可不種今告爾農連羣合本<lb/>
早糴麥種及時多種無力出境糴種者田主助之既得<lb/>
稻熟又得麥熟貧者可以飽足富者可以免擾田里相<lb/>
安即是太平太守不勝苦切勸諭之至<lb/>
　　　咸淳八年春勸農文<lb/>
毎嵗二月朝廷命郡太守勸農於郊以民生性命在農<lb/>
國家根本在農天下事莫重於農故切切然以此為第<lb/>
<pb n="KR3a0064_WYG_078-50b"/>
一事近來反因嵗嵗講行上下習熟視為文具今太守<lb/>
是浙間貧士人生長田里親曽種田備知艱苦見撫州<lb/>
農民與浙間多有不同為之驚怪真誠痛告實非文具<lb/>
願爾農今年亦莫作文具看也浙間無寸土不耕田壠<lb/>
之上又種桑種菜今撫州多有荒野不耕桑麻菜蔬之<lb/>
屬皆少不知何故浙間纔無雨便車水全家大小日夜<lb/>
不歇去年太守到郊外看水見百姓有水處亦不車各<lb/>
人在門前閒坐甚至到九井祈雨行大溪邊見溪水拍<lb/>
<pb n="KR3a0064_WYG_078-51a"/>
岸岸上田皆焦枯坼裂更無人車水不知何故浙間三<lb/>
遍耘田次第轉摺不曽停歇撫州勤力者耘得一兩遍<lb/>
懶者全不耘太守曽親行田間見苗間野草反多於苗<lb/>
不知何故浙間終年備辦糞土春間夏間常常澆壅撫<lb/>
州勤力者斫得些少柴草在田懶者全然不管不知何<lb/>
故浙間秋收後便耕田春二月又再耕名曰耕田撫州<lb/>
收稻了田便荒版去年見五月間方有人耕荒田盡被<lb/>
荒草抽了地力不知何故雖曰千里不同風撫州不可<lb/>
<pb n="KR3a0064_WYG_078-51b"/>
以浙間為比畢竟農種以勤為本古人有云人生在勤<lb/>
勤則不匱又曰農夫鹵莽而種之天亦鹵莽而報之此<lb/>
理安得不同想爾撫州穀米價平不知艱苦不將為事<lb/>
去年春夏間農種百姓也喫了些苦今年若不省懼何<lb/>
以契天太守自知徳薄言輕勸人不行去年特地勸種<lb/>
麥爾農尚不肻聽今春是常例勸農爾農又何縁肯聴<lb/>
但上下一體休戚相闗爾農若欠飯喫憂責盡在太守<lb/>
是不容不痛告幸爾農思量去年分外争氣自今勤謹<lb/>
<pb n="KR3a0064_WYG_078-52a"/>
上契天心迓續豐年大家安樂不勝幸甚<lb/>
　　　咸淳八年中秋勸種麥文<lb/>
太守去嵗特特勸爾農種麥爾農何故尚多不種或謂<lb/>
田主以種麥乃佃戸之利恐遲了種禾非主家之利所<lb/>
以不容爾種不知主佃相依當養根本佃戸夏間先收<lb/>
得麥則秋間有本不至欠租亦是主家之利况收麥在<lb/>
四月種禾在五月初不因麥遲了種禾縱使田主不欲<lb/>
多種撫州無限山坡髙地又因何不種今年本州禁盫<lb/>
<pb n="KR3a0064_WYG_078-52b"/>
紅麴既無紅麴須用䴮麴明年麥必直錢此正是爾農<lb/>
種麥之一機太守故不敢憚煩特特再勸明年太守官<lb/>
滿不復在此勸爾種麥矣若又不種將來萬一天時不<lb/>
測肚飢無可接濟莫教思量太守之言太守勸爾至再<lb/>
其情切矣幸爾速種毋或失時<lb/>
　　　咸淳九年春勸農文<lb/>
朝廷第一重農特令州縣長官親自出郊勸農然農是<lb/>
百姓本業初何待勸若論撫州風俗却有不容不勸者<lb/>
<pb n="KR3a0064_WYG_078-53a"/>
農以麥為本撫州獨不種麥遂致中夏無力𤼵本布種<lb/>
昔潭州亦不種麥自真相公做安撫勸令種麥百姓遂<lb/>
享其利今太守甚媿徳薄勸爾農不行近金谿知縣新<lb/>
到嘗面議外州糴麥種發下各都諸縣必能一體施行<lb/>
爾農今後切須種麥此不容不勸者也農以桑為助撫<lb/>
州獨不種桑養蠶遂致中夏無錢解債納官昔襄城縣<lb/>
亦不種桑自范丞相做知縣令犯罪者種桑聴贖百姓<lb/>
無不競勸今太守雖媿昬庸勸爾農不早近金谿知縣<lb/>
<pb n="KR3a0064_WYG_078-53b"/>
新到亦嘗面言本州最多荒山野地纔種便成諸縣必<lb/>
能次第講行爾農今後切須種桑此不容不勸者也田<lb/>
湏秋耕土脉虚鬆免得閒草抽了地力今撫州多是荒<lb/>
土臨種方耕地力減耗矣爾農如何不秋耕田湏熟耙<lb/>
牛牽耙索人立耙上一耙便平今撫州牛牽空耙耙輕<lb/>
無力泥土不熟矣爾農如何不立耙田近溪水須逐段<lb/>
作埧捺水田不近水湏各自鑿井貯水今撫州一切靠<lb/>
天五月不雨立見狼狽十日連雨亦無停留爾農如何<lb/>
<pb n="KR3a0064_WYG_078-54a"/>
不自做箇意智此皆不容不勸者也太守兩年在此雖<lb/>
無力及民然與爾農曽共荒年今次勸農又當官滿將<lb/>
去言語不覺苦切爾農可自思量<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0064_WYG_078-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷七十八<lb/>
</p>
<p>
</p>
  </div>
</body>
</text>
</TEI>
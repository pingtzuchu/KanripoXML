<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷五十七</head>
    <p>
<pb n="KR3a0064_WYG_057-1a"/>
欽定四庫全書<lb/>
　黄氏日抄卷五十七　　　　宋　黄震　撰<lb/>
　讀諸子<hi>三</hi>
　　　論衡<lb/>
王充嘗師班彪博學有獨見旣仕不偶退而作論衡二<lb/>
十餘萬言蔡邕王朗嘗得其書皆秘之以爲己助盖充<lb/>
亦傑然以文學稱者惜其初心發於怨憤持論至於過<lb/>
激失理之平正與自名論衡之意相背耳如謂窮逹皆<lb/>
<pb n="KR3a0064_WYG_057-1b"/>
出於命逹者未必賢窮者未必不肖可矣乃推而衍之<lb/>
至以治和非堯舜之功敗亡非桀紂之罪亦歸之時命<lb/>
焉可乎甚至譏孔孟而尊老子抑殷周而誇大漢謂龍<lb/>
無靈謂雷無威謂天地无生育之恩而譬之人身之生<lb/>
蟣蝨欲以盡廢天地百神之祀雖人生之父母骨肉亦<lb/>
以人死無知不能爲鬼而忽蔑之凡皆發於一念之怨<lb/>
憤故不自知其輕重夫平如此至其隨事各主一說彼<lb/>
此自相背馳如以十五說主土龍必能致雨矣他日又<lb/>
<pb n="KR3a0064_WYG_057-2a"/>
曰仲舒言土龍難曉如以千餘言力辨虎狼食人非部<lb/>
吏之過矣他日又曰虎狼之來應政失也凡皆以不平<lb/>
之念盡欲更時俗之說而時俗之說之通行者終不可<lb/>
廢矯枉過正亦不自覺其衡决至此也惟其辨訛正謬<lb/>
有禆後學見聞者則取節以列下方<lb/>
辨三代姓○世稱禹以含薏苡而生故夏姓姒卨以含<lb/>
燕子而生故啇姓子稷以母履迹而生故姓姬薏苡草<lb/>
也燕子鳥也大人迹土也皆非氣安能生且帝王之妃<lb/>
<pb n="KR3a0064_WYG_057-2b"/>
何爲適草野何爲浴於水或禹卨后稷之母適欲懐妊<lb/>
偶吞薏苡燕子履大人迹世好竒恠因以爲姓<hi>三卷</hi>
辨胥濤○浙江山隂江上虞江皆有濤盖水發海中漾<lb/>
　馳而已入江淺狹水激沸起故騰爲濤猶廣陵曲江<lb/>
　有濤文人賦之稱大江浩洋曲江有濤亦以隘狹也<lb/>
　溪之深者安洋淺者激揚爲瀨夫濤瀬一也謂子胥<lb/>
　爲濤誰居溪谷爲瀬乎按濤入三江江岸沸踴中央<lb/>
　无聲必以子胥爲濤子胥之身聚岸漼也濤之起也<lb/>
<pb n="KR3a0064_WYG_057-3a"/>
　隨月盛衰如子胥爲濤子胥之怒以月爲節也三江<lb/>
　時風揚疾之波亦溺殺人子胥之神復爲風也始皇<lb/>
　渡湘遭風問湘祠堯女舜妻怒斬其樹夫謂子胥之<lb/>
　神爲濤猶謂二女之神爲風耳<lb/>
辨齊桓公○桓公妻姑姊妹七人此因如夫人者六人<lb/>
　而誤耳又謂其負婦人以朝諸侯或婦人立於後耳<lb/>
　桓公千歳一出之主也葵丘稍驕畔者九國况於禽<lb/>
　獸之行無禮而可留諸侯哉<lb/>
<pb n="KR3a0064_WYG_057-3b"/>
辨星退舍○宋景公一坐有三善言星徙三舍如有十<lb/>
　善言星徙十舍乎善言延壽二十一歳堯舜獲壽千<lb/>
　歳乎太卜欺齊景公以能動地晏子謂鉤星在房心<lb/>
　之間地自當動子韋之言星徙猶太卜之言地動宋<lb/>
　無晏子之智臣故子韋售其欺耳<hi>四巻</hi>
辨射日○射不過百歩日之行天去人以萬里數堯上<lb/>
　射之安能得日日火也雖中安能滅之世稱桀紂之<lb/>
　惡射天毆地高宗之德政消桑榖今堯不能以德滅<lb/>
<pb n="KR3a0064_WYG_057-4a"/>
　十日而必射之是德不若高宗惡與桀紂同也<lb/>
辨武王瞋怒風止○武王誅紂是乎天當安静以祐之<lb/>
　如誅紂非乎而天風者怒也武王瞋目重天怒也風<lb/>
　何止或時風偶自止耳<lb/>
辨魯襄與韓戰○麾戈日返三舍一麾安能返日日一<lb/>
　日行一度退三度是日却三日也或戰時日正卯戰<lb/>
　迷謂之暮轉而轉左曲道日若卻耳<lb/>
辨燕丹○燕丹誓天使日再中乃得脫秦何湯困夏臺<lb/>
<pb n="KR3a0064_WYG_057-4b"/>
　文王拘囚羑里孔子厄陳蔡天不能祐<lb/>
辨杞梁妻哭而城崩○鄒衍仰歎而霜隕師曠鼓琴而<lb/>
　晉旱皆適然耳師曠初學時非直一再奏風雨當至<lb/>
　久矣<lb/>
辨天雨榖○榖生草野成熟委地疾風暴起與之俱飛<lb/>
　風衰榖集謂之雨榖天施地生凡有葉實可食者皆<lb/>
　地所生非天所爲也<lb/>
辨梁山崩壅河○伯宗以輦者之言令景公縞哭乃流<lb/>
<pb n="KR3a0064_WYG_057-5a"/>
　實則山初崩土積水未盛三日之後水盛土散竟流<lb/>
　東去耳<hi>五卷</hi>
辨黄帝葬衣冠○衣不離形如仙去衣冠不宜遺黄帝<lb/>
　實仙不死而升天臣子乃葬不死者之衣冠與實死<lb/>
　者無異非臣子實事之必别生於死之意也<hi>七卷</hi>
辨稱孔子干七十國○增之也至不能十國<hi>八卷</hi>
辨太公殺隠士○狂譎華士云堯不誅許由唐民不皆<lb/>
　樔處武王不誅伯夷周民不皆隠餓愚謂太公安有<lb/>
<pb n="KR3a0064_WYG_057-5b"/>
　殺隠士之理太公始亦隠士耳謂其殺隠士必欲人<lb/>
　皆致命於國者韓非等妄言以售私說耳此不待辨<lb/>
　<hi>十卷</hi>
辨謂<graphic n="KR1739" url="https://raw.githubusercontent.com/kanripo/KR-Gaiji/master/images/KR1739.png" mimeType="image/png"/>脯<hi>扇凉</hi>蓂莢<hi>數/日</hi>屈軼<hi>指/佞</hi>觟<graphic n="KR1694" url="https://raw.githubusercontent.com/kanripo/KR-Gaiji/master/images/KR1694.png" mimeType="image/png"/>
                    <hi>觸/罪</hi>倉光<hi>水獸覆舟</hi>皆妄<lb/>
　　　附雜録<lb/>
孟子以眸子觀人正否眸子稟於天不同與性善之說<lb/>
　自異<lb/>
微子曰我舊云孩子王子不出謂識紂惡於孩子之時<lb/>
<pb n="KR3a0064_WYG_057-6a"/>
　按今本作刻子<lb/>
禮曰刻尊爲雷之形一出一入一屈一伸爲相校軫則<lb/>
　鳴盛夏太陽用事隂氣乘之隂陽交爭則相校軫如<lb/>
　以十水灌冶鑄之火氣激烈若雷之音矣<hi>六卷</hi>
宋有御馬者不進剄而棄之溝又駕一馬又不進又剄<lb/>
　而棄之溝若是者三以此威馬至矣然非王良法也<lb/>
　<hi>十卷</hi>
禹鑄鼎象物使不逢不若盖使人識而避之耳論衡辨<lb/>
<pb n="KR3a0064_WYG_057-6b"/>
　其不能辟除神姦非也<lb/>
樹檀以五月生葉後於春榮之木其材強勁車以爲軸<lb/>
　不崇朝輙成賈者菜果之物也<lb/>
陽溫隂寒歴月乃至災變之氣一朝成恠<lb/>
天旦風巢居之䖝動旦雨穴處之物擾夜及半而鶴唳<lb/>
　晨將旦而鷄鳴物應夫氣之驗也<lb/>
雨自有時非雩祭可得也慈父之於子孝子之於親知<lb/>
　病之必不可治終不肯安坐待絶猶卜筮求禱召醫<lb/>
<pb n="KR3a0064_WYG_057-7a"/>
　和藥者惻痛殷勤冀有驗也雩祭者之用心慈父孝<lb/>
　子之心也<hi>十五卷</hi>
鱉三足曰能龜三足曰賁<hi>十七卷</hi>
子雲作太𤣥法言張伯松不肯一觀<hi>十八卷</hi>又蜀富人<lb/>
　賫錢千願載於書子雲不聽<hi>十九卷</hi>
襲舊六爲七<hi>十九卷</hi>
忽其父而稱異人之翁<lb/>
天晏腸者星辰曉爛人性竒者掌文藻炳○又曰察掌<lb/>
<pb n="KR3a0064_WYG_057-7b"/>
　理者左右不觀左文明也<lb/>
鬼神隂陽之名也隂氣逆物而歸故謂之鬼陽氣導物<lb/>
　而生故謂之神神伸也伸復無已終而復始人未生<lb/>
　在元氣之中旣死復歸元氣<lb/>
尹齊死怨家欲燒其尸亡去歸葬或時吏知怨家之謀<lb/>
　竊舉持亡愚按漢注謂鬼有知而亡去毎疑棺尸無<lb/>
　亡去之理今論衡之說近之矣<hi>二十一卷</hi>
甲乙日病者生死之期常在庚辛<lb/>
<pb n="KR3a0064_WYG_057-8a"/>
世間所謂妖祥所謂鬼神者皆太陽之氣爲之也夫人<lb/>
　之所以生者隂陽氣也隂氣主爲骨肉陽氣主爲精<lb/>
　神人之生也隂陽氣具故骨肉堅精神強骨肉精神<lb/>
　合錯相持故能常見而不滅亡太陽之氣孤而無隂<lb/>
　故徒能爲象不能爲形無骨肉有精神故一見恍惚<lb/>
　輙復滅亡也<hi>二十二卷</hi>
夫毒太陽之熱氣也鴆蛇冶葛巴豆皆生南方熱氣所<lb/>
　鍾也太陽火氣常爲毒也五行二曰火五事二曰言<lb/>
<pb n="KR3a0064_WYG_057-8b"/>
　言與火直故南越之人祝禁輙效口舌爲毒也<lb/>
謂諱西益宅者尊長在西尊無二上故不可益諱刑徒<lb/>
　不上丘墓者爲媿見祖父皆義理之諱非㐫惡之忌<lb/>
世諱作豆醬惡聞雷不欲積家踰至春也<hi>二十三卷</hi>
漢俗觧除之祭先爲設膳食已驅以刃杖<lb/>
衰世好信鬼愚人好求福<lb/>
漢俗觧土爲土偶像鬼令巫祝之<lb/>
䜟書謂孔子預知秦皇上我之堂按始皇實不至魯<lb/>
<pb n="KR3a0064_WYG_057-9a"/>
詹何知牛介葛盧知牛楊翁仲知馬𦕈皆古射事之類<lb/>
　也<lb/>
謂三易皆六十四卦文王周公因彖十八章䆒六爻非<lb/>
　演爲六十四也<lb/>
謂六典不與今禮相應按今禮經不見六典<lb/>
謂論語之篇但八寸尺不二尺四寸者懐持便也漢自<lb/>
　武帝得之孔壁皆名之曰傳至孔安國以教晉人扶<lb/>
　卿始曰論語<lb/>
<pb n="KR3a0064_WYG_057-9b"/>
彈雀則失鷃射鵲則失鴈方員畫不俱成左右視不並<lb/>
　見<lb/>
玉屑滿篋不成爲寳<hi>二十八卷</hi>
墨家薄葬右鬼厚其精而薄其屍自相乖反<lb/>
左傳出孔壁國語左氏之外傳<lb/>
公孫龍鄒衍書虗誇與管商書相反而太史兼紀三代<lb/>
　世表言帝王皆黄帝子孫而殷周不紀謂𤣥鳥大人<lb/>
　之精氣亦兼紀<lb/>
<pb n="KR3a0064_WYG_057-10a"/>
孔子失馬於野野人閉不與子貢妙稱而怒馬圄諧說<lb/>
　而喜曉俗而以鴻文猶和神仙之藥以治齀欬制貂<lb/>
　狐之裘以取薪菜也故斷决知辜不必臯陶調和葵<lb/>
　韭不俟狄牙閭巷之樂不俟韶武里母之祀不待大<lb/>
　牢牛刀割雞舒㦸采葵鈇鉞裁箸盆盎酌巵大小失<lb/>
　宜善之者希<hi>見三十卷終</hi>
兒生啼聲鴻朗高暢者壽<lb/>
人壽以百歲爲止人形以一丈爲止故名男子爲丈夫<lb/>
<pb n="KR3a0064_WYG_057-10b"/>
　尊公嫗爲丈人<hi>一卷</hi>
歴陽之沉長平之坑同命俱死者國命勝人命<lb/>
水潦降不獻魚鱉以蟲蛇新化魚鱉<lb/>
物多變人獨不變者稟得正也形不可變則壽不可増<lb/>
　牛壽半馬馬壽半人<lb/>
陽燧取火五月丙午日中鍊五石鑄器磨礪生光仰以<lb/>
　向日則火来至今以刀劔之鉤月摩拭向日亦得火<lb/>
伊尹母夢謂臼出水疾東走旦如其言顧其鄕皆水矣<lb/>
<pb n="KR3a0064_WYG_057-11a"/>
　<hi>一卷</hi>
古公曰我世當有興者其在昌乎太伯知而避之文王<lb/>
　受命已在生時書稱天乃大命文王者與天合同若<lb/>
　天使之<lb/>
周人世碩作養書謂人性有善有惡在所養焉董仲舒<lb/>
　因孟荀言性不同作情性之說謂性生於陽情生於<lb/>
　隂曰性善者見其陽謂惡者見其隂劉子政反之以<lb/>
　性在身爲隂以情形於外爲陽<hi>三卷</hi>
<pb n="KR3a0064_WYG_057-11b"/>
五月之時書十一分夜五分六月晝十分夜六分從六<lb/>
　月至十一月减一分歳日行天十六道<lb/>
日月行遲天行疾故日月實東行而反西旋若蟻行磑<lb/>
　上<lb/>
天不動氣不施氣不施物不生日月星辰之行皆施氣<lb/>
　<hi>十一卷</hi>
頓牟掇芥礠石引針<lb/>
漢制立春東耕立土象人男女各二<lb/>
<pb n="KR3a0064_WYG_057-12a"/>
射布名侯示射無道諸侯也<lb/>
凡蟲爲風之字取氣於風故八日而化<lb/>
神農藏種方煑馬屎以汁漬種令禾不䖝<lb/>
虞舜重瞳王莾亦重瞳<hi>又</hi>晉文駢脅張儀亦駢脅<lb/>
少正卯在魯與孔子並孔門三盈三虗<hi>十六卷</hi>
神荒忽無形出入無門故謂之神今作形像與禮相違<lb/>
　失神之實○歆者内氣也<lb/>
漢祭靈星卽古雩祭春求雨秋求實一歳再祀漢春雩<lb/>
<pb n="KR3a0064_WYG_057-12b"/>
　之禮廢秋雩之禮存又或訛爲祭明星又曰歳星實<lb/>
　龍星也龍星三月見則雩祈榖雨龍星八月將入則<lb/>
　秋雩祈榖實愚謂論衡釋靈星之名似矣實則古之<lb/>
　雩祭止因龍見而雩此祭之候也未必祭其星也<lb/>
　　牒<hi>截竹爲筒破以爲牒加筆墨乃成文字</hi>牘<hi>㫁木爲槧㭊之爲板加刮乃成奏牘○並見十</hi>
　　<hi>二卷</hi>菴<hi>十三卷云桃李梅杏菴丘蔽野/以此見菴之爲義止取掩故耳</hi>布施<hi>越境而布施矣</hi>
　　<hi>○見二十七卷</hi>孟年<hi>建初/孟年</hi>瓦屋<hi>桀之瓦屋並見二十九卷</hi>
　　　申鑒<lb/>
<pb n="KR3a0064_WYG_057-13a"/>
申鑒五篇東漢荀悦書也自言道本仁義備在典籍前<lb/>
鑒旣明後復申之謂之申鑒然大抵辭繁理寡體亦不<lb/>
一政體第一時事第二多舉凡目頗用汲冢周書之體<lb/>
俗嫌第三雜言第四第五多用或問頗效揚雄法言之<lb/>
體其言之合於理者如曰人主有公賦無私求有公用<lb/>
無私費有公役無私使有公賜無私惠有公怒無私怨<lb/>
如曰求己之所有餘奪下之所不足捨己之所易責人<lb/>
之所難怨之本也如孺子之驅雞也而見御民之術迫<lb/>
<pb n="KR3a0064_WYG_057-13b"/>
則飛踈則放志志安則循路而入門或問卜筮曰吉而<lb/>
濟㐫而救之謂益吉而恃㐫而怠之謂損或問避疾厄<lb/>
曰可避非身可逃非神孺子掩目巨夫之掖而曰逃可<lb/>
乎或問神仙之術曰終始運也短長數也運數非人力<lb/>
之爲也體宜調而矯之神宜平而抑之必有失和者矣<lb/>
又謂人臣之義不曰吾君能矣不我須也言無補也而<lb/>
不盡忠不曰吾君不能矣不我識也言無益也而不盡忠<lb/>
進忠有三術先其未然發而止之謂之救行而責之謂<lb/>
<pb n="KR3a0064_WYG_057-14a"/>
之戒凡其言之合於理者如此如曰善治民者治其性<lb/>
故跖可使與伯夷同功則喜於立論之過論性情者屡<lb/>
章而當於理者殊少文亦頗卑弱與其所著漢紀頗不<lb/>
類未知果悦之真否此本淳熈九年尤袤刻江西漕司<lb/>
　　　乾坤鑿度<lb/>
鑿度不知誰所作矯黄帝而爲之言云庖犧氏之古文<lb/>
黄帝演古籕文而蒼頡修爲上下篇上篇乾鑿度鑿開<lb/>
也度路也聖人鑿開天路顯彰化源也其說謂有太易<lb/>
<pb n="KR3a0064_WYG_057-14b"/>
而有太初而有太始而有太素乃及古帝者之代興乃<lb/>
及乾坤巽艮之四門乃及坎離震兊之四正至若配身<lb/>
取象取物制度等說支離矣下篇坤鑿度也謂太古變<lb/>
乾之後次鑿坤度謂坤元十性謂坤有八色曰蕩配曰<lb/>
凌配支離益甚矣乾坤鑿度之言大率詞澁而理寡又<lb/>
有周易乾鑿度周易坤鑿度二篇又皆矯孔子而爲之<lb/>
言竊取繫辭餘自太極兩儀八卦而生六十四卦而至<lb/>
爻象復歸太易太初太始太素之説謂太易未見氣也<lb/>
<pb n="KR3a0064_WYG_057-15a"/>
太初氣之始也太始形之始也太素質之始也較之乾<lb/>
坤鑿度文頗明直是出一人之手而僞爲古今華質之<lb/>
不同以互相發明者歟然以日之十干辰之十二支星<lb/>
之二十八宿指爲大衍之數五十於易未必合而以易<lb/>
之三百六十析當朞之日是京房卦氣之法此書正爲<lb/>
此作而前冒大易爲重耳若其謂入戊午部二十九年<lb/>
伐崇侯作靈臺改正朔布王號天下受籙應河圖又謂<lb/>
消息卦純者爲帝不純者爲王恐皆非君子之言而謂<lb/>
<pb n="KR3a0064_WYG_057-15b"/>
帝乙以生日爲名亦非殷以卽位之年太歲爲號考厯<lb/>
者已得之矣<lb/>
　　　易緯稽覽圖<lb/>
緯雖非正書然出漢世此書言至今大唐上元二年乙<lb/>
亥卦起中孚不知何人作也書有推天元甲子之術推<lb/>
易天地人之元術皆墮小數不足留情其曰癸巳元年<lb/>
一百九十萬八千八百五十三歳乃加太初元年殆誣<lb/>
誕耳惟其謂六日八十分之七注云一卦七分此爲京<lb/>
<pb n="KR3a0064_WYG_057-16a"/>
房卦法則明至毎候言災異之應恐亦未必然<lb/>
　　　易通卦驗<lb/>
卦驗有於七經於河洛之目於理無所考而亦矯孔子<lb/>
爲之辭首云太皇之先與耀合元精五帝期以序七神<lb/>
此不過爲無所考以相欺大率爲卦氣發然僻書耳<lb/>
　　　周易參同契<lb/>
參同契者本漢世上虞人魏伯陽所造其說出於神仙<lb/>
傳不足慿爲之注釋者五代末彭曉則此書必出於五<lb/>
<pb n="KR3a0064_WYG_057-16b"/>
代之前也參雜也同通也契合也此方士煉丹之書謂<lb/>
與諸丹經理通而義合也然必冒周易爲稱者煉丹取<lb/>
子午時爲火候是爲坎離因用乾坤坎離四正卦於橐<lb/>
籥之外其次言屯蒙六十卦以見一日用功之早晚又<lb/>
次言納甲六卦以見一月用功之進退又次言十二辟<lb/>
卦以分納甲六卦而兩之要皆附㑹周易以張大粉飾<lb/>
之其實煉丹無符於易易本無預於煉丹而今世言火<lb/>
候者因以三百八十四爻爲一周天以一爻直一日而<lb/>
<pb n="KR3a0064_WYG_057-17a"/>
爻多日少終不相合其妄可知近世蔡季通學博而不<lb/>
免於雜嘗留意此書而晦翁與之㳺因爲挍正其書頗<lb/>
行然求其義則終无之嗚呼煉丹之說盛於唐而唐世<lb/>
人主若士大夫凡惑然者无不速其死此書又可尚乎<lb/>
道書魏伯陽傳言伯陽將三弟子一白犬入山作金丹<lb/>
丹成與犬犬死伯陽自服自死弟子繼服又死二弟子<lb/>
不服而出山爲伯陽求棺歛至則伯陽已活矣其鄙如<lb/>
此且或有之人生奈何以一死試丹而伯陽之再活者<lb/>
<pb n="KR3a0064_WYG_057-17b"/>
今安在壽幾何耶<lb/>
　　　古三墳書<lb/>
孔安國作書序明言孔子去三墳而斷自唐虞二典爲<lb/>
書今信安毛漸正仲乃稱元豐七年奉使京西得古三<lb/>
墳書於唐州比陽道民間爲僞固不待辨而知特其所<lb/>
以爲僞有不容不辨者夫三墳雖不可復知槩以今之<lb/>
二典則載事之書後世所謂史册之類也今其書乃以<lb/>
山墳爲第一而指爲天皇伏羲氏連山之易以氣墳次<lb/>
<pb n="KR3a0064_WYG_057-18a"/>
之而指爲人皇神農氏歸藏之易以形墳又次之而指<lb/>
爲地皇軒轅氏坤乾之易愚按伏羲畫八卦歴文王孔<lb/>
子而成今之易三才之道備焉此外無餘蘊周禮六典<lb/>
晚出於王莾劉歆始有連山歸藏周易三者之名意謂<lb/>
夏商之世各自有易於義無稽而好異者喜言之自謂<lb/>
博古已成空談况於竊取其名爲三墳之書然乎否耶<lb/>
山墳言君臣民物隂陽兵象氣墳言歸藏生動長育止<lb/>
殺形墳言天地日月山川雲氣一字各釋爲一事實皆<lb/>
<pb n="KR3a0064_WYG_057-18b"/>
無理山墳綴以姓紀之篇氣墳綴以皇策之篇形墳綴<lb/>
以政典之篇亦皆無理毛漸乃云𦙍征嘗引政典指爲<lb/>
證據不知政典夏氏國法非三墳書也此書不必辨因<lb/>
以記周<lb/>
　<lb/>
　<lb/>
　<lb/>
　黄氏日抄卷五十七<lb/>
</p>
<p>
</p>
  </div>
</body>
</text>
</TEI>
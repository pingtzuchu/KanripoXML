<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷九十六</head>
    <p>
<pb n="KR3a0064_WYG_096-1a"/>
欽定四庫全書<lb/>
　黄氏日抄卷九十六　　　　宋　黄震　撰<lb/>
　行狀<lb/>
　　　知吉州兼江西提舉大監麋公行狀<lb/>
公麋氏諱弇字仲昭父諱溧朝請大夫太常卿累贈銀<lb/>
青光禄大夫大父諱師旦朝請大夫尚書左司郎中累<lb/>
贈正奉大夫曽大父諱鍇朝請大夫致仕累贈金紫光<lb/>
禄大夫其先東海人系出楚大夫受封麋亭子孫以其<lb/>
<pb n="KR3a0064_WYG_096-1b"/>
封為姓漢有為吳郡太守者名豹始就家於吳遂為吳顯<lb/>
姓自金紫後三世皆儒科益以行義聞天下金紫壯年<lb/>
繇博士持使節榮塗衮衮矣一與秦檜議不合輒棄官<lb/>
號如止居士終其身正奉尤乾淳間偉人嘗館伴時金<lb/>
人尚驕使者望其貌聞其言輒驚服銀青寳慶初名諫<lb/>
官却風㫖不劾真西山寧身去職者覘麋氏將又有人<lb/>
而公復名世實銀青嫡子幼力學甫弱冠請國子舉明<lb/>
年入太學又明年公試入等俄連丁外内憂服除將陞<lb/>
<pb n="KR3a0064_WYG_096-2a"/>
舍司成王公與權勉之仕曰豈必待科第哉遂以銀青<lb/>
恩入仕既仕猶四以鎖㕔薦復習講學宏詞科文譽鏗<lb/>
然縉紳間初調監臨安府新城稅未赴以材選従事寶<lb/>
應州節制司寶應故淮安邑攻守具未之講公親習士<lb/>
卒捐己俸旗善射啓郡將葺城壁州於是始有備州復<lb/>
改為邑公亦改監淮東總領所中酒庫一日視支軍糧<lb/>
啓鑰而敖已罄軍幾變公笑諭别有倉亟白於長移他<lb/>
米予之譁者帖然於是其長以為能辟陞添差幹辦公<lb/>
<pb n="KR3a0064_WYG_096-2b"/>
事運米五十二萬石有竒糴四十萬石有竒盡革前擾<lb/>
而事立辦朝廷又以為能減舉員一循資格差監同三<lb/>
省樞宻院激賞庫以舉者合格改京官知紹興之山隂<lb/>
鎮江之丹徒兩縣遂由淮東安撫司機宜文字通判揚<lb/>
州復由江東安撫司參議官知建昌軍所至又皆有賢<lb/>
名山隂舊苦催科往往抑稅長代輸至是郡議排甲以<lb/>
易之公言此不在變法而在擇縣令縣令得人稅長可<lb/>
排甲亦可否者稅長弊排甲獨無弊乎復釐正稅長苗<lb/>
<pb n="KR3a0064_WYG_096-3a"/>
稅果不趣而辦聽斷明允民譽方都而吏獨患之㑹有<lb/>
逸邸第者公追取急至借擾以下石公公曰有是哉即<lb/>
日行父老遮留不為止丹徒尤大壞不可為先是縣之<lb/>
接送令凡納堂日用百需皆出於吏吏得並縁為奸名<lb/>
白納錢里正至破産不能支事有必不可行者則又伺<lb/>
上司專卒恐喝逼其令必行曰非此費莫出每歲青黄<lb/>
不交輒預借苗以取由子錢縣多山田率苦旱每一體<lb/>
放計㑹放價或反多於納苗價民以此重困而令亦無<lb/>
<pb n="KR3a0064_WYG_096-3b"/>
終更者公至首嚴納堂之禁使縣吏不得擾民徧籲山<lb/>
邑之窮使専卒不得擾縣上下守信綱解以時久之自<lb/>
無用乎専卒催科則給引使自承設櫃使自投繳百姓<lb/>
不復費一錢都各置人直縣給里正紫袋使往來有公<lb/>
事吏不得髙下其手舊有折羅折麥二鈔公亦併為一<lb/>
略遇旱輒親自檢實白之郡早減放民無用囑吏由是<lb/>
執役戶或終歲不入縣門田里熙然復為太平官府聽<lb/>
事亦撤之一新諸司交薦政績謂表表八郡三十九縣<lb/>
<pb n="KR3a0064_WYG_096-4a"/>
之上縣之人亦至今立石頌德如朱采家義役記可考<lb/>
其在淮東時制置丘公岳事多倚决公尤拳拳備禦一<lb/>
司就食出幙視衆常獨後憂藎之狀可掬其在揚州嘗<lb/>
委慮囚無辜連繫者皆立釋之小大歡呼其在江東差<lb/>
攝當塗守寓身僉舍斗糴自供日惟孜孜郡政新守韓<lb/>
補至講交承禮不受餽饋事例一不受補為上其政績<lb/>
移建昌民詞遮道者數千公立剖决皆洞見其情既至<lb/>
首蠲軍場未催苗三千三百石有竒縣給袋厯使申述<lb/>
<pb n="KR3a0064_WYG_096-4b"/>
民隠豪族有誣平民為盜者獄已具公直之武斷之風<lb/>
遂戢歲適艱雨公齋素踰月以禱一夕露禱曰願降罰<lb/>
守臣毋流災於百姓頃之天大雨銀青公宰蘄之廣日<lb/>
嘗推廣先儒法以其出於官者為官社倉出於民為民<lb/>
社倉至是公節淫窒蠧得米二千斛貯官社分委寓貴<lb/>
勸率諸邑得米穀餘二十萬石貯民社以接養方來復<lb/>
以酒息之贏例歸郡將者委官别掌糴米二千餘石以<lb/>
平糴佑助社倉之所不及故是行也公雖以讒去而名<lb/>
<pb n="KR3a0064_WYG_096-5a"/>
益彰入幹辦行在諸軍審計司督運淮東稱㫖除大<lb/>
府寺丞日押鈔引三千必足曰一日須辦一日之事除<lb/>
度支郎官舊本部五司印通用無所考柅公始白長貳<lb/>
支帖止用度支印御前軍器所俄請幇天府新刺軍六<lb/>
十餘人公謂此不於天府元招軍分則於軍器所缺額<lb/>
填理豈可創廩無額之軍以開無窮之弊内司憚公不<lb/>
復敢言㑹當輪對公首疏奏畏天愛民講學修政求賢<lb/>
聽言六事皆銀青公嘗援先朝故事以告寧廟而公復<lb/>
<pb n="KR3a0064_WYG_096-5b"/>
援之因各證以皇上親行之事乞隨事推廣之言婉意<lb/>
切天顔開納因問近日貪風未革公乞奬廉問為誰以<lb/>
陳塏陳昉對上首肯之次劄乃奏本職度支事謂自荆<lb/>
襄淮蜀蹂踐而嵗供不入帑藏自四路二十七郡選年<lb/>
而歲解不及元額牙契屬封椿而經總之額虧市船屬<lb/>
省所而收趂之利虧入者失陷出反増益身丁錢已除<lb/>
放猶取辦版曹楮皮錢合科還亦取辦版曹軍衣折支<lb/>
向有貼科今增數加倍雪寒給散元許借撥今盡數責<lb/>
<pb n="KR3a0064_WYG_096-6a"/>
償潭婺買羅特出一時指揮而今乃遂為年例歲弊銀<lb/>
絹本以餘剰樁備而今乃定為月解兼今日財計在版<lb/>
曹者少在國用封樁者多而内藏所積又不預焉均是<lb/>
國家府庫均是國家支費自彼分此臣竊惑焉王音<lb/>
因及州縣財賦失陷公對以守令不得人致貧民反受<lb/>
重催抑納之苦上皆是之差兼權右司時丁大全已隂<lb/>
奪政柄公守正不阿於都曹惟法是視有季全者父叔<lb/>
父皆為富民潘應芾威使殺之事下憲司七八年潘不<lb/>
<pb n="KR3a0064_WYG_096-6b"/>
就逮反以其弟爭産事訟季于溥牽制之公謂殺人事<lb/>
重爭産事輕併憲司理究庶雪死者之寃否者自當反<lb/>
坐於是有其愛客同朝者挾勢屬公避憲司公毅不從<lb/>
俄而有㫖令公刪改赦令公因言天下之財孰非君上<lb/>
之物何内藏庫有欠過郊赦獨不放免况内庫自寶祐<lb/>
以前雖有欠籍並無起解蠲虚數以行實惠何憚不為<lb/>
時大全方以趣辦為能益不便公所為出公知台州州<lb/>
有閧卒久未懲驕蹇日甚公宻訪前偶亂者六人解制<lb/>
<pb n="KR3a0064_WYG_096-7a"/>
斬之弛其餘不問一州驚服郡計久虚公一以文清李<lb/>
公守郡時舊事為法樽節以足綱解雖已俸亦積不支<lb/>
冀全一郡於湯火煎熬中而阿大全意聚斂者復督舊<lb/>
欠愈急公陳財計本末不過此數豈有其他謬巧大全<lb/>
怒嗾言者鐫罷公大全罷公除侍左郎中尋遷尚書右<lb/>
司郎中公居銓衡人不得干以私右司乃舊所職或以<lb/>
前此太執方戒公公曰稟性方拙豈能復揉為圓時邊<lb/>
馬猶飲江未退赤白囊交馳吏欲便奔趨僉擬率就寓<lb/>
<pb n="KR3a0064_WYG_096-7b"/>
廨公獨曰吾儕省屬也不造都曹何以安人心白之廟<lb/>
堂即日循舊入局縉紳動色以倥偬中復見整暇官儀<lb/>
為賀自爾定淮軍分屯之議趣淮民招收之令公賛畫<lb/>
居多然終以執方又罷甫踰月江面肅清今丞相田宣<lb/>
撫入正揆席首除公將作監淮東總領兼知鎮江府公<lb/>
知總所財計前後政混淆而生劵無定額尤不可稽請<lb/>
截界管餉而改生券屬制司從之後遂遵守為法此司<lb/>
自秦檜之倉卒欲罷兵盡舉所隷財賦以養四大屯本<lb/>
<pb n="KR3a0064_WYG_096-8a"/>
非善後之道承平日久稍從㑹計利源所出如茶鹽之<lb/>
屬漸已改他司而甚者復以不請科降為小忠至竭釋<lb/>
司存之有於是擾始及民而圍田租取斛面最甚公至<lb/>
悉従寛減舊以買軍需取贏公閱舊籍卒三數年後方<lb/>
追及倍稱之息又零取於所差將校虛攤之家囚繫多<lb/>
死者公亦抑不行惟力事科請宣限支給必欲常有半<lb/>
年儲雖屢凟不暇顧蓋總餉之法當求之上而不當求<lb/>
之下當明陳利害之大而不當隂居逋欠之小求之上<lb/>
<pb n="KR3a0064_WYG_096-8b"/>
且大者為國家培根本之盛心求之下且小者為一已<lb/>
計利害之私心也故終公之任三道官吏人户凡有闗<lb/>
於總所者如執熱之濯清風一時快如也鎮江之政凡<lb/>
可為保障計者尤無所不用其力飭江防寛苗稅理民<lb/>
寃總府事繁至病劇不少懈郡之供帳俸料以兼職也<lb/>
不受其已造迓新之物則封之郡帑以俟别迓新郡民<lb/>
所仰金壇粟而琪村河久塞有不逞者利小民陸行車<lb/>
子過其門邀一千議開浚輒沮之公廉知其故方决於<lb/>
<pb n="KR3a0064_WYG_096-9a"/>
興役而召命已班矣於是有年九袠而司封駁者昏不<lb/>
知所為誤駁公黨大全傳一時為笑公亦笑久之乃差<lb/>
知安吉州兩易知吉州道過臨川豐城間老稚闐訴問<lb/>
之州民也苦綱吏虚攤流離至此願公救我復得見鄉<lb/>
井公為申湖廣總所榜放八十餘萬緡苗額舊三十六<lb/>
萬石今纔十八萬石餘悉取辦斛面是豪强漏落者全<lb/>
不輸而輸者反倍輸也公為挨實庶幾經界正而賦役<lb/>
均吏有以收苗優潤錢幣例呈者公曰我萬欲優潤百<lb/>
<pb n="KR3a0064_WYG_096-9b"/>
姓反使百姓優潤我耶有浮橋久圯溺死者衆遂委官<lb/>
别儲以修橋且以免收渡錢橋成百姓歡呼剪綵書旗<lb/>
曰麋公橋他如修城郭□街衢創僉舍一廉之積百廢<lb/>
具興遂有旨令兼提舉江西路常平茶鹽事公自鎮江<lb/>
兼兩司勞勩至病歸家年餘未瘳廬陵之命屢辭不獲<lb/>
黽勉就道至是復當共二之劇悉力爬梳寢食俱廢民<lb/>
瘼闗他司者復力疾藁請由是病日増矣書别其兄寳<lb/>
慶史君<graphic n="KR2064" url="https://raw.githubusercontent.com/kanripo/KR-Gaiji/master/images/KR2064.png" mimeType="image/png"/>情辭慷慨筆力尚勁越三日即卻藥呼其子<lb/>
<pb n="KR3a0064_WYG_096-10a"/>
謂曰疾已不可為然我得其死矣傳清白保墳墓爾其<lb/>
勉之遂終於州之正寢公端肅精爽𢎞毅周宻平生以<lb/>
人物為己任以民命國脈為己憂見一善推挽不遺力<lb/>
聞一疾苦營救不遺力客有過門必問得人焉否嘗午<lb/>
夜力疾閱案牘客勸少休答謂如此猶恐不免過况敢<lb/>
以民社地養痾乎此其視事也實一念于利物而為民<lb/>
命國脈地者也惻怛一念上可與天通故雖職位未至<lb/>
通顯德澤未能遍及而至忱未有不動死之日州民巷<lb/>
<pb n="KR3a0064_WYG_096-10b"/>
哭天下賢士大夫識與不識聞之莫不失聲相弔曰善<lb/>
人云亡嗚呼此豈易與勢利之人言者哉然公雖最喜<lb/>
延納笑語使人意傾而外和内剛纎芥不茍合尤多與<lb/>
權勢忤故每之官輒論罷然每罷輒益奮凡其罷皆其<lb/>
榮迨廬陵始不以罷為榮然身又死惻怛之通天者獲<lb/>
祐固如是耶嗚呼又安知勢利之人反不以公為戒也<lb/>
哉然大丈夫生天地間要當視天地間事皆已事隨力<lb/>
量所至扶植之孜孜矻矻之死靡它他非所計也故公<lb/>
<pb n="KR3a0064_WYG_096-11a"/>
垂死之言曰我得其死矣嗚呼此則公之心也敬為表<lb/>
而出之如此若其事父母盡孝居憂殆不勝喪事兄以<lb/>
悌順齊家以嚴而與宗族睦貧者餽之粟幼者立之師<lb/>
女失怙恃者長育之至遣嫁大畧倣范文正義莊而力<lb/>
未能盡及處朋友鄉黨盡情患難死喪必救䘏居官廉<lb/>
俸非赤厯不支飲賔客皆已俸臺郡互送不以入私帑<lb/>
雖四擁州麾兩持使節産業無所増為治不求聲名所<lb/>
至亭榭書板惟葺其頽漏剔其漫滅未嘗作新曰某官<lb/>
<pb n="KR3a0064_WYG_096-11b"/>
所創惟於民事慨焉盡其心察弊防奸老吏縮手抑强<lb/>
扶弱豪民屏氣立朝議政尤號知大體故名公大臣交<lb/>
相薦譽退而家居人士過吳者必求識監司太守下車<lb/>
者必謀政人馬每雜遝所居三瀆橋閭巷間悲夫今亡<lb/>
矣其自奉儉約尤人所難堪絶燕游屏玩好身不知有<lb/>
仕宦之樂以至於死是又可悲也夫公生於開禧三年<lb/>
之十月一日殁於景定五年之二月六日年五十九積<lb/>
階可至朝議大夫以不自陳止朝奉大夫自號落落翁<lb/>
<pb n="KR3a0064_WYG_096-12a"/>
扁其齋曰日三省故人或稱之曰省翁娶夏氏累封宜<lb/>
人子男一人德龍迪功郎前主錢塘縣簿女一人尚幼<lb/>
孫男三人某某某其子以十月五日丙午従公治命近<lb/>
銀青兆葬公臨安府富陽縣白昇村其原曰仙隠前葬<lb/>
以其厯官行事來曰願有狀謹按行有狀為告太史氏<lb/>
役也公之官於法雖未得諡而公之行有足為後世法<lb/>
自古史官之録善以勸後豈必皆有諡者震於公為門<lb/>
下士辱知異儔等雖不敢自謂亦知公而誼不得辭姑<lb/>
<pb n="KR3a0064_WYG_096-12b"/>
摭其實輯之庶幾太史氏見之曰是其言非阿所好者<lb/>
而採擇之而潤色之而為天下後世特書之是年八月<lb/>
十五日門生従事郎宜差充兩浙西路提㸃刑獄司同<lb/>
提領鎮江府轉般倉分司幹辦公事黄震謹狀<lb/>
　　　安撫顯謨少卿孫公行狀<lb/>
公諱子秀字元實越餘姚之四明人越今紹興府餘姚<lb/>
初隷明州其地即四明山西北偏氣勢融結有峭岸飛<lb/>
瀑之勝孫氏自唐時長官者世居其下為望族然未有<lb/>
<pb n="KR3a0064_WYG_096-13a"/>
興者至公始顯弱冠登紹定壬辰進士第積階至朝議<lb/>
大夫官太常少卿職直顯謨閣嘗為吳縣主簿淮東總<lb/>
領所中酒庫教授滁州知金壇縣通判慶元府知衢州<lb/>
常州婺州提舉浙西常平鹽尋提㸃其刑獄移浙東又<lb/>
移江東其在内嘗幹辦行在諸司糧料院除太常丞遷<lb/>
大宗正丞遷金部郎官兼國史編修官實録院檢討官<lb/>
兼左司兼右司又嘗兼知臨安府最後再差知婺州未<lb/>
行卒年五十五初吳縣有妖稱水仙太保自詭能禍福<lb/>
<pb n="KR3a0064_WYG_096-13b"/>
人逺近傾動郡太守王公遂將使治之莫敢行公獨奮<lb/>
然請往焚其廬碎其所事神像而沉其人於太湖曰實<lb/>
汝水仙之名矣妖遂絶在邑日詣學官與諸生切磨二<lb/>
理間以事出鄉扁舟徑詣毫髮得實里正或不知官之<lb/>
涉吾境入而議臺郡幕擬斷如流無敢干以私由是臺<lb/>
郡交薦聲望如山起泉湧以選辟總所官一日檄催宜<lb/>
興縣圍田租公行縣釋不催歸而白水災狀總餉者恚<lb/>
曰軍餉所闗而敢若此獨不為身計乎公曰何敢為身<lb/>
<pb n="KR3a0064_WYG_096-14a"/>
計寧罪去爾某此行泛舟田上來豈復有可催之租乎<lb/>
爭辨久之旁觀汗下而公自若宜興卒得免而公名益<lb/>
髙以選辟教授滁州甫之官又以選改辟知金壇金壇<lb/>
素劇邑加之連歉至而敗望而避者累數政公至嚴保<lb/>
伍釐經界結義復而免義役田之和買稅糴米平價及<lb/>
借貸免息以惠街郭勸分大家使一頓折濟以惠鄉井<lb/>
凡前此民兵虛籍之擾民船運軍粮之擾錫宴低價買<lb/>
物及凡官司敷抑之擾皆次第訪求而汰絶之既一切<lb/>
<pb n="KR3a0064_WYG_096-14b"/>
與民休息矣民有閭里自為不靖之訟則使訟者賫牒<lb/>
自詣里正覈實併鄰證來然後行不實者往往自匿其<lb/>
牒不以詣詣者類已氣平折而歸鄰里和議頑者再至<lb/>
再使自覈則擾不及所怨而徒自擾亦氣索而止惟豪<lb/>
黠者有犯則痛繩不少貸合邑至無敢鬭狠淮民流入<lb/>
以萬計則又為賑給撫䘏區處廬舍或括田畝使耕拔<lb/>
其能者為總轄使分御之亦無敢譁乃崇學校明教化<lb/>
行鄉飲酒禮復訪國初葇山書院故址一新之以待逺<lb/>
<pb n="KR3a0064_WYG_096-15a"/>
方遊學之士在邑四年政成信洽民不忍其去慶元府<lb/>
通判主官浙東鹽事舊例諸場解鹽百袋附五袋補鹽<lb/>
倉耗折名五釐鹽未幾提舉官併取為正數重為民困<lb/>
至是公奏蠲之其他郡事之倚辦者不勝紀淳祐十一<lb/>
年入為諸司粮料明年衢州冦攘事聞水復冒城郭朝<lb/>
廷擇守屬公使行公謂捕賊之責雖在有司亦必習熟<lb/>
土俗之人乃能翦其慿依截其奔突至即嚴結保伍選<lb/>
用土豪首旌常山縣令陳謙亨寓公周還淳等捍禦之<lb/>
<pb n="KR3a0064_WYG_096-15b"/>
勞且表於朝乞加優賞人心由是競勸未幾盜復起江<lb/>
山王山間甫七日而衆擒四十八人以來賊知土人非<lb/>
官兵不能久駐者比終公之任不復動水潦所及則為<lb/>
治橋梁修堰閘補城壁浚水源助葺民廬賑必錢米招<lb/>
通鄰糴奏蠲秋苗一萬五千石有竒盡代納其夏稅併<lb/>
除公私一切之負坍溪沙壅之田則又請於朝永蠲苗<lb/>
稅民困復蘇初先聖闕里子孫依廟而居自南渡寓衢<lb/>
州有詔權以衢學奉祀因循踰百年子孫無専饗之廟<lb/>
<pb n="KR3a0064_WYG_096-16a"/>
公撤普圓廢佛寺奏立先聖家廟如闕里既成行釋菜<lb/>
禮退講中庸仲尼祖述堯舜一章剖析吾儒與釋氏之<lb/>
所以冰炭者窮極藴奥皆先賢所未𤼵寶祐二年遂以<lb/>
政最除太常丞有忌者劾去之未幾除大宗正丞遷金<lb/>
部金部舊責州郡以必不可辦之泛數州郡亦自知稱<lb/>
塞無期唯以囑吏延歲月或併當解者亦不解而金部<lb/>
益以匱吏益得以顛倒為奸繳納牌匣有累日不呈拆<lb/>
者解人赴部有逾月不到者報解錢帛有官不預知者<lb/>
<pb n="KR3a0064_WYG_096-16b"/>
公日夜討論參州郡十年逐色最髙歲分以本部每月<lb/>
實用之數斟酌均配給冊使州郡親自批認而呼各州<lb/>
郡承受人之家行在者遞冊使私自程督約稍稽時刻<lb/>
即責有歸承受人憂責切身程督過於己事故不遣一<lb/>
字一卒而綱解悉如批認之約吏幾可束髙閣一時上<lb/>
下便安之三年除將作監淮東總領辭改知寧國府辭<lb/>
四年除左司再兼金部以抗丁大全去國差知吉州尋<lb/>
鐫罷時有嬖倖朱熠以武弁辱臺察至是凡三劾公公<lb/>
<pb n="KR3a0064_WYG_096-17a"/>
歸四年而大全敗開慶元年詔起為浙西提舉先是大<lb/>
全以私人為之盡奪亭民鹽本錢充獻羨之數不足則<lb/>
又估籍虚攤一路騷動亭民多流亡公甫建臺首還前<lb/>
政鹽本錢五十餘萬貫蠲虚攤諸色欠錢十餘萬貫奏<lb/>
省華亭茶鹽分司官一洗苛擾之根寛其限期使諸場<lb/>
皆得專達復改定秤斛之非法多取者流民復業鹽課<lb/>
遂為近年之最明年改元景定差權浙西提刑兼知常<lb/>
州時江防正急公初至有新招淮軍數百人浮寓貢院<lb/>
<pb n="KR3a0064_WYG_096-17b"/>
給餉不時死者相繼公為請於朝創名忠衛軍截撥上<lb/>
供贍之訓練不兩月皆成精銳置寨並江之媿村以屯<lb/>
之前憲使亦兼知常州常有故家子吳大椿城居而被<lb/>
刼前憲使諱其事誣大椿與兄之子焴爭分而自刼其<lb/>
家追毁大椿官編置千里外臧獲皆徒黥而囚鎖之聲<lb/>
其寃者載道公為兩引審得實乃奏復大椿元官而盡<lb/>
釋其家之囚者尋以兼郡則行部非便得請専臬事自<lb/>
是澄清一道擊貪舉廉風采凛然每將巡厯先期宻帖<lb/>
<pb n="KR3a0064_WYG_096-18a"/>
分選州縣官之能者不移時入獄抄名件人數先飛申<lb/>
故移藏罪囚之弊盡革至輒犴獄為清二年除大理少<lb/>
卿又除直華文閣提㸃浙東刑獄兼知婺州婺多大家<lb/>
其俗或誤以不納官賦為豪至有田連阡陌而官無户<lb/>
名由是官賦失陷而小民受多納之苦公奏行挨究法<lb/>
使官民户各置冊自疏計田若干就以其冊參都保扦<lb/>
量冊<hi>闕</hi>　約扦量冊有其田而自實冊不載者沒之官<lb/>
大家多不便婺有貴人通在朝因嗾言者罷公歸四詔<lb/>
<pb n="KR3a0064_WYG_096-18b"/>
除湖南轉運副使以迎養非便再除提㸃浙西刑提㸃<lb/>
久闕官所在獄户充斥平江去臺治咫尺所禁四百五<lb/>
十餘人公以隆暑領事即周行巡厯者兩閱月八郡三<lb/>
十九縣之獄自庚申距今方又再為之一清安吉州有<lb/>
孟五娘者訴其夫與僕二人俱被殺而無辟囚郡守懸<lb/>
賞萬緡蹤跡其形似而連繫考掠者十餘人終莫得其<lb/>
實公入境宻訪之所謂辟囚乃即號呼索命之孟五娘<lb/>
自為之蓋私買宗室趙良夫殺其夫僕救之併殺其僕<lb/>
<pb n="KR3a0064_WYG_096-19a"/>
以滅口也贓佐具在一引即伏誅逺近稱神明丹徒劉<lb/>
顯忠因聚博若顔千八用偽㑹更四獄厯三載次第根<lb/>
連其所從得至廬州姓劉人無其名不可追而止矣然<lb/>
偽㑹法重而闗朝省例無敢與理雪不死盡不止公盡<lb/>
釋所禁十七八而聞于朝曰情不過誤用豈可例拘文<lb/>
法使盡死於獄以違聖天子好生之德金壇有偽㑹<lb/>
獄亦先釋其明不偽造者數人聞者為縮頸然朝廷亦<lb/>
汔不問寧我負人者自孤朝廷耳其餘平反雪寃類此<lb/>
<pb n="KR3a0064_WYG_096-19b"/>
甚衆列城風動焉初浙西監司獄訟之滯皆由期限之<lb/>
不應每監司下車必首以此申儆或親書與州縣約戒<lb/>
勿違而違如故則怒之怒之改匣又違則又重怒之至<lb/>
再至三而専卒四出明知其擾不暇卹曰我非不卹州<lb/>
縣而負作者有在矣不知繳引抱匣官司例責之承引<lb/>
走卒而行移之築底又皆巡尉小司存力不能堪繳限<lb/>
抱匣到司之費不貲則勢不容於不違其失正在上而<lb/>
不在下也公初為提舉洞開内外門許州縣到限者徑<lb/>
<pb n="KR3a0064_WYG_096-20a"/>
詣聽事下吏不提要索而限無復違至是再為提㸃刑<lb/>
獄思之愈精則又創循環總匣屬各州主管官凡州之<lb/>
管内諸司報應皆併入匣一日一遣以來本司之公移<lb/>
則又總實於匣以往每晡時坐衙八郡之遞兵旗鈴雜<lb/>
沓各以總匣至而事無小大纎悉具是併賫抱者亦免<lb/>
矣公之在浙西稱明監司此最為要法而公既去輒廢<lb/>
滯違如故其後之人各出聰明恥相襲耶將吏有不便<lb/>
抑之不以告耶是足為後來法不可不書者也而風聞<lb/>
<pb n="KR3a0064_WYG_096-20b"/>
者反謂公以專恣凌州縣劾罷之公笑而已五年除提<lb/>
㸃江東刑獄甫閲月而今皇上改元咸淳詔除太常<lb/>
少卿兼右司尋兼知臨安府時物價方踴公思抑之以<lb/>
便民民聽未孚而言者已罷之去明年差知婺州責以<lb/>
了前嵗挨究法辭未就俄以疾卒于家此其踐敡之大<lb/>
略嘗獲施於財賦訟獄期㑹者如此而實志存當世之<lb/>
大計立朝知無不言其為粮料嘗奏陛下登廷二相<lb/>
嘉與之更張且舉綱要為言謂正朝廷以正百官正百<lb/>
<pb n="KR3a0064_WYG_096-21a"/>
官以正萬民此朕之責于此可見陛下大有為之志將<lb/>
明庶政新萬化也然端平嘗更張矣淳祐甲辰又嘗更<lb/>
張矣而愈降愈下以至近嵗弊不勝言倖門蠧冗易潰<lb/>
隄防曲徑旁蹊動干綱紀朝廷未正也迎逢者和庸碌<lb/>
者安鑚刺者進貪饕者富百官未正也畿輔之民困於<lb/>
刻剥福建之民死於飢疫三邊之民盡於干戈萬民未<lb/>
正也今陛下臨政願治非不切中間一再更張非不銳<lb/>
而若此何歟亦端本澄源之地有當加之意曰正心而<lb/>
<pb n="KR3a0064_WYG_096-21b"/>
已心本正也有所矯飾則不得其正有所慢易則不得<lb/>
其正有所牽制則不得其正有所忿激則不得其正臣<lb/>
請一一言之陛下研精理學不啻渇飢非有所矯飾<lb/>
也然宫庭雖嚴傳聞易廣敬天有圖而未必能戒狎昵<lb/>
之漸訓廉有銘而未必能謹邇殖之防或者謂陛下<lb/>
之心不能無所矯飾也是以朝廷百官萬民之未正也<lb/>
陛下圖任正人賢於夢卜非有所慢易也然示訓徒多<lb/>
收誠未至内批徑下不出於中書持支自行不咨於百<lb/>
<pb n="KR3a0064_WYG_096-22a"/>
職或者謂陛下之心不能無所慢易也是以朝廷百<lb/>
官萬民之未正也陛下絜持大公無有偏黨非有所牽<lb/>
制也然轉移雖速觀聽未孚投昇諸人之典似欠施行<lb/>
掃除宿蠧之章頗聞節貼或者謂陛下之心不能無<lb/>
所牽制也是以朝廷百官萬民之未正也陛下博采人<lb/>
言多所嘉奬非有所忿激也然外雖容受中似致疑謂<lb/>
盡言為賣直而容立仗之喑謂議政為㳺談而棄防川<lb/>
之戒或者謂陛下之心不能無所忿激也是以朝廷<lb/>
<pb n="KR3a0064_WYG_096-22b"/>
百官萬民之未正也臣願陛下反而求之於心肅然起<lb/>
湛然靜事事物物付之公論而矯飾慢易牽制忿激之<lb/>
私不行焉豈惟朝廷百官萬民得其正太平可致也不<lb/>
然元正一札昭如日星天下誦之而已其為金部嘗奏<lb/>
臣觀天下大勢危亡二字殆不可諱何者敵人以飄忽<lb/>
震蕩之勢所向吞噬略盡無所肆其毒則其志必無頃<lb/>
刻不在江南而吾國藩籬何其空闊也苦竹隘之圍幸<lb/>
而解去然敵據寳峰則受敵之日長宣閫孤立何能支<lb/>
<pb n="KR3a0064_WYG_096-23a"/>
乆蜀事去則東下之路不可遏危亡之勢一也幹腹之<lb/>
傳尚在𣺌茫者以大理未滅耳大經滅則因其人以闖<lb/>
廣必且奔逃四出危亡之勢二也轉料之舟我可以往<lb/>
彼亦可來敵人則不習舟楫矣逆雛所部瀕海諸郡胡<lb/>
為而不習舟楫且安知販易之徒無為其鄉道者一敵<lb/>
登岸萬事瓦裂危亡之勢三也淮襄所恃不過清野然<lb/>
其城海州城宿亳城光化又將城光化之定城積粟既<lb/>
富則可番迭往來而沿邊不足支危亡之勢四也轉危<lb/>
<pb n="KR3a0064_WYG_096-23b"/>
救亡當以寛民力為急臣觀今日民困極矣瓊林大盈<lb/>
示天下以聚斂之標凖而民困非時之賞賜不急之營<lb/>
繕足以縻金耗帛而民困貴戚之卿與夤縁攀附之徒<lb/>
汲汲焉圖利其身若家而民困宦官女子光燄赫奕惟<lb/>
通神物是經是營而民困修内司奪田伐木控持訟訴<lb/>
無問法理而民困私慾薫染所在貪官暴吏以椎剥為<lb/>
常而民困斯民習見盜賊之行怨入骨髓而有司之勢<lb/>
尚足以刀鋸斧鉞之則俛首以待卒有變故誰為國家<lb/>
<pb n="KR3a0064_WYG_096-24a"/>
出死力哉亟慮而亟圖之是在陛下又奏祖宗所儲<lb/>
内藏庫本以備非常今非常之費既不出於内庫無藝<lb/>
之供又復取之左帑竊意内藏封樁左帑皆在國者也<lb/>
而又以内庫封樁之有餘竭左藏之不足非但剜肉補瘡<lb/>
而脾肺肝膈之間自相朘削左帑無可通融兵餉必且<lb/>
不繼脫巾呼市之憂或在目前内庫封樁之積其能獨<lb/>
存乎上皆改容納之事茍闗國家雖身不預其事亦起<lb/>
而力爭方丁大全用事人已多側足避禍公曩宰金壇<lb/>
<pb n="KR3a0064_WYG_096-24b"/>
嘗與大全稔至是數之曰某人當留而劾某人當劾而<lb/>
留賢否倒置外議謂察院何如人後大全曲擠丞相董<lb/>
槐去之欲攘其位時則大全羽翼既備士大夫無復為<lb/>
公議出一言獨三學諸生伏闕攻大全書十餘上大全<lb/>
戒鼓院勿以上上下之情既盡為所隔中外洶洶憂不<lb/>
知計所出公奮筆貽書二府程元鳯祭抗曰某以非材<lb/>
備員宰掾事無鉅細皆當效忠况言路通塞尤闗國體<lb/>
竊見此月十三日三學再入叩閽之書通進司已行繳<lb/>
<pb n="KR3a0064_WYG_096-25a"/>
入繼聞付還見留檢院祖宗國脈全在公議雖斟酌可<lb/>
否未必盡行然未聞一却而不納者譬之防川勢必奔<lb/>
潰四出伊欲全公議一線之脈和諸生不平之鳴莫若<lb/>
廟堂就檢院取上三學元書與之徑徹榻前庶幾上禆<lb/>
君德中全國體下安士心大全聞之怒甚而猶冀結公<lb/>
自助時右司趙公崇潔見書亦預名大全因招公三酌<lb/>
而諭之曰此必趙右司所為公出藁示大全曰此實某<lb/>
所為若以為罪願自當之於是與趙相繼罪去而公之<lb/>
<pb n="KR3a0064_WYG_096-25b"/>
直聲聞天下凡其議論之大略嘗獲著聞於在朝者如<lb/>
此而尤長睇逺志念念國家所思或出於當世施行之<lb/>
外謂自井田既廢而竭下奉上之弊已極則欲計每郡<lb/>
上供支遣及官兵衣糧之數合管田若干繞城二三十<lb/>
里除墳墓宅舍仍舊外凡田皆為公田使廂禁軍分種<lb/>
三時務農一時講武廂禁軍不足則就用元佃皆比元<lb/>
租少損以利之脫遇水旱則守倅登城可以目望出郊<lb/>
可以手摘官吏皆無所容其欺山城之郭外無田者宜<lb/>
<pb n="KR3a0064_WYG_096-26a"/>
於近城有限段良田處為之而官買大家限外之田以<lb/>
償近城失田之户公田既成百需取足不復更傕二稅<lb/>
為民置官不過聽其爭訟而已又謂自國家南渡而竭<lb/>
江南以事兩淮之弊已極則欲増修徐敏子所建排鱗<lb/>
塹之法於兩淮次第鑿溝遞相灌注就以所鑿土築塹<lb/>
其田之北各以蔽田彼此參平如魚鱗形重重相隠以<lb/>
極於彌望無際則敵不得長驅以取禾塹田既成守備<lb/>
皆具而厚吾江南事力他日又將無事不可為也已磊<lb/>
<pb n="KR3a0064_WYG_096-26b"/>
落英發思整乾坤或抵掌極談神采若為之飛動其為<lb/>
浙西倉司時敵馬飲鄂渚猶未肅清别樁六十萬貫擬<lb/>
創武備庫又造弓弩刀箭火炮軍兩獻助朝廷其再為<lb/>
浙西憲司時嘗浚犇牛至吕城糧運河又欲併鑿深吕<lb/>
城至京口之河平通淮運貫徹南北以地髙費大未果<lb/>
麾節所至必先闢射圃親率士卒習射無虚日慷慨事<lb/>
功無事不致其力如此朝廷方將老其材而用之公則<lb/>
下世矣非命也夫公幼卓犖不羣少長從忠公劉漢弼<lb/>
<pb n="KR3a0064_WYG_096-27a"/>
游既仕從實齋王公遂游相與切磨究心理學已復徧<lb/>
交儒先久而脫然有自得處每謂下學上達工夫不可<lb/>
偏廢三十輻而共轂萬千岐而通都雖涉厯乎稱停裁<lb/>
酌之中而必融液乎湊合總㑹之地故其見之應事動<lb/>
無凝滯於書則古今聖賢用力之方國家兵財阨隘之<lb/>
要經史諸子卜筮隠書皆嘗鉤索其要仰輒辨誦如流<lb/>
善談者莫能屈朝散公性豪爽能詩好談論年高益喜<lb/>
怒不常公事之曲盡其孝少家貧叔祖為浮屠曰幸乳<lb/>
<pb n="KR3a0064_WYG_096-27b"/>
巖有精鑒知公必貴督教之且留錢浮屠氏所謂長生<lb/>
庫曰此子二十嵗登第吾不及見之矣留此以助費已<lb/>
皆果如其言公侍朝散公泣祭而謝之錢分文不復取<lb/>
自是赤手自奮以至通顯其為人精悍機警介介整整<lb/>
為文一字不茍與人交一語不妄對客無問勞色笑之<lb/>
歡而久益親死生患難營救不遺力聞一善即手録積<lb/>
之久參之衆不待其求薦用恐後茍非其人雖挾勢不<lb/>
可得為官汲汲為民而江湖獻詩挾書星命技術之流<lb/>
<pb n="KR3a0064_WYG_096-28a"/>
絶不予進凡皆確守之終其身故能以一介布衣起自<lb/>
深山而聲名驟滿天下朝廷臨事擇使必首預選中每<lb/>
有薦進於朝及轉言於四方士大夫皆輒應如響蓋其<lb/>
所以見信於人者深矣震與公少同經而公早達不及<lb/>
同研席惟見震文輒誤稱許未深交也别二十年僅兩<lb/>
嘗㑹面即别及震初為尉吳門而公適以庾節來未意<lb/>
公之遽我信也入境俄首招見舟中道心腹檄震監還<lb/>
前政諸處鹽本錢天涯海角因為在在徧厯具詢其疾<lb/>
<pb n="KR3a0064_WYG_096-28b"/>
苦以告并疏華亭置分司徒耗根本之狀公皆信而罷<lb/>
行之明年春再檄震結局分司事凡窮民欠官司錢皆<lb/>
為請免官司欠民户錢皆為請償公又一一從之易節<lb/>
憲臺凡讞獄多許預議相與無疑同於骨肉恍不知其<lb/>
見信之由久乃知公之來嘗訪屬吏於侍左郎中麋公<lb/>
弇麋公嘗道震平生而然麋公亦未嘗為震言也嗚呼<lb/>
世降俗漓士大夫辟用僚屬惟勢惟囑山林晩出之士<lb/>
非先屈辱其身不得進世豈復有如二公之相與圖謀<lb/>
<pb n="KR3a0064_WYG_096-29a"/>
選用一惟其公者耶最後公尹京復招震使自近震答<lb/>
書問京可尹也物價當何䇿可平遲報未即行而公已<lb/>
去公長震僅一嵗謂相依效尺寸後㑹正未渠央也詎<lb/>
料公之遽止此耶嗚呼惜夫公生於嘉定壬申十二月<lb/>
之四日卒於咸淳丙寅七月之十三日葬上虞縣建隆<lb/>
㠗兊山之原以咸淳戊辰十二月之某日娶張氏封宜<lb/>
人子二人長凝鄉貢進士次焱將仕郎女一人孫男女<lb/>
各一人先𦵏期二子以其行事來求狀震疇昔受信用<lb/>
<pb n="KR3a0064_WYG_096-29b"/>
者也不敢辭併具其本末大致如此以求當世立言之<lb/>
君子述焉謹狀是年五月朔門人文林郎新除史館檢<lb/>
閱黄震狀<lb/>
　　　知興化軍宫講宗博汪公行狀<lb/>
咸淳二年秋福建路安撫使使兵部侍郎吳公革與轉<lb/>
運使尚書吳公堅提㸃刑獄<hi>闕</hi>　劉公震孫同以故知<lb/>
興化軍汪公得人心之事<hi>闕</hi>　　　時驚傳以為異蓋<lb/>
公以是年四月二日領郡<hi>闕</hi>　　　以病卒于郡為郡<lb/>
<pb n="KR3a0064_WYG_096-30a"/>
纔六十日而郡之人愛之過於感百年滲漉之恩甫病<lb/>
而户户為之禱甫卒而軍民無所泄其痛一夕羣起碎<lb/>
其毉之家卒甫三月而衆為之立廟已屹若凡成郡之<lb/>
寓公自後村劉公克莊以八十餘大老與凡名流達官<lb/>
及郡之人士以千百計無一不為文以哭郡之各罷市<lb/>
巷哭極而至山崖海角攜老扶幼焚香誦佛以報德者<lb/>
日填咽城闉亦無不失聲大哭及公靈輀之歸士之路<lb/>
祭者尚六七百人細民書哀痛之詞于帛擁送哭不絶<lb/>
<pb n="KR3a0064_WYG_096-30b"/>
聲者百數十里他時生太守得詔趨朝聲燄赫奕獻旗<lb/>
帳道旁以希賞者反不若是之多也於是一時既驚傳<lb/>
以為異又或従而疑焉曰有是哉何以得人心如此之<lb/>
速哉未幾則聞公靈輀之方歸也衆哀其貧助之費其<lb/>
弟與子相持而泣曰吾兄吾父廉生死矣死可反貨取<lb/>
以汙之乎辭不受衆義之且不忍復取其已助之金也<lb/>
則以之入郡學刻凡所哭公之文如祭誄如哀辭如挽<lb/>
章雜著成二巨編名之曰遺愛録其文往往流傳入京<lb/>
<pb n="KR3a0064_WYG_096-31a"/>
師士無賢不肖皆驚傳之以為異且或以為疑者始皆<lb/>
咨嗟歎息以為至誠之未有不動古道果未嘗不可復<lb/>
行於今而謂感應之機㨗於桴鼓者果非虚語余時官<lb/>
中都聞之亦為泣下非以其私為公泣也為人心之良<lb/>
易感如此而流俗反厚誣人心謂不可復待以君子長<lb/>
者之道因公之事不覺重為之嗚咽流涕而百感生也<lb/>
嘻幾無以致余此非恨矣太學應君浩然公平生交也<lb/>
忽一日過余而謀曰公葬有日矣將屬子狀其行以求<lb/>
<pb n="KR3a0064_WYG_096-31b"/>
銘當世大手筆而公性謙退不伐善凡厯任善政未嘗<lb/>
為人言雖子弟莫能知其詳當若何為狀余曰昔葉水<lb/>
心述黄子由父鼎瑞之行以鼎瑞晩年得官而仕不盡<lb/>
其能莫可狀也則舉其教子由以忠與上嘗問其動息<lb/>
事曰是則述之大者以首于狀可也今公之政雖不得<lb/>
盡聞然其死之日得人心如此其為可述則大矣公生<lb/>
好水心文死用其例表其事以首於狀亦無不可也公<lb/>
諱元春字景新慶元府奉化縣雙溪人世為望族有霍<lb/>
<pb n="KR3a0064_WYG_096-32a"/>
丘縣主簿汝寧者其髙祖也汝寧生偲不仕偲生珪亦<lb/>
不仕珪生文簡是為公父以公貴封承務郎累贈朝散<lb/>
郎母戴氏贈安人公少穎悟好學受詩于大學余先生<lb/>
正君及宗學諭王先生貫道二先生四明詩學淵源所<lb/>
自從之游者常餘百人公獨每為稱首嘉熙四年庚子<lb/>
本府薦公苐一人明年登進士第調紹興府上虞縣尉<lb/>
以廉直聞提㸃浙東刑獄趙公性之檄公入幙事多倚<lb/>
决朝散卒以憂去官服闋調揚州司理參軍未行浙東<lb/>
<pb n="KR3a0064_WYG_096-32b"/>
提舉茶鹽司議置鹽倉定海而經始難其人僉謂請從<lb/>
事浙東者莫公若也辟公監官公至一新敖宇民不知<lb/>
役而事速辦凡所立出内去後人皆可遵守然猶曰此<lb/>
等豈我輩事也甫補足前任考即去之以選辟沿海制<lb/>
置司凖備差遣又以選改辟浙東提舉常平司凖備差<lb/>
遣俄又以選改辟提領户部犒賞所檢察官自是聲聞<lb/>
日髙中朝士大夫皆有引使自近之意矣犒賞屬畿漕<lb/>
公在幕裨民政為多所管酒庫餘六十所月有酒餽獨<lb/>
<pb n="KR3a0064_WYG_096-33a"/>
公不納寳祐三年春以考舉改宣教郎淮東制置使丘<lb/>
公岳辟公烏公宰㑹裕齋馬公光祖尹京亟請於朝易<lb/>
以宰錢塘錢塘所謂赤縣也舊多閹宦挾内庭修造稱<lb/>
科率吏因挾之以擾民民訟率不時决明曰將於是乎<lb/>
應科率也令亦大息不敢言公至獨慨然首為申免科<lb/>
率而訟至立斷吏不得售其奸多散去晝靜簾垂焚香<lb/>
對聖賢而已僧有訟百姓負長生庫息者公諭明日偕<lb/>
頭首僧以庫簿來來則閱其簿示之曰然則取息已多<lb/>
<pb n="KR3a0064_WYG_096-33b"/>
汝僧自號脫離生死視世上為昨夢空華何必乃爾汝<lb/>
僧自有懴罪法令今為汝焚此簿汝幸行道誦經賛獻<lb/>
之助汝成一善因縁僧不知所對即下堦行誦如公戒<lb/>
而凡隷于簿者皆得免不但被訴者一人也凡其用柔<lb/>
以理不動聲色類如此而有剛不可回者焉縣附京凡<lb/>
在街郭者用坊正吏自以其私人直達文書外此則盡<lb/>
用里正如他邑一旦富民憚充役之難而吏亦幸文書<lb/>
之便合謀自天府盡改為坊正公徧詣臺省力爭謂果<lb/>
<pb n="KR3a0064_WYG_096-34a"/>
改則縣不可復為鄉民亦將受無窮之擾廟堂是公言<lb/>
得不改公因為之排里正一新至令縣㕔立石記其事<lb/>
馬公雖吏師而獄事有不可公每力爭馬公亦屈服四<lb/>
年十一月以政績擢提舉行在雜賣場時有武弁朱熠<lb/>
者嬖倖也與其後嘗竊弄相柄通國以俚語目之曰丁<lb/>
風者同時辱臺察亦知慕公名皆薦公自代公醜之不<lb/>
謝亦竟不往謁熠遂轉前日之慕為怨劾公去國實五<lb/>
年丁巳六月也明年添差通判台州時右司麋公弇守<lb/>
<pb n="KR3a0064_WYG_096-34b"/>
台廉介而惠公故人也台適旱歉麋公極意賑䘏公援<lb/>
南豐為倅賑荒自比借常平米先盡數賑糶而麋公募<lb/>
富民糴廣米續填台以故雖旱而不饑提㸃刑獄何夢<lb/>
祥亦自詭知公檄公决獄公為剖决一清鹽商有姓陳<lb/>
者與都司何子舉夙有憾夢祥觀望欲置之重辟公爭<lb/>
不可夢祥逕逮至憲司破其家死者六人衆寃之而歎<lb/>
公之不可屈明年改元開慶十一月丁母憂景定三年<lb/>
再添差通判寧國府與守多議不合惟諸司差决無虚<lb/>
<pb n="KR3a0064_WYG_096-35a"/>
日常得盡心以救民且嘗告倉司四弊一曰專人搔擾<lb/>
之弊謂所至攜獄具羅織視貨多寡為拘縱近到縣獄<lb/>
見一二推欵皆貫索專卒隨之出入獄户此不可不革<lb/>
也二曰攝職拏攫之弊借補白帖冒被冠裳賞罰無闗<lb/>
漁獵何極此不可不革也三曰獄訟不决之弊民間久<lb/>
不得直於官乃意自求勝於刀斧此不可不革也四曰<lb/>
預借重催白納之弊官賦之入愈虧下戸之害益迫此<lb/>
不可不革也明年除武學諭是冬遷博士五年三月輪<lb/>
<pb n="KR3a0064_WYG_096-35b"/>
對謂端平柄臣不知扶弱而圖驟興三京之隻輪莫歸<lb/>
百年之儲積頓竭戊巳狂姦苛刻轉毒中外之懷怨滋<lb/>
甚滸黄之偷渡突如是先戕國脈而國勢隨之今欲轉<lb/>
弱為强惟在遴選牧守東南半壁能幾州郡憔悴之餘<lb/>
能幾生靈豈堪戕賊之無藝耶十月除諸王宫大小學<lb/>
教授咸淳元年五月輪對時今上新御路朝公言先<lb/>
皇帝四十餘年憂勤僅收一戰之功遺大投艱正在今<lb/>
日願思天命之難諶願思人心之難保願思直言之難<lb/>
<pb n="KR3a0064_WYG_096-36a"/>
能願思財計之難裕願思紀綱之難正願上法藝祖以<lb/>
洪濟艱難又援真宗之蠲免逋欠乞寛民力六月除宗<lb/>
學博士十二月丐外差知興化軍公在宗學凡二年整<lb/>
規矩嚴課試諸生畏服又考覈財用之出入知前此為<lb/>
吏所乾沒者十餘萬緡至是不得欺財用沛然以修先<lb/>
聖殿及講堂如新造其在興化妻妾不之官惟一弟一<lb/>
子侍舊例免壺山寺歲輸留以充迎新公至不入寺舊<lb/>
有例冊皆於赤厯外取贏以自豐公至卻例冊舊例官<lb/>
<pb n="KR3a0064_WYG_096-36b"/>
買物與市異價公至不許官買惟蔬飯一盂終日坐㕔<lb/>
事事至即面問而立决之其政以教為先有乖叔姪之<lb/>
分暌夫婦之義而來者皆化以天理人彛之正有百姓<lb/>
為勢家奪漁利者久不敢訟聞公可告告之立得還有<lb/>
為挾勢攘其田者訟四年不得直公為直於片言之下<lb/>
有挾親戚勢侵人田四十畝者其人方詣㦸門外欲訴<lb/>
挾勢者已追及就歸之曰毋使公知也其他不可枚舉<lb/>
而其大要皆本於至忱惻怛以行之故强與弱勝與負<lb/>
<pb n="KR3a0064_WYG_096-37a"/>
若皆心愜焉郡有西陂久廢公至半月而修復如舊其<lb/>
他有可為久長利者方次第搜舉人方欣若更生而天<lb/>
已奪之遽此所以千里之内羣起相哭真如赤子之失<lb/>
慈母也公英爽不羣剛正而能濟之以和少刻苦自立<lb/>
終身無所附麗而人有片善寸長推轂恐後為人謀盡<lb/>
忠而委曲繾綣有情味故士譽多歸之公嘗暇日從容<lb/>
謂余曰為人如流水但務平平偶遇湍激為竒為變亦<lb/>
惟行其所自然嗚呼此公平生心事也豈期有為卓絶<lb/>
<pb n="KR3a0064_WYG_096-37b"/>
過人之事哉及其死而得人心乃不惟今之人無之雖<lb/>
古之人亦無之蓋為相數月而薨舉四方之内哭之者<lb/>
古今惟一司馬公為郡兩月而卒舉千里之内哭之者<lb/>
古今惟一汪公位不同而事同皆發於人心之天而不<lb/>
可强者此非卓絶過人之事而何豈由大中至正而行<lb/>
者其效自有不可及耶嗚呼向使司馬公而不遇亦不<lb/>
過鄉曲一常人耳此豈可以聲音笑貌為哉公生於嘉<lb/>
定元年戊辰九月八日得年五十九娶劉氏知某州某<lb/>
<pb n="KR3a0064_WYG_096-38a"/>
之女子二人長性存太學生次某將授遺澤女一人嫁<lb/>
邵森將仕郎汪雖雙溪望族而公獨貧至於無家遊學<lb/>
外方授書養親備厯艱難以至入仕凡三任於越因寓<lb/>
居於越其孤將以咸淳四年七月某日就葬于越之某<lb/>
縣某鄉某原嗚呼魄體歸地雖贏博之間可也魂氣無<lb/>
所不之則廟食將百世於莆惟公為有之豈不盛哉震<lb/>
於公里下士也亦登宗諭王先生之門而公先一行不<lb/>
同時僅識面耳公既達宗諭亦下世震以介僻例不投<lb/>
<pb n="KR3a0064_WYG_096-38b"/>
人刺别二十年不相聞丙辰省試偶公為考官批震卷<lb/>
獨褒往謝之省憶其為同門晩出也甚歡自是與往來<lb/>
每以出處大致相勉勵公之出守興化送别浙江亭上<lb/>
語震以得朝廷科借零㑹即行將藉以兊便流通一郡<lb/>
錢楮且將減官鹽價以收零㑹使常不出郡境某所預<lb/>
計者僅此耳餘事臨期未前知也嗚呼公之言猶隠隠<lb/>
於震之耳詎料一别遂至於泣視遺愛録耶震與應君<lb/>
共輯公遺事而未多得因併及其交際之私蓋其言亦<lb/>
<pb n="KR3a0064_WYG_096-39a"/>
有可録者不忍弃也雖然公之大者不特此也豈無太<lb/>
史氏特書大書為千萬世牧民者勸耶咸淳四年六月<lb/>
日門生文林郎史館檢閱黄震狀<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0064_WYG_096-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷九十六<lb/>
</p>
<p>
</p>
  </div>
</body>
</text>
</TEI>
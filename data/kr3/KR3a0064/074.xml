<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷七十四</head>
    <p>
<pb n="KR3a0064_WYG_074-1a"/>
欽定四庫全書<lb/>
　黄氏日抄卷七十四　　　　宋　黄震　撰<lb/>
　申明五<lb/>
　　第五任史館檢閲<lb/>
　　　繳申慈湖壽張行實狀<hi>咸淳四年五月一日</hi>
照對某近因分修附傳竊聞先皇帝朝羣臣法合立<lb/>
傳者三百餘家今其行實銘記已到史館可慿修附者<lb/>
纔數十家縁州縣間從來視此等為閑慢收索不應事<lb/>
<pb n="KR3a0064_WYG_074-1b"/>
勢則然某妄意若在局官冬於鄉里自行訪求先賢事<lb/>
迹繳赴史館庶幾徑而易集亦足少禆今日史事之成<lb/>
某鄉之先賢有慈湖先生閣學楊公諱蕳壽張先生侍<lb/>
郎張公諱虙慈湖為時儒宗夀張亦文行表表皆先<lb/>
皇帝朝名法從皆足垂示將來法合立傳及有吳公從<lb/>
龍紹定四年逆全之變提孤軍為先鋒策應轉戰無前<lb/>
賊益兵圍之數重不幸所乘馬中流矢遂為賊擒賊載<lb/>
其名旗為偽稱援兵紿泰州開城從龍至城下大呼曰<lb/>
<pb n="KR3a0064_WYG_074-2a"/>
建康右軍統制吳從龍馬傷被執非降賊者揚州初不<lb/>
破泰州可死守賊不勝忿怒刃交下猶罵賊不絶口竟<lb/>
寸臠以死先皇帝矜之詔為立廟官其後方逆全猖<lb/>
獗時維揚閑守未知為計但始得泰州城一開即賊之<lb/>
窟穴多而揚州之事未可知從龍從容就義以一死為<lb/>
國忠謀視解揚事殆過之又非尋常死節比若不為之<lb/>
立傳何以勵臣子之節某生晩雖不及登三君子之門<lb/>
而聞風興起公議所在有不容遏謹於鄉里訪先求到<lb/>
<pb n="KR3a0064_WYG_074-2b"/>
慈湖封志一軸壽張行狀一册吳統制子孫未知所在<lb/>
先録到淳祐十年應參政陳請褒寵劄子一本見到又<lb/>
聞有觀文趙公彦逾之子䈣夫世傳清徳先皇帝初<lb/>
年西山真公德秀嘗薦其為廉吏第一亦未知曾不附<lb/>
傳所合具申乞賜台判送館先將見到志狀委官修成<lb/>
附傳附入理宗實録其䈣夫事併下契勘以慿搜訪<lb/>
湏至申者<lb/>
　　第六任添差通判廣德軍<lb/>
<pb n="KR3a0064_WYG_074-3a"/>
　　　榜放縣吏日納白撰錢申乞省罷添倅㕔状<lb/>
照對官事不攝聖人以為非儉設官分職朝廷無非為<lb/>
民若員外置官無補民事而又害之為之官者因循苟<lb/>
禄不自申明以求省罷則朝廷隔逺而不及知州郡避<lb/>
嫌而不欲言其為民害何時而已廣德一軍舊止一縣<lb/>
與浙西之江陰事同一體江陰有守無倅本軍有守有<lb/>
倅矣而又晩剏添倅某初受此闕亦竊意江東一路之<lb/>
極處必有事會須分勞者及某到官止有舊來正倅㕔<lb/>
<pb n="KR3a0064_WYG_074-3b"/>
牙契一司因晩剏添倅㕔而分以属之是既異於聖人<lb/>
官事不攝之戒矣若止優游竊禄所媿猶不過素餐亦<lb/>
未至於甚病民也惟是置一司存不惟添一行官吏廩<lb/>
禄亦且増無限日生費用窮夫小民畧有蘧廬托處猶<lb/>
且百費隨生况以倅㕔為名者乎本㕔費用如綱解遣<lb/>
人如諸司繳匣如迎新送使地里口劵國忌行香之有<lb/>
五更燈燭院子茶酒司之有逐日油炭與夫筆墨紙扎<lb/>
邸報承受茶湯厨傳過客須索凡費不可悉數而考其<lb/>
<pb n="KR3a0064_WYG_074-4a"/>
費用之所仰僅有契紙分數紙每紙五十文月可積三<lb/>
五貫官會其餘取給乃分引日監縣吏使之以白撰公<lb/>
事錢供給名曰辦什物錢竊謂此雖名不及民而害民<lb/>
莫此為甚矣葢凡官司之錢無一不出於民明取於民<lb/>
者是為科敷其害猶小不明取於民而取之吏者是為<lb/>
椎剥其害極大每見縣吏之錢全出於推獄之手拷掠<lb/>
人肌膚破壞人家業然後僅得之分文以上皆是寃痛<lb/>
此正官司所當時時禁戢安有為官反與日日分贓豈<lb/>
<pb n="KR3a0064_WYG_074-4b"/>
惟分之是又倡之使之藉為話柄肆行無忌此何䓁弊<lb/>
例而可襲之况此廣德斗壘地瘠民貧豈堪添此無端<lb/>
椎剥是雖事有至急官不可廢以此供億猶當改圖况<lb/>
可藉以扶立晩創無用之貟外官乎某自到官以來吏<lb/>
日呈例望輒汗下此事既决不可行凡費又他無可出<lb/>
拔本塞源永絶後災惟有申明徑行省罷将牙契一司<lb/>
併歸正倅則官省事省其為利益不但免取縣吏供億<lb/>
一事而已欲望台慈察贅貟之無益有損防奸吏之挟<lb/>
<pb n="KR3a0064_WYG_074-5a"/>
官害民備申朝省乞撿照嘉泰間已經省罷指揮将添<lb/>
差通判㕔仍前省罷永不再置不勝本軍公私之幸須<lb/>
至申者<lb/>
　　　囘申本軍撥𨽻窠名状<lb/>
今月十九日伏凖使牒備奉台判以某牓放舊例日監<lb/>
縣吏應辦錢知本㕔已絶無公支之費特撥在城地錢<lb/>
張恩鄉役錢兩項以充本㕔公用仰感矜存之盛心所<lb/>
合拜命唯謹但某區區本心正以廣德支壘無煩添倅<lb/>
<pb n="KR3a0064_WYG_074-5b"/>
縣吏供億適成擾民故欲㧞本塞源徑從申明省罷庶<lb/>
亦併可上寛使軍之冗費耳今若撥下窠名是又重為<lb/>
使軍之費也郡計乆凋正圖少寛而反増重焉某将何<lb/>
安兼恐一窠名必有一支用孔孔着實必無空閒未知<lb/>
前項所收在使軍元凖何用今将何以充之而可移撥<lb/>
事同一家痾痒相關上既恤下下不可以不體上所有<lb/>
前件撥𨽻未敢祗受須至申者<lb/>
　　　更革社倉事宜申省状<lb/>
<pb n="KR3a0064_WYG_074-6a"/>
照對本軍昨因嘉熙庚子之歉康知軍初俲朱文公法<lb/>
剏置社倉春貸秋歛以惠百姓景定二年曽凖户部樁<lb/>
留不貸不斂者五十至咸淳二年常知軍慮歲乆穀壞<lb/>
始申朝省再行貸斂且與免息一年咸淳三年陳提舉<lb/>
行部知社倉法壞日乆專委兩通判任責而知軍時提<lb/>
其綱本軍方當討理未定之初又與免息一年夫社倉<lb/>
之設正以為民當五年不貸之時宜人情之乆欝及兩<lb/>
年免息之日宜人情之甚慰及今驗之人情乃有大不<lb/>
<pb n="KR3a0064_WYG_074-6b"/>
然者凡兩縣十四鄉之民無不相率赴愬乞免貸斂至<lb/>
謂雖不取息亦須増納必罷社倉方獲無事某等不勝<lb/>
驚怪極意考覈乃知借貸之息輕而水旱之備豫法固<lb/>
未有善於文公之社倉者也職掌之人非而變通之法<lb/>
踈弊亦未有甚於本軍之社倉者也葢康知軍救民之<lb/>
心雖即朱文公救民之心而窘於力之不迨局於勢之<lb/>
難行未得盡如文公善後之計者其要有二變而通之<lb/>
正在後之人耳文公以五夫一區之地而得建寧大府<lb/>
<pb n="KR3a0064_WYG_074-7a"/>
六百斛之粟故不必取息増多但使願貸者出息十二<lb/>
備耗而已康知軍以小壘荒歲一時之力而欲廣為千<lb/>
里将來無窮之惠故志在日乆増多必使盡數均貸且<lb/>
令計息未足縣官不許批書於是奉行者不待其願貸<lb/>
類追迫而使之貸矣是窘於力之不迨未能盡如文公<lb/>
善後之計者一也文公與劉君如愚自相率而救其鄉<lb/>
之人初不係官府倡率使然之事故不至於出納輕重<lb/>
康知軍正因巨室倍稱取息之虐遂易以社倉十分取<lb/>
<pb n="KR3a0064_WYG_074-7b"/>
二之廉及其所使主倉之上户即前日倍稱取息之舊<lb/>
人為善不出於本心臨財寜免於故態於是陽借貸斂<lb/>
濟人之權陰肆為富不仁之術矣是局於勢之難行不<lb/>
得盡如文公善後之計者二也惟其力之不迨而志在<lb/>
増數故借貸多不出於小民之情願惟其勢之不行而<lb/>
權寄非人故操制反折而歸巨室之不仁以巨室之不<lb/>
仁迫小民之不願又壓以官司之勢而塞其赴愬之門<lb/>
此初意雖本於文公之社倉而流弊幾類於荆公之青<lb/>
<pb n="KR3a0064_WYG_074-8a"/>
苗勢有必然事無足怪雖康知軍申明之初朝省回降<lb/>
指揮已預憂異日反為閭閻之害雖康知軍規約之序<lb/>
各已預言法乆且弊他日人存政舉之難乎其人况今<lb/>
日乎故曰變而通之是在後之人耳今即衆籲之詞而<lb/>
摭其當革之弊如貸首抱催足則有旌孝一都沈子亨<lb/>
等稱逃亡五十三户積欠榖五千八百四十斤盡抑令<lb/>
代納之訴葛下三都潘四五等稱祖父充貸首子孫不<lb/>
得脱免甚至孤寡亦不得免焉之訴此弊之不可不革<lb/>
<pb n="KR3a0064_WYG_074-8b"/>
者也如同甲抱逃亡則有永岳十八都倪五四䓁稱逃<lb/>
亡並要甲内填還鄉民枉被逼勒之訴桐汭一都曽千<lb/>
七等稱逃户貸穀穀不出倉只就倉展息息上又生息<lb/>
展轉抑陪之訴此弊之不可不革者也如縣官自十月<lb/>
至二月逐月照約下鄉到倉縣官規避干繫而轉改武<lb/>
官則有清壇社吳百七等稱供需官員之訴延德都高<lb/>
大發等稱被取轎畨穀之訴又有武上都張公是等稱<lb/>
見任官急欲囘司只取倉職虛申一状故倉職有折錢<lb/>
<pb n="KR3a0064_WYG_074-9a"/>
入已及穀不入倉之訴此弊之不可不革者也始慮官<lb/>
司之難於徧察於是各鄉止置一倉今則地里迢遥資<lb/>
次積壓其拘之使貸也守候輒數日而斂也亦如之故<lb/>
有訴貸本僅了搬擔裹足而所納乃白陪者始慮倉職<lb/>
之為奸欺於是諸倉各定一秤今則出入各秤高下異<lb/>
守其貸而給穀也十僅得七八而斂也反倍之故有訴<lb/>
所出不足以了陪納又復取之私債者始慮舊穀之易<lb/>
没東作之無助於是方春即貸而斂以秋今則逃亡既<lb/>
<pb n="KR3a0064_WYG_074-9b"/>
衆隄防過宻其貸多待秋熟特一時藉以規取贏餘甚<lb/>
至榖貴糶錢待秋熟而後低價折付反隨即取其陪稱<lb/>
之穀故有訴破家蕩産子孫受害只得逃移以避社倉<lb/>
之苦者其始穀本毎鄉僅五百擔今積其利息間已近<lb/>
六七倍而支費耗折之數不預焉窮鄉何以堪此歲増<lb/>
之數其始出貸每户不過四五十斤今强其必貸率不<lb/>
下六七倍而倉職苛取地盤穀之數不豫焉窮民何以<lb/>
出此歲増之息於是訴社倉一年富於一年鄉民一年<lb/>
<pb n="KR3a0064_WYG_074-10a"/>
窮於一年者有之訴社倉本欲利民今反至於害民者<lb/>
有之訴社倉皆是鄉民運聚之息顆粒不曾散還鄉民<lb/>
而聲寃者有之且聞此等欲愬之情其來已非一日之<lb/>
積凡在州縣提督之職前此亦多親聞其言惟是法源<lb/>
於文公而事本以救民恐更革之未成已謗議之先受<lb/>
人莫敢嚮弊以日深某等相與竊伏思念至於積月累<lb/>
日竊謂雖自昔聖賢未有乆而不弊之法法至於弊亦<lb/>
未有不可起而救之之理法出於黄帝堯舜尚須通變<lb/>
<pb n="KR3a0064_WYG_074-10b"/>
法出於三代盛時猶必損益安有謂法出於儒先忍於<lb/>
坐視其弊而不救者是亦豈儒先立法之本心哉顧惟<lb/>
此事百姓請罷社倉之說雖不可行若倉職漁奪百姓<lb/>
之害豈容不革但剏法固難更革尤難法愈更而愈宻<lb/>
則弊愈乆而愈深正如朱文公有言天下事本不難為<lb/>
但恐做時不比説時人心不比我心今若更革望其能<lb/>
乆正恐後之負今亦猶今之負昔兩縣四十鄉之間安<lb/>
得人人常如康知軍之用心哉惟有簡便或可少紓葢<lb/>
<pb n="KR3a0064_WYG_074-11a"/>
榖已多矣不必更求増息弊已極矣不容盡倚倉官凢<lb/>
遇成熟並與在貸于以從人户闔詞之請偶遇水旱减<lb/>
息出貸于以永存康知軍救民之法舊倉職並與改替<lb/>
舊來州縣官吏有闗倉事者並免干預别請近城寄居<lb/>
充局官成熟年分彼此相忘惟遇水旱則從本軍徑請<lb/>
局官及時下鄉監倉職照官秤公平出貸並聽人戸情<lb/>
願不必盡數均敷少需秋成斂穀仍即封閉如故此其<lb/>
更革之大綱也舊規取息并支遣耗折共收二分二釐<lb/>
<pb n="KR3a0064_WYG_074-11b"/>
今共止量收一分<hi>謂如斂穀本一百斤舊年年收二十二斤今止出貸之年收一十斤</hi>内<lb/>
以三釐充局官到倉轎夫及貸斂職掌諸色雜費内七<lb/>
釐以備坐倉耗折毎一年許豁耗一釐豁至五釐而止<lb/>
<hi>謂如穀坐倉一百斤一年計豁耗一斤</hi>其出貸年分不在豁耗之數舊規<lb/>
倉之副職經兩貸兩斂而升正又經兩貸兩斂而替今<lb/>
既不每年常貸更不拘貸斂次數仍以二年為例二年<lb/>
升正曽經斂散即與改替新舊交承周而復始以防日<lb/>
乆生弊且得更休舊規官差兵士在鄉名坐倉節級歲<lb/>
<pb n="KR3a0064_WYG_074-12a"/>
乆擾人倉職間亦藉以立威鄉落今並免差遇貸斂年<lb/>
分聽於支遣穀内續行從便短雇使喚舊規倉職有事<lb/>
並申官司今止許申寄居局官聽從便宜區處有合從<lb/>
官司施行者須寄居局官申明此其更革之節目也本<lb/>
軍除已逐一施行外所合照康知軍剏立舊例備申朝<lb/>
省并提舉常平司照應併録人户今來詞訴繳申照應<lb/>
須至申聞者<lb/>
　　　更革社倉公移<lb/>
<pb n="KR3a0064_WYG_074-12b"/>
照對本軍昨經嘉熈庚子大歉賴康知軍賑救民獲更<lb/>
生康知軍荒政結局又極力措置毎鄉榖本五百擔倣<lb/>
朱文公社倉法歲貸收息以漸増添為将來萬一水旱<lb/>
之備慮及無窮恩同父母世世吏民宜共扶植奈何創<lb/>
始之艱難繼者易怠凶荒之苦惱樂歲易忘以至日乆<lb/>
弊生利反成害官司督促倉職但欲取足本息而不知<lb/>
倉職之並縁擾民倉職陰剥小民但期倍稱取息而不<lb/>
恤小民之痛苦無告甲内逃亡隣保均陪逃亡穀本坐<lb/>
<pb n="KR3a0064_WYG_074-13a"/>
倉展息於是小民畏貸穀甚於畏科敷而貧者竟貸之<lb/>
而流亡上户避倉職甚於避差役而黠者反攘之以侵<lb/>
蠧其他枝節不可勝言去歲之冬方當檢照規約預行<lb/>
覈實合貸人户忽據鄉民羣訴並乞免行貸斂甚至以<lb/>
為社倉不除皆當逃避他郡此雖鄉民被擾一時忿激<lb/>
之言然其情亦可知矣聞之使人驚惻即已斟酌事冝<lb/>
量為通變常年並免貸斂以順鄉民哀訴之情荒年减<lb/>
息出貸以存康知軍仁民之政<hi>舊規息穀支遣穀耗穀共收二分二釐今權收</hi>
<pb n="KR3a0064_WYG_074-13b"/>
<hi>一分充耗折支遣将來免收</hi>併與住免向來官司吏卒之擾而請委<lb/>
賢寄居為局官以鄉官自救鄉民如朱文公創立社倉<lb/>
本法通變大要不出此三者除已備申尚書省及提舉<lb/>
常平使司照會去訖其餘合行事件分牒關報合屬去<lb/>
處外所合備榜曉諭今開具下項<lb/>
一社倉之不免於弊者正因取息而倉職得以並縁耳<lb/>
　　契勘倉職先來有解到人户折納穀錢見寄留常<lb/>
　　平庫今将上項寄庫錢就近城置買水田委局官<lb/>
<pb n="KR3a0064_WYG_074-14a"/>
　　歲收租利為扶助九鄉社倉之基本應社倉規約<lb/>
　　内元收耗穀支遣榖向後並将所收田租代充使<lb/>
　　人户貸一斤只斂一斤更不増收顆粒所有近者<lb/>
　　申省權收一分之説縁此時未議置田不得不開<lb/>
　　此項今出貸未有年分未須支遣筭計将來出貸<lb/>
　　年分支遣及在倉每年合豁耗折數亦非多買田<lb/>
　　纔成併可住免續申照應<lb/>
一社倉之不免於取息者又因欲積漸使多以備水旱<lb/>
<pb n="KR3a0064_WYG_074-14b"/>
　　耳今除前項近城置田貸息外更将各鄉元得康<lb/>
　　知軍穀本五百擔陸續出糶隨鄉置田常年積租<lb/>
　　荒年賑濟則自不必取息求多矣<lb/>
一社倉所以因取息而壊者亦因積數愈多則取息亦<lb/>
　　多民户之歲收有限力不能堪耳今諸倉見在穀<lb/>
　　除五百擔置田歲取天地無窮之利免取人户有<lb/>
　　限之利以推廣康知軍美意外更與樁留一千擔<lb/>
　　準備出貸以存康知軍舊規視元數亦已倍之矣<lb/>
<pb n="KR3a0064_WYG_074-15a"/>
一諸倉間有見管數多除五百擔買田一千擔留貸而<lb/>
　　尚有餘剰者皆是倉職得人鄉民淳良所致並與<lb/>
　　另項樁留準備水旱年分盡數散還鄉民此時亦<lb/>
　　可少寛官司擘劃上户敷糶等事<lb/>
一諸倉間有見管數少不了樁留去處專局日下嚴監<lb/>
　　倉職欠數補足<lb/>
一貸穀雖留千擔仍取人户情願不以貸盡為拘<lb/>
一前件監倉職侵欠皆是覈實倉職已收人户之數其<lb/>
<pb n="KR3a0064_WYG_074-15b"/>
　　元係人户拖欠者權與倚閣不許倉職私自催理<lb/>
　　為人户不已之擾<lb/>
　一社倉是鄉曲之事今請委寄居充局官之後凡事<lb/>
　　並聽局官區處但寄居行鄉曲事亦須藉官司之<lb/>
　　力而官司為民父母尤不可一日少忘吾民之事<lb/>
　　顧纔經官司輒不免吏卒之擾此所當防耳契勘<lb/>
　　本軍嘉定年間真西山将漕救荒專委本軍軍學<lb/>
　　林教授賑給書之史冊千載盛事而向來嬰兒局<lb/>
<pb n="KR3a0064_WYG_074-16a"/>
　　近改義田局及滄河渡浮橋局其田租亦皆借重<lb/>
　　教官煩其提綱葢學校公議所自出鄉曲館事可<lb/>
　　賴以維持不朽今來社倉置田關係尤大亦照例<lb/>
　　附庸軍學凡田租簿籍並係局官與教官同僉盖<lb/>
　　教官㕔雖官司而無吏卒之擾者也兼或遇有緊<lb/>
　　事合經本軍行移教官以見任官與之同共禀議<lb/>
　　事亦易達其餘些少文移局中竟牒縣官等處施<lb/>
　　行<lb/>
<pb n="KR3a0064_WYG_074-16b"/>
一局官文書照紹興府例就本軍置社倉局仍照本軍<lb/>
　　舊例以書局人充之遇有公申徑從書局呈押又<lb/>
　　恐書局近上人無專工到社倉局更差一貼司到<lb/>
　　局書寫兩紙並於田租内支行月給<lb/>
一倉職舊規兩年為副兩年升正而替凡職皆經四貸<lb/>
　　四斂今既常年不貸不可專拘四年之限必在四<lb/>
　　年之内曽經一次貸斂俟四年限滿亦許替換或<lb/>
　　雖經四年遭值連熟未經貸斂者未許替職<lb/>
<pb n="KR3a0064_WYG_074-17a"/>
一倉職向以為難者與官司共事耳今官本置田之後<lb/>
　　倉穀皆是民穀貸數止管千擔有事直達鄉局並<lb/>
　　無向來繁難應有倉職改替請機察保明申局官<lb/>
　　備申本軍照應但取物力髙强衆所推服不可以<lb/>
　　前來已充為拘盖庚子至今已三二十年縱曾充<lb/>
　　應亦當再充貸首亦如之<lb/>
一貸榖止用大秤昨因别用小秤收息訪聞倉職多在<lb/>
　　小秤作弊今既免收息之後不許更用小秤<lb/>
<pb n="KR3a0064_WYG_074-17b"/>
一舊來鄉民納榖等待資次多至旬日小民四散搬擔<lb/>
　　或至貸本僅了費用訪聞體例倉職交榖機察搬<lb/>
　　穀必待數多然後入倉以致鄉民等待不便今既<lb/>
　　不常貸常斂穀遇貸斂又是水旱年分患難相䘏<lb/>
　　之時况所貸止千擔請機察先次下倉㸃數分撥<lb/>
　　不可為倉官過數秤出既不出息恐衷私作弊尤<lb/>
　　當防閑貸則隨到隨給斂則隨到隨交三日一次<lb/>
　　申斂數六日一次請機察交盤入厫不可俟斂足<lb/>
<pb n="KR3a0064_WYG_074-18a"/>
　　而後盤入以檐閣人户<lb/>
　一諸倉多損舊或無地板處以致穀易損耗今既有<lb/>
　　樁留數目尤當増置地板諸倉應有合修去處並<lb/>
　　請日下申明及時修置<lb/>
　一康知軍立社倉初係本官自䟎到酒息及李盈家<lb/>
　　業并荒政局剰米即不曽将窠名官物創置况今<lb/>
　　日更革之後諸倉所存全是息穀又皆係百姓巳<lb/>
　　物於官司尤無相干不獨官司無干将來水旱有<lb/>
<pb n="KR3a0064_WYG_074-18b"/>
　　備官司又将賴之訪聞舊来官司或遇窘迫之時<lb/>
　　曽有欲議移兊者好官員自是决不肯行或向後<lb/>
　　人吏有以此說鼓惑官司之聽者請局官以鄉曲<lb/>
　　大義白之當職仍先與一面申省照會<lb/>
一社倉置田候見數目亦與申省蠲免苗税<lb/>
　一修倉照康知軍元約於倉穀支遣數内公支分明<lb/>
　　出豁<lb/>
一以上並係廣德縣諸倉施行其建平社倉自康知軍<lb/>
<pb n="KR3a0064_WYG_074-19a"/>
　　創置以來即專委本縣見今牒催差職搬穀未辦<lb/>
　　候到陸續施行<lb/>
　　　申諸司乞禁社會状<lb/>
照得本軍有祠山春會四方畢集市井雖賴之稍康風<lb/>
俗實由之積壞凡合釐正僣具列申其一謂埋藏祭以<lb/>
太牢夫太牢者天子所用饗帝豈臣子所冝祀神惟此<lb/>
祠山之會敢為不法遂使民俗亦多殺牛坐坊賣肉略<lb/>
不知忌良由習之慣爾昨孫公諤洪公興祖為守嘗申<lb/>
<pb n="KR3a0064_WYG_074-19b"/>
公朝易以素饌况祠山近改真君之號而廟貌已復素<lb/>
饌之羞不知埋藏猶用太牢者果為誰設耶其二謂傷<lb/>
神迎以兵器夫兵器者國家所用禦敵豈民庶所宜賽<lb/>
神惟此祠山之會敢為不法遂使民俗亦多帶刀狠鬭<lb/>
殺人略不知忌良由習之慣爾昨曽公㮚為守常準朝<lb/>
㫖毁撤傷神况祠山見無傷神附庸之祠而傷神必皆<lb/>
罪死不靈之鬼不知迎引猶用兵器者尚為誰設耶其<lb/>
三謂罪案迎以囚帽枷索夫囚帽枷索者獄户所以械<lb/>
<pb n="KR3a0064_WYG_074-20a"/>
繫辟囚豈市井所宜翫恱士女惟此祠山之會敢為不<lb/>
法遂使民俗視獄具為戱弄之物謂罪惡有厭勝之方<lb/>
作姦犯科略不知忌良由習之慣爾昨康公植為守嘗<lb/>
明國法嚴行禁止况祠山本號水旱祈求之地於封爵<lb/>
素無刑獄職掌相關不知迎引盛用囚帽枷索者又為<lb/>
誰設耶其四謂差會首夫自狄梁公不世出世之滛祠<lb/>
固多矣然其社首之輪流皆出民情之願欲未聞有迫<lb/>
於官差者也今此祠山歲差㑹首同於差役雁鶩成行誅<lb/>
<pb n="KR3a0064_WYG_074-20b"/>
責已徧抽籖方行民一充應率至破産夫差役猶曰不<lb/>
可廢也此亦不可廢乎差役既擾之差會首又擾之不<lb/>
知為民父母者何心况祠山自有租入廟祠自能設供<lb/>
初無以會首為也其五謂差機察夫自嚴子陵不常有<lb/>
世之求用者多矣然必有坊場河渡之汙故易以集江<lb/>
湖乞丐之靡未聞有擾及史祝者也今此祠山歲差機<lb/>
察同於征商狐䑕輩屈體而得攘臂以臨逺至商賈無<lb/>
一獲免夫征商尚曰不獲已也此亦不獲已乎肥一二<lb/>
<pb n="KR3a0064_WYG_074-21a"/>
之不肖毒四方之民旅不知為民父母者何忍况郡官<lb/>
元係提督祠廟本無他事初無以機察為也凡此祠山<lb/>
五事無不關係風俗而又有並縁祠山關係尤大者焉<lb/>
其名曰方山聞其臣事祠山列在廊廡曽藉餘休亦霑<lb/>
封爵近祠山改封真君而世俗指為冷職遂創今祠别<lb/>
為香火逺近響應反過祠山起四月止八月盡用鎗刀<lb/>
為社自安吉暨冝興率聚千百為羣能幾何時勢已至<lb/>
此前年此曹已曽殺人於郡東二十里地名王婆坊矣<lb/>
<pb n="KR3a0064_WYG_074-21b"/>
某竊謂此祠若果出於神之心此祠山之叛臣也若立<lb/>
出於人之心此愚俗之妖祠也義皆無取而害則甚多<lb/>
盖千百其人者擾之端鎗刀其器者凶之事宜興安吉<lb/>
相連而至者又皆江湖出没之徒蔓則難圗漸不可長<lb/>
區區所憂又不止敗壞風俗而已併敢瀝忱而索言之<lb/>
如前五事則乞徑自使司隨事禁戢如後一事則乞移<lb/>
文浙西憲司預嚴戒所部夫民心無常惟上所嚮禁民<lb/>
為非絶惡之萌竊意莫此為急出位之罪伏兾裁赦須<lb/>
<pb n="KR3a0064_WYG_074-22a"/>
至申者<lb/>
　提舉司僉㕔書擬照得執左道以亂政假鬼神以惑<lb/>
　　衆者殺賽祠社會執引兵仗者隨重輕論罪經典<lb/>
　　法條炳如星日據廣德軍黄通判申明傷神五事<lb/>
　　方山一事祠山廣徳之土神血食加封經數百年<lb/>
　　固為水旱祈求之地傷神方山不知何神皆一種<lb/>
　　姦黨鴟義矯䖍設此以欺誑世俗漁獵民財故於<lb/>
　　春會之時團結社火張皇威勢持鎗執刀以祓攘<lb/>
<pb n="KR3a0064_WYG_074-22b"/>
　　凶祥為名囚㡌枷索以厭勝罪惡為戯始行於一<lb/>
　　州今遍於四方其弊由來乆矣州郡民之師帥合<lb/>
　　行禁戢今埋藏太牢而行饗天之禮公差會首而<lb/>
　　滋擾民之端剏置機察而開征利之門士庶無别<lb/>
　　男女夾雜商旅乘是販賣動違國禁惡少乘時殺<lb/>
　　牛不顧公法彊悍不逞之羣乘是千百為黨習以<lb/>
　　殺人為常此其罪非特執左道以亂政假鬼神以<lb/>
　　惑衆者也致風俗敗壞果誰責耶今若懲治不力<lb/>
<pb n="KR3a0064_WYG_074-23a"/>
　　則人莫知懼防制不嚴則蔓將難圖欲行下廣德<lb/>
　　軍除埋藏太牢照孫公諤洪公興祖改用素饌之<lb/>
　　例不許用太牢傷神照曽公槃嘗準朝㫖毁撤所<lb/>
　　有會首被差破産機察取乞事許人告其方山祠<lb/>
　　起四月止八月盡用鎗刀為社欲照所申移文浙<lb/>
　　西憲司早行戒約仍牒黄通判㕔照應併備榜戒<lb/>
　　約<lb/>
　提舉黄右史鏞書判昔人有言曰明天地之性不<lb/>
<pb n="KR3a0064_WYG_074-23b"/>
　　可惑以神恠知萬物之情不可罔以非顧夫好滛<lb/>
　　祠尚巫鬼楚越之俗然也而江東為尤甚然為之<lb/>
　　守倅令佐也茍能明天地萬物之理以迪其善而<lb/>
　　祛其惑則人心自正邪説自息廣德軍黄通判所<lb/>
　　申祠山五事及方山一事明理息邪甚有關於風<lb/>
　　教照所申祠山祭食只用素饌不許僣用太牢傷<lb/>
　　神既嘗準朝㫖毁撤不許迎以兵器罪案之設尤<lb/>
　　為誑脅愚今後不許以囚㡌枷索獄具免㑹首不<lb/>
<pb n="KR3a0064_WYG_074-24a"/>
　　許官差罷機察仍用郡官提督有已差者日下抽<lb/>
　　回所有方山事尤駭見聞不惟冐法越禮慢神虐<lb/>
　　民以為風俗之蠧又且執兵持仗召釁稔祸以貽州<lb/>
　　縣之害况前年已有社火殺人於王婆坊之事乎<lb/>
　　豈可不行禁戢準淳祐勑諸因祠賽社會執引兵<lb/>
　　仗旗熾者造意及首領人徒二年餘各杖一百滿<lb/>
　　一百人者造意及首領人仍不刺面配本城並許<lb/>
　　人告官司不切禁止杖八十國法昭然愚俗特不<lb/>
<pb n="KR3a0064_WYG_074-24b"/>
　　知而冐為之耳牒本軍帖廣德建平縣及帖兩縣<lb/>
　　尉司嚴行禁戢違照條法施行仍榜本軍本縣本<lb/>
　　廟及界首併牒浙西提刑司安吉州一體禁約餘<lb/>
　　照擬行<lb/>
　提刑司僉㕔書擬明則有禮樂幽則有鬼神道理一<lb/>
　　也事神以不正之禮豈惟王制之所不容亦神心<lb/>
　　之所不樂祠山有功於民封爵廟食亦既乆矣神<lb/>
　　有常尊祀有常典奚以立異鬭竒為哉本軍黄通<lb/>
<pb n="KR3a0064_WYG_074-25a"/>
　　判條具申來前五事指為壞風俗後一事指為生<lb/>
　　亂階切中時弊夫聰明正直謂之神黄通判建明<lb/>
　　真正論也亦必有得於神之心者本司見此救風<lb/>
　　俗遏亂萌之事安得不與主張欲備榜行下禁戢<lb/>
　　牒本軍如遇犯到照條施行併移牒浙西憲司嚴<lb/>
　　戒所部其於維持世敎防範民情實非小補<lb/>
　提刑林司業<hi>應炎</hi>書判偹榜移牒<lb/>
　安撫司僉㕔書擬祠山之神覃福江左朝廷錫嘉名<lb/>
<pb n="KR3a0064_WYG_074-25b"/>
　　曰真君以所奉列星天神者奉之嚴且不凟如此<lb/>
　　蠢爾愚民好勇鬭狠烏足以知靈德哉廣德軍黄<lb/>
　　通判申以春會伊邇開申五事一乞照洪知軍巳<lb/>
　　申朝廷止用素饌杜絶日殺耕牛之弊照得神受<lb/>
　　天子之封亦當奉天子之法小民借神以殺牛侮<lb/>
　　法是侮神也欲劄本軍行下巡尉嚴榜禁戢敢仍<lb/>
　　殺牛者繩以本罪巡尉不許容庇其二乞照曽知<lb/>
　　軍任内曽準朝㫖毁撤傷神不許用刀鎗兵器迎<lb/>
<pb n="KR3a0064_WYG_074-26a"/>
　　引傷神果何為者以刄指人法尚不恕持兵械而<lb/>
　　跳踉於神之前豈惟不敬傷人及盜鮮不由此欲<lb/>
　　劄本軍速牒諸縣引示隅保今後不許以刀鎗兵<lb/>
　　具迎神違者罪坐會首其三乞照康知軍禁止迎<lb/>
　　賽用囚帽枷鎻夫神賛於幽人治於明囚帽枷鎻<lb/>
　　天子之吏治人之事也匹夫而擅為此具其可乎<lb/>
　　以斯須之懼逭滔天之誅理所必無神亦不赦欲<lb/>
　　劄本軍備榜道途此等私造獄具即時毁去不悛<lb/>
<pb n="KR3a0064_WYG_074-26b"/>
　　重斷其四乞官司不必差會首其五乞官司不必<lb/>
　　差機察照得差役法也差會首非法也差機察愈<lb/>
　　非法也使會首有餘財何不移其事神者事父母<lb/>
　　有餘力何不移其習末技者以學為孝悌忠信人<lb/>
　　能如此雖不為會首神亦相之况於差會首差機<lb/>
　　察皆為胥吏乞取計非為神計也欲劄本軍不許<lb/>
　　差會首吏胥抑配定行决配其民間情願獻香者<lb/>
　　聽本軍元有郡官提督就兼機察之任得一清強<lb/>
<pb n="KR3a0064_WYG_074-27a"/>
　　者自足辦此不必别差機察頃李提刑嘗禁止婺<lb/>
　　源雪順廟香會近方提刑亦禁止信州嶽廟聚集<lb/>
　　皆江東屬郡祀典顯著去處民既靡爭神亦用妥<lb/>
　　聰明正直豈非法之謟是福哉欲劄本軍并報黄<lb/>
　　通判仍榜祠山廟門其方山别祠本軍自當一體<lb/>
　　禁戢安吉宜興不逞之聚前年既有殺人之事本<lb/>
　　軍自合詳委具申浙西提刑司乞與禁戢施行<lb/>
　安撫制使裕齋馬相公<hi>光祖</hi>書判神以聪明正直<lb/>
<pb n="KR3a0064_WYG_074-27b"/>
　　廟食一方福善禍滛體天行化其載在祀典者歲<lb/>
　　時致敬自有常彛若夫刲羊搥彘以傷物命張旗<lb/>
　　伐鼓以事迎拽群聚惡少以起爭端車服僣上而<lb/>
　　越禮制決非神所樂亦非神所安軍縣長官以宣<lb/>
　　明教化為己任今一切聽其所為每歲必有鬭傷<lb/>
　　專為造偽淵藪官司宜禁而不禁方此差提督選<lb/>
　　機察若助之為妖者豈假神幻以行賈耶今黄通<lb/>
　　判所申五項委為要切劄軍並逐項照行仍委黄<lb/>
<pb n="KR3a0064_WYG_074-28a"/>
　　通判覺察備榜<lb/>
　　　以申尚書省乞禁本軍再行牛祭事<lb/>
照得本軍有祠山張王廟民俗嘗祭以牛前太守孫公<lb/>
諤洪公興祖皆謂禮不可僣易以素饌連歲獲稔事載<lb/>
本軍書籍庫張王事迹昭然甚明後來官司失於撿舉<lb/>
民間又復私用牛祭縣吏不法反攬以擾民科祭牛甚<lb/>
於科軍需差會首甚於差户役其弊已不止如孫洪二<lb/>
公所謂僣禮而已續又有棄城之将謫居本軍祈哀非<lb/>
<pb n="KR3a0064_WYG_074-28b"/>
鬼遷祠山廊下别一鬼神卜地方山大興廟宇自此祠<lb/>
山漸衰而方山驟興祠山歲用一牛方山則廣德縣管<lb/>
下七百二十餘保各用一牛歲用七百二十餘牛方山<lb/>
既每保用牛而每保之社廟又各用牛并其餘非法乞<lb/>
福因亦用牛一斗大壘遂至歲殺二千餘牛若常時屠<lb/>
販小人因而宰殺者又不預焉以故耕牛耗及鄰郡户<lb/>
産朘於數祭風俗大壞良可痛傷近年幸奉朝㫖張王<lb/>
改封真君法用素祭此風冝可革矣而習俗既成自祠<lb/>
<pb n="KR3a0064_WYG_074-29a"/>
山之一牛及方山各保之一二千牛殺祭如故盖廣德<lb/>
軍之殺牛如他郡之殺雞安若故常全無忌憚然而殺<lb/>
牛邀福終亦無福如近歲丁未之旱本軍未嘗不殺牛<lb/>
其旱自若甚至如咸淳二年他郡不遭旱本軍反以山<lb/>
田易涸旱獨偏聚一方未見殺牛之能救旱也如近歲<lb/>
辛酉之水本軍未嘗不殺牛水亦自若甚至如咸淳四<lb/>
年他郡不遭水本軍獨以山溪易漲水嘗三入城市未<lb/>
見殺牛之能救水也以是知天時自有定數地勢又各<lb/>
<pb n="KR3a0064_WYG_074-29b"/>
不同神之依人豈不陰相事之在天終難盡斡曾謂正<lb/>
直如祠山靈祐如祠山累受朝廷封爵如祠山而肯視<lb/>
牛之殺不殺為禍福哉某一介非才叨恩佐郡既傷殺<lb/>
牛滛祀之非禮又訝多殺耕牛之非法遂於今春僣申<lb/>
諸司繼荷諸司各榜禁戢風俗為之一變闔郡無復殺<lb/>
牛雖冝興安吉溧陽羣不逞之徒刀鎗千百習亂方山<lb/>
者亦為屏息無敢入境千里士民方相稱賀至今年六<lb/>
月初五日某偶被檄録囚寧國聞新知軍下車之初首<lb/>
<pb n="KR3a0064_WYG_074-30a"/>
索某申檢拖詳已不謂然至七月十七日聞本軍盡收<lb/>
諸司之榜許追賽歲例五月初殺一牛説謂闕雨須還<lb/>
十祭七月二十日又聞抛珓卜用八月初二初六初八<lb/>
日殺牛皆不從牛牲既設将以初八日强致之某因切<lb/>
伏思念前日某之申明為百姓耳今日本軍之更革亦<lb/>
為百姓耳事不同而心則同若未甚害所慮官所開禁<lb/>
雖止殺祠山一牛民所倣傚又將殺方山各保一二千<lb/>
牛冝興安吉溧陽凶徒刀鎗習亂者亦必聞風踵至此<lb/>
<pb n="KR3a0064_WYG_074-30b"/>
則不可不防兼念近者闕雨正亦未必因牛盖某之申<lb/>
明在三月常年之牛今年不賽者在五月祠山若以不<lb/>
殺牛而不雨當自三月或五月即不雨矣不應至七月<lb/>
初而後闕雨也又七月初之闕雨鄰郡如寧國安吉等<lb/>
處皆然七月十一日至十五日一連五日四郊雷雨亦<lb/>
鄰郡如寧國安吉等處皆然及十七日收榜許牛不復<lb/>
雷雨二十日抛珓殺牛不從雲氣自此反絶祠山若以<lb/>
不殺牛而不雨罪當首及某一身矣不應併累隣郡闕<lb/>
<pb n="KR3a0064_WYG_074-31a"/>
雨未幾復賜之雨既許殺牛反又不雨也神不能語某<lb/>
亦何證但本軍既謂因不殺牛而闕雨則某前此之申<lb/>
明禁殺實此邦致災之罪魁何可更一朝强顔此邦士<lb/>
民之上用敢<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>忱露罪并録元申及諸司備榜書判繳<lb/>
連在前控申公朝乞賜敷奏速将某解官離任或予祠<lb/>
禄以全小臣去就之誼仍乞詳酌前件祠祭合不用牛<lb/>
事理劄下本軍照應永逺遵守併将李士達晩剏方山<lb/>
淫祠毁拆以絶羣小亂萌實非小補須至申者<lb/>
<pb n="KR3a0064_WYG_074-31b"/>
　　第七任添差通判紹興府<lb/>
　　　申提舉司水利<lb/>
某聞自昔賢師帥必有乆長之利以大庇吾民自昔僚<lb/>
屬亦必有見聞之益以禆助其長某近者扁舟過越聞<lb/>
大府百廢具興心為歆羨未幾俄得備數員外丞自謂<lb/>
此殫見聞效㳙埃之日也敢以沿途所見水利先條列<lb/>
以告其一曰石堰其地在餘姚縣東二十里鳴鶴東西<lb/>
及石堰東場鹽運胥此焉達舊無堰兵惟近居小民間<lb/>
<pb n="KR3a0064_WYG_074-32a"/>
執車䌫以乘時射利公私已不便之右近自邸第營墳<lb/>
左近幹僕虛喝此曹避去鹽運非官備車纜不得通民<lb/>
旅則倚髙大息其傍某妄意法已置堰兵二人主之然<lb/>
月粮無所出契勘眉山寨兵多闕額兼訪聞石堰西場<lb/>
趙監場頗曉事謂冝帖趙監場踏逐堪為堰兵者二名<lb/>
帖餘姚縣将眉山寨闕額兩名刺幇月粮仍專委西塲<lb/>
提督堰事庶幾鹽運無滯民旅亦賴之邸苐幹僕亦無<lb/>
敢虚喝其間此某自明抵越第一節所見也其二曰通<lb/>
<pb n="KR3a0064_WYG_074-32b"/>
明堰其地在上虞縣東十里西壅本縣諸處山水以溉<lb/>
民田東通慶元府界三百里江潮以便舟楫古人於山<lb/>
水江潮交會兩極之處相天地自然之炁勢而立之堰<lb/>
居明越之要會紛舟車之雜遝其利又過於石堰者百<lb/>
倍建炎車駕幸海道實經從其間聞非潮時灘浦淺落<lb/>
我光堯皇帝面江嘿禱潮忽驟漲至今父老相傳以為<lb/>
此中興官家借潮之地又足以見地靈之呵護如此近<lb/>
忽有邑人移堰近西五里者山水未於此止故新移堰<lb/>
<pb n="KR3a0064_WYG_074-33a"/>
常受衝决之害江水不於此乎達故新移堰無復通行<lb/>
之利今此過之堰已乆壞惟有舊樁樅樅散立於數丈<lb/>
深坑之底農田泄灌溉之源行旅嗟般剥之苦利害萬<lb/>
状不可具陳此堰之西五十里㑹稽縣界百丈塘有頭<lb/>
陁聚兒童十數分頭覔錢於行舟過客曰我将以復通<lb/>
明堰也聞者雖至貧亦無不愀然傾囊以予此堰非頭<lb/>
陁之所能辦行人多知頭陁借此謀食而此聲一聞愀<lb/>
然爭施亦足占此堰之關係者大而民情之所望此堰<lb/>
<pb n="KR3a0064_WYG_074-33b"/>
者切矣某路由上虞因訪之縣令陳迪切謂嘗畧計非<lb/>
得二萬芝楮不可縣無此力惟有痛心某因採訪得權<lb/>
丞張兼僉詳練有才嘗築新林塘奏功之人堰所當興<lb/>
官有可委幸今大府一意為民而常平使者又并屬大<lb/>
府此千一難逢之會未必非造物者注意謂冝於大府<lb/>
及常平司挨那支撥縱兩司未有此一頓事力賢師帥<lb/>
創之必将有聞風而樂助者亦無非賢師帥之賜此某<lb/>
自明抵越第二節所見也其三曰通明堰之上正港髙<lb/>
<pb n="KR3a0064_WYG_074-34a"/>
閣而兩傍低下舊築髙塘以達縣治間者移堰就西之<lb/>
議謂可縮塘使短免水衝突迺自移堰以來塘愈促則<lb/>
水愈暴水愈暴則决愈甚目今髙塘傾倒水多走泄某<lb/>
之過此晴方一日河舟已膠農務方興其将安仰前所<lb/>
謂堰之當復不過趂今收買木石以備秋後興工若失<lb/>
塘倒之患正切目前謂冝急下丞㕔委請上户關會隅<lb/>
保先将塘闕速行築捺此某自明抵越第三節所見也<lb/>
然此塘非不毎毎築捺也二河並行中髙傍下水衝易<lb/>
<pb n="KR3a0064_WYG_074-34b"/>
决勢既必然加以般渡之船梢夯擔之脚家惟利塘摧<lb/>
水竭以邀客旅不願塘堅水溢以妨私計毎乘昏黒潜<lb/>
行掘壞一線有隙十里為枯使農夫常失灌溉之利使<lb/>
都保常受敷捺之害使往來民旅常被搬剥勞費之苦<lb/>
此曹方欣欣自以為得策今欲痛革久弊以垂長利謂<lb/>
宜於中河兩髙塘之外将兩低河盡築為髙田用附益<lb/>
髙塘不至單薄使水勢不得而衝人力不得而掘却於<lb/>
髙田之外即於掘泥築田之地復還舊日之兩傍低河<lb/>
<pb n="KR3a0064_WYG_074-35a"/>
以便他處水脉仍以中塘新築之髙田補還兩傍掘田<lb/>
移河之業主庶幾有益無損轉害為利以緝古人思慮<lb/>
之所未及之功使世世永賴此又某第三所見預為日<lb/>
後之謀者也某材識凡陋官為贅員何敢僣越出位實<lb/>
念為民長乆之利者賢師帥之事以所見聞裨其長者<lb/>
僚屬之事大府為民興利既無所不用其力某謂得之<lb/>
見聞如此而不以詳聞則為有負其長用敢逐項申聞<lb/>
言若可采欲望更加詳訪而力行之公私幸甚伏乞台<lb/>
<pb n="KR3a0064_WYG_074-35b"/>
㫖<lb/>
　　　回申紹興府人户訴旱状<lb/>
伏準台判送下山陰會稽諸鄉人户訴旱一百五十六<lb/>
状令某看詳若疑其為妄者某竊見今歲入夏以來繞<lb/>
城委是得雨使車登城所見委是有收若二三十里之<lb/>
外委是缺雨某今夏承提刑司檄差往新昌嵊縣及台<lb/>
州一帶决遣凡所厯本府管下無不焦枯古人謂州縣<lb/>
字民之官不損猶當言損恐不可以目睫所不親見而<lb/>
<pb n="KR3a0064_WYG_074-36a"/>
例疑人户之訴為虛欲望台慈特賜減分以慰鄉民嗸<lb/>
嗸之望須至具申<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0064_WYG_074-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷七十四<lb/>
</p>
<p>
</p>
  </div>
</body>
</text>
</TEI>
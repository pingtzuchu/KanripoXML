<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黃氏日抄卷八十五</head>
    <p>
<pb n="KR3a0064_WYG_085-1a"/>
欽定四庫全書<lb/>
　黃氏日抄卷八十五　　　　宋　黄震　撰<lb/>
　書<lb/>
　　　回董瑞州<lb/>
伏䝉寵致春秋集註集傳等書拜賜甚侈凡尊年丈在<lb/>
郡云爲舉措皆是正路上用實工夫令人敬服不已講<lb/>
義發明精當尤見所學孔夫子只是平正道理漢唐溺<lb/>
於卑陋濂洛發其精微後來遂有因精微而遁入空虛<lb/>
<pb n="KR3a0064_WYG_085-1b"/>
者如張橫浦如陸象山如楊慈湖一節透過一節適又<lb/>
其人皆有踐履後學皆翕然而歸之若夫子平正道理<lb/>
萬世常行安有此等過高出奇之説蓋嘗深究三人之<lb/>
説無一不出於上蔡不欲以愛爲仁而欲以覺爲仁至<lb/>
欲掃除乍見孺子惻隱之心則橫浦借儒談禪一則曰<lb/>
覺一則曰覺者皆不過敷衍上蔡之言也上蔡謂王介<lb/>
甫勝流俗兩字極好若用此以講學爲補不細則象山<lb/>
借儒談禪斥千五百年儒學皆爲流俗更不可與辨論<lb/>
<pb n="KR3a0064_WYG_085-2a"/>
是非者皆不過受用上蔡之説也上蔡稱釋氏以性爲<lb/>
日以念爲雲去念見性猶披雲見日則慈湖借儒談禪<lb/>
謂意起如雲霧之興人心不可有意因而改論語毋意<lb/>
之毋爲無字又因大學有誠意一章而詆斥爲非聖之<lb/>
書亦皆襲取上蔡之説也上蔡於程門才最高而不幸<lb/>
與總老交故其弊如此東坡謂其父殺人報仇其子因<lb/>
以行刼原上蔡本心不過欲不用其心禪學遂得而入<lb/>
之吾儒之禍莫烈於此矣明與台一家慈湖之説盛行<lb/>
<pb n="KR3a0064_WYG_085-2b"/>
獨君家昆季講究精切某雖愚陋生長慈溪幸而先讀<lb/>
論語凡慈湖之改論語而就已説者皆不敢信昨覩邸<lb/>
報台州守申乞令兄右司充上蔡山長嘗恃其平昔知<lb/>
愛稟問此事爲何如繼得回報令兄未免有怒意蓋某<lb/>
不善申稟之過也今讀講義乃知君家之學其精切如<lb/>
此某近在臨川曾於晦翁書院有議義一篇辯慈湖一<lb/>
貫之説謹用拜納郡獄將空䝉感何幸伏乞台照<lb/>
　　　回陳總領<lb/>
<pb n="KR3a0064_WYG_085-3a"/>
昨拜狀僭及學問事荷賜教甚感濂洛亦初未嘗守定<lb/>
一説象山慈湖之説亦未嘗不自此來却從上蔡分𣲖<lb/>
上蔡謂王荆公勝流俗之説極好若用之講學為補不<lb/>
細象山於是謂千五百年間學者盡是流俗然象山讀<lb/>
書講學或至終夜不寐亦未嘗不與人同也上蔡謂佛<lb/>
言性如日念如雲去念見性如披雲見日慈湖於是謂<lb/>
人心自光明不可有意遂改論語毋意作無意爲證又<lb/>
斥大學説誠意爲非聖之書然有心必有意心是活物<lb/>
<pb n="KR3a0064_WYG_085-3b"/>
意是動處慈湖寒未嘗不思衣飢未嘗不思食做士人<lb/>
未嘗不思量破題出仕宦未嘗不思量處事慈湖此心<lb/>
此意亦未嘗不與人同也自古惟孔子為大中至正之<lb/>
極據實平説參之愚夫愚婦亦無有不合者自孟子出<lb/>
來便是立議論但其所以立論之心無非欲教人爲善<lb/>
爾只如孔子言性相近習相逺此六个字參之聖人稽<lb/>
之衆庶求之往古驗之當今無人不然無往不合此平<lb/>
實語也孟子道性善人皆可爲堯舜人性固本善而不<lb/>
<pb n="KR3a0064_WYG_085-4a"/>
能人人皆善人固可爲堯舜而未嘗見有能爲堯舜者<lb/>
此立爲議論以誘人爲善而非復孔子平實之比也自<lb/>
此衆論並興皆不能出孔子六字之外雖伊洛説出天<lb/>
地之性氣質之性亦不過爲孟子觧性善之説人生而<lb/>
有性已是氣質之性天地之性已自付與在其中所謂<lb/>
天地之性既非未生以前虛空中别可言性則亦不逃<lb/>
乎性相近之説也自此以後諸儒翻倒得一新説一方<lb/>
便歸之爲宗師孔夫子論語反成堂前太公説古老言<lb/>
<pb n="KR3a0064_WYG_085-4b"/>
語無復顧之者矣若各師其師而不以孔子爲師流弊<lb/>
安有窮已哉袁䝉齋出來説道理稍能放平兩邉參合<lb/>
今學者或守其家學反加勇猛更欲爲背城借一之戰<lb/>
不知軍帳外四面皆已楚歌矣今承來教乃知先太師<lb/>
議論不曾如此倒邉爲之豁然因僭及其畧高明必能<lb/>
赦其狂僭也史傳前兩卷係杜立齋唐伯玉直待行在<lb/>
印到方得拜納伏乞台照<lb/>
　　　回贑州曾通判<lb/>
<pb n="KR3a0064_WYG_085-5a"/>
一節冗甚乆踈教誨忽辱台翰喜慰兩劇埀教回司之<lb/>
事已於四月十三日此間書滿兩考之後作公申并作<lb/>
廟堂劄懇之正如來㫖但恐事由朝廷非吾輩便可必<lb/>
爾贓錢不可盡放之説仰見逺慮但司存自有諸郡些<lb/>
小窠名錢譬如做人家量入爲出得過且過士窮乃見<lb/>
節義縱是窘迫亦豈可輕易擾人穆王贖刑之事乃取<lb/>
其金而釋其罪今世乃入其罪而又取其金事理不同<lb/>
況古之所謂罰乃其情不當罪遂令其贖吕刑乃衰世<lb/>
<pb n="KR3a0064_WYG_085-5b"/>
所行也已非古人之義今世所行又非吕刑之義吕刑<lb/>
隳國典而取其金今世官司之貪暴者既申國法以行<lb/>
其威又取其金以自利吾輩寧過於寛無過於刻且朝<lb/>
廷爲民而立州縣爲防察州縣而立監司今監司先自<lb/>
不法以擾州縣又何以禁州縣之不法而擾民耶契勘<lb/>
本司從來病根只在一利字上祖宗立法事各有司存<lb/>
本司因其借贓錢二字爲名盡從而攬之此以利而始<lb/>
也祖宗之法三年一赦赦前事不復理獨本司因夾帶<lb/>
<pb n="KR3a0064_WYG_085-6a"/>
贓錢二字合行住催頑忍不捨此以利而終也爲監司<lb/>
者始終一利則𨽻監司之下者其害可知矣尊執丈以<lb/>
上庠名流一番橫經分教之餘便翺翔華貫以至風月<lb/>
平分州縣之苦尚未必徹於視聽況閭閻乎本司官吏<lb/>
沉酣於利一旦掃除盡失其職宜訛言之易興而崇聽<lb/>
之亦惑也先儒有言剛則伸於萬物之上欲則屈於萬<lb/>
物之下又有言天若祚宋必無此事某知救吾民而已<lb/>
司存若窮不暇計也伏乞台察<lb/>
<pb n="KR3a0064_WYG_085-6b"/>
　　　回太和余知縣<lb/>
某吳門同官獨荷知心越山辱書又䝉念舊通籍金閨<lb/>
屈試花縣幸又重逢於大江之西自浙來江又是鄉人<lb/>
相依有不啻千里似人之喜者滿望經從慰我契濶可<lb/>
人眉宇僅見於十部從事之間喜慰之餘不勝餘藴埀<lb/>
諭行囊非便遽取便道而西此見真情亦吾輩氣味之<lb/>
所同也某一介晚末誤叨司臬凡本司前此之擾州縣<lb/>
者皆已與除之蓋朝廷設官本以爲民今監司擾州縣<lb/>
<pb n="KR3a0064_WYG_085-7a"/>
州縣擾百姓吏奸一脉貫徹流通於上下之間而監司<lb/>
州縣之官皆其嗾使毒民之具故區區此心思所以截<lb/>
住分毫正惟寅恭相與協濟執事視篆之初試取某前<lb/>
此公移而觀之賜以扶持不勝願幸若曰公庇則某贓<lb/>
錢盡放專匣盡除不屬本司之雜事並住行初無可庇<lb/>
之事也啓劄過禮非所宜䝉某素不講此況於平生之<lb/>
交乎歸璧勿罪伏乞台照<lb/>
　　　回信豐鄧知縣<lb/>
<pb n="KR3a0064_WYG_085-7b"/>
頃自交訊倏已三月自領臬事一向多冗近於公移中<lb/>
得見施行爲慰兹被親染實認勤篤第來諭過情非所<lb/>
敢當耳某愚無官長每謂惟有省事即是便民除此以<lb/>
外更無他法近世以來監司擾州縣州縣擾百姓反以<lb/>
多事爲勤民往往與鄙見相反初官爲縣尉每事執申<lb/>
不與泛行嘗得境内安静三年今僥倖自爲監司豈敢<lb/>
泛擾縣道哉但恐一路同官未必盡皆相體此意如使<lb/>
縣得執事則某可放心矣畢竟今來世事艱難尤非前<lb/>
<pb n="KR3a0064_WYG_085-8a"/>
比省事安民以救根本事無急於此者得盡如執事同<lb/>
心而共圖之慿楮拳拳<lb/>
　　　回樓新恩<lb/>
頃令兄臨江府判㕔發至尊翰欣荷如對第講義一時<lb/>
辭不獲命於吏塵中勉强塞白不料轉塵台覧也來辭<lb/>
過褒雖是賢者誘進之意然豈敢當若夫絜齋謂吾以<lb/>
一道貫之却後學未能曉孔子云吾道一以貫之此句<lb/>
先挈道字在上爲一句之主則下面云一以貫之者指<lb/>
<pb n="KR3a0064_WYG_085-8b"/>
道而言也貫此道也今若移道字在一字之下則將此<lb/>
一道欲貫何物此語既出於府第之傳望賜見教恐孔<lb/>
子之言未可輕改大率鄉曲固甚願有先達亦甚難於<lb/>
有先達蓋孔子平日只是平説實理若有先達特立於<lb/>
鄉曲必有新奇之説自立門庭學者方翕然響應因此<lb/>
一番前輩出一番議論改孔夫子遂變成堂前放世老<lb/>
説古老<hi>闕</hi>話名雖尊之實則違之檢㸃起來全不相似<lb/>
天下到處皆有此弊其人愈賢則其説愈行因其人而<lb/>
<pb n="KR3a0064_WYG_085-9a"/>
信其説先入爲主自少已熟人苦不自覺耳近嘗回衡<lb/>
州教令姪書僭云吾鄉有三弊知有權利而已者此一<lb/>
弊顯然之弊也近已漸變矣作文必求奇此一弊説理<lb/>
必求高此一弊皆隱然之弊也豈亦有自悟者耶惟宣<lb/>
獻之門無此弊故敢私以爲請耳且如慈湖之實行勁<lb/>
節某豈不朝夕師尊之若人必有心心動處便是意孔<lb/>
子故教人正心誠意此天下萬世學士大夫之所同者<lb/>
也慈湖獨説心不必正意不可有因闢大學爲非聖之<lb/>
<pb n="KR3a0064_WYG_085-9b"/>
書一時學者同聲附和更不回頭看孔夫子面最是面<lb/>
前去愚弄此老先生出門便反誇得此道於老先生不<lb/>
學他做人好處却學他説話偏處自説一邉話不知天<lb/>
下以爲非至誤繳慈湖佛頂心經贊乞朝廷官其後嗣<lb/>
反爲都曹一庸妄者所辱令人拂膺凡此等亦可爲自<lb/>
悟之機矣僭越勿罪伏乞台照<lb/>
　　　回制參黃通判<hi>蜀人名有大</hi>
埀諭考亭於介甫愛而不知其惡於東坡憎而不知其<lb/>
<pb n="KR3a0064_WYG_085-10a"/>
善迹則誠有之然特激於汪玉山一時往復之書然爾<lb/>
考亭平日亦未嘗不罵介甫未嘗不敬東坡雖論語集<lb/>
註亦取東坡之説又不特歎服其文章而已玉山極口<lb/>
稱譽東坡考亭方辨之玉山再護東坡則考亭遂一向<lb/>
發東坡短處遂有寧可是介甫之説介甫因此得考亭<lb/>
救起數語考亭有性氣此一時有激之言非平日議論<lb/>
之正也介甫亦可謂僥倖甚矣然其苗脉亦從爲伊川<lb/>
護法中來甚至介甫作詩罵昌黎而考亭亦以其詩爲<lb/>
<pb n="KR3a0064_WYG_085-10b"/>
是平生克治其身如考亭因爲門庭此等偏處亦不自<lb/>
覺則後學可不深自警也哉<lb/>
　　　還戴縣丞<hi>景魏</hi>中庸大學要義書<lb/>
昨䝉謙訪侍教半日無非聞所未聞大學中庸要義嘗<lb/>
偷忙伏讀仰見家學淵源之深逺平生用工之切至爲<lb/>
之降嘆不已前日尊諭茍有所見則以相告此正聖賢<lb/>
與人爲善之盛心不恥下問之至意退惟庸陋不學何<lb/>
足與聞然既伏而讀之矣不敢不據所見以求教焉大<lb/>
<pb n="KR3a0064_WYG_085-11a"/>
率二書發明先儒未及處極多真是有功後學知仁勇<lb/>
三節經㫖本自分曉文公獨以三近者勇之次正未曉<lb/>
何謂執事與之條列剖析却一一與經文正合君子誠<lb/>
之爲貴誠之正是用工處前輩止以之字作助語執事<lb/>
改其説而以孟子思誠爲證至如既禀之如字親新之<lb/>
通用索隱之作素本因古字之從宜此雖字學中來亦<lb/>
皆足爲前輩之拾遺其他大義不暇遍舉惟以蒲蘆爲<lb/>
蜾蠃雖本爾雅然蜾蠃蟲類恐於地道繁樹不相應以<lb/>
<pb n="KR3a0064_WYG_085-11b"/>
周公追王二祖爲改葬雖以下文葬祭爲證然二祖之<lb/>
葬既乆恐改葬亦是重事如謂葬時以諸侯之禮則改<lb/>
時以天子之禮若棺外之物猶可改也棺内切身之冠<lb/>
冕亦可褫之而易七章爲九章之類乎切身者不可改<lb/>
改外物孰重輕況下文明言父爲士子爲大夫葬以士<lb/>
祭以大夫則葬禮合因在日之舊祭方用今日之新二<lb/>
祖之生爲諸侯葬以諸侯爲已合禮周公祭以天子之<lb/>
禮足矣正亦不必改葬也然此特其小節耳細看要義<lb/>
<pb n="KR3a0064_WYG_085-12a"/>
之所作全以常道爲主且謂大道既隱之後不得不以<lb/>
常道爲教此等根源所在却非後學之所敢與成書既<lb/>
行之後未必無詰難者蓋恐常道之説本於孔安國大<lb/>
道既隱之説亦出於漢儒吾儒精粗一致下學上達世<lb/>
有先後道無古今今一旦截爲界限如此好議論者未<lb/>
必不疑其潛移於老子之説而適以小吾中庸大學也<lb/>
仰恃賢明故敢語及防後之策如此尚望以其自得者<lb/>
更埀不倦之教使來者無得而疑焉<lb/>
<pb n="KR3a0064_WYG_085-12b"/>
　　　與葉丞相<hi>咸淳丁夘</hi>
恭審勉從趣召入副倚毗指刻宣麻滿朝舉笏伏計賀<lb/>
幅何止盈箱然區區忠愛之心則有在矣天下事非權<lb/>
之歸一不可爲或事之築底雖得權亦未易爲方今朝<lb/>
廷之所以待先生者雖非某之所知而天下事未易爲<lb/>
雖朝廷亦有未必盡知者然先生今日事勢已不容於<lb/>
不爲萬一有不得而自爲所願推誠感動務濟國事必<lb/>
不得已則明白而勇去庶幾進不孤四海之望下不貽<lb/>
<pb n="KR3a0064_WYG_085-13a"/>
百世之譏惟先生其念之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0064_WYG_085-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黃氏日抄卷八十五<lb/>
</p>
<p>
</p>
  </div>
</body>
</text>
</TEI>
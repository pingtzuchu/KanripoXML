<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黃氏日抄巻四十一</head>
    <p>
<pb n="KR3a0064_WYG_041-1a"/>
欽定四庫全書<lb/>
　黃氏日抄巻四十一　　　　宋　黃震　撰<lb/>
　讀本朝諸儒理學書<hi>九</hi>
　　龜山先生文集<lb/>
　　　詩<lb/>
此日不再得頽波注扶桑蹮蹮黃小羣毛髪忽已蒼願<lb/>
　言媚學子共惜此日光術業貴及時勉之在青陽此<lb/>
　示同學首章也足以警惰<lb/>
<pb n="KR3a0064_WYG_041-1b"/>
題釣臺詩謂東漢不任三公故子陵不就其招恐未必<lb/>
　然若子陵意果出此合為光武一言題吳國華釣臺<lb/>
　以璜溪嚴瀬對起而總之云聖賢遇合自有時潔身<lb/>
　亂倫非所知以國華自作記不取子陵也又恐貶子<lb/>
　陵太過<lb/>
江上夜行詩氷壺㶑灔接天浮月色雲光寸寸秋不用<lb/>
　乗槎厲東海一江星漢擁行舟<lb/>
望湖樓晚眺詩斜日侵簾上玉鈎簷花飛動錦紋浮湖<lb/>
<pb n="KR3a0064_WYG_041-2a"/>
　光冩出千峰秀天影融成十里秋翠鷸翻風窺淺水<lb/>
　片雲隨意入滄洲留連更待東窓月注目晴雲獨倚<lb/>
　樓<lb/>
　　　書<lb/>
上淵聖皇帝畧云自崇寧迄宣和寛䘏之詔嵗一舉<lb/>
　之宣之通衢而人不聽挂之牆壁而人不視以其文<lb/>
　具而實不至故也祖宗時荆湖南北江東西漕米至<lb/>
　眞揚下卸即載鹽而歸自胡師文以糴本獻羡餘而<lb/>
<pb n="KR3a0064_WYG_041-2b"/>
　糴本乃取之諸路昔每路鹽課無慮數十萬緡自鈔<lb/>
　法行鹽課悉歸𣙜貨務諸路一無所得太宗甞謂倖<lb/>
　門如䑕穴不可塞篙工柂師有少販鬻但無妨公不<lb/>
　必䆒問自直逹鈔鹽之法行而囬綱無所得願捐數<lb/>
　百萬以為糴本棄囬運以養舟人臣甞任蕭山縣令<lb/>
　有錢清鹽場亭户多逃亡至追捕拘繋之盖鹽之入<lb/>
　官一斤不過四五錢計其工力之費十不償其二三<lb/>
　愚按龜山當時事之艱難而陳民情之纎悉如此救<lb/>
<pb n="KR3a0064_WYG_041-3a"/>
　時者可觀矣<lb/>
　　　奏狀<lb/>
靖康元年正月淵聖召先生置諫垣七月乞致仕得祠<lb/>
　時年七十四明年髙宗即位召赴行在除工部侍郎<lb/>
　侍講建炎庚戍致仕凡奏狀皆其辭免狀<lb/>
　　　奏議<lb/>
謂童貫為三路緫帥棄軍而歸朝廷不問梁方平何灌<lb/>
　相繼而遁又置不問使敵人善覘國則勝負已决矣<lb/>
<pb n="KR3a0064_WYG_041-3b"/>
　又謂宰執首為竄逸自全之計亦宜稍正典刑比聞<lb/>
　士民伏闕詬詈大臣無所不至蓋國人之所共棄也<lb/>
姚平仲殺略相當未為大衂寧忍坐視而不救姚古种<lb/>
　師平劉光世皆一時名將乞召至榻前問以方畧<lb/>
李邦彦李鄴皆國人所共棄今以平賊和議之功歸此<lb/>
　二人士庶讀者皆銜恨乞收還榜示<lb/>
乞罷茶鹽云仁祖曾𣙜茶浄利均為茶租使自興販<lb/>
　今茶租如故而𣙜法愈宻是𣙜之又𣙜也周世宗以<lb/>
<pb n="KR3a0064_WYG_041-4a"/>
　河朔鹽息均之人户熈寧中有議再𣙜者朝廷不行<lb/>
　今鹽息如故而又設官置司與他路等江浙有蠶鹽<lb/>
　今蠶鹽不支而償絹不免宜一遵祖宗之法罷提舉<lb/>
　茶鹽司<lb/>
乞出師云金人駐兵磁相攻刼無有紀極吾雖欲專守<lb/>
　和議不可得也彼見吾髙城深池未易凌犯勤王之<lb/>
　師四面而至姚平仲與之交兵忍而不敢怒朝廷割<lb/>
　三鎮二十州之地與之是助冦而自攻也<lb/>
<pb n="KR3a0064_WYG_041-4b"/>
乞罷趙野云今自李邦彦而下廢罷殆盡獨野居職如<lb/>
　故乃建請士庶名字有犯天王君聖及以主字為稱<lb/>
　謂者悉禁上皇廢格不行而野㤗然自如<lb/>
乞黜責王雲等云童貫梁師成李彦皆天下所共嫉宇<lb/>
　文虛中王雲皆童貫腹心韓駒謟附李㲄獻賦入仕<lb/>
　寅緣師成躐典誥命王子獻在京東與彦為姻好依<lb/>
　勢裒刻近見除向子韶為京東漕其人操守堅正凡<lb/>
　李彦黨與宜委之究治<lb/>
<pb n="KR3a0064_WYG_041-5a"/>
乞罷孫覿和州乞用朱震充博士乞追還元祐黨人舊<lb/>
　職乞誅姚古正其逗留不赴太原之罪以肅軍政<lb/>
謂王安石言陛下若以堯舜之道治天下雖竭天下以<lb/>
　自奉不為過守財之言非正理其後王黼應奉花石<lb/>
　竭天下自奉之説倡之也安石釋鳬鷖守成之詩謂<lb/>
　以道守成者役使羣衆泰而不為驕宰制萬物費而<lb/>
　不為侈其後蔡京輩輕費妄用專以侈靡為事蓋祖<lb/>
　此説則安石邪説之害豈不甚哉望追奪王爵毁去<lb/>
<pb n="KR3a0064_WYG_041-5b"/>
　配享之像<lb/>
王黼伏誅而蔡京父子止竄湖外望取京父子與邦彦<lb/>
　大正典刑投之嶺海其間為蔡氏邦彦所用之人當<lb/>
　一視之察其賢而用不賢而去茍無事實概以黨附<lb/>
　為言者是欲中傷不可不察夫以二十餘年之間是<lb/>
　數人者實秉國柄天下之士不仕則已其仕於朝者<lb/>
　皆其薦引也非蔡則王非王則李若盡指以為黨而<lb/>
　逐之是將空國無人矣<lb/>
<pb n="KR3a0064_WYG_041-6a"/>
與宰執劄子愼令當於其始<lb/>
諸犯𣙜貨不得根究來歴違者以故入人罪論自祖宗<lb/>
　至熈豐未之有改今茶法獨許根究<lb/>
　　　書<lb/>
答吳國華王氏奉佛至舎其居以為佛寺其徒有為僧<lb/>
　者則作詩以奬就其志若有羡而不及者<lb/>
寄俞仲寛建劔汀邵之民多計産育子吾郡吾邑惟順<lb/>
　昌獨甚富家不過二男一女中下一男而已<lb/>
<pb n="KR3a0064_WYG_041-6b"/>
答吳仲敢韓子曰仁與義為定名道與德為虛位道固<lb/>
　有仁義而仁義不足以盡道則以道德為虚位者亦<lb/>
　非也愚按吾儒言仁義道德異端搥提仁義而專稱<lb/>
　道德故韓子之闢異端專於此辨之天下無不善之<lb/>
　仁義故曰定名道有君子之道有小人之道德有吉<lb/>
　德有㓙德故曰虚位虛位云者如一空椅子好人也<lb/>
　可坐不好人也可坐吾儒由仁義而為道德則實此<lb/>
　虛位道為君子之道德為吉德異端弃仁義而居之<lb/>
<pb n="KR3a0064_WYG_041-7a"/>
　則反是矣其説可謂工甚而程門或以為非今龜山<lb/>
　之説專卑仁義而尊道是正溺於老子之學耳<lb/>
答練子安書古之為貧者豈特耕稼陶漁而已今使吾<lb/>
　徒耕稼能之乎不能也使之陶漁能之乎不能也今<lb/>
　是數者不能將坐待為溝中瘠而可乎不然則未免<lb/>
　有求於人如墦間之為也與其屈己以求人孰若以<lb/>
　義受祿於吾君為安乎<lb/>
先生語錄其間頗有失眞者<hi>與游定夫</hi>伊川語錄舊惟羅仲<lb/>
<pb n="KR3a0064_WYG_041-7b"/>
　素編今行李已遭賊火<hi>與胡康侯</hi>
與陸恩仲聞吾友欲削髪為僧甚乖所期中夜思之寐<lb/>
　不交睫世之為佛之徒者將以為道邪則廢人倫逆<lb/>
　天理將以求福田利益則與世之行謁公門以邀名<lb/>
　逐利者無以異也<lb/>
上提舉元祐差役自二百五十畝以上充弓手大抵十<lb/>
　年兩役<lb/>
與劉噐之夫物我異觀不能通天下為一正今日學者<lb/>
<pb n="KR3a0064_WYG_041-8a"/>
　之失與翁子靜書云㑹佛於一蓋心傳自到之學愚<lb/>
　按龜山之學專欲物我為一此溺於佛氏無人相我<lb/>
　相之説耳<lb/>
答陳瑩中康節先天之學不傳於世八卦有定位而先<lb/>
　天以乾巽居南坤震居北離兊居東坎艮居西又以<lb/>
　十數分配八卦獨艮坎同為三數此必有説也以爻<lb/>
　當期其原出於繫辭而以星日氣候分布諸爻易未<lb/>
　有也其流詳於緯書世傳稽覽圖是也揚子草𤣥蓋<lb/>
<pb n="KR3a0064_WYG_041-8b"/>
　用此耳卦氣起於中孚冬至卦也太𤣥以中凖之其<lb/>
　次復卦太𤣥以周凖之升大寒卦也太𤣥以千凖之<lb/>
　今之厯書亦然則自漢迄今同用此説也而先天以<lb/>
　復為冬至噬嗑為大寒又謂八卦與文王異若此類<lb/>
　皆莫能曉也又書云太𤣥之書子雲覃思渾元三摹<lb/>
　而四分之極於八十一首旁則三摹九据極之七百<lb/>
　二十九賛當期之日又為畸贏二賛以盡餘分之數<lb/>
　其用自天元推一晝一夜隂陽數度星日之紀與泰<lb/>
<pb n="KR3a0064_WYG_041-9a"/>
　初厯相應其為書蓋欲自成一家初無意於賛易也<lb/>
　恐其書特易中之一事與易經不盡相渉也又云温<lb/>
　公自孔子而下獨謂揚雄為知道雄之論孟子曰知<lb/>
　言之要知德之奥又曰諸子者以其異於孔子也孟<lb/>
　子異乎不異夫雄以孟子不異於孔子温公於孟子<lb/>
　乃疑之則雖以雄為知道而於雄書亦未盡信也<lb/>
與李泰發車駕駐永嘉若入閩中則是舉中原棄之近<lb/>
　䖍州又大擾焚毁廬舎十八九不知隆祐可以安居<lb/>
<pb n="KR3a0064_WYG_041-9b"/>
　彼否<lb/>
與廖用中上四州軍殘破特甚亦不免科敷每一錢産<lb/>
　科借三文福州為不經殘破每一錢産科借百文<lb/>
與吳守書雖有船由海道去不知領之者為誰一非其<lb/>
　人則有害無補<lb/>
與胡康侯斗綱之瑞連貫營室織女之紀指牽牛之初<lb/>
　以紀日月故曰星紀五星起其初日月起其中其時<lb/>
　為冬至其辰為丑三代各據一統明三統常合而迭<lb/>
<pb n="KR3a0064_WYG_041-10a"/>
　為首而還五行之道也周據天統以時言也商據地<lb/>
　統以辰言也夏據人統以人事言也　又云若謂以<lb/>
　夏時冠月如定公元年冬十月隕霜殺菽若以夏時<lb/>
　言之則十月隕霜乃其時也不足為災異愚意災在<lb/>
　殺菽不在隕霜也<lb/>
朝廷著令收税不許過三分是預為罔民之具以資裒<lb/>
　刻之吏耳非令之善也<lb/>
答練質夫向在諫垣甞論王氏之失太學諸生安於所<lb/>
<pb n="KR3a0064_WYG_041-10b"/>
　習閧然羣起而非之<lb/>
　　　記　序<lb/>
陳諫議祠堂記初蔡京為翰林學士承㫖潜姦隱慝未<lb/>
　形於事雖位通顯世人莫知其非也陳公瑩中力言<lb/>
　京不可用用之必為腹心患<lb/>
鄧文伯自序文伯初名平夢神人曰子之名平其字倒<lb/>
　土使子之困窮也乃以洵武易之而先生字之文伯<lb/>
送吳子正序云古之時六籍未具不害其善學後世文<lb/>
<pb n="KR3a0064_WYG_041-11a"/>
　籍雖多無益於得此篇序述極贍<lb/>
應用兩字見吾田曹文集序<lb/>
論語序以伯樂論馬為證謂道不可以言傳愚恐以禪<lb/>
　學隂移正論也<lb/>
子夏之後有田子方子方之後為莊周見中庸義序<lb/>
　　　策問<lb/>
一鄉二千五百家而卿大夫士列於其間無慮數千人<lb/>
　不冗且多乎<lb/>
<pb n="KR3a0064_WYG_041-11b"/>
　　　答問<lb/>
原壤蓋莊生所謂游方之外者故敢以夷俟孔子然謂<lb/>
　之為賊而叩其脛不已甚乎而彼皆受之而不辭非<lb/>
　不以毁譽動其心孰能至是愚按孔子告以幼不遜<lb/>
　悌至老而不死是為賊訓之也非詈之為賊也以杖<lb/>
　叩其脛者蹙其夷踞彼之起也非杖之也原壤放肆<lb/>
　而孔子愛之以德非毁譽也龜山之尊原壤如此蓋<lb/>
　溺於方外之説然方豈有外耶<lb/>
<pb n="KR3a0064_WYG_041-12a"/>
　　　日録論<hi>辨王安石</hi>
上問張端河北鹽議對曰今且以變通財利為先凡利<lb/>
　者隂也隂當隱伏義者陽也陽當宣著論曰取其所<lb/>
　當取則利即義矣何宣著隱伏之有若宣著為善之<lb/>
　名而隱收為利之實此五伯假仁義之術王者不為<lb/>
　也故青苖意在取息而以補助為名市易欲盡籠商<lb/>
　賈之利而以均濟貧苦為説正此意<lb/>
若不循理之人敢為妄言以阻亂政事誠宜示之以好<lb/>
<pb n="KR3a0064_WYG_041-12b"/>
　惡陛下捄今日之弊誠恐不可以不勇論曰立法造<lb/>
　事不為衆論所與以力勝之而欲成天下之務未之<lb/>
　有也<lb/>
上問程顥言不可賣祠部添常平本錢事如何余曰顥<lb/>
　所言未逹王道之權賣祠部所剃三千人頭而活十<lb/>
　五萬人性命論曰鬻祠部取之力本之民其徒益繁<lb/>
　其蠧益甚未及賑饑先困吾民<lb/>
上問誠明余曰能不以外物累其心者誠也論曰誠者<lb/>
<pb n="KR3a0064_WYG_041-13a"/>
　天之道非外物不以累其心者所能盡也<lb/>
陳升之不肯簽條例司余曰於文反后為司后者君道<lb/>
　也司者臣道也人臣稱司何害於理論曰口給禦人<lb/>
興事造業不顧流俗周公彰善癉惡柴世宗斬大將二<lb/>
　十七人論曰一有異已則指為流俗而妄引周公世<lb/>
　宗以惑聖聽<lb/>
朱越知建州上曰若在京好一見之余曰建州知州自<lb/>
　來中書差遣不足挂聖慮若臣不足信便改命忠信<lb/>
<pb n="KR3a0064_WYG_041-13b"/>
　之人論曰於君臣之間很愎如此<lb/>
永叔以韓琦為社稷臣不免附麗邪人如吕公著象恭<lb/>
　滔天又云陳襄附下㒺上雖放流竄殛自其常分又<lb/>
　謂永叔與一州即壊一州留在朝廷則專主流俗又<lb/>
　云鯀以方命殛共工以象恭流富弼兼此二罪止奪<lb/>
　使相誠未盡法論曰自韓富而下皆元勲世臣名儒<lb/>
　碩德天下仰之如泰山北斗一有異己則指為姦邪<lb/>
　待以四㓙詆誣大臣顚倒邪正蓋自此始<lb/>
<pb n="KR3a0064_WYG_041-14a"/>
保甲論曰井田法廢民無常産今欲什伍其民以代募<lb/>
　兵則富者驕脆而不可用貧者更畨月閲轉為溝中<lb/>
　瘠惰游姦㓙散而為盗皆理之必至也<lb/>
人主若能以堯舜之政澤天下之民雖竭天下之力以<lb/>
　奉乗輿不為過當論曰雖庸人知其不可<lb/>
天地之大德曰生然河决以壊民屋而天不恤任理而<lb/>
　無情故也堯使鯀治水汨陳其五行九載而堯晏然<lb/>
　不以為慮此能為天之所為任理而無情故也論曰<lb/>
<pb n="KR3a0064_WYG_041-14b"/>
　不知何所據也以陛下憂恤百姓為不知天所為則<lb/>
　文王視民如傷其不知天甚矣愚按安石勸人主以<lb/>
　誅殛賢人㒺取民財竭天下之力以為奉蓋備極自<lb/>
　古小人之㓙德矣世猶以其詩文而列之士人謂其<lb/>
　清苦而目以賢者不知正其濟奸之具也中原傾覆<lb/>
　實由於此何忍言之<lb/>
　　　字説論<lb/>
蟋蟀字隂陽帥萬物以出入蟋蟀能帥隂陽之悉者也<lb/>
<pb n="KR3a0064_WYG_041-15a"/>
　論曰隂陽非蟋蟀所能帥也紅紫字紅以白入赤火<lb/>
　革金從工凢色以系染也夫有彼也乃有此也道所<lb/>
　貴故在系上論曰不知此者何義愚按字法不一大<lb/>
　要以音義合而成之從悉從率者音也以其為虫故<lb/>
　從虫者義也工與紅聲近此與紫聲近從工從此者<lb/>
　音也從系者義也何有他説而安石紛紛如此如籠<lb/>
　字從竹從龍亦以音義共成之安石謂若龍者亦可<lb/>
　籠焉而龜山辨云龍非可籠之物愚其聞眞龍友對<lb/>
<pb n="KR3a0064_WYG_041-15b"/>
　上以聾字為龍重聽事出山海經不知作山海經<lb/>
　者人也未甞與龍接談何以知其重聽如丘隴之隴<lb/>
　從阝龍豈在阝朦朧之朧從月龍豈近月耶觀此可<lb/>
　以類推<lb/>
䟦賀仙翁親筆詩詩即有客來相問四句<lb/>
身教者從言教者訟了翁訓諸子語<lb/>
　　　行狀<lb/>
先君行狀南劔州將樂縣人世為農家至先君始勵其<lb/>
<pb n="KR3a0064_WYG_041-16a"/>
　子以學葬石龜山<lb/>
李子均為餘姚縣主簿有茶商夜遇海船鉦鼔皆鳴更<lb/>
　相疑為盗格鬭殺傷十餘人繫蕭山獄吏求主名不<lb/>
　得連年不决趙清獻檄公治之公曰犯時不知在律<lb/>
　勿問具聞於州杖遣之<lb/>
李資政黃履之甥丞相李綱之父爵至隴西開國有政<lb/>
　績<lb/>
御史游定夫名酢與兄醇俱以文行知名歴守四郡從<lb/>
<pb n="KR3a0064_WYG_041-16b"/>
　二程有中庸義二南義語孟雜解文集藏于家<lb/>
忠定公錢即吳越之宗屬毗陵宜興人守西邊有功詆<lb/>
　童貫均糴法永州安置上思其忠起知青州太原府<lb/>
　量敵慮勝動中機㑹蓋邊將材<lb/>
陸少卿愷既第薦試學官公曰吾困科舉二十餘年晚<lb/>
　得一官朝廷不吾知欲使之裹飯復入場屋吾不能<lb/>
　也<lb/>
士不之教官之廬而公之户外屨常滿<lb/>
<pb n="KR3a0064_WYG_041-17a"/>
向子韶文簡曾孫以相門后族富貴聞天下二郡王日<lb/>
　奉朝請公幼游賢闗苦學不少懈曰家門衰替敢自<lb/>
　惰乎知蘇州吳江縣太守孫公傑欲一大保置一鼓<lb/>
　樓保丁五人以備巡警盗發則鳴鼔相聞公執不可<lb/>
　曰鬭爭自此始矣除開封右曹簿李彪欲論蔡京之<lb/>
　罰除䕫路運判力止開溪州及止移築瞿闗其後守<lb/>
　陳州巷戰罵賊死諡忠毅<lb/>
周憲之力疏童貫蔡攸之罪忤王黼不交梁師成<lb/>
<pb n="KR3a0064_WYG_041-17b"/>
樞宻曹輔初為正字言時政王黼詰之編管郴州淵聖<lb/>
　召為御史六遷至樞宻每爭和議及請决水灌敵營<lb/>
　唐恪不可何㮚信妖人郭京用六甲兵公力爭不從<lb/>
　敵以康王在外令還京師公宻唘上止之張邦昌脅<lb/>
　公不從扈駕至南京薨<lb/>
　　按先生為誌銘多渾雄平實往往類歐曾獨其載<lb/>
　　人學佛許以善知識不可曉耳<lb/>
　　　經解<lb/>
<pb n="KR3a0064_WYG_041-18a"/>
易自升卦以後闕餘皆全書蓋先生平生最用工於易<lb/>
　於程門理義之學多有發明惟其以潜龍為顔子事<lb/>
　見龍為孔子事九三為周公居攝事九四為顔淵未<lb/>
　見其止飛龍為孔子猶天之不可階而升似頗拘又<lb/>
　以天行徤君子以自强不息謂乾象非聖人不足以<lb/>
　盡故取其行徤而已似不必於本意上更探髙一等<lb/>
　耳聖經何以求加為哉<lb/>
詩春秋孟子畧説數章論語則經筵講義每章歸君道<lb/>
<pb n="KR3a0064_WYG_041-18b"/>
　言之<lb/>
　　世多疑龜山晚年一出無益於事甚至謂其不必<lb/>
　　出者不知我宋之所以中興多龜山之出之力<lb/>
　　也方宣靖間羣小滿朝橫政四出夷狄乗隙反欲<lb/>
　　以問罪借名龜山一出而盡逐小人盡革弊政夷<lb/>
　　狄所欲以問罪借名者至則盡無之矣故雖無救<lb/>
　　一時已成之禍而開明正論慰懌人心已足以肇<lb/>
　　異日中天之業國於天地必有與立不有君子其<lb/>
<pb n="KR3a0064_WYG_041-19a"/>
　　能國乎於斯信矣蔡京小人誤國大罪尚能因張<lb/>
　　觷譏切之語起龜山於覊困之極蓋京之進身本<lb/>
　　以士人天理之在其心尚有豪髪不可冺沒者近<lb/>
　　世誤國者至狼狽而<hi>闕</hi>　　　　　　　　　者讀龜<lb/>
　　<hi>闕</hi>
　　　龜山先生語録<lb/>
學以聖人為師猶學射而立的○為仁必自孝弟推之<lb/>
　○六經不言無心<lb/>
<pb n="KR3a0064_WYG_041-19b"/>
管仲之功子路未必能之然子路範我馳驅者也管仲詭遇耳<lb/>
　　愚按此論甚正<lb/>
莊子逍遥游一篇子思所謂無入不自得養生主一篇<lb/>
　孟子所謂行其所無事<lb/>
　　按莊子寓言蕩空世事與思孟正相反不知龜山<lb/>
　　何見言此<lb/>
古人寧道不行不輕去就○茍害於義一介與萬鍾皆<lb/>
　不可○諸葛亮李靖之兵不務僥倖○陸宣公當擾<lb/>
<pb n="KR3a0064_WYG_041-20a"/>
　攘之際説君未嘗用數○馬周言事每開人主一線<lb/>
　路終不如魏徵之正<lb/>
　　右皆正論可振流俗<lb/>
常平法寺舎嵗用有餘以歸官賑民<lb/>
　　按此法可救民命之萬一今士大夫不惟不能行<lb/>
　　反務黨僧寺以奪民産<lb/>
先生不敢解經曰有勸正叔出易傳者正叔曰獨不望<lb/>
　某之進乎<lb/>
<pb n="KR3a0064_WYG_041-20b"/>
　　按此説則近世紛紛解經者可戒矣<lb/>
試教授宏詞科是以文字自售既得官矣又倖求榮進<lb/>
　　按此可警流俗<lb/>
象殺舜事是萬章所傳之謬據書但云象傲而已○太<lb/>
　公進退隱顯各得其當○黃叔度學充其德雖顔子<lb/>
　可至<lb/>
　　按此皆審理不以經史為輕重<lb/>
聦明憲天任理而已揣知情狀失君之道謂之不聦明<lb/>
<pb n="KR3a0064_WYG_041-21a"/>
　可也<lb/>
　　按此論人主可以深省<lb/>
謝安折屐安知非偶然乎○人當無利心以此自為可<lb/>
　也以此責人恐不勝責○君子以天地為量<lb/>
　　按此皆厚德之語<lb/>
維摩經云眞心是道場儒佛至此實無二理<lb/>
　　按龜山以伊川為師學孔子者也其説如此何哉<lb/>
　　然世之不為龜山者寡矣<hi>右荆州所聞</hi>
<pb n="KR3a0064_WYG_041-21b"/>
論語言仁處皆仁之方孟子言仁人心也最親切<lb/>
　　按此提掇最得要<lb/>
豐尚書稷言雪竇教人惜福云人無壽天祿盡則止元<lb/>
　厚之一飯亦先減而後食壽逾七十以為雪竇之言<lb/>
　之驗龜山曰此猶以利言也<lb/>
　　按龜山之言善矣然人以氣之聚散為死生修短<lb/>
　　有數已一定於此氣禀賦之初非奉養之厚薄能<lb/>
　　為伸縮而所養之厚薄亦自有定分人不過順受<lb/>
<pb n="KR3a0064_WYG_041-22a"/>
　　其正但奉養菲薄自是有德之事豈緣是而身可<lb/>
　　久存乎元厚之減飯壽亦不過七十世享期頥之<lb/>
　　壽者未聞皆因減飯而致然則豊尚書不惟不當<lb/>
　　言利初亦無利之可言特信異端致泥耳<lb/>
易難解聖人嘗釋其義即解易之法<lb/>
　　按易即是解矣伊川附以義理晦庵原其本始易<lb/>
　　大彰明矣今之解易者滿天下是皆未知先生所<lb/>
　　謂難者耳<lb/>
<pb n="KR3a0064_WYG_041-22b"/>
堯夫言畫前有易龜山以十三卦為證言此時十三卦<lb/>
　未畫也<lb/>
　　按繋辭作於十三卦已具之後所云蓋取諸乾坤<lb/>
　　云者殆謂其義合於此耳蓋者非定辭也堯舜雖<lb/>
　　聖豈能未有此卦而預指定名以取象之乎且堯<lb/>
　　舜之時八卦已畫亦不可言畫前之易而十三卦<lb/>
　　乃演卦非畫卦也畫前有易堯夫不過言此理素<lb/>
　　具耳何以證為<lb/>
<pb n="KR3a0064_WYG_041-23a"/>
魯桓公六年生莊公十八年始書夫人姜氏如齊與詩<lb/>
　序人以為齊侯之子不合<lb/>
　　按詩序乃後漢衛宏所作不可據縱當時魯有此<lb/>
　　言亦因而指斥以譏之耳豈眞以為齊侯之子哉<lb/>
今日學法荆公之法由今之道雖賢者為教官亦不能<lb/>
　善人心<lb/>
　　按學法始於李定荆公所任也再增於蔡京久而<lb/>
　　弊益甚豈但不能善人心而已哉<lb/>
<pb n="KR3a0064_WYG_041-23b"/>
宰我問三年之喪此其所以為宰我<lb/>
　　按龜山嘗稱齊宣王自言好貨好色故孟子言足<lb/>
　　用為善古人朴實不欺如此後世飾偽耳<lb/>
顔子屢空聖人則一物不留於胷次億則屢中非至誠<lb/>
　前知故不取<lb/>
　　按一物不留恐類禪學億則屢中孔子亦取其中<lb/>
　　非不取也至誠可以前知其義又别孔子亦必不<lb/>
　　盡以此律人<lb/>
<pb n="KR3a0064_WYG_041-24a"/>
易言利見利用終不言所以利故孔子罕言利<lb/>
　　按利見利用止言卦爻宜如此耳恐與罕言利之<lb/>
　　利不同<hi>右京師所聞</hi>
王氏修身宜足化民然卒不迨王文正吕晦叔司馬君<lb/>
　實諸人者以其無誠意也○先王經綸本之誠意今<lb/>
　鹿鳴四牡諸詩皆在若徒取而歌之其有效乎<lb/>
　　按論治如此得其本矣<lb/>
平勃兩人俛首以事吕后其在平則或有謀在勃驅之<lb/>
<pb n="KR3a0064_WYG_041-24b"/>
　為亂亦固從之矣此何可保<lb/>
　　按龜山極守正此論乃黜周勃之守正容陳平之<lb/>
　　詭隨恐亦一時偶然之言否則錄者誤耳<lb/>
章郇公中書坐處地䧟徐起使人填之還家亦不言<lb/>
　　按此眞有大臣噐度聞風者亦可黽勉要在有定<lb/>
　　見<lb/>
權柄在手不是使性氣處何嘗見百姓不畏官人但見<lb/>
　官人多虐百姓耳伯淳作縣常於坐右書視民如傷<lb/>
<pb n="KR3a0064_WYG_041-25a"/>
　四字每曰常有愧於此觀其用心應是不錯决撻了<lb/>
　人<lb/>
　　按此最為士大夫從政之要<lb/>
中書偶倒用印萊公勾吏人行遣宻院亦偶倒用印王<lb/>
　文正公不勾吏人云不可學他不是<lb/>
　　按此平心處事一惟其理不特善處同官窒嫌隙<lb/>
　　也<lb/>
東坡影答形詩云君如煙上火火盡君乃别此説本佛<lb/>
<pb n="KR3a0064_WYG_041-25b"/>
　夢幻之説九層臺銘以衆竅呼吸為天籟此説本莊<lb/>
　周地籟之説<lb/>
　　按東坡才髙而熟於釋老遂成左右逢原如赤壁<lb/>
　　賦逝者如斯而未嘗往也亦本於佛氏之言性<lb/>
居養安濟良民而養游手<lb/>
　　按近世眞有此弊士大夫好名者多為之往往流<lb/>
　　患但名曰惠政革之亦難<lb/>
今法太嚴宻如何行得<lb/>
<pb n="KR3a0064_WYG_041-26a"/>
　　按此語極中時弊故愚從政以來惟有酌情而已<lb/>
有僧入僧堂不言而出或曰莫道不言其聲如雷<lb/>
　　按龜山以此證知微之顯却恐未然近世徐霖以<lb/>
　　不語為傳道未必非此等語誤之<lb/>
蘇明允權書衡論意欲掃蕩二敵然後致太平龜山謂<lb/>
　用兵只見搔擾天下何時息肩○秦少游進卷欲以<lb/>
　五路嵗出一路擾夏人龜山謂五路合攻尚有不支<lb/>
　嵗出一路其可當之乎○神考問朱公掞欲再舉安<lb/>
<pb n="KR3a0064_WYG_041-26b"/>
　南之師公掞對願陛下禽獸畜之<lb/>
　　按載此三事言兵者可以觀矣<lb/>
荆公以賜金付蔣山寺龜山謂其賤君之賜<lb/>
　　按龜山事佛者也其言猶若此可謂公論矣然亦<lb/>
　　豈惟賤君之賜而已哉厚夷狄以禍中國自古惟<lb/>
　　武夫多殺與權臣多私自視慊然妄意福田為可<lb/>
　　免罪而為之如兩浙田莊多歸僧寺吾民無所謀<lb/>
　　衣食又反為其所殘其禍始於呉越王盛於張俊<lb/>
<pb n="KR3a0064_WYG_041-27a"/>
　　楊沂中及韓蘄王而增壯於嘉定之權相未有清<lb/>
　　修士人而為之者也荆公士人而亦為之豈不悲<lb/>
　　哉雖然彼方以為善用其君之賜本非有賤之之<lb/>
　　心也但蔣山興而王氏滅福田其安在世俗終不<lb/>
　　反思此為可憐耳<lb/>
正叔云古者四十而仕今十四五便學綴文覔官豈嘗<lb/>
　有意為己之學夫以不學之人一旦授之官使之事<lb/>
　君長民治事故多凡下不足道<lb/>
<pb n="KR3a0064_WYG_041-27b"/>
　　按此極中時病士大夫宜反求其所謂學<lb/>
作文字要只説目前説話令自分明孟子謂言近非聖<lb/>
　賢不能<lb/>
　　按此亦切中時病要以明理為主<lb/>
天下之習不能蔽程正叔一人而已只一箇是自然不<lb/>
　墮流俗<lb/>
　　按此提要處指示人極明切<hi>右餘杭所聞</hi>
圓覺經言作止任滅是四病作即所謂助長止即所謂<lb/>
<pb n="KR3a0064_WYG_041-28a"/>
　不芸苖任滅即是無事<lb/>
謂形色為天性亦猶所謂色即是空<lb/>
揔老言經中説十識第八庵摩羅識唐言白淨無垢第<lb/>
　九阿頼耶識唐言善惡種子白淨無垢即孟子之言<lb/>
　性善是也<hi>毗陵所聞</hi>
龎居士云神通并妙用運水與般柴如許堯舜之道只<lb/>
　於行止疾徐之間教人做了<hi>蕭山所聞</hi>
　　按附㑹至此可怪可駭人心一至䧟溺是非即成<lb/>
<pb n="KR3a0064_WYG_041-28b"/>
　　顚倒前輩尚不能免後學可不自懼乎夫龜山本<lb/>
　　程門之髙弟也<lb/>
　　　龜山氣象和平議論醇正説經㫖極切論人物<lb/>
　　　極嚴事必于其正理而凡挾數用術茍就功名<lb/>
　　　者决不許之可以垂訓萬世使不間流於異端<lb/>
　　　豈不誠醇儒哉橫渠思索髙深往往莊後學之<lb/>
　　　所宜先似不若龜山之平直動可人意然其精<lb/>
　　　到之語必前此聖賢之所未發斥絶異端一語<lb/>
<pb n="KR3a0064_WYG_041-29a"/>
　　　不流髙明者多自立渾厚者易遷變此任道之<lb/>
　　　有貴於剛大哉<lb/>
　　上蔡語録<lb/>
問學佛者欲免輪囬超三界於意云何<lb/>
　　按此上蔡語錄第一條首句也異哉<lb/>
曰孟子没天下學者不識自家寳藏彼佛氏窺見一斑<lb/>
　半㸃遂將擎拳竪拂底事把持在手敢自尊大輕視<lb/>
　中國學士大夫而世人莫敢與爭又信向歸依之<lb/>
<pb n="KR3a0064_WYG_041-29b"/>
　　按此何等法語而發於程門弟子之口乎捨曰尊<lb/>
　　佛闢儒而姑歸罪於天下學者其亦本心之理義<lb/>
　　有終不可磨滅而婉其辭者乎<lb/>
孔子事君盡禮當時諸國怎心當得聖人恁地禮數<lb/>
　　按此人道之常孔子安行何張皇為<lb/>
横渠教人以禮為先然其門人下梢頭溺於刑名度數<lb/>
　之間明道則不然却從敬入<lb/>
　　按教人以禮非誤人之事溺於刑名度數門人過<lb/>
<pb n="KR3a0064_WYG_041-30a"/>
　　耳程門教人以敬而上蔡談禪又將誰咎且刑名<lb/>
　　度數特不可專於此而流於刻耳要亦天下治具<lb/>
　　所不可廢之事豈不尚愈於談禪乎<lb/>
所謂有知識須是窮物理莊子曰去智與故循天之理<lb/>
　天者理而已諸子百家人人生出一般見解欺誑衆<lb/>
　生佛氏却不敢恁地做大<lb/>
　　按知識亦佛説與致知之知似是而非去智乃異<lb/>
　　端黜聰明之説與天理人欲之分亦似是而非欺<lb/>
<pb n="KR3a0064_WYG_041-30b"/>
　　誑衆生非士人語佛氏不敢做大與前條稱佛氏<lb/>
　　敢自尊大之説又自相反<lb/>
温公欲變法伊川使人語之曰切未可未㡬變之果紛<lb/>
　紛不能定<lb/>
　　按温公若不變新法恐天下遂亂其後紛紛却是<lb/>
　　温公不久而薨然雖紛紛終賴元祐收囬天下戴<lb/>
　　宋之心迄濟中興伊川若用事勢須别有斟酌<lb/>
　　以此少温公則未可<lb/>
<pb n="KR3a0064_WYG_041-31a"/>
王荆公作宰相只喫魚羮飯擬除人不允下殿便乞去<lb/>
　　按一語不合即乞去伊川以山林士召入則可荆<lb/>
　　公大臣也除擬未合宜如趙韓王事太祖再三<lb/>
　　以進可也魚羮飯自是儒生之常非要君之具如<lb/>
　　荆公下殿便乞去此無禮耳執拗耳上蔡謂其養<lb/>
　　得氣完也竒特血氣何足尚而竒之耶<lb/>
吕晉伯與上蔡言仁晉伯因悟曰公説這仁字正與尊<lb/>
　宿門説禪一般<lb/>
<pb n="KR3a0064_WYG_041-31b"/>
　　按上蔡之門儒其衣冠而講説如此<lb/>
堯夫詩天向一中分體用此句有病<lb/>
　　按今本作分造化<lb/>
堯夫見得天地進退萬物消長之理便敢做大於下學<lb/>
　上逹底事更不施工堯夫精易然二程不貴其術堯<lb/>
　夫問今年雷從甚處起伊川曰起處起如堯夫必用<lb/>
　推筭某更無許多事邵即黙然明道云要傳與某兄<lb/>
　弟某兄弟那得工夫明道聞説甚熟一日因監試無<lb/>
<pb n="KR3a0064_WYG_041-32a"/>
　事以其説推筭之皆合出謂堯夫曰堯夫之數只是<lb/>
　加一倍法堯夫驚他日伊川問明道曰加倍之數如<lb/>
　何曰都忘之矣<lb/>
　　按上蔡論堯夫極公所載二程語極有益學者<lb/>
明道善言詩但優游玩味吟哦上下便使人有得處瞻<lb/>
　彼日月云云思之切矣終曰百爾君子云云歸于正<lb/>
　也詩云鳶飛戾天魚躍于淵猶韓愈謂魚水泳而鳥<lb/>
　雲飛上下自然各得其所也<lb/>
<pb n="KR3a0064_WYG_041-32b"/>
　　按此最得詩人之趣但上蔡以上下察為察見天<lb/>
　　理不用私意恐察非察見之察察乃昭著之義耳<lb/>
　　孝經曰天地明察<lb/>
只如喜怒逐日消磨任意喜怒都是人欲<lb/>
　　按此上蔡自言用工處極切<lb/>
子路冉子被曽子將冷眼看他只管獨對春風吟詠肚<lb/>
　皮裏渾没些能解豈不快活<lb/>
　　按孔子本以行道濟世為心故使二三子言志子<lb/>
<pb n="KR3a0064_WYG_041-33a"/>
　　路冉子之對皆正也曾㸃孔門之狂者也無心於<lb/>
　　仕而自言中心之樂其説雖瀟洒出塵然非當時<lb/>
　　問答之正也孔子當道不行私相講明而忽聞其<lb/>
　　言獨異故一時歎賞之已即歴舉子路冉有之説<lb/>
　　皆足為邦孔子之本心終在此而不在彼學者必<lb/>
　　盡取一章玩味始末然後孔子之本心可得而見<lb/>
　　自禪學既興黜實崇虛盡論語二十篇皆無可為<lb/>
　　禪學之證獨曾子浴沂詠歸數語迹類脱去世俗<lb/>
<pb n="KR3a0064_WYG_041-33b"/>
　　者遂除去一章之始末獨摘數語牽合影傍好異<lb/>
　　慕髙之士翕然附和之上蔡又演為獨對春風没<lb/>
　　些能解之言且曾㸃此時時自言意欲如此而已<lb/>
　　何嘗果對春風曾㸃又豈没些能解者耶善乎近<lb/>
　　世南軒先生作風雩亭之詞曰希蹤兮奈何盍務<lb/>
　　勉乎敬恭必若此斯可明孔門之本㫖絶異端之<lb/>
　　影借<lb/>
佛家説大乗頓教一聞便悟將乍見孺子底心一切掃<lb/>
<pb n="KR3a0064_WYG_041-34a"/>
　除須是他顔雍已上底資質始得<lb/>
　　按此謂天資如孔子方可學禪余不知禪不曉其<lb/>
　　然否然乍見孺子之心若何而可掃除耶上蔡他<lb/>
　　日嘗告吕晉叔世人説仁只管説愛上怎生得仁<lb/>
　　是則佛學欲割愛故不欲以愛言仁奈何孔子對<lb/>
　　問仁亦曰愛人即程子以愛為情可也情非心之<lb/>
　　發而性非心之所具者乎自程子一語學者閧然<lb/>
　　謂博愛非仁恐亦為緇徒報仇昌黎耳惻隠之心<lb/>
<pb n="KR3a0064_WYG_041-34b"/>
　　與生俱生恐無可掃除之日如可掃除是無人心<lb/>
　　也<lb/>
與伊川别一年只去箇矜字伊川謂此切問近思者也<lb/>
　　按於進學為切<lb/>
出辭氣猶佛所謂從此心中流出○釋氏以性為日以<lb/>
　念為雲去念見性猶披雲見日○儒之仁佛之覺○<lb/>
　佛家有小歇場大歇場到孟子處更一作便是好歇<lb/>
　○釋與吾儒有非同非不同處○曾㸃有甚事列子<lb/>
<pb n="KR3a0064_WYG_041-35a"/>
　御風事近之○儒異於禪正在下學處<lb/>
　　按凢皆以禪説儒<lb/>
嘿而識之與書紳者異矣<lb/>
　　按書紳是學者力行之事不可以嘿識為賢而少<lb/>
　　此又嘿識是常在心亦與禪學廢言語者不同學<lb/>
　　者宜辨之<lb/>
四十萬人死於長平皆命乎曰可知皆是命只被人眼<lb/>
　孔小<lb/>
<pb n="KR3a0064_WYG_041-35b"/>
　　按此語亦忍矣上蔡本儒者而其言若此正因禪<lb/>
　　以覺為仁而盡掃除乍見孺子惻隱之心故不自<lb/>
　　知其言之至此殺人之事豈宜眼孔大耶<lb/>
荆公勝流俗之説人能用此以行其所學為補不細<lb/>
　　按天下之理一也荆公勝流俗之説既不可施之<lb/>
　　政豈可施之學耶其弊蓋自告子不動心來矣<lb/>
揔老甞問一官貟云嘿而識之是識箇甚無入而不自<lb/>
　得是得箇甚<lb/>
<pb n="KR3a0064_WYG_041-36a"/>
　　按識是志其所學而不忘非識箇禪也自得是中<lb/>
　　心義理不為富貴貧賤所移非得箇禪也聖賢之<lb/>
　　言明白如日月揔老欲移就隂暗處變為歇後險<lb/>
　　語作禪家影子耶龜山再見明道而歸揔老曰必<lb/>
　　曾遇異人來更不敢與爭辨不知上蔡竟何如耶<lb/>
　　上蔡語錄始於於意云何一條終於此一條錄者<lb/>
　　何人注意如此<lb/>
　　　上蔡信得命及養得氣完力去矜誇名利不得<lb/>
<pb n="KR3a0064_WYG_041-36b"/>
　　　而動殆為百世師可也苐因天資之髙必欲不<lb/>
　　　用其心遂為禪學所入雖自謂得伊川一語之<lb/>
　　　救不入禪學而終身常以禪之説證儒未見其<lb/>
　　　不入也然上蔡以禪證儒是非判然後世學者<lb/>
　　　尚能辨之上蔡既歿往往羞於言禪隂移禪學<lb/>
　　　之説託名儒學之説其説愈髙其術愈精人見<lb/>
　　　其儒也習之不知已䧟於禪此其弊則又甚矣<lb/>
　　　上蔡語錄雖多異於程門而程門兄弟之格言<lb/>
<pb n="KR3a0064_WYG_041-37a"/>
　　　多載焉朱吕二先生已取之入近思錄矣<lb/>
　　尹和靖文集<lb/>
和靖諱焞河南人尹師魯之從孫也八嵗而孤年十七<lb/>
蘇昞告以科舉外更有學遂往從伊川先生十九應舉<lb/>
䇿問誅元祐黨籍不答而出即弃科舉大觀元年年三<lb/>
十七諫官范致虛攻其為程頥羽翼靖康元年年五十<lb/>
五种師道薦寘經筵辭賜和靖處士明年金人䧟洛陽<lb/>
其家殱焉先生死而復蘇匿山谷間建炎二年劉豫刼<lb/>
<pb n="KR3a0064_WYG_041-37b"/>
之不屈匿黑水谷中紹興二年隨楊彦中入蜀五年范<lb/>
冲再薦除崇政殿説書屢詔津發至七年入見行在所<lb/>
時年六十七屢遷至權禮部侍郎兼侍講屢辭得差提<lb/>
舉太平觀寓平江虎丘西庵明年七十致仕子壻程暐<lb/>
為桐廬令往依之是年冬子壻邢純為浙東撫属又往<lb/>
依之竟殁于㑹稽寓舎年七十三凡先生之始末如此<lb/>
文集不過辭免狀與嘗手書聖賢之訓于壁者其所謂<lb/>
文不過詩六首書簡跋語數首耳蓋先生平生未嘗為<lb/>
<pb n="KR3a0064_WYG_041-38a"/>
文此外僅嘗承詔解語孟其進論語序有曰先聖遺書<lb/>
雖以講誦而傳或以解説而陋况其所論所趨不無差<lb/>
誤豈惟無益害又益焉蓋和靖恪守師訓惟事躬行程<lb/>
門之傳最得其正其餘論説盛行者率染異端先生此<lb/>
語蓋有為而發然天生人才分量各殊如先生者實德<lb/>
有餘歴死生患難不變惟兢兢然保其身於無過使當<lb/>
承平羽儀天朝表厲風俗可矣南渡何時忠臣勇將廢<lb/>
置不用坐觀中原之傾覆而不救一時大臣方且連年<lb/>
<pb n="KR3a0064_WYG_041-38b"/>
趣廹強致先生以文太平建武投戈講藝之實恐不其<lb/>
然是豈先生之所樂聞哉故其第十五辭免狀有曰方<lb/>
今國歩尚艱中原未復進退人才當明緩急今日之務<lb/>
無非繁劇宜先俊傑以濟艱難白首書<hi>闕</hi>
<pb n="KR3a0064_WYG_041-39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0064_WYG_041-39b"/>
生何益事功嗚呼此先生痛心之言豈尋常辭免之云<lb/>
讀之令人太息然先生去國頼有爭和議一書嘗與秦<lb/>
檜忤<lb/>
　　本朝理學發於周子盛於程子程子之門人以其<lb/>
　　學傳世者龜山楊氏上蔡謝氏和靖尹氏為最顯<lb/>
　　龜山不免雜於佛幸而傳之羅仲素羅仲素傳之<lb/>
　　李愿中李愿中傳之朱晦翁晦翁遂能大明程子<lb/>
　　之學故以晦翁繼程子而次龜山於此以明其自<lb/>
<pb n="KR3a0064_WYG_041-40a"/>
　　來焉上蔡才尤髙而弊尤甚其於佛學殆不止雜<lb/>
　　而已蓋其所資者僧揔老其後橫浦張氏又復資<lb/>
　　僧杲老一脉相承非復程學矣故以上蔡次龜山<lb/>
　　以明源流益别之自始焉和靖雖亦以母命誦佛<lb/>
　　書而未嘗談禪能恪守其師説而不變且髙宗中<lb/>
　　興崇尚儒學之初程門弟子惟和靖在故以和靖<lb/>
　　次上蔡以明斯道之碩果不食而程門之學固有<lb/>
　　不流於佛者焉和靖力辨程門之語錄為非其後<lb/>
<pb n="KR3a0064_WYG_041-40b"/>
　　晦翁追編語錄又力辨和靖之説為非然晦翁搜<lb/>
　　拾於散亡其功固大和靖親得於見聞其説尤的<lb/>
　　今觀程錄凡禪學之所有而孔門之所無者往往<lb/>
　　竄入其間安知非程氏既殁楊謝諸人附益耶是<lb/>
　　雖晦翁不敢自保其於編錄猶深致其意謂失之<lb/>
　　毫釐其弊將有不可勝言者然則和靖力辨語錄<lb/>
　　之説其可廢也哉<lb/>
　黃氏日抄卷四十一<lb/>
</p>
<p>
</p>
  </div>
</body>
</text>
</TEI>
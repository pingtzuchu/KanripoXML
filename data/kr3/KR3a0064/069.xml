<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷六十九</head>
    <p>
<pb n="KR3a0064_WYG_069-1a"/>
欽定四庫全書<lb/>
　黄氏日抄卷六十九　　　　宋　黄震　撰<lb/>
　奏劄<lb/>
　　　戊辰輪對劄子<hi>咸淳四年七月二十一日</hi>
臣一介㡳僚獲當輪對此正祖宗立法使㣲臣皆得<lb/>
盡言為聖子神孫慱盡下情之地臣雖至愚何敢不<lb/>
思報稱顧臣樸陋語言不知決擇惟陛下深念祖宗<lb/>
立法之意視此其事甘以臣言為不識忌諱特加垂<lb/>
<pb n="KR3a0064_WYG_069-1b"/>
聴焉臣聞人主當常存天下萬世之慮不當徒徇目<lb/>
前一時之安如以目前一時而論則陛下之所值何<lb/>
其可喜之多也如以天下萬世而論則陛下之所值<lb/>
何其可憂之甚也臣愚不敢泛引姑以至近之事為<lb/>
證先皇帝在御四十一年以言天灾則旱火薦臻江<lb/>
濤震撼國都幾無以奠枕以言人情則殿旅澒洞郡<lb/>
卒相挺赤子所在而弄兵以言狄患則殘金之虚喝未<lb/>
已降冦之反噬已至韃復以自古所無之暴飄忽南下<lb/>
<pb n="KR3a0064_WYG_069-2a"/>
極而至於投鞭斷江凡其變故幾無寧歳玉食不甘兢<lb/>
兢度日至今思之猶使人髮立神竦而自陛下踐阼<lb/>
于今五年天時常順人心粗定三邉亦無大警陛下自<lb/>
視孰與先皇帝乃幸而所值若此此所謂可喜之多<lb/>
者也然此正不可以為喜者也千金之子繼有世業猶<lb/>
當深思盛衰之變以力圖保守之䇿陛下今日所<lb/>
值之時果何如時也太祖太宗普天所覆之天下<lb/>
至南渡僅有其半髙宗南渡之天下至端平以後所<lb/>
<pb n="KR3a0064_WYG_069-2b"/>
能實有而籍焉者又幾止於半之半而又縁此民日以<lb/>
窮兵日以弱財日以匱士大夫日以無耻民窮之極至<lb/>
於浙右内地亦多私相殺奪一旦潰裂何以救藥兵弱<lb/>
之極至於所在尺籍多是閒民冐請脱有緩急何所倚<lb/>
仗匱乏之極至於州縣皆已焦竭大農猶苦乏支駸駸<lb/>
至於壞爛不可收拾至若士大夫又多狃於流俗漸變<lb/>
初心既欲享好官之實又欲保好人之名兼跨彼此之<lb/>
兩間自以和平為得計而不知幾成西漢之風矣蘇軾<lb/>
<pb n="KR3a0064_WYG_069-3a"/>
有言平居既無犯顔敢諫之士臨難必無捐軀狥義之<lb/>
人風俗至此最為可悲其餘貪饕小夫則又在所不足<lb/>
論者也夫以境土日蹙如此而凡所維持之具又日壞<lb/>
如此陛下試思如此不已患将安極此所謂可憂之<lb/>
甚者也向使陛下踐阼之初即如先皇帝早厯艱<lb/>
難則思其難以圖其易正自未必非福柰何承甚可憂<lb/>
之勢乃有適可喜之幸踐阼五年以來無一動容變色<lb/>
之慮居則惟見湖山歌舞之已乆宫居服食之便安而<lb/>
<pb n="KR3a0064_WYG_069-3b"/>
凡京襄淮蜀之荒殘中原河北之狐兎未必關於念慮<lb/>
也出則惟見儀衛法物之塞途簾幃粉飾之夾道而凡<lb/>
驅逐出巷之啼號窮僻在野之愁歎皆不接於見聞也<lb/>
臣恐陛下真以目前一時為可安遂至於忘天下<lb/>
萬世之慮矣陛下聖性髙明聖學日新前古興亡洞<lb/>
在心目臣亦何敢遽謂陛下因其安而忘其慮盖亦<lb/>
竊有所疑也自昔人主之能保天下者其要有四上祇<lb/>
天命下畏民碞外憂敵國而首以人言為脉絡凡其實<lb/>
<pb n="KR3a0064_WYG_069-4a"/>
有祗畏憂虞之心未有不騐於屈已受言之際先皇<lb/>
帝備經艱難而終保治安者亦以當時之人言動及危<lb/>
亡不惟不以為忤又能惻怛而聽信之爾頃者一再言<lb/>
官之出臺本末必非遷除之常也而或者已妄意其論<lb/>
諌不合一二輪對官之敷奏本末見有嬰拂之迹也<lb/>
而或者已相戒其無及時事夫事之有無既非臣之所<lb/>
得知言之臆度亦豈臣之所敢信及宗陽宫之建本一<lb/>
細事耳言者固未為知體陛下乃果一切不之聴<lb/>
<pb n="KR3a0064_WYG_069-4b"/>
陛下獨不思之宫之建否其事小而言路之通塞其事<lb/>
大耶使國家之事或有大於此者亦将侵尋自用付人<lb/>
言於不足䘏而可耶國家唯以公議為元氣人主唯以<lb/>
納諫為盛徳陛下春秋方富外間早有難於受諫之<lb/>
疑闗係異日夫豈小故使陛下而真有祇畏憂虞之<lb/>
心當不若此此臣竊意因目前一時之安遂至於忘天<lb/>
下萬世之慮者也且臣轉觀近事已非昨比雖目前亦<lb/>
未可遽以為安而甚矣幸之不可以常得也陛下所<lb/>
<pb n="KR3a0064_WYG_069-5a"/>
幸者天時之常順而近者霖潦連月江浙多浸既雖開<lb/>
霽終不調適則歳事可憂矣所幸者人心之粗定而近<lb/>
者京城咫尺羣愚嘯聚既雖捕戮不過威勝則民情難<lb/>
保矣所幸者三邊之無大警而近者重慶為西蜀一綫<lb/>
之脉既燬于火光州金剛臺為淮西襟要之口又燬于<lb/>
火况其造舟運糧忽又聞於諸閫之探報則邊情愈不<lb/>
可測矣夫此三者豈容併見設不幸年穀果荒饑民羣<lb/>
擾而又外冦乘之國将何以為國而今則皆有其兆矣<lb/>
<pb n="KR3a0064_WYG_069-5b"/>
陛下及此安得不超然覧聳然懼自畏目前之安而<lb/>
深為天下萬世之慮耶陛下而真為天下萬世之慮<lb/>
亦豈他有甚髙難行之説不過於民之窮兵之弱財之<lb/>
匱士大夫之無恥四者亟加之意而已民之窮雖已極<lb/>
陛下真以天下萬世為慮而亟救之則民可使立蘇何<lb/>
也民困於椎剝爾陛下斷斷自今視内藏封樁左帑<lb/>
為一家那朝廷之財補大農之闕而凡積欠虛數無藝<lb/>
煎迫之苦一洗之乃擇賢守令再整州縣則困於椎剥<lb/>
<pb n="KR3a0064_WYG_069-6a"/>
者立蘇矣否則大農不得已迫州縣以應宣限州縣亦<lb/>
不得已刻百姓以辨綱解雖日頒寛䘏之詔秖屬空談<lb/>
誰能為陛下真䘏民者陛下之民益窮而天下日<lb/>
趨於壞矣如之何而不早自慮也兵之弱雖已極陛<lb/>
下真以天下萬世為慮而亟治之則兵可使立强何也<lb/>
兵惰於閒散爾陛下斷斷自今飭内外軍将訓練無<lb/>
虛日所養必所用所用必所養而凡邸第占破市井買<lb/>
名之弊盡絶之仍詔臺諌官常切覺察則惰於閒散者<lb/>
<pb n="KR3a0064_WYG_069-6b"/>
立强矣否則管軍者惟事驅役營運而帶甲軍貧不聊<lb/>
生典郡者惟事刺賣名糧而廂禁軍大半游手雖特出<lb/>
招募之令反增虚費誰能為陛下練其兵者陛下之<lb/>
兵益弱而天下日趨於壞矣如之何而不早自慮也財<lb/>
之匱已極陛下真以天下萬世為慮而亟撙節之則<lb/>
財可使立裕何也財耗於冗費爾陛下斷斷自今内<lb/>
而宫掖近而宦寺燕飲非時之犒賜佛老無益之禱祠<lb/>
軍員占借之貼支吏禄寄名之預請人人而覈之事事<lb/>
<pb n="KR3a0064_WYG_069-7a"/>
而節之極而至如養軍最為國家巨費又能不于其多<lb/>
而于其精乃緫一歳之入酌為一歳之用則耗於冗費<lb/>
者亦且立裕矣否則取之盡錙銖用之如泥沙其入愈<lb/>
多其出愈不貲縱他求理財之䇿不過適以自戕其根<lb/>
本誰復為陛下憂及後患者陛下之財益匱而天<lb/>
下日趨於壞矣如之何而不早自慮也民之日窮兵之<lb/>
日弱財之日匱三者臣皆察察言之已有所不忍士大<lb/>
夫者皆天民之秀天之所生以遺陛下臣亦何忍敢<lb/>
<pb n="KR3a0064_WYG_069-7b"/>
以無恥為言誠以國之所與立者以士大夫士大夫所<lb/>
能為國之與立者以氣節使氣節消靡而為和平則賢<lb/>
者幾成無益於人國此乃世道命脉之所繫社稷安危<lb/>
之所關非但如貪饕小夫可殺可辱不過一時一事之<lb/>
失而已也臣首願陛下恢張聖聴表屬直言以洗<lb/>
濯其晶明之質以養成其剛大之氣使視人間之富貴<lb/>
如浮雲而以天下之利害為切已社稷靈長終必頼此<lb/>
次願陛下精擇剛方有識之士專任銓曹甄别之權<lb/>
<pb n="KR3a0064_WYG_069-8a"/>
以博采當今之譽望以破去吏文之纒繞使廉能得以<lb/>
吐氣而貪鄙無所容奸功庸顯著將必由此又願陛下<lb/>
預於三歳科舉之前申嚴祖宗科舉之法以明白<lb/>
區處燈後之納卷以剛决痛戢游手之撓羣使真才不<lb/>
困從容達旦而兼人富民不以雷同假手而倖得則仕<lb/>
進各于其正又必權輿於此他若京學生歳補太學不<lb/>
過十一人又不過分取三歳一補之元額顧乃盡率天<lb/>
下而路使太半䧟為流落不肖之歸漢人有言士修於<lb/>
<pb n="KR3a0064_WYG_069-8b"/>
家壞於天子之庭今世之士未及修於家而陛下之<lb/>
法先已壞之矣此亦士習根本之所繫也人才雖有次<lb/>
第先後之殊陛下皆當致其涵養作成之力否則士<lb/>
大夫之風俗既壞天下事豈不愈趨於壞而甚可慮也<lb/>
哉臣所以告陛下毋以目前一時為安而深以天下<lb/>
萬世為慮其所當慮而行之者雖不止此大要恐亦不<lb/>
出於此陛下於此行之果力使民之窮者立蘇兵之<lb/>
弱者立强財之匱者立裕士大夫亦一變而復其本然<lb/>
<pb n="KR3a0064_WYG_069-9a"/>
之天以為陛下懇懇切切相與維持則天時之已順<lb/>
者斯可望其常順人心之粗定者斯可保其愈定三邉<lb/>
之無大警者斯可捍禦使不至於有警葢其所可慮者<lb/>
知所慮則於所可安者斯真可安爾臣狂慮輙發罪當<lb/>
萬死惟陛下矜察其至意明詔二三大臣擇其可<lb/>
行者亟慮而圖之臣雖獲罪萬萬無悔取進止<lb/>
　　　第二劄<lb/>
臣嘗竊謂理學至本朝而後大明至先皇帝而後<lb/>
<pb n="KR3a0064_WYG_069-9b"/>
心契先儒朱熹大中至正之說至皇帝陛下而後力<lb/>
究先皇帝心傳面命之㫖凡陰陽造化之源性命心<lb/>
情之别儒生學士皓首窮經而未能得其要者陛下<lb/>
一一剖析曲當領會無遺真足以上繼堯舜禹湯文武<lb/>
之傳矣然此其講明也非其施行也自昔帝王之學始<lb/>
於格物致知者正将推而極之於治國平天下爾陛<lb/>
下上繼堯舜禹湯文武之學而未能逺復堯舜禹湯文<lb/>
武之治者獨何歟其世變之難遽返歟抑亦有害之者<lb/>
<pb n="KR3a0064_WYG_069-10a"/>
而然歟夫天下之説有真有偽有正有邪邪者未能洞<lb/>
照則正者非實得偽者未能盡絶則真者未精粹臣請<lb/>
為陛下别白而言之夫自有天地而凡流行於其間<lb/>
者無非實理自聖人出而輔賛天地而凡推行於其間<lb/>
者無非實用天地所賦之性我有之人亦有之我是以<lb/>
順而導之以能化草木鹿豕之羣為仁義禮樂之懿是<lb/>
之謂敎天地所生之物我資之人亦資之我是以財而<lb/>
成之以能變茹毛飲血之俗為宫居衣食之安是之謂<lb/>
<pb n="KR3a0064_WYG_069-10b"/>
政二帝三王躬踐其精粹以淑天下其見之紀載者是之<lb/>
謂書先聖孔子條列其本末以詔後世其見之傳授者<lb/>
是之謂大學先皇帝之所面命者面命乎此陛下<lb/>
之所力求者力求乎此皆不待臣言而知惟願陛下<lb/>
静思深考其間果嘗有一事之詭異否果嘗有一字之<lb/>
空言否人生果能外此而一日以有立否此其所謂正<lb/>
者也此其所謂真者也自昔聖人幾千年相續而得以<lb/>
成此亦已盛矣亦已盛矣豈復有毫釐之未盡尚待於<lb/>
<pb n="KR3a0064_WYG_069-11a"/>
他求哉夫何世變如輪無暫停息成之極即壞之漸治<lb/>
之餘即亂之初時則有飽食煖衣無所用心而不知衣<lb/>
食之所自来者遂至於忘吾聖人之恩出而肆其胷臆<lb/>
創為邪偽其初不過戲劇其後信為事實其𤼵僅類訛<lb/>
言其末卒至流禍身被聖人之敎而得其安乃曰不必<lb/>
教也身頼聖人之政而得其食乃曰不必政也心者人<lb/>
之所能與天地參二帝三王之治天下先聖孔子述二<lb/>
帝三王之治以詔後世皆本此心而彼乃曰心不可有<lb/>
<pb n="KR3a0064_WYG_069-11b"/>
當禁滅之如死灰而謂二帝三王之治先聖孔子之説<lb/>
皆皇降而帝之後衰末之事也彼其所以力排正大之<lb/>
説不過欲自售其邪偽之説而不知初無此事亦無此<lb/>
理也老子本一隱士死於中國秦失嘗往而弔之其事<lb/>
載於荘周之書甚明也邪偽者乃誣老子度關西去留<lb/>
道徳五千言陛下試觀嘗有此事否也甚至黄帝本<lb/>
上古聖人葬於橋山漢武帝嘗過而祭之其事載於司<lb/>
馬遷之史可覆也邪偽者併誣黄帝乘龍上天名之為<lb/>
<pb n="KR3a0064_WYG_069-12a"/>
道家始祖陛下試觀嘗有此事否也其源不過如此<lb/>
其後附之為神怪者益不足辯是天下本無所謂道教<lb/>
也邪偽者架空也佛本西域國主之子厭世俗而求寂<lb/>
滅刻苦深山老病以死本無他異也中國邪偽之流乃<lb/>
縁之而謬為譯書誣佛為有丈六金身備極豪侈至謂<lb/>
能使盗賊小人之囑我者皆可轉而生天陛下試思<lb/>
果有此理否也下至達摩本佛氏破戒之徒憚檢律而<lb/>
肆無籍嘗入中國不遇故去亦無他説也中國邪偽之<lb/>
<pb n="KR3a0064_WYG_069-12b"/>
流又縁之而謬稱教列别傳誣達摩為能三蘆東渡隻<lb/>
履西歸而肆為幻妄壞佛本説至謂淫坊酒肆無非道<lb/>
場陛下試思果有此理否也其源不過如此其後假<lb/>
之而肆兼并者益不足道是天下本無所謂佛敎也邪<lb/>
偽者架空也惟其本無是教而皆邪偽者為之也故其<lb/>
傳雖厯千載之乆而其説終無一毫之驗如漢武帝之<lb/>
未嘗長生如梁武帝之莫能延祚滔滔皆是不勝舉也<lb/>
人惟生長習熟於其中信服既深致逺成泥愈不驗信<lb/>
<pb n="KR3a0064_WYG_069-13a"/>
愈篤如禱晴而益雨禱雨而益晴則諱之而不言及晴<lb/>
乆而自雨雨乆而自晴即貪之以為功大凡天人之感<lb/>
通止由至誠之一念豈有他術哉此其事之至顯而易<lb/>
見者猶且甘於自欺若此其餘乞福眇茫祈祐将來者<lb/>
益無可證是天下真未嘗有道敎道亦初未嘗立教真<lb/>
未嘗有佛教佛亦初未嘗立教皆起於邪偽者架空而<lb/>
訛以傳訛愈降愈下竟不計源始之何如也厥今流弊<lb/>
之極棄父母而為之者半天下竭膏血而奉之者徧天<lb/>
<pb n="KR3a0064_WYG_069-13b"/>
下有家者弊於此而不可以為家有國者弊於此而不<lb/>
可以為國舉世為此紛紛不知正因何事陛下試又<lb/>
於此静思深考其間果有一事之非詭異否果有一字<lb/>
之非空言否人生或如其説不婚不嫁不田不蠶人之<lb/>
類滅已乆果能一日以有立否此其所謂邪者也此<lb/>
其所謂偽者也陛下究心於先皇帝心傳面命之<lb/>
學以上繼堯舜禹湯文武相傳之統必了然於彼邪者<lb/>
偽者之架空而後能粹然於此正者真者之切實於其<lb/>
<pb n="KR3a0064_WYG_069-14a"/>
正與真者快如沃心則去其邪與偽者易於反掌而致<lb/>
知格物之學真可達之治國平天下之效且又惟今之<lb/>
時則易然也何也前代之未能遽絶乎此者以愚民自<lb/>
入䧟誘而流俗未易禁止也今民間不敢擅為僧道必<lb/>
待朝廷度牒此一機也前代以來之所未有也本<lb/>
朝前此之未能住賣度牒者以和糴於焉助本而楮幣<lb/>
頼之相資也今免糴既省造楮度牒亦可住賣此一機<lb/>
也又本朝前此之所未有也住賣不過三十年其徒<lb/>
<pb n="KR3a0064_WYG_069-14b"/>
皆已老死免其指脱下可以富百姓收其荘産上可以<lb/>
富軍國鼓鑄其銅像銅器又可使貨泉流布天下然此<lb/>
猶以近效言也鰥寡孤獨之類少而姦盜之罪省使人<lb/>
人得正其綱常兇愚吞併之根絶而寃訐之獄稀使人<lb/>
人得安於耕鑿無懴罪之説以誤民而閭里之所好皆<lb/>
真善無花鼓之戲以誨淫而喪葬之所行皆正禮千有<lb/>
餘年邪偽架空蔓延天下不可勝言之禍不動聲色銷<lb/>
磨就盡而使民俗得盡復唐虞三代之舊如四塞之雲霧<lb/>
<pb n="KR3a0064_WYG_069-15a"/>
净掃而再覩青天如積年之蛆穢盡除而重添活水開<lb/>
闢以來之竒事未有如此之大快者是陛下繼堯舜<lb/>
禹湯文武之學真能使天下復見堯舜禹湯文武之治<lb/>
而恢闢之功反更視之有光也豈不愈盛哉豈不愈盛<lb/>
哉惟陛下果斷而力行之取進止<lb/>
　<lb/>
　<lb/>
　<lb/>
<pb n="KR3a0064_WYG_069-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷六十九<lb/>
</p>
<p>
</p>
  </div>
</body>
</text>
</TEI>
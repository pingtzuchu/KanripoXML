<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷三</head>
    <p>
<pb n="KR3a0064_WYG_003-1a"/>
欽定四庫全書<lb/>
　黄氏日抄卷三　　　　　　宋　黄震　撰<lb/>
　讀孟子<lb/>
　　梁惠王上<lb/>
梁惠王問利國孟子言利之害而進以仁義之效梁惠<lb/>
　王問沼上之樂孟子言獨樂之患而進以與民同樂<lb/>
　之效齊宣王問威文則黜威文之無足道而進以行<lb/>
　王道齊宣王有不忍一牛之心則反覆言之而使推<lb/>
<pb n="KR3a0064_WYG_003-1b"/>
　此心保四海及教齊梁以王道又皆歸之耕桑孝弟<lb/>
　之實無非因其機而誘進之晦庵集註已各發其㫖<lb/>
　趣之歸辭意瞭然熟誦足矣<lb/>
　　梁惠王下<lb/>
齊宣王好世俗之樂非也而孟子不之非廣四十里之<lb/>
　囿非也而孟子不之非不毁明堂非也而孟子不之<lb/>
　非好貨好色皆非也而孟子不之非惟一切因其機<lb/>
　而順導之使無不與民同之以歸於行王之道焉盖<lb/>
<pb n="KR3a0064_WYG_003-2a"/>
　齊大國也可以有為於天下故誘進之如此此孔門<lb/>
　之所謂權者也滕小國惴惴自保而其君又賢則惟<lb/>
　以正對而不為誘進之辭凡其㫖義則皆集註備之<lb/>
　矣<lb/>
按史記載梁惠王三十五年孟子始至梁後二十三年<lb/>
　當齊湣王十年齊伐燕孟子在齊古史乃謂孟子先<lb/>
　事齊宣王後見梁惠梁襄及齊湣王晦庵序孟子謂<lb/>
　未知孰是晦庵又謂孟子以伐燕為宣王時事與史<lb/>
<pb n="KR3a0064_WYG_003-2b"/>
　記荀卿等書皆不合通鑑以伐燕為宣王十九年則<lb/>
　是孟子先游梁而後見齊宣王亦未知孰是按史記<lb/>
　齊伐燕有二事齊宣王先嘗伐燕燕文公卒易王初<lb/>
　立齊宣王因燕䘮伐之取十城是即孟子梁惠王篇<lb/>
　所載問答稱齊宣王者也此一事也稱宣王者孟子<lb/>
　作於宣王已没之後故以謚稱而趙歧註亦稱齊宣<lb/>
　王也齊湣王後又伐燕燕王噲以燕與子之齊伐燕<lb/>
　下燕七十城是即孟子公孫丑篇所載沈同問燕可<lb/>
<pb n="KR3a0064_WYG_003-3a"/>
　伐歟者也此又一事也止稱齊王者作孟子時湣王<lb/>
　尚在未有謚之可稱趙歧註亦止稱王也燕噲遜國<lb/>
　在齊宣卒後九年湣王伐燕在齊宣卒後十年以此<lb/>
　見伐燕噲非齊宣甚明孟子以周顯王三十三年見<lb/>
　梁惠王齊宣王以周顯王四十五年卒其子湣王立<lb/>
　在位四十年孟子初見梁惠王已稱為叟姑以五十<lb/>
　嵗約之又後之二十三年齊湣方伐燕孟子當年七<lb/>
　十四五嵗距湣王之卒孟子約一百餘嵗孟子當不<lb/>
<pb n="KR3a0064_WYG_003-3b"/>
　及見湣王卒故孟子書自公孫丑篇後凡渉齊事皆<lb/>
　止稱王陳賈作周公未盡仁智論終篇止說齊王盖<lb/>
　嘗考究古史通鑑少誤近世師儒援為王留行事有<lb/>
　謂區區齊宣不足為聖世道說者遂亦誤指伐噲為<lb/>
　齊宣王事故私記之以俟考古者質焉<hi>右係鄉人蔣監簿曉之說</hi>
　　公孫丑上<lb/>
前二篇皆載㳺說齊梁之說此篇因公孫丑預設當路<lb/>
　於齊動心否乎之問遂明不動心以及知言養氣之<lb/>
<pb n="KR3a0064_WYG_003-4a"/>
　說繼以王霸之說繼以仁不仁之說又繼以不忍之<lb/>
　心而發明四端之說凡皆多前聖所未發有益萬世<lb/>
　者其指要已備於晦庵之集註讀之瞭然後學不待<lb/>
　贅一辭矣<lb/>
　　公孫丑下<lb/>
孟子游說齊梁備於前篇否亦多因言齊事而發之此<lb/>
　篇惟首章言多助寡助之分豈亦為齊而發者歟餘<lb/>
　則載游說齊王始終進退之節盖孟子拳拳救世之<lb/>
<pb n="KR3a0064_WYG_003-4b"/>
　心雖齊宣不足以共此而其因以垂訓萬世皆因齊<lb/>
　王發之也<lb/>
　　滕文公上<lb/>
齊梁既不偶始邂逅滕文公以世子過宋因與之交際<lb/>
　其始末皆備此篇然告齊梁皆以權宜告滕文公皆<lb/>
　以正對文公天資甚美而國小力弱故教以太王治<lb/>
　歧之政而不及湯武救民之事矣然其告齊梁亦未<lb/>
　嘗不歸宿於王政之本如治歧之云也<lb/>
<pb n="KR3a0064_WYG_003-5a"/>
有王者起必来取法是為王者師<lb/>
　註以此為言滕然上文以三代教養之法而言恐此<lb/>
　所謂是為師云者指三代而言盖以三代敎養可為<lb/>
　王者師使滕君行王政而師之未必遽期滕之為王<lb/>
　者師也後有王者亦未必捨三代不法而必待滕之<lb/>
　所行為師也<lb/>
有若似聖人一章<lb/>
　門人以有若言行氣象類孔子而欲以所事孔子事<lb/>
<pb n="KR3a0064_WYG_003-5b"/>
　之有若之所學何如也曾子以孔子非有若可繼而<lb/>
　止之孔子自生民以来未之有宜非有若之所可繼<lb/>
　而非故貶有若也有若雖不足以比孔子而孔門之<lb/>
　所推尚一時皆無有若比可知咸淳三年升從祀以<lb/>
　補十哲衆議必有若也祭酒為書力詆有若不當升<lb/>
　而升子張不知論語一書孔子未嘗深許子張據此<lb/>
　章則子張正欲事有若者也子張之未能為有若昭<lb/>
　昭也陸象山天資髙明指心頓悟不欲人從事學問<lb/>
<pb n="KR3a0064_WYG_003-6a"/>
　故嘗斥有子孝弟之說為支離奈何習其說者不察<lb/>
　因剏攻之於千載之下耶子張有靈回顧有子恐不<lb/>
　自安其位次可江漢秋陽之喻曽子盖甚言夫子道<lb/>
　徳盛大彰著灼然非他人可擬之状而講象山之學<lb/>
　者又徃徃襲取以證精神之説恐本㫖亦不如此在<lb/>
　學者詳之<lb/>
　　離婁上<lb/>
一章言為政必因先王之道而先王之道仁政也二章<lb/>
<pb n="KR3a0064_WYG_003-6b"/>
　言為君盡君道為臣盡臣道而在仁與不仁也三章<lb/>
　言三代之得天下失天下而其得失在仁不仁之分<lb/>
　也四章言天下之本在身五章言徳教之行先巨室<lb/>
　六章言諸侯耻受命於大國惟好仁則無敵於天下<lb/>
　七章言不仁者樂其所以亡八章言桀紂敺民歸於<lb/>
　仁君九章歎自棄自暴者之可哀也孟子此篇反覆<lb/>
　救世之說無一不歸於仁十章言親其親長其長而<lb/>
　天下平發明仁之足以救世至此而徑易昭白極矣<lb/>
<pb n="KR3a0064_WYG_003-7a"/>
　繼此言誠身之道言誠思誠之道皆受業子思之言<lb/>
　也又繼此言二老来歸則欲諸侯之師文王言冉求<lb/>
　聚歛則痛當世率土地而食人肉餘言事親善親之<lb/>
　事一一明白熟誦而已<lb/>
巨室<lb/>
　古者卿大夫皆世其官所與共社稷者故曰巨室人<lb/>
　君當以至公率先之否則卿大夫世家皆以為不可<lb/>
　矣故曰為政不得罪於巨室後世誤以兼并之豪為<lb/>
<pb n="KR3a0064_WYG_003-7b"/>
　巨室以屈法縱惡為不得罪盖後世惟見兼并之豪<lb/>
　為巨室無復見卿大夫之世家也惟見豪民謗訴驅<lb/>
　逐長吏之為罪而無復見士大夫執古誼爭時政之<lb/>
　事也眩流俗而釋古書陷於非義者多類此學者謹<lb/>
　之<lb/>
無責耳矣<lb/>
　註謂人之輕易其言以未嘗遭失言之責故耳或疑<lb/>
　無責只是不足責之意所以甚鄙而警之也耳矣云<lb/>
<pb n="KR3a0064_WYG_003-8a"/>
　者輕收之語辭<lb/>
　　離婁下<lb/>
此篇多平居講貫之言而欲其自得一章工夫次第為<lb/>
　尤詳盖云功深力到自然而得故言欲其自得晦庵<lb/>
　於或問發明已備而世乃有以自得為己之獨得至<lb/>
　或傲然特立異論而不顧者可深省矣十九章言舜<lb/>
　由仁義二十章言禹湯文武周公二十一章言孔子<lb/>
　作春秋二十二章自謂未得為孔子之徒而私淑諸<lb/>
<pb n="KR3a0064_WYG_003-8b"/>
　人盖厯舉列聖相傳之事而企焉自任與承三聖意相<lb/>
　近特每更端而言之耳當通為一章而誦味之也餘皆<lb/>
　叙孟子之言行以繼之末章乞墦之喻警士大夫求富<lb/>
　貴掩其茍求之迹而反敢以富貴驕人者最為切至<lb/>
施施從外来<lb/>
　施施二字注以為喜恱自得之貌造語精矣或疑施是<lb/>
　施之於人不反顧收歛施施正是驕其妻妾之状未知<lb/>
　然否<lb/>
<pb n="KR3a0064_WYG_003-9a"/>
惠而不知為政<lb/>
　或問云子産相鄭能使都鄙有章上下有服田有封<lb/>
　洫廬井有伍非不知為政者也晦庵舉其師之言謂<lb/>
　子産於橋梁之修盖有餘力而惠之及人亦有大於<lb/>
　乘輿之濟者矣意此時偶有故而未就又不忍乎冬<lb/>
　渉而為耳然暴其小惠以恱於人其流弊必至廢公<lb/>
　道而市私恩故深譏之愚意子産君子人也未必暴<lb/>
　私惠以悦於人其濟處亦未必真有深淵須橋梁之<lb/>
<pb n="KR3a0064_WYG_003-9b"/>
　地其時亦未必冬寒之時而相國之乘輿又豈有常<lb/>
　出於外捐以濟人之理或者子産乘輿偶出乘輿已<lb/>
　濟而小民有渉水者因就以其乘輿濟之小民感恱<lb/>
　世傳為美談孟子因而廣之言此不過一時之惠自<lb/>
　有嵗時常行之政耳若夫徒杠成輿梁成恐亦農隙<lb/>
　嵗一修之若謂他時無之而此時始成又豈政也哉<lb/>
　凡此類皆不當以文害辭<lb/>
舜明於庶物章<lb/>
<pb n="KR3a0064_WYG_003-10a"/>
　註謂物者事也人倫指君臣父子以下五者言之也<lb/>
　以物為事盖謂於事上明理其說甚當或疑上文云<lb/>
　人之所以異於禽獸者幾希庶民去之君子存之而<lb/>
　繼以舜言之明於庶物似即承上文人異禽獸幾希<lb/>
　之言察於人倫似即承上文庻民去之君子存之之<lb/>
　言人物皆天之賦明於庶物則知自異於物矣應上<lb/>
　文人異禽獸幾希之言也人皆為物之靈察於人倫<lb/>
　則又知自異於衆人矣應上文庶民去之君子存之<lb/>
<pb n="KR3a0064_WYG_003-10b"/>
　之言也既明於庶物又察於人倫此其所以能由仁<lb/>
　義行也未知然否<lb/>
三自反<lb/>
　楊氏謂孟子三自反不若顔子一不校晦庵言自反<lb/>
　之説正學者所當用力若反之未至而遽欲以不校<lb/>
　為髙恐䧟於茍且頽墮愚恐亦流於釋氏忍辱晦庵<lb/>
　此説極救近世談髙就簡之弊須深味之<lb/>
　　萬章上<lb/>
<pb n="KR3a0064_WYG_003-11a"/>
此篇言舜之孝親以及舜禹之有天下以及伊尹之相<lb/>
　湯以及孔子之進退而終於辯百里奚之自鬻皆發<lb/>
　明聖賢之心迹以釋世俗之疑議至若以瞽瞍亦允<lb/>
　若就指為舜之父不得而子以堯舜其君民就指為<lb/>
　伊尹之要湯皆即世俗之說而精其義以堯之授舜<lb/>
　為天以禹之相益為薦於天皆推義理之極而髙其<lb/>
　説此則孟子因機誘說之辭也使舜浚井之事晦庵<lb/>
　以為不必問其有無益避啓之事蘇黄門極言其妄<lb/>
<pb n="KR3a0064_WYG_003-11b"/>
　晦庵謂三年䘮畢還政嗣君而告歸之時也於是去<lb/>
　而避之亦禮之常而事之宜可盖求仁得仁又何恥<lb/>
　之有哉<lb/>
　　萬章下<lb/>
此篇因三子之偏而論始終條理所以示學者作聖之<lb/>
　功精矣自孟獻子有友五人以至交際以至仕非為<lb/>
　貧以至士不託於諸侯皆士之所以自守者<lb/>
周室班爵禄<lb/>
<pb n="KR3a0064_WYG_003-12a"/>
　集註謂與王制周禮不同而不敢質其說此謹之至<lb/>
　也然孟子生周之末其詳已不聞漢文帝時作王制<lb/>
　果何為而反得其詳漢衰而周禮出於王莽家之劉<lb/>
　歆恐尤難與孟子較異同也當以孟子之説為正而<lb/>
　闕孟子之所未詳<lb/>
　　告子上<lb/>
言性莫善於孟子孟子言性莫詳於此篇然為辯告子<lb/>
　發也非無故而言也已而繼之以人心得養失養之<lb/>
<pb n="KR3a0064_WYG_003-12b"/>
　分齊王一暴十寒之喻究詰於舎生取義本心之真<lb/>
　反覆乎宫室妻妾外誘之惑辯析乎養其小體養其<lb/>
　大體之孰重孰輕無非歸之實踐履以全其在我者<lb/>
　也性學之説至本朝愈詳而晦庵集其成今觀孟子<lb/>
　之言性如此晦庵之發其指趣又如此學者宜熟誦<lb/>
　而深思矣尚滕口說者何也<lb/>
乃若其情則可以為善<lb/>
　情指惻隠之類才者能為之名可以為善故又以為<lb/>
<pb n="KR3a0064_WYG_003-13a"/>
　才<lb/>
　　告子下<lb/>
此篇五霸三王之罪人一章以至今之所謂良臣古之<lb/>
　所謂民賊警切世變極為痛快自戰國風俗一變之<lb/>
　後行於世者滔滔皆若人徒飾以三王以上之議論<lb/>
　耳<lb/>
　　盡心上<lb/>
行不著習不察<lb/>
<pb n="KR3a0064_WYG_003-13b"/>
　此章似承上章而言反身而誠上也强恕而行次也<lb/>
　行不著習不察由之而不知者衆也<lb/>
舉一廢百<lb/>
　集註云為我兼愛執中皆舉一而廢百愚按文勢似<lb/>
　止言子莫執中讀者更審之<lb/>
棄井<lb/>
　集註云猶為自棄其井盖指掘井者言之以勉人也<lb/>
　若味本文恐只是廢棄無用之義盖鑿雖深而不及<lb/>
<pb n="KR3a0064_WYG_003-14a"/>
　泉猶為無用之井故井必以及泉為期孟子勉人之<lb/>
　意已在其中<lb/>
　　盡心下<lb/>
篇末叙自昔聖賢相承有功萬世孟子平生衛道之切<lb/>
　自任之勇皆自此来韓昌黎得此而作原道程伊川<lb/>
　明此而作明道序<lb/>
中行之道惟聖者能之故顔子具體而㣲其學猶無傳<lb/>
　傳者必其剛毅有立如曽子子思皆然三傳而至孟<lb/>
<pb n="KR3a0064_WYG_003-14b"/>
　子遂能尊孔氏而闢楊墨明王道而黜霸功卓然有<lb/>
　功萬世焉嗚呼盛矣而世猶或譏之然李泰伯以富<lb/>
　國强兵為學其譏孟子宜也如司馬公大儒亦譏之<lb/>
　豈非孟子説誘時君變化百出温公守樸意見所不<lb/>
　合歟吁此可與權之難也<lb/>
　<lb/>
　<lb/>
　黄氏日抄卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黃氏日抄卷六十二</head>
    <p>
<pb n="KR3a0064_WYG_062-1a"/>
欽定四庫全書<lb/>
　黃氏日抄卷六十二　　　宋　黄震　撰<lb/>
　讀文集<lb/>
　　蘇文<lb/>
　　　詩<lb/>
土苴作平聲押當考又噫去聲本飽氣作嘆息用亦當<lb/>
　考按莊子土苴以治天下指糞草也當作上聲若平<lb/>
　聲則别有義矣大塊噫氣非嘆息當作平聲若去聲<lb/>
<pb n="KR3a0064_WYG_062-1b"/>
　亦别有文義<lb/>
徑山道中詩聽瑩本上聲惑也作去聲押則義訓為淨<lb/>
　榜與謗同音本作榜進船也此詩跨渉四五韻不相<lb/>
　通者前輩只取聲韻相近則協而易讀不可以近世<lb/>
　之程文用韻律之也<lb/>
清齋二字出七卷惜花篇　蓬沓於潜女大銀櫛之名<lb/>
　也　罷亞二字稻之態非作稻名也登玲瓏山詩翠<lb/>
　浪舞翻紅罷亞白雲穿破碧玲瓏又答任師中家漢<lb/>
<pb n="KR3a0064_WYG_062-2a"/>
　公詩罷亞百頃稻雍容千年儲皆用虛字對<lb/>
次韻沈長官不獨飯山嘲我瘦也應糠覈恠君肥又十<lb/>
　卷中有次韻王鞏泛舟詩沈君清瘦不勝衣邊老便<lb/>
　便帶十圍皆肥瘦之對<lb/>
次韻曹輔從來佳茗似佳人此句恰與若把西湖比西<lb/>
　子是天生之對次韻毛滂芋火對懶殘懶字是作䦨<lb/>
　字讀俗只用䦨字<lb/>
　　　論<lb/>
<pb n="KR3a0064_WYG_062-2b"/>
論八首東坡冩景詠物論說天下事無一不曲盡其妙<lb/>
　如化工之賦形萬物至論孔子從先進謂先進為仕<lb/>
　進之初論正統不過虛名簒弑者與聖人同稱而無<lb/>
　害而反斥章子貶曹魏之非恐亦文人之自主其說<lb/>
　未必聖人之本㫖萬世之通言也念中庸之不可能<lb/>
　固如此哉<lb/>
　　　策問<lb/>
謂職官令録與郡守四者為國家棄材之委而仕不達<lb/>
<pb n="KR3a0064_WYG_062-3a"/>
　者之所盤桓而無聊此從世輕外之弊也謂郡縣皆<lb/>
　土木之像而像安出與南軒記灕江堯山之詞<lb/>
　合謂土木之像巍然於上而籩豆簠簋俯伏以就與<lb/>
　晦翁席地以祠夫子之說合謂漢因秦制不害為漢<lb/>
　唐因隋制不害為唐又況積安不事於改此當坡老<lb/>
　晩年變王氏紛更之弊而言與其所上萬年書論新<lb/>
　法者合然少年策略等說因過於革今其為說亦恐<lb/>
　微過於因惟聖人通其變之說為無弊歟<lb/>
<pb n="KR3a0064_WYG_062-3b"/>
　　　雜文<lb/>
明正謂自悲者為惑謂人之無與而不悲者為正善於<lb/>
　曉人者也然人情亦安能無悲若頑不之恤又非人<lb/>
　情殆類異端之說恐亦未得以為正也<lb/>
稼說論厚積薄發自喻論道之難見盖為不務學者戒<lb/>
　也<lb/>
問養生曰和曰安察物之精自得之趣也<lb/>
虎畏不懼己者其證有三似有此理<lb/>
<pb n="KR3a0064_WYG_062-4a"/>
謂六一翁均五物為一歐陽子不免寓情於物然亦人<lb/>
　之情蘇子廣之以齊物之說則莊老之學未必歐陽<lb/>
　命名之本心也<lb/>
湯泉七惟驪山居勝絶而坐明皇之累以為抱器適用<lb/>
　不擇所處之戒盖借以警世爾<lb/>
字同義異可破世俗以經解經之弊<lb/>
詩至於杜子美文至於韓退之書至於顔魯公畫至於<lb/>
　吴道子古今之變天下之能事畢矣此東坡博學髙<lb/>
<pb n="KR3a0064_WYG_062-4b"/>
　識知味之言然大要引三君子以重道子<lb/>
　　　叙說<lb/>
謂牡丹草木之智巧便佞者也形容精矣然猶以宋廣<lb/>
　平鐵心石腸賦梅花自解而身為之記巧佞之惑人<lb/>
　雖明知者不免歟<lb/>
張湯宜無後以達賢有後揚雄宜有後以盜名無後此<lb/>
　特為晁補之發揚前人之幽光耳司馬公無後蔽賢<lb/>
　盜名者耶雖然公之言不害其警世<lb/>
<pb n="KR3a0064_WYG_062-5a"/>
叙顔鳬繹詩論精實而無枝詞以及世變叙王定國詩<lb/>
　論流落而無怨誹以原古始議論闗渉論詩者可觀<lb/>
　也<lb/>
聖散子治一切傷寒<lb/>
叙田表聖奏議憂治世危明主之說極髙歸之二宗之<lb/>
　聖尤髙以賈太傅為比以待來者舉行意味殊深長<lb/>
　矣<lb/>
孔北海英才孔明王佐張安道崖絶重臣也蘇子引二<lb/>
<pb n="KR3a0064_WYG_062-5b"/>
　人以叙張之文以其皆不求以文鳴非以其人若是<lb/>
　班也引伊尹太公管樂淮隂諸葛證范文正公以事<lb/>
　業之素定於畎畝材品雖不同文正真無愧古人者<lb/>
　也引孔孟昌黎證歐陽子以斯文之可以扶世變然<lb/>
　歐陽子闢異端追古作真與昌黎等推而達之孔孟<lb/>
　之斯文尚有濓洛在且非此之謂文也其末也復斷<lb/>
　自韓愈以下雜引陸䞇李白為比而不復言孔孟豈<lb/>
　蘇子雖推本孔孟借以張大之而其劑量則固自有<lb/>
<pb n="KR3a0064_WYG_062-6a"/>
　在耶<lb/>
字楊薦以尊己俾自愛重而毋恃聰明後學所當深味<lb/>
　與妄自尊大為尊者其説正相南北<lb/>
　　　表狀<lb/>
徐州賀河平一聨方其决也本吏失其防而非天意及<lb/>
　其復也盖天助有徳而非人功此與散文無異不過<lb/>
　言理但取其齊比易讀盖表啓本如此<lb/>
　　　表啓<lb/>
<pb n="KR3a0064_WYG_062-6b"/>
賀坤成節放億萬之羽毛未若消兵以全赤子飯無數<lb/>
　之緇褐豈如散廪以活飢民此類皆説理不求工於<lb/>
　文近世表啓文雖工而理缺矣二十七卷啓三十首<lb/>
　皆散文之句語相似而便於讀耳陸宣公奏議體也<lb/>
　　　書<lb/>
上韓太尉謂西漢之衰其大臣守尋常而不務大略東<lb/>
　漢之末士大夫多竒節而不循正道富公與太尉皆<lb/>
　號為寛長者而不可犯以非義<lb/>
<pb n="KR3a0064_WYG_062-7a"/>
上富丞相書謂明公勇冠天下仁及百世天下士不可<lb/>
　進説也衞武九十有五猶日箴戒於國明公居其全<lb/>
　天下效其偏無棄卓越狡悍者<lb/>
上曾丞相書謂鬻千金之璧者不於肆坐五達之衢呶<lb/>
　呶自以為希世之珍則其所鬻者可知矣愚謂此真<lb/>
　善喻而相天下士莫此為切也何近世士大夫鑚刺<lb/>
　其門者為上賔而靖退自將者略不過而問耶嗚呼<lb/>
　此千金之璧不可得而見珍其所珍非吾之所謂珍<lb/>
<pb n="KR3a0064_WYG_062-7b"/>
　也<lb/>
上兩制書言任法好名之弊<lb/>
上劉侍讀書言天下之所少者非才也氣也愚謂人才<lb/>
　以氣為主此論得之又言凡所以成者其氣也其所<lb/>
　以敗者其才也愚謂此主論之過幾於偏矣氣者人<lb/>
　之所得以生才者足以有為之名人皆可與為善是<lb/>
　為天之降才亦以其有為故謂之氣推此以為天下<lb/>
　國家皆以才名之氣養以直則所發剛大故人才以<lb/>
<pb n="KR3a0064_WYG_062-8a"/>
　氣為主其實成天下之事者才也遂吾身之才者氣<lb/>
　也才氣雖異名二之亦不可今以才為敗是見才於<lb/>
　流弊而不見才於本原見才於後世而不見才於古<lb/>
　人也<lb/>
上韓魏公論場務書議以官權與民於擾攘急迫之中<lb/>
　行寛大閒暇久長之政<lb/>
上蔡省主論放欠書皆更數赦而曹吏不許<lb/>
答安師孟書云吾子既得不驕而日知其所不足以其<lb/>
<pb n="KR3a0064_WYG_062-8b"/>
　既第也<lb/>
上韓丞相論災傷云重復撿按則飢民索之溝壑間矣<lb/>
　論均稅云民安其舊無所歸怨今用一切之法而民<lb/>
　怨始有所歸矣又云某在錢塘每執筆斷犯鹽者未嘗<lb/>
　不流涕也又云兩浙之民以鹽得罪者歳萬七千人<lb/>
　終不能禁<lb/>
上文侍中論捕盜賞輕<lb/>
上文侍中論𣙜鹽謂禍莫大於作始<lb/>
<pb n="KR3a0064_WYG_062-9a"/>
答舒煥黄魯直以下諸書皆道情契不及國事<lb/>
與秦太虛書説在黄州挂錢梁上日用百五十錢之法<lb/>
　武昌山水佳絶食物多賤人情相與之樂善處困者<lb/>
　也<lb/>
答李琮問王天常論叛蠻乞弟事可且罷諸將兵獨精<lb/>
　選一轉運使及一瀘州知州經畫如趙充國之於先<lb/>
　零鄧訓之征羌及月支胡李固援益州刺史張喬破<lb/>
　滅叛羌倒舉祝良張喬平交趾而不遣兵皆磨以歳<lb/>
<pb n="KR3a0064_WYG_062-9b"/>
　月萬全之舉也初漢永和中遣中郎將尹就討叛羌<lb/>
　益州諺曰敵來尚可尹來殺我遣兵之擾如此可不<lb/>
　謹哉<lb/>
與朱鄂州書論養子不舉之事甚悉<lb/>
　　　記<lb/>
凌虛臺記末句云盖世有足恃者而不在乎臺之存亡<lb/>
　也其論甚髙其文尤妙終篇收拾盡在此句而意在<lb/>
　言外諷詠不盡昔王師席所謂文之韻者此類<lb/>
<pb n="KR3a0064_WYG_062-10a"/>
中和勝相院記言佛之難成勞苦卑辱非僥倖小民之<lb/>
　所樂今剟其患專取其利治其荒唐之説務為不可<lb/>
　知愚謂作院記如此斯忠於佛者矣<lb/>
墨君堂記謂得志遂茂而不驕不得志瘁瘠而不辱論<lb/>
　竹至此斯不玩物矣<lb/>
墨妙亭記知命者必盡人事然後理足而無憾真理到<lb/>
　之言可以發明孟子不立巖牆之説<lb/>
錢塘六井唐李長源所作清湖中相國井其西為西井<lb/>
<pb n="KR3a0064_WYG_062-10b"/>
　西而北為金牛池又北而西附城為方井為白龜池<lb/>
　又北而東錢塘縣治南為小方井而金牛之廢久矣<lb/>
　嘉祐中沈文通絶河而至美俗坊為南井其疏湧金<lb/>
　池為上中下則熙寧五年陳述古<lb/>
大悲閣記其中無心其口無言其身無為則飽食游嬉<lb/>
　而已是為大以欺佛者也<lb/>
超然臺記謂物皆可樂人之所欲無窮而物之可以足<lb/>
　吾欲者有盡無往而不樂者盖游於物之外也<lb/>
<pb n="KR3a0064_WYG_062-11a"/>
雩泉記謂吁嗟以求雨而神應之吁嗟其所不獲而吏<lb/>
　弗應為媿於神愚謂此反己之至而求神之本也吾<lb/>
　平時哀吾民之吁嗟神其有不一旦哀吾之吁嗟者<lb/>
　乎<lb/>
醉白堂記反覆將白樂天韓魏公參錯相形而終之以<lb/>
　取名也亷之説尊韓之意隱然自見於言外矣<lb/>
盖公堂記喻人以氣為主食為輔而病藥之過以明蕭<lb/>
　曹牧民於百戰一切與之休息而天下安善乎其揚<lb/>
<pb n="KR3a0064_WYG_062-11b"/>
　盖公之清凈也繁文之弊至今極矣其禍民殆不減<lb/>
　百戰嗚呼安得如盖公之説而一洗之<lb/>
李氏山房藏書記謂昔見書之難而今有書不讀<lb/>
寶繪堂記論古之嗜書畫有害其國㓙其身者君子可<lb/>
　寓意於物而不可留意於物譬之煙雲之過眼百鳥<lb/>
　之感耳豈不欣然接之去而不復念也<lb/>
滕縣公堂記謂宫室有所從受而傳之無窮今日不治<lb/>
　後日之費必倍此論亦居官者所當深察也<lb/>
<pb n="KR3a0064_WYG_062-12a"/>
思堂記特主無思之説愚謂心之官則思自古未聞無<lb/>
　思之説天下何思何慮言理有自然不待思者也不<lb/>
　思而得言德盛仁熟不必思者也如朋從爾思思而<lb/>
　不學之類則戒人之過於思也思不可無也東坡才<lb/>
　髙識敏事既立就而又習用道家之説以愛惜精神<lb/>
　為心故剏言無思非孔孟教人意也自得之趣不可<lb/>
　以訓者也<lb/>
石氏畫苑記子由嘗言所貴於畫者為其似也似猶可<lb/>
<pb n="KR3a0064_WYG_062-12b"/>
　貴况其真者吾行都邑田野所見人物皆吾畫笥也<lb/>
　所不見者獨鬼神耳當賴畫而識然人亦安用見鬼<lb/>
　此説正合愚素心欲宣之言而莫能者敬書以破世<lb/>
　俗嗜畫之癖<lb/>
　　　碑<lb/>
李太白碑隂記東坡竒才逸筆簸弄千古甚至武王不<lb/>
　見恕而李太白之失節孔北海之無成獨拳拳痛惜<lb/>
　抆拭而大書之盖其平生備厯危難萬變不懾專以<lb/>
<pb n="KR3a0064_WYG_062-13a"/>
　氣為主二子亦負其竒氣而不幸者神交千載共一<lb/>
　太息也<lb/>
表忠觀碑先王之志我則行之匪私于錢惟以勸忠此<lb/>
　等識髙理到發明精切錢王功德真有如東坡所言<lb/>
　者非過也歐陽公作五代史反加譏詆雖頌言其美<lb/>
　史責其全不可例論然唐末五代天下肝腦塗地獨<lb/>
　錢氏全䕶百萬生靈之命若無事時越百年未嘗失<lb/>
　臣節而例以僭亂之儔略無旌别於其間不已寃乎<lb/>
<pb n="KR3a0064_WYG_062-13b"/>
　征賦之重當是小國事大外治軍旅戰爭之世賦其<lb/>
　財而全其生有不容不然者此豈可以承平事責之<lb/>
　哉我有宋混一而後可以薄賦此昔太祖救民之功<lb/>
　所以為大矣<lb/>
宸奎閣碑論懷璉指佛之妙與孔老合者欲以寤仁宗<lb/>
　此論恐當於本原上觀若徒以言之偶合者則東坡<lb/>
　嘗謂六經字同義異不可牽據矣何乃不充其類耶<lb/>
　賜龍腦鉢盂對使者焚之而用瓦鐵此則璉能自守<lb/>
<pb n="KR3a0064_WYG_062-14a"/>
　其法然辭之則可焚之者慢上以取名也理亦未安<lb/>
　○函胡二字出石鐘山記<lb/>
　　　傳<lb/>
陳希亮公弼傳公平生不肯為墓誌而自輯公弼之遺<lb/>
　事為之傳公弼之剛勁敏决有大過人者然學公弼<lb/>
　不成吾恐其為郅都之流道德之味無餘也讀是傳<lb/>
　者又不可不内自省方山子傳則公弼之幼子名慥<lb/>
　官不及而以乃父遺風放浪山澤者耳非蘇子之善<lb/>
<pb n="KR3a0064_WYG_062-14b"/>
　形容一介之豪何以垂名後世耶<lb/>
　　　青詞祝文<lb/>
青詞祝文皆以情與神語<lb/>
　　　行狀<lb/>
温公德業三王佐坡老文章萬古竒凛凛遺編生氣在<lb/>
　史遷而下固無之<lb/>
　　　神道碑<lb/>
富鄭公神道碑以公使敵比萊公澶淵之功為多宋興<lb/>
<pb n="KR3a0064_WYG_062-15a"/>
　百年安靖二公之力偉論也<lb/>
趙清獻公神道碑謂在官守不專於寛在言責不專於<lb/>
　直善觀人者<lb/>
温公之得人心生榮死哀自堯舜三代之佐皆無其比<lb/>
　者何哉嗚呼事盖有因變而彰者矣王安石行新法<lb/>
　天下苦之公以爭新法不便辭樞副不拜退居洛十<lb/>
　五年人心感其我愛而悲其身之退者為何如一旦<lb/>
　值二聖臨御順民心之所欲相而相之凡天下之所<lb/>
<pb n="KR3a0064_WYG_062-15b"/>
　善於安石者一洗而盡人心之鬱於乆望而决於一<lb/>
　遂者為何如望之十五年之乆慰之一旦之頃而俄<lb/>
　薨背於三月之遽人心之伸於乆鬱而驚其忽逝者<lb/>
　又何如嗚呼温公之得人心盖有因事變而彰者矣<lb/>
　堯舜三代之佐始終與天下相忘於無事帝力且不<lb/>
　知其有况相臣乎蘇子不此之言而歸之天要其歸<lb/>
　皆天地其論髙矣公之事業不於安石欺神廟之<lb/>
　日而伸於二聖更新法之初蘇子不特歸重於二<lb/>
<pb n="KR3a0064_WYG_062-16a"/>
　聖之進用而尤歸重於神廟之深知尤髙論哉<lb/>
　　　墓誌銘<lb/>
范景仁墓誌銘形容景仁之潔己與君實之救世同科<lb/>
　非蘇子其孰能察之<lb/>
四十卷皆記偈佛家語<lb/>
　　後集<lb/>
　　　銘<lb/>
鼎銘謂禹鼎為用器此灼然考見始末之論<lb/>
<pb n="KR3a0064_WYG_062-16b"/>
　　　雜文<lb/>
外曾祖程公逸事直寃獄報應可為世訓<lb/>
剛説辨太剛則折云士患不剛耳折不折天也非剛之<lb/>
　罪此論甚壯<lb/>
續養生論載鈆虎汞龍之説<lb/>
　　　策<lb/>
擬策剴切而忠厚盖東坡晚年閲變既深之文<lb/>
　　　志林<lb/>
<pb n="KR3a0064_WYG_062-17a"/>
蘇子謂武王非聖人孔子所不敢言也謂孔氏之家法<lb/>
　孟軻始亂之儒者所不忍言也謂荀文若為聖人之<lb/>
　徒自昔立議論者無此言也於武王孟子何損於荀<lb/>
　文若何益獨可為蘇子惜耳<lb/>
謂周之東遷為一敗而鬻田宅厯舉避冦遷都未有不<lb/>
　亡不即亡未有能復振者為證可為萬世明戒矣我<lb/>
　朝當陽九之厄所失纔河北三數郡中原固自若也<lb/>
　汪黄謀擁駕而南宗忠簡二十五疏力請還京而不<lb/>
<pb n="KR3a0064_WYG_062-17b"/>
　見聽忠簡憂死中原始失可不痛哉<lb/>
謂秦逺交近攻以次取齊為巧空國以舉楚為拙雖涉<lb/>
　權術亦名言也<lb/>
謂秦罷侯置守為時所趨可矣以栁宗元之論為萬世<lb/>
　法恐主之已甚也昔五帝三王以盛德為天下共主<lb/>
　而聽其人之自治秦始力戰而兼有之尺布斗粟皆<lb/>
　輸王府矣顧以帝王為私秦為公孰公孰私耶<lb/>
論揚雄譏子胥種蠡為兒童之見愚謂雄譏種蠡不强<lb/>
<pb n="KR3a0064_WYG_062-18a"/>
　諌則過矣子胥以楚臣子而鞭荆王尸籍館之事是<lb/>
　預弑逆之謀也譏之未為過又以論商鞅𢎞羊之功<lb/>
　為史遷大罪此固有感之言然亦足為萬世警<lb/>
增勸羽立義帝使為楚謀歟事成將置羽何地為羽謀<lb/>
　歟又將置義帝何地故羽欲成事勢不得不殺義帝<lb/>
　既殺義帝則身犯弑逆之名勢不得不亡增之拙謀<lb/>
　莫此為甚而蘇子以論增之功既誤矣増實事羽為<lb/>
　君義帝不過増所假設以欺人者乃謂増與羽比肩<lb/>
<pb n="KR3a0064_WYG_062-18b"/>
　而事義帝力能誅羽則誅之何哉<lb/>
論春秋戰國之士為天民之秀傑而失職者善觀世變<lb/>
　作亦足以見東坡胷次宏濶足以包容天下之士<lb/>
　然戰國世變難以常論而士之淪胥其間往往多盜<lb/>
　賊小人之為若盡以為天民之秀傑則恐大過顧天<lb/>
　下紛擾政教莫施士隨時以自媒亦難以當世事責<lb/>
　之耳<lb/>
古有攝主秦漢以來以母后攝此論甚精足以破歐陽<lb/>
<pb n="KR3a0064_WYG_062-19a"/>
　子隱公非攝之説<lb/>
鄭子華論備載不以疑忌殺人者為盛德事其説甚厚<lb/>
　有補將來<lb/>
　　　表狀劄子<lb/>
謝除兩職兼禮部尚書表說講學事老成忠切極可玩<lb/>
　　　啓<lb/>
揚州到任啓但未歸田之須臾猶思報國之萬一警語<lb/>
　也<lb/>
<pb n="KR3a0064_WYG_062-19b"/>
　　　書<lb/>
杭州上執政兩書揚州上吕相書論災傷民事婉切動<lb/>
　人愚謂古今善言天下事如賈誼之宏濶陸宣公之<lb/>
　的切蘇子瞻之暢達皆間世人豪天佑人之國家而<lb/>
　篤生者也<lb/>
答謝孝廉一書論辭達之説謂揚雄以艱深文淺易太<lb/>
　𤣥法言皆琱蟲者而徒費於辭<lb/>
答劉沔書譏文選<lb/>
<pb n="KR3a0064_WYG_062-20a"/>
　　　記碑<lb/>
通惠泉記謂長安昊天觀井水與惠山泉通<lb/>
韓文公廟碑非東坡不能為此非文公不足以當此千<lb/>
　古竒觀也<lb/>
　　　墓誌神道碑<lb/>
文定公逺識雅量不動如山可謂國之重臣矣而蘇子<lb/>
　之銘公首曰大道之行士貴其身維人求我匪我求<lb/>
　人然則公之所能不動非以是哉有志之士盖亦知<lb/>
<pb n="KR3a0064_WYG_062-20b"/>
　所用力之地矣<lb/>
滕元發墓誌銘王子立墓誌銘寶月師陸道士墓誌<lb/>
趙康靖公槩神道碑碑首論我朝以仁為家法一時卿<lb/>
　相大臣含垢匿瑕氣象使人為之鄙吝消釋就館漣<lb/>
　水以鄧餘慶不法而去之已足占其平生所到及身<lb/>
　為漣水捐公帑之利歳免殺魚十餘萬此其一念之<lb/>
　仁又如何哉<lb/>
　　　釋教<lb/>
<pb n="KR3a0064_WYG_062-21a"/>
東坡為儒者言論天下事明白如見為佛者言談苦空<lb/>
　法宛轉無窮惟以儒證佛則不可曉如南華長老題<lb/>
　名記援子思孟子之類是也<lb/>
　　　奏議<lb/>
東坡平日議論多雜佛老獨議學校貢舉書斥士大夫<lb/>
　主佛老之為非可不謂忠於告君者哉<lb/>
買燈狀内帑所儲孰非民力最為警䇿語<lb/>
上皇帝書結人心厚風俗存紀綱三事忠厚婉切東坡<lb/>
<pb n="KR3a0064_WYG_062-21b"/>
　平生喜功之念於是一掃於懲戒王安石新法之餘<lb/>
　矣再書尤極痛快如曰是非邪正兩言而足豈有别<lb/>
　生義理曲加粉飾而能欺天下哉此論痛快犁然當<lb/>
　心不特朝廷行事為然人生一舉動以上皆可反觀<lb/>
　矣<lb/>
京東除盜狀欲權免三百斤以下鹽税庶幾盍亦反其<lb/>
　本者不疾惡於末流之弊而已也<lb/>
徐州上皇帝書及山川形勝久長大計區區於簿書期<lb/>
<pb n="KR3a0064_WYG_062-22a"/>
　㑹之間者可以觀矣<lb/>
乞醫病囚狀具載治平手詔熙寧劄子折衷其説毋坐<lb/>
　獄官罪而課醫病者功罪<lb/>
在登州日乞還水軍以禦戎乞罷𣙜鹽以弭盜<lb/>
給田募役狀乞毋取役法寛剰錢而陳差役五利二弊<lb/>
　條合行十二事<lb/>
乞免給散青苗錢斛狀有云農家量入為出縮衣節食<lb/>
　雖貧亦足若令分外得錢則費廣何所不至不可設<lb/>
<pb n="KR3a0064_WYG_062-22b"/>
　法網民使快一時非理之用而不慮後日催納之患<lb/>
　以萬乗君父之尊而負放債取利之謗皆痛切之言<lb/>
　也<lb/>
論每事降詔約束狀謂天子法天無言而治大事乃言<lb/>
　在三代為訓誥誓命漢以下為制誥皆所以鼓舞天<lb/>
　下不輕用也今一事一詔䙝慢王言莫此為甚願重<lb/>
　惜王言待大事而發則天下聳然敬應<lb/>
辨館職策問第二首備述與温公爭役法事<lb/>
<pb n="KR3a0064_WYG_062-23a"/>
論鬼章凡四狀謂阿里骨董氊賊臣偽書求立執政不<lb/>
　審輕授節鉞而鬼章叛今雖得鬼章不足輒賀亦不<lb/>
　可輕殺當其與温溪心共討阿里骨所謂以夷狄攻<lb/>
　又且乞戒邊吏毋擾郡縣諸羌之地使兵連無窮可<lb/>
　謂精密之見矣<lb/>
葉祖洽狀元也初考官定第三等覆考官定第五等時<lb/>
　東坡為編排官亦奏乞黜落然則一日之長定於風<lb/>
　簾燭影片時之下特寄於幸不幸耳科甲何足以論<lb/>
<pb n="KR3a0064_WYG_062-23b"/>
　天下士哉<lb/>
知貢舉備奏巡鋪内臣摧辱舉子而巡鋪始於練亨父<lb/>
　為試官凌忽致喧閧而然欲立法羅織舉人者罰之<lb/>
諭恩榜得官貪冒者衆經明行修請記者衆並行廢罷<lb/>
　科甲舊出聖意今著定令則非矣<lb/>
富弼母在殯仁宗罷春燕<lb/>
災沴狀説容芘小人極切<lb/>
周穜乞用安石配享神廟東坡悔舉自劾力言小人<lb/>
<pb n="KR3a0064_WYG_062-24a"/>
　不可復縱之狀<lb/>
乞賜州學書板狀惟恐養士之不廣近世為師儒官屑<lb/>
　屑然惟務限節士子者可以觀矣<lb/>
捉顔益顔章禁勘而人户並納好絹得禁戢之要領也<lb/>
乞度牒脩廨宇狀云孫沔作中和堂梅摯作有美堂蔡<lb/>
　襄作清暑堂皆務創新不肯脩舊㫖哉言乎足以窮<lb/>
　官廨朽壞之原矣<lb/>
論髙麗進奉狀得光武閉玉闗之意相如張騫輩小人<lb/>
<pb n="KR3a0064_WYG_062-24b"/>
　生事夷狄以弊中國者當愧死地下也<lb/>
論役法狀辨差役雇役利害明白<lb/>
奏西湖不可廢五事及申省六條既開葑以復湖復閘<lb/>
　閉江潮不得入鹽橋河而引湖水入清湖河者凡五<lb/>
　道以相灌輸可為杭州萬世功矣<lb/>
奏户部勾取度牒狀云不惜飢民而惜此數百紙度牒<lb/>
　惜毫毛之費致丘山之損<lb/>
應詔論四事狀有云民之疾苦州縣官日夜殘傷其肌<lb/>
<pb n="KR3a0064_WYG_062-25a"/>
　體散離其父子破壞其生業為國歛怨而了無絲毫<lb/>
　上助國用某人市易户抵當積欠鹽錢産業當酒揀<lb/>
　下絹賖欠錢數目雖多皆是空文放之則損虛名而<lb/>
　收實惠不放則存虛數而受實禍三五年後勢窮理<lb/>
　盡不得不放當此之時亦不得謂之聖恩矣<lb/>
奏浙西災傷預於七月起請乞凖來年賑濟其貼黄有<lb/>
　云豐熟不須先知人又爭奏災傷正合預備相顧不<lb/>
　言㫖哉言乎東坡陳乞痛快警切往往類此至云如<lb/>
<pb n="KR3a0064_WYG_062-25b"/>
　所司以謂不須凖備即令各具保明結罪此則東坡<lb/>
　之智所以防人之㒺奏者也<lb/>
乞禁商旅通外國狀備載慶厯以後編勅而許聽蕃國<lb/>
　商販自元豐八年始<lb/>
相度凖備賑濟狀云所乞數目雖廣而所損錢數不多<lb/>
　若待饑饉已成然後垂救則所費十倍無救於事凡<lb/>
　四狀第四狀云開春纔見米價増長便將義倉常平<lb/>
　米賤價出糶但市價不長則一郡之民人人受賜<lb/>
<pb n="KR3a0064_WYG_062-26a"/>
乞樁管錢氏地利房錢修墳廟拳拳忠厚之意見於言<lb/>
　外<lb/>
奏開石門河以避浮山嶮用侯臨之策也奏鑿吳江以<lb/>
　疏太湖之溢繳單鍔之書也集衆義以利無窮用心<lb/>
　之廣大如此<lb/>
乞郡兩劄平生出處莫詳焉惜其氣之未平耳<lb/>
單鍔論吳中水利大略謂譬之一身五堰則首也荆溪<lb/>
　則咽喉也百瀆則心也震澤則腹也傍通太湖衆瀆<lb/>
<pb n="KR3a0064_WYG_062-26b"/>
　則脉絡衆竅也吳江則足也五堰以上受宣歙池陽<lb/>
　九江之水使入蕪湖百瀆在宜興今存者四十九條<lb/>
　自西堰之下衆川由荆溪入震澤注于江以入海地<lb/>
　傾東南其勢然也自慶厯二年欲便糧運遂築北隄<lb/>
　横截江流五六十里遂致震澤之水常溢今欲泄震<lb/>
　澤之水莫若以吳江岸鑿其土為木橋千所以通糧<lb/>
　運而隨橋谼開茭蘆為港走水<lb/>
奏聞糴狀檢㑹編勅諸興販㪷斛雖遇災傷官司不得<lb/>
<pb n="KR3a0064_WYG_062-27a"/>
　禁止<lb/>
乞備賑濟狀常平錢米只許糶糴以平市價全活自衆<lb/>
　若召募工役及依乞丐人例給與則本錢日耗乞立<lb/>
　法不得支用<lb/>
汝隂尉李直方捕盜乞酬賞<lb/>
論理積欠官之所得至微而胥徒所取盖無虛日俗謂<lb/>
　此等為縣胥食邑户水旱不肯放税例皆拖欠兩税<lb/>
　較其所欠與依實檢放無異明堂赦放非獨失信於<lb/>
<pb n="KR3a0064_WYG_062-27b"/>
　上帝所在轉運提刑皆以摧欠為先務不復以䘏民<lb/>
　為意盖函矢異業所居使然轉運司隔州差官覆按<lb/>
　使官吏畏憚不敢盡實檢放小人淺見只為朝廷惜<lb/>
　錢不為君父惜民　鬼腊<hi>出再論積欠劄子</hi>
論綱稍欠折狀載劉晏以一千貫造船破五百貫為千<lb/>
　繫人欺隱之資至杜侍御以一千石船分造五百石<lb/>
　船二隻吳堯卿又勘㑹每船物料估給無復寛剰船<lb/>
　始敗壞而餽運不繼天下之大計未嘗不成於大度<lb/>
<pb n="KR3a0064_WYG_062-28a"/>
　之士而敗於寒陋之小人也今糧綱欠折因㸃檢收<lb/>
　稅刻剥得糧綱税錢一萬貫而今朝廷失䧟綱運米<lb/>
　三十萬石<lb/>
乞罷税務賞格謂人人務為刻薄以希歳終之賞<lb/>
乞罷宿州修城謂妨墳墓六千九百所乞免五穀力勝<lb/>
　税錢謂以物與人物盡而止以法活人法行無窮<lb/>
奏内中車子爭道謂女不當與齋祠<lb/>
論髙麗買書利害謂東平王子求書漢大臣不予晉韓<lb/>
<pb n="KR3a0064_WYG_062-28b"/>
　起買玉環於鄭商人子産不許今若許買則文書山<lb/>
　積於髙麗而雲布於契丹使敵人周知山川險要邊<lb/>
　防利害為害至大不可許<lb/>
上圓丘合祭六議謂祀上帝則地祗在焉分祀有三不<lb/>
　可夏至不可舉大衆一也軍賞不可復加二也神祗<lb/>
　所素歆動則有吉㐫禍福三也<lb/>
乞改居喪婚娶條謂釋喪而婚鄰於禽犢<lb/>
奏馬徹不可屏出學謂三學凡有進獻文字先經長貳<lb/>
<pb n="KR3a0064_WYG_062-29a"/>
　㸔詳可否甚非子産不毁鄉校魏相去副封之意也<lb/>
上進陸贄奏議謂智如子房而文則過辨如賈誼而才<lb/>
　不疎<lb/>
詩賦論題備録上下全文始於元祐六年五月二十六<lb/>
　日東坡奏請不掩其所不知也無書不記如東坡而<lb/>
　待士之寛如此己則淺學而阻難他人者可觀矣<lb/>
赴定州以不得上殿朝辭遂上書勸處靜觀動守安稳<lb/>
　萬全之策<lb/>
<pb n="KR3a0064_WYG_062-29b"/>
謂戰兵尚不足於守謂保甲不可驅之於戰惟弓箭社<lb/>
　人户與強敵為鄰自守骨肉墳墓皆處必爭之地世<lb/>
　世結髪與敵戰再狀乞修整此社時契丹已為達靼<lb/>
　所叛<lb/>
乞將陳損米乗饑年借貸上户賑濟佃客愚恐借貸必<lb/>
　有追償之擾以陳損而求易新利官害民矣<lb/>
乞修北嶽安天元聖帝廟<hi>定州曲陽縣</hi>
代張方平諌用兵書厯叙神廟朝諸臣用兵次第薛<lb/>
<pb n="KR3a0064_WYG_062-30a"/>
　向為橫山之謀韓絳效深入之計師徒喪敗方且以<lb/>
　敗為恥於是王韶構禍於熙河章惇造釁於横山熊<lb/>
　本發難於渝瀘皆困弊腹心取無用之地以為功故<lb/>
　沈起劉彛復發於安南使十餘萬人暴死十六五而<lb/>
　李憲之師復出於洮州矣今喜於一勝凱㨗稱賀赫<lb/>
　然耳目之觀耳至逺方之民肝腦屠於白刄筋骨絶<lb/>
　於餽餉不得而見也慈父孝子孤臣寡婦之哭聲不<lb/>
　得而聞也譬猶屠殺以為膳羞食者甚羙死者甚苦<lb/>
<pb n="KR3a0064_WYG_062-30b"/>
　况用人之命以為耳目之觀乎其言哀痛切至真可<lb/>
　為萬世人主好用兵人臣好生事者之戒<lb/>
代勝甫論西夏書臣僚欲用兵西方醫人欲下一日而<lb/>
　愈者也臣願陛下之用兵如彭祖之觀井然後為得<lb/>
　也<lb/>
代李琮論京東盜賊謂窮其黨而去之不如因其材而<lb/>
　用之使部内隂求豪猾之士或有武力或多權謀或<lb/>
　通知術數而曉兵或家富於財而好施皆召而勸奬<lb/>
<pb n="KR3a0064_WYG_062-31a"/>
　使以告捕自效但能拔擢數人則一路自然競勸每<lb/>
　州搜羅得一二十人即耳目徧地盜賊無容足之處<lb/>
　矣<lb/>
吕誨記温公以後事無一言及家私惟云今朝廷事尚<lb/>
　可救願公竭力<lb/>
　　　内制<lb/>
安燾乞外郡不允榮親莫大於功名養志不專於甘㫖<lb/>
繳文彦博吕公著免拜劄子禮經八十拜君命者一坐<lb/>
<pb n="KR3a0064_WYG_062-31b"/>
　再至謂傳命而拜非朝見也然則不免周天子賜齊<lb/>
　桓公胙曰伯舅耋老無下拜謂拜於堂上非不拜<lb/>
　也然且不敢鍾繇以足疾乗車就坐疑若不拜然無<lb/>
　明文馬燧延英不拜盖臨時優禮我祖宗朝如吕端<lb/>
　老病亦止臨時傳宣不拜○生擒鬼章奏告歸功於<lb/>
　祖宗○批答文彦博乞致仕○奏帖吕公著吕大防<lb/>
　范純仁制○端午帖○阿里骨詔苗授制○太后手<lb/>
　詔裁减䕃補○錫宴樂語<lb/>
<pb n="KR3a0064_WYG_062-32a"/>
　　　外制<lb/>
王安石贈太傅制司馬公韓維三代封贈吕惠卿責授<lb/>
　皆題之顯文暢者可法也<lb/>
　　　和陶詩<lb/>
頴濵之序謂東坡責居儋耳華屋玉食之念不存於胷<lb/>
　中謂子瞻嘗稱轍詩有古人之風自以為不若似皆<lb/>
　非所宜言述東坡之論陶詩謂質而實綺癯而實腴<lb/>
　則名言也<lb/>
<pb n="KR3a0064_WYG_062-32b"/>
陶詩如採菊東籬下悠然見南山等句真機自然直與<lb/>
　天地上下同流東坡擬和至盡未免有心矣然憂患<lb/>
　之餘有感於淵明之自適其適者意在言外不為詩<lb/>
　發也君子讀其和詩而悲之<lb/>
暫聚水上萍忽散風中雲二句見第四卷和與殷晉安<lb/>
　詩<lb/>
淵明桃花源記叙武陵人自云先世避秦亂來此則漁<lb/>
　人所見乃其子孫非秦人不死者特其地深阻與外<lb/>
<pb n="KR3a0064_WYG_062-33a"/>
　人間隔耳非有神異東坡載蜀青城老人村險逺不<lb/>
　識鹽醬亦桃源之比仇池世稱福地而王欽臣嘗奉<lb/>
　使過之有九十九泉萬山所環可避世如桃源然則<lb/>
　世有増廣桃源之事為神仙者甚矣其好怪也使果<lb/>
　神仙安有不知今為何世而待問漁人者乎<lb/>
　　東坡之文如長江大河一瀉千里至其混浩流轉<lb/>
　　曲折變化之妙則無復可以名狀盖能文之士莫<lb/>
　　之能尚也而尤長於指陳世事述叙民生疾苦方<lb/>
<pb n="KR3a0064_WYG_062-33b"/>
　　其年少氣鋭尚欲汛掃宿弊更張百度有賈太傅<lb/>
　　流涕漢庭之風及既懲創王氏一意忠厚思與天<lb/>
　　下休息其言切中民隱發越懇到使巖廊崇髙之<lb/>
　　地如親見閭閻哀痛之情有不能不惻然感動者<lb/>
　　真可垂訓萬世矣嗚呼休哉然至義理之精微則<lb/>
　　當求之伊洛之書<lb/>
　<lb/>
　黃氏日抄卷六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黃氏日抄卷四十八</head>
    <p>
<pb n="KR3a0064_WYG_048-1a"/>
欽定四庫全書<lb/>
　黃氏日抄卷四十八　　　　宋　黃震　撰<lb/>
　讀史<hi>三</hi>
　　　三國志<lb/>
漢室既衰曹氏為賊昭烈以宗室之英信義聞於天下<lb/>
帝故授之宻詔俾之除之使昭烈之計行則漢室之鼎<lb/>
安操特一狐鼠耳不幸天不祚漢昭烈不得已起兵於<lb/>
外曹既簒漢昭烈又大不得巳即位于益昭烈之心何<lb/>
<pb n="KR3a0064_WYG_048-1b"/>
心哉誠不忍四百年之宗社一旦為他人竊耳然昭烈<lb/>
之漢在則高帝之漢猶未亡江東孫氏不過以戴漢為<lb/>
名而曹氏之簒漢則罪不容於天地間矣何物鬼魅竊<lb/>
弄史筆謂賊為帝而謂帝為賊<hi>三國志書蜀入冦</hi>且黜漢之號<lb/>
而蜀其名嗚呼不知蜀之名其何所據乎蜀者地之名<lb/>
非國名也昭烈以漢名未嘗以蜀名也不特昭烈未嘗<lb/>
以蜀名雖孫氏之盟亦曰漢吳既盟同討魏賊是天下<lb/>
未嘗以蜀名之也彼小人兮獨何所據而以蜀名之乎<lb/>
<pb n="KR3a0064_WYG_048-2a"/>
且國之有稱號猶人之有姓氏也自古及今未有改人<lb/>
之姓氏而筆之書則亦未有改人之國號而筆之史者<lb/>
也謂其偏據與劉淵自謂漢人猶謂之漢謂其未能中<lb/>
興與元帝纍纍南渡世亦謂之晉矣未聞以其居吳而<lb/>
謂之吳也然則蜀之號其何所始毋乃漢賊不兩立而<lb/>
盜憎其主人老瞞氏始改其所謂漢而私謂之蜀乎誠<lb/>
以漢之名尚存則天下豈容有魏魏茍明謂漢為漢則<lb/>
是以臣而敵君故特惕焉無以自容而人亦孰為之用<lb/>
<pb n="KR3a0064_WYG_048-2b"/>
故不得不謬以蜀名之姑以自欺且以欺人也史氏實<lb/>
錄將以示信萬世亦從而蜀之何與史氏不得其人無<lb/>
責也儒生學士至今亦習聞其稱而蜀之又何與故欲<lb/>
觀三國之志載者他未暇責也必先正蜀漢之稱而後<lb/>
可<lb/>
葢嘗反覆三國之書論次三國之事竊謂漢吳皆有取<lb/>
天下之勢而魏未嘗有也渭濱之屯星不告變則巾幗<lb/>
婦人之門豈容久閉中原歸漢則江東特建武之河西<lb/>
<pb n="KR3a0064_WYG_048-3a"/>
耳魏漢賊也方其不敵吳猶臣之曾謂漢室中興而吳<lb/>
不臣之乎此漢有恢天下之勢然也方赤壁之勝昭烈<lb/>
未有着足之地而魏則膽落於公瑾矣公瑾之䇿曰毋<lb/>
借劉氏以荆而函取劉璋之益以及張魯之漢中誠使<lb/>
吳蜀盡為孫氏有則由漢中以出中原老瞞之成擒必<lb/>
矣且漢吳皆名正而言順地險而兵勇卒難於取魏者<lb/>
彼此之勢分也曽謂以公瑾之才先昭烈以併荆益而<lb/>
魏將焉往乎此吳有吞天下之勢然也若魏則身為盜<lb/>
<pb n="KR3a0064_WYG_048-3b"/>
賊之行已難於堂堂之陣况謀臣不過荀彧一二輩非<lb/>
有正大之見勇將不過張遼三數予非有開濟之資周<lb/>
瑜出赤壁則狼狽奔北闗羽在樊城則日議移避武侯<lb/>
屯渭濱則甘受恥辱而不敢出下至曹丕掃國再出唯<lb/>
有望長江而浩歎耳實未嘗有取天下之勢猶幸漢吳<lb/>
之相攻終得鼎足而居爾<lb/>
世言昭烈之漢卒為魏所滅愚謂魏豈能滅漢魏為晉<lb/>
所滅耳何則三國之君賢否雖不同要皆命世之豪未<lb/>
<pb n="KR3a0064_WYG_048-4a"/>
可旦夕併也司馬氏本碌碌無他長託身曹氏陰為螳<lb/>
螂黃雀之勢徐伺三國之既弱然後取漢以取魏取魏<lb/>
以取吳故司馬氏之取漢者為取魏張本也漢滅而魏<lb/>
隨之矣魏亦烏能取漢哉嗚呼方三國之强也龍爭虎<lb/>
戰彼此不能得尺寸土及其衰也以一庸人談笑而盡<lb/>
有之世運之離合固亦有時也哉<lb/>
　　　晉書<lb/>
三代之得天下也以仁故皆享國長久若漢若唐若我<lb/>
<pb n="KR3a0064_WYG_048-4b"/>
本朝葢亦其然余觀晉事悲矣豈非其効尤曹操欺人<lb/>
孤兒寡婦狐媚以盜天下而然與六朝之禍於兹烈矣<lb/>
而開之者操也嗚呼悲夫向使渭濵之帥不死豈至是<lb/>
乎嗚呼悲夫豈天之未欲平治天下乎嗚呼悲夫三綱<lb/>
淪九法斁其禍之烈乃爾儒者之論君臣之大義其可<lb/>
一日不明於天下乎<lb/>
士大夫風俗自東漢以激烈取禍一轉而為虚曠宅心<lb/>
事外自謂纎塵不我及矣然王夷甫諸人卒以此取排<lb/>
<pb n="KR3a0064_WYG_048-5a"/>
墻之難至於事窮勢極方惕然悔曰向若不祖尚虚無<lb/>
戮力以正天下可不至此嗚呼可監也夫愚是以知天<lb/>
下惟中行之道無弊茍不得中道而與之過與不及其<lb/>
弊則均若夷甫之愚暗亡身視東漢之見危授命又何<lb/>
啻霄壤耶<lb/>
孟子稱尚論古之人是以論其世也若論人於晉世其<lb/>
當何所取乎葢晉有所謂竹林等號病風喪心人也而<lb/>
王謝之賢亦或漸漬焉祖士稚之忠勇於是乎尼其行<lb/>
<pb n="KR3a0064_WYG_048-5b"/>
矣不然孔孟之學明而老莊之說息則臣子不共戴天<lb/>
之讎此歩豈容少退而可掣英雄之肘也哉善乎卞壼<lb/>
厲色於朝曰悖禮傷教罪莫斯甚中朝傾覆實由於此<lb/>
善乎陶侃取參佐酒器蒱博之具投之於江曰衆人當<lb/>
惜分陰豈可逸遊荒醉君子是以知壼也侃也其迷途<lb/>
之疾呼善乎范寗之說曰王弼何晏罪浮桀紂善乎虞<lb/>
預之說曰阮籍之裸袒猶伊川之被髪君子是以知寗<lb/>
也預也其衆醉之獨醒彼有昬昬昬入骨髓人皆謂其<lb/>
<pb n="KR3a0064_WYG_048-6a"/>
清我獨陋其濁<lb/>
　　南史<lb/>
　　　宋<lb/>
宋武之征伐宋文之政治視六朝皆優焉然急於奪晉<lb/>
長安既得而復失檀道濟功大見戮而用王元謨元嘉<lb/>
之治衰矣私心之為害若是惜夫<lb/>
宋世無王佐才若劉穆之檀道濟亦一時之傑至齊梁<lb/>
以下鮮矣<lb/>
<pb n="KR3a0064_WYG_048-6b"/>
　　　齊梁<lb/>
齊人才無足道梁之韋叡其臨陣勇其執事敬其律己<lb/>
廉其與人惠其居官明功成身退日課諸兒以學而力<lb/>
慕萬石陸賈之為人愚謂以叡視賈進退雖略相當而<lb/>
功烈過之多矣若萬石特一謹厚之人他無寸長何足<lb/>
以望叡之一二而叡顧拳拳於慕之者明哲保身之道<lb/>
而君子長者之心也嗚呼孰謂齊梁之世而乃有若而<lb/>
人耶况當是時武帝方銳意釋氏天下從風而化獨叡<lb/>
<pb n="KR3a0064_WYG_048-7a"/>
不與俗俯仰所謂中流砥柱不其然乎嗚呼叡亦豪傑<lb/>
之士也哉<lb/>
六朝乍起乍滅生民塗炭推所自來實原於三綱淪九<lb/>
法斁而君臣上下之義不明也南史分國以傳其臣似<lb/>
矣然仕於齊者往往嘗仕於宋今日之仕於梁者他日<lb/>
未必不仕於陳也亦何取於分國也哉愚觀六朝惟陶<lb/>
淵明不事二姓其次則禇炤之議禇彦回王琳之伐陳<lb/>
霸先君臣上下之義章章明甚其餘紛紛若沈約之流<lb/>
<pb n="KR3a0064_WYG_048-7b"/>
皆當以歐陽公五代雜臣之法處之可也至于栁元景<lb/>
之事宋功成身退不與百姓爭利馮道根之在梁戰勝<lb/>
攻取口不言功傅縡章華之在陳忠言讜論死而不悔<lb/>
皆六朝之景星鳳凰可以廉頑立懦彼有一論建之善<lb/>
一政事之修雖非顯顯而不處禪代之際不見嚮背之<lb/>
迹者則可各以其國附○秦皇淫侈務誇誕創為封禪<lb/>
遂為後世治平之禍兵革甫息瘡痍甫瘳則東封西祀<lb/>
之事輒興民生無復見古昔之盛皆秦皇之事禍之也<lb/>
<pb n="KR3a0064_WYG_048-8a"/>
梁有許懋獨能辭而闢之掃秦漢之陋習發萬古之光<lb/>
明卓卓乎天人也哉<lb/>
南史文章往往陋弱至其條畫布置尤更可笑若其先<lb/>
循吏而後儒林先文學而後孝義雖粗有識者不然况<lb/>
其所謂循吏所謂文學者又皆瑣瑣無足云爾耶<lb/>
　　北史<lb/>
　　　循吏<lb/>
蘇瓊誠心愛民西漢龔黃之儔所宜特傳餘似不必葢<lb/>
<pb n="KR3a0064_WYG_048-8b"/>
西漢書於此甚不輕予雖韓延壽亦不以入循吏<lb/>
　　　烈女<lb/>
烈女傳僅二人房愛親之妻鄭善果之母皆姓崔氏言<lb/>
論舉動皆合聖賢之道非北史諸男兒可及讀之三歎<lb/>
　　　藝術<lb/>
萬寶常亦非三代以下樂工<lb/>
　　　隋書列傳<lb/>
高穎之才之美隋室之巨擘也然富貴既極其母常切<lb/>
<pb n="KR3a0064_WYG_048-9a"/>
戒之文帝時以譖而免亦幸矣彼煬帝何如主也而又<lb/>
事之其及也宜哉<lb/>
蘇威小有才從叛者屢矣而獨不從唐太宗可笑也哉<lb/>
牛𢎞終始無累<lb/>
梁毗栁或庶幾直諒<lb/>
　　　誠節<lb/>
所載大抵匹夫匹婦之為諒若奮死遼東者又皆長君<lb/>
之惡病風喪心之為惟堯君素當易姓之際守死一節<lb/>
<pb n="KR3a0064_WYG_048-9b"/>
其志為可哀然射死其妻亦甚矣其亦好忠而不學者<lb/>
與<lb/>
　　　循吏<lb/>
隋史循吏類多賢者非隋文留情吏治而致之與夫以<lb/>
漢宣之核隋文之碎而吏治彬彬乃率可觀甚矣守令<lb/>
民之師師為人上者不可不深究其心也使二君者向<lb/>
能本之以仁義而行之其効又當如何哉<lb/>
　　　儒林<lb/>
<pb n="KR3a0064_WYG_048-10a"/>
劉炫劉煜之外碌碌無足數雖二劉亦文墨章句者耳<lb/>
輕薄無行何儒之有<lb/>
　　　文學<lb/>
此傳所載尤皆粃糠可笑不知所説者何事而可名文<lb/>
學哉愚謂隋室無儒二劉可入文學傳耳餘雖删之可<lb/>
也王通在隋庶幾儒者矣而史反不錄何與世稱魏徴<lb/>
王通門人而隋史正魏徵筆也此尤可疑<lb/>
　<lb/>
<pb n="KR3a0064_WYG_048-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黃氏日抄卷四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黃氏日抄卷四十七</head>
    <p>
<pb n="KR3a0064_WYG_047-1a"/>
欽定四庫全書<lb/>
　黃氏日抄卷四十七　　　　宋　黃震　撰<lb/>
　讀史<hi>二</hi>
　漢書<lb/>
　　　董仲舒<lb/>
自孟子没後學聖人之學者惟仲舒其天資粹美用意<lb/>
純篤漢唐諸儒鮮其比者使幸而及門於孔氏親承聖<lb/>
訓庶幾四科之流亞矣若其謂正其誼不謀其利明其<lb/>
<pb n="KR3a0064_WYG_047-1b"/>
道不計其功如許正論前無古人其後能見之發揮者<lb/>
惟伊洛諸儒嘗見之行事者惟諸葛孔明所謂漢賊不<lb/>
兩立成敗利鈍不暇計者也嗚呼至矣<lb/>
　　　賈誼<lb/>
天資甚高議論甚偉惜不聞孔孟之學然一時無與比<lb/>
者其後經畫漢世變故皆誼遺䇿<lb/>
　　　汲黯<lb/>
黯以純剛至正之氣卓出漢庭之右自天子以下皆嚴<lb/>
<pb n="KR3a0064_WYG_047-2a"/>
憚之黯言雖不用漢鼎之增重亦多矣子曰棖也慾焉<lb/>
得剛黯庶幾無慾者與後世士大夫一為利祿所汨雖<lb/>
飾以仁義累千萬言豈復有是痛快令人心開目明者<lb/>
哉嗚呼黯所謂人中龍也<lb/>
　　　陸賈<lb/>
賈以詩書說高帝一時群臣無有也賈以吕氏欲王諸<lb/>
吕而病免豈忍一日茍祿於君側既病免復傅㑹將相<lb/>
以誅諸吕又豈忍一日茍忘其君此亦一時羣臣無有<lb/>
<pb n="KR3a0064_WYG_047-2b"/>
也嗚呼賈庶幾以道事君者與<lb/>
　史以酈陸朱劉叔孫同傳朱建叔孫通不足道也食<lb/>
　其庶幾知擇君婁敬庶幾能自奮然豈賈儔伍哉<lb/>
　　　蒯伍江息夫<lb/>
蒯通口給不在儀秦下㑹真主出興故無所售其姦伍<lb/>
被歴歴與淮王辨初若通於漢者故史氏謂忠不終而<lb/>
詐讎然伍被豈能忠者哉凢傳中所述皆漢庭對吏之<lb/>
言歸過於君以冀免死被豈能忠者哉江充以巫蠱危<lb/>
<pb n="KR3a0064_WYG_047-3a"/>
太子息夫躬以巫蠱危東平以疎䧟親固之論當矣愚<lb/>
謂邪說之䧟人皆由乘間而入故君人者不可不以明<lb/>
理為務禍福各以其類至天下安有巫蠱之理<lb/>
　　　萬石衛直周張<lb/>
石慶衛綰皆所謂忠信之人特未學耳以之為三老助<lb/>
教化厲薄俗可也宰相非其任矣直不疑之償金周仁<lb/>
之尿袴類不近於人情而仁以密見狎出入宫禁殆閹<lb/>
官之靡又非不疑比也若張歐雖刑名學而有仁心其<lb/>
<pb n="KR3a0064_WYG_047-3b"/>
庶乎<lb/>
　　　文三王<lb/>
三王者梁孝王代孝王梁懐王也大扺漢於諸王不教<lb/>
以禮義而乃大其封邑適所以禍之<lb/>
　　　袁盎<lb/>
諫趙談驂乘正論也實則恐其害已戒申屠嘉禮士善<lb/>
言也實則媿其輕已盎平生挾詐率此類也<lb/>
　　　晁錯<lb/>
<pb n="KR3a0064_WYG_047-4a"/>
孟子所謂盆成括之流且其言兵事徙民實塞等議蔚<lb/>
有文華至賢良䇿則絶無義理葢君子喻於義小人喻<lb/>
於利言小小計數則可奉大對非所長也文帝賜民田<lb/>
租却自入粟一事始不為無補於漢<lb/>
　　　張釋之<lb/>
釋之守法識大體為漢廷尉第一于定國非其比也<lb/>
　　　馮唐鄭當時<lb/>
馮唐論將數語我朝藝祖嘗用之西北諸將可為萬世<lb/>
<pb n="KR3a0064_WYG_047-4b"/>
法鄭莊推轂本立朝第一事然四郊置馹則戰國四豪<lb/>
之餘風非孔子舉爾所知之意矣莊事君無所臧否而<lb/>
所引又皆興利之人故莊盜名者也非為國者也不足<lb/>
以玷張馮汲黯諸賢之後<lb/>
　　　竇嬰田蚡灌夫<lb/>
竇嬰田蚡灌夫三人班贊所謂凶德參㑹者也愚按嬰<lb/>
為將賜金不入門蚡為相驕橫占田宅嬰以景帝欲傳<lb/>
梁王犯顔力爭蚡迎淮南王霸上私納交以成其惡嬰<lb/>
<pb n="KR3a0064_WYG_047-5a"/>
雖他未見過人者其賢於蚡則萬萬矣蚡驕傲以召禍<lb/>
夫狠恣以成釁嬰不幸與夫交亦淪胥以敗耳初嬰以<lb/>
栗太子之廢屏居南山下一聞高遂之說幡然而改使<lb/>
嬰失勢之後早得賢士大夫交聞知幾逺害之論其庶<lb/>
乎<lb/>
　　　賈山<lb/>
山以文帝賢君不免田獵之娛故勸以親賢講學為務<lb/>
所以致君之意極善傳言不能為醇儒葢謂其不專守<lb/>
<pb n="KR3a0064_WYG_047-5b"/>
一經耳非以其行己不醇也<lb/>
　　　鄒陽枚乘<lb/>
本未免戰國游士之餘習能持正論可嘉乘諫吳王書<lb/>
尤明切<lb/>
　　　路温舒<lb/>
温舒一疏切中時弊葢自武帝後法益煩苛宣帝初即<lb/>
位温舒兾一掃除之論者謂其切中宣帝病則非也時<lb/>
帝未有施行<lb/>
<pb n="KR3a0064_WYG_047-6a"/>
温舒以言尚德緩刑見喜不責以獄事而遷為廣陽私<lb/>
府長正猶仲舒以言修德更化見喜不使之立朝而逺<lb/>
為江都易王相敷奏以言明試以功循名責實之意果<lb/>
如是乎要之武帝夲心實不在修德宣帝本心實不在<lb/>
尚德雖曰喜之非能心誠好之也二帝終身之所行已<lb/>
占於此時矣<lb/>
建明宣帝之世王吉之外惟温舒耳其說皆萬世君臣<lb/>
當服膺者<lb/>
<pb n="KR3a0064_WYG_047-6b"/>
王吉所言者大體温舒所言者一事王吉儒者温舒忠<lb/>
信之人<lb/>
　　　韓安國<lb/>
安國長厚好靖武帝好大喜功故帝雖器之而卒困焉<lb/>
　　　景十三王<lb/>
景十三王惟河間王最賢其學甚正雖當時士大夫亦<lb/>
鮮及之餘率驕恣自滅大率漢之封建非特城邑過制<lb/>
亦失雖有周親不如仁人之意故適足以禍之耳<lb/>
<pb n="KR3a0064_WYG_047-7a"/>
　　　李廣<lb/>
廣之材盡出一時之上廣之功盡出一時之下或者謂<lb/>
其有悔而廣亦自悔其殺降廣之不遇其以是與若我<lb/>
朝曹武惠提兵百萬不妄殺一人富貴與宋無極嗚呼<lb/>
盛哉<lb/>
廣邊將材於守右北平見之使武帝志在息民專任李<lb/>
廣足矣<lb/>
　　李陵<lb/>
<pb n="KR3a0064_WYG_047-7b"/>
武帝區區欲侯一貳師故借陵以成其功陵不屑卒以<lb/>
無救而敗悲夫有天下之大者柰何以人材之良民命<lb/>
之重為迎恱嬖妾計哉<lb/>
　　　蘇建蘇武<lb/>
子卿之節千古一人<lb/>
　　　衛青霍去病<lb/>
衛霍皆以戚畹用霍能大言阿意故尤見寵任要之武<lb/>
帝之兵從欲之兵也則亦何往而非私哉<lb/>
<pb n="KR3a0064_WYG_047-8a"/>
二人皆孟子所謂民賊班氏之傳每一出兵即繼以匈<lb/>
奴冦邊殺略多以明二人非能禦冦乃冦之招非徒無<lb/>
益而又害之二人之罪尤著<lb/>
　看衛霍傳須合李廣傳衛霍深入二千里聲震夷夏<lb/>
　今看其傳不直一錢李廣每戰輒北困躓終身今看<lb/>
　其傳英風如在史氏抑揚予奪之妙豈常手<hi>闕</hi>
　<lb/>
　　陳勝吳廣<lb/>
<pb n="KR3a0064_WYG_047-8b"/>
秦之煩勞天下可監也已<lb/>
　　　項籍<lb/>
項王非特暴虐人心不歸亦從來無統一天下之心既<lb/>
滅咸陽而都彭城既復彭城而割滎陽既割鴻溝而東<lb/>
歸皆是羽按甲稱伯之秋不知高祖志不在小天下不<lb/>
歸於一不止也<lb/>
　　　張耳陳餘<lb/>
耳餘號刎頸交其為交可知矣後卒如其說云<lb/>
<pb n="KR3a0064_WYG_047-9a"/>
　　　魏豹田儋韓王信<lb/>
以故國之後乍起乍滅無足多論者<lb/>
　　韓彭英盧吳<lb/>
班史以此同傳者謂韓彭英以大功盧以舊恩皆不克<lb/>
終惟吳芮傳國五世者得人心有道也垂訓之意深矣<lb/>
　　　荆燕吳<lb/>
賈以燒楚積聚有功封澤以田生權激吕氏封濞以近<lb/>
親藉其鎮撫封濞獨以叛誅者以有山海之利班贊謂<lb/>
<pb n="KR3a0064_WYG_047-9b"/>
山海不以封是矣<lb/>
　　　楚元王<hi>交</hi>
交以好學禮賢開國故戍雖以叛誅而辟疆德向皆世<lb/>
濟其美漢之宗英於斯為盛歆不念厥紹而附賊莽以<lb/>
自覆其宗豈復有人心也哉<hi>傳中山陵一事可為萬世戒</hi>
　　　季布欒布田叔<lb/>
季布俠士欒布田叔義士叔尤長者<lb/>
　　　高五王<lb/>
<pb n="KR3a0064_WYG_047-10a"/>
趙隠王以鴆死趙幽王以幽死趙共王以憤死燕王建<lb/>
有子亦見殺惟齊王肥獻城吕氏之女幸脫虎口甚矣<lb/>
吕氏之不仁也肥子朱虚侯竟能手誅諸吕復安社稷<lb/>
嗚呼真高皇帝子孫哉<lb/>
　　　曹參<lb/>
曹參天下甫定逺相侯國此所以獨不見疑於高帝也<lb/>
然又安知非帝有心於逺之耶<lb/>
　　　張陳王周<lb/>
<pb n="KR3a0064_WYG_047-10b"/>
良善謀漢亦善自謀陳平詐謀功不補過王陵守正周<lb/>
勃則重厚盡之亞夫重厚而守正惜景帝之不知也<lb/>
　　　樊酈滕灌傅靳周<lb/>
噲勇士商亦戰功居多世謂况賣友非也古者大義滅<lb/>
親况吕氏依憑城社小人耳無事與之相接義當去則<lb/>
去之何友之足云耳夏侯嬰四朝驂乘忠信可知灌嬰<lb/>
為吕氏將兵而與絳侯謀可謂知義傅寛靳歙皆戰士<lb/>
周緤才不逮之而有忠君愛上之心以功名自終宜矣<lb/>
<pb n="KR3a0064_WYG_047-11a"/>
　　　張周趙任申屠<lb/>
張蒼福人周昌直諒趙堯以術傾周昌之任任敖特以<lb/>
舊恩用申屠所謂好剛不好學者乎然亦賢於人多矣<lb/>
　　　司馬相如<lb/>
相如素行不謹立朝專是逢君之惡或者猶以其文墨<lb/>
取之不知大人等賦封禪等書正其逢君之具也吁尚<lb/>
足置齒頰間哉<lb/>
　　　公孫𢎞<lb/>
<pb n="KR3a0064_WYG_047-11b"/>
言西南夷事不聽自是不復廷爭難以置朔方之便即<lb/>
謝以不知其便若是𢎞之曲學阿世大率類是其徙董<lb/>
仲舒膠西遷汲長孺内史皆欲置之死地此後世權姦<lb/>
薦顔真卿使李希烈之陰謀也㓙慘若此又不止阿世<lb/>
而已秦誓曰人之有技媢嫉以惡之人之彦聖而違之<lb/>
俾不通寔不能容以不能保我子孫黎民亦曰殆哉大<lb/>
學曰唯仁人能放流之迸諸四夷不與同中國嗚呼非<lb/>
斯人之謂而誰謂與<lb/>
<pb n="KR3a0064_WYG_047-12a"/>
　買臣難以置朔方之便發十䇿𢎞不得一𢎞非不能<lb/>
　得也希㫖而偽屈耳𢎞亦姦哉<lb/>
　　　卜式<lb/>
式輸財以逢君而富民莫應於是乎有告緍之令式願<lb/>
父子死邊以逢君而諸侯莫應於是乎坐酧金失侯者<lb/>
百餘人牧豎無知禍人乃爾吁<lb/>
　　　兒寛<lb/>
寛為内史勸農桑緩刑罰殆循吏也而曲說傅㑹以贊<lb/>
<pb n="KR3a0064_WYG_047-12b"/>
封禪之决卒與相如同科惜夫<lb/>
　　　張湯杜周<lb/>
張湯杜周皆以人主意為獄而湯子安世匿名迹逺權<lb/>
勢周之子延年輔霍光以寛厚復孝文之舊政皆能擁<lb/>
昭立宣功在社稷子孫世守與漢無窮賢者葢前人之<lb/>
愆其效乃如此<lb/>
　　　張騫<lb/>
行險僥倖為國生事<lb/>
<pb n="KR3a0064_WYG_047-13a"/>
　　　李廣利<lb/>
武帝以聲色故欲侯廣利以犬馬故欲兵貳師而廣利<lb/>
為貳師將軍焉嗚呼其失德之參㑹與<lb/>
　　　司馬遷<lb/>
遷以邁往不群之氣無辜受辱激為文章雄視千古嗚<lb/>
呼亦壯矣惜乎其未聞道也葢吾夫子病紛紛者之誣<lb/>
民也討論墳典斷自唐虞以下訖于周周衰不足以訓<lb/>
復約史記以修春秋百王之大法盡在是矣今遷之所<lb/>
<pb n="KR3a0064_WYG_047-13b"/>
取皆吾夫子之所已棄而遷文足以詔世遂使里巷不<lb/>
經之說間亦得為萬世不刋之信史斯說也聞之故師<lb/>
席王宗諭<hi>文貫</hi>
　　　武五子<lb/>
觀戾太子事益知教太子不可不謹<lb/>
　　　嚴助<lb/>
守㑹稽數年不聞問其才可知徒以捭闔取寵亦以捭<lb/>
闔誅<lb/>
<pb n="KR3a0064_WYG_047-14a"/>
　　　朱買臣吾丘夀王<lb/>
皆武帝私人折難大臣者壽王難禁弓矢視難築朔方<lb/>
者優焉然寶鼎非周鼎之說則俳優取寵爾<lb/>
　　　主父偃<lb/>
反覆傾危之士<lb/>
　　　徐樂<lb/>
土傾瓦解一書大要可觀惜其駁處多<lb/>
　　　嚴安<lb/>
<pb n="KR3a0064_WYG_047-14b"/>
嚴安一書言武帝靡敝中國結怨夷狄而其後則謂郡<lb/>
守之權非特六卿豈慮根本既耗或有乘時而起者耶<lb/>
　　　終軍<lb/>
終軍少年能文章一不幸白麟竒木之對又不幸言而<lb/>
中皆所以盛其氣而趣其顛也嗚呼安得以白露蒹葭<lb/>
之詩而告之<lb/>
　　　王褒<lb/>
帝所幸宫館褒輒為歌頌太子體不安褒以誦讀虞侍<lb/>
<pb n="KR3a0064_WYG_047-15a"/>
然則褒以文為優戱者與<lb/>
　　　賈捐之<lb/>
罷珠崖一議豈特有益當時亦可垂詔萬世惜其交楊<lb/>
興以躁進自罹石顯之䜛鋒也然君子不以人廢言<lb/>
　　　東方朔<lb/>
朔固滑稽之雄也然未嘗有一語導人主於非至其却<lb/>
董偃諫起上林對化民有道三事忠言讜論如矢斯直<lb/>
一時文墨議論之士孰有髣髴其萬一者乎<lb/>
<pb n="KR3a0064_WYG_047-15b"/>
　　　公孫賀<lb/>
賀以戚畹父子並位公卿無德而祿殃及固宜若其悲<lb/>
泣不受宰相印綬則漢事從可知矣<lb/>
　　　劉屈氂<lb/>
戾太子之變使宰相得人明太子之無他察江充之傾<lb/>
危抗章武帝身任安危之託猶庶幾也而使屈氂當之<lb/>
悲夫<lb/>
　　　車千秋王訢<lb/>
<pb n="KR3a0064_WYG_047-16a"/>
二人為相於慱陸侯輔㓜主之日尸位而已無足論者<lb/>
世率以是議光不選任賢能而徒取其易制不知漢自<lb/>
武帝來宰相之具位久矣受遺詔者大司馬則宰相之<lb/>
實葢在此而不在彼也張安世杜延年皆一時之選而<lb/>
光皆以之自副光豈棄賢者哉特其不學不知宰相為<lb/>
重終以具位者充之耳<lb/>
　　　楊敞<lb/>
敞具臣耳惲有行能而以自伐取禍惜乎<lb/>
<pb n="KR3a0064_WYG_047-16b"/>
　　　蔡義<lb/>
王訢之徒也<lb/>
　　　陳萬年<lb/>
萬年以善柔取顯達其子咸以絞訐取憂患皆非中道<lb/>
　　　鄭𢎞<lb/>
𢎞昌兄弟皆能吏而宏為優<lb/>
　　　楊王孫<lb/>
王孫平生厚自奉養死遂羸葬非矯世也矯過以自文<lb/>
<pb n="KR3a0064_WYG_047-17a"/>
也何傳為<lb/>
　　　胡建<lb/>
建小有才斬御史以立名自作不靖之一端圍捕葢主<lb/>
之廬以取死非大節所繋死傷勇矣<lb/>
　　　朱雲<lb/>
雲狂直未得進退之中道願斬張禹一語萬世而下讀<lb/>
元成史書悶悶者至此未嘗不心開目明若執熱之濯<lb/>
清風也嗚呼雲亦一時英傑也哉<lb/>
<pb n="KR3a0064_WYG_047-17b"/>
　　　梅福<lb/>
福畎畝不忘君賊莽僭竊則一旦飄然逺去賢於揚子<lb/>
雲諸人逺矣<lb/>
　　　云敞<lb/>
敞奮不顧身以収其師而為賊莽用胡不充其所以事<lb/>
師者事君耶<lb/>
　　　霍光金日磾<lb/>
霍光不學無術三尺孺子亦習聞其說而忽之愚觀漢<lb/>
<pb n="KR3a0064_WYG_047-18a"/>
自武帝五十餘年騷動疲極之餘海内蕭然幾無所措<lb/>
手足光以宏毅開濟之資託六尺之孤身四海之寄訖<lb/>
十三年百姓充實四夷賔服復廢昏立明舉金甌無缺<lb/>
之天下以畀之是中興漢室者非宣帝實霍光也彼其<lb/>
出入禁闥二十餘年小心畏謹未嘗有過每出入下殿<lb/>
門進止不失尺寸屹然天人也故成就之大若此雖曰<lb/>
未學吾必謂之學矣豈後世泛泛文墨議論若私意小<lb/>
智以為術者能與於此哉故嘗謂三代以後身係安危<lb/>
<pb n="KR3a0064_WYG_047-18b"/>
若愽陸侯若諸葛武侯若郭汾陽人品雖各不同皆百<lb/>
世不可及若霍氏所少獨盛滿之戒耳不然以功論之<lb/>
雖伊周亦何以尚兹<lb/>
日磾自在左右目不忤視者數十年天資篤謹與博陸<lb/>
侯相上下而又不敢以夷人先中國以帝少不敢受遺<lb/>
詔之封其器識皆逺過於光使日磾為光當其歸政宣<lb/>
帝謙譲不受時必能奉身而去之矣日磾之後世名忠<lb/>
孝七世内侍亦宜哉<lb/>
<pb n="KR3a0064_WYG_047-19a"/>
　　　趙充國<lb/>
趙充國老成持重為國家計為民生計而功名之念不<lb/>
入其心漢世諸將孰能與比其謂明主可與忠言謂老<lb/>
臣不以餘命壹為陛下明言誰當復言之者篤信力行<lb/>
不遷就不回撓凛然古大臣之風烈又非特才智而已<lb/>
也嗚呼使充國得任天下當如此兵矣柰何獨使之參<lb/>
兵謀而已耶<lb/>
　　　辛慶忌<lb/>
<pb n="KR3a0064_WYG_047-19b"/>
慶忌為吏所在著名而居處恭儉可謂賢矣王莽秉政<lb/>
辛氏遂廢其子孫又皆無負於漢云<lb/>
　　　傅介子<lb/>
介子賫金帛誘樓蘭而刺之使堂堂大漢無故行盜賊<lb/>
之行於夷狄惜哉彼小人兮又何翅蝶蝥之靡而已<lb/>
　　　常惠<lb/>
漢兼制西域以力不以德古帝王不為也故奉使西域<lb/>
者類無足道彼善於此則常惠優焉葢其合諸國兵攻<lb/>
<pb n="KR3a0064_WYG_047-20a"/>
龜兹尚能聲罪致討王歸罪姑翼即斬姑翼一人而還<lb/>
庶幾王師之體不生事夷狄也况惠與蘇武使匈奴俱<lb/>
有不降之節耶<lb/>
　　　鄭吉<lb/>
攻破車師遂䕶鄯善以西南道迎日逐王并䕶車師以<lb/>
西北道西域都䕶之置自吉始<lb/>
　　　甘延夀陳湯<lb/>
郅支叛漢斬其使驕慢而暴湯發諸國兵與延壽伐之<lb/>
<pb n="KR3a0064_WYG_047-20b"/>
未為生事但矯制成功不可以訓<lb/>
　　　段會宗<lb/>
會宗之為都䕶生而西域敬其威信死而諸國為之立<lb/>
祠孰謂夷狄不可化誨懷服也哉<lb/>
　　　雋不疑<lb/>
不疑剛而能斷其引蒯瞶以折戾太子特一時應卒之<lb/>
機耳於經義則未合葢昭帝親受先帝天下太子久廢<lb/>
君臣之分久定使戾園在亦不過退就藩邸奉朝請耳<lb/>
<pb n="KR3a0064_WYG_047-21a"/>
與衛輒不受命而自立以子拒父者非類也<lb/>
　　　疏廣<lb/>
二疏知足千古清風不欲以多財益子孫過尤人當服<lb/>
膺者<lb/>
　　　于定國<lb/>
定國身為九卿猶迎師身執弟子禮今無是矣為廷尉<lb/>
十八歲不遷今亦無是矣<lb/>
　　　薛廣徳<lb/>
<pb n="KR3a0064_WYG_047-21b"/>
廣德見小而沽激<lb/>
　　　平當彭宣<lb/>
當辭封宣乞骸皆小廉自矯非大臣進退之義<lb/>
　　　王貢兩龔鮑<lb/>
四皓自潔之士<lb/>
鄭子真狷介之士不為王鳳詘知人<lb/>
嚴君平僻學其不忘與人為善之意則美<lb/>
王吉事昌邑甚得輔弼之義上宣帝一疏可謂通達世<lb/>
<pb n="KR3a0064_WYG_047-22a"/>
務不合即歸不為祿仕漢儒學識正大出處無媿董生<lb/>
而下子陽一人而已班孟堅以次逸民之後未為知吉<lb/>
四皓鄭嚴誠逸矣王陽逸乎哉<lb/>
貢禹所告元帝皆太上質素之說亦萬世人君所當知<lb/>
但當時政在恭顯不言而言此所謂放飯流歠而問無<lb/>
齒决此其為腐儒<lb/>
龔勝言董賢忤哀帝意莽秉政乞骸骨莽僭竊不以一<lb/>
身事二姓清矣舍每拜輙病免亦知大勢所趨而不辱<lb/>
<pb n="KR3a0064_WYG_047-22b"/>
其身者乎<lb/>
哀帝時丁傅並進董賢貴幸鮑宣反覆切諫雖昏如哀<lb/>
帝亦為感動不誠而能若是乎莽雖以其不附已誅之<lb/>
宣葢死有餘榮矣<lb/>
郭欽蔣詡栗融禽慶蘇章曹竟皆不仕莽世薛方僅以<lb/>
智免郇越亦病去官<lb/>
郇相紀逡唐林唐尊皆仕於莽大節已虧清於何有<lb/>
　　　韋𤣥成<lb/>
<pb n="KR3a0064_WYG_047-23a"/>
𤣥成失爵作詩自劾復爵作詩自著葢知有富貴而已<lb/>
耳<lb/>
　　　魏相<lb/>
奉行便宜白四方盜賊水旱等事皆有益國家獨其持<lb/>
刑太嚴復霍氏之怨太過未可謂其賢相<lb/>
　　　丙吉<lb/>
相有纎怨於霍氏必報吉有大恩於宣帝不言相以嚴<lb/>
毅稱意吉以寛大輔政丙魏之不可同日而語明矣<lb/>
<pb n="KR3a0064_WYG_047-23b"/>
　　　眭宏<lb/>
孟言災異至使漢帝䄠天下其以妖言死宜矣<lb/>
　　　夏侯勝<lb/>
勝樸直無他腸若下人謀上之告亦幸中耳<lb/>
　　　京房<lb/>
宴見元帝指謂石顯一事自足傳世餘說未然<lb/>
　　　翼奉李尋<lb/>
皆夫子所謂小道可觀君子不為者也<lb/>
<pb n="KR3a0064_WYG_047-24a"/>
　　　趙廣漢<lb/>
守潁川郡中震栗守京兆發姦如神非不一時大快人<lb/>
意而元氣索然矣况其善用鈎距率先以詐令相怨咎<lb/>
告訐成風若繩以古聖王之法其在所賞乎抑在所誅<lb/>
乎此猶其操切之過耳光在事光光死迎伺微指斬其<lb/>
闗謂非傾危徼利可乎疑蘇賢託其客罪賢疑榮畜教<lb/>
賢父上書殺畜事下丞相案驗復上書告丞相謂非姦<lb/>
私縱横可乎然則殊死之刑雖漢法太慘非廣漢自取<lb/>
<pb n="KR3a0064_WYG_047-24b"/>
之而誰哉<lb/>
　　　尹翁歸<lb/>
守東海東海大治守扶風扶風大治温良謙退家無餘<lb/>
財翁歸其能吏之賢者乎<lb/>
　　　韓延夀<lb/>
延壽為吏上禮義好古教化所至聘賢以禮待用廣謀<lb/>
議納諫爭表孝弟有行修治學宫春秋鄉射陳鐘鼓管<lb/>
絃之盛升降揖譲煥然三代之遺風其守馮翊也傷昆弟<lb/>
<pb n="KR3a0064_WYG_047-25a"/>
之訟田移病自責訟者悔謝轉相勅厲周徧二十四縣<lb/>
莫敢以辭訟言者孔子所謂為政以德有恥且格非與<lb/>
而以僭上不道竟坐棄市斯人也而有斯罪也是耶非<lb/>
耶或有之議賢議能議功猶有可言者而卒不得免焉<lb/>
望之傷善忌能之罪於是大矣其後望之亦身以無罪<lb/>
誅君子謂出乎爾者反乎爾<lb/>
　　　張敞<lb/>
敞能吏也而以經術自輔不純用刑罰其守京兆也惟<lb/>
<pb n="KR3a0064_WYG_047-25b"/>
廣漢與敞為久任職班氏稱其治畧循廣漢而發姦擿<lb/>
伏不如嗚呼愚竊以為此其所以勝於廣漢與<lb/>
　　　王尊<lb/>
尊能吏所至卓有可觀<lb/>
　　　王章<lb/>
章直臣雖王鳳所舉而不附鳳<lb/>
　　　葢寛饒<lb/>
寛饒訐以為直不孫以為勇無忠言讜論可益人國者<lb/>
<pb n="KR3a0064_WYG_047-26a"/>
而以不得遷失意不快至發為憤激之論稱五帝官天<lb/>
下三王家天下若四時之運功成者去嗚呼是何言與<lb/>
闕下之誅非不幸也<lb/>
　　　諸葛豐<lb/>
易曰君子見幾而作不俟終日豊以司隸収許章而去<lb/>
節豊於是乎可以去矣何待詔御史之及哉<lb/>
　　　劉輔鄭崇<lb/>
輔以諫立飛燕罪崇以諫寵董賢誅漢事去矣<lb/>
<pb n="KR3a0064_WYG_047-26b"/>
　　　孫寳<lb/>
孫寶能吏大節不撓當孔光等誣誦賊莽功德時從容<lb/>
折難可謂歲寒之松栢<lb/>
　　　毋将隆<lb/>
隆劾董賢奏傅太后賤買官婢不附王莽<lb/>
　　　何並<lb/>
並為吏尚嚴而清潔無私<lb/>
　　　蕭望之<lb/>
<pb n="KR3a0064_WYG_047-27a"/>
班孟堅稱望之堂堂折而不撓近古社稷之臣愚謂以<lb/>
望之視恭顯邪正判然以忠受誅誠可悲矣迹其平日<lb/>
天資忌刻亦有取禍之道也丙吉賢相也而輕之得無<lb/>
代之為御史大夫而見其寛大勝已乎不然吉為三公<lb/>
望之何以過之而輕之耶韓延壽良二千石也而劾之<lb/>
得無以其代為馮翊而見其聲名軋已乎不然延壽在<lb/>
東郡時事巳更大赦於望之何與而劾之耶論霍氏一<lb/>
姓擅勢實本於獨不除用之私沮張敞不可為三公實<lb/>
<pb n="KR3a0064_WYG_047-27b"/>
原於入粟爭論之私古者乘田委吏為之而望之不屑<lb/>
郡國古者上大夫下大夫一毫不相越而望之與宰相<lb/>
鈞禮古者祿以養亷周急不繼富而望之使守史賣買<lb/>
私所附益凢十萬三千曾是而可謂社稷臣乎當宣帝<lb/>
時吏治雖明而高帝立國之意已失恭顯用事而元帝<lb/>
蠧壊之萌已形使望之為社稷臣正當愛䕶善類同心<lb/>
輔佐以絶小人之根否則亦有王子陽之去而已夫何<lb/>
排賢去智共為操切坐視小人之横而不問俟其羽翼<lb/>
<pb n="KR3a0064_WYG_047-28a"/>
既成處優游不斷之世方與分朋植黨以爭勝負嗚呼<lb/>
事勢至此雖伊吕末如之何矣况望之乎<lb/>
　　　馮奉世<lb/>
莎車叛漢奉世矯制攻之大率與陳湯事相似而無其<lb/>
跌蕩之過<lb/>
　　　宣元六王<lb/>
元帝賜東平思王璽書及賜王太后璽書義理精純文<lb/>
辭惻怛殊有益風教<lb/>
<pb n="KR3a0064_WYG_047-28b"/>
　　　匡衡<lb/>
史高方與望之有隙而衡為史高用巳失進身之道矣<lb/>
及身為大臣坐視石顯之横而不敢言則將焉用彼相<lb/>
哉<lb/>
　　　張禹<lb/>
禹貪汚淫黨賣國為姦漢氏之亡於斯决矣<lb/>
　　　孔光<lb/>
光不至如禹之賣國觀其忤傅太后事其心亦尚知有<lb/>
<pb n="KR3a0064_WYG_047-29a"/>
是非鄙夫患失噤無一語遂成王氏之羽翼與張禹同<lb/>
罪嗚呼甚矣患失之為禍慘也<lb/>
　　　馬宫<lb/>
鄙夫<lb/>
　　　王商史丹傅喜<lb/>
王商剛毅不平王鳳史丹忠懇卒全太子傅喜嗛虚有<lb/>
識不順傅太后皆戚畹之瑞也啇遭難而納女丹功成<lb/>
而燕樂惟喜也守正不阿至再益堅不肯一日茍安其<lb/>
<pb n="KR3a0064_WYG_047-29b"/>
富貴嗚呼喜其尤賢者乎<lb/>
　　　薛宣<lb/>
宣吏才有餘而仁恕多愛可謂賢矣為相雖屬吏譏其<lb/>
無大體終亦無罪可言<lb/>
　　　朱博<lb/>
博游俠耳平生為吏所到輙出竒譎以逆折其人以操<lb/>
持其下真小人之才也傅太后非禮求稱尊號攬權縱<lb/>
横傅喜以骨肉之親猶不肯茍順而去之博乃投機貢<lb/>
<pb n="KR3a0064_WYG_047-30a"/>
謟竊取相權仰藥宜哉<lb/>
　　　翟方進<lb/>
方進為司直旬歲而免兩司隸為相九歲中傷尤多葢<lb/>
無益而非私意為之大抵志於嗜殺者未有不還以自<lb/>
殺也方進之死何必賁麗言星而後見哉<lb/>
　　　谷永<lb/>
託儒為姦為王氏羽翼罪不勝誅<lb/>
　　　杜鄴<lb/>
<pb n="KR3a0064_WYG_047-30b"/>
為王氏腹心可罪言丁傅於哀帝之世却是正論<lb/>
　　　何武<lb/>
持心仁厚立朝正直賊莾惡其害巳而殺之哀哉<lb/>
　　　王嘉<lb/>
嘉之事哀帝也剛方不撓開陳婉切可謂大臣矣方帝<lb/>
欲侯董賢嘉上封事為止數月既而下詔封賢詔語侵<lb/>
及股肱嘉如是可以去矣失此不為後數月因日食又<lb/>
言其後益封賢二千户又言彼漢何等法彼哀帝何等<lb/>
<pb n="KR3a0064_WYG_047-31a"/>
主而嘉可免乎哉<lb/>
　　　武嘉師丹<lb/>
班氏稱武嘉區區以一簣障江河丹與董宏更受賞罸<lb/>
愚未敢以為信然也武嘉本以剛正之資居大臣之位<lb/>
茍得中主而事之去董賢者流如殺狐兎耳何江河之<lb/>
足云而武嘉豈一簣之賢而巳哉適不幸遇哀帝武嘉<lb/>
所當明行藏之幾爾丹以師傅居三公官封帝舊諫封<lb/>
后父諫傅太后求尊號又諫傅引經義開陳婉切惟不<lb/>
<pb n="KR3a0064_WYG_047-31b"/>
敢言乞骸骨一語未免失言彼董宏何人斯而以之參<lb/>
較勝負立賞罸又何足計哉士君子惟論是非耳<lb/>
　　　揚雄<lb/>
雄淡泊而柔弱富貴既非所好節義又非所能故惟欲<lb/>
以文字名世方其年少氣銳識意未定歆艶相如之為<lb/>
又賦甘泉賦河東賦較獵賦長楊哆然不啻便足及乎<lb/>
年至慮易昭若發蒙幡然自悔前日之為也復擬論語<lb/>
擬易竟以預諸儒之列矣嗚呼雄為淫辭曼語中其殆<lb/>
<pb n="KR3a0064_WYG_047-32a"/>
抜足風埃脫身塵涴者乎不然西蜀又一相如矣然儒<lb/>
非徒文之可名也必道德深醇而後可以言儒必出處<lb/>
無媿而後可以言儒漢世之儒惟董生其次王陽可耳<lb/>
雄美新投閤大節已虧儒於何有<lb/>
　按傳中皆雄自序類多文飾之辭非信史也<lb/>
　　　循吏<lb/>
文翁之在蜀庶幾為生民立極之類矣黃霸之教化朱<lb/>
邑之慈祥龔遂召信臣之感厲勸率民心服從捷於影<lb/>
<pb n="KR3a0064_WYG_047-32b"/>
響非所謂至誠而動者乎後世從事於一切以御其民<lb/>
而曰古今異時教化不可復行於今也嗚呼亦弗思甚<lb/>
哉<lb/>
　　　酷吏<lb/>
郅都公廉而敢諫守北邊匈奴逺却為治雖尚嚴首惡<lb/>
之外未嘗濫誅班史顧以之首酷吏何哉愚嘗反覆之<lb/>
終篇而後知古人用意之深未可輕議也大抵刑法之<lb/>
酷未必足以禁姦而適足以激民之姦漢自高皇帝以<lb/>
<pb n="KR3a0064_WYG_047-33a"/>
寛大立國其將相大臣又相繼以清淨為治涵養休息<lb/>
至於文景其民無不樸畏自重而都乃獨先之以嚴行<lb/>
法不避貴戚其意若曰不畏强禦而已而斬斬無餘味<lb/>
風俗遂為一變未幾寗成以陰刻之資而効之自寗成<lb/>
趙由之後乘多事之衝而甚之於是張湯之徒定律令<lb/>
王温舒尹齊之屬復以事湯得志一時相師皆務於酷<lb/>
而吏民益輕犯法盜賊滋起繡衣直指斷斬郡國亦且<lb/>
無可柰何推所自來誰實昉之夫貴戚犯法而避之固<lb/>
<pb n="KR3a0064_WYG_047-33b"/>
不可然天下獨無中道乎凡治道去泰甚者且矯枉一<lb/>
過其正其流弊乃爾愚故謂郅都非酷吏也而酷吏實<lb/>
自郅都始也傳之酷吏之首庸何辭古人所謂作俑之<lb/>
戒於斯信矣後世有天資剛正而疾惡太甚者盍亦少<lb/>
思哉<lb/>
　　　貨殖<lb/>
傳首所叙備極古今之變可謂本本原原之論矣讀之<lb/>
令人三歎所傳自計然以來固以紀事變之始而以子<lb/>
<pb n="KR3a0064_WYG_047-34a"/>
贛參其間則不可之大者也夫子所稱貨殖云者若曰<lb/>
富貴在天有志於道者所不必問而賜乃未能忘情焉<lb/>
則於進學有妨未至於顔子之庶焉耳豈若後世生産<lb/>
作業孜孜於利者哉且以子贛孔門高弟而下與區區<lb/>
頫拾卭取者同科以纎瑕而汚拱璧又豈所以為賢者<lb/>
諱耶雖然以贛之賢而微有貨殖之心巳為班氏所辱<lb/>
如此為吾徒者亦可以戒矣<lb/>
　　　㳺俠<lb/>
<pb n="KR3a0064_WYG_047-34b"/>
此傳議論極正大可垂訓萬世<lb/>
　　　佞幸<lb/>
此傳立名極佳謂佞而見幸也賛稱愛之適足以害之<lb/>
一語尤切萬世而下幸之與見幸者皆足以戒矣<lb/>
　　　匈奴<lb/>
五帝三王無富天下之心己所自治者不過千里以待<lb/>
諸侯而又卿大夫食采在焉自侯服以至要荒以至要<lb/>
荒之外皆使各臣其民各賦其土而巳不過以德為天<lb/>
<pb n="KR3a0064_WYG_047-35a"/>
下之共主何四夷之足患哉書所稱猾夏云者謂古苗<lb/>
頑不即功故思所以治之使無一夫不被其澤焉耳自<lb/>
秦去封建而郡縣之必使尺地寸天悉為己私以一人<lb/>
之智力而欲兼制四海九州之廣雖使五帝三王復生<lb/>
於封建既壞之後亦未知所以為計矣愚嘗因是而論<lb/>
漢世綏御之方惟文帝為得而仲舒之論未可謂其迂<lb/>
闊也帝初即位使告諸侯四夷從代來意量時度宜與<lb/>
匈奴和親尉佗自帝亦温辭以感服之匈奴或背約入<lb/>
<pb n="KR3a0064_WYG_047-35b"/>
冦逐之出塞即止使終漢之世待四夷皆如帝何不可<lb/>
者武帝一信聶翁狙詐之説兵連禍結海内蕭然董生<lb/>
之論似過於弱而實足以藥武帝之膏肓固乃厯厯排<lb/>
闢之何歟或謂宣帝以後欵塞入朝皆武帝所致不一<lb/>
勞者不永佚帝之功居多此又不思之甚也五單于爭<lb/>
立癰自内作不得已而求救漢何力之有而勞師費財<lb/>
賞賜鉅萬視文帝之費幾倍焉是亦不得而巳乎<lb/>
　　　南夷兩粤朝鮮<lb/>
<pb n="KR3a0064_WYG_047-36a"/>
班史之論贊善矣文帝賜尉佗書惻怛懇到情見乎辭<lb/>
有人心者孰不為之感動乎<lb/>
　　　西域<lb/>
班氏之論贊是也武帝通西域其說謂絶匈奴之援西<lb/>
域諸國皆小小邑聚或不滿百户實不能與匈奴相進<lb/>
退<lb/>
　　　外戚<lb/>
班氏以外戚列匈奴之後非以漢世外戚之禍慘於匈<lb/>
<pb n="KR3a0064_WYG_047-36b"/>
奴與既復以孝元王后别為之傳即繼之以王莽而漢<lb/>
事終焉吁亦可悲矣<lb/>
　　　孝元王后<lb/>
吕氏則天皆身為禍首王后則愚弱為賊莽所誑耳事<lb/>
情雖有不同要亦同歸於覆其族吁可懼哉<lb/>
　　　王莽<lb/>
莽初折節為恭儉人未知其偽也哀帝立丁傅用事莽<lb/>
罷就國人多寃之南陽太守以莽貴重選門下掾孔休<lb/>
<pb n="KR3a0064_WYG_047-37a"/>
為新都相莽進其玉具寶劔為好休不受莽因曰誠見<lb/>
君面有瘢美玉可滅瘢欲獻其瑑耳即解其瑑休復辭<lb/>
讓莽曰君嫌其賈耶遂椎碎之自裹以進休休乃受元<lb/>
壽元年賢良以日食對䇿深訟莽功德莽徵還京師欲<lb/>
見休休稱疾不見愚謂休可謂見於衆人之所未見者<lb/>
矣惜班氏不以之冠清節之士也莽平生影借五帝三<lb/>
王之陳迹及六經孔孟之言隨聲遷就飾詐自欺一舉<lb/>
一動無非兒戱至死亦然可怪也夫可嘆也夫<lb/>
<pb n="KR3a0064_WYG_047-37b"/>
　　　叙傳<lb/>
班彪王命論所以破姦雄覬倖之心深切著明猶不見<lb/>
聽則納履而去之當天下靡沸之時從容無媿可謂賢<lb/>
矣固之賦幽通將以致命遂志也然氣懾而辭戚固之<lb/>
不得其死已占於此經曰禍福將至有開必先又曰善<lb/>
不善必先知之其類此乎雖曰致命吾不信也<lb/>
　　東漢書<lb/>
東漢人才類過西漢西漢如董生王陽以道出處者不<lb/>
<pb n="KR3a0064_WYG_047-38a"/>
過一二人其他類皆才智之士東漢則忠信篤厚之士<lb/>
十居八九自光武初興一時驅馳介胄者已莫不然才<lb/>
智者可與集當世之功忠信者可與語古人之道然東<lb/>
漢卒不古若者世祖鑒新莽之弊終東漢之世士大夫<lb/>
未嘗得一日之權也以是事歸臺閣又歸外戚又歸宦<lb/>
官而道義之士卒殱於黨錮嗚呼悲夫天子之職在論<lb/>
一相而可因噎廢食也哉<lb/>
　<lb/>
<pb n="KR3a0064_WYG_047-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷四十七<lb/>
</p>
<p>
</p>
  </div>
</body>
</text>
</TEI>
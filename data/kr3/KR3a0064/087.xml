<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷八十七</head>
    <p>
<pb n="KR3a0064_WYG_087-1a"/>
欽定四庫全書<lb/>
　黄氏日抄卷八十七　　　宋　黄震　撰<lb/>
　記<lb/>
　　　廣德軍添差通判㕔記<lb/>
咸淳四年冬余自史館出為桐川貟外丞至則棟宇一<lb/>
新青紅猶濕問之讙謂國録呉君力也桐川斗大其官<lb/>
之有員外置雖郡志莫能詳其初是豈有豪舉壯觀足<lb/>
以垂賁方来者哉嘉泰省官屋且改為軍事判官之居<lb/>
<pb n="KR3a0064_WYG_087-1b"/>
嘉熙二年官雖復舊屋則愈陋十閱嵗而當淳祐戊申<lb/>
三山陳君應龍始撤而改為之曾未二十年又将老且<lb/>
壓良以疣贅浮立之司寂無資藉可禆營葺勢固應爾<lb/>
呉君獨說以自任力請于郡太守呉公公賢而可之捐<lb/>
之金繼之粟通守史君見而恱之首有助留守馬公總<lb/>
餉陳公聞而悦之又皆有助起三年八月汔今年三月<lb/>
地之窊者增之髙戺之逼者禆之廣庭宇壯而觀瞻聳<lb/>
窻楹潔而神思清崇軒後壓通衢而民聽達堂奥增窈<lb/>
<pb n="KR3a0064_WYG_087-2a"/>
庖湢亦新倏於空虛成此突兀君材過人何啻一等而<lb/>
後之人繼自今皆得承厦屋渠渠之庥酌水知源詎容<lb/>
不書而法亦有當牽連書者聽事之東曰觀物堂即淳<lb/>
祐間陳君名以自省書扁者信安徐君霖篆敬齋箴于<lb/>
其屛者滄洲程侯公許也聽事之西曰誠求齋則嘉熙<lb/>
庚子金華康君植名以志親民書其扁與書其志而刻<lb/>
之柱者皆山陰施君德懋也方陳君以名流此来撤舊<lb/>
而新一時文人灑墨交映施君以四考縣最趣召經從<lb/>
<pb n="KR3a0064_WYG_087-2b"/>
聲動東南康君執維終夕俾寫心期乃行緬想髙風皆<lb/>
足興起于今㡬何時非老吏故民已無能知而屏箴柱<lb/>
記類亦漫滅斷缺矣失今不記嵗久愈湮安知不如此<lb/>
㕔之置之始雖志郡者莫之詳耶此余不特為呉君書<lb/>
且為前之人併書也然不特此也凡司存必有所與立<lb/>
而後可以久顧此司之公費舊皆出縣胥聞前之人皆<lb/>
不以為安而吳君欲去之尤力余既至而知之即曰此<lb/>
去之易耳寧郡無員外丞毋寧吏挟員外丞以重擾吾<lb/>
<pb n="KR3a0064_WYG_087-3a"/>
百姓亟盡蠲其錢而請郡太守聞于朝乞從省罷如嘉<lb/>
泰間故事呉公曰然苐廢置不敢輕願以郡城小户賃<lb/>
地錢取五十家及張恩一鄉役錢代之余曰得無妨郡<lb/>
計乎公曰賃地錢於綱解無闗而役錢正我朝所用<lb/>
募衙前役者也舊已皆分畀正倅㕔矣倅與正奚擇其<lb/>
勿辭余辭至再不獲乃就屬牙契庫官司户參軍司其<lb/>
出入而為之倅者身勿預以成公仁且廉遜之美嘻設<lb/>
不遇公余方抜本塞源力請併司存廢不置所以上續<lb/>
<pb n="KR3a0064_WYG_087-3b"/>
呉君以凡前人者将不忘其經營締建之心而于其思<lb/>
去舊比供億之費殆懸其半而奚恤乃今汎百年之弊<lb/>
例開後世来者之模倣俾獲豐積以永存是尤吳公賜<lb/>
也視前宦於此肆其貪暴而掊取縣胥錢欺誤後来者<lb/>
呉公之罪人也朝廷任賢以教授出守吳君名元真苕<lb/>
溪人也咸淳乙丑宣教郎添差通判廣德軍黄震記<lb/>
　　　廣德軍通判㕔佐清堂記<lb/>
桐川舊稱江東道院其扁正偈通判㕔燕息之堂前植<lb/>
<pb n="KR3a0064_WYG_087-4a"/>
古梅嵗久益清郡太守而下徃徃婆娑其間用為清賞<lb/>
寳慶三年𡊮侯君孺為守始移取江東道院之名以名<lb/>
郡齋之燕室通判趙君善璙思所以遜避之因附築小<lb/>
亭於舊堂之旁以自易名其堂曰嵗寒清節庸紀美於<lb/>
一時冀遺躅於千載矣曾未四十年已為陳故今造其<lb/>
下撫景而思之果難乎其續哉史君景臯以英傑明敏<lb/>
之才通守是邦始中興其堂三楹堂成而落之乃徵記<lb/>
於余欲取李白送其弟倅宣城之句再易其扁曰佐清<lb/>
<pb n="KR3a0064_WYG_087-4b"/>
以桐川舊宣治不敢隳益堅前人所以名而佐者其職<lb/>
也余謂吾子能卓然有立豈惟清意之復續斯真足以<lb/>
言清矣特未知向之所指者果何所取為清爾夫自混<lb/>
沌既剖輕清為天老耼氏謂天得一以清以氣言也毛萇<lb/>
公謂天德清明以理言也天以是命為性人物亦莫不<lb/>
各具天之清以全其生其本也真而静但隨其所感而<lb/>
不同如近世士者莫不欲原夫天豈昧其理耶凡此堂<lb/>
前此之所以得於心者自有無窮之清然使一有玩物<lb/>
<pb n="KR3a0064_WYG_087-5a"/>
之心則清香翠陰風雪霜月者適足為流連光景怠人<lb/>
幼孩之具如是而為清民何頼焉今㬌臯父幸以其職<lb/>
言因請得以明職之所謂清者唐虞命官直哉惟清是<lb/>
豈蕭然自潔若託物寄興之謂修巳治人必有當知其<lb/>
源之所自出者矣伯夷之清風漢人之清節是皆所遇<lb/>
之不同其進其退全一已之清下得與斯世同其所尚<lb/>
故自然不同也然於此者奈何世變益下此意竟莫能<lb/>
繼至於江左尚清談以成俗適意外物放曠不檢出於<lb/>
<pb n="KR3a0064_WYG_087-5b"/>
禮度之外士者謬相標榜以為清古人之理身則異得<lb/>
其所養故嘗謂神氣風霆風霆流形此天以一而悠久<lb/>
其清者也清明在躬志氣如神此古人所能恒服其清<lb/>
者也士自一命以上皆分有代天理物之責必欲真得<lb/>
天清之所在以無負天之所以卑我望我者亦唯於天<lb/>
命之所當為推之以用於世夫有純於一德而不自已<lb/>
使在躬之志氣不澄而能清施於人也亦惟舉此而措<lb/>
之善惡自分無所撓而清可矣人將不知其所以然則<lb/>
<pb n="KR3a0064_WYG_087-6a"/>
曰政清在斯辯葢莫究其原之所自出也惟人之<lb/>
心不牽溺於人欲而可以自存其天理之正則我<lb/>
之用雖上佐天子躋世清静比美太古要在為上<lb/>
以廣其德意為下以達其疾苦凡可佐其治化者<lb/>
必無一毫壅塞淤滯之慮否則我方岸幘嘯詠之<lb/>
時未必非吾民愁苦無訴之日郡亦奚以佐為哉<lb/>
景臯韙其言而説焉予復進之曰然願益自勉幸書之<lb/>
於堂以警通守史君景臯鄉世鄞人云咸淳四年戊辰<lb/>
<pb n="KR3a0064_WYG_087-6b"/>
十月望黄震記<lb/>
　　　廣德軍滄河浮橋記<lb/>
天地位而水實為之脉絡川澤阻而人復為之貫通五<lb/>
湖之口襟江萬安之渡支海宜皆望洋而不可向者亦<lb/>
無不心慕橇木梁空以行斯亦竒矣至若山川之回欎<lb/>
波濤之洶湧懍乎哉不可以步有淵也不可以濟厥桴<lb/>
也必獲久計然後可以措則又鱗比航次板檻鈎接東<lb/>
西兩岸貫以鐵綆引以鐵牛横水傳陸隨其往来如履<lb/>
<pb n="KR3a0064_WYG_087-7a"/>
平坦其制不愈竒矣然石梁既成一勞可以永賴嵗久<lb/>
不免微圯不可以不葺抑何故舟雖具水潦時集而鼓<lb/>
風兩氻竹雖韌鐵雖固魚龍百恠惡其梗己也常伺隙<lb/>
此所以雖杜武庫之智不能使可橋之久雖張燕公之<lb/>
大手筆亦無以夀蒲津橋之傳也然則浮梁其可一日<lb/>
忘葺哉桐川郡北踰十里有渡曰滄河南受天目宣歙<lb/>
諸水衝潰奔駛然後演迤以入於海風濤每壯猿狖亦<lb/>
驚故其渡為最險郡有祠山每嵗十二月江浙荆淮之<lb/>
<pb n="KR3a0064_WYG_087-7b"/>
民奔走徼福者數千里間闗不辭較諸他濟人之渡此<lb/>
為最衆以此滄河為斯郡之要津病阻舟楫徃嵗郡氏<lb/>
因議建石梁以通其利計其始終之費為錢二萬緡再<lb/>
建水汜争之又不克成終靡定議今陳令君應元時方<lb/>
為進士悉家貲修葺一新之浮梁名以登津費以緡計<lb/>
者凡十有六萬為舟十巨艘為鐡䌫四百尺為石垜兩<lb/>
岸岸之隈餘波沮洳又各續之松堤三百尺夫然後樵<lb/>
夫販婦童稚老叟昔犯靈鰲巨鯨以行者今如行袵席上前<lb/>
<pb n="KR3a0064_WYG_087-8a"/>
歌後和靡不欣喜曰此陳君之賜也今而後傾覆叫號<lb/>
於洪濤巨浪者恬然而不之聞矣惆悵溪山含悲於髙<lb/>
險深廣者坦然而釋之心矣将江浙荆淮數十萬衆咸<lb/>
獲其惠時有懷逺慮者有憂色曰孰維持是而繼其後<lb/>
也君又發其帑得天荒田百六十四畆有竒山天寺僧<lb/>
司其事嵗收其利以備營葺復屋其為浮屠氏者曰思<lb/>
濟院仍處其嘗為舟子者曰水手以日視舟若棧之所<lb/>
當葺委焉陳君方喜俄有擁麾而来者忍扵奪其利去<lb/>
<pb n="KR3a0064_WYG_087-8b"/>
復撓其措置之規曩之浮梁於是日且就壞矣及是嵗<lb/>
郡父老遮公言状切切歎不已余曰是必更有説也夫<lb/>
避冦者必於元戎之車卻其患而後趨廣德文學之郡<lb/>
獨無吾夫子之學宫陳公慨然兼許無難色則復為之<lb/>
請於郡太守具公之志在於崇教濟衆復告於郡博士<lb/>
謝君夢祥君亦賛其美遂差擇穀旦鳩材命役斧聲丁<lb/>
丁㡬壞者復一新之有加於舊焉近橋南垜有阜巋然<lb/>
正𨽻學宫謝君復作頌庋其間用便檢視陳君乃大喜<lb/>
<pb n="KR3a0064_WYG_087-9a"/>
屬余記其詳余謂記所以詔方来今吾夫子之教與天<lb/>
無極浮梁附之以葺亦將與吾夫子之教無極何用記<lb/>
為雖然天下事創之固難守之尤難必無日不葺而後<lb/>
守之不廢必本今日之政而後日可葺豈惟浮梁之一<lb/>
事為然乎殆不可視為泛說他日正當相與獻吾所藴<lb/>
而擴充之豈無補於世哉於是拜手以書凡可以垂範<lb/>
於斯者敢謂後之記者不再書咸淳五年己巳冬十有<lb/>
一月至日宣教郎添差通判廣德軍兼管内勸農諸軍<lb/>
<pb n="KR3a0064_WYG_087-9b"/>
事慈溪黄震記<lb/>
　　　廣德軍重建藏書閣記<lb/>
書果何從而始者哉其殆造化自然之文有不能不為<lb/>
文者乎夫自兩儀既判一氣交錯在天成象則日月星<lb/>
辰文扵天在地成形則山川草木文於地此猶其文之<lb/>
章於人者凡有血氣舉能飛揚晶粲於拱挹之不可具<lb/>
述故林林總總充塞乎天地之間何莫非造化自然之<lb/>
文乎民之生也惟聖人之獨得其全者夫孰能與於斯<lb/>
<pb n="KR3a0064_WYG_087-10a"/>
故其日用必以文為言動而言之獨造其妙以教於世<lb/>
人文之文是也天之所以髙地之所以逺日月星辰山<lb/>
川草木之所以昭布森列而人之所以中立其間以明<lb/>
理以修身以能全君臣父子之天以能為夷狄禽獸之<lb/>
主使天地以之位萬物以之育日月星辰以之無變蝕<lb/>
山川草木以之無菑毁而造化以之運行於無窮無一<lb/>
不會萃昭𤼵於聖人之經以開示天下後世之人皆吾<lb/>
夫子之易春秋詩書執禮雅素之言誠可以常行者也<lb/>
<pb n="KR3a0064_WYG_087-10b"/>
大哉聖人乎其行可為天下法其言可為天下道其又<lb/>
造化之所託以語諸後覺之民乎天假之以諄諄然面<lb/>
命者乎然造化自然之文賦與萬物又皆紛然雜揉天<lb/>
不惟有日月星辰之文也有蝕霣則文之變焉地不惟<lb/>
有山川草木之文也有榛莾則文之反焉人不惟有六<lb/>
經之文也有異端邪説稗官野史哇聲曼曲則文之賊<lb/>
適以惑亂生民使不得知我之本無異於天地者焉嗚<lb/>
呼不有聖人復生其誰與覺此天開我宋五星聚奎列<lb/>
<pb n="KR3a0064_WYG_087-11a"/>
聖相承崇尚斯文徵儒積年校讎祕閣而朝廷藏書亦<lb/>
已勤矣而又勑白鹿洞等四書院藏書天聖元年王宫<lb/>
國都莫不有學又聚監書及紹興二十一年設官分署<lb/>
六經子史舉令通疏義而天下郡縣學無不盡其力通<lb/>
解其義聖教旁洽書固家藏而人誦猶必切切焉從而<lb/>
藏書於官何哉藏於官者聖人之書外是而私藏者非<lb/>
聖之書書之出於聖人者造化之至文天地所以奠人<lb/>
極所以立聖朝所以頒教於天下非聖而言書者紛糾<lb/>
<pb n="KR3a0064_WYG_087-11b"/>
之惡氣天地所以不寧三綱五常所以淪斁聖朝所昭<lb/>
示天下以勿習然則藏書之關繫果何如而職教州縣<lb/>
之官宜何如其示人哉廣德軍舊有藏書閣重建於慶<lb/>
元戊午陳公眩修政之初嘗謀構材命工治之顧惟書<lb/>
亦散失天台謝君夷甫與公為同志以慶元己未秋来<lb/>
為郡博士<hi>闕</hi>
<pb n="KR3a0064_WYG_087-12a"/>
　　　　　　　　　　　　　　　　　盡撤書閣<lb/>
之書而新之始於明年正月癸夘成於是年三月癸巳<lb/>
棟之髙於舊者五尺宇之廣於舊者四尋<hi>闕</hi>
　　　　　　　　　　　　　　　　　　屹若天<lb/>
成焕如日星上崇聖經次下乃列子史其旁乃置朱文<lb/>
公及古今名儒注解著述能行吾聖經者以增比而附<lb/>
益之道德性命無所遺可謂盛哉君之舉也皆非庸常<lb/>
可以比擬又豈但藏書於閣而已乎口誦心維犁鋤經<lb/>
<pb n="KR3a0064_WYG_087-12b"/>
訓其修已治人之心躬行踐履毫髪不背則此書當藏<lb/>
之身待時行道躋世太平則此書當散而藏於天下文<lb/>
明之治矣然後無愧於藏書之義否則藏而不知讀愚<lb/>
也讀而不知用癖也官所不藏而私讀邪也造化自然<lb/>
之文鬱聖人造化之理乖則聖朝所命藏書之意孤矣<lb/>
可不懼哉可不勉哉抑此志不可以强揠而君之勤於<lb/>
士又非特於書閣為然也厯觀被葺之新彛教有堂沂<lb/>
詠有亭浩觀有閣以及㦸門廊廡齋序垣墻皆葺之新<lb/>
<pb n="KR3a0064_WYG_087-13a"/>
庖舍則又增大而更之新来南山之水而三其門髙水<lb/>
中之堤而来之栁東引之而□橋數十尺以達梯雲之<lb/>
門西引之而□大路千五百尺以通明倫之坊凡所以<lb/>
為游藏地者悉矣天光人境表回互發耳濡目染灑落<lb/>
脱俗士於斯乎觀藏書於以其舒徐正大之心體吾列<lb/>
聖右文頒教之心聖人雖逺天地雖大造化雖不可測<lb/>
文不在兹乎咸淳五年三月丙午朔謹記<lb/>
　　　廣德軍重建録參㕔記<lb/>
<pb n="KR3a0064_WYG_087-13b"/>
夫政有以迹而推者非官舍乎官舍修政之修可知矣<lb/>
廣德軍事為繁劇始余来貳桐川首被檄問軍院獄見<lb/>
其獄中器械凡汛掃滌治之具畢潔退而顧其聽事亦<lb/>
更新焉余心異之徐而察其政關職者無繫繫者必其<lb/>
不得已而皆自謂無寃嘻是其所以能更新者也世豈<lb/>
有政之張而屋之壓者哉越明年其錄事參軍李君世<lb/>
弼俄屬余記嵗月余曰豈惟嵗月子之政正自足記顧<lb/>
子之職尚不止此焉耳夫郡之有録參所以綱紀一郡<lb/>
<pb n="KR3a0064_WYG_087-14a"/>
事無巨細皆得預事有是非皆得争譬之天朝殆御史<lb/>
執法之比焉先是三十年故大丞相董公槐嘗為子之<lb/>
官釐一郡經界盡明豪民縮頸所怨内逆有証應全者<lb/>
衆公獨為白之朝直聲一旦聞天下録參果當如是乎<lb/>
如必械繫吾前者斯為之求其直則民之得直扵我者<lb/>
亦寡矣職掌如舊芳躅尚新作而行之特存乎人敢為<lb/>
子勉且為後来者勉若夫建鼛於咸淳四年八月落成<lb/>
於是年九月増髙廣視舊皆三尺費皆已出惟太守吳<lb/>
<pb n="KR3a0064_WYG_087-14b"/>
公洸通守史君舜卿嘗有助而易扁其東偏之宏毅曰<lb/>
平軒葢自淳祐初楮君坦之嘗葺理遂至於今此皆節<lb/>
目云咸淳五年三月謹記<lb/>
　　　先賢祠記<lb/>
大禹無祠洛以為祠召伯無祠甘棠以為祠叔子無祠<lb/>
峴山以為祠祠果廟貌云乎哉人心感慕之所在祠之<lb/>
所在也然好惡必合於天下之公而議論當定於百年<lb/>
之久吳人憐其忠而祠之者君子謂在建不當施而濡<lb/>
<pb n="KR3a0064_WYG_087-15a"/>
沫市恩繪像祠列者先儒亦嘗檄去之雖其有祠惟其<lb/>
祠歟維廣德為郡垂三百年名宦流芳者踵相接而市<lb/>
巷僧廬之所祠反或非四方士大夫之所識咸淳三年<lb/>
今户部侍郎檢正常公懋為之守始擇其功德著在民<lb/>
心名節焜耀史册參之天下而合要之百年而定者自<lb/>
范文正公而下得十人若龍圗孫公覺崇禧朱公夀昌<lb/>
諌院錢公公輔司諫孫公諤待制陳公次升敏節常公<lb/>
安民駕部洪公興祖丞相董公槐兵部康公植各以其<lb/>
<pb n="KR3a0064_WYG_087-15b"/>
治行刻之后而系之賛用代肖像合而祠之郡西横山<lb/>
之東西山真公德秀嘗以部使者駐節此邦賑恤懇惻<lb/>
民到於今思之亦引而祠之十人之列堂宇沈沈門廡<lb/>
翼翼山明水冽松竹如雲先賢之清風遺韻如將挹而<lb/>
見焉豈惟揭䖍妥靈永慰邦人之思崇德尚賢足示方<lb/>
来之勸庭隂也知日月之行巖花也占天地之春一斗<lb/>
大壘得賢之多尚如此我國家所以涵養成就用敷<lb/>
遺四方休者又何如哉常公屬震為記震故不敢終辭<lb/>
<pb n="KR3a0064_WYG_087-16a"/>
而竊附其欣幸之意如此公節敏曾孫遺愛方新功名<lb/>
鼎盛所以增光前文人者未央也尚俟後之人續書咸<lb/>
淳五年六月五日記<lb/>
　　　萬山樓記<lb/>
愛山必山居乎晴嵐暖翠坐卧常對矣然層巒疉嶂際<lb/>
天無極者或隔於近而反不見也愛山不山居乎遥岑<lb/>
寸碧極目如畫矣然巖花澗草與時俱芳者或阻於逺<lb/>
而邈不接也然則二者宜何如而可兼哉桐川趙君平<lb/>
<pb n="KR3a0064_WYG_087-16b"/>
叔居郡西二十里之琴山山勢周摺如盤谷一步一形<lb/>
一曲一竒君為之出其心匠助成天巧紆餘為徑參錯<lb/>
為亭崖石斵而泉溜清松竹茂而煙雲鬱竒花異卉與<lb/>
山低昻清香翠陰隨地拍塞山居之樂君既飫之而猶<lb/>
以為未惬也又復作危樓百尺於翠微之上欄檻一成<lb/>
山外之山羣入或飛如龍或踞如虎或連如城或斷如<lb/>
壁或獨立如天柱平者如案㘭者如鞍齊而展者如屏<lb/>
幛如千兵萬馬倒仗伏謁如翠浪碧濤排空層起嶙峋<lb/>
<pb n="KR3a0064_WYG_087-17a"/>
崒嵂宛轉相因無一不為此樓之有而今殿院章公為<lb/>
大書其扁曰萬山樓夫然後起居習服在山周覽縦觀<lb/>
亦在山近之既得其趣味之真逺之復不失其意象之<lb/>
大愛山至此始兼得其全焉抑君亦何為愛之不已若<lb/>
是哉夫山於天地間為物最厖碩草木之所生禽獸之<lb/>
所蕃寳藏之所興古稱出雲風通氣於天地之間而國<lb/>
家以成是仁者所以樂山是固非局於㳺觀之娯而昧<lb/>
於造化之仁者所能體認而興起也君於庚子嵗首助<lb/>
<pb n="KR3a0064_WYG_087-17b"/>
賢太守發廩振飢繼是郡凡有事将利於民君必協助<lb/>
唯謹恩信洽於閭里聲名動於縉紳而君之子亦妙年<lb/>
掇髙科此其於仁幾於種而穫矣然則登斯樓也林壑<lb/>
彌望生意濈濈雲出於山又從而雨澤之得無當思仁<lb/>
增而益厚者乎必如是然後萬山與吾一心矣咸淳五<lb/>
年五月日四明山黄震記<lb/>
　　　山陰縣重建主簿㕔記<lb/>
越為浙以東最大郡山隂為越之附城最近邑簿領為<lb/>
<pb n="KR3a0064_WYG_087-18a"/>
最卑官郡大則事繁邑近則事先及官卑則事於是乎<lb/>
委况今之越漢之南陽乎事抑可知矣習菴先生之弟<lb/>
之子陳君若余倩也為簿此邑始頗難之余亦頗意其<lb/>
弱不勝獨其兄今總餉淮西户部公曰可也是弟足與<lb/>
為善往踰年士民果安之明年長吏果交薦之又明年<lb/>
書来則請記官舍之成其說尤有足誦味者說謂簿僦<lb/>
屋而居已四十年咸淳二年春蜀人迦君應起始訪舊<lb/>
基營一堂二内前植之門後綴之庖湢邑大夫王君宗<lb/>
<pb n="KR3a0064_WYG_087-18b"/>
洙嘉其能有立助之錢七百緡又助之建㕔事三楹煙<lb/>
蕪久穢之區氣象方駸駸日以闢不幸皆未及落成迦<lb/>
君以憂去若以蕞爾者驟承之凜乎慮垂成之易壞前<lb/>
人之志不克終而邑大夫之賜孤也攻苦輟俸分毫以<lb/>
葺乃户乃牖乃塗塈茨區區此心不過除風雨以庇朝<lb/>
夕保棟甍以授方来爾豈更夢及增飾哉邑士劉鵬飛<lb/>
見若屋漸以就而民不知役似有以察其區區者治材<lb/>
斵石俄輦以来如世俗施浮屠氏之為己而聞風相助<lb/>
<pb n="KR3a0064_WYG_087-19a"/>
者踵至若乃以之甃中唐以免泥潦新吏舍以肅文書<lb/>
立神祠以妥靈佑而来助者猶未央也又以之作虚當<lb/>
㕔事之東取明道先生為上元簿日存心愛物之語扁<lb/>
曰存心以朝夕景仰其間丹雘一新花竹交映朝暉夕<lb/>
霽相與發揮若雖不敏顧之猶欣然有契向非越之人<lb/>
情風俗之厚其誰與成此愧若之本不足以致此於人<lb/>
爾余讀之驚且喜曰然則孰謂郡大邑近者之卑官不<lb/>
可為耶孰謂南陽帝鄉之不可問耶又孰謂世降俗漓<lb/>
<pb n="KR3a0064_WYG_087-19b"/>
人心之不可以旦夕感耶然余每觀世之征需於民文<lb/>
移如火箠楚紛塵猶或未之應君何以獨能不求而得<lb/>
也豈天下事果存乎其人而已耶豈人心不可强其應<lb/>
惟其不求此所以得耶豈豪舉大言之士未必有實而<lb/>
弱不勝衣者固自月計之有餘耶是則余之始意其弱<lb/>
者正其足與為善之資户部公謂其足與為善者葢其<lb/>
有得於家庭講習之素而君名堂以存心或者此其得<lb/>
人心之本也敬誦存心之義以相發可乎夫心之説有<lb/>
<pb n="KR3a0064_WYG_087-20a"/>
二古人之所謂存心者專此心於當用之地也後世之<lb/>
所謂存心者攝此心於空寂之境也造化流行無一息<lb/>
不運人得之以為心心即造化也亦不容一息不運心<lb/>
豈空寂無用之物哉心之德為仁仁之施為愛以之親<lb/>
親而親以睦以之仁民而民以化以之愛物而物以育<lb/>
感無不應理有固然如君所得於越之人士亦明效之<lb/>
芽甲矣世乃有游手浮食之徒株坐攝念亦日存心而<lb/>
外照其所以親親仁民愛物者是既失心之良固無足<lb/>
<pb n="KR3a0064_WYG_087-20b"/>
責奈何士大夫習溺於見聞之久歆動於空虛之文亦<lb/>
将遺落世事而獨求其所謂心迨其心迹冰炭物我參<lb/>
商作之不應刑罰滋章所謂老子之弊流為申韓者一<lb/>
人之身已兼備如是尤人之不我應得乎二說交馳幾<lb/>
微一髪近世慈湖先生楊元公教學者專指心之精神<lb/>
是謂聖或者亦不無疑焉然此語於傳謂吾夫子所以<lb/>
教子思也使之推數究理周其所察則精神云者正其<lb/>
心之用與世之攝置此心於無用者正相南北與程子<lb/>
<pb n="KR3a0064_WYG_087-21a"/>
所謂存心愛物者正自符契故慈湖為郡教化興行習<lb/>
菴學於慈湖愛人利物之政至今在人耳目要其行事<lb/>
則可以推其所以言心者矣而君今日知所存心以得<lb/>
越之人士之心亦豈無所自来哉故併𤼵之願益懋之<lb/>
以昌君之家學使後之来者皆知以心感心則越之人<lb/>
士豈特報施於君者為然君又豈特得於越之人士為<lb/>
然咸淳五年己巳嵗五月日記<lb/>
　　　居易俟命之奥記<lb/>
<pb n="KR3a0064_WYG_087-21b"/>
士有韋編夜燈吾伊自適視富貴為儻来物者有征帽<lb/>
黄埃驅馳不憚謂功名在萬里行者譬之求玉者登山<lb/>
採珠者入淵所嚮各不同未聞其兼得江西宋達甫年<lb/>
少氣銳方挾其囂囂者遊天下一日邂逅余金陵乃屬<lb/>
余記其居曰居易俟命之奥是結駟之子貢自稱陋巷<lb/>
之顔淵也其情耶其名耶其倦逰而悔取佩韋之義自<lb/>
矯耶余既辭再三不獲則疏其義以告曰易者日用常<lb/>
行安於我而本無事者也命者得喪窮通制於天而不<lb/>
<pb n="KR3a0064_WYG_087-22a"/>
可必者也自昔士君子子弟吾職詩書吾業耕桑隴畆<lb/>
吾養外是庸何知故居易者君子之事也俟命者非君<lb/>
子之心也自或者徼幸之念生子思子始不得不為俟<lb/>
命之說以形之俟之為言若曰聴其自然云爾豈居是<lb/>
易將以俟是命也哉子思之學傳之孟子觀其發揮槩<lb/>
可互見如曰得之有命也曰君子不謂命也曰居之安<lb/>
則資之深而經德非以干禄也然則君子知有居易而<lb/>
已命亦何以俟為况居易而俟又君子成德之事用之<lb/>
<pb n="KR3a0064_WYG_087-22b"/>
則行舍之則藏在我者沛其有餘在天者斯隨其所遇<lb/>
吾儕小人學之未講所謂如或知爾則何以哉方其居<lb/>
易之時正懼無以副天之命具雖其有命尚當審之茍<lb/>
不以其道而得之寧辭富貴而就貧賤又非可槩曰俟<lb/>
之而已也余方為是凛凜達甫其然之否耶咸淳己巳<lb/>
九月五日慈溪黄震記<lb/>
　　　臨安府昌化縣重建平糴倉記<lb/>
國家六飛南来控浙右沃壤稻粱之富甲天下足厚養<lb/>
<pb n="KR3a0064_WYG_087-23a"/>
吾元元為異日恢中原基本列聖相承加惠賙䘏如<lb/>
家人父子視其飢渴而飲食之恩意每每先四方矣昌<lb/>
化正行都支邑乃逺介徽嚴萬山間猶獨苦糴價湧此<lb/>
非分牧者責而誰責然士大夫孰不知推廣聖天子<lb/>
德意而猶若此者非他邑小力凋雖欲預糴而時出以<lb/>
抑價不能也非然則餫道由浙江慮泄外境例有禁雖<lb/>
請糴不許也非然則經畫甫成去即乾沒於胥吏人之<lb/>
手雖欲久其恵不獲也淳祐壬子嵗黎君宣昭為宰嘗<lb/>
<pb n="KR3a0064_WYG_087-23b"/>
節縣用積楮幣五萬計白大尹通治餫築倉縣西門曰<lb/>
平糴闔邑方嘉頼君既去倉不幸回禄及之吏因併碎<lb/>
記石滅其蹤糴本無一錢存嗚呼力之凋者蓄之裕矣<lb/>
糴之遏者謁之通矣行之未幾尼之已至三嵗輒易之<lb/>
官果無以勝世世長子孫之吏則山居谷汲而草木食<lb/>
者何時得與都人士比耶必有視飢由己切切然為無<lb/>
窮思者乃可爾後十有四年衛君植来日攅眉民食曰<lb/>
吾民獨非畿内赤子乎前令尹豈無以聖朝加惠畿<lb/>
<pb n="KR3a0064_WYG_087-24a"/>
内根本之心為心者乎訪之果得黎君記墨本即按之<lb/>
以責償乾没之吏復痛節縣用之尚可節者以附之視<lb/>
黎君更多其半以乞糴大尹不可則轉糴之鄰邑陸行<lb/>
而擔負謀什一積者重立倉貯之春而夏市而鄉計户<lb/>
出糶價用復平民雖以為感君猶以為傔曰糴之鄰邑<lb/>
孰若徑糴之浙右之為價廉也民雖以為喜君方以為<lb/>
憂曰觀之黎君又孰知吾今日之事為必可乆也戊辰<lb/>
嵗九月秩滿如京遂靣白之今大尹侍郎潛公說友曰<lb/>
<pb n="KR3a0064_WYG_087-24b"/>
某不敢以己去忘百姓潛公感其言慨許之通糴如君<lb/>
請繼君者方將藉以施無窮明年冬君與余同僚桐川<lb/>
尚屬余記其事信乎君之視飢由已切切然為斯民思<lb/>
者滋無窮也余惟三代無平糴法非不平糴也井田家<lb/>
私百畆民固無俟於糴糴又何俟於平井田漸壞民不<lb/>
免糴平糴自管夷吾始矣然為强國計也未必為仁民<lb/>
計也為仁民計而平糴者我朝也平糴以仁民冀復承<lb/>
平之舊者我朝南渡也昌化去天咫尺獨若盛夏之有<lb/>
<pb n="KR3a0064_WYG_087-25a"/>
靡草然至黎君而後能平其糴至衛君而後能久其平<lb/>
使分牧者人人衛君其心也吾國基本日以厚聖朝<lb/>
之仁天下者無或壅而不通恢復中原有日矣豈乆於東<lb/>
南哉君吳門人大參文節公猶子有家學熟典刑故其<lb/>
設施關大體如此咸淳五年十一月朔奉議郎添差通<lb/>
判廣德軍兼管内勸農營田事黄震記<lb/>
　　　止庵記<lb/>
咸淳庚午秋余䕶試紹興府初識校文官天台舒君漢<lb/>
<pb n="KR3a0064_WYG_087-25b"/>
章明爽好修之士也屬余作止庵記謂將朝夕助觀省<lb/>
余謝再三不獲則告之曰知止不殆此老氏之所謂止<lb/>
退全一己之言也大學之道在明明德在新民在止於<lb/>
至善此孔門之所謂止兼善天下之義也漢章方以孔<lb/>
門之學𤼵身豈有取於老子者哉亦相與講明至善之<lb/>
所在耳大學自為人君止於仁至與朋友交止於信雖<lb/>
所止之目凡五要不過舉其大以槩其餘實則一事一<lb/>
物之微一舉一動之暫無非天理之流行則亦無非至<lb/>
<pb n="KR3a0064_WYG_087-26a"/>
善之所在皆不容不求其所當止之地也雖然人必有<lb/>
所不止也然後能得其所止一或自止則志念頽惰工<lb/>
夫不續人者一雜天者已擾而何止之有故夫子曰吾<lb/>
見其進也未見其止也漢章試深思而實體之當有不<lb/>
容自止者毋但曰止而已云<lb/>
　　　紹興府添差通判㕔龍山堂記<lb/>
越自秦望山擁千巖萬壑之秀奔駛莫遏每偃輒𤼵極<lb/>
而融結城雉萬堞中昻昻乎若踞世以其形似名卧龍<lb/>
<pb n="KR3a0064_WYG_087-26b"/>
山龍之首距水水之外再起小圎峰名火珠則繡衣使<lb/>
使節駐之龍之尾天矯出水上林麓特秀則西園臺池<lb/>
之勝叢之龍之右脇南嚮為府治而其左則貟外丞之<lb/>
聴事亦南嚮挹之且因其稍逺而卻視也又反得盡見<lb/>
其全朝霏暮靄出沒萬變觀者眩轉状疑飛動至或風<lb/>
起雲湧急雨隨至則變化奮迅勢幾逼軒窗故古人復<lb/>
作堂勝處而扁之曰龍山咸淳六年夏五予易地此来<lb/>
與余侯交杯洗爵其上時侯方葺治一新風景益勝然<lb/>
<pb n="KR3a0064_WYG_087-27a"/>
堂扁則侯已取别駕宜英儒之句改曰宜英矣予問故<lb/>
侯慷慨言曰子獨不聞五乳峯下卧龍石乎晦翁先生<lb/>
為繪諸葛公像而記之曰来者尚有以識予之意知晦<lb/>
翁之所以繪諸葛則知吾之所以名宜英子但為我記<lb/>
之斯意也豈無来者識予竒其言因記之以俟人中龍<lb/>
侯名垓字元暢三衢人丞相忠肅公曽孫予則慈谿黄<lb/>
震東發<lb/>
　　　紹興府萬栁塘記<lb/>
<pb n="KR3a0064_WYG_087-27b"/>
錢塘江濤之壯名天下其東自海門分而入長山龕山<lb/>
兩崖之間者實趨越之新林其地窊以曲長風巨浪日<lb/>
夕舂撞其下豈惟居民凛凜動與天呉海若争疆界越<lb/>
東南大都㑹為畿内輔藩今又為帝鄉往来行都者總<lb/>
總無不由此途出其所關係又豈偏州下邑利害止於<lb/>
一方者比哉咸淳六年庚午秋海溢浙東新林被虐為<lb/>
甚岸址蕩無存矣太守劉公具以其狀聞朝廷亟為遣<lb/>
吏經度議改築新塘計費用石當緡錢三百萬用士費<lb/>
<pb n="KR3a0064_WYG_087-28a"/>
十之一公以力未及石請用土而故地莽為一壑潮汛<lb/>
欱忽土立輒衝去公親臨按視禱之神曰此朝廷所加<lb/>
念者願有以相之未幾沙果驟漲始得立巨松數萬如<lb/>
櫛為外捍吏民驩噪畚鍤雲興四閱月而工役就其髙<lb/>
踰丈其廣六丈其長千九十丈横亘彌望屹若天成公<lb/>
率僚吏行塘上釃酒相賀曰非朝廷之賜不及此而川<lb/>
后效靈其忠亦不可忘也命立之祠且植栁萬株大書<lb/>
其扁曰萬栁塘以冀嵗久根蟠塘以益固既而念不可<lb/>
<pb n="KR3a0064_WYG_087-28b"/>
忘日葺也復請之朝籍新林寨兵屬之西興都廵檢使<lb/>
任責焉葢公雖力未及石而塘之堅緻殆不減石矣然<lb/>
聞自昔帝王之建都定邑未有不因長江大河之勝而<lb/>
自昔水勢之衝横侵軼反多見於盛帝興王之時是豈<lb/>
有他哉水之東西靡定本其常性世治日久則濵涯皆<lb/>
生聚故水至輒易為患如河決不聞於他時而獨聞於<lb/>
商周西漢及我朝之隆是其證已我朝自駐蹕錢塘距<lb/>
水彌切樓臺百萬多疇昔海變桑田之地凡司為隄障<lb/>
<pb n="KR3a0064_WYG_087-29a"/>
者葢無所不用其極越去行都咫尺實共此江濤洶湧<lb/>
之險水性匪西即東利害每相關又宜何如其為隄障<lb/>
哉頃嵗庚子潮齧錢塘輦石而後奏全功今嵗在庚午<lb/>
適三十年是為天道一小變今日之東齧新林即前日<lb/>
之西齧錢塘者也雖賴餘福之所覃魚龍百怪已帖息<lb/>
必欲為久安計尚惟後之人因公之志續公之功輦石<lb/>
如錢塘爾公名良貴東嘉人時以太府卿直華文閣出<lb/>
守董其役者參議官金華鞏公名桂明年辛未二月十<lb/>
<pb n="KR3a0064_WYG_087-29b"/>
日記<lb/>
　　　長興縣主學㕔題名記<lb/>
縣之有學於教養為最切葢士方少長閭里聞見未雜<lb/>
父詔其子兄率其弟必先使挾策㳺縣學於斯時也蚤<lb/>
正而素定之是水方出而澄其源木初生而培其本關<lb/>
係異日之成就夫豈小小我朝深察其所以然故凡縣<lb/>
無不置之學士大夫亦深體其所以然故凡有位於縣<lb/>
者無不振職於學如明道之宰扶溝如晦翁之仕同安<lb/>
<pb n="KR3a0064_WYG_087-30a"/>
休風善教至今聞者興起曽謂今人而遽不之若乎夫<lb/>
何風俗事勢之日變簿書期㑹之日繁乃或視學校為<lb/>
具文否亦因俗塵而靡暇我先皇帝善通其變始詔<lb/>
天下縣學各置官主之與州郡置教授等聖慮深逺所<lb/>
以為人才計者可謂悉矣然方草創官多僦屋而居市巷<lb/>
猥䙝師道不嚴或猶病為縣者奉詔之未䖍長興號畿<lb/>
内最大邑亦一再更官無所乎寓咸淳六年嘉興陳君<lb/>
壧来始即叢桂堂增飭為㕔廨規模宏敞觀聽一新考<lb/>
<pb n="KR3a0064_WYG_087-30b"/>
徳問業之士至者無不為之竦動灑淅此正於師道有<lb/>
關而非徒為一已便安計也乃礱石壁間昉為至是官<lb/>
者刋列姓氏因三山葉君龍從求余記其說使来者皆<lb/>
無愧於其職焉余聞司馬公記諌院題名謂某也忠某<lb/>
也邪讀者為之凜然今縣學官題名忠邪固未易見惟<lb/>
曰某善教養某不善教養亦懼觀者之指摘爾然諫官<lb/>
雖尊風采止於一時縣學官雖卑教養垂乎長久是尤<lb/>
不可不深究其心者也夫教非課試之謂而導迪之使<lb/>
<pb n="KR3a0064_WYG_087-31a"/>
一於善爾養非飲食之謂而涵養之使汔於成爾不教<lb/>
之義而教之利不養其大而養其小其弊之来非一日<lb/>
而士習間有難言者今幸聖朝深究源本創官設教<lb/>
使絃歌盈耳在在皆武城之邑况長興去行都咫尺山<lb/>
水秀拔士多穎特擢髙科登顯仕者項背相望非學校<lb/>
之力而誰力是可不益於其教養之實而求之乎陳君<lb/>
忠肅公五世孫斥奸誣以尊堯黜新經而崇理剛正篤<lb/>
實必有得於家傳之素者師道立則善人多惟君勉之<lb/>
<pb n="KR3a0064_WYG_087-31b"/>
後来者將於此乎取法咸淳七年二月望日奉議郎新<lb/>
差知撫州軍州事黄震謹記<lb/>
　　　紹興府重修圓通寺記<lb/>
古者有功於民則祀之而後世佛氏之祠徧天下古者<lb/>
水旱禱於山川後世則捨而禱於佛氏之祠夫雲出於<lb/>
山龍翔於淵斂散翕忽生意勃焉此百穀以之生萬民<lb/>
以之育造化之最顯見而人人之所共目故曰鬼神者<lb/>
造化之迹也其禱之也則宜若佛氏自謂出造化外其<lb/>
<pb n="KR3a0064_WYG_087-32a"/>
於造化果何關且曰雨曰霽果其職乎否耶余為此疑<lb/>
久矣及来紹興府見圓通寺祠觀音稱禱雨𤾉應輒如<lb/>
響因嘗思而得其說葢聞四明大海中有山曰補陁世<lb/>
稱為觀音之居凡焚香而往航海而求者率見紫竹旃<lb/>
檀見浄瓶巖石見真珠瓔珞往往與世之祠其像者巧<lb/>
相合是大海為百川之宗觀音為大海神異之宗宜雨<lb/>
歟翻溟渤雨下土冝暘歟捲浮雲歸太虛靈變應禱理<lb/>
勢則然誰謂雨𤾉非山川之事而鬼神非造化之迹乎<lb/>
<pb n="KR3a0064_WYG_087-32b"/>
誰謂佛氏之有觀音為出造化外又誰謂觀音非有功<lb/>
於民而祠者乎太師判宗福王嘉其然為民請於朝得<lb/>
度僧牒一十道再修圓通寺屬有德之僧曰如聞師者<lb/>
主之於是寺之講堂若齋廬若廊廡若庫厨以至蓮之<lb/>
亭栁之堤一一増新光耀奪目恍若補陁山神現之境<lb/>
移置人間世繼自今越之民水旱必禱者其心愈有繫<lb/>
屬是皆聖天子加惠帝郷之賜而太師判宗福王<lb/>
申請之力也詎容不書若夫寺之創於呉越王錢氏増<lb/>
<pb n="KR3a0064_WYG_087-33a"/>
大於郡太守清獻趙公諸公貴人次苐脩葺則各有古<lb/>
記石在咸淳七年二月吉日奉議郎添差通判紹興軍<lb/>
府事新差知撫州軍州事黄震記<lb/>
　　　撫州崇仁縣黄洲橋記<lb/>
水包絡天地間流行運轉無一息停財而成之則存乎<lb/>
人茫然而際天也或航之浩然而赴壑也或梁之隨其<lb/>
宜而各制其用資其利而不攖其害兹人之所能與天<lb/>
地並立而稱三才者哉撫州之西南萬山崒嵂水如天<lb/>
<pb n="KR3a0064_WYG_087-33b"/>
落衮衮東流餘百里穿度崇仁南北兩市間每風雨晦<lb/>
㝠洪流驟漲輒咫尺如千里隔徃徃濟以舟而舟所以<lb/>
駕渺茫非所以凌湍急也維楫一失舟人已葬魚腹中<lb/>
淳祐八年邑之寓公若人士共議創石梁越十五年至<lb/>
四明史君百之為宰始汔於成居無何燬於火邑人嗟<lb/>
痛不自勝咸淳庚午嵗建安趙君若濐以丞攝邑事屬<lb/>
好誼之士陳君純中合衆力更新之為費一萬一千緡<lb/>
有竒為層級以升崇四十尺為屋其上四十楹南北為<lb/>
<pb n="KR3a0064_WYG_087-34a"/>
之門而中為之祠氣勢突兀凌轢空碧金朱璀璨浮動<lb/>
溪山不惟貫徹南北市謳歌雜遝晝夜聲相聞湖廣數<lb/>
十郡道此以趨赴京者亦皆繩繩乎載驩聲以東無復<lb/>
需於沙矣邑人復矜喜不自勝以䜟有黄州髙丈崇仁<lb/>
出相之語請大魁文公大書其扁曰黄洲橋而屬余為<lb/>
之記余謂橋為濟人設也橋成而宰相出所濟又豈惟<lb/>
此橋之功而已哉惟邑之人士益自勉咸淳七年九月<lb/>
十三日承議郎權發遣撫州軍州兼管内勸農營田事<lb/>
<pb n="KR3a0064_WYG_087-34b"/>
節制軍馬黄震記<lb/>
　　　臨川圖畫記<lb/>
衡嶽之秀疏而入湖南江西數十郡凡融結而停峙者<lb/>
徃徃為州其再發麻源勃鬱百里或起或伏然後徐而<lb/>
盤據於臨川之上者是為撫州獨立物表俯瞰闤闠見<lb/>
林阜層突煙霏晻靄日横陳於几席之下者是為撫州<lb/>
之州宅欄檻倚空一目無際見濃綠成堆愈逺愈竒雖<lb/>
圖畫有不如者是為州宅登覽之亭亭不知始何時亦<lb/>
<pb n="KR3a0064_WYG_087-35a"/>
不知其初何名嘉定三年林公岊再建自謂從祕省出<lb/>
守因名瀛洲氣勢恢宏視昔尤勝然祕省之佳稱施之<lb/>
偏州疑未安而瀛洲又列子寓言耳烏有所謂瀛洲者<lb/>
哉咸淳七年秋余既葺之新客請易名臨川圖畫庶於<lb/>
景物為稱余惟自衡嶽疏演而為撫自撫州環擁而為<lb/>
宅自州宅卜最勝而為此亭葢東南扶輿清淑之氣至<lb/>
此獨積之厚而發之宏造化融液生意浮溢此正宅生<lb/>
千里者所當體認而興起名瀛洲固非所安名圖畫又<lb/>
<pb n="KR3a0064_WYG_087-35b"/>
何足以盡姑惟易之以状髣髴云是嵗辛未十月朔承<lb/>
議郎權發遣撫州軍州兼管内勸農營田事節制軍馬<lb/>
黄震記<lb/>
　　　撫州重建鼓角樓記<lb/>
鼔聲壯角聲悲悲則感慨壯則激烈所以肅邦侯之號<lb/>
令而作三軍之忠勇故凡郡治必崇鼓角於麗譙撫州<lb/>
獨不於麗譙而别為樓於其左之髙阜或曰昔危侯治<lb/>
州宅䜟謂水侵鼔角故徙此或曰阜之下有竒石昔或<lb/>
<pb n="KR3a0064_WYG_087-36a"/>
穴之噫氣如湧名羊角山羊陽也鼓角聲亦陽也故置<lb/>
此以予觀之他州惟麗譙為髙此州則惟此阜為髙乘<lb/>
髙申儆聲發天半誠莫此地為宜豈必如或者之言哉<lb/>
然惟其左雖郡將莫之登臺輿汙踐樓且就圯咸淳七<lb/>
年冬余始新其陳陋疏以櫺檻山川城市盡在一目登<lb/>
覽者欣然讙謂此一州之勝昔湮今顯宜於威崇乎有<lb/>
助余則念根本尚有在爾夫肅號令作忠勇鼓角也寓<lb/>
之鼓角者政也政平賦理軍民兼足士飽馬騰歡聲浮<lb/>
<pb n="KR3a0064_WYG_087-36b"/>
藹則鼔角歡亮皆政之發否而徒恃鼓角為雄有是乎<lb/>
幸今朝廷清明根本所在士大夫正宜汲汲若夫萬<lb/>
籟俱寂之頃夜氣方清之初耳靈鼉之逢逢聆梅引之<lb/>
嗚嗚清吾政本所自出又在此心也哉承議郎權𤼵遣<lb/>
撫州軍州事節制軍馬黄震記<lb/>
　　　撫州金谿縣李氏社倉記<lb/>
咸淳七年余承乏撫州適嵗大饑賴撫之賢士大夫相<lb/>
與講求賑貸因多有以社倉事来諗臨川縣李君德傑<lb/>
<pb n="KR3a0064_WYG_087-37a"/>
首以書来曰鄉有李令君捐粟六百石為倡將成社倉<lb/>
幸因以風厲其餘余報曰甚矣社倉之法之良之可慕<lb/>
也亦甚矣社倉之弊之苦之可慮也余前嵗負丞廣德<lb/>
見社倉元息二分而倉官至取倍稱之息州縣展轉侵<lb/>
漁而社倉或無甔石之儲其法以十户為甲一户逃亡<lb/>
九户賠補逃者愈衆賠者愈苦久則防其逃也或坐倉<lb/>
展息而竟不貸本或臨秋貸錢而白取其息民不堪命<lb/>
或至自經僉謂此文公法也無敢議變余謂非變其法<lb/>
<pb n="KR3a0064_WYG_087-37b"/>
也救其弊耳乃為之請於朝曰法出於黄帝堯舜尚當<lb/>
變通法立於三代盛王尚須損益安有法本先儒而不<lb/>
可為之救弊使法本於儒先坐視其弊而不救豈儒先<lb/>
所望於後之人哉朝廷可之既又念臨以官司之煩不<lb/>
若聽從民間之便也又為之請於朝曰朱文公社倉法<lb/>
主於減息以濟民王荆公青苗法亦主於減息以濟民<lb/>
而利害相反者青苗行之以官司社倉主之以鄉曲耳<lb/>
故我孝宗皇帝頒文公法於天下令民間願從者聽<lb/>
<pb n="KR3a0064_WYG_087-38a"/>
官司不得與廣德社倉剏於官故其弊不一請照本法<lb/>
一切歸之民朝廷又可之余遂得窮年餘之力經理<lb/>
更革以其收息買田六百畆永代人户納息且使常年<lb/>
不貸惟荒年則貸之而不復收息凡費皆取辦於六百<lb/>
畆官田之租事甫集而余去官未知近何如至今猶念<lb/>
念不能忘此余親厯於廣德者如此若凡他州各縣之<lb/>
有社倉者聞其備往徃而然殆不勝述及來撫州社倉<lb/>
幸皆鄉曲之自置有如文公初立之本法然亦間有名<lb/>
<pb n="KR3a0064_WYG_087-38b"/>
雖文公而人不文公其初雖文公而其後不文公倚美<lb/>
名以侔厚利者亦已不少余方為之悚然以懼何敢更<lb/>
以官司預社倉之事哉大抵小民假貸皆起於貧貸時<lb/>
則易還時則難貸時雖以為恩索時或以為怨倘稍從<lb/>
而變通之鳩錢買田豐年聚租荒年賑散不惟不取其<lb/>
息併亦不取其本庶乎有利而無害凡皆余荅李君之<lb/>
説如此而未敢以為信也未幾金谿李君沂復以社倉<lb/>
法来俾余為記及閱實其始末葢一家自為之計而依<lb/>
<pb n="KR3a0064_WYG_087-39a"/>
法惟取二分之息不借勢於官不鳩粟於衆故能至今<lb/>
無弊利民為博今嵗之歉一邑頼之置倉如此信能以<lb/>
文公之濟人者濟人矣然有治人無治法良法易泯流<lb/>
弊難防君能如文公更望君之子孫世世如君也因録<lb/>
所報李君之說以遺之先是郡之新豐饒君景淵亦嘗<lb/>
以社倉求余為説其法取息視文公尤輕貸而負者去<lb/>
其籍而不責其償事益省而民益安并書以遺之咸淳<lb/>
七年冬至日承議郎權發遣撫州軍州事節制軍馬黄<lb/>
<pb n="KR3a0064_WYG_087-39b"/>
震記<lb/>
　　　邵武軍建寧縣綏城驛記<lb/>
咸淳七年秋知邵武建寧縣程侯作綏城驛新成走書<lb/>
屬余為記余謂此固天理之當然而仁者之事顧非克<lb/>
去己私者不能為之爾夫仁者以天地民物為心故必<lb/>
欲無一之不得其所不特施於吾國者為然雖其施於<lb/>
四方賓旅者亦莫不然如成周之有候人有野廬氏皆<lb/>
發於一念自然之仁而後世則不可以例論晉以隸人<lb/>
<pb n="KR3a0064_WYG_087-40a"/>
之垣贏諸侯而人譏之及髙大諸侯之館則衆附之此<lb/>
其崇飾勢不得不為漢以乗傳達命令於天下唐以館<lb/>
驛使輸貢賦於中都此其程督亦勢不得不為而又皆<lb/>
以國家之力而為之雖未必果為仁者之事亦何俟士<lb/>
大夫克己之私而後能為之耶我朝自朝廷而監<lb/>
司而州而縣脈絡相通臂指相使不事驛傳之督促無<lb/>
待使指之旁午惟在京置都亭驛置班荆館以待四夷<lb/>
来王之人州縣則一切惟其自置晏然與天下相安此<lb/>
<pb n="KR3a0064_WYG_087-40b"/>
非迫於勢之不得不為也承平日久財用日繁而縣令<lb/>
受煎熬之極治事之㕔燕寢之室風雨不蔽十或二三<lb/>
而况賔旅者此又窘於力之不暇為也勢非不得不為<lb/>
力又不暇有為而猶汲汲為之非仁者之事乎非克己<lb/>
之私以成其仁者能之乎葢程侯之事是已侯稽舊驛<lb/>
之不存閔至者之無歸而新其驛九十楹計縣帑之垂<lb/>
罄覈浮鹽之有贏一毫不以自利而用以建驛者錢踰<lb/>
萬緡此三代設候人設野廬氏之盛心而我朝分牧<lb/>
<pb n="KR3a0064_WYG_087-41a"/>
以仁民之心也侯之仁其民於是他可類推而他日賛<lb/>
我朝之仁以仁天下亦從可預推矣豈特一驛之新<lb/>
云乎哉余故悅而為之書若夫存縣名之舊扁曰綏城<lb/>
㕔曰濉城苐一東曰必葺西曰欲留又中為告新之亭<lb/>
而名其左為願豐右為所憩且為一堂二内以附其後<lb/>
名見思巨麗翬飛甲於逺近此又特其驛之細侯名夢<lb/>
桂字月卿世居建安云承議郎權𤼵遣撫州軍州事節<lb/>
制軍馬黄震記<lb/>
<pb n="KR3a0064_WYG_087-41b"/>
　　　撫州新建増差教授㕔記<lb/>
仁義禮智之性具在人心所以開而明之者則存乎教<lb/>
詩書禮樂之教具在方册所以講而行之者則繋乎師<lb/>
故師必明聖經而後可以淑人心必淑人心而後可以<lb/>
轉移風俗上為聖天子躋世太平之助自詞章之學<lb/>
興而士未必知經我神宗是以創經學士猶多以詞<lb/>
章發身而職教者又未必皆經我之理考是以創增<lb/>
教増教云者必使一州各備一經師于以上續三代聖<lb/>
<pb n="KR3a0064_WYG_087-42a"/>
王化民成俗之初意其責豈不甚重乎哉方是時撫之<lb/>
郡博士業詞章於是増教用經為師必舍選名流則居<lb/>
之其事又豈不甚盛乎哉然事以創見為駭官以後至<lb/>
為客今且十禩無所乎寓僦屋而居聮甍編伍師道之<lb/>
尊如何而可以聳觀聴新士習耶上饒程君紹開来謂<lb/>
道必依形而立理必與勢而行始慨然以創聽事為己<lb/>
任前太守繆侯嘉其志首助之余繼至聞其事又助之<lb/>
然坐郡凋愧未能盡任其責君乃捐俸傾槖日積月累<lb/>
<pb n="KR3a0064_WYG_087-42b"/>
迨垂滿秩事始獲就髙其門閭揭之題扁宏敞明潔過<lb/>
者神悚猶無不知増教之所由始而况士乎其必肅然<lb/>
仰洒然異矣然則乗此作新之機可不益求經學之實<lb/>
者乎夫所貴乎經學以其明義理也今之業經程<lb/>
文而已耳或謂科舉累人弊遂至此余竊以為不<lb/>
然自昔人主不能自治其民必求天下之秀異以與共<lb/>
治自昔人士亦無以自達於上必吐胷中之抱負始克<lb/>
上達故今之試士以文即古之敷納以言科舉豈累人<lb/>
<pb n="KR3a0064_WYG_087-43a"/>
之具哉天下之事理無不在聖人之教事必踐實士能<lb/>
行矣而著習矣而察雖起居服食之細皆足以驗天理<lb/>
人事之則而况大之為科舉其或行矣而不著習矣而<lb/>
不察則雖仰天俯地尚不思覆載之恩瞻日顧月猶不<lb/>
知照臨之賜又何有於科舉粤自世教不明經術道微<lb/>
上之試於我者本以性命道德本以古今治亂而我之<lb/>
應於上者自以其穿鑿自以其浮靡今日之試於上者<lb/>
尚能言及天理尚能言及仁政他日之施於民者自或<lb/>
<pb n="KR3a0064_WYG_087-43b"/>
流於人欲自或流於貪刻言行相違窮達異趨國負士<lb/>
乎士負國乎法弊人乎人弊法乎程君之教人以經也<lb/>
固不離乎文也而文即理之寓言即行之副窮即達之<lb/>
占也君之教人豈必他求亦惟因其文使各踐其實而<lb/>
已君始薦於郷即上先皇帝書萬言先皇帝為之<lb/>
嗟賞不已其在太學以行誼稱權奸誤國退不就試今<lb/>
横經于撫適嵗饑厄無預於政而散財賑民君固實踐<lb/>
其實矣身教者從吾道何幸余故恱而為之記咸淳七<lb/>
<pb n="KR3a0064_WYG_087-44a"/>
年辛未嵗七月廿六日承議郎權發遣撫州軍州兼管<lb/>
内勸農屯田事節制軍馬黄震記<lb/>
　　　江堂賓得齋記<lb/>
盱江江仁甫嘗求陽山呉君名其所居曰得齋已幾年<lb/>
矣求大參包公宏齋為得齋銘又幾年矣今既老尚求<lb/>
余為記亦足見好學之不厭矣然余何人而敢僣且仁<lb/>
甫本宗象山之學領袖臨汝書堂餘二十年又日講晦<lb/>
翁之學朱陸之學皆世所宗而其說不同或非排觝仁<lb/>
<pb n="KR3a0064_WYG_087-44b"/>
甫能兼取而參酌之此其所得又豈晚末敢輕賛一辭<lb/>
辭不獲命姑誦所聞葢聞有得於天者有得諸己者己<lb/>
之所得正以全其天之所賦豈又外於天者哉仁義禮<lb/>
智之性人莫不有得於天而人之賢不肖乃人人殊正<lb/>
以能得諸己者寡耳故孟子曰君子深造之以道欲其<lb/>
自得之夫曰深造又曰以道則其於義理之間果宜何<lb/>
如其用力而後可以言深其造既深猶以為欲其自得<lb/>
而不敢必以為得意者功深力到久乃自得而自以為<lb/>
<pb n="KR3a0064_WYG_087-45a"/>
得者則理未必然而言不可以若是其幾乎孟子又曰<lb/>
求則得之求之云者誦詩讀書隆師尚友精思力踐孜<lb/>
孜汲汲皆求之謂求則將有時而自得矣安有不求而<lb/>
可以言得者乎抑愚又聞之孔子之教人多以孝弟忠<lb/>
信而未嘗言及性與天道孟子生人欲横流之時始出<lb/>
而言心與性周子生傳註訓詁之後始出而言陰陽性<lb/>
命之源皆發明其所自来使人歸宿於所實用人知此<lb/>
身之所主者心此心之所具者性此性之所本者天造<lb/>
<pb n="KR3a0064_WYG_087-45b"/>
化流行純一不雜此身雖小造化雖大而此身實與造<lb/>
化參則超然獨立於萬物之表利慾不得而昬卑陋不<lb/>
得而溺凡吾孝弟忠信之行自然無玷無缺故凡孟子<lb/>
周子之說無非隨時救弊警醒人心以翊吾孔子之教<lb/>
非固外立一說而求為過髙也譬之挽水於淵正將歸<lb/>
以濟烹飪之實非曰姑挹其清冷而已也譬之植木於<lb/>
山正將積以成棟梁之用非曰遥挹其風露而已也今<lb/>
世之士置孝弟忠信於不言而想造化陰陽之莫測躬<lb/>
<pb n="KR3a0064_WYG_087-46a"/>
行講說判為二途茍如是而自以為得焉殆蘇明允所<lb/>
謂誰不曰道不在我者也果實得乎否耶仁甫孜孜問<lb/>
學老而益堅其有得於此也必審故誦所聞以求教焉<lb/>
非敢言記<lb/>
　<lb/>
　<lb/>
　<lb/>
　<lb/>
<pb n="KR3a0064_WYG_087-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷八十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷十六</head>
    <p>
<pb n="KR3a0064_WYG_016-1a"/>
欽定四庫全書<lb/>
　黄氏日抄卷十六　　　　　宋　黄震　撰<lb/>
　讀禮記<lb/>
　　王制第五<lb/>
　　漢郊祀志文帝使博士諸生刺六經中作王制謀<lb/>
　　議廵守封禪事江陵項氏安世曰王制之言爵禄<lb/>
　　取於孟子其言廵守取於虞書其言歳三田及大<lb/>
　　司徒大司馬大司空三官則皆取於公羊氏其言<lb/>
<pb n="KR3a0064_WYG_016-1b"/>
　　諸侯朝聘之節則取於左氏其餘必皆有所授石<lb/>
　　林葉氏夢得曰九州之地近於誣誕朝聘之禮疑<lb/>
　　於晉文所制愚按西漢惟有五經博士未嘗有六<lb/>
　　經之名郊祀志言刺六經盖班固生於後漢追為<lb/>
　　此論而不計其實况孟子公羊左氏皆不在六經<lb/>
　　之列惟廵守見於虞書為列於五經然其書昭白<lb/>
　　正不待别集為王制而後可知其實周室班爵之<lb/>
　　制孟子生於周末其詳已不復可聞况漢人耶王<lb/>
<pb n="KR3a0064_WYG_016-2a"/>
　　制既與孟子不同周禮出於漢末之劉歆又與王<lb/>
　　制不同今諸儒之說禮者乃欲强三者之不同以<lb/>
　　為同囘護條析動累萬言今皆不録而惟以先出<lb/>
　　之孟子為正餘則取其折𠂻而不曲說者附之<lb/>
王者之制禄爵公侯伯子男凢五等諸侯之上大夫卿<lb/>
下大夫上士中士下士凡五等天子之田方千里公侯<lb/>
田方百里伯七十里子男五十里不能五十里者不合<lb/>
於天子附於諸侯曰附庸天子之三公之田視公侯天<lb/>
<pb n="KR3a0064_WYG_016-2b"/>
子之卿視伯天子之大夫視子男天子之元士視附庸<lb/>
　上大夫卿謂上大夫即卿也不合謂不朝㑹也○此<lb/>
　書先言王者制禄爵之事公侯伯子男以下爵也天<lb/>
　子之田以下禄也然與孟子不同孟子曰天子一位<lb/>
　公一位侯一位伯一位子男同一位則其爵不同又<lb/>
　曰天子之卿受地視侯大夫受地視伯元士受地視<lb/>
　子男則其禄亦不同<hi>補</hi>
制農田百畆百畆之分上農夫食九人其次食八人其<lb/>
<pb n="KR3a0064_WYG_016-3a"/>
次食七人其次食六人下農夫食五人庶人在官者其<lb/>
禄以是為差也<hi>分夫問反食音嗣差初佳反</hi>
　此言授田之法庻人在官者其受禄不同亦有此五<lb/>
　等按孟子上農夫食九人上次食八人中次食六人<lb/>
　下食五人<hi>補</hi>
諸侯之下士視上農夫禄足以代其耕也中士倍下士<lb/>
上士倍中士下大夫倍上士卿四大夫禄君十卿禄次<lb/>
國之卿三大夫禄君十卿禄小國之卿倍大夫禄君十<lb/>
<pb n="KR3a0064_WYG_016-3b"/>
卿禄<lb/>
　此班禄尊卑之差也必本於上農夫者示禄出於農<lb/>
　等而上之皆以代耕者也按孟子大國地方百里君<lb/>
　十卿禄卿禄四大夫大夫倍上士上士倍中士中士<lb/>
　倍下士下士與庶人在官者同禄禄足以代其耕也<lb/>
　次國地方七十里君十卿禄卿禄三大夫大夫倍上<lb/>
　士上士倍中士中士倍下士下士與庶人在官者同<lb/>
　禄禄足以代其耕也小國地方五十里君十卿禄卿<lb/>
<pb n="KR3a0064_WYG_016-4a"/>
　禄二大夫大夫倍上士上士倍中士中士倍下士下<lb/>
　士與庶人在官者同禄禄足以代其耕也<lb/>
次國之上卿位當大國之中中當其下下當其上大夫<lb/>
小國之上卿位當大國之下卿中當其上大夫下當其<lb/>
下大夫其有中士下士者數各居其上之三分<lb/>
　次國之上卿至下當其下大夫此臧宣叔之言見左<lb/>
　氏傳成公三年永嘉徐氏謂春秋時士大夫以為周<lb/>
　制列國之卿當小國之君持是藉口故每以臣而敵<lb/>
<pb n="KR3a0064_WYG_016-4b"/>
　君偃然主盟㑹而不辭於是垂隴之盟三國之君在<lb/>
　焉而士縠專之新城之盟七國之君在焉而趙盾專<lb/>
　之未㡬而樂林之師以四國之君㑹晉大夫而不以<lb/>
　為歉鞍之戰以大夫而敵齊侯溴梁之盟以大夫而<lb/>
　傲其君皆始於列國之卿當小國之君之說也而君<lb/>
　臣之分紊矣要之國雖有小大君臣之分安可紊也<lb/>
　哉其有者不常有之辭中士下士或有之則制禄之<lb/>
　數當居上士三分之一<hi>用徐氏及卲氏説補</hi>
<pb n="KR3a0064_WYG_016-5a"/>
凡四海之内九州州方千里州建百里之國三十七十<lb/>
里之國六十五十里之國百有二十凡二百一十國名<lb/>
山大澤不以封其餘以為附庸閒田八州州二百一十<lb/>
國天子之縣内方百里之國九七十里之國二十有一<lb/>
五十里之國六十有三凡九十三國名山大澤不以朌<lb/>
其餘以禄士以為閒田凡九州千七百七十三國天子<lb/>
之元士諸侯之附庸不與<hi>朌音班與音預</hi>
　晦菴曰封國之制漢儒止是立下一箇筭法非惟施<lb/>
<pb n="KR3a0064_WYG_016-5b"/>
　之當今不可行雖求之昔時亦難曉設如夏時封建<lb/>
　之國至商革命若地多者削其國以予少者彼未必<lb/>
　服或以生亂延平周氏曰州二百一十國與内縣九<lb/>
　十三國非實有其國特計其地之所能容慈湖楊氏<lb/>
　曰九州合為千七百七十三國以應周千八百諸侯<lb/>
　之數牽合可笑人羣生天地間皆有血氣心知不能<lb/>
　以無欲欲則爭則闘則傷則殺其天性之美稍公且<lb/>
　正者則足以服其比鄰比鄰歸之凡百取平焉則五<lb/>
<pb n="KR3a0064_WYG_016-6a"/>
　有長十有長百有長千有長其徳愈大所服愈廣是<lb/>
　故有小國之君又有大國之君其為君為長者地醜<lb/>
　德齊莫能相尚其間有聖人出焉舉天下咸歸服之<lb/>
　是為帝為王夫所謂為君為長者皆諸侯也大小之<lb/>
　數多寡之數豈得而預定又豈能立新法更易之増<lb/>
　損之以合王制所言之數耶武王克商㓕國五十爾<lb/>
　餘率因其舊漢儒乃為是等等差差不可少有増損<lb/>
　之制亦不思甚矣<hi>集</hi>
<pb n="KR3a0064_WYG_016-6b"/>
天子百里之内以共官千里之内以共御<hi>共音恭</hi>
　百里謂近王城五十里合四面相距為百里千里謂<lb/>
　去王城各五百里合四面為千里官謂官府所須御<lb/>
　謂進御所須此言以田稅共給其用也然豈以近者<lb/>
　供官逺者供御乎豈官府之供止百里服膳之供必<lb/>
　千里乎似當合王府之財而通其調度乃可也<hi>馬氏陳氏</hi>
　<hi>王氏</hi>
千里之外設方伯五國以為屬屬有長十國以為連連<lb/>
<pb n="KR3a0064_WYG_016-7a"/>
有帥三十國以為卒卒有正二百一十國以為州州有<lb/>
伯八州八伯五十六正百六十八帥三百三十六長八<lb/>
伯各以其屬屬於天子之老二人分天下以為左右曰<lb/>
二伯<lb/>
　屬聨連比卒伍州聚也正帥長八伯之屬八伯又二<lb/>
　伯之屬○千里之外設方伯連帥故宜有之五國十<lb/>
　國三十國亦宜或然但州必二百一十國恐不必然<lb/>
　也<hi>臨川王氏</hi>
<pb n="KR3a0064_WYG_016-7b"/>
千里之内曰甸千里之外曰采曰流<lb/>
　甸則禹貢所謂甸服也采則禹貢侯服之百里采流<lb/>
　則禹貢荒服之二百里流也甸者天子所自治采主<lb/>
　侯服之近者言流主荒服之逺者言采者食采流者<lb/>
　流放罪人之地也<hi>陳氏李氏說</hi>
天子三公九卿二十七大夫八十一元士<lb/>
　自三公至元士皆以三數逓増之義取陽數窮於九<lb/>
　九也陳祥道講義曰孔子聞郯子之言謂天子失官<lb/>
<pb n="KR3a0064_WYG_016-8a"/>
　學在四夷猶信孟子答北宫錡之問謂其詳不可得<lb/>
　聞諸侯已皆去其籍此書所載與書之周官及明堂<lb/>
　位所載建官之數各不同不必切切求合愚按此書<lb/>
　與明堂位皆漢人之文但當以書之周官為正<hi>補</hi>
大國三卿皆命於天子下大夫五人上士二十七人次<lb/>
國三卿二卿命於天子一卿命於其君下大夫五人上<lb/>
士二十七人小國二卿皆命於其君下大夫五人上士<lb/>
二十七人<lb/>
<pb n="KR3a0064_WYG_016-8b"/>
　三卿司徒司馬司空　大國欲其權不侔上故三卿<lb/>
　皆命於天子小國欲其權足以制下故二卿皆命於<lb/>
　其君次國處大國小國之間故二卿命於天子一卿<lb/>
　命於其君大夫言下不言上以上大夫即卿士言上<lb/>
　不言中下以中下士有時而缺<hi>邵氏</hi>
天子使其大夫為三監監於方伯之國國三人<lb/>
　方伯專征權重故每國立三人為之監先儒以三公<lb/>
　之孤當之孤亦一人耳大國三卿既皆命於天子夫<lb/>
<pb n="KR3a0064_WYG_016-9a"/>
　孤者王朝之所遣三卿者王命之所置本共為三人<lb/>
　歟<hi>方氏與應氏補</hi>
天子之縣内諸侯禄也外諸侯嗣也<lb/>
　内諸侯必禄者不棄賢者之後外諸侯必嗣者不絶<lb/>
　功臣之世若内諸侯使有其地則權移於下而人主<lb/>
　孤立矣外諸侯不使之專其國則藩屏無助而人主<lb/>
　亦孤立矣<hi>陳氏</hi>
制三公一命卷若有加則賜也不過九命次國之君不<lb/>
<pb n="KR3a0064_WYG_016-9b"/>
過七命小國之君不過五命大國之卿不過三命下卿<lb/>
再命小國之卿與下大夫一命<hi>卷音衮</hi>
　制特為之制也三公一命卷者三公八命服鷩冕加<lb/>
　一命則服衮冕也卷即衮畫龍於衮也龍能躍能飛<lb/>
　或屈或伸故曰卷猶雲門謂之大卷也天子畵升龍<lb/>
　三公有降龍而無升龍若有加則賜者三公在内八<lb/>
　命出封則加一等從九章而衮冕也不過九命者八<lb/>
　命加一命為九也若七命則自鷩冕以下五命則自<lb/>
<pb n="KR3a0064_WYG_016-10a"/>
　毳衣以下三命則希之衣一章裳二章為三再命則<lb/>
　𤣥衣黼裳一命則𤣥衣纁裳也○按虞書作服自日<lb/>
　月星辰以下凡十二章鄭氏謂周升日月星辰於旗<lb/>
　其衣服止自龍以下凡九章林少頴謂周亦十二章<lb/>
　也鄭據左氏三辰旂旗為言然左氏謂旗有三辰何<lb/>
　嘗謂衣無三辰耶郊特牲王被衮以象天則十二章<lb/>
　皆備鄭氏乃指為魯禮豈周止九章而魯反十二乎<lb/>
　秦溪楊氏謂公既九章推而上之則天子十二章可<lb/>
<pb n="KR3a0064_WYG_016-10b"/>
　知若君臣同服必無此理賈公彦云鄭氏九章此無<lb/>
　正文乃以意解之前乎鄭氏漢明帝用歐陽說義天<lb/>
　子備十二章猶用周制自鄭氏說行古制始失<hi>集</hi>
凡官民材必先論之論辨然後使之任事然後爵之位<lb/>
定然後禄之<lb/>
　此言官使民之有材者論擇辨定任以爵禄也其後<lb/>
　則言進士之賢者焉<hi>孔氏方氏說</hi>
爵人於朝與士共之刑人於市與衆棄之是故公家不<lb/>
<pb n="KR3a0064_WYG_016-11a"/>
畜刑人大夫弗養士遇之塗弗與言也屏之四方唯其<lb/>
所之不及以政示弗故生也<lb/>
　弗故生未詳方氏曰使然為故弗故生不使之生也<lb/>
　胡氏曰困苦之示若弗故生欲其改過未知孰是然<lb/>
　恐欲字誤作故字不可知○爵人所以勸君子君子<lb/>
　聚於朝故爵人於朝刑人所以懲小人小人㑹於市<lb/>
　故刑人於市既刑而棄之公家不畜之矣大夫弗養<lb/>
　之矣士弗與之言矣屏之四方雖政賦亦不及之矣<lb/>
<pb n="KR3a0064_WYG_016-11b"/>
　<hi>用劉氏說補其餘</hi>
諸侯之於天子也比年一小聘三年一大聘五年一朝<lb/>
　案昭三年左𫝊鄭子大叔曰文襄之霸也其務不煩<lb/>
　諸侯令三嵗而聘五歳而朝今漢儒乃移以言諸侯<lb/>
　於天子刺經顧如此耶聘者相徃來之名非諸侯於<lb/>
　天子之禮也<hi>補</hi>
天子五年一廵守歳二月東廵守至於岱宗柴而望祀<lb/>
山川覲諸侯問百年者就見之命大師陳詩以觀民風<lb/>
<pb n="KR3a0064_WYG_016-12a"/>
命市納賈以觀民之所好惡志滛好辟命典禮考時月<lb/>
定日同律禮樂制度衣服正之<hi>大音㤗賈音嫁辟匹亦反</hi>
　大師掌樂之官市典市者賈謂物貴賤之數典禮之<lb/>
　官於周則太史志滛言所志之滛好辟言所好之辟<lb/>
　同律律者度量權衡之所自出欲其有同而無異古<lb/>
　注隂管曰同陽管曰律以周官大師執同律以聽軍<lb/>
　聲為證亦通○天子五年一廵守至覲諸侯出於虞<lb/>
　書可言刺經而作餘於漢文時五經未知何據然問<lb/>
<pb n="KR3a0064_WYG_016-12b"/>
　髙年陳詩可也求市賈恐䙝而擾耳縱因市賈而知<lb/>
　民好之滛辟可於一時革之否耶廵守者廵諸侯之<lb/>
　無變法易令茍諸侯無變法易令則其餘皆諸侯能<lb/>
　舉之矣似不必屑屑也<hi>補</hi>
山川神祇有不舉者為不敬不敬者君削以地宗廟有<lb/>
不順者為不孝不孝者君絀以爵變禮易樂者為不從<lb/>
不從者君流革制度衣服者為畔畔者君討有功徳於<lb/>
民者加地進律<lb/>
<pb n="KR3a0064_WYG_016-13a"/>
　律古注法也謂命服等皆法葉石林以律為樂樂以<lb/>
　彰德未知孰是○凡言廵守時賞罰之事<hi>補</hi>
五月南廵守至于南嶽如東廵守之禮八月西廵守至<lb/>
于西嶽如南廵守之禮十有一月北廵守至於北嶽如<lb/>
西廵守之禮歸假於祖禰用特<lb/>
　此刺虞書而為之父廟曰禰特者一牛晦菴曰廵守<lb/>
　亦是立法如此若一歳間行不遍則去一方近處㑹<lb/>
　一方諸侯<hi>集</hi>
<pb n="KR3a0064_WYG_016-13b"/>
天子將出類乎上帝宜乎社造乎禰諸侯將出宜乎社<lb/>
造乎禰<hi>造七報反</hi>
　類宜造皆祭名類者非郊而祭天故曰類與郊相類<lb/>
　也或曰類其神而祭之宜者告以其事之所宜行造<lb/>
　者至也即而告之<hi>鄭氏陳氏馬氏</hi>
天子無事與諸侯相見曰朝考禮正刑一德以尊於天<lb/>
子天子賜諸侯樂則以柷將之賜伯子男樂則以鼗將<lb/>
之諸侯賜弓矢然後征賜鈇鉞然後殺賜圭瓉然後為<lb/>
<pb n="KR3a0064_WYG_016-14a"/>
鬯未賜圭瓉則資鬯於天子<hi>柷昌六反鼗音桃鈇方于反</hi>
　柷鼗皆所以節樂柷狀如漆桶中有椎將作樂先擊<lb/>
　之鼗如小鼓長柄旁有耳揺之還自擊圭瓉瓉者鬯<lb/>
　之爵以圭為柄鬰者釀秬黍為酒和以鬰金之草謂<lb/>
　之鬰鬯言馨香暢逹也○宫縣之樂備其作也以柷<lb/>
　先之故賜諸侯軒縣之樂不備其作也以鼗先之故<lb/>
　賜伯子男將者持其所先以致天子之命而衆器從<lb/>
　焉八命作伯賜弓矢乃得征上公九命賜鈇鉞乃得<lb/>
<pb n="KR3a0064_WYG_016-14b"/>
　殺賜圭瓉亦上公九命未賜者則資鬯於天子而用<lb/>
　璋瓉<hi>孔氏劉氏</hi>
天子命之教然後為學小學在公宫南之左大學在郊<lb/>
天子曰辟雝諸侯曰頖宫<lb/>
　命之教然後為學主諸侯言之也小學八歳所入之<lb/>
　學教以洒掃應對進退者也大學十五歳所入之學<lb/>
　教以格物致知至治國平天下者也辟雝者注云辟<lb/>
　明雝和頖宫頖班也班政教也詩傳雝水之外圓如<lb/>
<pb n="KR3a0064_WYG_016-15a"/>
　璧頖者半之<hi>補</hi>
天子將出征類乎上帝宜乎社造乎禰禡於所征之地<lb/>
受命於祖受成於學出征執有罪反釋奠於學以訊馘<lb/>
告<lb/>
　造乎禰以上凡出皆然故前於天子將出言之自禡<lb/>
　於所征之地以下則惟征之時為然於其所征罵焉<lb/>
　謂之禡若武成告皇天后土所過名山大川謂殷王<lb/>
　受無道是也受成受成謀也馘斷其耳以其無聞也<lb/>
<pb n="KR3a0064_WYG_016-15b"/>
　訊者生致之問其罪○釋奠於學禮先師也鄭康成<lb/>
　始分釋奠為二說謂釋為釋菜謂奠為奠幣後世因<lb/>
　其說又分釋奠釋菜為二禮謂釋奠之禮三獻謂釋<lb/>
　菜之禮一獻是鄭說既異於王制之本文後世行禮<lb/>
　者又異於鄭氏之本說矣然釋奠一事分為二說而<lb/>
　乃輕重不同王制之言釋奠豈輕重異禮一時兼行<lb/>
　者耶愚按釋奠即舍采盖天子諸侯視學及始立學<lb/>
　天子出征反告於學其所行之禮凡三皆言以采而<lb/>
<pb n="KR3a0064_WYG_016-16a"/>
　非言以菜皆獻以三而非獻以一與士之始入學而<lb/>
　止以菜為祭者其禮全不相干鄭氏因月令誤以采<lb/>
　字為菜遂亦誤以士始入學之禮釋王制天子反告<lb/>
　於學之禮耳文王世子曰凡學春官釋奠於先師秋<lb/>
　冬亦如之周禮曰春入學舍采合舞月令出於吕氏<lb/>
　之月紀月紀之元書曰仲春之月上丁命樂正入舞<lb/>
　舍采凡此三者皆天子諸侯視學之禮髙誘注云舍<lb/>
　猶置也置采帛於先師之前以贄神也是釋奠即舍<lb/>
<pb n="KR3a0064_WYG_016-16b"/>
　采而非釋菜也此釋奠之禮一也文王世子又曰凡<lb/>
　始立學者必釋奠於先聖先師行事必以幣此始立<lb/>
　學之禮是釋奠亦即舍采而非釋菜也此釋奠之禮<lb/>
　二也今此王制謂天子出征反釋奠於學此即天子<lb/>
　反告於學之禮盖釋奠之禮三也與前所釋奠無以<lb/>
　異也奈何鄭氏既註以為奠幣又註以為釋菜耶鄭<lb/>
　氏之誤盖自月令之誤始也月紀本云入舞舍采月<lb/>
　令訛為習舞釋菜天子諸侯祭先師豈但用菜祭祀<lb/>
<pb n="KR3a0064_WYG_016-17a"/>
　合樂侑食豈方習舞入舞之入與習聲相近而訛以<lb/>
　入為習舍采之采與菜字相近而訛以采為菜漢儒<lb/>
　傳冩月紀既誤鄭氏因而分注釋奠之釋為釋菜則<lb/>
　誤益甚矣且釋奠非特於先聖先師然也山川廟社<lb/>
　皆用之養老之禮於先老亦用之檀弓之載葬禮亦<lb/>
　曰有司以几筵釋奠於墓左彼其祀山川廟社與先<lb/>
　老與墓地亦豈用菜者耶贄見必先用幣故事神亦<lb/>
　先奠幣名曰釋奠釋奠云者釋置采帛而奠安於神<lb/>
<pb n="KR3a0064_WYG_016-17b"/>
　位之前此盖取交神之始禮之最重者言也若菜則<lb/>
　菹也物之薄而禮之末也後世雖因鄭氏之說間行<lb/>
　釋菜之禮亦未嘗不用腥牲脯脩而獨用菹也豈有<lb/>
　捨禮之重者不以名反以禮之末陳為名耶若祭獨<lb/>
　以菜則有之盖士始入學見先師之禮學記曰大學<lb/>
　始教皮弁祭菜是也人無生而貴者世子之始入學<lb/>
　亦然文王世子曰既興器用幣然後釋菜是也言立<lb/>
　學之後既已興器用幣然後世子祭菜故繼之云教<lb/>
<pb n="KR3a0064_WYG_016-18a"/>
　世子也喪禮載君弔大夫亦釋菜以禮其門神盖禮<lb/>
　之至輕者也若王制乃天子告先聖先師之禮鄭氏<lb/>
　不當例注釋奠之釋為釋菜天子諸侯未嘗獨以菜<lb/>
　祭先聖先師也<hi>補</hi>
天子諸侯無事則歳三田一為乾豆二為賔客三為充<lb/>
君之庖無事而不田曰不敬田不以禮曰暴天物<hi>乾音干</hi>
　無事謂無兵䘮之事三田公羊氏謂三時有田惟夏<lb/>
　不田方氏謂即乾豆賔客君庖三事與易田獲三品<lb/>
<pb n="KR3a0064_WYG_016-18b"/>
　同乾豆謂上殺而中心者腊之為祭祀豆實次殺死<lb/>
　差遲以供賔客下殺死最遲以供君庖不敬謂簡祭<lb/>
　祀略賔客　先神而後人先人而後己其序如此<hi>方氏</hi>
天子不合圍諸侯不掩羣天子殺則下大綏諸侯殺則<lb/>
下小綏大夫殺則止佐車佐車止則百姓田獵<hi>綏古作緌今如</hi>
<hi>字</hi>
　田車有綏田者所執以升降田車有佐田者所用以<lb/>
　驅馳於大夫言佐則天子諸侯用正車可知殺則不<lb/>
<pb n="KR3a0064_WYG_016-19a"/>
　復驅車故下之止之　不合圍不掩羣已殺而下其<lb/>
　綏止其佐車皆不忍多殺也以大綏言天子小綏言<lb/>
　諸侯佐車言大夫重輕之别佐車止而後百姓獵尊<lb/>
　卑先後之序<hi>用方氏馬氏說</hi>
獺祭魚然後虞人入澤梁豺祭獸然後田獵鳩化為鷹<lb/>
然後設罻羅草木零落然後入山林昆蟲未蟄不以火<lb/>
田不麛不卵不殺胎不殀夭不覆巢<hi>罻音尉麛音迷殀於表切夭烏老切</hi>
　獺祭魚十月月令在正月豺祭獸九月鳩化鷹八月<lb/>
<pb n="KR3a0064_WYG_016-19b"/>
　草木零落十月蟲蟄九月虞人掌山澤之官梁絶水<lb/>
　取魚者祭魚祭獸謂豺獺聚魚獸以祭其先罻小網<lb/>
　火田以火焚之而田獵麛卵胎夭四者皆未成物重<lb/>
　傷之巢仰上覆則毁○天生萬物以時聖人賛之以<lb/>
　徳地生萬物以氣聖人賛之以禮所以輔相天地而<lb/>
　交萬物有道也<hi>劉氏周氏</hi>
冡宰制國用必於歳之杪五榖皆入然後制國用用地<lb/>
小大視年之豐耗以三十年之通制國用量入以為出<lb/>
<pb n="KR3a0064_WYG_016-20a"/>
祭用數之仂<lb/>
　冡宰者冡以位言其高宰以職言其主也制國用者<lb/>
　如今支度制其多少之用也杪者木之末以喻歳之<lb/>
　終也必於歳杪者待五榖皆入五榖黍稷菽麥稻也<lb/>
　三十年之通者每年所入分為四分一分擬為儲積<lb/>
　三分為當年所用則所留已一分二年又留一分三<lb/>
　年又留一分是三年總得三分可為一年之蓄通三<lb/>
　十之率當有十年之蓄也仂者古注以為十之一方<lb/>
<pb n="KR3a0064_WYG_016-20b"/>
　氏謂仂謂卦之仂則四之一然恐概以餘數言之耳<lb/>
　<hi>集</hi>
喪三年不祭唯祭天地社稷為越紼而行事䘮用三年<lb/>
之仂䘮祭用不足曰暴有餘曰浩祭豐年不奢㐫年不<lb/>
儉國無九年之蓄曰不足無六年之蓄曰急無三年之<lb/>
蓄曰國非其國也三年耕必有一年之食九年耕必有<lb/>
三年之食以三十年之通雖有㐫旱水溢民無菜色然<lb/>
後天子食日舉以樂<hi>仂音勒</hi>
<pb n="KR3a0064_WYG_016-21a"/>
　䘮不祭不以吉事干㐫事也唯祭天地社稷不以所<lb/>
　親廢所尊也越躐也紼輴車索也未葬前常屬紼於<lb/>
　輴以備火災今祭天地社稷故越躐此紼而徃祭所<lb/>
　也暴猶耗浩猶饒不奢不儉常用數之仂也國有常<lb/>
　蓄民無饑民天子乃日舉樂以食程氏謂古人居䘮<lb/>
　百事如禮廢祭可也今人百事皆如常獨廢祭不若<lb/>
　無廢為愈晦菴謂卒哭之前不得已而廢卒哭之後<lb/>
　以衰服特祀於几筵之前以墨衰常祀於家廟不讀<lb/>
<pb n="KR3a0064_WYG_016-21b"/>
　祝不受胙<hi>補</hi>
天子七日而殯七月而𦵏諸侯五日而殯五月而𦵏大<lb/>
夫士庻人三日而殯三月而𦵏三年之喪自天子逹<lb/>
　尊者舒卑者速父母之喪無不同<hi>用鄭氏說</hi>
庶人縣封𦵏不為雨止不封不樹䘮不貳事自天子逹<lb/>
於庶人䘮從死者祭從生者支子不祭<hi>縣封之封為窆</hi>
　喪不貳事謂哀不暇他及䘮從死祭從生即中庸𦵏<lb/>
　以士祭以大夫之類<hi>補</hi>
<pb n="KR3a0064_WYG_016-22a"/>
天子七廟三昭三穆與太祖之廟而七諸侯五廟二昭<lb/>
二穆與太祖之廟而五大夫三廟一昭一穆與太祖之<lb/>
廟而三士一廟庶人祭於寢<hi>昭如字</hi>
　太祖之廟西方東向子孫之廟南北相向而對列於<lb/>
　太祖之廟前太祖之子北方南向取其向明故曰昭<lb/>
　太祖之孫南方北向取其深逺故曰穆曽孫則復為<lb/>
　昭𤣥孫則復為穆昭常為昭穆常為穆但以左右為<lb/>
　昭穆而不以昭穆為尊卑故五廟同為都宫則昭常<lb/>
<pb n="KR3a0064_WYG_016-22b"/>
　在左穆常在右而外有以不失其序一世自為一廟<lb/>
　則昭不見穆穆不見昭而内有以各全其尊故昭與<lb/>
　昭為列而無嫌乎子加於父穆與穆為列而無嫌乎<lb/>
　父屈於子天子七廟者四世服已窮矣然猶緦也五<lb/>
　世同姓已殺矣然猶免也至於六世然後親屬絶故<lb/>
　止於三昭三穆與太祖之廟而七其餘降殺以兩<hi>集何</hi>
　<hi>氏晦菴方氏補</hi>
天子諸侯宗廟之祭春曰礿夏曰禘秋曰嘗冬曰烝<hi>礿余</hi>
<pb n="KR3a0064_WYG_016-23a"/>
<hi>若反</hi>
　礿薄也春物尚鮮薄也禘次第也物雖未成依次第<lb/>
　而祭之也嘗者新榖熟而嘗之烝者衆也冬時物成<lb/>
　者衆也或以礿言酌禘言審禘<hi>集孔氏方氏</hi>
天子祭天地諸侯祭社稷大夫祭五祀天子祭天下名<lb/>
山大川五嶽視三公四瀆視諸侯諸侯祭名山大川之<lb/>
在其地者<lb/>
　五祀古註司命中霤門行厲按下曲禮戸竈中霤門<lb/>
<pb n="KR3a0064_WYG_016-23b"/>
　行也五嶽岱華衡恒嵩四瀆江河淮濟視者視其禮<lb/>
　儀之數與相等<hi>孔氏方氏</hi>
天子諸侯祭因國之在其地而無主後者<lb/>
　所居因先王先公舊地今無子孫者天子諸侯祭之<lb/>
　<hi>孔氏</hi>
天子犆礿祫禘祫嘗祫烝諸侯礿則不禘禘則不嘗嘗<lb/>
則不烝烝則不礿諸侯礿犆禘一犆一祫嘗祫烝祫<hi>犆音</hi>
<hi>特</hi>
<pb n="KR3a0064_WYG_016-24a"/>
　犆特也特祭太祖祫合也合祭羣祖於太祖之廟春<lb/>
　物少故特祭餘則合也諸侯禮殺於天子四時祭不<lb/>
　備礿犆者春礿亦特祭太祖也禘一犆一祫者夏禘<lb/>
　則一年特一年祫嘗祫烝祫者秋嘗冬烝皆合祭羣<lb/>
　廟也此皆時祭之名非䘮畢之祫及不王不禘之大<lb/>
　禘取其序昭穆謂之禘取其集羣祖謂之祫<hi>集諸說補</hi>
天子社稷皆太牢諸侯社稷皆少牢大夫士宗廟之祭<lb/>
有田則祭無田則薦庶人春薦韭夏薦麥秋薦黍冬薦<lb/>
<pb n="KR3a0064_WYG_016-24b"/>
稻韭以卵麥以魚黍以豚稻以鴈<lb/>
　牢圏也畜牲之所太牢具牛羊豕以其大曰太牢少<lb/>
　牢羊豚而已以其小曰少牢祭備庶物薦以時物庶<lb/>
　人之薦取其易得者而已<hi>方氏陳氏</hi>
祭天地之牛角繭栗宗廟之牛角握賔客之牛角尺諸<lb/>
侯無故不殺牛大夫無故不殺羊士無故不殺犬豕庶<lb/>
人無故不食珍庶羞不踰牲燕衣不踰祭服寢不踰廟<lb/>
　繭栗牛角方生其形似之也角握者手可握角尺者<lb/>
<pb n="KR3a0064_WYG_016-25a"/>
　長及尺凡用牛不同以純而未散者為上無故謂不<lb/>
　祭饗祭饗而後殺凢言不踰者皆奉己不敢過奉先<lb/>
　之禮<hi>用鄭氏周氏補</hi>
古者公田藉而不稅市㕓而不稅關譏而不征林麓川<lb/>
澤以時入而不禁夫圭田無征<hi>藉在亦反麓音鹿</hi>
　藉借也借民力以治公田而不稅民所自治之私田<lb/>
　㕓市宅也賦其市地之㕓而不稅其交易之物關者<lb/>
　境上門也譏察異言異服之人而不征取商賈之人<lb/>
<pb n="KR3a0064_WYG_016-25b"/>
　麓山足水流者曰川鍾者曰澤以時入如獺祭魚然<lb/>
　後入澤梁之類而無禁也圭㓗也卿以下必有圭田<lb/>
　以奉祭祀圭田無力役布帛之征夫發語辭古注訓<lb/>
　治字非<hi>集</hi>
用民之力歳不過三日田里不粥墓地不請<hi>粥音育</hi>
　粥賣也役不過三日所以寛其力田里不粥所以定<lb/>
　其居墓地有常不請求餘處所以寕其親<hi>方氏</hi>
司空執度度地居民山川沮澤時四時量地逺近興事<lb/>
<pb n="KR3a0064_WYG_016-26a"/>
任力凡民任老者之事食壯者之食<hi>上度如字下大洛反沮將慮反上食</hi>
<hi>字音嗣</hi>
　司空冬官掌民事者執度之度丈尺也度地之度<lb/>
　量廣狹也沮澤浸潤之處山川沮澤時四時者隨<lb/>
　地有氣候之不同也○山川沮澤所以辨地宜時<lb/>
　四時所以候天氣量地逺近興事任力所以均人<lb/>
　力任老者之事食壯者之食寛其力而饒其食也<lb/>
　<hi>陳氏鄭氏</hi>
<pb n="KR3a0064_WYG_016-26b"/>
凡居民材必因天地寒煖燥濕廣谷大川異制民生<lb/>
其間者異俗剛柔重輕遲速異齊五味異和器械異<lb/>
制衣服異宜修其教不異其俗齊其政不異其宜<hi>齊才</hi>
<hi>細反和胡臥反</hi>
　民材謂其氣性材藝異制謂川谷之形勢異齊讀如<lb/>
　五齊之齊謂其性情緩急不同異和謂其嗜好不同<lb/>
　○天地之氣所至不同民生其間與之不同故其處<lb/>
　民材亦隨其所不同惟各因之而修其教齊其政而<lb/>
<pb n="KR3a0064_WYG_016-27a"/>
　已齊亦修之義非强其下使齊一也故曰不易其宜<lb/>
　<hi>補</hi>
中國戎夷五方之民皆有性也不可推移東方曰夷被<lb/>
髮文身有不火食者矣南方曰蠻雕題交趾有不火食<lb/>
者矣西方曰戎被髪衣皮有不粒食者矣北方曰狄衣<lb/>
羽毛穴居有不粒食者矣中國夷蠻戎狄皆有安居和<lb/>
味宜服利用備器五方之民言語不通嗜欲不同逹其<lb/>
志通其欲東方曰寄南方曰象西方曰狄鞮北方曰譯<lb/>
<pb n="KR3a0064_WYG_016-27b"/>
<hi>鞮于兮反</hi>
　雕題者雕刻也題額也謂雕刻其額以丹青湼之交<lb/>
　趾者趾足也南蠻臥時頭並向外足在内而相交夷<lb/>
　易也蠻慢也戎好兵狄善守或曰狄辟也同穴無别<lb/>
　行邪辟也寄象鞮譯者皆轉通言語使與中國相領<lb/>
　解寄者寄傳内外之言象者倣象内外之言鞮之言<lb/>
　知譯之言陳也○五方之民性不可推移地氣使之<lb/>
　然也東南之地卑而蛟龍鍾焉故俗之所尚者文身<lb/>
<pb n="KR3a0064_WYG_016-28a"/>
　雕題西北之地髙而鳥獸羣焉故俗之所尚衣皮羽<lb/>
　毛不特其俗尚亦寒燠之勢異也曰有不火食有不<lb/>
　粒食言僻逺之地間有之而皆有安居和味宜服利<lb/>
　用備器其事雖異無不自足其足聖人欲達其志通<lb/>
　其欲故又各為之置通言語之官<hi>孔氏陳氏馬氏</hi>
凡居民量地以制邑度地以居民地邑民居必參相得<lb/>
也無曠土無游民食節事時民咸安其居樂事勸功尊<lb/>
君親上然後興學<hi>度大洛反參七南反樂音洛</hi>
<pb n="KR3a0064_WYG_016-28b"/>
　参相得者以地邑民居相参使無曠土游民樂事<lb/>
　勸功尊君親上然後興學者民富而後可教也<hi>馬氏</hi>
　<hi>孔氏</hi>
司徒修六禮以節民性明七教以興民徳齊八政以防<lb/>
滛一道徳以同俗養耆老以致孝恤孤獨以逮不足上<lb/>
賢以崇徳簡不肖以絀惡<lb/>
　司徒地官掌邦教者六禮冠昏䘮祭鄉與相見凡六<lb/>
　七教者父子兄弟夫婦君臣長幼朋友賔客凡七八<lb/>
<pb n="KR3a0064_WYG_016-29a"/>
　政者一飲食二衣服三事為四異别五度六量七數<lb/>
　八制六十曰耆七十曰老無父曰孤無子曰獨滛過<lb/>
　侈也逮及也簡差擇也<lb/>
命鄉簡不帥教者以告耆老皆朝於庠元日習射上功<lb/>
習鄉上齒大司徒帥國之俊士與執事焉不變命國之<lb/>
右鄉簡不帥教者移之左命國之左鄉簡不帥教者移<lb/>
之右如初禮不變移之郊如初禮不變移之遂如初禮<lb/>
不變屏之逺方終身不齒<hi>與音預</hi>
<pb n="KR3a0064_WYG_016-29b"/>
　鄉者六鄉之老也以告者告於司徒也庠鄉學也習<lb/>
　鄉謂鄉飲也郊者鄉之外遂者郊之外○有司空以<lb/>
　富之矣有司徒以教之矣而獨不帥則鄉老以告於<lb/>
　司徒㑹耆老習射習鄉習射上功以示之行能習鄉<lb/>
　尚齒以道之孝悌有不變移之左移之右又移之郊<lb/>
　又移之遂四變然後屏之逺方重絶人以惡也<hi>周氏陳氏</hi>
　<hi>葉氏</hi>
命鄉論秀士升之司徒曰選士司徒論選士之秀者而<lb/>
<pb n="KR3a0064_WYG_016-30a"/>
升之學曰俊士升於司徒者不征於鄉升於學者不征<lb/>
於司徒曰造士<hi>選宣戀反</hi>
　鄉即鄉老也學大學也征徭役也○秀於一鄉謂之<lb/>
　秀士中於所選謂之選士其俊徳謂之俊士其成德<lb/>
　謂之造士將升於司徒者不征於鄉升於天子之學<lb/>
　者不征於司徒次第優賢也<hi>陳氏李氏</hi>
樂正崇四術立四教順先王詩書禮樂以造士春秋教<lb/>
以禮樂冬夏教以詩書王太子王子羣后之太子卿大<lb/>
<pb n="KR3a0064_WYG_016-30b"/>
夫元士之適子國之俊選皆造焉凡入學以齒<hi>適丁歴反造七</hi>
<hi>到反</hi>
　樂正樂官之長掌國子之教者也四術詩書禮樂也<lb/>
　四教春秋教禮樂冬夏教詩書也然四教不可一日<lb/>
　缺豈分四時凡入學必以齒序者王太子至俊選不<lb/>
　以貴賤而以長幼也<hi>鄭氏陸氏胡氏</hi>
將出學小胥大胥小樂正簡不帥教者以告於大樂正<lb/>
大樂正以告於王王命三公九卿大夫元士皆入學不<lb/>
<pb n="KR3a0064_WYG_016-31a"/>
變王親視學不變王三日不舉屏之逺方西方曰棘東<lb/>
方曰寄終身不齒<lb/>
　將出學注謂九年大成之時也小胥大胥小樂正皆<lb/>
　樂官之屬也不舉者食不舉樂也棘者欲其悔過之<lb/>
　速寄者示其有復之理於東西不於南北者南北太<lb/>
　逺也○前章言士之不帥教學屏之逺方終身不齒<lb/>
　夫屏之逺方極惡之人罪必不可赦者也人之資禀<lb/>
　有髙下而偶不可教則亦出之於學聽其為庶民而<lb/>
<pb n="KR3a0064_WYG_016-31b"/>
　已既出而有犯於有司然後加之罪未晩也何至屏<lb/>
　之逺方夫既疑已甚矣此章又謂屏逐之罪雖王子<lb/>
　不免焉不其又甚也耶且德行在平日豈一視學之<lb/>
　頃所能變而於此乎决為已甚之罪耶王制漢人之<lb/>
　文不知於古何據屏之而曰寄亦與終身不齒之義<lb/>
　似相反王制必刺經而作也當曰扑作教刑奈何舉<lb/>
　四㐫之罪以為不帥教之罪耶凡王制多漢人傳聞<lb/>
　之言而未必古有其事也<hi>補</hi>
<pb n="KR3a0064_WYG_016-32a"/>
大樂正論造士之秀者以告於王而升諸司馬曰進士<lb/>
司馬辨論官材論進士之賢者以告於王而定其論論<lb/>
定然後官之任官然後爵之位定然後祿之<lb/>
　司馬夏官掌邦政凡入仕者皆司馬主之進士者將<lb/>
　進而用之之名故自掌教之樂正移名於掌政之司<lb/>
　馬自秀士選士俊士造士凡四等自論定而官官而<lb/>
　爵爵而祿之凡四等其謹如此<hi>補</hi>
大夫廢其事終身不仕死以士禮𦵏之<lb/>
<pb n="KR3a0064_WYG_016-32b"/>
　以其不能任大夫之事不惟貶之於其生而又貶之<lb/>
　於其死<hi>鄭氏方氏</hi>
有發則命大司徒教士以車甲<lb/>
　有發謂有軍旅事而發士卒也以司徒教之者以司<lb/>
　徒主衆又主教故與司馬相参<hi>鄭氏孔氏</hi>
凡執技論力適四方臝股肱决射御凡執技以事上者<lb/>
祝史射御醫卜及百工凡執技以事上者不貳事不移<lb/>
官出鄉不與士齒仕於家者出鄉不與士齒<lb/>
<pb n="KR3a0064_WYG_016-33a"/>
　執技論力適四方言執技藝論勇力而適四方者臝<lb/>
　股肱謂臝露以宣乎己之力决射御謂决勝負於射<lb/>
　御此以力言也技不惟射御而止凡祝也史也醫也<lb/>
　卜也及百工之人以技事上者皆技也不貳事不移<lb/>
　官皆使專於所業也然藝成而下惟鄉黨則與序齒<lb/>
　出鄉則不得與士齒仕於家者僕之類也亦然<hi>集</hi>
司冦正刑明辟以聽獄訟必三刺有㫖無簡不聽附從<lb/>
輕赦從重<lb/>
<pb n="KR3a0064_WYG_016-33b"/>
　司冦秋官掌刑者辟法也必三刺者一訊之羣臣二<lb/>
　訊之羣吏三訊之萬民刺本訓殺必三訊而後定其<lb/>
　可殺與否故曰三刺事見周禮三刺之宜有㫖無簡<lb/>
　不聽者宣意也簡所書獄辭也雖求得其㫖意而無<lb/>
　誠實之狀亦不敢論定其罪比附於法者從輕法若<lb/>
　赦之則從重<hi>集</hi>
凡制五刑必即天論郵罰麗於事<lb/>
　制制而用之也五刑墨刖劓宫大辟也必即天論者<lb/>
<pb n="KR3a0064_WYG_016-34a"/>
　刑本天討有罪故以天意論罪不敢容己私也郵過<lb/>
　也郵吕刑所謂五過罰吕刑所謂五罰皆罪輕而在<lb/>
　五刑之用者麗於事謂各附麗於本事不假别事為<lb/>
　喜怒而遷其罪也<hi>補</hi>
凡聽五刑之訟必原父子之親立君臣之義以權之意<lb/>
論輕重之序慎測淺深之量以别之悉其聪明致其忠<lb/>
愛以盡之疑獄汜與衆共之衆疑赦之必察小大之比<lb/>
以成之<hi>汜莩劒反比必利反</hi>
<pb n="KR3a0064_WYG_016-34b"/>
　汜廣也與汎愛之汎同比附也○原父子之情以㤙<lb/>
　掩義立君臣之義以義掩恩輕重言其罪淺深言其<lb/>
　情大小言其辟悉其聦明則得其情致其忠愛則哀<lb/>
　矜而勿喜獄疑與衆廣謀之衆以為疑則赦之小大<lb/>
　之比即吕刑所謂上下比罪權之别之盡之矣然後<lb/>
　成之而决焉<hi>陳氏方氏</hi>
成獄辭史以獄成告于正正聽之正以獄成告于大司<lb/>
冦大司冦聽之棘木之下大司冦以獄之成告於王王<lb/>
<pb n="KR3a0064_WYG_016-35a"/>
命三公参聽之三公以獄之成告於王王三又然後制<lb/>
刑<lb/>
　成獄辭訊獄之辭已成也史司冦之吏掌官書者周<lb/>
　禮鄉士史十有二人之類是也正長也此書既言大<lb/>
　司冦又言正則正謂小司冦也棘木之下外朝之地<lb/>
　也左九棘孤卿大夫位焉右九棘公侯伯子男位焉<lb/>
　周禮注謂棘者取其赤心而外刺也三又者審之又<lb/>
　三也古注以又作宥亦通○獄辭既成史以告於正<lb/>
<pb n="KR3a0064_WYG_016-35b"/>
　正告大司㓂大司㓂聽之而後告於王王命三公参<lb/>
　聽之而後再告於王王又親自審之者三然後制刑<lb/>
　謹之至也<hi>補</hi>
凡作刑罰輕無赦刑者侀也侀者成也一成而不可變<lb/>
故君子盡心焉<hi>侀音刑</hi>
　凡作刑罰者雖輕無赦所謂刑故無小懼赦之則犯<lb/>
　者衆也上刑是刑罰之刑下侀是侀體之侀刑之已<lb/>
　成而不可變猶侀之已成而不可變死者不可復生<lb/>
<pb n="KR3a0064_WYG_016-36a"/>
　斷者不可復續故君子最盡心焉<hi>用孔氏補</hi>
析言破律亂名改作執左道以亂政殺作滛聲異服竒<lb/>
技竒器以疑衆殺行偽而堅言偽而辨學非而博順非<lb/>
而澤以疑衆殺假於鬼神時日卜筮以疑衆殺此四誅<lb/>
者不以聽<lb/>
　左道謂邪道地道尊右故正道為右不正之道為左<lb/>
　○析言則離於理破律則壊於法亂名則失其實改<lb/>
　作則反其常執左道則背正理而為巫蠱妖術之事<lb/>
<pb n="KR3a0064_WYG_016-36b"/>
　凡皆亂政故殺滛聲惑民聽異服惑民視竒技竒器<lb/>
　惑民心凡皆疑衆故殺言行偽而不由於誠學順非<lb/>
　而不由於是與夫假鬼神以禍福惑人假時日以災<lb/>
　祥惑人假卜筮以吉㐫惑人凡亦皆疑衆故殺此四<lb/>
　誅者不以聽以其非過誤而情不待於聽也<hi>合方氏馬氏周</hi>
　<hi>氏</hi>
凡執禁以齊衆不赦過有圭璧金璋不粥於市命服命<lb/>
車不粥於市宗廟之器不粥於市犧牲不粥於市戎器<lb/>
<pb n="KR3a0064_WYG_016-37a"/>
不粥於市用器不中度不粥於市兵車不中度不粥於<lb/>
市布帛精麤不中數幅廣狹不中量不粥於市姦色亂<lb/>
正色不粥於市錦文珠玉成器不粥於市衣服飲食不<lb/>
粥於市五榖不時果實未孰不粥於市木不中伐不粥<lb/>
於市禽獸魚鼈不中殺不粥於市闗執禁以譏禁異服<lb/>
識異言<hi>粥音育中音衆量音亮識音志</hi>
　禁以法示衆使之避者也姦色亂正色如紅紫亂朱<lb/>
　之類闗闗門之吏譏呵察也○禁以齊衆犯而赦之<lb/>
<pb n="KR3a0064_WYG_016-37b"/>
　則犯者多故雖過亦不赦圭璧至戎器上所用在私<lb/>
　者粥則慢禮用器至正色上所制違制者粥則亂政<lb/>
　錦文至飲食粥則靡俗五榖不時至禽魚不中殺粥<lb/>
　則傷物故治市之法皆禁之闗者市物所由入之門<lb/>
　故先譏呵之并出入之異言異服者<hi>用李氏補</hi>
太史典禮執簡記奉諱惡<hi>烏路反</hi>
　太史之官典掌禮事執簡册所記之言奉進先王之<lb/>
　諱及所惡忌之日若子卯日不用者<hi>用鄭氏方氏說</hi>
<pb n="KR3a0064_WYG_016-38a"/>
天子齊戒受諫司㑹以歳之成質於天子冡宰齊戒受<lb/>
質大樂正大司㓂市三官以其成從質於天子大司徒<lb/>
大司馬大司空齊戒受質百官各以其成質於三官大<lb/>
司徒大司馬大司空以百官之成質於天子百官齊戒<lb/>
受質然後休老勞農成歳事制國用<hi>齊側皆反㑹古外反勞力報反</hi>
　齊以齊其内心之動戒以防其外物之侵謹之至而<lb/>
　神明其身者也司㑹者冡宰之屬掌計要之官也成<lb/>
　者計要也質之言平平其計要也市司市也百官司<lb/>
<pb n="KR3a0064_WYG_016-38b"/>
　徒司馬司空三官之屬也○歳終羣臣奏歳事諫其<lb/>
　王以一歳中所當改為之事天子齊戒而受之司㑹<lb/>
　以一歳之計要質於天子冡宰亦齊戒而受其質大<lb/>
　樂正人材之所主大司㓂民命之所繫司市國貨之<lb/>
　所出三者皆要而重亦以其成從司㑹而併質於天<lb/>
　子大司徒大司馬大司空又齊戒而受其質司徒司<lb/>
　馬司空之屬緫曰百官者又各以其成質於長其長<lb/>
　各轉以質於天子百官齊戒受質者古說謂天子平<lb/>
<pb n="KR3a0064_WYG_016-39a"/>
　斷畢報百官復齊戒而受之山隂陸氏謂百官各又<lb/>
　自受其質也然則歳終以其一歳之成質於天子者<lb/>
　凡三司㑹一也樂正司冦司市之三官從司㑹以質<lb/>
　二也司徒司馬司空受百官之質以質於天子三也<lb/>
　若百官則各又受其在下之質自上逹下各見其成<lb/>
　然後蜡祭飲酒以休老勞農成歳事以計今歳之所<lb/>
　入制國用以待來歳之所出按冡宰司徒司馬司冦<lb/>
　司空五官皆齊戒受質惟宗伯不與以典禮有常無<lb/>
<pb n="KR3a0064_WYG_016-39b"/>
　可損益也<hi>参泉說補</hi>
凡養老有虞氏以燕禮夏后氏以饗禮殷人以食禮周<lb/>
人脩而兼用之<hi>食音嗣</hi>
　燕禮殽烝於爼行一獻之禮坐而飲酒以至於醉饗<lb/>
　禮體薦而不食爵盈而不飲依尊卑為獻取數而已<lb/>
　食禮不飲酒享太牢以禮食之其禮以飯為主<hi>孔氏</hi>
五十養於鄉六十養於國七十養於學逹於諸侯八十<lb/>
拜君命一坐再至瞽亦如之九十使人受<lb/>
<pb n="KR3a0064_WYG_016-40a"/>
　年彌髙養彌厚八十者使人致其養九十者使人代<lb/>
　受<hi>集</hi>
五十異粻六十宿肉七十貳膳八十常珍九十飲食不<lb/>
離寢膳飲從於遊可也<hi>粻陟良反</hi>
　粻糧也膳善食也珍竒羙食也○隨年為品愈老愈<lb/>
　備然豈必人人及於是哉<hi>孔氏方氏</hi>
六十歳制七十時制八十月制九十日脩唯絞紟衾冒<lb/>
死而后制<hi>絞户交反紟其鴆反</hi>
<pb n="KR3a0064_WYG_016-40b"/>
　凡皆謂送死之具年愈髙則備之愈宜數歳制謂棺<lb/>
　也不易可成故歳制時制謂一時乃辦衣物之難得<lb/>
　者月制謂一月可辦衣物之易得者日脩謂棺衣已<lb/>
　辦但日日脩九十日修不保月也八十月制不保時<lb/>
　也七十時制不保歳也若絞紟衾冒一日二日可成<lb/>
　必死而後制君子弗忍預為之也凡預為之者皆非<lb/>
　倉猝可辦不得已而為之者也創其始曰制治其壊<lb/>
　曰修<hi>合方氏孔氏陸氏說</hi>
<pb n="KR3a0064_WYG_016-41a"/>
五十始衰六十非肉不飽七十非帛不煖八十非人不<lb/>
煖九十雖得人不煖矣<lb/>
　五十始衰自此食肉衣帛皆所以扶其衰九十衰之<lb/>
　極養之尤宜無所不至<hi>方氏</hi>
五十杖於家六十杖於鄉七十杖於國八十杖於朝九<lb/>
十者天子欲有問焉則就其室以珍從<lb/>
　杖者所以扶其力而優其禮也九十就其室問之又<lb/>
　以珍羞從而就養之謂非復杖之可扶難使之造朝<lb/>
<pb n="KR3a0064_WYG_016-41b"/>
　也<hi>用方氏補</hi>
七十不俟朝八十月告存九十日有秩<lb/>
　不俟朝謂揖君即退不立以俟朝禮之畢也月告存<lb/>
　謂君使人每月問存否而老者告云存也秩常也日<lb/>
　有秩日有常膳之賜也<hi>用鄭氏胡氏說</hi>
五十不從力政六十不與服戎七十不與賔客之事八<lb/>
十齊䘮之事弗及也<lb/>
　力政力役之政也服戎兵戎之事也賔客擯相之事<lb/>
<pb n="KR3a0064_WYG_016-42a"/>
　齊䘮齊戒與䘮紀之事也力政服戎此免於公者也<lb/>
　賔客齊䘮此免於私者也葢代之以子孫矣<hi>方氏馬氏</hi>
五十而爵六十不親學七十致政唯衰麻為䘮<lb/>
　爵謂賢者命為大夫不親學不能備弟子禮致政還<lb/>
　其職事於君衰麻為䘮與曲禮七十惟衰麻在身同<lb/>
　義<hi>鄭氏方氏</hi>
有虞氏養國老於上庠養庶老於下庠夏后氏養國老於<lb/>
東序養庶老於西序殷人養國老於右學養庶老於左學<lb/>
<pb n="KR3a0064_WYG_016-42b"/>
周人養國老於東膠養庶老於虞庠虞庠在國之西郊<lb/>
　國老卿大夫致仕者庶老士及庶人在官致仕者諸<lb/>
　儒皆以養國老者為大學養庶老者為小學盖因王<lb/>
　制之言而意之皆無所考然上與下東與西右與左<lb/>
　自有差次已明不必更添大小為說<hi>用馬氏晦菴說補</hi>
有虞氏皇而祭深衣而養老夏后氏收而祭燕衣而養老<lb/>
殷人冔而祭縞衣而養老周人冕而祭𤣥衣而養老<hi>冔况甫反</hi>
　皇冕屬畵羽飾焉鳯皇之羽五采也夏收殷冔皆冠<lb/>
<pb n="KR3a0064_WYG_016-43a"/>
　名收言收歛髮也冔之言幠所以覆飾也深衣上衣<lb/>
　下裳相聨深䆳也夏尚黑燕衣黑衣也殷尚白縞衣<lb/>
　白衣也𤣥亦黑也祭言冠冠在首尊之也養老言衣<lb/>
　衣在體親之也<hi>孔氏方氏</hi>
凡三王養老皆引年<lb/>
　引其年之髙下以為養禮之隆殺<hi>方氏</hi>
八十者一子不從政九十者其家不從政廢疾非人不<lb/>
養者一人不從政父母之䘮三年不從政齊衰大功之<lb/>
<pb n="KR3a0064_WYG_016-43b"/>
喪三月不從政將徙於諸侯三月不從政自諸侯來徙<lb/>
家期不從政<hi>期音基</hi>
　一子一人若不從政則老者廢疾者有所養居䘮不<lb/>
　從政則生者得以盡其哀戚將徙者不從政所以寛<lb/>
　之也始來者不從政所以安之也<hi>周氏</hi>
少而無父者謂之孤老而無子者謂之獨老而無妻者<lb/>
謂之矜老而無夫者謂之寡此四者天民之窮而無告<lb/>
者也皆有常餼<lb/>
<pb n="KR3a0064_WYG_016-44a"/>
　餼廪也<hi>鄭氏</hi>
瘖聾跛躃斷者侏儒百工各以其器食之<hi>跛彼我反躃必亦反</hi>
　瘖不能言聾不能聽跛躃不能行斷者支節斷絶侏<lb/>
　儒短人○先王之時瘖者以之實土聾者以之司火<lb/>
　刖者以之守囿刖則跛躃斷者之類也侏儒以之扶<lb/>
　廬扶謂扶持廬謂㦸柄也所以使在下者無廢才而<lb/>
　人人各得其養在上者無虚用而事事各極其精故<lb/>
　曰百工各以其器食之器者隨材之義也<hi>孔氏方氏</hi>
<pb n="KR3a0064_WYG_016-44b"/>
道路男子由右婦人由左車從中央<lb/>
　地道尊右故男右女左車患阽危故從中央<lb/>
父之齒隨行兄之齒鴈行朋友不相踰輕任并重任分班<lb/>
白者不提挈君子耆老不徒行庶人耆老不徒食<hi>行戸剛反</hi>
　父之齒年長以倍者兄之齒十年以長者行行列也<lb/>
　任指擔負言也并者少壮代老人并擔之重則分擔<lb/>
　之也不徒行必以車不徒食必以肉<hi>陸氏孔氏</hi>
大夫祭器不假祭器未成不造燕器<lb/>
<pb n="KR3a0064_WYG_016-45a"/>
　大夫有田祿祭器當自具祭器未成不造燕器者當<lb/>
　先神而後人<hi>方氏</hi>
方一里者為田九百畝方十里者為方一里者百為<lb/>
田九萬畝方百里者為方十里者百為田九十億畝方<lb/>
千里者為方百里者百為田九萬億畝<lb/>
　此自方里為井井九百畝積而至天子之地方千里<lb/>
　以開方法筭千里内畝數<hi>補</hi>
自恒山至於南河千里而近自南河至於江千里而近<lb/>
<pb n="KR3a0064_WYG_016-45b"/>
自江至於衡山千里而遥自東河至於東海千里而遥<lb/>
自東河至於西河千里而近自西河至於流沙千里而<lb/>
遥西不盡流沙南不盡衡山東不盡東海北不盡恒山<lb/>
凡四海之内斷長補短方三千里為田八十萬億一萬<lb/>
億畝<lb/>
　此因王畿千里開方畝數又縂計天下開方畝數然<lb/>
　亦以數約之耳<hi>補</hi>
方百里者為田九十億畝山陵林麓川澤溝瀆城郭宫<lb/>
<pb n="KR3a0064_WYG_016-46a"/>
室塗巷三分去一其餘六十億畝<lb/>
　此又以諸侯百里之地而計之然地勢不齊未必如<lb/>
　是之斬斬也亦言筭法云耳<lb/>
古者以周尺八尺為歩今以周尺六尺四寸為歩古者<lb/>
百畝當今東田百四十六畝三十歩古者百里當今百<lb/>
二十一里六十歩四尺二寸二分<lb/>
　此以周八寸為尺與漢十寸之尺展計<hi>補</hi>
方千里者為方百里者百封方百里者三十國其餘方<lb/>
<pb n="KR3a0064_WYG_016-46b"/>
百里者七十又封方七十里者六十為方百里者二十<lb/>
九方十里者四十其餘方百里者四十方十里者六十<lb/>
又封方五十里者百二十為方百里者三十其餘方百<lb/>
里者十方十里者六十名山大澤不以封其餘以為附<lb/>
庸閒田諸侯之有功者取於閒田以祿之其有削地者<lb/>
歸之閒田<lb/>
　此因三代封建之法而推衍筭法如此<hi>補</hi>
天子之縣内方千里者為方百里者百封方百里者九<lb/>
<pb n="KR3a0064_WYG_016-47a"/>
其餘方百里者九十一又封方七十里者二十一為方<lb/>
百里者十方十里者二十九其餘方百里者八十方十<lb/>
里者七十一又封方五十里者六十三為方百里者十<lb/>
五方十里者七十五其餘方百里者六十四方十里者<lb/>
九十六<lb/>
　此以天子縣内千里筭開方法亦非實有此國也<hi>用周</hi>
　<hi>氏補</hi>
諸侯之下士祿食九人中士食十八人上士食三十六<lb/>
<pb n="KR3a0064_WYG_016-47b"/>
人下大夫食七十二人卿食二百八十八人君食二千<lb/>
八百八十人次國之卿食二百一十六人君食二千一<lb/>
百六十人小國之卿食百四十四人君食千四百四十<lb/>
人次國之卿命於其君者如小國之卿<hi>食音嗣</hi>
　此用孟子君十卿祿章筭數<hi>補</hi>
天子之大夫為三監監於諸侯之國者其祿視諸侯之<lb/>
卿其爵視次國之君其祿取之於方伯之地方伯為朝<lb/>
天子皆有湯沐之邑於天子之縣内視元士<lb/>
<pb n="KR3a0064_WYG_016-48a"/>
　三監即篇首言監於方伯之國國三人者也湯沐邑<lb/>
　惟方伯得視元士元士五十里若諸侯皆有之盡王<lb/>
　畿其足以容之乎<hi>方氏陳氏</hi>
諸侯世子世國大夫不世爵使以德爵以功未賜爵視<lb/>
天子之元士以君其國諸侯之大夫不世爵祿<lb/>
　未賜爵視天子之元士以君其國者謂世子世國之<lb/>
　功也諸侯之大夫不世爵禄者懼其專也<hi>用方氏補</hi>
六禮冠昏䘮祭鄉相見七教父子兄弟夫婦君臣長幼<lb/>
<pb n="KR3a0064_WYG_016-48b"/>
朋友賔客八政飲食衣服事為異别度量數制<lb/>
　鄉鄉飲鄉射也相見賔禮也事為百工技藝也異别<lb/>
　五方用器不同也度丈尺也量斗斛也數百十也制<lb/>
　布帛幅廣狹也<hi>鄭氏</hi>
　　月令第六<lb/>
　　秦相吕不韋集儒士使著所聞為十二月紀名吕氏<lb/>
　　春秋毎篇首皆有月令此書即其文也其衣服器皿<lb/>
　　官名雖多雜秦制然能仰觀日月星辰霜露之變俯<lb/>
<pb n="KR3a0064_WYG_016-49a"/>
　　察虫魚草木鳥獸之化以修人事以授民時庶幾虞<lb/>
　　書厯象之遺意故君子有取焉至其以五行分配五<lb/>
　　帝盖本鄒衍五運相生之說從而推衍一一分配天<lb/>
　　子南嚮所居自有定位乃每月而各異其處天子五<lb/>
　　輅所用自有異宜乃每月而各拘其色犧牲一也時<lb/>
　　各變其所先器服一也時各變其所尚五榖六畜日<lb/>
　　用飲食之常也亦隨時而變翦翦焉若不可以相通<lb/>
　　則未免於拘矣且五氣布而四時行盈天地間無乎<lb/>
<pb n="KR3a0064_WYG_016-49b"/>
　　不在若四時各得其一機緘不運塊然窮獨何名造<lb/>
　　化何分配若是其拘而冬行春令之應亦豈能一一<lb/>
　　盡合耶大抵秦漢之書多以先王遺說為本而雜以<lb/>
　　後世煩碎為博王制一篇不過因孟子數語周禮六<lb/>
　　典不過因周官一書從而増益以廣舊聞一列於經<lb/>
　　無敢輕議徃徃而然不獨月令也故月令固非盡述<lb/>
　　三代之制亦非立為秦人一代之制吕不韋姑集衆<lb/>
　　聞而人時行事若可垂訓記禮者又從而取之顧其<lb/>
<pb n="KR3a0064_WYG_016-50a"/>
　　文辭間有差誤多吕氏之本文為是而月令之傳冩<lb/>
　　為訛月令孟春書鴻鴈來方春非鴈來之時吕氏云<lb/>
　　候鴈北則吕氏為是而月令訛也月令迎夏還反行<lb/>
　　賞既還則不必言反吕氏云還乃行賞則吕氏為是<lb/>
　　而月令訛也月令上丁習舞釋菜臨祭豈方習舞釋<lb/>
　　奠豈獨用菜吕氏云入舞舍采注謂奠采帛以贄神<lb/>
　　則吕氏為是而月令訛也胎夭之夭吕氏作夭注云<lb/>
　　麛子為夭月令乃作夭折之夭夫曰毋殺孩蟲胎夭<lb/>
<pb n="KR3a0064_WYG_016-50b"/>
　　飛鳥則夭亦一物甚明此亦吕氏是而月令訛也燒<lb/>
　　炭之炭吕氏作炭注云不欲夭物月令乃作死灰之<lb/>
　　灰夫仲夏物長故戒伐木燒炭若灰則何以燒為此<lb/>
　　亦吕氏是而月令訛也月令曰毋舉大事以揺養氣<lb/>
　　吕氏元文作蕩揺於氣月令曰毋發令而待以妨神<lb/>
　　農之事吕氏元文作毋發令而干時月令曰神農將<lb/>
　　持功夫神農田官之稱而持功則幾於不文吕氏元<lb/>
　　文曰神農將廵功謂將廵視之是亦皆吕氏是而月<lb/>
<pb n="KR3a0064_WYG_016-51a"/>
　　令訛也吕氏云土潤溽暑月令訛以溽為辱吕氏云<lb/>
　　羙士疆月令訛以疆為疆吕氏云廵逺方月令訛以<lb/>
　　廵為順吕氏云蟄蟲咸俯在穴皆墐其户月令訛以<lb/>
　　穴為内吕氏云審棺槨之厚薄營丘壠之小大月令<lb/>
　　訛以營為塋吕氏云地氣且泄是謂發天地之藏月<lb/>
　　令訛以且為沮吕氏云山林藪澤有能取䟽食田獵<lb/>
　　禽獸者野虞教導之注云草實曰䟽此言山林藪澤<lb/>
　　之物也月令乃以䟽為蔬夫蔬者植之畦圃豈取之<lb/>
<pb n="KR3a0064_WYG_016-51b"/>
　　山林藪澤此訛也吕氏云乃畢行山川之祀及帝之<lb/>
　　大臣天地之神祗注云天曰神地曰祗此言天地各<lb/>
　　有其屬也月令乃獨言天地之祗夫上既言天下安<lb/>
　　得不言神此訛也求已入作氷以入亦訛也夫漢人<lb/>
　　取吕氏之月紀為月令己亥之為三豕亦勢然也而<lb/>
　　諸家乃各於月令曲為之說無有取吕氏而證之者<lb/>
　　豈真以月令之書同於夫子六經而吕氏春秋在所<lb/>
　　不道邪然此實出於彼遡流而不知源奚可也盖亦<lb/>
<pb n="KR3a0064_WYG_016-52a"/>
　　有吕氏本誤而月令為是者孟夏王𤓰生而吕氏作<lb/>
　　王善生當從月令季夏温風至而吕氏作凉風至當<lb/>
　　從月令月令季冬雉雊雞乳今厯家以雉始雊雞始<lb/>
　　乳分而為二以足七十二候之數而吕氏正緫云乳<lb/>
　　雉雊亦當從月令故併考之云<hi>補</hi>
孟春之月日在營室昏參中旦尾中<hi>參所林反中如字</hi>
　孟春斗建寅之月夏正之正月營室二十八宿之室<lb/>
　星正月中日在營室十四度參西方宿尾東方宿是<lb/>
<pb n="KR3a0064_WYG_016-52b"/>
　月昏旦居中中指正南而言<hi>補</hi>
其日甲乙<lb/>
　春屬木甲乙木日也言萬物孚甲乙軋乙而生<hi>注</hi>
其帝太皡其神句芒<lb/>
　太皡伏犧氏以木德王天下故祀為帝句芒少皡氏<lb/>
　啇子名重為木官故祀以配皡廣大句芒物初生句<lb/>
　屈有芒角<hi>注</hi>
其蟲鱗其音角<lb/>
<pb n="KR3a0064_WYG_016-53a"/>
　蒼龍木屬也其類為鱗故於春則其蟲鱗樂三分羽<lb/>
　益一以生角角數六十四屬木故其音角角觸也觸<lb/>
　地而出戴芒角也<hi>註䟽</hi>
律中太蔟<hi>中竹仲反蔟七豆反</hi>
　律候氣之管以銅為之中猶應也候氣之法作十二<lb/>
　管於宻室各月於其方埋之取葭灰實律管中氣至<lb/>
　則灰動太蔟者正月之律長八寸此言正月之時候<lb/>
　氣飛灰應於太蔟太蔟之義謂萬物出逹而蔟聚於<lb/>
<pb n="KR3a0064_WYG_016-53b"/>
　上凡皆注䟽之本說如此蔡邕謂太蔟鍾名正月之<lb/>
　律清濁與太蔟鍾聲相應故曰律中太蔟孔氏嘗辨<lb/>
　其非而新安王氏主之按髙誘吕氏春秋註亦曰竹<lb/>
　管與太蔟音和<hi>集</hi>
其數八<lb/>
　天三生木地八成之言八者舉成數<hi>本鄭氏說</hi>
其味酸其臭羶<lb/>
　適於口為味通於鼻為臭酸木實之味也羶草木之<lb/>
<pb n="KR3a0064_WYG_016-54a"/>
　氣也此主木之臭味言而凡酸羶者皆屬焉<hi>用古註補</hi>
其祀户祭先脾<lb/>
　户竒而在内陽自内出之象故祀於春脾土藏也方<lb/>
　春木盛尅之故祭先脾以土養木<hi>方氏</hi>
東風解凍蟄蟲始振魚上氷獺祭魚鴻鴈來<lb/>
　魚上氷者冬寒魚伏春陽魚游水上而近氷獺祭魚<lb/>
　者獺聚魚祭其先鴻鴈來吕氏春秋作候鴈北○此<lb/>
　五者皆立春後氣候也五日一候一月六候一歳七<lb/>
<pb n="KR3a0064_WYG_016-54b"/>
　十二候皆於蟲魚草木占其時至而氣應<hi>補</hi>
天子居青陽左个乗鸞路駕蒼龍載青旂衣青衣服倉<lb/>
玉食麥與羊其器䟽以逹<hi>載音戴</hi>
　青陽左个明堂之東向堂北頭室也鸞路以鸞鈴在<lb/>
　衡馬八尺以上曰龍蒼則春時之飾也食麥與羊是<lb/>
　時之所生也器則疏鏤通逹以象陽氣之射出<hi>用方氏及</hi>
　<hi>髙誘注補</hi>
是月也以立春先立春三日太史謁之天子曰某日立<lb/>
<pb n="KR3a0064_WYG_016-55a"/>
春盛徳在木天子乃齊立春之日天子親帥三公九卿<lb/>
諸侯大夫以迎春於東郊還反賞公卿諸侯大夫於朝<lb/>
命相布德和令行慶施惠下及兆民慶賜遂行毋有不<lb/>
當乃命太史守典奉法司天日月星辰之行宿離不貸<lb/>
毋失經紀以初為常<hi>還音旋相息亮反貸吐得反</hi>
　太史禮官之屬掌國之六典正歳時以序事相三公<lb/>
　也典六典法八法也宿言宿於此離言離於彼日月<lb/>
　星辰之行或宿或離有定數焉太史掌之不可差忒<lb/>
<pb n="KR3a0064_WYG_016-55b"/>
　貸忒也經紀謂天文進退度數毋失者戒使推筭明<lb/>
　也初謂舊法常湏遵奉故曰以初為常○還反按吕<lb/>
　氏春秋作還乃本經釋文亦作還乃貸吕氏春秋作<lb/>
　忒本經古註亦音忒皆當從之月令即吕氏春秋之<lb/>
　文盖傳冩誤耳<hi>補</hi>
是月也天子乃以元日祈榖於上帝乃擇元辰天子親<lb/>
載耒耜措之於参保介之御間帥三公九卿諸侯大夫<lb/>
躬耕帝籍天子三推三公五推卿諸侯九推反執爵於<lb/>
<pb n="KR3a0064_WYG_016-56a"/>
太寢三公九卿諸侯大夫皆御命曰勞酒<hi>勞力報反</hi>
　元善也日主甲至癸十干為言辰主子至亥十二支<lb/>
　為言干屬天故祀帝擇日之善郊用辛也支屬地故<lb/>
　躬耕擇辰之善耕用亥也載耒耜措之参於保介之<lb/>
　御間者乗車三人天子在左執御者在中保衛而服<lb/>
　介胄為車右者在其右其載耒耜而措之車上也必<lb/>
　参錯於御與車右兩人所立之間不敢近左邉天子<lb/>
　所立之處以車上地狹置耒耜則妨至尊之立非便<lb/>
<pb n="KR3a0064_WYG_016-56b"/>
　也躬耕而反公卿以下皆侍而勞之以酒<hi>補</hi>
是月也天氣下降地氣上騰天地和同草木萌動王命<lb/>
布農事命田舍東郊皆修封疆審端徑術善相丘陵阪<lb/>
險原隰土地所宜五穀所殖以教道民必躬親之田事<lb/>
旣飭先定凖直農乃不惑<hi>上時掌反術音遂道音導相去聲</hi>
　田謂田畯主農之官舍東郊舍止東郊監治農事術<lb/>
　周禮作遂遂小溝也夫間有遂遂上有徑端其徑路<lb/>
　不得邪行以敗稼穡相視也阪險傾危也廣平曰原<lb/>
<pb n="KR3a0064_WYG_016-57a"/>
　下濕曰隰凖平也直正也○此因陽氣蒸逹可耕之<lb/>
　候命飭農事先均地域<hi>補</hi>
是月也命樂正入學習舞乃脩祭典命祀山林川澤犧<lb/>
牲毋用牝禁止伐木毋覆巢毋殺孩蟲胎夭飛鳥毋麛<lb/>
毋卵毋聚大衆毋置城郭掩骼埋胔<hi>才賜反</hi>
　毋用牝為傷妊也孩蟲蟲未成如孩者胎謂未生夭<lb/>
　謂生而已出者然按月紀夭與夭字義並不同麛子<lb/>
　曰夭鹿子曰麛胎夭指麛子為言非夭折之夭當從<lb/>
<pb n="KR3a0064_WYG_016-57b"/>
　月紀又按王制不殺胎不殀夭則胎與天皆物名亦<lb/>
　與月紀合骨朽曰骼肉腐曰胔○此月因仲春將釋<lb/>
　奠而先習舞并命脩凡祀典命祀山林川澤百物之<lb/>
　所生也毋用牝至禁伐木胎夭以下懼傷生也毋聚<lb/>
　衆置城郭懼妨農也掩骼埋胔推其所愛於生者以<lb/>
　及其死者也凡皆體春生之徳也<hi>用鄭氏孔氏馬氏說</hi>
是月也不可以稱兵稱兵必天殃兵戎不起不可從我<lb/>
始毋變天之道毋絶地之理毋亂人之紀<lb/>
<pb n="KR3a0064_WYG_016-58a"/>
　謂不可逆生氣也天地人於春皆生之始也兵其反<lb/>
　也<hi>補</hi>
孟春行夏令則雨水不時草木蚤落國時有恐行秋令<lb/>
則其民大疫焱風暴雨總至藜莠蓬蒿並興行冬令則<lb/>
水潦為敗雪霜大摯首種不入<hi>莠音酉摯音至種章勇反</hi>
　摯至也蔡邕云折傷首種古說稷蔡邕云宿麥髙誘<lb/>
　月紀注春為歳始稼穡應之不成故曰首種不入○<lb/>
　此章自鄭氏以來皆以天之時令錯行為說至晦菴<lb/>
<pb n="KR3a0064_WYG_016-58b"/>
　先生始云人行此令則召天之災今考髙誘吕氏春<lb/>
　秋註云春木也夏火也木徳用事法當寛仁而行火<lb/>
　性炎上故使草木槁落不待秋冬天氣不和而國人<lb/>
　惶恐也木生也金殺也而行其令春陽也冬隂也而<lb/>
　行其令故皆致災變此可輔晦菴之說<hi>補</hi>
仲春之月日在奎昏弧中旦建星中<lb/>
　仲春夏之二月是月日在奎五度弧星在輿鬼南建<lb/>
　星在斗上是月昏旦是星中於南方餘月昏旦星皆<lb/>
<pb n="KR3a0064_WYG_016-59a"/>
　舉二十八宿此獨舉弧與建星非二十八宿者由弧<lb/>
　星近井建星近斗井凡三十三度斗凡二十六度其<lb/>
　度最寛若舉井斗不知何日的至井斗之中故舉弧<lb/>
　與建星弧在井十六度建星在斗十度<hi>用孔氏疏及髙誘月紀註</hi>
其日甲乙其帝太皡其神句芒其蟲鱗其音角律中夾<lb/>
鍾其數八其味酸其臭羶其祀户祭先脾始雨水桃始<lb/>
華倉庚鳴鷹化為鳩<lb/>
　仲春始至則夾鍾之律應夾鍾隂律也夾助也始雨<lb/>
<pb n="KR3a0064_WYG_016-59b"/>
　水以下皆記時候鷹好殺而擊以秋隂類也化為鳩<lb/>
　使鷙者能仁隂為陽所化物理如此<hi>用孔氏陸氏補</hi>
天子居青陽太廟乗鸞路駕蒼龍載青旂衣青衣服倉<lb/>
玉食麥與羊其器疏以逹<lb/>
　青陽太廟明堂東向之中也<hi>補</hi>
是月也安萌芽養幼少存諸孤擇元日命民社命有司<lb/>
省囹圄去桎梏毋肆掠止獄訟<hi>掠音諒</hi>
　囹圄獄也桎梏械也在手曰梏在足曰桎肆掠者肆<lb/>
<pb n="KR3a0064_WYG_016-60a"/>
　意拷掠省者察也將赦其輕微○凡皆助生氣禁其<lb/>
　逆生氣者<hi>補</hi>
是月也𤣥鳥至至之日以太牢祠於髙禖天子親徃后<lb/>
妃帥九嬪御乃禮天子所御帶以弓韣授以弓矢於髙<lb/>
禖之前<hi>禖音梅韣大木反</hi>
　𤣥鳥燕也髙禖所求嗣之神也御侍也韣弓衣也弓<lb/>
　矢者男子之祥也○春分祀髙禖祈嗣后妃以下皆<lb/>
　從乃禮后妃之侍見於天子者於髙禖祠之前示<lb/>
<pb n="KR3a0064_WYG_016-60b"/>
　以得男之象<hi>補</hi>
是月也日夜分雷乃發聲始電蟄蟲咸動啓户始出先<lb/>
雷三日奮木鐸以令兆民曰雷將發聲有不戒其容止<lb/>
者生子不備必有㐫災日夜分則同度量鈞衡石角斗<lb/>
甬正權槪<lb/>
　户蟲蟄之宂也生子不備謂骸竅有虧同鈞角正皆<lb/>
　謂平之也鈞如四鍭既鈞之鈞度丈尺也量斗桶也<lb/>
　稱上曰衡百二十斤曰石甬今斛權今稱錘概平斗<lb/>
<pb n="KR3a0064_WYG_016-61a"/>
　斛者　日夜分以下皆記時候因雷發示警戒因日<lb/>
　夜分施均平<lb/>
是月也耕者少舍乃脩闔扇寢廟畢備毋作大事以妨<lb/>
農之事<lb/>
　諸家以舍為止謂耕者至此少息然仲春農耕方殷<lb/>
　豈有止息之理髙誘吕氏春秋註謂皆耕於野少有<lb/>
　在都邑之舍者於理近之諸家以用木為闔用竹葦<lb/>
　為扇髙誘謂闔扇門也葢門户成扇所以闔也極簡<lb/>
<pb n="KR3a0064_WYG_016-61b"/>
　明諸家皆考寢廟之制髙誘謂寢以安身廟以事祖<lb/>
　亦簡明毋作大事竊意因出耕於野遂脩都邑居舍<lb/>
　事之大如此者則妨農而不為<hi>補</hi>
是月也無竭川澤無漉陂池無焚山林<lb/>
　竭川澤漉陂池主漁者言焚山林主獵者言皆為春<lb/>
　時遂生物之理無盡類夭物也<hi>用方氏及髙誘註</hi>
天子乃鮮羔開氷先薦寢廟<hi>鮮鄭氏云當作獻</hi>
　獻羔祭司塞也開氷二月四陽大壯抑其太過也<lb/>
<pb n="KR3a0064_WYG_016-62a"/>
上丁命樂正習舞釋菜天子乃帥三公九卿諸侯大夫<lb/>
親徃視之仲丁又命樂正入習樂<lb/>
　上丁上旬丁日也仲丁中旬丁日也用丁者馬氏謂<lb/>
　文明故也葢丁屬南方火故馬氏云爾樂正樂官之<lb/>
　長也習舞釋菜按吕氏月紀元文作入舞舍采注云<lb/>
　入學官也舍置也置采帛於先師之前以贄神也月<lb/>
　令皆用月紀之文而此乃以入為習采為菜恐傳冩<lb/>
　誤爾上丁巳舍采而仲丁再習樂者鄭氏謂季春將<lb/>
<pb n="KR3a0064_WYG_016-62b"/>
　合樂也<lb/>
是月也祀不用犧牲用圭璧更皮幣<lb/>
　不用犧牲是月尚生育而不殺也更易也皮者鹿皮<lb/>
　幣者𤣥纁束帛用圭璧更皮幣者圭璧陽精之所生<lb/>
　皮幣隂功之所成以陽易隂順陽義也<hi>髙誘注及方氏</hi>
仲春行秋令則其國大水寒氣總至㓂戎來征行冬令<lb/>
則陽氣不勝麥乃不熟民多相掠行夏令則國乃大旱<lb/>
煖氣早來蟲螟為害<lb/>
<pb n="KR3a0064_WYG_016-63a"/>
　人行此令則召天災各以其類至<hi>補</hi>
季春之月日在胃昏七星中旦牽牛中<lb/>
　三月節日在胃星七度七星南方宿牽牛北方宿皆<lb/>
　以是月中於南方<hi>用髙誘吕氏春秋注</hi>
其日甲乙其帝太皡其神句芒其蟲鱗其音角律中姑<lb/>
洗<hi>素典反</hi>
　姑洗陽律姑洗也洗新也謂陽氣養生去故就新<hi>髙誘</hi>
　<hi>吕氏春秋注</hi>
<pb n="KR3a0064_WYG_016-63b"/>
其數八其味酸其臭羶其祀户祭先脾桐始華田䑕化<lb/>
為鴽虹始見萍始生<hi>鴽音如</hi>
　桐始華以下皆三月之氣候鴽鵲也田䑕化為鴽隂<lb/>
　類之慝者遷乎陽而其性和也虹隂陽交㑹之氣雲<lb/>
　薄漏日日照雨滴則虹生雄曰虹雌曰蜺明盛者為<lb/>
　雄闇微者為雌<hi>髙誘注并孔氏馬氏說</hi>
天子居青陽右个乗鸞路駕蒼龍載青旂衣青衣服倉<lb/>
玉食麥與羊其器疏以逹<lb/>
<pb n="KR3a0064_WYG_016-64a"/>
　青陽右个明堂東向之南隅<lb/>
是月也天子乃薦鞠衣于先帝命舟牧覆舟五覆五反<lb/>
乃告舟備具于天子焉天子始乗舟薦鮪于寢廟乃為<lb/>
麥祈實<lb/>
　鞠衣說者謂后服色如鞠薦此為蠶祈助然本文未<lb/>
　嘗明言薦之者乃天子非后妃也髙誘吕氏春秋注<lb/>
　春皆尚青此薦鞠衣未逹舟牧主舟之官五覆反者<lb/>
　以舟渉險故謹之至必乗舟而後薦鮪者示親漁也<lb/>
<pb n="KR3a0064_WYG_016-64b"/>
　因而祈麥實於寢廟焉<lb/>
是月也生氣方盛陽氣發泄句者畢出萌者盡逹不可<lb/>
以内天子布徳行惠命有司發倉廪賜貧窮振乏絶開<lb/>
府庫出幣帛周天下勉諸侯聘名士禮賢者<lb/>
　以物宣散之時當順天散物不可積聚納之於内故<lb/>
　自布徳行惠以下皆所以出淹滯而助陽宣物也<hi>孔氏</hi>
　<hi>馬氏</hi>
是月也命司空曰時雨將降下水上騰循行國邑周視<lb/>
<pb n="KR3a0064_WYG_016-65a"/>
原野修利隄防道逹溝瀆開通道路毋有障塞田獵罝<lb/>
罘羅㒺畢翳餧獸之藥毋出九門<hi>道音導罝子斜反罘音浮餧於魏反</hi>
　司空掌土之官獸罟曰罝罘鳥罟曰羅網畢所以掩<lb/>
　兎以其似天上畢星故謂之畢翳射者所以自隠餧<lb/>
　則委之以食而毒焉故曰藥九門吕氏春秋作國門<lb/>
　　預除水潦便民事鳥獸方乳禁傷生<hi>用鄭氏說</hi>
是月也命野虞無伐桑柘鳴鳩拂其羽戴勝降于桑具<lb/>
曲植籧筐后妃齊戒親東鄉躬桑禁婦女毋觀省婦使<lb/>
<pb n="KR3a0064_WYG_016-65b"/>
以勸蠶事蠶事既登分繭稱絲效功以共郊廟之服無<lb/>
有敢惰<hi>籧居吕反鄉許亮反觀古喚反省所景反髙誘吕氏春秋注如字</hi>
　野虞主田及山林之官無伐桑柘愛蠶食也鳴鳩拂<lb/>
　羽戴勝降桑蠶生之候也致曲而織曰曲取直而立<lb/>
　曰植席之粗者曰籧筥之方者曰筐皆蠶具也禁婦<lb/>
　女無觀者戒其遊觀省婦使者省其他役使勧其一<lb/>
　於趨蠶事此章言親蠶以供祭服<hi>鄭氏方氏及髙誘注</hi>
是月也命工師令百工審五庫之量金鐵皮革筋角齒<lb/>
<pb n="KR3a0064_WYG_016-66a"/>
羽箭幹脂膠丹漆毋或不良百工咸理監工日號毋悖<lb/>
於時毋或作為滛巧以蕩上心<lb/>
　工師百工之師五庫各以類相從金鐵為一庫皮革<lb/>
　筋為一庫角齒為一庫羽箭幹為一庫脂膠丹漆為<lb/>
　一庫審量者度其庫之所容也工師日監之使守時<lb/>
　制<hi>用孔氏補</hi>
是月之末擇吉日大合樂天子乃率三公九卿諸侯大<lb/>
夫親徃視之<lb/>
<pb n="KR3a0064_WYG_016-66b"/>
　樂陽聲也春陽中也大合樂必待陽中之末中聲之<lb/>
　所正也<hi>馬氏</hi>
是月也乃合累牛騰馬游牝於牧犧牲駒犢舉書其數<lb/>
　累牛者累繫之牛騰馬者騰躍之馬游牝於牧者使<lb/>
　之生育所有犧牲及小馬之駒小牛之犢皆書其見<lb/>
　在之數至秋畜産之時知其舊數欠少與否及生息<lb/>
　多少<hi>方氏孔氏</hi>
命國難九門磔攘以畢春氣<hi>難乃多反</hi>
<pb n="KR3a0064_WYG_016-67a"/>
　命國難吕氏春秋作國人儺驅除不祥也又磔牲於<lb/>
　門以攘於四方之神而春氣盡矣吕氏春秋此下有<lb/>
　行之是令而甘雨至三旬十字<hi>用鄭氏補</hi>
季春行冬令則寒氣時發草木皆肅國有大恐行夏令<lb/>
則民多疾疫時雨不降山陵不收行秋令則天多沈隂<lb/>
滛雨蚤降兵革並起<lb/>
　人行此令則召天災<hi>本晦菴說補</hi>
孟夏之月日在畢昏翼中旦婺女中<lb/>
<pb n="KR3a0064_WYG_016-67b"/>
　四月節日在畢十二度翼南方宿婺北方宿是月昏旦<lb/>
　時各中於南方<lb/>
其日丙丁其帝炎帝其神祝融<lb/>
　夏屬火丙丁火日也丙丁言文明炎帝神農也以火<lb/>
　徳王天下祝融顓頊氏之子曰黎為火官<lb/>
其蟲羽其音徴律中中吕<lb/>
　朱鳥火屬也其類為羽故其蟲羽徴音屬火位南方<lb/>
　故其音徴仲吕隂律孟夏氣至則仲吕之律應<hi>馬氏髙誘</hi>
<pb n="KR3a0064_WYG_016-68a"/>
　<hi>注并鄭氏</hi>
其數七其味苦其臭焦<lb/>
　地二生火天七成之故其數七火味苦火臭焦<hi>用鄭氏説</hi>
其祀竈祭先肺<lb/>
　火王故祀竈肺金藏也夏火盛克金故先祭肺以金<lb/>
　養之<hi>鄭氏方氏</hi>
螻蟈鳴蚯蚓出王𤓰生苦菜秀<lb/>
　螻蟈蛙也凡皆言氣候五日一候<hi>補</hi>
<pb n="KR3a0064_WYG_016-68b"/>
天子居明堂左个乗朱路駕赤駵載赤旂衣朱衣服赤<lb/>
玉食菽與雞其噐髙以粗<lb/>
　明堂左个者南堂之東偏以春言之曰青陽以夏言<lb/>
　之曰明堂其實一也夏屬火故色尚朱色深曰朱色<lb/>
　淺曰赤菽水穀雞水畜夏食之以减熱氣器髙以粗<lb/>
　者象火炎上<hi>補</hi>
是月也以立夏先立夏三日太史謁之天子曰某日立<lb/>
夏盛徳在火天子乃齊立夏之日天子親帥三公九卿<lb/>
<pb n="KR3a0064_WYG_016-69a"/>
大夫以迎夏於南郊還反行賞封諸侯慶賜遂行無不<lb/>
欣說<hi>音恱</hi>
　還反行賞按吕氏春秋作還乃行賞封諸侯慶賜遂<lb/>
　行作封侯慶賜然封侯非常典亦恐姑言之耳<hi>補</hi>
乃命樂師習合禮樂命太尉贊桀俊遂賢良舉長大行<lb/>
爵出禄必當其位<lb/>
　太尉秦官贊贊白之也遂逹也舉用長大之人謂秀<lb/>
　出於衆者<hi>補</hi>
<pb n="KR3a0064_WYG_016-69b"/>
是月也繼長増髙毋有壊堕毋起土功毋發大衆毋伐<lb/>
大樹<lb/>
　皆所以順陽氣也長而髙者陽上逹也勿壊勿堕即<lb/>
　所以繼之増之也<hi>用髙誘及馬氏說</hi>
是月也天子始絺<lb/>
　初服暑服<lb/>
命野虞出行田原為天子勞農勸民毋或失時命司徒<lb/>
循行縣鄙命農勉作毋休于都<lb/>
<pb n="KR3a0064_WYG_016-70a"/>
　夏則農居田間之廬舍冬則歸都邑之居今當農作<lb/>
　故使毋休於都<hi>補</hi>
是月也驅獸毋害五榖毋大田獵<lb/>
　夏田曰苗驅獸使勿害苗而已不大獵取之也<hi>補</hi>
農乃登麥天子乃以彘嘗麥先薦寢廟<lb/>
　彘水畜以嘗麥者水勝火先薦寢廟者一食不敢忘<lb/>
　親<hi>鄭氏方氏吴氏</hi>
是月也聚畜百藥靡草死麥秋至斷薄刑决小罪出輕<lb/>
<pb n="KR3a0064_WYG_016-70b"/>
繫<lb/>
　聚畜百藥蕃蕪之時毒氣盛也靡草薺葶藶之屬以<lb/>
　其枝葉靡細故曰靡草靡草至隂之所生故不勝至<lb/>
　陽而死麥秋至者物成於秋而麥獨成於夏於時雖夏於<lb/>
　麥則為秋靡草死麥秋至而斷决薄刑小罪盖亦因<lb/>
　時順氣秋月用刑之漸也<hi>古注方氏陸氏補</hi>
蠶事畢后妃獻繭乃收繭税以桑為均貴賤長幼如一<lb/>
以給郊廟之服<lb/>
<pb n="KR3a0064_WYG_016-71a"/>
　收繭稅者命婦就公桑而蠶以繭為稅桑多稅多桑<lb/>
　少稅少稅皆十一<hi>鄭氏孔氏</hi>
是月也天子飲酎用禮樂<hi>酎直又反</hi>
　酎春醖之釀酒也<hi>髙氏鄭氏</hi>
孟夏行秋令則苦雨數來五榖不滋四鄙入保行冬令<lb/>
則草木蚤枯後乃大水敗其城郭行春令則蝗蟲為災<lb/>
暴風來格秀草不實<hi>數所角反</hi>
　人行此令則天災各以其類至<hi>用晦菴說</hi>
<pb n="KR3a0064_WYG_016-71b"/>
仲夏之月日在東井昏亢中旦危中<lb/>
　五月節日在井十六度亢東方宿危北方宿是月昏<lb/>
　旦時皆中於南方<hi>孔氏及髙誘注</hi>
其日丙丁其帝炎帝其神祝融其蟲羽其音徴律中蕤<lb/>
賔<hi>蕤人誰反</hi>
　蕤賔陽律仲夏氣至則蕤賔之律應隂始生為主而<lb/>
　陽為賔陽至午向衰草木蕤矣故名蕤賔<hi>髙誘鄭氏</hi>
其數七其味苦其臭焦其祀竈祭先肺小暑至螳螂生<lb/>
<pb n="KR3a0064_WYG_016-72a"/>
鵙始鳴反舌無聲<lb/>
　小暑夏至後六月節暑極於季夏進未極尚為小鵙<lb/>
　搏勞反舌百舌鳥以能反覆其舌為百鳥語故謂之<lb/>
　反舌一隂生而慝作螳螂鵙皆隂類或感微隂而生<lb/>
　或感微隂而鳴詩七月鳴鵙者豳地寒氣晚也反舌<lb/>
　感陽中而發故感㣲隂而無聲凡皆記五日一候<hi>高誘</hi>
　<hi>吕氏春秋注及鄭氏馬氏方氏說</hi>
天子居眀堂太廟乗朱路駕赤駵載赤旂衣朱衣服赤<lb/>
<pb n="KR3a0064_WYG_016-72b"/>
玉食菽與雞其器高以粗養壯佼<hi>古邜反</hi>
　眀堂太廟南向堂之居中者也壯言形之大佼言色<lb/>
　之好夏養壯佼冬養耆老可知<hi>方氏陸氏</hi>
是月也命樂師脩鞀鞞鼔均琴瑟管簫執干戚戈羽調<lb/>
笙竽竾簧飭鐘磬柷敔<hi>鞀大刀反亦作鞉鞞歩西反竾音池亦作箎柷昌六反敔魚吕</hi>
<hi>反</hi>
　樂師樂官之長脩均執調飭五者皆治其器物習其<lb/>
　事之言鞀即鞉如鼔而小持其柄揺之旁耳還自撃<lb/>
<pb n="KR3a0064_WYG_016-73a"/>
　鞞裨也以裨助鼓節奏鼓者鞀也應聲者鼙也皆所<lb/>
　以節樂也故脩之琴長三尺六寸六分五絃瑟長八<lb/>
　尺一寸二十七絃管長尺圍寸如篴而小併兩而吹<lb/>
　之簫編二十二管長尺四寸凡所以宣音也故均之<lb/>
　干盾也戚斧也戈㦸長六尺六寸羽以翿舞者凡所<lb/>
　以舞者也故執之竽十六簧笙十七簧古皆以匏為<lb/>
　之竾即箎長尺二寸圍三寸一孔上出寸三分横吹<lb/>
　者以竹為之簧者笙竽之名氣鼓之而成聲凡吹竹<lb/>
<pb n="KR3a0064_WYG_016-73b"/>
　者故調之鍾金磬石柷如漆桶方二尺四寸深一尺<lb/>
　八寸中有木椎左右擊以節樂敔木虎背上刻七十<lb/>
　二鉏鋙以長尺之木櫟之而成聲凡皆金石木之器<lb/>
　故飭之<hi>髙誘注及孔氏</hi>
命有司為民祈祀山川百源大雩帝用盛樂乃命百縣<lb/>
雩祀百辟卿士有益於民者以祈榖實<lb/>
　名山大川百源所出能興雲雨者故為民祈之雩者<lb/>
　吁嗟以求雨之祭也天子大雩帝故用盛樂百縣謂<lb/>
<pb n="KR3a0064_WYG_016-74a"/>
　畿内之邑百辟卿士謂生有益於民者死亦能有益<lb/>
　於民故命之雩祀以祈榖實天子之雩及於上帝百<lb/>
　縣之雩及於百辟卿士此重輕之别也<hi>鄭氏方氏</hi>
農乃登黍是月也天子乃以雛嘗黍羞以含桃先薦寢<lb/>
廟<lb/>
　雛雞也含桃櫻桃鸎鳥所含食故曰含桃果之先成<lb/>
　者也羞者以羙物進之曰羞<hi>孔氏方氏</hi>
令民毋艾藍以染毋燒灰毋暴布門閭毋閉闗市毋索<lb/>
<pb n="KR3a0064_WYG_016-74b"/>
挺重囚益其食<hi>暴歩卜反</hi>
　無刈藍以染為青藍未成無燒灰吕氏春秋作毋燒<lb/>
　炭注云為草木未成不欲夭物毋暴布謂是月炎氣<lb/>
　盛猛暴則脆傷門閭毋閉陽氣散也闗市不索順陽<lb/>
　敷縱不搜索民之隠物也挺寛也寛重囚而又益其<lb/>
　囚之飲食也<hi>髙誘注及鄭氏</hi>
游牝别羣則縶騰駒班馬政<lb/>
　游牝别羣以隂生不欲耗陽也縶騰駒者防其相蹄<lb/>
<pb n="KR3a0064_WYG_016-75a"/>
　齧也馬政謂養馬之政<lb/>
是月也日長至隂陽爭死生分君子齊戒處必掩身毋<lb/>
躁止聲色毋或進薄滋味毋致和節耆欲定心氣百官<lb/>
静事無刑以定晏隂之所成<hi>和户卧反晏伊見反</hi>
　日長至者日長之至極死生分者陽主生隂主死進<lb/>
　謂進御也和謂致五味調和之也靜事毋刑者不欲<lb/>
　動而有為也晏安也隂静安靜<hi>孔氏方氏</hi>
鹿角解蟬始鳴半夏生木董榮<lb/>
<pb n="KR3a0064_WYG_016-75b"/>
　皆候也鹿陽類感隂生而角解半夏藥名夏半而生<lb/>
　故名半夏<lb/>
是月也毋用火南方可以居髙明可以逺眺望可以升<lb/>
山陵可以處臺榭<lb/>
　夏火陽之時南火王之方用方則火大盛傷微隂之<lb/>
　生也居髙明以下皆順陽在上<hi>方氏鄭氏</hi>
仲夏行冬令則雹凍傷榖道路不通暴兵來至行春令<lb/>
則五榖晩熟百螣時起其國乃饑行秋令則草木零落<lb/>
<pb n="KR3a0064_WYG_016-76a"/>
果實早成民殃於疫<lb/>
　人行此令則召天災<hi>晦菴說</hi>
季夏之月日在桞昏火中旦奎中<lb/>
　六月節日在桞九度火大火即心星也心東方宿奎<lb/>
　西方宿是月分旦時皆中於南方<lb/>
其日丙丁其帝炎帝其神祝融其蟲羽其音徴律中林<lb/>
鍾<lb/>
　林鍾隂律季夏氣至則林鍾之律應林衆也鍾聚也<lb/>
<pb n="KR3a0064_WYG_016-76b"/>
　萬物之蕃茂止於此矣<lb/>
其數七其味苦其臭焦其祀竈祭先肺温風始至蟋蟀<lb/>
居壁鷹乃學習腐草為螢<lb/>
　温風始至而下皆候也<lb/>
天子居明堂右个乗朱路駕赤駵載赤旂衣朱衣服赤<lb/>
玉食菽與雞其器髙以粗<lb/>
　明堂右个南向之西偏<hi>鄭氏</hi>
命漁師伐蛟取鼉登龜取黿命澤人納材葦<lb/>
<pb n="KR3a0064_WYG_016-77a"/>
　漁師掌魚官四者皆水族必於季夏取者欲以盛暑<lb/>
　之氣燥其皮甲利其耐乆故也葦謂荻之小者可緯<lb/>
　為薄必擇其材者故名材葦命澤人納之生於澤也<lb/>
　<hi>髙氏方氏</hi>
是月也命四監大合百縣之秩芻以養犧牲令民無不<lb/>
咸出其力以共皇天上帝名山大川四方之神以祠宗<lb/>
廟社稷之靈以為民祈福<lb/>
　四監者天子畿内分百縣縣有四郡各置大夫為監<lb/>
<pb n="KR3a0064_WYG_016-77b"/>
　秩常也百縣供芻有常數<lb/>
是月也命婦官染采黼黻文章必以法故無或差貸黒<lb/>
黄倉赤莫不質良毋敢詐偽以給郊廟祭祀之服以為<lb/>
旗章以别貴賤等給之度<hi>貸音二又他得反</hi>
　婦官者婦人善别五色故命其官使染采白與黒謂<lb/>
　之黼黒與青謂之黻青與赤謂之文赤與白謂之章<lb/>
　法故法者常法故者舊比也質正也良善也非其質<lb/>
　為詐非其良為偽旗章即詩織文鳥章之章貸吕氏<lb/>
<pb n="KR3a0064_WYG_016-78a"/>
　春秋作忒<hi>髙誘注方氏馬氏</hi>
是月也樹木方盛乃命虞人入山行木毋有斬伐不可以<lb/>
興土功不可以合諸侯不可以起兵動衆毋舉大事以<lb/>
揺養氣毋發令而待以妨神農之事也水潦盛昌神農<lb/>
將持功舉大事則有天殃<lb/>
　養氣說者謂萬物生於夏而氣主養故不欲揺動之<lb/>
　按吕氏春秋作揺蕩于氣毋發令而待以妨神農之<lb/>
　事說者謂預出徭役之令以驚民按吕氏春秋作無<lb/>
<pb n="KR3a0064_WYG_016-78b"/>
　發令而干時以妨神農之事神農將持功說者謂持<lb/>
　有守意將持功謂秋成在後按吕氏春秋作命神農<lb/>
　將廵功髙誘注昔神農能殖嘉榖後世因名其官為<lb/>
　神農此因水潦盛昌而命其廵行隴畝修治之功<hi>補</hi>
是月也土潤辱暑大雨時行燒薙行水利以殺草如以<lb/>
熱湯可以糞田疇可以羙土彊<lb/>
　土潤辱暑說者謂土為火所蒸故潤既潤則水勝火<lb/>
　火反辱焉按吕氏春秋作土潤辱暑是水氣當暑蒸<lb/>
<pb n="KR3a0064_WYG_016-79a"/>
　潤而然耳燒薙其草以水浸之可羙土疆謂者謂疆<lb/>
　如强梁之强土疆謂土之不可化者以燒草而化之<lb/>
　使羙也按吕氏春秋可以化土疆是疆即疆界之疆<lb/>
　非强梁之強也月令即吕氏春秋之文而字偶訛誤<lb/>
　說者即曲為之辭凡當以吕氏春秋元文為正<hi>補</hi>
季夏行春令則榖實鮮落國多風欬民乃遷徙行秋令<lb/>
則丘隰水潦禾稼不熟乃多女災行冬令則風寒不時<lb/>
鷹隼蚤鷙四鄙入保<hi>鮮音仙欬苦伐反</hi>
<pb n="KR3a0064_WYG_016-79b"/>
　鮮落不待黄而落也多女災以純隂之氣過盛而反<lb/>
　傷之也<hi>方氏</hi>
中央土其日戊巳<lb/>
　戊言茂已言起萬物至此茂盛其含秀者抑屈而起<lb/>
　因為日名○五氣順布而四時行木火金水分主四<lb/>
　時而土氣則無徃不在故四時之間戊巳日各有九<lb/>
　先儒謂之寄王焉火生土土生金季夏之末在火金<lb/>
　之間故於此言中央土此即坤在西南致養之地間<lb/>
<pb n="KR3a0064_WYG_016-80a"/>
　於離兊離火也兊金也坤在其間中央土也<hi>用横渠說補</hi>
其帝黄帝其神后土<lb/>
　黄帝軒轅氏以土徳王天下后土共工氏之子句龍<lb/>
其蟲倮<lb/>
　倮者六月土王之時物轉壮大露見不隠藏也<hi>孔氏</hi>
其音宫律中黄鍾之宫<lb/>
　聲始於宫宫數八十一屬土凡聲數多者濁數少者<lb/>
　清黄鍾數最多季夏主土聲最重故黄鍾於律位雖<lb/>
<pb n="KR3a0064_WYG_016-80b"/>
　屬子而季夏之氣至則黄鍾之宫應<hi>鄭氏陳氏</hi>
其數五<lb/>
　天五生土地十成之但言五者五中數也<hi>吕氏說</hi>
其味甘其臭香<lb/>
　鄭氏謂土之臭味也然土安得有臭味竊意土爰稼<lb/>
　穡稼穡作甘而其氣則香爾<hi>補</hi>
其祀中霤祭先心<lb/>
　霤者古人穴地而居開其上取明故雨霤之後世開<lb/>
<pb n="KR3a0064_WYG_016-81a"/>
　牖象中霤之取明其地不當棟而在室之中央因名<lb/>
　室為中霤○祀中霤祭先心皆中也<hi>補</hi>
天子居太廟太室乗大路駕黄駵載黄旂衣黄衣服黄<lb/>
玉食稷與牛其器圜以閎<lb/>
　太廟太室南向之中央黄土色稷牛皆土屬圜象土<lb/>
　周布於四時閎象土含物吕氏春秋閎作揜<hi>集補</hi>
孟秋之月日在翼昏建星中旦畢中<lb/>
　七月中日在翼十五度建星在斗牛之中北方星畢<lb/>
<pb n="KR3a0064_WYG_016-81b"/>
　西方宿是時昏旦中於南方<hi>補</hi>
其日庚辛<lb/>
　秋屬金庚辛金日也庚言更辛言新萬物至秋更改<lb/>
　新成因為日名<hi>本鄭氏說</hi>
其帝少皡其神蓐收<lb/>
　少皡帝嚳之子以金德王天下號金天氏蓐收少皡<lb/>
　氏之子名該為金官<hi>髙誘注并鄭氏</hi>
其蟲毛其音商律中夷則<lb/>
<pb n="KR3a0064_WYG_016-82a"/>
　凉氣至物備寒生旃毛商屬金夷則陽律孟秋氣至<lb/>
　則夷則之律應夷言平則言法也<hi>鄭氏孔氏</hi>
其數九其味辛其臭腥其祀門祭先肝<lb/>
　地四生金天九成之故九金數金味辛金臭腥孟秋<lb/>
　始内由門入故祀門肝屬木金克木故祭先肝以養<lb/>
　金<hi>鄭氏及髙誘注</hi>
凉風至白露降寒蟬鳴鷹乃祭鳥用始行戮<lb/>
　凉風至至鷹祭鳥皆記候鷹撃鳥於大澤中先四面<lb/>
<pb n="KR3a0064_WYG_016-82b"/>
　陳之而未食世謂其祭先是時始行刑戮順時氣<hi>髙誘</hi>
　<hi>吕氏春秋注</hi>
天子居緫章左个乗戎路駕白駱載白旂衣白衣服白<lb/>
玉食麻與犬其器廉以深<lb/>
　總章即明堂之西向秋則居之名總章者西方總成<lb/>
　萬物章明之也左个盖其南偏戎屬秋白金色麻實<lb/>
　有文理屬金犬金畜器亷深象隂閉藏<hi>髙誘注并鄭氏</hi>
是月也以立秋先立秋三日太史謁之天子曰某日立<lb/>
<pb n="KR3a0064_WYG_016-83a"/>
秋盛徳在金天子乃齊立秋之日天子親帥三公九卿<lb/>
諸侯大夫以迎秋於西郊還反賞軍帥武人於朝天子<lb/>
乃命將帥選士厲兵簡練桀俊專任有功以征不義詰<lb/>
誅暴慢以明好惡順彼逺方<lb/>
　還反吕氏春秋元本作還乃順彼逺方元本作廵彼<lb/>
　逺方廵行也○凡皆順肅殺之氣言之非必誅伐誅<lb/>
　伐因事不得已而行豈因時舉行之常典哉<hi>補</hi>
是月也命有司脩法制繕囹圄具桎梏禁止姦愼罪邪<lb/>
<pb n="KR3a0064_WYG_016-83b"/>
務摶執命理瞻傷察創視折審斷决獄訟必端平戮有<lb/>
罪嚴斷刑天地始肅不可以贏<hi>音盈</hi>
　此順秋氣而修刑也理者獄官皮曰傷肉曰創骨曰<lb/>
　折骨肉皆絶曰斷傷者瞻之而已創則察折則視斷<lb/>
　則審此蔡邕髙誘之說或以審斷屬下文以審斷决<lb/>
　為句亦通但下文獄訟必端平於上下文不類若以<lb/>
　審斷屬上句則决獄訟必端平文稍恊耳贏解也贏<lb/>
　者縮之反盖有餘之名天地始肅故當以戢斂為務<lb/>
<pb n="KR3a0064_WYG_016-84a"/>
　<hi>補</hi>
是月也農乃登榖天子嘗新先薦寢廟命百官始收歛<lb/>
完隄防謹壅塞以備水潦脩宫室坏墻垣補城郭<hi>坏歩回反</hi>
　坏土塊以土塊増塞其穴○秋榖既登而修水潦隄<lb/>
　防之事<hi>補</hi>
是月也毋以封諸侯立大官毋以割地行大使出大幣<lb/>
　凡非收歛之事皆所不宜行<hi>方氏髙誘注</hi>
孟秋行冬令則隂氣大勝介蟲敗榖戎兵乃來行春令<lb/>
<pb n="KR3a0064_WYG_016-84b"/>
則其國乃旱陽氣復還五榖無實行夏令則國多火災<lb/>
寒熱不節民多瘧疾<hi>瘧魚畧反</hi>
　介蟲敗榖謂蟹食稻越語云令呉稻蟹無遺種<hi>孔氏</hi>
仲秋之月日在角昏牽牛中旦觜觹中<hi>觜子斯反觹户圭反</hi>
　八月中日在角十度牽牛北方宿觜觹西方宿是月<lb/>
　昏旦皆中於南方<hi>鄭氏補</hi>
其日庚辛其帝少皡其神蓐收其蟲毛其音商律中南<lb/>
吕<lb/>
<pb n="KR3a0064_WYG_016-85a"/>
　南吕隂律仲秋氣至則南吕之律應吕助也南吕者<lb/>
　贊陽秀物<hi>鄭氏</hi>
其數九其味辛其臭腥其祀門祭先肝盲風至鴻鴈來<lb/>
𤣥鳥歸羣鳥養羞<lb/>
　盲閉暗之稱𤣥鳥燕也羞謂所食養之所以備冬藏<lb/>
　○自盲風以下皆記候<lb/>
天子居總章太廟乗戎路駕白駱載白旂衣白衣服白<lb/>
玉食麻與犬其器廉以深<lb/>
<pb n="KR3a0064_WYG_016-85b"/>
　總章太廟明堂西向之中<hi>補</hi>
是月也養衰老授几杖行糜粥飲食<lb/>
　隂氣發老年衰故共養之<hi>髙誘注</hi>
乃命司服具飭衣裳文繡有恒制有小大度有長短衣<lb/>
服有量必循其故冠帶有常<lb/>
　司服主衣服之官上曰衣下曰裳衣畵文裳刺繡以<lb/>
　至小大之制長短之度皆主衣裳言之禮服也衣服<lb/>
　有量言所受各有量各循其故法此主燕服及他服<lb/>
<pb n="KR3a0064_WYG_016-86a"/>
　言之也冠帶有常無茍變於昔示民有常也○凡皆<lb/>
　因寒氣將至而備衣服及之<lb/>
乃命有司申嚴百刑斬殺必當毋或枉橈枉撓不當反<lb/>
受其殃<lb/>
　有司理官也申重也孟秋既命之今又命之也以直<lb/>
　為曲曰枉以是為非曰撓撓亂之也<hi>補</hi>
是月也乃命宰祝循行犧牲視全具按芻豢瞻肥瘠察<lb/>
物色必比類量小大視長短皆中度五者備當上帝其<lb/>
<pb n="KR3a0064_WYG_016-86b"/>
饗<lb/>
　宰宰牲者祝祝神者純色曰犧未殺曰牲食草曰芻<lb/>
　食榖曰豢物色騂黝之别○凡皆言祭祀之牲<lb/>
天子乃難以逹秋氣<hi>難乃多反</hi>
　難即儺逐不祥也逹秋氣使不壅閉<hi>補</hi>
以犬嘗麻先薦寢廟<lb/>
　犬金畜也麻始熟故嘗之<hi>髙誘吕氏注</hi>
是月也可以築城郭建都邑穿竇窖修囷倉<hi>窖古孝反</hi>
<pb n="KR3a0064_WYG_016-87a"/>
　藏而留穴曰竇盡藏之曰窖圓曰囷方曰倉<hi>方氏髙氏</hi>
乃命有司趨民收歛務畜菜多積聚乃勸種麥無或失<lb/>
時其有失時行罪無疑<lb/>
　畜菜所以禦冬種麥又以續食<hi>補</hi>
是月也日夜分雷始收聲蟄蟲坏户殺氣浸盛陽氣日<lb/>
衰水始涸日夜分則同度量平權衡正鈞石角斗甬<hi>坏音</hi>
<hi>陪</hi>
　坏以土増益穴之四旁使通明處稍小十月寒甚乃<lb/>
<pb n="KR3a0064_WYG_016-87b"/>
　閉之三十斤為鈞四鈞為石以其尤重而内實故謂<lb/>
　之石角吕氏春秋作齊<hi>用孔氏方氏補</hi>
是月也易闗市來商旅納貨賄以便民事四方來集逺<lb/>
鄉皆至則財不匱上無乏用百事乃遂凡舉大事毋逆<lb/>
大數必順其時愼因其類<hi>易以豉反</hi>
　易闗市謂輕其稅大數謂隂陽凡舉事必順天道謹<lb/>
　因其事類毋干於逆<hi>補</hi>
仲秋行春令則秋雨不降草木生榮國乃有恐行夏令<lb/>
<pb n="KR3a0064_WYG_016-88a"/>
則其國乃旱蟄蟲不藏五榖復生行冬令則風災數起<lb/>
收雷先行草木蚤死<hi>數所角反</hi>
　收雷先行雷已收聲又先時而行也<hi>補</hi>
季秋之月日在房昏虚中旦桞中<lb/>
　九月節日在房五度虚北方宿桞南方宿是月昏旦<lb/>
　中於南方<hi>鄭氏髙誘注</hi>
其日庚辛其帝少皡其神蓐收其蟲毛其音商律中無<lb/>
射<hi>音亦</hi>
<pb n="KR3a0064_WYG_016-88b"/>
　無射陽律季秋氣至則無射之律應萬物無射也<hi>鄭氏</hi>
其數九其味辛其臭腥其祀門祭先肝鴻鴈來賔爵入<lb/>
大水為蛤鞠有黄華豺乃祭獸戮禽<lb/>
　皆記時候<lb/>
天子居總章右个乗戎路駕白駱載白旂衣白衣服白<lb/>
玉食麻與犬其器廉以深<lb/>
　右个北偏<lb/>
是月也申嚴號令命百官貴賤無不務内以㑹天地之<lb/>
<pb n="KR3a0064_WYG_016-89a"/>
藏無有宣出<lb/>
　内謂收歛入之也無有宣布而出見於外<lb/>
乃命冡宰農事備收舉五榖之要藏帝耤之收於神倉<lb/>
祇敬必飭<lb/>
　要謂多少之總數耤田所耕千畝供上帝之耤田也<lb/>
　神倉以其供神故曰神<hi>孔氏方氏</hi>
是月也霜始降則百工休乃命有司曰寒氣總至民力<lb/>
不堪其皆入室<lb/>
<pb n="KR3a0064_WYG_016-89b"/>
　百工休寒而膠漆不堅也入室冬之事此預戒也<hi>鄭氏</hi>
　<hi>方氏</hi>
上丁命樂正入學習吹是月也大饗帝嘗犧牲告備於<lb/>
天子合諸侯制百縣為來歳受朔日與諸侯所稅於民<lb/>
輕重之法貢職之數以逺近土地所宜為度以給郊廟<lb/>
之事無有所私<hi>吹去聲</hi>
　習吹秋冬重吹也嘗者宗廟之秋祭以其犧牲告備<lb/>
　於天子秦以建亥月為嵗首故於季秋預備來歳之<lb/>
<pb n="KR3a0064_WYG_016-90a"/>
　事<hi>方氏鄭氏</hi>
是月也天子乃教於田獵以習五戎班馬政命僕及七<lb/>
騶咸駕載旌旐授車以級整設於屏外司徒搢扑北面<lb/>
誓之天子乃厲飾執弓挾矢以獵命主祠祭禽於四方<lb/>
<hi>扑普北反</hi>
　五戎謂五兵刀劍矛㦸矢也馬政謂齊其色度其力<lb/>
　使堪同乗也僕謂田僕掌御七騶謂趣馬也夫天子<lb/>
　之馬六種則六騶又有總主之人并六騶為七析羽<lb/>
<pb n="KR3a0064_WYG_016-90b"/>
　為旌龜蛇為旐級謂正車副車之等整設謂整列而<lb/>
　陳設之屏謂田所門外之蔽搢挿也扑夏楚也厲飾<lb/>
　謂嚴厲其容飾主祠典祭祀者也祭禽謂以所獲禽<lb/>
　祀四方○此因田獵教兵命僕騶咸駕車各以等級<lb/>
　整設於天子之屏外司徒臨誓之天子乃親射命主<lb/>
　祠者祭神以報獲功而終焉<hi>補</hi>
是月也草木黄落乃伐薪為炭蟄蟲咸俯在内皆墐其<lb/>
户乃趣獄刑毋留有罪收祿秩之不當供養之不冝者<lb/>
<pb n="KR3a0064_WYG_016-91a"/>
　在内吕氏春秋作在穴墐謂以土塞之祿秩不當謂<lb/>
　私恩所増加供養不宜謂非常之膳求不可得者○<lb/>
　草木黄落與蟄蟲咸俯候也因草木黄落而伐薪為<lb/>
　炭斧斤以時入山林也因蟄蟲咸俯而趣刑殺氣已<lb/>
　至不敢留獄也收祿秩之不當謹於養人收供養之<lb/>
　不宜節於奉已凡所以順斂藏之義也<hi>補</hi>
是月也天子乃以犬嘗稻先薦寢廟<lb/>
　稻始熟也<hi>鄭氏</hi>
<pb n="KR3a0064_WYG_016-91b"/>
季秋行夏令則其國大水冬藏殃敗民多鼽嚏行冬令<lb/>
則國多盗賊邉竟不寜土地分裂行春令則煖風來至<lb/>
民氣解惰師興不居<hi>鼽音求嚏丁訃反竟音境解古買反</hi>
　鼽鼻窒不通師興不居不得居止也吕氏春秋作師<lb/>
　旅必興<lb/>
孟冬之月日在尾昏危中旦七星中<lb/>
　十月節日在尾十度危北方宿七星南方宿是月昏<lb/>
　旦中於南方<hi>鄭氏髙注</hi>
<pb n="KR3a0064_WYG_016-92a"/>
其日壬癸<lb/>
　冬屬水壬癸水日也壬言任癸揆也時萬物懐任於<lb/>
　下揆然萌牙因為日名<hi>髙注鄭氏</hi>
其帝顓頊其神𤣥㝠<lb/>
　顓頊髙陽氏黄帝之孫昌意之子以水徳王天下𤣥<lb/>
　㝠少皡氏之子曰脩曰熈相代為水官髙誘吕氏春<lb/>
　秋注云少皡氏之子曰循未知孰是<hi>集</hi>
其蟲介<lb/>
<pb n="KR3a0064_WYG_016-92b"/>
　介甲也象物閉藏地中龜鱉之屬<hi>鄭氏</hi>
其音羽律中應鍾<lb/>
　羽數四十八屬水數最少聲最清應鍾隂律孟冬氣<lb/>
　至則應鍾之律應應者其種類<hi>鄭氏</hi>
其數六<lb/>
　天一生水地六成之六舉其成數<hi>用鄭說</hi>
其味鹹其臭朽<lb/>
　水曰潤下潤下作鹹氣若有若無曰朽<hi>用尚書及鄭氏</hi>
<pb n="KR3a0064_WYG_016-93a"/>
其祀行祭先腎<lb/>
　行門内地各守在内故祀之鄭氏據檀弓躐行之說<lb/>
　謂行在廟門外之西為軷壤厚二寸廣五尺輪四尺<lb/>
　腎屬水自用其藏不以所克者為養意一歳終於此<lb/>
　也<hi>集補</hi>
水始冰地始凍雉入大水為蜃虹藏不見<lb/>
　蜃大蛤晉語曰雉入於淮為蜃雉火屬蜃水屬○冰<lb/>
　隂凝也凍隂氣閉而陽不能融也雉為蜃陽不勝隂<lb/>
<pb n="KR3a0064_WYG_016-93b"/>
　而為其遷也虹以隂於陽而見是月隂收故藏不見<lb/>
　凡皆記候也<hi>鄭氏馬氏髙注</hi>
天子居𤣥堂左个乗𤣥路駕鐵驪載𤣥旂衣黒衣服𤣥<lb/>
玉食黍與彘其器閎以奄<lb/>
　𤣥堂左个即明堂北向之西偏鐵驪黒馬色如鐵𤣥<lb/>
　淺黒深黍屬火彘水畜相資也器閎以奄象閉藏<hi>用鄭</hi>
　<hi>說</hi>
是月也以立冬先立冬三日太史謁之天子曰某日立<lb/>
<pb n="KR3a0064_WYG_016-94a"/>
冬盛徳在水天子乃齊立冬之日天子親帥三公九卿<lb/>
大夫以迎冬於北郊還反賞死事恤孤寡<lb/>
　先人有以國事死者賞之恤其孤寡<hi>鄭氏</hi>
是月也命太史釁龜筴占兆審卦吉凶是察阿黨則罪<lb/>
無有掩蔽<lb/>
　釁者殺牲以血塗其隙物有釁隙則妖作以牲血厭<lb/>
　其變焉盖除釁之謂也周禮龜人上春釁龜秦以十<lb/>
　月為歳首故於此言之筴者筮之蓍理不待釁連言<lb/>
<pb n="KR3a0064_WYG_016-94b"/>
　之耳兆者龜之繇文是察者是正而審察之獄吏阿<lb/>
　黨者罪<hi>用鄭氏孔氏補</hi>
是月也天子始裘命有司曰天氣上騰地氣下降天地<lb/>
不通閉塞而成冬命百官謹葢藏命司徒循行積聚無<lb/>
有不斂坏城郭戒門閭脩鍵閉慎管籥固封疆備邉竟<lb/>
完要塞謹闗梁塞徯徑飭喪紀辨衣裳審棺椁之厚薄<lb/>
塋丘壟之小大髙卑薄厚之度貴賤之等級<hi>塞先伐反下塞字悉</hi>
<hi>則反徯音奚</hi>
<pb n="KR3a0064_WYG_016-95a"/>
　葢藏謂倉囷藏其中而葢其上鍵者門扇之後樹兩<lb/>
　木穿上端為孔閉者謂將扄闗門以内孔中要塞者<lb/>
　邉城要處喪紀者以禮數紀之塋吕氏春秋作營○<lb/>
　謹葢藏以下奉時之閉塞也飭喪紀以下喪者人之<lb/>
　終冬者嵗之終亦順天時也<hi>方氏馬氏</hi>
是月也命工師效功陳祭器按度程毋或作為滛巧以<lb/>
蕩上心必功致為上物勒工名以考其誠功有不當必<lb/>
行其罪以窮其情<lb/>
<pb n="KR3a0064_WYG_016-95b"/>
　工師工官之長效功錄見百工所作器物功致者功<lb/>
　力極其至每物之上刻勒所造工匠之名以考其誠<lb/>
　誠即功致者也功有不當即不功致者也<hi>用鄭氏方氏補</hi>
是月也大飲烝天子乃祈來年於天宗大割祠於公社<lb/>
及門閭臘先祖五祀勞農以休息之天子乃命將帥講<lb/>
武習射御角力<lb/>
　大飲烝與羣臣飲烝謂物之可薦者衆也天宗謂日<lb/>
　月星辰公社謂以上公配社祭然愚意公社别民社<lb/>
<pb n="KR3a0064_WYG_016-96a"/>
　耳臘謂以獵所得肉而祭之五祀門户中霤竈行也<lb/>
　角者力相抵<hi>鄭氏方氏</hi>
是月也乃命水虞漁師收水泉池澤之賦毋或敢侵削<lb/>
衆庶兆民以為天子取怨於下其有若此者行罪無赦<lb/>
　水虞澤虞也漁師䱷人也○此謂收水澤之賦而又<lb/>
　禁其擾然恐不若澤梁無禁之相安也<lb/>
孟冬行春令則凍閉不宻地氣上泄民多流亡行夏令<lb/>
則國多暴風方冬不寒蟄蟲復出行秋令則雪霜不時<lb/>
<pb n="KR3a0064_WYG_016-96b"/>
小兵時起土地侵削<lb/>
　災各以其類至<hi>補</hi>
仲冬之月日在斗昏東辟中旦軫中<lb/>
　十一月節日在斗十二度東辟北方宿軫南方宿是<lb/>
　月昏旦皆中於南方<hi>鄭氏及髙誘注</hi>
其日壬癸其帝顓頊其神𤣥冥其蟲介其音羽律中黄<lb/>
鍾<lb/>
　黄鍾律之始仲冬氣至則黄鍾之律應黄者中之色<lb/>
<pb n="KR3a0064_WYG_016-97a"/>
　天子之徳也萬物黄萌聚於黄泉之下故曰黄鍾<hi>鄭氏</hi>
　<hi>及髙誘注</hi>
其數六其味鹹其臭朽其祀行祭先腎氷益壯地始坼<lb/>
鶡旦不鳴虎始交<lb/>
　鶡旦求明之鳥陽物是月隂盛故不鳴虎隂物感陽<lb/>
　生而交○氷益壯以下皆記時候<hi>鄭氏</hi>
天子居𤣥堂太廟乗𤣥路駕鐵驪載𤣥旂衣黒衣服𤣥<lb/>
玉食黍與彘其器閎以奄<lb/>
<pb n="KR3a0064_WYG_016-97b"/>
　𤣥堂太廟北向之中<lb/>
飭死事<lb/>
　古注謂飭軍士必有死志皇氏謂死為逃亡未知孰<lb/>
　是按吕氏春秋無此句而此句亦無所屬<hi>補</hi>
命有司曰土事毋作慎無發盖毋發室屋及起大衆以<lb/>
固而閉地氣沮泄是謂發天地之房諸蟄則死民必疾<lb/>
疫又随以喪命之曰暢月<hi>暢勑亮反</hi>
　氣自内而外為沮自下而上為逹天地壅蔽萬物不<lb/>
<pb n="KR3a0064_WYG_016-98a"/>
　使宣露與房舍相似氣沮泄是謂發其房暢充也謂<lb/>
　萬物充實不發動按吕氏春秋沮泄作且泄<lb/>
是月也命奄尹申宫令審門閭謹房室必重閉省婦事<lb/>
毋得滛雖有貴戚近習毋有不禁<hi>省所景反孔作减省</hi>
　奄尹主領奄竪之官奄謂精氣閉藏尹其正長也○<lb/>
　凡因閉藏申嚴宫禁之事<hi>補</hi>
乃命大酋秫稻必齊麴糵必時湛熾必絜水泉必香陶<lb/>
器必良火齊必得兼用六物大酋監之毋有差貸<hi>秫音述湛</hi>
<pb n="KR3a0064_WYG_016-98b"/>
<hi>子廉反貸他得反</hi>
　大酋主酒官用麥曰麴用米曰糵湛漬也熾炊也火<lb/>
　齊生熟之中也六物秫稻至火齊凡六貸吕氏春秋<lb/>
　作忒<hi>用孔氏補</hi>
天子命有司祈祀四海大川名源淵澤井泉<lb/>
　盛德在水故偏祀之<hi>用馬氏說</hi>
是月也農有不收藏積聚者馬牛畜獸有放佚者取之<lb/>
不詰山林藪澤有能取蔬食田獵禽獸者野虞教道之<lb/>
<pb n="KR3a0064_WYG_016-99a"/>
其有相侵奪者罪之不赦<lb/>
　不自歛藏者聽人之取以警之能取食林澤者教之<lb/>
　侵奪者罪之<hi>補</hi>
是月也日短至隂陽爭諸生蕩君子齊戒處必掩身身<lb/>
欲寜去聲色禁嗜欲安形性事欲靜以待隂陽之所定<lb/>
<hi>去起吕反</hi>
　日短至短之至極也諸生萬物之生蕩者生意之動<lb/>
　事欲靜者凡事靜以待定<hi>補</hi>
<pb n="KR3a0064_WYG_016-99b"/>
芸始生荔挺出蚯蚓結麋角觧水泉動<lb/>
　芸與荔皆香草荔馬荔挺生出也結者蟄初向下今<lb/>
　宛而上故屈結也麋澤獸得陽氣之初而角解○凡<lb/>
　皆記仲冬之候<hi>補</hi>
日短至則伐木取竹箭<lb/>
　隂盛而堅也<lb/>
是月也可以罷官之無事去器之無用者<lb/>
　凡以應天地之實<hi>方氏</hi>
<pb n="KR3a0064_WYG_016-100a"/>
塗闕廷門閭築囹圄此所以助天地之閉藏也<lb/>
　順時氣<hi>鄭氏</hi>
仲冬行夏令則其國乃旱氛霧㝠㝠雷乃發聲行秋令<lb/>
則天時雨汁𤓰瓠不成國有大兵行春令則蝗蟲為敗<lb/>
水泉咸竭民多疥癘<hi>而于付反</hi>
　雨汁雨雪雜下如物有汁<lb/>
季冬之月日在婺女昏婁中旦氐中<lb/>
　十二月節日在婺女八度婁西方宿氐東方宿是月<lb/>
<pb n="KR3a0064_WYG_016-100b"/>
　昏旦皆中於南方<lb/>
其日壬癸其帝顓頊其神𤣥㝠其蟲介其音羽律中大<lb/>
吕<lb/>
　大吕隂律季冬氣至則大吕之律應大吕助陽宣物<lb/>
　<hi>鄭氏</hi>
其數六其味鹹其臭朽其祀行祭先腎鴈北鄉鵲始巢<lb/>
雉雊雞乳<hi>雊古豆反</hi>
　鴈北鄉順陽而復也此月方鄉北後月建寅云候鴈<lb/>
<pb n="KR3a0064_WYG_016-101a"/>
　北則歸矣孔氏云此據早者恐非也鵲知避歳所在<lb/>
　於是來歳之氣兆矣故始巢雉火畜感於陽而後有<lb/>
　聲雞木畜麗於陽而後有形皆季冬每五日之候雉<lb/>
　雊雞乳吕氏春秋作乳雉雊<hi>補并集方氏馬氏說</hi>
天子居𤣥堂右个乗𤣥路駕鐵驪載𤣥旂衣黒衣服𤣥<lb/>
玉食黍與彘其器閎以奄<lb/>
　𤣥堂右个北向之東偏<lb/>
命有司大難旁磔出上牛以送寒氣<hi>難乃多反磔竹百反</hi>
<pb n="KR3a0064_WYG_016-101b"/>
　難儺也大儺盡逐隂慝為陽導也旁磔者披磔其牲<lb/>
　禳除隂氣於四方之門也出土牛者牛屬丑土勝水<lb/>
　故出是以送寒氣此驅除之終事又農耕之始事也<lb/>
　後世土牛之法以嵗之幹為首之色甲乙青丙丁赤<lb/>
　戊巳黄庚辛白壬癸黒以歳之支為身之色寅卯青<lb/>
　己午赤申酉白亥子黒辰戍丑未黄以立春日之幹<lb/>
　為角耳尾之色支色為脛納音色為蹄以立春為䇿<lb/>
　牛人前後立春在十二月望即䇿牛人在牛前示農<lb/>
<pb n="KR3a0064_WYG_016-102a"/>
　早立春在十二月晦或正月朔即當中立春在正月<lb/>
　望即近後<hi>孔氏方氏陳氏丘氏</hi>
征鳥厲疾乃畢山川之祀及帝之大臣天之神祗<lb/>
　征鳥鷹屬厲疾者殺氣之極㨗疾嚴猛物不極不反<lb/>
　鷹將復為鳩也此候也帝之大臣謂句芒之屬天之<lb/>
　神祗謂司中司命風師雨師之屬天神地祗而此言<lb/>
　天之神祗者總言之皆統於天也然吕氏春秋作天<lb/>
　地之神祗○殺氣候畢故徧祭以報而各及其佐<hi>補</hi>
<pb n="KR3a0064_WYG_016-102b"/>
是月也命漁師始漁天子親徃乃嘗魚先薦寝廟<lb/>
　此潜詩所謂季冬薦魚也此時魚性定而羙<lb/>
氷方盛水澤腹堅命取氷<lb/>
　寒極而氷盛腹堅則其堅逹於内非特形於水面而<lb/>
　已命取氷者非特將以備暑亦以逹陽氣<hi>用方氏說</hi>
氷以入令告民出五種命農計耦耕事脩耒耜具田器<lb/>
<hi>種章勇反</hi>
　氷以入吕氏春秋作氷已入五種五榖之種耦耕古<lb/>
<pb n="KR3a0064_WYG_016-103a"/>
　者多以人耦耕詩稱十千為耦論語長沮桀溺耦而<lb/>
　耕蜡祭之報迎猫迎虎而獨不及牛占未以牛耕也<lb/>
　至冉伯牛名耕則此時必有以牛耕而字之歟耒以<lb/>
　木為之長六尺六寸底長一尺一寸中央直者二尺<lb/>
　三寸句者三尺二寸底謂耒下向前曲而接耜者耜<lb/>
　以鐵為之廣五寸耒耕者所推耜以入土○大寒氣<lb/>
　過農事將起終則有始也<hi>鄭氏方氏</hi>
命樂師大合吹而罷<hi>合占答反吹昌睡反</hi>
<pb n="KR3a0064_WYG_016-103b"/>
　吹者人氣故用以迎陽氣大合吹即罷可以知其無<lb/>
　燕矣<hi>王氏</hi>
乃命四監收秩薪柴以供郊廟及百祀之薪燎<lb/>
　四監主山林川澤之官<hi>鄭氏</hi>
是月也日窮於次月窮於紀星回於天數將幾終嵗且<lb/>
更始專而農民毋有所使<lb/>
　日所舍為次一月一移次去年季冬次𤣥枵今年季<lb/>
　冬復次於𤣥枵故曰窮於次月遇日相合為紀紀謂<lb/>
<pb n="KR3a0064_WYG_016-104a"/>
　月繋於日也亦去冬㑹𤣥枵而嵗一周故曰窮於紀<lb/>
　二十八宿更見於南方而歳一周故曰星回於天幾<lb/>
　終者近於終更始謂來年正月農事將起預戒專一<lb/>
　無他役使<hi>孔氏方氏及髙誘注</hi>
天子乃與公卿大夫共飭國典論時令以待來歳之冝<lb/>
乃命太史次諸侯之列賦之犧牲以共皇天上帝社稷<lb/>
之饗乃命同姓之邦共寝廟之芻豢命宰歴卿大夫至<lb/>
于庶民土田之數而賦犧牲以共山林名川之祀凡在<lb/>
<pb n="KR3a0064_WYG_016-104b"/>
天下九州之民者無不咸獻其力以共皇天上帝社稷<lb/>
寝廟山林名川之祀<lb/>
　次次第之也厯猶次也○歳終預議來歳之事次諸<lb/>
　侯之犧牲以事上帝同姓之芻豢以奉寝廟卿大夫<lb/>
　庶民以事山川又總以民咸獻其力示民力之普存<lb/>
　也然犧牲之用幾何要各有司存所謂民力之普存<lb/>
　謂民皆得盡其力然後舉以事神無愧耳如必盡天<lb/>
　下之供輸以為祭不幾於擾也哉此皆後世推測之<lb/>
<pb n="KR3a0064_WYG_016-105a"/>
　言耳<hi>補</hi>
季冬行秋令則白露蚤降介蟲為妖四鄙入保行春令<lb/>
則胎夭多傷國多固疾命之曰逆行夏令則水潦敗國<lb/>
時雪不降氷凍消釋<lb/>
　疾乆而不瘥曰固<hi>方氏</hi>
　<lb/>
　<lb/>
　<lb/>
<pb n="KR3a0064_WYG_016-105b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷二十二</head>
    <p>
<pb n="KR3a0064_WYG_022-1a"/>
欽定四庫全書<lb/>
　黄氏日抄卷二十二　　　宋　黄震　撰<lb/>
　讀禮記<hi>九</hi>
　　雜記上第二十<lb/>
諸侯行而死於館則其復如於其國如於道則升其乗<lb/>
車之左轂以其綏復其輤有裧緇布裳帷素錦以為屋<lb/>
而行至於廟門不毁牆遂入適所殯唯輤為說於廟門<lb/>
外<hi>輤千見反裧昌占反説吐奪反</hi>
<pb n="KR3a0064_WYG_022-1b"/>
　館王國所致館舍復招還其魂魄綏鄭改為緌廬陵<lb/>
　胡氏謂即所執升車之綏輤載柩將殯之車飾裧鼈<lb/>
　甲邉縁緇布裳帷者謂輤下棺外用緇色之布以為<lb/>
　裳帷素錦屋者謂於裳帷之中又用素錦為小帷如<lb/>
　屋形以覆棺也廟所殯宫牆指裳帷○諸侯死於館<lb/>
　舍則其招魂如在其國升屋東榮用衣而號如死於<lb/>
　道則升車左轂以象升屋東榮用所執之綏象所服<lb/>
　之衣整車飾而歸殯將入殯宫惟脱柩上之輤不脫<lb/>
<pb n="KR3a0064_WYG_022-2a"/>
　柩旁之帷裳上者髙而妨入廟門旁者留之不露柩<lb/>
　也<hi>補</hi>
大夫士死於道則升其乗車之左轂以其綏復如於館<lb/>
死則其復如於家大夫以布為輤而行至於家而說輤<lb/>
載以輲車入自門至於阼階下而說車舉自阼階升適<lb/>
所殯士輤葦席以為屋蒲席以為帷裳<hi>輲市專反</hi>
　輲車凡車有輻曰輪無輻曰輇輲車以輪為輪廹地<lb/>
　而行輪卑有似於蜃又曰蜃車殯皆用之○大夫禮<lb/>
<pb n="KR3a0064_WYG_022-2b"/>
　降於諸侯士降於大夫<hi>補</hi>
凡訃於其君曰君之臣某死父母妻長子曰君之臣某<lb/>
之某死君訃於他國之君曰寡君不禄敢告於執事夫<lb/>
人曰寡小君不禄大子之䘮曰寡君之適子某死大夫<lb/>
訃於同國適者曰某不禄訃於士亦曰某不禄訃於他<lb/>
國之君曰君之外臣寡大夫某死訃於適者曰吾子之<lb/>
外私寡大夫不禄使某實訃於士亦曰吾子之外私寡<lb/>
大夫某不禄使某實士訃於同國大夫曰某死訃於士<lb/>
<pb n="KR3a0064_WYG_022-3a"/>
亦曰某死訃於他國之君曰君之外臣某死訃於大夫<lb/>
曰吾子之外私某死訃於士亦曰吾子之外私某死<hi>適子</hi>
<hi>之適音的適者之適音適</hi>
　訃死而赴告也士曰不禄今君與大夫亦同士稱者<lb/>
　告於他國謙辭也告於他國之君故曰外臣以他國<lb/>
　之臣與死者有恩私故曰外私適者謂敵體之人使<lb/>
　某實謂以實告<hi>方氏</hi>
大夫次於公館以終䘮士練而歸士次於公館大夫居<lb/>
<pb n="KR3a0064_WYG_022-3b"/>
廬士居堊室<lb/>
　次謂服君䘮而為之哀次也公館公宫官舍也大夫<lb/>
　於公館終䘮則三年而後歸士練而歸則朞年而已<lb/>
　降殺之辨也繼又言士次於公館者即指練而歸之<lb/>
　士盖大夫以其序皆次且朝夕存焉士則謂不盡次<lb/>
　又未必朝夕存焉故既曰練而歸又曰次於公館者<lb/>
　謂不盡次故以次為復也鄭氏分士為二等有邑宰<lb/>
　朝廷之殊疑未然廬者倚木於室外為廬堊室者白<lb/>
<pb n="KR3a0064_WYG_022-4a"/>
　其室中為堊倚廬之制重堊室之制輕親者貴者居<lb/>
　倚廬䟽者賤者居堊室<hi>合方氏應氏説</hi>
大夫為其父母兄弟之未為大夫者之䘮服如士服士<lb/>
為其父母兄弟之為大夫者之䘮服如士服<hi>為于偽反</hi>
　䘮服以麄者為重大夫之䘮重於士故生者貴而死<lb/>
　者賤則其服從死者嫌若臨之也生者賤而死者貴<lb/>
　則其服従生者嫌若僣之也<hi>用方氏補</hi>
大夫之適子服大夫之服大夫之庶子為大夫則為其<lb/>
<pb n="KR3a0064_WYG_022-4b"/>
父母服大夫服其位與未為大夫者齒士之子為大夫<lb/>
則其父母弗能主也使其子主之無子則為之置後<hi>適丁</hi>
<hi>歴反</hi>
　大夫之適子雖為士得服大夫之服尊適故也至於<lb/>
　庶子必身為大夫然後敢服其服其位猶與諸子未<lb/>
　為大夫者齒宗適故也父為士子為大夫子死而父<lb/>
　母不得主其䘮者士不得攝大夫也其子得主之者<lb/>
　以其為適得服大夫之服也為之置後即亦為大夫<lb/>
<pb n="KR3a0064_WYG_022-5a"/>
　之適子也<hi>用方氏修</hi>
大夫卜宅與塟日有司麻衣布衰布帶因䘮屨緇布冠<lb/>
不蕤占者皮弁如筮則史練冠長衣以筮占者朝服○<lb/>
　卜用龜宅謂塟地有司羣吏執事者麻衣白布深<lb/>
　衣衰指䘮服之當心者蕤者冠之飾即緌緇布冠<lb/>
　古不蕤後代有蕤此以㐫事故特云不蕤筮用蓍<lb/>
　史即筮人長衣深衣之純素者皮弁朝服皆吉服<lb/>
　　卜筮者以凶事求神服不敢純吉占者求吉則<lb/>
<pb n="KR3a0064_WYG_022-5b"/>
　服純吉<hi>補</hi>
大夫之䘮既薦馬薦馬者哭踊出乃包奠而讀書<lb/>
　薦進也馬牽車者薦馬則䘮車將行故哭踊古説謂<lb/>
　孝子哭踊然本文言薦馬者哭踊當是執事之臣子<lb/>
　也䘮車將行矣乃取遣奠牲下體包裹為送又讀所<lb/>
　書送物之名<hi>補</hi>
大夫之䘮大宗人相小宗人命龜卜人作龜<lb/>
　大宗大宗伯相相其禮小宗小宗伯命龜謂告以所<lb/>
<pb n="KR3a0064_WYG_022-6a"/>
　問事卜人掌龜者作龜謂揚火灼之以出兆<hi>集鄭孔氏</hi>
内子以鞠衣褒衣素紗下大夫以䄠衣其餘如士復諸<lb/>
侯以褒衣冕服爵弁服夫人稅衣揄狄狄稅素沙復西<lb/>
上<hi>鞠九六反䄠張戰反稅他喚反揄音遥</hi>
　内子卿之適妻下大夫謂下大夫之妻鞠衣卿妻之<lb/>
　衣褒衣始為命婦見加賜之衣素紗若令紗縠所以<lb/>
　裏衣者也其餘如士謂鞠衣䄠衣之外其餘禒衣則<lb/>
　如士妻之服也復謂初死時呼之兾招復其魂魄也<lb/>
<pb n="KR3a0064_WYG_022-6b"/>
　褒衣亦謂諸侯始加賜衣服褒之言進也冕服則上<lb/>
　公五侯伯四子男三爵弁則爵色之弁也夫人稅衣<lb/>
　揄狄者言用稅衣上至揄狄盖侯伯夫人自揄狄而<lb/>
　下子男夫人自闕狄而下卿妻自鞠衣而下大夫妻<lb/>
　䄠衣而下士妻稅衣而已五者之服惟夫人得備狄<lb/>
　稅素沙者言上自揄狄下至稅衣皆用素紗白縠為<lb/>
　裏復必西上者北靣而西上西北皆隂求諸幽故也<lb/>
　○復欲其生氣之来復故皆用其生時之上衣多少<lb/>
<pb n="KR3a0064_WYG_022-7a"/>
　則各隨其命數<hi>陸氏</hi>
大夫不揄絞屬於池下<hi>絞户交反屬音燭</hi>
　揄揄翟也絞者采青黄之間曰絞屬猶繋也○此言<lb/>
　大夫葬時車飾也凡䘮車之飾曰栁栁之外有如承<lb/>
　水霤者名池人君之桞其池繋絞繒於下而畫翟雉<lb/>
　焉名曰振容又有銅魚在其間大夫去振容士去魚<lb/>
　故大夫不得畫揄絞屬於池下容池上有之<hi>用鄭孔陸氏修</hi>
大夫附於士士不附於大夫附於大夫之昆弟無昆弟<lb/>
<pb n="KR3a0064_WYG_022-7b"/>
則従其昭穆雖王父母在亦然婦附於其夫之所附之<lb/>
妃無妃則亦従其昭穆之妃妾附於妾祖姑無妾祖姑<lb/>
則亦従其昭穆之妾男子附於王父則配女子附於王<lb/>
母則不配公子附於公子<hi>昭舊直遥反晋人避司馬昭之諱也今如字</hi>
　附即袝謂後死者附先死者而祭王母祖父母也夫<lb/>
　所附之妃謂祖母於婦則祖姑女子謂在室及嫁未<lb/>
　三月而死者○大夫附於士不敢以己之貴自殊於<lb/>
　其祖也士不附於大夫自卑而别於尊也大夫之昆<lb/>
<pb n="KR3a0064_WYG_022-8a"/>
　弟謂為士者茍無昆弟則従其昭穆中以上附髙祖<lb/>
　之為士者下言従其昭穆之妃従其昭穆之妾則亦<lb/>
　謂祔於髙祖之妃與妾也雖王父母在亦然者以孫<lb/>
　宜祔於祖祖在無可祔亦祔於髙祖也男子附於王<lb/>
　父則配者孫附於祖曰以其配若女附於祖母惟祭<lb/>
　饌如一而祝辭不云以某配公子附於公子不敢戚<lb/>
　君<hi>集</hi>
君薨大子號稱子待猶君也<lb/>
<pb n="KR3a0064_WYG_022-8b"/>
　君薨未踰年太子雖猶稱子而人待之則猶君<hi>鄭氏説</hi>
有三年之練冠則以大功之麻易之唯杖屨不易<lb/>
　斬衰既練其要絰與大功初死要絰麄細同麻謂要<lb/>
　絰也唯杖屨不易者言其餘皆易杖不易者以大功<lb/>
　無杖屨不易者以俱用䋲也<lb/>
有父母之䘮尚功衰而附兄弟之殤則練冠附於殤稱<lb/>
陽童某甫不名神也<lb/>
　父母䘮既練皆受以大功之衰故謂之功衰以此時<lb/>
<pb n="KR3a0064_WYG_022-9a"/>
　而祔大功親以下之殤則練冠陽童謂稱庶殤子若<lb/>
　宗子則稱隂童字以某甫而不名者神事之也<hi>鄭氏</hi>
凡異居始聞兄弟之䘮唯以哭對可也其始麻散帯絰<lb/>
未服麻而奔䘮及主人之未成絰也䟽者與主人皆成<lb/>
之親者終其麻帶絰之日數<lb/>
　以哭對者哀痛不以言辭為禮也始麻散帯絰者其<lb/>
　初聞䘮始服麻之時散垂要之帶絰若小功以下服<lb/>
　輕者則糾垂不散也未服麻而奔䘮者謂道路既近<lb/>
<pb n="KR3a0064_WYG_022-9b"/>
　聞而即奔至在主人未成絰時謂未小歛之前也䟽<lb/>
　者謂小功以下值主人未成服則隨主人成之親者<lb/>
　謂大功以上雖值主人成服未即與之成必終自己<lb/>
　麻帯絰禮日數而後成服也<hi>鄭氏孔氏</hi>
主妾之䘮則自祔至於練祥皆使其子主之其殯祭不<lb/>
於正室君不撫僕妾<lb/>
　祔自主之者以其祭於祖廟祭不於正室者以其非<lb/>
　適不撫僕妾畧於賤<hi>鄭氏方氏</hi>
<pb n="KR3a0064_WYG_022-10a"/>
女君死則妾為女君之黨服攝女君則不為先女君之<lb/>
黨服<lb/>
　女君雖死猶為女君之黨服己攝女君則否<hi>補</hi>
聞兄弟之䘮大功以上見䘮者之鄊而哭適兄弟之送<lb/>
葬者弗及遇主人於道則遂之於墓凡主兄弟之䘮雖<lb/>
䟽亦虞之<lb/>
　見䘮者之鄉而哭奔䘮節也遂之於墓言骨肉之親<lb/>
　不待主人也䟽亦虞之以䘮事虞祔乃畢安其神為<lb/>
<pb n="KR3a0064_WYG_022-10b"/>
　重也<hi>鄭氏</hi>
凡䘮服未畢有弔者則為位而哭拜踊<lb/>
　弔雖後時然䘮猶未畢不可以殺禮待新弔之客<hi>方氏</hi>
　<hi>孔氏</hi>
大夫之哭大夫弁絰大夫與殯亦弁絰大夫有私䘮之<lb/>
葛則於其兄弟之輕䘮則弁絰<lb/>
　弁絰者如爵弁而加環絰乃大夫錫衰相弔之首服<lb/>
　私䘮之葛謂妻子之䘮卒哭以葛代麻兄弟之輕䘮<lb/>
<pb n="KR3a0064_WYG_022-11a"/>
　謂緦麻○大夫之相弔必弁絰不以妻子私䘮之末<lb/>
　服臨兄弟<hi>補</hi>
為長子杖則其子不以杖即位為妻父母在不杖不稽<lb/>
顙母在不稽顙稽顙者其贈也拜<lb/>
　父為長子杖則長子之子不杖辟尊者也父母在則<lb/>
　為妻不杖不稽顙為尊者厭也母在父沒為妻惟不<lb/>
　稽顙至拜贈則亦稽顙母之尊殺於父也<hi>用鄭氏方氏修</hi>
違諸侯之大夫不反服違大夫之諸侯不反服<lb/>
<pb n="KR3a0064_WYG_022-11b"/>
　違去也之往也反服為舊君服也○去諸侯仕大夫<lb/>
　是自尊適卑不可反服於前之尊君以形新君之卑<lb/>
　去大夫仕諸侯是自卑適尊不可反服於前之卑君<lb/>
　以辱新君之尊<hi>用孔氏修</hi>
䘮冠條屬以别吉凶三年之練冠亦條屬右縫小功以<lb/>
下左緦冠繰纓大功以上散帯<hi>繰音澡今讀如字</hi>
　條屬者謂䘮冠通屈一條䋲為武垂下為纓屬之冠<lb/>
　吉冠則纓武異材故曰條屬以别吉㐫三年練冠小<lb/>
<pb n="KR3a0064_WYG_022-12a"/>
　祥之冠也亦條屬而右縫䘮冠之縫向右右為隂隂<lb/>
　者䘮所尚也小功以下輕故縫向左同於吉緦冠繰<lb/>
　纓者繰讀如蠶繰之繰繰纓散絲纓也大功以上散<lb/>
　帶者小斂後小功以下皆絞之大功以上不忍即成<lb/>
　之故散垂此帯至成服乃絞<hi>孔氏及陸氏説</hi>
朝服十五升去其半而緦加灰錫也<lb/>
　升者麻縷之數八十縷為升十五升千二百縷去其<lb/>
　半為緦加灰治之為錫<hi>用孔氏説</hi>
<pb n="KR3a0064_WYG_022-12b"/>
諸侯相襚以後路與冕服先路與褎衣不以襚<hi>音遂</hi>
　贈死曰襚後路貳車冕服次冕○贈死者不以己之<lb/>
　正所服用<lb/>
遣車視牢具䟽布輤四靣有章置于四隅<hi>章或作鄣去聲讀</hi>
　遣車送葬載牲體之車牢具遣奠所包牲牢之體貴<lb/>
　賤各有數一个為一具取一車載之故云視牢具䟽<lb/>
　布輤乃其車之上盖四靣皆有章蔽以隠翳牢肉入<lb/>
　壙則置于槨之四隅<hi>合鄭氏孔氏説</hi>
<pb n="KR3a0064_WYG_022-13a"/>
載粻有子曰非禮也䘮奠脯醢而已<hi>粻陟良反</hi>
　粻米糧也遣奠之饌無黍稷<hi>鄭氏孔氏</hi>
祭稱孝子孝孫䘮稱哀子哀孫<lb/>
　祭所以追養故稱孝䘮所以哭亡故稱哀<hi>方氏</hi>
端衰䘮車皆無等<lb/>
　端正也吉時元端服身與𬒮同以二尺二寸為正而<lb/>
　䘮衣亦如之以其綴六寸之衰於心前故曰端衰䘮<lb/>
　車惡車等等差也○䘮之衣衰及車天子至士制度<lb/>
<pb n="KR3a0064_WYG_022-13b"/>
　同<hi>孔氏</hi>
大白冠緇布之冠皆不蕤委武𤣥縞而后蕤<lb/>
　大白冠白布為之太古之冠緇布冠黑布為之始冠<lb/>
　之冠皆質而無飾委武皆冠卷<hi>苦圓反</hi>委言内所恃以<lb/>
　為質武言外所覿以為文𤣥𤣥冠也縞縞冠也𤣥縞<lb/>
　二冠既先有别卷乃可蕤故云而后蕤<hi>鄭氏孔氏</hi>
大夫冕而祭於公弁而祭於己士弁而祭於公冠而祭<lb/>
於己士弁而親迎然則士弁而祭於己可也<hi>迎魚敬反</hi>
<pb n="KR3a0064_WYG_022-14a"/>
　弁爵弁冠𤣥冠<hi>鄭氏</hi>
暢臼以掬杵以梧枇以桑長三尺或曰五尺畢用桑長<lb/>
三尺刋其柄與末<hi>臼其䆒反掬弓六反枇音匕長直亮反</hi>
　暢欎鬯也臼所以搗之者也掬栢也梧桐也枇即匕<lb/>
　牲體従鑊以枇升入於鼎從鼎以枇載之扵爼畢所<lb/>
　以助主人之舉肉者曲而長象畢星故名畢刋猶削<lb/>
　也<hi>孔氏</hi>
率帶諸侯大夫皆五采士二采<hi>率音律</hi>
<pb n="KR3a0064_WYG_022-14b"/>
　率繂也謂襲尸之大帶大夫以上飾以五采士以朱<lb/>
　緑<hi>鄭氏</hi>
醴者稻醴也甕甒筲衡實見間而后折入<hi>甒音武衡户剛反</hi>
　甕盛醯醢甒盛酒醴筲盛黍稷衡以大木為桁以庋<lb/>
　甕甒筲者皆送葬所蔵之物也見者棺之衣所謂帷<lb/>
　荒以尸蔵扵内而飾見於外故謂之見折者承席也<lb/>
　形如牀無足曲折為之故曰折實見間者以甕甒等<lb/>
　實扵見與槨之間而后折入者實物於槨内既畢而<lb/>
<pb n="KR3a0064_WYG_022-15a"/>
　后入此承席加於槨之上焉<hi>孔氏方氏</hi>
重既虞而埋之凡婦人従其夫之爵位<lb/>
　重者初䘮時所立之主以既有柩又有主故名重既<lb/>
　葬而虞祭立主矣則埋之<lb/>
小斂大斂啓皆辯拜朝夕哭不帷無柩者不帷<hi>辯音遍</hi>
　啓謂啓攅辯拜謂徧拜以謝賔<lb/>
君若載而后弔之則主人東靣而拜門右北靣而踊出<lb/>
待反而后奠<lb/>
<pb n="KR3a0064_WYG_022-15b"/>
　載謂將出葬已載柩於車也主人在柩車西故東靣<lb/>
　而拜門右謂廟門内西邉拜踊於賔位不敢廹近君<lb/>
　也待君既弔而出然後行遣奠之禮<hi>用鄭氏説</hi>
子羔之襲也繭衣裳與稅衣纁袡為一素端一皮弁一<lb/>
爵弁一𤣥冕一曽子曰不襲婦服<hi>稅他喚反袡而占反</hi>
　繭衣裳謂衣裳相連而綿纊之者也表之以稅衣纁<lb/>
　為之縁與袡為一稱稅謂黑衣纁絳色袡婦人蔽膝<lb/>
　也素端以素為衣裳此第二稱皮弁第三稱爵弁第<lb/>
<pb n="KR3a0064_WYG_022-16a"/>
　四稱元冕第五稱纁袡婦人服而子羔襲用之故曽<lb/>
　子譏之<hi>孔氏</hi>
為君使而死公館復私館不復公館者公宫與公所為<lb/>
也私館者自卿大夫以下之家也<lb/>
　私館妨其私家故不復<hi>補</hi>
公七踊大夫五踊婦人居間士三踊婦人皆居間<lb/>
　七者始死一明日襲一襲之明朝一又明日小歛一<lb/>
　及小歛日再踊一小歛之明日一并大歛一凡七五<lb/>
<pb n="KR3a0064_WYG_022-16b"/>
　者始死一明日襲一又明日小歛一同日再小歛一<lb/>
　明日大歛一凡五三者始死一小歛一大歛一凡三<lb/>
　居間者謂主人踊婦人踊賓乃踊婦人居賔主之間<lb/>
　<hi>孔氏</hi>
公襲卷衣一𤣥端一朝服一素積一纁裳一爵弁二𤣥<lb/>
冕一褎衣一朱緑帯申加大帯於上<hi>卷音衮</hi>
　卷者衮衣𤣥端者燕居𤣥端朱裳朝服者緇衣素裳<lb/>
　自視朝之服素積者皮弁視朔之服纁裳冕服之裳<lb/>
<pb n="KR3a0064_WYG_022-17a"/>
　爵弁二者𤣥衣纁裳此始命之服重本故二通也褎<lb/>
　衣最上華君賜也<hi>孔氏</hi>
小斂環絰公大夫士一也<lb/>
　環絰一股纒絰<hi>鄭氏</hi>
公視大斂公升商祝鋪席乃斂<lb/>
　君臨臣䘮雖已鋪席商祝更鋪乃斂榮君来為新之<lb/>
　也<hi>孔氏</hi>
魯人之贈也三𤣥二纁廣尺長終幅<hi>廣長並去聲</hi>
<pb n="KR3a0064_WYG_022-17b"/>
　贈謂以物送亡人廣尺長終幅失禮禮丈八尺<hi>孔氏</hi>
弔者即位于門西東靣其介在其東南北靣西上西於<lb/>
門主孤西面相者受命曰孤某使某請事客曰寡君使<lb/>
某如何不淑相者入告出曰孤某須矣弔者入主人升<lb/>
堂西靣弔者升自西階東靣致命曰寡君聞君之䘮寡<lb/>
君使某如何不淑子拜稽顙弔者降反位<lb/>
　此記諸侯相弔之禮子孤子也<hi>鄭孔氏</hi>
含者執璧將命曰寡君使某含相者入告出曰孤某須<lb/>
<pb n="KR3a0064_WYG_022-18a"/>
矣含者入升堂致命子拜稽顙含者坐委于殯東南有<lb/>
葦席既塟蒲席降出反位宰夫朝服即䘮屨升自西階<lb/>
西靣坐取璧降自西階以東<hi>含胡闇反</hi>
　此記相含之禮以東藏於内也<hi>鄭孔氏</hi>
襚者曰寡君使某襚相者入告出曰孤某須矣襚者執<lb/>
冕服左執領右執要入升堂致命曰寡君使某襚子拜<lb/>
稽顙委衣于殯東襚者降受爵弁服於門内霤將命子<lb/>
拜稽顙如初受皮弁服於中庭自西階受朝服自堂受<lb/>
<pb n="KR3a0064_WYG_022-18b"/>
𤣥端將命子拜稽顙皆如初襚者降出反位宰夫五人<lb/>
舉以東降自西階其舉亦西靣<lb/>
　此記相襚之禮<lb/>
上介賵執圭將命曰寡君使某賵相者入告反命曰孤<lb/>
某須矣陳乗黄大路於中庭北輈執圭將命客使自下<lb/>
由路西子拜稽顙坐委于殯東南隅宰舉以東<hi>賵芳鳳反輈竹</hi>
<hi>由反</hi>
　此記相賵之禮輈轅也客使謂使客之従者客之所<lb/>
<pb n="KR3a0064_WYG_022-19a"/>
　使故曰客使下謂馬也馬在路之下路即大路之車<lb/>
　<hi>孔氏</hi>
凡将命鄉殯將命子拜稽顙西靣而坐委之宰舉璧與<lb/>
圭宰夫舉襚升自西階西靣坐取之降自西階賵者出<lb/>
反位于門外<lb/>
　此揔記將命授受之禮<lb/>
上客臨曰寡君有宗廟之事不得承事使一介老某相<lb/>
執綍相者反命曰孤某須矣臨者入門右介者皆従之<lb/>
<pb n="KR3a0064_WYG_022-19b"/>
立于其左東上宗人納賔升受命于君降曰孤敢辭吾<lb/>
子之辱請吾子之復位客對曰寡君命某毋敢視賔客<lb/>
敢辭宗人反命曰孤敢固辭吾子之辱請吾子之復位<lb/>
客對曰寡君命某毋敢視賔客敢固辭宗人反命曰孤<lb/>
敢固辭吾子之辱請吾子之復位客對曰寡君使臣某<lb/>
毋敢視賔客是以敢固辭固辭不獲命敢不敬従客立<lb/>
于門西介立于其左東上孤降自阼階拜之升哭與客<lb/>
拾踊三客出送于門外拜稽顙<hi>臨如字又力鴆反拾其刼反</hi>
<pb n="KR3a0064_WYG_022-20a"/>
　此記臨哭相辭讓之禮臨䘮而哭故謂之臨弔含襚<lb/>
　賻禮畢故上客行臨之禮拾踊者客與主更踊<lb/>
其國有君䘮不敢受弔<lb/>
　有君䘮則親䘮不敢受弔<lb/>
外宗房中南靣小臣鋪席商祝鋪絞衿衾士盥于盤北<lb/>
舉遷尸于斂上卒斂宰告子馮之踊夫人東靣坐馮之<lb/>
興踊士䘮有與天子同者三其終夜燎及乗人專道而<lb/>
行<lb/>
<pb n="KR3a0064_WYG_022-20b"/>
　乗人謂使人執引專道謂使人辟路<hi>鄭氏</hi>
　　雜記下第二十一<lb/>
有父之䘮如未沒䘮而母死其除父之䘮也服其除服<lb/>
卒事反䘮服雖諸父昆弟之䘮如當父母之䘮其除諸<lb/>
父昆弟之䘮也皆服其除䘮之服卒事反䘮服<lb/>
　沒猶終也除服謂祥祭之服○服前䘮之除服而反<lb/>
　後䘮之䘮服不特於父母之重䘮雖當父母䘮而遭<lb/>
　諸父昆弟之䘮亦然示於前䘮有終後䘮亦不為前<lb/>
<pb n="KR3a0064_WYG_022-21a"/>
　䘮之除而奪也<hi>補</hi>
如三年之䘮則既顈其練祥皆行<hi>顈口逈反</hi>
　顈草名無葛之鄉去麻則用顈盖代葛者○三年之<lb/>
　䘮既虞卒哭而變麻以顈矣則前䘮之練祭乃得行<lb/>
　盖後䘮未卒哭以前不可行前䘮之練祭以麻絰純<lb/>
　凶而練祭従吉也<hi>補</hi>
王父死未練祥而孫又死猶是附於王父也<lb/>
　王父雖未練祥而孫得袝者昭穆同也禮孫死袝祖<lb/>
<pb n="KR3a0064_WYG_022-21b"/>
　<hi>方氏孔氏</hi>
有殯聞外䘮哭之他室入奠卒奠出改服即位如始即<lb/>
位之禮<lb/>
　有殯謂父母䘮未塟柩在殯宫者也外䘮謂兄弟䘮<lb/>
　在逺者也若聞外䘮而哭於殯宫嫌是哭殯今於他<lb/>
　室明所哭者為新䘮也入奠謂朝入奠於殯宫既乃<lb/>
　更即位就他室如始哭時此謂哭新䘮之明日再哭<lb/>
　也<hi>孔氏鄭氏</hi>
<pb n="KR3a0064_WYG_022-22a"/>
大夫士將與祭於公既視濯而父母死則猶是與祭也<lb/>
次於異宫既祭釋服出公門外哭而歸其他如奔䘮之<lb/>
禮如未視濯則使人告告者反而后哭如諸父昆弟姑<lb/>
姊妹之䘮則既宿則與祭卒事出公門釋服而后歸其<lb/>
他如奔䘮之禮如同宫則次於異宫<lb/>
　告謂告君既宿謂祭前三日將致齋受宿戒○將與<lb/>
　祭聞父母䘮猶卒祭謂君命嚴而祭事重也然人子<lb/>
　之情當何如雖堅忍其痛而不哭果能一其將事之<lb/>
<pb n="KR3a0064_WYG_022-22b"/>
　誠否耶漢儒傳聞古説幸於今無用闕疑可也<hi>補</hi>
曽子問曰卿大夫將為尸於公受宿矣而有齊衰内䘮<lb/>
則如之何孔子曰出舍乎公宫以待事禮也<lb/>
　受宿受齋宿之戒齊衰内䘮謂諸父昆弟姑姊妹之<lb/>
　服<hi>孔氏</hi>
孔子曰尸弁冕而出卿大夫士皆下之尸必式必有前<lb/>
驅<lb/>
　已見曽子問<lb/>
<pb n="KR3a0064_WYG_022-23a"/>
父母之䘮將祭而昆弟死既殯而祭如同宫則雖臣妾<lb/>
葬而后祭祭主人之升降散等執事者亦散等雖虞附<lb/>
亦然<lb/>
　父母之䘮將祭謂練祥也散等謂不渉級聚足新䘮<lb/>
　略威儀也○兄弟死必殯後方行父母練祭若同宫<lb/>
　雖臣妾死亦葬後方行父母練祭以練祭従吉不可<lb/>
　以凶事雜之也䘮祭散等盖不暇為威儀<hi>補</hi>
自諸侯逹諸士小祥之祭主人之酢也嚌之衆賔兄弟<lb/>
<pb n="KR3a0064_WYG_022-23b"/>
則皆啐之大祥主人啐之衆賔兄弟皆飲之可也<lb/>
　嚌至齒啐入口<hi>鄭氏</hi>
凡侍祭䘮者告賔祭薦而不食<lb/>
　侍祭䘮謂相禮者薦謂脯醢祭薦謂祭以脯醢也凡<lb/>
　吉祭則告賔祭薦既祭而食之䘮祭不主飲食故相<lb/>
　者告賔但祭其薦而不食此天台賈䝉集古説也然<lb/>
　恐薦非指脯醢之物謂薦用脯醢則可謂薦為脯醢<lb/>
　則不可盖此章合以告賔祭為句薦而不食為句薦<lb/>
<pb n="KR3a0064_WYG_022-24a"/>
　於神人而已不食之也與上文嚌之啐之意相續<hi>補</hi>
子貢問䘮子曰敬為上哀次之瘠為下顔色稱其情戚<lb/>
容稱其服請問兄弟之䘮子曰兄弟之䘮則存乎書䇿<lb/>
矣君子不奪人之䘮亦不可奪䘮也<lb/>
　䘮尚哀至祭則尚敬耳此章疑有為之言又親䘮亦<lb/>
　未嘗不存於書䇿<hi>補</hi>
孔子曰少連大連善居䘮三日不怠三月不解期悲哀<lb/>
三年憂東夷之子也<lb/>
<pb n="KR3a0064_WYG_022-24b"/>
　言其生於夷狄而知禮<hi>鄭氏</hi>
三年之䘮言而不語對而不問廬堊室之中不與人坐<lb/>
焉在堊室之中非時見乎母也不入門䟽衰皆居堊室<lb/>
不廬廬嚴者也<lb/>
　言自言己事語為人説也言而不語對而不問居憂<lb/>
　有所不暇也廬堊室之中不與人坐示憂之所獨也<lb/>
　廬謂倚木居於室外之西北角堊室於室中塗之使<lb/>
　白也以時事見乎母乃入門則居廬時無為皆不入<lb/>
<pb n="KR3a0064_WYG_022-25a"/>
　門也以廬為嚴者以父母䘮乃居之非䙝易之地比<lb/>
　也<hi>用孔氏方氏修</hi>
妻視叔父母姑姊妹視兄弟長中下殤視成人<lb/>
　視猶言比也此言輕重雖稍異而哀戚略同也<hi>鄭氏方氏</hi>
親䘮外除兄弟之䘮内除<lb/>
　外除者服已除而内之哀未忘内除者服未除而内<lb/>
　之哀已殺然愚按服之隆殺已各稱其情於服之殺<lb/>
　者亦非情不至而姑外為之服也合詳之<hi>補</hi>
<pb n="KR3a0064_WYG_022-25b"/>
視君之母與妻比之兄弟發諸顔色者亦不飲食也<lb/>
　服君之母妻比己之兄弟凡酒食能使人醉飽而發<lb/>
　見於顔色者亦不敢飲食之<lb/>
免䘮之外行於道路見似目瞿聞名心瞿弔死而問疾<lb/>
顔色戚容必有以異於人也如此而后可以服三年之<lb/>
䘮其餘則直道而行之是也<hi>瞿九遇反</hi>
　似謂貎似父母名謂名同父母瞿惻隠貌問弔而哀<lb/>
　戚故必有異於人發於中心者如此然後服三年之<lb/>
<pb n="KR3a0064_WYG_022-26a"/>
　䘮能情文相稱其餘直道而行謂䘮之輕者不必若<lb/>
　是其委折也然三年之䘮發於中心之實然亦直道<lb/>
　也雖䘮之輕者其文亦未嘗無委折於其間<hi>用方氏修</hi>
祥主人之除也於夕為期朝服祥因其故服<lb/>
　祥謂祥祭主人除服之節於祥祭前夕預告明日祥<lb/>
　祭之期此時主人着朝服謂緇衣素裳縞冠明旦祥<lb/>
　之時主人因着其前夕故朝服<hi>孔氏</hi>
子游曰既祥雖不當縞者必縞然後反服<lb/>
<pb n="KR3a0064_WYG_022-26b"/>
　縞祥祭之服此言親䘮雖既除猶有他䘮未除令以<lb/>
　祥故無所不用縞然後反他䘮之服<hi>陸氏</hi>
當袒大夫至雖當踊絶踊而拜之反改成踊乃襲於士<lb/>
既事成踊襲而后拜之不改成踊<lb/>
　此謂士有䘮當袒踊而大夫来弔則絶踊而拜之士<lb/>
　来弔則成踊而後拜<hi>本賈氏説</hi>
上大夫之虞也少牢卒哭成事附皆大牢下大夫之虞<lb/>
也犆牲卒哭成事附皆少牢<lb/>
<pb n="KR3a0064_WYG_022-27a"/>
　卒哭謂之成事成吉事也附祔廟也禮皆重於虞祭<lb/>
　<hi>孔氏</hi>
祝稱卜葬虞子孫曰哀夫曰乃兄弟曰某卜葬其兄弟<lb/>
曰伯子某<lb/>
　卜塟卜虞祝稱主人之辭子孫於父祖稱哀子哀孫<lb/>
　夫於妻稱乃夫<hi>補</hi>
古者貴賤皆杖叔孫武叔朝見輪人以其杖闗轂而輠<lb/>
輪者於是有爵而后杖也<hi>輠胡罪反</hi>
<pb n="KR3a0064_WYG_022-27b"/>
　叔孫武叔魯大夫叔孫州仇輪人作車輪之人闗穿<lb/>
　也輠廻也叔孫武叔見輪人以扶病之杖闗穿車轂<lb/>
　中廻轉其輪謂其用之鄙䙝而禁之必有爵而后得<lb/>
　用杖<hi>孔氏賈氏</hi>
鑿巾以飯公羊賈為之也<hi>飯扶晩反</hi>
　飯含也恐親為人所惡故設巾覆尸面而當口鑿穿<lb/>
　之令含入口自公羊賈始<hi>集</hi>
冒者何也所以揜形也自襲以至小歛不設冒則形是<lb/>
<pb n="KR3a0064_WYG_022-28a"/>
以襲而后設冒也<lb/>
　恐死者為人所惡故自襲至歛皆冒之<hi>補</hi>
或問於曽子曰夫既遣而包其餘猶既食而裹其餘與<lb/>
君子既食則裹其餘乎曽子曰吾子不見大饗乎夫大<lb/>
饗既饗卷三性之爼歸于賔館父母而賔客之所以為<lb/>
哀也子不見大饗乎<hi>與音餘</hi>
　父母永别遂同賔客之䟽孝子所以悲哀而包奠送<lb/>
　之也曽子以解或人包奠之疑<hi>孔氏説</hi>
<pb n="KR3a0064_WYG_022-28b"/>
非為人䘮問與賜與三年之䘮以其䘮拜非三年之䘮<lb/>
以吉拜三年之䘮如或遺之酒肉則受之必三辭主人<lb/>
衰絰而受之如君命則不敢辭受而薦之䘮者不遺人<lb/>
人遺之雖酒肉受也従父昆弟以下既卒哭遺人可也<lb/>
<hi>與音餘</hi>
　予敵體曰問上予下曰賜○記者設辭謂豈非為人<lb/>
　之䘮而問之賜之歟下乃應問賜有䘮者之禮<lb/>
縣子曰三年之䘮如斬期之䘮如剡期之䘮十一月而<lb/>
<pb n="KR3a0064_WYG_022-29a"/>
練十三月而祥十五月而禫三年之䘮雖功衰不弔自<lb/>
諸侯逹諸士如有服而將往哭之則服其服而往練則弔<lb/>
　如斬如剡言哀痛淺深之别功衰謂既練之服小祥<lb/>
　後衰與大功同故曰功衰練謂大祥始除衰杖而練<lb/>
　<hi>孔氏</hi>
既葬大功弔哭而退不聽事焉期之䘮未葬弔於鄉人<lb/>
哭而退不聽事焉功衰弔待事不執事小功緦執事不<lb/>
與於禮<lb/>
<pb n="KR3a0064_WYG_022-29b"/>
　事謂襲歛之屬禮謂饋奠<lb/>
相趨也出宫而退相揖也哀次而退相問也既封而退<lb/>
相見也反哭而退朋友虞附而退<hi>封彼驗反又如字</hi>
　相趨謂本不相識聞名而来㑹䘮者䘮出殯宫門即<lb/>
　退相揖謂在他處嘗相識者䘮至大門外哀次而退<lb/>
　相問嘗相問遺者待封窆而退相見謂嘗執贄相往<lb/>
　来者待其反哭於家而後退朋友則待其虞祭祔廟<lb/>
　而後退此論送䘮以恩厚薄為去遲速之節<hi>孔氏方氏</hi>
<pb n="KR3a0064_WYG_022-30a"/>
弔非従主人也四十者執綍鄊人五十者従反哭四十<lb/>
者待盈坎<lb/>
　弔者非徒従主人之行而已年四十而未衰者皆執<lb/>
　紼若同鄉而近五十者従主人反哭於家年四十者<lb/>
　留待揜壙<hi>本孔氏説</hi>
䘮食雖惡必充飢飢而廢事非禮也飽而忘哀亦非禮<lb/>
也視不明聽不聰行不正不知哀君子病之故有疾飲<lb/>
酒食肉五十不致毁六十不毁七十飲酒食肉皆為疑<lb/>
<pb n="KR3a0064_WYG_022-30b"/>
死有服人召之食不徃大功以下既葬適人人食之其<lb/>
黨也食之非其黨弗食也功衰食菜果飲水醬無鹽酪<lb/>
不能食食鹽酪可也孔子曰身有瘍則浴首有創則沐<lb/>
病則飲酒食肉毁瘠為病君子弗為也毁而死君子謂<lb/>
之無子<hi>人食之食音嗣</hi>
　此論居䘮飲食之節<lb/>
非従柩與反哭無免扵堩<hi>堩古鄧反免當音問</hi>
　免所以代冠者也堩道路也言䘮服出入非従柩與<lb/>
<pb n="KR3a0064_WYG_022-31a"/>
　反哭不得免於道路必以冠<hi>本鄭氏孔氏</hi>
凡䘮小功以上非虞附練祥無沐浴<lb/>
　居䘮惟䘮祭乃沐浴<hi>補</hi>
䟽衰之䘮既葬人請見之則見不請見人小功請見人<lb/>
可也大功不在以執摯唯父母之䘮不辟涕泣而見人<lb/>
<hi>辟音避</hi>
　不辟涕泣言至哀無飾<hi>鄭氏</hi>
三年之䘮祥而従政期之䘮卒哭而従政九月之䘮既<lb/>
<pb n="KR3a0064_WYG_022-31b"/>
葬而従政小功緦之䘮既殯而従政<lb/>
　大夫士三年之䘮期不従政正禮也金革之事無辟<lb/>
　權禮也<hi>孔氏</hi>
曽申問於曽子曰哭父母有常聲乎曰中路嬰兒失其<lb/>
母焉何常聲之有<lb/>
　哭不偯<lb/>
卒哭而諱王父母兄弟世父叔父姑姊妹子與父同諱<lb/>
母之諱宫中諱妻之諱不舉諸其側與従祖昆弟同名<lb/>
<pb n="KR3a0064_WYG_022-32a"/>
則諱<lb/>
　子與父同諱者父為諱而子従之也母之諱謂母家<lb/>
　之私諱<hi>補</hi>
以䘮冠者雖三年之䘮可也既冠於次入哭踊三者三<lb/>
乃出<lb/>
　以䘮冠謂因䘮而冠雖者明齊衰以下皆可<hi>鄭氏</hi>
大功之末可以冠子可以嫁子父小功之末可以冠子<lb/>
可以嫁子可以取婦己雖小功既卒哭可以冠取妻下<lb/>
<pb n="KR3a0064_WYG_022-32b"/>
殤之小功則不可<hi>取此遇反又如字</hi>
　末謂卒哭之後大功據身而言小功據父而言孔氏<lb/>
　謂互相偹必身與父俱是大功之末方可冠子嫁子<lb/>
　父與身俱是小功之末方可冠子嫁子與取婦取婦<lb/>
　獨於小功之末言之者取婦有酒食之㑹渉於歡樂<lb/>
　也然小功之末雖可冠子嫁子取婦若下殤之小功<lb/>
　則不可者下殤之小功本齊衰重服以下殤而降在<lb/>
　小功服降而情不降也范氏謂五服之制各有月數<lb/>
<pb n="KR3a0064_WYG_022-33a"/>
　月數之内自無吉事故曰接弁冕也左氏傳晉侯有<lb/>
　小姜之䘮小姜貴妾緦耳叔向尚以衰絰辭齊昏是<lb/>
　雖䘮猶無昏姻之道此書或為男女失時或繼嗣未<lb/>
　立者非通例也<hi>集</hi>
凡弁絰其衰侈袂<lb/>
　弔服首著弁絰身著錫衰緦衰疑衰此三衰大作其<lb/>
　袂袂二尺二寸大者半而益之則侈袂三尺三寸<hi>鄭氏</hi>
　<hi>孔氏</hi>
<pb n="KR3a0064_WYG_022-33b"/>
父有服宫中子不與於樂母有服聲聞焉不舉樂妻有<lb/>
服不舉樂於其側大功將至辟琴瑟小功至不絶樂<lb/>
　此記已雖無服己之親有服亦體其心而不樂惟小<lb/>
　功輕服則否<hi>補</hi>
姑姊妹其夫死而夫黨無兄弟使夫之族人主䘮妻之<lb/>
黨雖親弗主夫若無族矣則前後家東西家無有則里<lb/>
尹主之或曰主之而附於夫之黨<lb/>
　里尹閭胥里宰之屬周禮二十五家為里里置一宰<lb/>
<pb n="KR3a0064_WYG_022-34a"/>
　下士也如此極言妻黨不得與夫家之事死而無主<lb/>
　寧使鄰與里尹主之又云或曰主之而附於夫之黨<lb/>
　鄭氏謂夫之黨其祖姑方氏謂此言或者之説非也<lb/>
　晦庵曰古法既廢従宜而祀之别室亦可<hi>集</hi>
麻者不紳執玊不麻麻不加於采<lb/>
　麻者絰也紳大帶也䘮以要絰代大帶執玉行禮者<lb/>
　不服麻采謂𤣥纁弁絰之麻不加於𤣥衣纁裳之采<lb/>
　此言吉凶不相干<hi>鄭氏孔氏</hi>
<pb n="KR3a0064_WYG_022-34b"/>
國禁哭則止朝夕之奠即位自因也童子哭不偯不踊<lb/>
不杖不菲不廬<lb/>
　禁哭謂大祭祀時雖不哭猶朝夕奠其即位自仍舊<lb/>
　童子則不備禮菲謂菲屨廬謂倚廬<hi>鄭</hi>
孔子曰伯母叔母䟽衰踊不絶地姑姊妹之大功踊絶<lb/>
於地如知此者由文矣哉由文矣哉<lb/>
　伯母叔母義也姑姊妹骨肉也䟽衰大功文也踊絶<lb/>
　不絶情也伯叔母之䘮文至而情不至姑姊妹之䘮<lb/>
<pb n="KR3a0064_WYG_022-35a"/>
　文不至而情至也由此而推則禮由於内矣故曰如<lb/>
　知此者由文矣哉再言而嘆詠之言䘮禮當以情為<lb/>
　重也<hi>用鄭氏陸氏修</hi>
子桞之母死相者由左泄桞死其徒由右相由右相泄<lb/>
桞之徒為之也<lb/>
　由右相雖非古亦在可以然之域凡言自某始者記<lb/>
　失禮之始凡言為之者君子亦有取焉如鑿巾以飯<lb/>
　公羊賈為之也由右相泄桞之徒為之也七月而禘<lb/>
<pb n="KR3a0064_WYG_022-35b"/>
　獻子為之也<hi>陸氏</hi>
天子飯九貝諸侯七大夫五士三<lb/>
　飯九貝即檀弓所謂飯用米貝也以九以七以五以<lb/>
　三降殺以兩士䘮禮具三實于笄此士三之證<hi>方氏陸氏</hi>
士三月而葬是月也卒哭大夫三月而葬五月而卒哭<lb/>
諸侯五月而葬七月而卒哭士三虞大夫五諸侯七<lb/>
　葬有遲速㑹塟者有逺近也卒哭亦與之遲速以未<lb/>
　葬有朝夕奠也然葬後又二月方卒哭豈三年之䘮<lb/>
<pb n="KR3a0064_WYG_022-36a"/>
　既同而卒哭之期獨異耶<lb/>
諸侯使人弔其次含襚賵臨皆同日而畢事者也其次<lb/>
如此也<lb/>
　言五者相次同時<hi>鄭氏</hi>
卿大夫疾君問之無筭士壹問之君於卿大夫比葬不<lb/>
食肉比卒哭不舉樂為士比殯不舉樂<lb/>
　君於臣盡恩禮如此<hi>補</hi>
升正柩諸侯執綍五百人四綍皆銜枚司馬執鐸左八<lb/>
<pb n="KR3a0064_WYG_022-36b"/>
人右八人匠人執羽葆御柩大夫之䘮其升正柩也執<lb/>
引者三百人執鐸者左右各四人御柩以茅<hi>綍紼同引去聲</hi>
　升正柩者謂將葬朝于祖正棺於廟也廟中曰綍在<lb/>
　塗曰引互言之御柩者居前道正之以鳥羽注於柄<lb/>
　頭如盖謂之羽葆茅取其色白宜於凶禮<hi>鄭氏孔氏</hi>
孔子曰管仲鏤簋而朱紘旅樹而反坫山節而藻梲賢<lb/>
大夫也而難為上也晏平仲祀其先人豚肩不揜豆賢<lb/>
大夫也而難為下也君子上不僣上下不偪下<lb/>
<pb n="KR3a0064_WYG_022-37a"/>
　鏤簋刻為蟲獸冠有笄者為紘紘在纓處兩端上屬<lb/>
　下不結祭義云天子冕而朱紘旅道也樹立也旅樹<lb/>
　者當門道而立之屏反坫鄭氏以為反爵之坫汲冡<lb/>
　周書注以為向外室未知孰是山節刻山於屋栱藻<lb/>
　梲畫藻於短柱管仲奢而僣上晏子儉而偪下<hi>方氏</hi>
婦人非三年之䘮不踰封而弔如三年之䘮則君夫人<lb/>
歸夫人其歸也以諸侯之弔禮其待之也若待諸侯然<lb/>
夫人至入自闈門升自側階君在阼其他如奔䘮禮然<lb/>
<pb n="KR3a0064_WYG_022-37b"/>
嫂不撫叔叔不撫嫂<lb/>
　踰封越竟也君夫人歸謂奔父母䘮也闈門宫中之<lb/>
　門此明諸侯夫人奔父母䘮之禮已嫁為父母期<lb/>
　云三年者以本親言也嫂叔逺别<hi>孔氏</hi>
君子有三患未之聞患弗得聞也既聞之患弗得學也<lb/>
既學之患弗能行也君子有五恥居其位無其言君子<lb/>
恥之有其言無其行君子恥之既得之而又失之君子<lb/>
恥之地有餘而民不足君子恥之衆寡均而倍焉君子<lb/>
<pb n="KR3a0064_WYG_022-38a"/>
恥之<lb/>
　既得又失謂進退不能以禮義倍謂他人之功倍已<lb/>
　<hi>方氏</hi>
孔子曰凶年則乘駑馬祀以下牲<lb/>
　自貶損亦取易供<hi>鄭氏</hi>
恤由之䘮哀公使孺悲之孔子學士䘮禮士䘮禮於是<lb/>
乎書<lb/>
　士䘮禮見儀禮<hi>陸氏</hi>
<pb n="KR3a0064_WYG_022-38b"/>
子貢觀於蜡孔子曰賜也樂乎對曰一國之人皆若狂<lb/>
賜未知其樂也子曰百日之蜡一日之澤非爾所知也<lb/>
張而不弛文武弗能也弛而不張文武弗為也一張一<lb/>
弛文武之道也<hi>蜡仕嫁反</hi>
　蜡索也歳十二月合聚萬物而索饗之祭名也國索<lb/>
　祭黨正屬民飲食于序於是民無不醉如狂百日言<lb/>
　勞之久一日言澤之均張弛以弓喻張喻勞民弛喻<lb/>
　息民張之為武弛之為文<hi>鄭孔氏及賈家説</hi>
<pb n="KR3a0064_WYG_022-39a"/>
孟獻子曰正月日至可以有事於上帝七月日至可以<lb/>
有事於祖七月而禘獻子為之也<lb/>
　鄭氏曰記魯失禮所由也孟獻子魯大夫仲孫蔑也<lb/>
　獻子欲尊其祖以郊天之月對而禘之非也魯之宗<lb/>
　廟猶以夏時之孟月爾明堂位曰季夏六月以禘禮<lb/>
　祀周公於太廟孔氏曰獻子以二至相當以天對祖<lb/>
　乖失禮意春秋宣九年獻子始見經僖八年未有獻<lb/>
　子而七月禘者以僖公八年公㑹王人于洮六月應<lb/>
<pb n="KR3a0064_WYG_022-39b"/>
　禘以在㑹未還故至七月乃禘魯時暫行之此不云<lb/>
　自獻子始是不恒行也<hi>集</hi>
夫人之不命於天子自魯昭公始也<lb/>
　周制同姓百世昏姻不通昭公取於吳為同姓故不<lb/>
　告於天子此亦記魯失禮所由始<hi>鄭氏</hi>
外宗為君夫人猶内宗也<lb/>
　外宗異姓親内宗同姓親為君皆服斬衰為夫人皆<lb/>
　齊衰<hi>方氏</hi>
<pb n="KR3a0064_WYG_022-40a"/>
廐焚孔子拜鄉人為火来者拜之士壹大夫再亦相弔<lb/>
之道也<lb/>
　拜之者為其来弔已<hi>鄭氏</hi>
孔子曰管仲遇盗取二人焉上以為公臣曰其所與逰<lb/>
辟也可人也管仲死桓公使為之服官於大夫者之為<lb/>
之服也自管仲始也有君命焉爾也<hi>辟匹亦</hi>
　管仲自盗中簡取二人薦上以為桓公之臣謂此二<lb/>
　人所與遊者是邪辟之人故為盗其人實可與之人<lb/>
<pb n="KR3a0064_WYG_022-40b"/>
　也故管仲死桓公使二人者為之服<hi>孔氏</hi>
過而舉君之諱則起與君之諱同則稱字<lb/>
　過猶誤也舉猶言也起者失言而變自新也<hi>鄭氏孔氏</hi>
内亂不與焉外患弗辟也<lb/>
　内亂謂同僚為亂而力不能制之者○門内之事恩<lb/>
　掩義内亂不與者所以重恩門外之事義斷恩外患<lb/>
　弗辟者所以重義公羊傳曰辟内難而不辟外難<hi>方氏</hi>
賛大行曰圭公九寸侯伯七寸子男五寸博三寸厚半<lb/>
<pb n="KR3a0064_WYG_022-41a"/>
寸剡上左右各寸半玉也藻三采六等<lb/>
　大行人掌五等諸侯之禮記者賛助其言故曰賛行<lb/>
　人藻薦玉者也三采朱白蒼六等六行也每色為二<lb/>
　行<hi>方氏孔氏</hi>
哀公問子羔曰子之食奚當對曰文公之下執事也<lb/>
　問其先人始食祿當何代對以文公之下執事是始<lb/>
　於魯文也<hi>方氏説</hi>
成廟則釁之其禮祝宗人宰夫雍人皆爵弁純衣雍人<lb/>
<pb n="KR3a0064_WYG_022-41b"/>
拭羊宗人視之宰夫北靣于碑南東上雍人舉羊升屋<lb/>
自中中屋南靣刲羊血流于前乃降門夾室皆用雞先<lb/>
門而後夾室其衈皆於屋下割雞門當門夾室中室有<lb/>
司皆鄉室而立門則有司當門北靣既事宗人告事畢<lb/>
乃皆退反命于君曰釁某廟事畢反命于寢君南鄉于<lb/>
門内朝服既反命乃退路寢成則考之而不釁釁屋者<lb/>
交神明之道也凡宗廟之器其名者成則釁之以豭豚<lb/>
　純衣謂絲衣則𤣥衣纁裳也湯謂将刲牲先滅耳旁<lb/>
<pb n="KR3a0064_WYG_022-42a"/>
　毛薦之耳聽聲者告神欲其聽之也○廟成而釁釁<lb/>
　者以血血隂也寢成而考考者飲酒酒陽也<hi>方氏</hi>
諸侯出夫人夫人比至于其國以夫人之禮行至以夫<lb/>
人入使者將命曰寡君不敏不能従而事社稷宗廟使<lb/>
使臣某敢告於執事主人對曰寡君固前辭不教矣寡<lb/>
君敢不敬須以俟命有司官陳器皿主人有司亦官受<lb/>
之<lb/>
　諸侯出夫人謂諸侯棄妻器皿其元所賫者<hi>補</hi>
<pb n="KR3a0064_WYG_022-42b"/>
妻出夫使人致之曰某不敏不能従而共粢盛使某也<lb/>
敢告於侍者主人對曰某之子不肖不敢辟誅敢不敬<lb/>
須以俟命使者退主人拜送之如舅在則稱舅舅沒則<lb/>
稱兄無兄則稱夫主人之辭曰某之子不肖如姑姊妹<lb/>
亦皆稱之<lb/>
　此又妻棄夫之禮嗚乎此亦有禮乎<hi>補</hi>
孔子曰吾食於少施氏而飽少施氏食我以禮吾祭作<lb/>
而辭曰䟽食不足祭也吾飱作而辭曰䟽食也不敢以<lb/>
<pb n="KR3a0064_WYG_022-43a"/>
傷吾子<lb/>
　少施氏魯恵公子施父之後飱者食後更强飯以答<lb/>
　主人之意<hi>鄭氏孔氏</hi>
納幣一束束五兩兩五尋婦見舅姑兄弟姑姊妹皆立<lb/>
于堂下西面北上是見已見諸父各就其寢女雖未許<lb/>
嫁年二十而笄禮之婦人執其禮燕則鬈首<hi>鬈音權</hi>
　納幣謂昏禮尋八尺婦来為供養也其見主於尊者<lb/>
　故兄弟以下在位是為己見不復特見雖未許嫁年<lb/>
<pb n="KR3a0064_WYG_022-43b"/>
　二十已為成人禮之酌以成之言婦人執其禮明非<lb/>
　許嫁之笄燕則鬈首謂既笄之後去之分髮為鬌紒<lb/>
　既未許嫁猶以少者處之也<hi>鄭氏孔氏</hi>
韠長三尺下廣二尺上廣一尺會去上五寸紕以爵韋<lb/>
六寸不至下五寸純以素紃以五采<hi>長廣並去聲㑹古外反紕婢支反純</hi>
<hi>以閏反紃音廵</hi>
　韠紱也㑹謂上領縫也在上曰紕在下曰純六寸者<lb/>
　表裏各三寸紃施諸縫中若今時絛<lb/>
<pb n="KR3a0064_WYG_022-44a"/>
　　喪大記第二十二<lb/>
疾病外内皆埽君大夫徹縣士去琴瑟寢東首於北牖<lb/>
下廢牀徹䙝衣加新衣體一人男女改服屬纊以俟絶<lb/>
氣男子不死於婦人之手婦人不死於男子之手<hi>埽去聲縣</hi>
<hi>平聲首去聲屬音燭</hi>
　疾困曰病外内皆埽為賔客將来問病縣者所以垂<lb/>
　樂器徹縣去琴瑟以聲音動人病者欲静也東首者<lb/>
　将使歸魂于陽於北牖下者將使反魄于隂廢牀者<lb/>
<pb n="KR3a0064_WYG_022-44b"/>
　人始生在地去牀庶其生氣反徹䙝衣加以新衣體<lb/>
　一人者四體各一人持之為其不能自屈伸也纊新<lb/>
　綿輕而氣易動屬者置口鼻之上以候其氣之絶男<lb/>
　不死女手女不死男手以别終也○此言静以待盡<lb/>
　而不亂<hi>補</hi>
君夫人卒於路寢大夫世婦卒於適寢内子未命則死<lb/>
於下室遷尸于寢士之妻皆死于寢<hi>適丁歴反</hi>
　路寢猶路車之路以大言也適寢猶適子之適以正<lb/>
<pb n="KR3a0064_WYG_022-45a"/>
　言也内子卿之妻下室其燕處言寝者即正寢卿死<lb/>
　者必皆於其正處<hi>鄭氏</hi>
復有林麓則虞人設階無林麓則狄人設階小臣復復<lb/>
者朝服君以卷夫人以屈狄大夫以𤣥赬世婦以䄠衣<lb/>
士以爵弁士妻以稅衣皆升自東榮中屋履危北靣三<lb/>
號捲衣投于前司服受之降自西北榮其為賔則公館<lb/>
復私館不復其在野則升其乗車之左轂而復<hi>卷作衮屈音闕</hi>
<hi>赬𠡠貞反䄠知彦反稅他亂反</hi>
<pb n="KR3a0064_WYG_022-45b"/>
　復者招新死之魂兾復還也虞人主林麓之官狄人<lb/>
　樂吏之賤者階梯也所乘以升屋設階用虞人者以<lb/>
　階之材出林麓無林麓者用狄人以樂人有簨虡亦<lb/>
　階梯之類也復用小臣以君之所親近卷者衮衣屈<lb/>
　狄即闕狄赬赤也榮屋翼危棟上○復用死者之祭<lb/>
　服求神之道也初復求生故升自東榮陽也求不得<lb/>
　而還降自西北榮隂也<hi>本鄭氏孔氏説</hi>
復衣不以衣尸不以斂婦人復不以袡凡復男子稱名<lb/>
<pb n="KR3a0064_WYG_022-46a"/>
婦人稱字唯哭先復復而後行死事<hi>袡而亷反</hi>
　復衣求生者故不用於死袡者嫁時上服非事鬼神<lb/>
　之衣<hi>鄭氏</hi>
始卒主人啼兄弟哭婦人哭踊<lb/>
　啼如嬰兒失母哭有聲踊動容此言悲哀有深淺<hi>用鄭</hi>
　<hi>氏孔氏修</hi>
既正尸子坐于東方卿大夫父兄子姓立于東方有司<lb/>
庶士哭于堂下北靣夫人坐于西方内命婦姑姊妹子<lb/>
<pb n="KR3a0064_WYG_022-46b"/>
姓立于西方外命婦率外宗哭于堂上北靣<lb/>
　子姓謂衆子孫外宗姑姊妹之女世子夫人為主故<lb/>
　坐男東女西各以其屬分立<hi>用鄭氏孔氏修</hi>
大夫之䘮主人坐于東方主婦坐于西方其有命夫命<lb/>
婦則坐無則皆立士之䘮主人父兄子姓皆坐于東方<lb/>
主婦姑姊妹子姓皆坐于西方<lb/>
　大夫變子言主人下於君也大夫之䘮尊者坐卑者<lb/>
　立士賤故尊卑皆坐<hi>陸氏方氏</hi>
<pb n="KR3a0064_WYG_022-47a"/>
凡哭尸于室者主人二手承衾而哭<lb/>
　承死者之衾而哭若欲攀援然<hi>方氏</hi>
君之䘮未小斂為寄公國賔出大夫之䘮未小斂為君<lb/>
命出士之䘮於大夫不當斂則出<lb/>
　寄公謂失國之君来寄寓者國賔謂鄰國大夫来聘<lb/>
　者出謂出而迎賔○新䘮悲哀非為所尊不出<hi>鄭氏</hi>
凡主人之出也徒跣扱袵拊心降自西階君拜寄公國<lb/>
賔于位大夫於君命迎於寢門外使者升堂致命主人<lb/>
<pb n="KR3a0064_WYG_022-47b"/>
拜于下士於大夫親弔則與之哭不逆於門外<hi>扱初洽反</hi>
　此更明拜迎委曲之儀降自西階不忍當主位<hi>孔氏</hi>
夫人為寄公夫人出命婦為夫人之命出士妻不當斂<lb/>
則為命婦出<lb/>
　婦人亦各為其所尊出出謂出房<hi>補</hi>
小斂主人即位于户内主婦東靣乃斂卒斂主人馮之<lb/>
踊主婦亦如之主人袒説髦括髪以麻婦人髽帶麻于<lb/>
房中<hi>馮皮氷反説他活反髽側𤓰反</hi>
<pb n="KR3a0064_WYG_022-48a"/>
　髦者幼時剪髮為之至年長則垂著兩邉明事親常<lb/>
　有孺子之義至親死乃脫之父䘮脫左母䘮脫右帯<lb/>
　麻謂婦人要絰<hi>方氏</hi>
徹帷男女奉尸夷于堂降拜君拜寄公國賔大夫士拜<lb/>
卿大夫於位於士旁三拜夫人亦拜寄公夫人於堂上<lb/>
大夫内子士妻特拜命婦汜拜衆賔於堂上<hi>奉芳勇反汜芳劒反</hi>
　此言小歛訖拜賔也於士旁三拜者拜卿大夫既於<lb/>
　正位士故於旁士有三等不人人拜每一靣三拜<hi>孔氏</hi>
<pb n="KR3a0064_WYG_022-48b"/>
主人即位襲帶絰踊母之䘮即位而免乃奠弔者襲裘<lb/>
加武帶絰與主人拾踊<hi>免音問拾其刼反</hi>
　父䘮小歛拜賔訖即位阼階之下襲衣要帶首絰而<lb/>
　踊母䘮拜賔訖即位時不復括髮以免代之免以襲<lb/>
　絰至大歛乃成服所以異於父也武吉冠之卷<hi>音圏</hi>弔<lb/>
　者加武明不改冠亦不免拾踊拾更也主人先踊婦<lb/>
　人踊弔者踊三者皆是與主人更踊<hi>孔氏</hi>
君䘮虞人出木角狄人出壺雍人出鼎司馬縣之乃官<lb/>
<pb n="KR3a0064_WYG_022-49a"/>
代哭大夫官代哭不縣壺士代哭不以官君堂上二燭<lb/>
下二燭大夫堂上一燭下二燭士堂上一燭下一燭<lb/>
　木給㸑角為㪺<hi>音俱</hi>水斗壺漏水器冬漏以火㸑鼎沸<lb/>
　而沃之此挈壺氏所掌屬司馬故司馬臨縣其器凡<lb/>
　未殯者哭不絶聲故小歛後縣漏分時均其官屬更<lb/>
　代為哭息其罷倦燭所以照饌滅燎而設燭<hi>鄭氏孔氏</hi>
賔出徹帷哭尸于堂上主人在東方由外来者在西方<lb/>
諸婦南鄉<hi>許亮反</hi>
<pb n="KR3a0064_WYG_022-49b"/>
　此小歛後尸出在堂時<lb/>
婦人迎客送客不下堂下堂不哭男子出寢門見人不<lb/>
哭其無女主則男主拜女賔于寢門内其無男主則女<lb/>
主拜男賔于阼階下子幼則以衰抱之人為之拜為後<lb/>
者不在則有爵者辭無爵者人為之拜在竟内則俟之<lb/>
在竟外則殯葬可也䘮有無後無無主<hi>衰七雷反</hi>
　此明小歛後䘮主人拜賔送賔之禮為後者不在則<lb/>
　有爵者辭謂主有官爵出行不在家而家有䘮則攝<lb/>
<pb n="KR3a0064_WYG_022-50a"/>
　主為之辭於賔不敢當尊者禮若無爵者則人代之<lb/>
　拜主人在竟内則俟其歸在竟外則攝主代之殯葬<lb/>
　亦可也凡䘮雖無後者必立之主故曰有無後無無<lb/>
　主<hi>鄭氏孔氏</hi>
君之䘮三日子夫人杖五日既殯授大夫世婦杖子大<lb/>
夫寢門之外杖寢門之内輯之夫人世婦在其次則杖<lb/>
即位則使人執之子有王命則去杖國君之命則輯杖<lb/>
聽卜有事於尸則去杖大夫於君所則輯杖於大夫所<lb/>
<pb n="KR3a0064_WYG_022-50b"/>
則杖<lb/>
　凡記杖之節也輯歛也杖所以自扶故於出門杖在<lb/>
　寢則輯之於所尊輯之又尊者則去之<hi>補</hi>
大夫之䘮三日之朝既殯主人主婦室老皆杖大夫有<lb/>
君命則去杖大夫之命則輯杖内子為夫人之命去杖<lb/>
為世婦之命授人杖<lb/>
　此明大夫䘮之杖節授人杖亦使人執之也<hi>鄭氏</hi>
士之䘮二日而殯三日之朝主人杖婦人皆杖於君命<lb/>
<pb n="KR3a0064_WYG_022-51a"/>
夫人之命如大夫於大夫世婦之命如大夫<lb/>
　此明士䘮杖之節三日殯之明日也於君命夫人之<lb/>
　命如大夫者言士之子於君命其妻於夫人之命皆<lb/>
　如於大夫禮去杖也於大夫世婦之命如大夫者言<lb/>
　士之子於大夫之命其妻於大夫妻之命如大夫之<lb/>
　禮輯杖於世婦授人杖<hi>孔氏</hi>
子皆杖不以即位<lb/>
　庶子不以杖即位避適也<hi>正義</hi>
<pb n="KR3a0064_WYG_022-51b"/>
大夫士哭殯則杖哭柩則輯杖棄杖者斷而棄之於隠<lb/>
者<hi>斷丁管反</hi>
　始殯子於父父也其尊近故哭殯杖將塟啓殯而見<lb/>
　柩子於父父也君也其尊逺故哭柩不敢杖大祥斷<lb/>
　杖棄幽隠處使不汙穢也<hi>合鄭氏孔氏説</hi>
君設大盤造氷焉大夫設夷盤造氷焉士併瓦盤無氷<lb/>
設牀䄠第有枕含一牀襲一牀遷尸于堂又一牀皆有<lb/>
枕席君大夫士一也<hi>造七報反併歩頂反䄠之善反第側里反含胡暗反</hi>
<pb n="KR3a0064_WYG_022-52a"/>
　造猶内也謂内氷盤中夷盤者小於大盤士無氷以<lb/>
　瓦為盤併以盛水耳禮自仲春之後尸既小歛置氷<lb/>
　於盤設牀其上去席䄠單也露第簀以通寒氣秋凉<lb/>
　而止含也襲也遷尸也各一牀<hi>本鄭氏孔氏説</hi>
始死遷尸于牀幠用歛衾去死衣小臣楔齒用角柶綴<lb/>
足用燕几君大夫士一也<hi>幠好胡反楔桑結反柶音四綴丁劣反</hi>
　幠覆也遷尸在牀用斂時之衾覆之楔拄也柶以角<lb/>
　為之長六寸兩頭屈曲將含恐口閉急故使小臣以<lb/>
<pb n="KR3a0064_WYG_022-52b"/>
　柶柱尸齒令開綴者拘足兩邉令直以便著屨<hi>本鄭氏孔</hi>
　<hi>氏説</hi>
管人汲不説繘屈之盡階不升堂授御者御者入浴小<lb/>
臣四人抗衾御者二人浴浴水用盆沃水用枓浴用絺<lb/>
巾挋用浴衣如他日小臣爪足浴餘水棄于坎其母之<lb/>
䘮則内御者抗衾而浴<hi>説吐活反繘均必反枓音主音斗挋音震</hi>
　此明浴之禮也管人主館舎者井竈其所主故主汲<lb/>
　繘井索不脫繘屈之謂縈屈手中抗衾者蔽土形挋<lb/>
<pb n="KR3a0064_WYG_022-53a"/>
　拭也爪足斷足爪也<hi>鄭氏孔氏</hi>
管人汲授御者御者差沐于堂上君沐粱大夫沐稷士<lb/>
沐粱甸人為垼于西牆下陶人出重鬲管人受沐乃煮<lb/>
之甸人取所徹廟之西北厞薪用㸑之管人授御者沐<lb/>
乃沐沐用瓦盤挋用巾如他日小臣爪手翦湏濡濯棄<lb/>
于坎<hi>差七何反垼音役重平聲鬲音歴厞扶味反</hi>
　此明沐之禮也差淅也淅飯米取其潘以為沐也沐<lb/>
　粱者用粱米之潘也粱美而稷次士亦沐粱士賤去<lb/>
<pb n="KR3a0064_WYG_022-53b"/>
　君逺無嫌也然士䘮禮沐稻垼塹竈重鬲瓦瓶厞簷<lb/>
　下隐陋處凡以煮沐也煮熟而授御者沐之濡謂煩<lb/>
　撋其髮濯謂不淨之汁所濡濯汁棄坎中<hi>鄭氏孔氏賈氏</hi>
君之䘮子大夫公子衆士皆三日不食子大夫公子食<lb/>
粥納財朝一溢米莫一溢米食之無筭士疏食水飲食<lb/>
之無算夫人世婦諸妻皆疏食水飲食之無算<lb/>
　財謂糓即所食之米也溢二十兩為米一升二十四<lb/>
　分升之一○毎日納所用之米朝莫各一溢居䘮不<lb/>
<pb n="KR3a0064_WYG_022-54a"/>
　能頓食隨須則食故云無算<hi>孔氏</hi>
大夫之䘮主人室老子姓皆食粥衆士䟽食水飲妻妾<lb/>
䟽食水飲士亦如之<lb/>
　室老貴臣衆士衆臣子姓孫<hi>鄭氏孔氏</hi>
既葬主人䟽食水飲不食菜果婦人亦如之君大夫士<lb/>
一也練而食菜果祥而食肉<lb/>
　既葬至練祥飲食之節<hi>孔氏</hi>
食粥於盛不盥食於篹者盥食菜以醯醬始食肉者先<lb/>
<pb n="KR3a0064_WYG_022-54b"/>
食乾肉始飲酒者先飲醴酒<hi>篹悉緩反</hi>
　盛謂杯杅篹竹筥歠粥者不盥手飯者盥始食肉飲<lb/>
　酒謂祥後<hi>孔氏</hi>
期之䘮三不食食䟽食水飲不食菜果三月既塟食肉<lb/>
飲酒期終䘮不食肉不飲酒父在為母為妻九月之䘮<lb/>
食飲猶期之䘮也食肉飲酒不與人樂之<lb/>
　期之䘮謂大夫士旁期之䘮三不食謂三次當食而<lb/>
　不食若期之正服則二日不食也食䟽食水飲不食<lb/>
<pb n="KR3a0064_WYG_022-55a"/>
　菜果者三月既葬則食肉飲酒此皆謂旁期之䘮也<lb/>
　繼曰期終䘮不食肉不飲酒則謂期之正服者也父<lb/>
　在而為母為妻及九月之䘮食飲猶期之䘮者亦謂<lb/>
　厭於父而抑情故食飲猶旁期之䘮也然雖食肉飲<lb/>
　酒而不忍與人樂之<hi>補</hi>
五月三月之䘮壹不食再不食可也比葬食肉飲酒不<lb/>
與人樂之叔母世母故主宗子食肉飲酒不能食粥羮<lb/>
之以菜可也有疾食肉飲酒可也五十不成䘮七十唯<lb/>
<pb n="KR3a0064_WYG_022-55b"/>
衰麻在身<lb/>
　世母伯母故主舊君○叔母以下義服恩輕故食肉<lb/>
　飲酒其不能食粥羮之以菜謂性不能食粥者可食<lb/>
　飯菜羮<hi>鄭氏</hi>
既葬若君食之則食之大夫父之友食之則食之矣不<lb/>
辟粱肉若有酒醴則辭<lb/>
　順尊者之命可以食美變於顔色亦不可<hi>鄭氏</hi>
小歛於户内大歛於阼君以簟席大夫以蒲席士以葦<lb/>
<pb n="KR3a0064_WYG_022-56a"/>
席<lb/>
　簟細蒲次之葦麄<hi>補</hi>
小斂布絞縮者一横者三君錦衾大夫縞衾士緇衾皆<lb/>
一衣十有九稱君陳衣于序東大夫士陳衣于房中皆<lb/>
西領北上絞紟不在列<hi>絞户交反稱尺證反紟其鳩反</hi>
　絞既斂所以束堅者縮從也<hi>鄭氏</hi>
大斂布絞縮者三横者五布紟二衾君大夫士一也君<lb/>
陳衣于庭百稱北領西上大夫陳衣于序東五十稱西<lb/>
<pb n="KR3a0064_WYG_022-56b"/>
領南上士陳衣于序東三十稱西領南上絞紟如朝服<lb/>
絞一幅為三不辟紟五幅無紞<hi>辟補麥反紞丁覽反</hi>
　三衾或覆之或薦之如朝服謂布精麄朝服十五升<lb/>
　一幅為三析之也不辟不擘之斷也紞以組類為之<lb/>
　綴之領側若今被識生時禪被有識死去之異於生<lb/>
　也<hi>鄭氏</hi>
小斂之衣祭服不倒君無襚大夫士畢主人之祭服親<lb/>
戚之衣受之不以即陳小斂君大夫士皆用複衣複衾<lb/>
<pb n="KR3a0064_WYG_022-57a"/>
大斂君大夫士祭服無算君褶衣褶衾大夫士猶小斂<lb/>
也<hi>複音福褶音牒</hi>
　祭服指死者所用衣多不盡著有倒者惟祭服尊其<lb/>
　領不倒君無襚者悉用己衣臣雖有襚者不用也畢<lb/>
　主人之祭服凡祭服盡用之也褶袷<hi>古洽反</hi>也<hi>孔氏</hi>
袍必有表不襌衣必有裳謂之一稱<hi>禪音單稱去聲</hi>
　袍必有表内外相稱衣必有裳上下相稱<hi>賈氏</hi>
凡陳衣者實之篋取衣者亦以篋升降者自西階凡陳<lb/>
<pb n="KR3a0064_WYG_022-57b"/>
衣不詘非列采不入絺綌紵不入<lb/>
　不詘謂舒而不卷列采謂五方正色襲尸冬夏用袍<lb/>
　故絺綌紵不入<hi>孔氏鄭氏</hi>
凡斂者袒遷尸者襲君之䘮大胥是斂衆胥佐之大夫<lb/>
之䘮大胥侍之衆胥是斂士之䘮胥為侍士是斂<lb/>
　斂者勞故袒遷者舉之而已故襲胥樂官君尊故大<lb/>
　胥斂大夫降於君故衆胥歛士則朋友助之而已<hi>補</hi>
小斂大斂祭服不倒皆左袵結絞不紐<lb/>
<pb n="KR3a0064_WYG_022-58a"/>
　左袵袵向左反生時也袵衣襟也死則不復解故絞<lb/>
　束畢結之不為紐<hi>女九反</hi>
斂者既斂必哭士與其執事則斂斂焉則為之壹不食<lb/>
凡斂者六人<lb/>
　斂者必使所與執事之人不使他人䙝之<hi>鄭氏</hi>
君錦冒黼殺綴旁七大夫𤣥冒黼殺綴旁五士緇冒赬<lb/>
殺綴旁三凡冒質長與手齊殺三尺自小斂以往用夷<lb/>
衾夷衾質殺之裁猶冒也<hi>殺色戒反裁才再反</hi>
<pb n="KR3a0064_WYG_022-58b"/>
　冒者既襲所用韜尸殺者冒之下帬所用韜足旁綴<lb/>
　者其旁不縫用帶結之冒之質従頭韜下長與手齊<lb/>
　殺従足韜上長三尺歛後衣多故用夷衾覆之夷衾<lb/>
　質殺之裁猶冒也裁猶制也<hi>鄭氏孔氏</hi>
君將大斂子弁絰即位于序端卿大夫即位于堂廉楹<lb/>
西北靣東上父兄堂下北靣夫人命婦尸西東靣外宗<lb/>
房中南靣小臣鋪席商祝鋪絞紟衾衣士盥于盤上士<lb/>
舉遷尸于斂上卒斂宰告子馮之踊夫人東靣亦如之<lb/>
<pb n="KR3a0064_WYG_022-59a"/>
　記君大斂之禮商祝祝習商禮者<hi>孔氏</hi>
大夫之䘮將大斂既鋪絞紟衾衣君至主人迎先入門<lb/>
右巫止于門外君釋菜祝先入升堂君即位于序端卿<lb/>
大夫即位于堂亷楹西北靣東上主人房外南靣主婦<lb/>
尸西東靣遷尸卒歛宰告主人降北靣于堂下君撫之<lb/>
主人拜稽顙君降升主人馮之命主婦馮之<lb/>
　巫主辟凶邪釋菜禮門神<hi>鄭氏</hi>
士之䘮將大斂君不在其餘禮猶大夫也<lb/>
<pb n="KR3a0064_WYG_022-59b"/>
　君不在謂士卑君不視歛其餘鋪衣列位男女之儀<lb/>
　悉如大夫<hi>孔氏</hi>
鋪絞紟踊鋪衾踊鋪衣踊遷尸踊歛衣踊歛衾踊歛絞<lb/>
紟踊<lb/>
　凡皆孝子踊之節<lb/>
君撫大夫撫内命婦大夫撫室老撫姪娣君大夫馮父<lb/>
母妻長子不馮庶子士馮父母妻長子庶子庶子有子<lb/>
則父母不馮其尸凡馮尸者父母先妻子後君於臣撫<lb/>
<pb n="KR3a0064_WYG_022-60a"/>
之父母於子執之子於父母馮之婦於舅姑奉之舅姑<lb/>
於婦撫之妻於夫拘之夫於妻於昆弟執之馮尸不當<lb/>
君所凡馮尸興必踊<hi>奉芳䝉反</hi>
　撫謂以手按之執當心上衣拘微引心上衣不當君<lb/>
　所不敢與尊者所馮同處<hi>鄭氏孔氏</hi>
父母之䘮居倚廬不塗寢苫枕凷非䘮事不言君為廬<lb/>
宫之大夫士䄠之既葬拄楣塗廬不於顯者君大夫士<lb/>
皆宫之凡非適子者自未葬以於隠者為廬<hi>凷與塊同䄠章善反</hi>
<pb n="KR3a0064_WYG_022-60b"/>
　宫謂圍障之䄠謂袒露之未葬不塗既塟塗之不於<lb/>
　顯者不塗見靣於隠者為廬不欲人屬目廬蓋於東<lb/>
　南角<lb/>
既葬與人立君言王事不言國事大夫士言公事不言<lb/>
家事<lb/>
　未塟不與人並立既葬亦不言私<lb/>
君既葬王政入於國既卒哭而服王事大夫士既葬公<lb/>
政入於家既卒哭弁絰帶金革之事無辟也<lb/>
<pb n="KR3a0064_WYG_022-61a"/>
　此權禮弁絰帶者變䘮服而弔服輕可以即事也<hi>鄭氏</hi>
既練居堊室不與人居君謀國政大夫士謀家事既祥<lb/>
黝堊祥而外無哭者禫而内無哭者樂作矣故也<lb/>
　堊白也新塗堊牆壁令白也黝黑也黝堊者堊室之<lb/>
　飾平治其地令黑也<hi>孔氏</hi>
禫而従御吉祭而復寢期居廬終䘮不御於内者父在<lb/>
為母為妻齊衰期者大功布衰九月者皆三月不御於<lb/>
内婦人不居廬不寢苫䘮父母既練而歸期九月者既<lb/>
<pb n="KR3a0064_WYG_022-61b"/>
葬而歸<lb/>
　従御御婦人復寢不復宿殯宫歸謂歸夫家<hi>鄭氏</hi>
公之䘮大夫俟練士卒哭而歸<lb/>
　大夫士守君䘮於公所之節<lb/>
大夫士父母之䘮既練而歸月朔忌日則歸哭于宗室<lb/>
諸父兄弟之䘮既卒哭而歸父不次於子兄不次於弟<lb/>
　歸謂歸其宫也不次謂不居殯宫<hi>鄭氏</hi>
君於大夫世婦大斂焉為之賜則小斂焉於外命婦既<lb/>
<pb n="KR3a0064_WYG_022-62a"/>
加盖而君至於士既殯而往為之賜大斂焉夫人於世<lb/>
婦大斂焉為之賜小斂焉於諸妻為之賜大斂焉於大<lb/>
夫外命婦既殯而往<lb/>
　恩輕者殯而後往恩重者大斂而往異恩者小斂即<lb/>
　往為之賜言異恩也<hi>補</hi>
大夫士既殯而君往焉使人戒之主人具殷奠之禮俟<lb/>
于門外見馬首先入門右巫止于門外祝代之先君釋<lb/>
菜于門内祝先升自阼階負墉南靣君即位于阼小臣<lb/>
<pb n="KR3a0064_WYG_022-62b"/>
二人執戈立于前二人立于後擯者進主人拜稽顙君<lb/>
稱言視祝而踊主人踊<lb/>
　殷大也月朔之奠名殷奠大於朝夕之奠也稱言舉<lb/>
　所以來之意也視祝而踊祝相君之禮故視之為節<lb/>
　也<hi>鄭氏</hi>
大夫則奠可也士則出俟於門外命之反奠乃反奠卒<lb/>
奠主人俟于門外君退主人送于門外拜稽顙君於大<lb/>
夫疾三問之在殯三往焉士疾壹問之在殯壹往焉君<lb/>
<pb n="KR3a0064_WYG_022-63a"/>
弔則復殯服<lb/>
　明君來弔士與大夫禮不同<lb/>
夫人弔於大夫士主人出迎于門外見馬首先入門右<lb/>
夫人入升堂即位主婦降自西階拜稽顙于下夫人視<lb/>
世子而踊奠如君至之禮夫人退主婦送于門内拜稽<lb/>
顙主人送于大門之外不拜<lb/>
　婦人迎送不出門故門内拜䘮無二主故主人送于<lb/>
　門外不拜此大夫士之妻送迎夫人之禮<hi>孔氏</hi>
<pb n="KR3a0064_WYG_022-63b"/>
大夫君不迎于門外入即位于堂下主人北面衆主人<lb/>
南靣婦人即位于房中若有君命命夫命婦之命四鄰<lb/>
賔客其君後主人而拜<lb/>
　四鄰賔客謂昔經使鄰國令卿大夫遣使來弔其君<lb/>
　後主人而拜者君代主人拜䘮禮以後為尊主人無<lb/>
　二也<hi>孔氏賈氏</hi>
君弔見尸柩而后踊大夫士若君不戒而往不具殷奠<lb/>
君退必奠<lb/>
<pb n="KR3a0064_WYG_022-64a"/>
　君來不先戒當時雖不及具殷奠君去後必設奠以<lb/>
　榮君之來<hi>孔氏</hi>
君大棺八寸屬六寸椑四寸上大夫大棺八寸屬六寸<lb/>
下大夫棺六寸屬四寸士棺六寸<hi>屬音燭椑歩歴反</hi>
　此明君大夫士棺重數厚薄之制大棺以其包於外<lb/>
　故曰大屬則連屬於大棺故曰屬椑則親身而偪近<lb/>
　故曰椑大棺及屬用梓椑用杝<hi>以支反</hi>凡二重合厚二<lb/>
　尺一寸上大夫列國之卿也二重士一重天子則四<lb/>
<pb n="KR3a0064_WYG_022-64b"/>
　重制見檀弓庶人棺四寸<hi>用孔氏賈氏修</hi>
君裏棺用朱緑用雜金鐟大夫裏棺用𤣥綠用牛骨鐟<lb/>
士不緑<hi>鐟子南反</hi>
　裏棺謂以繒貼棺裏朱貼四方緑貼四角鐟釘也所<lb/>
　以琢朱綠繒著裏士惟用𤣥<hi>鄭氏孔氏</hi>
君盖用漆三袵三束大夫盖用漆二袵二束士盖不用<lb/>
漆二袵二束<lb/>
　盖棺之上盖也用漆者塗其合縫處袵謂燕尾合棺<lb/>
<pb n="KR3a0064_WYG_022-65a"/>
　縫際也棺兩邉各三袵每當袵上輙以牛皮束之故<lb/>
　三袵三束大夫士則殺其一<hi>孔氏</hi>
君大夫鬊爪實于緑中士埋之<hi>鬊音舜爪側巧反</hi>
　鬊死者亂髪也併爪寔緑中謂棺四角所貼之綠繒<lb/>
　士棺四角不緑故埋之<hi>用孔氏修</hi>
君殯用輴櫕至于上畢塗屋大夫殯以幬櫕置于西序<lb/>
塗不暨于棺士殯見袵塗上帷之<hi>輴勑倫反見賢遍反</hi>
　輴車所以載棺用輴謂置棺於輴之内櫕則聚木以<lb/>
<pb n="KR3a0064_WYG_022-65b"/>
　周其外至於棺上四注如屋櫕畢則盡塗其屋幬覆<lb/>
　也大夫棺不輴以棺衣覆幬之西序者屋堂西頭壁<lb/>
　就牆櫕其三靣上不為屋塗不及其棺祍謂棺外祍<lb/>
　束之祍也士不櫕掘地下棺見露其祍亦以木覆塗<lb/>
　其上而帷之帷者鬼神尚幽闇也凡塗之為火偹也<lb/>
　<hi>用孔氏賈氏修</hi>
熬君四種八筐大夫三種六筐士二種四筐加魚腊焉<lb/>
　熬者煎榖使香將塗則設于棺旁所以惑蚍蜉使不<lb/>
<pb n="KR3a0064_WYG_022-66a"/>
　至棺君四種黍稷稻粱各二筐為八筐大夫去稻士<lb/>
　去粱四筐者手足處各一餘設於左右魚腊亦惑蜉<lb/>
　蚍<hi>用孔氏修</hi>
飾棺君龍帷三池振容黼荒火三列黼三列素錦禇加<lb/>
偽荒纁紐六齊五采五貝黼翣二黻翣二畫翣二皆戴<lb/>
圭魚躍拂池君纁戴六纁披六大夫畫帷二池不振容<lb/>
畵荒火三列黻三列素錦禇纁紐二𤣥紐二齊三采三<lb/>
貝黻翣二畵翣二皆戴綏魚躍拂池大夫戴前纁後𤣥<lb/>
<pb n="KR3a0064_WYG_022-66b"/>
披亦如之士布帷布荒一池揄絞纁紐二緇紐二齊三<lb/>
采一貝畵翣二皆戴綏士戴前纁後緇二披用纁<hi>偽讀為帷</hi>
<hi>齊才細切又如字披彼義反揄音遥</hi>
　飾棺以華道路不欲衆惡其親也帷者栁車邉障龍<lb/>
　帷者王侯畫龍三池者織竹為籠衣以青布挂於荒<lb/>
　之爪端以象平生宫室之有承霤名曰池天子四靣<lb/>
　諸侯缺其後故三池振容者振動也容飾也以絞繒<lb/>
　為之長丈餘如幡畫其上為雉縣於池下為容飾車<lb/>
<pb n="KR3a0064_WYG_022-67a"/>
　行則動黼荒火三列黻三列者荒謂栁車之上覆縁<lb/>
　荒之邉為黑白黼文中央又畵火火形如半環凡三<lb/>
　列又畵黻黻形兩己字相背亦三列也素錦禇者禇<lb/>
　屋也於荒下用白錦為屋在路象宫室也加偽荒者<lb/>
　鄭氏讀偽為帷上盖曰荒邉牆曰帷加帷荒於素錦<lb/>
　屋之上也纁紐六者上盖與邉牆相離故以纁繒為<lb/>
　紐以連之旁各三凡六也齊五采五貝者齊象車盖<lb/>
　其鼈甲上當中形圓髙三尺徑二尺餘四靣有垂下<lb/>
<pb n="KR3a0064_WYG_022-67b"/>
　象車盖之蕤上下縫合五采繒行列相次又列貝為<lb/>
　五行交絡齊上也黼翣二黻翣二畵翣二皆戴圭者<lb/>
　翣形如扇以木為筐廣三尺髙二尺四寸以障柩車<lb/>
　而行二畫黼二畫黻二畫雲氣兩角髙皆戴圭玉也<lb/>
　魚躍拂池者縣銅魚於振容間車行則魚跳躍上拂<lb/>
　池也君纁戴六纁披六者棺横束有三每束兩邉屈<lb/>
　皮為紐共六紐用纁帛戴索連繫於紐與外畔栁材<lb/>
　相當故有六戴又用纁帛將一頭結此戴出一頭於<lb/>
<pb n="KR3a0064_WYG_022-68a"/>
　帷外人牽之故有六披也大夫之數降於君戴綏者<lb/>
　翣角不圭用五采羽作綏也士又降於大夫池揄絞<lb/>
　者士惟一池在前亦畫揄雉於絞在池上<hi>鄭氏孔氏</hi>
君葬用輴四綍二碑御棺用羽葆大夫葬用輴二綍二<lb/>
碑御棺用茅士葬用國車二綍無碑比出宫御棺用功<lb/>
布<lb/>
　輴即殯時載柩之車也國車者豈士不為輴車止因<lb/>
　常用之車歟綍即紼盖引車者碑各一孔立於壙之<lb/>
<pb n="KR3a0064_WYG_022-68b"/>
　前後以穿綍下柩於壙者羽葆以鳥羽注於柄末如<lb/>
　盖而御者執之為車行之節度士無碑手縣下之功<lb/>
　布大功之布羽葆功布等其象皆如麾比出宫者既<lb/>
　出宫後不用<hi>用孔氏修</hi>
凡封用綍去碑負引君封以衡大夫士以咸君命毋譁<lb/>
以鼔封大夫命毋哭士哭者相止也<hi>封讀作窆咸讀作緘</hi>
　封周禮作窆下棺也衡平也咸緘也棺束為緘人君<lb/>
　以木横貫緘耳居旁持而平之大夫士旁牽緘而已<lb/>
<pb n="KR3a0064_WYG_022-69a"/>
　鼓者擊鼓為縦舍之節<hi>鄭氏</hi>
君松椁大夫栢椁士雜木<lb/>
　松用松心<hi>孔氏</hi>
棺椁之間君容柷大夫容壺士容甒<hi>音武</hi>
　間可蔵物因以為度柷方二尺四寸壺大一石甒五<lb/>
　斗<hi>鄭氏方氏</hi>
君裏椁虞筐大夫不裏椁士不虞筐<lb/>
　鄭氏曰裏椁之物虞筐之文未聞也陸氏曰裏椁裏<lb/>
<pb n="KR3a0064_WYG_022-69b"/>
　其内虞筐虞其外<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷二十二<lb/>
</p>
<p>
</p>
  </div>
</body>
</text>
</TEI>
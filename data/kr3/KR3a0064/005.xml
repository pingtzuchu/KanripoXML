<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷五</head>
    <p>
<pb n="KR3a0064_WYG_005-1a"/>
欽定四庫全書<lb/>
　黄氏日抄卷五　　　　　　宋　黄震　撰<lb/>
　讀尚書<lb/>
　　經解惟書最多至蔡九峯參合諸儒要說嘗經朱<lb/>
　　文公訂正其釋文義既視漢唐為精其發指趣又<lb/>
　　視諸家為的書經至是而大明如揭日月矣今惟<lb/>
　　略記一二<lb/>
　　堯典<lb/>
<pb n="KR3a0064_WYG_005-1b"/>
欽明<lb/>
　按堯典始終皆主欽字<lb/>
東作<lb/>
　說云春月嵗功方興所當作起之事然以南訛西成<lb/>
　朔易類之疑平秩主人事而言東作主時至氣應物<lb/>
　類興起而言作如土膏墳起之類<lb/>
朞三百六旬有六日<lb/>
　三百六十日一嵗之常數也周天三百六十五度四<lb/>
<pb n="KR3a0064_WYG_005-2a"/>
　分度之一天行速常一日一周而過一度日行遲不<lb/>
　及一度積三百六十五日有竒而與天會視三百六<lb/>
　十日多五日有竒名氣盈月行尤遲一日常不及天<lb/>
　十三度有竒行一月始與日會十二會得全日三百<lb/>
　四十八有竒視三百六十日虧四日有竒名朔虛合<lb/>
　氣盈朔虛而生閏蔡觧極精<lb/>
　　舜典<lb/>
人心惟危一章<lb/>
<pb n="KR3a0064_WYG_005-2b"/>
　此章即堯嘗授舜之辭舜申之以授禹而加詳焉耳<lb/>
　堯之授舜曰允執厥中今舜加危微精一之語於允<lb/>
　執厥中之上盖所以使之審擇而能執中者也此訓<lb/>
　之之辭也皆主於堯之執中一語而發也堯之授舜<lb/>
　曰四海困窮天禄永終今舜加無稽之言勿聼以至<lb/>
　敬修其可願於天禄永終之上又所以防警之使勿<lb/>
　至於困窮而永終者也此戒之之辭也皆主於帝堯<lb/>
　永終數語而發也執中之訓正說也永終之戒反說<lb/>
<pb n="KR3a0064_WYG_005-3a"/>
　也正反相因章㫖該貫盖舜以始初所得於堯之訓<lb/>
　戒併平日所嘗用力於堯之訓戒而自得之者盡以<lb/>
　授禹使知所以執中而不至於永終耳豈為言心設<lb/>
　哉近世喜言心學捨全章本㫖而獨論人心道心甚<lb/>
　者單摭道心二字而直謂即心是道盖䧟於禪學而<lb/>
　不自知其去堯舜禹授受天下之本㫖逺矣蔡九峯<lb/>
　之作書傳嘗述朱文公之言曰古之聖人將以天下<lb/>
　與人未嘗不以治之之法而併傳之可謂深得此章<lb/>
<pb n="KR3a0064_WYG_005-3b"/>
　之本㫖者九峯雖亦以是明帝王之心而心者治國<lb/>
　平天下之本其說固理之正也其後進此書傳於朝<lb/>
　者乃因以三聖傳心為說世之學者遂指此書十六<lb/>
　字為傳心之要而禪學者借以為據依矣愚按心不<lb/>
　待傳也流行天地間貫徹古今而無不同者理也理<lb/>
　具於吾心而驗於事物心者所以統宗此理而别白<lb/>
　其是非人之賢否亊之得失天下之治亂皆於此乎<lb/>
　判此聖人所以致察於危微精一之間而相傳以執<lb/>
<pb n="KR3a0064_WYG_005-4a"/>
　中之道使無一亊之不合乎理而皆無過不及之偏<lb/>
　者也禪學源於莊列滑稽戱劇肆無忌憚之語懼理<lb/>
　之形彼醜謬而凡聖賢經傳之言理者皆害己之具<lb/>
　也故以理為障而獨指其心曰不立文字單傳心印<lb/>
　此盖不欲言理為此遁辭付之不可究詰云耳聖賢<lb/>
　之學由一心而逹之天下國家之用無非至理之流<lb/>
　行明白洞逹人人所同厯千載越宇宙有不期而同<lb/>
　何傳之云縱以舜之授禹有人心道心之說可曰傳<lb/>
<pb n="KR3a0064_WYG_005-4b"/>
　心若堯之授舜止云執中未嘗言及於心也又安得<lb/>
　以傳心言哉俗說浸淫雖賢者或不能不襲用其語<lb/>
　故僣書其所見如此<lb/>
　　臯陶謨<lb/>
無教逸欲有邦<lb/>
　漢王嘉奏封事引書云無敖逸欲有國劉元城疑敖<lb/>
　字轉冩作教字<lb/>
　　禹貢<lb/>
<pb n="KR3a0064_WYG_005-5a"/>
海濵廣斥<lb/>
　古說以斥為斥鹵蔡觧引許慎云東方謂之斥西方<lb/>
　謂之鹵而云斥鹵鹹地愚按管子斥者薪芻所生之<lb/>
　地鹵乃鹹地於斥不相干今嘉興府瀕海人呼産蘆<lb/>
　之地為斥塹<lb/>
三江既入<lb/>
　三江之說極衆程尚書盡闢其說主蘇氏指豫章江<lb/>
　為南江以足經文中江北江之數愚按豫章江於經<lb/>
<pb n="KR3a0064_WYG_005-5b"/>
　未嘗稱江審如其說則三江皆在上流於揚州何預<lb/>
　焉蔡氏闢其說而主庾仲初呉都賦註松江下七十<lb/>
　里分流東北入海者為婁江東南流者為東江并松<lb/>
　江為三江其地名曰三江口呉越春秋所謂范蠡乗<lb/>
　舟出三江之口者是也蔡之說的矣愚按越絶書云<lb/>
　出三江之口入五湖之中為越伐吳之路五湖既共<lb/>
　今之太湖則三江豈外於今之松江又秦語云越王<lb/>
　擒之於三江之浦越語載子胥曰三江環之民無所<lb/>
<pb n="KR3a0064_WYG_005-6a"/>
　移及越欲釋呉范蠡諫曰與我争三江五湖之利者<lb/>
　非呉耶則三江與五湖相連又可知矣然愚嘗泛舟<lb/>
　松江至海口不見呉都賦註之婁江東江也呉志載<lb/>
　青龍江白蜆江今皆塞姑録之以翼蔡氏之說<lb/>
涇屬渭汭<lb/>
　古註謂水内為汭諸儒皆從之蔡觧獨以涇渭汭三<lb/>
　者皆水名而汭入於涇愚按若如古說涇入於渭水<lb/>
　之内而漆沮既從灃水攸同皆主渭言之文意俱協<lb/>
<pb n="KR3a0064_WYG_005-6b"/>
　若以汭為一水而入涇則涇屬渭汭者是涇既入渭<lb/>
　汭又入涇下文漆沮之從灃水之同孰從孰同耶兼<lb/>
　經云涇屬于渭而乃云汭入于涇文恐相反又下文<lb/>
　㑹于渭汭若二水則不以㑹言矣恐渭汭合依古說<lb/>
　也<hi>職方氏其川涇汭易氏觧云汭非禹貢之汭禹貢言汭皆水内此川名</hi>
東為北江<lb/>
　蔡云北江未詳愚恐漢江自北而入大江故云耳非<lb/>
　他有北江也<lb/>
<pb n="KR3a0064_WYG_005-7a"/>
朔南暨聲教<lb/>
　古註以聲教斷句諸家皆從之余友蔣榮甫云昔徐<lb/>
　履赴試道渴求水村舍有老士人教四五童䝉以朔<lb/>
　南暨為句徐言其誤老士人者怒曰獨朔南暨聲教<lb/>
　而東西無預耶東西皆有所止之地故以海與流沙<lb/>
　言朔南地廣故以暨言而下文總以聲敎訖于四海<lb/>
　耳使如衆說當云聲教暨朔南何云暨聲教耶徐用<lb/>
　其說魁南省<lb/>
<pb n="KR3a0064_WYG_005-7b"/>
　　𦙍征<lb/>
惟仲康肇位四海<lb/>
　林氏謂羿廢太康而立仲康而仲康即位之始即能<lb/>
　命𦙍侯徂征掌六師以振其兵權使仲康盡失其權<lb/>
　則羿之簒夏豈待相而後敢耶愚按史記載太康失<lb/>
　國太康崩弟仲康立若果廢太康而立其弟豈待太<lb/>
　康之崩耶近世燭湖孫季和主薛常州士龍之說謂<lb/>
　常州考以地理羿拒太康據其都太康不知所終仲<lb/>
<pb n="KR3a0064_WYG_005-8a"/>
　康乃之洛地自立今拱州太康縣是也仲康既在五<lb/>
　弟之數徯于洛汭不在舊邦不為羿所立明矣是太<lb/>
　康失邦自在河北仲康别立自在河南仲康没而相<lb/>
　繼之羿使其子澆侵相於河南相遷于帝邱後竟滅<lb/>
　之相后方身逃歸有仍生少康夏乃中興此說與經<lb/>
　文距于河五弟御其母以從之說合林說雖免羿假<lb/>
　王命攻異己之嫌又不若薛說之為辯<lb/>
臣扈<lb/>
<pb n="KR3a0064_WYG_005-8b"/>
　蒋榮甫謂其伯父尚書嘗聞前軰言扈者啓同姓之<lb/>
　國見堯舜皆與賢而啓乃繼禹扈不服大戰于丼自<lb/>
　是終夏之四百年不臣夏至湯伐夏而後扈來臣於<lb/>
　商故作臣扈之書成湯放桀于南巢巢國不義之終<lb/>
　商六百年不來朝至武王伐商而後巢伯來朝於周<lb/>
　故作旅巢命之書是說也嘗於經筵奏先皇帝理宗<lb/>
　云<lb/>
　　仲虺之誥<lb/>
<pb n="KR3a0064_WYG_005-9a"/>
惟有慙徳曰予恐來世以台為口實<lb/>
　湯不得已而伐夏自以為慙此心如青天白日兹慙<lb/>
　徳也乃所為實徳歟<lb/>
纉禹舊服<lb/>
　古註云繼禹之功統其故服盖指弼成五服之服以<lb/>
　繼有天下言也蔡觧以為繼禹舊所服行恐亦寄搭<lb/>
　義理耳本文未必其然合從古註<lb/>
式商受命用爽厥師簡賢附勢實繁有徒<lb/>
<pb n="KR3a0064_WYG_005-9b"/>
　呉氏以用爽厥師簡賢附勢意不貫疑有脫誤愚按<lb/>
　上言天命湯伐夏下言與夏桀同惡者不樂之也若<lb/>
　止據兩句似乎不貫若合上下文未嘗不貫何脫誤<lb/>
　之有<lb/>
小大戰戰罔不懼于非辜<lb/>
　愚按湯誓言今汝其曰夏罪其如台是湯之衆安於<lb/>
　湯之徳謂桀之暴無如我何也此云小大戰戰罔不<lb/>
　懼于非辜是桀之衆皆疾湯而湯之衆皆震恐也二<lb/>
<pb n="KR3a0064_WYG_005-10a"/>
　義正相反盖湯誓者誓衆之辭當時必衆言猶有未<lb/>
　同者故湯諭之如此仲虺乃寛釋湯慙徳之辭謂夏<lb/>
　商已勢不相容伐之非湯得已也義各有在不當以<lb/>
　文害辭<lb/>
　　盤庚<lb/>
汝何生在上<lb/>
　古註以上為人上盖指在位言也諸家從之蔡觧以<lb/>
　上為天愚恐生在天三字為文意未安若主民庻言<lb/>
<pb n="KR3a0064_WYG_005-10b"/>
　之以上為指耿邑猶可耳若曰汝今不遷邑且圯矣<lb/>
　何能生育於其上耶<lb/>
　　說命下<lb/>
台小子舊學于丼盤既乃遯于荒野入宅于河自河徂<lb/>
毫暨厥終罔顯<lb/>
　古註謂髙宗自言既學而中廢業遯居田野河洲其<lb/>
　父使居民間知民事故也蘇氏始謂丼盤遯于荒野<lb/>
　而諸家多從之蔡氏謂無逸言髙宗舊勞于外爰暨<lb/>
<pb n="KR3a0064_WYG_005-11a"/>
　小人國語亦言武丁入于河自河徂亳與此皆合若<lb/>
　以台小子語脉推之蘇氏之說非是此論精矣世猶<lb/>
　有不喜其說者以暨厥終罔顯非所以言髙宗也愚<lb/>
　按蔡云髙宗厯叙廢學之因而嘆其學終於無所顯<lb/>
　明其說亦本古註初非蔡氏自為之說且自言學罔<lb/>
　顯而下文求傅說爾惟訓于朕志文義極順無可疑<lb/>
　者若以為甘盤遯去而罔顯則上文既言宅于河又<lb/>
　言自河徂亳踪跡厯厯甚明豈得言罔顯耶且蘇氏<lb/>
<pb n="KR3a0064_WYG_005-11b"/>
　雖以遯野為丼盤而小蘇氏作古史亦以遯野為高<lb/>
　宗也<lb/>
　　髙宗肜日<lb/>
天既孚命正厥徳<lb/>
　髙宗肜祭而有雊雉之異祖已遂訓以天之於民降<lb/>
　年永不永惟其義如何天既信其命令賞罰無差而<lb/>
　民猶以為無如我何此民之愚也王之事天正此而<lb/>
　已豐祀何益此肜日一篇之大㫖而古註得之矣蔡<lb/>
<pb n="KR3a0064_WYG_005-12a"/>
　氏疑髙宗之祀如漢武五畤祀祈年請命之事謂孚<lb/>
　命者天以妖孽而譴告之謂言民者不敢指斥髙宗<lb/>
　而托民為言恐皆意之耳此書明言典祀無豐于昵<lb/>
　蔡氏亦明言昵為禰廟豈有若漢武五畤祀之類哉<lb/>
　近世忽漢唐古註而欲自生義理故或思索之過如<lb/>
　此<lb/>
　　微子<lb/>
我舊云刻子<lb/>
<pb n="KR3a0064_WYG_005-12b"/>
　王充論衡作我舊云孩子謂識紂惡於孩子之時<lb/>
　　泰誓<lb/>
觀政于商<lb/>
　古註與諸家皆謂觀商政之善惡或以為觀兵者非<lb/>
　矣蔡氏以商書萬夫之長可以觀政為據謂以諸侯<lb/>
　之向背觀商政之得失恐亦不若古註為徑<lb/>
商罪貫盈<lb/>
　貫者串物之名即今錢貫之貫貫盈者積而至盈也<lb/>
<pb n="KR3a0064_WYG_005-13a"/>
　古註謂惡貫已滿是矣蔡觧以貫為通恐貫通與貫<lb/>
　滿各是一義<lb/>
百姓有過在予一人<lb/>
　古注云民之有過在我教不至蔡觧云過者責也百<lb/>
　姓責我不正商罪此說雖於伐商為順而在字無歸<lb/>
　着以語脉當從古注大意不過自任以天下於伐商<lb/>
　意亦不背<lb/>
王乃大廵六師<lb/>
<pb n="KR3a0064_WYG_005-13b"/>
　蔡氏云天子六師是時武王未備六軍於牧誓叙三<lb/>
　卿可見此曰六師者史臣之辭也愚按牧誓所叙三<lb/>
　卿乃指友邦冢君之三卿安得以為證若武王止三<lb/>
　軍史臣安得增飾為六師而周王于邁六師及之詩<lb/>
　人又何所指而言耶竊意厯數有歸天人胥應武王<lb/>
　既可於伐紂何獨不可於六師然世逺莫可考且依<lb/>
　經文讀之<lb/>
　　洪範<lb/>
<pb n="KR3a0064_WYG_005-14a"/>
王省惟嵗<hi>止</hi>月之從星一章<lb/>
　或云此四五紀之文錯簡在八庻徴之後盖九疇皆<lb/>
　有演辭而四五紀獨無之王省惟嵗以下正叙四五<lb/>
　紀之說而於庻徴無關移此置彼文義方順<lb/>
二曰富<lb/>
　五福不言貴而言富盖三代之法貴者始富言富則<lb/>
　知其貴所謂禄以馭其富也貧富貴賤離而為四起<lb/>
　於後世不能制爵禄之失游氏禮記觧云<lb/>
<pb n="KR3a0064_WYG_005-14b"/>
五曰惡六曰弱<lb/>
　古註謂惡醜陋謂弱尫劣蔡以惡為剛之過弱為柔<lb/>
　之過恐合從古註<lb/>
　　金縢<lb/>
我之弗辟<lb/>
　古註辟法也蔡氏本鄭康成音辟為避謂管叔流言<lb/>
　周公避居東都及成王迎公西歸管蔡懼而反成王<lb/>
　始命公出東征所以明周公之心善矣但世逺恐難<lb/>
<pb n="KR3a0064_WYG_005-15a"/>
　質言爾書云周公居東二年則罪人斯得未見有歸<lb/>
　後再出東征之次第若居東止是避流言則罪人斯<lb/>
　得亦不當即繼於居東二年之下鄭氏於七月詩序<lb/>
　周公遭變亦注云管蔡流言辟居東都正義云周公<lb/>
　避居東都史傳更無其事愚按管蔡流言之時未有<lb/>
　東都也不知鄭氏何據而有此說若依古注以辟為<lb/>
　法辟之辟則蔡仲之命云乃致辟管叔于商正與此<lb/>
　辟字同<lb/>
<pb n="KR3a0064_WYG_005-15b"/>
　　康誥<lb/>
周公初基<hi>止</hi>乃洪大誥治<lb/>
　諸家皆以為成王命康叔以篇首有周公之語也然<lb/>
　成王而謂叔為小子封謂乃祖文王為文考且稱其<lb/>
　父為寡兄皆不通今蔡氏以篇首為洛誥錯簡王若<lb/>
　曰以下為武王命叔文意方合非巨識不及此又謂<lb/>
　梓材非命康叔之書盖錯簡亦良是盖惟篇首王曰<lb/>
　封數語為命康叔今王惟曰至子子孫孫永保民皆<lb/>
<pb n="KR3a0064_WYG_005-16a"/>
　臣告君之辭甚明<lb/>
　　酒誥<lb/>
爾大克羞耉惟君<lb/>
　古說養老君之事蔡云惟君未詳且合從古說<lb/>
　　召誥<lb/>
王敬作所不可不敬徳<lb/>
　古註云敬為所不可不敬之徳蔡云所處所也猶所<lb/>
　其無逸之所王能以敬為所則無徃而不居敬矣古<lb/>
<pb n="KR3a0064_WYG_005-16b"/>
　說作一句讀所作虛字說蔡說作兩句讀所作實字<lb/>
　說然古註不費力<lb/>
　　洛誥<lb/>
朕復子明辟<lb/>
　古說成王幼周公代為君辟至是復還於王蔡氏以<lb/>
　康誥篇首周公作新大邑於東國洛一章為洛誥之<lb/>
　篇首而以此章為公遣使告於成王復乃復命之復<lb/>
　明辟乃稱成王之辭成王未嘗一日不居君位何待<lb/>
<pb n="KR3a0064_WYG_005-17a"/>
　於復王莾居攝潜移漢鼎皆儒者誤言復辟有以啓<lb/>
　之愚謂此說不獨考正文義其有功於天下後世名<lb/>
　義大矣<lb/>
命公後<lb/>
　舊說以洛誥命公後之語為公欲明農而成王為公<lb/>
　立後於魯以留公蔡氏謂成王回鎬京而留周公於<lb/>
　洛若封魯則已久方周公東征之初已有魯見費誓<lb/>
　矣舊說多士本書序以為成周既成遷頑民蔡氏謂<lb/>
<pb n="KR3a0064_WYG_005-17b"/>
　其遷已久此乃周公治洛而告諭之辭愚按成周即<lb/>
　今洛陽是為洛邑之下都保釐大臣如君陳畢公皆<lb/>
　居之畢命之書曰今予祗命公以周公之事又曰周<lb/>
　公克慎厥始君陳克和厥中惟公克成厥終則周公<lb/>
　治洛無疑凡皆合從蔡說盖朱文公師友之考訂者<lb/>
　精矣<lb/>
　　無逸<lb/>
君子所其無逸<lb/>
<pb n="KR3a0064_WYG_005-18a"/>
　近世諸儒皆以所為處所謂君子以無逸為所說理<lb/>
　雖精愚恐讀得太重於本文似立說生意盖無逸之<lb/>
　書最為明白終篇無一語埋意用字如後世苦於作<lb/>
　文者之為此語若曰君子所能無逸者以先知稼穡<lb/>
　之艱難乃逸則知小人之依故雖身居安逸而此心<lb/>
　終不敢自逸耳所字疑只是虛字平平說過如繼自<lb/>
　今嗣王則其無滛于觀及時人丕則有愆先儒多以<lb/>
　則字訓法則之則疑亦皆虛字平心讀之自見其無<lb/>
<pb n="KR3a0064_WYG_005-18b"/>
　他也又書中誕字肆字惟字多是古語助辭今誕必<lb/>
　訓大惟必訓思多有不通而自為之說以形容之惟<lb/>
　肆字訓故字處多協<lb/>
惠鮮鰥寡<lb/>
　古註云加惠鮮於鰥寡之人是鮮訓少鮮為鮮民之<lb/>
　鮮合作上聲是鮮與鰥寡三字相連恐於文未順諸<lb/>
　家泛言惠及鰥寡皆置鮮字於不說惟蔡氏云惠鮮<lb/>
　者鰥寡之人垂首而䘮氣賚予賙給之使之有生意<lb/>
<pb n="KR3a0064_WYG_005-19a"/>
　是鮮為鮮活之鮮合作平聲是鮮與惠二字相連於<lb/>
　文方順然蔡說微近於巧愚按詩云鮮我方將鮮亦<lb/>
　上聲訓善今仍以惠鮮二字相連不必改為鮮活之<lb/>
　鮮文義自協<lb/>
　　君奭<lb/>
故殷禮陟配天<lb/>
　古說升配天蔡說以陟為升遐恐未安升遐主人而<lb/>
　言升配主禮而言<lb/>
<pb n="KR3a0064_WYG_005-19b"/>
則商實百姓<lb/>
　古以商實百姓為句云使商家百姓豐實蔡氏以商<lb/>
　實絶句云國有人則實而以百姓屬之下文王人罔<lb/>
　不秉徳通為一句遂指百官為著姓王人為㣲臣愚<lb/>
　按王人本言王者正人求多聞是也謂王人雖微序<lb/>
　於諸侯之上者後世之說書中無此謂百姓為百官<lb/>
　者亦後世注堯典之說晦菴已指平章百姓為畿内<lb/>
　之民而蔡氏用之矣<lb/>
<pb n="KR3a0064_WYG_005-20a"/>
　　顧命<lb/>
顧命<lb/>
　諸說顧回首也回顧而發命愚恐若言回顧即為回<lb/>
　首而顧凡單言顧者正是目在之耳若顧諟明命顧<lb/>
　畏民碞之顧亦豈回首者哉成王慿玉几命羣臣羣<lb/>
　臣在其前成王無回顧之事<lb/>
　　畢命<lb/>
旌别淑慝<lb/>
<pb n="KR3a0064_WYG_005-20b"/>
　殷人心不服周周公征伐定之又分治成周以慰安<lb/>
　之繼以君陳更三十六年而畢公繼之尚以旌别淑<lb/>
　慝為政是殷民猶未盡服必俟生長於殷世者老死<lb/>
　至盡而後人心定耳東坡於多方之觧謂殷湯以下<lb/>
　七王之徳深矣其論極正我朝兵不血刃以無心得<lb/>
　天下而一切以恩撫之嗚呼聖哉藝祖待八國降<lb/>
　王以禮而武王親斬紂使藝祖為周意殷民未必<lb/>
　若是之乆擾也<lb/>
<pb n="KR3a0064_WYG_005-21a"/>
　　君牙<lb/>
夏暑雨小民惟曰怨咨一章<lb/>
　古說多謂民情難得使人主思其艱而圖其易務恤<lb/>
　民情耳蔡氏以怨寒暑為小民自傷其生以圖其易<lb/>
　為衣食之恐局於一端而為君之大徳亦非以衣食<lb/>
　與人也在學者詳之疑合從古說為平易<lb/>
　　秦誓<lb/>
番番良士一章<lb/>
<pb n="KR3a0064_WYG_005-21b"/>
　蔡氏云良士謂蹇叔勇士謂三帥諞言謂杞子先儒<lb/>
　皆謂穆公悔用孟明詳其誓意盖深悔用杞子之言<lb/>
　愚按於良士云我尚有於勇夫云我尚不欲於諞言<lb/>
　云我皇多有蔡釋云我皇暇多有之哉以上文二尚<lb/>
　字觀之語脉専歸重於諞言則蔡氏之說精矣盖穆<lb/>
　公殽之師實杞子啓之也然殽之始禍雖在杞子而<lb/>
　成之者實在孟明孟明違父誤君再敗秦師焚舟之<lb/>
　役亦終無寸功自此秦晉連兵數十年不止殽師之<lb/>
<pb n="KR3a0064_WYG_005-22a"/>
　一役其罪又重於杞子亦不當以三帥並言蔡氏特<lb/>
　以釋誓文之意論者不可以是薄孟明之罪<lb/>
其心好之不啻如自其口出<lb/>
　蔡氏云心之所好甚於口之所言愚意若以上文若<lb/>
　已有之之例似不過謂好人之彦聖如出於我耳冝<lb/>
　從古說為平<lb/>
　<lb/>
　<lb/>
<pb n="KR3a0064_WYG_005-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷五<lb/>
</p>
<p>
</p>
  </div>
</body>
</text>
</TEI>
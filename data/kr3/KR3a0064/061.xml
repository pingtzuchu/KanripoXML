<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷六十一</head>
    <p>
<pb n="KR3a0064_WYG_061-1a"/>
欽定四庫全書<lb/>
　黄氏日抄卷六十一　　　　宋　黄震　撰<lb/>
　讀文集<hi>三</hi>
　　歐陽文<lb/>
　　　詩<lb/>
顔跖總說處提顔子云豈減跖所榮跖本無榮顔本不<lb/>
　當與跖較榮辱而歐公云爾全用所字斡意葢跖自<lb/>
　以為榮者若說跖之榮則非矣初讀疑之三味乃見<lb/>
<pb n="KR3a0064_WYG_061-1b"/>
黄牛峽詩不是黄牛滯客舟謂江惡舟遲常見此石在<lb/>
　山也<lb/>
憶山詩說三峽江如自天傾岸立兩崖鬭<lb/>
哭曼卿謂才髙不少下闊若與世疎<lb/>
送惠勤詩敘東南宫居飲食山水之勝捨之而從我求<lb/>
　仁義<lb/>
水谷夜行詩微風動涼襟曉氣清餘睡見平旦氣象極<lb/>
　工此詩說蘇子美詩雄梅聖俞詩清<lb/>
<pb n="KR3a0064_WYG_061-2a"/>
班班林間鳩寄其夫人之詩也云易安由寡求此其為<lb/>
　家之法<lb/>
暮春詩遊絲最無事百尺拖晴光有太平氣象<lb/>
牡丹圖有元化朴散之語然洛陽以此成俗而歐公初<lb/>
　譜之亦助其瀾者也<lb/>
憎蚊詩始以乾坤廣大之語終以麟鳯不見之語詠微<lb/>
　物而先以大者言之文法也掃庭露青天坐月䕃嘉<lb/>
　木汝寧無他時忍此見迫促語意清絶矣<lb/>
<pb n="KR3a0064_WYG_061-2b"/>
寄題滄浪亭風髙月白最宜夜極切末借鴟夷言之﨑<lb/>
　嶇世路欲脫去反以身試蛟龍淵豈如扁舟任飃兀<lb/>
　紅蕖渌浪揺醉眠飜得絶佳<lb/>
菱溪大石一詩形容布置可觀文法<lb/>
紫石屏歌文之竒者也廬山髙詩文之豪者也橄㰖詩<lb/>
　言忠愛答子華安無詩指陳治道之要者也橄㰖詩<lb/>
　曰餳飴兒女甜遺味乆則那奉答子華詩曰蠧弊革<lb/>
　僥倖濫官絶貪昬牧羊而去狼未為不仁人<lb/>
<pb n="KR3a0064_WYG_061-3a"/>
梅聖俞寄銀杏詩鵝毛贈千里所重以其人鴨脚雖百<lb/>
　箇得之誠可珍又七卷李侯家鴨脚云鴨脚生江南<lb/>
　自注云京師無鴨脚李駙馬自南方移植葢銀杏名<lb/>
　鴨脚中原所無也今江南有草名鴨脚而此果則自<lb/>
　名銀杏<lb/>
車螯一名車娥歐詩有泥居殻屋之語　蚓無心<hi>八卷怪竹</hi>
　<hi>辯</hi>
贈沈博士<hi>遵</hi>歌言琴調醉翁吟也云我昔被謫居滁上<lb/>
<pb n="KR3a0064_WYG_061-3b"/>
　名雖為翁實少年前詩又云我時四十猶彊力自號<lb/>
　醉翁聊戱客<lb/>
送吳生論改過甚暢<lb/>
樂哉襄陽人送劉從廣先序襄陽之勝而勉以徳化其<lb/>
　文騷以婉<lb/>
洗兒歌為聖俞作簡而勁<lb/>
夜聞風聲苦暑君勿厭初涼君勿歡暑在物猶盛涼歸<lb/>
　嵗將寒<hi>云云</hi>不獨草木爾君形安得完此等善觀時<lb/>
<pb n="KR3a0064_WYG_061-4a"/>
　變感慨有味<lb/>
白鸚鵡詩先將白兎說擺兩陣方合說又三節而終焉<lb/>
　文法最可觀乾蝦字宇出清明前詩<lb/>
又酬聖俞韻歡情雖漸鮮老意益相親形容晩年交游<lb/>
　之意最工　頭魚海魚之大而謫死者<lb/>
歸田春夏詩有味殆田園雜興之祖歟<lb/>
明妃曲推手為琵却手琶是琵琶兩字也<lb/>
鬼車一首先序其聲之怪次述老婢撲燈之說以言其<lb/>
<pb n="KR3a0064_WYG_061-4b"/>
　所以為怪終之不足怪而呼婢炷燈焉且亂之曰須<lb/>
　臾雲散衆星出夜静皎月流清光曲盡文章之妙矣<lb/>
讀書一首始言讀書之樂中言仕宦不暇讀而終之以<lb/>
　乃知讀書之樂無限前後照暎文亦甚妙<lb/>
鵯鵊者催明之鳥京師謂之夏雞<lb/>
贈李士寧一首文宏放<lb/>
感事四首闢學仙者之妄甚精切如曰一旦隨物化反<lb/>
　言仙已成如曰等為不在世與鬼亦何殊<lb/>
<pb n="KR3a0064_WYG_061-5a"/>
昇天檜一首其說謂老子自此乗白鹿昇天如上虞劉<lb/>
　樊升仙木之類也歐詩曰惟能乗變化所以為神仙<lb/>
　驅鸞駕鶴須臾間飄忽不見如雲煙奈何此鹿起平<lb/>
　地更假草木相攀縁乃知神仙事茫昧真偽莫究徒<lb/>
　相傳<lb/>
齊州有舜泉○四字丹書萬仭崖四句見戱石唐山隱<lb/>
　者末章<lb/>
　　　古賦<lb/>
<pb n="KR3a0064_WYG_061-5b"/>
蟬聲賦秋聲賦之脫灑病暑賦憎蒼蠅賦之布置皆當<lb/>
　成誦山中之樂一首贈慧勤者摹冩變化亦一大竒<lb/>
　　　論<lb/>
正統論費辭數千言不過進秦於三代秦果三代哉其<lb/>
　說謂周之君臣稽首自歸於秦周果誠心授有德者<lb/>
　哉謂桀紂不廢夏商之說則始皇未可廢秦始皇豈<lb/>
　亦承祖宗深仁厚澤數百年素定之天下如桀紂雖<lb/>
　不肖亦不得不以其祖宗之故俾襲世次者哉且其<lb/>
<pb n="KR3a0064_WYG_061-6a"/>
　欲尊秦也則咎論者之私東晉私元魏然東晉豈不<lb/>
　正於秦元魏豈不賢於秦而公切切然抑彼揚此者<lb/>
　豈私秦哉秦何人而公私之哉豈難累萬言世豈有以<lb/>
　公故而謂秦三代者哉<lb/>
本論謂堯舜三代時禮義明佛不能入善矣復使當時<lb/>
　其人已入其法不行則為確論今按佛生方當周之<lb/>
　衰去中國極逺不相通至漢開西域而佛說乆益盛<lb/>
　至後漢以漸入中國者時勢則然非昔不能入而今<lb/>
<pb n="KR3a0064_WYG_061-6b"/>
　可入也謂禮義者勝佛之本當修其本以勝之善矣<lb/>
　然人不為佛之徒屋不為佛之居徒有其虚文浮傳<lb/>
　於世如異說妖術之類則可使人講明禮義此之信<lb/>
　不彼之信是為勝之今按齊梁元魏以來自萬乗以<lb/>
　下尊事之人民歸其陷誘石祖夷狄以攻吾中國之<lb/>
　仁義山川為其吞併立寨中國以朘吾民生之膏血<lb/>
　雖有禮義已無所施顧反日講而修之則佛無所施<lb/>
　奚必火其書廬其居又果何見也且公之為此說特<lb/>
<pb n="KR3a0064_WYG_061-7a"/>
　譬之善醫者不攻其疾務養其氣耳獨不聞若藥不<lb/>
　瞑眩厥疾不瘳乎客邪外毒深入心腹而不攻之去<lb/>
　且立而視其死矣何氣之可養養氣之說特可施之<lb/>
　攻疾已去之後疾已危劇氣僅一縷捨疾不攻而徒<lb/>
　曰養氣亦何氣之可養乎甚矣攻佛法之害政昌黎<lb/>
　之說盡之攻佛教之害人心晦菴之說盡之不能明<lb/>
　言其所以害而徒疾聲大呼以泄其憤石徂徠之怪<lb/>
　說盡之歐陽公所謂上續昌黎斯文之傳者正以闢<lb/>
<pb n="KR3a0064_WYG_061-7b"/>
　佛一事然本論不過就昌黎改易新說而適以消剛<lb/>
　為柔如閉關息兵惟敵之縱而曰我修政事者爾嗚<lb/>
　呼殆所謂能言距楊墨者皆聖人之徒歟<lb/>
朋黨論謂君子有真朋足以解萬世人主之疑為君難<lb/>
　論謂用人聽言專決之失在於違衆足以指萬世人<lb/>
　主之迷<lb/>
易或問謂大衍筮占之一法繫辭非聖人之作穆姜道<lb/>
　乾卦文言乃先夫子之生十五年筮占之法雖是而<lb/>
<pb n="KR3a0064_WYG_061-8a"/>
　言則非蓍數無所配合隂陽無老少乾坤無定䇿乾<lb/>
　用九坤用六皆謂以其所用者名爻<lb/>
春秋論謂學者不信經而信傳不信孔子而信三子隱<lb/>
　公非攝趙盾非弑許世子止非不嘗藥亂之者三子<lb/>
　也起隱公止獲麟皆因舊史而修之義不在此也卓<lb/>
　哉之見讀春秋者可以三隅反矣<lb/>
泰誓論謂十一年伐紂即武王即位之十一年無文王<lb/>
　稱王改元之說一惟取信於經<lb/>
<pb n="KR3a0064_WYG_061-8b"/>
縱囚論上下相賊字恐太甚要是三代後盛事若夫聖<lb/>
　人不立異以為高不逆情以干譽則至論也<lb/>
　　　神道碑墓誌<lb/>
丞相文惠公陳堯佐神道碑　潮州戮鱷魚壽州活饑<lb/>
　民<hi>自出米為倡</hi>而浙堤錢塘<hi>薪土易竹籠石</hi>滑州築陳公堤治開<lb/>
　封一以誠諭少年無犯法者凡公外庸之畧如此為<lb/>
　太常丞十三年不遷為起居郎七年不遷而十典大<lb/>
　藩六為轉運使位極人臣壽八十二與伯仲堯叟咨<lb/>
<pb n="KR3a0064_WYG_061-9a"/>
　己貴而諫議公省華尚無恙天下以陳氏世家為榮<lb/>
范文正公神道碑幼孤刻苦慨然有志於天下為諫官<lb/>
　以争廢郭后貶制西賊參大政碑中所著皆繫天下<lb/>
　國家之大者<lb/>
王質神道碑盗殺其徒而自首原之所以疑壞其黨而<lb/>
　開其自新若殺而不首既獲而亦原非法意<lb/>
文簡公程琳治益州燈夕火起預戒人救止不以白有<lb/>
　言軍謀變者笑曰吾自知之卒無事治開封數嵗治<lb/>
<pb n="KR3a0064_WYG_061-9b"/>
　益精明為三司禁中有所取未嘗予為參政每宰相<lb/>
　欲有所私輒衆折之西北宿重兵嘗任河北陜西之<lb/>
　重威惠信著<lb/>
王文正神道碑槩言其為賢宰相而徐述其寡言笑善<lb/>
　處大事數項終以不求恩澤<lb/>
晏元獻為相當元昊反請監罷軍無以陣圖授諸將此<lb/>
　最革弊之大者<lb/>
余靖居四諫官之一使敵得其要領破儂智高經制五<lb/>
<pb n="KR3a0064_WYG_061-10a"/>
　管十年移檄而交趾平<lb/>
張谷羸而能乆冀褒贈以榮其親<lb/>
周太傅行三年喪歐公發越甚至<lb/>
唐介之父之墓發明有子之榮<lb/>
瀧岡阡表述其母記父之言謂祭而豐不如養之薄謂<lb/>
　治死獄嘗求其生<lb/>
丁寳臣䘮其兄三年<lb/>
薛奎舉進士為州第一以讓王嚴　析富人貲為三以<lb/>
<pb n="KR3a0064_WYG_061-10b"/>
　嫁其三女　治蜀尹京寛猛異施參大政慚不及古<lb/>
　人而懼後世譏歐公與王拱辰皆其壻也<lb/>
王拱辰之父為潁州司法有朱氏殺盗當死公曰為法<lb/>
　所以輔善而禁惡也今殺良民為惡盗報仇豈法意<lb/>
　耶<lb/>
蔡君謨之弟君山誌自無狀有一節深一節文法極可<lb/>
　觀誌黄夢升文法亦類之<lb/>
誌薛簡肅之子質夫死而無後論自古賢人君子未必<lb/>
<pb n="KR3a0064_WYG_061-11a"/>
　有後其功德名譽垂世而不朽者非皆因其子孫而<lb/>
　傳為善者可以不懈為簡肅公者可以無憾發明精<lb/>
　切<lb/>
誌尹師魯天下未必盡知其材其言哀痛<lb/>
歐陽載誅浮圖誘民投水者○杜杞平蠻殺降○公於<lb/>
　程文簡既為神道碑又誌其墓<lb/>
杜祁公墓誌公越人葬應天府三代皆顯官家故饒財<lb/>
　然愚按邵氏聞見録謂其貧依濟隂宰葢初年流落<lb/>
<pb n="KR3a0064_WYG_061-11b"/>
　事也<lb/>
尹源師魯之兄<lb/>
梅讓者詢之兄堯臣字聖俞之父<lb/>
蘇舜欽字子美祁公之壻以祠神㑹廢居滄浪今蘇州<lb/>
　韓園也○鎻聽事載其誌云鎻其聽去舉進士<lb/>
王堯臣體量西事薦用韓范安撫涇原言將不中御權<lb/>
　三司使去蠧弊積錢數千萬為樞密副使裁損濫恩<lb/>
吳育治開封京師肅清元昊反獨言其不足責<lb/>
<pb n="KR3a0064_WYG_061-12a"/>
李端懿大長公主之子每曰士起寒苦以學行自名至<lb/>
　牽利欲遂亡其所守况驕佚易習而生長富貴間耶<lb/>
許元長於治財先是錢不足償賈人入粟塞下者少公<lb/>
　請髙塞粟之價下南鹽以償之使東南去滯積而西<lb/>
　北之粟盈曰此輕重之術也嵗漕不給治千艘浮江<lb/>
　而上所過州縣留三月食其餘悉發而州縣之廪逺<lb/>
　近以次相補由是不數月京師足食而為司十三年<lb/>
　餘粟百萬不獻羨餘<lb/>
<pb n="KR3a0064_WYG_061-12b"/>
孫甫字之翰在諫院多直言雖為杜祁公所薦尹洙所<lb/>
　善言之不避<lb/>
梅聖俞窮而工詩<lb/>
江鄰幾亦長於詩<lb/>
薛長孺良孺墓誌皆簡肅公奎之猶子<lb/>
徂徠先生墓誌葬五世未葬者七十喪作慶厯詩褒貶<lb/>
　大臣太學之興自先生始<lb/>
樞副胡宿墓誌興湖學築塘封還揚懷敏詞頭清儉謹<lb/>
<pb n="KR3a0064_WYG_061-13a"/>
　重發不可回而其要歸於忠厚少嘗善一浮圖謂有<lb/>
　秘術能化瓦石為黄金公曰非吾欲也<lb/>
蔡君謨誌諱襄四諫官之一救唐介知泉福有惠政興<lb/>
　學校經術定表制禁蠱毒教醫藥治京談笑無留事<lb/>
　治財纎悉皆可法不書温成皇后碑<lb/>
劉敞仲原誌　知制誥封還石全彬詞頭奉使知敵山<lb/>
　川諫仁宗受尊號治揚鄆永興皆有惠政博學無不<lb/>
　通一揮九制<lb/>
<pb n="KR3a0064_WYG_061-13b"/>
三十七卷皆宗室墓誌無一壽者<lb/>
　　　狀<lb/>
蔡齊行狀倅濰州有刻稅印者緩其獄丁謂欲邀致相<lb/>
　拒不受不為太后記景德寺知密州除公稅弛鹽禁<lb/>
　沮惕太妃垂簾辨荆王獄勸納叛蠻不聽後為亂契<lb/>
　丹兵屯幽州公料其必不動狀之終曰按兵部尚書<lb/>
　於今為三品其法當諡敢告有司然則行狀為諡議<lb/>
　設也不著三代姓氏<lb/>
<pb n="KR3a0064_WYG_061-14a"/>
許逖行狀諭邊事趙普稱之知興元修蕭何山河堰諭<lb/>
　京湖蠻知揚州笞子弟不法者曰此非吏法乃代汝<lb/>
　父兄教也<lb/>
　　　記<lb/>
泗州先春亭記先敘其修堤次餞勞之亭次通漕之亭<lb/>
　然後歸先春亭而證以單子過陳見其川澤不陂梁<lb/>
　客至不授館覊旅無所寓之說謂皆三代為政之法<lb/>
　而張侯之善為政也<lb/>
<pb n="KR3a0064_WYG_061-14b"/>
夷陵縣至喜堂先敘其儉陋次敘朱侯能變其俗次自<lb/>
　敘得善地而忘其憂<lb/>
峽州至喜亭記敘岷江之險舟人至此而喜<lb/>
御書閣記為登真宫作也善回護而不主佛老之說<lb/>
畫舫齋記始言為燕居而作次反言舟之履險而終歸<lb/>
　舟行之樂三節照應<lb/>
王彦章畫像記述其以竒取勝以嘆時事文字展轉不<lb/>
　窮<lb/>
<pb n="KR3a0064_WYG_061-15a"/>
榖城縣夫子廟記釋奠有樂無尸而釋菜無樂皆禮之<lb/>
　畧者今於其畧者又不備焉<lb/>
吉州學記思見道化之成<lb/>
豐樂亭記叙滁於五代被兵而今無事以歸德於上<lb/>
醉翁亭記以文為戱者也<lb/>
滁州菱溪石記偽吳時貴將劉金園石六公取其二尚<lb/>
　存者置郡治因以劉氏興衰為戒使後來者不復取<lb/>
　而去<lb/>
<pb n="KR3a0064_WYG_061-15b"/>
海陵許氏南園記許子春以發運使治七十六州之材<lb/>
　治數畝地以為園不足施其智亦不足書而紀其三<lb/>
　世孝悌之迹庻幾園有連理駢枝之木不争巢不擇<lb/>
　子而哺之禽鳥焉<lb/>
真州東園記為發運使施正君許子春判官馬仲塗三<lb/>
　人相得而作記園池之勝皆疇昔榛莽<lb/>
浮槎山記取陸羽茶經善論水以山水為上江次之井<lb/>
　為下浮槎乃山水之亂泉漫流者張又新載劉伯芻<lb/>
<pb n="KR3a0064_WYG_061-16a"/>
　李季卿列水次第不次浮槎而次龍池為非<lb/>
有美堂記天下之兼得其至美與其樂者惟錢塘而錢<lb/>
　塘之兼美惟有美堂盡得之<lb/>
相州晝錦堂記載韓公大節出晝錦之榮之外<lb/>
仁宗御飛白記因子履得御賜而及朝廷一時之盛<lb/>
峴山亭記記羊叔子遺風<lb/>
　　　序<lb/>
章望之字表民序列一鄉一國以至天下萬世之望<lb/>
<pb n="KR3a0064_WYG_061-16b"/>
祕演詩集序惟儼文集序二僧皆石曼卿故交因曼卿<lb/>
　而序之<lb/>
詩譜後序載慶厯四年始得詩譜於絳州而補正之謂<lb/>
　先儒之論非悖理害經悖理害經者不必相詆訾盡其說<lb/>
　而不通然後得以論正<lb/>
集古録目序論犀象珠玉皆難得之物而好之者無不<lb/>
　至古刻字書非難得而不至者好之不力也自序好<lb/>
　之專一終不以彼易此<lb/>
<pb n="KR3a0064_WYG_061-17a"/>
蘇氏文集序為子美作傷其不遇<lb/>
鄭荀改名序論諸子獨荀卿好聖人學荀卿而又進焉<lb/>
　則孰能禦<lb/>
韻緫五篇僧鑒聿所類序其用心之專<lb/>
送楊寘序言學琴於孫道滋其樂可以忘疾<lb/>
送曽鞏試黜而歸不非同進不罪有司思廣其學而堅<lb/>
　其守<lb/>
田畫之祖為將平蜀江南有功天下既定而畫以白衣<lb/>
<pb n="KR3a0064_WYG_061-17b"/>
　試有司因與之登夷陵慨然覧王師嚮所用武之山<lb/>
　川<lb/>
謝氏詩序謝景山母好學通經女弟希孟能詩<lb/>
送張唐民歸青州序三代王道備士生其間故多賢後<lb/>
　世士有賢者尤可貴於三代之士<lb/>
送王陶序君子之用剛審力視時而又深戒於其初<lb/>
孫子後序注孫子者三家曹公杜牧陳皥而梅聖俞復<lb/>
　為之注<lb/>
<pb n="KR3a0064_WYG_061-18a"/>
梅氏詩集謂非詩之能窮人殆窮者而後工也惜聖俞<lb/>
　幸生盛世老不得志而為窮者之詩<lb/>
宋秘丞宣獻公之子不以門地驕人學問好古常若不<lb/>
　足<lb/>
送徐無黨死而不朽者惟修於身其次施於事勤一世<lb/>
　盡心於文字間者可悲也<lb/>
廖倚謂無龜書出洛之事<lb/>
外制集序仁宗用韓富范銳意太平公知制誥<lb/>
<pb n="KR3a0064_WYG_061-18b"/>
禮部唱和序從王著考貢士六千五百絶不通人者五<lb/>
　十日因相為歌詩以宣其底滯<lb/>
内制集序論青詞齊文用釋老之說祈禳秘祝近里巷<lb/>
　之事而制誥拘於四六果可謂之文章歟<lb/>
帝王世次圖闢太史公本紀之失凡帝王事可法於後<lb/>
　世者孔子葢論著之矣久逺難明不知不害為君子<lb/>
　者不道也<lb/>
思頴序歸田録序皆誌求閒之意但歸田序有不能依<lb/>
<pb n="KR3a0064_WYG_061-19a"/>
　阿取容一語雖反說以譏世理恐未安<lb/>
六一居士傳記藏書一萬卷集録金石遺文一千卷琴<lb/>
　一張棊一局酒一壺與己為六一以軒裳珪組為累<lb/>
　而以老於五物之間為適<lb/>
　　　書<lb/>
通進司上書言治西賊三事其一曰通漕運乞浚治汴<lb/>
　渠求裴耀卿所開陸運十八里泝河而入渭以通水<lb/>
　運又自武昌漢陽襄郢沿漢十一二州漕物頓之南<lb/>
<pb n="KR3a0064_WYG_061-19b"/>
　陽為輕車置十五六舖以入關以通陸運其二曰盡<lb/>
　地利乞驅游手及鄉兵以耕閒田其三曰權商賈謂<lb/>
　大商不妬販夫之分其利今國家反妬大商之分其<lb/>
　利欲專而反損<lb/>
準詔言事上書謂非無兵無將無財無禦戎之䇿無可<lb/>
　任之臣而患不謹號令不明賞罰不責功實<lb/>
答陜西安撫范龍圖辭辟命謂非惟在上者以知人為<lb/>
　難士雖貧賤以身許人固亦不易<lb/>
<pb n="KR3a0064_WYG_061-20a"/>
答李詡書言性非學者所急且釋中庸率性謂性無常<lb/>
　必有以率之亦異乎諸儒之為訓矣<lb/>
上杜中丞論舉石介為主簿尋被罷而不争議論婉切<lb/>
　極可觀<lb/>
與曽鞏論氏族謂考於史記皆不合<lb/>
　　　䇿問<lb/>
周禮六官之屬五萬餘人如其不耕而賦何以給之<lb/>
疑中庸誠明之說恐未安又疑大傳生卦之說<lb/>
<pb n="KR3a0064_WYG_061-20b"/>
周禮詢事讀法一嵗凡幾疑官不得安其府民不得安<lb/>
　其居<lb/>
　　　祭文<lb/>
祈晴雨祭文<lb/>
　　外集<lb/>
　　　詩<lb/>
多與尹師魯梅聖俞作云師魯天下才又詩云聖俞翹<lb/>
　楚才嘗答聖俞詩云文㑹沗余盟詩壇推子將公以<lb/>
<pb n="KR3a0064_WYG_061-21a"/>
　文自任謂詩不及聖俞也<lb/>
捕蝗詩言蝗當早捕或以踐苗為戒而不捕者非<lb/>
落頭鮮<hi>均州俗好腐魚落頭鮮見第六卷送黄通之詩</hi>
贈王介甫詩翰林風月三千首吏部文章二百年老去<lb/>
　自憐心尚在後來誰與子争先<hi>見第七卷凡八句</hi>
致仕後詩尤灑落見第七卷<lb/>
　　　賦<lb/>
螟蛉賦謂儒家之子卒為商世家之子卒為皁𨽻是螟<lb/>
<pb n="KR3a0064_WYG_061-21b"/>
　蛉之不若也此為感慨餘不及此<lb/>
州名急就章以州名叶韻自一字至二十四字惟髙富<lb/>
　瀧當四州偶遺<lb/>
　　　論<lb/>
時論三篇原弊言農兵儲言屯耕塞垣言邊界<lb/>
石鷁論謂左氏以石隕為星鷁退為風公羊言視石數<lb/>
　鷁而次其言榖梁言微物而謹紀其數皆非也<lb/>
三年無改問謂蹈道則未愚按夫子之言甚明無可辨<lb/>
<pb n="KR3a0064_WYG_061-22a"/>
　者今以其喪服言恐非本旨<lb/>
易或問謂繫辭非聖人之言<lb/>
詩解自是一家<lb/>
　　　墓誌銘<lb/>
祁公碑銘云負材與畜德者所享不同<lb/>
楊公誌始分𢎞農之籍籍錢塘<lb/>
先君墓表母述其言謂祭必泣曰祭而豐不如養之薄<lb/>
　也御酒食又泣曰昔不足而今有餘其何及也為吏<lb/>
<pb n="KR3a0064_WYG_061-22b"/>
　夜燭治官書曰求其生猶失之死而況世常求其死<lb/>
　也<lb/>
　　　記<lb/>
樊侯廟災記盜有刳神像之腹者既而大雨雹人咸駭<lb/>
　謂神怒公謂侯不能保其心腹腎腸而反貽怒於無<lb/>
　罪之民風霆雨雹天所以震耀威罰有司者侯又得<lb/>
　以濫用之耶豈適會民之自災也邪愚謂公正論也<lb/>
　不必更設疑辭耳<lb/>
<pb n="KR3a0064_WYG_061-23a"/>
東齋記為河南主簿張應之作也謂閒居平心以養思<lb/>
　慮故曰齋每體之不康則取六經百氏若古人述作<lb/>
　之文章誦之愛其深博閎達雄富偉麗之說則必茫<lb/>
　乎以思暢乎以平釋然不知疾之在體愚謂此公自<lb/>
　得之趣託之以發者也<lb/>
偃虹堤記洞庭天下之險而岳陽荆潭黔蜀四會之衝<lb/>
　也以百歩之隄禦天下至險不測之虞惠其民而及<lb/>
　於荆潭黔蜀凡往來湖中無逺邇之人皆蒙其利焉<lb/>
<pb n="KR3a0064_WYG_061-23b"/>
　則滕侯之惠利可以數計哉夫事不患於不成而患<lb/>
　於易壞自古賢智之士為其民捍患興利其遺跡往<lb/>
　往而在使其繼者皆如已往之心則民到于今受其<lb/>
　賜天下豈有遺利乎<lb/>
大明水記陸羽茶經論山水上江水次井水下未嘗品<lb/>
　第天下之水味至張又新為煎茶水記始云劉伯芻<lb/>
　謂水七等又載羽為李秀卿論水有二十種水味有<lb/>
　美惡而已欲求天下之水一一而次第之者妄說也<lb/>
<pb n="KR3a0064_WYG_061-24a"/>
　羽論水惡渟浸而喜泉源故井取汲者江雖長然衆<lb/>
　水雜聚故次山水惟此說近物理云<lb/>
三琴記吾家三琴其一金暉一石暉一玉暉金暉聲暢<lb/>
　而逺石暉清實而緩玉暉和而有餘然惟石暉無光<lb/>
　置之燭下黑白分明老人之所宜也琴曲不必多學<lb/>
　要於自適琴亦不必多藏然已有之不必棄<lb/>
　　　序<lb/>
送方希則序希則茂才入官三舉進士不利昔公孫嘗<lb/>
<pb n="KR3a0064_WYG_061-24b"/>
　退歸鄉人再推射䇿遂第一更生書數十上每聞報<lb/>
　罷而終為漢名臣以希則之資材識業而沈㝠鬰堙<lb/>
　者豈非天將張之而固翕之耶夫良工晩成者器之<lb/>
　大後發先至者驥之良異日垂光虹蜺濯髮雲漢使<lb/>
　諸儒後生企仰而不暇此固希則禇嚢中所畜爾<lb/>
送陳經秀才序隋煬帝初營宫洛陽望邙山南望曰此<lb/>
　豈非龍門耶世因謂之龍門非禹貢所謂龍門者也<lb/>
　然山形中斷巖崖缺呀若斷若鑱山兩麓浸流中可<lb/>
<pb n="KR3a0064_WYG_061-25a"/>
　以登髙顧望自長夏而往纔十八里然洛陽多達官<lb/>
　不可輒輕出幸時一往則騶奴從騎吏屬遮道唱呵<lb/>
　後先前儐旁扶登覧未周意已怠矣故非有激流上<lb/>
　下與魚鳥相遨遊徙倚之適也然能得此者惟卑且<lb/>
　閒者能之<lb/>
送楊子聦序河南大府也參軍欲進自達不可得其間<lb/>
　能以頭角頎然而出者鮮矣其才能之美非有異乎<lb/>
　衆莫能也其能出其頭角矣若去而之他州郡不特<lb/>
<pb n="KR3a0064_WYG_061-25b"/>
　頎然而出矣<lb/>
送廖倚序元氣之融結為山川山川之秀麗稱衡湘其<lb/>
　蒸為雲霓其生為杞梓人居其間得之為俊傑秀才<lb/>
　生衡山之陽而秀麗之精英者得之猶多故其文則<lb/>
　雲霓其材則杞梓<lb/>
送梅聖俞序至寳潛乎山川之幽而能先羣物以貴於<lb/>
　世者負其有異而已士固有潛乎卑位而與夫庸庸<lb/>
　之流俯仰上下然卒不混者其文章才美之光氣亦<lb/>
<pb n="KR3a0064_WYG_061-26a"/>
　有輝然而特見者矣梅君聖俞其所謂輝然特見而<lb/>
　精者耶余嘗與之徜徉於嵩洛之下每得絶崖倒壑<lb/>
　深林古宇則必相與吟哦其間始而歡然以相得終<lb/>
　則暢然覺乎薰蒸浸漬之為益也<lb/>
刪正黄庭經序無仙子自號無仙以警世人之學仙者<lb/>
　也禹走天下乗四載治百川可謂勞其形矣而壽百<lb/>
　年顔子蕭然卧於陋巷簞食瓢飲外不誘於物内不<lb/>
　動於心可謂至樂矣而年不及三十葢命有短長禀<lb/>
<pb n="KR3a0064_WYG_061-26b"/>
　之於天非人力之所能為也惟不自戕賊而各盡其<lb/>
　天年則二人之所同黄庭經者魏晉間道士養生之<lb/>
　書也世人執竒怪訛舛之書欲求生而反害其生者<lb/>
　可不哀哉若大雅君子則豈取於此<lb/>
傳易圖序謂今周易所載非孔子文言之全皆出乎講<lb/>
　師臨時之說且謂今行世者惟有王弼易其源出於<lb/>
　費氏孔子之古經亡矣愚謂此公一人之言爾<lb/>
月石硯屏歌序張景山虢州治石橋一石中有月形石<lb/>
<pb n="KR3a0064_WYG_061-27a"/>
　色紫而月白月中有樹森森然其文黑而枝葉老勁<lb/>
　雖工畫者不能為<lb/>
　　　傳<lb/>
桑懌傳懌開封雍邱人舉進士再不中耕汝頴間歲凶<lb/>
　汝旁諸縣多盜懌白令召少年戒盜不可為少年皆<lb/>
　諾有老父死未斂盜脫其衣懌疑少年王生者夜入<lb/>
　其家探其篋不使知覺明日縳之詰共盜者送縣皆<lb/>
　伏法又嘗之郟城遇盜獨格殺數人又聞襄城有盜<lb/>
<pb n="KR3a0064_WYG_061-27b"/>
　十許人獨提一劔以往殺數人縳其餘汝旁縣為之<lb/>
　無盜京城轉運司奏其事授郟城尉俘惡盜王伯明<lb/>
　道景祐之交有惡盜二十三人不能捕樞密院召懌<lb/>
　至京使名捕懌變為盜服入一媪家饋之如盜媪以<lb/>
　為真盜稍就語及羣盜曰彼聞桑懌來皆遁矣又聞<lb/>
　懌閉營不出今皆還某在某處懌盡鉤得之部分軍<lb/>
　士凡二十三人一日皆獲交趾獠叛殺海上巡檢往<lb/>
　者數軰不能定因命懌往盡手殺還授閤門祗候譲<lb/>
<pb n="KR3a0064_WYG_061-28a"/>
　不受予謂曰讓必不聽徒以好名取譏懌歎曰譏何<lb/>
　累若欲避名則善皆不可為已卒讓之<lb/>
　　　書<lb/>
上范司諫書謂天下事惟宰相可行惟臺諫可言然臺<lb/>
　諫失職取譏百世所繫尤重司諫之赴召人已期其<lb/>
　必為諫官為諫官矣乃久不言士平居患不得言得<lb/>
　言矣乃有待是終無一人言也鋪叙有法與昌黎諫<lb/>
　臣論相表裏<lb/>
<pb n="KR3a0064_WYG_061-28b"/>
與張秀才書謂市之門旦而啓商者趨焉賈者坐焉持<lb/>
　寳而欲價者之焉賫金而求寳者亦之焉閒民無資<lb/>
　攘臂以游者亦之焉洛陽天下之大市也來而欲價<lb/>
　者有矣坐而為之輕重者有矣子居其間其官位學<lb/>
　行無動人也是非可否不足取信也其亦無資而攘<lb/>
　臂以游者也又書云生於孔子之絶後而反欲求堯<lb/>
　舜之已前所謂務髙言而鮮事實者也夫二典之文<lb/>
　豈不為文孟軻之言道豈不為道而其事乃世人之<lb/>
<pb n="KR3a0064_WYG_061-29a"/>
　甚易知而近者葢切於事實而已<lb/>
與石推官攻其書法之恠<lb/>
與髙司諫書攻其不救范希文也云希文平生剛正今<lb/>
　以言事觸宰相足下不能為辨其非辜不過作一不<lb/>
　才諫官爾乃反昻然自得毁其賢以為當黜夫力所<lb/>
　不能為乃愚者之不逮以智文其過此君子之賊也<lb/>
　且希文果不賢耶當其驟用時何不一為天子辨其<lb/>
　不賢待其自敗然後隨而非之若果賢耶則今日天<lb/>
<pb n="KR3a0064_WYG_061-29b"/>
　子與宰相以忤意逐賢人足下不得不言是則足下<lb/>
　以希文為賢亦不免責以為不賢亦不免責前日又<lb/>
　聞御史臺牓朝堂戒百官不得越職言事是可言者<lb/>
　惟諫官爾若足下又遂不言是天下無得言者也昨<lb/>
　日安石貶官師魯待罪足下猶能以面目見士大夫<lb/>
　出入朝中稱諫官是不復知人間有羞恥事若猶以<lb/>
　希文為不賢而當逐則予所言乃是朋邪願足下直<lb/>
　攜此書於朝使正予罪而誅之使天下釋然知希文<lb/>
<pb n="KR3a0064_WYG_061-30a"/>
　之當逐亦諫臣之一效也此書既上髙若訥果以聞<lb/>
　於朝而公貶夷陵令<lb/>
與尹師魯書公貶後作也云五六十年來天生此輩沈<lb/>
　黙異恠布在世間相帥成風忽見吾輩作此事下至<lb/>
　竈間老婢亦相驚恠交口議之不知此事古人日日<lb/>
　有也每見前世有名人當論事時感激不避誅死及<lb/>
　到貶所則戚戚怨嗟有不堪雖韓文公不免此累用<lb/>
　此戒安道慎勿作戚戚之文師魯無修此語則處之<lb/>
<pb n="KR3a0064_WYG_061-30b"/>
　之心又可知矣○争氣<hi>與謝景山書荀子曰有争氣者不可與辨</hi>
答孫正之書三十年前尚好文華嗜酒歌呼聖人為樂<lb/>
　而不知其非也及後少識聖人之道而博其經咎則<lb/>
　已布出而不可追矣<lb/>
與王源叔問古碑字縣有古碑圖經以為儒翟先生碑<lb/>
　其題額乃云喜儒學先生碑學字疑非翟字莫有識<lb/>
　者說文亦不載<lb/>
與陳員外書言狀牒之原古惟鉛刀竹木而削札為刺<lb/>
<pb n="KR3a0064_WYG_061-31a"/>
　止達姓名寓書於簡止為問好官府公事上而下者<lb/>
　曰符曰檄下而上者曰狀位等相往來曰移曰牒非<lb/>
　公事以意曉下曰教下以私自達其長候問請謝曰<lb/>
　牋記書啓唐世稍増始於刺謁有參候起因為狀五<lb/>
　代始復以候問請謝加狀牒之儀如公事　肩從齒<lb/>
　序<lb/>
答宋咸書聖人之言在人情不逺<lb/>
答陳知明書士之相知不必接其迹也<lb/>
<pb n="KR3a0064_WYG_061-31b"/>
問王深甫唐時有五月一日會朝之禮<lb/>
　　　祝文<lb/>
祈雨旱非人力之能為雨者神龍之所作<lb/>
　　　譜<lb/>
歐陽譜圖序少康封庶子守禹祀是為越至句踐五世<lb/>
　孫無疆為楚所滅楚封其子蹄於烏程歐餘山之陽<lb/>
　為歐陽亭侯子孫遂以為氏其後居千乗者所謂歐<lb/>
　陽生居渤海者所謂渤海赫赫歐陽堅石堅石名建<lb/>
<pb n="KR3a0064_WYG_061-32a"/>
　趙王倫之亂見殺其族南奔長沙至歐陽琮為吉州<lb/>
　刺史因家吉州琮八世生萬又為吉州安福令而歐<lb/>
　陽公之祖始居沙溪沙溪分屬永豐公初孤母攜居<lb/>
　隨州老居潁州惟葬母嘗一歸吉州時年四十七<lb/>
硯譜端石出端溪本以子石為上俗訛以紫石為上然<lb/>
　十無一二發墨者歙石出龍尾溪以金星為貴有鋒<lb/>
　鋩者尤佳大抵多發墨端又以北嵓為上龍尾又以<lb/>
　深溪為上較其優劣龍尾逺出端溪上相州古瓦朽<lb/>
<pb n="KR3a0064_WYG_061-32b"/>
　腐不可用今人澄泥作瓦埋土中久乃用為硯凡瓦<lb/>
　皆發墨優於石<lb/>
　　　記跋<lb/>
洛陽牡丹記洛陽於牡丹不名而直曰花以名之著不<lb/>
　假曰牡丹而可知也其品曰姚黄曰魏紫曰細葉壽<lb/>
　安曰鞓紅曰牛家黄曰潛溪緋曰左紫曰獻來紅曰<lb/>
　葉底紫曰鶴翎紅曰添色紅曰倒暈檀心曰朱砂紅<lb/>
　曰九蘂真珠曰延州紅曰多葉紫曰麤葉壽安曰丹州<lb/>
<pb n="KR3a0064_WYG_061-33a"/>
　紅曰蓮花蕚曰百兩金曰鹿胎花曰甘草黄曰一㩎<lb/>
　紅曰玉板白洛陽至東京六驛舊不進花其進自留<lb/>
　守李迪始花不接不佳其接以社後重陽前花木去<lb/>
　地五七寸截之乃接封以堆蒻葉作菴罩之南向留<lb/>
　小户達氣至春乃去此接花法也種花盡去舊土以<lb/>
　細土用白斂末一片和之以殺蟲之食根者此種花<lb/>
　法也澆花用日未出或日西時九月旬一澆十月十<lb/>
　一月三二日一澆正月隔日一澆二月一日一澆此<lb/>
<pb n="KR3a0064_WYG_061-33b"/>
　澆花法也花每生每去其小者止留一二朶花落即<lb/>
　剪其枝勿容結子春初去蒻菴即護以棘使氣暖此<lb/>
　養花法也<lb/>
讀李翺文謂韓愈嘗有賦不過羨二鳥之光榮歎一飽<lb/>
　之無時爾翺為幽懷賦慮行道之猶非又恠神堯以<lb/>
　一旅取天下後世子孫不能以天下取河北為憂然<lb/>
　公葢有感之言也<lb/>
論尹師魯墓誌謂述其文曰簡而有法惟春秋可當述<lb/>
<pb n="KR3a0064_WYG_061-34a"/>
　其學曰通知古今惟孔孟可當愚意文簡有法各隨<lb/>
　其宜豈必春秋通知古今各隨其分豈必孔孟未聞<lb/>
　文王諡文而孔文子不可謂之文也公與師魯平生<lb/>
　交而故為譏貶何哉俄又云然在師魯猶為末事若<lb/>
　果末事何必春秋然後可當孔孟然後可當愚恐其<lb/>
　首尾又自背馳也<lb/>
書荔枝譜後牡丹花之絶而無甘實荔枝果之絶而非<lb/>
　名花二者不兼萬物之美故各得極其精<lb/>
<pb n="KR3a0064_WYG_061-34b"/>
跋學士院題名云宰輔有任責之憂神仙無爵禄之寵<lb/>
　既都榮顯又享清閒惟學士也頃俾參政却思玉堂<lb/>
　如在天上<lb/>
題青州山齋不意平生想見而不能道以言者乃為己<lb/>
　有<lb/>
　　　程文<lb/>
斵雕為樸賦第四韻結聨云圭磨嶽鎮歸璞玉以全真<lb/>
　罍去山雲表瓦鐏而務德愚恐無此理鎮圭雲罍古<lb/>
<pb n="KR3a0064_WYG_061-35a"/>
　人制度非漢人之所斵雕且斵雕者史臣形容反樸<lb/>
　之意然爾<lb/>
三皇設言民不違論破題即云夫至治之極也塗耳目<lb/>
　以愚民之識暢希夷以合道之極然則歐公初年其<lb/>
　學亦自黄老來也<lb/>
　　　易童子問<lb/>
不赦者良醫之針石赦者奔馬之委轡<hi>出䇿問</hi>
公自述其見也然世有伊川傳矣至繫辭則謂與文言<lb/>
<pb n="KR3a0064_WYG_061-35b"/>
　說卦皆非聖人<lb/>
　　　内制<lb/>
自序近體不可言文章其論髙矣繼言集録以備退閒<lb/>
　檢視嘆士大夫之盛衰幾於世俗之論殊無謂也<lb/>
　　　表狀啟<lb/>
謝宣召入翰林狀使車入里君命在門閭巷驚傳豈識<lb/>
　朝廷之故事搢紳竦歎以為儒者之至榮恩既異於<lb/>
　常倫人愈難於稱職<lb/>
<pb n="KR3a0064_WYG_061-36a"/>
乞出表狀多怨蔣之竒彭永思之攻己詆斥語多不平<lb/>
　繼乞根究飛語之所從來事卒得直二人貶而公亦<lb/>
　出<lb/>
乞出表退止一辭今臣三請<hi>云云</hi>老將疾以偕來形與<lb/>
　神而俱瘁昔而少健黔驢之伎已窮今也病衰駑馬<lb/>
　之疲難强始露肺肝之懇乞收骸骨歸○又忠信所<lb/>
　以事上理無弗踐之空言進退各有其宜力或不能<lb/>
　而當止雖禮者引年之制必待及時而身有負薪之<lb/>
<pb n="KR3a0064_WYG_061-36b"/>
　憂亦容辭仕○又口誦退休之言身貪榮進之寵既<lb/>
　自違於言行豈不愧於心顔雖聖度之兼容必公議<lb/>
　之難遏○必也處之無愧然後得以為榮<lb/>
上胥學士意啓等皆少年之作一句一故事非晩年明<lb/>
　白言意者比<lb/>
回李舎人惟帝制之坦明必訓辭之深厚金相玉振煥<lb/>
　三代之文章雷動風行警四方之耳目遂歸鴻筆増<lb/>
　重本朝<lb/>
<pb n="KR3a0064_WYG_061-37a"/>
　　　奏議<lb/>
論麟州事宜謂有之則困河東棄之則失河外莫若擇<lb/>
　一土豪委之自守非王吉不可茍善守則世任之愚<lb/>
　謂此古要荒之法而我太祖禦西北邊之故智也安<lb/>
　邊之䇿莫此為上　河東一路實收錢自足支遣乞<lb/>
　罷鑄鐵錢毋誘民犯死○河東縁邊地禁不耕而仰<lb/>
　糴北界陳四害乞耕禁地○契丹劉三掇自向化南<lb/>
　歸陳可納者五<lb/>
<pb n="KR3a0064_WYG_061-37b"/>
上時宰書論河北地産謂東負大海鹽稅弛以利民西<lb/>
　有髙山産寳又官禁不取惟有平地可耕者又少所<lb/>
　助不過酒稅而用度無常及用不足則不過上干朝<lb/>
　廷乞銀絹而配疲民號為變轉爾惟官減費移有無<lb/>
　尚可禆萬一<lb/>
論韓范杜富相繼罷黜小人必讒為朋黨專權者<lb/>
論兩制以上罷舉轉運使副省府推判官皆因仲淹等<lb/>
　出外欺妄攻擊<lb/>
<pb n="KR3a0064_WYG_061-38a"/>
論契丹侵銀坊冶谷地界乃為元昊所敗慮我乗虚必<lb/>
　解仇復合此將來之患不可不憂<lb/>
薦王安石吕公著充諫官<lb/>
論罷修奉先寺等謂紀綱隳頽未能整緝而務修祠廟<lb/>
　託名祖宗張大事體要所歸止為小人圖利睦親宅<lb/>
　神御殿於禮不宜乞寢罷慶基殿只令三司整補不<lb/>
　理勞績奉先寺乞勒寺家自修<lb/>
乞不幸温成廟<lb/>
<pb n="KR3a0064_WYG_061-38b"/>
論陳執中不學無識乞罷相論狄青得軍情有訛言乞<lb/>
　罷樞使皆極言無隠如指斥己死之姦此時公為法<lb/>
　從非居言職也而言若此可謂無負論思之選矣嗚<lb/>
　呼執中不以官職為房奩物狄青不以智髙難辨之<lb/>
　骸欺朝廷自今觀之皆庶幾大臣之事者而公與同<lb/>
　朝畧不少恕後世具位之臣豈復有執中狄青之比<lb/>
　而稱功頌德者同然一辭亦果何哉<lb/>
第四卷三狀並論修河謂故道淤髙水不然行故決惟<lb/>
<pb n="KR3a0064_WYG_061-39a"/>
　當順導防捍之李仲昌小人主修六㙮河之說不可<lb/>
　用<lb/>
水災疏乞立皇嗣去狄青用五行傳簡宗廟則水為災<lb/>
　及水隂類武臣亦隂類為說○再論水災乞用包拯<lb/>
　張瓌吕公著王安石并乞安撫京東西及住上供米<lb/>
　救兩浙旱<lb/>
論賈昌朝除樞密劄子謂聴言在先察毁譽之人○陛<lb/>
　下用昌朝雖斷自聖心亦左右積漸稱譽之力此語<lb/>
<pb n="KR3a0064_WYG_061-39b"/>
　極道得婉而切<lb/>
第六卷乞編學士院制詔須朝廷降指揮所貴久逺遵<lb/>
　行<lb/>
論郭皇后影殿說内臣監修利於偷竊官物僥求恩賞<lb/>
　故多起事端務廣興作<lb/>
論選皇子說兗國公主既出降今誰與語言可承顔色<lb/>
　此善於乗機之論也<lb/>
封回梁舉直内降論舉直不欲受過於其身寧彰陛<lb/>
<pb n="KR3a0064_WYG_061-40a"/>
　下之過於中外此罪重於元犯<lb/>
乞刪去九經正義中䜟緯<lb/>
議學狀云人之材行若不因臨事而見則守常循理無<lb/>
　異衆人茍欲異衆則必為迃僻竒怪以取德行之名<lb/>
　愚謂此天下名言也觀近世徐霖輩可見<lb/>
論日厯狀元修撰之官惟據諸司供報而不敢書所見<lb/>
　聞又撰述既成必録本進呈今乞並考驗事實及乞<lb/>
　更不進本<lb/>
<pb n="KR3a0064_WYG_061-40b"/>
許懷德不進第二讓官表歐公再論之不恕<lb/>
乞定兩制員數謂官以難得為貴人以得職為榮<lb/>
論包拯連逐三司使張方平宋祈代其位蹊田奪牛豈<lb/>
　得無過整冠納履當避可疑拯雖本無心而今後言<lb/>
　事者不為人信諫諍之效因拯而壞為朝廷惜<lb/>
論舊納茶稅今變租錢其害五<lb/>
論均稅希旨額外生數乞罷均<lb/>
論臺諫官唐介等早牽復謂方今諫人主易論大臣難<lb/>
<pb n="KR3a0064_WYG_061-41a"/>
　介等因言大臣得罪不悔王陶因韓絳薦舉與絳争<lb/>
　議徇公滅私乞召還介等<lb/>
薦布衣劉羲叟蘇洵陳烈舉胡瑗居太學梅堯臣充直<lb/>
　講蘇軾應制科章望之曽鞏王回充館職劉攽吕惠<lb/>
　卿充館職乞與尹洙孤子構一官皆汲汲人材忠厚<lb/>
　盛心也蘇洵舉詞謂履行淳固淳字似未切或者學<lb/>
　雖縱横而操履自正謂惠卿端雅豈其初年心術未<lb/>
　露亦飭躬盜名者耶<lb/>
<pb n="KR3a0064_WYG_061-41b"/>
辭侍讀謂學士相承多兼此職云學士俸薄朝恩添請<lb/>
　官以人輕一至於此其再辭謂既已陳述若不踐言<lb/>
　則貪榮冒寵不止尋常之責而虚辭飾讓又為矯偽<lb/>
　之人<lb/>
辭給事中謂自以疾病求罷豈可又轉一官<lb/>
乞洪州凡上七劄拳拳以乞便營緝墳墓為言<lb/>
論權貴子弟衝移選人<lb/>
聖躬康裕乞許臣寮上殿<lb/>
<pb n="KR3a0064_WYG_061-42a"/>
水入大社乞專大臣充修大社大稷使<lb/>
契丹求御容既已許之不可中止<lb/>
祀儀十七祭並乞據開寳通禮自外而内<lb/>
乞禁舉人懷挾<lb/>
論西班之濫　干求内降人乞加本罪二等<lb/>
乞相度權住所開孟陽新河謂所掘墳墓骨殖子孫環<lb/>
　守號慟其甚貧者用火燒焚是中原風俗皆以焚骨<lb/>
　為痛今鎮江一帶望近淮鄉已無火化者以火化其<lb/>
<pb n="KR3a0064_WYG_061-42b"/>
　親惟浙間數郡愚民耳○又云所開新河入白溝河<lb/>
　下源髙仰水勢難行<lb/>
保舉人行止乞指定乞館職官用崇文緫目將見缺書<lb/>
　於三館取索校定<lb/>
乞罷放燈<lb/>
禁雕文字<lb/>
學士院舉臺官只獨員不肯隨衆同舉<lb/>
舉丁寳臣因遭儂賊事停官也<lb/>
<pb n="KR3a0064_WYG_061-43a"/>
馬政劄子云唐世牧地西起隴右金城平涼天水外暨<lb/>
　河曲内則岐豳涇寧東接銀夏又東至樓煩皆唐養<lb/>
　馬之地今河東嵐石間及汾河之側乃唐樓煩監地<lb/>
　又狀只據見在草地打量已為民間侵耕地上更不<lb/>
　根究<lb/>
論逐路取人劄子謂王者無外天下一家盡聚諸路貢<lb/>
　士混合為一而惟材是擇若逐路分取則東南之人<lb/>
　合格而落者多矣西北之人不合格而得者多矣<lb/>
<pb n="KR3a0064_WYG_061-43b"/>
乞奬用孫沔謂慶厯罷兵二十餘年經用舊人惟孫沔<lb/>
　在<lb/>
言西邊事宜謂祚諒必叛今人謀武備非慶厯時恬不<lb/>
　知兵之比當以五路之兵畨休出入移前日所擾我<lb/>
　者擾之<lb/>
論館職兩劄謂取士之失在先材能而後儒學先吏事<lb/>
　而後文章愚謂儒學非止館職文章之謂或者公之<lb/>
　門庭然歟<lb/>
<pb n="KR3a0064_WYG_061-44a"/>
翰林學士為内制中書舎人知制誥為外制并雜學士<lb/>
　待制通為兩制<lb/>
館職三路進士髙科大臣薦舉嵗月疇勞<lb/>
論青苗兩劄有曰田野之民不知周官泉府為何物但<lb/>
　見官中放債每錢一百文要二十文利爾又曰夏料<lb/>
　錢春中俵散青黄不接以為濟惠尚有說焉秋料於<lb/>
　五月俵散正是蠶麥登熟何名濟闕直放債取利爾<lb/>
　乞散錢不取息乞秋料罷而不散此簡切語也<lb/>
<pb n="KR3a0064_WYG_061-44b"/>
辭吏侍三劄英宗踐祚恩也乞出共七劄主濮議為吕<lb/>
　誨諸人所攻也謝手詔兩劄䝉宣諭復留也<lb/>
乞出劄辨臺官所論隂醜事也乞致仕劄既得請守亳<lb/>
　因以疾辭也上殿劄明司馬公乞立英宗不自言功<lb/>
　也<lb/>
辭青州劄自亳州得除也辭兵部尚書劄領青州而辭<lb/>
　其所除官也乞青州劄既到青州一年後也辭太原<lb/>
　府劄自青州易鎮時也乞致仕劄到太原申前請也<lb/>
<pb n="KR3a0064_WYG_061-45a"/>
　次劄援太宗時太常少卿孔承恭年六十一致仕自<lb/>
　是歸老潁上而奏議終矣<lb/>
　　　奏事録<lb/>
記仁宗四十年不御爐不揮扇至嘉祐八年設爐火而<lb/>
　上益不豫<lb/>
　　　濮議<lb/>
歐陽晩年之鬰鬰者被隂私之謗也時議之謗及隂私<lb/>
　者激於公主濮議之力也而公之主濮議深苦至集<lb/>
<pb n="KR3a0064_WYG_061-45b"/>
　為濮議者四卷録其次第又設為或問以發明之然<lb/>
　滔滔數萬言皆以禮記為所生父母降服一語為未<lb/>
　嘗因降服而不稱父母耳然既明言所後者三年而<lb/>
　於所生者降服則尊無二上明矣謂所生父母者葢<lb/>
　本其初而名之非有兩父母也未為人之後以生我<lb/>
　者為父母已為人之後以命我者為父母立言者於<lb/>
　既命之後而指本生之稱自宜因其舊以父母稱未<lb/>
　必其人同此一時並稱兩父母也公亦何苦力辨而<lb/>
<pb n="KR3a0064_WYG_061-46a"/>
　至於困辱危身哉况帝王正統相傳有自又非可常<lb/>
　人比耶<lb/>
　　　崇文總目<lb/>
易類易三家田何焦贑費直也田何傳施孟梁丘最盛<lb/>
　至後漢陳元鄭衆康成傳費易而田易亡及王弼為<lb/>
　注亦用卦象相離之經其傳至今<lb/>
書類伏生所傳為今文尚書孔惠所藏屋壁安國所定<lb/>
　者號古文尚書陳隋間孔傳獨行晉梅賾以伏生舜<lb/>
<pb n="KR3a0064_WYG_061-46b"/>
　典足其篇唐孝明不喜𨽻古更今文行於世<lb/>
詩類魯申公齊轅固燕韓嬰與河間毛公號四詩平帝<lb/>
　時毛始列於學其後馬融賈逵鄭衆康成皆毛學<lb/>
禮類漢興禮出淹中后戴諸儒補綴得百餘篇三鄭王<lb/>
　肅之徒皆精其學<lb/>
樂類樂之沿革惟見史志<lb/>
春秋類公羊髙榖梁赤左丘明鄒氏夾氏自漢惟三家<lb/>
　盛行<lb/>
<pb n="KR3a0064_WYG_061-47a"/>
　　　于役志<lb/>
貶夷陵時行程也<lb/>
　　　歸田録<lb/>
太祖初幸相國寺僧録賛寧奏見在佛不拜過去佛故<lb/>
　至今焚香不拜<lb/>
李庶幾在餅肆中一餅熟成一韻太宗聞之大怒故孫<lb/>
　何為第一<lb/>
馮道和凝同在中書和問馮新靴價馮舉左足曰九百<lb/>
<pb n="KR3a0064_WYG_061-47b"/>
　和詬小吏吾靴何用一千八百馮徐舉右足曰此亦<lb/>
　九百於是烘堂大笑<lb/>
舊制侍衞親軍與殿前分兩司自侍衞司不置馬歩軍<lb/>
　都指揮使而馬與歩自分為二故與殿前司為三衙<lb/>
仁宗至和二年不豫兩府至寢閤問聖體見用漆唾盂<lb/>
　素甆盞藥衾褥皆黄紽色皆故暗宫人遽取新衾覆<lb/>
　其上<lb/>
内中舊有玉石三清像在真遊殿而大内火遷玉清玉<lb/>
<pb n="KR3a0064_WYG_061-48a"/>
　清火遷洞真洞真火遷上清上清火遷景靈景靈懼<lb/>
　亟遷迎祥池水心殿都人謂之行火真君<lb/>
觀文殿是隋煬帝殿名<lb/>
張齊賢體肥大飲食至一大桶晏元獻清瘦如削筯卷<lb/>
　半餅食之元獻幕客王琪骨立張亢肥大琪謂亢牛<lb/>
　亢謂琪猴琪嘲亢曰張亢觸牆成八字亢應聲曰王<lb/>
　琪望月呌三聲<lb/>
湯餅唐謂之不托晉束晢餅賦已有饅頭之稱<lb/>
<pb n="KR3a0064_WYG_061-48b"/>
淮南糟蟹一器數十蟹以皂筴半挺置其中則經嵗不<lb/>
　沙愚頃見呉司户<hi>良弼</hi>云蟹掩入椒一粒不沙樓稅<lb/>
　院<hi>瑛</hi>云蟹以夜糟不沙併記於此歐公又載翡翠盞<lb/>
　屑金又犀解為小塊紙褁寘懷中待熱急擣應手如<lb/>
　粉<lb/>
澎浪磯訛為彭郎小孤山訛為小姑而謂彭郎為小姑<lb/>
　之壻小姑立廟封聖母愚往嵗聞平江村落有伍子<lb/>
　胥廟訛為姊夫杜拾遺訛為十姨亦塑女形而村民<lb/>
<pb n="KR3a0064_WYG_061-49a"/>
　為併廟云嫁姊夫世所謂神類此者衆<lb/>
詩話國朝詩僧九人進士許洞會之分題出一紙約曰<lb/>
　不得犯此一字其字乃山水風雲竹石花草雪霜星<lb/>
　月禽鳥之類於是諸僧皆閣筆<lb/>
　　　筆說<lb/>
老氏說謂老氏比諸子為簡要愚觀老氏首言道可道<lb/>
　非常道又曰可道非道是首破天下萬世常行之理<lb/>
　而後來之蕩空者皆從而衍之也又謂其覈見人情<lb/>
<pb n="KR3a0064_WYG_061-49b"/>
　尤精愚觀其翕張予奪皆揣摩之術也又謂其治人<lb/>
　之術為至愚觀其卑退不争又鉤致之術也公之譽<lb/>
　老氏者三說似皆可疑<lb/>
富貴貧賤說貧賤常思富貴富貴必履危機惟不思而<lb/>
　得既得而不患失者其庻幾乎愚謂此公渉世之言<lb/>
鐘□說聲在木乎在銅乎果在空器之中乎愚謂此禪<lb/>
　家風旛之說也兩物相應造化自然初無可議<lb/>
學書静中至樂說不寓心於物者真所謂至人也寓於<lb/>
<pb n="KR3a0064_WYG_061-50a"/>
　有益者君子也愚按寓於有益主學書也君子則自<lb/>
　謂也而又有羨於至人則老莊之說先入為主也夫<lb/>
　至人者莊子創為戯言以薄聖人非果有其人也至<lb/>
　人之次為真人其後有秦始皇魏大武嘗實其名而<lb/>
　至人則至今未聞也何羨之有<lb/>
菊說家菊性涼味甘野菊性熱味苦<lb/>
道無常名說謂道無常名所以尊於萬物此不可曉愚<lb/>
　恐道流行於萬物間非别為一物在萬物之上也<lb/>
<pb n="KR3a0064_WYG_061-50b"/>
　　　試筆<lb/>
琴枕說老莊之徒多萬物以盡人情信有心也哉愚不<lb/>
　知何說<lb/>
王文康公戒子弟吾平生不以全幅紙作封皮<lb/>
佛書數十萬言可數談而盡愚謂此名言也佛書初無<lb/>
　可言多作提頭敷衍耳<lb/>
　　　樂府<lb/>
皆艶詞也<lb/>
<pb n="KR3a0064_WYG_061-51a"/>
　　　集古録<lb/>
多收墟墓碑間有事迹與史不同者以證史之訛缺自<lb/>
　後漢以來公卿之門生故吏始立碑頌德以伸感慕<lb/>
　至唐而子孫立碑<lb/>
茍有可以用於世不必皆聖賢之作蚩尤作五兵紂作<lb/>
　漆器不以二人之惡而廢萬世之利也篆字出於李<lb/>
　斯亦然<lb/>
梁書言武帝得王羲之所書千字命周興嗣以韻次之<lb/>
<pb n="KR3a0064_WYG_061-51b"/>
　今法帖有漢章帝百餘字有海鹹河淡之類<lb/>
吳季子墓銘世傳孔子書按孔子未嘗至吳開元殷仲<lb/>
　容摸搨以傳大厯中蕭定又刻於石<lb/>
碑者石柱耳古者刻石為碑謂之碑銘後世伐石刻文<lb/>
　既非同柱石不宜謂之碑文元稹稱修桐栢宫碑甚<lb/>
　無謂也<lb/>
漢有銀青金紫之號青紫者綬也金銀乃其印章綬所<lb/>
　以繫印後世官不佩印此名虚設矣隋唐有隨身魚袋<lb/>
<pb n="KR3a0064_WYG_061-52a"/>
　而青紫為服色所謂金紫者服紫衣而佩金魚耳<lb/>
李德裕立茅山三像老君孔子尹真人而自號上清𤣥<lb/>
　都大洞三景弟子<lb/>
今之使額皆唐宦者之職<lb/>
社稷壇制見唐遷新禮記<lb/>
何仙姑衡州人晩年黒瘦一衰媪<lb/>
佛之徒曰無生者畏死也老之徒曰不死者貪生也死<lb/>
　生天地之常理畏者不可茍免貪者不可茍得<lb/>
<pb n="KR3a0064_WYG_061-52b"/>
　　　附録<lb/>
祭歐公文○荆公東坡者極可觀吳充為行狀韓魏公<lb/>
　為誌銘皆與實蘇轍為神道碑不及也諭孔子文不<lb/>
　在兹乎而敘及漢唐文字殊未安語亦有未安處如<lb/>
　云秦人雖以塗炭遇之不能廢也又云嘉祐之政世<lb/>
　多以為得不明言得者何事云厯七郡守厯七郡可<lb/>
　矣既曰厯又曰守似贅豈刋本誤耶史傳凡四後二<lb/>
　傳文方簡明<lb/>
<pb n="KR3a0064_WYG_061-53a"/>
事迹○公之子發等所述公平生之行事備焉凡傳誌<lb/>
　皆取此其載唐書成公不肯看詳列傳宋公歎曰自<lb/>
　古文人好相凌掩此事前未有也愚謂宋公文澁語<lb/>
　苦歐公不欲分受後世之譏耳宋公感之益自知其<lb/>
　文之不合於歐公也<lb/>
神清洞○謝絳遊嵩山見峭壁有若四字云神清之洞<lb/>
　疑古苔蘚自成文<lb/>
公之子棐知襄州曽布執政其婦兄魏泰來居襄占公<lb/>
<pb n="KR3a0064_WYG_061-53b"/>
　私田園棐抑之坐貶後入黨籍<lb/>
　　　歐公年譜<lb/>
公吉州永豐人綿州推官名觀之子四嵗而孤隨母鄭<lb/>
依其舅家於隨年十嵗借書李氏得昌黎文於敝簏中<lb/>
乞得之力學焉二十嵗自隨州薦名禮部二十四嵗當<lb/>
天聖八年以再薦魁禮部三十嵗責司諫髙若訥不救<lb/>
范文正坐貶夷陵令年三十四范公起為陜西經畧辟<lb/>
公掌書記不就三十七知諫院三十八使河東四言麟<lb/>
<pb n="KR3a0064_WYG_061-54a"/>
州不可廢又使河北救降卒幾被殺者二千人三十九<lb/>
坐孤甥張氏置産事出知滁州四十二知揚州四十三<lb/>
移潁州樂西湖之勝將卜居四十四知應天州四十六<lb/>
丁母憂歸潁州明年歸葬母吉州冬復還居潁四十八<lb/>
為翰林學士兼史館明年上書論宰相陳執中出使契<lb/>
丹五十一知貢舉五十二知開封府五十三充御試詳<lb/>
定官五十四拜樞密副使又明年參知政事五十七輔<lb/>
英宗即位年六十争濮議明年去國六十二知青州始<lb/>
<pb n="KR3a0064_WYG_061-54b"/>
令長子發築室於潁六十四乞知壽州更號六一居士<lb/>
明年致仕年六十六薨<lb/>
　　唐文三變至韓文公方能盡掃八代之衰追配六<lb/>
　　經之作嗚呼亦難哉文公没未幾俳語之習已復<lb/>
　　如舊天下事創之難而傳之尤不易故治日常少<lb/>
　　而亂日常多葢往往而然矣歐陽公起十嵗孤童<lb/>
　　得文公遺文六卷於李氏敝簏酷好而疾趨之能<lb/>
　　使古文粲然復興今垂三百年如公尚存時非有<lb/>
<pb n="KR3a0064_WYG_061-55a"/>
　　卓絶之資超絶前古疇克至此迹其文詞盎温而<lb/>
　　自然暢達夫豈人力之所可强宋興百年元氣胥<lb/>
　　會鍾之異人固應然爾蘇文忠公繼生是時公實<lb/>
　　奬掖而與之俱歐陽公之摸冩事情使人宛然如<lb/>
　　見蘇公之開陳治道使人惻然動心皆前無古人<lb/>
　　矣然蘇公以公繼韓文公上達孔孟謂即孔子之<lb/>
　　所謂斯文此則其一門之授受所見然耳公雖亦<lb/>
　　闢異端而不免歸尊老氏思慕至人辨繫辭非聖<lb/>
<pb n="KR3a0064_WYG_061-55b"/>
　　人之言謂嬴秦當繼三代之統視韓文公原道原<lb/>
　　性等作已恐不同況孔子之所謂斯文者又非言<lb/>
　　語文字之云乎故求義理者必於伊洛言文章者<lb/>
　　必於歐蘇盛哉我朝諸儒輩出學者惟其所之焉<lb/>
　　特不必指此為彼爾<lb/>
　<lb/>
　<lb/>
　黃氏日抄卷六十一<lb/>
</p>
<p>
</p>
  </div>
</body>
</text>
</TEI>
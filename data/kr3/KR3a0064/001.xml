<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷一</head>
    <p>
<pb n="KR3a0064_WYG_001-1a"/>
欽定四庫全書卷<lb/>
　黄氏日抄卷一　　　　　　宋　黄震　撰<lb/>
　讀孝經<lb/>
　　漢興河間人顔芝之子得孝經十八章是為今文<lb/>
　　孝經魯恭王壞孔子屋壁得孝經二十二章是為<lb/>
　　古文孝經鄭康成諸儒主今文孔安國馬融主古<lb/>
　　文而今文獨行唐明皇詔議二家孰從劉知幾謂<lb/>
　　宜行古文諸儒爭之卒亦行今文明皇自註孝經<lb/>
<pb n="KR3a0064_WYG_001-1b"/>
　　遂用今文十八章者為定本我朝司馬温公在秘<lb/>
　　閣始專主古文孝經作為指解而上之至以世俗<lb/>
　　信偽疑真為言愚按孝經一耳古文今文特所傳<lb/>
　　微有不同如首章今文云仲尼居曾子侍古文則<lb/>
　　云仲尼閒居曾子侍坐今文云子曰先王有至德<lb/>
　　要道古文則云子曰參先王有至德要道今文云<lb/>
　　夫孝德之本也教之所由生也古文則云夫孝德<lb/>
　　之本教之所由生文之或增或減不過如此於大<lb/>
<pb n="KR3a0064_WYG_001-2a"/>
　　義固無不同至於分章之多寡今文三才章其政<lb/>
　　不嚴而治與先王見教之可以化民通為一章古<lb/>
　　文則分為二章今文聖治章第九其所因者本也<lb/>
　　與父子之道天性通為一章古文亦分為二章不<lb/>
　　愛其親而愛他人者古文又分為一章章句之分<lb/>
　　合率不過如此於大義亦無不同古文又云閨門<lb/>
　　之内具禮矣乎嚴父嚴兄妻子臣妾猶百姓徒役<lb/>
　　也此二十二字今文全無之而古文自為一章與<lb/>
<pb n="KR3a0064_WYG_001-2b"/>
　　前之分章者三共增為二十二所異者又不過如<lb/>
　　此非今文與古文各為一書也若以今文為偽而<lb/>
　　必以古文為真恐未必然至晦庵朱先生因衡山<lb/>
　　胡侍郎及玉山汪端明之言就古文孝經作孝經<lb/>
　　刋誤以天子至庶人五章皆去子曰與引詩云之<lb/>
　　語而併五章為一章云疑所謂孝經者本文止如<lb/>
　　此而指此為經其餘則移置次第而名之為傳并<lb/>
　　刋其用他書竄入者如孝天之經地之義至因地<lb/>
<pb n="KR3a0064_WYG_001-3a"/>
　　之義為春秋左氏傳載子太叔為趙簡子道子産<lb/>
　　之言如以順則逆以下為左氏傳所載季文子北<lb/>
　　宫文子之言如進思盡忠退思補過亦左傳所載<lb/>
　　士貞子之言遂以孝經為出於漢初左氏傳未盛<lb/>
　　行之前且云不知何世何人為之凡係先儒考孝<lb/>
　　經之異同如此愚按孝經視論語雖有衍文其每<lb/>
　　章引詩為斷雖與劉向説苑新序列女傳文法相<lb/>
　　類而孝為百行之本孔門發明孝之為義自是萬<lb/>
<pb n="KR3a0064_WYG_001-3b"/>
　　世學者所當拳拳服膺他皆文義之細而不容不<lb/>
　　考至晦庵疏剔瞭然矣嚴父配天一章晦庵謂孝<lb/>
　　之所以為大者本自有親切處使為人臣子者皆<lb/>
　　有今將之心反陷於大不孝此非天下通訓而戒<lb/>
　　學者詳之其義為尤精愚按中庸以追王大王王<lb/>
　　季為達孝亦與此章嚴父配天之孝同旨古人發<lb/>
　　言義各有主學者宜審所躬行焉若夫推其事之<lb/>
　　至極至於非其分之當言如晦庵所云者則不可<lb/>
<pb n="KR3a0064_WYG_001-4a"/>
　　不知也<hi>今將事見公羊傳昭元年</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0064_WYG_001-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷一<lb/>
</p>
<p>
</p>
  </div>
</body>
</text>
</TEI>
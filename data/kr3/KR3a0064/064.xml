<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黃氏日抄卷六十四</head>
    <p>
<pb n="KR3a0064_WYG_064-1a"/>
欽定四庫全書<lb/>
　黃氏日抄卷六十四　　　　宋　黄震　撰<lb/>
　讀文集六<lb/>
　　王荆公<lb/>
　　　古詩<lb/>
詠陶縝畫菜其後歸之老圃而結云陶生養目渠養腹<lb/>
　各以所能為物役愚謂荆公失言矣畫菜可言物役<lb/>
　種菜豈可言物役耶<lb/>
<pb n="KR3a0064_WYG_064-1b"/>
四皓詩采芝商山中一視漢與秦一視之語似欠斟酌<lb/>
戲贈葉致逺詩極言奕棊之弊可為世訓<lb/>
桃源行云兒童生長與世隔考究得是不為世俗誕語<lb/>
酬王詹叔訪茶利害豈當𣙜其子而為民父母愚謂此<lb/>
　二句語意精到惜其臨事之弗思<lb/>
送裴如晦宰吳江當知耕牧地往往茭蒲青三江斷其<lb/>
　二洚水何由寧此四句說盡浙西水利之綱領<lb/>
孔子詩孔子豈是文人詩料且自古未有如孔子之語<lb/>
<pb n="KR3a0064_WYG_064-2a"/>
　此本發於孔門髙弟而孟子申述之者也荆公乃謂<lb/>
　其蠛蠓何足知天髙雖欲尊先聖豈所以待先師母<lb/>
　乃自道耶<lb/>
揚雄二首其一以孟子勸伐燕伊尹干說亳為雄美新<lb/>
　之比何哉其黨奸至辱聖賢耶其一謂聖賢樹立自<lb/>
　有師此荆公師心自用發見之語也<lb/>
漢文帝輕刑以全人之形體短喪恐妨人於身後荆公<lb/>
　譏之已不知文帝之心矣惜露臺之費薄霸陵之葬<lb/>
<pb n="KR3a0064_WYG_064-2b"/>
　亦痛罵之何耶<lb/>
秦皇天方獵中原恐非仁人之言也<lb/>
東方朔何如夷與惠空復忤時人是以朔之直諌為非<lb/>
　耶<lb/>
杜甫畫像說得公當<lb/>
農具詩襏襫云勿妬市門人綺紈被奴僮當慙邊城戍<lb/>
　擐甲徂春冬就農人言之善用其心者也<lb/>
答陳正叔天馬志萬里駕鹽不如閑雖非中道却是大<lb/>
<pb n="KR3a0064_WYG_064-3a"/>
　氣<lb/>
收鹽詩與訪茶利害同皆能言不能行<lb/>
　　　律詩<lb/>
題雱祠堂一日鳳鳥去千秋梁木摧溺愛不明如此孰<lb/>
　謂知子莫若父耶<lb/>
詳定試卷詩二首有云文章直使看無纇勲業安能保<lb/>
　不磨疑有髙鴻在寥廓未應迴首顧張羅言科舉不<lb/>
　足以得士也又云當時賜帛倡優等今日論才將相<lb/>
<pb n="KR3a0064_WYG_064-3b"/>
　中細甚客鄉因筆墨卑於爾雅注魚蟲言詞賦非所<lb/>
　以取士也然皆不可<lb/>
雪詩平治險穢非無德潤澤焦枯是有才說得意思佳<lb/>
　但上一句正可言才下一句正可言德布置似顛倒<lb/>
　耳<lb/>
雨過詩誰似浮雲知進退纔成霖雨便歸山<lb/>
寄育王詩入夜天寒最靜便士大夫或自號靜便若其<lb/>
　取此果何等氣象耶<lb/>
<pb n="KR3a0064_WYG_064-4a"/>
詠竹人憐直節生來瘦自許髙材老更剛曾與蒿藜同<lb/>
　雨露終隨松栢到冰霜見其自少抱負不凡<lb/>
嚴陵祠堂迹似磻溪應有待世無西伯可能留荆公此<lb/>
　言過矣古今隱士人品各自不同有抱天下之志而<lb/>
　隱者有無志於斯世而隱者有志念澹薄本無操守<lb/>
　而終變者抱天下之志如伊尹孔明是也本無操守<lb/>
　如盧藏用种放之流是也如嚴子陵特無志於世者<lb/>
　使其才足有為光武縱德薄於湯武獨不名正於湯<lb/>
<pb n="KR3a0064_WYG_064-4b"/>
　武乎孔明尚輔一隅之先主奈何子陵不輔中興之<lb/>
　光武耶士必待西伯而後出孔子厯聘之志荒矣<lb/>
　　　絶句<lb/>
謝公墩我名公字偶相同我屋公墩在眼中公去我來<lb/>
　墩屬我不應墩姓尚隨公劇戲之巧如此<lb/>
繰成白雪桑重緑割盡黄雲稻正青一聯甚工詩中重<lb/>
　見<lb/>
殺風景三字見戲蔣頴叔詩云但怪傳呼殺風景豈知<lb/>
<pb n="KR3a0064_WYG_064-5a"/>
　禪客夜相投<lb/>
讀漢書詩畢竟論心異恭顯不妨迷國畧相同此語為<lb/>
　京房劉向發不曉荆公何見也<lb/>
緇郎字見三十二卷詠淵師詩<lb/>
揚子詩千秋止有一揚雄荆公每尊之以比孔子而畧<lb/>
　孟子此其為荆公之見識也<lb/>
商鞅詩自古驅民在信誠一言為重百金輕今人未可<lb/>
　非商鞅商鞅能令政必行荆公平生心事盡見此詩<lb/>
<pb n="KR3a0064_WYG_064-5b"/>
　矣然荆公雖博學而不明理誠之一字固未易言信<lb/>
　之為義必有其實徙木三丈而酬金百斤天下寧有<lb/>
　此理此正商鞅矯情以行詐耳顧謂之信誠可乎果<lb/>
　誠信民將不令而從謂誠信為驅民之具何耶<lb/>
讀後漢書云可憐竇武陳蕃輩欲與天爭漢鼎歸如公<lb/>
　之言則曹瞞輩盜竊神器皆順天者耶<lb/>
集句諸作雖似劇戲其巧其博皆不可及<lb/>
賦銘等皆淡古<lb/>
<pb n="KR3a0064_WYG_064-6a"/>
　　　書疏<lb/>
上仁宗皇帝言事書謂方今患在不知法度陛下雖<lb/>
　欲更革而方今天下之人才不足須復古者教之養<lb/>
　之取之任之之道而後得其人古之人欲有所為未<lb/>
　嘗不先之以征誅文王先征誅而後得意於天下孔<lb/>
　子所至使君臣捐所習雖排逐而終不變在上之聖<lb/>
　人莫如文王在下之聖人莫如孔子欲有變革則其<lb/>
　事如此愚讀之駭然盖公之昬愎妄作盡見此書使<lb/>
<pb n="KR3a0064_WYG_064-6b"/>
　吾君仁宗而少售其言豈待熙豐而後天下騷動哉<lb/>
　愚聞之有治人無治法而公首言不知法度何也何<lb/>
　世不生材何材不足用於世而公首言人才不足何<lb/>
　也文王不長夏以革孔子非甚不得已之事亦惟從<lb/>
　衆魯人為長府則曰何必改作而公誣文王以征誅<lb/>
　得志誣孔子雖排逐而不變何也昔賈誼嘗言治安<lb/>
　於漢文之世矣事理精確議論偉然文帝尚不為之<lb/>
　動况乎我仁祖重厚之德又過文帝而荆公陋弱之<lb/>
<pb n="KR3a0064_WYG_064-7a"/>
　論逺慚賈生薄而棄之正不待食釣餌而後知其詐<lb/>
　也奈何公清苦之行該博之學納交韓吕徉退求進<lb/>
　言不用而名益顯及神宗以銳意斯世之心而卒聽<lb/>
　之公遂得以鄙夷當世之人才效尤王莽之法度朝<lb/>
　廷竟以征誅為威公亦卒為排逐而不變悉如前日<lb/>
　所言悲夫<lb/>
辭集賢校理者四辭同修起居注者前七後五以後不<lb/>
　復辭<lb/>
<pb n="KR3a0064_WYG_064-7b"/>
擬上殿劄子與前上仁宗書一同獨於人才教養等說<lb/>
　差畧耳公平生所見想不出此<lb/>
上五事劄子自言和戎青苗免役保甲市易之利<lb/>
議入廟劄子盖以帝居諒隂臣僚言郊祀不當入廟也<lb/>
　公非其說以為陛下尚在諒隂之中非可以制禮之<lb/>
　時愚謂吉凶不相參郊廟之禮皆吉禮也臣僚言不<lb/>
　當入廟而不能并者郊禮已有遺恨公又併以入廟<lb/>
　為無傷豈以道事君學古入官之義哉且古禮乆廢<lb/>
<pb n="KR3a0064_WYG_064-8a"/>
　不過舉行而曰非可以制禮何耶<lb/>
論館職劄子謂當試問日親近之說已當審本朝百年<lb/>
　無事劄子言我仁宗之為君得之歸之天助而勸其<lb/>
　君以大有為則非矣<lb/>
言郊无二主及祭地无燎燔之禮皆是<lb/>
進字說劄子改三經義誤字劄子皆無義理公自沉溺<lb/>
　罔覺耳<lb/>
捨宅為寺捨田為供村夫野姥之事亦動煩聖聽公之<lb/>
<pb n="KR3a0064_WYG_064-8b"/>
　不學無識如此<lb/>
乞解機務等劄子往往皆狠愎不悛之言<lb/>
　　　内制<lb/>
簡淡有古意惟勅牓交趾一篇考其時熙寧八年交趾<lb/>
　入冦以公新法擾民為說則公已不當内制之職矣<lb/>
　勅牓乃其所自為盖公侵官以行私且其時彗星示<lb/>
　變而勅牓有云天示助順已兆布新之祥果天意否<lb/>
　耶<lb/>
<pb n="KR3a0064_WYG_064-9a"/>
外制召試三道其二以散文為之以此知祖宗盛時制<lb/>
　誥尚存古意自宏詞之名立而朝廷訓誥之文遂同<lb/>
　場屋聲病之習矣<lb/>
　　　表<lb/>
百寮賀復熙河此率其徒以欺上者也<lb/>
進洪範表謂陛下足以黜天下之嵬𤨏而紀綱憲令尚<lb/>
　或紛如當考箕子所述以獨發深省此誤上之言也<lb/>
　除平章等謝表動斥人以姦回以讒誣此狠愎之言<lb/>
<pb n="KR3a0064_WYG_064-9b"/>
　也而乞退之表曰任怨特多於前輩曰智或不足以<lb/>
　勝姦而人人與之為敵此執迷終身之言也<lb/>
　　　議論<lb/>
郊宗議辯其不同之義甚悉<lb/>
答聖問賡歌事釋尚書慎乃憲一句稱為法以示人此<lb/>
　正與經意相反盖公紛更一念之私所在而見也<lb/>
看詳雜議凡十四條惟議不當廢𤼵運及都水監為正<lb/>
　當餘皆特變他人之說議廢宫觀使副都監此神宗<lb/>
<pb n="KR3a0064_WYG_064-10a"/>
　偉舉也惜公不能贊决之世豈有國家大臣而為左<lb/>
　道異端看管祠廟之理亦豈有未嘗識其祠廟而繫<lb/>
　空銜以素餐及一祠廟而數人重疊繫銜之理世俗<lb/>
　習慣恬不為怪公好紛更而此獨不能贊决何耶禄<lb/>
　以酬勞者也不釐務於義何取而公乃曰等之無功<lb/>
　罪釐務則計日得遷不釐務則不得計日而遷為不<lb/>
　均此尤謬論也<lb/>
漢以丞相史刺察州郡謂之刺史及本朝許元為轉運<lb/>
<pb n="KR3a0064_WYG_064-10b"/>
　使諸路有米貴則全輸錢以當年額而為之就米賤<lb/>
　路分糴之年額易辦而所收錢米常以有餘<lb/>
詳定十二事議温公請舊官九品之外别分職任差遣<lb/>
　為十二等王珪以為難行而荆公併非之<lb/>
易泛論釋易中字義甚詳卦名解始於剛柔始交之屯<lb/>
　輾轉次第用序卦之法而論其次頗有牽强處内云<lb/>
　中孚者至誠之卦无妄則不妄而已此恐未安無字<lb/>
　與不字自是兩義也<lb/>
<pb n="KR3a0064_WYG_064-11a"/>
河圖洛書義謂圖以示天道河通天而龍尚變天道也<lb/>
　書以示人道洛中地而龜尚占人道也義亦通但未<lb/>
　常不相闗而河通天之說恐難考<lb/>
諌官論謂諌官之置為非諌官士耳而責以三公之事<lb/>
　主聽之而改則是上制命而君聽此公强狠自任不<lb/>
　恤人言之心所發也狂夫之言聖人擇焉而可曰君<lb/>
　聽命於士乎<lb/>
伯夷論謂伯夷未嘗有叩馬諌伐之事而韓子之頌為<lb/>
<pb n="KR3a0064_WYG_064-11b"/>
　大不然疑伯夷不過老死道路耳果如公言則孔子<lb/>
　求仁得仁又何怨之說及餓死首陽之下民到于今<lb/>
　稱之之說果何為而發哉甚矣公之好異論疾正人<lb/>
　而不顧經訓也<lb/>
三聖人指伊尹夷惠言之謂各隨時制行以矯其弊至<lb/>
　孔子時三聖人之弊各極於天下乃出於聖之時四<lb/>
　人相為終始而集成非孔子一人之力使三人者當<lb/>
　孔子時皆足為孔子何哉公之舛談也<lb/>
<pb n="KR3a0064_WYG_064-12a"/>
周公論謂荀子所載周公禮士之事無之不過修養賢<lb/>
　教士之法愚謂荀卿所載固不免後世増飾之說然<lb/>
　養賢教士乃公治定後旋為之制方其驅馳艱難時<lb/>
　安得而不下禮於士荆公之論適足以啓後世富貴<lb/>
　者簡賢之心非有識之言也<lb/>
子貢論闢史記所載說齊伐呉救魯之說理有文暢可<lb/>
　以成誦<lb/>
揚孟論言性盖公尊揚故牽合其說<lb/>
<pb n="KR3a0064_WYG_064-12b"/>
材論謂天下未嘗無才與前所上仁宗書正相反而此<lb/>
　論為正<lb/>
命解謂孔子不得行道孟子不得行禮此不過嫉世之<lb/>
　言<lb/>
對疑釋供奉官以下不得行親喪之意<lb/>
洪範傳其字義多足取者<lb/>
易象論解倣序卦言次第之義<lb/>
周南詩次解亦倣序卦為之<lb/>
<pb n="KR3a0064_WYG_064-13a"/>
禮論謂荀卿不知禮自是曉然之理<lb/>
禮樂論以道家修養法釋先王立禮樂之意則公溺於<lb/>
　異端之見也大人論亦渉異端致一論言安身崇德<lb/>
　九卦論言處困之道皆於理無背<lb/>
九變而賞罰可言論盖釋莊周之言所未曉也然其言<lb/>
　曰莊周古之荒唐人也聖人者與之遇約之不聽殆<lb/>
　將擯之海外不使疑中國此其言當書<lb/>
夫子賢於堯舜論孟子此言不過以其集大成功施萬<lb/>
<pb n="KR3a0064_WYG_064-13b"/>
　世耳而公以制法為言盖借以發一己之私見又以<lb/>
　伊尹伯夷柳下惠孔子四人相因而備殊覺多事且<lb/>
　謂道發乎伏羲而成乎堯舜昔揚雄以法為言則可<lb/>
　耳道豈有待而成耶且又謂繼而大之於禹堯舜之<lb/>
　道豈待禹而後大者耶<lb/>
三不欺論古人之言自各有攸當於理未礙恐不必各<lb/>
　指一事之偶不合者以難之也<lb/>
王霸論明白可讀性情論雖間於理未合而謂情本非<lb/>
<pb n="KR3a0064_WYG_064-14a"/>
　惡之說正勇恵論孟子之說已明不待言者也仁智<lb/>
　論按里仁一篇已明白<lb/>
中述之說平行述謂孔子非求行道恐是矯世愚按孔<lb/>
　子嘗曰吾豈匏𤓰也哉安能繫而弗食<lb/>
䕫說謂集禹稷等衆臣成功䕫所以稱其樂之和美非<lb/>
　以為伐以羙舜也<lb/>
季子謂其葬子三號遂行既聘而反不盡哀為非禮孔<lb/>
　子稱之盖稱其葬之合於禮爾<lb/>
<pb n="KR3a0064_WYG_064-14b"/>
荀卿辯其仁智之說為失次<lb/>
楊墨謂楊子為己近於儒墨子為人逺於道公盖有疑<lb/>
　於孔子為己為人之分也不知義理各有攸當孔子<lb/>
　之為已是務實楊朱之為我是自私兩不相干此說<lb/>
　只合以孟子之說為正<lb/>
老子辯其三十輻共一轂當其無有車之用謂無之所<lb/>
　以為用者以有轂輻也無之所以為天下用者以有<lb/>
　禮樂刑政也如其廢轂輻於車廢禮樂刑政於天下<lb/>
<pb n="KR3a0064_WYG_064-15a"/>
　而坐求其無之為用也則亦近於愚矣愚按此論甚<lb/>
　工當冩出熟讀<lb/>
莊周謂其矯枉過正<lb/>
原性性說二篇闢韓文公<lb/>
對難說命<lb/>
禄隱一篇專為揚雄飾事莽之非然皆泛辭無說可解<lb/>
太古謂太古之不可行<lb/>
原教謂善教者正已而不强民<lb/>
<pb n="KR3a0064_WYG_064-15b"/>
原過謂改過則復得其性<lb/>
進說謂楊叔明以父任得京官不必自枉為進士然謂<lb/>
　進士者皆枉已則恐太過<lb/>
取材欲策進士以經學愚謂人才皆可用顧人主用之<lb/>
　如何必欲求多於藝文間抑末耳<lb/>
興賢一篇亦可讀謂商之興有仲虺伊尹其衰也亦有<lb/>
　三人周之興同心者十人其衰也亦有祭公謀父内<lb/>
　史過兩漢之興也有蕭曹冦鄧之徒其衰也亦有王<lb/>
<pb n="KR3a0064_WYG_064-16a"/>
　嘉傅喜陳蕃李固之衆亦有之說極精神<lb/>
委任云不疑於物物亦誠焉此名言也然愚謂行之以<lb/>
　明然後無弊若公於吕惠卿輩何嘗疑之彼果以誠<lb/>
　報公耶<lb/>
知人一篇明潔可讀謂貪人廉滛人潔佞人直<lb/>
風俗言京師奢侈之弊<lb/>
閔習言父母死則燔而捐之水中<lb/>
復讎解謂復讎之義為亂世之子弟言之<lb/>
<pb n="KR3a0064_WYG_064-16b"/>
推命對言貴賤天之所為但當力於仁義文極工當冩<lb/>
　讀<lb/>
使醫以喻專任愚謂有專任而治者有專任而亂者言<lb/>
　不可若是其幾也<lb/>
汴說詆富貴人寵術士者文甚工可讀<lb/>
議茶法謂鞭扑流徒之罪未嘗少弛而私販私市者亦<lb/>
　未嘗絶於道路昔𢎞羊榷酤霍光罷其法盖義之勝<lb/>
　利久矣嗚呼方公為此議是非曉然何他日之弗思<lb/>
<pb n="KR3a0064_WYG_064-17a"/>
　耶<lb/>
乞制置三司條例謂省勞費去重歛寛民力然則公之<lb/>
　行此自以為可利天下也<lb/>
相鶴經謂作於浮丘伯而淮南公得之嵩山恐未必然<lb/>
策問十一道皆簡易<lb/>
許氏世譜許規嘗覊旅宣歙間旁舍有呻吟且死指槖<lb/>
　中有黃金十斤屬以骸骨者規負其骨千里并黄金<lb/>
　致死者家規盖國初人生三子遂逖逈遂起家云<lb/>
<pb n="KR3a0064_WYG_064-17b"/>
傷仲永金谿農家子方仲永五歳能詩父日携之環丐<lb/>
　於邑人不使讀書十二三歳而詩不及前年二十而<lb/>
　泯然衆人矣教之不可已如此<lb/>
　　　書<lb/>
答韓求仁書前一段說詩後說論語皆有可觀<lb/>
答龔深父書謂揚雄之仕合於孔子無不可之義吾斯<lb/>
　之未能信也公山弗擾以費叛召子欲往欲往非真<lb/>
　往也向使其真往必有救正之矣豈至如揚雄從叛<lb/>
<pb n="KR3a0064_WYG_064-18a"/>
　又復而歌頌之耶<lb/>
答韶州張殿丞書文字宛轉可觀<lb/>
答司馬公書執迷之說也答曾公立書狠愎尤甚答吕<lb/>
　吉甫王子醇書又相從於惡者也<lb/>
與陳和叔内翰書謂其以劵致饋喻令來取為非交際<lb/>
　之道而不受陳誼甚正可以廉頑<lb/>
答曾子固書謂小說無所不讀然後能知大體嗚呼此<lb/>
　公之所以不能知大體歟又謂方今亂俗不在於佛<lb/>
<pb n="KR3a0064_WYG_064-18b"/>
　嗚呼此公之所以自誤而亂俗者歟<lb/>
上相府執政等書皆公初年以私計擇官其上相府有<lb/>
　云牛羊之踐不忍不仁於草木按行葦詩乃牧人禁<lb/>
　止牛羊之辭故曰牛羊勿踐履或詩人感興之言未<lb/>
　必出於牧人也况可謂出於牛羊耶<lb/>
與劉原父書昔梁王墮馬賈生悲哀泔魚傷人曾子涕<lb/>
　泣今勞人費財於前而利不遂於後此某所以媿恨<lb/>
　無窮也按公此言其良心之一復歟<lb/>
<pb n="KR3a0064_WYG_064-19a"/>
答吳孝宗書孝宗謂詩禮不可以相解公謂惟詩禮足<lb/>
　以相解愚按詩言人情未必真有其事禮則制度確<lb/>
　然皆有其實鄭康成以禮解詩或多拘泥動以託興<lb/>
　之言求之制度至其解禮則的當精潔後世雖有解<lb/>
　者不過衍之耳吳孝宗之言恐不為無見也<lb/>
答錢公輔書公輔以先人屬公為銘欲有所增損而公<lb/>
　斥之至謂其甲科通判市井小人皆可得之何足道<lb/>
　盖公之執抝暴厲多類此<lb/>
<pb n="KR3a0064_WYG_064-19b"/>
與王逢原書謂窮而憂世近於救鄉鄰之闘<lb/>
上杜學士言開河書此公宰鄞時勤民之事也當録出<lb/>
與李參書云闔門與其子市雖盡得子之財猶不富也<lb/>
　其後公雖不能行亦可謂善喻然公本心常以㩁民<lb/>
　之利為非所行新法皆求所以利民而不知適以擾<lb/>
　之故公終其身不悟<lb/>
答段縫書為曾子固辨謗<lb/>
上運使孫司諌書諌其令吏民出錢募人捕盜謂海旁<lb/>
<pb n="KR3a0064_WYG_064-20a"/>
　之人雖日殺人而禁之勢不止也今重誘之使相捕<lb/>
　告則州縣之獄必蕃而民之䧟刑者將衆此仁人之<lb/>
　言也公時為令而敢以此諌切其部使者仁者之勇<lb/>
　也<lb/>
上人書云文者務為有補於世而已又與祖擇之書謂<lb/>
　二帝三王引而被之天下之民孔子孟子書之策皆<lb/>
　聖人之所謂文也愚謂論文至此不其盛矣乎<lb/>
答王該書云不幸而無以養故自縻於此此公作邑時<lb/>
<pb n="KR3a0064_WYG_064-20b"/>
　言也讀之於我心有戚戚焉他日公亦云居非其好<lb/>
　任非其事又云茍居竊食動輙媿心<lb/>
答蔣頴叔書說佛家無性之義然不可曉<lb/>
　　　啓<lb/>
賀韓魏公啓言衆人之所未嘗任大臣之所不敢此確<lb/>
　論也公之啓皆平易如散文但逐句字數相對以便<lb/>
　讀耳自宏詞之科既設啓表遂為程文各以格名無<lb/>
　復氣象<lb/>
<pb n="KR3a0064_WYG_064-21a"/>
　　　記<lb/>
君子齋記大畧云天子諸侯謂之君卿大夫謂之子古<lb/>
　之為此名也所以命天下之有德故天下之有德通<lb/>
　謂之君子有其位無其德謂之君子稱其位也有其<lb/>
　德無其位謂之君子稱其德也位在外也遇而有之<lb/>
　則人以其名予之而以貌事之德在我也求而有之<lb/>
　則人以其實予之而心服之終篇反覆歸重於德可<lb/>
　録出讀誦<lb/>
<pb n="KR3a0064_WYG_064-21b"/>
桂州新城記謂城郭非先王所恃以為存又不當以為<lb/>
　後而歸重於得人理正文婉<lb/>
繁昌縣學記謂奠先聖先師於學而無廟古也聖人與<lb/>
　天地同其德天地之大萬物無可稱德故其祀質而<lb/>
　已無文也皆說得正大<lb/>
芝閣記實貶題而寄興以及其大者意味無窮猶為諸<lb/>
　記中第一<lb/>
鄞縣經遊記為浚渠作也當考<lb/>
<pb n="KR3a0064_WYG_064-22a"/>
慈溪縣學記起頭謂天下不可一日而無政教故學不<lb/>
　可一日而亡於天下此兩句關渉大<lb/>
揚州龍興講院記結句云嗚呼失之此而彼得焉其有<lb/>
　以也夫此文法之妙世所共稱道者也然邪說誣民<lb/>
　故浮屠之寺廟被四海此何足以稱其賢而反借之<lb/>
　以貶吾儒哉<lb/>
石門亭記文之變體也<lb/>
撫州見山閣記謂富工豪賈往往能廣宫室吏亦當因<lb/>
<pb n="KR3a0064_WYG_064-22b"/>
　其餘力以自娱樂於理已短又貶召伯甘棠之事為<lb/>
　非尤未安<lb/>
九曜閣記揚州新園亭記撫州三清殿記皆隨事立文<lb/>
　法精確老蒼<lb/>
　　　序<lb/>
周禮詩書三經義序皆公自主其說字說序謂知此則<lb/>
　於道德之意已十九何過耶<lb/>
老杜詩後集序云嗚呼詩其難惟有甫哉<lb/>
<pb n="KR3a0064_WYG_064-23a"/>
石仲卿字序謂成人則貴而字之春秋二百四十二年<lb/>
　間字而不名者十二人而已不失其所以貴乃爾少<lb/>
　也<lb/>
唐百家詩選序云廢日力於此良可悔也可謂髙論已<lb/>
　嗚呼公才髙千古無書不讀於詩特游戲且悔之如<lb/>
　此况庸衆人平生矻矻於詩者乎雖然惟其不如公<lb/>
　所以不知悔<lb/>
送孫正之序以不以時勝道為說以孟子韓文公為證<lb/>
<pb n="KR3a0064_WYG_064-23b"/>
　此正論也<lb/>
胡叔才序以無祿位為親榮而指示其在我之榮<lb/>
　　　祭文<lb/>
祭范文正始贊其力行終惜其不盡試祭歐陽公謂其<lb/>
　積於中者浩如江河之停蓄其發於外者爛如日星<lb/>
　之光輝其清音幽韻凄如飄風急雨之驟至其雄辭<lb/>
　閎辯快如輕車駿馬之奔馳世之學者無問乎識與<lb/>
　不識而讀其文則其人可知凡皆二公實録也<lb/>
<pb n="KR3a0064_WYG_064-24a"/>
祭束向稱霜落之林豪鷹雋鸇萬鳥逃避直摩蒼天又<lb/>
　稱如覊駿馬以駕柴車側身墮首與蹇同芻此言其<lb/>
　才而不遇文皆精妙<lb/>
　　　行狀<lb/>
曹瑋行狀載邊功詳可為後世法<lb/>
　　　墓誌銘<lb/>
孔道輔銘誌以擊蛇為小事而附其後得體<lb/>
曾致堯誌為其孫南豐作也末論遇合處宛轉可法<lb/>
<pb n="KR3a0064_WYG_064-24b"/>
蘇安世誌載其辨歐九見誣於首<lb/>
節推陳之元誌無實事以虛文反覆可觀<lb/>
贈光禄趙師旦儂賊時死節士也<lb/>
李餘慶作華亭海鹽二監為石堤自平望至呉江五十<lb/>
　里皆其倅秀州時也<lb/>
仲訥權明州推官辯海賊數十<lb/>
臨川吳子善為家有篤行發明處極可觀<lb/>
比部陳君銘工<lb/>
<pb n="KR3a0064_WYG_064-25a"/>
傅立遺戒以質田劵還田主<lb/>
郭維知南豐治豪猾觀政者<lb/>
奉化王文亮導之後也嘗渡浙江有忘白金百斤者留<lb/>
　守三日以歸之<lb/>
海陵簿許平誌亦以虛文發明<lb/>
知興元王公為通判真定時能化誘其帥王嗣宗之暴<lb/>
　載其他事皆可法<lb/>
劉牧均稅江西期年而後反曰是役也朝廷豈以為他<lb/>
<pb n="KR3a0064_WYG_064-25b"/>
　亦曰愛人而已今不深知其利害而茍簡以成之君<lb/>
　雖以吾為敏而人必有不勝其弊者<lb/>
陳夫人生子余翼三歳而遊學四方不相聞在外十二<lb/>
　年以進士起家為吏始歸見夫人於鄉世豈有三歳<lb/>
　而遊學四方者耶恐傳本訛耳<lb/>
　　文人不䕶細行世有是言矣亦孰知博學能文其<lb/>
　　清修苦節有如荆公者乎然公之文有論理者必<lb/>
　　欲兼仁與智而又通乎命有論治者必欲養士教<lb/>
<pb n="KR3a0064_WYG_064-26a"/>
　　士取士然後以更天下之法度其文率曖昧而不<lb/>
　　彰迂弱而不振未見其有犂然當人心使人心開<lb/>
　　目明誦詠不忘者或者辨析義理之精微經綸治<lb/>
　　道之大要固有待於致知之真儒耶惟律詩出於<lb/>
　　自然追蹤老杜記誌極其精彩髣髴昌黎雖有作者<lb/>
　　莫之能及公其文人之䕶細行者乎嗚呼文亦何<lb/>
　　補於世乃因細行而致大用以其論理論治之差<lb/>
　　者而施之天下則所傷多矣<lb/>
<pb n="KR3a0064_WYG_064-26b"/>
　　蜀人黄制參有大年且九十作書撫州求荆公集<lb/>
　　云人雖誤國文則傳世此確論也因附此然公論<lb/>
　　治講理之文與題詠記偈之文如出兩手又不當<lb/>
　　例觀也咸淳八年十月再書<lb/>
　<lb/>
　<lb/>
　<lb/>
　黃氏日抄卷六十四<lb/>
</p>
<p>
</p>
  </div>
</body>
</text>
</TEI>
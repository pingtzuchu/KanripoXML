<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷七十三</head>
    <p>
<pb n="KR3a0064_WYG_073-1a"/>
欽定四庫全書<lb/>
　黄氏日抄卷七十三　　　　宋　黄震　撰<lb/>
　申明<hi>四</hi>
　　第三任分司鎮江條陳轉般倉事<hi>下</hi>
　　　辭提刑司發到省劄陞差提領所幹官狀<hi>甲子五月</hi>
今月二十六日凖本司發下省劄一道備本司元申以<lb/>
遙領轉般倉非便乞從省所别差京官分司䝉公朝止<lb/>
就差某管幹而未䝉明該仍屬本司同提領為之聞命<lb/>
<pb n="KR3a0064_WYG_073-1b"/>
震驚蓋本司之所申者期於得實公朝之所行者重於<lb/>
改作期於得實者上官之至忠重於改作者聖君之至<lb/>
仁而某惴惴之私則謂公朝已從申則宜别差官未差<lb/>
官而暫以某承乏則宜且屬本司然此猶以一身之誼<lb/>
言之也抑猶有公事之利害在遽言之則為僭終不言<lb/>
則為隱僭之罪止於一身而隱之弊闗乎軍國敢席藁<lb/>
待罪而言之竊計公事之利害有三其一曰本司仍同<lb/>
提領而分司仍屬本司同此倉可保其無弊其二曰本<lb/>
<pb n="KR3a0064_WYG_073-2a"/>
司不同提領而分司别自差官則弊在十年之後其三<lb/>
曰鎮江自置同提領而就以某提刑司舊屬官為之則<lb/>
弊在目前嘗攷本倉初屬總領所繼屬發運司皆以干<lb/>
預出納久而不能無弊逮至改屬提刑司始以風憲之<lb/>
權隔手以防出納通變至此而已極檢柅至此而已精<lb/>
所未便者獨有相去隔驀之患尚如本司元申之說然<lb/>
使分委得人常能以使長之心為心則隔千里可同對<lb/>
面處僻逺如其親臨則亦何遙領之足慮且遙領之弊<lb/>
<pb n="KR3a0064_WYG_073-2b"/>
不過不能盡革倉吏之奸耳正使司存切近吏奸亦焉<lb/>
能盡革而司存不預出納本司清浄無弊則遙領之為<lb/>
利也大矣某所謂可保其無弊者此也其或不𨽻本司<lb/>
而别差資望已重之官則官稱屬於省所職事可以専<lb/>
達寄司之地非不一時改容以相禮切近之倉非不一<lb/>
時悚息以聴命然日引月長人情好大監司既不得而<lb/>
檢柅朝省又未免於隔逺吏祿簿書之費萬一有取於<lb/>
倉敖毫髪之贏則流弊難防初意浸失某所謂弊在十<lb/>
<pb n="KR3a0064_WYG_073-3a"/>
年之後者此也某山林鄙人率而信直口尚不曾問家<lb/>
事身亦安能防吏奸承乏此來偶逃曠敗正以仰藉本<lb/>
司之威重不過奉行本司之文書獸非畏狐正畏虎耳<lb/>
今若使某一旦自以同提領為稱則向也以監司而同<lb/>
提領今也以監司舊屬官而同提領向也近屬於監司<lb/>
緩急猶易於上達今也逺屬於朝省申請不可以立應<lb/>
是將以重之適以輕之矣且其屬本司也倉官有舉有<lb/>
刺今選人而同提領舉刺其將安屬乎其屬本司也分<lb/>
<pb n="KR3a0064_WYG_073-3b"/>
司有吏有祿今小官自為司存吏祿其將安仰乎兼本<lb/>
司之同提領也不惟督倉場亦且督綱運倉場雖在鎮<lb/>
江而綱運逺自吳門此事又將誰屬曾謂九品青衫之<lb/>
文移而可動吳門之會府乎力小任重運掉無䇿某所<lb/>
謂弊在目前者此也區區欲望台賜特賜備申乞從公<lb/>
朝就其見行畧加裁酌必欲稍重其權或許容本司選<lb/>
辟京官一員為分司提管則上不失公朝重於改作之<lb/>
至仁下不失本司期於得實之至忠庶於本倉公私兩<lb/>
<pb n="KR3a0064_WYG_073-4a"/>
便某雖以僭越得罪萬萬不敢辭所有省劄一道委實<lb/>
不敢祇受謹用繳納見到某無任皇恐俯伏俟命之至<lb/>
　　　申省控辭改差充官田所幹辦公事省劄狀<lb/>
近者恭凖省劄備坐指揮以朝廷買公田正欲免和糴<lb/>
之擾而州縣催公租又反効和糴之擾急於革弊分遣<lb/>
幹官既令某兼管於三郡又令某條具於一日有以仰<lb/>
見聖朝勤恤民隱至深至切疏剔弊源不極不止為之<lb/>
感激思奮詢訪屢日乃知三郡之規模已成公田之闗<lb/>
<pb n="KR3a0064_WYG_073-4b"/>
係甚大其間尚有餘弊是以州縣不能無擾其弊若除<lb/>
其擾自息鎮江分司之官正自不必增創不必增創而<lb/>
創之反以滋他日之擾敢僭陳之夫人户置田比近尚<lb/>
或不免欺蔽官司置田諸郡豈能遽就條理朝廷知其<lb/>
然兩年以來日夜講究惟恐一事之未得其實則一毫<lb/>
之有擾於民然皆朝廷自察其隱微州縣未嘗明申其<lb/>
積害故今日見行之事雖已得其三而未及講行之事<lb/>
尚猶有其二如佃主則使之相離如苗稅則為之理豁<lb/>
<pb n="KR3a0064_WYG_073-5a"/>
如磽瘠則諭之整換凡此三者皆朝廷今日之所見行<lb/>
惟是浙右之地濱江皆山如鎮江江隂及常州之晉陵<lb/>
武進循江而東岡脈隆起地磽而多乾故鎮江江隂從<lb/>
來不在和糴之數常州畝數雖與蘇秀畧等而和糴則<lb/>
半之正以其風俗雨稍愆期即種蕎麥荳粟不足充軍<lb/>
餉故也去嵗置田之初適值中夏缺雨某去嵗六月十<lb/>
七日被提刑司檄至金壇縣問獄事自洪塘堰無水至<lb/>
縣五十二里尚多未種之田自六月被檄後至八月二<lb/>
<pb n="KR3a0064_WYG_073-5b"/>
十日監浚犇牛河往來常州境上兩岸所見止種荳麥<lb/>
則此等所買公田不能盡出租米可知矣州縣若以實<lb/>
聞朝廷必為減放催其所有何至於擾奈何恐妨公租<lb/>
反為掩覆賢者雖受其訴旱之狀而不申甚者至焚其<lb/>
訴旱之狀而不恤或未嘗種田而令納租或本非種稻<lb/>
而令納米催而至擾其勢則然此州縣不曾申聞而朝<lb/>
廷講行之所未及者一也此事則鎮江等三郡之所同<lb/>
又買公田本為軍糧例軍糧例是糙米聞中間曾凖指<lb/>
<pb n="KR3a0064_WYG_073-6a"/>
揮就毗陵别撥一項解發行在舂糙為白州縣因而計<lb/>
其舂折之數於本色發行轉般倉供軍之米亦令每石<lb/>
增納一斗八升謂之折糙是於元額幾十増其二矣夫<lb/>
不全熟而使之全納既已甚難計納數而又復加二此<lb/>
豈可强催而至擾亦勢使然此州縣不曾申聞而朝廷<lb/>
講行之所未及者二也此事則常州一郡之所獨今來<lb/>
若䝉朝省勘會前件速降指揮今後間遇水旱年分應<lb/>
有管官田並照民田一體從實減放不許强抑全納反<lb/>
<pb n="KR3a0064_WYG_073-6b"/>
將常州一郡照諸郡體例止納元額糙米不許抑令折<lb/>
糙則為王民種官田納官租自然如期而足上下相安<lb/>
如鄰側佃户之於田業即主矣州縣吏胥雖欲為擾豈<lb/>
可得哉故某因僭謂州縣之弊不在擾民而在於不能<lb/>
達民隱今日之救弊但當達民隱而不當輕於置分司<lb/>
民隱不達弊根未除州縣已擾又增分司其為擾也不<lb/>
致多乎盖自來諸司之文移法必經州縣百姓生長之<lb/>
見聞亦惟知有州縣昔唐明皇御樓觀者填隘能止之<lb/>
<pb n="KR3a0064_WYG_073-7a"/>
者惟一縣丞我真宗東封百姓雜遝能揮之者惟一縣<lb/>
尉夫以百官六軍之所不能遏而丞尉能遏之事不經<lb/>
州縣事其有可行者乎既而免經州縣而又創分司以<lb/>
督州縣則分列曹案不過隂受計囑以寛期限分遣走<lb/>
卒不過公肆誅求以為展再豈徒無益害且益甚議者<lb/>
乃以九江茶鹽分司為比不知茶鹽之有分司不過坐<lb/>
守一津以待四方商賈之自至鎮江若創分司是將徧<lb/>
走三郡以趣諸莊租米之必來茶鹽乃無日不生之利<lb/>
<pb n="KR3a0064_WYG_073-7b"/>
商賈時至常足以給司存之費租米乃一嵗一有之利<lb/>
百姓良苦尚何以飽吏卒之欲鎮江若創分司三郡之<lb/>
莊官佃户自此無寧日而公田之利祇見其害矣某實<lb/>
不敢以一身目前之計遂貽公事無窮之累所合具申<lb/>
乞賜矜察使公田之弊盡除而州縣之擾自絶米吾之<lb/>
米不過聽司右者自為收之實三郡莫大之幸須至具<lb/>
申者<lb/>
　　　辭省劄備他官條具令遵守狀<lb/>
<pb n="KR3a0064_WYG_073-8a"/>
照會某六月二十九日申時遞中恭凖省劄備坐董提<lb/>
幹方提幹連銜條劃公田事件劄某照應遵守某照得<lb/>
此係各官各郡之事也鎮江等三郡非他郡比但當革<lb/>
三郡公田之弊不當置鎮江分司之官已於今月二十<lb/>
三日回申訖今來劄下事理於某無預所合具申<lb/>
　　　辭省劄令就常州置司狀<lb/>
照得今月十二日元凖省劄之初以未知各郡事體容<lb/>
到各郡體訪至十五日脚氣發作不可親行遂加採問<lb/>
<pb n="KR3a0064_WYG_073-8b"/>
見得三郡之事非他郡比但當革弊使人户自與州縣<lb/>
相安不可創官使州縣吏添分司搔擾事闗民命難徇<lb/>
身謀已瀝血忱備見公牘於今月二十三日申發訖今<lb/>
來所凖置司常州指揮盖在某前件申明未到之前所<lb/>
合具申尚書省乞賜指揮撿照某二十三日所申事理<lb/>
施行所有此處三郡分司委難創置使其置於常州亦<lb/>
猶置於鎮江無益有損其弊則一不敢不以實聞<lb/>
　　　辭省劄發下官田所鑄銅印及人吏狀<lb/>
<pb n="KR3a0064_WYG_073-9a"/>
照對某七月初二日凖省劄差人吏賫印記令某日下<lb/>
置司管幹公田事某昨凖元降指揮之初未知因依所<lb/>
以未敢倉猝遽言繼後逐一體訪見得置田養軍自是<lb/>
當今之良䇿買田得實安有難催之租米官置田而租<lb/>
難情事惟必有當深察者矣以某所見鎮江江隂及常<lb/>
州之晉陵武進皆是沿江一帶髙岡磽土所種多係蕎<lb/>
麥荳粟當時被差之官不能仰體朝廷美意據實申明<lb/>
又不與之斟酌地里土産據數收買方且欺罔捻合虚<lb/>
<pb n="KR3a0064_WYG_073-9b"/>
張多數以髙地而為良田以荳麥而為租米以所産三<lb/>
斗五斗而為八斗一石去嵗旱乾三郡為甚恐妨公租<lb/>
又復掩覆甚至焚其訴旱之狀五百紙而設長枷六具<lb/>
大榜州門以脅之他如常州多種荳麥或紅尖小米其<lb/>
俗以白米為難得而非白米不可以納官故州縣人吏<lb/>
置買之時勒令該說白米白米者白色之米非舂白之<lb/>
米也自古及令通天之下何嘗以舂白米散軍亦何嘗<lb/>
有以舂白米納租耶為之官者乃復以白色為舂白抑<lb/>
<pb n="KR3a0064_WYG_073-10a"/>
令每石增納折糙一斗八升又如丹陽縣至大之斗不<lb/>
過一百三十合耳而已死之趙知縣乃一無賴不學之<lb/>
窮宗室乘時射利賣弄百出遂繆以每斗作一百六十<lb/>
合展計省斗虚裝數目不顧無窮之害姑塞一時之責<lb/>
夫收買既不靠實旱歉又不受訴而反増擡虚數以取<lb/>
之催而至擾夫亦何怪為今之計不過導達民隱掃除<lb/>
餘弊據其實有催之所納由省所而劄州郡由州縣而<lb/>
督莊官綱舉目張米可立辦奈何無一人肯以實告直<lb/>
<pb n="KR3a0064_WYG_073-10b"/>
至上勤廟堂自為體訪知其有擾方隨地遣官耶嚮使<lb/>
公朝非切切民隱明目達聰則州縣官養成病根雖一<lb/>
旦潰裂而莫寤不知朝廷何負於士大夫而士大夫之<lb/>
負國乃如此乎然某不佞竊謂知其擾而革弊可也知<lb/>
其擾而創官不可也某每見天下之官無如分司之擾<lb/>
盖縣之吏卒犯法人户可以訴之州州之吏卒犯法人<lb/>
户可以訴之監司惟是分司獨無忌憚惡少無藉視為<lb/>
淵藪其始雖不過十數輩公差之人其後終不免添至<lb/>
<pb n="KR3a0064_WYG_073-11a"/>
百數輩家人之屬此事在在而然實亦勢使之然夫單<lb/>
夫獨漢州縣必不相畏成羣鼓隊小人方可作威所𨽻<lb/>
既非一處所遣又非一人枝節生開自然煩擾其於公<lb/>
事畧無所益豈徒無益害又甚焉蓋深村僻港既非外<lb/>
州吏卒之所識而外州吏卒亦非村民百姓之所識不<lb/>
過坐守州縣以督期限需索錢酒以歸養膳私囊有一<lb/>
分之實則公事受一分之虧移掩救急不過此數事有<lb/>
必然人所共曉公田之弊已如此而可猥增分司以弊<lb/>
<pb n="KR3a0064_WYG_073-11b"/>
之乎某己未冬作尉吳門孫提舉差訪鹽場利病親見<lb/>
華亭分司之害乞申朝廷省罷去年有季運使領兩浙<lb/>
鹽事之初首欲差某為分司某寧饑困旅邸三月而不<lb/>
就豈有今日反為分司之開山身自言之而身自背之<lb/>
者惟有訪求民瘼納忠聖朝已瀝血忱先具公牘乞賜<lb/>
明降指揮減放今後三郡水旱及放免常州一郡折糙<lb/>
虚數於六月二十三日申發去訖今凖發下前項人吏<lb/>
印記委實不敢祇受因有前件續聞之弊倂用盡言以<lb/>
<pb n="KR3a0064_WYG_073-12a"/>
聞伏望公朝念買田供軍之本善察貪官俗吏之蔽欺<lb/>
哀閭閻疾苦之莫伸速賜革弊以全大利不勝民命國<lb/>
脈之幸某小吏僭越無任皇懼俯伏席藁待罪之至<lb/>
　　　辭提領所帖令就常州置司狀<lb/>
照對某七月初五日凖提領田事所帖令某於常州置<lb/>
分司某竊見此事但當革三郡公田之弊不可創鎮江<lb/>
分司之官分司之官若創則公田之弊滋甚縱使改置<lb/>
於常州亦猶創置於鎮江有損無益其弊則等已詳利<lb/>
<pb n="KR3a0064_WYG_073-12b"/>
害兩申朝省其一發於六月二十三日其二發於七月<lb/>
初二日如䝉矜察特見施行此朝廷之至仁三郡之大<lb/>
幸如某言微不能感動惟有席藁待罪豈敢茍誤國事<lb/>
兼某每見天下之官無如分司之擾開慶元年冬曾申<lb/>
孫提舉乞申朝廷省罷華亭分司去年春曾力辭季運<lb/>
使分司之委今此提刑司同提領倉事委官就倉亦名<lb/>
分司雖收支自有倉官奉行不過文書又立乎會府之<lb/>
下總餉之則浮寄孤寓眇若一萍某猶恐日衍月長人<lb/>
<pb n="KR3a0064_WYG_073-13a"/>
情好大初意浸失流弊難防亦曾於去年六月十三日<lb/>
申前任孫提刑言分司係是晩創合行省去之因今年<lb/>
五月二十六日申今任季提刑言分司若許專達弊在<lb/>
十年之後其人皆在其案皆存可問而知一語不妄豈<lb/>
有今日公田之事跨三郡八縣環千里之廣總一二百<lb/>
莊人户數千之衆奉承者過方此嗷嗷乃敢有欺蔽不<lb/>
與陳乞更革有疾苦不與據實聲訴反於遼邈無據之<lb/>
地明知其事之不可行乃創名分司身奬走卒為害民<lb/>
<pb n="KR3a0064_WYG_073-13b"/>
之開山者乎目今日之事兩言可決米若易催何必分<lb/>
司米若難催必有其故譬之醫病亦求其受病之源而<lb/>
已分司豈能自達於人户必經州縣分司豈能自達於<lb/>
州縣必遣吏卒不救其病源而創分司此公田之烏喙<lb/>
他伏望台慈備申公朝速賜寢免此處分司之官豈特<lb/>
三郡之幸實國事之幸國脈之幸也某一介小吏冒犯<lb/>
威尊無任僭越皇懼待罪之至<lb/>
　　　申提刑司乞批書離任狀<lb/>
<pb n="KR3a0064_WYG_073-14a"/>
照對某七月初七日恭凖省劄以某辭免公田奉聖㫖<lb/>
免差某草茅妄發分宜譴斥聖朝寛大即賜矜從某已<lb/>
於七月初八日早望闕謝恩訖某舊領之職未委曾不<lb/>
差人改替在某於義合不俟交代先次批書離任須至<lb/>
申者<hi>八月十四日奉聖㫖仍舊任</hi>
　　　申提刑司修倉為經久計狀<lb/>
照對轉般倉添造一新真可謂百年之盛事然官司事<lb/>
任責者少正當立經久之良規盖倉必甃地鋪板然後<lb/>
<pb n="KR3a0064_WYG_073-14b"/>
米可免蒸濕撿視天地字敖尚有餘板是舊來置倉無<lb/>
不如此昨者修盖六十二敖任事者不肯計料地板等<lb/>
費今來再造一十八敖已䝉鎮江府計料申明謂宜申<lb/>
乞早賜回降使其當此氷凍難於用泥之時急以工力<lb/>
解板鋪地此可為倉之經久計者一也倉可常常整漏<lb/>
然後板免損壊昨者鎮江府提領此倉特置修倉司一<lb/>
瓦之損雨過必葺一隙之開穴露必補自淳熈造倉五<lb/>
六十年間不待大興修倉之役者此之力也自發運司<lb/>
<pb n="KR3a0064_WYG_073-15a"/>
提領而鎮江此司遂廢滴雨塊土之隙浸成牆頽棟橈<lb/>
之大迨某去夏祇役申請之時敖可貯米者已不能三<lb/>
之一而遺材廢瓦仆地消盡者滿目矣向若常常整葺<lb/>
亦何至大壊若此某因而訪聞老吏知鎮江修倉司姓<lb/>
名之尚可記者曰湯徳湯之前界曰鮑徳皆以壕寨兼<lb/>
修此倉今幸鎮江陳知府銳於體國若從朝省劄下委<lb/>
其再創此司仍於官錢許嵗撥錢若干為費則倉之堅<lb/>
久可保其與淳熈等此可為倉之經久計者二也某人<lb/>
<pb n="KR3a0064_WYG_073-15b"/>
㣲位下凡事何敢僭言而費大役難官事良可愛惜職<lb/>
事所係僭越以聞如無可疑乞賜申明施行<lb/>
　　　回申省劄狀<hi>咸淳元年</hi>
照對某正月十四日恭凖省劄令某常切到倉痛革弊<lb/>
倖或倉斗故為邀阻或米色不堪支遣並與從公區處<lb/>
仰一自具遵禀申某即已遵禀敢倂以見行申聞鎮江<lb/>
等三郡初納時米色多有不好内開沙莊常茂實一户<lb/>
納癡粳米最為嫩怯一盫即壊見堆在廊未敢交納已<lb/>
<pb n="KR3a0064_WYG_073-16a"/>
申提刑司備申朝省聽候指揮又丹陽竇莊官有多年<lb/>
陳蛀米八十餘石常州季宅幹人包到久陳紅赤小米<lb/>
様稱有三十來石此兩項恐是幹人探試賣弄為衆口<lb/>
踏路遂即面諭勒令退換别米訖丹徒徐莊官四百餘<lb/>
石粞碎夾雜最多朱莊官五百餘石間有癡粳此兩項<lb/>
已與嚴監篩擇交收及令責狀後來不許再納此等米<lb/>
訖自此區處之後納户稍知忌憚不敢苦以惡米到倉<lb/>
間有不中各與篩颺隨即交納並無停滯某見今日日<lb/>
<pb n="KR3a0064_WYG_073-16b"/>
絶早率同官下倉米到即時審交青天白日之所照臨<lb/>
十手十目之所指視米色果好倉斗安得强以為惡米<lb/>
色果惡納户安得强以為好既是親臨可以無弊以上<lb/>
係鎮江等三郡事體如此若平江府米只據已到皆是<lb/>
乾浄但莊官欲與船户㸃數止肯以元量入船一斛出<lb/>
卸既俛取於木履様洞船之底又覆量於數尺地蘆蓆<lb/>
之上以致艱難遲滯萬石成綱者十日不能上岸或繼<lb/>
此諸莊輻輳則填塞擔閣豈不有誤官事此項巳申提<lb/>
<pb n="KR3a0064_WYG_073-17a"/>
刑司乞移文所屬官司曉諭莊官多帶親人多賫解器<lb/>
米到頓缷以便摺運外所合幷申明省照會須至申者<lb/>
　　　申提刑司區處交米狀<lb/>
照對交米之要有二一曰催趲收數二曰措置倉敖本<lb/>
倉自春以來常是欠米交收蓋米船困於吕城一埧之<lb/>
般剝無繇而前也數日以來米船擁倂而倉中亦尚欠<lb/>
米交收盖米船自鬲湖繞出吕城埧西徑從丹陽七里<lb/>
橋入河羣然而至而鎮江府所差彈壓兵將以編排資<lb/>
<pb n="KR3a0064_WYG_073-17b"/>
次為息争之術米船亦各守資次動以刀鎗相向無一<lb/>
船敢先入也某因於司存之名分深念變通之無策事<lb/>
勢急迫屢具申聞路里迢遙未即報應遂便宜權遣本<lb/>
㕔節級同缷運鄭路鈐彈壓陳統制各㕔節級自倉東<lb/>
栲栳閘至沿河十里外抄尋已到未得入閘米船每莊<lb/>
各先放十船入閘倂將河步釘界分為二十段令其處<lb/>
處同時出卸十二日交及二萬二千五百三十二石一<lb/>
斗三升十三日天明嘗有㣲雨亦交收二萬四十五石<lb/>
<pb n="KR3a0064_WYG_073-18a"/>
九斗六升自今遇晴更可日增則催趲收數已可無慮<lb/>
矣所慮者却在倉敖本倉元修六十二敖皆已充滿續<lb/>
起十八敖僅有麗水列張四敖是去冬築立牆脚可備<lb/>
目下應救纔收即支之用其餘皆是見行築牆四圍上<lb/>
下無不蒸濕縱是畢工斷斷不可安米總所北倉聞曾<lb/>
請借敖眼些少本倉曾申總所取會未據帖報某亦曾<lb/>
䝉使牒委令踏逐繼具回申乞劄下鎮江府踏逐有無<lb/>
公私空閒屋宇亦未凖行下此外只有支去一敖則可<lb/>
<pb n="KR3a0064_WYG_073-18b"/>
收一敖近來制總諸司兩淮諸郡支米者却漸陸續所<lb/>
委官亦無不盡心但聞布袋不多船隻不繼所支終亦<lb/>
不及所收之數如今月十二日支者一萬八百石十三<lb/>
日支者八千石而已何緣便得一日可有二三萬石空<lb/>
敖以應本倉續收數目所合具申乞即賜備申朝省速<lb/>
作區處行下以慿交收須至申者<lb/>
　　　申提刑司自劾乞去狀<lb/>
照對不能者止聖有明訓自劾去官古有成法粤從世<lb/>
<pb n="KR3a0064_WYG_073-19a"/>
俗茍賤知為身計而不知為公家計黽勉竊祿因循誤<lb/>
事直待執法之官彈擊力去則事已無及所誤多矣某<lb/>
謹自按某氣弱才疎力薄任重公租米船隻擁倂轉般<lb/>
倉敖眼充斥措置無䇿申明不早以致人言沸騰朝省<lb/>
行下至謂訪聞實斛虚槩多量盜用此事雖未見實跡<lb/>
分幹雖不預交收聖朝寛大雖止從行下禁戢未遽見<lb/>
之施行但盜之一字豈士大夫之所宜蒙況轉般倉闗<lb/>
係軍餉甚大萬一官果為盜其於虧誤國事夫豈小小<lb/>
<pb n="KR3a0064_WYG_073-19b"/>
此而不汰如後患何區區欲望台慈體念國事之公毋<lb/>
䘏屬吏之私特賜敷奏公朝及備申諫院御史臺速將<lb/>
某罷官或與鐫降為小官誤事貪祿不去者之戒别選<lb/>
材能以辦轉般倉軍餉大計不勝國事之幸須至自劾<lb/>
申聞者<lb/>
　　第四任行在㸃撿所撿察<lb/>
　　　申京尹洪尚書覆帖<lb/>
某趨承日久感恩甚深所不敢頻造而疊凟者退安愚<lb/>
<pb n="KR3a0064_WYG_073-20a"/>
分爾今事有闗於官府而言偶聞於道路者雖計必崇<lb/>
聴之所已知然亦不敢不以告頃者大府住免應兌米<lb/>
局市井間歡聲如雷元價每斗二貫八百兩日間即減<lb/>
至二貫人莫不以為此住免米局之效近兩日俄又増<lb/>
至二貫六伯某聞之頗驚亟加詢訪皆云米局雖住而<lb/>
局吏仍㸃船取樣因而隂用私計掯約米舖糶數米數<lb/>
稍多即排抑不容入栅仍如未曾住局之時米客聞風<lb/>
又不敢嚮此米價所以復增爾區區愚慮切恐並緣為<lb/>
<pb n="KR3a0064_WYG_073-20b"/>
奸之徒反因此歸罪於住局而有復置之請欲望速與<lb/>
體訪果如所聞即倂免㸃船取様之類一切聴從民便<lb/>
大榜柵頭昭示意向以勸來者明公以平齋先生之正<lb/>
傳位躋八座再尹鄉邦已幸光前絶後切須於米局事<lb/>
極意照料俾無遺憾某不勝拳拳伏乞台照<hi>咸淳三年丁卯十二</hi>
<hi>月初四日</hi>
　<lb/>
　黄氏日抄卷七十三<lb/>
</p>
<p>
</p>
  </div>
</body>
</text>
</TEI>
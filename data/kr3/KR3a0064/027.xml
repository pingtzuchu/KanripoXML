<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷二十七</head>
    <p>
<pb n="KR3a0064_WYG_027-1a"/>
欽定四庫全書<lb/>
　黄氏日抄卷二十七　　　　宋　黄震　撰<lb/>
　讀禮記<hi>十四</hi>
　　緇衣第三十三<lb/>
子言之曰為上易事也為下易知也則刑不煩矣<hi>易以豉反</hi>
　君不苛虐臣無姦心則刑可以措<hi>鄭氏</hi>
子曰好賢如緇衣惡惡如巷伯則爵不瀆而民作愿刑<lb/>
不試而民咸服大雅曰儀刑文王萬國作孚<hi>好與上惡字並去聲</hi>
<pb n="KR3a0064_WYG_027-1b"/>
　緇衣巷伯皆詩篇名緇衣羙鄭武公既欲敝予又改<lb/>
　又欲還予授粲好賢之切也巷伯刺䜛既欲投畀豺<lb/>
　虎又欲投畀有北惡惡之甚也好惡明則民將自勸<lb/>
　大雅文王篇記者又引以證民心之自孚也<hi>用鄭氏補</hi>
子曰夫民教之以德齊之以禮則民有格心教之以政<lb/>
齊之以刑則民有遯心故君民者子以愛之則民親之<lb/>
信以結之則民不倍恭以涖之則民有孫心甫刑曰苗<lb/>
民匪用命制以刑惟作五虐之刑曰法是以民有惡德<lb/>
<pb n="KR3a0064_WYG_027-2a"/>
而遂絶其世也<hi>倍音佩孫音遜</hi>
　此章明教民以德不以刑也五虐之刑謂殺及劓刵<lb/>
　椓黥高辛氏之末侯國有三苖者民不用上之命君<lb/>
　無德以教之惟作五虐之刑以為法民愈為惡德三<lb/>
　苖由是絶世<hi>鄭氏吕氏</hi>
子曰下之事上也不從其所令從其所行上好是物下<lb/>
必有甚者矣故上之所好惡不可不慎也是民之表也<lb/>
<hi>好惡並去聲</hi>
<pb n="KR3a0064_WYG_027-2b"/>
　表者所立以候日影之器影之曲直由表之邪正此<lb/>
　以喻民之好惡由上<hi>吕氏</hi>
子曰禹立三年百姓以仁遂焉豈必盡仁詩云赫赫師<lb/>
尹民具爾瞻甫刑曰一人有慶兆民頼之大雅曰成王<lb/>
之孚下土之式<lb/>
　以仁遂謂無一之不歸於仁遂者終獲有成之名也<lb/>
　豈必百姓之盡仁皆由於禹一人之化耳連引詩書<lb/>
　三章以證下之無不從上<hi>補</hi>
<pb n="KR3a0064_WYG_027-3a"/>
子曰上好仁則下之為仁爭先人故長民者章志貞教<lb/>
尊仁以子愛百姓民致行已以說其上矣詩云有梏德<lb/>
行四國順之<hi>長上聲說音恱梏音角</hi>
　上好仁則下皆爭先為仁為君者當章明己志為貞<lb/>
　正之教尊敬仁道以子愛百姓則民盡心於行己以<lb/>
　說樂其上矣詩大雅抑之篇引以證上有德下所從<lb/>
　梏詩作覺<hi>孔氏</hi>
子曰王言如絲其出如綸王言如綸其出如綍故大人<lb/>
<pb n="KR3a0064_WYG_027-3b"/>
不倡游言可言也不可行君子弗言也可行也不可言<lb/>
君子弗行也則民言不危行而行不危言矣詩云淑慎<lb/>
爾止不諐于儀<hi>綍音弗諐起䖍反</hi>
　綸繩也大於絲綍索也又大於綸言正言一出下所<lb/>
　視效其端雖微其末漸大故大人不可倡為浮游無<lb/>
　用之言言之必可行行之必可言也則民亦效之言<lb/>
　不髙於行行不髙於言而言行相應矣危謂髙也止<lb/>
　容止<hi>用鄭氏孔氏補</hi>
<pb n="KR3a0064_WYG_027-4a"/>
子曰君子道人以言而禁人以行故言必慮其所終而<lb/>
行必稽其所敝則民謹於言而慎於行詩云慎爾出話<lb/>
敬爾威儀大雅曰穆穆文王於緝熈敬止<hi>道行並去聲於音烏</hi>
　道人以言謂開明義理使民知所向也禁人以行謂<lb/>
　躬行身率使民不敢為非也盖空言不可以禁人惟<lb/>
　實行乃足以禁人也言以道人故當發言之始己慮<lb/>
　其所終行以禁人故方制行之新己稽其所敝上之<lb/>
　謹審如此則下亦化之不茍於言行矣引詩二章皆<lb/>
<pb n="KR3a0064_WYG_027-4b"/>
　謹言行之證<hi>陳氏馬氏真氏</hi>
子曰長民者衣服不貳從容有常以齊其民則民德一<lb/>
詩云彼都人士狐裘黄黄其容不改出言有章行歸于<lb/>
周萬民所望<hi>長丁丈反從七容反</hi>
　詩都人士之篇忠信為周周猶備也無缺失可指<hi>補</hi>
子曰為上可望而知也為下可述而志也則君不疑於<lb/>
其臣而臣不惑於其君矣尹吉曰惟尹躬及湯咸有壹<lb/>
德詩云淑人君子其儀不忒<hi>吉音作告</hi>
<pb n="KR3a0064_WYG_027-5a"/>
　可望而知謂表裏如一可述而志謂先後如一皆謂<lb/>
　德歸於一而無二三也尹吉當作告蓋伊尹告太甲<lb/>
　即今咸有一德之書引詩言不差忒亦證一徳之義<lb/>
　<hi>陸氏吕氏鄭氏</hi>
子曰有國者章義<graphic n="KR1248" url="https://raw.githubusercontent.com/kanripo/KR-Gaiji/master/images/KR1248.png" mimeType="image/png"/>惡以示民厚則民情不貳詩云靖<lb/>
共爾位好是正直子曰上人疑則百姓惑下難知則君<lb/>
長勞故君民者章好以示民俗慎惡以御民之滛則民<lb/>
不惑矣臣儀行不重辭不援其所不及不煩其所不知<lb/>
<pb n="KR3a0064_WYG_027-5b"/>
則君不勞矣詩云上帝板板下民卒<graphic n="KR1248" url="https://raw.githubusercontent.com/kanripo/KR-Gaiji/master/images/KR1248.png" mimeType="image/png"/>小雅曰匪其止<lb/>
共惟王之卭<hi>
                        <graphic n="KR1248" url="https://raw.githubusercontent.com/kanripo/KR-Gaiji/master/images/KR1248.png" mimeType="image/png"/>丁但反儀音義近讀如字援音袁共音恭卭其恭反</hi>
　章明也<graphic n="KR1248" url="https://raw.githubusercontent.com/kanripo/KR-Gaiji/master/images/KR1248.png" mimeType="image/png"/>病也難知有姦心也滛貪侈也儀行鄭注<lb/>
　作義行吕氏謂非禮不行故曰儀行方氏謂臣有可<lb/>
　儀之行皆讀如字不重辭不尚言辭也上帝喻君板<lb/>
　板猶反反共恭也卭窮也○此章言人君當明其好<lb/>
　惡使上下皆歸一德上懐疑則民惑於好惡下不易<lb/>
　知則君勞於聽察援其所不及煩其所不知皆勞其<lb/>
<pb n="KR3a0064_WYG_027-6a"/>
　君聴察之事也引詩板篇以證上人疑則百姓惑引<lb/>
　小雅巧言篇以證下難知則君長勞<hi>補</hi>
子曰政之不行也教之不成也爵禄不足勸也刑罰不<lb/>
足恥也故上不可以䙝刑而輕爵康誥曰敬明乃罰甫<lb/>
刑曰播刑之不迪<lb/>
　有政教而後賞罰足以勸懲播刑之不迪謂䙝刑不<lb/>
　迪不循其道也<hi>補</hi>
子曰大臣不親百姓不寧則忠敬不足而富貴已過也<lb/>
<pb n="KR3a0064_WYG_027-6b"/>
大臣不治而邇臣比矣故大臣不可不敬也是民之表<lb/>
也邇臣不可不慎也是民之道也君毋以小謀大毋以<lb/>
逺言近毋以内圖外則大臣不怨邇臣不疾而逺臣不<lb/>
蔽矣葉公之顧命曰毋以小謀敗大作毋以嬖御人疾<lb/>
莊后毋以嬖御士疾莊士大夫卿士<hi>比毗志反葉舒渉反</hi>
　比私相親也民之表民所望也民之道民所從也葉<lb/>
　公楚葉縣宰公子髙也臨終遺書曰顧命小謀小臣<lb/>
　之謀大作大臣所為莊士大夫卿士謂齊莊之士為<lb/>
<pb n="KR3a0064_WYG_027-7a"/>
　卿大夫士者也○此章明臣無大小皆須恭敬而所<lb/>
　任在大臣大臣不信而小臣之比國之大患也君毋<lb/>
　以小臣而謀大臣之事毋以逺臣而言近臣之事毋<lb/>
　以内臣而圖外臣之事則小大得所内外情通大臣<lb/>
　不怨恨於君近臣不為人所非逺臣不為近所蔽記<lb/>
　者又引葉公之顧命以證之毋以小臣之謀敗大臣<lb/>
　之作所謂毋以小謀大也毋以嬖御之人而疾端莊<lb/>
　之后毋以嬖御之士而疾端莊之士大夫所謂毋以<lb/>
<pb n="KR3a0064_WYG_027-7b"/>
　内圖外也<hi>孔氏吕氏陸氏</hi>
子曰大人不親其所賢而信其所賤民是以親失而教<lb/>
是以煩詩云彼求我則如不我得執我仇仇亦不我力<lb/>
君陳曰未見聖若已弗克見既見聖亦不克由聖<lb/>
　大人以位言指在上之人也在上不親任其所賢有<lb/>
　德之人而信用其所賤無德者則民效其上亦失所<lb/>
　當親雖教之祗以為煩而已引詩正月篇書君陳篇<lb/>
　皆以證不能親賢<hi>孔氏</hi>
<pb n="KR3a0064_WYG_027-8a"/>
子曰小人溺於水君子溺於口大臣溺於民皆在其所<lb/>
䙝也夫水近於人而溺人德易狎而難親也易以溺人<lb/>
口費而煩易出難悔易以溺人夫民閉於人而有鄙心可敬不<lb/>
可慢易以溺人故君子不可以不慎也大甲曰毋越厥命<lb/>
以自覆也若虞機張往省括于厥度則釋兊命曰惟口<lb/>
起羞惟甲胄起兵惟衣裳在笥惟干戈省厥躬大甲曰<lb/>
天作孽可違也自作孽不可以逭尹吉曰惟尹躬天見<lb/>
于西邑夏自周有終相亦惟終<hi>兊作說吉作告天作先</hi>
<pb n="KR3a0064_WYG_027-8b"/>
　小人謂民君子謂士大夫大人謂王公德易狎而難<lb/>
　親謂水之德也水之性有剛柔之德外隂而能柔故<lb/>
　易狎内陽而能剛故難親狎而親之則溺死矣民閉<lb/>
　於人而有鄙心謂情隔不能自通於上茍内懐鄙倍<lb/>
　之心上亦不得而知虞虞人也機弩牙也括羽括也<lb/>
　度謂所儗射也釋發矢也虞人之射禽也機已張從<lb/>
機間視括與射相直乃釋弦發矢喻為政亦當以己<lb/>
　心參羣臣及萬民乃可施也衣裳在笥言藏之而不<lb/>
<pb n="KR3a0064_WYG_027-9a"/>
　輕以予人也干戈省厥躬言揆之於身而不可輕以<lb/>
　加人也違避也逭逃也尹告即伊尹所告吉告字也<lb/>
　天見今書作先見周謂忠信相助也謂臣也伊尹言<lb/>
　見夏之先王以忠信自終其臣亦與之有終皆君所<lb/>
　自致也○此言人所以沒溺於患禍而不能自出者<lb/>
　皆因易而䙝之也故以小民之易於水而溺以喻士<lb/>
　大夫之易其言王公之易其民皆取溺之道也引書<lb/>
　四章皆證不敢易之意<hi>補</hi>
<pb n="KR3a0064_WYG_027-9b"/>
子曰民以君為心君以民為體心莊則體舒心肅則容<lb/>
敬心好之身必安之君好之民必欲之心以體全亦以<lb/>
體傷君以民存亦以民亡詩云昔吾有先正其言明且<lb/>
清國家以寧都邑以成庶民以生誰能秉國成不自為<lb/>
正卒勞百姓君雅曰夏日暑雨小民惟曰怨資冬祁寒<lb/>
小民亦惟曰怨<hi>雅讀作牙</hi>
　心者體之主體則從心者也故以心體為君民相須<lb/>
　之喻所引詩今無之餘見節南山說者謂上句逸詩<lb/>
<pb n="KR3a0064_WYG_027-10a"/>
　因而併引之也此言君不正百姓所以勞也引君牙<lb/>
言天之寒暑小民且怨况君之政教乎<hi>用吕氏補</hi>
子曰下之事上也身不正言不信則義不壹行無類也<lb/>
子曰言有物而行有格也是以生則不可奪志死則不<lb/>
可奪名故君子多聞質而守之多志質而親之精知略<lb/>
而行之君陳曰出入自爾師虞庶言同詩云淑人君子<lb/>
其儀一也<hi>行去聲</hi>
　身不正故義不一不一謂不能專於其身也言不信<lb/>
<pb n="KR3a0064_WYG_027-10b"/>
　故行無類無類謂無以副於其言也言有物謂無失<lb/>
　實之言行有格謂無踰矩之行生乎由是死乎由是<lb/>
　故志也言也皆不可得而奪也多聞所聞欲博也多<lb/>
　志多見而識之者也質正也不敢信己質衆人之所<lb/>
　同然後用之者也守之者服膺勿失親之者問學不<lb/>
　厭由知多聞多而得之又當精思以求其至約而行<lb/>
　之故曰精知畧而行之畧約其所同引詩言善人君<lb/>
　子威儀齊一凢以證言行皆當歸一師衆也虞度也<lb/>
<pb n="KR3a0064_WYG_027-11a"/>
　<hi>吕氏</hi>
子曰唯君子能好其正小人毒其正故君子之朋友有<lb/>
鄉其惡有方是故邇者不惑而逺者不疑也詩云君子<lb/>
好仇<lb/>
　正謂正人君子取友必端故好其正小人黨邪醜正<lb/>
　故毒其正君子友其正者惡其不正者逺近曉然知<lb/>
　其心引詩明君子之仇匹皆好<hi>補</hi>
子曰輕絶貧賤而重絶富貴則好賢不堅而惡惡不著<lb/>
<pb n="KR3a0064_WYG_027-11b"/>
也人雖曰不利吾不信也詩云朋友攸攝攝以威儀<hi>好與</hi>
<hi>上惡並去聲</hi>
　可犮者以其賢可絶者以其惡然賢者不必富貴惡<lb/>
者不必貧賤茍輕絶貧賤而重絶富貴則勢利之友<lb/>
而已引詩以證取友以攝威儀而非以利<hi>方氏</hi>
子曰私恵不歸德君子不自留焉詩云人之好我示我<lb/>
周行<lb/>
　私恵謂私以小物相問遺不歸德謂不合於理不自<lb/>
<pb n="KR3a0064_WYG_027-12a"/>
　留不留意於此人蓋德者天下之公恵者人情之私<lb/>
　苟以私恵於我而無德以將之則恭敬而無實君子<lb/>
　不可虚拘引詩鹿鳴篇明好我在忠信之可德不在<lb/>
　小惠<hi>馬氏孔氏</hi>
子曰茍有車必見其軾茍有衣必見其敝人茍或言之<lb/>
必聞其聲茍或行之必見其成葛覃曰服之無射<hi>敝婢世反</hi>
<hi>射音亦</hi>
　此章言有是物必有是事不可虚也君子之學自夲<lb/>
<pb n="KR3a0064_WYG_027-12b"/>
　至末無非其實故可乆而無窮也登車而有所禮則<lb/>
　式式慿式也有車則有式無車將何所慿而式之乎<lb/>
　衣之乆必敝無衣則何敝之有乎言必有聲行必有<lb/>
成亦猶是也盖誠者物之終始不誠無物服之無射<lb/>
　亦言實有是服乃可乆服而無厭也<hi>吕氏</hi>
子曰言從而行之則言不可飾也行從而言之則行不<lb/>
可飾也故君子寡言而行以成其信則民不得大其羙<lb/>
而小其惡詩云白圭之玷尚可磨也斯言之玷不可為<lb/>
<pb n="KR3a0064_WYG_027-13a"/>
也小雅曰允也君子展也大成君奭曰昔在上帝周田<lb/>
觀文王之德其集大命于厥躬<hi>周田觀文四字鄭注依尚書作割申勸寧</hi>
　言在前而行隨之則言須實行在前而言隨之則行<lb/>
　須實言行相顧皆不可虚飾也言行相副則人於羙<lb/>
　惡大小不得增减皆驗於行引詩書皆證言當信周<lb/>
　田觀文王之德今書作割申勸寧王之德申重也勸<lb/>
　免也云在昔上帝降割于殷申勸文王之德而集大<lb/>
　命於其身也割誤作周申之為田勸之為觀則字畫<lb/>
<pb n="KR3a0064_WYG_027-13b"/>
　尤相近而易誤寧王即指文王言之<hi>補一用孔</hi>
子曰南人有言曰人而無恒不可以為卜筮古之遺言<lb/>
與龜筮猶不能知也而况於人乎詩云我龜既厭不我<lb/>
告猶兊命曰爵無及惡德民立而正事純而祭祀是為<lb/>
不敬事煩則亂事神則難易曰不恒其德或承之羞恒<lb/>
其德貞婦人吉夫子凶<lb/>
恒常也不可為卜筮言無恒者不足以感格鬼神鬼<lb/>
神至虚而善應龜筮皆神物猶或不能知之而况於<lb/>
<pb n="KR3a0064_WYG_027-14a"/>
人可以不恒之德而求之乎我龜既厭不我告猶猶<lb/>
謀也所謂瀆則不告也民立而正事純而祭祀是為<lb/>
不敬未詳何義鄭氏曰純猶皆也言爵與惡德之人<lb/>
民將立以為正而放傚之疾事皆如是而以祭祀是<lb/>
不敬鬼神也孔氏曰言惡德之人主掌祭祀其事則<lb/>
煩事煩則致亂也吕氏曰此篇所引與書不同當以<lb/>
書為正黷于祭祀時謂弗欽禮煩則亂事神則難言<lb/>
煩瀆非事神之道也又引恒卦九三六五爻辭謂不<lb/>
<pb n="KR3a0064_WYG_027-14b"/>
恒其德或承之羞是當恒者也然婦人從一而終故<lb/>
恒其德吉若夫子制義不可以無變從婦則凶也<hi>補集</hi>
　奔䘮第三十四<lb/>
奔䘮之禮始聞親䘮以哭答使者盡哀問故又哭盡哀<lb/>
遂行日行百里不以夜行唯父母之䘮見星而行見星<lb/>
而舎若未得行則成服而后行過國至竟哭盡哀而止<lb/>
哭辟市朝望其國竟哭<hi>使色吏反辟音避</hi>
行百里者吉行五十里今以凶變倍之也此猶為五<lb/>
<pb n="KR3a0064_WYG_027-15a"/>
　服之䘮也若父母䘮見星而行見星而舎則侵晨侵<lb/>
　昏皆行又不止百里而已若未得行者為有君命辟<lb/>
　市朝不哭者為驚衆也<hi>補</hi>
至於家入門左升自西階殯東西面坐哭盡哀括髮袒<lb/>
降堂東即位西鄉哭成踊襲絰于序東絞帶反位拜賓<lb/>
成踊送賓反位有賓後至者則拜之成踊送賓皆如初<lb/>
衆主人兄弟皆出門出門哭止闔門相者告就次於又<lb/>
哭括髪袒成踊於三哭猶括髪袒成踊三日成服拜賓<lb/>
<pb n="KR3a0064_WYG_027-15b"/>
送賓皆如初<hi>鄉相並去聲</hi>
　入門左與客入門而左之左同升自西階未能踐阼<lb/>
　階為主也括髪袒者去飾也又哭者明日之朝三哭<lb/>
　又其明日之朝三日成服則三哭之明日也<hi>鄭氏方氏</hi>
奔䘮者非主人則主人為之拜賓送賓奔䘮者自齊衰<lb/>
以下入門左中庭北面哭盡哀免麻于序東即位袒與<lb/>
主人哭成踊於又哭三哭皆免袒有賔則主人拜賓送<lb/>
賓丈夫婦人之待之也皆如朝夕哭位無變也<hi>齊音咨免音問</hi>
<pb n="KR3a0064_WYG_027-16a"/>
　不升堂者統於主人也麻亦絰帶也<hi>鄭氏</hi>
奔母之䘮西面哭盡哀括髪袒降堂東即位西鄉哭成<lb/>
踊襲免絰于序東拜賓送賓皆如奔父之禮於又哭不<lb/>
括髮<hi>鄉去聲免音問</hi>
　殺於父也<hi>鄭氏</hi>
婦人奔䘮升自東階殯東西面坐哭盡哀東髽即位與<lb/>
主人拾踊<hi>拾其刼反</hi>
　升自東階者婦人入自闈門闈門謂東邉之門也東<lb/>
<pb n="KR3a0064_WYG_027-16b"/>
　髽謂髽於東序不髽於房變於在室者也髽露髻也<lb/>
　拾更也主人與之更踊於賓客之間也<hi>鄭氏孔氏</hi>
奔䘮者不及殯先之墓北面坐哭盡哀主人之待之也<lb/>
即位於墓左婦人墓右成踊盡哀括髪東即主人位絰<lb/>
絞帶哭成踊拜賓反位成踊相者告事畢遂冠歸入門<lb/>
左北面哭盡哀括髪袒成踊東即位拜賓成踊賓出主<lb/>
人拜送有賓後至者則拜之成踊送賓如初衆主人兄<lb/>
弟皆出門出門哭止相者告就次於又哭括髪成踊於<lb/>
<pb n="KR3a0064_WYG_027-17a"/>
三哭猶括髪成踊三日成服於五哭相者告事畢為母<lb/>
所以異於父者壹括髪其餘免以終事他如奔父之禮<lb/>
<hi>絞乎交反相去聲</hi>
　鄭氏曰主人之待之謂在家者也即位於墓左既葬<lb/>
　則於墓為位如未葬者於殯宫也男子左婦人右隂<lb/>
　陽之義也於母一括髪於父則不一焉隆殺之别也<lb/>
　五哭者奔䘮象始死為一哭明日象小歛為二哭又<lb/>
　明日象大歛為三哭又明日成服之日為四哭成服<lb/>
<pb n="KR3a0064_WYG_027-17b"/>
　明日之朝為五哭皆數朝哭不數夕哭凢五哭也<hi>鄭氏</hi>
　<hi>方氏孔氏</hi>
齊衰以下不及殯先之墓西面哭盡哀免麻于東方即<lb/>
位與主人哭成踊襲有賔則主人拜賓送賓賓有後至<lb/>
者拜之如初相者告事畢遂冠歸入門左北面哭盡哀<lb/>
免袒成踊東即位拜賓成踊賓出主人拜送於又哭免<lb/>
袒成踊於三哭猶免袒成踊三日成服於五哭相者告<lb/>
事畢<hi>相去聲免音問</hi>
<pb n="KR3a0064_WYG_027-18a"/>
　此既葬後奔齊衰以下䘮禮<hi>孔氏</hi>
聞䘮不得奔䘮哭盡哀問故又哭盡哀乃為位括髪袒<lb/>
成踊襲絰絞帶即位拜賓反位成踊賔出主人拜送于<lb/>
門外反位若有賓後至者拜之成踊送賓如初於又哭<lb/>
括髪袒成踊於三哭猶括髪袒成踊三日成服於五哭<lb/>
拜賓送賓如初<lb/>
　此聞父母䘮君命有事不得奔即於聞䘮處發䘮成<lb/>
　服之禮<hi>鄭氏孔氏</hi>
<pb n="KR3a0064_WYG_027-18b"/>
若除䘮而后歸則之墓哭成踊東括髪袒絰拜賓成踊<lb/>
送賓反位又哭盡哀遂除於家不哭主人之待之也無<lb/>
變於服與之哭不踊自齊衰以下所以異者免麻<lb/>
　此除䘮後方歸哭之禮遂除即於墓除服而歸無變<lb/>
　於服主人自服已除之服自齊衰以下除服後奔䘮<lb/>
　唯着免麻哭罷即除<hi>鄭氏孔氏</hi>
凡為位非親䘮齊衰以下皆即位哭盡哀而東免絰即<lb/>
位袒成踊襲拜賓反位哭成踊送賓反位相者告就次<lb/>
<pb n="KR3a0064_WYG_027-19a"/>
三日五哭卒主人出送賓衆主人兄弟皆出門哭止相<lb/>
者告事畢成服拜賓若所為位家逺則成服而往<lb/>
　此齊衰以下不得往奔即於聞䘮處成服之禮云非<lb/>
　親戚者因明聞父母䘮哭之不離聞䘮之處惟齊衰<lb/>
　以下則為位而哭也三日五哭者併朝夕哭而言為<lb/>
　急奔䘮己私事當早畢故三日五哭而止也<hi>鄭氏孔氏</hi>
齊衰望鄉而哭大功望門而哭小功至門而哭緦麻即<lb/>
位而哭<lb/>
<pb n="KR3a0064_WYG_027-19b"/>
　服有輕重之别故哭有逺近之差言齊衰望鄉而哭<lb/>
　則斬衰不待望鄉而已哭可知<hi>方氏</hi>
哭父之黨於廟母妻之黨於寢師於廟門外朋友於寢<lb/>
門外所識於野張帷凡為位不奠哭天子九諸侯七大<lb/>
夫五士三大夫哭諸侯不敢拜賓諸臣在他國為位而<lb/>
哭不敢拜賓與諸侯為兄弟亦為位而哭凡為位者壹<lb/>
袒<lb/>
　哭父之黨以下謂無服之親聞䘮所哭之處也不奠<lb/>
<pb n="KR3a0064_WYG_027-20a"/>
　者奠則當乆設神位在他處則難為乆設也哭天子<lb/>
　九至士三此謂臣聞君䘮而未奔為位而哭尊卑日<lb/>
　數之差也<hi>張氏鄭氏</hi>
所識者弔先哭于家而後之墓皆為之成踊從主人北<lb/>
面而踊<lb/>
　所識者先之家而後之墓異於親也親則先之墓矣<lb/>
　主人先踊而後賓踊故曰從自外而來故北面<hi>用鄭氏孔</hi>
　<hi>氏補</hi>
<pb n="KR3a0064_WYG_027-20b"/>
凡䘮父在父為主父沒兄弟同居各主其䘮親同長者<lb/>
主之不同親者主之<lb/>
　此論同居主䘮之禮<lb/>
聞逺兄弟之䘮既除䘮而後聞䘮免袒成踊拜賓則尚<lb/>
左手<lb/>
　小功緦麻既除䘮不追服惟免袒尚左手者吉拜<hi>鄭氏</hi>
無服而為位者唯嫂叔及婦人降而無服者麻<lb/>
　婦人降而無服族姑姊妹嫁者也麻謂緦之絰弔服<lb/>
<pb n="KR3a0064_WYG_027-21a"/>
　也<hi>鄭氏孔氏</hi>
凢奔䘮有大夫至袒拜之成踊而后襲於士襲而后拜<lb/>
之<lb/>
　袒拜成踊而后襲以大夫尊先拜之而後成己禮也<lb/>
　襲而后拜以士卑先成己禮而後拜之也<hi>本孔氏說</hi>
　　問䘮第三十五<lb/>
親始死雞斯徒跣扱上衽交手哭惻怛之心痛疾之意<lb/>
傷腎乾肝焦肺水漿不入口三日不舉火故鄰里為之<lb/>
<pb n="KR3a0064_WYG_027-21b"/>
糜粥以飲食之<hi>雞斯讀為笄纚纚色買反</hi>
　雞斯當為笄纚聲之誤也笄謂骨笄纚謂縚髪之繒<lb/>
　親始死去冠惟留笄纚小歛乃括髪併去笄纚也交<lb/>
　手哭謂兩手拊心而哭也扱上衽者扱深衣前祍於<lb/>
　帶為其妨號踊也糜薄粥厚鄰里為之以飲食孝子<lb/>
　不自顧其生也<hi>鄭氏孔氏</hi>
夫悲哀在中故形變於外也痛疾在心故口不甘味身<lb/>
不安羙也三日而斂在床曰尸在棺曰柩動尸舉柩哭<lb/>
<pb n="KR3a0064_WYG_027-22a"/>
踊無數惻怛之心痛疾之意悲哀志懣氣盛故袒而踊<lb/>
之所以動體安心下氣也婦人不宜袒故發胷撃心爵<lb/>
踊殷殷田田如壊牆然悲哀痛疾之至也故曰辟踊哭<lb/>
泣哀以送之送形而往迎精而反也其往送也望望然<lb/>
汲汲然如有追而弗及也其反哭也皇皇然若有求而<lb/>
弗得也故其往送也如慕其反也如疑求而無所得之<lb/>
也入門而弗見也上堂又弗見也入室又弗見也亡矣<lb/>
䘮矣不可復見已矣故哭位辟踊盡哀而止矣心悵焉<lb/>
<pb n="KR3a0064_WYG_027-22b"/>
愴焉惚焉愾焉心絶志悲而已矣祭之宗廟以鬼饗之<lb/>
徼幸復反也成壙而歸不敢入處室居於倚廬哀親之<lb/>
在外也寢苫枕塊哀親之在土也故哭泣無時服勤三<lb/>
年思慕之心孝子之志也人情之實也<hi>殷音隠壊音怪</hi>
　爵踊如爵之跳足不絶地辟拊心也如壊墻言將欲<lb/>
　崩倒不可枝梧也<hi>孔氏鄭氏方氏</hi>
或問曰死三日而後斂者何也曰孝子親死悲哀志懣<lb/>
故匍匐而哭之若將復生然安可得奪而斂之也故曰<lb/>
<pb n="KR3a0064_WYG_027-23a"/>
三日而后斂者以俟其生也三日而不生亦不生矣孝<lb/>
子之心亦益衰矣家室之計衣服之具亦可以成矣親<lb/>
戚之逺者亦可以至矣是故聖人為之斷決以三日為<lb/>
之禮制也<lb/>
　此假設問以明三日而斂之義<hi>孔氏</hi>
或問曰冠者不肉袒何也曰冠至尊也不居肉袒之體<lb/>
也故為之免以代之也然則秃者不免傴者不袒跛者<lb/>
不踊非不悲也身有錮疾不可以備禮也故曰䘮禮唯<lb/>
<pb n="KR3a0064_WYG_027-23b"/>
哀為主矣女子哭泣悲哀擊胷傷心男子哭泣悲哀稽<lb/>
顙觸地無容哀之至也<hi>免音問跛補禍反</hi>
　肉袒者不冠為冠尊服不敢䙝之於肉袒之體故着<lb/>
　免以代冠免狀似冠而廣一寸郊特牲君袒而割牲<lb/>
　盖袒衣而非肉袒肉袒者露肉<hi>用鄭氏孔氏修</hi>
或問曰免者以何為也曰不冠者之所服也禮曰童子<lb/>
不緦唯當室緦緦者其免也當室則免而杖矣<hi>免音問</hi>
　當室謂無父兄而主家者也童子不緦不緦則不免<lb/>
<pb n="KR3a0064_WYG_027-24a"/>
　不免則不杖今以孤子當室次於成人既為族人服<lb/>
　緦則亦免而杖矣<hi>鄭氏孔氏方氏</hi>
或問曰杖者何也曰竹桐一也故為父苴杖苴杖竹也<lb/>
為母削杖削杖桐也或問曰杖者以何為也曰孝子䘮<lb/>
親哭泣無數服勤三年身病體羸以杖扶病也則父在<lb/>
不敢杖矣尊者在故也堂上不杖辟尊者之處也堂上<lb/>
不趨示不遽也此孝子之志也人情之實也禮義之經<lb/>
也非從天降也非從地出也人情而已矣<hi>苴七餘反辟音避</hi>
<pb n="KR3a0064_WYG_027-24b"/>
　苴者不加削也父尊極故用苴杖母屈於父故用削<lb/>
　杖苴用竹削用桐或云竹節在外外陽之象故為父<lb/>
　桐節在内内隂之類故為母愚竊意竹虛桐輕皆易<lb/>
　於擕持竹直不待削故苴而用之父其次用木則木<lb/>
　莫輕於桐故削而用之母耳父在不杖謂母䘮也尊<lb/>
　者指父言也趨者疾行也事莫遽於䘮而堂上不趨<lb/>
　者示父以閒暇不欲以䘮容戚之也<hi>用鄭氏孔氏方氏修</hi>
　　服問第三十六<lb/>
<pb n="KR3a0064_WYG_027-25a"/>
傳曰有從輕而重公子之妻為其皇姑有從重而輕為<lb/>
妻之父母有從無服而有服公子之妻為公子之外兄<lb/>
弟有從有服而無服公子為其妻之父母<hi>為于偽反</hi>
　此皆從服非正服而可變易者也從輕而重從無而<lb/>
　有以人情無所嫌而伸之也從重而輕從有而無以<lb/>
　人情有所嫌而屈之也<hi>馬氏</hi>
傳曰母出則為繼母之黨服母死則為其母之黨服為<lb/>
其母之黨服則不為繼母之黨服<lb/>
<pb n="KR3a0064_WYG_027-25b"/>
　雖外親亦無二統<hi>鄭氏</hi>
三年之䘮既練矣有期之䘮既葬矣則帶其故葛帶絰<lb/>
期之絰服其功衰有大功之䘮亦如之小功無變也<lb/>
　三年䘮既練期䘮既葬二者適相值帶用故葛帶絰<lb/>
　用期之葛絰服用功衰謂期䘮既葬男子葛帶與三<lb/>
　年之葛帶麤細正同以父葛為重故帶其舊葛帶也<lb/>
　三年練後男子已除麻絰故絰期之葛絰也功衰者<lb/>
　七升布三年練後與期䘮葬後皆用之也有大功之<lb/>
<pb n="KR3a0064_WYG_027-26a"/>
　䘮亦如之者謂於斯時也有大功之䘮帶絰服亦如<lb/>
　之盖大功之初䘮如期䘮之既葬也小功之䘮不變<lb/>
　不以輕服减重服也<hi>孔氏</hi>
麻之有本者變三年之葛既練遇麻斷本者於免絰之<lb/>
既免去絰每可以絰必絰既絰則去之<hi>免音問</hi>
　麻之有本者謂大功以上麻帶皆留根也三年之葛<lb/>
　謂三年之䘮既練去麻用葛者也變三年之葛謂三<lb/>
　年之䘮雖已去麻用葛若遇大功以上之䘮再得變<lb/>
<pb n="KR3a0064_WYG_027-26b"/>
　葛用麻也麻斷本者謂小功以下之帶澡麻而去其<lb/>
　根者也若三年之䘮既練而遇小功以下之䘮當其<lb/>
　成服加免之時則絰之既免則去其絰凡首絰可絰<lb/>
　則絰既即去之<hi>本孔氏說</hi>
小功不易䘮之練冠如免則絰其緦小功之絰因其初<lb/>
葛帶緦之麻不變小功之葛小功之麻不變大功之葛<lb/>
以有本為稅<lb/>
　凡皆不以輕服變重服也稅變易也麻以有本者為<lb/>
<pb n="KR3a0064_WYG_027-27a"/>
　重故得變易而稅焉<hi>用方氏補</hi>
殤長中變三年之葛終殤之月筭而反三年之葛是非<lb/>
重麻為其無卒哭之稅下殤則否<hi>長丁丈反</hi>
　是非重麻者言服長殤中殤之麻不改是非重此麻<lb/>
　也以殤服初死服麻已後無卒哭稅麻服葛之法不<lb/>
　容不為之服麻也<hi>本孔氏説</hi>
君為天子三年夫人為外宗之為君也世子不為天子<lb/>
服<lb/>
<pb n="KR3a0064_WYG_027-27b"/>
　外宗君外親之婦也如外宗之為君期服也世子不<lb/>
　為天子服以有世襲逺嫌也<hi>鄭氏孔氏</hi>
君所主夫人妻大子適婦大夫之適子為君夫人大子<lb/>
如士服君之母非夫人則羣臣無服唯近臣及僕驂乘<lb/>
從服唯君所服服也<hi>適丁歴反</hi>
　夫人大子適婦三者國之所重故君特為之主䘮夫<lb/>
　人即妻又曰妻者以見大夫以下亦然也大夫之適<lb/>
　子為君夫人大子有服者諸侯之子世襲故逺嫌不<lb/>
<pb n="KR3a0064_WYG_027-28a"/>
　敢為天子服大夫之子不世襲無嫌故可為諸侯服<lb/>
　也如士服期服也君母非夫人其臣不為之服惟僕<lb/>
　御從之服適庶之辨也<hi>賈氏</hi>
公為卿大夫錫衰以居出亦如之當事則弁絰大夫相<lb/>
為亦然為其妻往則服之出則否<lb/>
　當事謂有事于䘮所弁絰如爵弁而素加絰也<hi>鄭氏孔氏</hi>
凡見人無免絰雖朝於君無免絰唯公門有稅齊衰傳<lb/>
曰君子不奪人之䘮亦不可奪䘮也傳曰罪多而刑五<lb/>
<pb n="KR3a0064_WYG_027-28b"/>
䘮多而服五上附下附列也<hi>免音勉</hi>
　無免絰絰重不可去也稅猶免也唯至公門已有不<lb/>
　杖齊衰則脫去其衰而絰猶不去也<hi>鄭氏孔氏</hi>
　　間傳第三十七<lb/>
斬衰何以服苴苴惡貌也所以首其内而見諸外也斬<lb/>
衰貌若苴齊衰貌若枲大功貌若止小功緦麻容貌可<lb/>
也此哀之發於容體者也斬衰之哭若往而不反齊衰<lb/>
之哭若往而反大功之哭三曲而偯小功緦麻哀容可<lb/>
<pb n="KR3a0064_WYG_027-29a"/>
也此哀之發於聲音者也<hi>偯於起反</hi>
　苴子麻也此麻尤麤枲牡麻也則稍精焉若者其服<lb/>
　用此貌亦如之也首其内而見諸外謂縫其端於内<lb/>
　而露其苴於外也斬衰不縫齊衰畧縫功者布之精<lb/>
　緻緦者布之細也往而不反氣欲絶而不能生也止<lb/>
　平停不動三曲舉聲而三折偯聲餘從容也<hi>用方氏補</hi>
斬衰唯而不對齊衰對而不言大功言而不議小功緦<lb/>
麻議而不及樂此哀之發於言語者也斬衰三日不食<lb/>
<pb n="KR3a0064_WYG_027-29b"/>
齊衰二日不食大功三不食小功緦麻再不食士與歛<lb/>
焉則壹不食故父母之䘮既殯食粥朝一溢米莫一溢<lb/>
米齊衰之䘮䟽食水飲不食菜果大功之䘮不食醯醬<lb/>
小功緦麻不食醴酒此哀之發於飲食者也<lb/>
　一溢米重二十兩與鎰金之鎰同義<hi>孔氏</hi>
父母之䘮既虞卒哭䟽食水飲不食菜果期而小祥食<lb/>
菜果又期而大祥有醯醬中月而禫禫而飲醴酒始飲<lb/>
酒者先飲醴酒始食肉者先食乾肉<hi>䟽食音嗣</hi>
<pb n="KR3a0064_WYG_027-30a"/>
　此父母終䘮以來飲食之節<lb/>
父母之䘮居倚廬寢苫枕塊不說絰帶齊衰之䘮居堊<lb/>
室苄翦不納大功之䘮寢有席小功緦麻牀可也此哀<lb/>
之發於居處者也父母之䘮既虞卒哭柱楣翦屏苄翦<lb/>
不納期而小祥居堊室寢有席又期而大祥居復寢中<lb/>
月而<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>禫而牀斬衰三升齊衰四升五升六升大功七<lb/>
升八升九升小功十升十一升十二升緦麻十五升去<lb/>
其半有事其縷無事其布曰緦此哀之發於衣服者也<lb/>
<pb n="KR3a0064_WYG_027-30b"/>
<hi>說吐活反苄戸嫁反</hi>
　苄今蒲苹也苄翦不納者謂以蒲苹為席翦頭為之<lb/>
　不編納其頭而藏於内也柱廬間之楣以為之固故<lb/>
　曰柱楣翦廬傍屏蔽之草以為飾故曰翦屏八十一<lb/>
　縷曰升緦麻十五升去其半者七升半也有事其縷<lb/>
　謂未織時鍜治其縷無事其布謂既織後不鍜治其<lb/>
　布是曰緦也<hi>孔氏</hi>
斬衰三升既虞卒哭受以成布六升冠七升為母䟽衰<lb/>
<pb n="KR3a0064_WYG_027-31a"/>
四升受以成布七升冠八升去麻服葛葛帶三重期而<lb/>
小祥練冠縓縁要絰不除男子除乎首婦人除乎帶男<lb/>
子何為除乎首也婦人何為除乎帶也男子重首婦人<lb/>
重帶除服者先重者易服者易輕者又期而大祥素縞<lb/>
麻衣中月而禫禫而纎無所不佩<hi>去起吕反重直龍反縓七戀反縁音椽</hi>
　成布謂三升以上之布麤䟽至六升其縷漸細故稱<lb/>
　成布葛帶三重者謂作四股糾之四股則積而三重<lb/>
　也縓縁者以縓色為領縁縓今淺絳色婦人重帶者<lb/>
<pb n="KR3a0064_WYG_027-31b"/>
　帶下體之上以辟男子之重首絰也黑經白緯曰纎<lb/>
　<hi>鄭氏孔氏</hi>
易服者何為易輕者也斬衰之䘮既虞卒哭遭齊衰之<lb/>
䘮輕者包重者特既練遭大功之䘮麻葛重<lb/>
　輕者謂男子之要帶婦人之首絰重者謂男子之首<lb/>
　絰婦人之要帶以其輕則兩施之故曰包以其重則<lb/>
　獨留焉故曰特既練以下則言大功可易斬衰之節<lb/>
　也斬衰已練男子除絰而帶獨存婦人除帶而絰獨<lb/>
<pb n="KR3a0064_WYG_027-32a"/>
　存謂之單單獨也遭大功之䘮男子有麻絰婦人有<lb/>
　麻帶又皆易其輕者以麻謂之重麻既虞卒哭男子<lb/>
　帶其故葛帶絰期之葛絰婦人絰其故葛絰帶期之<lb/>
　葛帶謂之重葛<hi>方氏鄭氏</hi>
齊衰之䘮既虞卒哭遭大功之䘮麻葛兼服之<lb/>
　齊衰既虞卒哭遭大功之䘮換易輕者男子則大功<lb/>
　麻帶易齊衰之葛帶其首猶服齊衰之葛絰是首有<lb/>
　葛要有麻故云麻葛兼服之兼云者既有葛又有麻<lb/>
<pb n="KR3a0064_WYG_027-32b"/>
　也<hi>孔氏</hi>
斬衰之葛與齊衰之麻同齊衰之葛與大功之麻同大<lb/>
功之葛與小功之麻同小功之葛與緦之麻同麻同則<lb/>
兼服之兼服之服重者則易輕者也<lb/>
　此明五服葛之與麻麤細相同則得服後麻兼服前<lb/>
　葛重者則易輕者男子易於要婦人易於首俱得易<lb/>
　輕者也<hi>孔氏</hi>
　　三年問第三十八<lb/>
<pb n="KR3a0064_WYG_027-33a"/>
三年之䘮何也曰稱情而立文因以飾羣别親䟽貴賤<lb/>
之節而弗可損益也故曰無易之道也創鉅者其日乆<lb/>
痛甚者其愈遲三年者稱情而立文所以為至痛極也<lb/>
斬衰苴杖居倚廬食粥寢苫枕塊所以為至痛飾也三<lb/>
年之䘮二十五月而畢哀痛未盡思慕未忘然而服以<lb/>
是斷之者豈不送死有已復生有節也哉<hi>别彼列反創音瘡斷丁亂</hi>
<hi>反</hi>
　羣謂五服之親因三年之䘮差降各表其親黨<hi>孔氏</hi>
<pb n="KR3a0064_WYG_027-33b"/>
凡生天地之間者有血氣之属必有知有知之属莫不<lb/>
知愛其類今是大鳥獸則失其羣匹越月踰時焉則必<lb/>
反廵過其故鄉翔囬焉鳴號焉蹢䠱焉踟蹰焉然後乃<lb/>
能去之小者至於燕雀猶有啁噍之頃焉然後乃能去<lb/>
之故有血氣之属者莫知於人故人於其親也至死不<lb/>
窮<hi>蹢直亦反䠱直録反啁張留反噍子流反</hi>
　鳥獸小大各思其類况在扵人何有窮己<hi>孔氏</hi>
將由夫患邪滛之人與則彼朝死而夕忘之然而從之<lb/>
<pb n="KR3a0064_WYG_027-34a"/>
則是曽鳥獸之不若也夫焉能相與羣居而不亂乎將<lb/>
由乎脩飾之君子與則三年之䘮二十五月而畢若駟<lb/>
之過隙然而遂之則是無窮也故先王焉為之立中制<lb/>
節壹使足以成文理則釋之矣<hi>與音餘</hi>
　邪滛之人薄於恩者也患云者患其恩之薄也駟之<lb/>
　過隙駟馬駿疾空隙狹小過之速甚也遂之謂不時<lb/>
　除之釋猶除也○此言小人薄於恩君子厚於恩先<lb/>
　王為之立中制<hi>補</hi>
<pb n="KR3a0064_WYG_027-34b"/>
然則何以至期也曰至親以期斷是何也曰天地則已<lb/>
易矣四時則已變矣其在天地之中者莫不有更始焉<lb/>
以是象之也<hi>期音基</hi>
　此設問以明期之義<hi>孔氏</hi>
然則何以三年也曰加隆焉爾也焉使倍之故再期也<lb/>
由九月以下何也曰焉使弗及也故三年以為隆緦小<lb/>
功以為殺期九月以為間上取象於天下取法於地中<lb/>
取則於人人之所以羣居和壹之理盡矣<lb/>
<pb n="KR3a0064_WYG_027-35a"/>
　焉猶然也<hi>鄭氏</hi>
故三年之䘮人道之至文者也夫是之謂至隆是百王<lb/>
之所同古今之所壹也未有知其所由來者也孔子曰<lb/>
子生三年然後免於父母之懐夫三年之䘮天下之逹<lb/>
䘮也<lb/>
　未有知其所由來明行之已乆<hi>鄭氏</hi>
　　深衣第三十九<lb/>
古者深衣盖有制度以應規矩繩權衡短毋見膚長毋<lb/>
<pb n="KR3a0064_WYG_027-35b"/>
被土續衽鉤邉要縫半下<hi>見賢遍反被彼義反鉤古侯反</hi>
　深衣者古上衣下裳此衣裳相連為一被體深䆳故<lb/>
　謂之深衣也規圓矩方繩直權衡平袂在前應規袷<lb/>
　在中應矩縫在後應繩齊在下應權衡也短毋見膚<lb/>
　長毋被土與身長短適相稱也衽今之襟亦曰袂衣<lb/>
　之衽與裳相續故曰續衽衣邉本分四袴今鉤連為<lb/>
　一故曰鉤邉要中之縫尺寸闊狹半於下畔之闊盖<lb/>
　深衣裳十二幅皆寛頭在下狹頭在上下共闊一丈<lb/>
<pb n="KR3a0064_WYG_027-36a"/>
　四尺四寸要縫半之則七尺二寸故曰要縫半下一<lb/>
　說深衣入要半寸其縫齊<hi>音咨</hi>摺一寸謂之半下此專<lb/>
　以縫言也<hi>集慈湖及文公家禮附注</hi>
袼之髙下可以運肘袂之長短反詘之及肘帶下毋厭<lb/>
髀上毋厭脅當無骨者<hi>袼音各厭於甲反髀歩啓反</hi>
　袼謂衣袂當臂處髙下宜稍寛使可運動其肘袂袖<lb/>
　也肘臂節也當臂之半袂言長短而不言尺寸者<lb/>
　經以臂之長短布幅闊狹皆無常準故但云屈之及<lb/>
<pb n="KR3a0064_WYG_027-36b"/>
　肘謂袖之短長但取其長一臂有半使反詘其半適<lb/>
　及臂半之肘此即衣袂長短之度盖視肘以為袂也<lb/>
　帶下不厭髀上不厭脅適當無骨之處謂腹間也<hi>用晦</hi>
　<hi>翁及趙侍郎汝楳說</hi>
制有十二幅以應十有二月袂圜以應規曲袷如矩以<lb/>
應方負繩及踝以應直下齊如權衡以應平<hi>袷音刼齊音咨</hi>
　十有二幅者謂裳六幅毎幅交解為二分為上下之<lb/>
　殺闊處皆在下狹處皆在上共成十二幅也袂袖也<lb/>
<pb n="KR3a0064_WYG_027-37a"/>
　自袖口至腋下裁令其勢圓故應規袷交領也領交<lb/>
　㑹處自然成方故應矩後漢儒林傳註曰方領直領<lb/>
　也或云袷與領非一物别有袷方折之加於領上未<lb/>
　知然否然近世朱晦庵定論為直領矣負繩謂衣之<lb/>
　背縫及裳之背縫上下相當如繩之直而負之於背<lb/>
　故應直下齊者衣裾之緝謂之齊如權衡相等故應<lb/>
　平<hi>用鄭氏孔氏司馬公慈湖石林修</hi>
故規者行舉手以為容負繩抱方者以直其政方其義<lb/>
<pb n="KR3a0064_WYG_027-37b"/>
也故易曰坤六二之動直以方也下齊如權衡者以安<lb/>
志而平心也<lb/>
　所以袂圓中規者欲使行者舉手揖譲以為容儀如<lb/>
　規也負繩背之縫也抱方領之方也政或作正以直<lb/>
　其正解負繩以方其義解抱方記者既明直方之義<lb/>
　故引坤卦六二直方以證之裳下之齊如權之衡低<lb/>
　仰平也<hi>孔氏</hi>
五法已施故聖人服之故規矩取其無私繩取其直權<lb/>
<pb n="KR3a0064_WYG_027-38a"/>
衡取其平故先王貴之故可以為文可以為武可以擯<lb/>
相可以治軍旅完且弗費善衣之次也<lb/>
　完且弗費謂其完牢且易有也善衣謂朝祭之服<hi>鄭氏</hi>
　<hi>孔氏</hi>
具父母大父母衣純以繢具父母衣純以青如孤子衣<lb/>
純以素純袂縁純邉廣各寸半<hi>純之允反繢胡對反</hi>
　大父母祖父母也純謂縁之也繢畫文㑹五采也袂<lb/>
　縁謂袖口也尊者存則以多飾為孝<hi>鄭氏孔氏</hi>
<pb n="KR3a0064_WYG_027-38b"/>
　　投壺第四十<lb/>
投壺之禮主人奉矢司射奉中使人執壺<hi>奉音捧</hi>
　投壺者主人與客燕飲講論才藝之禮盖射禮之細<lb/>
　也矢者所投之籌中者受筭之器中或以鹿或以兕<lb/>
　或以虎或以閭或以皮樹皆刻木以象其形鑿其背<lb/>
　以盛筭<hi>孔氏</hi>
主人請曰某有枉矢哨壺請以樂賓賓曰子有旨酒嘉<lb/>
肴某既賜矣又重以樂敢辭<hi>哨七笑反重直用反</hi>
<pb n="KR3a0064_WYG_027-39a"/>
　枉謂曲而不直哨謂哨峻不正謙辭也<lb/>
主人曰枉矢哨壺不足辭也敢固以請賓曰某既賜矣<lb/>
又重以樂敢固辭主人曰枉矢哨壺不足辭也敢固以<lb/>
請賓曰某固辭不得命敢不敬從賓再拜受主人般還<lb/>
曰辟主人阼階上拜送賓般還曰辟<hi>辟音避</hi>
　賓既許主人投壺賓乃於西階上北面再拜遥受矢<lb/>
　主人見賓拜乃般曲析還謂賓曰今辟而不敢受言<lb/>
　此者欲止賓之拜也於是賓及主人皆來兩楹之間<lb/>
<pb n="KR3a0064_WYG_027-39b"/>
　相就俱南面主人在東接矢與賓主人復歸阼階上<lb/>
　北面拜送矢賓亦歸西階上般還而告主人曰今辟<lb/>
　而不敢受此言亦以止主人之拜也<hi>孔氏</hi>
已拜受矢進即兩楹間退反位揖賓就筵司射進度壺<lb/>
間以二矢半反位設中東面執八筭興<lb/>
　壺去坐二矢半筭以記籌數八筭賓主各四矢也<hi>鄭氏</hi>
　<hi>方氏</hi>
請賓曰順投為入比投不釋勝飲不勝者正爵既行請<lb/>
<pb n="KR3a0064_WYG_027-40a"/>
為勝者立馬一馬從二馬三馬既立請慶多馬請主人<lb/>
亦如之<lb/>
　此司射執八筭起而告賓黨為投壺之法也順投為<lb/>
　入者以矢本順入於壺乃名為入射者入一矢則司<lb/>
　射者釋一筭以記其射中之數比投不釋者其法賓<lb/>
　主更迭而投若勝者恃勝而連投則雖入亦不為之<lb/>
　釋筭也正爵謂罰爵以其正禮故稱正爵也既行謂<lb/>
　己行正爵也立馬謂取筭以為馬表勝數也一馬從<lb/>
<pb n="KR3a0064_WYG_027-40b"/>
　二馬者每一勝立一馬以三馬為成若專三馬則為<lb/>
　一成若勝者止得其二則徹取劣偶之一以足勝偶<lb/>
　之二成三故云一馬從二馬也三馬既立請慶多馬<lb/>
　者其勝已成又酌酒慶賀多馬之偶也請主人亦如<lb/>
　之謂亦如上文請賓之辭<lb/>
命弦者曰請奏貍首間若一大師曰諾<lb/>
　此明司射命工作樂節投壺之儀也弦鼓瑟者也貍<lb/>
　首逸詩篇射義所云曾孫侯氏檀弓所云貍首之班<lb/>
<pb n="KR3a0064_WYG_027-41a"/>
　然者也間若一者間者樂之節欲其終始相協如一<lb/>
　或云若者預設之辭盖謂或間亦或一非以為節也<lb/>
　未知孰是大師即弦者諾承領之辭<hi>鄭氏孔氏吕氏陸氏</hi>
左右告矢具請拾投有入者則司射坐而釋一筭焉賓<lb/>
黨於右主黨於左<hi>拾其刼反</hi>
　此明投壺中者釋筭之儀左謂主人右謂賓客司射<lb/>
　者偏告主賓以矢具也拾更也告矢以具請更投之<lb/>
　也若矢有入壺者則司射乃坐釋一筭於地以記之<lb/>
<pb n="KR3a0064_WYG_027-41b"/>
　賓者於右主者於左<hi>鄭氏孔氏</hi>
卒投司射執筭曰左右卒投請數二筭為純一純以取<lb/>
一筭為竒遂以竒筭告曰某賢於某若干純竒則曰竒<lb/>
鈞則曰左右鈞<hi>數色主反純音全竒紀宜反</hi>
　卒已也一純以取者二筭成一純則取以實於左手<lb/>
　至十純則縮而委之毎委異之有餘則横諸純下一<lb/>
　筭為竒竒則縮諸純下故曰遂以竒數賢謂勝鈞猶<lb/>
　等也等則左右手各執一筭以告<hi>鄭氏</hi>
<pb n="KR3a0064_WYG_027-42a"/>
命酌曰請行觴酌者曰諾當飲者皆跪奉觴曰賜灌勝<lb/>
者跪曰敬養<lb/>
　奉觴曰賜灌謂當飲者謝曰䝉賜灌也灌謂飲也勝<lb/>
　者跪執之曰敬以養氣體之不足也<hi>孔氏</hi>
正爵既行請立馬馬各直其筭一馬從二馬以慶慶禮<lb/>
曰三馬既備請慶多馬賓主皆曰諾正爵既行請徹馬<lb/>
　飲不勝者畢司射又請為勝者立馬也直當也一馬<lb/>
　從二馬以慶謂一黨不必三勝其一勝者併其馬於<lb/>
<pb n="KR3a0064_WYG_027-42b"/>
　再勝者以慶之惟一勝者不得慶也<hi>鄭氏孔氏</hi>
筭多少視其坐籌室中五扶堂上七扶庭中九扶筭長<lb/>
尺二寸壺頸脩七寸腹脩五寸口徑二寸半容斗五<lb/>
壺中實小豆焉為其矢之躍而出也壺去席二矢半矢<lb/>
以柘若棘毋去其皮<hi>扶方于反去上聲</hi>
　視其坐視其所坐之人以計多少也籌矢也鋪四指<lb/>
　曰扶一指按寸即春秋傳三十一年公羊傳膚寸而<lb/>
　合之扶五扶則二尺也室中最狹故五扶堂上差寛<lb/>
<pb n="KR3a0064_WYG_027-43a"/>
　故七扶庭中彌寛故九扶<hi>鄭氏孔氏</hi>
魯令弟子辭曰毋憮毋敖毋偝立毋踰言偝立踰言有<lb/>
常爵薛令弟子辭曰毋憮毋敖毋偝立毋踰言若是者<lb/>
浮<hi>憮好吾切</hi>
　魯與薛有時投壺號令其弟子之辭也憮大也敖慢<lb/>
　也偝立不正鄉而立也踰言或踰位而言也有常爵<lb/>
　罰以爵也浮滿爵也<hi>用鄭氏補</hi>山隂陸氏謂魯同姓之親<lb/>
　薛異姓之親記魯令著所以待同姓之禮記薛令著<lb/>
<pb n="KR3a0064_WYG_027-43b"/>
　所以待異姓之禮<lb/>
鼓○□○○○□○□○○□半○□○□○○○□<lb/>
□○□○魯鼔○□○○□□○□○○□□○□○<lb/>
○□□○半○□○○○□□○薛鼔取半以下為投<lb/>
壺禮盡用之為射禮司射庭長及冠士立者皆属賓黨<lb/>
樂人及使者童子皆属主黨魯鼓○□○○□□○○<lb/>
半○□○□○○○○□○□○薛鼔○□○○○○<lb/>
□○□○□○○○□○□○□○半○□○□○○<lb/>
<pb n="KR3a0064_WYG_027-44a"/>
○○○○<hi>○音圓為鼓口鄭呼</hi>
　此魯薛撃鼓之節毎一圜㸃則一撃鼙毎一方㸃則<lb/>
　一撃鼓庭長司正也冠士謂外人來觀投壺之成人<lb/>
　也樂人國人之能為樂者<hi>鄭氏</hi>
　　儒行第四十一<lb/>
魯哀公問於孔子曰夫子之服其儒服與孔子對曰丘<lb/>
少居魯衣逢掖之衣長居宋冠章甫之冠丘聞之也君<lb/>
子之學也博其服也鄉丘不知儒服<hi>與音餘</hi>
<pb n="KR3a0064_WYG_027-44b"/>
　逢大也掖袂也章甫殷冠名<hi>補</hi>
哀公曰敢問儒行孔子對曰遽數之不能終其物悉數<lb/>
之乃留更僕未可終也<hi>行去聲數色主反更平聲</hi>
　物猶事也更僕謂其說乆長僕侍疲倦雖更代之未<lb/>
　可終也更僕猶詩云緝御<hi>用孔氏修</hi>
哀公命席孔子侍曰儒有席上之珍以待聘夙夜強學<lb/>
以待問懐忠信以待舉力行以待取其自立有如此者<lb/>
　席上之珍吕氏謂儒者講學從容乎席上知所自貴<lb/>
<pb n="KR3a0064_WYG_027-45a"/>
　以待天下之用晏氏謂君子比德於玉故稱珍焉方<lb/>
　其藏器於身則玉韞於匱中及其待時而動則珍陳<lb/>
　於席上故曰席上之珍以待聘<hi>集</hi>
儒有衣冠中動作慎其大讓如慢小讓如偽大則如威<lb/>
小則如愧其難進而易退也粥粥若無能也其容貌有<lb/>
如此者<hi>粥章六反</hi>
　中動作慎言衣冠不自異於常人<hi>孔氏動疑謂衣冠中度  作謹慎</hi>
儒有居處齊難其坐起恭敬言必先信行必中正道塗<lb/>
<pb n="KR3a0064_WYG_027-45b"/>
不爭險易之利冬夏不争隂陽之和愛其死以有待也<lb/>
養其身以有為也其備豫有如此者<hi>齊側皆反難乃旦反</hi>
　齊者齊莊難者恭慎不争隂陽之和謂寒襖不自擇<lb/>
　已便而妨人也<hi>用横渠補</hi>
儒有不寳金玉而忠信以為寳不祈土地立義以為土<lb/>
地不祈多積多文以為富難得而易禄也易禄而難畜<lb/>
也非時不見不亦難得乎非義不合不亦難畜乎先勞<lb/>
而後禄不亦易禄乎其近人有如此者<lb/>
<pb n="KR3a0064_WYG_027-46a"/>
　祈求也<hi>鄭氏</hi>
儒有委之以貨財淹之以樂好見利不虧其義刼之以<lb/>
衆沮之以兵見死不更其守鷙蟲攫摶不程勇者引重<lb/>
鼎不程其力往者不悔來者不豫過言不再流言不極<lb/>
不斷其威不習其謀其特立有如此者<lb/>
　摶猛引重不量其勇力之堪與否當之則往喻儒者<lb/>
　見艱難之事遇則行之不豫度量也往者不悔事過<lb/>
　即化也來者不豫事至乃應也過言不再改之速也<lb/>
<pb n="KR3a0064_WYG_027-46b"/>
　流言不極止之力也威不斷而立謀不習而成<hi>用鄭氏孔</hi>
　<hi>氏方氏補</hi>
儒有可親而不可刼也可近而不可迫也可殺而不可<lb/>
辱也其居處不淫其飲食不溽其過失可微辨而不可<lb/>
面數也其剛毅有如此者<lb/>
　溽濃厚也過失不可面數疑好勝尚氣之言所貴於<lb/>
　儒者以聞過而改也<hi>吕氏</hi>
儒有忠信以為甲胄禮義以為干櫓戴仁而行抱義而<lb/>
<pb n="KR3a0064_WYG_027-47a"/>
處雖有暴政不更其所其自立有如此者<lb/>
　甲鎧胄兠鍪干櫓小盾大盾<lb/>
儒有一畝之宫環堵之室蓽門圭窬蓬戸甕牖易衣而<lb/>
出并日而食上答之不敢以疑上不答不敢以謟其仕<lb/>
有如此者<hi>窬音豆</hi>
　窬門旁窬穿牆為之上剡如圭<hi>鄭氏</hi>
儒有今人與居古人與稽今世行之後世以為楷適弗<lb/>
逢世上弗援下弗推䜛謟之民有比黨而危之者身可<lb/>
<pb n="KR3a0064_WYG_027-47b"/>
危也而志不可奪也雖危起居竟信其志猶將不忘百<lb/>
姓之病也其憂思有如此者<hi>推昌錐反比毘志反</hi>
　稽古說合也胡氏云考也上弗援謂上無援引之者<lb/>
　下弗推謂下無推進之者危謂毁害之也上下皆不<lb/>
　得其應而䜛謟之民反有危害之者然雖能危吾之<lb/>
　居處而終得以伸吾之志願猶將不忘百姓之病所<lb/>
　謂思飢猶巳飢之者於此而後足以見憂思故曰其<lb/>
　憂思有如此者<hi>集鄭氏方氏說</hi>
<pb n="KR3a0064_WYG_027-48a"/>
儒有博學而不窮篤行而不倦幽居而不淫上通而不<lb/>
困禮之以和為貴忠信之羙優㳺之法慕賢而容衆毁<lb/>
方而瓦合其寛裕有如此者<lb/>
　幽居窮也上通逹也不淫言節有守而不至於過不<lb/>
　困言才有餘而不至於乏忠信之羙以忠信為羙也<lb/>
　優㳺之法以和柔為法也毁方毁去其圭角瓦合委<lb/>
　曲相合如瓦之覆屋也<lb/>
儒有内稱不辟親外舉不避怨程功積事推賢而進達<lb/>
<pb n="KR3a0064_WYG_027-48b"/>
之不望其報君得其志茍利國家不求富貴其舉賢援<lb/>
能有如此者<hi>辟音避</hi>
　稱即舉也君得其志謂君欲有為所舉之賢能成之<lb/>
　使君得遂其所欲為之志也茍利國家不求富貴薦<lb/>
　賢為國不徼賞也<hi>本鄭氏方氏說</hi>
儒有聞善以相告也見善以相示也爵位相先也患難<lb/>
相死也乆相待也逺相致也其任舉有如此者<lb/>
　相先猶相譲也乆相待謂雖乆而不忘逺相致謂雖<lb/>
<pb n="KR3a0064_WYG_027-49a"/>
　逺而不遺任舉謂保任薦舉天下之士也<hi>鄭氏孔氏</hi>
儒有澡身而浴德陳言而伏靜而正之上弗知也麤而<lb/>
翹之又不急為也不臨深而為髙不加少而為多世治<lb/>
不輕世亂不沮同弗與異弗非也其特立獨行有如此<lb/>
者<lb/>
　澡浴皆喻致潔陳言而伏既言而退伏也静而正之<lb/>
　惟欲正君而不求名也上弗知者雖用心如此而上<lb/>
　不見知也麤而翹之以事之麤者微發其端而不急<lb/>
<pb n="KR3a0064_WYG_027-49b"/>
　於為之也不臨深而為髙不加少而為多據其實有<lb/>
　而不増飾表襮也世治不輕世亂不沮不以治而輕<lb/>
　為不以亂而沮撓也<hi>補</hi>
儒有上不臣天子下不事諸侯慎静而尚寛強毅以與<lb/>
人愽學以知服近文章砥厲廉隅雖分國如錙銖不臣<lb/>
不仕其規為有如此者<lb/>
　博學以知博學而多知也服近文章服習親近於文<lb/>
　章之事如威儀之中度語言之當理皆是也砥厲廉<lb/>
<pb n="KR3a0064_WYG_027-50a"/>
　隅謂堅節行砥以平之厲以峻之廉謂稜隅謂角皆<lb/>
　方正刻削而分毫不可紊者也分國如錙銖其義未<lb/>
　詳鄭氏謂雖分國以禄之視之輕如錙銖錙者八兩<lb/>
　銖者權分十黍之重又鄭氏以後諸家皆以博學以<lb/>
　知服五字為句惟吕氏陸氏以博學以知為句今從<lb/>
　之<hi>補髪竊謂分國如錙銖謂雖毫  必與之共亦不輕受也</hi>
儒有合志同方營道同術並立則樂相下不厭乆不相<lb/>
見聞流言不信其行本方立義同而進不同而退其交<lb/>
<pb n="KR3a0064_WYG_027-50b"/>
友有如此者<hi>樂音洛下戸嫁反厭於豔反</hi>
　方嚮也同志嚮也營道者經營道藝同術者同學術<lb/>
　也並立則樂謂無忌心相下不厭謂有遜志乆不相<lb/>
　見聞流言不信謂相信之篤不為䜛言所動本方本<lb/>
　於方正<hi>用方氏修</hi>
温良者仁之本也敬慎者仁之地也寛裕者仁之作也<lb/>
孫接者仁之能也禮節者仁之貌也言談者仁之文也<lb/>
歌樂者仁之和也分散者仁之施也儒皆兼此而有之<lb/>
<pb n="KR3a0064_WYG_027-51a"/>
猶且不敢言仁也其尊讓有如此者<lb/>
　仁之本者可與為仁仁之地者可與行仁其規模寛<lb/>
　裕則稱仁之動作其與人遜接則習仁之能事<hi>吕氏</hi>
儒有不隕穫於貧賤不充詘於富貴不慁君王不累長<lb/>
上不閔有司故曰儒今衆人之命儒也妄常以儒相詬<lb/>
病孔子至舎哀公館之聞此言也言加信行加義終沒<lb/>
吾世不敢以儒為戱<hi>妄音亡以妄常為句今如字以妄字為句</hi>
　隕穫困迫失志之貌充詘喜溢失節之貌慁猶辱累<lb/>
<pb n="KR3a0064_WYG_027-51b"/>
　猶係閔猶病言不取辱於君上不累及於長上下不<lb/>
　被明刑而見閔於有司此故謂之儒今之名為儒者<lb/>
　非真儒故常為人所詬病<hi>鄭氏晏氏</hi>
　<lb/>
　<lb/>
　<lb/>
　<lb/>
　黄氏日抄卷二十七<lb/>
</p>
<p>
</p>
  </div>
</body>
</text>
</TEI>
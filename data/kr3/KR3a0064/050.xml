<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷五十</head>
    <p>
<pb n="KR3a0064_WYG_050-1a"/>
欽定四庫全書<lb/>
　黄氏日抄卷五十　　　　　宋　黄震　撰<lb/>
　讀史<lb/>
　　名臣言行錄<lb/>
　　　趙忠獻<hi>普</hi>
啓太祖釋藩鎮兵殘唐五代之患遂絶庻幾為萬世開<lb/>
太平者與人所當用雖萬乗之怒不移焚利害文字於<lb/>
通衢使小人生事之徒不得逞可謂得大臣體或猶議<lb/>
<pb n="KR3a0064_WYG_050-1b"/>
其嘗封趙保吉生邊患嗚呼獨不觀其留太原置幽燕<lb/>
於太祖時者耶獨未知太祖若尚在混一天下後所以<lb/>
謀除邊患者安出耳<lb/>
　　　曹武惠<hi>彬</hi>
下江南蜀廣湖南四國未嘗殺一不辜天生藝祖以仁<lb/>
濟世吉德參㑹武惠之助多焉平生惴惴亷謹接小吏<lb/>
未嘗以名呼雖蟄蟲不忍傷其生而能奬率三軍令行<lb/>
禁止仁者之勇夫<lb/>
<pb n="KR3a0064_WYG_050-2a"/>
　　　范魯公<hi>質</hi>竇内翰<hi>儀/</hi>李文正<hi>昉</hi>
范質李昉皆先朝舊臣王師入京質頗誚讓昉獨不朝<lb/>
葢賢於一時其後質相太祖昉相太宗質以兢謹昉以<lb/>
寛恕皆為名臣亦盛矣昉能預知王旦為太平宰相而<lb/>
不能救東封西祀尤絶識者乎然面取進止命坐之禮<lb/>
廢自質始時政記進御自昉始竇儀有識操多知故事<lb/>
不肯短趙普既全國體亦以自全<lb/>
　　　吕文穆<hi>䝉正</hi>
<pb n="KR3a0064_WYG_050-2b"/>
太宗初臨軒首擢公冠甲科其後三入中書以功名終<lb/>
始國朝科目得人之效公昉焉嘗觀其對治道寛猛之<lb/>
論則欲漸行清淨之化對輦卒私市之說則謂正合黄<lb/>
老之道不納照二百里鏡懇辭子弟起家員外郎不欲<lb/>
聞指嘲參政時朝士姓名自其修身推之治道徃徃清<lb/>
心省事似從道家來惟其遇事敢言夾袋儲材識夷簡<lb/>
富韓公為宰相器所以異於飲醇不事事之曹參而卓<lb/>
然以儒術著與然東封西祀之不諫豈亦以其道家事<lb/>
<pb n="KR3a0064_WYG_050-3a"/>
耶嗚呼干戈方息休養以成太平則公之力為多也<lb/>
　　　張文定<hi>齊賢</hi>
公以布衣干太祖卒相太宗以致君之術自負徃徃渉<lb/>
踈闊然大中祥符間請罷土木則其論切矣戚里爭財<lb/>
甲乙相易此特公處事之細者<lb/>
　　　吕正惠<hi>端</hi>
公清靜簡易持重得大臣體定議立真宗上殿審視然<lb/>
後拜奏事賞之不喜折之不懼屹然社稷之鎮也請善<lb/>
<pb n="KR3a0064_WYG_050-3b"/>
視繼遷母於延州此謀雖萊公不及○糊塗<hi>讀作鶻突太宗謂公</hi>
<hi>大事不糊塗</hi>
　　　錢宣清<hi>若水</hi>
公自為同州推官活寃獄二歲中擢置樞府先朝不次<lb/>
用人如此哉廷爭李繼遷之誣奏面折趙鎔之迎合風<lb/>
節矯矯善謀能斷真足當大用而年不待惜夫<lb/>
　　　李文靖<hi>沆</hi>
真宗初公首勸抑浮薄喜事之人涵養成就以至仁宗<lb/>
<pb n="KR3a0064_WYG_050-4a"/>
久享太平者諸臣重厚力也公之為國家計顧不久大<lb/>
深長矣乎眞宗欲以某氏為貴妃手焚其詔仁宗欲以<lb/>
駙馬石保吉為使相三問不從國有社稷臣行法自貴<lb/>
近始天下事尚何不可為者劉元城有言本朝名相惟<lb/>
李沆最得大臣體以不行利害文字專奏水旱盗賊為<lb/>
證愚亦妄謂本朝名相度量無如王公旦膽畧無如冦<lb/>
公凖公預憂禱祠土木之事作則王公旦所不及預知<lb/>
丁謂不可在人上則冦公凖所不及<lb/>
<pb n="KR3a0064_WYG_050-4b"/>
　　　王文正公<hi>旦</hi>
公靜宻有謀遭值眞宗厭兵國家無事為相十年一意<lb/>
休息納萬物於大度包荒之内天下陰受其賜多矣使<lb/>
不作天書使豈不誠大臣與<lb/>
　　　向文簡<hi>敏中</hi>
呂䝉正罷相上意其目穿望復位劉昌言稱無之劉昌<lb/>
言罷上意其涕泣錢若水稱無之向敏中除僕射上意<lb/>
其甚喜又意其賀客必多李昌武徃視皆無之士大夫<lb/>
<pb n="KR3a0064_WYG_050-5a"/>
茍賤取輕人主既久雖眞宗不免於疑公清節重德黙<lb/>
動上心大耐官職之褒豈特公一身之榮一時之譽而<lb/>
巳哉<lb/>
　　　陳晉公<hi>恕</hi>
世言三司使以公為稱首此以才言耳慮生人主侈心<lb/>
不肯進錢榖大數此為賢於人然當時東封西祀皆公<lb/>
應辦力也<lb/>
　　　張忠定<hi>詠</hi>
<pb n="KR3a0064_WYG_050-5b"/>
公剛大多智數方面材無比者李順王均亂後前後兩<lb/>
鎮蜀易嚴為寛蜀人畏愛入骨髓使還謂王旦太平宰<lb/>
相卒以此不遇豈命也夫然乞斬丁謂王欽若一疏至<lb/>
今光熖燁燁斗牛間天書迎合事千萬世頼之雪耻矣<lb/>
　　　馬正惠<hi>知節</hi>
公智勇兼濟平蜀守邉多雋功廷叱丁謂王欽若輩欺<lb/>
罔幾欲以笏擊死之祥符景德間全人也<lb/>
　　　曹武穆<hi>瑋</hi>
<pb n="KR3a0064_WYG_050-6a"/>
公為將四十年無敗衂招攜戰守曲盡其智求之古邉<lb/>
將殆頗牧李廣流亞與其言臨敵斬不用命者非治内<lb/>
郡法可覘公本心丁謂指以萊公黨斥之可覘公素守<lb/>
特視其父武惠王寛仁之味差薄耳<lb/>
　　　畢文簡<hi>士安</hi>
眞宗以契丹故謀相文簡薦萊公遂共議幸澶淵事定<lb/>
擇邊守定法制致太平公有力焉身沒家貧帝聞之賜<lb/>
其妻子白金云<lb/>
<pb n="KR3a0064_WYG_050-6b"/>
　　　萊公<hi>冦凖</hi>
澶淵非萊公不待靖康而後南渡靖康有萊公中原至<lb/>
今我有也功孰與儔而欽若輩欲以矯天誣人事掩之<lb/>
耶欽若無責也王旦平生愛助公為何如一旦乃與欽<lb/>
若比反䧟公使與朱能同詐故愚嘗謂王旦改節不在<lb/>
晚年買沈倫銀花籃萊公受辱不在晩年丁謂遂為海<lb/>
康行京兆府獻天書一署字可使志士淚落也噫<lb/>
　　　高烈武<hi>瓊</hi>
<pb n="KR3a0064_WYG_050-7a"/>
髙烈武恊賛北伐遂可與萊公同傳亦盛矣然猶武臣<lb/>
職也衛士訴米腐禁切甚嚴一旦中貴人以聞人賜精<lb/>
米一斛公即歎而辭典軍嗚呼使將相人人如公又安<lb/>
有隳法市恩下陵上替使天下胥為人情世界敗壞而<lb/>
不可容聲也哉愚於是尤三歎三詠於烈武<lb/>
　　　楊文公<hi>億</hi>
公一代文豪性剛寡合素薄王欽若丁謂聖眷雖渥卒<lb/>
以譛行然玉皇加尊號亦求陪預何耶萊公被誣卒頼<lb/>
<pb n="KR3a0064_WYG_050-7b"/>
公封留事迹仁宗用以昭雪公議遂明此功亦大<lb/>
　　　王文康<hi>晦叔</hi>
公治蜀尚嚴守洛陽御史如束濕雖歐陽公猶不免怨<lb/>
之决非茍循人情者玉清昭應之災復能抗疏乞罷禱<lb/>
祠其正直如何哉而乃誘其婦翁萊公獻天書何與所<lb/>
未諭也<lb/>
　　　王沂公<hi>曽</hi>
公重厚守正不動如山方仁宗㓜冲能正劉太后不稱<lb/>
<pb n="KR3a0064_WYG_050-8a"/>
制黜逐丁謂曹利用辨絶王欽若宮觀欽奉之說可謂<lb/>
社稷臣矣乃力薦呂夷簡卒為其操入室之戈知人之<lb/>
難如此哉<lb/>
　　　李文定<hi>廸</hi>
諫立劉后保全東宮公盖素以直著調陜西兵出内藏<lb/>
金攪墨熟水使八大王元儼者不敢留禁内公亦處事<lb/>
從容者而兩相人主始為丁謂遂後為呂夷簡去人情<lb/>
之難防賢者之不可自信如此<lb/>
<pb n="KR3a0064_WYG_050-8b"/>
　　　魯肅簡<hi>宗道</hi>
飲酒肆以實告不欺君若此故能諫止太后不立劉氏<lb/>
七廟獨不任子弟於舘閣不自私如此故能在政府七<lb/>
年務抑僥倖貴戚畏憚至以魚頭參政見稱嗚呼士大<lb/>
夫欲行道於天下亦行諸身而已<lb/>
　　　薛簡肅<hi>奎</hi>
公以嚴治京師以寛治蜀皆以最稱此猶吏能也力止<lb/>
太后冕服廷論大臣被酒欲繩天下事無細大一入規<lb/>
<pb n="KR3a0064_WYG_050-9a"/>
矩不可其意輙憂愧卧家後世有此參政否耶<lb/>
　　　蔡文忠<hi>齊</hi>
丁謂許以知制誥不徃見羅崇勲諭以參政事不作記<lb/>
止楊太后稱制止陳氏女為后寛京師飛語之獄磨萊<lb/>
公被謗之碑兩居憲臺彈劾不避及在政府浩然以天<lb/>
下為憂公真偉人哉公平生嗜飲初筮仕得賈同一詩<lb/>
即戒之終其身用心之剛若此易所謂風雷益也將何<lb/>
嚮不濟<lb/>
<pb n="KR3a0064_WYG_050-9b"/>
　　　吕文靖<hi>夷簡</hi>
公用事動必以術雖當時大賢如韓如富如范如王皆<lb/>
為公所忌其薦也或間之終身進退幾顛倒於其手三<lb/>
入中書皆善候主意預求去以得之仁皇帝亦終身恱<lb/>
其有餘不盡之意而不暇省然其間諸賢也亦以成國<lb/>
家之事而不䧟之罪如以韓范西富公北其後使范公<lb/>
折而請守邊富公亦使河北竟守邊之類是也其結主<lb/>
知也如早䇿曹后以制中宮為說如請刋章獻遺詔而<lb/>
<pb n="KR3a0064_WYG_050-10a"/>
止尊楊太后於禁中如臨終又能薦韓范文潞公之類<lb/>
是也方章獻臨朝仁宗尚㓜防微杜漸有社稷功乞厚<lb/>
葬章懿聞促召徐行請都知押班保舉同罪而宦者之<lb/>
監軍遂絶皆術之用於正者雖罵希文以賣宋庠易詔<lb/>
㫖以誑王洙賢者所必不為尺玉未可以微瑕指也公<lb/>
文穆猶子也公之用文穆内舉也家學源流有自來矣<lb/>
豈變而不失其正者乎然刺市井軍創南班官至今國<lb/>
用為屈可惜也必為後訓其文穆乎<lb/>
<pb n="KR3a0064_WYG_050-10b"/>
　　　陳文惠<hi>堯佐</hi>
公為太常丞十三年起居郎七年為丁謂所絀在外十<lb/>
五年其不茍進若此十典大州六為轉運戮鱷魚食饑<lb/>
民减課賦鑿太行之險䕶滑州之堤縱惡人而京師無<lb/>
犯所至以善政顯及為相以老成鎮撫其不負進用又<lb/>
如此秦國公省華三子長堯叟次堯咨皆進士第一人<lb/>
位至將相而公之德業尤著云<lb/>
　　　晏元獻<hi>殊</hi>
<pb n="KR3a0064_WYG_050-11a"/>
公為相務進賢與范仲淹韓琦富弼同任而面斥張耆<lb/>
平生嚴謹未嘗為子弟求恩澤可謂賢矣<lb/>
　　　宋元憲<hi>庠</hi>
奏罷寺觀祈福奏絶内降私恩奏西師置大將内地他<lb/>
帥各當一道自為言官參大政遇事多明白可否及既<lb/>
登庸天下無事惟務清淨再用頗事浮沉矣然公之言<lb/>
曰殘人逞才逆詐恃明吾終身不為也㫖哉言乎豈老<lb/>
成渉歴葢自有見而然耶初公解省試皆第一及廷對<lb/>
<pb n="KR3a0064_WYG_050-11b"/>
太后又易其弟祈居第十而擢公第一自布衣時二宋<lb/>
已名動天下而公為謹飭云<lb/>
　　　韓忠憲<hi>億</hi>
公治郡多善政為御史權勢畏之以范文正薦參大政<lb/>
不喜捃官吏過失欲天下皆得其所惟治家以嚴初與<lb/>
李參政若谷力貧致成立清苦終其身<lb/>
　　　程文簡琳<lb/>
公治蜀治開封有聲為三司不肯併民稅名目不肯募<lb/>
<pb n="KR3a0064_WYG_050-12a"/>
商賈漕米皆為久逺慮守延州不受元昊之誘元昊死<lb/>
諫上分攜三將之議以昭大信其參大政亦幸㑹矣柰<lb/>
何請建劉氏七廟耶然仁宗卒相之可謂聖度如天也<lb/>
　　　杜正獻<hi>衍</hi>
公治京師權要不敢干居審官銓吏不得與為宰相封<lb/>
還内降至人主籍以杜私謁而戒門生小吏乃使無露<lb/>
圭角惟黙而行之無愧於心此意豈淺丈夫可識哉方<lb/>
議大舉伐夏雖韓公亦不疑獨公以為必不可契丹與<lb/>
<pb n="KR3a0064_WYG_050-12b"/>
夏戰河外雖范公亦以兵從獨公以為必不來可謂有<lb/>
大過人之識公清苦自律而均給下僚歴知州提轉安<lb/>
撫未嘗劾一官此又大臣之德量然也然公越人也自<lb/>
十五六詣河陽七十而致仕寓居南京十年薨豈未嘗<lb/>
歸越與公嘗言天下惟浙人褊急易動柔懦少立某至<lb/>
監司人尚不信越殆無以繫公之思與為浙人者可勉<lb/>
也<lb/>
　　　范文正公<hi>仲淹</hi>
<pb n="KR3a0064_WYG_050-13a"/>
本朝最多名臣然未有過於范文正者也而本朝名臣<lb/>
之不遇亦未有甚於范文正者也然則豈無任其咎者<lb/>
耶公為言官以諫廢郭后罷為開封推官以進百官圖<lb/>
又罷人皆知呂許公之為而不知其後薦之者亦罷之<lb/>
也公任西事許公薦也外得長者名而實則陰間之幸<lb/>
公全材投之危地而名愈顯居二歲恩信大治方將决<lb/>
䇿取横山靈武遽以召囘功業已不及竟公悲之為作<lb/>
閱古詩公參大政又許公薦也外得進賢求致太平之<lb/>
<pb n="KR3a0064_WYG_050-13b"/>
美名而實促之更張弊政使衆不恱而謗興纔一歲罷<lb/>
凡所施行事皆罷公雖參預與未嘗參預等猶未也遣<lb/>
公使河北尚猶許公既老之宻謀將行復佯問之若不<lb/>
知者諭以去則不復還而公卒老於行矣嗚呼公以命<lb/>
世之才事仁宗不世出求治之主使許公不先有以結<lb/>
主知而仁宗得以任許公者任公天章閣雖不必開太<lb/>
平自可以徐徐致柰何君臣離合之數終身陰制於許<lb/>
公操縱之手耶太平果可期月致驟革弊果不犯衆怒<lb/>
<pb n="KR3a0064_WYG_050-14a"/>
許公自為之矣何公之薦雲上天而離之此昌黎公所<lb/>
以訟風伯也<hi>歐陽作墓誌稱二公釋憾交驩范氏子弟削其語不刋</hi>
　　　种染院<hi>世衡</hi>
城清澗守環州羗戎皆恱服士人皆精射又行間殺野<lb/>
利天都二大將而元昊服矣西師惟公之勞第一<lb/>
　　　龎莊敏<hi>籍</hi>
公初為御史沮章惠臨朝諫仁宗奢靡為開封判官拒<lb/>
尚美人稱教㫖奏范諷不遵禮法為國家慮已深長矣<lb/>
<pb n="KR3a0064_WYG_050-14b"/>
其帥延安每不奉詔必欲屈元昊稱臣措置城築運聚<lb/>
糧芻無一事煩民可為萬世法其為樞宻使賛韓公汰<lb/>
冗兵六萬餘人陜西民力為蘇其為相力主狄武襄平<lb/>
儂智髙南方以寧出將入相功效卓然而成就司馬公<lb/>
之益尤大云<lb/>
　　　狄武襄<hi>青</hi>
帯銅面具大小二十五戰勝元昊易虎翼旗勝党項禆<lb/>
將事也立軍制明賞罰以翦平儂智髙大將事也公兩<lb/>
<pb n="KR3a0064_WYG_050-15a"/>
得之其為大將曰寧失智髙不敢欺朝廷此非將之大<lb/>
有識者不可及至若過故鄉下車趨謁縣令容狂生劉<lb/>
易叫怒不祖狄梁公而拜韓魏公廟庭下終身執門人<lb/>
禮雖古名將不及矣<lb/>
　　　吳正肅<hi>育</hi>
公為政嚴簡審而後發行相矣以心疾不果方元昊欲<lb/>
叛獨公謂不若因之賜國號後卒如其議云<lb/>
　　　王文忠<hi>堯臣</hi>
<pb n="KR3a0064_WYG_050-15b"/>
體量西事凡山川要害人物臧否後率如其言為三司<lb/>
推見本末一為條目轉耗弊成厚積為樞副六年恩倖<lb/>
悉從裁抑頼上深知免禍云<lb/>
　　　包孝肅<hi>拯</hi>
公一笑比黄河清關節不到惟閻羅包老而能恕人以<lb/>
情<lb/>
　　　王武恭<hi>德用</hi>
太后補軍吏公不奉行軍吏訴黑米公呼專副與軍士<lb/>
<pb n="KR3a0064_WYG_050-16a"/>
對剛執而善處事者至律己尤清謹惟名動天下故人<lb/>
或忌之云<lb/>
　　　諫議公田<hi>錫</hi>内翰王公<hi>禹偁/</hi>侍講孫宣公<hi>奭</hi>
三君子皆太宗眞宗時從班名臣也錫質重禹偁明峭<lb/>
奭剛正皆以直言聞當時然當是時太平日久所最防<lb/>
者禱祠邪說也錫請封禪奭力諫禹偁不諫亦不請風<lb/>
節雖相上下學識有不同者矣<lb/>
　　　李恭惠<hi>及</hi>
<pb n="KR3a0064_WYG_050-16b"/>
王文正公以公代曹瑋守秦謂重厚能守瑋規模也守<lb/>
亦難哉有曹參然後能守蕭何之清淨有萊公然後能<lb/>
守陳恕之條式能守必重厚之士哉公守杭中貴人過<lb/>
之雖勢傾天下不為動林處士怡然清談者竟日嘗置<lb/>
白集一部猶自以為恨以其守杭者觀守秦重厚謹守<lb/>
可知矣豈在戮一攫金之卒云乎哉王文正公任人如<lb/>
此眞足以相天下士也<lb/>
　　　孔中丞<hi>道輔</hi>
<pb n="KR3a0064_WYG_050-17a"/>
公自在寧州嘗笏斷妖蛇正直聞天下他日廷列曹利<lb/>
用羅崇勲罪狀大呼諫廢郭后至切責宰相呂夷簡視<lb/>
猶前日妖蛇耳治馮士元獄以張士遜故畧全程琳一<lb/>
綫情即坐黜感憤死矣故夫君子與小人殊途小人行<lb/>
私無所不至君子必盡純乎公而後可<lb/>
　　　尹師魯<hi>洙</hi>
公論郭后事四賢之一也其後始終西師五六歲效謀<lb/>
居多議訓土兵代戍卒以减邉費此國家至計豈特西<lb/>
<pb n="KR3a0064_WYG_050-17b"/>
師宜然然而從事西師者屈欝莫公為甚涇原宜援也<lb/>
夏竦以專罪之洛水城不當築也鄭戬以沮格罪之孫<lb/>
用借俸錢已還無欠也劉湜承時宰意鞫置獄以盜贓<lb/>
幾殺之嗚呼豈特公之不幸人各為說賞罰不明此西<lb/>
師所以久無功而狄武襄目擊其弊反其政以用之故<lb/>
能一舉平嶺南也若公文行節義則自有韓范歐陽公<lb/>
公論在紛紛者何能疵<lb/>
　　　余襄公<hi>靖</hi>
<pb n="KR3a0064_WYG_050-18a"/>
諫貶范文正公諫修開寶寺舍利塔諫用張堯佐提㸃<lb/>
開封府事皆犯人所難出使契丹折其助討夏人之請<lb/>
西北二邉以寧始經制儂賊事賊平撫綏嶺海肅然其<lb/>
後交趾冦邕州公復移檄而定南方之寧又多其力論<lb/>
諫如此其凛凜也功烈如此其彰彰也布衣時不幸辱<lb/>
於忍忌者之手不得已易名取解以仕可以此疵公萬<lb/>
一耶<hi>公韶州人元名希古</hi>
　　　待制王公<hi>質</hi>
<pb n="KR3a0064_WYG_050-18b"/>
訟婚無貲者與之俸為盜廹寒者與之衣以術鈎私盜<lb/>
鑄者譏之使緩其獄凡犯法非害於物者皆矜恕之轉<lb/>
運荆湖當用兵急財賦時使一路獨蒙福公寛仁人也<lb/>
從文正公家法來扶病獨送被謫范希文願預黨人為<lb/>
幸斬斬出鋒稜此又文正公家所未有適不幸小人連<lb/>
興大獄坐廢羣賢公竟憤痛劇飲卒悲夫豈量之不文<lb/>
正若耶<lb/>
　　　侍讀孫公<hi>甫</hi>
<pb n="KR3a0064_WYG_050-19a"/>
公之用以祁公薦也保州兵變祁公不時發公乞罪祁<lb/>
公論晏殊懷安罷之薦富公相不用而相陳執中公諫<lb/>
不聽遂行與凡所論宮禁事皆盡言無隠公眞諫臣也<lb/>
滕宗諒坐法杜公欲重其罪范公欲輕之富公兩不敢<lb/>
决公竊歎謂當自人主一斷之法既即憂慶厯諸臣致<lb/>
太平事已無望嗚呼此其識慮精深又豈直堪諫臣而<lb/>
已耶<hi>不受硯</hi>
　　　希夷陳先生<hi>穆脩种放李之才魏野林逋附</hi>
<pb n="KR3a0064_WYG_050-19b"/>
周世宗問黄白不對而對以蒼生為念宋琪等問脩養<lb/>
道不對而對以合德為治歴五季聞革命輙顰蹙太祖<lb/>
登極則驚喜大笑曰天下自此定矣嗚呼先生雖隱豈<lb/>
忘世獨善者哉數學傳之穆伯長伯長豪士不禮丁謂<lb/>
雖登第老益貧以古文為天下倡又傳至李挺之挺之<lb/>
亦登第倜儻坦率不視勢輕重取重范忠獻挺之傳之<lb/>
康節而學益顯象學傳之种放放隱者也以骨相當貴<lb/>
致顯官晩節驕侈已不謹希夷之戒放傳許堅堅傳范<lb/>
<pb n="KR3a0064_WYG_050-20a"/>
諤昌學益微矣魏野隱陜之東郊林逋隱杭之西湖皆<lb/>
於希夷學無預而以詩名世野之贄王旦詩譏以封祀<lb/>
禮畢逋之臨終詩自喜無封禪書愚謂野與逋非詩人<lb/>
也超然髙識之士也可以一洗种放終南之羞矣<lb/>
　　　胡安定先生<hi>翼之</hi>
先生明體用之學因范文正公薦白衣召對教授湖學<lb/>
又主太學師道之立自先生始然其始讀書泰山十年<lb/>
不歸及既教授猶夙夜勤瘁二十餘年人始信服立已<lb/>
<pb n="KR3a0064_WYG_050-20b"/>
立人之難如此非篤實力行何以哉<lb/>
　　　泰山孫先生<hi>明復</hi>
先生力貧養親讀書泰山之陽魯之名士石介以下皆<lb/>
師事之丞相李迪以弟之女妻之給事中孔道輔聞其<lb/>
風就見之范公富公薦之天子為直講行無隱而不彰<lb/>
真積力久效固應爾此猶豈弟之士能之也張貴妃㓜<lb/>
隨其父堯封常執事先生左右既貴數遣使致禮先生<lb/>
先生閉門拒之終其身修於家而不壞於天子之庭無<lb/>
<pb n="KR3a0064_WYG_050-21a"/>
侵尋富貴心所謂豈弟君子求福不囬非與嗚呼不可<lb/>
及也已<lb/>
　　　徂徠石先生<hi>介</hi>
先生竒士也折節師事泰山孫先生拜起必扶持嘗躬<lb/>
耕徂徠山下葬不葬者七十䘮髙風篤行有益世教為<lb/>
多惟其志存憂國作為文章極陳古今指切當世自謂<lb/>
吾言不用雖獲禍死不悔致夏竦輩深恨之幾不免身<lb/>
後剖棺之禍悲夫此孔子所以拳拳於中行之士也張<lb/>
<pb n="KR3a0064_WYG_050-21b"/>
安道直指先生為姦邪過矣<lb/>
　　　老蘇先生<hi>洵</hi>
雷霆久蟄一旦迅烈天地為之震動起視草木皆甲拆<lb/>
矣先生特起之學有焉然先生之學不及用於世張安<lb/>
道表而出之明其灼然可用於世者以其能辨王安石<lb/>
之姦也安石之禍誠大矣然温公目擊其弊身與之伍<lb/>
終不以為姦但言不曉事又執拗耳豈固各自有見耶<lb/>
先生權書衡論等作若施之用亦必有雷霆迅烈之勢<lb/>
<pb n="KR3a0064_WYG_050-22a"/>
特未知果能速致陽和否耶故士必用而後知<lb/>
　　　韓魏公<hi>琦</hi>
國朝盛時偉人輩出卓然為之冠冕者韓公范公也二<lb/>
公共西事功烈相上下元昊既請和並召為兩府責以<lb/>
期月致太平革弊衆不恱而范公卒老於邊守矣公獨<lb/>
入相十年定策立英宗神宗當危疑艱難他人無所措<lb/>
手足時處之安若泰山國以乂寧功成身退三判鄉邦<lb/>
及王安石行新法棄地契丹貽禍無窮之初尚能極口<lb/>
<pb n="KR3a0064_WYG_050-22b"/>
論列感悟上聽雖卒為小人沮抑不行小人終亦莫之<lb/>
能害公德業爛然照耀無極嗚呼盛哉古無有也古無<lb/>
有也<lb/>
　　　富韓公<hi>弼</hi>
本朝以仁立國藝祖世乂天下未畫一其後邊酋久任<lb/>
之法壞河東既下不思固圉反輕取幽燕以挑之故我<lb/>
朝所最患者在夷狄善論人臣之功者亦於此乎覘焉<lb/>
耳冦公首决䇿親征國家獲安靜者三十九年富公以<lb/>
<pb n="KR3a0064_WYG_050-23a"/>
片言繼折服其狂謀不煩一鏃前好益堅使王安石不<lb/>
生事擾之塞上之安猶可保二公之功不其大矣乎而<lb/>
王欽若乃謂冦公以陛下為孤注王拱辰亦謂富公但<lb/>
能増金帛厚夷狄二公之功髙見嫉大略亦相似然眞<lb/>
宗之疾冦公欲身任社稷安危不幸中小人丁謂之禍<lb/>
富公當英宗被疾與韓公歐陽公議不合翩然絶去之<lb/>
至終其身不通問頼韓公歐陽之賢待公加厚既相神<lb/>
宗雖不幸值王安石得君公又能見幾而作卒以功名<lb/>
<pb n="KR3a0064_WYG_050-23b"/>
始終云<lb/>
　　　歐陽文忠公<hi>修</hi>
公貽書責司諫髙若訥力辨范文正非辜坐貶夷陵令<lb/>
地逺無書可讀翻閱架閣陳年公案見枉屈不可勝數<lb/>
仰天誓心遇事不敢忽其後為數郡皆寛簡不擾使河<lb/>
東則議麟州不可廢使河北則謂脅從不可殺議河决<lb/>
則謂横隴工大難開六塔河狹小不能受大河惟當増<lb/>
堤浚淤以免民患在兵府考兵屯地理更為圖籍在政<lb/>
<pb n="KR3a0064_WYG_050-24a"/>
府考官兵吏財集為總目皆一仰天自誓之心推之與<lb/>
故公於後學從游多談吏事且曰文學止於潤身政事<lb/>
可以及物嗚呼公一代文章宗師東坡先生所尊事昌<lb/>
黎公以來一人而已所言猶若是後之欲為文者可以<lb/>
觀矣<lb/>
　　　文潞公<hi>彥博</hi>
公為成都不抑市價而十八處减價糶賣為永興民疑<lb/>
鐡錢不用則私出縑帛召絲絹行人収鐡錢凡處小事<lb/>
<pb n="KR3a0064_WYG_050-24b"/>
類此為參政請徃貝州督戰潛穴城以擒王則為宰相<lb/>
值仁宗感疾託名設醮宿殿廡使中貴人悚息聽命以<lb/>
至疾瘳凡處大事類此皆不動聲色隨事宻制於無形<lb/>
者也故能為四朝元老位將相五十餘年壽九十有二<lb/>
名動四夷方初進用呂許公歎其為大有福人自今觀<lb/>
之宗廟社稷之福也豈公一身福哉一安石得君文富<lb/>
韓歐諸老雖具在而力不及救悲夫<lb/>
　　　趙清康公<hi>槩</hi>
<pb n="KR3a0064_WYG_050-25a"/>
歐陽公於公為後進同在館意輕公躐知制誥歐陽公<lb/>
被謗獨奮身爭之重厚寡言盛德人也冷清詐稱皇子<lb/>
考得其實而誅之庶幾仁者之勇云<lb/>
　　　吳文肅<hi>奎</hi>
公為諫官褫奪僥倖舊㤙如郭承佑戚屬如張堯佐皆<lb/>
彈劾不避神宗時為參政地震之災獨公言小人黨盛<lb/>
退考其私則族有義荘子無居宅可謂正直無私者矣<lb/>
方天下盛推王安石可致太平公謂安石心强性狠不<lb/>
<pb n="KR3a0064_WYG_050-25b"/>
可大用雖韓魏公亦難其有識云<lb/>
　　　張文定<hi>方平</hi>
初元昊欲叛獨公與吳育勸順適之以其暇除器不聽<lb/>
兵既用公勸屯河東示形勢入冦則自麟府不十日擣<lb/>
其穴不聽已而禁兵皆西諸路兵㨂赴闕刺陜西河東<lb/>
京東西弓箭手充宣毅保提軍公爭之又不聽四路連<lb/>
敗始聽公罷夏竦用兵六年上厭之始聽公因赦招元<lb/>
昊降公雖不預西事始終謀議居多愚嘗考其故兵久<lb/>
<pb n="KR3a0064_WYG_050-26a"/>
不用驟用之必敗西事之始當從公言歴戰既久智勇<lb/>
方奮元昊困不支决䇿取橫山靈武西事之終當從韓<lb/>
范言公之謀始不用而終用兩失之矣徒弊中國惜夫<lb/>
免摧河北之塩畫浚汴漕之䇿料南詔必不與儂賊至<lb/>
斬妄言者而蜀晏然公之為國家謀類有大過人者辟<lb/>
王安石於貢院見其紛更輙斥之尤明而果然公尊嚴<lb/>
者也務欲天下士視朝廷如雷霆鬼神不敢議故斥石<lb/>
守道激烈為姦邪而温公亦以姦邪論公必如公所見<lb/>
<pb n="KR3a0064_WYG_050-26b"/>
恐頗類秦漢無復三代氣象爾蘇氏父子之顯公薦之<lb/>
也公之墓東坡蘇公誌之也以雄文善論飾竒才壯志<lb/>
世莫得其間云<lb/>
　　　胡文恭<hi>宿</hi>
公篤孝謹黙人也論致仕當使人自言論樂當用舊律<lb/>
論貢舉當用舊制方群臣議更法開邊公一一力爭議<lb/>
論率歸於忠厚而必不肯草楊懷敏之制必欲加包拯<lb/>
三司吏之罪則其發也不可回尤精陰陽之學云<lb/>
<pb n="KR3a0064_WYG_050-27a"/>
　　　蔡端明<hi>襄</hi>
作四賢一不肖詩作三諫官詩才名表表亦因以預增<lb/>
置四諫之一權倖畏斂禆益為多唐介論文潞公罷公<lb/>
獨論其忠呂景初等論梁丞相罷公不草其制其升也<lb/>
或推之其墜也或援之公又諫官之都䕶與一不勝於<lb/>
陳執中執中既相公遂斂惠福州興經術禁浮圗巫妖<lb/>
蠱毒之患為絶其後治開封治三司皆號精明惟知泉<lb/>
州罪章拱之卒為士論所少豈朝端風采施之外服或<lb/>
<pb n="KR3a0064_WYG_050-27b"/>
過耶然公能文章尤工於書不肯為仁宗寫温成碑此<lb/>
其介然於中者何如也<lb/>
　　　王懿敏<hi>素</hi>
公文正公子起少年慷慨論天下事號獨擊鶻帥西邊<lb/>
吏士驩呼冦不敢犯公固偉人也然公平生淫侈蓄聲<lb/>
妓誇客乃必欲其君逐女口古稱無諸已而後非諸人<lb/>
况於君耶<lb/>
　　　劉集賢<hi>敞</hi>
<pb n="KR3a0064_WYG_050-28a"/>
公仁宗信倚之臣也吳充以罰禮生罷救之馮京以言<lb/>
事奪職救之蔡襄歐陽修乞外又救之諫温成之立忌<lb/>
辨郭后之祔廟奪夏竦之美諡宦者石全彬除觀察使<lb/>
則直封還其詞頭富丞相欲加上尊號既抗疏力爭文<lb/>
潞公欲加龍昌期五品服則又力爭言無不從皆犯人<lb/>
所難治楊治鄆治長安所至寛簡而肅清考公平生治<lb/>
行毫髪無媿焉公博學無不通仰觀天文可知人事不<lb/>
溺偏曲而挺然以直大稱可為後學師表矣<hi>不譲官</hi>
<pb n="KR3a0064_WYG_050-28b"/>
　　　唐質肅<hi>介</hi>
公論張堯佐并論文彦愽嘗濱於死再召居言路無所<lb/>
避如前時兖國公主夜開皇城門樞宻陳升之連姻内<lb/>
侍公皆抗言之可謂剛也已或謂公居政府少建明聲<lb/>
名减臺諫時不然也王安石得君元老大臣如韓富諸<lb/>
公無所致其力於公何有公與安石屢爭上前不能勝<lb/>
疽發背死不獨可為公痛惜可為世道痛惜耳<lb/>
　　　趙清獻<hi>抃</hi>
<pb n="KR3a0064_WYG_050-29a"/>
公治䖍州成都杭越為政愷悌不嚴而肅雖古循吏無<lb/>
以過之其在言路彈劾不避權貴號鐡面御史論陳執<lb/>
中陳升之章至二十餘上及參大政會王安石行新法<lb/>
極言其不可而去之平生出處之大要如此公日所為<lb/>
事夜必衣冠焚香九拜手告於天一生之間常以天自<lb/>
律此其所以終始無愧與<lb/>
　　　吕中丞<hi>海</hi>
當英宗被疾公委曲開陳兩宮劾䜛人任守忠竄之當<lb/>
<pb n="KR3a0064_WYG_050-29b"/>
神宗倚王安石求治方新法猶未行諸賢交薦四海延<lb/>
佇公獨首論其必誤蒼生言雖不用而去其後猶忍死<lb/>
囑温公再致元祐之盛公雖不及坐廊廟隱然有社稷<lb/>
之功矣劾公主夜開門劾歐公濮王議未足盡公萬一<lb/>
也<lb/>
　　　彭中丞<hi>思永</hi>
帥成都盗賊為絶帥河朔驕兵大戢為御史痛抑張堯<lb/>
佐王守忠不得封卒以諫濮議攻歐陽公罷凛然大丈<lb/>
<pb n="KR3a0064_WYG_050-30a"/>
夫也公自童㓜能還吏所失金釵冬處被則思天下寒<lb/>
宜其成就之大若此<lb/>
　　　范蜀公<hi>鎮</hi>
請約官吏兵財以賦入十七為經費而儲其三請中書<lb/>
樞宻通知兵民財利而宰相制國用請免百官郊迎宰<lb/>
相而除其謁禁凡所陳關渉甚大首乞仁廟擇宗室為<lb/>
皇儲章十九上待罪百餘日鬚髪為白此為天下孤忠<lb/>
極論王安石新法不便六十三致仕而去迄不為元祐<lb/>
<pb n="KR3a0064_WYG_050-30b"/>
一出此為天下髙節温公謂公異姓兄弟且作傳稱其<lb/>
大勇云<lb/>
　　　曽魯公<hi>公亮</hi>
公自嘉祐秉政至熈寧熟朝廷事嘗與韓魏公共政務<lb/>
去民疾苦處西北邊事亦善謀畫年髙而力不衰臺諫<lb/>
無非之者其後李復圭有老鳯之譏乃致仕去然公嘗<lb/>
薦安石或云以間魏公云<lb/>
　　　王荆公<hi>安石</hi>
<pb n="KR3a0064_WYG_050-31a"/>
王安石以文行稱天下歴事三朝仁宗惡其詐不用英<lb/>
宗建立時有異議自慊不求用愈不用名愈顯神宗立<lb/>
遂驟用之天下方翹首望太平乃盡壞祖宗法度聚歛<lb/>
毒民生事開邊卒亂天下何哉正坐博學自矜視天下<lb/>
無人而行其獨耳愚謂此其為安石之不學與夫學者<lb/>
將以明理而施之用六經治道之根源諸史行事之龜<lb/>
鑑固非山經海志野史小說神仙傳天竺書索隱務竒<lb/>
之為博也國朝開國元勲無如趙韓王守成賢相無如<lb/>
<pb n="KR3a0064_WYG_050-31b"/>
李文靖韓王每斷大事惟讀論語曰佐藝祖定天下纔<lb/>
用得半部文靖作相亦甞讀論語曰節用愛人使民以<lb/>
時兩句尚未能行嗚呼必若是斯可言大臣之讀書矣<lb/>
張乖崖譏萊公不學無術彼所謂學雖獨指區區之智<lb/>
術而言然語已怪而不倫安石又面罵諸公不讀書此<lb/>
正安石自道耳孟子何必曰利一語三尺童子所知安<lb/>
石尚不能行又烏得誇讀書故愚嘗謂安石本效商鞅<lb/>
而才不及鞅雖負小人不世出之才亦藉秦積威人心<lb/>
<pb n="KR3a0064_WYG_050-32a"/>
素脅息凛凛而後令必行使鞅生我仁厚之世人心素<lb/>
恃上恩雖鞅之才尚不能行况安石乎猶頼我朝仁厚<lb/>
根本深固國以再延安石亦頼以免不然其弟安國盖<lb/>
預嘗憂其滅門矣嘻若安石果讀書何至是耶<hi>安石字介甫平</hi>
<hi>生執拗稱其名字惜不曾思及下文見幾而作一句耳</hi>
　　　温公<hi>光</hi>
漢武帝好大喜功海内虚弊晩年託孤博陸侯漢以再<lb/>
安我朝神宗銳意太平王安石誤以生財用兵幾亂天<lb/>
<pb n="KR3a0064_WYG_050-32b"/>
下晚年議建儲亦指司馬公為師保太后承其意相之<lb/>
再致元祐之盛事有適相似者三代後功業類豪傑士<lb/>
智力所就耳至誠動物真儒顯效獨温公一人固不當<lb/>
以博陸侯同日語然博陸死丙魏繼之漢遂稱中興温<lb/>
公為相數月薨繼之者反丙魏不如天下事遂不忍言<lb/>
日將暝也大明元祐之盛類焉嗚呼惜夫王安石引進<lb/>
小人之罪於是又有甚於變法者矣雖然微温公人心<lb/>
我怨禍不止夷狄中興事未可知晦菴次公言行於安<lb/>
<pb n="KR3a0064_WYG_050-33a"/>
石後其剝之復與<lb/>
　　　公之子諌議大夫<hi>康</hi>
三代後功名士未必知道德道德士未必就功名功名<lb/>
從道德中來者温公也顧猶不喜孟子識者疑焉愚嘗<lb/>
求其故孟子勸時君行王道以救世隨其資禀如誘小<lb/>
兒多方順適使之恱聽如色可使好如勇可使好明堂<lb/>
可使無毁其要皆歸於誘之及民此孔子之所謂可與<lb/>
權者而公也平生誠實一語不妄視議論之出於權者<lb/>
<pb n="KR3a0064_WYG_050-33b"/>
宜非其所樂與諫議孝友篤實本無異於公而獨喜孟<lb/>
子稱其醇正其殆有見於孟子之心者乎可以補温公<lb/>
之闕矣善繼善述諫議有焉<lb/>
　　　吕獻公<hi>公著</hi>
公初與温公薦進王安石安石行新法二公皆以爭論<lb/>
去元祐初二公復並相共除安石新法温公薨元祐之<lb/>
政尚頼公扶持如不肯與西夏地賜詔乾德而夏人服<lb/>
大臣韓維諫臣王覿之罷皆爭之然公慈恕多務包容<lb/>
<pb n="KR3a0064_WYG_050-34a"/>
進退廢置無復温公剛大之氣公薨邦國悴矣<lb/>
　　　吕滎陽公<hi>希哲字原明</hi>
公遍師當世諸儒篤實踐履王安石謂有官而事科舉<lb/>
為僥倖利逹公遂棄不為自小官不干薦舉進退必視<lb/>
其時公文穆之從曾孫文靖之孫正獻之子生三世相<lb/>
門而衣食或不給豈獨公之賢亦可觀公之家學公自<lb/>
㓜其母申國夫人篤教甚嚴動必循規矩正獻公作相<lb/>
遺公書曰善士無不用獨爾以吾故不及夫人張氏笑<lb/>
<pb n="KR3a0064_WYG_050-34b"/>
曰是亦未知其子豈獨公之賢亦可觀公之家化晩年<lb/>
名益重逺近師尊之陳忠肅至拜公堂下豈獨公之家<lb/>
可敬可慕亦可想見政和間前賢流風遺澤猶有存者<lb/>
使人歎息不已然公習静至轎卒溺死不為動夫子廐<lb/>
焚傷人之問恐不其然又直截㨗徑以造聖人近世超<lb/>
悟之學亦豈聞其風而效之者乎<lb/>
　　　曾中書鞏弟翰林學士文昭公肇<lb/>
曾氏兄弟以文鳴世兄文尤著世所號南豐先生也今<lb/>
<pb n="KR3a0064_WYG_050-35a"/>
觀南豐挺立無所附在朝之日淺而居外庸之日多治<lb/>
齊治越治閩皆有顯績寛期守信委任責成徃徃不勞<lb/>
而治可以為世法文昭歴十一州惠利亦多而立朝之<lb/>
績尤顯方徽廟初切劘上聽保䕶善類辨大中至正之<lb/>
論隱然有社稷功元祐士大夫再謫而公乞與之俱矣<lb/>
然則曾氏兄弟豈徒以文鳴者哉不徒以文鳴而今徒<lb/>
以文鳴可為世變長太息也已南豐好憑勢陵民嘗為<lb/>
人所訟似猶不䕶細行文昭則端嚴可畏有大臣風歿<lb/>
<pb n="KR3a0064_WYG_050-35b"/>
之日闔門貧無所歸此又豈以文為髙下哉<lb/>
　　　東坡潁濵<lb/>
新法之行東坡力爭不勝擾擾垂二十年天下幾危温<lb/>
公革弊一新五年而呂大防劉摯調停之說起潁濵爭<lb/>
之又四年李清臣用而紹述之說起新法復行潁濵爭<lb/>
不勝天下事去矣二公議論關係之大若此若其文章<lb/>
聲望兒童所共知此不暇復論云<lb/>
　　　韓獻肅<hi>絳</hi>弟門下侍郎<hi>維</hi>
<pb n="KR3a0064_WYG_050-36a"/>
子華渾厚為郡多善政嘗出將以慶州兵亂罷嘗入相<lb/>
以繼安石後言不盡用求罷最精役法仁宗神宗哲宗<lb/>
朝皆力言之持國神宗潛藩宮僚也自英宗時力排濮<lb/>
議救呂誨范鎮諸賢議論凛凛事神宗爭新法因亢旱<lb/>
謂詔求直言上嘗感悟人情大恱矣卒以議不合罪去<lb/>
二聖臨朝忠言讜論禆元祐之政尤多視子華風采過<lb/>
之<lb/>
　　　傅獻簡<hi>堯俞</hi>
<pb n="KR3a0064_WYG_050-36b"/>
公在仁宗朝斥離間主婿之内臣窮誣告富人之皇城<lb/>
卒劾妄舉内臣之都水監英宗時黜䜛間兩宮之任守<lb/>
忠神宗時罷鈐轄陜西之李若愚彼皆城狐社䑕公皆<lb/>
奮擊不顧若建儲君濮議若新法凡國有大事公又一<lb/>
一力爭可謂骨鯁臣矣哲宗登極拾遺補過而不捃摘<lb/>
人細故蔡確既貶乞置其餘議論和平又視時而不同<lb/>
以法從名流貶黎陽倉草場迎拜州掾甚恭寒暑坐倉<lb/>
不少懈傳曰君子時中又曰君子無入而不自得焉吾<lb/>
<pb n="KR3a0064_WYG_050-37a"/>
於傅公見之<lb/>
　　　彭尚書<hi>汝礪状元</hi>
公孝謹人也而諫中人主兵論元豐將順言詩賦曰河<lb/>
事尤力風節表表其仁者之勇與嘗論呂嘉問治其獄<lb/>
則不阿執政嘗忤蔡確論安州詩所以為羅織公眞中<lb/>
立不倚者哉<lb/>
　　　范忠宣<hi>純仁</hi>
公文正子也世濟清賢為孝子事君爭新法爭紹述以<lb/>
<pb n="KR3a0064_WYG_050-37b"/>
罪去為忠臣然公平恕人也温公改新法公謂非所先<lb/>
章子厚鄧綰得罪公力為救解宣仁后上仙又首用李<lb/>
清臣鄧温伯名調停原其用意慮反覆耳及其後終不<lb/>
免反覆公雖平恕亦身不免大抵上智下愚不移鴟鴞<lb/>
未嘗可化為鸞鳯向使四㐫不去堯之後豈有舜之治<lb/>
嗚呼元祐微温公新法至冺冺胥敗無復為我朝立赤<lb/>
幟者萬世羞也反復之禍繼温公者弱耳豈温公誤與<lb/>
向使文正在吾知未必為忠宣之為也孝耶忠耶豈易<lb/>
<pb n="KR3a0064_WYG_050-38a"/>
盡者耶<lb/>
　　　王左丞<hi>存</hi>
公平恕人也官制行多収㧞熈寧後言事得罪者在政<lb/>
府遇事多爭温公稱並馳萬馬中能駐足者其王存乎<lb/>
　　　蘇丞相<hi>頌</hi>
公為政平恕論事謹審輔相多奉行故事使吏各守其<lb/>
職粹然君子人也以佐守成則有餘大略與范忠宣諸<lb/>
賢相類柰何以處元祐之後耶<lb/>
<pb n="KR3a0064_WYG_050-38b"/>
　　　劉忠肅<hi>摯</hi>
公自熈寧論新法去國踰十六年當元祐初復任言責<lb/>
知無不言未幾大用呂大防以減吏額事忌公引楊畏<lb/>
論公交通邢恕及章子厚公遂罷相謫死新州然公實<lb/>
首論蔡確章子厚而邢書又以文及甫私書示蔡謂感<lb/>
其稱父蔡確寃以訟公者也<lb/>
　　　王樞宻<hi>岩叟</hi>
公元祐初諫臣也論君子小人不可參用最關世道<lb/>
<pb n="KR3a0064_WYG_050-39a"/>
　　　劉元城<hi>安世</hi>
公師温公温公當元祐初去新法公當紹聖初諫紹述<lb/>
温公為相於人情久欎之後得行其道公為諫官於小<lb/>
人報復之時不得行其言效騐雖異直大則同所謂元<lb/>
祐全人也<lb/>
　　　范内翰<hi>祖禹</hi>
本朝侍講無出於伊川者矣伊川自謂乏公温潤之氣<lb/>
論事無出於東坡者矣東坡見公之奏至於不肯自出<lb/>
<pb n="KR3a0064_WYG_050-39b"/>
其藁當元祐時已預言范純仁以兼容小人為寛天下<lb/>
事豈堪小人再壞公言不用元祐一變為紹聖天下事<lb/>
遂不忍言公之關係世道者又如此<lb/>
　　　鄒侍郎<hi>浩</hi>
公諌立昭懷劉后得罪貶去田畫戒其無以此舉自滿<lb/>
此又增人忠壯一等矣<lb/>
　　　陳忠肅公<hi>瓘</hi>
紹聖革元祐之政公力陳其不可建中革紹聖之弊公<lb/>
<pb n="KR3a0064_WYG_050-40a"/>
又戒其欲速嘗主别試前名盡取王氏之學曰順時所<lb/>
以救時不必求快目前也其從容逺慮若此首辨蔡京<lb/>
姦邪蔡氏黨欲殺公者百計公終不懾非剛柔適中者<lb/>
能爾乎大厦之顛雖非一木能夫而著日錄辨著尊堯<lb/>
集又著四明尊堯集章蔡誣謗卒頼以一洗之有功我<lb/>
宋多矣<lb/>
　　　邵康節<hi>雍</hi>
先生洞觀天地萬物之變超然獨樂於其間然其言曰<lb/>
<pb n="KR3a0064_WYG_050-40b"/>
新法固嚴能寛一分則民受一分之賜投劾而去何益<lb/>
此可為憂世者明訓也郭林宗生亂世而皇皇先生生<lb/>
治世而熈熈其為超然之趣則同<lb/>
　　　陳宻學<hi>㐮</hi>
公平生歴州縣孜孜以教育人材講求萬民利害為念<lb/>
失官錢不辨而出已俸償之固篤厚人也爭新法不聽<lb/>
遂辭知制誥不就盖與温公辭樞宻副使同此一心又<lb/>
守道不回者也執法不行權貴人寺觀名額似雖小事<lb/>
<pb n="KR3a0064_WYG_050-41a"/>
所議尤髙<lb/>
　　　劉祕丞<hi>恕</hi>
公該洽剛毅温公平生所信倚王介甫深愛之爭新法<lb/>
遂絶介甫嘗笑公耽史而不窮經然介甫窮經之效視<lb/>
公耽史竟何如耶<lb/>
　　　徐孝節<hi>積</hi>
先生篤孝至行以正治心以直養氣者其學也嘗謂兵<lb/>
者實大賢盛德之事非小才小智所能用而酷慕諸葛<lb/>
<pb n="KR3a0064_WYG_050-41b"/>
武侯<lb/>
　　　陳后山<hi>師道</hi>
先生居都下逾年未嘗一至貴人之門章子厚欲見之<lb/>
終不可得傅欽之薦公者也以其貧懐金欲餽之竟不<lb/>
敢出口先生之髙行若此而世獨稱其詩何耶豈世之<lb/>
知公者淺耶抑詩亦賢者之累耶<lb/>
　此錄名臣之言行偹焉近思錄諸儒之講明詳焉彼<lb/>
　此參驗環循閱習以其行稽其所言以其言進其所<lb/>
<pb n="KR3a0064_WYG_050-42a"/>
　行晦菴之望後學者其庶乎<lb/>
　　此錄雖雜取傳記之言然諸賢出處之本末備矣<lb/>
　　豈獨諸賢凡國朝盛衰之故亦莫不隱然備見其<lb/>
　　間矣如釋藩鎮兵權而天下定取幽燕納李繼捧<lb/>
　　而狄患啓李文靖鎮以清靜而民生安冦萊公决<lb/>
　　䇿親徃而邊好久王文正茍且順從天書禱祠之<lb/>
　　妄作而國力幾弊王沂公相仁宗初年韓魏公保<lb/>
　　佑英宗神宗初年而主少國危之日安若㤗山王<lb/>
<pb n="KR3a0064_WYG_050-42b"/>
　　安石行新法開邊隙而天下幾危宣仁聖烈太后<lb/>
　　相司馬公而天下再安范純仁兼用小人致章子<lb/>
　　厚蔡京輩紹述安石而國家遂有南遷之禍盛衰<lb/>
　　大要不出此數者皆可考見然則此錄豈特記諸<lb/>
　　賢之言行而已哉愚嘗謂史無定體書隨事為篇<lb/>
　　春秋紀年以書班馬以來分紀傳而此錄亦朱文<lb/>
　　公陰寓本朝之史<lb/>
　黄氏日抄卷五十<lb/>
</p>
<p>
</p>
  </div>
</body>
</text>
</TEI>
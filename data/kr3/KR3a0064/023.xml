<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷二十三</head>
    <p>
<pb n="KR3a0064_WYG_023-1a"/>
欽定四庫全書<lb/>
　黄氏日抄卷二十三　　　　宋　黄震　撰<lb/>
　讀禮記<hi>十</hi>
　　祭法第二十三<lb/>
祭法有虞氏禘黄帝而郊嚳祖顓頊而宗堯夏后氏亦<lb/>
禘黄帝而郊鯀祖顓頊而宗禹殷人禘嚳而郊㝠祖契<lb/>
而宗湯周人禘嚳而郊稷祖文王而宗武王<lb/>
　帝嚳堯父顓頊舜祖㝠契六世孫禘者禘其祖之所<lb/>
<pb n="KR3a0064_WYG_023-1b"/>
　自出郊者郊天以其太祖配祖者祖有功宗者宗有<lb/>
　徳然周之文王本以徳武王本以功又孝經云宗祀<lb/>
　文王與此不同江陵項氏曰此經生用其師說推次<lb/>
　而上非必有明文可據禮記文體如此者多如有虞<lb/>
　氏官五十夏百殷二百周三百亦是以數相推考實<lb/>
　難矣天台賈氏曰堯禪舜舜禪禹其禪一也虞既宗<lb/>
　堯夏乃不宗舜舜生於瞽瞍禹生於鯀其生一也夏<lb/>
　既郊鯀虞乃不郊瞽瞍虞夏商所祖者廟之太祖周<lb/>
<pb n="KR3a0064_WYG_023-2a"/>
　所祖者乃不以廟之太祖后稷而以文王意各以義<lb/>
　起<hi>集</hi>
燔柴於泰壇祭天也瘞埋於泰折祭地也用騂犢<hi>折之設反</hi>
　泰壇南郊之壇也泰折北郊之坎也壇以圓而髙為<lb/>
　言折以方而深為言燔柴升而明天道也瘞埋蔵而<lb/>
　幽地道也牲則用騂犢<hi>陳氏方氏</hi>
埋少牢於泰昭祭時也相近於坎壇祭寒暑也王宫祭<lb/>
日也夜明祭月也幽宗祭星也雩宗祭水旱也四坎壇<lb/>
<pb n="KR3a0064_WYG_023-2b"/>
祭四方也山林川谷丘陵能出雲為風雨見怪物皆曰<lb/>
神有天下者祭百神諸侯在其地則祭之亡其地則不<lb/>
祭<hi>相近鄭音禳祈横渠如字見賢遍反亡音無</hi>
　昭明也泰昭者祭四時之壇名相近鄭氏改為禳祈<lb/>
　方氏謂孔叢子作祖迎横渠讀如字王宫夜明以下<lb/>
　皆所祭壇名○眉山孫氏曰四時也寒暑也日也月<lb/>
　也星辰也水旱也孔安國指為書之禋于六宗孔子<lb/>
　嘗以此答宰我事見孔叢子横渠張氏曰日月星辰<lb/>
<pb n="KR3a0064_WYG_023-3a"/>
　風雨寒暑無特祭皆從祀於郊所謂日於壇月於坎<lb/>
　日於東月於西皆不出祀之兆言王宫夜明幽宗之<lb/>
　類皆指其祭位爾寒暑無定暑近日壇寒近月坎故<lb/>
　曰相近於坎壇祭寒暑也註謂相近為禳祈者非方<lb/>
　氏曰四方者四方萬物之神故有坎有壇而合以四<lb/>
　焉<hi>集</hi>
大凢生於天地之間者皆曰命其萬物死皆曰折人死<lb/>
曰鬼此五代之所不變也七代之所更立者禘郊祖宗<lb/>
<pb n="KR3a0064_WYG_023-3b"/>
其餘不變也<lb/>
　五代謂黄帝虞夏商周七代通數顓頊及嚳<hi>鄭氏</hi>
天下有王分地建國置都立邑設廟祧壇墠而祭之乃<lb/>
為親䟽多少之數是故王立七廟一壇一墠曰考廟曰<lb/>
王考廟曰皇考廟曰顯考廟曰祖考廟皆月祭之逺廟<lb/>
為祧有二祧享嘗乃止去祧為壇去壇為墠壇墠有禱<lb/>
焉祭之無禱乃止去墠曰鬼諸侯立五廟一壇一墠曰<lb/>
考廟曰王考廟曰皇考廟皆月祭之顯考廟祖考廟享<lb/>
<pb n="KR3a0064_WYG_023-4a"/>
嘗乃止去祖為壇去壇為墠壇墠有禱焉祭之無禱乃<lb/>
止去墠為鬼大夫立三廟一壇曰考廟曰王考廟曰皇<lb/>
考廟享嘗乃止顯考祖考無廟有禱焉為壇祭之去壇<lb/>
為鬼適士二廟一壇曰考廟曰王考廟享嘗乃止顯考<lb/>
無廟有禱焉為壇祭之去壇為鬼官師一廟曰考廟王<lb/>
考無廟而祭之去王考為鬼庶士庶人無廟死曰鬼<hi>適丁</hi>
<hi>厯反</hi>
　建國封諸侯也置都立邑為卿大夫采地及賜士有<lb/>
<pb n="KR3a0064_WYG_023-4b"/>
　功者之地也廟貌也象先祖之貌也祧超也超出廟<lb/>
　貌之上也封土曰壇除地曰墠考成也謂有成徳之<lb/>
　美也父廟曰考王君也尊於父者也祖廟曰王考皇<lb/>
　大也尤尊者也曾祖廟曰皇考顯者髙而在上之義<lb/>
　也髙祖廟曰顯考祖始也始祖廟曰祖考廟皆月祭<lb/>
　之旣祧則時祭之去祧而為壇為墠惟有禱而後祭<lb/>
　之去墠為鬼鬼則歸於無迹矣薦而不祭自天子降<lb/>
　殺以兩至庶人無廟死惟曰鬼則饗於寝凢皆注䟽<lb/>
<pb n="KR3a0064_WYG_023-5a"/>
　依本文之說如此長樂陳氏曰祭法言天子至士立<lb/>
　廟之制多與禮異其言壇墠等威之辨理或有之秦<lb/>
　溪楊氏曰祭法與王制不同王制天子三昭三穆與<lb/>
　太祖為七廟祭法則序四親二祧王制諸侯二昭二<lb/>
　穆為五廟祭法則序三親月祭其髙太二廟特時祭<lb/>
　之王制大夫三廟有太祖祭法無太祖王制士一廟<lb/>
　祭法分適士二廟官師一廟祭法有壇有墠王制無<lb/>
　之祭法有王考皇考顯考祖考之稱王制無之又按<lb/>
<pb n="KR3a0064_WYG_023-5b"/>
　三壇同墠出於金縢乃因有禱而為之非宗廟之外<lb/>
　預為壇墠以待他日之禱孝經為之宗廟以鬼享之<lb/>
　亦非去墠始為鬼晉張融謂祭法去祧為壇去壇為<lb/>
　墠去墠為鬼皆衰世之法則所言難以盡信<hi>集</hi>
王為羣姓立社曰大社王自為立社曰王社諸侯為百<lb/>
姓立社曰國社諸侯自為立社曰侯社大夫以下成羣<lb/>
立社曰置社<lb/>
　大夫以下謂下至庶人共立社今里社是<hi>鄭氏</hi>
<pb n="KR3a0064_WYG_023-6a"/>
王為羣姓立七祀曰司命曰中霤曰國門曰國行曰泰<lb/>
厲曰户曰竈王自為立七祀諸侯為國立五祀曰司命<lb/>
曰中霤曰國門曰國行曰公厲諸侯自為立五祀大夫<lb/>
立三祀曰族厲曰門曰行適士立二祀曰門曰行庶士<lb/>
庶人立一祀或立户或立竈<lb/>
　司命主督察中霤主堂室厲主殺罰儀禮士禱五祀<lb/>
　與此亦不同<hi>鄭氏輔氏</hi>
王下祭殤五適子適孫適曽孫適𤣥孫適来孫諸侯下<lb/>
<pb n="KR3a0064_WYG_023-6b"/>
祭三大夫下祭二適士及庶人祭子而止<hi>適丁厯反</hi>
　𤣥孫之子為来孫方来未已也祭殤止適<hi>方氏應氏</hi>
夫聖王之制祭祀也法施於民則祀之以死勤事則祀<lb/>
之以勞定國則祀之能禦大菑則祀之能捍大患則祀<lb/>
之是故厲山氏之有天下也其子曰農能殖百穀夏之<lb/>
衰也周棄繼之故祀以為稷共工氏之覇九州也其子<lb/>
曰后士能平九州故祀以為社帝嚳能序星辰以著衆<lb/>
堯能賞均刑法以義終舜勤衆事而野死鯀鄣鴻水而<lb/>
<pb n="KR3a0064_WYG_023-7a"/>
殛死禹能脩鯀之功黄帝正名百物以明民共財顓頊<lb/>
能脩之契為司徒而民成冥勤其官而水死湯以寛治民<lb/>
而除其虐文王以文治武王以武功去民之菑此皆有<lb/>
功烈於民者也及夫日月星辰民所瞻仰也山林川谷<lb/>
丘陵民所取財用也非此族也不在祀典<lb/>
　厲山氏炎帝也即神農起烈山或曰烈山氏夏末湯<lb/>
　大旱七年變置社稷始廢農祀棄棄后稷名也共工<lb/>
　在太昊炎帝之間共財謂散民取百物以自贍族猶<lb/>
<pb n="KR3a0064_WYG_023-7b"/>
　類也<hi>鄭氏孔氏</hi>
　　祭義第二十四<lb/>
祭不欲數數則煩煩則不敬祭不欲䟽䟽則怠怠則忘<lb/>
是故君子合諸天道春禘秋嘗霜露旣降君子履之必<lb/>
有悽愴之心非其寒之謂也春雨露旣濡君子履之必<lb/>
有怵惕之心如将見之樂以迎来哀以送徃故禘有樂<lb/>
而嘗無樂<hi>數色角反愴初亮反</hi>
　合天道謂不數不䟽春秋祭祀以時思之也履霜露<lb/>
<pb n="KR3a0064_WYG_023-8a"/>
　而有悽愴之心此秋所以有嘗履雨露而有怵惕之<lb/>
　心此春所以有禘禘者陽之盛其祭主飲以求諸陽<lb/>
　故以迎来為主而有樂以迎来嘗者隂之盛其祭主<lb/>
　食以求諸隂故以送徃為主而不用樂樂以迎来樂<lb/>
　其親之将来也哀以送徃哀其享否不可知也<hi>集孔氏慕</hi>
　<hi>容氏晦庵及鄭氏說</hi>
致齊於内散齊於外齊之日思其居處思其笑語思其<lb/>
志意思其所樂思其所耆齊三日乃見其所為齊者<hi>耆音</hi>
<pb n="KR3a0064_WYG_023-8b"/>
<hi>嗜</hi>
　程氏謂此平日思親之心非齊也齊不容有思愚意<lb/>
　齊之言齊也齊者致一也齊而一於思親則外事絶<lb/>
　矣此其祭親而可與親之神靈接也思親不害於為<lb/>
　齊也若謂齊不可有思其論雖精然恐鄰於荘子心<lb/>
　齊之說後世竊之為禪學者也程氏講明正學而門<lb/>
　人多流於禪徃徃多附益之學者宜謹孔子云祭思<lb/>
　敬<hi>補</hi>
<pb n="KR3a0064_WYG_023-9a"/>
祭之日入室僾然必有見乎其位周還出户肅然必有<lb/>
聞乎其容聲出户而聼愾然必有聞乎其嘆息之聲<hi>僾音</hi>
<hi>愛愾開代反</hi>
　周還出户謂薦設時出户而聼謂闔户時僾然肅然<lb/>
　愾然盖誠之不可揜所謂如在其上如在其左右<hi>鄭氏</hi>
　<hi>輔氏</hi>
是故先王之孝也色不忘乎目聲不絶乎耳心志嗜欲<lb/>
不忘乎心致愛則存致慤則著著存不忘乎心夫安得<lb/>
<pb n="KR3a0064_WYG_023-9b"/>
不敬乎<lb/>
　色不忘乎目常若承顔聲不絶乎耳常若聼命心志<lb/>
　嗜欲不忘乎心事死如事生事亡如事存也著存則<lb/>
　洋洋乎如在其上如在其左右安得不敬乎<hi>用方氏修</hi>
君子生則敬養死則敬享思終身弗辱也君子有終身<lb/>
之䘮忌日之謂也忌日不用非不祥也言夫日志有所<lb/>
至而不敢盡其私也<lb/>
　此言忌日以䘮禮處之不用不舉事也非以其日之<lb/>
<pb n="KR3a0064_WYG_023-10a"/>
　不祥而不用也極思念親不敢盡其私情以營他事<lb/>
　也<hi>本孔氏說</hi>
唯聖人為能饗帝孝子為能饗親饗者鄉也鄉之然後<lb/>
能饗焉是故孝子臨尸而不怍君牽牲夫人奠盎君獻<lb/>
尸夫人薦豆卿大夫相君命婦相夫人齊齊乎其敬也<lb/>
愉愉乎其忠也勿勿諸其欲其饗之也<hi>鄉許亮反相息亮反齊如字又</hi>
<hi>子禮反</hi>
　尸謂祭祀之尸怍愧色也牽牲将薦血毛盎者盎齊<lb/>
<pb n="KR3a0064_WYG_023-10b"/>
　謂酒也薦豆以豆實韭菹醢而薦之也齊齊整齊貌<lb/>
　愉愉和恱貌勿勿慤愛貌其皆語助○此章援聖人<lb/>
　之饗帝以重孝子之饗親因明饗之言鄉中心鄉之<lb/>
　乃能致其来饗唯聖人為能饗帝仁人之心與天地<lb/>
　一也唯孝子為能饗親孝子之心與父母一也皆以<lb/>
　其心饗之也君牽牲而夫人奠盎以副之君獻尸而<lb/>
　夫人薦豆以助之此見夫婦相湏以成而婦人唯酒<lb/>
　食是議共祭祀其職也卿大夫則相其君命婦則相<lb/>
<pb n="KR3a0064_WYG_023-11a"/>
　夫人内外協心又各盡其誠敬焉<hi>補</hi>
文王之祭也事死者如事生思死者如不欲生忌日必<lb/>
哀稱諱如見親祀之忠也如見親之所愛如欲色然其<lb/>
文王與詩云明發不寐有懷二人文王之詩也祭之明<lb/>
日明發不寐饗而致之又從而思之祭之日樂與哀半<lb/>
饗之必樂已至必哀<lb/>
　如不欲生思親之深如欲隨之而死也忌日必哀所<lb/>
　謂終身之䘮也稱諱如見親所謂聞名心瞿也如見<lb/>
<pb n="KR3a0064_WYG_023-11b"/>
　親之所愛如見親之有愛於己如欲色然如欲承順<lb/>
　父母之顔色也明發不寐謂夜而至旦有懷二人謂<lb/>
　思父母此小雅幽王之詩今指為文王者斷章取義<lb/>
　詩人陳文王之徳以刺幽王是亦可名文王之詩也<lb/>
　饗而致之臨祭也又從而思之旣祭也饗之必樂者<lb/>
　乆慕而幸得其来已至必哀者感慨而且思其去<hi>鄭氏</hi>
　<hi>孔氏方氏輔氏</hi>
仲尼嘗奉薦而進其親也慤其行也趨趨以數已祭子<lb/>
<pb n="KR3a0064_WYG_023-12a"/>
贛問曰子之言祭濟濟漆漆然今子之祭無濟濟漆漆<lb/>
何也子曰濟濟者容也逺也漆漆者容也自反也容以<lb/>
逺若容以自反也夫何神明之及交夫何濟濟漆漆之<lb/>
有乎反饋樂成薦其薦爼序其禮樂備其百官君子致<lb/>
其濟濟漆漆夫何慌惚之有乎夫言豈一端而已夫各<lb/>
有所當也<hi>趨音促數色角反漆音切慌况徃反一音荒惚音忽當丁浪反</hi>
　嘗秋祭也親謂身親執事慤與趨趨言少威儀數之<lb/>
　言速也濟濟漆漆者威儀之多與慤與趨趨相反者<lb/>
<pb n="KR3a0064_WYG_023-12b"/>
　也反饋謂進熟樂成謂合樂薦爼謂薦牲體之爼君<lb/>
　子謂助祭之人○慤與趨趨孝子奉祭之誠其儀少<lb/>
　濟濟漆漆賔客助祭之容其儀多子貢誤認夫子平<lb/>
　日之言以濟濟漆漆為奉祭者故夫子析以告之如<lb/>
　此<hi>補</hi>
孝子将祭慮事不可以不豫比時具物不可以不備虛<lb/>
中以治之宫室旣脩牆屋旣設百物既備夫婦齊戒沐<lb/>
浴盛服奉承而進之洞洞乎屬屬乎如弗勝如将失之<lb/>
<pb n="KR3a0064_WYG_023-13a"/>
其孝敬之心至也與薦其薦爼序其禮樂備其百官奉<lb/>
承而進之於是諭其志意以其慌惚以與神明交庶或<lb/>
饗之庶或饗之孝子之志也<hi>比必利反洞音動勝音升也與音餘</hi>
　比時及時也洞洞幽深屬屬連續皆言孝敬不忘之<lb/>
　意諭其志意謂祝以孝告庶或謂不敢必<hi>補</hi>
孝子之祭也盡其慤而慤焉盡其信而信焉盡其敬而<lb/>
敬焉盡其禮而不過失焉進退必敬如親聼命則或使<lb/>
之也<lb/>
<pb n="KR3a0064_WYG_023-13b"/>
　或使之謂如親聼父母之命而父母或使之也<hi>孔氏</hi>
孝子之祭可知也其立之也敬以詘其進之也敬以愉<lb/>
其薦之也敬以欲退而立如将受命已徹而退敬齊之<lb/>
色不絶於面孝子之祭也立而不詘固也進而不愉䟽<lb/>
也薦而不欲不愛也退立而不如受命敖也已徹而退<lb/>
無敬齊之色而忘本也如是而祭失之矣<hi>詘求勿反敬齊如字</hi>
　立之者方待事而立進之者旣從事而進薦之者言<lb/>
　奉物而薦詘形容喜貌愉顔色和貌欲婉順貌立而<lb/>
<pb n="KR3a0064_WYG_023-14a"/>
　不詘以其恃親故謂之固進而不愉以其憚親故謂<lb/>
　之䟽薦而不欲若不得已而薦者是謂不愛其親立<lb/>
　也進也薦也皆當有恱慕意而皆以敬為本雖旣祭<lb/>
　而退猶不忘<hi>用鄭氏孔氏陸氏修</hi>
孝子之有深愛者必有和氣有和氣者必有愉色有愉<lb/>
色者必有婉容孝子如執玉如奉盈洞洞屬屬然如弗<lb/>
勝如将失之嚴威儼恪非所以事親也成人之道也<hi>奉芳</hi>
<hi>勇反</hi>
<pb n="KR3a0064_WYG_023-14b"/>
　自有深愛以下皆言愛自如執玉以下皆言敬所謂<lb/>
　愛敬盡於事親愛敬者常不失孺子之心嚴威儼恪<lb/>
　者乃成人之道故非所以事親<hi>用方氏吕氏補</hi>
先王之所以治天下者五貴有徳貴貴貴老敬長慈㓜<lb/>
此五者先王之所以定天下也貴有徳何為也為其近<lb/>
於道也貴貴為其近於君也貴老為其近於親也敬長<lb/>
為其近於兄也慈㓜為其近於子也是故至孝近乎王<lb/>
至弟近乎覇至孝近乎王雖天子必有父至弟近乎覇<lb/>
<pb n="KR3a0064_WYG_023-15a"/>
雖諸侯必有兄先王之教因而弗改所以領天下國家<lb/>
也<hi>王古注于况反</hi>
　鄭氏曰言治國有家道項氏曰近王近覇禮記此類<lb/>
　雖似可疑然皆古之遺言先儒口相授其中多義訓<lb/>
　不可忽<hi>集</hi>
子曰立愛自親始教民睦也立敬自長始教民順也教<lb/>
以慈睦而民貴有親教以敬長而民貴用命孝以事親<lb/>
順以聼命錯諸天下無所不行<lb/>
<pb n="KR3a0064_WYG_023-15b"/>
　親其親長其長而天下平<hi>補</hi>
郊之祭也䘮者不敢哭凶服者不敢入國門敬之至也<lb/>
　祭吉禮不欲聞見凶人<hi>鄭氏</hi>
祭之日君牽牲穆答君卿大夫序從旣入廟門麗于碑<lb/>
卿大夫袒而毛牛尚耳鸞刀以刲取膟膋乃退爓祭祭<lb/>
腥而退敬之至也<hi>袒徒旦反膟音律膋力彫反爓音燖</hi>
　穆子姓也答對也君牽牲子姓對君共牽牲以示父<lb/>
　子合敬而致其力也麗繫也繫牲中庭之碑将殺牲<lb/>
<pb n="KR3a0064_WYG_023-16a"/>
　也毛牛尚耳者耳主聼故尚耳毛欲使神聼之也膟<lb/>
　膋血與腸間脂也湯肉曰爓爓祭祭腥者祭爓肉腥<lb/>
　肉也<hi>鄭氏方氏孔氏</hi>
郊之祭大報天而主日配以月夏后氏祭其闇殷人祭<lb/>
其陽周人祭日以朝及闇<lb/>
　主日者以其光明天之神可見者莫著焉也祭其闇<lb/>
　昏時祭隂祭其陽日中祭也祭日日間祭也朝及闇<lb/>
　者終日行事<hi>用鄭氏方氏修</hi>
<pb n="KR3a0064_WYG_023-16b"/>
祭日於壇祭月於坎以别幽明以制上下祭日於東祭<lb/>
月於西以别内外以端其位日出於東月生於西隂陽<lb/>
長短終始相廵以致天下之和<hi>别彼列反廵古讀為㳂然如字亦通</hi>
　日為明月為幽壇在上坎在下日為陽在外月為隂<lb/>
　在内属乎陽者皆長属乎隂者皆短一長一短終則<lb/>
　有始相廵而未始相絶故足以致天下之和<hi>方氏</hi>
天下之禮致反始也致鬼神也致和用也致義也致譲<lb/>
也致反始以厚其本也致鬼神以尊上也致物用以立<lb/>
<pb n="KR3a0064_WYG_023-17a"/>
民紀也致義則上下不悖逆矣致譲以去争也合此五<lb/>
者以治天下之禮也雖有竒邪而不治者則微矣<hi>去起吕反</hi>
<hi>竒紀宜反</hi>
　致之言至使人勤行至於極也致反始奉郊社致鬼<lb/>
　神祭宗廟致和用足衣食致義制事之宜致譲教民<lb/>
　之遜五者立雖有竒異邪僻不治者亦少矣<hi>鄭氏孔氏方氏</hi>
宰我曰吾聞鬼神之名不知其所謂子曰氣也者神之<lb/>
盛也魄也者鬼之盛也合鬼與神教之至也衆生必死<lb/>
<pb n="KR3a0064_WYG_023-17b"/>
死必歸土此之謂鬼骨肉斃于下隂為野土其氣發揚<lb/>
于上為昭明焄蒿悽愴此百物之精也神之著也因物<lb/>
之精制為之極明命鬼神以為黔首則百衆以畏萬民<lb/>
以服<hi>隂古音蔭</hi>
　鬼歸也隂之為神伸也陽之為氣謂呼吸出入者魄<lb/>
　謂耳目形體者神形相合人所以生今雖人死故必<lb/>
　聚合鬼神以制祭祀之禮而事之其為教也至矣死<lb/>
　而骨肉䕃為野土者即其生時之魄而鬼之謂也死<lb/>
<pb n="KR3a0064_WYG_023-18a"/>
　而其氣發揚為昭明者即其生時之氣而神之謂也<lb/>
　此盖因上文之鬼神而申明之焄香臭也蒿氣蒸出<lb/>
　貌也百物之氣蒸而上出焄蒿者其狀悽愴者其情<lb/>
　也人氣之發揚於上為昭明百物之精氣為焄蒿悽<lb/>
　愴是神之至著者也聖人因人與物死之精靈制為<lb/>
　尊極之名稱謂之鬼神為民作法使民亦事其祖禰<lb/>
　鬼神無不畏服也然黔首者秦所以名其民此云宰<lb/>
　我之言當考<hi>用鄭氏孔氏修</hi>
<pb n="KR3a0064_WYG_023-18b"/>
聖人以是為未足也築為宫室設為宗祧以别親䟽逺<lb/>
邇教民反古復始不忘其所由生也衆之服自此故聼<lb/>
且速也<lb/>
　宫室謂廟之宫室宗親而邇者祧䟽而逺者<hi>方氏</hi>
二端旣立報以二禮建設朝事燔燎羶薌見以蕭光以<lb/>
報氣也此教衆反始也薦黍稷羞肺肝首心見間以俠<lb/>
甒加以鬱鬯以報魄也教民相愛上下用情禮之至也<lb/>
<hi>見以之見見間之見古注作覸今並如字俠古洽反甒音武</hi>
<pb n="KR3a0064_WYG_023-19a"/>
　二端氣為神魄為鬼也二禮朝事報氣薦黍稷報魄<lb/>
　也朝事謂朝而事之羶天産之臭薌地産之臭染蕭<lb/>
　以膟膋故有羶合蕭以黍稷故有薌蕭與膟膋黍稷<lb/>
　并合而見故曰見以蕭光光猶氣也凢此皆以臭為<lb/>
　主而臭為陽故曰報氣氣以陽生而有所始故曰教<lb/>
　衆反始也黍稷以器盛而進故曰薦肺肝首心又各<lb/>
　致其美故曰羞甒有兩故曰俠諸物見於俠甒之間<lb/>
　故曰見間而又加之以鬱鬯之彛凢此皆以味為主<lb/>
<pb n="KR3a0064_WYG_023-19b"/>
　而味為隂故曰報魄魄以隂聚而有所愛故曰教民<lb/>
　相愛也報氣求陽是用情於上報魄求隂是用情於<lb/>
　下二禮之報至此無以復加故曰上下用情禮之至<lb/>
　也<hi>方氏</hi>
君子反古復始不忘其所由生也是以致其敬發其情<lb/>
竭力從事以報其親不敢弗盡也<lb/>
　如上報氣報魄皆報親之事<hi>方氏</hi>
是故昔者天子為耤千畆冕而朱紘躬秉耒諸侯為耤<lb/>
<pb n="KR3a0064_WYG_023-20a"/>
百畆冕而青紘躬秉耒以事天地山川社稷先古以為<lb/>
醴酪齊盛於是乎取之敬之至也<lb/>
　耤耤田先古謂先祖若先聖先師醴甘酪酸<hi>方氏</hi>
古者天子諸侯必有養獸之官及歳時齊戒沐浴而躬<lb/>
朝之犧牷祭牲必於是取之敬之至也君召牛納而視<lb/>
之擇其毛而卜之吉然後養之君皮弁素積朔月月半<lb/>
君廵牲所以致力孝之至也<lb/>
　始養言獸召而視之言牛廵言牲犧言色之純牷言<lb/>
<pb n="KR3a0064_WYG_023-20b"/>
　體之完躬朝之者謂人君齊戒沐浴躬受養獸官之<lb/>
　朝<hi>山隂陸氏</hi>
古者天子諸侯必有公桑蠶室近川而為之築宫仞有<lb/>
三尺棘墻而外閉之及大昕之朝君皮弁素積卜三宫<lb/>
之夫人世婦之吉者使入蠶于蠶室奉種浴于川桑于<lb/>
公桑風戾以食之歳旣單矣世婦卒蠶奉繭以示于君<lb/>
遂獻繭于夫人夫人曰此所以為君服與遂副禕而受<lb/>
之因少牢以禮之古之獻繭者其率用此與及良日夫<lb/>
<pb n="KR3a0064_WYG_023-21a"/>
人繅三盆手遂布于三宫夫人世婦之吉者使繅遂朱<lb/>
緑之𤣥黄之以為黼黻文章服旣成君服以祀先王先<lb/>
公敬之至也<hi>禕音暉</hi>
　近川取浴蠶之便仞七尺又三尺髙一丈也大昕朔<lb/>
　日之朝風戾風燥之也食謂飼蠶歳單謂三月月盡<lb/>
　之後副首飾禕禕衣三盆手者親繅三盆以手振出<lb/>
　其緖<hi>鄭氏孔氏</hi>
君子曰禮樂不可斯須去身致樂以治心則易直子諒<lb/>
<pb n="KR3a0064_WYG_023-21b"/>
之心油然生矣易直子諒之心生則樂樂則安安則乆<lb/>
乆則天天則神天則不言而信神則不怒而威致樂以<lb/>
治心者也致禮以治躬則荘敬荘敬則嚴威心中斯湏<lb/>
不和不樂而鄙詐之心入之矣外貌斯湏不荘不敬而<lb/>
慢易之心入之矣故樂也者動於内者也禮也者動於<lb/>
外者也樂極和禮極順内和而外順則民瞻其顔色而<lb/>
不與争也望其容貌而衆不生慢易焉故徳煇動乎内<lb/>
而民莫不承聼理發乎外而衆莫不承順故曰致禮樂<lb/>
<pb n="KR3a0064_WYG_023-22a"/>
之道而天下塞焉舉而錯之無難矣樂也者動於内者<lb/>
也禮也者動於外者也故禮主其减樂主其盈禮减而<lb/>
進以進為文樂盈而反以反為文禮减而不進則銷樂<lb/>
盈而不反則放故禮有報而樂有反禮得其報則樂樂<lb/>
得其反則安禮之報樂之反其義一也<lb/>
　塞充滿也此一節樂記文重出<lb/>
曽子曰孝有三大孝尊親其次弗辱其下能養公明儀<lb/>
問於曽子曰夫子可以為孝乎曽子曰是何言與是何<lb/>
<pb n="KR3a0064_WYG_023-22b"/>
言與君子之所謂孝者先意承志諭父母於道參直養<lb/>
者也安能為孝乎曽子曰身也者父母之遺體也行父<lb/>
母之遺體敢不敬乎居處不荘非孝也事君不忠非孝<lb/>
也涖官不敬非孝也朋交不信非孝也戰陣無勇非孝<lb/>
也五者不遂烖及於親敢不敬乎亨孰羶薌嘗而薦之<lb/>
非孝也養也君子之所謂孝也者國人稱願然曰幸哉<lb/>
有子如此所謂孝也已衆之本教曰孝其行曰養養可<lb/>
能也敬為難敬可能也安為難安可能也卒為難父母<lb/>
<pb n="KR3a0064_WYG_023-23a"/>
旣没慎行其身不遺父母惡名可謂能終矣仁者仁此<lb/>
者也禮者履此者也義者宜此者也信者信此者也强<lb/>
者强此者也樂自順此生刑自反此作<lb/>
　此章明孝與養之别也衆之本教曰孝者孝為衆行<lb/>
　之根本以此根本而教於下名之曰孝<hi>鄭氏</hi>
曽子曰夫孝置之而塞乎天地溥之而横乎四海施諸<lb/>
後世而無朝夕推而放諸東海而凖推而放諸西海而<lb/>
凖推而放諸南海而凖推而放諸北海而凖詩云自西<lb/>
<pb n="KR3a0064_WYG_023-23b"/>
自東自南自北無思不服此之謂也<hi>溥古音敷放甫徃反</hi>
　無朝夕言常行無輟時也凖猶齊也言無不同也<hi>鄭氏</hi>
　<hi>晦庵</hi>
曽子曰樹木以時伐焉禽獸以時殺焉夫子曰斷一樹<lb/>
殺一獸不以其時非孝也孝有三小孝用力中孝用勞<lb/>
大孝不匱思慈愛忘勞可謂用力矣尊仁安義可謂用<lb/>
勞矣博施備物可謂不匱矣父母愛之喜而弗忘父母<lb/>
惡之懼而無怨父母有過諫而不逆父母旣没必求仁<lb/>
<pb n="KR3a0064_WYG_023-24a"/>
者之粟以祀之此之謂禮終<hi>斷丁管反施始豉反惡烏略反</hi>
　庶人思父母慈愛忘己躬耕之勞可謂用力矣諸侯<lb/>
　卿大夫士尊重於仁安行於義心無勞倦可謂用勞<lb/>
　矣博施謂德教加於百姓刑于四海備物謂四海之<lb/>
　内各以其職来祭此孔氏之說孝之小大各以其分<lb/>
　言也於親生育之恩則思之而不忘於己奉養之力<lb/>
　則忘之而不思故曰用力仁所以愛親義所以敬親<lb/>
　愛敬盡於事親故曰用勞此方氏之說而說不及於<lb/>
<pb n="KR3a0064_WYG_023-24b"/>
　不匱也博施則聖矣孝至於此則逹於天下四海九<lb/>
　州之美味莫不備至故為大孝此葉氏之說而可以<lb/>
　足方氏之說者也愚按孟子嘗謂舜為大孝未嘗有<lb/>
　待於外者今此漢儒傳聞曽子之言以博施備物為<lb/>
　大孝則有待於在外者而後為大非其餘人子所可<lb/>
　預故孔氏以分之小大言之姑録其說俟来者擇焉<lb/>
　鄭氏謂必求仁者之粟喻貧困猶不敢取惡人物以<lb/>
　事亡親則其說精矣<hi>集</hi>
<pb n="KR3a0064_WYG_023-25a"/>
樂正子春下堂而傷其足數月不出猶有憂色門弟子<lb/>
曰夫子之足瘳矣數月不出猶有憂色何也樂正子春<lb/>
曰善如爾之問也善如爾之問也吾聞諸曽子曽子聞<lb/>
諸夫子曰天之所生地之所養無人為大父母全而生<lb/>
之子全而歸之可謂孝矣不虧其體不辱其身可謂全<lb/>
矣故君子頃歩而弗敢忘孝也今予忘孝之道予是以<lb/>
有憂色也壹舉足而不敢忘父母壹出言而不敢忘父<lb/>
母壹舉足而不敢忘父母是故道而不徑舟而不游不<lb/>
<pb n="KR3a0064_WYG_023-25b"/>
敢以先父母之遺體行殆壹出言而不敢忘父母是故<lb/>
惡言不出於口忿言不反於身不辱其身不羞其親可<lb/>
謂孝矣<hi>頃缺婢反方如字</hi>
　古註頃跬也一舉足為跬再舉足為歩盖改頃為跬<lb/>
　方氏據荀子云行而俯頃非懾怯也因以頃為俯首<lb/>
　一頃之間如其說則不必改字道大路徑邪徑游者<lb/>
　浮水而渡忿言指在人之言也惟己之惡言不出於<lb/>
　口故人之忿言亦不反於身也<hi>方氏</hi>
<pb n="KR3a0064_WYG_023-26a"/>
昔者有虞氏貴徳而尚齒夏后氏貴爵而尚齒殷人貴<lb/>
富而尚齒周人貴親而尚齒虞夏商周天下之盛王也<lb/>
未有遺年者年之貴乎天下乆矣次乎事親也<lb/>
　臣能世禄曰富未有遺年者言皆尚齒次乎事親者<lb/>
　言事親之次尚齒為重<hi>補</hi>
是故朝廷同爵則尚齒七十杖於朝君問則席八十不<lb/>
俟朝君問則就之而弟逹乎朝廷矣行肩而不併不錯<lb/>
則隨見老者則車徒辟斑白者不以其任行乎道路而<lb/>
<pb n="KR3a0064_WYG_023-26b"/>
弟逹乎道路矣居鄉以齒而老窮不遺强不犯弱衆不<lb/>
暴寡而弟逹乎州巷矣古之道五十不為甸徒頒禽隆<lb/>
諸長者而弟逹乎獀狩矣軍旅什伍同爵則尚齒而弟<lb/>
逹乎軍旅矣孝弟發諸朝廷行乎道路至乎州巷放乎<lb/>
獀狩脩乎軍旅衆以義死之而弗敢犯也<hi>辟音避獀音蒐</hi>
　君問則席命之坐也不俟朝君揖之即退不俟朝事<lb/>
　畢也就之就其家也行肩而不併言肩隨而不併行<lb/>
　也不錯則隨者錯鴈行參錯也父黨隨行兄黨鴈行<lb/>
<pb n="KR3a0064_WYG_023-27a"/>
　不為鴈行之參錯則為隨行之陪從也車徒辟者乗<lb/>
　車歩行皆避老人也斑白者不以其任行乎道路謂<lb/>
　少者為老者代其任也州巷者一鄉五州巷猶閭也<lb/>
　甸徒者六十四井為甸軍田出役之法五十始衰不<lb/>
　從力役之政也春獵為獀冬獵為狩○此章因孝言<lb/>
　弟孝弟之道無處不行故衆行孝弟雖死不敢犯之<lb/>
　犯謂犯不孝不弟也<hi>用孔氏方氏</hi>
祀乎明堂所以教諸侯之孝也食三老五更於大學所<lb/>
<pb n="KR3a0064_WYG_023-27b"/>
以教諸侯之弟也祀先賢於西學所以教諸侯之徳也<lb/>
耕藉所以教諸侯之養也朝覲所以教諸侯之臣也五<lb/>
者天下之大教也<hi>食音嗣</hi>
　西學者西郊之學春朝秋覲禮行於此人得於彼而<lb/>
　不知者乃教之至詳言教萬民而後及諸侯者化賤<lb/>
　者易化貴者難也<hi>周氏馬氏</hi>
食三老五更於大學天子袒而割牲執醤而饋執爵而<lb/>
酳冕而揔干所以教諸侯之弟也是故鄉里有齒而老<lb/>
<pb n="KR3a0064_WYG_023-28a"/>
窮不遺强不犯弱衆不暴寡此由大學来者也天子設<lb/>
四學當入學而大子齒<lb/>
　執醤而饋進食也執爵而酳食後以酒滌口也冕而<lb/>
　揔干親在舞位有樂侑食也四學者四郊之學也<hi>鄭氏</hi>
天子廵守諸侯待于竟天子先見百年者八十九十者<lb/>
東行西行者弗敢過西行東行者弗敢過欲言政者君<lb/>
就之可也<lb/>
　不敢過即上文所謂車徒辟<hi>陸氏</hi>
<pb n="KR3a0064_WYG_023-28b"/>
壹命齒于鄉里再命齒于族三命不齒族有七十者弗<lb/>
敢先七十者不有大故不入朝若有大故而入君必與<lb/>
之揖譲而后及爵者<lb/>
　齒謂以年次立若坐也一命天子之國則下士諸侯<lb/>
　之國則士也再命天子之國則中士諸侯之國則大<lb/>
　夫也三命天子之國則上士諸侯之國則卿也一命<lb/>
　與鄉人齒再命與族人齒三命雖族人不敢與之齒<lb/>
　特坐賔東然亦不敢先族之七十者族有七十者先<lb/>
<pb n="KR3a0064_WYG_023-29a"/>
　入此三命者後入年七十者入朝君先與之為禮而<lb/>
　后揖卿大夫士<hi>鄭氏孔氏</hi>
天子有善譲徳於天諸侯有善歸諸天子卿大夫有善<lb/>
薦於諸侯士庶人有善本諸父母存諸長老禄爵慶賞<lb/>
成諸宗廟所以示順也<lb/>
　薦進也成諸宗廟謂於宗廟命之<hi>鄭氏</hi>
昔者聖人建隂陽天地之情立以為易易抱龜南面天<lb/>
子卷冕北面雖有明知之心必進斷其志焉示不敢專<lb/>
<pb n="KR3a0064_WYG_023-29b"/>
以尊天也善則稱人過則稱已教不伐以尊賢也<hi>卷音衮知</hi>
<hi>音智</hi>
　立以為易作易也易抱龜者易官名也占易之官抱<lb/>
　龜南面而立也天子雖有明智之心亦進而聼斷於<lb/>
　龜示不敢專以尊敬上天也有善稱人又教在下不<lb/>
　自伐其善以尊敬賢人也<hi>鄭氏孔氏</hi>
孝子将祭祀必有齊荘之心以慮事以具服物以脩宫<lb/>
室以治百事及祭之日顔色必溫行必恐如懼不及愛<lb/>
<pb n="KR3a0064_WYG_023-30a"/>
然其奠之也容貌必温身必詘如語焉而未之然宿者<lb/>
皆出其立卑静以正如将弗見然及祭之後陶陶遂遂<lb/>
如将復入然是故慤善不違身耳目不違心思慮不違<lb/>
親結諸心形諸色而術省之孝子之志也<hi>陶音遥</hi>
　如懼不及愛然若恐失愛於親也如語焉而未之然<lb/>
　若有所以語諸親而未見答也如将弗見然祭事畢<lb/>
　而退立如恐不得再見其親也如将復入然已祭而<lb/>
　思慕之心少殺陶陶遂遂而自釋如親将復入也術<lb/>
<pb n="KR3a0064_WYG_023-30b"/>
　述也省視也循述而省視之反覆不忘此孝子思念<lb/>
　之志也凡此四段皆以父母平生言之所謂事亡如<lb/>
　事存也<hi>用鄭氏孔氏修</hi>
建國之神位右社稷而左宗廟<lb/>
　社稷隂也故居右宗廟陽也故居左<hi>陳氏</hi>
　　祭統第二十五<lb/>
凡治人之道莫急於禮禮有五經莫重於祭夫祭者非<lb/>
物自外至者也自中出生於心也心怵而奉之以禮是<lb/>
<pb n="KR3a0064_WYG_023-31a"/>
故唯賢者能盡祭之義賢者之祭也必受其福非世所<lb/>
謂福也福者備也備者百順之名也無所不順者之謂<lb/>
備言内盡於己而外順於道也忠臣以事其君孝子以<lb/>
事其親其本一也上則順於鬼神外則順於君長内則<lb/>
以孝於親如此之謂備唯賢者能備能備然後能祭是<lb/>
故賢者之祭也致其誠信與其忠敬奉之以物道之以<lb/>
禮安之以樂參之以時明薦之而已矣不求其為此孝<lb/>
子之心也祭者所以追養繼孝也孝者畜也順於道不<lb/>
<pb n="KR3a0064_WYG_023-31b"/>
逆於倫是之謂畜<lb/>
　禮有五經謂吉凶賔軍嘉莫重於祭謂五禮以吉為<lb/>
　首而祭者吉禮也非物自外至言非假他物實出於<lb/>
　孝子之心也本於心之怵惕而後奉之以禮文此所<lb/>
　以能盡祭之義而祭則受福也世所謂福者謂鬼神<lb/>
　之祐賢者之所謂福者謂受大順之實其義一者言<lb/>
　忠孝俱由順出也參之以時謂以時而祭明薦之而<lb/>
　已矣不求其為者謂惟明潔以薦而不求其報為者<lb/>
<pb n="KR3a0064_WYG_023-32a"/>
　謂福祐之報已也畜謂孝子順於徳教不逆倫理可<lb/>
　以畜養其親故釋孝為畜畜固有畜養之義亦有止<lb/>
　而畜聚之義焉<hi>集鄭氏孔氏譙氏</hi>
是故孝子之事親也有三道生則養没則喪喪畢則祭<lb/>
養則觀其順也喪則觀其哀也祭則觀其敬而時也盡<lb/>
此三道者孝子之行也旣内自盡又外求助昬禮是也<lb/>
故國君取夫人之辭曰請君之玉女與寡人共有敝邑<lb/>
事宗廟社稷此求助之本也夫祭也者必夫婦親之所<lb/>
<pb n="KR3a0064_WYG_023-32b"/>
以備外内之官也官備則具備水草之菹陸産之醢小<lb/>
物備矣三牲之爼八簋之實美物備矣昆蟲之異草木<lb/>
之實隂陽之物備矣凡天之所生地之所長茍可薦者<lb/>
莫不咸在示盡物也外則盡物内則盡志此祭之心也<lb/>
是故天子親耕於南郊以共齊盛王后蠶於北郊以<lb/>
共純服諸侯耕於東郊以共齊盛夫人蠶於北郊以共<lb/>
冕服天子諸侯非莫耕也王后夫人非莫蠶也身致其<lb/>
誠信誠信之謂盡盡之謂敬敬盡然後可以事神明此<lb/>
<pb n="KR3a0064_WYG_023-33a"/>
祭之道也<hi>純側其反緇衣也方氏下文注以為純儉之純</hi>
　玉女美言之也水草之菹芹茆之属陸産之醢蚔蝝<lb/>
　<hi>恱專反</hi>之屬三牲牛羊豕八簋五糓之屬昆蟲之異蜩<lb/>
　范<hi>蜂也</hi>之屬草木之實榛栗之屬純以衣言冕以冠言<lb/>
　非莫耕非莫蠶言天子有天下諸侯有一國非莫之<lb/>
　為耕也非莫之為蠶也而夫婦自耕蠶者以共祭祀<lb/>
　而自致其誠信也○自生而養没而喪至思慕而為<lb/>
　祭是為内盡其心自昬禮而至夫婦親祭是為又求<lb/>
<pb n="KR3a0064_WYG_023-33b"/>
　其助自水草之菹而至茍可薦者莫不咸在是為外<lb/>
　盡其物故親耕親蠶以共祭祀皆發於此心之敬<hi>補</hi>
及時将祭君子乃齊齊之為言齊也齊不齊以致齊者<lb/>
也是故君子非有大事也非有恭敬也則不齊不齊則<lb/>
於物無防也嗜欲無止也及其将齊也防其邪物訖其<lb/>
嗜欲耳不聼樂故記曰齊者不樂言不敢散其志也心<lb/>
不茍慮必依於道手足不茍動必依於禮是故君子之<lb/>
齊也專致其精明之徳也故散齊七日以定之致齊三<lb/>
<pb n="KR3a0064_WYG_023-34a"/>
日以齊之定之之謂齊齊者精明之至也然後可以交於<lb/>
神明也<lb/>
　大事謂祭恭敬謂将祭故齊未齊之時心意散亂心<lb/>
　所嗜欲有不齊者及其齊也止此不齊之事以致極<lb/>
　齊戒之道以承祭祀可交神明<hi>本孔氏說</hi>
是故先期旬有一日宫宰宿夫人夫人亦散齊七日致<lb/>
齊三日君致齊於外夫人致齊於内然後㑹於大廟君<lb/>
純冕立於阼夫人副禕立於東房君執圭瓉祼尸大宗<lb/>
<pb n="KR3a0064_WYG_023-34b"/>
執璋瓚亞祼及迎牲君執紖卿大夫從士執芻宗婦執<lb/>
盎從夫人薦涗水君執鸞刀羞嚌夫人薦豆此之謂夫<lb/>
婦親之<hi>先悉薦反紖直忍反禕音暉從才用反涗音嵗嚌才細反</hi>
　先期旬有一日者散齊致齊凡十日先一日而宿戒<lb/>
　故距祭之期先十有一日也宫宰守宫官宿猶戒也<lb/>
　以經宿而後齊故以宿戒為宿内謂正寝外謂路寝<lb/>
　大廟始祖廟也純緇也純冕謂緇冕方氏謂六冕皆<lb/>
　用麻而曰純者孔子稱純儉則純用絲不必改純為<lb/>
<pb n="KR3a0064_WYG_023-35a"/>
　緇矣副首飾禕衣也圭瓉祼器以圭為柄祼者酌鬱<lb/>
　鬯大宗大宗伯璋者半圭紖牽牛鼻繩芻藁也殺牲<lb/>
　時用以薦藉宗婦宗子之婦盎盎齊之尊涗者涗酌<lb/>
　也盎齊者清和以清酒泲之謂之涗酌水明水也就<lb/>
　盎齊之尊酌此涗齊而薦之更言水者以盎齊加明<lb/>
　水也嚌者尸所嚌之肺嘗之至齒謂之嚌以尸之所<lb/>
　嚌故君執鸞刀而羞之羞進也<hi>鄭氏孔氏方氏</hi>
及入舞君執干戚就舞位君為東上冕而揔干率其羣<lb/>
<pb n="KR3a0064_WYG_023-35b"/>
臣以樂皇尸是故天子之祭也與天下樂之諸侯之祭<lb/>
也與竟内樂之冕而揔干率其羣臣以樂皇尸此與竟<lb/>
内樂之之義也<lb/>
　舞位綴兆也東上近生位也皇尸尊稱也<hi>方氏鄭氏</hi>
夫祭有三重焉獻之属莫重於祼聲莫重於升歌舞莫<lb/>
重於武宿夜此周道也凡三道者所以假於外而以増<lb/>
君子之志也故與志進退志輕則亦輕志重則亦重輕<lb/>
其志而求外之重也雖聖人弗能得也是故君子之祭<lb/>
<pb n="KR3a0064_WYG_023-36a"/>
也必身自盡也所以明重也道之以禮以奉三重而薦<lb/>
諸皇尸此聖人之道也<lb/>
　祼謂祼以鬱鬯升歌謂工歌清廟於堂上武宿夜武<lb/>
　曲名即大武之樂武王伐紂至於商郊停止宿夜士<lb/>
　卒皆歡樂歌舞以待旦因名焉詩曰㑹朝清明所謂<lb/>
　宿夜前此一夕也○祼假鬱鬯歌假聲音舞假干戚<lb/>
　三者所重皆外也必内志重而後與之俱重<hi>孔氏說</hi>
夫祭有餕餕者祭之末也不可不知也是故古之人有<lb/>
<pb n="KR3a0064_WYG_023-36b"/>
言曰善終者如始餕其是已是故古之君子曰尸亦餕<lb/>
鬼神之餘也惠術也可以觀政矣<lb/>
　餕食神之餘也祭畢旣餕而徹之故為祭之末以明<lb/>
　受神之惠而善祭之終者也故援古語以明餕義以<lb/>
　為不特人餕鬼神之餘雖尸亦餕鬼神之餘盖牲旣<lb/>
　殺則薦血腥於鬼神及熟之於爼而尸始食之是尸<lb/>
　亦餕鬼神之餘也必言此者尸猶受惠於鬼神人固<lb/>
　當受惠於其君夫養民以惠而政在養民故曰惠術<lb/>
<pb n="KR3a0064_WYG_023-37a"/>
　也可以觀政惠術猶言仁術也<hi>孔氏方氏</hi>
是故尸謖君與卿四人餕君起大夫六人餕臣餕君之<lb/>
餘也大夫起士八人餕賤餕貴之餘也士起各執其具<lb/>
以出陳于堂下百官進徹之下餕上之餘也凡餕之道<lb/>
每變以衆所以别貴賤之等而興施惠之象也是故以<lb/>
四簋黍見其脩於廟中也廟中者竟内之象也祭者澤<lb/>
之大者也是故上有大澤則惠必及下顧上先下後耳<lb/>
非上積重而下有凍餒之民也是故上有大澤則民夫<lb/>
<pb n="KR3a0064_WYG_023-37b"/>
人待于下流知惠之必将至也由餕見之矣故曰可以<lb/>
觀政矣<hi>謖所六反重直龍反夫音扶</hi>
　謖起也脩徧也積重言所積重疊夫人猶言人人<lb/>
　鬼神之惠徧廟中如國君之惠徧竟内鬼神之祭不<lb/>
　獨饗之使人餕之恩澤之大者也國君有蓄積不獨<lb/>
　食之亦以施惠於竟内也由餕而具惠故曰可以觀<lb/>
　政<hi>鄭氏方氏</hi>
夫祭之為物大矣其興物備矣順以備者也其教之本<lb/>
<pb n="KR3a0064_WYG_023-38a"/>
與是故君子之教也外則教之以尊其君長内則教之<lb/>
以孝於其親是故明君在上則諸臣服從崇事宗廟社<lb/>
稷則子孫順孝盡其道端其義而教生焉是故君子之<lb/>
事君也必身行之所不安於上則不以使下所惡於下<lb/>
則不以事上非諸人行諸己非教之道也是故君子之<lb/>
教也必由其本順之至也祭其是與故曰祭者教之本<lb/>
也已<lb/>
　為物指禮而言興物謂薦百品<hi>鄭氏說</hi>
<pb n="KR3a0064_WYG_023-38b"/>
夫祭有十倫焉見事鬼神之道焉見君臣之義焉見父<lb/>
子之倫焉見貴賤之等焉見親䟽之殺焉見爵賞之施<lb/>
焉見夫婦之别焉見政事之均焉見長㓜之序焉見上<lb/>
下之際焉此之謂十倫<lb/>
　先後有序故謂之倫十倫各見下文<hi>用方氏補</hi>
鋪筵設同几為依神也詔祝於室而出于祊此交神明<lb/>
之道也<hi>祊伯更反</hi>
　同几者以其妃配而不特几也詔祝謂告事於尸出<lb/>
<pb n="KR3a0064_WYG_023-39a"/>
　于祊謂索祭詔祝在廟中祊在門外此第一倫見鬼<lb/>
　神之道<hi>用鄭氏補</hi>
君迎牲而不迎尸别嫌也尸在廟門外則疑於臣在廟<lb/>
中則全於君君在廟門外則疑於君入廟門則全於臣<lb/>
全於子是故不出者明君臣之義也<hi>别彼列反</hi>
　尸在廟門外未全為神尚猶臣也故不迎尸以全君<lb/>
　之尊此第二倫見君臣之義<hi>補</hi>
夫祭之道孫為王父尸所使為尸者於祭者子行也父<lb/>
<pb n="KR3a0064_WYG_023-39b"/>
北面而事之所以明子事父之道也此父子之倫也<lb/>
　孫為王父尸即主祭者之子父反北面而事之非事<lb/>
　子也以子為己之父尸乃所以事父也此第三倫明<lb/>
　父子之倫<hi>補</hi>
尸飲五君洗玉爵獻卿尸飲七以瑶爵獻大夫尸飲九<lb/>
以散爵獻士及羣有司皆以齒明尊卑之等也<lb/>
　尸飲五者凡祭二獻祼用鬱鬯凡祭奠而不飲不在<lb/>
　飲之數至朝踐二獻饋食二獻及食畢主人酳尸凡<lb/>
<pb n="KR3a0064_WYG_023-40a"/>
　飲五也於是時君乃洗玉爵獻卿獻畢乃主婦酳尸<lb/>
　為一飲酳畢賔長乃獻尸為一飲通前凡飲七也於<lb/>
　是時又以瑶爵獻大夫自此長賔加爵為一飲長兄<lb/>
　弟加爵為一飲通前凡飲九也於是時則又以散爵<lb/>
　獻士及羣有司矣凡以卿大夫士為等本以貴賤言<lb/>
　於其等又各以齒故以尊卑言○卿之徳降而貴故<lb/>
　獻以玉爵大夫之徳殺而賤故獻以瑶爵至於士徳<lb/>
　卑尤賤故獻以散爵此第四倫見貴賤之等<hi>用陳氏說</hi>
<pb n="KR3a0064_WYG_023-40b"/>
夫祭有昭穆昭穆者所以别父子逺近長㓜親䟽之序<lb/>
而無亂也是故有事於大廟則羣昭羣穆咸在而不失<lb/>
其倫此之謂親䟽之殺也<lb/>
　昭穆謂羣廟父南面為昭子北面為穆親者近䟽者<lb/>
　逺祭大廟則羣廟尸主及助祭同宗之父子皆来各<lb/>
　以昭穆而列不失倫類此第五倫見親踈之殺<hi>用孔氏補</hi>
古者明君爵有徳而禄有功必賜爵禄於大廟示不敢<lb/>
專也故祭之日一獻君降立于阼階之南南郷所命北<lb/>
<pb n="KR3a0064_WYG_023-41a"/>
面史由君右執策命之再拜稽首受書以歸而舎奠于<lb/>
其廟此爵賞之施也<lb/>
　一獻一酳尸也若有所爵命則於此時君南鄉立所<lb/>
　受命者使北鄉立掌書之史由君右策命之此第六<lb/>
　倫見爵賞之施<hi>用鄭氏孔氏補</hi>
君卷冕立于阼夫人副禕立于東房夫人薦豆執校執<lb/>
醴授之執鐙尸酢夫人執柄夫人受尸執足夫婦相授<lb/>
受不相襲處酢必易爵明夫婦之别也<hi>卷音衮禕音暉校户教反鐙音</hi>
<pb n="KR3a0064_WYG_023-41b"/>
<hi>登</hi>
　校豆中央直者也鐙豆下跗也○夫人薦豆之時則<lb/>
　執豆之校執醴者授夫人之豆則執鐙尸酌夫人之<lb/>
　爵則執柄夫人受尸之酌則執足夫婦相授受不相<lb/>
　襲處者婦人貴於從夫又貴於辯位從夫則立之東<lb/>
　所以待其将有事辯位則即於西所以動而行事也<lb/>
　酢必易爵者男人不承婦人爵也此第七倫見夫婦<lb/>
　之别<hi>用孔氏陳氏註</hi>
<pb n="KR3a0064_WYG_023-42a"/>
凡為爼者以骨為主骨有貴賤殷人貴髀周人貴肩凡<lb/>
前貴於後爼者所以明祭之必有惠也是故貴者取貴<lb/>
骨賤者取賤骨貴者不重賤者不虚示均也惠均則政<lb/>
行政行則事成事成則功立功之所以立者不可不知<lb/>
也爼者所以明惠之必均也善為政者如此故曰見政<lb/>
事之均焉<hi>髀必氏反</hi>
　貴髀為其厚也貴肩為其顯也前貴於後亦指骨而<lb/>
　言前體臂臑為貴後體膊胳為賤也貴者不重雖取<lb/>
<pb n="KR3a0064_WYG_023-42b"/>
　貴者亦不重取也賤者不虚雖取賤者亦不至無可<lb/>
　取也故其惠均此第八倫見政事之均<hi>用鄭氏補</hi>
凡賜爵昭為一穆為一昭與昭齒穆與穆齒凡羣有司<lb/>
皆以齒此之謂長㓜有序<lb/>
　爵酒爵也賜爵謂旅酬時此第九倫見長㓜之序<hi>孔氏</hi>
　<hi>補</hi>
夫祭有畀煇胞翟閽者惠下之道也唯有徳之君為能<lb/>
行此明足以見之仁足以與之畀之為言與也能以其<lb/>
<pb n="KR3a0064_WYG_023-43a"/>
餘畀其下者也煇者甲吏之賤者也胞者肉吏之賤者<lb/>
也翟者樂吏之賤者也閽者守門之賤者也古者不使<lb/>
刑人守門此四守者吏之至賤者也尸又至尊以至尊<lb/>
旣祭之末而不忘至賤而以其餘畀之是故明君在上<lb/>
則竟内之民無凍餒者矣此之謂上下之際<lb/>
　畀與也煇䩵磔皮革之官胞即庖人翟教羽舞者閽<lb/>
　主昏閉者此第十倫見上下之際<hi>用方氏補</hi>
凡祭有四時春祭曰礿夏祭曰禘秋祭曰嘗冬祭曰烝<lb/>
<pb n="KR3a0064_WYG_023-43b"/>
礿禘陽義也嘗烝隂義也禘者陽之盛也嘗者隂之盛<lb/>
也故曰莫重於禘嘗古者於禘也發爵賜服順陽義也<lb/>
於嘗也出田邑發秋政順隂義也故記曰嘗之日發公<lb/>
室示賞也草艾則墨未發秋政則民弗敢草也<hi>艾音刈</hi>
　田邑土地之事秋政刑政也發公室出賞物也艾草<lb/>
　因枯槁之時以給爨也墨墨刑也因其時殺而順以<lb/>
　行刑也<hi>孔氏方氏</hi>
故曰禘嘗之義大矣治國之本也不可不知也明其義<lb/>
<pb n="KR3a0064_WYG_023-44a"/>
者君也能其事者臣也不明其義君人不全不能其事<lb/>
為臣不全夫義者所以濟志也諸徳之發也是故其徳<lb/>
盛者其志厚其志厚者其義章其義章者其祭也敬祭<lb/>
敬則竟内之子孫莫敢不敬矣是故君子之祭也必身<lb/>
親涖之有故則使人可也雖使人也君不失其義者君<lb/>
明其義故也其德薄者其志輕疑於其義而求祭使之<lb/>
必敬也弗可得已祭而不敬何以為民父母矣<lb/>
　君不失其義者言君雖不及親祭祭禮無缺於君徳<lb/>
<pb n="KR3a0064_WYG_023-44b"/>
　不損也疑於其義者謂疑惑於祭祀之義也<hi>鄭氏孔氏</hi>
夫鼎有銘銘者自名也自名以稱揚其先祖之美而明<lb/>
著之後世者也為先祖者莫不有美焉莫不有惡焉銘<lb/>
之義稱美而不稱惡此孝子孝孫之心也唯賢者能之<lb/>
銘者論譔其先祖之有徳善功烈勲勞慶賞聲名列於<lb/>
天下而酌之祭器自成其名焉以祀其先祖者也顯揚<lb/>
先祖所以崇孝也身比焉順也明示後世教也<lb/>
　烈業也王功曰勲事功曰勞酌之祭器言斟酌其美<lb/>
<pb n="KR3a0064_WYG_023-45a"/>
　傳著於鍾鼎也身比焉謂自著名於下也<hi>鄭氏</hi>
夫銘者壹稱而上下皆得焉耳矣是故君子之觀於銘<lb/>
也旣美其所稱又美其所為為之者明足以見之仁足<lb/>
以與之知足以利之可謂賢矣賢而勿伐可謂恭矣<lb/>
　造銘惟一稱先祖之善上下皆得謂上光揚先祖下<lb/>
　成已順行也美其所稱美其所銘之人也美其所為<lb/>
　美其造銘之人也為銘之人惟明故足以見先祖之<lb/>
　美惟仁故許與之以先祖之銘知足以利之者謂利<lb/>
<pb n="KR3a0064_WYG_023-45b"/>
　己名得比於先祖也一為銘而三者皆得可不謂賢<lb/>
　乎然必賢而不伐斯足為恭矣<hi>孔氏方氏</hi>
故衛孔悝之鼎銘曰六月丁亥公假于大廟公曰叔舅<lb/>
乃祖荘叔左右成公成公乃命荘叔隨難于漢陽即宫<lb/>
于宗周奔走無射啓右獻公獻公乃命成叔纂乃祖服<lb/>
乃考文叔興舊嗜欲作率慶士躬恤衛國其勤公家夙<lb/>
夜不觧民咸曰休哉公曰叔舅予女銘若纂乃考服悝<lb/>
拜稽首曰對揚以辟之勤大命施于烝彛鼎此衛孔悝<lb/>
<pb n="KR3a0064_WYG_023-46a"/>
之鼎銘也古之君子論譔其先祖之美而明著之後世<lb/>
者也以比其身以重其國家如此子孫之守宗廟社稷<lb/>
者其先祖無美而稱之是誣也有善而弗知不明也知<lb/>
而弗傳不仁也此三者君子之所恥也<hi>悝口回反假公百反</hi>
　孔悝衛大夫也公謂衛荘公蒯瞶也荘叔者悝七世<lb/>
　祖衛大夫孔逹也隨難謂衛成公嘗為晋文公所伐<lb/>
　失國而奔齊荘叔從之而出也<hi>事見僖公二十八年</hi>即宫于宗<lb/>
　周謂為晋所伐而奔周得歸也獻公者衛侯衎成公<lb/>
<pb n="KR3a0064_WYG_023-46b"/>
　曽孫也啓右獻公者獻公亦失國得反言荘叔之功<lb/>
　流于後世啓右獻公亦得反國也成叔者荘叔之孫<lb/>
　成子烝鉏也乃命成叔纂乃祖服者獻公旣反國又<lb/>
　命成子繼荘叔也文叔者成叔之曽孫文子圉即孔<lb/>
　悝之父也興舊嗜欲者能興行先祖舊徳所欲為也<lb/>
　作率慶士者慶善也士事也作而率循其善事也一<lb/>
　說以慶為卿云率作卿士未知孰是今且如字讀對<lb/>
　揚以辟之勤大命施于烝彛鼎者辟君也對揚以君<lb/>
<pb n="KR3a0064_WYG_023-47a"/>
　之勤大命猶言對揚天子之休命以君之命而銘諸<lb/>
　烝祭之彛鼎也舊註以對揚以辟之為句訓辟為明<lb/>
　至方馬氏觧方改今讀晦庵嘗稱其極是此章自公<lb/>
　曰休哉皆孔悝父祖鼎銘之辭此下則因而言銘鼎<lb/>
　之義以比其身謂自著其名於下是以身比先祖<lb/>
　魯哀公十五年衛荘公蒯瞶與其子輙争國舎孔氏<lb/>
　之外圃適伯姬氏迫孔悝於厠強盟之遂刼以登臺<lb/>
　於是得國十六年六月衛侯飲孔悝酒逐之此云六<lb/>
<pb n="KR3a0064_WYG_023-47b"/>
　月命之命後即逐之也銘出於孔悝之意而以為公<lb/>
　所予者示不敢專孔悝之立荘公特迫於母與渾良<lb/>
　夫之刼荘公又非令徳之君而記禮者引其銘特以<lb/>
　見所以為銘者大體如此<hi>孔氏應氏講義</hi>
昔者周公旦有勲勞於天下周公旣没成王康王追念<lb/>
周公之所以勲勞者而欲尊魯故賜之以重祭外祭則<lb/>
郊社是也内祭則大嘗禘是也夫大嘗禘升歌清廟下<lb/>
而管象朱干玉戚以舞大武八佾以舞大夏此天子之<lb/>
<pb n="KR3a0064_WYG_023-48a"/>
樂也康周公故以賜魯也子孫纂之至于今不廢所以<lb/>
明周公之徳而又以重其國也<lb/>
　大嘗禘者夏祭也天子内祭之重者也管象謂吹管<lb/>
　而舞象舞之樂也朱干以赤飾其盾玉戚以玉飾其<lb/>
　斧皆武象所執者大夏禹樂文舞也康猶褒大也魯<lb/>
　惠公始請於周平王而僣禮魯人飾以為成王所賜<lb/>
　漢人記傳聞之言爾辯已見明堂位<lb/>
　<lb/>
<pb n="KR3a0064_WYG_023-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷二十三<lb/>
</p>
<p>
</p>
  </div>
</body>
</text>
</TEI>
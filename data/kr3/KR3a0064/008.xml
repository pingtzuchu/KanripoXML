<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黃氏日抄卷八</head>
    <p>
<pb n="KR3a0064_WYG_008-1a"/>
欽定四庫全書<lb/>
　黃氏日抄卷八　　　　　　宋　黃震　撰<lb/>
　讀春秋<hi>二</hi>
　　莊公<lb/>
　　　名同桓公子母文姜諡法勝敵克亂曰莊<lb/>
元年春王正月<lb/>
　先儒多謂君弑子不書即位愚恐國亂不行即位之<lb/>
　禮耳父見殺於齊母預殺而留齊未返即位何忍故<lb/>
<pb n="KR3a0064_WYG_008-1b"/>
　左氏曰不書即位文姜出故也<lb/>
三月夫人孫于齊<hi>孫亦作遜</hi>
　奔也諱之曰孫孫遁也以預弑君故奔左氏謂不稱<lb/>
　姜氏絶之也然明年仍書姜氏此恐承上文省之耳<lb/>
夏單伯送王姬秋築王姬之館于外<hi>單音善</hi>
　單伯周大夫也王將嫁女于齊命魯為主然君方見<lb/>
　弑於齊故築館于外穀梁曰仇讎之人非所以接昏<lb/>
　姻也衰麻之服非所以接弁冕也孫氏曰不若辭而<lb/>
<pb n="KR3a0064_WYG_008-2a"/>
　勿主　單伯公穀皆以為魯大夫送公穀皆作逆諸<lb/>
　家多從之岷隱曰魯無單伯其為周之卿明矣然諸<lb/>
　家既多從公穀似難質言也<lb/>
冬十月乙亥陳侯林卒<lb/>
　莊公也立七年嘗兩㑹諸侯伐鄭納突既卒而宣公<lb/>
　杵臼立<lb/>
王使榮叔來錫桓公命<lb/>
　穀梁曰禮有受命無來錫命止齋曰桓簒立終其身<lb/>
<pb n="KR3a0064_WYG_008-2b"/>
　不請命而追錫命故王不書天孫氏曰不書天者脱<lb/>
　之愚謂孫説是也豈有貶天王之理<lb/>
王姬歸于齊<lb/>
　魯主之故書<lb/>
齊師遷紀郱鄑郚<hi>郱普丁反鄑子斯反郚音吾</hi>
　杜氏注齊欲滅紀故徙其三邑之民而取其地<lb/>
二年春王二月葬陳莊公<lb/>
　㑹之故書<lb/>
<pb n="KR3a0064_WYG_008-3a"/>
夏公子慶父帥師伐於餘丘<lb/>
　慶父莊公庶兄也莊公時年十五於餘丘邾邑也胡<lb/>
　氏曰莊公幼年即位慶父首主兵卒致子般之禍許<lb/>
　氏曰堂堂之讎國弗圖而伐於餘丘木訥曰孟氏之<lb/>
　孽基於此<lb/>
秋七月齊王姬卒<lb/>
　公羊曰曷爲錄我主之也檀弓曰莊公爲之大功此<lb/>
　則知有齊而不知有父矣<lb/>
<pb n="KR3a0064_WYG_008-3b"/>
冬十有二月夫人姜氏會齊侯于禚<hi>諸若切</hi>
　左氏曰書姦也禚齊地公羊作郜<lb/>
乙酉宋公馮卒<hi>馮皮冰反</hi>
　莊公也立十九年卒而閔公捷立馮得位於弑君之<lb/>
　華督黨鄭突以傾忽責突賂而伐鄭魯桓凡六請平<lb/>
　而不許蓋亂而貪者也<lb/>
三年春王正月溺㑹齊師伐衛<lb/>
　溺魯公子衛侯朔在齊會齊伐衛謀納朔也朔不正<lb/>
<pb n="KR3a0064_WYG_008-4a"/>
　之種得罪於王豈宜納之榖梁曰惡其㑹仇讎伐同<lb/>
　姓<lb/>
夏四月葬宋莊公<lb/>
　五月乃葬子捷繼立而葬之也<lb/>
五月葬桓王<lb/>
　左氏曰緩也蓋七年矣周之事勢可想<lb/>
秋紀季以酅入于齊<hi>酅户圭反</hi>
　季紀侯弟也酅紀邑也自齊遷其三邑紀已不可為<lb/>
<pb n="KR3a0064_WYG_008-4b"/>
　國紀侯將去其國先使弟季以酅入齊為附庸以存<lb/>
　宗祀知必不得免擇禍而取其輕寧身無國無寧前<lb/>
　人無祀也春秋蓋悲其意而書之<lb/>
冬公次于滑<lb/>
　公將救紀而鄭辭難故次于滑而止滑鄭地公穀作<lb/>
　郎<lb/>
四年春王二月夫人姜氏享齊侯于祝丘<lb/>
　杜氏曰享食也兩君相見之禮非夫人所用或曰享<lb/>
<pb n="KR3a0064_WYG_008-5a"/>
　必于廟此亦爲之名耳岷隱曰甚矣文姜之惡也始<lb/>
　焉孫于齊猶有所愧中焉會齊侯已無所懼今焉享<lb/>
　齊侯于祝丘其無忌憚也甚矣祝丘魯地<lb/>
三月紀伯姬卒<lb/>
　泰山孫氏曰紀伯姬隱二年紀裂繻所逆内女也書<lb/>
　其卒為紀侯大去其國而齊侯葬紀伯姬起<lb/>
夏齊侯陳侯鄭伯遇于垂紀侯大去其國<lb/>
　岷隱曰齊欲滅紀幾二十年至是與陳侯鄭伯遇于<lb/>
<pb n="KR3a0064_WYG_008-5b"/>
　垂意將以入紀也紀侯度不能自全故一旦大去其<lb/>
　國大去者棄其國之所有盡室而逃焉按左氏謂紀<lb/>
　侯不能下齊分國與季使入齊而後大去其國故先<lb/>
　儒多謂存祀故不書滅公羊乃謂此爲齊能復九世<lb/>
　之讎昔哀公烹乎周紀侯譖之也然譖非手刃之也<lb/>
　何名讎况九世乎齊侯未嘗有是心春秋未嘗有是<lb/>
　言凡言春秋復九世之讎者誤也傳有之敵惠敵怨<lb/>
　不在後嗣齊襄公殺魯桓公桓襄死而莊公與齊桓<lb/>
<pb n="KR3a0064_WYG_008-6a"/>
　盟春秋已不非之易世故也况九世而言語無跡不<lb/>
　可名讎者乎誤漢武之虚耗天下者此語也<lb/>
六月乙丑齊侯葬紀伯姬<lb/>
　陸氏微㫖曰齊人并人之國而禮葬其妻是豺狼之<lb/>
　行而為婦人之仁也<lb/>
秋七月冬公及齊人狩于禚<hi>諸若反</hi>
　王氏曰始與讎接也禚公穀並作郜<lb/>
五年春王正月夏夫人姜氏如齊師<lb/>
<pb n="KR3a0064_WYG_008-6b"/>
　岷隱曰齊侯岀師在外姜氏往會之故書曰如齊師<lb/>
　婦人在兵間施面目於三軍中豈容以人道責哉木<lb/>
　訥曰前日會于禚享于祝丘猶曰託會享之禮也今<lb/>
　三軍之衆而掩然無忸怩之心無恥極矣<lb/>
秋郳犂來來朝<lb/>
　郳微國或曰附庸犂來其名書朝能以朝禮見也其<lb/>
　後卒能從齊桓尊周室王命爲小邾子郳公羊作倪<lb/>
　犂公穀皆作黎<lb/>
<pb n="KR3a0064_WYG_008-7a"/>
冬公會齊人宋人陳人蔡人伐衛<lb/>
　伐衛所立之黔牟以納惠公朔也天子惡朔不使朔<lb/>
　後衛明年春王人子突救衛則諸侯之納逆矣<lb/>
六年春王正月王人子突救衛夏六月衛侯朔入于衛<lb/>
秋公至自伐衛<lb/>
　安定曰諸侯伐衛以納朔天子不克救朔卒為諸侯<lb/>
　所納天子威命盡矣先師謂猶愈乎不救書王人子<lb/>
　突之救以王法尚行於此也勢既已去烏能必勝哉<lb/>
<pb n="KR3a0064_WYG_008-7b"/>
　正月公羊作三月<lb/>
螟<lb/>
　書災<lb/>
冬齊人來歸衛俘<lb/>
　齊人主兵伐衛故分俘獲於諸侯俘三傳皆作寳諸<lb/>
　儒多從之胡氏援俘厥寳玉爲説合以經文爲正然<lb/>
　皆不過以俘獲爲賂也<lb/>
七年春夫人姜氏會齊侯于防<lb/>
<pb n="KR3a0064_WYG_008-8a"/>
　左氏曰齊志也蓋齊入魯之地齊襄之惡尤甚矣<lb/>
夏四月辛夘夜恒星不見夜中星隕如雨<lb/>
　恒星常見之星恒星不見左氏謂夜明也星隕如雨<lb/>
　奔流如雨之多也岷隱曰天者積氣所爲日月星辰<lb/>
　麗焉故常與是氣流轉於其間今星隕之多如雨則<lb/>
　氣之消散可知春秋書此比他異尤重夜穀梁作昔<lb/>
　隕公羊作霣<lb/>
秋大水無麥苗<lb/>
<pb n="KR3a0064_WYG_008-8b"/>
　岷隱曰大水者隂氣盛也木訥曰無麥苖説者以麥<lb/>
　苗爲二物麥且未刈安得復有苗愚謂木訥以麥苗<lb/>
　為一物是也謂麥且未刈則非也若春秋之秋果為<lb/>
　今之五六月則麥已熟於四月其刈之乆矣固不應<lb/>
　與稻禾之苗同時為二物然五六月之間苗方向茂<lb/>
　又豈可謂麥且未刈安得復有苗耶愚按經文本明<lb/>
　白天時無可改之理周雖建子無改夏爲秋之事春<lb/>
　秋之所謂秋即今日之秋麥種於秋始種為苗秋有<lb/>
<pb n="KR3a0064_WYG_008-9a"/>
　大水故無麥苗耳苗凡植物始生曰苗藥亦曰藥苖<lb/>
　麥苗即麥之苗也<lb/>
冬夫人姜氏會齊侯于穀<lb/>
　岷隱曰春會于防猶魯地也冬會于穀則齊地也一<lb/>
　歲再會稔惡已極無知之禍行且及矣<lb/>
八年春王正月師次于郎以俟陳人蔡人甲午治兵夏<lb/>
師及齊師圍郕郕降于齊師秋師還<lb/>
　吕氏曰師次于郎以俟陳人蔡人陳人蔡人卒不至<lb/>
<pb n="KR3a0064_WYG_008-9b"/>
　故甲午復治兵至夏而後師及齊師圍郕也木訥曰<lb/>
　魯之與郕未嘗有一日之憾莊公無故岀師而次于<lb/>
　郎此何名哉故陳蔡有所不從故郕雖不支寜降於<lb/>
　齊而不降於魯夫郕介齊魯之間魯疑與齊伐郕郕<lb/>
　將服齊而不服我故先逺求陳蔡及二國不至不得<lb/>
　已而求齊齊至則郕固非我有矣岷隱曰兩國之師<lb/>
　圍郕郕降齊而不降魯魯人之愧不亦甚乎齊師方<lb/>
　鋭魯師已老遷延日乆不還何待崔氏曰厯三時而<lb/>
<pb n="KR3a0064_WYG_008-10a"/>
　師還春秋所以始終其事而見其惡傳謂師還而君<lb/>
　子善之者誤矣治公羊作祠郕作成<lb/>
冬十有一月癸未齊無知弑其君諸兒<lb/>
　無知者僖公母弟年之子有寵於僖公禮秩如適襄<lb/>
　公絀之連稱管至父戍葵丘請代弗許遂因之作亂<lb/>
九年春齊人殺無知<lb/>
　初無知虐雍廪至是遂殺無知書齊人者先儒謂討<lb/>
　賊之辭夫人而得討也<lb/>
<pb n="KR3a0064_WYG_008-10b"/>
公及齊大夫盟于蔇<hi>其器反</hi>
　謀納公子糾也蔇公穀皆作暨<lb/>
夏公伐齊納子糾齊小白入于齊<lb/>
　魯方納子糾小白自莒已先入<lb/>
秋七月丁酉葬齊襄公<lb/>
　九月方葬齊亂故也<lb/>
八月庚申及齊師戰于乾時我師敗績<hi>乾音干</hi>
　乾時齊地小白已入公不知退以自取敗公羊反謂<lb/>
<pb n="KR3a0064_WYG_008-11a"/>
　伐齊爲復讎木訥曰爲齊主昏矣從齊伐衛矣受齊<lb/>
　送俘矣及齊圍郕矣豈今一旦背好而復讎且莊公<lb/>
　所納者正讎之子而名復讎可乎愚意惜不能以此<lb/>
　師復讎而以納糾爾吕氏曰書我師敗績則凡例謂<lb/>
　内不書敗者謬矣<lb/>
九月齊人取子糾殺之<lb/>
　岷隱曰言魯人拱手就命齊人取之猶一夫耳木訥<lb/>
　謂縱之可也殺之已甚威公但欲絶亂原而不顧<lb/>
<pb n="KR3a0064_WYG_008-11b"/>
冬浚洙<lb/>
　洙魯城北水浚之深備齊<lb/>
十年春王正月公敗齊師于長勺<hi>上酌反</hi>
　説者謂報乾時之役也然長勺魯地也齊兵先渉吾<lb/>
　地魯潛知逆而敗之耳據傳皆曹劌之爲然惜其不<lb/>
　用於齊襄之世以復父之讎也<lb/>
二月公侵宋<lb/>
　長勺之勝蓋亦偶然莊公遂因之侵宋<lb/>
<pb n="KR3a0064_WYG_008-12a"/>
三月宋人遷宿<lb/>
　宿微國木訥曰宿宋之附庸介於魯宋魯侵宋宋疑<lb/>
　宿之微爲魯所逼遂遷其國使内近於宋<lb/>
夏六月齊師宋師次于郎公敗宋師于乗丘<hi>乗繩證反</hi>
　魯方敗齊侵宋故齊宋次師于魯之郎次者齊方謀<lb/>
　伯念不得魯無以合諸侯故宿師于郎將以絀魯爾<lb/>
　魯用公子偃之謀乗宋師不整先敗之齊師乃還<lb/>
秋九月荆敗蔡師于莘以蔡侯獻舞歸<lb/>
<pb n="KR3a0064_WYG_008-12b"/>
　荆楚也吞噬中國始此於傳則息嬀過蔡蔡侯曰吾<lb/>
　姨也止而見之不賓息怒請於楚而伐之舞穀梁作<lb/>
　武<lb/>
冬十月齊師滅譚譚子奔莒<lb/>
　桓公之出也過譚譚不禮歸也諸侯皆賀譚又不至<lb/>
　故首伐之然伐其失事大之禮可也滅之何耶岷隱<lb/>
　曰齊威反國以無禮滅譚晉文反國以無禮侵曹伐<lb/>
　衛伯者用心類如此況望其以公滅私乎<lb/>
<pb n="KR3a0064_WYG_008-13a"/>
十有一年春王正月夏五月戊寅公敗宋師于鄑<lb/>
　鄑魯地也宋報乗丘之役來侵魯乗其未陣再敗之<lb/>
秋宋大水<lb/>
　杜曰公使弔之故書魯雖再敗宋而猶不幸其災也<lb/>
冬王姬歸于齊<lb/>
　歸齊桓公也書我主之也二王姬皆莊王女其一既<lb/>
　歸齊襄其一又歸齊桓姊妹爲婦姑非順也<lb/>
十有二年春王三月紀叔姫歸于酅<hi>音擕</hi>
<pb n="KR3a0064_WYG_008-13b"/>
　紀侯既大去其國而紀季先以酅入齊宗廟在酅故<lb/>
　叔姬歸奉其祀岷隱曰紀侯去其國至今七八年叔<lb/>
　姬之隨其去與其所寓皆不可知惟書其歸又書其<lb/>
　卒又書其葬勤勤<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>若有哀於叔姬者君子是以<lb/>
　知叔姬之賢也<lb/>
夏四月秋八月甲午宋萬弑其君捷及其大夫仇牧<lb/>
　萬者南宫長萬多力之士也乗丘之敗嘗獲於魯閔<lb/>
　公不復敬之及是與閔公搏遂弑之仇牧聞而往萬<lb/>
<pb n="KR3a0064_WYG_008-14a"/>
　又批殺之左氏譏仇牧不知警公羊賢其不畏强禦<lb/>
　穀梁嘉其衛君諸家或以書宋萬爲國氏或以書及<lb/>
　爲壯其節又或以爲累議論紛紛愚謂聖人不過書<lb/>
　其實何有義例若書萬而不書宋則爲何國之事既<lb/>
　弑其君又殺其大夫不書及則將何以爲文弑逆如<lb/>
　此尚待義例而後見其罪也哉捷公羊作接<lb/>
冬十月宋萬岀奔陳<lb/>
　安定曰八月弑君十月岀奔臣子不討賊可知按傳<lb/>
<pb n="KR3a0064_WYG_008-14b"/>
　桓公立請萬於陳醢之<lb/>
十有三年春齊侯宋人陳人蔡人邾人會于北杏<hi>户孟反</hi>
　北杏之會齊威圖霸之始也左氏以爲平宋亂或者<lb/>
　因之以起事歟衣裳之會十有一北杏實爲之首故<lb/>
　書爵列於諸侯之上自周東遷諸侯紛紛若鬭獸今<lb/>
　而後知尊周室以信義相維矣孔子曰九合諸侯一<lb/>
　匡天下民到于今受其賜朱文公曰楚在春秋非威<lb/>
　公遏之周室必爲其所并<lb/>
<pb n="KR3a0064_WYG_008-15a"/>
夏六月齊人滅遂<lb/>
　北杏之會遂人不至齊遂滅而戍之蓋借以恐動諸<lb/>
　侯然滅之何甚也此其所以爲霸歟<lb/>
秋七月冬公會齊侯盟于柯<lb/>
　安定曰公不及北杏之會齊既滅遂公懼其見討故<lb/>
　爲此盟岷隱曰齊威圖霸其先結宋其次結魯宋魯<lb/>
　從而小國皆從之矣故爲此盟説者或以爲譏魯忘<lb/>
　父之讎再通于齊武夷胡氏辨之曰敵惠敵怨不在<lb/>
<pb n="KR3a0064_WYG_008-15b"/>
　後嗣今易世矣威公始合諸侯安中國攘夷狄尊天<lb/>
　子若修怨怒鄰而危其宗社可謂孝乎故柯之盟公<lb/>
　與齊侯皆書爵以爲釋憾而平可也公羊載曹子于<lb/>
　盟齊爲歸汶陽之田謂齊威信於諸侯自柯之盟始<lb/>
　木訥趙氏辨之曰經不書歸田況汶陽之田至鞍之<lb/>
　戰而後能取此無足據者蓋蘇氏亦嘗謂此春秋之<lb/>
　後好事者之説也然公伐齊納公子糾正齊威所讎<lb/>
　魯又敗齊于長勺郎之次齊又不得志而還齊宜怨<lb/>
<pb n="KR3a0064_WYG_008-16a"/>
　魯者今釋前憾而爲是盟宜諸侯之心服謂齊威信<lb/>
　於諸侯自柯之盟始其説是也其事非也<lb/>
十有四年春齊人陳人曹人伐宋夏單伯會伐宋<lb/>
　左氏曰宋背北杏之盟也齊請師于周故單伯會之<lb/>
　取成于宋而還木訥曰宋背北杏之盟齊若釋而不<lb/>
　伐宋則諸侯攜矣岷隱曰會以結之伐以威之而後<lb/>
　宋之從齊益固挾天子以令諸侯則威公之本謀也<lb/>
　單伯周大夫或曰魯大夫未知孰是然左氏見國史<lb/>
<pb n="KR3a0064_WYG_008-16b"/>
　若魯大夫也恐不應春伐宋而夏方會伐胡氏曰稱<lb/>
　人者將卑師少也齊自管仲得政滅譚之後二十年<lb/>
　間未嘗遣大夫爲主將亦未嘗動大衆岀侵伐蓋以<lb/>
　節制用兵而賦於民薄矣故能南摧强楚西抑秦晉<lb/>
　莫能與之爭也或以爲貶齊稱人誤矣<lb/>
秋七月荆入蔡<lb/>
　左氏載蔡嘗請楚滅息楚子以息嬀歸生堵敖及成<lb/>
　王而猶未言楚故伐蔡以悦之泰山孫氏曰荆入蔡<lb/>
<pb n="KR3a0064_WYG_008-17a"/>
　齊威猶未能救中國也木訥曰先治内而後治外霸<lb/>
　之序也齊威圖霸三年得魯而失宋諸侯蓋未協也<lb/>
　而荆又入蔡齊威蓋患之而未有以制也其後凡十<lb/>
　二年諸侯協從中國無釁而後伐之亦足見楚之强<lb/>
　不可俄而服之而齊威之持重有謀不爲不審之計<lb/>
　以敗中國也或者於此責威公不能服楚蓋書生之<lb/>
　論非燭理者也<lb/>
冬單伯會齊侯宋公衛侯鄭伯于鄄<hi>音絹</hi>
<pb n="KR3a0064_WYG_008-17b"/>
　左氏曰蓋衛朔自違王命入國不通諸侯者九年鄭<lb/>
　突自遇垂以來不通諸侯者十一年今亦不敢不至<lb/>
　矣宋服故也<lb/>
十有五年春齊侯宋公陳侯衛侯鄭伯會于鄄<hi>音絹</hi>
　左氏曰齊始霸也木訥曰未也踰年再會于鄄懼諸<lb/>
　侯之離也霸當在十六年幽之盟爾<lb/>
夏夫人姜氏如齊<lb/>
　石氏曰襄公既死又如齊失禮甚矣許氏曰禮防一<lb/>
<pb n="KR3a0064_WYG_008-18a"/>
　弛復起越竟之恣而遂成如莒之姦張氏曰文姜播<lb/>
　惡於齊襄之時齊威圖霸絶之義也以欲求魯定霸<lb/>
　而不之拒<lb/>
秋宋人齊人邾人伐郳鄭人侵宋<lb/>
　郳宋之附庸而叛宋故齊爲宋伐郳宋主兵故序宋<lb/>
　在齊上鄭以宋舊怨間之故反侵宋是背齊盟也故<lb/>
　明年宋齊衛伐鄭鄭突處櫟者二十年一旦得鄭遽<lb/>
　興修怨之師猶未知世有伯主也郳公羊作兒<lb/>
<pb n="KR3a0064_WYG_008-18b"/>
冬十月<lb/>
　書以備四時<lb/>
十有六年春王正月夏宋人齊人衛人伐鄭<lb/>
　鄭嘗侵宋故齊率諸侯爲宋伐之而宋主兵許氏曰<lb/>
　中國諸侯宋爲大既爲之服郳又爲之報鄭宋自是<lb/>
　與齊爲一宋親而中國諸侯定矣<lb/>
秋荆伐鄭<lb/>
　鄭伯突自櫟入而緩告于楚楚故伐之木訥曰楚將<lb/>
<pb n="KR3a0064_WYG_008-19a"/>
　憑陵中國蔡鄭當其衝首罹其害自鄭從幽之盟楚<lb/>
　不敢窺鄭者十有餘年齊桓霸之力也<lb/>
冬十有二月會齊侯宋公陳侯衛侯鄭伯許男滑伯滕<lb/>
子同盟于幽<lb/>
　齊始霸也前此未有書同盟者至此始書同盟公羊<lb/>
　曰同欲也穀梁曰同尊周也止齋曰舉天下而聽于<lb/>
　一邦也春秋諸侯紛爭至此始合一生民之幸孔子<lb/>
　稱其功者也説者乃謂天子巡狩諸侯因同盟於方<lb/>
<pb n="KR3a0064_WYG_008-19b"/>
　嶽之下今書同盟爲僣其亦不量春秋之時之苦而<lb/>
　忍於毁者矣又或謂書會而不書公會為魯諱也魯<lb/>
　遣大夫也魯背盟也按公羊本書公會崔氏張氏謂<lb/>
　當從公羊<lb/>
邾子克卒<lb/>
　杜注曰克儀父名稱子者齊桓請王命爲諸侯<lb/>
十有七年春齊人執鄭詹<lb/>
　鄭既侵宋又不朝齊詹爲執政故見執管仲嘗言叔<lb/>
<pb n="KR3a0064_WYG_008-20a"/>
　詹爲政鄭之良也諸儒皆謂齊之執詹非霸討也然<lb/>
　公穀皆曰詹鄭之佞人也穀又曰以其逃來而志之<lb/>
　也按下文詹自齊逃魯則公穀之説有證<lb/>
夏齊人殱于遂<lb/>
　左氏曰齊滅遂而戍之遂因氏頜氏工婁氏須遂氏<lb/>
　饗齊戍醉而殺之張氏曰聖人伸遂人以死復讎之<lb/>
　志而著桓公不仁至於自殱其衆也殱盡也公羊作<lb/>
　瀐<lb/>
<pb n="KR3a0064_WYG_008-20b"/>
秋鄭詹自齊逃來<lb/>
　木訥曰詹不逃歸鄭而逃來則知其為鄭之罪人也<lb/>
　審矣惡於鄭執於齊逃而奔魯而魯受之任氏謂魯<lb/>
　不當受何休謂魯信其計取齊淫女丹楹刻桷卒爲<lb/>
　後患然未見所據<lb/>
冬多麋<lb/>
　麋鹿之大者安定曰麋魯常有但以多爲異耳<lb/>
十有八年春王三月日有食之<lb/>
<pb n="KR3a0064_WYG_008-21a"/>
　泰山孫氏曰不言朔不言日日朔俱失之也<lb/>
夏公追戎于濟西<lb/>
　杜氏注戎來侵魯公逐之於濟水之西岷隱曰自是<lb/>
　而後魯伐戎戎終不能為魯患豺狼之性畏威則遁<lb/>
　豈盟誓可結哉<lb/>
秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
                    <hi>音或</hi>
　左氏曰爲災也張氏曰<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>名短狐含沙以射水中人<lb/>
　影中輒病或至死江淮以南水濱有之魯所無也愚<lb/>
<pb n="KR3a0064_WYG_008-21b"/>
　意此其所以書有也<lb/>
冬十月<lb/>
　書以備四時之終<lb/>
十有九年春王正月夏四月秋公子結媵陳人之婦于<lb/>
鄄遂及齊侯宋公盟<hi>鄄音絹</hi>
　媵送女也鄄衛地也以魯女媵陳侯之婦也結岀竟<lb/>
　遭齊宋謀伐魯遂便宜而與爲盟然二國有謀非媵<lb/>
　臣所能釋故書媵爲遂事起也書遂事又爲今冬齊<lb/>
<pb n="KR3a0064_WYG_008-22a"/>
　宋陳伐我起也于鄄頗難曉伊川曰鄄之巨室嫁女<lb/>
　於陳人結以其庶女媵之未知然否<lb/>
夫人姜氏如莒<lb/>
　杜氏注非父母國而往書姦<lb/>
冬齊人宋人陳人伐我西鄙<lb/>
　襄陵許氏曰公之事齊後於諸侯又受鄭詹未討齊<lb/>
　宋在鄄將以陳人伐我而結知之故權國重而與之<lb/>
　盟示先下之以禮齊宋以公子之盟未足以結成也<lb/>
<pb n="KR3a0064_WYG_008-22b"/>
　故卒來伐而取服焉愚按此説寛平而近事情諸家<lb/>
　多謂齊宋怒結抗君而來伐若止怒結之抗不受其<lb/>
　預盟足矣伐我者必其素謀爾<lb/>
二十年春王二月夫人姜氏如莒<lb/>
　姜氏至是亦老矣連年如莒何甚也<lb/>
夏齊大災<lb/>
　天火曰災大災者宗廟廏庫皆盡之辭也公羊注以<lb/>
　爲疫<lb/>
<pb n="KR3a0064_WYG_008-23a"/>
秋七月冬齊人伐戎<lb/>
　襄陵許氏曰戎自春秋之初即見荆乃後起故攘中<lb/>
　國之患宜莫先戎齊桓既霸七年諸侯畧定自是始<lb/>
　伐戎愚謂荆大戎小量力亦當自戎始也張氏又曰<lb/>
　戎在徐州之域最近齊魯故先治之<lb/>
二十有一年春王正月夏五月辛酉鄭伯突卒<lb/>
　鄭夾漈曰厲公也立四年奔而昭公忽入立立二年<lb/>
　遇弑而子亹立立一年齊人殺之而子儀立立十四<lb/>
<pb n="KR3a0064_WYG_008-23b"/>
　年傅瑕殺之而納厲公厲公復入七年卒而文公捷<lb/>
　立張氏曰突鄭莊公之孽子莊公既卒即奪忽之位<lb/>
　而簒之中間雖爲祭仲所逐旋入于櫟卒取鄭國春<lb/>
　秋不復書忽亹儀之在位<lb/>
秋七月戊戌夫人姜氏薨<lb/>
　文姜之惡極矣春秋終始以夫人之禮書之然則孰<lb/>
　謂春秋奪人之爵或至貶及天王哉亦實書其事而<lb/>
　善惡自見耳<lb/>
<pb n="KR3a0064_WYG_008-24a"/>
冬十有二月葬鄭厲公<lb/>
　八月乃葬緩也<lb/>
二十有二年春王正月肆大眚<lb/>
　崔氏曰書稱眚災肆赦又稱宥過無大則肆大眚之<lb/>
　義可知矣岷隱曰春秋二百四十年獨莊公書肆大<lb/>
　眚蓋春秋予之木訥曰罪有過有故過者當宥十二<lb/>
　公獨此一書則他公未嘗宥過而過與故盡殺之莊<lb/>
　公鞠其過者而肆之也是亦春秋美事聖人安得而<lb/>
<pb n="KR3a0064_WYG_008-24b"/>
　不書夾祭曰眚災也大眚者大災也凶荒札瘥之謂<lb/>
　乃釋繫囚存長幼恤貧窮使之復其居不常令也春<lb/>
　秋肆大眚者一而已奈何欲治之君而屢赦愚謂夾<lb/>
　漈之説是也肆大眚也非大肆眚也凡謂公大姦巨<lb/>
　惡俱赦之而廢天討者誤矣眚公羊作省<lb/>
癸丑葬我小君文姜<lb/>
　書文姜之葬如此然則孰謂不書葬者爲貶哉常山<lb/>
　劉氏曰婦人從夫者也不尸善名不當别諡如宋共<lb/>
<pb n="KR3a0064_WYG_008-25a"/>
　姜者爲得禮如文姜者私諡也<lb/>
陳人殺其公子禦宼<lb/>
　何休曰書者殺其君之子重也禦公穀皆作御<lb/>
夏五月<lb/>
　春秋未有以五月首時者先儒以爲下脱文或五字<lb/>
　誤<lb/>
秋七月丙申及齊高徯盟于防冬公如齊納幣<lb/>
　木訥曰盟于防謀昏也父仇不報母喪未除而求昏<lb/>
<pb n="KR3a0064_WYG_008-25b"/>
　於齊非孝也納采不以大夫而親行非禮也張氏曰<lb/>
　莊公生至是三十六年制於文姜必齊女而後娶至<lb/>
　於失時今喪未畢即納幣求昏<lb/>
二十有三年春公至自齊<lb/>
　如齊納幣而歸也<lb/>
祭叔來聘<lb/>
　岷隱曰祭叔畿内之大夫也親來聘魯祭叔之私交<lb/>
　也非有王命故不稱使<lb/>
<pb n="KR3a0064_WYG_008-26a"/>
夏公如齊觀社公至自齊<lb/>
　張氏謂齊自襄公二十四年因社蒐軍使客觀之故<lb/>
　今公往觀之伊川曰昏議尚疑故以觀社爲名再往<lb/>
　請議穀梁以爲尸女注尸主也主爲女往爾愚意公<lb/>
　欲求昏每事媚齊而親之也<lb/>
荆人來聘<lb/>
　荆入春秋三以兵加中國今來聘稱人説者以爲進<lb/>
　之也木訥曰説者以爲進之聖人豈樂其僣聘問之<lb/>
<pb n="KR3a0064_WYG_008-26b"/>
　禮哉憂之益甚也若直書荆來聘則若舉國皆來於<lb/>
　文不順故書人字以成文耳不然二十八年荆伐鄭<lb/>
　何以復書荆僖十八年邢人狄人伐衛書人亦豈進<lb/>
　之而書人耶是年楚成王即位<lb/>
公及齊侯遇于穀蕭叔朝公<lb/>
　張氏曰爲昏姻而齊難之數爲之會然後與之蓋遇<lb/>
　者禮之簡公亦自知數會之煩擾而簡其禮以遇于<lb/>
　穀亦爲姻好也木訥曰莊公既求昏於齊則六禮之<lb/>
<pb n="KR3a0064_WYG_008-27a"/>
　行有大夫存焉而公皆親之往返如織非禮甚矣蕭<lb/>
　蕞爾附庸因公在穀而逆朝之蓋亦失禮之招也<lb/>
秋丹桓宫楹<lb/>
　楹柱也穀梁𫝊曰天子諸侯黝堊丹楹非禮也或曰<lb/>
　將以誇示齊女也<lb/>
冬十有一月曹伯射姑卒<lb/>
　莊公立三十一年卒而僖公赤立<lb/>
十有二月甲寅公會齊侯盟于扈<lb/>
<pb n="KR3a0064_WYG_008-27b"/>
　伊川謂要姻好也張氏謂至此又盟以結其信而後<lb/>
　許之也岷隱謂莊之媚齊不遺餘力一年之間親如<lb/>
　齊者再遇齊者一盟齊者一其切於昏姻之好若此<lb/>
二十有四年春王三月刻桓宫桷<lb/>
　桷椽也諸侯之桷斵之礱之刻桷非禮也義與丹楹<lb/>
　同<lb/>
葬曹莊公<lb/>
　五月而葬<lb/>
<pb n="KR3a0064_WYG_008-28a"/>
夏公如齊逆女<lb/>
　張氏曰諸侯無越竟逆女之禮<lb/>
秋公至自齊八月丁丑夫人姜氏入戊寅大夫宗婦覿<lb/>
用幣<lb/>
　夫人哀姜也安定曰婦人從夫者也公親迎于齊夫<lb/>
　人不從公而至失婦道也大夫宗婦者同宗大夫之<lb/>
　婦非謂大夫與宗婦也覿者見夫人也用幣者女贄<lb/>
　不過榛栗棗脩今婦人而用男子之贄莊公以誇侈<lb/>
<pb n="KR3a0064_WYG_008-28b"/>
　失禮也岷隱曰莊公生於威六年至是年三十有七<lb/>
　矣求昏於齊如恐失之親如齊納幣再歲而後逆親<lb/>
　如齊逆女既歸而後至又使其大夫之妻執幣帛以<lb/>
　行私覿之禮違越禮制以爲媚悦無所不至甚矣莊<lb/>
　公之庸謬也向也威公娶于齊致文姜之淫亂威公<lb/>
　不免其身今也莊公娶于齊致哀姜之逆亂魯又幾<lb/>
　亡其國春秋備書于册辭煩而不殺爲萬世永戒也<lb/>
大水<lb/>
<pb n="KR3a0064_WYG_008-29a"/>
　岷隱曰莊公即位三十餘年書大水者三於羣公爲<lb/>
　最甚大水隂氣之盛也<lb/>
冬戎侵曹曹羈岀奔陳赤歸于曹<lb/>
　杜注羈曹世子也赤曹僖公也羈之立踰年矣戎人<lb/>
　侵曹羈倉卒無備懼而岀奔赤遂以歸于曹故説者<lb/>
　以爲戎納曹<lb/>
郭公<lb/>
　杜注闕誤也岷隱謂説者以爲郭亡有二證齊桓公<lb/>
<pb n="KR3a0064_WYG_008-29b"/>
　嘗問管仲郭何故亡一也春秋嘗書梁亡此正其類<lb/>
　二也<lb/>
二十有五年春陳侯使女叔來聘<hi>女音汝</hi>
　左氏曰始結陳好也注曰季友相魯原仲相陳二人<lb/>
　舊有好故女叔來聘冬季友報聘女叔陳卿女氏叔<lb/>
　字<lb/>
夏五月癸丑衛侯朔卒<lb/>
　惠公也立三年爲二公子逐之而立黔牟黔牟立八<lb/>
<pb n="KR3a0064_WYG_008-30a"/>
　年諸侯納惠公公復立二十年卒明年懿公赤立<lb/>
六月辛未朔日有食之鼓用牲于社<lb/>
　岷隱曰日食奏鼔以充陽也用牲于社則非禮矣崔<lb/>
　氏曰社隂也而用牲焉是求於隂非勝隂之道矣張<lb/>
　氏曰莊公於充陽之本藐然矣雖鼓何益乎安定曰<lb/>
　日食三十六書鼔用幣者三<lb/>
伯姬歸于杞<lb/>
　伯姬莊公女也集注曰若時君之女則加子字以别<lb/>
<pb n="KR3a0064_WYG_008-30b"/>
　之此桓公末歲所生女公之姊也<lb/>
秋大水鼓用牲于社于門<lb/>
　傳曰非禮也凡天災有幣無牲非日月之眚不鼓木<lb/>
　訥曰古者救日月無救水之理張氏曰大水九此特<lb/>
　書鼓用牲<lb/>
冬公子友如陳<lb/>
　季友莊公母弟如陳報女叔之聘也内大夫岀聘自<lb/>
　友始<lb/>
<pb n="KR3a0064_WYG_008-31a"/>
二十有六年春公伐戎夏公至自伐戎<lb/>
　襄陵許氏曰隱桓以來世有戎盟至於莊公戎始變<lb/>
　渝是以有濟西之役於此伐戎義已勝矣木訥趙氏<lb/>
　曰戎爲魯患舊矣而今日之兵實爲曹伐之何以知<lb/>
　其然前年冬戎侵曹曹羈出奔陳及陳女叔來聘言<lb/>
　必有及於羈也故冬公子友如陳報聘而春遂伐戎<lb/>
　爲曹可知矣愚按許正説也趙雖臆度然以經之次<lb/>
　第考之勢或然也<lb/>
<pb n="KR3a0064_WYG_008-31b"/>
曹殺其大夫<lb/>
　岷隱曰曹自莊公既沒羈岀而赤歸曹之大夫必有<lb/>
　不與赤同心者故至是而殺之孫泰山曰不書名氏<lb/>
　者脱之木訥曰公纔至自伐戎而曹遂殺其大夫是<lb/>
　魯爲曹伐戎戎有辭於曹曹殺其大夫以悦戎也愚<lb/>
　謂果如其説是魯爲曹羈伐戎曹大夫之不與赤者<lb/>
　預聞其謀故赤殺之耳<lb/>
秋公會宋人齊人伐徐<lb/>
<pb n="KR3a0064_WYG_008-32a"/>
　胡氏曰伯禽嘗征徐戎徐爲魯患舊矣是年春公伐<lb/>
　戎秋又伐徐必徐與戎表裏爲魯患也木訥曰徐偃<lb/>
　王僣稱王穆王滅之别封其系以祀伯繄其地今之<lb/>
　臨淮是也蓋介於魯宋之間爲二國患故今宋主兵<lb/>
　而公會之<lb/>
冬十有二月癸亥朔日有食之<lb/>
　記災<lb/>
二十有七年春公會杞伯姬于洮<hi>他刀反</hi>
<pb n="KR3a0064_WYG_008-32b"/>
　岷隱曰夫人會諸侯古無是事也文姜數㑹齊侯不<lb/>
　以爲異杞伯姬踵而行之莊公亦安而受之先儒謂<lb/>
　伯姬莊公女恐非也崔氏曰伯姬公之姊妹<lb/>
夏六月公會齊侯宋公陳侯鄭伯同盟于幽<lb/>
　左氏曰陳鄭服也注曰陳亂而齊納敬仲鄭文公又<lb/>
　獲成于楚二國皆貳於齊今始服也木訥曰同盟于<lb/>
　幽至是十年矣威公懼諸侯乆不合則離於是復講<lb/>
　同盟之禮焉然前日同盟者九國今四國不至用是<lb/>
<pb n="KR3a0064_WYG_008-33a"/>
　知諸侯不可不屢合也<lb/>
秋公子友如陳葬原仲<lb/>
　原仲陳大夫也季友越國而送陳大夫葬非禮也胡<lb/>
　氏以爲私行<lb/>
冬杞伯姬來<lb/>
　孫氏曰歸寧常事不書此直曰來無事而來也胡氏<lb/>
　曰春㑹于洮矣冬又來故知其不當來也劉氏曰伯<lb/>
　姬之來已亟非禮也<lb/>
<pb n="KR3a0064_WYG_008-33b"/>
莒慶來逆叔姬<lb/>
　慶莒大夫也劉氏曰莒慶非有君命叔姬非適諸侯<lb/>
　范寗曰大夫越竟逆女非禮也<lb/>
杞伯來朝<lb/>
　張氏曰杞侯也國小力弱降爵自儕於小國自侯而<lb/>
　伯自伯而子蓋浸以微弱也<lb/>
公㑹齊侯于城濮<lb/>
　岷隱曰城濮衛地也幽之盟衛侯不至㑹于城濮謀<lb/>
<pb n="KR3a0064_WYG_008-34a"/>
　伐衛也<lb/>
二十有八年春王三月甲寅齊人伐衛衛人及齊人戰<lb/>
衛人敗績<lb/>
　幽之盟衛不至故伐之衛人不服罪故戰力不敵故<lb/>
　敗<lb/>
夏四月丁未邾子瑣卒<lb/>
　瑣者邾子克之子也<lb/>
秋荆伐鄭公㑹齊人宋人救鄭<lb/>
<pb n="KR3a0064_WYG_008-34b"/>
　按左傳楚令尹子元因文王夫人之言無故以六百<lb/>
　乗伐鄭鄭示以閒暇諸侯救鄭楚師夜遁書救者善<lb/>
　之也楚與中國爭鄭自此始<lb/>
冬築郿<lb/>
　郿魯下邑築者新創大曰城小曰築郿公穀作微<lb/>
大無麥禾<lb/>
　説者皆謂麥熟於夏禾熟於秋而書無於冬者歲抄<lb/>
　計食不足方書蓋以麥禾爲二物而曲加之辭耳麥<lb/>
<pb n="KR3a0064_WYG_008-35a"/>
　者稻梁之助若果二物並書不應麥先於禾也若麥<lb/>
　與禾並無當曰年饑不應舉二物而書也竊意麥禾<lb/>
　猶麥苗麥苗者麥之苗則麥禾者即麥之禾也麥種<lb/>
　於秋故無麥苗書於秋麥茂於冬故無麥禾書於冬<lb/>
　耳<lb/>
臧孫辰告糴于齊<lb/>
　臧孫辰魯大夫臧文仲也左氏謂饑而告糴禮也公<lb/>
　羊謂不稱使私行也穀梁謂責其無九年之蓄則不<lb/>
<pb n="KR3a0064_WYG_008-35b"/>
　量時之高論也<lb/>
二十有九年春新延廏<lb/>
　延廏馬閑也穀梁以爲法廏木訥以爲古無此名也<lb/>
　木訥謂或以延爲廣然既曰新之又曰廣之非文也<lb/>
　或曰天子廏未知果然否豈延者固魯廏之名耶新<lb/>
　者有故而新之也説者多謂用民力於麥禾大無之<lb/>
　後故書之恐亦因經文而意之爾<lb/>
夏鄭人侵許<lb/>
<pb n="KR3a0064_WYG_008-36a"/>
　許氏曰許以近楚自齊之霸未會諸侯故鄭侵之蓋<lb/>
　自是後許從中國矣木訥曰許介楚鄭之間鄭逼於<lb/>
　楚每以許爲藩蔽鄭不達權虐許不已許一入楚則<lb/>
　楚之入鄭如襲無人之墟矣今楚方仇鄭而鄭侵許<lb/>
　其後八年之間楚伐鄭者三失許援也<lb/>
秋有蜚<hi>扶味反</hi>
　劉氏曰蜚狀若牛而白首一目而蛇尾行水則竭行<lb/>
　草則死見則國大疫公羊注曰臭惡之虫南越盛暑<lb/>
<pb n="KR3a0064_WYG_008-36b"/>
　所生非中國之所有書有者記異也<lb/>
冬十有二月紀叔姬卒<lb/>
　蘓氏曰紀雖滅而叔姬守義於酅故繫之紀賢而錄<lb/>
　其卒葬<lb/>
城諸及防<lb/>
　諸防皆魯邑及者先諸後防<lb/>
三十年春王正月夏次于成秋七月齊人降鄣<hi>音章</hi>
　辨疑趙氏曰魯蓋欲會齊圍鄣至成待命聞鄣已降<lb/>
<pb n="KR3a0064_WYG_008-37a"/>
　故不行然疑事無質但當存而勿解岷隱曰穀梁謂<lb/>
　欲救鄣而不能夫魯之事齊不遺餘力齊欲降鄣魯<lb/>
　欲效其力者安敢言救不然次師爲齊聲援爾次公<lb/>
　穀並作師次鄣小國<lb/>
八月癸亥葬紀叔姬<lb/>
　以賢録也<lb/>
九月庚午朔日有食之鼔用牲于社<lb/>
　孫氏曰救日食鼔禮也用牲非禮也<lb/>
<pb n="KR3a0064_WYG_008-37b"/>
冬公及齊侯遇于魯濟齊人伐山戎<lb/>
　濟水名也厯齊魯界在齊界爲齊濟在魯界爲魯濟<lb/>
　蓋魯地也遇于魯濟左氏謂謀山戎也以其病燕故<lb/>
　也木訥曰山戎去中國逺在舜之營州古孤竹國之<lb/>
　地東距遼北距燕夾漈曰北燕之不通於上國山戎<lb/>
　蔽之也桓公爲之伐而燕始達許氏曰齊桓伐郳伐<lb/>
　鄭伐徐皆以宋主兵先與公會城濮而後伐衛又與<lb/>
　公遇于魯濟而後伐山戎其用兵資武於宋桓而取<lb/>
<pb n="KR3a0064_WYG_008-38a"/>
　䇿於魯莊其治國一則仲父二則仲父遂能力正天<lb/>
　下澤濟生民<lb/>
三十有一年春築臺于郎<lb/>
　何氏注天子有靈臺以候天地諸侯有時臺以候四<lb/>
　時登高望逺人情所樂動而無益于民者雖樂弗爲<lb/>
　劉氏傳去國而築臺是樂而已矣<lb/>
夏四月薛伯卒<lb/>
　張氏曰薛始稱伯降班以告終也<lb/>
<pb n="KR3a0064_WYG_008-38b"/>
築臺于薛<lb/>
　杜氏注薛魯地<lb/>
六月齊侯來獻戎捷<lb/>
　公羊曰威我也岷隱曰非威我也魯濟之謀莊公與<lb/>
　焉㨗獲而過我因歸功於魯云爾敵愾獻功諸侯事<lb/>
　天子之禮也齊與魯皆失之<lb/>
秋築臺于秦<lb/>
　孫氏曰一歲而三築臺妨農莫甚愚謂荒於政而惟<lb/>
<pb n="KR3a0064_WYG_008-39a"/>
　事遊觀矣<lb/>
冬不雨<lb/>
　崔氏曰志災也<lb/>
三十有二年春城小穀<lb/>
　范寗曰小穀魯地春秋發微曰曲阜西北有小穀城<lb/>
　孫泰山之説同胡氏曰孫魯人也考此詳矣惟左氏<lb/>
　以爲齊地魯爲管仲而城之杜預指爲穀城木訥辨<lb/>
　之曰昭十一年楚申無宇言齊威公城穀而寘管仲<lb/>
<pb n="KR3a0064_WYG_008-39b"/>
　故左氏因莊公偶有城小穀之事而附之然此城小<lb/>
　穀安得改爲穀城且魯何與於管仲而爲管仲城邑<lb/>
　耶孫氏曰去年三築臺冬不雨今春又城小穀荐饑<lb/>
　而輕用民力此其所以書也<lb/>
夏宋公齊侯遇于梁丘<lb/>
　左氏曰齊侯爲楚伐鄭之故請會于諸侯宋公請先<lb/>
　見於齊侯故遇于梁丘張氏謂齊侯不以霸自居以<lb/>
　梁丘近宋而先之也木訥曰春秋之世諸侯强大者<lb/>
<pb n="KR3a0064_WYG_008-40a"/>
　齊晉宋也晉怙其强終齊威之霸未嘗一同其會盟<lb/>
　宋於晉亞也故威公頼宋爲多北杏之會宋人一判<lb/>
　則諸侯首䑕齊兵再伐而後得之既得之則再會于<lb/>
　鄄以堅其心又爲之伐鄭以悦其意自非大盟㑹大<lb/>
　征伐齊不敢先之必推之以爲主所以爲諸侯之倡<lb/>
　而就霸功也幽之再盟於是又五年矣齊侯懼諸侯<lb/>
　之離故逺遇宋公於梁丘梁丘宋地去齊八百里齊<lb/>
　侯不逺八百里而遇之者蓋求宋以卜諸侯之從違<lb/>
<pb n="KR3a0064_WYG_008-40b"/>
　宋無貳心則不必㑹諸侯也梁丘杜云在高平昌邑<lb/>
　穀梁傳以爲在曹邾之間此以爲宋地<lb/>
秋七月癸巳公子牙卒<lb/>
　牙慶父同母弟僖叔也公疾問後於牙對曰慶父材<lb/>
　問季友對曰以死奉般季友莊公同母而般莊公子<lb/>
　也於是季友以君命使鍼季酖牙曰飲此則有後於<lb/>
　魯國不然死且無後飲之而卒立其後爲叔孫氏張<lb/>
　氏曰叔牙黨慶父而萌簒弑之心故季友正其罪以<lb/>
<pb n="KR3a0064_WYG_008-41a"/>
　君命討而誅之又以親親之義不彰其惡唐陸氏謂<lb/>
　恩義俱立權而得中故夫子書其自卒示無譏也<lb/>
八月癸亥公薨于路寢<lb/>
　穀梁曰正也<lb/>
冬十月己未子般卒<hi>般音班</hi>
　般莊公子季友所奉而立者慶父初欲篡之不果般<lb/>
　嘗鞭圉人犖故慶父使犖賊般季友奔陳立閔公般<lb/>
　見殺而書卒説者以爲諱也己未公穀作乙未<lb/>
<pb n="KR3a0064_WYG_008-41b"/>
公子慶父如齊<lb/>
　慶父自莊公即位已專兵柄今弑般而如齊杜注以<lb/>
　爲求援諸儒以爲公然而行無敢討之也後再入又<lb/>
　弑閔公<lb/>
狄伐邢<lb/>
　狄北狄邢周公之𦙍許氏曰春秋戎先見荆次之狄<lb/>
　又次之而荆暴於戎狄又暴於荆當惠王世戎狄荆<lb/>
　楚交伐諸夏使無齊桓攘服定之豈復有中國哉<lb/>
<pb n="KR3a0064_WYG_008-42a"/>
　　閔公<lb/>
　　　名啓方莊公之子母叔姜諡法在國遭難曰閔<lb/>
元年春王正月<lb/>
　左氏曰不書即位亂故也蓋莊公卒子般弑閔公生<lb/>
　方八年弑君之慶父立之岷隱亦謂魯國有亂閔公<lb/>
　尚幼不行即位之禮故春秋不書即位<lb/>
齊人救邢<lb/>
　據傳管仲言於威公謂戎狄不可縱諸夏不可棄燕<lb/>
<pb n="KR3a0064_WYG_008-42b"/>
　安不可懷援詩簡書之義請救邢故先儒謂書救者<lb/>
　善之而張氏謂孔子以民免左衽之功歸管仲蓋救<lb/>
　諸夏攘夷狄皆仲發之也先師謂威公重於治楚若<lb/>
　狄患止於河北不過應之未嘗動大衆此管仲所以<lb/>
　請之而後救<lb/>
夏六月辛酉葬我君莊公<lb/>
　張曰國亂子弑嗣君幼弱十一月乃葬<lb/>
秋八月公及齊侯盟于落姑季子來歸<lb/>
<pb n="KR3a0064_WYG_008-43a"/>
　左氏謂落姑之盟請復季子故季子來歸季子者公<lb/>
　子友之字慶父弑般而季子岀奔陳閔公初立國家<lb/>
　多難以季子忠賢故請霸主而復之木訥謂慶父歸<lb/>
　自齊而立閔公故奉閔公以盟齊侯結齊好閔公纔<lb/>
　八歲安知季子之賢忠而能岀盟齊侯以復之且慶<lb/>
　父逆賊豈肯復季子之賢蓋主少國疑季子自來歸<lb/>
　季子歸而慶父弑君以逃矣左氏但見落姑之盟與<lb/>
　季子來歸文相連蓋以爲慶父請之歸非也落公穀<lb/>
<pb n="KR3a0064_WYG_008-43b"/>
　作洛<lb/>
冬齊仲孫來<lb/>
　傳所謂仲孫湫來省難歸告威公魯猶秉周禮而使<lb/>
　親之者也其來名曰省難實則覘魯故但曰來按公<lb/>
　穀皆指仲孫爲慶父按慶父後爲孟孫而此乃仲孫<lb/>
　慶父公之子未應言孫慶父魯公子不應繫之齊然<lb/>
　諸儒亦多從其説莫曉也<hi>湫子小反</hi>
二年春王正月齊人遷陽<lb/>
<pb n="KR3a0064_WYG_008-44a"/>
　陽小國逼齊而遷之使近於國爲附庸<lb/>
夏五月乙酉吉禘于莊公<lb/>
　天子禘諸侯祫魯僣天子禮故禘夾漈謂禘者三年<lb/>
　喪畢初見新廟之主于太祖之廟今喪未畢而禘又<lb/>
　禘不于祖廟而于莊公皆非禮也杜氏謂致新主遷<lb/>
　逺主至是大祭以審昭穆謂之禘安定云審諦<lb/>
秋八月辛丑公薨九月夫人姜氏孫于邾公子慶父岀<lb/>
奔莒<lb/>
<pb n="KR3a0064_WYG_008-44b"/>
　左傳載公之傅奪卜齮田公不禁慶父使齮賊公于<lb/>
　武闈今書薨者劉氏謂史䇿諱之仲尼因之也左傳<lb/>
　載慶父通于哀姜哀姜欲立之慶父之弑閔公哀姜<lb/>
　與知之故哀姜孫于邾而慶父奔莒岷隱謂閔公書<lb/>
　薨而繼以夫人之孫慶父之奔則罪之在哀姜慶父<lb/>
　昭昭矣<lb/>
冬齊高子來盟<lb/>
　高子者齊大夫高徯也魯比三君死曠年無君威公<lb/>
<pb n="KR3a0064_WYG_008-45a"/>
　使高子將高陽之甲立僖公而城魯諸儒多謂威公<lb/>
　使來謀魯高子至而後結盟以歸美高子<lb/>
十有二月狄人入衛<lb/>
　衛懿公好鶴而棄其民狄人滅之止書入者齊威救<lb/>
　之而衛復興也<lb/>
鄭棄其師<lb/>
　文公惡高克使陳師河上而散先儒謂書棄其師者<lb/>
　聖人特筆<lb/>
<pb n="KR3a0064_WYG_008-45b"/>
　　莊公不能防閑其母播其惡於衆又忘父事讎求<lb/>
　　昏於齊致哀姜通于慶父叔牙公沒而謀簒弑二<lb/>
　　世殱焉雖頼季友柄國再安而慶父之後爲孟孫<lb/>
　　叔牙之後爲叔孫季友之後爲季孫三桓擅政祿<lb/>
　　去公室魯之衰自莊公始矣閔公生八歲而慶父<lb/>
　　立之立二年而慶父弑之使内無季友外無仲孫<lb/>
　　湫言於齊魯且爲慶父所簒閔公蓋可閔而未有<lb/>
　　是非之可議也<lb/>
<pb n="KR3a0064_WYG_008-46a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0064_WYG_008-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黃氏日抄卷八<lb/>
</p>
<p>
</p>
  </div>
</body>
</text>
</TEI>
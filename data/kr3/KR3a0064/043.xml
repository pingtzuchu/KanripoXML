<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黃氏日抄卷四十三</head>
    <p>
<pb n="KR3a0064_WYG_043-1a"/>
欽定四庫全書<lb/>
　黃氏日抄卷四十三　　　　宋　黃震　撰<lb/>
　讀本朝諸儒書<lb/>
　　延平李先生師弟答問<lb/>
承喻涵養用力處但常存此心勿為他事所勝即欲惡<lb/>
　非僻之念自不作矣<lb/>
父母惟其疾之憂舊説孝子不妄為非惟疾病然後使<lb/>
　父母憂恐熹言父母慈愛其子無所不至疾病人所<lb/>
<pb n="KR3a0064_WYG_043-1b"/>
　不免猶恐其有之以為憂則餘可知也為人子者知<lb/>
　此而以父母之心為心則奉承遺體求免於虧辱者<lb/>
　豈一端而已此曾子戰戰兢兢唘手足而後知免焉<lb/>
　者也不逺遊遊必有方不登髙不臨深皆是此意先<lb/>
　生曰所説得之<lb/>
至於犬馬皆能有養不敬何以别乎熹謂犬馬不能自<lb/>
　食待人而食故畜犬馬者必有以養之但不敬爾然<lb/>
　則養其親而敬有所不至不㡬於以犬馬視其親乎<lb/>
<pb n="KR3a0064_WYG_043-2a"/>
　敬者尊敬而不敢忽怠之謂非特恭謹而已也人雖<lb/>
　至愚孰忍以犬馬視其親者然㡬微之間尊敬之心<lb/>
　一有不至則是所以視其親者實無以異於犬馬而<lb/>
　不自知也聖人之言警乎人子未有若是之切者然<lb/>
　諸家之説多不出此先生曰此恐當時只以能養為<lb/>
　孝故夫子警切以告之使反諸心也苟推測至此孝<lb/>
　敬之心一不存焉即䧟於犬馬之養矣孟子又有養<lb/>
　口體養志之説似亦説破學者之未察處<lb/>
<pb n="KR3a0064_WYG_043-2b"/>
問子張學干祿先生曰古人干祿之意非後世之干祿<lb/>
　也蓋胷中有所藴亦欲發泄而見諸事爾此為已之<lb/>
　學也然求之有道苟未見所以求之之道一萌意焉<lb/>
　則外馳矣故夫子以多聞見而闕疑殆告之又使之<lb/>
　愼其餘則反求諸已也切矣<lb/>
問亦足以發之義先生曰顔子深潜淳粹聞夫子之言<lb/>
　即黙識心融觸處洞然自有條理故終日言但見其<lb/>
　不違如愚而已退省其私則於語黙日用動容之間<lb/>
<pb n="KR3a0064_WYG_043-3a"/>
　皆足以發明夫子之道坦然由之而無疑也<lb/>
問子曰參乎吾道一以貫之曾子曰唯子出門人問曰<lb/>
　何謂也曾子曰夫子之道忠恕而已矣蓋夫子之道<lb/>
　不離乎日用之間自其盡已而言則謂之忠及其及<lb/>
　物而言則謂之恕莫非大道之全體雖變化萬殊於<lb/>
　事為之末而所以貫之者未嘗不一也然則夫子所<lb/>
　以告曾子曾子所以告其門人豈有異㫖哉而或者<lb/>
　以為忠恕未足以盡一貫之道曾子姑以違道不逺<lb/>
<pb n="KR3a0064_WYG_043-3b"/>
　者告其門人使知人道之端恐未曽盡曾子之意也<lb/>
　先生曰伊川先生有言維天之命於穆不已忠也乾<lb/>
　道變化各正性命恕也體㑹於一人之身不過只是<lb/>
　盡已及物之心而已曽子於日用處夫子自有以見<lb/>
　之恐其未必覺此亦是一貫之理故率然問曰參乎<lb/>
　吾道一以貫之曾子於是領㑹而有得焉輙應之曰<lb/>
　唯忘其所以言也至於答門人之問止是發其心爾<lb/>
　豈有二耶若以謂聖人一以貫之之道甚精微非門<lb/>
<pb n="KR3a0064_WYG_043-4a"/>
　人之問所可告姑以忠恕答之恐聖人之心不如是<lb/>
　之支也如孟子稱堯舜之道孝弟而已人皆足以知<lb/>
　之但合内外之道使之體用一源顯微無間精粗不<lb/>
　二渾同盡是此理則非聖人不能是也中庸曰忠恕<lb/>
　違道不逺提起此以示人相近處然不能貫之則忠<lb/>
　恕自是一忠恕爾<lb/>
大凢人理義之心何嘗無唯持守之即在爾若於旦晝<lb/>
　間不至梏亡則夜氣存矣夜氣存則平旦之氣未與<lb/>
<pb n="KR3a0064_WYG_043-4b"/>
　物接之時湛然虛明氣象自可見此孟子發此夜氣<lb/>
　之説於學者極有力<lb/>
大率吾輩立志已定若看文字心慮一澄然之時略綽<lb/>
　一見與心㑹處便是正理若更生疑即心滯礙<lb/>
某曩時從羅先生學問終日相對靜坐只説文字未嘗<lb/>
　及一雜語先生極好靜坐某時未有知退入室中亦<lb/>
　只靜坐而已先生令靜中看喜怒哀樂未發之謂中<lb/>
　未發時作何氣象此意不惟於進學有力兼亦是養<lb/>
<pb n="KR3a0064_WYG_043-5a"/>
　心之要<lb/>
嘗愛黃魯直作濂溪詩序云舂陵周荗叔人品甚髙胸<lb/>
　中洒落如光風霽月此句形容有道者氣象絶佳胸<lb/>
　中洒落即作為盡洒落矣<lb/>
某嘗以謂遇事若能無毫髪固滯即此心廓然大公無<lb/>
　彼已之偏倚庶㡬於理道一貫<lb/>
仁即是理當理而無私心即仁矣又曰仁字極難講説<lb/>
　只看天理統體處便是心字亦難指説惟認取發用<lb/>
<pb n="KR3a0064_WYG_043-5b"/>
　處是心又曰仁者人也人之一體便是天理無所不<lb/>
　備具<lb/>
吾儕在今日止可於僻寂處草衣木食苟度嵗月又曰<lb/>
　處此時唯儉德避難更加韜晦為得所又曰當今之<lb/>
　時茍有修飭之士須大叚涵養韜晦始得<lb/>
　　愚按程門髙弟如謝上蔡楊龜山末流皆不免略<lb/>
　　染禪學惟尹和靖堅守不變其後龜山幸三傳而<lb/>
　　得朱文公始裒萃諸家而辨析之程門之學因以<lb/>
<pb n="KR3a0064_WYG_043-6a"/>
　　大明故愚所讀先儒諸書始於濓溪終於文公所<lb/>
　　傳之勉齊以究正學之終始焉次以龜山上蔡以<lb/>
　　見其流雖異而源則同焉又次以和靖以見源雖<lb/>
　　異而其流有不變者焉次以橫浦三陸以見其源<lb/>
　　流之益别焉然上蔡龜山雖均為畧染禪學而龜<lb/>
　　山傳之羅仲素羅仲素傳之李延平延平亦主澄<lb/>
　　心靜坐乃反能救文公之㡬䧟禪學一轉為大中<lb/>
　　至正之歸致知之學毫釐之辨不可不精蓋如此<lb/>
<pb n="KR3a0064_WYG_043-6b"/>
　　故又次延平於此以明心學雖易流於禪而自有<lb/>
　　心學之正者焉此書文公所親集延平之學以涵<lb/>
　　養為工夫以常在心目之間為效驗以脱然洒落<lb/>
　　處為超詣之地文公之問多本論語多先孝弟此<lb/>
　　皆學者所當熟味序此書者廖德明載文公之言<lb/>
　　謂先生隱居不仕燕閒體察黙而成之非他人能<lb/>
　　及若夫經綸天下之大經措諸事業時有勞逸之<lb/>
　　殊遇故二程因發明敬字合内外貫動靜敬附錄<lb/>
<pb n="KR3a0064_WYG_043-7a"/>
　　云<lb/>
　　延平李先生行狀<lb/>
先生諱侗字愿中南劔州劔浦人曾祖幹屯田郎中祖<lb/>
　纁朝散大夫父渙朝奉郎先生聞郡人羅仲素先生<lb/>
　得河洛之學於龜山楊文靖公之門遂往學焉從容<lb/>
　潜玩有㑹于心盡得其所傳之奥退而屏居山田結<lb/>
　廬水竹之間謝絶世故餘四十年簞瓢屢空怡然自<lb/>
　適既以二子舉進士試吏旁郡車請迎養先生不得<lb/>
<pb n="KR3a0064_WYG_043-7b"/>
　已為一行㑹閩帥玉山汪公以書禮車乗來迎將講<lb/>
　所疑至之日疾作卒于府治之館舎年七十一隆興<lb/>
　元年十月十有五日也<lb/>
　初龜山先生唱道東南士之遊其門者甚衆然語其<lb/>
　潜思力行任重詣極如羅公蓋一人而已先生既從<lb/>
　之學講論之餘兀坐終日以驗夫喜怒哀樂未發之<lb/>
　前氣象為何如而求其所謂中者若是者既久之而<lb/>
　知天下之大本者端有在乎是也蓋天下之理無不<lb/>
<pb n="KR3a0064_WYG_043-8a"/>
　由是而出既得其本則凡出於此者雖品節萬殊曲<lb/>
　折萬變莫不該攝洞貫以次融釋而各有條理如川<lb/>
　流脉絡而不可亂大而天地之所以髙厚細而品彚<lb/>
　之所以化育以至經訓之微言日用之小物折之於<lb/>
　此無有不得其衷者焉由是操存益固涵養益熟精<lb/>
　明純一觸處洞然泛應曲酬發必中節故其言曰學<lb/>
　問之道不在於多言但黙坐澄心體認天理若見雖<lb/>
　一毫私欲之發亦退聽矣又其言曰讀書知其所言<lb/>
<pb n="KR3a0064_WYG_043-8b"/>
　莫非吾事而即吾身以求之則凡聖賢之所至而吾<lb/>
　所未至者皆可勉而進之以故未嘗為講解文書沙<lb/>
　縣鄧廸語及先生曰愿中如氷壺秋月瑩徹無瑕非<lb/>
　吾曹所及也嗚呼先生之道德純備學術通明求之<lb/>
　當世殆絶倫比然不求知於世而亦未嘗輕於語人<lb/>
　蓋所謂遯世不見知而不悔者先生庶㡬焉門人具<lb/>
　位朱熹狀<lb/>
　　右錄其要也始文公之父吏部公與延平先生俱<lb/>
<pb n="KR3a0064_WYG_043-9a"/>
　　事羅先生故文公於延平為通家子文公幼孤從<lb/>
　　屏山劉公問學及壯以父執事延平而已至於論<lb/>
　　學蓋未之契而文公每誦其所聞延平亦莫之許<lb/>
　　也文公簿領同安反復延平之言若有所得者於<lb/>
　　是盡棄其學而師事焉此嘉定甲戍黃巖趙師夏<lb/>
　　題卷末之畧云<lb/>
　　延平先生語録<lb/>
羅先生少從審律先生吳國華學從見龜山乃知舊學<lb/>
<pb n="KR3a0064_WYG_043-9b"/>
　之差三日驚汗浹背曰㡬枉過了一生於是謹守龜<lb/>
　山之學數年後方心廣體胖<lb/>
以踐履為聞知<lb/>
人之持身當以孔子為法孔子相去千餘載既不可得<lb/>
　而親之所可見者獨論語耳<lb/>
　　右延平語錄羅仲素先生之從孫羅慱文所編本<lb/>
　　名欽佩錄然其所載多髙深間又造語如諸子之<lb/>
　　立論者視朱文公所編答問似不同姑錄其便初<lb/>
<pb n="KR3a0064_WYG_043-10a"/>
　　學者一二<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0064_WYG_043-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黃氏日抄卷四十三<lb/>
</p>
<p>
</p>
  </div>
</body>
</text>
</TEI>
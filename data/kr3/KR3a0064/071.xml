<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷七十一</head>
    <p>
<pb n="KR3a0064_WYG_071-1a"/>
欽定四庫全書<lb/>
　黄氏日抄卷七十一　　　　宋　黄震　撰<lb/>
　申明<hi>二</hi>
　　初任諸司差委事<lb/>
　　　權華亭縣申嘉興府辭修田塍狀<lb/>
伏凖使帖備凖省劄指揮差官監修田岸仰見為民懇<lb/>
切纎悉預備之意某下邑小吏奉承唯謹何敢容喙然<lb/>
有鄙見若不申明隱情惜已自同寒蟬豈惟負使府是<lb/>
<pb n="KR3a0064_WYG_071-1b"/>
亦負朝命竊見本縣管下圍田盡在西鄉見今茫茫尚<lb/>
成巨浸未可施工向後水退各有田主自係已事何待<lb/>
官司監督縱使官吏到鄉不過於官河上經行一遭取<lb/>
鄉保責狀一紙而去僻村小港何縁遍及坐守監視恐<lb/>
無此理縱一處可監其餘凡幾鄉幾圍安得一一而監<lb/>
之古有田畯之官固可往來阡陌與民無間時異事殊<lb/>
百姓畏官如虎凡欲利之適以害之今歲荒歉被害最<lb/>
甚諸司重疊差官檢澇諸鄉勸分撞場旁午耆保以上<lb/>
<pb n="KR3a0064_WYG_071-2a"/>
迎接不暇吏卒之擾為官者兩耳目尚檢柅不及或所<lb/>
差不得其人則其為擾朝廷又安得而知惟有省事即<lb/>
是便民除此以外更無他説况田岸之事小水利之事<lb/>
大田岸之事在民在民者在官不必慮水利之事在官<lb/>
在官者在民不得為必欲利民使之䝉福則莫若講求<lb/>
水利之大者竊考本縣圖志南北東西各有放水之處<lb/>
東以蒲匯通大海西以大盈浦通呉松江南至通波塘<lb/>
直至極北亦通呉松江此華亭所以常熟道自小人妄<lb/>
<pb n="KR3a0064_WYG_071-2b"/>
獻利便將泄水之地塞為沙田朝廷不知一時聽信安<lb/>
邊所所得毫末而華亭一縣多被渰没公私交病所失<lb/>
甚多今若凖舊開浚則百姓自然利頼其為修田岸也<lb/>
大矣如䝉申請捨田岸之小而修水利之大不勝幸甚<lb/>
或朝論已定不可挽回則乞止照坐下指揮就本府自<lb/>
行差官在本縣不敢干預其説有六州縣皆守民社不<lb/>
敢違法逺出一也縣與郡官共事則得相容庇委涉妨<lb/>
嫌二也趙知縣恩出鄉勸分縣事盡廢無以供發本府<lb/>
<pb n="KR3a0064_WYG_071-3a"/>
板帳苗米幾誤軍糧今不可再三也憲司差委專令勸<lb/>
分日夜䟎趣尚未全備饑民嗷嗷滿市又日日親自煑<lb/>
粥以救之不可刻離四也得合虚帳欺罔朝廷某雖死<lb/>
不敢五也省劄止令各郡差官使判亦不曽差委本縣<lb/>
而吏文行移輙私添知縣躬親同往之語是不關朝廷<lb/>
不關使府而吏筆輙得以行其權為他日督責誅求張<lb/>
本吏奸不可縱六也如前之説則控申朝省别議施行<lb/>
為上如後之説則自行差官不涉縣道次之更有一説<lb/>
<pb n="KR3a0064_WYG_071-3b"/>
雖平而實簡但鏤榜曉諭圍田人户趂今農隙作急發<lb/>
本修築水壞之岸以備將來差官㸃橦則人户自然盡<lb/>
力豈不簡而易行<lb/>
　　　權華亭縣申倉司乞米賑饑狀<lb/>
照對本縣元行勸分止糶有錢糴米之家應水壞廬舍<lb/>
蕩析流離死亡相枕者全不曾念及某近凖提刑司差<lb/>
來捄荒目擊餓莩滿途縣無粒米分文可以救之上户<lb/>
因勸分之初减價太甚糶數且不肯認無縁可更創出<lb/>
<pb n="KR3a0064_WYG_071-4a"/>
名色今其白出米斛賑救某一時作急盡出已俸倡率<lb/>
煑粥兼出下俚之計效尤浮屠家作䟽頭縁化請學職<lb/>
以化士夫人家請寺僧以化街坊市户且揭榜通衢救<lb/>
得一人是一人救得一日是一日不可過慮將來自壞<lb/>
善心以立視吾天民之死隨荷人心響應見已夾截空<lb/>
寺鋪蘆蓆稻草分男女堂止宿六七百人元初雖説救<lb/>
一日是一日若救不到頭其實何補就食漸衆來日方<lb/>
長凛然後憂呌地號天别無門路仰惟提舉判府國史<lb/>
<pb n="KR3a0064_WYG_071-4b"/>
吏部視飢由已全活一路華亭鄉落貧民亦曽受惠賑<lb/>
米八千石獨此等流落餓夫不在本村未霑顆粒敢瀝<lb/>
危忱仰干大造乞賜那撥義倉米二百石分撥華亭興<lb/>
聖南禪兩寺粥局接續救活且使人心感動樂施者衆<lb/>
則繼自今凡活一命以上皆上䑓之賜某無任激切俟<lb/>
命之至<lb/>
　　　權長洲縣申平江府乞添放水傷状<lb/>
照對某恭凖使命本為勸分既兼攝邑之名併負催科<lb/>
<pb n="KR3a0064_WYG_071-5a"/>
之累一已之勞苦固非所憚百姓之疾苦何忍不言然<lb/>
此財計所關頗於大府有礙躊躇屢日冒昧一鳴惟仁<lb/>
慈痛察今歲本縣被水苗田先䝉朝廷全放計苗一萬<lb/>
二千七百餘石續凖蠲放一分計苗一千二百七十餘<lb/>
石則是其間一萬一千餘石之米已放而復催人户素<lb/>
恃朝廷仁厚不信有此前後牴牾之事見經轉運司以<lb/>
上官司處處陳乞以俟恩命之復還雖朝省指揮區處<lb/>
至再决無又改之理而人心癡望更不肯將顆粒就縣<lb/>
<pb n="KR3a0064_WYG_071-5b"/>
道送納非不催逼惟有喧訴使縣道官吏更無顔以對<lb/>
無辭以答此事若以民情言之被水去處委多全没某<lb/>
屢行河港實所親見無苗而使納苗不惟事理不順亦<lb/>
使何所從出况檢澇之官重疊旁午自秋入冬田里騷<lb/>
然亦庶幾澇傷上聞今日之擾我者他日必有以大濟<lb/>
我也今乃反使顆粒無収之地白輸價直陪貴之苗前<lb/>
此檢放徒成虚擾揆之人情眞有難强者若以官司事<lb/>
體言之則倉庫皆空用度方闊常年全収猶且支遣不<lb/>
<pb n="KR3a0064_WYG_071-6a"/>
敷今更放多則郡計豈不愈見狼狽兼之軍食民食兩<lb/>
事適併别無措置之方惟苗税力出在衆勢亦只得且<lb/>
令人戸以荒熟處相補偃納且已有放未為不恤然而<lb/>
官司之苦人戸誰知人户之苦官司當察使朝廷無續<lb/>
放一分之説則元放之數在州府安得不行况今浙右<lb/>
三郡之災猶幸平江為輕惟本縣渰没處稍多向設不<lb/>
幸如安吉等郡管下全沒又將何所取苗今亦只得以<lb/>
民情郡計兩權其宜或於朝廷續放一分之外更與寛<lb/>
<pb n="KR3a0064_WYG_071-6b"/>
之一分則民拜一分之賜自古恤災之政惟寛租减賦<lb/>
為先今雖適當郡計築底事動掣肘尚且幹無為有煮<lb/>
粥散米街市之民歡聲雷動况農民根本之事又豈可<lb/>
不量與斟酌若曰朝廷止放一分在州府不當擅自増<lb/>
放則朝廷元曽盡放擴廣上恩消弭民怨此正為君牧<lb/>
民之責非専擅也量減有恩人必速納其視今來强迫<lb/>
而未應正亦未為失利某人㣲位下不敢僣越盡言仰<lb/>
恃大府寛恤之仁親見人户號訴之苦輙轉以上聞無<lb/>
<pb n="KR3a0064_WYG_071-7a"/>
任俯伏俟命之至<lb/>
　　　權長洲縣申修齋王尚書乞免再造帳册<hi>並辛酉</hi>
昨晩恭凖使牒備奉省劄行下令本縣再分類造水傷<lb/>
帳册某照得此項本縣近方造訖書冩裝背半月而後<lb/>
辦所費凡三千七百餘貫納册之費不預焉公人無縁<lb/>
白陪此錢無非出於被水鄉民向也擾之彼猶望其放<lb/>
苗也今苗既不放官司復以此擾之可乎縱使今來開<lb/>
申細名即是向來混申細名既不要放苗米又不再㪚<lb/>
<pb n="KR3a0064_WYG_071-7b"/>
賑濟不知關防州縣欺瞞何事而多事若此一言以蔽<lb/>
之不過上司公吏欲得納帳册常例錢耳先生清直之<lb/>
名聞天下受知君相如此深厚欲望㸃對回申毋重為<lb/>
民困<lb/>
　　　入提刑司幙乞踈决<hi>余鰲</hi>
誤䝉収録莫知報稱惟有忠告或可少裨萬分自今隆<lb/>
冬在即囚繫者衆先生憂勞於其上而小民不及知小<lb/>
民怨謗於其下而先生不及聞為今之計其䇿有三其<lb/>
<pb n="KR3a0064_WYG_071-8a"/>
一先將平江府在城四獄四廂及<graphic n="KR2463" url="https://raw.githubusercontent.com/kanripo/KR-Gaiji/master/images/KR2463.png" mimeType="image/png"/>栅等處見収人有<lb/>
小節不圓及追證未備並與决遣其二監贓所欠不多<lb/>
及元監數少人並押發其三前政詞訴今任不曽再訴<lb/>
者並與刷類倚閣行此三者自然謗議立息師言允穆<lb/>
矣某僣越萬罪<lb/>
　　　總所差踏江北三沙圍田回幕申提刑司狀<lb/>
某近凖總領所差踏常州江北三沙圍田十月二十一<lb/>
日至魏村問統兵官趙喜龍借水哨馬舡渡江就訪軍<lb/>
<pb n="KR3a0064_WYG_071-8b"/>
舡事體乃知本寨元管五百人見存止三百五十餘人<lb/>
元管大舡二隻艚舡七隻平江府續撥防江舡二十隻<lb/>
提刑司新撥水哨馬舡三十隻大小共五十九隻通大<lb/>
小毎舡以二十人乗駕非千餘人不可今人數不及三<lb/>
分之一舡多軍少舡必乾閣損壞趙統領蓋甚以為憂<lb/>
及既渡江見淮民殘少動有骨肉不存之悲問之則自<lb/>
淳祐元年二年七年九年寳祐六年五遭兵亂官司又<lb/>
歲歲清野但遍令過江遷避而自調遣把隘以來民間<lb/>
<pb n="KR3a0064_WYG_071-9a"/>
無舡止有官司渡舡兩隻淮民老小輜重自泰興縣界<lb/>
一帯擁来不可勝計兩舡搬載不及急則兩舡不復搬<lb/>
載毎一沙觜數百為群號哭水中不死於水則死於兵<lb/>
以致田野蕭然皆坐無舡之故某聞之惻然因而竊伏<lb/>
思念江南之兵方以多舡為慮江北之民乃以無舡為<lb/>
苦若以江南魏村寨輕小水哨馬舡五六隻便於載人<lb/>
而不可為商販他用者責付江北制領鄉官等人分管<lb/>
之使之皆受本寨節制遇急則以此舡搬載老小輜重<lb/>
<pb n="KR3a0064_WYG_071-9b"/>
而南彼此軍民委為兩便但恐議者不親見彼處事情<lb/>
以為舡留北岸不無資㓂之疑某請明其不然三沙北<lb/>
至淀水四百八十里南至魏村江靣僅十八里毎遇風<lb/>
塵之警淮東制司率於月十日前預行清野此時此舡<lb/>
即與淮民頃刻而南矣資㓂之疑可保其萬萬無之利<lb/>
則有七淮民老小皆可生全一也牛馬衣糧不為盗資<lb/>
二也頭目人自濟鄉民不乗急邀索三也舡隻分管有<lb/>
人不至風日曬損四也江南軍寨兼管江北民兵氣勢<lb/>
<pb n="KR3a0064_WYG_071-10a"/>
翕合五也就用淮民乗舡勠力防扼不増糧而坐増兵<lb/>
六也事定即載北歸無渡舡搬載牛馬輜重之費重為<lb/>
民困七也兼之三沙去揚州百八十里鞭長不及馬腹<lb/>
故其地雖在江北而實分屬常州與魏村等今以常州<lb/>
管下之軍舡付常州管下之制領救常州管下之民命<lb/>
以共守常州管下之江防人情事理亦無所不順區區<lb/>
欲望台慈劄下魏村忠節水軍將新近𤼵下水哨馬舡<lb/>
三十隻内撥六隻差三沙統領范文巨印彬各管兩隻<lb/>
<pb n="KR3a0064_WYG_071-10b"/>
鄉官唐文煒盧茂各管一隻雖撥六隻仍常以五隻留<lb/>
南岸止以一隻留北岸以解或者萬一資㓂之疑脱遇<lb/>
清野即以此一舡併取南岸五舡早行搬載老小輜重<lb/>
歸南相與守江庶幾淮民均拜生全之造軍舡獲分管<lb/>
顧之憂其於江防亦非小補<lb/>
　　　提舉司差㪚本錢申乞省罷華亭分司状<lb/>
照對某近凖使牒差往嘉興府管下㪚還亭户□本錢<lb/>
凡天涯海角細民平昔含寃茹苦不見天日之地一一<lb/>
<pb n="KR3a0064_WYG_071-11a"/>
親到因得訪問亭場如昨竈數無減而鹽課折䧟其弊<lb/>
安在乃知皆自華亭分司苦楚椎剥致亭户逃亡始夫<lb/>
分司幹官祖宗法所無有也頃歲自留守馬端明持庾<lb/>
節閔亭户赴本司期限涉逺分遣幹官一員以便民日<lb/>
引月長姦民黥吏不得逞於縣道者翕然視為淵藪偏<lb/>
方下邑一介小官赫然振監司之體影附並縁實繁有<lb/>
徒民無所措手足而國課無與樂辦者矣請試以親所<lb/>
見聞之實言之亭户本與官為市有買而後有納不待<lb/>
<pb n="KR3a0064_WYG_071-11b"/>
明言雖三尺孺子知其决然不易者也自置分司亭户<lb/>
一到請不需常例錢者窠局聞二十有二細民無一敢<lb/>
嚮惟上户名統催者領之支應需索之餘所存無幾往<lb/>
往又以欠額抑令八十貫折納鹽一斛請錢亭户往往<lb/>
徒手而歸不知本司嘗許其然否乎是買鹽不以本錢<lb/>
惟事抑納使亭户逃亡而鹽課折䧟者分司也上户與<lb/>
下户均為齊民彼所自有者本亦一竈耳官司以其事<lb/>
力可以濟乏材智可以服衆使之督辦謂之統催亦必<lb/>
<pb n="KR3a0064_WYG_071-12a"/>
勸以恩禮然後狥以法制人情所在始有樂為之用者<lb/>
近者分司吏卒視為竒貨而漁獵之係纍其妻妾破壞<lb/>
其家産甚至有訊腿荆五十而一荆取杖錢五貫者是<lb/>
一訊之頃為費已二百五十千他可類推矣某目見浦<lb/>
東場等處高堂峻宇毁拆垂盡問之所雇本地轎夫僉<lb/>
謂此皆舊日富家上户苦於追補今雖麥粥亦多不給<lb/>
不知本司嘗苦之至此否乎是斵喪根本枝葉無所附<lb/>
麗使亭户逃亡而鹽課折䧟者分司也天下細民之苦<lb/>
<pb n="KR3a0064_WYG_071-12b"/>
莫亭户為劇豈止冬不得避風塵夏不得避暑熱而已<lb/>
哉夏日酷烈人所必避雖病夏畦者猶避以箬笠獨亭<lb/>
户反就之以為凉蓋煎鹽竈舍火氣熾盛一出青天白<lb/>
日之下即清凉也冬寒雨雪官司優恤凡居里巷者皆<lb/>
㪚錢米獨亭户反因之而重罪蓋煑海為鹽全藉晴日<lb/>
一至深冬沍寒之際必缺額也推此以往良苦可知原<lb/>
其得罪於官亦不過以利源之所自出猶象焚於牙耳<lb/>
是必優恤誘致俾其樂業乃可得鹽况如某所經歴下<lb/>
<pb n="KR3a0064_WYG_071-13a"/>
砂青村袁部浦東等場三數百里無禾黍菜蔬井泉所<lb/>
食惟鹺水煑麥不知人世生聚之樂其苦尤甚所宜痛<lb/>
恤分司㕔已去之官斷杖乃日不下四百座半歲之間<lb/>
死於非命者七人不知本司嘗罪之至此否乎是待民<lb/>
不以人道惟事非法使亭户逃亡而鹽課折䧟者分司<lb/>
也本司半月一比較分司五日一比較本司牌匣之費<lb/>
聞近百千分司牌匣之費過八百千五日一差獄子帯<lb/>
家人數軰取亭户毎塲七八百千或至千貫循環不已<lb/>
<pb n="KR3a0064_WYG_071-13b"/>
者比分司所施於華亭管下四塲者如此夲司無之也<lb/>
五日一差獄子自書數十引逼場官僉押追捕鎻縳亭<lb/>
户家婦女取錢四十千則放押至廣陳鎭百二十千乃<lb/>
放更迭搔擾此分司所施於海鹽管下蘆瀝一場者如<lb/>
此本司無之也曰補鹽厯五日一批七十千曰巡鹽厯<lb/>
亦五日一批七十千凡皆常程之費如此此外非法横<lb/>
出加以罪名有費至萬貫者蓋無一不出於亭户此其<lb/>
使亭户逃亡而鹽課折䧟皆分司為之亦既太甚矣况<lb/>
<pb n="KR3a0064_WYG_071-14a"/>
復以亭户之所已納分司反從而折䧟之者其事有二<lb/>
又非本司之所及知也蓋分司即本司一幹官在外者<lb/>
耳而體貌幾與本司埒三司六局排軍授事無一不備<lb/>
茶酒至八人扇吏六十人又各有其徒名貼司者二十<lb/>
餘人獄子十餘人其徒號親人者一百五十餘人自司<lb/>
屬至轎㪚畨通近而五百人合兩買納官一支鹽官四<lb/>
㕔在縣共十餘人人以十口之家計之是十萬指衣食<lb/>
於亭户故雖吏胥之文移日以繁卒徒之隳突日以頻<lb/>
<pb n="KR3a0064_WYG_071-14b"/>
而所得猶不足以飽所欲遂於納鹽每斛一石五斗四<lb/>
升之外増鹽二杴買納官支鹽官及催吏又各處鹽臨<lb/>
詐言斛淺更互喝令罰杴杴率近一小斗此實亭户之<lb/>
所已納而官反歸之於私多撘𤼵鈔客白自折䧟之者<lb/>
一也毎斛官給亭户本錢價十五貫今亭户無鹽折納<lb/>
八十貫亭户既已絶少官司坐下最高年分數目額既<lb/>
未嘗不虧則亦未嘗不折納名曰抵當没則官自買鹽<lb/>
夫鹽出於亭户者也亭户無鹽可納而納錢矣官司既<lb/>
<pb n="KR3a0064_WYG_071-15a"/>
取錢於亭户將買鹽於何人耶此不過以多量羡餘塘<lb/>
扺數目而錢入官吏之手使官不拘納此錢而上户以<lb/>
此錢接濟下民亦何至無鹽此則亭户之所已納而官<lb/>
自折䧟之者二也増杴折納本皆屬支買場然不與分<lb/>
司㕔通同則支買場不敢自為支買權輕人所易訴庇<lb/>
以分司則人之視分司即本司無敢輕出一語故曰亭<lb/>
户逃亡而鹽課折䧟皆分司之為也某不佞竊謂必欲<lb/>
亭户之逃亡者復業鹽課之折䧟者復舊非省罷分司<lb/>
<pb n="KR3a0064_WYG_071-15b"/>
㕔不可夫分司之創直為利民也今反害民理宜省罷<lb/>
所不待言若曰無分司則追㑹逺某謂自華亭過長泖<lb/>
澱湖止一日水程非逺也免分司五日一追而就本司<lb/>
半月一較雖逺不易前日之近者乎若曰無分司則拘<lb/>
𣙜難某謂諸場催到鹽皆場官催吏自為之分司無毫<lb/>
髪力也免分司苦虐而專責合場官吏方將易催安見<lb/>
其難者乎往歲未創分司課額不妨登足自創分司二<lb/>
十年間課額反虧無益有損而不行省罷弊將安極乎<lb/>
<pb n="KR3a0064_WYG_071-16a"/>
且華亭之以幹官分司猶鹽官之以知縣提督也知縣<lb/>
提督無補鹽事前淮東趙總領昨任本司提舉日已行<lb/>
省免官吏民户無不稱快况分司之害如此而可不以<lb/>
趙提舉之省免提督者省之乎某屬邑小吏何敢僣越<lb/>
言本司重事幸今聖化更新軫念畿輔内地前此罹苛<lb/>
刻之苦妙柬鹽司痛清宿弊以救根本而某乃首辱使<lb/>
令儻隱情惜已拘守文法不以利害之大者告豈惟負<lb/>
使令是亦負國用是不避斧鉞之誅纎悉以聞敢望台<lb/>
<pb n="KR3a0064_WYG_071-16b"/>
慈特賜詳覽事若可行乞自使司敷奏朝廷將晩創華<lb/>
亭茶鹽分司徑行省罷併將買納場文武兩員省罷一<lb/>
員止存留一員許文武遍差仍自使司立定買納場吏<lb/>
卒人數給板榜文留去後不許私自増添本司常行覺<lb/>
察違將官吏重行區處豈惟國課之幸實國脉之幸某<lb/>
無任惶懼俟命之至<lb/>
　　　權華亭鹽申乞㪚還貼袋鹽錢狀<hi>庚申春孫提舉任</hi>
照得此項舊係本司増収客鈔毎袋四貫貼買亭户鹽<lb/>
<pb n="KR3a0064_WYG_071-17a"/>
二十斤以潤鹽商官司既以見錢買鹽價直又與本錢<lb/>
無異亭户誰敢不伏就買止縁事係晩創本司率待鹽<lb/>
到方以此錢令項分付綱稍支還亭户綱稍以牛船盤<lb/>
費為説兠収入已不曽付還以致官司雖支見錢亭户<lb/>
不免白納含寃欲訴想非一日今幸上司清明毎事務<lb/>
加優䘏亭户得以吐氣遂行執説不肯付鹽事理曉然<lb/>
無可疑者所合具申使䑓行下諸場照久例催發外今<lb/>
若將貼袋錢同元數鹽本錢併單攅算頓還亭户庶使<lb/>
<pb n="KR3a0064_WYG_071-17b"/>
綱稍不得兠匿亭户自然樂輸其餘鹽監併乞一體施<lb/>
行<lb/>
　　　申乞添人户賣鹽袋蒲草價錢狀<lb/>
昨凖使牒催鹽未買蒲束拖照牒内開列寳祐四年五<lb/>
年六年欠四萬六千八百七十七斤去嵗開慶元年欠<lb/>
三萬四千三百二十六斤今歳景定元年併續此本申<lb/>
數上欠一萬八千七百六十三斤舊欠反多今新欠入<lb/>
今歳未及兩月而蒲已垂足其事甚怪及行遂一訪問<lb/>
<pb n="KR3a0064_WYG_071-18a"/>
乃知蒲束元係隔嵗預買今嵗之蒲買於去嵗屢嵗皆<lb/>
不足而今嵗獨以足聞者去嵗毛分司力也某因竊伏<lb/>
自念此事雖若可為今嵗已買蒲束喜亦不能不預為<lb/>
來嵗未買蒲束憂蓋毛分司見為酷刑數月之間死者<lb/>
七八人見於縣家之公牘而㳂海之民至今怨入骨髓<lb/>
箠楚之下何求不得其催足固宜天下忍人不多毛分<lb/>
司驟足於此時必將愈不足於他日而催數之所以常<lb/>
不足其情亦必當察者每鹽一袋用蓆三領每蓆一領<lb/>
<pb n="KR3a0064_WYG_071-18b"/>
用蒲斤半每蒲一斤用買價錢七十五文舊㑹竊謂此<lb/>
往昔價也蒲無種賣者惟於海漲蕩地刈薪之人搜買<lb/>
每薪一擔可揀蒲二斤得之亦艱矣而斤價七十五文<lb/>
舊㑹展足錢今不過四文蒲固賤物一日之力可揀幾<lb/>
斤蒲而揀者可給食耶本司管下華亭倉織蓆於秖園<lb/>
局至其餘平江等倉織蓆於福山局嵗各用蒲二十萬<lb/>
斤共四十萬斤例差近海金山戚漴杜浦三寨兵催買<lb/>
於牙人之手復差華亭兩尉司弓手以催督三寨之兵<lb/>
<pb n="KR3a0064_WYG_071-19a"/>
催督煩苛人情畏避牙人舊三十家今次第逃亡是存<lb/>
者止四家曰夏百十曰孫百一曰陳亞七曰夏千四而<lb/>
已夫以斤數如此之多價買如此之少其出甚難其催<lb/>
甚煩而牙人又多逃亡當毛分司威猛竭澤之餘其事<lb/>
豈易繼耶竊謂天下事已極則當變通本司弊事已無<lb/>
一不極若亭民逃亡鹽課折䧟弊亦極矣提舉左司一<lb/>
建䑓之初凡民户所欠官司之舊鹽盡皆蠲放凡官司<lb/>
所欠民户之舊錢即與支還民多復業課亦旋登此近<lb/>
<pb n="KR3a0064_WYG_071-19b"/>
事變通之明驗也買蒲雖若甚微而關係鹽事為最切<lb/>
其虧額雖不若鹽課之顯見而積欠官司價錢亦不少<lb/>
其牙人逃亡與人户納數多而價錢少雖不若亭户受<lb/>
弊者衆人所共知切計閭閻之疾苦亦未必不與亭户<lb/>
等謂宜變而通之或將往歲積欠無斤兩納到數目而<lb/>
徒費帖匣催督者特賜蠲放或契勘一歲客人所入袋<lb/>
蓆窠名錢數與本司所給買蒲織蓆錢數有無可以増<lb/>
添買價及契勘先來立價七十五文一斤之時㑹價必<lb/>
<pb n="KR3a0064_WYG_071-20a"/>
是七十七陌未曾減落㑹價既減之後曾與不曾令客<lb/>
人補添錢數如無補添亦合區處某聞官與民為市其<lb/>
弊多失於貪古人一夫不獲如已隱憂催蒲四十萬斤<lb/>
不獲者當不一夫而止况鈔客入錢買袋官司不過用<lb/>
吾之錢買之民豈可不持衡於上使之兩得其平等以<lb/>
政場之道論則予者乃所以為取往歲不知變泄出錢<lb/>
之數雖多而収蒲之數不足官司白析此錢不可復得<lb/>
其與増價於民何異官不明増民亦昬頼特不以為恩<lb/>
<pb n="KR3a0064_WYG_071-20b"/>
而以為怨耳幸今上䑓清明事事務從優䘏人人欣若<lb/>
更生此事若知而不以告則為坐失良機後將誰問備<lb/>
述所得細大謹一一以聞取自裁擇買蒲又近或速得<lb/>
見之施行庶不誤將來官事<lb/>
　　　申乞㪚還鹽袋機户錢訖再乞立定期限狀<lb/>
照對祇園局機户工錢舊欠既䝉支還今歲正月分錢<lb/>
又即䝉發下小民幸甚然尚有小節目合行申明機户<lb/>
㪚居華亭嘉興海鹽管下每一引喚官司頗煩承喚之<lb/>
<pb n="KR3a0064_WYG_071-21a"/>
人寧免需索今欲毎月織到袋蓆必於次月初五日本<lb/>
監申總數到本司初十日本司發工錢下本監十五日<lb/>
機户各自到監領錢本監隨將領錢帳申本司照㑹立<lb/>
為定例永逺遵守日下先次備榜三縣界首白牛鎭張<lb/>
掛使機户通知仍帖本監遵照<lb/>
　　　申寛免綱欠零細及孤霜貧乏户外再申乞作<lb/>
　　　　區處狀<lb/>
照應亭場發鹽多是増付稍工監中交鹽不過舊來之<lb/>
<pb n="KR3a0064_WYG_071-21b"/>
斛以安所發參其所交本合有餘安得有欠今一户足<lb/>
也他户十至四五一户之内人數十常二三諸場買民<lb/>
鹽而輸之官稍工盗官鹽而賣之私將來比較格目只<lb/>
據監中収數則發鹽多而申數少是場官催吏受其弊<lb/>
將來支㪚本錢亦照監中収數則納鹽多而得錢少是<lb/>
亭場人户受其弊監中雖常勒令監納不過移新補舊<lb/>
前拖後壓愈積愈多蠧壞國課不可數計是朝廷之國<lb/>
用受其弊虧官害民莫此為甚此而不問他皆毫末然<lb/>
<pb n="KR3a0064_WYG_071-22a"/>
前此官司亦何嘗置之不問哉分司之申觧本司本司<lb/>
之寄配監贓罰不為輕弊方滋甚去歲毛分司収其大<lb/>
活此曹惟有自經溝瀆盗賣終亦不為衰止蓋聞分司<lb/>
㕔毎稍工十船到岸先納諸色局次錢共一百五十貫<lb/>
若不盗賣官鹽此錢將安從出不澄其源而欲清其流<lb/>
宜其救止之無日也今自提舉左司建䑓以來住免分<lb/>
司盡絶蠧害其源既澄其流可清不於此時而謀救止<lb/>
更待何日但乗機㑹固不可不速而議更革尤不可不<lb/>
<pb n="KR3a0064_WYG_071-22b"/>
審疾惡大甚則非中道非中道則不可久行以故自某<lb/>
承命到此暫行管幹此事未嘗一日不在心而猶未敢<lb/>
輕與嘗聞監中有人管押謂之押載亭户輪人共押謂<lb/>
為軟預此皆前人置立以防稍工者而近多不用恐工<lb/>
舉行人意稍工既有贏餘亭户亦可自載不欲自載或<lb/>
置循環厯批照兼將一百合足斗一隻用白荳較量監<lb/>
中見用官斛量一石三斗足百合併前件議事移文諸<lb/>
場令官吏民户同共商確便與不便仍各以百合斗量<lb/>
<pb n="KR3a0064_WYG_071-23a"/>
計亭上發鹽之斛所貯多少他有長䇿悉令見報續據<lb/>
各處報來並稱稍工無䇿關防亭户無暇自載情願増<lb/>
加斛耗請從上司立定器斛發下各場交量仍付稍工<lb/>
包載謹將各場責到情願狀連粘繳申竊照前此官司<lb/>
不恤亭户稍工得以肆虐有量至加七八者近因亭户<lb/>
見恤於上强者至以法言有不盡與稍工食利者或用<lb/>
桶或用斛或剖破舊斛而無可用或斛少竈多而不足<lb/>
於用小大無度増損惟意官置斛器無急於此立嘉量<lb/>
<pb n="KR3a0064_WYG_071-23b"/>
以示民極此自昔有國有家者急先務以前民用爾况<lb/>
官與民為市官又往往不接之親見聽無頼稍工自行<lb/>
交取於草野間不立之凖私取又將安極耶近者使䑓<lb/>
榜示諸場許給官斛民歡如雷旋因權買納官王提屬<lb/>
以妨耗折回申斛不敢輕付民心殊覺失望而望之至<lb/>
今猶不已今既以監中與諸場參合又取㑹諸場公議<lb/>
合昨監斛毎一小場給斛二隻謂如浦東管四子場合<lb/>
他隻<hi>疑</hi>化可類推貼鹽加耗既有責狀聽其自處早乞<lb/>
<pb n="KR3a0064_WYG_071-24a"/>
製造發下此斛一定人户既免多取稍工亦無推辭却<lb/>
議所以善處之䇿某連日在此詳觀黙察深思熟計大<lb/>
抵稍工不畏斷罪而畏不得為稍工水絶利源官司之<lb/>
治稍工責其補還盗欠所得甚微不若旌别淑慝擇其<lb/>
欠甚者汰去之以絶無窮之蠧某既到此三數日之後<lb/>
刷類諸船全不欠所得甚微不若旌者有欠至多者有<lb/>
雖欠而隨補者有久欠而不補者一一親行引問其所<lb/>
以欠之之由有稍工不親行而火下盗賣者有亭户同<lb/>
<pb n="KR3a0064_WYG_071-24b"/>
至或自載而稱同竈户鹽未到有實跡者凡皆前此分<lb/>
司㕔一切不問日受重斷杖血飛紅之人也某仰體上<lb/>
䑓仁意惟有至誠告諭載鹽既無到岸之費監納又無<lb/>
杖錢之費輕重操縱又一皆輔以上䑓威信而行之欠<lb/>
者多補亭户則徑牒歸本場㑹問責補稍工之欠甚者<lb/>
牒各場差人獨押其船俟其補稍足擇最甚者合竟汰<lb/>
去不至已甚者欲牒諸場應有鹽先付不曽欠鹽之船<lb/>
無船可載然後付有欠之船彼以不得載為苦久當革<lb/>
<pb n="KR3a0064_WYG_071-25a"/>
心久而不革者又從而汰之此某之區區鄙意如此如<lb/>
或可采乞機使䑓删擇徑净見之施行若以作新之機<lb/>
使人受之易觀感激而不忍犯則竟自上䑓將前任積<lb/>
欠見載鹽納者條畫蠲放一洗而新之此後有欠本監<lb/>
月申必行斷逐永不許充載鹽稍工則彼將感而復畏<lb/>
尤為上計或謂此錢果放則官司坐失此利某謂官司<lb/>
之利止在監中交到鹽數稍工之欠乃是監中未曽交<lb/>
到鹽數稍工得亭户鹽不以到監官司元不曽支還本<lb/>
<pb n="KR3a0064_WYG_071-25b"/>
錢官司元不支亭户錢而稍工於住支之後續補則官<lb/>
得其利茍從而放之亦初不失利也况放已往之欠有<lb/>
限雖不放亦未易盡催収將來之利無窮既揀别則繼<lb/>
此可使無欠其視畧不區處泛行監納舊欠無納而新<lb/>
欠愈多者利害相形又何啻萬萬此外又有所謂貼袋<lb/>
鹽錢鈔客毎袋出錢四貫貼買鹽二十斤照本錢價也<lb/>
鹽出亭户而錢歸稍工向也稍工白取亭户之鹽而近<lb/>
來亭户或不肯予稍工以鹽今來審責諸場亭户未嘗<lb/>
<pb n="KR3a0064_WYG_071-26a"/>
得錢今後但欲得錢情願出鹽夫買甲之物而酬乙之<lb/>
價世無此理昨已申明未䝉施行恐疑貼袋不可與本<lb/>
錢為一今後但乞貼袋鹽取之亭户貼袋錢亦歸之亭<lb/>
户足矣或併單各項支㪚或不與本錢同㪚皆可也近<lb/>
王提屬以亭户合得貼袋錢為舊係稍工所得曽將此<lb/>
錢發納而稍工監納錢一次某以方此申明欲歸之亭<lb/>
户未凖行下不敢遽然今若以前此貼袋錢作稍工納<lb/>
數而赦其餘以繼此貼袋錢還亭户本價而定其令亦<lb/>
<pb n="KR3a0064_WYG_071-26b"/>
無不可<lb/>
　　　申乞免監贓錢狀<lb/>
昨凖使牒催林松贓錢已納者申解未納者拘催及索<lb/>
到元案拖照逐一審問元行承吏乃知曲折甚多有不<lb/>
容不申明者去歲開慶改元之三月本司差專吏於正<lb/>
額之外令項買鹽謂之令鹽適不幸是歲春雨霪霖鹽<lb/>
課絶少且無正額安有令鹽偶一得之彼此爭奪監官<lb/>
既欲占為正額以充數催吏又欲分為令鹽以逃責催<lb/>
<pb n="KR3a0064_WYG_071-27a"/>
吏則倚分司為重而監官則檬亭場為先一日有浦東<lb/>
管下楊葵等共發令鹽三斛監官趙催煎奪而印為正<lb/>
鹽偶毛分司到張涇堰㪚錢趙催煎出張涇堰迎接元<lb/>
印鹽專知林仁之子林松為㕔子隨直本官分司㕔遂<lb/>
以奪鹽事申報就擒之既而以正鹽令鹽均之歸官不<lb/>
足以深治之也此場有雙竈户逃亡十七八課額最虧<lb/>
改以此事送華亭縣獄鞠之獄具則逃亡不繫其首尾<lb/>
又不足以罪之也遂喚工甫東亭户問鹽場公使誅求<lb/>
<pb n="KR3a0064_WYG_071-27b"/>
常例旋令入狀判送縣獄再鞫之計以一户曽得若干<lb/>
總四場合計若干一歲既計若干積四歲又計若干紉<lb/>
而為數者至五十萬貫皆是因其一端迤邐展計即無<lb/>
實贓本司亦疑其太甚也行下止拘納贓錢五萬貫事<lb/>
已恕矣而林松亦無可納有一體㕔子戚文林僅罥罣<lb/>
同罪亦係監納之數戚文林嘗入贅本塲衙前市户胡千<lb/>
二之女既而仳㒧之讎恨方新遂相與妄通此錢寄胡<lb/>
千二家胡千二不勝其寃也遍行搜訪此三吏親戚相<lb/>
<pb n="KR3a0064_WYG_071-28a"/>
識稱自係元寄某人等家皆是得之傳聞初不知其實<lb/>
迹厄㑹參凑寃結牽聫凡平日初不識此三吏及元不<lb/>
曽靣接胡千二者又從而過脚轉注半歲之間巡尉之<lb/>
追捕無虚日一境之内人户之搔動無寧刻除鄰保官<lb/>
連外今照計以欠錢掛名案内者尚七十五家聞其方<lb/>
監納之日械繫滿庭鞭撻無算所催猶不及數而止蓋<lb/>
鹽場㕔子些少食利隨得隨用以了口食安有積歲數<lb/>
萬在家之理亦安有田園細軟寄附在外之事今以一<lb/>
<pb n="KR3a0064_WYG_071-28b"/>
事貫伯之常例而推算至於數萬以一吏寃讎之妄通<lb/>
而枝蔓近於百家事皆鑿空勢已築底故雖以毛分司<lb/>
之威猛亦不能不中止於此正猶先朝韓中丞詳定放<lb/>
欠謂待家業蕩盡方理欠數毛非住催無可催也今使<lb/>
䑓布行新政並已放免虚攤而停住分司正欲掃除煩<lb/>
擾况此事名雖有欠實皆無辜元申之數雖存元監之<lb/>
人已放家之破者尚哭人之痛者未瘳其人豈可復追<lb/>
其錢豈可復得上司未知因依固宜再此行下某既以<lb/>
<pb n="KR3a0064_WYG_071-29a"/>
考見終始豈容不據實申明所有毛分司元監到錢已<lb/>
於二月十一日就寄庫錢數内申解訖田三百二十四<lb/>
畆數内惟胥浦鄉六保奚四七兄弟所種二十七畆係<lb/>
林松田餘皆妄通並無着落其監到什物元係妄通本<lb/>
無其物被通人旋於市上収買舊弊姑以充數見係毛<lb/>
分司封留在庫合與不合申解或就此估賣其未監錢<lb/>
二萬六百餘貫元案雖是㕔子林松一人而掛欠却是<lb/>
百姓七十五家不獨寃枉委無追理區區欲望台慈明<lb/>
<pb n="KR3a0064_WYG_071-29b"/>
牓免監一方幸甚<lb/>
　　　申乞免追鈔客舊鈔狀<lb/>
竊照天下官事成於以實相與壞於以虚相欺以實相<lb/>
與者官所以辦公以虚相欺者吏所以謀私也華亭鹽<lb/>
倉去歲並無顆粒存在但得施招新鈔以待新鹽不啻<lb/>
足矣他復何説此實也今案吏搜尋屢歲不足之鈔數<lb/>
節節不住行下必求客人招足如果欲招足屢歲未足<lb/>
之鈔必先追足屢歲不足之鹽今新鹽尚不足以應新<lb/>
<pb n="KR3a0064_WYG_071-30a"/>
鈔欲將以何鹽與之而令補往歲之鈔耶此不過案吏<lb/>
觀望為此虚言無實故紙世界求計置耳今歲正月之<lb/>
鈔皆某二月内招到比舊歲已為増額二月十七日又<lb/>
帶補正月分一百七十五袋矣二月之鈔雖以最高租<lb/>
額四千袋分三限毎限一千三百袋坐下若論去歲實<lb/>
數不過二千六百袋又係廣陳鈔項數本監無之某遂<lb/>
斟酌作毎限一千袋包數招誘初十日頭限按期申發<lb/>
一千袋鈔數訖第二限係在二十日已預期於十六日<lb/>
<pb n="KR3a0064_WYG_071-30b"/>
招到於十七日申發一千袋鈔號訖凡此無非以實管<lb/>
幹公事欲免虚文督促使客人樂而就招也奈何案使<lb/>
以不遂其私頭限申一千袋硬改五百袋作正月數以<lb/>
規新欠儘多為誅求張本第二限到二十日方當限過<lb/>
限方合檢舉行下今十七日預申之數方發當日午牌<lb/>
檢舉之匣已下至申酉間催鈔之專吏蕭大昌又接踵<lb/>
而至又以十七日到縣便令以十七日當限中以深文<lb/>
令其必受罰此非案吏觀望駕此虚文而何若以實論<lb/>
<pb n="KR3a0064_WYG_071-31a"/>
則見今預招巳申之鈔尚有一千五百餘袋無鹽可支<lb/>
追補已往皆是虚文專差吏人亦成何用况煎鹽者亭<lb/>
户官司當優䘏買鹽者鈔客官司亦當善誘吐納往復<lb/>
彼此不可胥廢皆官司利源之所從出也向來本係五<lb/>
千一大招鈔正因上司不體實情强抑虚數逃歸形勢<lb/>
之家官司雖一袋無與任責近方得邵衛太接續官司<lb/>
幸無闕事豈可遽忘前日之弊而不慮將來耶此來欲<lb/>
乞台慈詳察將去歲十二月以前應千積歲已無鹽貨<lb/>
<pb n="KR3a0064_WYG_071-31b"/>
虚存補鈔之數盡行住催截自今歲正月以後將一歲<lb/>
合招鈔數勒令邵衛太作四限分撘包足毎三月一次<lb/>
要見足數庶晴雨月分逓<hi>闕</hi>　内偶有最虧無偏受責<lb/>
罰之日偶有最高無將來引例之患忠厚之至公私兩<lb/>
便其常常招誘使常有餘鈔以待支打則專委支買官<lb/>
或客人恃頑支買官無預招到數須從支買官申訖方<lb/>
就本司行下帖催捨此則非法行移一切並免上執其<lb/>
要下任其詳體統亦順所有今來蕭大昌齎到催牒兩<lb/>
<pb n="KR3a0064_WYG_071-32a"/>
紙未敢遵禀謹用繳納見到<lb/>
　　　再申乞免鈔客比較狀<lb/>
伏凖使牒責勒邵衞太招鈔自三月為始十日一申限<lb/>
兩月一比較竊謂此分兩事難並行矣十日一申限者<lb/>
舊來坐租額索高價䧟令欠折求招鈔者計置之弊例<lb/>
也兩月一比較者改某申請三月一次為兩月改某三<lb/>
月一次見數為比較舊來所無今創出之説也向來十<lb/>
日一申之時不曽有兩月一比今就兩月一比之説不<lb/>
<pb n="KR3a0064_WYG_071-32b"/>
應更有十日一申念某頃者僣越申請正以鈔法既通<lb/>
督責可免上執其要下任其詳聽令支買場自行招誘<lb/>
使䑓不過三兩月一見數而已已荷山判務從已䝉使<lb/>
牒照應詳酌近來三歲中平之數定為毎歲六次申數<lb/>
之法今乃仍坐最高之額仍拘十日之限而又添令兩<lb/>
月為比是某區區之請不能為客人除弊反更為客人<lb/>
添弊日久弊深客人必有欲食某之肉者矣切向比較<lb/>
之説起於人多今獨一邵衞太招鈔耳誰與多寡而令<lb/>
<pb n="KR3a0064_WYG_071-33a"/>
比較此又不合事情之説也某固不材然此事今實得<lb/>
之親見竊惟有鹽則有鈔本不待招租額縱不多有鹽<lb/>
則其數自不能不増無鹽則無鈔决不可狃租額湏増<lb/>
多無鹽則其數自不容不減前此最高之額亦是偶逢<lb/>
旱歲鹽出數多自然而増何嘗元有此數勒其相就繼<lb/>
此雖有此額歲歲坐下何嘗一歲可以狃其相似亦文<lb/>
牒中空言耳招鈔之説却因往歲鈔法中弊鹽積不行<lb/>
故官司以招為急今幸鈔法流通但不擾之客自踵至<lb/>
<pb n="KR3a0064_WYG_071-33b"/>
招之不善適以擾之擾之者拒之也非招也某嘗窮見<lb/>
始末本司管發催貨務元額歲八萬袋内華亭計四萬<lb/>
二千袋此毎歲總額也去歲三月分到鈔三千六百七<lb/>
十九袋此本月近例也今䝉坐下四月分鈔數四千五<lb/>
百袋仍月分三限催申此固從來常行但近䝉使䑓已<lb/>
曾從某申請今來所行與近凖使牒不類兼添比較客<lb/>
情疑畏深念本司趂辦朝廷課額惟客販流通為第一<lb/>
事用敢不避斧誅存此申審欲乞台慈檢照元牒將三<lb/>
<pb n="KR3a0064_WYG_071-34a"/>
歲鈔數參定責令支買官招誘旋招旋申兩月一見總<lb/>
數以防虧折所有本司月申省所竟將本監申到數逐<lb/>
月細申上下簡便國家幸甚<lb/>
　　　申起蓋監水步屋狀<lb/>
<hi>闕</hi>　　　　　後臨官河鑿渠一十五丈引官河水<hi>闕</hi>
<hi>闕</hi>之私而<hi>闕/</hi>以水門以便鹽船交卸内七丈八尺<hi>闕</hi>
<hi>闕</hi>　晴雨<hi>闕</hi>　卸鹽外七丈二尺猶在露天去處於修<lb/>
敖錢内造屋材一十間將以八月十二日立木分司毛<lb/>
<pb n="KR3a0064_WYG_071-34b"/>
提幹謂日不利止之因循至今以修敖錢申本司計帳<lb/>
無敢陳乞屋木見頓空敖過梅月必爛今約計瓦□板<lb/>
灰工食等費尚五千貫舊㑹欲乞台判於修敖錢照撥<lb/>
付監以終前工使水門之内兩岸皆屋船鹽隨處交卸<lb/>
無致停積以妨摺運公私便甚<lb/>
　　　申楊提舉新到任求利便狀<hi>庚申夏楊提舉名頃</hi>
照對今月初五日申時伏覩書表司批報備奉台㫖發<lb/>
回啓劄令别具本職合商確事件民間𦂳切利病并履<lb/>
<pb n="KR3a0064_WYG_071-35a"/>
歴脚色一本繳申者右某領次拜手敬誦有以仰見先<lb/>
生畧去虚文謀求實政一意為民之盛心欣快不知舞<lb/>
手某若以本職言則尉者慰也義取除殘慰安良民今<lb/>
殘虐者反借以為毒民之具失職甚矣未暇言也姑以<lb/>
職之關於使䑓者言之則廵捉私茶鹽礬是已茶礬皆<lb/>
非土産惟巡鹽為管内第一事然此事亦何忍易言哉<lb/>
某去歲初到官有弓手於鄉落捕下私鹽僅兩包飛申<lb/>
之狀甫投追解之帖踵至專人絡繹誅求百端解者被<lb/>
<pb n="KR3a0064_WYG_071-35b"/>
留審對數日某始甚訝捕鹽乃其本職何反被擾至此<lb/>
既而詢之乃知巡鹽有厯旬一繳申掌案之吏視為利<lb/>
源無鹽而轉厯其費少有鹽而申解其費多其錢悉出<lb/>
隅保又因而勒令犯人虚攤轉注此事為鄉民之害久<lb/>
矣未幾前政提舉孫左司建臺某首以為告即荷除去<lb/>
鹽厯明給牓文捕者當㕔申解訖事即致犯者隨時决<lb/>
遣盡絶通攤公私稱快如獲更生但牓内一項該説犯<lb/>
人船隻物件盡給捕人毎捕鹽一斤給賞錢二百文賞<lb/>
<pb n="KR3a0064_WYG_071-36a"/>
不為不重而巨販連艘終不可捕徒使步販貧民犯罪<lb/>
日積兼之捕到私鹽係朝廷令項發賣客人本錢截留<lb/>
𣙜貨務不到本司前項賞錢無所從出使本司那移别<lb/>
錢白陪充賞後不可繼雖孫左司亦自悔之特以牓文<lb/>
既立信賞不可身自中變故遲留以待更新之政其謂<lb/>
巡尉司職在捕鹽前此及使以捕鹽被擾者固非矣捕<lb/>
鹽既其所職今復重賞以酬之亦幾於過恩矣船給捕<lb/>
人之説可以因而斤給二百之賞不可以不革也况亭<lb/>
<pb n="KR3a0064_WYG_071-36b"/>
民良苦官價甚微納官定額之外私鬻所以償本其勢<lb/>
决所不免而私販之大者千百為羣出没江湖必有盗<lb/>
賊之雄率未易獲私販之小者銖兩謀利茍免饑乏此<lb/>
皆貧困之極亦有可念東坡有言毎斷犯鹽人未嘗不<lb/>
執筆流涕又言兩浙歲斷犯鹽者十七萬人終亦不為<lb/>
衰止大抵上專其利則下受其害勢有必至而利之所<lb/>
在害有不恤亦非勢之所能盡禁但非職於捕鹽者所<lb/>
當僣言耳某之僣言及此出位已甚而又有出位之甚<lb/>
<pb n="KR3a0064_WYG_071-37a"/>
者欲嘿不忍願卒言之往歲鈔法不通金提舉例外創<lb/>
行斡運所在州縣鄉村遍行敷賣袋鹽吏卒船稍遞遞<lb/>
偷减暨到里正之手比官司元給斤兩已折大半而都<lb/>
保不獨仍拘元價又復高價敷抑鄉民縣吏不獨督促<lb/>
價錢又以糜費増敷都保淹延歲月展轉誅求官司鹽<lb/>
袋發泄幾何閭閻被擾無一免者縱使鹽鈔壅積如前<lb/>
有如此弊猶當痛革矧自年來客商輻輳鈔常行有餘<lb/>
鹽常不足忍使鈔客淹滯無鹽支付反以袋鹽押賣鄉<lb/>
<pb n="KR3a0064_WYG_071-37b"/>
落此何理哉此何理哉嘗聞胥吏鄙俚之言乃謂敷賣<lb/>
多得貫百之利不知因為朝廷巧斡貫百之利反為朝<lb/>
廷陰失畿甸内一道八郡百萬生靈之心孰得孰失孰<lb/>
利孰害耶鄉民之所最苦者役也役户之所最利者義<lb/>
役也常平使者職在振舉扶持主張猶恐不至頃者柄<lb/>
國非人以利滅義視羡餘之多寡為官吏之才否時則<lb/>
以私昵之人辱庾䑓之節舉管内義役米類以闕役而<lb/>
私自収米為名盡從而拘有之甚者破壞其家産獻羡<lb/>
<pb n="KR3a0064_WYG_071-38a"/>
之數目雖藉是茍充而義役之規約悉縁是廢壞不惟<lb/>
鄉落之民愁嘆滿野與夫争紏敗壞風俗而官司文移<lb/>
因無隅保無所責付亦煩擾甚矣夫義役民户所自結<lb/>
非官司授田使之結也義役縱闕田猶民之田非官司<lb/>
所當奪而有之也且民户雖田闕役而義役在今官司<lb/>
奪其役米而義役而堂堂官府民之父母縱不能救其<lb/>
義事之闕反利其闕而忍於絶亡之又果何以為心者<lb/>
耶凡此二者皆使䑓重事非某之所宜言獨以今來指<lb/>
<pb n="KR3a0064_WYG_071-38b"/>
揮令具及民間𦂳切利病某愚無知竊意民間利病關<lb/>
係使䑓無𦂳切於此二者併敢冐昧以聞區區欲望台<lb/>
慈詳察或更别訪人言如某所陳非妄即賜明斷立見<lb/>
施行以一快百姓拭目維新之望公道幸甚<lb/>
　　　申陳提舉到任求利便劄狀<hi>辛酉夏陳提舉名淳祖</hi>
某昨循舊比僣具啓劄迎候前茅恭凖指揮却而不受<lb/>
止令親書利便劄子一封繳納出身脚色一本有以仰<lb/>
見畧虚務實爰詢民瘼之意為之喜極踴躍某竊謂今<lb/>
<pb n="KR3a0064_WYG_071-39a"/>
世之所最病者虚文也啓劄何為卻之誠是小官之所<lb/>
最喜言於上位者利便也而利害常相倚伏今日害民<lb/>
之事多矣往往正自前日之言利便者始某尚敢復以<lb/>
利便言乎亦姑以害民之要者代之哀籲耳大抵官冗<lb/>
則吏多吏多則民困此事曉然不待智者而後知也華<lb/>
亭上五場舊各置催煎官一員而共置一買納官於華<lb/>
亭以總出納之權他無泛員也其後為人擇官増買納<lb/>
官為二託名曰東西步今場監見存實有一鹽倉共一<lb/>
<pb n="KR3a0064_WYG_071-39b"/>
水步而止何嘗有東西之分哉交鹽者買納官打袋者<lb/>
亦買納官今有支鹽見謂剰員别坐並壁名曰隔秤何<lb/>
嘗因買納官多打而隔秤者曽與減其斤兩哉兩買納<lb/>
一支鹽三衙鼎立吏卒動以百數亭户已不勝蠶食之<lb/>
苦未幾復創分司一員合三衙為四而吏卒之數至於<lb/>
盈千以故亭民之富者貧貧者流民無所措手足而鹽<lb/>
課亦因以䧟折某開慶元年冬被檄親行其地為之心<lb/>
酸淚隨即嘗不顧利害不恤仇怨具以其實申聞使䑓<lb/>
<pb n="KR3a0064_WYG_071-40a"/>
乞將分司㕔省罷旋䝉前政倉使孫左司遍加審訪知<lb/>
某所陳非虚繼申朝省住免分司止留買納官一員而<lb/>
加以提督之名方提督辟官未到間又嘗差某權買納<lb/>
官兩月凡分司流弊之猶存者又一一考覈以聞悉䝉<lb/>
次第施行㧞本塞源擾民之根一洗民始還業稍復其<lb/>
舊至今官吏人户皆能言孫提舉革弊之恩可問而知<lb/>
某無一語妄也嗣聞孫倉使易節之餘提督官到任之<lb/>
久分司吏卒等又復夤縁而歸之分司之名雖除而分<lb/>
<pb n="KR3a0064_WYG_071-40b"/>
司之弊漸作濱海之民已有蹙額相告者前日侍坐於<lb/>
先生乃忽聞東西步合分買納任責之説先生豈以其<lb/>
步眞有東西乎豈建䑓方新未有以利病之詳上徹崇<lb/>
聽者乎一步而置兩官初無可分之地兩官而督五場<lb/>
徒開煩擾之端今日一提督已成前日一分司提督更<lb/>
分為二是分司不惟不省而反増之也縱今日選辟得<lb/>
人禁防有法不至害民他日繼之者先生能保之乎正<lb/>
恐日久弊深小民無所歸咎必曰増官擾民自某任提<lb/>
<pb n="KR3a0064_WYG_071-41a"/>
舉始可不為先生惜哉此所謂舉害民之要者言之其<lb/>
他千條萬緖胥此焉出不足一一為先生道也夫監司<lb/>
新政方議便民而塵埃底僚輙進狂瞽亦幾於不識忌<lb/>
諱矣抑又有不識忌諱之甚者既䝉特達之知欲嘿不<lb/>
忍敢併言之蓋聞國家之利莫大於榷鹽𣙜鹽之法莫<lb/>
嚴於私禁此朝廷之所常申明士大夫之所常主張而<lb/>
揆之事實乃有不合者某生長海邦毎見私鹽之禁嚴<lb/>
即官鹽之額虧私鹽之禁寛即官鹽之額増豈私販者<lb/>
<pb n="KR3a0064_WYG_071-41b"/>
多反有益於公家哉宜損而反益此其事實必有當深<lb/>
察者官鹽買價毎斤不過二百文舊㑹實則不過十一<lb/>
文見錢而客鈔之撘發有増諸色之取辨在鹽毎二斤<lb/>
方納得一斤是毎斤官價止得五文使錢錢果盡入亭<lb/>
户之手僅足以了納官司糜費主張一非其人反陪錢<lb/>
納鹽矣方今薪米價湧工本費煩鹽何從生而可使白<lb/>
納及陪錢納哉亦曰倚贏餘之私賣以煎納官之正鹽<lb/>
耳故私禁稍寛則民有餘力以煎鹽私禁茍嚴則官鹽<lb/>
<pb n="KR3a0064_WYG_071-42a"/>
無本可煎雖撻之至死而無益况納官既有定額煎出<lb/>
即分兩項曰某項幾石輸官以逃責者也某項幾斗私<lb/>
賣以充本者也然則豈因禁嚴而民不私賣哉官鹽賣<lb/>
之上江私鹽賣之本土未有生產鹽之地而食官鹽者<lb/>
也官鹽賣之城郭私鹽賣之山鄉未有山居而入城賣<lb/>
鹽者也然則禁之嚴何益而民亦何嘗不私販哉故禁<lb/>
鹽之法惟當外示大防而内存寛恕外示大防者國計<lb/>
所關也内存寛恕者事實所在也二者並行而不相悖<lb/>
<pb n="KR3a0064_WYG_071-42b"/>
斟酌其宜而善用之此士大夫愛䕶國家元氣之盛心<lb/>
而難與法吏言也亦所以培養利源之所出而非徒為<lb/>
下之人計也私禁當嚴萬口一辭而某獨以為當寛又<lb/>
身具廵鹽之銜而口陳寛禁之請律之以法罪當萬坐<lb/>
然某老矣一毫無求於世茍一日可有救民之便則一<lb/>
日必陳救民之言倘遇知己而不言某則有罪惟先生<lb/>
哀其狂愚而卒赦之不然雖斧鉞之誅不敢辭某昨在<lb/>
前政亦因垂訪曾條具事宜兩紙雖未必有切於今日<lb/>
<pb n="KR3a0064_WYG_071-43a"/>
恐或可為考究始末之一助録本併申<lb/>
　　第二任浙西提舉司帳管<lb/>
　　　赴兩浙鹽事司禀議狀<hi>癸亥二月運司季鏞</hi>
伏凖使檄趣詣崇䑓俾條具鹽事之目有三曰復祖額<lb/>
曰䘏亭丁曰均支發蓋復祖額則可贍國用而恤亭丁<lb/>
均支發所以復祖額也方今聖朝之革弊一新崇䑓之<lb/>
講䆒已熟某舊司存一底僚方乞隨司解任顧何足以<lb/>
裨末議若以實所見聞而言則於斯三者之中願以䘏<lb/>
<pb n="KR3a0064_WYG_071-43b"/>
亭丁為急而不必以復祖額為名夫有人此有土有土<lb/>
此有財此古今决然不易之通理方乾淳時世無貪官<lb/>
鹽場官又皆小使臣為之畏法令甚於畏鬼神盡以本<lb/>
錢與民交易無一毫侵擾而本錢之㑹價方高鹽本如<lb/>
柴薪食用之類皆職農人一歲一収利亭民無一日不<lb/>
収利人情所在誰不樂為時則亭户自謀衣食而鹽日<lb/>
多至今號祖額自嘉定後提舉官以出剰充苞苴場鹽<lb/>
官以勢要得辟闕次第椎剥時事亦變㑹價日減物價<lb/>
<pb n="KR3a0064_WYG_071-44a"/>
日增人户無所償本徒鞭撻以强其輸官遂羣起而喧<lb/>
訴時則亭民與官司爭衣食而祖額虧又其久也消弱<lb/>
不能復訴逃亡大半存者益苦而為官者不訊其顚末<lb/>
徒責以吏文凡官司所斷之罪名正窮民無告之苦事<lb/>
時則亭民前日所恃謀衣食者適為子孫禍而祖額二<lb/>
字遂為胥吏禍民之話柄今欲救之但當先䘏根本豈<lb/>
可更責近效而首言復祖額哉嘗竊擬今日䘏亭丁之<lb/>
䇿有六一曰發鹽司之積以招流亡二曰除出剰之弊<lb/>
<pb n="KR3a0064_WYG_071-44b"/>
以禁苛取三曰操體統之要以省煩擾四曰定㪚本之<lb/>
法以免減尅五曰擇監臨之官以善催趂六曰還産業<lb/>
之舊以固常心何謂發鹽司之積以招流亡夫鹽司之<lb/>
所積無非鹽利之所餘財聚於上民㪚於下今若於所<lb/>
積錢内小撥數十萬緍除黄姚一場湍入大海収租買<lb/>
鹽無户可招其餘場分專遣一官出榜堆錢招其復業<lb/>
使之葺廬舍具器用顧丁夫盡以予之分文不責其還<lb/>
則復業者衆祖額將不期而自復何謂除出剰之弊以<lb/>
<pb n="KR3a0064_WYG_071-45a"/>
禁苛取失鹽本錢毎斤二百舊㑹時價不過十一錢足<lb/>
又蘿宛錢二麥錢二税錢草蕩錢柴租錢逢千退一錢<lb/>
諸項並於數内尅退使錢錢盡入亭户之手尚不足以<lb/>
了納鹽糜費主張一非其人亭户反陪錢納鹽矣豈可<lb/>
更取贏餘今浙西亭户盡住深僻蘆蕩沙地交鹽付稍<lb/>
工納鹽有稍耗鹽有滷折鹽有斛靣鹽有罰杴鹽展轉<lb/>
虚耗二斤方了一斤納數其弊皆始於利出剰若不取<lb/>
出剰而一斤各得一斤錢則人必大悦祖額將不期而<lb/>
<pb n="KR3a0064_WYG_071-45b"/>
自復何謂操體統之要以省煩擾夫官多則吏多吏多<lb/>
則民擾此事曉然有不待言而小官分鹽司之權其勢<lb/>
又不免引而高之吏卒之夤縁尤甚浙西諸場舊各置<lb/>
催煎官一員縣市置買納官支鹽官各一員而提舉司<lb/>
總其權於上其後為人擇官添兩買納添分司㕔方併<lb/>
省分司升買納為提督又分提督為兩檢察十羊九牧<lb/>
吏卒搔擾民不聊生今或提舉官仍舊或改創提領分<lb/>
司官欲許各場皆得專達而買納官仍止一員不許干預<lb/>
<pb n="KR3a0064_WYG_071-46a"/>
催督如舊制則民免横擾祖額將不期而自復何謂定<lb/>
㪚本之法以免減尅舊來監官各自㪚錢久而侵漁入<lb/>
已遂從監司委官㪚錢又復添取常例當靣㸃名照㪚<lb/>
轉背仍凑雜支間有豪民掩為已有今合選清强官借<lb/>
寺院夫單車到場次第轉送不帶本㕔一吏一卒所委<lb/>
官既免吏卒常例場監官吏豪民等弊亦可搜訪革絶<lb/>
又須不待納鹽而後還錢預於三兩月前頓數借本實<lb/>
得錢若干方實納鹽若干後次㪚錢到場逐一體問明<lb/>
<pb n="KR3a0064_WYG_071-46b"/>
白場鹽有所憚而不敢私尅則民得實錢祖額將不期<lb/>
而自復何謂擇監臨之官以善催趂夫場官之所職者<lb/>
催煎也催之有理其出無窮其要在預給工本趂晴速<lb/>
催有雨輙止不加鞭撻奈何晴明此限陰雨亦此限施<lb/>
行全不中節展再適以肥吏况權攝類非眞官俸請亦<lb/>
不時給其志何在而能為公今若選委亷能官員許以<lb/>
便宜從事切近講求隨宜興復本司厚加廪禄更牒各<lb/>
州按月支俸則場官得人祖額將不期而自復何謂還<lb/>
<pb n="KR3a0064_WYG_071-47a"/>
產業之舊以固常心在法亭户產業不許典賣慮其無<lb/>
根着而輕轉徙也今不特上岸水田典賣無餘而草蕩<lb/>
麥地坐落停場者亦歸豪右間有上户以佃紹為名初<lb/>
不煎鹽而止據其地今若出榜曉諭立限歸還各委場<lb/>
官任責有不伏者申上施行則民有常産祖額將不期<lb/>
而自復凡此皆非某書生臆度之空談也開慶己未冬<lb/>
䝉前政孫提舉檄往諸場問民疾苦次年春除去分司<lb/>
又檄權華亭買納嘗㧞本塞源一去其害民之事凡官<lb/>
<pb n="KR3a0064_WYG_071-47b"/>
司欠民户錢盡還之凡民户欠官司錢盡蠲之一時逃<lb/>
户為之復業雖僅及半年孫提舉遽易憲節而是年鹽<lb/>
額亦為近十年之最祖額十二萬八千袋有竒常年皆<lb/>
及七萬獨是年八萬三千袋有竒若孫提舉終任或再<lb/>
任安知祖額之不漸復耶乾淳盛事縱未易言此實近<lb/>
事之明驗某所得之親見者故區區願以䘏亭丁為急<lb/>
而未欲以復祖額為名復祖額之名一立必有趣辨於<lb/>
其下以愈耗根本者固不若專䘏亭丁而使祖額之漸<lb/>
<pb n="KR3a0064_WYG_071-48a"/>
自復也若均支發一項則非某所敢輕議浙鹽之比淮<lb/>
鹽恐多淺河狹港般剥之費博盡下情量賜斟酌使鈔<lb/>
法流通則公私幸甚若近年増拘浙西鈔户袋户無繇<lb/>
盡得徒費文移大抵鹽多則鈔多今鹽無停留而苦拘<lb/>
鈔鈔户若耗何以善後亭丁者鹽之所從出鈔户者鹽<lb/>
之所從泄吐納往復皆利源所關則亦皆不可以不察<lb/>
某僣越盡言無任俯伏俟威命之至<lb/>
　　　繳還兩浙辟鹽事幹官省劄狀<lb/>
<pb n="KR3a0064_WYG_071-48b"/>
伏凖使命付下省劄辟差某充提領措置兩浙鹽事司<lb/>
幹辦公事者照得効功尺寸正儒生之本心得禄升斗<lb/>
亦人情之至願當司存更革百指窮途之日䝉甄陶造<lb/>
就一朝辟剡之榮可謂竒逢誰不樂就念某素羸多疾<lb/>
薄命易災久當憂瘁之餘忽有風邪之感水糝不入脉<lb/>
息將沉曾䝉差下良醫已是灼見眞病既而衆疾又復<lb/>
交攻臟毒不發者屢年今幾直㵼脚氣嘗得於前歲此<lb/>
更作疼已知無望於生全豈堪復任於驅使欲望仁慈<lb/>
<pb n="KR3a0064_WYG_071-49a"/>
之垂憫亟將威命以収回况斯東窠已有正員無煩冗<lb/>
食縱大幙府欲兼衆議别畀時髦所有省劄委是無縁<lb/>
祇受謹用繳申見到<lb/>
　　　辭兩浙鹽事司季運使劄狀<lb/>
仰待賢明僣陳忠赤竊謂天下好事一入手便當勇為<lb/>
若遲疑茍且架漏歲月則世運事往身名俱辱負平生<lb/>
矣近者朝廷更革鹽事選擇而任先生此先生力行好<lb/>
事之一機也如除倉場出剰如還亭下宿逋如㪚鹽司<lb/>
<pb n="KR3a0064_WYG_071-49b"/>
之積以招集流亡皆當力請於朝而行之請於朝而不<lb/>
行則去之豈不毅然大丈夫哉今乃不然上不過奉行<lb/>
省所之吏牘下不過祖襲倉司之古本凡片言隻字皆<lb/>
窮民之所厭聞傍觀之所竊笑前日所以致鹽事之虧<lb/>
壞者也如是而求復祖額是却行而求前也將何以稱<lb/>
朝廷選任之意耶且所謂祖額者乾淳時鹽課也然必<lb/>
有乾淳之吏治而後有乾淳之鹽課先生自視今日所<lb/>
行與乾淳何若又試體問浙東西諸場之丁夫與乾淳<lb/>
<pb n="KR3a0064_WYG_071-50a"/>
多寡又何若去歲陳提舉在浙西力任安吉州荒政去<lb/>
鹽場甚逺未嘗施以虐也而積弊督責到今已極有浦<lb/>
東場上户姓朱姓蔣廹於期限自經溝瀆者尚二人其<lb/>
餘下户鶉衣鵠形流離餓莩者滿東西浙皆是也亦嘗<lb/>
有以告先生者否乎顚末之不訊利害之不講事事不<lb/>
乾淳而獨求鹽事之乾淳司存一筆兩筆管下千棒萬<lb/>
棒地位逈隔於風雨哀號不接於耳目故雖以先生之<lb/>
仁賢亦安然行之而不暇問先生自作邑作郡以來至<lb/>
<pb n="KR3a0064_WYG_071-50b"/>
今已積年賢譽幸而䝉朝廷選任又幸而得力行好事<lb/>
之機乃直茍且架漏如此此某所以私憂過計甚為先<lb/>
生痛惜冒昧一鳴而去惟先生察其愚忠而亟圖之<lb/>
　<lb/>
　<lb/>
　<lb/>
　<lb/>
　黄氏日抄卷七十一<lb/>
</p>
<p>
</p>
  </div>
</body>
</text>
</TEI>
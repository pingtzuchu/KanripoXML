<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄</head>
    <p>
<pb n="KR3a0064_WYG_000-1a"/>
欽定四庫全書　　　　　　子部一<lb/>
　黄氏日抄　　　　　　　　儒家類<lb/>
　　提要<lb/>
　　　　<hi>臣</hi>等謹案黄氏日抄九十四卷宋黄震撰震<lb/>
　　　　有古今紀要已著録是書本九十七卷凡讀<lb/>
　　　　經者三十卷讀三傳及孔氏書者各一卷讀<lb/>
　　　　諸儒書者十三卷讀史者五卷讀雜史讀諸<lb/>
　　　　子者各四卷讀文集者十卷計六十八卷皆<lb/>
<pb n="KR3a0064_WYG_000-1b"/>
　　　　論古人其六十九卷以下凡奏劄申明公移講<lb/>
　　　　義策問書記序跋啟祝文祭文行狀墓誌著<lb/>
　　　　録者計二十九卷皆所自作之文其中八十一<lb/>
　　　　卷八十九卷九十二卷原本並缺其存者實九<lb/>
　　　　十四卷也震與楊簡同鄉里簡為陸氏學震<lb/>
　　　　則自為朱氏學不相附和是編以所讀諸書<lb/>
　　　　隨筆劄記而斷以己意有僅摘切要數語者<lb/>
　　　　有不摘一語而但存標目者併有不存標目而<lb/>
<pb n="KR3a0064_WYG_000-2a"/>
　　　　采録一兩字者大㫖於學問則力排佛老由<lb/>
　　　　陸九淵張九成以上溯楊時謝良佐皆議其<lb/>
　　　　雜禪雖朱子校正隂符經參同契亦不能無<lb/>
　　　　疑于治術則排功利詆王安石甚力雖朱子<lb/>
　　　　謂周禮可致太平亦不敢遽信其他解說經<lb/>
　　　　義或引諸家以翼朱子或舎朱子而取諸家<lb/>
　　　　亦不堅持門户之見葢震之學朱一如朱之<lb/>
　　　　學程反復發明務求其是非中無所得而徒<lb/>
<pb n="KR3a0064_WYG_000-2b"/>
　　　　假借聲價者也乾隆四十五年十月恭校上<lb/>
　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
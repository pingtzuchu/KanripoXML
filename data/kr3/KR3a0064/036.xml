<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷三十六</head>
    <p>
<pb n="KR3a0064_WYG_036-1a"/>
欽定四庫全書<lb/>
　黄氏日抄卷三十六　　　　宋　黄震　撰<lb/>
　讀本朝諸儒理學書<hi>四</hi>
　　晦庵先生文集<hi>三</hi>
　　　記<lb/>
髙士軒記取漢世髙士不肯爲主簿者名同安簿㕔<lb/>
　之軒云士非有意於自髙然其所以超然獨立於萬<lb/>
　物之表者亦非有待於外而後髙<lb/>
<pb n="KR3a0064_WYG_036-1b"/>
官書記先生爲同安縣學請於都督府方公得書九百<lb/>
　八十五卷<lb/>
射圃記紹興二十五年同安縣有警先生與監稅曹沆備<lb/>
　西北隅因作射圃<lb/>
蘇丞相祠記蘇公熈寕中辭王安石引㧞其後與李才<lb/>
　元宋次道稱三舍人先生謂學者所宜師也爲之立<lb/>
　祠<lb/>
漳州教授㕔記敎授之職難矣以爲易者則茍道也<lb/>
<pb n="KR3a0064_WYG_036-2a"/>
牧齋記孔子曰貧而樂又曰古之學者爲己豈以飢寒<lb/>
　者動其心豈以挾策讀書者謂之學哉<lb/>
歸樂堂記爲朱彦實作也大略云或者怵廹勢利而不<lb/>
　能歸或歸矣厭苦淡泊顧慕疇昔不能忘情豈知歸<lb/>
　之爲樂或知之矣顧前日仕宦之所爲有不能無愧<lb/>
　悔於心者於其所樂雖欲安之不能也然則仕而能<lb/>
　歸歸而能樂者亦豈不難哉<lb/>
游御史祠記游酢字定夫建陽人明道知扶溝縣召公<lb/>
<pb n="KR3a0064_WYG_036-2b"/>
　来職學事得其微言於是盡棄其學而學焉方其在<lb/>
　徽廟初爲御史未幾爲郡江淮間退而閒居以卒楊<lb/>
　龜山誌其墓所著書有中庸義易說詩二南義論孟<lb/>
　雜解既卒四十一年當癸未嵗延平陳公爲郡始祠<lb/>
　之學<lb/>
通鑑室記張仲隆有志與才新一室列通鑑其中日盡<lb/>
　数卷求所以處事之方屬先生爲記而先生以仁之<lb/>
　說進之愚觀先生嘗作序送仲隆謂聖賢言治以仁<lb/>
<pb n="KR3a0064_WYG_036-3a"/>
　義爲先而不以功利爲急得非有見於其心術之偏<lb/>
　而逆折其萌者乎<lb/>
南嶽游山後記先生與張南軒諸公共游將别破約賦<lb/>
　詩又言詩本言志其流乃幾至於䘮志記其說爲戒<lb/>
轉運司蠲塩錢記福建塩息嵗入緡錢十萬以其一予<lb/>
　漕司佐州縣用度且市貢金其二爲鈔法商人嵗輸<lb/>
　京師錢六萬六千有竒其後鈔法中㢮因以委漕司<lb/>
　而増其額它用之取具於塩者亦且数倍州縣至不<lb/>
<pb n="KR3a0064_WYG_036-3b"/>
　能供孝廟臨御之五年詔免州縣逋負塩錢九十七<lb/>
　萬又詔嵗入鈔錢三十二萬者罷之鈔額復祖宗之<lb/>
　舊逋負捐累歳之積使州縣吏無所旁縁以漁獵其<lb/>
　民遂爲記<lb/>
上蔡語録後記頃校定上蔡語録削去板本五十餘章後<lb/>
　胡藉溪於吕祖謙得江表民辨道録則凡向所削五<lb/>
　十餘章然後知爲江公所著云<lb/>
崇安縣學二公祠記清獻趙公嘗爲之宰胡文定其邑<lb/>
<pb n="KR3a0064_WYG_036-4a"/>
　里人知縣温陵諸葛侯乾道四年合而爲之祠<lb/>
克齋記大略云性情之徳無所不備而一言足以盡其<lb/>
　妙曰仁求仁盖亦多術而一言足以舉其要曰克已<lb/>
　復禮克之克之而又克之以至於一旦豁然欲盡而<lb/>
　理純則其胷中之所存者豈不粹然天地生物之心<lb/>
　而藹然其若春陽之温哉此記爲㑹稽石子重作最<lb/>
　明白當讀<lb/>
味道堂記爲何鎬叔京作也叔京之父少受中庸於東<lb/>
<pb n="KR3a0064_WYG_036-4b"/>
　平馬先生取知味之說故名<lb/>
劉氏墨莊記劉清之子澄五世祖工部事太宗没無餘<lb/>
　貲獨有圗書数千卷夫人陳氏指以語諸子曰此乃<lb/>
　父所謂墨莊也其後子孫世以文章爲聞人而子澄<lb/>
　尤篤志義理之學先生謂耕道而熟仁者將於是在<lb/>
盡心堂記范伯崇爲廬陵録事取王制語謂刑一成而<lb/>
　不可變故君子盡心焉者以名堂先生記之云以風<lb/>
　曉當世<lb/>
<pb n="KR3a0064_WYG_036-5a"/>
五夫社倉記乾道戊子先生與劉君如愚勸分以振其<lb/>
　鄉崇安縣之荒俄而盗𤼵浦城乃請於郡太守徐公<lb/>
　嚞得粟六百斛予鄉之人無復從盗王公淮繼之守<lb/>
　是年冬民以粟償官命留里中而正其籍明年先生<lb/>
　請嵗一斂散俾願貸者出息十二小饑則施半息大<lb/>
　侵則盡蠲之王公報皆施行如章沈公度繼之又請<lb/>
　倣古法爲社倉以儲貯云<lb/>
雲谷記地在建陽縣西北七十里蘆山之顛其入徑在<lb/>
<pb n="KR3a0064_WYG_036-5b"/>
　安將院東牓曰南澗循澗北上里餘俛入薈翳多竒<lb/>
　石懸瀑又北捨澗循山折而東行数百歩得石壁瀑<lb/>
　布當中而下視諸懸水爲最長徑當其委跣掲而度<lb/>
　北入雲谷谷口爲闋以限内外西循小山而上歴石<lb/>
　池山楹藥圃井泉東寮折旋南入竹中草堂三間是<lb/>
　爲晦庵東起層嶂右起小山而南峯出其背孤秀莫<lb/>
　擬俯仰其間不自知身之髙地之逈直可旁日月而<lb/>
　臨風雨也堂後結草爲廬稍上山頂北望俯見武夷<lb/>
<pb n="KR3a0064_WYG_036-6a"/>
　諸峯作石臺名懐仙小山之東南出西下隠隠見山<lb/>
　前村落作臺曰揮手南循岡脊其上小平曰雲社其<lb/>
　徑之東曰西寮行東峯至絶頂平處俯而四瞰面各<lb/>
　数百里連峯有無逺近環合彩翠雲濤昬旦萬狀非<lb/>
　世人所嘗見也絶頂北下則爲北澗矣盖此山脊爲崇<lb/>
　安建陽南北之境環数百里之山未有髙焉者耕山<lb/>
　鈞水養性讀書彈琴鼓缶以詠先生之風亦足以樂<lb/>
　而忘死矣<lb/>
<pb n="KR3a0064_WYG_036-6b"/>
名堂室記紫陽山在徽州先君子故家婺源往遊而樂<lb/>
　之既来閩中思之不置以紫陽書堂刻其印章敬以<lb/>
　所刻牓所居之聽事又其尉尤溪日自病卞急取佩<lb/>
　韋之義名聽事東偏則取以掲之於寢晦堂者燕居<lb/>
　之所也盖取屏山所嘗字而祝之說曰木晦於根春<lb/>
　容曄敷人晦於身神明内腴示不敢忘先生之教堂<lb/>
　旁兩夾室左曰敬齋右曰義齋盖讀易得其兩言曰<lb/>
　敬以直内義以方外未知用力之方及讀中庸見所<lb/>
<pb n="KR3a0064_WYG_036-7a"/>
　論戒慎恐懼得持敬之本讀大學見所論格物致知<lb/>
　得明義之端而二者之功一動一静又有合乎周子<lb/>
　太極之論也<lb/>
建康府明道先生祠記淳熈三年資政建安劉公守建<lb/>
　康以屬邑上元明道先生少日宦游處也均田塞堤<lb/>
　及民之政爲多脯龍折竿教民之意亦備而兵革變<lb/>
　故風聲無復傳者奉祠致意而請先生記之先生謂<lb/>
　上元之政於明道先生懼未足稱揚也然其言曰一<lb/>
<pb n="KR3a0064_WYG_036-7b"/>
　命之士茍存心於愛物於人必有所濟則其中之所<lb/>
　存又烏可以小大而議之哉<lb/>
婺源縣學蔵書閣記道之在天下固未有飽食安坐無<lb/>
　所猷爲而忽然知之兀然得之者也故傅說之告髙<lb/>
　宗曰學於古訓乃有獲而孔子之教人亦曰好古敏<lb/>
　以求之<lb/>
江山縣學記邑有儒先曰徐公誠叟受業程氏之門人<lb/>
　講道於家弟子常以百数<lb/>
<pb n="KR3a0064_WYG_036-8a"/>
拙齋記趙侯景明守臨川更造所謂秋聲齋者曰非予<lb/>
　之拙則孰宜居之哉先生亦曰非予之拙則亦孰宜<lb/>
　記之哉抑君子之學以其一而固也是以近於拙極<lb/>
　其言則正其誼不謀其利明其道不計其功是亦拙<lb/>
　而已矣趙侯之學盖將進此若予之拙乃其材之不<lb/>
　足而何足以語此<lb/>
袁州濓溪祠堂記河圗出而八卦畫洛書呈而九疇叙<lb/>
　而孔子於斯文之興䘮亦未嘗不推之於天若濓溪<lb/>
<pb n="KR3a0064_WYG_036-8b"/>
　先生其天之所畀而得乎斯道之傳者歟不由師傳<lb/>
　黙契道體建圗屬書根極領要而周公孔子孟氏之<lb/>
　傳煥然𤼵明於斯世非天之所畀其孰能與於此<lb/>
静江府學記學立於唐觀察使李昌䕫其後廢爲浮屠<lb/>
　之室者三南軒始斥而一新之<lb/>
袁州三先生祠記三先生濓溪二程也紹興初胡文定<lb/>
　嘗欲加程氏以爵使列從祀其後建安魏掞之爲太<lb/>
　學官又以其事白宰相且請廢王安石父子勿祠近<lb/>
<pb n="KR3a0064_WYG_036-9a"/>
　嵗乃詔罷所謂臨川伯雱者議臣有能條奏前二議<lb/>
　推之以及濓溪則三先生詞徧天下愚按嘉定間祠<lb/>
　三先生罷安石皆已如先生之願望矣所謂事乆論<lb/>
　定正理不可磨滅者非耶<lb/>
建陽縣學蔵書記讀聖賢之言而不通於心不有於<lb/>
　身者猶不免爲書肆况其所讀又非聖賢之書哉<lb/>
建陽四賢祠記九江蕭之敏敏中宰建陽問邑之先賢<lb/>
　得三御史而祠之曰陳洙師道曰陳師錫伯修曰游<lb/>
<pb n="KR3a0064_WYG_036-9b"/>
　酢定夫敏中去不数年亦爲御史㑹稽姚寅耆宰邑<lb/>
　復以蕭配之更榜曰四賢<lb/>
隆興府濓溪祠記謂先生之言其髙極乎無極太極之<lb/>
　妙而其實不離乎日用之間其幽探乎隂陽五行造<lb/>
　化之賾而其實不離乎仁義禮智剛柔善惡之際其<lb/>
　體用之一源顯微之無間秦漢以下誠未有臻斯理<lb/>
　者而其實則不外乎六經論語中庸大學七篇之所<lb/>
　傳也<lb/>
<pb n="KR3a0064_WYG_036-10a"/>
江陵府曲江楼記張敬夫守荆州直學門之南鑿門臨<lb/>
　白河爲楼其上大江重湖一目千里而西陵諸山亦<lb/>
　隠見於雲空煙水之外曰此非曲江公所謂江陵郡<lb/>
　城南楼者耶扁曰曲江先生爲發明曠百世而相感<lb/>
　之意<lb/>
卧龍庵記庵在廬山五乳峯下劉君嘗隠居辟糓先生<lb/>
　守南康屬崔嘉彦因其舊縳屋又縁名潭之義畫<lb/>
　諸葛公象堂中既而又爲嘉彦記西原庵嘉彦嘗以<lb/>
<pb n="KR3a0064_WYG_036-10b"/>
　耕戰之策干趙忠簡云<lb/>
婺源縣三先生祠記云既得日見先生之貎象而瞻仰<lb/>
　之曷若遂讀其書求其指以反諸身而行之乎<lb/>
江西運司養濟院記尤公袤及趙公芮捐四方聘幣不<lb/>
　以入於家合之爲錢三百七十萬買田千一百十一<lb/>
　畆得佛舍廢址増屋并得故僧田六頃爲之<lb/>
韶州濓溪祠記自孟子既没歴選諸儒以論興復開創<lb/>
　汛掃平一之功信未有髙焉者也<lb/>
<pb n="KR3a0064_WYG_036-11a"/>
鄂州社稷壇記社者山林川澤丘陵墳衍原隰五土之<lb/>
　祗勾龍氏其配稷則止爲原隰之祇能生五榖者后<lb/>
　稷其配風師箕雨師畢雷神則唐制所與雨師同壇<lb/>
　而祀五者二氣之良能天地之功用流行於覆載間<lb/>
　以育萬物而民生頼焉者<lb/>
崇安縣學田記三代士各受田而其入學也有時故自<lb/>
　食其食至漢元成間乃謂孔子布衣養徒三千而増<lb/>
　學官弟子員不復限以貟数其後無以給之而至於<lb/>
<pb n="KR3a0064_WYG_036-11b"/>
　罷若崇安此田則藉浮屠之絶者五寺歸之學<lb/>
石鼓書院記書院在衡州唐人李寛所爲國初嘗賜勑<lb/>
　額其後稍徙而東爲州學淳熈十二年潘畤復於舊<lb/>
　基興書院<lb/>
漳州東溪先生髙公祠記髙公名登字彦先靖康游太<lb/>
　學與陳少陽伏闕紹興初又與秦檜議不合去爲静<lb/>
　江古縣被檄試進士潮州䇿閩浙水沴之所由檜聞<lb/>
　大怒奪官徙容州屬疾自作埋銘奮髯張目而逝後<lb/>
<pb n="KR3a0064_WYG_036-12a"/>
　三十年田澹爲郡愽士始祠於學<lb/>
新安道院記道院休寕宰祝汝玉所爲也道之得名正<lb/>
　以人所共由之路而非無事之謂顧其名此乃若專<lb/>
　取乎無事無乃出於浮屠老子之謂而汝玉未之思<lb/>
　耶<lb/>
玉山劉氏義學記士大夫或徒歩至三公能毋爲州里<lb/>
　災害則足矣<lb/>
上蔡祠記以生意論仁以實理論誠以常惺論敬以求<lb/>
<pb n="KR3a0064_WYG_036-12b"/>
　是論窮理而直指窮理居敬爲入徳之門<lb/>
冰玉堂記曽致虛訪劉凝之舊居爲之繪劉凝之劉道<lb/>
　原父子以陳忠肅嘗館於是也繪而侑之<lb/>
鄂州稽古閣記取足於心者佛老空虛之邪見<lb/>
邵州濓溪祠記祠舊以張九成侑潘侯燾始特祀濓溪<lb/>
信州大成殿記士子習熟見聞知有科舉而不知有學<lb/>
　問<lb/>
　　　跋<lb/>
<pb n="KR3a0064_WYG_036-13a"/>
䟦胡五峯詩初先生不出仕有浮雲一任閒舒卷萬古<lb/>
　青山只麽青之句五峯譏其有體無用爲詩箴之有<lb/>
　山中出雲雨太虛一洗塵埃山更好之句五年而先<lb/>
　生聞之則五峯已死矣因爲之䟦愚按體立則用存<lb/>
　體用未嘗相離士君子修身求爲可用於世此體之<lb/>
　立也先生隠居讀書則用已在其中世之汲汲於利<lb/>
　祿者體之不立用於何有五峯有體無用之說似合<lb/>
　斟酌此先生䟦語有恨不及卒請其目之說歟<lb/>
<pb n="KR3a0064_WYG_036-13b"/>
䟦劉元城言行錄謂公授學於司馬公得不妄語之<lb/>
　一言拳拳服膺終身不失故其進而議於朝者無<lb/>
　隠情退而語於家者無愧詞愚按先生𤼵明元城<lb/>
　不妄語極有補世教今世士大夫之議於朝者果皆<lb/>
　由中之語否耶<lb/>
書潜虛圗後温公晩著此書及易說皆非全書今其全<lb/>
　者先生謂贗本也今敵入洛傳令軍中無得驚動司<lb/>
　馬太師家<lb/>
<pb n="KR3a0064_WYG_036-14a"/>
書麻衣心易後先生指其謂雷自天下而𤼵山自天下<lb/>
　而墜皆無理之妄談謂一陽生於子月而應在卯月<lb/>
　乃術家之小数謂破體煉之乃成全體乃爐火之末<lb/>
　技謂人間萬事悉是假合又佛者之幻語盖湘隂簿<lb/>
　戴師愈所著而托名麻衣<lb/>
䟦李少膺脞說三代正朔雖不改時與月而春秋紀春無<lb/>
　冰則固以周正紀事也石林葉氏又考左傳所記蔡<lb/>
　足取麥榖鄧来朝三事以爲經傳所記有例差兩<lb/>
<pb n="KR3a0064_WYG_036-14b"/>
　月者是經用周正而傳取國史有自用夏正者失於<lb/>
　更改也詩中月数多用夏正書金縢秋大熟亦是夏<lb/>
　時此爲不改時月之驗甚明但孟子所謂七八月乃<lb/>
　五六月所謂十一月十二月乃九月十月爲不可曉<lb/>
䟦黄本仲友朋說謂人倫有五而其理則一而友朋又<lb/>
　所藉以維持是理<lb/>
䟦歐公帖歐陽公作字如其爲文外若優游中實剛勁<lb/>
䟦白鹿洞講義陸子静来自金谿先生率僚友諸生請<lb/>
<pb n="KR3a0064_WYG_036-15a"/>
　爲之講而跋之云切中學者隠微深錮之病愚按象<lb/>
　山此時講君子喻於義小人喻於利分别明白至今<lb/>
　讀之令人竦動冝晦翁之嘆賞也象山之来游晦翁<lb/>
　之請講友誼藹然豈復有前日鵝湖之氣象哉使象<lb/>
　山更加之夀則極髙明而道中庸未必不與晦翁一<lb/>
　也<lb/>
跋鄭景元簡六經於死生之際無述焉盖以是爲常事<lb/>
　也獨論語檀弓記曽子寢疾事爲詳其言不過保<lb/>
<pb n="KR3a0064_WYG_036-15b"/>
　身謹禮與語學者以持守之方於是見聖賢之學所<lb/>
　貴重乃在此非若浮屠氏之不察於理而徒以坐亡立<lb/>
　脫爲竒也<lb/>
書曽子後世傳曽子書獨取大戴禮十篇充之劉清之<lb/>
　子澄集其言行雜見語孟他書者爲曽子七篇<lb/>
題法書今人不及古人豈獨此一事推是以往庶乎其<lb/>
　能自強矣<lb/>
跋朱喻二公法帖書學莫盛於唐然人各以所長自見<lb/>
<pb n="KR3a0064_WYG_036-16a"/>
　而漢魏之楷法遂廢本朝名勝亦不過以唐人爲法<lb/>
　至於黄米而欹傾側媚狂怪怒張之勢極矣近嵗朱<lb/>
　鴻臚喻工部者出乃能超然逺覧追迹元常於千載<lb/>
　之上<lb/>
跋蔣邕州墓銘嗚呼世固未嘗無材也惟其生於窮荒<lb/>
　下邑既無以自振而又知自貴重不肯希世取寵遂以<lb/>
　陸沉下僚<lb/>
跋周元翁法帖楊者明州僧讀書至老不輟持論甚正<lb/>
<pb n="KR3a0064_WYG_036-16b"/>
　常云農家有百錢斗粟之贏必謹蔵之與僧乃已民<lb/>
　安得不貧故其住山不營土木不遣其徒出勾䟽曰<lb/>
　吾不忍助民蠹也<lb/>
跋黄山谷詩杜子羙詩序有言虎搪突䕫人藩籬者䕫<lb/>
　人正謂䕫州人耳而山谷詩乃有虎䕫藩之句今此<lb/>
　頌又用躨躅字按躨跜見靈光殿賦且爲蚪龍動貎<lb/>
　元無觸義不知山谷何所㩀也<lb/>
書楚辭恊韻後大招怊遽同韻王岐公亦用遽與昭同<lb/>
<pb n="KR3a0064_WYG_036-17a"/>
　韻<lb/>
跋朱奉使狀金人䧟㑹稽李鄴以城降衛士唐某怒甚<lb/>
　懐磚石狙擊不中被執至死罵不絶口越人義而祠<lb/>
　之<lb/>
跋徐来叔歸師堂詩孟子之言正爲不知反求諸身者<lb/>
　設非上智生知豈能不藉師友而獨得之哉<lb/>
跋吕舍人清溪類藁饒節者一旦毁削膚髪殄絶天倫<lb/>
　諸公環視無一能救或乃從旁嗟嘆以爲不可及<lb/>
<pb n="KR3a0064_WYG_036-17b"/>
跋余岩起集謂前輩當官立事以強毅果㫁爲得近年<lb/>
　風俗一變專以醖藉襲蔵圎熟軟羙爲尚<lb/>
跋曽仲恭文謂前輩文字議論雄偉故宣和之後建紹<lb/>
　繼起危亂雖極而士氣不衰近嵗例以容冶調笑爲<lb/>
　工無復丈夫之氣識者盖深憂之愚按先生當乾淳<lb/>
　盛際所感歎已如此讀而深悲之併記以自厲<lb/>
跋辨志録伯恭作此書章責李和卿所次略不同<lb/>
跋卨侯行實天下事有其實足矣又使他人餙虚詞以<lb/>
<pb n="KR3a0064_WYG_036-18a"/>
　賛之雖累千百言亦何所加於其實也哉<lb/>
跋程子禘說祭法言有虞氏宗堯非也茍非其子雖授<lb/>
　舜以天下之重不可謂之父<lb/>
跋郭長陽醫書寸關尺之法郭公備載難經語而取丁<lb/>
　徳用宻排三指之法以釋之竊意指有肥瘠臂有長<lb/>
　短或未得爲定論經之所以分寸尺者皆自關而前却<lb/>
　以距乎魚際尺澤今諸書皆無的論惟千金以爲寸<lb/>
　口處其骨自髙關尺皆由是却取若與經文不合俗<lb/>
<pb n="KR3a0064_WYG_036-18b"/>
　傳脉訣韻語直指髙骨爲關而分其前後爲尺寸隂<lb/>
　陽之位似得難經本指然世之髙醫以其贗也棄而<lb/>
　羞言之<lb/>
跋道士陳景元詩元祐間王仲至嘗薦景元使校中祕<lb/>
　道書范醇夫極論其不可且引王韶章厚開邉時引<lb/>
　僧自隨有經略察訪大師之誚今日豈可使館閣有<lb/>
　編校大師耶<lb/>
跋向伯元遺戒自佛教入中國治䘮者一用其法在唐<lb/>
<pb n="KR3a0064_WYG_036-19a"/>
　惟姚文獻在本朝則司馬公程張諸君子近世張忠<lb/>
　獻始斥不用向伯元少受學於胡文定及啟手足親<lb/>
　書戒子孫勿爲世俗所謂道場者<lb/>
書河圗洛書後明堂篇有二九四七五三六一八之語而<lb/>
　鄭注云法龜文也則漢人固以九数者爲洛書矣<lb/>
跋呉道子畫所謂天龍八部者亦不免爲焦頭爛額之<lb/>
　客<lb/>
跋韓魏公帖王荆公書皆如大忙中寫韓公未嘗一筆作<lb/>
<pb n="KR3a0064_WYG_036-19b"/>
　行草勢書札於徳性相關如此<lb/>
跋沙隨帖離騷九章之欸與范増撞玉斗之唉聲皆近<lb/>
　哀訓譍也亦作上聲故元次山有欸乃曲栁詩亦用<lb/>
　此二字音靄襖近世乃有倒讀之者又或寫欸爲欵<lb/>
　誤益甚矣<lb/>
書釣臺范公記文後人不容復措手中間江子我一記獨<lb/>
　書嵗月最得體近乃有作記力辨嚴公非素隠者康<lb/>
　節和明道詩云安知不是打乖人此言有味也<lb/>
<pb n="KR3a0064_WYG_036-20a"/>
跋集注杜詩注非蘇公作乃閩中鄭昻尚明偽爲之<lb/>
不養出母議嫁母非出也不可無服養之則築室於外<lb/>
　　　銘贊<lb/>
講座銘四齋銘鼓銘皆先生弱冠主同安簿時之爲也<lb/>
　後學可以自勵矣<lb/>
學古齋銘爲周嗣恭作敬恕齋銘爲陳師中作求放心<lb/>
　齋銘爲程正思作皆切巳工夫之語亦隨其人之資<lb/>
　而告之敬齋箴則先生自警者作聖工夫於斯爲至<lb/>
<pb n="KR3a0064_WYG_036-20b"/>
易五贊曰原象曰述㫖曰明筮曰稽類曰警學皆明古<lb/>
　易之所以然復卦贊則君子體易之要道也<lb/>
六先生賛於濓溪賛其啟道之秘於明道賛其㑹道之<lb/>
　全於伊川賛其守道之正於横渠賛其求道之勇於<lb/>
　康節賛其窮隂陽造化之妙而微不滿於其忘物於<lb/>
　涑水賛其極堅實博大之功而微不滿於其致知然<lb/>
　則於斯六者學者宜何先曰以横渠之勇審伊川之<lb/>
　正其餘可以次第通<lb/>
<pb n="KR3a0064_WYG_036-21a"/>
南軒賛許其王佐事業東莱賛稱其温恭君子<lb/>
聚星亭賛先生晩年道不行姑取陳太丘寔訪荀朗陵淑<lb/>
　浮沉閭里粹然盛徳之事圗之賛之以自適然寔之<lb/>
　孫曰陳羣淑之孫曰荀彧時皆隨侍擁寘膝前後皆<lb/>
　背漢從操先生所以寓户門之戒世道之憂亦微矣<lb/>
　　　表啟祝文<lb/>
謝表通啟皆和平直叙世之掇拾古語牽對爲工者可<lb/>
　觀矣祝文皆以誠通神明不爲文<lb/>
<pb n="KR3a0064_WYG_036-21b"/>
　　　祭文<lb/>
祭南軒云兄宜以是行之當時我盍以是傳之來裔其<lb/>
　彼此相期如此<lb/>
祭陸子夀略云念昔鵝湖實初識面度兄不可遽以辨<lb/>
　屈知兄必將返而深觀逮予辭官兄乃枉教相與極<lb/>
　論道合志同<lb/>
　　　碑銘行狀<lb/>
劉子羽忠顕公劉鞈之長子佐忠顕公守越破方臘守<lb/>
<pb n="KR3a0064_WYG_036-22a"/>
　真定却敵與張魏公宻謀誅叛將范瓊魏公使川陜<lb/>
　以爲上賔富平之戰争之不得果敗魏公退保興州<lb/>
　子羽單騎出秦州用吳玠守和尚原卒全蜀境以蔽<lb/>
　上流其後魏公入相大議北討使公察虛實公還言<lb/>
　敵未可圗已而淮西軍果亂及論和戎非久計秦檜<lb/>
　罷之歸遂薨<lb/>
龍學吳明可少客臨安一日聞士女傾都南下皆行哭<lb/>
　失聲云宗留守死矣公爲嗚咽爲詩哭之語甚悲壯<lb/>
<pb n="KR3a0064_WYG_036-22b"/>
　即日傳播郵亭傳舍處處題冩名以此顕<lb/>
觀文劉珙子羽之子也爲禮官時秦檜以符䜟議進諡<lb/>
　其父不時徃其爲中書時繳還左降御史杜莘老之<lb/>
　詔及力止楊存中爲江淮宣撫其帥湖南時平盗在<lb/>
　政府時除福建鈔塩嵗額二萬萬罷江西和糴及廣<lb/>
　西折塩米錢又蠲諸路積逋金榖巨億計知建康奏<lb/>
　閣夏税六千萬萬蠲秋米十六萬六千餘斛臨薨戒不<lb/>
　得用浮屠治䘮<lb/>
<pb n="KR3a0064_WYG_036-23a"/>
張南軒神道碑首言聖學不傳言理者歸佛老論事者<lb/>
　騖管商近得吾敬夫而天下士乃知理未始不該於<lb/>
　事而事未始不根於理次言公明復讎大義次言公<lb/>
　歴仕爲嚴州奏蠲丁塩錢絹爲吏部奏罷發運均輸<lb/>
　爲廣西經略奏以塩息什三予諸郡出漕司緡錢四<lb/>
　十萬以半爲諸倉買塩之本半爲諸州運塩之費邕<lb/>
　管斗入羣蠻中則爲之簡補兵備究買馬横山之弊<lb/>
　奏革之爲江陵府捕姦民之舍盗者斬之簡閲兵籍<lb/>
<pb n="KR3a0064_WYG_036-23b"/>
　以請得祠終年四十八<lb/>
直秘閣范如圭神道碑如圭字伯逹爲武安推官白其<lb/>
　帥將斬人之誤曰柰何重易一字而輕数人之命爲<lb/>
　秘書正字却敵使之館簿且手書抵檜曰公不䘮心<lb/>
　不病狂柰何一且爲此若不改圗必且遺臭萬世通<lb/>
　判荆南府不爲户部催積逋白後帥奏蠲之知泉州<lb/>
　蠲屬縣負課十三四<lb/>
黄中羙不受張邦昌偽命移檄而去當時不約而去此<lb/>
<pb n="KR3a0064_WYG_036-24a"/>
　者亦四十人<lb/>
旌忠愍節廟碑靖康時故簽書張忠文公叔夜以南道<lb/>
　之師千里赴難事不就絶食死其後敵窺闗陜知同<lb/>
　州鄭威愍公驤嬰孤城以死守二公衣冠皆𦵏信州<lb/>
　之境紹興二年守臣永嘉王自中爲奏立廟請額云<lb/>
煥章王公神道碑公名師愈婺州人父䘮貧不得窆族<lb/>
　欲火𦵏公號泣不食者屡日分教臨江郡守延僧杲<lb/>
　說法獨不往聴繼南軒守嚴州乞免丁絹錢而止輸<lb/>
<pb n="KR3a0064_WYG_036-24b"/>
　本色除金部使督諸郡積通緡錢七百萬公曰此錢<lb/>
　徒有名耳督之未必有得而文移一下所擾者不知<lb/>
　幾人持其事不下遂出知饒州郡嵗輸米十二萬石<lb/>
　於建康後爲總所移他處道里之費無所取公力請<lb/>
　無得改撥爲福建漕蠲汀州宿逋而下其塩直且損<lb/>
　合解緡錢五萬留州以寛之<lb/>
義靈廟碑方臘之亂台守趙資道其丞李景淵謀遁去<lb/>
　户曹滕公膺奮義死守卒全其城後又保南都守陳<lb/>
<pb n="KR3a0064_WYG_036-25a"/>
　蔡云<lb/>
劉屏山墓表忠顯公劉鞈之子名子翬字彦冲嘗通判<lb/>
　興化軍退居屏山下盡棄人間事自號病翁者十七<lb/>
　年而終年四十七晦翁少從之游告以不逺復者吾<lb/>
　三字符<lb/>
劉龜年放之後宰武陵部使者以治行聞於朝秩滿止<lb/>
　詣銓注官而歸不一見丞相臨終召諸子告之曰觀<lb/>
　星厯書吾殆止此汝曹勉旃毋爲門户羞<lb/>
<pb n="KR3a0064_WYG_036-25b"/>
令人羅氏常所服禮衣横帔如民間法<lb/>
安人王氏其夫范㴶閲具獄從旁曰毋憚淹晷之勞使<lb/>
　彼負没世之寃也<lb/>
白水劉致中名勉之㓜入太學時蔡京方禁挾元祐書<lb/>
　致中隂求竊讀棄録牒見元城龜山請業南渡後特<lb/>
　詔詣闕秦檜不使見上止令試策後省遂謝病歸是<lb/>
　爲晦翁婦翁且少師事之云<lb/>
魏元履名掞之嘗客衢守章傑家㑹趙忠簡公薨海上<lb/>
<pb n="KR3a0064_WYG_036-26a"/>
　葬常山傑怨趙公又希秦檜意逮繋其家元履以書<lb/>
　噍傑徑歸後以遺逸詔守太學錄異時學官不與諸<lb/>
　生接元履日進而教誨之請廢安石父子勿祀而祀<lb/>
　二程数以政事質責宰相罷歸<lb/>
特奏李君云臨事無隂據利便之心<lb/>
端明黄中字通老其先有名膺者自光州固始入居邵<lb/>
　武至公十二世矣公初受族叔祖潜善奏䕃後舉進<lb/>
　士第二名使敵回言敵治汴湯思退以沈介不言而<lb/>
<pb n="KR3a0064_WYG_036-26b"/>
　公言之大怒三年而完亮入嘗對財賦半入内帑請<lb/>
　悉以歸左藏有詔更以内藏激賞爲左藏南庫六和<lb/>
　塔城宰相命逹官書四十二章經獨公不預<lb/>
翁蒙之爲常山尉郡守使搜趙忠簡家往来書䟽蒙之<lb/>
　宻令焚之而後搜其後張晋彦以子孝祥魁天下忤<lb/>
　秦檜逮繋獨罄家貲得白金百兩遺之<hi>此事合考孝祥本檜之客</hi>
　<hi>以罵道學而得魁</hi>
郭份從事湖南運司有羡緡錢十萬欲獻之朝公曰此<lb/>
<pb n="KR3a0064_WYG_036-27a"/>
　非可繼也督運常徳阻山溪輕装淺舟水陸俱進<lb/>
慈溪王庭秀女嫁任賢臣賢臣攝武昌有俸饋如真太<lb/>
　守告其夫曰異時貧甚宜不聊生亦且至今日矣今<lb/>
　幸粗足何以是自汚哉其孫爲任希夷<lb/>
石子重爲同安丞縣以旱請蠲租太守怒檄君杖主吏<lb/>
　君移書太守曰杖吏細事耳所繋則大民今皇皇無<lb/>
　以爲命縱不能救忍復箝其口乎知武進郡守欲爲<lb/>
　寓第属役於縣君不可曰吾爲天子牧民豈爲若人<lb/>
<pb n="KR3a0064_WYG_036-27b"/>
　治第者耶<lb/>
篤行趙彦逺名善應汝愚丞相父也生朝必哭於廟有<lb/>
　欲爲禮者號泣向之其配李氏嘗刲股以愈姑之疾<lb/>
江介爲進賢令曰民飢而令食之猶子飢而母乳之也<lb/>
　敢幸賞乎㑹詔蠲半租白部使者程大昌曰但減其<lb/>
　半則整畸就盈全户輸一升者名減五合猶輸一升<lb/>
　若自全户三升以下悉蠲之則貧民被實惠矣有㫖<lb/>
　新沿道廐置君言廣西馬嵗不過三十綱綱不過五<lb/>
<pb n="KR3a0064_WYG_036-28a"/>
　十疋新圗乃度爲容二百四十疋者亦何爲不察兵<lb/>
　吏之盗其廪而必病民以豐其屋<lb/>
劉平甫名玶病翁先生之子補官餘三十年亦未嘗一<lb/>
　日仕州縣世濟隠徳云<lb/>
黄洧清臣爲廣東運判罷官估除市籍蠲口賦十五萬<lb/>
　蜑之役州縣者悉免之改使湖南凡非法取民如茶<lb/>
　租如甲札如户帖如乳香如茶引一禁絶之<lb/>
黄瑀宰永春縣士子上謁者接之於學一毫之私不敢<lb/>
<pb n="KR3a0064_WYG_036-28b"/>
　及平生非其義雖寒且饑不可得而衣食閩俗多火<lb/>
　𦵏哀號不肯在臺與杜莘老相好其子名幹是爲勉<lb/>
　齋先生<lb/>
括蒼潘景憲與東莱爲同年進士年髙於東莱而師事<lb/>
　之子自覺登第曰此足以代我矣遂致其事<lb/>
左司張維南劔人每謂符離之役失於輕舉而人心終<lb/>
　不以爲非四郡之棄急於休息而人心終不以爲是<lb/>
　其治静江平易近民治軍甚嚴禱祠不于佛老將漕<lb/>
<pb n="KR3a0064_WYG_036-29a"/>
　江東爲營屋二萬三千間先爲一間於治舍用是計<lb/>
　徒庸爲左司曰都司助調鼎實幾微所關若是貼擬<lb/>
　即渉筆書不問可否安用我輩耶<lb/>
宋若淵初有欲移公漕臺者公曰欺君誣祖吾不忍也<lb/>
　嘗監永康軍衛江稅或勸獻其贏曰獨不爲後人計<lb/>
　耶知神泉縣幅紙書負租民無敢後邑産黄雀嵗供<lb/>
　諸司以百萬計公請罷之嘗因輪對請損宗戚嵗時<lb/>
　賜予貴臣給使宣借百司吏禄之費<lb/>
<pb n="KR3a0064_WYG_036-29b"/>
金華潘畤自其叔父中書公良貴起家而命之官嘗知<lb/>
　興化女官道士求勑額挾簽樞張說屬公上其事公<lb/>
　不可興築洋城陳覇二斗門及木蘭陂以溉田嵗饑<lb/>
　募客舟予錢傳糴而寛其期使私得一再往返入對<lb/>
　乞蠲州縣民間舊逋而内出禁錢以補上供之缺常<lb/>
　使户部支計有餘則州縣寛而民力裕矣廣南大奚<lb/>
　山斗入海中以魚塩爲命時置都塩使者禁之公曰<lb/>
　争小利起大盗將誰使任其責耶拒不行公娶李莊<lb/>
<pb n="KR3a0064_WYG_036-30a"/>
　簡女而女嫁史彌逺以賢稱公常謂㩁茶鹽非古法<lb/>
　不忍盡以律令從事<lb/>
李閣學名椿父升進士起家官至朝奉敵難以救父被<lb/>
　傷卒公奉母南走年十五五十二方改秩以初任衡<lb/>
　山尉繼爲衡州判官遂家於衡嘗見胡文定公退與<lb/>
　其諸子言曰椿願天下人無不唯是之求張魏公知<lb/>
　之遂辟以爲屬委以經畫淮甸張公嘆實材之難得<lb/>
　公曰豈可厚誣惟不惡逆耳而甘遜志則庶其肯来<lb/>
<pb n="KR3a0064_WYG_036-30b"/>
　矣張公再相公勸之去不忍决果罷公知鄂州墾荒<lb/>
　田移廣西提刑罷所復昭州金坑移湖南運判賑糶<lb/>
　損配数行部罷諸常從者所至州取吏卒使令除檢<lb/>
　詳沮簽書張說所主買馬舍邕就宜及招軍殿最之<lb/>
　說遷左司言三衙兵有用當益諸州兵無用當銷銷<lb/>
　之之術死亡勿補它時一以御前兵分屯出爲湖南<lb/>
　運副减桂陽月樁錢嵗萬二千緡而損民税折銀之<lb/>
　直免户部配鬻乳香衡嶽廟火公言天實厭其非制<lb/>
<pb n="KR3a0064_WYG_036-31a"/>
　請無復屋而築壇以望不報除農卿言朝廷户部自<lb/>
　分彼此告借索還有同市道願革而正之兼臨安府<lb/>
　奏巨璫及没入僧私宇三月解去知婺州㑹詔市牛<lb/>
　筋五千斤公奏一牛筋纔四兩是欲屠二萬牛也上<lb/>
　爲収前詔爲吏部侍郎與吏約所予奪悉䟽著令既<lb/>
　行而未允重坐吏嘗奏保淮則楚州盱眙昭信濠梁<lb/>
　渦口花靨正陽光州皆不可不守保江則髙郵六合<lb/>
　瓦梁濡須巢湖北峽亦要地知太平州言和州惟利<lb/>
<pb n="KR3a0064_WYG_036-31b"/>
　商筭輙穿支港以内舟首尾皆屬之江此自隳天險<lb/>
　上亟命塞港六十九致仕再帥湖南賑荒撫軍力請<lb/>
　應配者秪坐加役流髠鉗三年免毋黥湼使得自新<lb/>
　免竄逸免逓送廣至恩召和氣議者笑其迂不行歸<lb/>
　老衡之横塘居官儉而法官燭不入中門家人不用<lb/>
　公家供帳方曽覿位使相竟不往謁有言太尉不奈<lb/>
　李某何者曰誠無奈其不顧官職何生正夫正夫生<lb/>
　大謙<hi>近尹京名芾者乃其曽孫</hi>
<pb n="KR3a0064_WYG_036-32a"/>
婺源縢洙子璘初預薦以所得勸駕禮贖士族女之落<lb/>
　倡家者<lb/>
范如圭伯逹胡文定甥在館論事與時相不合請奉祠<lb/>
　十年<lb/>
張魏公行狀公諱浚字徳逺唐相九齡弟節使九臯十<lb/>
　四世孫祖紘慶厯中舉茂材異等陳禦戎䇿欲以陜<lb/>
　西河北河東割兵屬將父咸元祐舉賢良方正其後<lb/>
　章惇因之罷其科更置宏詞公當二聖北狩馳赴壽<lb/>
<pb n="KR3a0064_WYG_036-32b"/>
　聖於南京在維揚言敵且至汪黄不之信既渡江留<lb/>
　吳門禦賊唱義兵誅苖傳劉正彦撫定淮盗蔣慶兵<lb/>
　数萬請撫闗陜與劉子羽誅范瓊而行富平既敗用<lb/>
　二吳保蜀朝廷遣王似貳公公奏似不可用辛丙劾<lb/>
　罷公㑹敵入㓂復起公視師敵聞公用宵遁遂拜平<lb/>
　章事撫沿江兵平湖㓂薦韓岳可倚大事劉豫入冦<lb/>
　公排衆議却之徽廟㐫問至奏𤼵䘮興師酈瓊叛去公<lb/>
　乞去而秦檜主和貶公永州公自永力奏和不可恃<lb/>
<pb n="KR3a0064_WYG_036-33a"/>
　起知福州敵敗盟公部將劉錡成順昌之捷檜召錡<lb/>
　還貶公連州居四年移永州檜誣公與李光胡寅等<lb/>
　謀大逆凡賢士五十三人皆預獄上而檜死公因星<lb/>
　變應詔言事檜之黨沈該万俟卨湯思退等復謫公<lb/>
　於永又四年歸潭完亮兵至起公知建康用張子盖<lb/>
　破海州之圍規取山東孝宗立欲用公而史浩沮之<lb/>
　公力爭上用公都督公命李顯忠出濠州趨靈壁邵<lb/>
　宏淵出泗州趨虹縣戚方將舟師出淮陽中原震動<lb/>
<pb n="KR3a0064_WYG_036-33b"/>
　歸附日至顕忠聞敵大至引兵夜歸敵初無一騎過<lb/>
　宿者素主和者因而抵巇湯思退令尹穡論罷公敵<lb/>
　索四郡上復大拜公兼都督然猶用湯思退尹穡詆<lb/>
　公愈力公再罷至死而王業終偏安祖宗百世之讎<lb/>
　至今未之能復矣<lb/>
丞相陳俊卿莆人爲御史奏將不知有威士不知有恩<lb/>
　劾湯思退楊存中罷之乞用張忠獻請減大禮浮費<lb/>
　及冗官妄用隆興初參賛張公都督既歸㑹錢端禮<lb/>
<pb n="KR3a0064_WYG_036-34a"/>
　起戚里駸駸入相公弗附端禮建國是之說公力詆<lb/>
　其非端禮卒不相公參大政㑹洪邁述淵覿言鄭聞<lb/>
　當除右史遂質於上出淵覿與同列劾奏洪邁姦佞<lb/>
　斥之乾道四年大拜薦虞允文爲右相允文建請朝<lb/>
　陵寢公議不合求去允文遂遣使竟不得要領而曽<lb/>
　覿亦召還歴使相躋保傅士大夫莫敢有言者<lb/>
籍溪先生胡憲字原仲入大學與白水劉致中竊誦伊<lb/>
　洛書揖諸生歸隠以特召入言敵必敗盟元臣宿將<lb/>
<pb n="KR3a0064_WYG_036-34b"/>
　惟張浚劉錡在䟽入即求去<lb/>
先生父吏部公行狀諱松字喬年既脱場屋放意詩文<lb/>
　既而用力於河洛之學以胡世將謝克家之薦得召<lb/>
　試論中興事㑹張相去國時議欲撤兩淮之戍公力<lb/>
　爭及秦檜主和公又力爭檜使言者罷公迄自請祠<lb/>
　屏居建溪討尋舊學以終<lb/>
延平李先生諱侗字愿中劔浦人聞郡人羅仲素得河<lb/>
　洛之學於楊龜山而從之游謝絶世故餘四十年㑹<lb/>
<pb n="KR3a0064_WYG_036-35a"/>
　閩帥玉山汪公以書禮来迎卒於府治年七十一二<lb/>
　子友直信甫登進士第<lb/>
羅愽文生嵗始用晬盤一無所顧獨前取性理書展玩<lb/>
　乆之<lb/>
陳良翰請核兵籍以豊財用省堂選以抑奔競論湯思<lb/>
　退姦邪誤國張浚精忠老謀及張罷而湯主和議敵<lb/>
　大入幾不可支太學諸生数百人請召用公及胡銓<lb/>
　王十朋等而斬思退王之望尹穡洪适謂之四姦思<lb/>
<pb n="KR3a0064_WYG_036-35b"/>
　退等雖敗然邉備遂不復張天下至今恨之<lb/>
奉使朱弁先生族祖也靖康應募使敵與後使者洪皓<lb/>
　誓守節凡十六年紹興癸亥約和公乃與皓及歴陽<lb/>
　張邵同歸爲檜所抑卒於臨安府白龜池寓舍厝智<lb/>
　果院後張定叟爲之遷葬積善峯下而先生狀之有<lb/>
　聘游集<lb/>
　　　公移<lb/>
南康公移諭民言寛恤之方教民修孝弟之行訪録先<lb/>
<pb n="KR3a0064_WYG_036-36a"/>
　賢興修洞學注孝經庶人章使民持誦掲律文别籍<lb/>
　條禁兄弟争財勸農纎悉於稼穡之事救災先切於<lb/>
　流徙之戒納苖減市例減斗斛約束禁差夫抑打酒<lb/>
　及社倉之條畫具焉<lb/>
浙東客次榜刺舉不敢狥情不許投書獻啟<lb/>
除永嘉秦檜祠移文略云究其設心何止誤國天不誅<lb/>
　檜誰其弱秦尚使有祠無乃未講雖捐田以示濡沫<lb/>
　恐出市恩然設像以厠英賢何以爲訓<lb/>
<pb n="KR3a0064_WYG_036-36b"/>
州縣牒州案已判須經通判職官方得行遣縣官逐日<lb/>
　聚廳公共簽押然後施行愚謂必得其人可也否則<lb/>
　事愈滯而廳吏各求賂矣<lb/>
漳州榜爭競些少結成仇讎細民如此已足嗟傷間有<lb/>
　士人亦不免此何忍一切以柱後惠文爲事而不深<lb/>
　求所以感發其善心者哉請自惟所訴或渉虛偽或<lb/>
　無大利害仰早悔悟降心相從　曉諭居䘮持服勸<lb/>
　諭女道還俗及勸諭事目戒龍岩縣拒捕<lb/>
<pb n="KR3a0064_WYG_036-37a"/>
潭州諭詞訴條目必經書鋪必守限日諸廂収領不許<lb/>
　隔宿街市作閙監納先下拳錢訴上户占據田業不<lb/>
　拘入務南嶽寺觀山不許斫伐<lb/>
　　晦庵先生續集<lb/>
　　　書<lb/>
答黄直卿書誤舉偽學人許令首正　又書舉狀說不<lb/>
　係偽學鄭明州欲薦潘恭叔對以必於章中刋去此<lb/>
　語然後敢受鄭亦從之楊敬仲大不以爲然　又書<lb/>
<pb n="KR3a0064_WYG_036-37b"/>
　云前此學徒真偽難辨今得煆煉一畨夾雜者無所<lb/>
　逃矣　陸子静謂游夏不能盡棄其學以從夫子惟<lb/>
　琴張曽晢牧皮真有得於夫子　又書陳君舉門人<lb/>
　曹噐逺来不免極言其學之非　儀禮䟽義家鄉邦<lb/>
　國四類已付明州人編入　不應舉之說終所未曉<lb/>
　試固未必得一試亦未害又書云今嵗欲便不應舉<lb/>
　何其勇也然親闈責望此事恐未得自專　二孫鉅<lb/>
　鈞久煩教誨做得依本分舉業秀才足矣<lb/>
<pb n="KR3a0064_WYG_036-38a"/>
答蔡季通講論徒爲虚語臨事只是舊習某實懼焉<lb/>
　廟議今廟不成廟即且依程夫子說自髙祖而下亦<lb/>
　未爲僭極星福州只廿四度福州至此已差四度自<lb/>
　此至岳臺只差八度豈非天旋地轉閩浙却是天地<lb/>
　之中耶　諸友相聚一日之間須着一兩時辰作科<lb/>
　舉外工夫　龜山語錄諸疑皆中其病然二先生語<lb/>
　中亦皆有如此處必記者之失　致曲者非致夫曲<lb/>
　乃因曲而加功觀過者非觀夫過乃因過而觀理<lb/>
<pb n="KR3a0064_WYG_036-38b"/>
　如何見得上下察是隠處當時便合引上天之載無<lb/>
　聲無臭以明至隠之義不應却引鳶飛魚躍至顯之<lb/>
　事爲言見得說不行此無可疑也　八音金石爲綱<lb/>
　領絲竹匏土包括於中革木無當於聲律但爲樂之<lb/>
　節　王朴不知變律之法自中吕再生黄鍾則因不<lb/>
　得不爲黄鍾之半以爲清聲矣但今變半等律亦生<lb/>
　於極其本則十三弦者皆黄鍾耳又前書云王朴以<lb/>
　一爲正以一爲變未知變律之說故以其半爲清<lb/>
<pb n="KR3a0064_WYG_036-39a"/>
　韓詩挈提陬維上文角根爲辰卯則此當爲寅位孟陬<lb/>
　東北之維　白鹿若無人主張讀書即有田亦無益<lb/>
　耳　擔子輕重他人不覺惟擔不起者自知之耳<lb/>
　法噐都未見都昌一二人好資質念得蘇文熟了壊<lb/>
　了見識又書法噐固不敢望着實讀書者亦少<lb/>
與蔡伯静天經孰若一大圎象鑚穴爲星而虛其常隠<lb/>
　之規以爲甕口乃設短軸於北極之外以綴而運之<lb/>
　又設短柱於南極之北以承甕口遂自甕口設四柱<lb/>
<pb n="KR3a0064_WYG_036-39b"/>
　小梯以入其中而於梯末架空北入以爲地平使可<lb/>
　仰窺而不失渾體　史記厯書大餘之数第二年即<lb/>
　差小餘之数第三年即差<lb/>
答劉晦伯浙東學者修潔可喜者多楊敬仲孫季和皆<lb/>
　已薦之諸葛誠之兄弟亦時来相聚但我見太重<lb/>
　小兒不知作文能入律否又書云欲招一人教諸孫<lb/>
　須得兼通經義聲律不得已只能經義亦可韓文因<lb/>
　方李申尊信閣本及舊本反將諸家校定者妄改考<lb/>
<pb n="KR3a0064_WYG_036-40a"/>
　異一書專爲此發<lb/>
答劉韜仲督賦正是索千金於乞丐之夫亦無下手脚<lb/>
　處不恤則得罪於民不辨則得罪於上官<lb/>
答趙都運今所謂理財豈復有義正是豪奪耳<lb/>
與田子真謂是者還是非者還非方是自然之平不别<lb/>
　是非而但欲其平此元祐之調停元符之建中所以<lb/>
　敗也<lb/>
答尤尚書袤龜山靖康論事頗多汪文編時楊家子弟<lb/>
<pb n="KR3a0064_WYG_036-40b"/>
　避禍請刪去李侍郎不見故長編不載和靖論講和<lb/>
　亦不可不載　禹貢論得之開豁甚多歎服無已恨<lb/>
　未見畫圖<lb/>
答江隠君辨精義入神云義者宜而已精猶察之云爾<lb/>
　神則於事物所宜毫釐委曲無所不悉有不可容言<lb/>
　之妙<lb/>
與鄭景實云仙遊故相葉公之爲縣月計所須令民以<lb/>
　漸輸送故縣帑無餘積而月解無餘欠正當法此稍<lb/>
<pb n="KR3a0064_WYG_036-41a"/>
　寛縣道愚往嵗見今端明陳公昉知慶元量月用以<lb/>
　均之縣晏然無事其用此法耶抑暗合耶<lb/>
答劉徳修參同契絶無善本近校得一通令人刋行<lb/>
與方耕道謂幕客正要蚤晩從容宻罄忠益又云官吏<lb/>
　縱弛亦當以漸整頓豈容一旦遽行商君之令乎<lb/>
答盧提幹力行其所已知而勉求其所未至則循循有<lb/>
　序日有可見之效矣<lb/>
往坡帖與儲行之云過事有可尊主澤民者便忘軀爲<lb/>
<pb n="KR3a0064_WYG_036-41b"/>
　之禍福得䘮付與造物　陶通明乃陶隠居别號獨<lb/>
　樂園詩作淵明字誤也　吾黨例多困窮只得存活<lb/>
　得過便是十分亨泰矣<lb/>
與方伯謨偶記楊敬仲答人書云恭惟某官讀聖人書<lb/>
　既飽而嬉甚可笑然亦多着題也<lb/>
與陳彦忠易自伏羲始畫八卦文王重爲六十四作繋<lb/>
　卦彖辭周公作繫辭爻辭孔子作彖象文言繫辭說卦<lb/>
　序卦雜卦而彖象繫辭分上下是爲十翼舊說如此<lb/>
<pb n="KR3a0064_WYG_036-42a"/>
　承問及之<lb/>
答李伯諫書云欽夫言仁及太極解屡勸其収起印板<lb/>
　語孟解雖無鄉時過髙之失而寛縱草率絶難㸃檢<lb/>
　　通監綱目漢末接三國託其修南北朝屬張允善<lb/>
　分修<lb/>
與長子受之云只勤謹二字循之而上有無限好事又<lb/>
　云大凡禮数務要恭謹詳緩<hi>此係遣從吕東莱特</hi>
　　　跋<lb/>
<pb n="KR3a0064_WYG_036-42b"/>
跋魏丞相使敵國夫夀皇屈已和戎豈其獲已然非丞<lb/>
　相夀春公之深謀壯節猶幾不足以成之豈興事造<lb/>
　功之果爲不易耶<lb/>
　　　答問<lb/>
答劉韜仲問栁下惠自信其直道而行不以三黜爲辱<lb/>
　批云得之<lb/>
答李孝述問大學既知復慮而後得批定静安是未有<lb/>
　事時胷次洒然慮是正與事接處　又問一物未格<lb/>
<pb n="KR3a0064_WYG_036-43a"/>
　便覺此一物之理與吾不相入既格之後便覺彼物<lb/>
　之理便爲吾心素有之理批云極是<lb/>
　　　　玉山人浦城劉尉<hi>觀光</hi>出先世所得帖淳祐<lb/>
　　　　庚戍附刋建安<lb/>
與劉徳華<hi>允迪</hi>蒙喻義學記不欲但以勢榮禄利爲言<lb/>
　故不復叙植桂之名<hi>餘篇皆南康詢荒政</hi>
　　六經之文皆道秦漢以後之文鮮復關於道甚者<lb/>
　　害道韓文公始復古文而猶未必盡純於道我朝<lb/>
<pb n="KR3a0064_WYG_036-43b"/>
　　諸儒始明古道而又未嘗盡發於文至晦庵先生<lb/>
　　表章四書開示後學復作易本義作詩傳靣授作<lb/>
　　書傳分授作禮經䟽義且謂春秋本魯史舊文於<lb/>
　　是明聖人正大本心以破後世穿鑿凡例謂周禮<lb/>
　　周公未必盡行於是教學者非所宜先於身事一<lb/>
　　句無預提挈綱維䟽别緩急無一不使復還古初<lb/>
　　六經之道頼之而昭昭乎如掲中天之日月其爲<lb/>
　　文也孰大於是宜不必復以文集爲矣然其天才<lb/>
<pb n="KR3a0064_WYG_036-44a"/>
　　卓絶學力宏肆落筆成章殆於天造其剖析性理<lb/>
　　之精㣲則日精月明其窮詰邪說之隠遁則神搜<lb/>
　　霆擊其感慨忠義發明離騷則苦雨凄風之變態<lb/>
　　其泛應人事遊戱翰墨則行雲流水之自然究而<lb/>
　　言之皆此道之流行猶化工之妙造也程夫子有<lb/>
　　言觀萬物而後盡化工之妙愚故一一伏讀之而<lb/>
　　抄記如右孔子元氣也孟子泰山岩岩氣象也故<lb/>
　　孟子於議論排闢之間亦有隨時而異者而晦庵<lb/>
<pb n="KR3a0064_WYG_036-44b"/>
　　先生似之如荆公誤國東坡忠讜先生平日盖所屡<lb/>
　　言及汪玉山主張蘇學太過先生則又寜以荆公<lb/>
　　爲賢故讀先生之書者其别有三如語類則門人<lb/>
　　之所記也如書翰則一時之所發也如論著則平<lb/>
　　生之所審定也語類之所記或遺其本㫖則有書<lb/>
　　翰之詳說在書翰之所說或異於平日則有著述<lb/>
　　之定說在然議論固至著述而定若其欲復肉刑<lb/>
　　恐亦不可不審盖天下之義理無窮先生未嘗自<lb/>
<pb n="KR3a0064_WYG_036-45a"/>
　　足學者所當參考而謹思咸淳八年五月十一日<lb/>
　　後學黄震再書於臨川郡齋<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0064_WYG_036-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷三十六<lb/>
</p>
<p>
</p>
  </div>
</body>
</text>
</TEI>
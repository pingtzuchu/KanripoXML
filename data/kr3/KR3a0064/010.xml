<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黃氏日抄卷十</head>
    <p>
<pb n="KR3a0064_WYG_010-1a"/>
欽定四庫全書<lb/>
　黃氏日抄卷十　　　　　　宋　黃震　撰<lb/>
　讀春秋<hi>四</hi>
　　文公<lb/>
　　　名興僖公子母聲姜諡法慈惠愛民曰文忠信<lb/>
　　　按禮曰文<lb/>
元年春王正月公即位<lb/>
　行即位之禮也<lb/>
<pb n="KR3a0064_WYG_010-1b"/>
二月癸亥日有食之<lb/>
　不書朔失之也公羊本有朔字<lb/>
天王使叔服來會葬<lb/>
　公羊謂會葬禮也先儒多謂弔賻可也會葬非禮也<lb/>
　未知孰是要之王室㣲諸侯强每事反下之耳或又<lb/>
　謂五月而葬今三月而來會亦早<lb/>
夏四月丁巳葬我君僖公<lb/>
　五月而葬<lb/>
<pb n="KR3a0064_WYG_010-2a"/>
天王使毛伯來錫公命<lb/>
　穀梁曰禮有受命無來錫命或謂知公之不請命而<lb/>
　反先焉蓋事勢陵夷上之每每屈以就下如此<lb/>
晉侯伐衞<lb/>
　晉文公季年衞背晉而侵鄭襄公告於諸侯而伐之<lb/>
　先且居勸以先朝王故襄公朝天王於温而使先且<lb/>
　居胥臣伐衞此左氏説也石林讞曰經言晉侯伐衞<lb/>
　則非先且居胥臣矣或曰因討衞而後朝王非朝王<lb/>
<pb n="KR3a0064_WYG_010-2b"/>
　而後伐衞故著其伐而没其朝愚按此亦據左氏而<lb/>
　評之合且以經文為正<lb/>
叔孫得臣如京師<lb/>
　得臣叔牙之孫如周拜錫命也先儒謂公不親往拜<lb/>
　而遣得臣非也然於經亦無遣使之文<lb/>
衞人伐晉<lb/>
　衞孔達也不知自反而反伐霸主為報木訥謂是亦<lb/>
　犯上蓋既無王復無霸則天下胥為夷矣<lb/>
<pb n="KR3a0064_WYG_010-3a"/>
秋公孫敖會晉侯于戚<lb/>
　敖慶父之子穆伯也晉伐衞取戚田而疆之敖往會<lb/>
　焉禮樂自大夫出始此木訥曰孟氏自敖而專叔孫<lb/>
　氏自得臣彭生而橫季孫氏自行父而侈前乎此大<lb/>
　夫出會者皆君命至此而始專<lb/>
冬十月丁未楚世子商臣弑其君頵<hi>憂倫反</hi>
　商臣後為楚穆王頵則楚成王也書商臣稱世子以<lb/>
　見其有父之親書頵稱君以見其有君之尊商臣無<lb/>
<pb n="KR3a0064_WYG_010-3b"/>
　父無君大逆無道禽獸不若也唐太子洪授左氏春<lb/>
　秋廢書而嘆曰聖人何書此耶率更令郭瑜對曰春<lb/>
　秋以善惡為勸戒故商臣千載惡名不㓕洪曰實不<lb/>
　願聞願受他書瑜遂讀禮張氏洽曰頵在位四十六<lb/>
　年更齊桓晉文之時僣王猾夏力争諸侯齊桓既没<lb/>
　益肆慿陵執宋戍齊毒被中國及晉文敗之城濮聲<lb/>
　勢消沮欲易世子謀及婦人自取篡逆蓋夷狄積惡<lb/>
　之應如此後世如匈奴曼頭魏拓拔珪唐安禄山史<lb/>
<pb n="KR3a0064_WYG_010-4a"/>
　思明朱全忠本朝西夏曩霄皆受禍於其子頵公穀<lb/>
　皆作髠<lb/>
公孫敖如齊<lb/>
　注云始聘通嗣君也木訥謂諸侯世相朝必三年喪<lb/>
　畢今敖如齊非禮也專也文公即位一嵗之間朝會<lb/>
　皆出於得臣與敖何以為國乎<lb/>
二年春王二月甲子晉侯及秦師戰于彭衙秦師敗績<lb/>
　秦報殽之役也<lb/>
<pb n="KR3a0064_WYG_010-4b"/>
丁丑作僖公主<lb/>
　先儒謂練而作主十三月也今十七月後時<lb/>
三月乙巳及晉陽處父盟<lb/>
　左氏謂晉以公不朝來討公如晉晉使陽處父盟以<lb/>
　恥之<lb/>
夏六月公孫敖會宋公陳侯鄭伯晉士縠盟于埀隴<lb/>
　晉討衞故也石曰内大夫專盟自敖始外大夫列諸<lb/>
　侯會自士縠始隴公穀作歛<lb/>
<pb n="KR3a0064_WYG_010-5a"/>
自十有二月不雨至于秋七月<lb/>
　記災異也<lb/>
八月丁卯大事于太廟躋僖公<lb/>
　僖公閔公之庶兄而閔公先立僖嘗臣之今文公欲<lb/>
　尊其父故躋僖公於閔公之上傳以為逆祀<lb/>
冬晉人宋人陳人鄭人伐秦<lb/>
　報彭衙之役也<lb/>
公子遂如齊納幣<lb/>
<pb n="KR3a0064_WYG_010-5b"/>
　先儒謂未終喪納幣非禮<lb/>
三年春王正月叔孫得臣會晉人宋人陳人衞人鄭人<lb/>
伐沈沈潰<lb/>
　左氏曰莊叔會諸侯之師伐沈以其服於楚也沈潰<lb/>
　凡民逃其上曰潰<lb/>
夏五月王子虎卒<lb/>
　翟泉之盟王人王子虎也是為王叔文公來赴弔如<lb/>
　同盟夾漈曰文公於襄王猶周公於成王也成王弱<lb/>
<pb n="KR3a0064_WYG_010-6a"/>
　有管蔡之變襄王㣲有叔帶之難輯諸侯寧王室文<lb/>
　公之畧也<lb/>
秦人伐晉<lb/>
　秦再敗於晉今此焚舟之戰也晉師不出秦封殽尸<lb/>
　而還<lb/>
秋楚人圍江<lb/>
　江近楚自齊桓貫澤之盟江從中國今楚有窺中國<lb/>
　之心故先圍江<lb/>
<pb n="KR3a0064_WYG_010-6b"/>
雨螽于宋<lb/>
　記異<lb/>
冬公如晉十有二月己巳公及晉侯盟<lb/>
　岷隱曰晉侯使陽處父盟公已而自知其非禮復請<lb/>
　改盟然召而盟之魯之弱可見矣<lb/>
晉陽處父帥師伐楚以救江<lb/>
　胡氏曰是時楚有覆載不容之罪晉宜大合諸侯聲<lb/>
　罪致討庶幾震恐而江圍可解乃遣一軍豈能濟乎<lb/>
<pb n="KR3a0064_WYG_010-7a"/>
四年春公至自晉<lb/>
　往盟於晉而歸也<lb/>
夏逆婦姜于齊<lb/>
　左氏謂卿不行非禮也貴聘而賤逆之知出姜之不<lb/>
　允於魯也穀梁謂其曰婦姜已成㛰於齊也或曰有<lb/>
　姑之辭也木訥謂不稱夫人以微者逆不以夫人之<lb/>
　禮待之也<lb/>
狄侵齊<lb/>
<pb n="KR3a0064_WYG_010-7b"/>
　許氏曰狄自箕之敗至是始復侵齊間晉有秦楚之<lb/>
　難也<lb/>
秋楚人㓕江<lb/>
　陽處父以偏師救之又不直救江而逺伐楚故江卒<lb/>
　㓕<lb/>
晉侯伐秦<lb/>
　報焚舟之役也<lb/>
衞侯使甯俞來聘<lb/>
<pb n="KR3a0064_WYG_010-8a"/>
　俞即甯武子衞之賢者也當衞侯出奔復歸之時納<lb/>
　槖饘以從君於囚貨醫衍以免君於死俞有勞焉至<lb/>
　是晉以孔達歸衞故衞侯使來修舊好魯侯享之歌<lb/>
　彤弓及湛露俞不辭又不答賦魯秉周禮有媿於俞<lb/>
　多矣<lb/>
冬十有一月壬寅夫人風氏薨<lb/>
　啖子曰自成風之後妾母皆僣用夫人禮伊川曰仲<lb/>
　子始僣猶不敢同嫡蓋風氏即成風僖公之母莊公<lb/>
<pb n="KR3a0064_WYG_010-8b"/>
　之妾也木訥辨以為僖之妾以秦人來歸僖公成風<lb/>
　之禭為證謂成風繫之僖公猶以仲子繫之惠公也<lb/>
　未知然否後書葬我小君似亦主僖言之也<lb/>
五年春王正月王使榮叔歸含且賵三月辛亥葬我小<lb/>
君成風王使召伯來會葬<hi>賵芳鳳反</hi>
　珠玉曰含車馬曰賵含贈死賵贈生既歸含賵又使<lb/>
　會葬是天子成其妾母為夫人非禮也禮庶子為父<lb/>
　後者為母緦不書天王止書王者諸家以為貶木訥<lb/>
<pb n="KR3a0064_WYG_010-9a"/>
　以為闕文召伯穀梁作毛伯<lb/>
夏公孫敖如晉<lb/>
　公方歸自晉敖即如晉或疑其諂事晉以内固其權<lb/>
秦人入鄀<hi>音若</hi>
　鄀楚屬也叛楚即秦又貳于秦故秦入鄀<lb/>
秋楚人滅六<lb/>
　六臯陶後今屬安豐軍<lb/>
冬十月甲申許男業卒<lb/>
<pb n="KR3a0064_WYG_010-9b"/>
　僖公也立三十三年卒終身事楚晉文公圍之而不<lb/>
　服晉襄公伐之而不率者也<lb/>
六年春葬許僖公<lb/>
　自十月至今計亦五月而葬<lb/>
夏季孫行父如陳秋季孫行父如晉<lb/>
　左氏謂臧文仲使其睦陳行父因娶焉是意在求昏<lb/>
　而託聘以往木訥曰陳未有聘於魯魯豈先聘小國<lb/>
　如陳者行父之私也敖嘗如晉行父與敖一體之人<lb/>
<pb n="KR3a0064_WYG_010-10a"/>
　故亦如晉仲氏季孫爭交於晉三家之張自文公始<lb/>
八月乙亥晉侯驩卒冬十月公子遂如晉葬晉襄公<lb/>
　三月而葬速<lb/>
晉殺其大夫陽處父晉狐射姑出奔狄<hi>射音亦一音夜</hi>
　於傳則狐射姑怨處父以趙盾易已之班使續鞠居<lb/>
　殺處父而奔狄崔氏曰從三家之論則處父之選任<lb/>
　而告於君者忠矣未可以為罪也稱國以殺知處父<lb/>
　有他罪明矣而傳或失之晉殺處父而射姑出奔豈<lb/>
<pb n="KR3a0064_WYG_010-10b"/>
　處父之罪有累於射姑故耶射姑穀梁作夜姑狐偃<lb/>
　之子也<lb/>
閏月不告月猶朝于廟<lb/>
　陸氏纂例曰文公以閏非正不行告朔之禮而以其<lb/>
　朔日至廟拜謁而已木訥曰常月曰告朔閏月曰告<lb/>
　月文公不達此以為天無是月而弗告焉猶幸其朝<lb/>
　于廟岷隱曰禮天子頒正朔諸侯受而藏之禰廟每<lb/>
　朔以特羊告宗廟謂之告朔既告然後出而視政謂<lb/>
<pb n="KR3a0064_WYG_010-11a"/>
　之視朔文公末年四不視朔則荒怠於政雖非閏月<lb/>
　亦不告矣子貢欲去告朔之餼羊當自文公之後魯<lb/>
　公不親告朔矣<lb/>
七年春公伐邾三月甲戌取須句遂城郚<hi>句其俱反郚音吾</hi>
　僖公嘗伐邾取須句其後歸之今文公間晉之難復<lb/>
　伐而取之郚魯下邑因伐邾之師而遂城之以備邾<lb/>
　其陵虐小國不䘏民力直書自見<lb/>
夏四月宋公王臣卒宋人殺其大夫<lb/>
<pb n="KR3a0064_WYG_010-11b"/>
　宋成公立十七年而卒昭公未即位先欲去羣公子<lb/>
　故國人攻昭公殺及二大夫傳謂公孫固公孫鄭也<lb/>
　崔氏曰嗣君未立而國内亂大夫有以衆死者知非<lb/>
　公命故曰宋人殺木訥曰凡君卒而大夫殺非廢置<lb/>
　有不順必不能於嗣君者<lb/>
戊子晉人及秦人戰于令狐晉先蔑奔秦<hi>令力呈反</hi>
　左氏載晉襄卒靈公幼謀立長君趙盾使先蔑迎公<lb/>
　子雍於秦穆嬴抱太子日啼於朝盾乃拒秦而先蔑<lb/>
<pb n="KR3a0064_WYG_010-12a"/>
　奔木訥曰晉襄之卒於是朞年襄公之葬乆矣豈晉<lb/>
　至是始謀立君左氏之説必不然也且左氏初言先<lb/>
　蔑如秦則蔑在秦次言先蔑將下軍則蔑在晉蔑既<lb/>
　逆雍於秦則必不肯將兵以拒秦茍已將兵拒秦豈<lb/>
　容復奔秦耶理無可通者皆失之誣也秦晉自殽凡<lb/>
　五戰今晉襄秦穆皆即世晉靈秦康之立可以一洗<lb/>
　舊憾趙盾乃修先君之怨以為是戰晉辭為曲蔑不<lb/>
　用命而奔敵矣愚按據經文之次第則傳文誠不足<lb/>
<pb n="KR3a0064_WYG_010-12b"/>
　慿蓋全與經相背也<lb/>
狄侵我西鄙<lb/>
　間秦晉之爭也木訥曰魯有戎患未嘗有狄患狄蓋<lb/>
　逺於魯今狄越齊衞而侵魯其患深矣岷隱曰戎嘗<lb/>
　為魯患至莊公伐戎之後戎患少息至是狄患方興<lb/>
　侵我西鄙其後魯獲長狄僑如狄遂少戢治夷狄固<lb/>
　不可以無威也<lb/>
秋八月公會諸侯晉大夫盟于扈<lb/>
<pb n="KR3a0064_WYG_010-13a"/>
　許氏曰諸侯何以不序大夫何以不名大夫而主諸<lb/>
　侯盟自扈之盟始也君子惡之崔氏曰是時晉侯新<lb/>
　立諸侯相與會於晉地而聽事焉晉侯不能降禮乃<lb/>
　使大夫抗禮而盟諸侯此諸侯之恥而晉之罪也故<lb/>
　不罪諸侯不名晉大夫以畧之愚按比前後凡書盟<lb/>
　會此誠夫子之特筆諸家皆祖左氏以為公後至而<lb/>
　諱之殊不可曉且夫子明書公會後世安得自以為<lb/>
　公後至耶惟許氏崔氏據經為説故特録之然此時<lb/>
<pb n="KR3a0064_WYG_010-13b"/>
　靈公尚幼事皆趙盾之為二氏以責靈公未審耳是<lb/>
　嵗中國始無霸主<lb/>
冬徐伐莒公孫敖如莒涖盟<lb/>
　木訥曰魯有徐患舊矣入春秋服齊桓之令不敢仇<lb/>
　諸侯霸主不作徐將為魯患今其伐莒公孫敖於是<lb/>
　往盟於莒修僖公洮向之好協謀以備徐<lb/>
八年春王正月夏四月秋八月戊申天王崩<lb/>
　襄王立三十三年崩<lb/>
<pb n="KR3a0064_WYG_010-14a"/>
冬十月壬午公子遂會晉趙盾盟于衡雍乙酉公子遂<lb/>
會雒戎盟于暴<hi>雍於用反</hi>
　趙盾專有晉大國雒戎與魯有疆場之交公子遂當<lb/>
　國而專故往與之盟衡雍與暴皆鄭地故越晉而可<lb/>
　兼盟<lb/>
公孫敖如京師不至而復丙戌奔莒<lb/>
　公孫敖穆伯也如京師者將弔天王之喪不至而復<lb/>
　丙戌奔莒者穆伯嘗為襄仲娶莒巳氏美而自娶之<lb/>
<pb n="KR3a0064_WYG_010-14b"/>
　仲欲攻之惠伯平之穆伯已還己氏至是逃奔己氏<lb/>
　也其惡可知<lb/>
螽<lb/>
　書災<lb/>
宋人殺其大夫司馬宋司城來奔<lb/>
　大夫孔叔公孫鍾離也司馬公子卭也司城蕩意諸<lb/>
　也初宋昭公未立先欲去羣公子嘗致亂今既立不<lb/>
　禮其祖母襄夫人又致亂故大夫司馬死之而司城<lb/>
<pb n="KR3a0064_WYG_010-15a"/>
　來奔黎氏曰司馬典兵之官而被殺則威柄奪矣司<lb/>
　城扞禦之任而來奔則主勢孤矣宜昭公卒死於弑<lb/>
九年春毛伯來求金<lb/>
　岷隱曰襄王在殯猶未葬也從魯求金亦可念矣木<lb/>
　訥曰諸侯不貢而致天王下求雖金非所以責魯然<lb/>
　王有闕則諸侯均所當供<lb/>
夫人姜氏如齊<lb/>
　此出姜也杜注以爲歸寧木訥曰文公並妃匹嫡嬖<lb/>
<pb n="KR3a0064_WYG_010-15b"/>
　於敬嬴生倭嬴寵而倭將貴夫人如齊謀於父母其<lb/>
　歸寧蓋有故存焉聖人書之爲十八年歸齊張本<lb/>
二月叔孫得臣如京師辛丑葬襄王<lb/>
　得臣莊叔也如京會葬也岷隱曰魯成風之喪王使<lb/>
　榮叔歸含賵叔服會葬今襄王之喪公孫敖如京不<lb/>
　至而復魯亟遣大夫往繼可也遷延不行而毛伯求<lb/>
　金已而得臣方會葬亦晚矣崔氏曰天子之葬魯侯<lb/>
　親之者也乃遣大夫木訥曰猶愈於不會葬者愚謂<lb/>
<pb n="KR3a0064_WYG_010-16a"/>
　周衰諸侯强禮之倒置甚矣魯僅儕周於諸侯而周<lb/>
　之下禮於魯反過於交鄰國<lb/>
晉人殺其大夫先都<lb/>
　左氏載先都怨先克沮已不獲登上軍殺先克晉人<lb/>
　遂殺先都胡氏謂晉政在趙盾先克者盾之黨是則<lb/>
　討先都之亂者盾必主之也國亂非君命故曰晉人<lb/>
三月夫人姜氏至自齊<lb/>
　崔氏曰夫人不寧於魯故終以見出是行也夫人其<lb/>
<pb n="KR3a0064_WYG_010-16b"/>
　幾於出乎故殆其往而喜其反<lb/>
晉人殺其大夫士縠及箕鄭父<lb/>
　士縠箕鄭與先都同亂者也故併殺之木訥謂先都<lb/>
　既殺其黨責其自新可也盾必誅之亦知己之專而<lb/>
　懼士縠之伍不屈於己也<lb/>
楚人伐鄭公子遂會晉人宋人衞人許人救鄭<lb/>
　范山言於楚子曰晉君少不在諸侯北方可圖也楚<lb/>
　於是伐鄭孫氏曰楚自城濮之役不敢加兵於鄭今<lb/>
<pb n="KR3a0064_WYG_010-17a"/>
　伐鄭者晉文既没中國不振故也張氏曰趙盾為晉<lb/>
　當力懲其始以振中國之威乃緩不及事諸侯之師<lb/>
　及鄭楚已囚鄭公子去矣木訥曰晉靈少且不君權<lb/>
　專於盾楚商臣大逆之罪晉不能問至是復窺中國<lb/>
　兵行鄭郊楚之進退視中國强弱中國無霸何以安<lb/>
　之<lb/>
夏狄侵齊<lb/>
　張氏曰楚得志去而狄交侵矣<lb/>
<pb n="KR3a0064_WYG_010-17b"/>
秋八月曹伯襄卒<lb/>
　共公也立三十五年卒<lb/>
九月癸酉地震<lb/>
　地道静動爲異<lb/>
冬楚子使椒來聘<lb/>
　張氏曰伐鄭而聘魯亦逺交近攻之意愚按此事諸<lb/>
　家皆謂書楚子書椒以其以禮交中國而進之也木<lb/>
　訥辨之曰楚執宋公以伐宋春秋亦書曰楚子豈進<lb/>
<pb n="KR3a0064_WYG_010-18a"/>
　其虐中國耶宜申謀爲不道而見殺春秋亦書曰宜<lb/>
　申豈進其謀逆耶書楚子書椒從其國之稱書其實<lb/>
　而已<lb/>
秦人來歸僖公成風之襚<hi>音遂</hi>
　衣服曰襚以贈死者成風之卒今五年矣張氏曰是<lb/>
　時秦楚交病中國秦欲伐晉而襚魯猶楚欲圖北方<lb/>
　而聘魯也啖子曰僖公成風與惠公仲子何殊傳謂<lb/>
　兩人誤矣木訥曰此特歸成風之襚爾不曰僖公無<lb/>
<pb n="KR3a0064_WYG_010-18b"/>
　以别其爲僖公之妾成風爲僖公之妾於是明矣非<lb/>
　謂兼襚二人也<lb/>
葬曹共公<hi>共音恭</hi>
　八月卒冬而葬計亦五月<lb/>
十年春王三月辛卯臧孫辰卒<lb/>
　臧文仲<lb/>
夏秦伐晉<lb/>
　傳載晉伐秦取少梁秦伐晉取北徵是交怨不已經<lb/>
<pb n="KR3a0064_WYG_010-19a"/>
　止書秦豈以兵端在秦耶<lb/>
楚殺其大夫宜申<lb/>
　傳載宜申謀弑穆王而見殺經但書殺其大夫木訥<lb/>
　謂穆王弑君父故宜申之謀弑以無罪書之<lb/>
自正月不雨至于秋七月<lb/>
　旱可知<lb/>
及蘇子盟于女栗<hi>女音汝又如字</hi>
　諸家多祖左氏説謂頃王新立而盟以盟天子之大<lb/>
<pb n="KR3a0064_WYG_010-19b"/>
　夫與周下盟諸侯爲非惟戴岷隱曰僖公十年狄嘗<lb/>
　滅温温子奔衞温即蘇子也今與魯盟豈非既復其<lb/>
　國而求與魯盟耶<lb/>
冬狄侵宋<lb/>
　高氏集註曰狄侵諸大國獨宋未耳自宋亂之後狄<lb/>
　始侵之<lb/>
楚子蔡侯次于厥貉<lb/>
　左氏載其將伐宋先儒謂睥睨中國耳厥貉公穀作<lb/>
<pb n="KR3a0064_WYG_010-20a"/>
　屈貂<lb/>
十有一年春楚子伐麇<hi>九倫反</hi>
　杜注討前年逃厥貉會<lb/>
夏叔仲彭生會晉郤缺于承筐<hi>郤去逆反</hi>
　左氏曰謀諸侯之從於楚者杜氏注九年陳鄭及楚<lb/>
　平十年宋聽命於厥貉也先師謂此亦霸者事大夫<lb/>
　豈得而專之木訥曰魯獨會之者蓋大夫之專自魯<lb/>
　始霸主之令亦出於大夫此魯所以悦從者與彭生<lb/>
<pb n="KR3a0064_WYG_010-20b"/>
　叔仲惠伯也公子牙之孫<lb/>
秋曹伯來朝<lb/>
　左氏謂始即位而來也<lb/>
公子遂如宋<lb/>
　左氏謂襄仲聘於宋且言司城蕩意諸而復之因賀<lb/>
　楚師之不害也木訥曰彭生會晉公子遂如宋魯君<lb/>
　安在哉大夫專恣各事大國以固私黨<lb/>
狄侵齊冬十月甲午叔孫得臣敗狄于鹹<lb/>
<pb n="KR3a0064_WYG_010-21a"/>
　左氏曰鄋瞞侵齊遂伐我公卜使得臣追之吉敗狄<lb/>
　于鹹獲長狄僑如木訥曰狄八年之間三侵齊而侵<lb/>
　魯宋者一得臣出其不虞而敗之自是有懼心惟十<lb/>
　三年一侵衞不敢窺齊魯之藩籬則鹹之役不惟有<lb/>
　功於魯且有功於天下也得臣莊叔也最善射<lb/>
十有二年春王正月郕伯來奔<lb/>
　公羊曰失地之君也岷隱曰按左氏郕太子以地來<lb/>
　奔魯以諸侯逆之故書曰郕伯誠如所言郕太子未<lb/>
<pb n="KR3a0064_WYG_010-21b"/>
　嘗爲君春秋豈得以郕伯書蓋必嘗爲君迫於不得<lb/>
　已而出奔非其罪也孫氏曰按莊八年師及齊師圍<lb/>
　郕郕降於齊師自是入齊爲附庸此而來奔齊所逼<lb/>
　爾郕公羊作盛<lb/>
杞伯來朝<lb/>
　始朝公也<lb/>
二月庚子子叔姬卒<lb/>
　左氏謂嫁杞而杞絶之公穀謂嘗許嫁杞而卒今皆<lb/>
<pb n="KR3a0064_WYG_010-22a"/>
　不可知趙子曰時君之女故曰子以别非先君之女<lb/>
　也愚按以此釋經文足矣<lb/>
夏楚人圍巢<lb/>
　岷隱曰前日楚伐麇中國不能救於是又圍巢中國<lb/>
　無霸主諸侯何恃哉<lb/>
秋滕子來朝<lb/>
　滕昭公也亦始來朝<lb/>
秦伯使術來聘<lb/>
<pb n="KR3a0064_WYG_010-22b"/>
　將伐晉也木訥曰九年秦將伐晉則來歸僖公成風<lb/>
　之襚今將爲河曲之戰則有術之聘<lb/>
冬十有二月戊午晉人秦人戰于河曲<lb/>
　自殽至此凡六交兵<lb/>
季孫行父帥師城諸及鄆<hi>音運</hi>
　諸與鄆二邑名木訥曰諸鄆莒魯之衝也七年徐伐<lb/>
　莒公孫敖如莒涖盟莒魯蓋締交也八年公孫敖如<lb/>
　京師不至奔莒敖之奔蓋不能於魯而莒容之行父<lb/>
<pb n="KR3a0064_WYG_010-23a"/>
　疑敖之在莒爲疆場患故帥師以城焉張氏曰前此<lb/>
　莒未嘗與魯有爭今行父首帥師城二邑以啓爭端<lb/>
　魯自此與莒爲仇而爭由鄆始先師嘗言二邑近費<lb/>
　而介於莒他年宿伐莒取鄆叔弓疆其田費於是始<lb/>
　大然則此行父自爲封殖之計也鄆公羊作運<lb/>
十有三年春王正月夏五月壬午陳侯朔卒<lb/>
　陳共公立十八年而卒背夏從夷者終其身其子平<lb/>
　國立始自抜於夷狄以從新城之盟是爲靈公<lb/>
<pb n="KR3a0064_WYG_010-23b"/>
邾子籧蒢卒<hi>籧其居反蒢丈居反</hi>
　邾文公立五十年卒子玃且立左氏載文公卜遷絳<lb/>
　利民不利君公遷而卒<lb/>
自正月不雨至于秋七月<lb/>
　旱可知<lb/>
太室屋壞<lb/>
　太室魯公伯禽之廟不修故壞書不共也<lb/>
冬公如晉衞侯會公于沓狄侵衞十有二月己丑公及<lb/>
<pb n="KR3a0064_WYG_010-24a"/>
晉侯盟公還自晉鄭伯會公于棐<lb/>
　劉氏曰前此鄭衞背晉而與楚今公之往也衞侯會<lb/>
　于沓請平于晉其還也鄭伯會公于棐亦請平于晉<lb/>
　公皆成之木訥曰狄復侵衞者衞侯出會乘虛而侵<lb/>
　之也又曰晉之不能宗諸侯者權在趙盾也諸侯之<lb/>
　不肯從晉者不屈於盾也中國無霸主而楚人伐麇<lb/>
　圍巢無復顧忌寖寖然兵及衞鄭故衞因公之如晉<lb/>
　而會公于沓鄭因公之還自晉而會公于棐蓋謀晉<lb/>
<pb n="KR3a0064_WYG_010-24b"/>
　之霸也然衞鄭不敢直附晉而問交於魯者以魯深<lb/>
　睦於晉而知晉强弱從違之計卜於魯焉故明年遂<lb/>
　爲新城之盟公之一出晉實因之而復霸諸侯楚實<lb/>
　懼之而終文公之世不侵中國則亦不爲無益於天<lb/>
　下愚謂此適投諸侯求晉之機也<lb/>
十有四年春王正月公至自晉<lb/>
　去冬十二月與晉盟而今歸魯也<lb/>
邾人伐我南鄙叔孫彭生帥師伐邾<lb/>
<pb n="KR3a0064_WYG_010-25a"/>
　左氏載邾文公卒公使弔焉不敬邾人來討故惠伯<lb/>
　伐邾余氏曰居喪而伐人與伐人之喪罪一也<lb/>
夏五月乙亥齊侯潘卒<lb/>
　昭公也立二十年卒孝公名昭而潘又諡昭非禮<lb/>
六月公會宋公陳侯衞侯鄭伯許男曹伯晉趙盾癸酉<lb/>
同盟于新城<lb/>
　左氏曰從於楚者服也伊川曰同懼楚也愚按從楚<lb/>
　者宋陳鄭許也自楚荐食中國諸侯無所依去年冬<lb/>
<pb n="KR3a0064_WYG_010-25b"/>
　衞鄭會魯皇皇然求晉晉趙盾又方有求諸侯之心<lb/>
　交相求而適相濟是以同盟新城宋地今應天府也<lb/>
　七年扈之盟止書公會諸侯晉大夫今年新城之盟<lb/>
　列叙諸侯明書晉趙盾者西疇崔氏謂新城之盟出<lb/>
　於諸侯而扈之盟晉大夫主會也不言癸酉會諸侯<lb/>
　先言會諸侯然後書癸酉同盟者夾漈鄭氏謂諸侯<lb/>
　之會非一日而皆集必待其集然後同日而盟也<lb/>
秋七月有星孛入于北斗<lb/>
<pb n="KR3a0064_WYG_010-26a"/>
　孛者星之沴氣也光芒直上而如篲則曰彗光芒四<lb/>
　出而勃勃然則曰孛入于北斗者斗有環域故曰入<lb/>
　也左氏載周内史叔服曰不出七年宋齊晉之君皆<lb/>
　將死亂後三年宋弑昭公五年齊弑懿公七年晉弑<lb/>
　靈公唐李淳風始算孛星行度謂此星在角由杓入<lb/>
　斗是月自北而入晉居北齊宋居晉之東故晉齊宋<lb/>
　當之斗數七故云不及七年胡氏曰此三君皆違道<lb/>
　失德而死於亂符叔服之言<lb/>
<pb n="KR3a0064_WYG_010-26b"/>
公至自會<lb/>
　新城之會方告至<lb/>
晉人納捷菑于邾弗克納<lb/>
　邾文公長子玃且齊出也次捷菑晉出也玃且已立<lb/>
　晉又納捷菑見辭而還納者左氏稱趙盾公羊稱郤<lb/>
　缺穀梁稱郤克捷菑公羊作接菑<lb/>
九月甲申公孫敖卒于齊<lb/>
　初敖如京師棄君命而奔莒以從己氏魯立其子穀<lb/>
<pb n="KR3a0064_WYG_010-27a"/>
　是爲文伯敖生二子於莒而求復文伯以爲請襄仲<lb/>
　使無聽朝命復而不出三年又盡室適莒文伯卒立<lb/>
　其弟難是爲惠叔敖又重賂以求復惠叔以爲請許<lb/>
　之將來而卒於齊敖者慶父之子孟氏也諡穆伯適<lb/>
　莒而卒于齊者又奔齊以求歸也高氏謂書此以著<lb/>
　典刑之壞且爲明年齊人歸喪起<lb/>
齊公子商人弑其君舍<lb/>
　左氏載魯叔姬妃齊昭公生舍叔姬無寵舍無威公<lb/>
<pb n="KR3a0064_WYG_010-27b"/>
　子商人驟施於國以傾之昭公卒舍立商人弑舍而<lb/>
　讓元元曰爾求之乆矣<lb/>
宋子哀來奔<lb/>
　左氏曰宋高自蕭封人升爲卿不義宋公而來奔公<lb/>
　羊曰子哀者何無聞焉爾穀梁曰其曰子哀失之也<lb/>
　左氏居諸傳之先宋昭又不道之君且當從左氏耳<lb/>
　但子哀一以爲字一以爲名不可考孫氏曰宋公族<lb/>
　子姓哀名也黎氏曰子哀必宋公之子經有子同子<lb/>
<pb n="KR3a0064_WYG_010-28a"/>
　糾未知孰是<lb/>
冬單伯如齊齊人執單伯齊人執子叔姬<lb/>
　左氏謂單伯周大夫也子叔姬者文公之女嫁齊生<lb/>
　舍舍立見弑叔姬不安於齊魯請於周使單伯使齊<lb/>
　歸之齊不道而皆執之也公穀謂單伯魯大夫其并<lb/>
　見執者淫也愚按書齊人執單伯書齊人執子叔姬<lb/>
　兩書齊人者正不欲以姬繫於單伯而嫌於淫也此<lb/>
　當從左氏而公穀所傳殆齊人誣而執之之詞與若<lb/>
<pb n="KR3a0064_WYG_010-28b"/>
　單伯之爲周大夫或魯大夫則不可知也莊元年單<lb/>
　伯逆王姬去此已七十餘年若以爲魯大夫不應父<lb/>
　子祖孫皆以名氏稱單伯伯以爵而周畿内諸侯也<lb/>
　若以爲周大夫則此不明書請于周而明年書單伯<lb/>
　至自齊於周無關也世逺不可質言<lb/>
十有五年春季孫行父如晉<lb/>
　爲單伯與子叔姬執於齊故也<lb/>
三月宋司馬華孫來盟<lb/>
<pb n="KR3a0064_WYG_010-29a"/>
　木訥曰宋昭不君惟前年同新城之盟未嘗聘魯前<lb/>
　日子哀以不義昭公來奔疑子哀間宋魯而魯有以<lb/>
　議宋故來修好而又盟以質之神不書使非君命也<lb/>
　已專盟也<lb/>
夏曹伯來朝<lb/>
　曹伯十一年來朝今再至<lb/>
齊人歸公孫敖之喪<lb/>
　敖以奔死於外魯不許其歸齊人飾棺置堂阜其子<lb/>
<pb n="KR3a0064_WYG_010-29b"/>
　難請于魯故歸<lb/>
六月辛丑朔日有食之鼓用牲于社<lb/>
　非禮也説見莊二十五年<lb/>
單伯至自齊<lb/>
　齊釋其執也或謂行父如晉晉詰齊而齊歸之<lb/>
晉郤缺帥師伐蔡戊申入蔡<lb/>
　新城之盟蔡獨不與故討之蔡自獻舞入楚至晉文<lb/>
　敗楚而後來歸踐土温翟泉皆與會晉文没復從楚<lb/>
<pb n="KR3a0064_WYG_010-30a"/>
　者十五年然蔡無以自立故也今安能得蔡<lb/>
秋齊人侵我西鄙季孫行父如晉<lb/>
　傳齊人侵我故行父告于晉<lb/>
冬十有一月諸侯盟于扈<lb/>
　尋新城之盟謀齊難也以無能爲故畧之<lb/>
十有二月齊人來歸子叔姬<lb/>
　或疑亦行父請晉而得釋<lb/>
齊侯侵我西鄙遂伐曹入其郛<lb/>
<pb n="KR3a0064_WYG_010-30b"/>
　齊侯再侵者謂諸侯不能也伐曹者以曹兩朝魯也<lb/>
十有六年春季孫行父會齊侯于陽穀齊侯弗及盟<lb/>
　魯以齊兩見侵而求盟齊以行父兩謀齊於晉而不<lb/>
　肯與盟<lb/>
夏五月公四不視朔<lb/>
　自二月至五月也穀梁謂厭政甚矣<lb/>
六月戊辰公子遂及齊侯盟于郪丘<hi>郪音西又七西反</hi>
　行父不得盟公使遂納賂于齊乃得盟齊强魯弱也<lb/>
<pb n="KR3a0064_WYG_010-31a"/>
　郪丘公羊作犀丘穀梁作師丘<lb/>
秋八月辛未夫人姜氏薨<lb/>
　聲姜僖公夫人文公母<lb/>
毁泉臺<lb/>
　公羊謂泉臺即築于郎之臺也先祖爲之已毁之不<lb/>
　如勿居而已矣左氏謂有蛇自泉宫出入于國如先<lb/>
　君之數秋聲姜薨故毁泉臺劉氏曰以爲祥而毁之<lb/>
　非明民之道<lb/>
<pb n="KR3a0064_WYG_010-31b"/>
楚人秦人巴人滅庸<lb/>
　左氏載楚大饑戎與麋交伐之庸帥羣蠻叛楚楚議<lb/>
　徙都阪高蔿賈曰我能往冦亦能往不如伐庸遂滅<lb/>
　庸岷隱曰秦楚相逺其所以得伐庸者由巴蜀以通<lb/>
　道木訥曰楚成王穆王求諸侯直與中國爭鋒今莊<lb/>
　王之興西連巴秦繞出周晉之後西南既合而北趍<lb/>
　晉則中國諸侯在其掌握矣然則蔿賈之謀乃轉敗<lb/>
　爲成而饑饉兵革之來適爲莊王强楚之資也<lb/>
<pb n="KR3a0064_WYG_010-32a"/>
冬十有一月宋人弑其君杵臼<lb/>
　襄公夫人王姬欲通公子鮑使甸弑昭公書曰宋人<lb/>
　弑其君者先儒謂昭公無道國人所共棄若衆殺之<lb/>
　然也杵公羊作處<lb/>
十有七年春晉人衞人陳人鄭人伐宋<lb/>
　左氏曰晉荀林父衞孔達陳公孫寧鄭石楚伐宋討<lb/>
　曰何故弑君猶立文公而還文公蓋即公子鮑也木<lb/>
　訥曰宋之弑君以公子鮑之厚施得民奉以爲逆也<lb/>
<pb n="KR3a0064_WYG_010-32b"/>
　今諸大夫伐宋卒立鮑而還則安在其爲討罪哉成<lb/>
　宋之亂而已<lb/>
夏四月癸亥葬我小君聲姜<lb/>
　九月而葬左氏謂齊難故緩劉氏曰聲姜既葬而後<lb/>
　有齊師耳高氏曰九月而葬慢也聲公羊作聖<lb/>
齊侯伐我西鄙六月癸未公及齊侯盟于穀諸侯會于<lb/>
扈秋公至自穀<lb/>
　齊伐魯魯公子遂以賂得盟于郪丘齊猶以公不親<lb/>
<pb n="KR3a0064_WYG_010-33a"/>
　盟復來討焉公子遂請盟公乃親盟于穀諸侯之會<lb/>
　于扈平宋也公以齊難不及與胡銓集善曰文公立<lb/>
　十有八年大夫盟會十八九獨此書公盟亦見大夫<lb/>
　之張也高閌集註曰穀本齊地僖二十六年公以楚<lb/>
　師伐齊齊以是憾魯今公不與扈之會而强盟齊于<lb/>
　穀茍免齊難而已岷隱曰文十五年書諸侯盟于扈<lb/>
　至是書諸侯會于扈其事正同始也魯文公後至晉<lb/>
　侯取賂於齊無功而還故春秋畧之不列序諸侯今<lb/>
<pb n="KR3a0064_WYG_010-33b"/>
　扈之會文公不與諸侯成宋之亂而不能討其罪故<lb/>
　春秋復得而畧之<lb/>
冬公子遂如齊<lb/>
　拜穀之盟<lb/>
十有八年春王二月丁丑公薨于臺下<lb/>
　崔氏曰臺下者泉臺之下也其臺毁矣而下屋存焉<lb/>
　薨于臺下非正也<lb/>
秦伯罃卒<lb/>
<pb n="KR3a0064_WYG_010-34a"/>
　秦康公立十二年卒<lb/>
夏五月戊戌齊人弑其君商人<lb/>
　商人者懿公也弑君篡立四年刖邴歜之父而使歜<lb/>
　僕納閻職之妻而使職驂乘故二人共弑之齊人迎<lb/>
　立其兄公子元是爲惠公止齋曰職歜微不稱盜而<lb/>
　稱齊人所以罪商人也<lb/>
六月癸酉葬我君文公<lb/>
　五月而葬<lb/>
<pb n="KR3a0064_WYG_010-34b"/>
秋公子遂叔孫得臣如齊冬十月子卒夫人姜氏歸于<lb/>
齊季孫行父如齊<lb/>
　公子遂襄仲也叔孫得臣莊叔也子者立未踰年之<lb/>
　稱子之名左氏以為惡公羊以爲赤蓋夫人姜氏所<lb/>
　生也初文公之妃敬嬴生倭是爲宣公敬嬴嬖而私<lb/>
　事襄仲宣公長而屬諸襄仲欲立之仲請于齊齊許<lb/>
　之故襄仲殺惡及其弟視而立宣公夫人姜氏遂歸<lb/>
　齊將行哭而過市曰天乎仲爲不道殺適立庶市人<lb/>
<pb n="KR3a0064_WYG_010-35a"/>
　皆哭魯人謂之哀姜所謂出姜不允於魯者也書曰<lb/>
　子卒左氏以爲諱之也木訥曰遂及得臣如齊而子<lb/>
　卒子卒而夫人姜氏歸于齊其義隱而彰矣行父之<lb/>
　如齊張氏以爲告宣公之立也沙隨程氏曰遂得臣<lb/>
　行父三人皆與謀以其前後如齊而知之也蓋是舉<lb/>
　也惟叔仲惠伯名彭生者不可公子遂矯太子惡之<lb/>
　命召而殺之<lb/>
莒弑其君庶其<lb/>
<pb n="KR3a0064_WYG_010-35b"/>
　莒子生僕又生季佗愛季佗而黜僕故僕弑逆而以<lb/>
　其寳玉來奔傳載行父逐而出諸竟曰如鷹鸇之逐<lb/>
　鳥雀者也<lb/>
　　木訥趙氏鵬飛曰三家之强雖自僖公而僖公之<lb/>
　　世未嘗敢專也至文公之世孟氏則公孫敖爲戚<lb/>
　　之會埀隴之盟叔孫氏則得臣會晉伐沈敗狄于<lb/>
　　鹹季氏則行父如陳如晉帥師城邑至東門氏則<lb/>
　　襄仲見於經者凡九非會則盟非盟則如非如則<lb/>
<pb n="KR3a0064_WYG_010-36a"/>
　　伐其橫尤甚於三家然極其源皆由文公怠懦不<lb/>
　　君也即位之初霸主之會鄰國之好未嘗親之率<lb/>
　　以大夫往閏月不告月常月不視朔怠惰庸昏不<lb/>
　　出寢門何以爲國宜諸大夫互結私援外事大國<lb/>
　　内懷國人而自封植公室寖弱而權移於人也一<lb/>
　　身未瞑二子爲戮妃妾不能相保終春秋之世權<lb/>
　　不能復収而魯遂以微文公不能逭其責也<lb/>
　　宣公<lb/>
<pb n="KR3a0064_WYG_010-36b"/>
　　　名倭或作接文公庶子襄仲爲其妾母敬嬴殺<lb/>
　　　嫡而立之諡法善問周道曰宣<lb/>
元年春王正月公即位<lb/>
　岷隱曰魯之威宣皆繼故而立無所畏懼偃然行即<lb/>
　位之禮春秋即其實而書之<lb/>
公子遂如齊逆女三月遂以夫人婦姜至自齊<lb/>
　岷隱曰宣公執親之喪未一年遽遣人逆女人道廢<lb/>
　矣木訥曰諸侯娶元妃以奉宗廟非茍結私黨以濟<lb/>
<pb n="KR3a0064_WYG_010-37a"/>
　其惡也弑太子立宣公絶姜氏皆仲遂與敬嬴之謀<lb/>
　今謀既濟矣獨虞姜氏在齊有以謀魯也故宣公即<lb/>
　位坐席未温而公子遂如齊逆女三月遂以夫人婦<lb/>
　姜至自齊其爲謀豈不迫哉蓋齊惠亦負篡弑之惡<lb/>
　故不暇責魯特患姜氏有言於惠公也今既逆齊女<lb/>
　而歸則惠益親魯姜氏有言惠有所不信爾故得歸<lb/>
　姜則宣公之位定敬嬴公子遂可以無虞故書曰公<lb/>
　子遂如齊逆女遂以夫人婦姜至自齊書公子遂者<lb/>
<pb n="KR3a0064_WYG_010-37b"/>
　娶齊之謀本於遂也書婦姜者婦有姑之稱敬嬴以<lb/>
　妾母專政娶齊之謀遂與敬嬴同之也<lb/>
夏季孫行父如齊<lb/>
　左氏傳曰季文子如齊納賂以請會胡銓集善曰宣<lb/>
　篡立未列於會故如齊納賂以請會其下書齊人取<lb/>
　田則納賂明矣行父之惡如此而室無私積近於公<lb/>
　孫之布被木訥趙氏曰拜成婚也前年夫人姜氏歸<lb/>
　于齊季孫行父如齊今夫人婦姜至自齊季孫行父<lb/>
<pb n="KR3a0064_WYG_010-38a"/>
　復如齊前日絶其姑今日賀其婦婦姑均齊女也姑<lb/>
　惡視之母則絶之婦倭之夫人則賀之倭諸大夫立<lb/>
　之也惡及視諸大夫殺之也殺者絶而立者賀其謀<lb/>
　皆出於大夫大夫之橫一至是耶愚按行父今此如<lb/>
　齊古説皆以爲請會木訥獨以爲拜婚二説皆通而<lb/>
　拜婚之説則於經文之比事尤切然其爲行父之邪<lb/>
　謀則一也<lb/>
晉放其大夫胥甲父于衞<lb/>
<pb n="KR3a0064_WYG_010-38b"/>
　甲父之見放左氏以爲河曲之戰不用命然今已七<lb/>
　年矣胡氏曰放猶羈置毋去其所木訥曰天子四海<lb/>
　爲家大臣有罪而法不至死則放之于荒裔舜放驩<lb/>
　兜于崇山是也晉諸侯爾越晉境則爲他國安得荒<lb/>
　裔而放之今放之于衞衞鄰國也使甲父而賢則是<lb/>
　借賢與人若其不賢則衞豈肯容之晉放之衞釋之<lb/>
　晉何以責衞衞豈晉之荒服乎師氏曰春秋之時列<lb/>
　國相與藏奸匿怨負罪於此而見用於彼孰能必其<lb/>
<pb n="KR3a0064_WYG_010-39a"/>
　禁錮哉<lb/>
公會齊侯于平州公子遂如齊六月齊人取濟西田<lb/>
　左氏謂會于平州定公位也公子遂如齊拜成也取<lb/>
　濟西田者魯以賂齊也春秋之世弑君篡國者已列<lb/>
　于會則諸侯不得致討故公子遂爲宣公賂齊以求<lb/>
　會既會而齊取其賂也胡氏曰篡弑之賊無所容於<lb/>
　天地之間身無存没時無古今其罪不得赦也以列<lb/>
　於會而不復討是率中國爲戎夷棄人類爲禽獸此<lb/>
<pb n="KR3a0064_WYG_010-39b"/>
　春秋所以作也戴氏曰威公之立也不義以許田賂<lb/>
　鄭宣公之立也不義以濟西田賂齊懷慚抱愧制命<lb/>
　於人亦可哀矣趙氏曰魯致賂而書齊取齊欲之也<lb/>
　既爲平州之會而取濟西田則出姜之恨無所伸惡<lb/>
　視之寃無所訴矣<lb/>
秋邾子來朝<lb/>
　木訥曰邾自僖文之世屢爲魯所虐至是因宣公之<lb/>
　立而求成焉故來朝然十年而公孫歸父伐邾取繹<lb/>
<pb n="KR3a0064_WYG_010-40a"/>
　愚聞邾舊雖附庸於魯自升爲子常屬于齊每視齊<lb/>
　爲向背今魯與齊好所以來朝相安十年恐亦來朝<lb/>
　之力<lb/>
楚子鄭人侵陳遂侵宋晉趙盾帥師救陳宋公陳侯衞<lb/>
侯曹伯會晉師于棐林伐鄭<lb/>
　岷隱曰晉楚二國不務德而力爭陳鄭一彼一此皆<lb/>
　不足以得二國之心鄭伯以晉人受賂之故而受盟<lb/>
　於楚陳人以楚人無禮之故而受盟於晉故楚鄭侵<lb/>
<pb n="KR3a0064_WYG_010-40b"/>
　陳及宋而晉亦救陳陳宋怨鄭者也故復與衞曹會<lb/>
　晉伐鄭木訥曰楚莊天下姦雄也前日滅庸首結秦<lb/>
　巴以侵中國之西今日侵陳侵宋又結鄭以侵中國<lb/>
　之東未得秦巴則不及庸未得鄭則不及陳宋必秦<lb/>
　鄭既復東西之勢合羽翼之謀成而後趨中國時霸<lb/>
　者不作楚方䟦扈盾不救則陳宋爲楚矣然經書救<lb/>
　陳而左氏以爲救陳宋蓋意之耳楚之伐宋必越陳<lb/>
　而後及宋故救陳則宋自解趙盾救陳未返而次于<lb/>
<pb n="KR3a0064_WYG_010-41a"/>
　棐林四國之君會之伐鄭盾以大夫尸諸侯之事必<lb/>
　責正義而誅之則諸侯何所宗中國何所恃故春秋<lb/>
　不得已而予之止齋曰南北之勢於是始也後十五<lb/>
　年而宋楚平後五十年而晉趙武楚屈建同盟于宋<lb/>
　諸夏之君分爲晉楚之從矣南北之勢於是始故謹<lb/>
　書之也<lb/>
冬晉趙穿帥師侵崇<lb/>
　岷隱曰穿言我急崇秦必救之吾以求成焉侵崇之<lb/>
<pb n="KR3a0064_WYG_010-41b"/>
　役最爲無名木訥曰穿盾之黨也崇秦之與國也穿<lb/>
　見盾主諸侯而已無寸功以爲秦於晉世仇也於是<lb/>
　帥師侵崇蓋無事生釁以立己功媚盾而固其寵焉<lb/>
　公羊以侵崇爲侵柳云柳者天子之邑劉氏嘗辨其<lb/>
　非<lb/>
晉人宋人伐鄭<lb/>
　高氏集註曰宋怨鄭與楚侵我復請晉伐鄭晉亦以<lb/>
　前救之無功遂連兵伐之木訥曰趙盾何德服人而<lb/>
<pb n="KR3a0064_WYG_010-42a"/>
　力又不足伐之卒不能得鄭而爲宋生敵故明年有<lb/>
　大棘之戰而華元被獲於鄭<lb/>
二年春王二月壬子宋華元帥師及鄭公子歸生帥師<lb/>
戰于大棘宋師敗績獲宋華元<lb/>
　左氏載鄭受命于楚伐宋宋敗贖華元于鄭而華元<lb/>
　逃歸木訥曰大棘宋地鄭伐宋也楚未嘗伐鄭鄭穆<lb/>
　無勞而從楚晉再伐之而不反今又爲楚伐宋附夷<lb/>
　狄而戕中國可勝責乎歸生雖勝卒爲弑逆之階華<lb/>
<pb n="KR3a0064_WYG_010-42b"/>
　元雖敗不失爲賢大夫信乎聖門不道戰功也石林<lb/>
　曰華元盡力於戰不以獲恥華元善之也<lb/>
秦師伐晉<lb/>
　左氏謂報崇之役也張氏謂穿欲求成而反召兵趙<lb/>
　氏謂秦晉自河曲之戰于今七年無疆場之虞蓋亦<lb/>
　厭戰爾趙穿無釁而侵崇秦於是有報怨之師穿之<lb/>
　罪不勝誅矣<lb/>
夏晉人宋人衞人陳人侵鄭<lb/>
<pb n="KR3a0064_WYG_010-43a"/>
　左氏載秦圍焦趙盾救之遂自陰地侵鄭鬭椒救鄭<lb/>
　而盾去之胡氏謂盾之去理曲去也趙氏謂塞宋之<lb/>
　請姑爲黽勉之行侵鄭而已<lb/>
秋九月乙丑晉趙盾弑其君夷臯<lb/>
　傳載晉靈不君趙盾驟諫晉靈先使鋤麑賊之麑不<lb/>
　忍又飲盾酒伏甲將攻之盾逃而穿弑靈公盾未出<lb/>
　境而復位又不討賊故董狐歸獄於盾而書盾弑君<lb/>
　程伊川曰聖人不言趙穿何也曰趙穿手弑其君人<lb/>
<pb n="KR3a0064_WYG_010-43b"/>
　誰不知若盾之罪非春秋書之更無人知也胡康侯<lb/>
　曰盾偽出境而實聞乎故高貴鄉公之事抽戈者成<lb/>
　濟倡謀者賈充當國者司馬昭也陳泰議刑直欲指<lb/>
　昭則盾爲首惡明矣愚按凡皆據傳而釋經者也劉<lb/>
　侍讀曰左氏叙孔子之言曰惜也越境乃免非也安<lb/>
　在越境則君臣之義絶乎吾以爲此非仲尼之言胡<lb/>
　侍郎銓曰盾弑逆之迹見於不討賊所以正其罪不<lb/>
　得言爲法受惡葉石林曰左氏載孔子之言稱盾能<lb/>
<pb n="KR3a0064_WYG_010-44a"/>
　爲法受惡爲良大夫而許之以越境乃免此非孔子<lb/>
　之言也弑君天下之大惡使其與聞乎弑雖在四海<lb/>
　之外無所逃安取於越境使不與聞雖在朝如晏子<lb/>
　誰敢責之趙木訥曰弑君者趙穿而春秋書曰趙盾<lb/>
　弑君者穿之手而盾之心爾裴度當國蘇佐明弑敬<lb/>
　宗度亦不討賊誰以罪裴度趙盾弑君之事既白學<lb/>
　者胡爲廢經任傳妄以賊爲賢耶愚按凡皆據經而<lb/>
　折傳者也胡安定曰三傳皆謂趙盾不弑今經書盾<lb/>
<pb n="KR3a0064_WYG_010-44b"/>
　弑若言非盾是慿傳也歐陽公曰趙穿弑君大惡也<lb/>
　盾不討賊不能爲君復讎而失刑二者輕重不較可<lb/>
　知今免首罪爲善人使無辜者受大惡此决知其不<lb/>
　然也然則夷臯孰弑曰孔子所書是矣趙盾弑之也<lb/>
　西疇崔氏曰春秋謹名分别嫌疑今加弑君之罪於<lb/>
　人不爲異辭以見之恐非聖人之意傳或失之愚按<lb/>
　凡皆離傳而言經者也此大事也故兼録使來者考<lb/>
　焉<lb/>
<pb n="KR3a0064_WYG_010-45a"/>
冬十月乙亥天王崩<lb/>
　匡王在位六年崩弟瑜立<lb/>
三年春王正月郊牛之口傷改卜牛牛死乃不郊猶三<lb/>
望<lb/>
　張氏曰此又因事之變以明魯郊之非禮也趙氏曰<lb/>
　魯之僭郊天不從而魯必爲之郊牛之變皆天示之<lb/>
　譴也卜而不從者四鼷鼠食牛者三牛口傷者一魯<lb/>
　不自咎其僭必將用之凡郊之不從牲之變故皆非<lb/>
<pb n="KR3a0064_WYG_010-45b"/>
　人力所能爲也愚按魯僖始欲僭郊而天不從今魯<lb/>
　宣再欲僭郊而天又不從魯惠雖請僭郊於平王至<lb/>
　今不可得而僭天道之可畏如此不郊而猶三望趙<lb/>
　氏謂不得僭於天而僭於地天地豈有異理天所不<lb/>
　享地安得享之<lb/>
葬匡王<lb/>
　四月而葬速<lb/>
楚子伐陸渾之戎<lb/>
<pb n="KR3a0064_WYG_010-46a"/>
　岷隱曰陸渾之戎近在伊雒中國不能問而楚人伐<lb/>
　之然楚意不在戎也觀兵天子之疆而問鼎之大小<lb/>
　輕重其僭亂若此木訥曰楚莊於此蓋未離乎夷也<lb/>
　霸業以尊周爲義舍尊周無以令諸侯而莊王首犯<lb/>
　天下之忌其不能霸諸侯而徒為戎首無足怪者陸<lb/>
　公羊作賁公穀無之字<lb/>
夏楚人侵鄭<lb/>
　傳載春晉伐鄭鄭及晉平夏楚侵鄭鄭即晉故也胡<lb/>
<pb n="KR3a0064_WYG_010-46b"/>
　氏曰不書晉之伐楚之平者仲尼削之也晉成新立<lb/>
　鄭背僭歸霸反之正也故獨著楚人侵掠之罪書侵<lb/>
　鄭則鄭及晉平可知矣趙氏曰楚莊之興兵未嘗及<lb/>
　鄭而鄭歸之今楚觀兵于周而鄭叛楚歸晉信乎德<lb/>
　義者霸主之基也既以不義而失鄭乃區區以兵侵<lb/>
　鄭是侵掠中夏而已<lb/>
秋赤狄侵齊<lb/>
　赤狄狄之别種孔氏疏云謂之赤狄白狄者俗尚赤<lb/>
<pb n="KR3a0064_WYG_010-47a"/>
　衣白衣也地譜洛州春秋赤狄之地木訥曰僖文之<lb/>
　世嵗有狄患至文十一年叔孫得臣敗之于鹹狄患<lb/>
　頓息狄衰而赤狄興焉赤狄隗姓潞甲及留吁皆赤<lb/>
　狄也今其侵齊始見于經許氏曰楚侵其南狄侵其<lb/>
　北此中國大過棟橈之時戴氏曰他日晉人滅潞氏<lb/>
　甲氏則赤狄之存無幾矣<lb/>
宋師圍曹<lb/>
　傳載宋公即位盡逐武穆之族武穆之族以曹師伐<lb/>
<pb n="KR3a0064_WYG_010-47b"/>
　宋今宋師圍曹者報之也胡氏集善曰宋文弑立已<lb/>
　爲亂階而欲治人之亂故春秋不書曹師而特書宋<lb/>
　師<lb/>
冬十月丙戌鄭伯蘭卒葬鄭穆公<lb/>
　鄭穆公名蘭左氏所載夢蘭而生刈蘭而卒者也立<lb/>
　二十二年卒木訥曰葬不月闕文也<lb/>
四年春王正月公及齊侯平莒及郯莒人不肯公伐莒<lb/>
取向<lb/>
<pb n="KR3a0064_WYG_010-48a"/>
　胡銓集善曰邾莒有怨公黨於郯而偏於莒此莒人<lb/>
　所以不肯平又伐莒而取其邑左氏謂之以亂平亂<lb/>
　也岷隱曰莒大而郯小故平莒爲難平郯爲易郯之<lb/>
　於魯有伯姬之親故宣公主乎是平莒不肯之辭傲<lb/>
　然而不顧也故宣公不勝其忿伐莒而取向昔魯威<lb/>
　公欲平宋鄭宋辭平而威公至於伐宋其事正與宣<lb/>
　公類夫二公皆以不義得國諸侯誰其信之不能省<lb/>
　躬而逞怒於人滋益罪矣崔氏曰向吾故邑桓十六<lb/>
<pb n="KR3a0064_WYG_010-48b"/>
　年城向是也豈魯與莒有好故向在莒至是莒不肯<lb/>
　平然後公復取向與張氏曰若出於公不必假齊一<lb/>
　語而服今挾齊爲重莒尚不肯<lb/>
秦伯稻卒<lb/>
　秦共公立四年卒<lb/>
夏六月乙酉鄭公子歸生弑其君夷<lb/>
　歸生者子家也左氏載公子宋以染指黿鼎之故鄭<lb/>
　伯將殺之宋與子家謀先子家懼其譖而從之書歸<lb/>
<pb n="KR3a0064_WYG_010-49a"/>
　生弑其君者權不足也胡氏曰歸生爲正卿嘗統大<lb/>
　兵聞宋逆謀登時而覺先事誅之猶反手耳石氏曰<lb/>
　歸生不從則子公不弑靈公不死凡鄭之亂歸生爲<lb/>
　之也木訥曰左氏載食黿之事其跡甚誣世豈有一<lb/>
　饌之隙而弑君哉<lb/>
赤狄侵齊<lb/>
　以齊之强連年爲狄所侵齊不能報狄故再至<lb/>
秋公如齊公至自齊<lb/>
<pb n="KR3a0064_WYG_010-49b"/>
　木訥曰公七年之間五如齊蓋齊取濟西田屢屈而<lb/>
　朝齊者請是田也十年濟西之田歸而齊侯元卒公<lb/>
　復如齊拜田且弔焉頃公在位則不復如齊矣愚謂<lb/>
　此亦臆度以其事之前後恐然爾<lb/>
冬楚子伐鄭<lb/>
　左氏曰鄭未服也趙氏曰鄭弑其君諸侯不問楚伐<lb/>
　爲有辭張氏曰楚自去年至十年侵伐鄭者凡五至<lb/>
　十一年盟鄭于辰陵而鄭又徼事晉於是十二年圍<lb/>
<pb n="KR3a0064_WYG_010-50a"/>
　鄭入之遂敗晉于邲而後鄭服楚晉人之不振有自<lb/>
　來矣然則鄭之從楚豈得已哉<lb/>
五年春公如齊夏公至自齊秋九月齊高固來逆叔姬<lb/>
叔孫得臣卒冬齊高固及子叔姬來<lb/>
　高固齊大夫也叔姬宣公之女也公穀皆作子叔姬<lb/>
　别其非先君之女也左氏傳因公如齊高固使齊止<lb/>
　公以求婚也叔孫得臣者公子牙之後莊叔也其卒<lb/>
　不書日諸家皆生義例未必其然或云闕文者恐近<lb/>
<pb n="KR3a0064_WYG_010-50b"/>
　之也岷隱曰宣公連年如齊卑辱已甚今因如齊高<lb/>
　固使齊侯止公以求叔姬無乃太甚乎前此魯女多<lb/>
　爲諸侯夫人今下嫁於大夫固已少屈矣宣公又自<lb/>
　主昏是以大夫自處也高固之逆與子叔姬之偕來<lb/>
　具書於春秋益可恥矣向者莊公之時莒慶來逆叔<lb/>
　姬其後僖公及莒慶盟于洮皆魯之恥也胡康侯曰<lb/>
　禮嫁女留其送馬及廟見成婦遣使反馬則高固親<lb/>
　來非禮也又禮女子有行嵗一歸寧今見逆未易嵗<lb/>
<pb n="KR3a0064_WYG_010-51a"/>
　叔姬亟來亦非禮也<lb/>
楚人伐鄭<lb/>
　鄭三年三被兵不爲楚屈而晉不能芘之東萊曰楚<lb/>
　伐鄭而陳服楚矣<lb/>
六年春晉趙盾衞孫免侵陳<lb/>
　鄭從晉三年三被楚兵故陳畏而從楚晉時有難趙<lb/>
　盾僅與孫免侵陳岷隱謂示諸侯以爲名而已非能<lb/>
　回陳人從楚之心也木訥曰晉楚爭陳自此始<lb/>
<pb n="KR3a0064_WYG_010-51b"/>
夏四月秋八月螽<lb/>
　書災也<lb/>
冬十月<lb/>
　書備四時也<lb/>
七年春衞侯使孫良夫來盟<lb/>
　左氏謂良夫者孫桓子來盟者謀通晉也木訥曰魯<lb/>
　宣以援立之賜事齊而外晉晉成將求諸侯以興霸<lb/>
　業惟衞乆睦於晉凡伐宋鄭侵鄭侵陳無役不從而<lb/>
<pb n="KR3a0064_WYG_010-52a"/>
　魯宣未嘗與今晉將爲黑壤之盟故俾衞求魯結盟<lb/>
　以示信<lb/>
夏公會齊侯伐萊秋公至自伐萊<lb/>
　萊東夷之國近於齊齊故伐之魯爲齊役故助其虐<lb/>
大旱<lb/>
　書灾也<lb/>
冬公會晉侯宋公衞侯鄭伯曹伯于黑壤<lb/>
　胡銓集善曰自文公以來中國無盟主終晉靈之世<lb/>
<pb n="KR3a0064_WYG_010-52b"/>
　未嘗一合諸侯至此成公立五年始有黑壤之會而<lb/>
　大夫不與焉聖人皆書其爵庶幾諸侯復桓文之業<lb/>
　攘夷楚而尊中國也愚按此會左氏謂魯公見止於<lb/>
　晉以賂免而不得盟故止書曰會木訥趙氏辨之曰<lb/>
　陽穀之會齊不肯盟季孫行父則書齊侯弗及盟平<lb/>
　丘之會公不得同歃則書公不與盟今經無其文左<lb/>
　氏妄生此説當以經爲正岷隱戴氏亦曰誠如左氏<lb/>
　所言則春秋當以公不與盟書豈得闕而不録<lb/>
<pb n="KR3a0064_WYG_010-53a"/>
八年春公至自會<lb/>
　去年冬會黑壤今春來歸也<lb/>
夏六月公子遂如齊至黃乃復<lb/>
　下書遂卒于埀此蓋以疾而返也禮聘未至不幸而<lb/>
　卒則以尸造于朝介將事無反也今以疾遂反是廢<lb/>
　君命故不書疾惟書至黃乃復<lb/>
辛巳有事于太廟仲遂卒于乖壬午猶繹萬入去籥<lb/>
　人臣之卒當祭則不告終祭則不繹繹者明日又祭<lb/>
<pb n="KR3a0064_WYG_010-53b"/>
　也今仲遂卒與祭同日則明日之繹不必講也猶繹<lb/>
　可已而不已也萬舞名也入則用之籥管也有聲故<lb/>
　去之魯人知卿佐之喪不宜作樂而不知廢繹上書<lb/>
　公子遂此云仲遂者承上文也仲字也<lb/>
戊子夫人嬴氏薨<lb/>
　嬴氏宣公之妾母也稱夫人自成風始嬴公穀作熊<lb/>
晉帥白狄伐秦<lb/>
　木訥曰秦晉自河曲戰後乆已厭兵至晉趙穿生事<lb/>
<pb n="KR3a0064_WYG_010-54a"/>
　侵崇秦嘗報晉今秦共晉靈皆没怨已易世而晉復<lb/>
　修怨伐秦岷隱曰昔襄公與姜戎敗秦師于殽今成<lb/>
　公又與白狄伐秦内外親踈皆倒置矣張氏曰白狄<lb/>
　秦同壤之國今銀夏之地<lb/>
楚人滅舒蓼<lb/>
　杜氏注舒蓼二國名木訥曰舒蓼一國也舒同宗而<lb/>
　異國曰舒蓼曰舒庸曰舒鳩皆舒也所謂羣舒亦猶<lb/>
　狄均曰狄而異種也舒蓋楚之黨而舒逼近中國舒<lb/>
<pb n="KR3a0064_WYG_010-54b"/>
　滅則中國失南門矣胡氏曰是時楚人滅舒蓼及滑<lb/>
　汭盟吳越勢益强大將爲中國憂矣蓼穀梁作戮<lb/>
秋七月甲子日有食之既<lb/>
　食之既則爲變大矣<lb/>
冬十月己丑葬我小君敬嬴雨不克葬庚寅日中而克<lb/>
葬<lb/>
　葉石林曰諸侯之葬爲雨止禮與禮也古者庶人縣<lb/>
　窆不封不樹不爲雨止潦車載蓑笠蓋士之禮然言<lb/>
<pb n="KR3a0064_WYG_010-55a"/>
　不爲雨止豈固有爲雨止者乎諸侯旅見天子雨霑<lb/>
　服失容雖入門猶廢而況送死之大乎鄭夾漈曰雨<lb/>
　不克葬雨已乃葬葬必以禮雨不成禮且以孝子之<lb/>
　心雨且葬是欲葬其親也胡康侯曰送終大事人情<lb/>
　所不忍遽者可冒雨不待成禮而葬乎崔西疇曰禮<lb/>
　既葬日中而虞葬日虞弗忍一日離也今日中而克<lb/>
　葬則僅及乎是日虞也若日下昃克葬則不能乎是<lb/>
　日虞矣其克葬所以志日之蚤暮木訥曰或謂嬴氏<lb/>
<pb n="KR3a0064_WYG_010-55b"/>
　殺嫡立庶天譴故雨不克葬此附會之説爾葬定公<lb/>
　亦雨不克葬豈亦天譴耶嬴氏之惡不重於文姜而<lb/>
　文姜之葬不雨豈天亦私文姜耶其説不根甚矣嬴<lb/>
　氏書葬譏妾母奪嫡爲小君而雨不克葬譏無備耳<lb/>
　愚按春秋惟書事實而善惡自見讀春秋者自多意<lb/>
　度之耳譏且未必而況可指雨爲天譴耶敬嬴公穀<lb/>
　作頃熊<lb/>
城平陽<lb/>
<pb n="KR3a0064_WYG_010-56a"/>
　高閌集注曰懼晉故也方舉大喪又城平陽重困民<lb/>
　力<lb/>
楚師伐陳<lb/>
　左氏載陳及晉平楚師伐陳取成而還木訥曰舒蓼<lb/>
　楚之與國也無罪而見滅宜陳之懼而叛楚也然晉<lb/>
　成亦無足依者故楚師伐陳而陳復爲楚<lb/>
九年春王正月公如齊公至自齊夏仲孫蔑如京師<lb/>
　左氏曰公於齊則冒母喪而往於天王則待召聘而<lb/>
<pb n="KR3a0064_WYG_010-56b"/>
　往胡氏曰嵗首月公朝齊夏使大夫聘京師戴氏曰<lb/>
　公自即位己親如齊者三天子召聘則仲孫蔑一至<lb/>
　京師而已愚按比事而觀則輕重先後之倒置可知<lb/>
　召聘事見左傳蔑即孟獻子也<lb/>
齊侯伐萊<lb/>
　高氏曰狄比侵齊齊不敢報萊不犯齊齊亟伐之畏<lb/>
　强凌弱可觀齊惠矣戴氏曰萊於齊爲近故齊侵必<lb/>
　欲服之觀夾谷之會萊人以兵刼魯侯則萊之屬齊<lb/>
<pb n="KR3a0064_WYG_010-57a"/>
　有自來矣<lb/>
秋取根牟<lb/>
　杜預曰根牟東夷之國公羊曰根牟邾婁之邑戴岷<lb/>
　隱斷之曰書根牟而不繋於邾知其爲國明矣此一<lb/>
　説也崔氏曰根牟萊邑齊取之也趙氏曰以職方考<lb/>
　之東萊有牟平又有東牟則根牟即東牟耳經書牟<lb/>
　人葛人來朝公孫兹如牟皆曰牟不曰根牟豈可以<lb/>
　根牟爲牟國耶根牟萊邑也萊逼於齊齊伐之而取<lb/>
<pb n="KR3a0064_WYG_010-57b"/>
　其邑至襄六年齊卒滅萊萊之弱而亡自取根牟始<lb/>
　此一説也高氏集註曰根牟蓋萊邑也七年公會齊<lb/>
　侯伐萊此齊侯再伐萊公雖不與伐而乘危取之昭<lb/>
　八年傳秋大蒐于紅自根牟至于商衞或又曰齊念<lb/>
　魯之勤已伐萊割根牟以與之也此又一説也愚按<lb/>
　世逺皆不可考所可考者昭八年根牟屬於魯則謂<lb/>
　魯取根牟者近之也<lb/>
八月滕子卒<lb/>
<pb n="KR3a0064_WYG_010-58a"/>
　滕昭公<lb/>
九月晉侯宋公衞侯鄭伯曹伯會于扈晉荀林父帥師<lb/>
伐陳辛酉晉侯黑臀卒于扈<lb/>
　左氏曰會于扈討不睦也陳侯不會晉荀林父以諸<lb/>
　侯之師伐陳晉侯卒于扈乃還胡氏曰會于扈以待<lb/>
　陳陳侯不會然後伐之幾於自反而有禮矣在會諸<lb/>
　侯皆以師聽命而荀林父兼將之則其師輯矣晉主<lb/>
　夏盟又嘗救陳所宜與也而陳惟楚之即夫豈義乎<lb/>
<pb n="KR3a0064_WYG_010-58b"/>
　趙氏曰陳蓋以晉不足依而從楚然鄭尤逼於楚而<lb/>
　一心事晉亦足以安陳歸中國豈不得爲鄭乎高氏<lb/>
　曰齊與諸侯不睦而魯獨事齊故公不與會晉侯之<lb/>
　卒亦不會葬愚按晉侯者成公也立七年晉自靈公<lb/>
　不能繼文襄之業中國無與主盟會皆出大夫至成<lb/>
　公方會諸侯于黑壤又會于扈中國頼之<lb/>
冬十月癸酉衞侯鄭卒<lb/>
　成公立三十五年卒而穆公立方魯僖二十八年成<lb/>
<pb n="KR3a0064_WYG_010-59a"/>
　公嘗執于晉故平生事晉甚謹<lb/>
宋人圍滕<lb/>
　伐喪<lb/>
楚子伐鄭晉郤缺帥師救鄭<lb/>
　晉成方卒楚乘隙而伐鄭晉景方立而未能霸雖郤<lb/>
　缺救之不能得鄭是以十一年辰陵之盟鄭子良曰<lb/>
　晉楚不務德而兵爭與其來者可也乃從楚今此郤<lb/>
　缺救鄭鄭伯敗楚師於栁棼國人皆喜惟子良獨憂<lb/>
<pb n="KR3a0064_WYG_010-59b"/>
　愚按楚莊之立加兵於鄭者凢四而兩書楚子説凢<lb/>
　例者紛然愚意書楚子者君爲將也書楚人者大夫<lb/>
　爲將也夷狄猾夏何可褒而以書楚子曲生意義耶<lb/>
陳殺其大夫洩冶<lb/>
　陳靈公淫乎夏姬洩冶以諫死洩冶公穀皆作泄冶<lb/>
　張氏治曰泄左氏本作洩因唐人諱世字雖偏傍亦<lb/>
　然故改泄爲洩<lb/>
十年春公如齊公至自齊齊人歸我濟西田<lb/>
<pb n="KR3a0064_WYG_010-60a"/>
　魯君臣交至於齊殆無寧嵗故齊懷其媚悦之意而<lb/>
　還其所賂之田<lb/>
夏四月丙辰日有食之<lb/>
　杜曰不書朔官失之<lb/>
己巳齊侯元卒齊崔氏出奔衞<lb/>
　齊惠公立十年卒而頃公立木訥曰惠公卒而崔氏<lb/>
　奔則崔氏寵於惠而不容於國人乆矣左氏乃謂崔<lb/>
　杼有寵而高國畏其偪且自是至崔杼之逆凡五十<lb/>
<pb n="KR3a0064_WYG_010-60b"/>
　有一年古者四十而仕五十而爵則崔杼之弑蓋百<lb/>
　嵗矣何杼如是之壽耶蓋附會也<lb/>
公如齊五月公至自齊<lb/>
　左氏謂奔喪也蓋魯宣之事齊如此<lb/>
癸巳陳夏徵舒弑其君平國<lb/>
　左氏載徵舒者夏姬之子陳靈公與孔寧儀行父淫<lb/>
　於夏氏公謂行父曰徵舒似女對曰亦似君徵舒病<lb/>
　之故射公殺之靈公立十五年見弑而成公立<lb/>
<pb n="KR3a0064_WYG_010-61a"/>
六月宋師伐滕<lb/>
　木訥曰前年宋圍滕滕不服今又伐之以滕之小安<lb/>
　能事二國事魯則宋伐之事宋則魯伐之宋成纔免<lb/>
　晉楚之虐曷不以己處晉楚間之心爲心乎左氏謂<lb/>
　滕恃晉而不事宋以職方考滕越齊衞而後至晉安<lb/>
　能越二國事晉哉蓋事魯而不事宋晉魯有亥豕之<lb/>
　似左氏誤附會矣<lb/>
公孫歸父如齊葬齊惠公<lb/>
<pb n="KR3a0064_WYG_010-61b"/>
　歸父公子遂之子所謂東門氏者也<lb/>
晉人宋人衞人曹人伐鄭<lb/>
　前日楚子伐鄭郤缺之救不能得鄭故鄭服于楚而<lb/>
　晉又伐之<lb/>
秋天王使王季子來聘<lb/>
　報仲孫蔑之聘也任氏曰宣公即位十年未嘗一覲<lb/>
　天子而於齊五朝未嘗一問京師而於齊六聘及天<lb/>
　王召聘仲孫僅往而王季子已來戴氏曰自是周室<lb/>
<pb n="KR3a0064_WYG_010-62a"/>
　日衰天子之使亦不復至魯矣<lb/>
公孫歸父帥師伐邾取繹<lb/>
　歸父蓋自廣其邑也東門氏之强豈减季氏哉夾漈<lb/>
　曰邾魯之間繹山多矣邾文公遷于繹是邾都也非<lb/>
　此繹也繹公羊作蘱<lb/>
大水<lb/>
　災<lb/>
季孫行父如齊冬公孫歸父如齊齊侯使國佐來聘<lb/>
<pb n="KR3a0064_WYG_010-62b"/>
　左氏傳季文子初聘于齊謂頃公初立也子家如齊<lb/>
　伐邾故也謂取繹而往謝也國武子來報聘謂報季<lb/>
　文子也岷隱曰齊侯之喪宣公既親如齊矣公孫歸<lb/>
　父繼往會葬而行父歸父又皆如齊一年之間魯之<lb/>
　君大夫接踵在齊齊不得已僅一報聘厯觀魯十二<lb/>
　公其求媚大國未有如宣公之甚者也愚意不特宣<lb/>
　公若行父歸父之往亦各自結於齊耳<lb/>
饑<lb/>
<pb n="KR3a0064_WYG_010-63a"/>
　岷隱曰宣公即位十八年春秋兩書其饑始以大水<lb/>
　而饑繼以蝝生而饑<lb/>
楚子伐鄭<lb/>
　左氏載楚子伐鄭晉士會救鄭逐楚師于潁北諸侯<lb/>
　之師戍鄭吕東萊曰自宣四年以後鄭遂南北兩屬<lb/>
　子良曰與其來者可也鄭終始謀䇿只出於此子產<lb/>
　所謂玉帛以待于二竟惟其强者從之與此説一般<lb/>
　趙木訥曰鄭一失身餌楚五受楚兵從楚者六歸晉<lb/>
<pb n="KR3a0064_WYG_010-63b"/>
　者五乍晉乍楚不幸而處晉楚之間不能自立也<lb/>
十有一年春王正月夏楚子陳侯鄭伯盟于辰陵<lb/>
　左氏載楚又伐鄭鄭用子良之言而從楚向惟陳服<lb/>
　楚今鄭與陳同服楚辰陵之盟蓋楚得中國二諸侯<lb/>
　矣辰陵穀梁作夷陵<lb/>
公孫歸父會齊人伐莒<lb/>
　齊魯嘗平莒郯之怨莒不肯而魯伐之取其向矣今<lb/>
　復挾齊伐之此又見歸父之橫而附齊之固也<lb/>
<pb n="KR3a0064_WYG_010-64a"/>
秋晉侯會狄于攅函<lb/>
　木訥曰楚子盟陳鄭于辰陵而晉侯會狄于攅函强<lb/>
　弱判矣内失陳鄭而外求狄得狄何益中國哉張氏<lb/>
　曰晉侯爲盟主而往與狄會舍夏徵舒之罪以遺楚<lb/>
　討<lb/>
冬十月楚人殺陳夏徵舒丁亥楚子入陳納公孫寧儀<lb/>
行父于陳<lb/>
　諸家多以討賊譽楚愚按楚子初謂陳人無動將討<lb/>
<pb n="KR3a0064_WYG_010-64b"/>
　於少西氏少西氏者夏徵舒之祖子夏之名也已乃<lb/>
　入陳而縣之是以盜賊之行紿而取之也討賊者如<lb/>
　是乎徵舒弑陳靈者也公孫寧儀行父與陳靈昏淫<lb/>
　致陳靈之弑者也以法則徵舒之罪重以情則公孫<lb/>
　寧儀行父之罪尤重今殺徵舒而納公孫寧儀行父<lb/>
　討賊者如是乎善乎張氏洽之言曰孔寧儀行父必<lb/>
　因奔楚誘楚子以利故楚子殺徵舒而縣陳微申叔<lb/>
　時之言則陳遂亡矣愚因張氏之説而推之則楚子<lb/>
<pb n="KR3a0064_WYG_010-65a"/>
　受孔寧儀行父之奔故殺徵舒爲二子報私忿欲因<lb/>
　而利之耳諸家與楚以討賊何過耶<lb/>
十有二年春葬陳靈公<lb/>
　靈公淫昏見弑今二十有二月而葬蓋其同爲淫亂<lb/>
　之臣孔寧儀行父方歸自奔楚而葬之前此國之人<lb/>
　不葬也<lb/>
楚子圍鄭夏六月乙卯晉荀林父帥師及楚子戰于邲<lb/>
晉師敗績<hi>邲夫必反</hi>
<pb n="KR3a0064_WYG_010-65b"/>
　左氏以此譽楚滔滔數千言竊意此楚人之言也陳<lb/>
　與鄭皆服楚盟于辰陵矣未幾楚先判盟入陳而欲<lb/>
　滅之若以爲討徵舒之罪則徵舒之弑在宣十年之<lb/>
　夏辰陵之盟在宣十有一年之夏弑已及年此時何<lb/>
　不討若果討賊何爲因欲滅人之國楚自叛盟而行<lb/>
　無道於陳如此陳鄭一體鄭尤新盟則鄭亦如之何<lb/>
　不背楚而歸晉是楚之伐鄭者非也鄭伯肉袒以逆<lb/>
　楚既舍之晉欲退師獨以先縠違衆取敗晉師雖敗<lb/>
<pb n="KR3a0064_WYG_010-66a"/>
　中國救鄭之義豈與之俱敗是晉之敗於楚不足爲<lb/>
　辱也世多以成敗論人故譽楚而貶晉爾春秋但書<lb/>
　楚伐鄭而以晉主戰<lb/>
秋七月冬十有二月戊寅楚子滅蕭<lb/>
　楚莊入陳伐鄭敗晉滅蕭慿陵中國甚矣左氏於滅<lb/>
　蕭尚歸曲於蕭之殺二囚而歸美乎楚之拊三軍大<lb/>
　扺左史楚人而左傳多楚人之言也木訥曰觀今日<lb/>
　滅蕭之舉則前日之復陳復鄭果真情乎知陳鄭之<lb/>
<pb n="KR3a0064_WYG_010-66b"/>
　祀未易絶爾<lb/>
晉人宋人衞人曹人同盟于清丘<lb/>
　此以邲之敗而諸國同盟以相保然先縠正致敗者<lb/>
　也主盟則非其人矣清丘衞地<lb/>
宋師伐陳衞人救陳<lb/>
　陳方復國宋遽伐之故衞渝盟而救之<lb/>
十有三年春齊師伐莒<lb/>
　岷隱曰向也魯會齊伐莒今焉齊自伐莒蓋莒去齊<lb/>
<pb n="KR3a0064_WYG_010-67a"/>
　爲近齊人志在吞併始猶資助於人終則自專於已<lb/>
　木訥曰齊魯嘗同平郯莒莒不肯而伐之魯有向之<lb/>
　獲而齊未有所獲也故齊又再伐之伐莒公羊作伐<lb/>
　衞<lb/>
夏楚子伐宋<lb/>
　陳叛中國而從楚清丘之盟陳不至而宋伐之故楚<lb/>
　子伐宋蓋爲陳伐之也<lb/>
秋螽<lb/>
<pb n="KR3a0064_WYG_010-67b"/>
　書災<lb/>
冬晉殺其大夫先縠<lb/>
　左氏載赤狄伐晉及清先縠召之也冬晉人計邲之<lb/>
　敗與清之師歸罪於先縠而殺之盡滅其族蘇氏曰<lb/>
　殺之宜也然先縠先軫之後晉之舊勲盡滅其族過<lb/>
　也<lb/>
十有四年春衞殺其大夫孔達<lb/>
　左氏載清丘之盟晉以衞之救陳也討焉孔達曰苟<lb/>
<pb n="KR3a0064_WYG_010-68a"/>
　利社稷請以我説乃縊而死衞人以説于晉而免<lb/>
夏五月壬申曹伯壽卒<lb/>
　曹文公立二十三年卒<lb/>
晉侯伐鄭<lb/>
　十二年晉救鄭不及鄭已從楚而晉徒敗于邲今敗<lb/>
　未兩年復興爭鄭之師<lb/>
秋九月楚子圍宋<lb/>
　左氏載楚使申舟聘齊而不假道於宋宋殺其使楚<lb/>
<pb n="KR3a0064_WYG_010-68b"/>
　遂圍宋愚按楚滅蕭宋救蕭故楚已伐宋又以不假<lb/>
　道挑釁以殺其使爲名而圍之木訥曰伐宋而宋不<lb/>
　屈繼之以圍其必宋之服也審矣楚將橫行中夏許<lb/>
　蔡已從陳鄭已服則次及於宋宋中國之門戸也得<lb/>
　宋則齊魯以之此楚所以必於服宋厯三時而圍不<lb/>
　解卒得宋平而後已<lb/>
葬曹文公<lb/>
　五月而葬<lb/>
<pb n="KR3a0064_WYG_010-69a"/>
冬公孫歸父會齊侯于穀<lb/>
　木訥曰歸父父子事齊倚齊以專魯于時宋入楚則<lb/>
　齊魯以楚爲鄙穀之會謀楚也故明年歸父會楚子<lb/>
　于宋夾漈曰公孫遂雖卒而魯國之政猶在其子故<lb/>
　歸父今年會齊侯明年會楚子<lb/>
十有五年春公孫歸父會楚子于宋<lb/>
　左氏傳孟獻子言於公曰小國之免於大國也聘而<lb/>
　獻物若誅而薦賄則無及也今楚在宋君其圖之公<lb/>
<pb n="KR3a0064_WYG_010-69b"/>
　説春歸父會楚子于宋木訥曰歸父會楚子于宋謀<lb/>
　自安之計耳説者徒見繼書宋及楚平遂以爲歸父<lb/>
　平二國之憾蓋不稽其實也歸父春會楚夏五月宋<lb/>
　楚始平豈緩頰數月而後能平之魯與楚無一日之<lb/>
　好安能犯其怨而爲宋謀蓋宋與魯爲鄰宋去則楚<lb/>
　兵至魯矣魯見宋之危而諸侯畏楚無敢救也故懼<lb/>
　而求服迎楚子之意而預弭其兵也<lb/>
夏五月宋人及楚人平<lb/>
<pb n="KR3a0064_WYG_010-70a"/>
　左氏載晉欲救宋以伯宗之議而不敢乃使解揚如<lb/>
　宋揚言晉師悉起矣解揚爲鄭囚而獻於楚脅使反<lb/>
　其言不可楚已欲歸申叔時教以築室反耕宋人懼<lb/>
　使華元夜入楚師登子反之牀而起之曰敝邑易子<lb/>
　而食析骸而炊雖然城下之盟有以國斃不能從也<lb/>
　子反與之盟而告王退三十里乃平公羊氏載華元<lb/>
　告子反以易子析骸之急子反亦告華元以僅有七<lb/>
　日之糧莊王怒子反曰以區區之宋猶有不欺人之<lb/>
<pb n="KR3a0064_WYG_010-70b"/>
　臣可以楚而無乎乃引師而去之岷隱曰宋華元楚<lb/>
　子反親自結盟兩國息爭春秋之所予也木訥曰楚<lb/>
　之圍宋九月於此矣不惟宋告憊楚之兵力亦疲矣<lb/>
　今宋能以情而告楚楚亦能以情而復之不盟不誓<lb/>
　釋然而平是誠春秋之齊韶也<lb/>
六月癸卯晉師滅赤狄潞氏以潞子嬰兒歸<lb/>
　左氏載潞子之夫人晉景公之姊也酆舒爲政而殺<lb/>
　之故晉滅潞酆舒奔衞衞歸諸晉而殺之岷隱曰向<lb/>
<pb n="KR3a0064_WYG_010-71a"/>
　者狄爲中國患其後赤狄繼之今晉能滅潞氏執其<lb/>
　君長而歸亦可以爲功矣木訥曰晉景之立適當楚<lb/>
　莊之霸無所施其謀外不能制楚而内滅狄焉雖若<lb/>
　緦小功之察然猶愈乎緦小功之俱廢也而或者以<lb/>
　滅其國虜其君爲甚且虜一戎酋脱一方之民於左<lb/>
　衽以中國滅夷狄庸得爲過乎終春秋之世諸侯不<lb/>
　復有狄患者晉之賜也<lb/>
秦人伐晉<lb/>
<pb n="KR3a0064_WYG_010-71b"/>
　木訥曰晉自八年以白狄伐秦今厯八年秦桓乃修<lb/>
　舊怨君子不尚也<lb/>
王札子殺召伯毛伯<lb/>
　傳謂爭政而交相殺也杜氏註曰王札子王子札也<lb/>
　蓋經文倒札字木訥曰王氏也札子字也與王季子<lb/>
　同皆食采於王城而因地爲氏者也未知孰是<lb/>
秋螽<lb/>
　書災<lb/>
<pb n="KR3a0064_WYG_010-72a"/>
仲孫蔑會齊高固于無婁<lb/>
　岷隱曰高固娶子叔姬嘗與叔姬來魯未知是會高<lb/>
　固借公事爲私行與其繼公孫歸父會穀之好與斷<lb/>
　道之會高固逃歸意其人必專輙而不用命者自是<lb/>
　而後齊魯之好踈矣無婁公羊作牟婁<lb/>
初税畆<lb/>
　公羊曰税畆者履畆而税也古者什一而藉岷隱曰<lb/>
　八家共耕公田得其地利以共公上此之謂什一而<lb/>
<pb n="KR3a0064_WYG_010-72b"/>
　藉今宣公復於私田之中履畆而税之其取於民也<lb/>
　比舊増倍至於後世遵用之哀公所謂二吾猶不足<lb/>
　是也按此謂於公田之外復税私田也胡氏曰初税<lb/>
　畆者譏宣公廢助法而用税也初者志變法之始也<lb/>
　木訥曰耕者助而不税今宣公廢助法而用税税者<lb/>
　責其粟而已不計公田私田之出豐凶肥埆之異也<lb/>
　嵗不幸而凶必責豐嵗之入地不幸而埆必用私田<lb/>
　之貢雖其法未離乎什一而民苦於凶嵗之苦輸墝<lb/>
<pb n="KR3a0064_WYG_010-73a"/>
　田之重征此初税畆之弊也宣公既税畆至哀公又<lb/>
　用田賦税出穀粟賦出車乘始爲兼取而有二吾猶<lb/>
　不足之説愚按木訥之説雖覺寛平但賦出車乘乃<lb/>
　自昔寓兵於農之法恐於税民不相干難以此方爲<lb/>
　什二耳晦菴先生注二吾猶不足云周制井田大率<lb/>
　民得其九公取其一魯自宣公税畆又逐畆十取其<lb/>
　一則爲什而取二矣此説簡明當從之也<lb/>
冬蝝生<hi>蝝悦全反</hi>
<pb n="KR3a0064_WYG_010-73b"/>
　蝝螽子也秋螽矣冬又生子冬非蝝生之時所以爲<lb/>
　異<lb/>
饑<lb/>
　秋螽冬蝝嵗所以饑<lb/>
十有六年春王正月晉人滅赤狄甲氏及留吁<lb/>
　注曰甲氏留吁赤狄别種岷隱曰去年滅潞氏猶曰<lb/>
　治酆舒之罪今又滅甲氏及留吁則太甚矣<lb/>
夏成周宣榭火<lb/>
<pb n="KR3a0064_WYG_010-74a"/>
　成周者洛之東都也宣榭先儒謂宣王講武之屋也<lb/>
　人火曰火<lb/>
秋郯伯姬來歸<lb/>
　見出於郯也<lb/>
冬大有年<lb/>
　穀梁曰五穀大熟爲大有年岷隱曰春秋書饑書大<lb/>
　饑一饑猶足以病民而況於大饑乎其書大者憂之<lb/>
　甚也春秋書有年書大有年有年已足爲斯民喜而<lb/>
<pb n="KR3a0064_WYG_010-74b"/>
　況大有年乎其書大者喜之甚也愚按宣公六年螽<lb/>
　七年旱十年水十三年螽十五年螽連年凶荒今忽<lb/>
　大有年聖人云胡不爲之喜世儒反以爲譏貶者何<lb/>
　忍也<lb/>
十有七年春王正月庚子許男錫我卒丁未蔡侯申卒<lb/>
夏葬許昭公葬蔡文公<lb/>
　許昭公立三十年卒蔡文公立二十年卒許蔡二公<lb/>
　皆背中國而從楚者也<lb/>
<pb n="KR3a0064_WYG_010-75a"/>
六月癸卯日有食之<lb/>
　不書朔官失之<lb/>
己未公會晉侯衞侯曹伯邾子同盟于斷道秋公至自<lb/>
會<lb/>
　時宋爲楚得中國危甚幸而衞復反爲中國使晉不<lb/>
　爲是盟恐曹衞復背而南嚮故晉侯爲是盟以固魯<lb/>
　衞曹邾之心胡康侯乃因郤克徵會于齊齊婦人笑<lb/>
　其跛齊大夫赴盟而見執遂以此盟爲謀齊不思徵<lb/>
<pb n="KR3a0064_WYG_010-75b"/>
　會乃在未見笑之先豈預知其見笑故爲之會以謀<lb/>
　之耶<lb/>
冬十有一月壬午公弟叔盻卒<lb/>
　穀梁傳載叔盻不義其兄以弑子赤而立織屨而食<lb/>
　終身不食宣公之食木訥謂書公弟而且字之者春<lb/>
　秋惟此而已<lb/>
十有八年春晉侯衞世子臧伐齊<lb/>
　齊自恃霸國未嘗服晉惟晉文公之霸齊嘗懼而從<lb/>
<pb n="KR3a0064_WYG_010-76a"/>
　之晉越四世嗣霸齊未嘗從也諸侯之强齊之次宋<lb/>
　而已今宋與楚平故晉欲得齊以壯中國之勢及徵<lb/>
　會而齊婦人笑其使者又不預會而使大夫來故今<lb/>
　郤克得政怨其我笑而伐之<lb/>
公伐杞<lb/>
　木訥曰杞世婚於魯杞桓公魯出而且娶魯僖文之<lb/>
　世各一來朝宣公殺惡及視以自立杞伯未嘗來朝<lb/>
　宣公憾之故躬自伐之<lb/>
<pb n="KR3a0064_WYG_010-76b"/>
夏四月秋七月邾人戕鄫子于鄫<lb/>
　岷隱曰邾人嘗用鄫子于次睢之社此人理之所無<lb/>
　者今復戕鄫子于鄫親至人國賊其君而殺之春秋<lb/>
　以來亦無是事也木訥曰鄫未嘗有一日之隙於邾<lb/>
　徒以邾鄫爲鄰邾欲滅之以自廣爾以邾之小而肆<lb/>
　毒于鄫曾無一人詆訶之信乎其爲春秋之世也<lb/>
甲戌楚子旅卒<lb/>
　楚莊立二十二年卒公羊曰吳楚之君不書葬辟其<lb/>
<pb n="KR3a0064_WYG_010-77a"/>
　號也旅穀梁作吕木訥曰世之稱五霸者其論出於<lb/>
　荀孟聖人初無是言也孔子曰齊威公正而不譎晉<lb/>
　文公譎而不正言威文而已初不及宋襄秦穆楚莊<lb/>
　吳闔閭越句踐也而荀孟之所謂五霸者亦所取不<lb/>
　同各循戰國一時之稱慕而主論爾孟子之所謂五<lb/>
　霸則威文與宋襄秦穆楚莊爲五荀子之所謂五霸<lb/>
　則威文與楚莊闔閭句踐爲五如前七君者皆見乎<lb/>
　春秋而聖人獨於威文有實予之辭首止葵丘之盟<lb/>
<pb n="KR3a0064_WYG_010-77b"/>
　踐土于温之會召陵城濮之役王室頼之諸侯頼之<lb/>
　兆民頼之聖人所以予之者幸天下有威文而不遂<lb/>
　爲夷也若宋襄固無成功而秦穆楚莊闔閭句踐皆<lb/>
　爲中國患聖人何忍長其冦哉闔閭句踐皆逞兵以<lb/>
　鬬其私君子不道也秦穆三敗而不退孟明其悔過<lb/>
　之誓得列於書楚莊得陳得鄭而不有哀宋之危而<lb/>
　隨許其平二君者以爲夷狄之賢君則固也遂與威<lb/>
　文同列則鵰鸞無别矣秦穆之誓特其詞有足觀聖<lb/>
<pb n="KR3a0064_WYG_010-78a"/>
　人取其詞而已悔其敗而益阻兵是豈聖人所望故<lb/>
　書於春秋皆擠之九泉之下無一字之褒若楚莊者<lb/>
　尤爲中國之害又非秦穆之比秦穆鬭私怨於晉而<lb/>
　已實不敢陵諸侯也楚莊之興直犯中國滅庸滅舒<lb/>
　蓼滅蕭宋陳鄭聖賢之後皆被其毒假伐戎之行以<lb/>
　觀兵于周仗討罪之名以肆虐于陳圍鄭圍宋皆必<lb/>
　其面縛請降登牀告病而後已賢者固如是乎嘗怪<lb/>
　後世不審孟荀之論概以五霸爲賢吾故辨之暴秦<lb/>
<pb n="KR3a0064_WYG_010-78b"/>
　楚之惡以存中國非私意也春秋意也愚按孟子所<lb/>
　言五霸亦注者疏列之耳又成二年左傳注云夏伯<lb/>
　昆吾商伯大彭豕韋周伯齊桓晉文此亦五霸之一<lb/>
　説與前説不同<lb/>
公孫歸父如晉冬十月壬戌公薨于路寢歸父還自晉<lb/>
至笙遂奔齊<lb/>
　左氏載公孫歸父以其父襄仲之立公也有寵欲去<lb/>
　三桓以張公室與公謀而聘于晉欲以晉人去之公<lb/>
<pb n="KR3a0064_WYG_010-79a"/>
　薨季文子言於朝曰使我殺嫡立庶以失大援者仲<lb/>
　也夫臧文仲之子臧宣叔名許者怒曰當其時不能<lb/>
　治後之人何罪子欲去之許請去之遂逐東門氏歸<lb/>
　父還及笙壇帷復命於介既復命袒括髪即位哭三<lb/>
　踊而出遂奔齊鄭夾漈曰奔齊者患三桓之討也愚<lb/>
　按僖文之世三桓擅政東門氏亦强至宣公之立出<lb/>
　於東門氏公孫遂東門氏益專魯政公孫歸父以子<lb/>
　繼父而三桓反不若東門氏矣至是東門氏與宣公<lb/>
<pb n="KR3a0064_WYG_010-79b"/>
　謀欲假晉以去三桓未及復命而公薨故三桓首逐<lb/>
　東門氏季孫行父者三桓之尤黠者也故主其謀事<lb/>
　勢翻覆固有必然者然三桓若出則東門氏專今東<lb/>
　門氏逐則三桓專皆非魯之利而歸父也季孫行父<lb/>
　也皆私心也笙公穀皆作檉<lb/>
　　公孫遂賂齊殺嫡而立宣公故宣公平生内倚公<lb/>
　　孫遂及歸父父子而外事齊絶不與諸侯交晉之<lb/>
　　所以主夏盟不能堅楚所能奪陳衞鄭宋而有之<lb/>
<pb n="KR3a0064_WYG_010-80a"/>
　　由齊魯私自相親未嘗預中國之公也齊惠公卒<lb/>
　　魯宣公方事晉欲倚之以去三桓則宣公薨而歸<lb/>
　　父之族亦逐矣然則魯宣之徇私不特魯之所以<lb/>
　　衰亦中國之所以衰也<lb/>
　<lb/>
　<lb/>
　<lb/>
　<lb/>
<pb n="KR3a0064_WYG_010-80b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黃氏日抄卷十<lb/>
</p>
<p>
</p>
  </div>
</body>
</text>
</TEI>
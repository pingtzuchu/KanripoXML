<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷六十五</head>
    <p>
<pb n="KR3a0064_WYG_065-1a"/>
欽定四庫全書<lb/>
　黄氏日抄卷六十五　　　　宋　黄震　撰<lb/>
　讀文集<hi>七</hi>
　　黄涪翁文<lb/>
　　　賦<lb/>
賦十首對青竹得於嘉州意即吾鄉間碧玉之類也茶<lb/>
　賦謂寒中瘠氣莫甚於茶或濟之鹽勾賊破家於是<lb/>
　有胡桃松實云云蓋今用茶果云<lb/>
<pb n="KR3a0064_WYG_065-1b"/>
　　　詩<lb/>
濓溪詩序言周茂叔人品甚髙胷中灑落如光風霽月<lb/>
　晦庵謂此語最善形容有道者氣象而乃謂濓以志<lb/>
　亷豈濓溪二子壽燾亦不詳家世之舊居以告耶<lb/>
木之郴郴詩謂知人之微楊修之取禍不如隰子之止<lb/>
　伐木隰子又不如百里矣之去虞也　郎罷<hi>出三卷送少章</hi>
　<hi>詩</hi>　西風壮士涙多為程顥滴　南忩讀書聲吾伊<lb/>
　<hi>四卷</hi>　海牛押簾　録續<hi>見卷六</hi>　銀茄<lb/>
<pb n="KR3a0064_WYG_065-2a"/>
但觀百世後傳者非公侯　東坡移和靖配食水仙見<lb/>
　七卷詩註<lb/>
　暖足瓶名脚婆　唐婆鏡葉底開花號羞天花山谷<lb/>
　云此鬼臼也嵗生一臼滿十二嵗可為藥今方家所<lb/>
　用乃鬼燈檠草耳<lb/>
書磨崖碑後撫軍監國太子事何乃趣取大物為　桃<lb/>
　李春風一盃酒江湖夜雨十年燈見九卷寄黄㡬復<lb/>
　詩　嘲小德詩學語囀春鳥塗窻行莫鴉　蓮蓬<lb/>
<pb n="KR3a0064_WYG_065-2b"/>
　竹夫人改名青奴　匹似無田過一生<hi>見十卷今俗云譬似</hi>喪<lb/>
　家狗喪本平聲山谷詩云顧我今成喪家狗期君早<lb/>
　作濟川舟乃作去聲用　猫兒頭笋<hi>見二卷</hi>　在官而<lb/>
　可行其私惟學而已<hi>十三卷壁隂齋銘</hi>　行菴<hi>王良翰剪棕作</hi>　川<lb/>
　䖃䕢<hi>見十四卷演禪師賛</hi>　人得交㳺是風月天開圖畫即江<lb/>
　山<lb/>
　　　序<lb/>
胡宗元詩集序王定國文集序小山集序皆山谷文之暢<lb/>
<pb n="KR3a0064_WYG_065-3a"/>
　逹變化可壓卷者也若成誦可長一格<hi>十六卷</hi>
伯夷叔齊廟記謂諌武王不用去而餓死則予疑之陽<lb/>
　夏謝景平曰二子之事凡孔子之所不言可無信也<lb/>
　其初蓋出荘周空無事實其後司馬遷作史記列傳<lb/>
　韓愈作頌事傳三人而空言成實<lb/>
楊惠之以塑工妙天下為八萬四千手眼觀音不可措<lb/>
　手故作千手眼今之作者皆祖惠之<lb/>
山谷請東坡作文法云但熟讀檀弓<lb/>
<pb n="KR3a0064_WYG_065-3b"/>
雜著以荘周内萹論為第一謂由荘周以來未見賞音<lb/>
　者晩得向秀郭象䧟荘周為齊物之書以論語斷論<lb/>
　為第二謂義理之會也不能心通性達終無所得以<lb/>
　孟子斷篇為第三謂子雲知孟子<lb/>
解疑篇論御奴婢云退自省不肖之状在予躬者甚多<lb/>
　　　墓誌<lb/>
狄遵禮知鄞縣縣無訟築亭觀延閩人章望之講學士<lb/>
　子頗歸之<lb/>
<pb n="KR3a0064_WYG_065-4a"/>
呉革為吉州先是蹇周輔增鹽課二百萬民已失生理<lb/>
　而魏綸上諸縣增課九十五萬公至則請今後所增<lb/>
　鹽勿以為課<lb/>
韓復知五臺山寺務司五臺供施傾天下惡少年多竄<lb/>
　僧籍中囊橐為奸君擿其魁宿置于法<lb/>
劉禹為德榮縣鹽井淡而征不除君為特蠲四十萬<lb/>
四會縣民岑探為妖經畧使遣将童政捕斬而政部曲<lb/>
　多不法黄㡬復言於經畧謂一童政之禍百岑探不<lb/>
<pb n="KR3a0064_WYG_065-4b"/>
　足云<lb/>
山谷貶黔州時李元叔仲良兄弟相繼周之<lb/>
山谷作銘誌簡明有法多佳者晁補之父與劉道原者<lb/>
　宛轉尤佳<lb/>
　　　題䟦<lb/>
題自書卷後予所僦舍雖上雨傍風家本農耕使不從<lb/>
　進士則田中之廬舍如是又可不堪其憂耶<lb/>
貧士不能相活富子不足與語<lb/>
<pb n="KR3a0064_WYG_065-5a"/>
牧䕶歌是巴中賽神曲<hi>又見别集</hi>
巴蜀自古多竒士獨不聞善書者<lb/>
菴非屋字不當從广三國焦光傳云居蝸牛廬中意是<lb/>
　今菴後漢皇甫規持節監闗中兵親入菴廬巡視即<lb/>
　用此菴字為有據依<lb/>
列子書有深禪妙句蓋普通中事不自葱嶺傳來信矣<lb/>
荆公勸俞清老脱逢掖著僧伽黎然生龜脱殻亦難堪<lb/>
　忍後數年見之儒冠自若也山谷又嘗䟦贈清老謂<lb/>
<pb n="KR3a0064_WYG_065-5b"/>
　其忿愠欲祝髪曰免與俗子浮沉予曰去而與祝髪<lb/>
　者㳺其中雖有道人亦如沅江九肋龜爾與俗子為<lb/>
　伍方自此始<lb/>
男女昏嫁渠儂墮地自有衣食分詩所謂誕置之隘巷<lb/>
　牛羊腓字之其不應凍餓溝壑者天不能殺也今蹙<lb/>
　眉終日者正為百草憂春雨耳<hi>意天字當作人</hi>　一榦一華<lb/>
　而香有餘者蘭一榦五七華而香不足者蕙<lb/>
爾雅山有宂為岫謝𤣥暉詩窻中列逺岫徐季海云孤<lb/>
<pb n="KR3a0064_WYG_065-6a"/>
　岫龜形在皆誤用字<lb/>
荆公稱竹樓記勝醉翁亭記山谷主之<lb/>
歐公賞和靖疎影横斜之句山谷謂不如雪後園林纔<lb/>
　半樹水邊籬落忽横枝<lb/>
司馬談之子遷劉向之子歆班彪之子固王銓之子隠<lb/>
　姚察之子簡李藥師之子延夀劉知㡬之子餗皆繼<lb/>
　世汗簡<lb/>
狂僧誓酒文見二十七卷<lb/>
<pb n="KR3a0064_WYG_065-6b"/>
二十八二十九兩卷皆評書法謂二王父子之後惟張<lb/>
　長史顔魯公有韻本朝則東坡又論遺教經譯於姚<lb/>
　秦𢎞始四年在王右軍沒後數年至貞觀中行遺教<lb/>
　經<lb/>
縣印却不祥云昔有道人禁人競渡不行舟人有嘻笑<lb/>
　者道人云此有道術夜當報我乃謁縣令置床卧而<lb/>
　借縣印閣其上中夜有聲硜然至印而止吾鄉明州<lb/>
　州印缺角聞昔有太守李夷庚精道術嘗坐三江亭<lb/>
<pb n="KR3a0064_WYG_065-7a"/>
　望舶舟将至戯以荔子殻置酒盃而撥之舟亦與之<lb/>
　俱旋俄而舟不旋夷庚驚曰此有報我者矣亟疊卓<lb/>
　坐其下而閣州印其上俄有飛劔來缺印一角夷庚<lb/>
　起而怒曰我戯爾乃遽耶作法沉荔子殻舟亦沉以<lb/>
　今縣印事觀之則有之矣<lb/>
或問不俗之状曰難言也視其平居無以異於俗人臨<lb/>
　太節而不可奪此不俗人也<lb/>
山谷欲取所作詩文為内篇其不合周孔者為外篇<hi>二十</hi>
<pb n="KR3a0064_WYG_065-7b"/>
　<hi>六卷末</hi>
　　　外集<lb/>
墨竹賦陽虎有若之似夫子市人識之顔回之具體門<lb/>
　人不知<lb/>
贈李彦深上丁分膰一飯飽藏神夢訴羊蹴蔬<lb/>
上冢詩云松楸十年拱和云芝菌生畫栱拱與栱各字<lb/>
送曹子方詩子魚通印蠔破山愚聞子魚出興化通應<lb/>
　港有通應侯廟故名此魚以小為貴無通印者東坡<lb/>
<pb n="KR3a0064_WYG_065-8a"/>
　亦曾誤蓋傳聞以通應為通印<lb/>
泊舟白沙江口詩呼禹濟黄川呼禹字記出栁詩<lb/>
題山谷大石畏畏佳佳石谷水畏音委佳音觜<lb/>
催公靜碾茶雪裏過門多惡客自注云不飲者為惡用<lb/>
　之歟觀之為義本自僧人來耳<lb/>
與王子飛書謂作牋古無此禮近世李宗諤始以公状<lb/>
　施於私敬如王元之楊大年皆不用故在髙位而不<lb/>
　可望以相知者未嘗與書其可望以相知者不修世<lb/>
<pb n="KR3a0064_WYG_065-8b"/>
　俗之禮<lb/>
淫坊酒肆即是道塲見成都府請六祖禅師文<lb/>
雨晴過石塘詩晴岫挿天如畫屏余按山谷謂岫為山<lb/>
　之穴古作山用者非而今云晴岫挿天㡬自背其説<lb/>
　矣<lb/>
揶揄作由音押<lb/>
對雨寄趙正夫故人疊疊去宰木上女蘿愚按注内翰<lb/>
　作曾紆墓誌云宰上之木拱矣宰字代冢字用也<lb/>
<pb n="KR3a0064_WYG_065-9a"/>
寄扶溝程太丞之扶亭大夫伯淳父平生執鞭所欣慕<lb/>
會稽竹萌詩碩人俁俁舞公庭余友昔或謂余詩不用<lb/>
　經句然則亦無此拘也　至蹀躞<hi>和侍講詩</hi>　雨甲煙苗<lb/>
　<hi>菜杞</hi>　薩跛虀<hi>雪中詩</hi>
次韻子髙緑葉青隂啼鳥下㳺絲飛絮落花餘見晚春<lb/>
　意思<lb/>
豫章先生傳　先生其先金華人六世祖瞻以䇿干江<lb/>
　南用為著作佐郎知分寜縣瞻生玘玘生元吉始小<lb/>
<pb n="KR3a0064_WYG_065-9b"/>
　築水上元吉生中理中理生湜湜生庶嘗攝康州實<lb/>
　生先生㓜孤從舅李公擇學登治平四年第調汝州<lb/>
　葉縣尉除大名府國子監教授留守文潞公留之再<lb/>
　任先是眉山蘇公見先生詩於孫莘老家因以詩徃<lb/>
　來蘇公以詩抵罪先生亦罰金直差知太和縣移監<lb/>
　德平鎮過泗洲僧伽塔作𤼵願文戒酒色肉但朝粥<lb/>
　午飯如浮屠法時元豐七年三月也召入館纂修神<lb/>
　宗實録丁母憂除同修國史辭疾為請郡奉祠紹聖<lb/>
<pb n="KR3a0064_WYG_065-10a"/>
　初謂實録多誣責涪州别駕黔州安置外兄作本路<lb/>
　常平官避嫌移戎州徽宗登極叙復又召為吏部員<lb/>
　外郎不得拜知太平州九日而罷以嘗作荆州承天<lb/>
　院塔記運判陳舉採摘其語以為謗國除名編録宜<lb/>
　州卒焉年六十一先生風韻洒落胷中恢疎事母孝<lb/>
　有曾閔之行遇郊當任子舍其子而官其兄之子嘗<lb/>
　㳺灊皖樂山谷等石牛洞之林泉因自號山谷道人<lb/>
　王炎集其文李彤再為外集<hi>諸孫㽦近為别集</hi>
<pb n="KR3a0064_WYG_065-10b"/>
　　　别集<lb/>
毁璧序叙山谷之女兄事姨母之子洪民師年二十五<lb/>
　而卒姑惡之不以葬焚而投諸江山谷築亭廬山而<lb/>
　妥之<lb/>
通神論序論六經之㫖深矣近世劉敞王安石之書讀<lb/>
　之亦思過半矣<lb/>
馬文叔字序<hi>元名景純</hi>名字加景蓋自漢魏以來失之詩云<lb/>
　髙山仰止景行行止景行猶髙山也而曰景仰之者<lb/>
<pb n="KR3a0064_WYG_065-11a"/>
　余不知其説也<lb/>
黄彛字説酒善溺人故六彛皆以舟為足<lb/>
有而不規者疎之也無而置戒者親之也<lb/>
轉輪藏始於雙林大士<lb/>
注老子道可道一章先注常字云神鬼神帝先天先地<lb/>
　自古以固存所謂常也其注無名云常無欲而生太<lb/>
　空太空忽生天地天地以我為始故強名之曰無名<lb/>
　愚按老子所言雖非義理之正就其本文意儘明白<lb/>
<pb n="KR3a0064_WYG_065-11b"/>
　今山谷之注如此則不曉其何説矣<lb/>
杜詩箋請急請假也晉令如此<lb/>
咳苦革反　籠竹之籠音永蜀名大竹為夢籠　竹葉<lb/>
　出張華輕薄篇云蒼梧竹葉青宜城九醖酒<lb/>
　峽中養鴉雛帯銅錫環獻神名烏鬼<lb/>
荅王周彦書有云孔孟之學不及於周公殆不曉其何<lb/>
　義<lb/>
戒讀書士大夫家不可令讀書種子絶<lb/>
<pb n="KR3a0064_WYG_065-12a"/>
論作詩文云安樂温飽君子所畏又自謂作詩在東坡<lb/>
　下文潜少㳺上雜文與無咎等耳<lb/>
論俗呼字䖃苴泥不熟也　橙橘屬也棖兩旁長木也<lb/>
　今人書凳為橙非是橙音澂疑今之金橘是也　□<lb/>
　□音烈挈務出獨見以乖迕人為賢者也　傀儡或<lb/>
　作魁礨象古魁壘之士袈裟梵語本云迦羅沙曵此<lb/>
　云不正色譯書畧梵語也　銃<hi>充仲切</hi>䨻<hi>蒲迸切</hi>使令人<lb/>
　不便利也　論周禮□食以酒為餅若今𤼵膠餅蓋<lb/>
<pb n="KR3a0064_WYG_065-12b"/>
　餅也　旁曰帷上曰幕合曰幄上承塵曰帟<lb/>
下手書蓋不能書者盡指節<lb/>
龍眼惟閩與南越有之左思蜀都賦云旁植龍目亦不<lb/>
　自知其失也<lb/>
青陽氏本洛陽唐末有虞部者官於蜀留居井研煑鹽<lb/>
　為富人凡巴蜀之青陽皆以井研為宗山谷誌其墓<lb/>
　者名希古<lb/>
眉山史氏自李順王均之亂悉散其倉廪而自匿不汙<lb/>
<pb n="KR3a0064_WYG_065-13a"/>
　其亂有名褒與襄者始皆登第<lb/>
岣嶁讀如茍塿山顛也<lb/>
牧䕶歌巴峽祭神刳曲木如瓠擊而歌舞蓋木瓠字誤<lb/>
　為牧䕶<lb/>
或謂范子政父祖皆名士故宜賢山谷曰文王割烹武<lb/>
　王飩鼎叔且舉而薦之管蔡不食誰能強之<lb/>
陳端夫田武成學入仕其意常欲一自洗於爼豆之間<lb/>
題畫菜不可使士大夫不知此味不可使天下之民有<lb/>
<pb n="KR3a0064_WYG_065-13b"/>
　此色<lb/>
烈風偃草木客子當藏舟入浦溆中強人力牽挽欲何<lb/>
　之耶<lb/>
元符三年十二月甲辰夕雪寒呼酒崇寜四年二月庚<lb/>
　戌夜沉醉作草皆在元豐𤼵願不飲酒之後不曉山<lb/>
　谷之𤼵願果何如豈輕諾者耶誰實強之而輕諾也<lb/>
䟦章草千字文章草言可以通章奏耳千字乃周興嗣<lb/>
　取右軍帖中所有字作韻語章帝時未有也世乃以<lb/>
<pb n="KR3a0064_WYG_065-14a"/>
　為漢章帝書謬矣<lb/>
繆篆音綢繆之繆漢以來符璽書也<lb/>
史紹封乞書為它日相見之資山谷曰今日魯直即他<lb/>
　日魯直又安用書為質耶<lb/>
晉城劉仲叟多聞強識唐書天文地理律厯五行志皆<lb/>
　所更定諸公仰成而已<lb/>
山谷作靜照禪師真賛逺山作眉紅杏腮嫁與春風<lb/>
　不用媒阿婆三五少年日也解東塗西抹來<lb/>
<pb n="KR3a0064_WYG_065-14b"/>
　　　書簡<lb/>
極熱物能驅逐藥力隨大府出則十不得四五方<lb/>
隂陽家謂克己者為官既己從仕則受制於官不得悉<lb/>
　如意也<lb/>
刲舂鉏之股以㗖於菟豈能久堪耶<lb/>
數十年先生君子但用文章提奨後生故華而不實<lb/>
世間鄙事有甚了期一切放下專意修學<lb/>
渉獵百篇不如深考一卷<lb/>
<pb n="KR3a0064_WYG_065-15a"/>
文章無他但要直道而語不觕俗<lb/>
鐙盞古有短柄沈約四聲云鐙盞柄曲<lb/>
二難前輩用擬魏太子詩序云楚襄時有宋玉唐景梁<lb/>
　孝王時有鄒枚某疑滕主閣會集主人有兄弟俱是<lb/>
　顯人耳<lb/>
人生須輟生事之半養一佳士教子弟又當尊敬之久<lb/>
　而不勌乃可以盡君子之心而其功專<lb/>
　　涪翁孝友忠信篤行君子人也世但見其嗜佛老<lb/>
<pb n="KR3a0064_WYG_065-15b"/>
　　工嘲詠善品藻書畫遂以蘇門學士例目之今愚<lb/>
　　熟考其書其論著雖先荘子而後語孟至晚年自<lb/>
　　列其文則欲以合於周孔者為内集不合於周孔<lb/>
　　者為外集其説經雖尊荆公而遺程子至他日議<lb/>
　　論人物則謂周茂叔人品最髙謂程伯淳為平生<lb/>
　　所欣慕方蘇門與程子學術不同其徒互相攻詆<lb/>
　　獨涪翁超然其間無一語黨同方荆公欲挽俞清<lb/>
　　老削髪半山涪翁亦屢諌不容且識列子為有禅<lb/>
<pb n="KR3a0064_WYG_065-16a"/>
　　語而謂普通中事本不從葱嶺來此其天資髙明<lb/>
　　不緇不磷豈蘇門一時諸人可望哉况公雖以流<lb/>
　　落無聊平生好交僧人㳺戯翰墨要不過消遣世<lb/>
　　慮之為而究其説能垂芳百世者實以天性之忠<lb/>
　　孝吾儒之論説至若禅家句眼不可究詰其是非<lb/>
　　者等於戯劇於公豈徒無益而已哉讀涪翁之書<lb/>
　　而不于其本心之正大不可泯没者求之豈惟不<lb/>
　　足知涪翁亦恐自誤<lb/>
<pb n="KR3a0064_WYG_065-16b"/>
　　前輩多以其所居自名東坡涪翁則皆以其謫居<lb/>
　　之地名稱涪翁亦足配東坡若山谷乃灊皖間寺<lb/>
　　名翁傾其林泉而樂之故亦嘗稱山谷然山谷本<lb/>
　　唐世蠻獠黄氏洞名翁黄民也誼不當襲用但宜<lb/>
　　稱涪翁云<lb/>
　<lb/>
　<lb/>
　黄氏日抄卷六十五<lb/>
</p>
<p>
</p>
  </div>
</body>
</text>
</TEI>
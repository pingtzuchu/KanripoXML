<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷六十</head>
    <p>
<pb n="KR3a0064_WYG_060-1a"/>
欽定四庫全書<lb/>
　黄氏日抄卷六十　　　　　宋　黄震　撰<lb/>
　讀文集<hi>二</hi>
　　栁文<lb/>
　　　詩歌曲<lb/>
平淮夷雅　天造神斷　鏗鍧炳耀盪人耳目○威命<lb/>
　是荷之荷音何註左昭七年弗克負荷平聲<lb/>
唐鐃歌鼔吹曲十二篇○晉陽武○獸之窮<hi>李密</hi>○戰武<lb/>
<pb n="KR3a0064_WYG_060-1b"/>
　牢<hi>王充建德</hi>○涇水黄<hi>薛仁/杲</hi>怒飛飢嘯○奔鯨沛<hi>輔氏</hi>○苞<lb/>
　枿<hi>梁</hi>○河右平<hi>李/軌</hi>○鐵山碎<hi>突/厥</hi>○突厥之厥<hi>九勿切</hi>○<lb/>
　靖本邦<hi>劉武周</hi>○吐谷渾<hi>平聲李靖/滅吐谷渾</hi>○髙昌<hi>李靖滅髙昌</hi>○<lb/>
　東蠻<hi>既克東蠻謝氏圖蠻夷如王㑹</hi>咿嗢<hi>下乙骨切</hi>
視民詩<hi>房杜</hi>
貞符謂漢儒以瑞物為受命之符者非也惟人之初總<lb/>
　總而生林林而羣交焉而爭暌焉而鬭力大者摶齒<lb/>
　利者齧爪剛者决羣衆者軋兵良者殺然後强有力<lb/>
<pb n="KR3a0064_WYG_060-2a"/>
　者出而治之而君臣什伍之法立於是有聖人曰黄<lb/>
　帝堯舜禹湯武德實受命之符是故受命不于天于<lb/>
　其人休符不于祥于其仁<lb/>
　縱臾<hi>上子勇切下音勇出漢書衡山王傳</hi>
　　　賦<lb/>
佩韋賦謂讀古書覩直道守節者則壯之常懼過失中<lb/>
　庸故作愚謂子厚所守者何節而懼其過耶<hi>韋注皮䋲</hi>
瓶賦謂䲭夷敗衆不如瓶之挹潔東坡注謂補揚子雲<lb/>
<pb n="KR3a0064_WYG_060-2b"/>
　酒箴之答○居井之眉眉井邊也<lb/>
牛賦謂利滿天下肩尻莫保<lb/>
解祟賦豁天淵而覆原燎<lb/>
懲咎賦念往吝作<lb/>
閔生賦重華幽而野死兮世莫得其偽真豈本汲冢書<lb/>
　之說歟<lb/>
夢歸賦惟夢之為歸　佁儗<hi>上勑吏反下音毅反</hi>
囚山賦曽不畝平而又髙　側耕危穫　井眢<hi>鳥丸切見宣十</hi>
<pb n="KR3a0064_WYG_060-3a"/>
　<hi>三年</hi>
愈膏肓疾賦晏相謂不類柳文<lb/>
　愚前年到浦東場有澶所作憚字讀今觀柳文鐃歌<lb/>
　苞枿篇澶漫萬里宣唐風杜詩亦云澶漫山東二百<lb/>
　州皆音憚散遠也音義與浦東所見並同<lb/>
　　　論<lb/>
封建論生人之初羣聚而求治聖人因而撫之而賞罰<lb/>
　廢置之遂因之為封建聖人不世出諸侯相吞而併<lb/>
<pb n="KR3a0064_WYG_060-3b"/>
　于秦秦懲其弊而郡縣之世變使然也子厚之論是<lb/>
　也其說固具於吕覽矣然因而撫之者與天下為公<lb/>
　吞而併之者以天下為私瞭然可知也向使不從而<lb/>
　撫之先其未一而併之則三代為私勢既併于一復<lb/>
　分而予諸人則秦為公矣今子厚乃謂因之者不得<lb/>
　已而公天下自秦始非也不然則激也柳子厚之激<lb/>
　以唐之嘗議封建將以明理道也其言曰繼世而理<lb/>
　者上果賢乎下果不肖乎及夫郡邑朝拜而不道夕<lb/>
<pb n="KR3a0064_WYG_060-4a"/>
　斥之矣夕受之而不法朝斥之矣誠哉是言也抑愚<lb/>
　又有感焉耳唐之欲仕其人也有公薦既仕其人也<lb/>
　有考功故賢者可使其在上而不道不法者可以朝<lb/>
　夕斥今也場屋之士資格之官無復問其賢否賢<lb/>
　者必不肯枉道干人而不賢者遂得志然則今之郡<lb/>
　邑者上果賢乎下果不肖乎不道不法者果朝斥之<lb/>
　夕斥之乎嗚呼悲夫尚忍言之然則如之何曰公薦<lb/>
　未可復擇名臣以嚴考功而用西漢久任之法則庶<lb/>
<pb n="KR3a0064_WYG_060-4b"/>
　幾<lb/>
四維論天爵論子厚謂廉與恥義之小節而病管子四<lb/>
　維之言又謂天之貴斯人在剛健純粹而病孟子天<lb/>
　爵之言夫廉與恥豈特小節廉縱可屬於義恥則當<lb/>
　屬於禮又不當盡指為義之小節也管子之以維言<lb/>
　者葢指為治之範防耳又非如子厚之所謂子厚何<lb/>
　乃不知廉恥之為大節耶夫仁義忠信得之於天昭<lb/>
　昭也子厚乃謂此存乎人者而獨指剛健純粹之氣<lb/>
<pb n="KR3a0064_WYG_060-5a"/>
　為得於天至論剛健則又指為孜孜之志論純粹則<lb/>
　又指為爽達之明且證之曰敏以求之明之謂也為<lb/>
　之不倦志之謂也自今觀之求之為之信皆人爾何<lb/>
　乃反謂之天其理果安在而子厚至以此易彼耶夫<lb/>
　以廉恥為小節而又强明自貴如之何不陷叔文之<lb/>
　黨執迷終身乎吾今而後知子厚之所以為子厚矣<lb/>
守道論以守道不如守官非聖人之言且謂官所以行<lb/>
　道未有守官而失道守道而失官之事者其論正矣<lb/>
<pb n="KR3a0064_WYG_060-5b"/>
　然愚猶謂守道我之事也守官非我之所可必也若<lb/>
　董狐為史官以死是官與道俱守也舍是而必曰守<lb/>
　官吾恐官之守道之離也盍亦反其言而言曰守官<lb/>
　不如守道庶幾官可守則守不可則去之而道未嘗<lb/>
　不守也<lb/>
時令論二篇專病月令謂聖人不窮異以為神不引天<lb/>
　以為髙凡政令有俟時而行之者有不俟時而行之<lb/>
　者又反時令之變特瞽史之語非出於聖人者也或<lb/>
<pb n="KR3a0064_WYG_060-6a"/>
　曰所以防昏亂之術也然聖人立中道以示後未聞<lb/>
　威之以怪而使之時而為善愚謂此正論也<lb/>
斷刑論下謂賞務速不必春夏罰務速不必秋冬是矣<lb/>
　而謂蒼蒼者焉能與吾事古之言天愚蚩蚩者耳何<lb/>
　言之無忌憚若是哉<lb/>
辨侵伐論罪大而師有鐘鼓曰伐罪小而無曰侵<lb/>
六逆論謂少陵長小加大淫破義三者誠為亂矣賤妨<lb/>
　貴言擇嗣也貴而愚賤而聖且賢貴不足尚也逺間<lb/>
<pb n="KR3a0064_WYG_060-6b"/>
　親新間舊言任用也親而舊者愚逺而新者聖且賢<lb/>
　不足與也舊不足恃也辨之良是<lb/>
　　　議<lb/>
守原議守原雖得人不當謀之寺人<lb/>
駁復讎議武后時徐元慶手刃父讎陳子昻建議誅之<lb/>
　而旌其閭著為令駁謂旌與誅莫得而並當考正其<lb/>
　曲直所論甚精合與昌黎復讎議參看<lb/>
　　　辨<lb/>
<pb n="KR3a0064_WYG_060-7a"/>
封弟辨謂不當因其戯而成之甚當<lb/>
辨列子論劉向稱列子鄭穆公時人非也實與魯穆公<lb/>
　同時其文類莊子而尤質厚好文者可廢耶謹取之<lb/>
　而已矣<lb/>
辨文子文子十二篇本老子然駁書也不知人之増益<lb/>
　之歟或者衆為聚斂以成其書歟今刋去謬亂取其<lb/>
　近似者<lb/>
論語辨曽參少孔子四十六歲曽子老而死是書記曽<lb/>
<pb n="KR3a0064_WYG_060-7b"/>
　子之死吾意曽子弟子為之也或曰孔子弟子嘗雜<lb/>
　記其言然而卒成其書者曽氏之徒也○謂堯曰記<lb/>
　唐虞禹湯有天下之事為孔子常諷道之辭<lb/>
辨鬼谷子謂劉向班固録書無鬼谷子葢晚出晩又益<lb/>
　出七術言益竒而道益陿今元冀又文之以指要嗚<lb/>
　呼其為好術也過矣<lb/>
辨晏子春秋謂墨好儉晏子以儉名於世疑墨之徒為<lb/>
　之宜列之墨家非晏子為墨也為是書者墨之道也<lb/>
<pb n="KR3a0064_WYG_060-8a"/>
辨亢倉子謂亢桑子取莊周語而益之其為空言尤也<lb/>
　録書無亢倉子<lb/>
辨鶡冠子謂盡鄙淺語也惟賈誼鵩賦所引用為美意<lb/>
　好事者偽為其書反取鵩賦以文飾之非誼有所取<lb/>
　之太史公伯夷傳稱賈子曰貪夫殉財<hi>云云</hi>不稱鶡<lb/>
　冠子愚按所辨皆當<lb/>
　　　碑<lb/>
箕子碑進死以併命誠仁矣無益吾祀故不為委身以<lb/>
<pb n="KR3a0064_WYG_060-8b"/>
　存祀誠仁矣與亡吾國故不忍及天命既改生人以<lb/>
　正乃出大法用為聖師天地變化我得其正其大人<lb/>
　歟於戲向使桀惡未稔而自斃武庚念亂以圖存國<lb/>
　無其人誰與興理是固人事之或然者也然則先生<lb/>
　隱忍而為此其有志於斯乎愚謂子厚發明箕子之<lb/>
　道善矣但恐不當於三人分重輕<lb/>
道州文宣王廟碑夫子之道閎肆尊顯二帝三王其無<lb/>
　以侔大也然其堂庭卑陋椽棟毁墜曽不及浮屠外<lb/>
<pb n="KR3a0064_WYG_060-9a"/>
　說克壯厥居<lb/>
柳州碑仲尼之道與王化遠邇<lb/>
二妃碑二妃為子而父堯為婦而夫舜<lb/>
饒娥碑饒娥父溺死娥走哭水上三日不食耳鼻流血氣<lb/>
　盡伏死明日屍出黿魚鼉蛟浮死萬數<lb/>
南睢陽廟碑記南霽雲也然一句一事始終屬對全似<lb/>
　韓柳未出時文體與子厚他文不類當是少年作<hi>按柳</hi>
　<hi>碑多排句非韓比近世晦翁嘗以年考之乃子厚晚年作殆自隳以從俗耶</hi>
<pb n="KR3a0064_WYG_060-9b"/>
六卷七卷皆浮屠家碑銘其理蕩而不可究詰其辭遁<lb/>
　而不可明喻惟南嶽大明二碑僅明白可曉姑録之<lb/>
　南嶽之碑曰有來受律者吾師示之以尊嚴整齊明<lb/>
　列義類而人知其所不為有來求道者吾師示之以<lb/>
　髙廣通達一空其有而人知其所必至大明之碑曰<lb/>
　儒以禮立仁義无之則壞佛以律持定慧去之則喪<lb/>
　愚謂此二者立語未為盡瑩而理則近是葢二碑所<lb/>
　主者律而餘多言禪也律者嚴潔其身佛所教人之<lb/>
<pb n="KR3a0064_WYG_060-10a"/>
　本㫖而禪之說創於達磨自稱教外别傳佛書初無<lb/>
　此說也律以斷惡修善而禪者謂惡不必斷善不必<lb/>
　修惟問心之有无如何茍無心殺人而殺人即殺人<lb/>
　為無罪至罵其師瞿曇為乾矢橛為一棒打殺作死<lb/>
　狗煑喫亦為無心故無罪者也律出於佛其徒憚而<lb/>
　小之禪不出於佛其徒張而大之使人不得而詰其<lb/>
　罪者也然則世之言佛者將安從乎<lb/>
　　　狀<lb/>
<pb n="KR3a0064_WYG_060-10b"/>
段太尉逸事凡三其一斷汾陽王子晞軍擾市者十七<lb/>
　人頭其二賣馬代償大將焦令諶所取旱歲農人穀<lb/>
　其三朱泚致其壻韋晤綾三百疋棲之司農治事堂<lb/>
　梁上文髙事覈曲盡其妙<lb/>
柳渾行狀渾年十餘歳有稱神巫告曰若相法當夭且<lb/>
　賤幸而為釋可以緩而死耳位禄非若事也公學益<lb/>
　篤舉進士仕至宰相李元平有名公曰喋喋衒玉而<lb/>
　賈石者也貞元初上親擇郎吏分宰京師外部公曰<lb/>
<pb n="KR3a0064_WYG_060-11a"/>
　陛下當擇臣輩以輔聖德臣當選京兆以承大化京<lb/>
　兆當求令長以親細事夫然後宜○榜音彭所以輔<lb/>
　弓弩其音去聲者笞也音謗者進船也○葬令五品<lb/>
　以上為碑龜趺螭首降五等為碣方趺圓首<hi>見楊凝碣</hi>不<lb/>
　知二者之於君其未也<lb/>
　萬不試而一出焉<hi>吕君誄</hi>海禍<hi>謂溺死也出崔君權墓誌</hi>
　　　表銘碣誄誌<lb/>
馬君孟君凌君誌銘皆貶後作與昌黎相上下餘或多<lb/>
<pb n="KR3a0064_WYG_060-11b"/>
　俳語○番禺音潘愚<hi>二山名在南海今廣州見四卷</hi>氣乗肺溢為水<lb/>
　浮膚<hi>孟常謙</hi>李中丞服紫丹暴下赤黑薨<lb/>
卷十一誌碣誄皆老作狀姜㟧戚里之態獨孤申叔之<lb/>
　文而夭趙𢎞之孤來章哀而得其父之葬張因去印<lb/>
　綬為黄老而哭猶子以死虞鳴鶴從鄉賦而終逆旅<lb/>
　吊慶交戶○覃赤子愛書而貧不仕皆事覈文古傑然<lb/>
　者也○世相重侯　浩浩呻呼革為和聲<hi>柳評事銘</hi>以生<lb/>
　富貴畜妓能傳宫中聲賢豪大夫多與連歡後加老<lb/>
<pb n="KR3a0064_WYG_060-12a"/>
　風病有載酒來則出妓摶髀笑戯觀者尚識承平王<lb/>
　孫故態<hi>姜㟧</hi>　如遭孔子是有兩顔氏也<hi>獨孤/申叔</hi>誗<hi>直廉切言</hi>
　<hi>利美也</hi>　二百舉武<hi>趙/𢎞</hi>百郡之選叢于京師<hi>虞鳴鶴誄</hi>
卷十二皆誌其族之葬惟其父諱鎮及從父弟宗直者<lb/>
　柳州時作○無兄弟移其睦於朋友<hi>叔父墓跋子厚自謂</hi>誌父<lb/>
　所友六十七人於碑隂<lb/>
卷十三自母夫人以下終於雷五皆誌婦人雷五之姨<lb/>
　母為子厚妓妾故亦得誌○子厚女和娘得病更名<lb/>
<pb n="KR3a0064_WYG_060-12b"/>
　佛婢既病去髪為尼號初心然不免死年十歲其母<lb/>
　微也故為父子<lb/>
○河間劉氏誌劉者王叔文母也所誌盛稱叔文文武<lb/>
　功業且謂知道之士為蒼生惜焉宗元其自謂知道<lb/>
　乎吁○一畝之宅言笑不聞于鄰<hi>崔氏志</hi>
　　　對<lb/>
設漁者對喻智伯以貪敗<lb/>
愚溪對設溪神援惡溪弱水濁涇黑水皆有其實而予<lb/>
<pb n="KR3a0064_WYG_060-13a"/>
　不愚柳子用貪泉對泉不貪飲而南者貪也汝獨招<lb/>
　愚者居焉則汝之實也因自陳其愚文極精妙此雖<lb/>
　子厚自戲之辭然愚謂溪之愚可辭而子厚傑然文<lb/>
　人也乃終身賢叔文而不知悟其身之愚可得辭耶<lb/>
對賀者之末曰嘻笑之怒甚乎裂眥長歌之哀過乎慟<lb/>
　哭庸詎知吾之浩浩非戚戚之尤者乎愚謂子厚此<lb/>
　言大痛無聲者也雖悔可追<lb/>
天對不可曉<lb/>
<pb n="KR3a0064_WYG_060-13b"/>
　　　問答<lb/>
晉問以地儉也兵革也馬之良木之大鹽之富也文公<lb/>
　之霸也皆不如堯之遺風焉理正而文工<lb/>
答問及起廢答自傷不復用起廢謂躄浮圖病顙駒皆<lb/>
　廢十年而有遭子厚之廢亦十年○舒翹揚英<hi>答問</hi>○<lb/>
　抗首出臆<hi>起廢答謂駒也</hi>
　　　説<lb/>
天說以天地為無知喻諸果蓏怨天甚矣其果何哉鶻<lb/>
<pb n="KR3a0064_WYG_060-14a"/>
　說鶻以鳥之盈握者燠爪掌旦則縱之望其往茍東<lb/>
　矣是日不東逐南北亦然<lb/>
朝日說旦見曰朝暮見曰夕詩曰莫肯朝夕朝音潮漢<lb/>
　儀夕則兩郎向𤨏闈拜謂之夕郎<lb/>
捕蛇說有益於世<lb/>
䄍<hi>音乍</hi>說水旱蟲癘之方則黜其神不祭然則事之不治<lb/>
　亦當黜其人<lb/>
乗桴說真妄說也子厚妙於文耳敢議經乎<lb/>
<pb n="KR3a0064_WYG_060-14b"/>
說車亦有益處世<lb/>
謫龍說○扶風馬孺子見竒女墜地謫龍也化為白龍<lb/>
　登天文極佳<lb/>
復吾子松說謂壽夭貴賤皆寓也非造物亦怨辭歟羆<lb/>
　說楚有獵能吹竹為百獸之音致鹿而恐則致貙而<lb/>
　鹿去致貙而恐則致虎而貙去虎致愈恐則致羆以<lb/>
　去虎虎去而羆食之不善内而恃外者未有不為羆<lb/>
　之食也<lb/>
<pb n="KR3a0064_WYG_060-15a"/>
八駿圖説駿馬馬之類聖人人之類求以異形者非○蝎<lb/>
　音曷木中蟲非螫毒音歇者<hi>見天說註</hi>○白羲之羲音蟻<lb/>
　八驥馬名<lb/>
　　　傳<lb/>
宋清傳清市藥燒劵不責報報者益厚非市道交而士<lb/>
　大夫反爭為不已<lb/>
郭槖駞傳戒煩苛之擾<lb/>
章區寄傳區寄十一歲賊豪掠賣之討殺二豪<lb/>
<pb n="KR3a0064_WYG_060-15b"/>
梓人傳喻為相者之道也文字宏闊<lb/>
李赤傳感於厠鬼而死反以世為溷以溷為帝居清都<lb/>
　世皆笑赤之惑也及至是非取與决不為赤者幾人<lb/>
　耶<lb/>
蝜蝂傳譏貪者<lb/>
　　　騷<lb/>
乞巧文今聞天孫不樂其獨將蹈石梁欵天津儷于神<lb/>
　夫　抽黄對白　駢四儷六錦心繡口<lb/>
<pb n="KR3a0064_WYG_060-16a"/>
罵尸蟲文道士言人有尸蟲處腹中伺人隱微日庚申<lb/>
　讒于帝栁子特不信為文罵之<lb/>
斬曲几文謂物貴乎直末代淫巧揉木為几愚恐几乃<lb/>
　古之年髙者席地時所憑手其形抱身不容不曲几<lb/>
　非後世所用也<lb/>
宥蝮蛇文彼居榛中不汝賊而殺之暴矣<lb/>
憎王孫文王孫者湘山間獸名與猿異性擾人者<lb/>
逐畢方文畢方如鶴一足赤文白喙火妖也出山海經<lb/>
<pb n="KR3a0064_WYG_060-16b"/>
辨伏神文買伏神得老芋而病加甚<lb/>
愬螭文零陵有螭室于江唐登浴其涯螭牽以入一夕<lb/>
　浮水上<lb/>
哀溺文零陵善游者腰千錢遂溺死<lb/>
招海賈文戒其貪利犯危也<lb/>
　　　弔賛箴戒<lb/>
弔萇𢎞弔屈原弔樂毅<lb/>
伊尹五就桀贊不夏商其心心乎生民而已湯誠仁其<lb/>
<pb n="KR3a0064_WYG_060-17a"/>
　功遲桀誠不仁朝吾從而暮及於天下可也於是就<lb/>
　桀卒不可<lb/>
梁丘據贊齊景有嬖曰梁丘子晏子躬相梁丘不毁愛<lb/>
　其不飽告君使賜嗚呼豈惟賢不逮古嬖亦莫類梁<lb/>
　丘可思又况晏氏<lb/>
霹靂琴<hi>焦桐</hi>明皇得異馬於河帝西幸馬入渭水化為龍<lb/>
敵戒皆知敵之仇而不知為益之尤皆知敵之害而不<lb/>
　知為利之大敵存而懼敵去而舞<lb/>
<pb n="KR3a0064_WYG_060-17b"/>
臨江之麋　畋得麋麑日抱就犬習示之忘己之麋也<lb/>
　與犬狎三年麋出門見外犬走欲與為戱外犬殺食<lb/>
　之麋至死不悟<lb/>
黔之驢　驢一鳴虎大駭然視之覺無異能者稍近益<lb/>
　狎驢不勝怒蹄之虎因喜計之曰技止此耳因跳踉<lb/>
　大[口*闞]斷其喉盡其肉乃去<lb/>
永某氏之䑕　永有某氏者以生歲直子䑕子神也因<lb/>
　愛䑕倉廪庖厨悉以恣䑕不問飲食大率䑕之餘也<lb/>
<pb n="KR3a0064_WYG_060-18a"/>
　數歲某氏徙居他州後人來居假五六猫撤瓦灌宂<lb/>
　羅捕之殺䑕如邱嗚呼彼以其飽食無禍為可常也<lb/>
　哉<lb/>
　　　銘雜題<lb/>
漢原廟銘登布衣於萬乗化環堵為四海基岱岳之髙<lb/>
　源洪河之長<lb/>
安豐縣孝門銘李興刃股肉救父疾又廬墓晝夜哭廬<lb/>
　上産紫芝白芝廬中醴泉涌出<lb/>
<pb n="KR3a0064_WYG_060-18b"/>
舜禹之事　使堯一日得舜而與天下吾見小爭於朝<lb/>
　大爭於野至堯已忘於人舜已繫於人天下曰久矣<lb/>
　舜之君成也夫然後能揖讓受終<lb/>
咸宜興王之臣多起汙賤彼固公侯卿相器也獨其始<lb/>
　之不幸其進晩耳而人猶幸之亡王之臣多死冦盜<lb/>
　彼固刼戮困餓器也獨其始之幸其死後耳而人猶<lb/>
　禍之余是以咸宜之<lb/>
鞭賈　鞭賈宜五十必曰五萬有富者子愛其黄而澤<lb/>
<pb n="KR3a0064_WYG_060-19a"/>
　酬五萬濯之黄者梔澤者蠟也出郊馬踶因大擊鞭<lb/>
　析為五六墜地傷焉今之梔其言蠟其貌賈於朝者<lb/>
　驅之陳力之列以禦乎物以責其大擊之效烏有不<lb/>
　折其用而獲墜傷之患者乎<lb/>
吏商　汙吏之為商不若廉吏之利愽<lb/>
東海若二瓠喻學佛者<lb/>
　　　題序<lb/>
題毛頴傳　讀之若捕龍蛇搏虎豹急與之角而力不<lb/>
<pb n="KR3a0064_WYG_060-19b"/>
　敢暇信韓子之怪於文也世之模擬竄竊取青嫓白<lb/>
　肥皮厚肉柔筋脆骨而以為辭者之讀之也其大笑<lb/>
　固宜<lb/>
西漢文類序　文之近古而尤壯麗莫若漢之西京若<lb/>
　開羣玉之府漢氏之東則既衰矣<lb/>
王氏詩序　紛綸華耀繼武而起士大夫掉鞅於文囿<lb/>
　者咸不得攀而倫之○操斧於班郢之門斯强顔耳<lb/>
送獨孤書記序　曳裾戎幙之下專弄文墨為壯夫捧<lb/>
<pb n="KR3a0064_WYG_060-20a"/>
　腹甚未可也<lb/>
聯句序　琅琅清響交動左右<lb/>
送蕭鍊序　先禮而冠　賀聲盈耳<lb/>
送薛存義序謂吏葢民之役今我受其直怠其事豈惟<lb/>
　怠之又從而盜之<lb/>
送辛生序士叢于京師京兆尹歲貢秀才常與百郡相<lb/>
　抗闔户塞竇而得榮名者連畛而起<lb/>
宴南池序連山倒垂萬象在下<hi>南池</hi>
<pb n="KR3a0064_WYG_060-20b"/>
蓬屋序棟宇簡易僅除風雨<hi>蓬屋</hi>
送婁圖南序今將以呼嘘為食咀嚼為神無事為閑不<lb/>
　死為生則深山之木石大澤之龜蛇皆老而久其於<lb/>
　道何如也<hi>送婁圖南</hi>
元山人南游序黄鵠一去青㝠無極<lb/>
送僧浩初序專闢退之之闢佛愚謂退之言仁義而子<lb/>
　厚異端退之行忠直而子厚邪黨尚不知愧而反<lb/>
　操戈焉子厚自以為智不遂當矯名曰愚吾見其真<lb/>
<pb n="KR3a0064_WYG_060-21a"/>
　愚耳<lb/>
　　　記<lb/>
監祭使壁記　周禮有祭僕誅其不敬者漢以侍御史<lb/>
　監祠唐開元禮以御史監祠曰監祭使<lb/>
四門助教㕔壁記　周置虞庠於四郊後魏立學於四<lb/>
　門置助教二十人唐始合于大學省助教至三人<lb/>
盩厔縣新食堂記合羣吏食于堂謂禮食之來古也今<lb/>
　京師百官咸有斯制<lb/>
<pb n="KR3a0064_WYG_060-21b"/>
諸使　古者交政於四方謂之使今受命臨戎職無所<lb/>
　統屬者亦謂之使凡使之號專焉而行其道者也<lb/>
嶺南饗軍堂記文佳<lb/>
邠寧進奏院記周有邑具湯沐漢有邸奉朝請唐有院<lb/>
　備進奏<lb/>
全義縣城北門或曰不利於吏塞之百年盧遵始復其<lb/>
　舊<lb/>
邕州茅亭記以白雲為藩籬碧山為屏風<lb/>
<pb n="KR3a0064_WYG_060-22a"/>
零陵<hi>永州</hi>復乳穴記石鍾乳必在深山窮林連之人告盡<lb/>
　者五載矣崔公至逾月穴人以乳復告以其不貪故<lb/>
　以誠告也<lb/>
道州鼻亭神象祠也河東薛公刺是州毁之<lb/>
永州龍興寺息壤記寺東北陬堂之地隆然負塼甓而<lb/>
　起者廣四歩髙一尺五寸夷之而又髙凡持鍤者盡<lb/>
　死由是人莫敢夷史記及漢志有地長之占甘茂盟<lb/>
　息壤異書有記鮌竊帝之息壤以堙洪水<lb/>
<pb n="KR3a0064_WYG_060-22b"/>
永州鐵爐步志永州北郭有歩葢嘗有鍜鐵者居之人<lb/>
　去而爐毁者不知年矣獨有其號冒而存今世有負<lb/>
　其姓而立於天下者曰吾門大他不我敵也問其位<lb/>
　與德曰久矣其先也其冒於號有異於兹歩者乎大<lb/>
　者桀冒禹紂冒湯幽厲冒文武以傲天下而姑大其<lb/>
　故號以至於敗為世笑僇<lb/>
游黄溪記名山水而州者以百數永最善其間名山水<lb/>
　而村者以百數黄溪最善黄神王姓莽之世也莾既<lb/>
<pb n="KR3a0064_WYG_060-23a"/>
　死黄與王聲相邇神更號黄氏逃來擇其深峭者潛<lb/>
　焉○西山○鈷鉧潭<hi>鈷公魯反</hi>○袁家渴<hi>音褐水反流</hi>以其<lb/>
　境過清不可久居○紛紅駭緑○民橋其上<lb/>
　　　書<lb/>
寄許孟容與楊慿裴塤蕭俛李建顧十郎諸書皆貶所悲<lb/>
　苦之詞其可憐者與楊慿之書曰有之而恥言者上<lb/>
　也有之而言之者次也無之而工言者賊也無之而<lb/>
　不言者土木類也又曰公卿之大任莫若索士　子<lb/>
<pb n="KR3a0064_WYG_060-23b"/>
　厚初貶時年三十三　重膇<hi>馳偽切並蕭俛書</hi>與李建書悶<lb/>
　即出游游復多恐暫得一笑已復不樂如囚拘圜土<lb/>
　一遇和景負牆搔摩伸展支體當此之時亦以為適<lb/>
　然顧地窺天不過尋丈終不得出豈復能久為舒暢<lb/>
　哉　與顧十郎書自稱門生而以郎稱其人豈郎者<lb/>
　所以稱其主之名歟<lb/>
與韓愈論史官書葢正論也<lb/>
與吕恭書辯石書之偽　老陽九老隂六在易正義乾<lb/>
<pb n="KR3a0064_WYG_060-24a"/>
　篇中非一行為之<hi>見與劉禹錫書</hi>　僕之為文久矣然心少<lb/>
　之不務也以為是博弈之雄耳○務富文采不顧事<lb/>
　實以炳然誘後生是猶用文錦覆䧟穽也若螾蛭然<lb/>
　雖鳴其音聲誰為聽之<hi>答吳武陵論非國語書</hi>子厚作孟子評<lb/>
　非國語二書今非國語見集中而孟子評無之豈子<lb/>
　厚能悔之而不以傳歟將劉禹錫恐其重得罪名教<lb/>
　為掩其惡歟<lb/>
與友人論文書有曰漁獵前作戕賊文史甚矣文之不<lb/>
<pb n="KR3a0064_WYG_060-24b"/>
　可不已出也<lb/>
答元饒州書弊政之大莫若賄賂行而征賦亂貧者無<lb/>
　貲以求於吏有貧之實不得貧之名富者操其贏以<lb/>
　市於吏無富之名而有富之實夫如是不一定經界<lb/>
　覈名實而姑重改作其可理乎<lb/>
與崔饒州論石鍾乳　草木之生也依於土然有居山<lb/>
　之隂陽或近水或附石其性移焉况鍾乳直産於石<lb/>
　依而産者固不一性故君子慎焉取其色之美而不<lb/>
<pb n="KR3a0064_WYG_060-25a"/>
　必惟其土之信　愚按此書復喻以方物喻以人復<lb/>
　證之他藥文最可觀<lb/>
答周君巢書　丈人盛譽山澤之臞以為壽且神今夫<lb/>
　山澤之臞掘草烹石以私其筋骨而日以益愚他人<lb/>
　莫利己獨以愉若是者愈千百年滋所謂夭也不為<lb/>
　方士所惑仕雖未達無忘生人之患則聖人之道幸<lb/>
　甚<lb/>
與李睦州服氣書　兄由服氣以來貌加老而心少歡<lb/>
<pb n="KR3a0064_WYG_060-25b"/>
　愉吳武陵先作書道黄帝及列仙方士皆死狀兄陽<lb/>
　德其言而隂黜其忠是不可變之尤者也令吳子之<lb/>
　師已遭諾而退矣愚敢厲銳擐堅鳴鐘鼓以進決於<lb/>
　城下愚㓜嘗嗜音不得碩師卒大慚及長嗜書亦不<lb/>
　得碩師又大慚今兄之服氣果誰師耶去味以即淡<lb/>
　去樂以即愁悴悴焉膚日皺肌日虚守無所師之術<lb/>
　尊不可傳之書徒曰我能堅壁拒境以為強大是豈<lb/>
　所謂強而大也哉　愚按此子厚達理之言也文又<lb/>
<pb n="KR3a0064_WYG_060-26a"/>
　精妙故節録稍詳<lb/>
與楊誨之第二書云傅說曰惟狂克念作聖按今書非<lb/>
　傅說之言<lb/>
賀進士王參元失火書　足下讀古人書為文章而進<lb/>
　不能取顯貴者足下家有積貨士之好廉名者皆畏<lb/>
　忌不敢道足下之善以公道之難明而世之多嫌也<lb/>
　乃今幸為天火之所滌蕩凡衆之疑慮舉為灰埃黔<lb/>
　其廬赭其垣以示其無有而足下之才能乃可以顯<lb/>
<pb n="KR3a0064_WYG_060-26b"/>
　白而不汚是祝融囘禄之相吾子僕與幾道十年之<lb/>
　相知不若兹火一夕之為足下譽也　滫<hi>息有切</hi>□<hi>息委</hi>
　<hi>切見賀王參元書</hi>○覼縷<hi>好視也一曰委曲見三十卷許京兆書</hi>
答韋中立論師道書　魏晉以下不事師獨韓愈奮不<lb/>
　顧流俗抗顔而為師世果羣怪聚罵愈以是得狂名<lb/>
　蜀之南犬吠日嶺之南犬吠雪吠所怪也孫昌𦙍薦<lb/>
　笏言於卿士曰某子冠畢咸憮然京兆尹鄭叔則怫<lb/>
　然曵笏却立曰何預我耶廷中皆大笑天下不以非<lb/>
<pb n="KR3a0064_WYG_060-27a"/>
　鄭尹而以快孫子何哉獨為所不為也<lb/>
　　　此書後段說為文之法極詳<lb/>
穀梁子曰心志既通而名譽不聞友之過也<hi>見答元公瑾書</hi>退<lb/>
　之所敬者司馬遷揚雄遷於退之固相上下若雄者<lb/>
　如太𤣥法言及四愁賦退之獨未作耳决作之加恢<lb/>
　竒至他文過揚雄遠甚雄文遣言措意頗短局滯澁<lb/>
　不若退之猖狂恣睢肆意有所作<hi>答韋珩書</hi>潔然盛服而<lb/>
　與負塗者處<hi>答廖有方</hi>　鼓行於秀造之列此其戈矛矣<lb/>
<pb n="KR3a0064_WYG_060-27b"/>
　<hi>答蕭纂書</hi>　觀文章宜若懸衡然増之銖兩則俯反是則<lb/>
　仰無可私者<hi>答吳秀才</hi>　來栁州見一刺史即周孔之京<lb/>
　師顯人以千數又宜得周孔千百何吾生胷中擾擾<lb/>
　焉多周孔哉<hi>復杜温夫</hi>　曹沬之沬<hi>莫具切見武相公啓</hi>求珠於海<lb/>
　而徑寸先得則衆皆快然罷去知竒寶之有歸也<hi>賀趙</hi>
　<hi>江陵宗儒辟武都符載為記室</hi>
　　　啟表奏議狀<lb/>
啓皆獻文求哀之辭表多世俗稱頌之語氣索理短未<lb/>
<pb n="KR3a0064_WYG_060-28a"/>
　見栁之能過人者<lb/>
賀破東平葢李師道所據淄青也　櫻桃即含桃<lb/>
廣南鄭相公奏百姓産三男　台州奏五色雲　名例<lb/>
　律官與父祖諱同者不居子厚以祖名察躬辭監察<lb/>
　御史奉勑二名不偏諱不合辭讓　訴苗損狀恤人<lb/>
　則深減數非廣二月一日為中和節進農書　賀<lb/>
　破東平　罪止一夫恩加百姓<lb/>
　　　祭文<lb/>
<pb n="KR3a0064_WYG_060-28b"/>
祭楊憑詹事稱丈人自稱子壻然則謂外舅丈人其來<lb/>
　久矣○狼荒<hi>祭穆質文</hi>○濛汜<hi>音蒙似日次處見祭崔少卿文</hi>
祭張後餘辭引莊周之說以為人之君子天之小人子<lb/>
　厚怨天隨寓而發也<lb/>
祭纛　澧有大特化為巨梓秦人憑神乃建茸頭漢宗<lb/>
　蚩尤亦作靈旗<lb/>
祭六伯母自稱姪男　祭丈母　祭弟自稱八哥而不<lb/>
　具銜<lb/>
<pb n="KR3a0064_WYG_060-29a"/>
　　　詩<lb/>
吳歈工折栁<hi>歈音俞○巴歈歌也</hi>鑿池曰汚尊<hi>汚烏𤓰切</hi>　齊諧笑拍<lb/>
　塗<hi>音荼東方朔詩老拍塗</hi>饒醉鼻成皻<hi>切意此世俗/所謂酒皻鼻</hi>傖父<hi>吳人謂中</hi>
　<hi>國人為傖</hi>○<hi>以上並見同劉院長</hi>酬韶州拾其餘韻葢不用其韻也<lb/>
　奉和楊尚書依本詩韻此用其韻也古者和詩不用<lb/>
　韻　韋道安遇故刺史被盜女為所掠道安縳致之<lb/>
　刺史歸賄納女以報道安辭焉　楊白花○欵<hi>音襖</hi>乃<lb/>
　<hi>音靄</hi>一聲山水渌<hi>漁翁</hi>○竫人長九寸○蹩<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>
<pb n="KR3a0064_WYG_060-29b"/>
　　　非國語<lb/>
子厚以國語文深閎傑異而說多誣淫作非國語愚觀<lb/>
　所作非獨駁難多造理文亦竒峭今節録下方<lb/>
三女奔密母曰必致之王康公不獻一年王滅密　非<lb/>
　曰勿受之則可矣教子而媚王以女非正也<lb/>
宣王不藉千畆虢公諫三十九年戰于千畆敗績　非<lb/>
　曰古之必藉千畆者禮之飾也然而存其禮為勸乎<lb/>
　農也未若時使而不奪其力節用而不殫其財則食<lb/>
<pb n="KR3a0064_WYG_060-30a"/>
　固人之大急不勸而勸矣三推之道存乎亡乎皆可<lb/>
　以為國矣敗于戎而引是以合焉夫何恠而不屬也<lb/>
　愚謂子厚論勸農之本善矣謂勸農之禮可亡則過<lb/>
　矣是禮也古人體夫愛民一念真誠之發豈姑以是<lb/>
　飾乎<lb/>
三川震伯陽父曰周將亡矣　非曰山川者特天地之<lb/>
　物也隂與陽者氣而遊乎其間者也或㑹或離其孰<lb/>
　能知之愚謂人者天地之心天地不得其寧而曰惡<lb/>
<pb n="KR3a0064_WYG_060-30b"/>
　與乎我此子厚怨天之論所發也<lb/>
宣王料民及幽王乃廢滅　非曰是幽之悖亂不足以<lb/>
　取滅而料民以禍之也<lb/>
劉康公聘魯叔孫宣子東門子家皆侈歸告王曰其亡<lb/>
　乎東門不可以事二君叔孫不可以事三君　非曰<lb/>
　泰侈之德惡矣其死亡也有之矣而孰能必其時之<lb/>
　蚤暮耶設令時之可必又孰能必其君之壽夭耶<lb/>
郄至告㨗于周單襄公曰兵在其頸者其郄至之謂乎<lb/>
<pb n="KR3a0064_WYG_060-31a"/>
　明年死難　非曰執筆者以其及也而必求其惡以<lb/>
　播於後世然則有大惡幸而得終者則固掩矣<lb/>
穀洛鬭將毁王宫王壅之亂於是乎始生　非曰天將<lb/>
　毁王宫而勿壅則王罪大矣奚以守先王之國壅之<lb/>
　誠是也王室之亂且卑在德而又奚穀洛之鬭而懲<lb/>
　之也<lb/>
將鑄無射單襄公曰不可　非曰是何取於鐘之備也<lb/>
　聖人既理定作樂以象之非樂能移風易俗也愚謂<lb/>
<pb n="KR3a0064_WYG_060-31b"/>
　子厚之論是矣而立語易也禮樂皆由人心生聖人<lb/>
　因而文之還以導人心者也人生而有舉動聖人因<lb/>
　其舉動而約之禮否則肆矣人生而有謳吟聖人因<lb/>
　其謳吟而和之樂否則蕩矣約之禮而和之樂隨<lb/>
　其事而施之用上自朝廷下達閭巷使人日習而悠<lb/>
　然契焉非心邪念淫聲慢色不得以干其間此古人<lb/>
　禮樂之用而治定作樂則又子孫象祖宗之功德以<lb/>
　薦之郊廟所謂隨其事而施之用之大者也單子伶<lb/>
<pb n="KR3a0064_WYG_060-32a"/>
　州鳩論樂之成政殖財誠誕而無理子厚獨指其象<lb/>
　治而謂不能移風易俗又矯之太過故曰立語易也<lb/>
長勺之役公曰小大之獄必以情斷劌曰可以一戰<lb/>
　非曰徒以斷獄為戰之具則吾未之信也<lb/>
季桓子穿井得土缶中有羊焉使人問仲尼曰吾穿井<lb/>
　獲狗何也仲尼曰以某所聞者羊也　非曰孔氏惡<lb/>
　能窮物恠之形是必誣聖人矣史之記地坼犬出者<lb/>
　有之矣近世京兆杜濟穿井獲土缶中有狗焉投之<lb/>
<pb n="KR3a0064_WYG_060-32b"/>
　於河化為龍<lb/>
吳伐越隳㑹稽獲骨節專車　非曰辨大骨石弩以為<lb/>
　異其知聖人也亦外矣<lb/>
桓公輕幣諸侯垂槖而入捆載而歸　非曰又奚控焉<lb/>
　悉國之貨以利交天下耶<lb/>
申生敗狄讒言將起狐突杜門不出君子曰善深謀<lb/>
　非曰覩其將敗而杜其門則奸矣<lb/>
里克殺奚齊荀息死之　非曰間君之惑排長嗣而擁<lb/>
<pb n="KR3a0064_WYG_060-33a"/>
　非正其於中正也遠矣不得中正而復其言亂也<lb/>
里克既殺卓子使告重耳曰盍入乎舅犯曰不可秦穆<lb/>
　公使弔曰時不可失舅犯曰不可　非曰狐偃之為<lb/>
　重耳謀者亦迂矣重耳兄也夷吾弟也重耳賢也夷<lb/>
　吾昧也若重耳早從里克秦伯之言而入則國可以<lb/>
　無嚮者之禍而兄弟之愛可全而有<lb/>
秦穆公獲晉侯公子縶曰殺之利公孫枝曰不可　非<lb/>
　曰向使穆公告于王以王命黜夷吾而立重耳則誰<lb/>
<pb n="KR3a0064_WYG_060-33b"/>
　敢不服<lb/>
秦伯歸女五人懷嬴與焉　非曰重耳之受懷嬴不得<lb/>
　已也秦伯乃行非禮以强乎人愚謂秦之歸固非矣<lb/>
　重耳之受亦非也不得已而受亦終始禮待之可也<lb/>
鉏麑　非曰麑之死固善矣然宣子為政之良麑胡不<lb/>
　聞之乃以假寐為賢耶愚謂麑之心特生於政之良<lb/>
　怵惕於將朝盛服之寐耳麑而賢必能諫其君必不<lb/>
　受君之命以賊宣子今為之賊而不忍害可言宣子<lb/>
<pb n="KR3a0064_WYG_060-34a"/>
　之賢麑不足問也<lb/>
公子楊干亂行魏絳斬其僕　非曰公子貴不能討而<lb/>
　禀命者死非能刑也然則絳宜奈何止公子以請君<lb/>
　之命<lb/>
逐欒盈　非曰當其時不能討後之人何罪<lb/>
黄熊　非曰鮌之為夏郊也禹之父也非為熊也熊之<lb/>
　說好事者為之<lb/>
圍鼓　非曰城之畔而歸己者有三逃暴而附德者庥<lb/>
<pb n="KR3a0064_WYG_060-34b"/>
　之力屈而愛死者與之以不死反常以求利者君子<lb/>
　不受也<lb/>
嗜芰　非曰屈子以禮之末忍絶其父將死之言吾未<lb/>
　敢賢乎爾也禮曰思其所嗜屈建曽無思乎<lb/>
　　　外集<lb/>
披沙揀金賦　迎長日賦　記里鼔賦　劉叟傳　叟<lb/>
　以御龍術進魯公内龍先備明年果大旱命劉叟出<lb/>
　龍果大雨<lb/>
<pb n="KR3a0064_WYG_060-35a"/>
河間傳志貞婦一敗於强暴以計殺其夫卒狂亂以死<lb/>
　子厚借以明恩之難恃愚以為士之砥節礪行終不<lb/>
　免移於富貴利欲者多矣正當引以自戒而不必計<lb/>
　其恩之可恃否也<lb/>
太府李卿外婦馬淑誌本南康謳者善瑟葬湘水以嗣<lb/>
　靈音云<lb/>
請復尊號表皆諛辭也子厚内集已多有之為京兆時<lb/>
　事業止此而已乎<lb/>
<pb n="KR3a0064_WYG_060-35b"/>
與衞淮南石琴薦出當州龍壁灘下葢石可薦琴者<hi>以上</hi>
　<hi>外集上下卷</hi>
　　栁以文與韓並稱焉韓文論事說理一一明白透<lb/>
　　徹無可指擇者所謂貫道之器非歟栁之達於上<lb/>
　　聽者皆諛辭致於公卿大臣者皆罪謫後羞縮無<lb/>
　　聊之語碑碣等作亦老筆與俳語相半間及經㫖<lb/>
　　義理則是非多謬於聖人凡皆不根於道故也惟<lb/>
　　紀志人物以寄其嘲罵模冩山水以舒其抑欎則<lb/>
<pb n="KR3a0064_WYG_060-36a"/>
　　峻潔精竒如明珠夜光見輒奪目此葢子厚放浪<lb/>
　　之久自冩胷臆不事諛不求哀不關經義又皆晩<lb/>
　　年之作所謂大肆其力於文章者也故愚於韓文<lb/>
　　無擇於栁不能無擇焉而非徒曰並稱然此猶以<lb/>
　　文論也若以人品論則歐陽子謂如夷夏之不同<lb/>
　　矣歐陽子論文亦不屑稱韓栁而稱韓李李指李<lb/>
　　翺云<lb/>
　<lb/>
<pb n="KR3a0064_WYG_060-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷六十<lb/>
</p>
<p>
</p>
  </div>
</body>
</text>
</TEI>
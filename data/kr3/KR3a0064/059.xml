<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷五十九</head>
    <p>
<pb n="KR3a0064_WYG_059-1a"/>
欽定四庫全書<lb/>
　黄氏日抄卷五十九　　　　宋　黄震　撰<lb/>
　讀文集<hi>一</hi>
　　韓文<lb/>
　　　古賦<lb/>
感二鳥賦豈真有羨於白鳥鸜鵒特因物託興使賤人<lb/>
　貴物者知警爾<lb/>
復志賦退而守其志也歳行未復云者歳星十二年一<lb/>
<pb n="KR3a0064_WYG_059-1b"/>
　周復公自述幼孤時未及十歳<lb/>
閔已賦自傷不得其志欲静以俟之<lb/>
别知賦傷知心之難得不忍楊儀之之去已也<lb/>
　　　詩<lb/>
元和聖德詩典麗雄富前輩或謂揮刀紛紛争刌膾脯<lb/>
　等語異於文王是致是附氣象愚謂亦各言其實但<lb/>
　恐於頌德之名不類或云公之意欲使藩鎮知懼<lb/>
琴操大抵意味悠長拱挹不盡將古聖賢之作而述之<lb/>
<pb n="KR3a0064_WYG_059-2a"/>
　耶抑述古聖賢之意而作之耶猗蘭操有云薺麥之<lb/>
　茂薺麥之有君子之傷君子之守辭約義精尤當佩<lb/>
　服盖能全其所自得者投之患難而不變志士仁人<lb/>
　平居無異儔伍惟歴變而後可知薺麥處雪霜而茂<lb/>
　者由薺麥之性自有陽和惟因君子之傷乃足見君<lb/>
　子之守也拘幽之亂曰臣罪當誅兮天王聖明至哉<lb/>
　言乎昔師席王宗諭教授於鄞縣學官余實從之㳺<lb/>
　聞其講詩至衛莊姜慨然舉此章而言曰反己之切<lb/>
<pb n="KR3a0064_WYG_059-2b"/>
　者惟見己之不然不見人之有不然衛莊姜惟知爲<lb/>
　婦之當順而不見其夫之不義惟知爲母之當慈而<lb/>
　不見其子之不孝此心也何心也充其類而廣之大<lb/>
　舜所謂父母之不我愛於我何哉之心也文王所謂<lb/>
　臣罪當誅兮天王聖明之心也凱風孝子謂母氏聖<lb/>
　善我無令人亦此心也羅仲素謂天下無不是底父<lb/>
　母卽所以指明此心也<lb/>
南山詩險語層出合看其布置處<lb/>
<pb n="KR3a0064_WYG_059-3a"/>
謝自然詩指其輕舉之事爲幽明雜亂人鬼相殘不知<lb/>
　人生常理而棄其身卓哉正大之見乎<lb/>
秋懐詩寄興悠逺多感歎自歛退之意<lb/>
赴江陵途中詩次叙明宻是記事之體内有云早知大<lb/>
　理官不列三后儔何况親犴獄敲搒發姦偷此語可<lb/>
　警世俗盖比肩唐虞之朝者大禹臯陶稷契也禹平<lb/>
　水土稷教播種而契教以人倫是爲三后獨臯陶不<lb/>
　預焉三后子孫爲三代享國長久雖益之後爲秦亦<lb/>
<pb n="KR3a0064_WYG_059-3b"/>
　綿延千百祀獨臯陶之後無聞焉或謂臯陶之所司<lb/>
　者刑也漢高祖再整宇宙一時際㑹如蕭曹韓信張<lb/>
　良蕭之後爲蕭梁曹之後爲曹魏張良好道家學至<lb/>
　今名天師者亦其後獨韓信夷族以其所用者兵而<lb/>
　刑之大者也臯陶明刑所以輔唐虞之仁雖不當以<lb/>
　漢事比然且不得列三后之儔則刑之不可易言昭<lb/>
　昭也司刑君子其可不盡心歟<lb/>
醉贈張祕書謂座客能文性情浩浩爲得酒意而富兒<lb/>
<pb n="KR3a0064_WYG_059-4a"/>
　紅裙之醉如聚飛蚊可謂逸興卒章有云至寳不雕<lb/>
　琢神功謝鋤耘此謂文字混然天成之妙也公之自<lb/>
　得盖如此<lb/>
送惠師靈師皆叙其㳺歴勝槩終律之以正道<lb/>
縣齋有懐自叙平生甚詳<lb/>
岳陽樓叙洞庭之勝<lb/>
薦士詩叙六朝之陋爲搜春摘花卉叙國朝之盛爲奮<lb/>
　猛卷海潦論文者可以觀矣<lb/>
<pb n="KR3a0064_WYG_059-4b"/>
駑驥詩高自稱譽陋視凡子也<lb/>
山石詩清峻<lb/>
汴泗交流詩叙教戰<lb/>
雉帶箭峻特有變態<lb/>
條山蒼簡淡有餘興<lb/>
贈鄭兵曹詩慷慨<lb/>
桃源圗前立兩柱一叙圖一叙詩方雙合叙事中間云<lb/>
　大蛇中斷䘮前王五馬南渡開新主只提秦晉包盡<lb/>
<pb n="KR3a0064_WYG_059-5a"/>
　六百年結云世俗寧知僞與真至今傳者武陵人與<lb/>
　神仙有無何渺茫桃源之說誠荒唐相應皆明之以<lb/>
　正理<lb/>
贈侯喜以釣魚况人事捨小求大<lb/>
八月十五夜贈張功曹感慨多興内云判司卑官不堪<lb/>
　說未免捶楚塵埃間然則唐之判司簿尉類然歟然<lb/>
　唐人之待卑官雖嚴而卑官之行法於人猶得以伸<lb/>
　其嚴如劉仁軌爲陳倉尉搒殺中貴人折衝都尉魯<lb/>
<pb n="KR3a0064_WYG_059-5b"/>
　寧是也我朝判司簿尉以待新進士而筦庫監當<lb/>
　不以辱之其於判司簿尉視唐重矣奈何朝廷視之<lb/>
　雖重世俗待之益卑苦役苛責甚於奴僕官之辱法<lb/>
　之屈也此事關繋世道<lb/>
謁衡嶽祠惻怛之忱正直之操坡老所謂能開衡山之<lb/>
　雲者也<lb/>
杏花詩釣鈎輈字釋云鷓鴣聲<lb/>
感春謂春風漫誕之可悲甚於秋霜摧落之不足惜此<lb/>
<pb n="KR3a0064_WYG_059-6a"/>
　意亦竒東坡謂春蟾投醪光陸離不比秋光只爲離<lb/>
　人照斷腸皆是此意翻出<lb/>
孟東野失子詩云蝮蛇生子時坼裂腸與肝愚徃年見<lb/>
　臨安無夢和尚說蠏𣪚子後即枯死云出佛經<lb/>
落齒詩結以語訛黙固好嚼廢軟還美翻說最佳<lb/>
赤藤杖歌赤龍抜鬚羲和遺鞭等語形容竒恠韓詩多<lb/>
　類此然此類皆從莊生寓言来<lb/>
送石處士赴河陽幕風雲入壯懐泉石别幽耳最工<lb/>
<pb n="KR3a0064_WYG_059-6b"/>
辛卯雪萬玉妃之句李花萬堆雪之句寄盧仝猶上虗<lb/>
　空跨騄駬之句醉留東野爲雲爲龍之句皆立恠以<lb/>
　驚人者<lb/>
招楊之罘栢馬之喻愛之使進而誰氏子之作謂稱道<lb/>
　士爲癡狂尤正論也<lb/>
石鼓歌雙鳥詩尤恠特䨇鳥必有所指豈異端歟<lb/>
贈劉師服詩可與落齒詩參看<lb/>
聽頴師琴有曰喧啾百鳥羣忽見孤鳯凰<lb/>
<pb n="KR3a0064_WYG_059-7a"/>
贈張十八詩有曰龍文百斛鼎筆力可獨扛皆工於形<lb/>
　容<lb/>
調張籍形容李杜文章尤極竒妙<lb/>
寄崔立之狀世俗羡科第之榮<lb/>
月蝕詩律玉川子之豪歸之雅正尤切諷諌結句仁厚<lb/>
　有味<lb/>
短檠歌有感慨意<lb/>
符讀書城南世多議其以富貴誘子是固然矣然亦人<lb/>
<pb n="KR3a0064_WYG_059-7b"/>
　情誘小兒讀書之常愈於後世之飾僞者<lb/>
病鴟詩有不絶小人戒誘使善之意<lb/>
華山詩形容女冠之易動俗<lb/>
書皇甫湜詩謂留意園池猶爾雅注蟲魚枉思掎摭捨<lb/>
　業孔顔愚謂此可鍼世俗之失盖園池之適無非玩<lb/>
　物仲舒潜心大業三年不窺園知汲汲於所當務者<lb/>
　外誘不期而絶也<lb/>
路傍堠以下皆公南遷時詩乍食鱟魚章舉歎驚靣汗<lb/>
<pb n="KR3a0064_WYG_059-8a"/>
　惟蛇舊所識開籠縱之蛤卽蝦蟇亦初不下喉也<lb/>
寄李大夫以年過半百来日無多有少年樂新知衰暮<lb/>
　思故友之句<lb/>
南山有高樹行猛虎行皆贈李宗閔巧喻而力詆文之<lb/>
　鋪叙頓挫甚佳<lb/>
送澄觀詩我欲收歛加冠巾其於送虗師亦嘗云方將<lb/>
　歛之道且欲冠其顛是其人之心在在不放獨惜其<lb/>
　論太顛語少斟酌耳<lb/>
<pb n="KR3a0064_WYG_059-8b"/>
山南鄭相公酬答詩烹斡力健倔斡當作鮮茫漫華墨<lb/>
　間華當作筆音釋序李少卿云○耵聹耳垢也上都<lb/>
　挺切下乃挺切<lb/>
讀東方朔雜事譴瘧鬼二詩皆稽滑以諷瘧云顓頊子<lb/>
　也<lb/>
示兒詩以有屋自慰與符讀書詩正相終始<lb/>
喜雪春雪詠雪等作皆曲盡形容之妙層出無窮<lb/>
蒲萄詩以馬乳對龍鬚今俗呼蒲萄爲馬乳而竹之有<lb/>
<pb n="KR3a0064_WYG_059-9a"/>
　龍鬚亦經見於此○作字讀與做同方橋詩作字與<lb/>
　過字同押<lb/>
遣興詩斷送一生惟有酒贈鄭兵曹詩破除萬事無過<lb/>
　酒山谷詞各於其下去一酒字天然妙對<lb/>
記夢結句安能從汝巢神仙李少卿謂仙當作山此韻<lb/>
　與間字連押當作山尤分明<lb/>
詠筍與詠雪詩相類形容層出<lb/>
送張侍郎以下諸詩皆隨裴相公東征時作<lb/>
<pb n="KR3a0064_WYG_059-9b"/>
示姪孫湘以下諸詩皆貶潮州時作<lb/>
　　　雜文<lb/>
原道嗚呼自昔聖帝明王所以措生民於理使其得自<lb/>
　别於夷狄禽獸者備於原道之書矣孔孟没異端熾<lb/>
　千有餘年而後得原道之書辭而闢之昭如矣奈何<lb/>
　溺於異端之士吹毛求釁竊附程録尚欲隂爲異端<lb/>
　報仇耶此程門高弟尹和靖力排語録之非歟程録<lb/>
　嘗謂愛主情而言盖辨析精微之極也仁者愛人此<lb/>
<pb n="KR3a0064_WYG_059-10a"/>
　正吾夫子之言豈可因以博愛爲仁非原道哉彼以<lb/>
　煦煦爲仁而此以博愛爲仁正將以吾道之大擴其<lb/>
　所見之小也原道不可非也程録雖嘗以虗位之說<lb/>
　爲非此决非程氏之言也夫道二仁與不仁而已此<lb/>
　正孟子之言豈可反以道德虗位非原道哉仁與義<lb/>
　爲道德去仁與義亦自以爲道德故特指其位爲虗<lb/>
　而未嘗以道德爲虗也原道不可非也程録又載昌<lb/>
　黎言治國平天下止及正心而不及致知格物此殆<lb/>
<pb n="KR3a0064_WYG_059-10b"/>
　程子一時偶然之言也孔子言修己以安百姓孟子<lb/>
　言篤恭而天下平皆不過舉其要而言豈必盡及致<lb/>
　知格物之條目而後可以爲自修而顧乃以此非原<lb/>
　道哉異端言心而外其天下國家者故昌黎言治國<lb/>
　平天下而特推其本於正心耳原道不可非也非之<lb/>
　之說三皆不過爲異端報仇譽之之說一又不過爲<lb/>
　異端借影原道曰堯以是傳之舜舜以是傳之禹禹<lb/>
　以是傳之湯湯以是傳之文武周公文武周公傳之<lb/>
<pb n="KR3a0064_WYG_059-11a"/>
　孔子孔子傳之孟軻軻之死不得其傳焉所謂傳者<lb/>
　前後相承之名也所謂道者卽原道之書所謂其位<lb/>
　君臣父子其教禮樂刑政其文詩書易春秋以至絲<lb/>
　麻宫室粟米蔬果魚肉皆道之實也故曰以是而傳<lb/>
　以是者指原道之書所謂道者而言之以明中國聖<lb/>
　人皆以此道而爲治也故他日論異端又曰果孰爲<lb/>
　而孰傳之耶正言此之所謂道者無非實而其傳具<lb/>
　有自来彼之所謂道者無非虗而初無所自傳云爾<lb/>
<pb n="KR3a0064_WYG_059-11b"/>
　非他有靣相授受之宻傳也託附程録者乃發爲異<lb/>
　說稱譽原道以爲此必有所見若無所見所謂傳者<lb/>
　傳人甚麽嗚呼異哉堯舜禹湯文武周公孔孟相傳<lb/>
　之道備見於原道一書豈復他有險恠歇後語隂幽<lb/>
　不可名言如異端所謂不立文字單傳心印之傳者<lb/>
　哉或者此類多出於上蔡謝氏之門歟盖不以愛爲<lb/>
　仁而以覺爲仁必欲掃除乍見赤子入井之心者上<lb/>
　蔡之言也二程無之也謂有不二法門而言道無精<lb/>
<pb n="KR3a0064_WYG_059-12a"/>
　粗彼此之分者上蔡之言也二程無之也載僧人揔<lb/>
　老之言謂嘿而識之是識个甚麽無入而不自得是<lb/>
　得个甚麽者亦上蔡之言也二程無之也凡今所議<lb/>
　原道三說徃徃類此愚故意其爲上蔡謝氏之門依<lb/>
　倣而託於程録也學者無以其語出於程録而遽非<lb/>
　原道必以孔孟之說而稽之則於讀原道幾矣<lb/>
原性論與生俱生而其所以爲性者五仁義禮智信最<lb/>
　爲端的性有三品之說正從孔子上智下愚不移中<lb/>
<pb n="KR3a0064_WYG_059-12b"/>
　来於理無毫髪之背至伊洛添氣質說又較精微盖<lb/>
　風氣日開議論日精得氣質之性與天地之性對説<lb/>
　而後孟子專指性善之說舉以属之天地之性其說<lb/>
　方始無偏此於孟子之説有功而於孔子之說無傷<lb/>
　實則孔子言性包舉大體孟子之說特指本源而言<lb/>
　性無出於孔子者矣奈何三品之說本於上智下愚<lb/>
　之說而後進喜聞伊洛近日之說或至攻詆昌黎耶<lb/>
原毁傷後世議論之不公爲國家者不可不察也<lb/>
<pb n="KR3a0064_WYG_059-13a"/>
原人謂命於兩間爲夷狄禽獸之主主而暴之不得爲<lb/>
　主之道故聖人一視而同仁篤近而舉逺此說己見<lb/>
　仁之全體大用漢唐諸儒不及也本朝西銘又加精<lb/>
　宻<lb/>
原鬼謂鬼無形聲而接於民者物之恠說亦工原之爲<lb/>
　義皆推明正理以袪世俗之蔽者乎古然而今亦然<lb/>
　理然而事亦然則亦何俟乎公之原<lb/>
行難之作嘉陸叅之服善對禹問所以明傳子之義定<lb/>
<pb n="KR3a0064_WYG_059-13b"/>
　天下萬世之常也<lb/>
雜説四首龍喻言君不可以無臣醫喻言治不可以恃<lb/>
　安鶴喻言人不可以貎取馬喻言世未嘗無逸俗之<lb/>
　賢<lb/>
讀荀謂孟尊孔揚尊孟而荀在軻雄之間劑量審矣<lb/>
　是亦於其言而定之盖謂荀未嘗知尊孟故爾若不<lb/>
　于其言而于其人揚則未必不劣於荀此韓公他日<lb/>
　獨以孟荀並言歟雖然荀又豈孟伍哉故又曰軻之<lb/>
<pb n="KR3a0064_WYG_059-14a"/>
　死不得其傳嗚呼公之劑量諸儒審矣<lb/>
鶡冠子十六篇韓子悲其人之不遇鶡似雞以死闘楚<lb/>
　俗以飾冠示武也至今西班稱鶡弁云<lb/>
讀儀禮以聖人之制度而掇其要<lb/>
讀墨子進而比之曰孔墨夫墨子孟子所深闢韓子尊<lb/>
　孟者也何議論之相反至此豈孟防其流弊而韓論<lb/>
　其本心歟<lb/>
獲麟解大意謂麟祥物也但出非其時人不謂之祥盖<lb/>
<pb n="KR3a0064_WYG_059-14b"/>
　以自况而不直說遂成文法之妙<lb/>
師說前起後收中排三節皆以輕重相形初以聖與愚<lb/>
　相形聖且從師况愚乎次以子與身相似子且擇師<lb/>
　况身乎次以巫醫樂師百工與士大夫相形巫樂百<lb/>
　工且從師况士大夫乎公之提誨後學亦可謂深切<lb/>
　著明矣而文法則自然而成者也<lb/>
進學觧類賦體逐叚布置各有韻豨苓之豨音希猪也<lb/>
　卽木猪苓<lb/>
<pb n="KR3a0064_WYG_059-15a"/>
本政論謂周以文弊後不知所承而盡窮古始以明民<lb/>
　不知古者神而化之不使知之也<lb/>
守戒謂諸侯於君當爲翰蕃譬之宅於山者施䧟穽宅<lb/>
　於都者固扄鑰甚切其後譬以賁育之不戒童子之<lb/>
　不抗魯雞之不期蜀雞之不支尤語工而意切國不<lb/>
　得其人以預備之雖強猶弱歟<lb/>
圬者王承福不敢一日怠其事其得也不肯一以妻子<lb/>
　勞其心其過也操鏝入富貴之家至一再過之則爲<lb/>
<pb n="KR3a0064_WYG_059-15b"/>
　墟可爲世戒也<lb/>
五箴之作年四十八謂聦明不及於前時道德日負於<lb/>
　初心而㳺也言也行也好惡與知名也各自爲之箴<lb/>
　拳拳進德之心也<lb/>
後漢三賢賛王充作飬性王符著潜夫仲長統著昌言<lb/>
　皆傷其不顯於世而賛之<lb/>
諱辯旣舉嫌名二名之不諱復舉周公孔子曾參不諱<lb/>
　而宦官宮妾之所諱以相形反覆攻擊燎然明白然<lb/>
<pb n="KR3a0064_WYG_059-16a"/>
　䛕暗成俗至今諱者益甚何哉愚嘗考諱之所始乃<lb/>
　周制子孫奉祀廟中不敢斥其父祖之名而以諡易<lb/>
　之所謂卒哭乃諱也今人少壯無恙而多方回避其<lb/>
　名以爲諱是敬之所以瀆之而預死其人於生之日<lb/>
　也異哉<lb/>
訟風伯譏小人沮君之澤甚工<lb/>
伯夷頌謂無求而爲之萬世一人反結一語謂微二子<lb/>
　亂臣賊子接迹於後世尤竒絶<lb/>
<pb n="KR3a0064_WYG_059-16b"/>
子産不毁鄕校頌戒爲人臣者忌人言而蒙主聼<lb/>
釋言述人有䜛公於鄭相國李舍人者而卒不行也再<lb/>
　三宛轉文法極妙<lb/>
愛直一篇謂李君房之從南陽公有所不知知之未嘗<lb/>
　不爲之思有所不疑疑之未嘗不爲之言愚謂今之<lb/>
　賓僚於所事猶古者卿大夫士於諸侯盖有君道焉<lb/>
　自封建廢而爲郡縣之吏自世卿易而爲遞遷之官<lb/>
　萍梗相逢休戚無關而治道遂不可以望古若李君<lb/>
<pb n="KR3a0064_WYG_059-17a"/>
　房其行古之道者乎<lb/>
張中丞傳後叙閱李翰所爲張廵傳而作也補記載之<lb/>
　遺落暴赤心之英烈千載之下凜凜生氣<lb/>
燕喜亭記工於狀物掌書㕔記工於言情畫記工於叙<lb/>
　事藍田丞㕔記叙崔斯立盤欎之懐修滕王閣記自<lb/>
　叙慨慕遐想之意隨物賦形沛然各縱其所之無拘<lb/>
　也近世爲記者僅述歳月工費拘澁不成文理或守<lb/>
　格局各成窠叚曰此金石之文與今文異嗚呼異哉<lb/>
<pb n="KR3a0064_WYG_059-17b"/>
猫相乳叙事極簡明論士大夫富貴得之於功或失之<lb/>
　於德得之於身或失之於子孫<lb/>
策問十三首只舉一事之可疑者爲問而不設疑辭古<lb/>
　人大體盖如此今之問者徒爲疑辭而初無疑事<lb/>
諌臣論以陽城之賢而作也<lb/>
改葬服議改葬服緦惟子於父母爲然<lb/>
省試學生代齋郎議齋郎士大夫子弟習宗廟之事者<lb/>
　歲久命之官學生則以經藝試司業將以賛教化者<lb/>
<pb n="KR3a0064_WYG_059-18a"/>
　也不可反代小勞之事<lb/>
禘祫議謂獻懿二主宜居東向之位毁瘞始於晋魏不<lb/>
　可行<lb/>
顔子不貳過論謂止之於始萌<lb/>
何蕃傳載朱泚之亂蕃一正色而六館無從亂者<lb/>
　　　書啟<lb/>
與李袐書論小功須追服<lb/>
答張籍两書諄諄然自觧未可著書闢佛之意及觧駮<lb/>
<pb n="KR3a0064_WYG_059-18b"/>
　雜之議其實張籍益友也愛公之深者也<lb/>
與孟東野書答竇存亮書皆叙交際次第自成文法<lb/>
上李實尚書叙其政賀白兎辭巧<lb/>
上李侍郎書云大之爲河海高之爲山嶽明之爲日月<lb/>
　幽之爲鬼神纎之爲珠璣華實變之爲雷霆風雨答<lb/>
　尉遲生書云本深而末茂形大而聲宏行峻而言厲<lb/>
　心醇而氣和昭晰者無疑優㳺者有餘上于頔相公<lb/>
　書云變化若雷霆浩汗若河漢正聲諧韶濩勁氣沮<lb/>
<pb n="KR3a0064_WYG_059-19a"/>
　金石凡皆形容文章之妙公實道胷中之自得者<lb/>
上鄭相公两啓皆自訴所欲言<lb/>
上宰相三書昌黎三上光範書世多譏其自鬻然生爲<lb/>
　大丈夫正蘄爲天下國家用孔子嘗歴聘列國孟子<lb/>
　亦嘗游說諸侯矣如公才氣千古一人亦同流俗困<lb/>
　於科舉而不得少見於世故直攄其抱負以自逹於<lb/>
　進退人才者雖頗失之少年銳氣而實皆發於直情<lb/>
　徑行始則曉以古者成就人才之道次則動以一己<lb/>
<pb n="KR3a0064_WYG_059-19b"/>
　飢寒之廹終則警以天下未治反不能如周公禮士<lb/>
　之勤光範門雖尊公直與之肝膈無間然則公之抱<lb/>
　負者爲何如而可譏其自鬻哉終南㨗徑少室索價<lb/>
　陽退隂進不由真情此則不鬻之鬻乃公罪人耳<lb/>
答侯繼書答崔立之書皆試黜時所作雖微有不平而<lb/>
　直述其邁徃不羣之氣亦奇矣<lb/>
答李翊書自叙歴學之次第然後及其飬所自出者當<lb/>
　熟味如靣承公之教我可也<lb/>
<pb n="KR3a0064_WYG_059-20a"/>
代張籍書就盲字上發明不爲悲苦之辭死中求活法<lb/>
　也<lb/>
答李師錫就李元賓說來宛轉𦂳切<lb/>
答陳生書謂事親以誠不待於外而後爲飬汲汲於科<lb/>
　名以不得進爲親之羞者惑也此非特可鍼陳生之<lb/>
　病萬世而下爲吾徒者皆當拳拳服膺<lb/>
上張僕射書唐制持節某州諸軍事盖以節度使統支<lb/>
　郡之權而其属爲两今之職官唐使院也今之曹官<lb/>
<pb n="KR3a0064_WYG_059-20b"/>
　唐州院也州院於今爲録事參軍之居使院於今爲<lb/>
　僉㕔不以使院稱之唯都吏孔目官所居尚名使院<lb/>
　卽其遺稱也故韓公所上張建封書在使院中小吏<lb/>
　持院中故事來示之語此唐制稱使院之證也<lb/>
上于㐮陽書言先進後進前後相須之道與崔羣書言<lb/>
　交際之情宛轉悠逺與陳京書言於貴官門墻易踈<lb/>
　之狀尤明切動人<lb/>
答馮宿書言在京城不一至貴人之門人之所趍僕之<lb/>
<pb n="KR3a0064_WYG_059-21a"/>
　所傲其與衞中行書云所入比前百倍視吾飲食衣<lb/>
　服亦有異乎其所不忘於仕進者亦將少行乎其志<lb/>
　耳由是觀之公之三上宰相書豈階權勢求富貴哉<lb/>
　宰相人才所由進磊落明白以告之公之本心如青<lb/>
　天白日後世旁蹊曲徑暮夜鑚刺而隂求陽辭心口<lb/>
　爲二妄意亷退之名眞墦間乞祭之徒耳<lb/>
諌張僕射撃毬謂馳毬於場蕩揺振撓不三四年無全<lb/>
　馬矣而人五藏之繫絡甚微坐立必懸垂於胷臆之<lb/>
<pb n="KR3a0064_WYG_059-21b"/>
　間以之顛頓馳騁嗚呼危哉此說富貴少俊者所宜<lb/>
　深知<lb/>
與馮宿論文謂稱意者人以爲恠下筆令人慚則人以<lb/>
　爲好古文真何用於今以俟知者知耳公殆矯其說<lb/>
　以振起一世之庸庸者乎然歴數百年至本朝歐陽<lb/>
　公方能得公之文於殘弆而發撝之否者終於湮没<lb/>
　自歐陽公以来雖曰家藏而人誦殆不過野人議璧<lb/>
　隨和稱好及自執筆爲文鮮有不與之持真知公之<lb/>
<pb n="KR3a0064_WYG_059-22a"/>
　文者又幾何人哉愚嘗嘆息而爲之自警曰人誰不<lb/>
　講孔孟之學至遇事則徃徃而違其訓人誰不讀韓<lb/>
　歐之文至執筆則徃徃而非其體人莫不飲食鮮能<lb/>
　知其味不心誠求之是真無益哉<lb/>
與陸員外薦士書公薦侯喜以下九人此唐之公薦進<lb/>
　士法也<lb/>
與邢尚書書謂布衣王公事勢相須文極清快<lb/>
爲人求薦書以伯樂一顧價増三倍爲喻盖公薦於司<lb/>
<pb n="KR3a0064_WYG_059-22b"/>
　貢士者也應科目時與韋舍人書以恠物困於窮涸<lb/>
　自況而望其一舉手一投足轉之清波此又公之自<lb/>
　薦者也<lb/>
答劉正夫書論爲文譬之百物朝夕所見者人皆不注<lb/>
　視及覩其異者則衆觀之又謂用功深者其收名也<lb/>
　逺答陳商書喻以齊王好竽而鼓以瑟所謂工於瑟<lb/>
　而不工於求齊合是兩書而觀之庸庸者不足以自<lb/>
　見恠恠者非所以諧俗公所告語雖各隨其病而藥<lb/>
<pb n="KR3a0064_WYG_059-23a"/>
　之功深一語則均所當務而根本之論乎<lb/>
與孟簡書因觧妄傳奉釋事遂極言釋氏之非張籍嘗<lb/>
　勸之著書攻釋則辭之<lb/>
答吕毉山人書自謂世無孔子不當在弟子之列盖山<lb/>
　人矜誕人也責公以不能如信陵執轡公故盛其說<lb/>
　以折之<lb/>
答元侍御書以甄濟識安禄山必反其子逢刻身立行<lb/>
　足下能樂道其善俱宜牽聯得書足下年尚彊嗣德<lb/>
<pb n="KR3a0064_WYG_059-23b"/>
　有繼將大書特書屢書不一書文氣横生可愛也<lb/>
與袁相公書薦樊宗師云奇寳横棄道側而閣下篋櫝<lb/>
　尚有少缺不滿之處瑰語也<lb/>
與柳公綽書盛言其以書生率先揚兵淮右之壯形容<lb/>
　如見次書言逺調軍士浮寄孤懸形勢銷弱若募土<lb/>
　人愛䕶鄕里勇於自戰調兵滿萬不如召募數千此<lb/>
　則萬世可行之通論也<lb/>
與李尚書書云接過客俗子絶口不挂時事務爲崇深<lb/>
<pb n="KR3a0064_WYG_059-24a"/>
　以拒止嫉妬之口此語亦渉世者所當知<lb/>
　　　序<lb/>
送孟東野序自物不得其平則鳴一語由物而至人之<lb/>
　所言又至天之於時又至人言之精者爲文歴序唐<lb/>
　虞三代秦漢以及於唐節節申以鳴之說然後歸之<lb/>
　東野以詩鳴終之曰不知天將和其聲以鳴國家之<lb/>
　盛耶抑將窮餓其身思愁其心腸而使自鳴其不幸<lb/>
　也歸宿有味而所以勸止東野之不平者有道矣師<lb/>
<pb n="KR3a0064_WYG_059-24b"/>
　友之義於斯乎在而世徒以文觀之豈惟不知公抑<lb/>
　不知文者耳○桴鼓之桴音浮撃鼓柄也與乘桴浮<lb/>
　海音夫者不同見與栁公綽書出左傳<lb/>
送許郢州序云爲刺史者常私於其民不以實應乎府<lb/>
　爲觀察使者常急於其賦不以情信乎州繇是刺史<lb/>
　不安其官觀察使不得其政財已竭而歛不休人己<lb/>
　窮而賦愈急愚按刺史漢監司之名在唐則爲州猶<lb/>
　今太守之稱盖守郡者也觀察使唐監司之名本朝<lb/>
<pb n="KR3a0064_WYG_059-25a"/>
　始去其權僅存虗號在唐則專有一道之兵財權重<lb/>
　於今之監司者也觀察使旣專有兵財其征取於支<lb/>
　郡之刺史猶今州郡促縣道財賦之類也征取之欲<lb/>
　無厭生民之出有限公謂府常急於財可謂州常私<lb/>
　於民不可府旣急於財而州又不私於民則竭下奉<lb/>
　上患將安極此事豈可使州與府同耶郢爲㐮陽支<lb/>
　郡而爲㐮陽者于頔公主人也故勉郢州以應㐮陽<lb/>
　之需殆非公論否則公客於于見觀察使督賦支郡<lb/>
<pb n="KR3a0064_WYG_059-25b"/>
　之難而未見支郡督賦百姓之難尤可念耶<lb/>
送齊皥序齊皥之兄爲相有司以嫌不取之登第公謂<lb/>
　其生於私夫取舍于其人可也于其勢而取之私也<lb/>
　于其勢之可嫌而故舍之亦私也公之論精矣然舍<lb/>
　之私尚猶愈於取之私<lb/>
李愿盤谷序按李少卿音義序謂得王仲至家善本盤<lb/>
　之土土爲下窅而深深爲空今讀盤之土維子之稼<lb/>
　韻不叶下與稼則恊矣又下與中字對用有義也窈<lb/>
<pb n="KR3a0064_WYG_059-26a"/>
　而深廓其有容韻亦不恊空與容則恊矣又空則有<lb/>
　容比深字義尤精也合從李少卿之說而讀之徜徉<lb/>
　之徜音常○京尹不臺參答友人書云赤令尚與中<lb/>
　丞分道而行何况京尹<lb/>
送牛堪登第序唐人登第無進謝有司之門者<lb/>
贈崔復州序謂官至刺史亦榮矣民窮歛愈急而連帥<lb/>
　不以信此爲刺史之難也崔君爲復州而連帥則于<lb/>
　公崔君之仁足以蘇復人于公之賢足以庸崔君崔<lb/>
<pb n="KR3a0064_WYG_059-26b"/>
　君將有其榮而無其難者乎愚謂此書善爲詞於上<lb/>
　下之間回視送許郢州序無其立語之弊矣<lb/>
贈張童子序謂明經之得難而童子之得易勉以勤其<lb/>
　所未學<lb/>
送文暢師序論民之初生固若禽獸夷狄然今安居暇<lb/>
　食優㳺生死與禽獸異者聖人之教之賜也而文暢<lb/>
　不知可謂辨之明而諭之切矣扶持正敎開明人心<lb/>
　與原道之書相表裏<lb/>
<pb n="KR3a0064_WYG_059-27a"/>
送楊儀之序知其客可信其主之說亦足見唐人之辟<lb/>
　官不于人情而于其才也茍于其人情而辟之則亦<lb/>
　足以覘其主顧賢否相反爾<lb/>
送廖道士序謂郴當中州清淑之氣蜿蟺扶輿磅礴而<lb/>
　鬰積其水土之所生神氣之所感白金水銀丹砂石<lb/>
　英鍾乳橘柚之包竹箭之美千尋之名材不能獨當<lb/>
　之也意必有魁竒忠信材德之民生其間<lb/>
送王含序悲醉鄕之徒不遇<lb/>
<pb n="KR3a0064_WYG_059-27b"/>
送孟琯序善雖不吾與吾將強而附不善雖不吾惡吾<lb/>
　將強而拒<lb/>
送王塤秀才序自孔子沒獨孟軻氏之傳得其宗故求<lb/>
　觀聖人之道者必自孟子始譬之沿河而下茍不止<lb/>
　雖有疾遲必至於海如不得其道也雖疾不止終莫<lb/>
　幸而至焉<lb/>
荆潭唱和序和平之音淡薄而愁思之聲要妙懽愉<lb/>
　之辭難工而窮苦之言易好<lb/>
<pb n="KR3a0064_WYG_059-28a"/>
送高閒上人論張旭草書見山水崖谷鳥獸蟲魚草木<lb/>
　之花實日月列星風雨水火雷霆霹靂歌舞戰闘天<lb/>
　地事物之變可喜可愕一寓於書故旭之書變動猶<lb/>
　鬼神不可端倪<lb/>
送殷侑使回鶻謂今人適數百里出門惘惘有離别可<lb/>
　憐之色持被入直三省丁寧顧婢子語刺刺不能休<lb/>
　今子使萬里外國獨無幾微出於言靣豈不真知輕<lb/>
　重大丈夫哉<hi>以上皆借事形容曲盡文字之妙</hi>
<pb n="KR3a0064_WYG_059-28b"/>
送石洪序若河決下流而東注若駟馬駕輕車就熟路<lb/>
　而王良造父爲之先後也若燭照數計而龜卜也<lb/>
韋侍講序其拒而不受於懐也若築河堤以障屋霤其<lb/>
　容而消之也若水之於海冰之於夏日其玩而忘之<lb/>
　以文辭也若奏金石以破蟋蟀之鳴蟲飛之聲<hi>以上皆雜</hi>
　<hi>喻形容亦曲盡文字之妙</hi>
送温造序伯樂一過冀北馬遂空非無馬也無良馬也東<lb/>
　都固士大夫之冀北也以石生爲才以禮為羅羅而致<lb/>
<pb n="KR3a0064_WYG_059-29a"/>
　之幕下以温生爲才以禮爲羅又羅而致之幕下朝<lb/>
　取一人焉㧞其尤暮取一人焉㧞其尤若是而稱曰<lb/>
　大夫烏公一鎮河陽而東都處士之廬無人焉豈不<lb/>
　可也愈資二生以待老今皆爲有力者奪之其何能<lb/>
　無介然於懐耶生旣至其爲吾以前所穪爲天下賀<lb/>
　以後所稱爲吾致私怨於盡取<hi>曲盡變態</hi>
送鄭權尚書序叙事工宻<lb/>
送韓約侍御序明屯田之功<lb/>
<pb n="KR3a0064_WYG_059-29b"/>
石鼎聯句序道家學公所闢侯喜公所敎而愛之者今<lb/>
　形容二子屈服彌明之狀如此略不爲喜掩覆公之<lb/>
　文不欺盖如此<lb/>
　　　祭文<lb/>
祭田横墓感横義高能得士心<lb/>
歐陽生哀辭閩越之人舉進士繇詹始詹死京師而父<lb/>
　母悲之公故爲之辭以爲觧若曰詹在側雖無離憂<lb/>
　其志不樂詹在京師雖有離憂其志樂詹所謂以志<lb/>
<pb n="KR3a0064_WYG_059-30a"/>
　養志公豈特解其父母心亦善爲詹解者歟然詹固<lb/>
　一時不幸而閩越之人違父母雖死不歸今遂成俗<lb/>
　彼其父母之志果皆如公所謂否耶<lb/>
祭薛助敎有後三月此用史記後九月文法也○雪虐<lb/>
　風饕<hi>出祭張員外</hi>
祭裴太常擔石之儲常空於私室方丈之食毎盛於賔<lb/>
　筵說貧而好客奇絶<lb/>
潮州祈晴稻旣穗矣而雨不得熟以穫也蠶起且眠矣<lb/>
<pb n="KR3a0064_WYG_059-30b"/>
　而雨不得老以簇也語佳甚稻之穗與蠶之眠同時<lb/>
　則南方氣候之早歟又祭云糞除天地山川清風時<lb/>
　興白日顯行<lb/>
祭柳子厚犧罇青黄乃木之災<lb/>
武侍御畫佛文以妄塞悲<lb/>
祭十二郞文當成誦<lb/>
　　　墓銘<lb/>
崔評事翰茍親矣雖不肖收之如賢苟賢矣雖貧賤待<lb/>
<pb n="KR3a0064_WYG_059-31a"/>
　之如貴人<lb/>
考功盧君婆娑嬉遊未有捨所爲爲人意<lb/>
助敎薛君帥武人君爲作書奏讀不識句傳一幕以爲<lb/>
　笑益棄竒與人爲同<lb/>
祭封尉盧殷無書不讀然止用以資爲詩竟飢寒死<lb/>
呂氏子炅棄妻謝母學仙王屋山李素爲河南尹使吏<lb/>
　卒脫其道士衣押送還其母公所作誰氏子詩豈正<lb/>
　此呂歟<lb/>
<pb n="KR3a0064_WYG_059-31b"/>
石洪本姓烏石蘭九代祖猛從拓抜始獨姓石<lb/>
韋丹舉明經授逺安令以譲其兄復通五經登科刺洪<lb/>
　州計口受俸敎人爲瓦屋築堤扞江銘有曰慊慊爲<lb/>
　人矯矯爲官<lb/>
胡評事銘三字句<lb/>
張法曹吾志非不如古人吾才豈不如今人而至於是<lb/>
　而死於是耶<lb/>
苖參軍誌其季生君卒之三月<hi>遺腹</hi>　後夫人<hi>繼室也見韋丹誌又</hi>
<pb n="KR3a0064_WYG_059-32a"/>
　<hi>楊燕竒誌</hi>　前夫人從葬舅姑祧次<lb/>
前進士見孔戡墓誌指韋夫人弟<lb/>
路應神道碑逢水旱喜賤出與民歲熟以其得收常有<lb/>
　贏利<lb/>
鄭儋神道碑削四鄰之交賄省姱嬉之大燕簾閣據几<lb/>
　終日不知有人○二夫人各别爲墓不合葬<lb/>
劉統軍魁顔鉅鼻<hi>可代隆凖</hi>
徐偃王廟謂徐與秦俱出伯益秦以强吞諸侯徐當穆<lb/>
<pb n="KR3a0064_WYG_059-32b"/>
　王無道諸侯咸賔穆王伐之不忍闘其民走彭城秦<lb/>
　鬼久飢徐有廟存仁與暴異也<hi>偃王名誕立廟者名放</hi>○掲䖍<lb/>
　妥靈○無恠風劇雨<hi>並同上</hi>陊剥不治<hi>陊池耳切聲近耻字俗云耻剥</hi>
　<hi>者疑此字也</hi>
袁氏廟碑袁出陳人<lb/>
房啓銘目濡耳染不學以能○材公之爲○不相漁刼<lb/>
　<hi>同上</hi>姊壻<hi>出太原郡公碑</hi>
曹成王李臯碑痛自刮磨豪習委已於學○耻一不通<lb/>
<pb n="KR3a0064_WYG_059-33a"/>
　内外斬斬○伐之二年尤張<lb/>
王適墓銘以恠文狀狂士極可觀今間節一二○懐竒<lb/>
　負氣名節可以戾契致<hi>戾練結反契苦結反</hi>○不喜聞生語一<lb/>
　見輙戒門以絶對語驚人○蹐門告曰天下奇男子<lb/>
　王適○奴視法度士妻上谷侯氏處士高女高固竒<lb/>
　士曰一女憐之必嫁官人不以與凡子<lb/>
李虗中誌深於五行書好道士說以水銀為黃金服之冀<lb/>
　果不死將疾夢大山裂流出赤黄物如金左人曰是<lb/>
<pb n="KR3a0064_WYG_059-33b"/>
　所謂大還者卒疽發背死山者艮艮爲背裂而流赤<lb/>
　黄疽象也大還者大歸也其告之矣<lb/>
董溪故丞相子賔接門下推舉人士侍側無虗口退而<lb/>
　見其人淡若與之無情者○銘曰不我者天<lb/>
孟東野爲詩鈎章棘句神施鬼設間見層出人皆刼刼<lb/>
　我獨有餘年踰五十始選爲溧陽尉卒於興元軍參<lb/>
　謀是曰貞曜先生<lb/>
獨孤郁月開日益卓然早成故相權公<hi>德輿</hi>登君於門歸<lb/>
<pb n="KR3a0064_WYG_059-34a"/>
　以其子<hi>此又贅壻之名也</hi>
張季友自署其末與封<hi>謂非親書者</hi>
劉昌裔與吳少誠交壤曰俱天子人奚爲相傷兩界耕<lb/>
　桑交跡○爽音霜慶音羗叶韻如此愚按詩有德音<lb/>
　不爽壽考不忘又黍稷稻粱農夫之慶又易云積善<lb/>
　之家必有餘慶積不善之家必有餘殃詩易皆叶韻<lb/>
　者故公於劉昌裔之銘曰維德不爽後人之慶惜二<lb/>
　字禮韻未收入平聲也<lb/>
<pb n="KR3a0064_WYG_059-34b"/>
衛之𤣥聞南方多水銀丹砂雜他竒藥爊爲黄金可餌<lb/>
　以不死卽去遂踰嶺得藥試如方不效曰方良是我<lb/>
　治之未至耳留三年藥終不能爲黄金未幾竟死<lb/>
張署拜京兆府司録諸曹白事不敢平靣視<lb/>
胡珦<hi>音向</hi>非其身力不以衣食自刻削不干人孤身旅長<lb/>
　安致官九卿爲大家七子皆有學守女嫁名人<lb/>
權德輿字載之生三歲知變四聲四歲能爲詩○薦士<lb/>
　於公者其言可信不以其人布衣不用卽不可信雖<lb/>
<pb n="KR3a0064_WYG_059-35a"/>
　大官勢人交言一不以綴意○考進士踵相躡爲宰<lb/>
　相達官<lb/>
平淮西碑文恬武嬉○士飽而歌馬騰於槽○今旰而<lb/>
　起左餐右粥○惟㫁乃成<lb/>
南海廟碑多雋語○上雨旁風取具臨時○盲風恠雨<lb/>
　發作無莭○雲隂解駮日光穿漏○闔廟旋艫祥飈<lb/>
　送颿旗纛旌麾飛揚晻靄鐃鼓嘲轟高管噭譟武夫<lb/>
　奮棹工師唱和穹龜長魚踴躍後先乾端坤倪軒豁<lb/>
<pb n="KR3a0064_WYG_059-35b"/>
　呈露<lb/>
處州孔子廟碑公以社稷不屋而壇不如夫子巍然當<lb/>
　座張文潜稱廟貎起於後世祭天地亦不屋而壇耳<lb/>
羅池廟碑柳子厚旣治栁三年與部將魏忠謝寧歐陽<lb/>
　翼飲酒謂曰明年吾死死爲神三年爲廟祀我及期<lb/>
　而死三年侯降州之後堂翼等見而拜之其夕夢翼<lb/>
　而告曰館我羅池○歩有新船○鵝之山兮柳之水<lb/>
　桂樹團團兮白石齒齒<lb/>
<pb n="KR3a0064_WYG_059-36a"/>
黄陵廟湘出全瀟出道合於永以入洞庭廟在瀟湘尾<lb/>
　洞庭口祠舜二妃長娥皇曰君次女英曰夫人<lb/>
王仲舒碑銘讀書著文其譽藹欝與陽城遏延齡不得<lb/>
　相德宗初怏怏無柰久嘉之顧列曰第幾人必王某<lb/>
　也果然爲蘇州堤松江路賦調自爲書與人期吏無<lb/>
　及門而集觀察江西禁浮屠誑誘壊其舍以葺公宇<lb/>
　○秀出班行簡古而蔚<lb/>
韓𢎞帥汴承五亂之後苖薅而髪櫛之汴之南則蔡吴<lb/>
<pb n="KR3a0064_WYG_059-36b"/>
　少誠爲亂北則鄆李師道爲亂𢎞助平二㓂歸京師<lb/>
　位中書夀五十八○李師古之起事也或曰剪棘夷道<lb/>
　兵且至矣公曰兵来不除道也詐窮旋軍○其朝京<lb/>
　師天子曰大臣不可以暑行其秋之待公曰君爲仁<lb/>
　臣爲恭可矣遂行○人得一笑語重於金帛之賜<lb/>
柳子厚得柳州劉夢得禹錫亦在遣中當詣播州子厚<lb/>
　泣曰播州非人所居而夢得親在堂願以柳易播夢<lb/>
　得於是改刺連州嗚呼士窮乃見節義今夫平居里<lb/>
<pb n="KR3a0064_WYG_059-37a"/>
　巷相慕恱酒食游戯相徵逐詡詡強笑語以相取下<lb/>
　握手出肺肝相示指天日涕泣誓生死不相背負真<lb/>
　若可信一旦臨小利害僅如毛髪比反眼若不相識<lb/>
　落䧟穽不一引手救反擠之又下石焉者皆是也此<lb/>
　宜禽獸夷狄所不忍爲而其人自視以爲得計聞子<lb/>
　厚之風亦可少媿矣向使子厚在臺省時自持其身<lb/>
　已能如司馬刺史時亦自不斥斥時有人力能舉之<lb/>
　且必復用不窮然子厚斥不久窮不極雖有出於人<lb/>
<pb n="KR3a0064_WYG_059-37b"/>
　其文學辭章必不能自力以傳於後如今無疑也雖<lb/>
　使得所願爲將相於一時以彼易此孰得孰失必有<lb/>
　能辨之者<hi>並墓誌</hi>
鄭羣不爲翕翕熱亦不爲崖岸斬絶之行俸禄入門與<lb/>
　其所過逢飲酒舞歌費盡不顧問遇其空無時客至<lb/>
　清坐相看竟日不能設食<lb/>
孔戣誌古之老於鄕者將自佚非自苦閭井田宅具在<lb/>
　親戚之不仕與倦而歸者不在東阡在北陌可杖屨<lb/>
<pb n="KR3a0064_WYG_059-38a"/>
　来徃也○明州歲貢海蟲淡菜蛤蚶可食之属自海<lb/>
　抵京師道路水陸遞夫積功歲爲四十三萬六千人<lb/>
　奏䟽罷之蕃舶之至泊歩有下碇之稅始至有閱貨<lb/>
　之燕犀珠磊落賄及僕𨽻公皆罷之<lb/>
殿中少監馬君<hi>繼祖北平王燧之孫</hi>姆抱幼子立側眉眼如畫髪<lb/>
　漆黒肌肉玉雪可憐殿中君也當是時見王於北亭<lb/>
　猶高山深林龍虎變化不測傑魁人也退見少傅翠<lb/>
　竹碧梧鸞鵠停峙能守其業者也幼子姢好静秀瑶<lb/>
<pb n="KR3a0064_WYG_059-38b"/>
　環瑜珥蘭茁其牙稱其家兒也<lb/>
樊宗師不襲蹈前人一言一句天得也銘曰惟古於詞<lb/>
　必己出降而不能乃剽賊○海含地負○文從字順<lb/>
李郱銘愈下而微旣極復飛<lb/>
張徹嘗從余學選於諸生而嫁與之○世慕顧以行于<lb/>
　掲掲也○猛厲<hi>音烈</hi>
李楚金爲貝州司法其刺史不恱於民將去官民相率<lb/>
　讙譁手瓦石需其出撃之司法君奮曰是何敢爾属<lb/>
<pb n="KR3a0064_WYG_059-39a"/>
　小吏百餘人持兵仗以出立木署之曰刺史出民有<lb/>
　敢觀者殺之木下民聞皆驚相告散去<lb/>
李干遇方士柳泌從受藥法服之下血病死余不知服<lb/>
　食說自何世起殺人不可計而世慕尚之益至今直<lb/>
　取親與游而以藥敗者六七公爲世誡工部歸登狂<lb/>
　痛號呼唾血以斃殿中李虗中疽發其背死刑部李<lb/>
　孫且死謂余曰我爲藥誤其李建一旦無病死孟簡<lb/>
　屏人曰我得祕藥不可獨不死今遺子一噐别一年<lb/>
<pb n="KR3a0064_WYG_059-39b"/>
　而病病二歲竟卒盧坦死時溺出血肉李道古食泌<lb/>
　藥五十死海上蘄不死乃速得死臨死乃悔後之好<lb/>
　者又曰彼死者皆不得其道也我則不然始病曰藥<lb/>
　動故病病去藥行乃不死矣及且死又悔嗚呼可哀<lb/>
　也已可哀也已<lb/>
韓紳卿遷涇陽令破豪家水碾利民田百萬頃<lb/>
韓滂<hi>老成之子</hi>歸後其祖介<lb/>
盧氏誌外王父<lb/>
<pb n="KR3a0064_WYG_059-40a"/>
　　　雜文<lb/>
送窮事始顓頊高辛時祖揚雄有逐貧賦○恠恠奇奇<lb/>
　蠅營狗茍○延之上座<lb/>
鰐魚文伈伈<hi>悉忱反恐貎</hi>
　　　狀<lb/>
丞相董晉行狀請牒考功并太常議謚牒史館公自稱<lb/>
　故吏○朱泚之亂說李懐光不與○天下安危宰相<lb/>
　之能與否可見謀議於上前者不足道○未嘗言兵<lb/>
<pb n="KR3a0064_WYG_059-40b"/>
與盧郎中薦侯喜狀身在貧賤爲天下所不知獨見遇<lb/>
　於大賢乃可貴耳<lb/>
論權停舉選狀以歲之旱權停舉選省費而足食也竊<lb/>
　以十口之家益一二人未有所費今京師人不啻百<lb/>
　萬舉者不過五七千人并僮僕不當京師百之一舉<lb/>
　選者皆齎持資用以有易無未見其弊○天旱人飢<lb/>
　乞停稅至来年○唐制國子館生三百人大學館生<lb/>
　五百人四門館生五百人名三館學生<lb/>
<pb n="KR3a0064_WYG_059-41a"/>
馬府君行狀趙奢號馬服君子孫由是以馬爲氏<lb/>
梁悦報仇殺人公詣請集議奏聞酌宜而處<lb/>
　　　表<lb/>
爲宰相賀雪表春雲始繁時雪遂降是冬雪愆期雖春<lb/>
　亦賀<lb/>
進順宗實録表李吉甫以韋處厚所撰令公重修<lb/>
賀白龜狀謂獲蔡之兆<lb/>
進撰淮西碑狀乾坤之容日月之光知其不可繪畫○<lb/>
<pb n="KR3a0064_WYG_059-41b"/>
　碑夲賜韓𢎞𢎞寄絹五百疋充人事謝云恩由上致<lb/>
　利則臣歸<lb/>
論佛骨表之說正矣潮州謝表稱頌功德之不暇直勸<lb/>
　東廵泰山而自任鋪張雖古人不多譲甚矣憲宗之<lb/>
　不可與忠言而公也汲汲乎茍全性命两可悲矣夫<lb/>
　○表多近世引用之句如鋪張對天之閎休揚厲無<lb/>
　前之偉績編之乎詩書之册而無愧措之天地之間<lb/>
　而無虧旋乾轉坤關機闔開雷厲風飛日月清照○<lb/>
<pb n="KR3a0064_WYG_059-42a"/>
　公之貶潮佛者謂此禍福之報然佛骨一入而憲宗<lb/>
　已晏駕公卽移袁福未央也禍福誰在耶<lb/>
賀慶雲等表皆文人諛語牽於時俗無足論者請上尊<lb/>
　號尤甚<lb/>
賀太陽不虧表此皆我朝先正所不爲者<lb/>
辨張平叔奏變塩法利害較然言敷人糴塩之擾也○<lb/>
　所由<lb/>
　　　外集<lb/>
<pb n="KR3a0064_WYG_059-42b"/>
謂范蠡背君而去又招大夫種使竟承賜劒之詔無事<lb/>
　君之義爲人謀而不忠愚謂種方假疾句踐卽賜劔<lb/>
　蠡稱不可與共安樂之言驗矣蠡不去與俱死何益<lb/>
　句踐豈能𢎞夏禹之烈者哉明哲保身蠡未爲無所<lb/>
　見種不去而及豈蠡䧟之使然而曰由㧞句踐之劔<lb/>
　其言似微刻也然則事君不可則去之乎曰君臣以<lb/>
　義合君辱臣死處變之義也功成身退處常之義也<lb/>
　使句踐棲㑹稽時蠡舍而去之又招種欲所去之蠡<lb/>
<pb n="KR3a0064_WYG_059-43a"/>
　則爲萬世罪人<lb/>
答劉秀才論史歴叙人禍天刑謂粗知自愛實不敢爲<lb/>
　館中非無人必將有作者然則館中人皆不知自愛<lb/>
　耶<lb/>
通觧謂堯之前千萬年不知譲許由哀天下之愚以争<lb/>
　爲能廼高揖辭堯譲之敎行許由為之師桀之前千<lb/>
　萬年不知忠龍逢哀天下之不仁覩君父百姓入水<lb/>
　火而不救於是盡言就烹忠之敎行龍逢為之師周<lb/>
<pb n="KR3a0064_WYG_059-43b"/>
　之前千萬年不知義之可以換其生伯夷哀天下之<lb/>
　偷且以強則服薇逃山而死義之敎行伯夷為之師<lb/>
　嗚呼以天下譲舜者堯也謂許由辭而不受者莊生<lb/>
　之寓言以戯薄天下也無其事也桀之前由禹以逹<lb/>
　五帝三皇皆治世未有君父百姓入水火者也桀始<lb/>
　暴而龍逢以諌死世道之不幸耳逢非有心哀天下<lb/>
　之不仁而特以身立敎也龍逢旣以諌死而謂伯夷<lb/>
　之餓死爲前千萬年不知義之可以換生又誣而自<lb/>
<pb n="KR3a0064_WYG_059-44a"/>
　背其說也譲也忠也義也皆人心所固有也聖帝明<lb/>
　王繼天立極幾年於此不幸遭世之變始有矯矯自<lb/>
　見其間者龍逢伯夷是也許由非其比也豈開闢以<lb/>
　來所未知而三子者昉之耶<lb/>
鄠人對<hi>鄠胡古反京兆縣名</hi>剔股以瘳母疾雖非聖賢之中道實<lb/>
　孝子一念之誠切也爲對鄠人之說者何忍且薄耶<lb/>
　謂希免輸謂不腰於市已黷於政謂以一身爲孝是<lb/>
　辨其祖父皆無孝○嗚呼窮鄕小民藥餌何有父母<lb/>
<pb n="KR3a0064_WYG_059-44b"/>
　呼吸死生之際號天叫地救急無門身之不卹而希<lb/>
　免輸乎○世之剔股以救母者疾未有不瘳而子亦<lb/>
　不知其痛未有病創者殆天地神明之哀其誠也救<lb/>
　母何罪而可腰於市乎當仁不譲於師而古亦以盖<lb/>
　前人之愆爲孝未聞以祖父無孝稱而子不可行孝<lb/>
　者也况倉卒剔股偶然希有之事不當責其祖父之<lb/>
　必有也祖父未有而子孫有之顯其祖父者也且孝<lb/>
　猶忠耳顔杲卿罵賊殺身顔之祖父生死於太平無<lb/>
<pb n="KR3a0064_WYG_059-45a"/>
　事之世豈嘗有是事乎國史大書杲卿之忠不聞其<lb/>
　爲形祖父之不忠豈旌孝子之孝爲形祖父之無孝<lb/>
　乎○嗚呼爲對鄠人之說者何忍且薄耶<lb/>
直諫表證三王已下治亂而謂開闢已来未有如大漢<lb/>
　前後已幾於不倫矣謂先朝用幼僧矯堅之言迎佛<lb/>
　骨臣上諫投荒州未得一年上天降大禍先朝升遐<lb/>
　如彼骨可慿臣家族合至灰滅先朝合享如山之壽<lb/>
　矣竊意此非人臣之所宜言公所必不爲也<lb/>
<pb n="KR3a0064_WYG_059-45b"/>
　　外集五卷大抵文緩而衍不類昌黎天成之筆揆<lb/>
　　之於理又多可疑如此按李漢叙稱最厚且親收<lb/>
　　拾遺文無所墜併目録共四十一卷然則外集何<lb/>
　　從而来哉又孰爲之收拾耶五卷之多惟論史一<lb/>
　　書柳柳州嘗辨之可審其爲韓餘孰與稽耶趙臺<lb/>
　　卿於孟子有言又有外書四篇其文不能𢎞深後<lb/>
　　世依倣而託之者愚於昌黎之外集盖不能盡信<lb/>
　　云<lb/>
<pb n="KR3a0064_WYG_059-46a"/>
　　　順宗實録五卷<lb/>
順宗自貞元二十一年二月卽位罷宫市禁選宫觀婢<lb/>
　禁五坊小兒張雀羅囊蛇之擾停鹽鐵使月進出後<lb/>
　宫并敎坊妓女人情大悦然上自二十年九月已得<lb/>
　風疾不能言越人王叔文初以碁進東宫杭人王伾<lb/>
　侍書寢陋吴語上所䙝狎至是植黨用事韋執誼倚<lb/>
　之爲相叔文欲謀兵權逺近大懼未幾叔文執誼交<lb/>
　惡心腹内離外有韋臯裴垍嚴綬等箋表而中官劉<lb/>
<pb n="KR3a0064_WYG_059-46b"/>
　光竒等屡以啓上八月傳位太子貶王叔文渝州明<lb/>
　年殺之伾開州執誼崖州皆死○載張萬福陸贄陽<lb/>
　城三賢始末極詳見第九卷載伾叔文執誼三不肖<lb/>
　情狀亦詳見第十卷唐書不就用之爲傳而更他爲<lb/>
　何哉班固之用史記全文於是不可及而李巽巖長<lb/>
　編未嘗改歐蘇所紀先正言行於是爲善述矣○鹵<lb/>
　莾<hi>胡古反</hi>不用心貌與草莾之莾各音字皆從犬在两<lb/>
　廾中○載太子名云從水傍享淳字也<lb/>
<pb n="KR3a0064_WYG_059-47a"/>
　　東坡作韓文公廟碑詞絢雲錦氣矗霄漢振古一<lb/>
　　竒絶也然一言以蔽之不過謂其間氣所生不爲<lb/>
　　死生禍福奪此殆坡公胷中所自得因之而發歟<lb/>
　　若文公之所以爲文者則似未暇盡及也盖自孟<lb/>
　　子没而異端作中國之不爲夷狄者幾希公始出<lb/>
　　而排斥之天地之所以位人之所以異於禽獸中<lb/>
　　國之所以異於夷狄一一條析明盡而世始昭若<lb/>
　　發蒙孔孟而後所以扶植綱常者公一人而已孟<lb/>
<pb n="KR3a0064_WYG_059-47b"/>
　　子没而邪說熾性理之不蕩於空虗者尤希公始<lb/>
　　出而指喜怒哀樂愛惡欲七者以爲情指仁義禮<lb/>
　　智信五者以爲性人獨於五者之要指仁與義二<lb/>
　　者謂由是而之焉則爲道且謂舍是而言道者非<lb/>
　　吾之所謂道孔孟而後所以辨析義理者文公一<lb/>
　　人而已夫惟綱常非徒禮樂刑政之可扶也我朝<lb/>
　　是以復極其根於性命之源性非徒三品之可盡<lb/>
　　也我朝是以復析其微於本然之性氣質之性之<lb/>
<pb n="KR3a0064_WYG_059-48a"/>
　　别功有相因理日以明譬之事業文公則撥亂世<lb/>
　　而反之正者也我朝諸儒則於反正之後䆒極治<lb/>
　　要制禮作樂躋世太平者也文公之所以爲文者<lb/>
　　其大若此豈曰文起八代之衰止於文字之文而<lb/>
　　已哉<lb/>
　　　臨川王氏嘗爲詩以譏昌黎曰紛紛易盡百年<lb/>
　　　身舉世無人識道真力去陳言誇末俗可憐無<lb/>
　　　補費精神然世未有以其言爲然者也盖人生<lb/>
<pb n="KR3a0064_WYG_059-48b"/>
　　　一日必盡一日之事此卽造化生生不息之理<lb/>
　　　今謂百年易盡而先自棄不爲者偷也異端之<lb/>
　　　言也人生未有一日不由於斯道此卽盈天地<lb/>
　　　間昭然著見之理今謂道爲有真而人不能識<lb/>
　　　者誕也異端之言也世更八代異端肆行昌黎<lb/>
　　　始出而斥異端明聖道以六經之文爲諸儒之<lb/>
　　　倡其有補斯世論者謂功不在孟子下今臨川<lb/>
　　　譏其無補枉費精神者盖其溺於異端之學所<lb/>
<pb n="KR3a0064_WYG_059-49a"/>
　　　見然也不足疵昌黎也且王氏雖習異端初未<lb/>
　　　嘗槁馘山林恪守朴陋求其所謂道之真者亦<lb/>
　　　不過費竭精神從事文墨正欲學爲昌黎而特<lb/>
　　　未至耳柰何身自爲之而反以譏人邪近世大<lb/>
　　　儒晦庵先生校昌黎文乃取臨川之詩附其後<lb/>
　　　愚觀晦庵平日於昌黎實敬其人實愛其文獨<lb/>
　　　以其未免詩酒浮華志在利禄而微有嘆息之<lb/>
　　　辭瑕瑜不相揜已極議論之公矣今附此詩則<lb/>
<pb n="KR3a0064_WYG_059-49b"/>
　　　所未曉且枉費精神之說陸象山正以此譏晦<lb/>
　　　庵而其說正自臨川王氏来亦豈其然乎又世<lb/>
　　　傳昌黎嘗與大顚書其文陋甚昌黎集無之東<lb/>
　　　坡先生嘗辨其爲僞矣昌黎本以刑部侍郞到<lb/>
　　　潮州還朝久之乃遷吏部歐陽公所得大顛書<lb/>
　　　石本乃稱吏部侍卽此可知其爲僞尤明晦庵<lb/>
　　　亦以其書爲真而録於後亦所未曉併書誌疑<lb/>
　　　以俟来者察焉<lb/>
<pb n="KR3a0064_WYG_059-50a"/>
　　　嘗聞長老言自昔詩文類不免差誤惟昌黎之<lb/>
　　　文少陵之詩獨無之然歐陽公嘗議昌黎羡二<lb/>
　　　鳥之光榮張文潜嘗議其記夫子廟不當以有<lb/>
　　　屋爲勝於社稷陸放翁嘗議其詠石鼓文不當<lb/>
　　　謂删詩時失編入凡此誠亦不免言語之疵至<lb/>
　　　若言及經義而是非不繆於聖人則文人皆無<lb/>
　　　昌黎比者矣<lb/>
　<lb/>
<pb n="KR3a0064_WYG_059-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷五十九<lb/>
</p>
<p>
</p>
  </div>
</body>
</text>
</TEI>
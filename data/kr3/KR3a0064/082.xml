<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷八十二</head>
    <p>
<pb n="KR3a0064_WYG_082-1a"/>
欽定四庫全書<lb/>
　黄氏日抄卷八十二　　　　宋　黃震　撰<lb/>
　講義<lb/>
　　　撫州辛未冬至講義<lb/>
　　六經義理渾融本不易説諸儒講説精備亦何待<lb/>
　　説況某庸晩失學每讀先儒經解惟有拳拳敬信<lb/>
　　愧未能行得一句何敢更衍浮辭二廣文先生與<lb/>
　　前廡衆職事先輩乃誤以某為嘗有志於此者借<lb/>
<pb n="KR3a0064_WYG_082-1b"/>
　　之講席俾誦所聞某辭以今日之所少者不在講<lb/>
　　説而在躬行此真悃也乃辭至再而不獲亦惟始<lb/>
　　述區區之素見謂終不若反而相勉於躬行耳便<lb/>
　　祈指教<lb/>
子曰弟子入則孝出則弟謹而信汎愛衆而親仁行有<lb/>
餘力則以學文<lb/>
　此章敎人為學以躬行為本躬行以孝弟為先文則<lb/>
　行有餘力而後學之所謂文者又禮樂射御書數之<lb/>
<pb n="KR3a0064_WYG_082-2a"/>
　謂非言語文字之末今之學者乃或反是豈因講造<lb/>
　化性命之髙逺反忘孝弟謹信之切近乎然嘗思之<lb/>
　二者本無異㫖也造化流行賦予萬物是之謂性而<lb/>
　人得其至粹善性發見始於事親是之謂孝而推之<lb/>
　為百行是孝也者其體源於造化流行之粹其用達<lb/>
　為天下國家之仁本末一貫皆此物也故論語一書<lb/>
　首章先言學次章即言孝弟至於性與天道則未嘗<lb/>
　輕發其祕豈非孝弟實行正從性與天道中來聖門<lb/>
<pb n="KR3a0064_WYG_082-2b"/>
　之學惟欲約之使歸於實行哉自夫性近習逺利欲<lb/>
　易昏孟子不得已始敎人知性知天周子不得已又<lb/>
　始曉人以太極陰陽五行無非指示此性之所從來<lb/>
　使人知心之所具者即性性之所禀者即天虛靈瑩<lb/>
　徹超然物表塵視軒冕芥視珠玉則見於事父從兄<lb/>
　推之躬行踐履自然無玷無缺純是本然天性凡言<lb/>
　性天之妙者正為孝弟之實也二程先生講眀周子<lb/>
　之説以達於孔孟之説由性命而歸之躬行其説未<lb/>
<pb n="KR3a0064_WYG_082-3a"/>
　嘗不兼舉後有學者宜已不待他求不幸有佛氏為<lb/>
　吾儒之異端莊列之戲誕遁入禪學又為異端之異<lb/>
　端雖其無父無君䘮失本心正與孝弟相反奈何程<lb/>
　門言心彼亦於此時指虛空而言心程門言性彼亦<lb/>
　於此時指處空而言性不惟大相反而適相亂彼之<lb/>
　空虛反以髙廣而易入此之切實反以平常而易厭<lb/>
　故二程既沒門人弟子多潜移於禪學而不自知雖<lb/>
　晦翁朱先生初年亦㡬陷焉後始一切反而歸之平<lb/>
<pb n="KR3a0064_WYG_082-3b"/>
　實平生用功多於論語平生説論語多主孝弟忠信<lb/>
　至其言太極性命等説乃因一時行輩儒先相與講<lb/>
　論而發亦本非其得已文公既沒其學雖盛行學者<lb/>
　乃不於其切實而獨於其髙逺講學捨論語不言而<lb/>
　必先大易説論語捨孝弟忠信不言而獨講一貫凡<lb/>
　皆文公平日之所深戒學者乃自偏徇而莫知返入<lb/>
　耳出口無闗躬行竊嘗譬之酌水者必浚其源浚其<lb/>
　源為酌水計也反舍其水而不酌何義也食實者必<lb/>
<pb n="KR3a0064_WYG_082-4a"/>
　溉其根溉其根為食實地也反棄其實而不食何見<lb/>
　也正躬行者必精性理精性理為正躬行設也反置<lb/>
　躬行於不問何為也漢唐老師宿儒泥於訓詁多不<lb/>
　精義理近世三尺童子承襲緒餘皆能言義理然能<lb/>
　言而不能行反出漢唐諸儒下是不痛省而速反之<lb/>
　流弊當何如也竊意儒先講貫已精之餘正學者敬<lb/>
　信服行之日由儒先之發眀以反求乎孔子之大㫖<lb/>
　知性命之從來以歸宿於孝弟之實行守之以謹行<lb/>
<pb n="KR3a0064_WYG_082-4b"/>
　之以信愛衆以推廣乎此親仁以増益乎此其本既<lb/>
　立其用斯溥他日推之天下國家特舉而措之爾故<lb/>
　曰人人親其親長其長而天下平恐必如此斯為實<lb/>
　學又可更求多於言語間哉子曰君子欲訥於言而<lb/>
　敏於行又曰古者言之不出恥躬之不逮也孔子之<lb/>
　教人拳拳於躬行者如此此晦庵先生所以終身常<lb/>
　讀論語某嘗竊謂人之初生知有父母而已及其少<lb/>
　長逰戲徴逐往往至於忘返與父母漸疎終身慕父<lb/>
<pb n="KR3a0064_WYG_082-5a"/>
　母者古今一大舜而已人之初學知有論語而已及<lb/>
　其既長博習討論往往至於忘返遂與論語日疎終<lb/>
　身讀論語者古今一晦庵而已學者常能以孔子之<lb/>
　教為主以論語之説為正庶㡬不為時尚所移盖孔<lb/>
　子之説萬世無弊自孟子而下之説皆隨時救弊者<lb/>
　也吾徒尚當謹之哉<lb/>
　　　臨汝書堂癸酉歳旦講義<lb/>
子曰參乎吾道一以貫之曾子曰唯子出門人問曰何<lb/>
<pb n="KR3a0064_WYG_082-5b"/>
謂也曾子曰夫子之道忠恕而已矣<lb/>
　謹按聖門之指示要領在此一章異端之竊證空談<lb/>
　亦在此一章故學者讀此章最不可不審夫萬事莫<lb/>
　不有理學者當貫通之以理故夫子謂之一以貫然<lb/>
　必先以學問之功而後能至於貫通之地故曾子釋<lb/>
　之以忠與恕盖理固無所不在而人之未能以貫通<lb/>
　者己私間之也盡己之謂忠推己及人之謂恕忠恕<lb/>
　既盡己私乃克此理所在斯能貫通故忠恕者所能<lb/>
<pb n="KR3a0064_WYG_082-6a"/>
　一以貫之者也夫子他日又嘗以告子貢曰汝以予<lb/>
　為多學而識之者與非也予一以貫之此謂多學正<lb/>
　所以求為貫通不可止於務多而已也顔子得此意<lb/>
　故曰博我以文約我以禮約以禮則一以貫矣然非<lb/>
　出於博文之外也孟子得此意故曰博學而詳説之<lb/>
　將以反説約也反説約則一以貫矣然皆自博學詳<lb/>
　説中來也聖賢之學首尾該貫昭然甚眀初未嘗單<lb/>
　出而為一貫之説奈何異端之學既興蕩空之説肆<lb/>
<pb n="KR3a0064_WYG_082-6b"/>
　行盡論語二十篇無一可借為蕩空之證者始節畧<lb/>
　忠恕之説單摘一貫之語矯誣聖言自證已説以為<lb/>
　天下之理自成一貫初無事於他求是不從事於博<lb/>
　文而徑欲約禮也不從事於博學詳説而徑欲反説<lb/>
　約也已非聖賢教人本㫖矣甚至挑剔新説謂不必<lb/>
　言貫此道不必貫而本一嗚呼此有物混成之説也<lb/>
　而可以亂聖言哉愚嘗攷其故其端盖自春秋戰國<lb/>
　來矣夫道即理也粲然於天地間者皆理也不謂之<lb/>
<pb n="KR3a0064_WYG_082-7a"/>
　理而謂之道者道者大路之名人之無有不由於理<lb/>
　亦猶人之無有不由於路謂理為道者正以人所常<lb/>
　行欲人之曉然易見而非超出於人事之外他有所<lb/>
　謂髙深之道也唐虞三代之隆上之所行者皆此道<lb/>
　下之所見者亦皆此道士之已達者以此道見之設<lb/>
　施士之未達者以此道見之講眀大之為三綱五常<lb/>
　細之為萬事萬物無非此道而何有異説周室既衰<lb/>
　學校既廢上無與主張下無與講習士始分裂而四<lb/>
<pb n="KR3a0064_WYG_082-7b"/>
　出得志於當世者外此道而為功名則為管晏之功<lb/>
　利則為蘇張之從衡則為申韓之法術不得志於當<lb/>
　世者外此道而為横議則為老聃之清虛則為莊列<lb/>
　之寓言則為騶衍之誣誕凡皆道之不眀故也然得<lb/>
　志於當世者其禍雖烈而禍猶止於一時不得志於<lb/>
　當世者其説雖髙而禍乃及於萬世凡今之削髪緇<lb/>
　衣喝佛罵祖者自以為深於禪學而不知皆戰國之<lb/>
　士不得志於當世者戲劇之餘談也凡今之流於髙<lb/>
<pb n="KR3a0064_WYG_082-8a"/>
　虚求異一世者自以為善談聖經而不知此即禪學<lb/>
　亦戰國之士不得志於當世者展轉之流毒也天生<lb/>
　夫子不於他時而獨於春秋之世正使於衆説淆亂<lb/>
　之際立大中至正之極眀日用常行之道為天下萬<lb/>
　世之師論語二十篇拳拳訓告惟以學問躬行惟以<lb/>
　孝弟忠信獨於曾子之𢎞毅而告以一以貫之之説<lb/>
　又獨於子貢之敏悟而啟以一以貫之之機以一而<lb/>
　貫之是於功深力到之餘更求提綱挈領之要夫子<lb/>
<pb n="KR3a0064_WYG_082-8b"/>
　教人意盖出此後世學者於曾子子貢平日之功尚<lb/>
　未必一日用其力反欲盡畧論語二十篇而獨取一<lb/>
　以貫之之章又於此章節畧忠恕之語而徑為一貫<lb/>
　之説且貫者串物之名也而繩者所以串物者也必<lb/>
　有物之可貫也然後得以繩而貫之必有積學之功<lb/>
　講眀之素也然後得以理而貫之故曰一以貫之以<lb/>
　云者用此以貫之之名也今直曰一貫并與以之一<lb/>
　辭而去之是自成一貫他無講求已大不可況可併<lb/>
<pb n="KR3a0064_WYG_082-9a"/>
　去貫字單出言一論語本文何嘗如此而天下亦安<lb/>
　有此理哉愚所謂讀論語此章最不可不審者以此<lb/>
　故也惟吾徒其深省而懋眀之<lb/>
　　　餘姚縣學講義<hi>徳祐元年乙亥囘司紹興</hi>
　　餘姚縣學震之所舊逰學舍諸長上皆震之所嘗<lb/>
　　承教今兹承乏鄉部誤蒙諸長上聮璧之翰謂文<lb/>
　　公朱先生亦嘗持此常平之節此邑又其所嘗經<lb/>
　　從之地以震曾讀文公之書俾誦所學其為謙徳<lb/>
<pb n="KR3a0064_WYG_082-9b"/>
　　甚至而其為説亦切矣然震竊謂講書正非文公<lb/>
　　之所以教也文公講學五十年未嘗為講義惟過<lb/>
　　玉山嘗有講義亦不過錄問答數語雖過餘姚之<lb/>
　　學而無餘姚縣學講書之事震何人而敢僣越況<lb/>
　　近世講書講者非所問聽者非所疑正文公疇昔<lb/>
　　之所戒耶辭至再三不獲已姑道區區鄙見以謂<lb/>
　　言之不若行之耳未知諸長上以為如何更乞賜<lb/>
　　教為幸<lb/>
<pb n="KR3a0064_WYG_082-10a"/>
子曰古者言之不出恥躬之不逮也<lb/>
　古者舉古之人以警今之人也恥者謂言或過其行<lb/>
　則古之人以為深恥也夫子此意正欲學者訥於言<lb/>
　而敏於行耳盖理有自然本不待言四時行百物生<lb/>
　天不待言而有自然之運化大之為三綱五常微之<lb/>
　為薄物細故人亦不待言而各有自然之凖則此夫<lb/>
　子所以歎天何言哉而謂予欲無言其有不得已而<lb/>
　見於問答者亦皆正為學者躬行而發凡今見於論<lb/>
<pb n="KR3a0064_WYG_082-10b"/>
　語二十篇者往往不過片言而止言之非艱行之惟<lb/>
　艱聖門何嘗以能言為事自楊氏為我墨氏兼愛不<lb/>
　力辯之則行之者差矣孟子始不得已而詳於言老<lb/>
　氏清浄佛氏寂滅不力辯之則行之者差矣韓子始<lb/>
　不得已而詳於言髙者論空虛卑者溺功利不力辯<lb/>
　之則行之者差矣周子程子始又不得已而詳於言<lb/>
　周程既沒學者談虛借周程之説售佛老之私向也<lb/>
　以異端而談禪世猶知禪學自為禪學及其以儒者<lb/>
<pb n="KR3a0064_WYG_082-11a"/>
　而談禪世因誤認儒學自為禪學以偽易真是非貿<lb/>
　亂此而不闢其誤天下後世之躬行將又有大於楊<lb/>
　墨以來之患者文公朱先生於是力主知行之説必<lb/>
　使先眀義理别白是非然後見之躬行可免陷入異<lb/>
　端之弊此其捄世之心甚切析理之説甚精學者因<lb/>
　其言之已眀正其身之所行為聖為賢何所不可顧<lb/>
　乃掇拾緒餘増衍浮説徒有終身之議論竟無一日<lb/>
　之躬行甚至借以文奸轉以欺世風俗大壊甚不忍<lb/>
<pb n="KR3a0064_WYG_082-11b"/>
　言文公所以講眀之初意夫豈若是然則今日其將<lb/>
　何以捄此亦在眀吾夫子之訓而深以言之輕出為<lb/>
　恥其形於言也常恐行有不類惕然愧恥而不敢輕<lb/>
　於言其見於行也常恐不副所言惕然愧恥而不敢<lb/>
　不勉於行則言日以精行日以脩庶㡬君子之歸而<lb/>
　不至駸駸陷入虛誕欺罔之域則可無負於文公知<lb/>
　行並進之訓矣君子小人之分決於言行之相顧與<lb/>
　否言行之相顧不相顧又決於此心之知恥與否吾<lb/>
<pb n="KR3a0064_WYG_082-12a"/>
　徒其可不日加警省而徒以多言為能哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0064_WYG_082-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷八十二<lb/>
</p>
<p>
</p>
  </div>
</body>
</text>
</TEI>
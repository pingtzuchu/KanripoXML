<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷四</head>
    <p>
<pb n="KR3a0064_WYG_004-1a"/>
欽定四庫全書<lb/>
　黄氏日抄卷四　　　　　　宋　黄震　撰<lb/>
　讀毛詩<lb/>
　　毛詩注釋簡古鄭氏雖以禮說詩於人情或不通<lb/>
　　及多改字之弊然亦多有足以裨毛氏之未及者<lb/>
　　至孔氏疏義出而二家之說遂明本朝伊川與歐<lb/>
　　蘇諸公又為發其理趣詩益煥然矣南渡後李迂<lb/>
　　仲集諸家為之辯而去取之南軒東萊止集諸家<lb/>
<pb n="KR3a0064_WYG_004-1b"/>
　　可取者視李氏為徑而東萊之詩記獨行岷隠戴<lb/>
　　氏遂為續詩記建昌段氏又用詩記之法為集解<lb/>
　　華谷嚴氏又用其法為詩緝諸家之要者多在焉<lb/>
　　此讀詩之夲說也雪山王公質夾漈鄭公樵始皆<lb/>
　　去序而言詩與諸家之説不同晦庵先生因鄭公<lb/>
　　之說盡去羙刺探求古始其說頗驚俗雖東莱不<lb/>
　　能無疑焉夫詩非序莫知其所自作去之千載之<lb/>
　　下欲一旦盡去自昔相傳之説別求其說於茫冥<lb/>
<pb n="KR3a0064_WYG_004-2a"/>
　　之中誠亦難事然其指桑中溱洧為鄭衛之音則<lb/>
　　其辭曉然諸儒安得回䕶而謂之雅音若謂甫田<lb/>
　　大田諸篇皆非刺詩自今讀之皆藹然治世之音<lb/>
　　若謂成王不敢康之成王為周成王則其說實出<lb/>
　　於國語亦文義之曉然者其餘改易固不可一一<lb/>
　　盡知若其發理之精到措辭之簡潔讀之使人瞭<lb/>
　　然亦孰有加於晦庵之詩傳者哉學者當以晦庵<lb/>
　　詩傳為主至其改易古説間有於意未能遽曉者<lb/>
<pb n="KR3a0064_WYG_004-2b"/>
　　則以諸家参之庶乎得之矣<lb/>
二南<lb/>
　晦庵謂文王治豐以岐周舊地分周召周召者采邑<lb/>
　之名周公掌内治召公掌諸侯之治化皆南被故曰<lb/>
　二南王雪山謂周召官也自二公為之後世相承不<lb/>
　改此詩當是此地所採南樂歌名南大夏也取純陽<lb/>
　愚按雪山以樂言而晦庵言其所以被於樂者<lb/>
大序<lb/>
<pb n="KR3a0064_WYG_004-3a"/>
　此本闗雎之序而併序三百篇大㫖以故語或不倫<lb/>
　晦庵易置其次以詩者志之所之居篇首為大序而<lb/>
　别取其言闗雎者居後為闗雎之序於義正矣而非<lb/>
　復古人之夲文嚴華谷依本文而逐章各疏其所以<lb/>
　然讀者且合從嚴氏國史掌書而不掌詩大序乃謂<lb/>
　詩作於國史孔子言闗雎樂而不滛哀而不傷盖滛<lb/>
　者樂之過傷者哀之過惟此詩得性情之正大序乃謂<lb/>
　不淫其色無傷善之心此大序之失也晦庵闢之當從晦庵<lb/>
<pb n="KR3a0064_WYG_004-3b"/>
　　周南<lb/>
闗雎<lb/>
　闗雎荇菜皆因興而寓比之意寤寐展轉即所謂哀<lb/>
　而不傷也琴瑟鐘鼔即所謂樂而不滛也樂得淑女<lb/>
　古以為后妃思得嬪御之賢晦庵以淑女為正指后<lb/>
　妃太姒后妃為文王之配而自求之者盖設言愚意<lb/>
　若如晦庵之説則詩人詠之之辭也<lb/>
卷耳<lb/>
<pb n="KR3a0064_WYG_004-4a"/>
　王雪山去序言詩至以為后妃勞媵妾之歸寜晦庵<lb/>
　詩傳以為后妃懐文王皆以婦人不預外事也然詩<lb/>
　人特詠其情如此耳豈預外事哉書坊詩傳折衷有<lb/>
　晦庵新説亦從衆説合從衆説以為后妃之志<lb/>
螽斯<lb/>
　戴岷隠云螽斯喻子孫非喻后妃愚按螽斯羽振振<lb/>
　兮是咏子孫宜爾字方是指后妃<lb/>
芣苢<lb/>
<pb n="KR3a0064_WYG_004-4b"/>
　芣苢諸家皆以為治妊盖因詩序樂有子之言也王<lb/>
　雪山云芣苢車前子婦人服之下血非可治妊盖采<lb/>
　取以療疾耳晦庵曰未知采何用得之矣戴氏謂此<lb/>
　詩見一時同輩相與之樂此語盖得其氣象<lb/>
翹翹錯薪<lb/>
　晦庵云以錯薪起興而欲秣其馬則悦之至以江漢<lb/>
　為比而歎其終不可求則敬之深此已盡一詩之意<lb/>
　箋謂喻女之尤髙潔者嚴氏詩緝取之恐求之過<lb/>
<pb n="KR3a0064_WYG_004-5a"/>
于嗟麟兮<lb/>
　晦庵謂嘆美公子是乃麟也嚴曰麟之趾指麟言也<lb/>
　于嗟麟兮指公子言也猶楚狂接輿稱孔子為鳳兮<lb/>
　也<lb/>
　　召南<lb/>
鵲巢鳩居<lb/>
　雪山云詩人偶見鵲有空巢而鳩来居後人必以為<lb/>
　常此談詩之病也<lb/>
<pb n="KR3a0064_WYG_004-5b"/>
采蘋<lb/>
　諸家謂蘋為萍萍薸也嚴華谷考本草水萍有三種<lb/>
　大者為蘋毛氏以為大萍是也郭璞以為即薸誤也<lb/>
　雪山謂祭之菹皆取水産取其潔也故菹字從草從<lb/>
　水<lb/>
有齊季女<lb/>
　諸家以季女為指大夫妻盖已嫁者也古註以為古<lb/>
　者先嫁三月教于公宫教成祭之戴岷隠取其説云<lb/>
<pb n="KR3a0064_WYG_004-6a"/>
　與昏義合<lb/>
甘棠<lb/>
　古説謂召伯聽訟不欲勞民而就之也岷隠謂召伯<lb/>
　行省風俗偶憇棠下非必受民訟亦非有意於不擾<lb/>
　晦庵雪山華谷並合<lb/>
行露<lb/>
　岷隠謂男有强委聘者女不從而訟引列女傳為證<lb/>
　雪山曰暴男侵貞女女固可尚男為何人豈文王之<lb/>
<pb n="KR3a0064_WYG_004-6b"/>
　化獨及女而不及男邪合此二說則詩序侵陵之説<lb/>
　殆非也特不成㛰而訟耳<lb/>
徳如羔羊<lb/>
　晦庵詩傳云徳如羔羊一句衍説耳折衷新説曰大<lb/>
　夫羔裘而居徳稱其服亦如羔羊爾恐當以詩傳為<lb/>
　正吕氏則以為如羔羊之詩華谷主之取好賢如緇<lb/>
　衣為證然愚恐語脉不同<lb/>
摽有梅<lb/>
<pb n="KR3a0064_WYG_004-7a"/>
　諸家皆以為女子之情岷隠云求我庶士擇婿之詞<lb/>
　父母之心也合從之<lb/>
三五在東<lb/>
　晦庵云星小而稀<lb/>
不我以其後也悔<lb/>
　岷隠云不我以正是置之於無所與事之地非遇勤<lb/>
　勞也已乃寛釋曰乆當自悔且有以處我嘯歌以俟<lb/>
　時不必過為戚戚也無所怨尤此為媵之美愚按此<lb/>
<pb n="KR3a0064_WYG_004-7b"/>
　說得之諸家皆泥序文<lb/>
野有死麕<lb/>
　雪山云媒妁之来尚欲使舒徐無諠動貞女可知當<lb/>
　是在野而貧者取獸於野包物以茅䕶門有犬皆鄉<lb/>
　落氣象<lb/>
平王之孫齊侯之子<lb/>
　古説謂平王為武王平者正也或曰即平王宜臼魯<lb/>
　莊元年王姬歸于齊盖平王之孫嫁齊襄公晦庵並<lb/>
<pb n="KR3a0064_WYG_004-8a"/>
　存其説<lb/>
騶虞<lb/>
　毛氏以騶虞為義獸諸家並同晦庵詩傳亦從之此<lb/>
　一説也晦庵又於詩序載歐陽公曰賈誼新書騶者<lb/>
　文王之囿名虞者囿之司獸陳氏曰禮記射義云天<lb/>
　子以騶虞為節樂官備也則騶虞為虞官明矣獵以<lb/>
　虞為主其實歎文王之仁而不斥言也此又一說也<lb/>
　凡皆晦庵兼存之嚴華谷乃取月令七騶咸駕及孟<lb/>
<pb n="KR3a0064_WYG_004-8b"/>
　子虞人之說以為騶御與虞人而謂爾雅無騶虞之<lb/>
　名騶虞非獸也愚按歐公之説甚眀而晦庵特於詩<lb/>
　序兼存之者以騶虞詩與麟趾相應麟為獸則騶虞<lb/>
　亦當為獸故詩傳以毛説為主可華谷析騶虞為二<lb/>
　恐未安雖以禮記天子以騶虞為節樂官備也為據<lb/>
　以騶與虞兩者為備然云樂官備者以有騶有虞為<lb/>
　官備也<lb/>
　　邶<lb/>
<pb n="KR3a0064_WYG_004-9a"/>
柏舟<lb/>
　晦庵主列女傳以此為婦人之詩以柏舟之堅自比<lb/>
　華谷援孔叢子載孔子讀柏舟見匹夫執志之不可<lb/>
　易謂非婦人之詩晦庵據列女傳以變毛氏華谷又<lb/>
　據孔叢子以變晦庵愚按汎彼柏舟古註謂汎汎然<lb/>
　流水中似與經文合初不見所謂堅守之意且合依<lb/>
　毛氏古説以仁人不遇為主<lb/>
日居月諸胡迭而㣲<lb/>
<pb n="KR3a0064_WYG_004-9b"/>
　諸家日月虧盈之説費力雪山云日月愈久愈㣲所<lb/>
　謂但見有不如也似平易<lb/>
于嗟洵兮不我信兮<lb/>
　古說多未明惟岷隠云自憐其誠切而意不得伸也<lb/>
　愚按詩云洵美且異則洵為誠信之意岷隠近之<lb/>
百爾君子四句<lb/>
　東萊說極徑淨<lb/>
習習谷風以隂以雨<lb/>
<pb n="KR3a0064_WYG_004-10a"/>
　嚴華谷云谷風来自大谷之風怒風也又習習然連<lb/>
　續不斷所謂終風也又隂又雨所謂曀曀其隂也皆<lb/>
　喻其夫暴怒無息且云舊説以谷風為生長之風習<lb/>
　習為和小雅谷風二章維風及頽非和也三章言草<lb/>
　木萎死非生長也愚按毛氏以谷風為東風本不可<lb/>
　曉特言之熟而不覺耳今嚴氏以谷字尋意又以小<lb/>
　雅之谷風為證似覺明白故録之以俟知者然習習<lb/>
　終是和意恐不過感興未必以風之暴比夫之怒也<lb/>
<pb n="KR3a0064_WYG_004-10b"/>
胡為乎泥中<lb/>
　中露泥中諸家皆以為辱在塗泥是也古註以為二<lb/>
　邑名李迂仲以為無所據愚恐亦無一身處二邑之<lb/>
　理合從諸家<lb/>
旄丘<lb/>
　雪山云丘之多草木者也星名旄頭言光芒多冠名<lb/>
　旄頭言羽毛多<lb/>
不瑕有害<lb/>
<pb n="KR3a0064_WYG_004-11a"/>
　鄭曰瑕過也嚴曰歸衛未過有害也何為而不可乎<lb/>
　張曰不大有害愚按此說近人情<lb/>
北門<lb/>
　雪山云隨其所出之方不必言背明向隂<lb/>
敦我<lb/>
　箋云敦猶投擲也晦庵取之盖與王事適我相協若<lb/>
　以為厚則難説矣釋文訓廹義亦相近<lb/>
北風<lb/>
<pb n="KR3a0064_WYG_004-11b"/>
　程氏謂非百姓擕持而去乃君子見幾而作詩記詩<lb/>
　緝皆取之然既亟只且則事勢已廹非見幾者也見<lb/>
　幾必於其初者也恐合且依舊説<lb/>
靜女<lb/>
　本刺詩也毛鄭因靜之名轉而指為賢女李迂仲本<lb/>
　歐陽公始以為男女相贈遺如溱洧宛丘之類但云<lb/>
　惟彤管難通以左傳歌此詩取彤管焉又似美事耳<lb/>
　晦庵詩傳華谷詩緝亦皆以為男女相贈遺之詩貽<lb/>
<pb n="KR3a0064_WYG_004-12a"/>
　我彤管女贈男之物也自牧歸荑男贈女之物報彤<lb/>
　管之贈也晦庵則於彤管云未詳何物李氏謂古者<lb/>
　針有管樂亦有管詩緝又據解頥新語曰古者后夫<lb/>
　人固必有女史彤管之法古以刀筆未有用毫毛者<lb/>
　安得有管故書謂之畫盖以刀筆刻畫於簡至秦䝉<lb/>
　氏始以毫毛製筆故自漢以来始有簡寫之之説左<lb/>
　氏所稱取彤管止取贈物之意非有取於女史也凡<lb/>
　皆詩緝所援之説如此亦足解李迂仲之疑矣至於<lb/>
<pb n="KR3a0064_WYG_004-12b"/>
　靜之為義詩緝又援曹氏謂靜女仕族處幽閒者今<lb/>
　亦相約於城隅隠僻之地似亦有此理愚意靜女其<lb/>
　姝乃奔者自為相稱美之辭豈必泥此而謂其真有<lb/>
　貞靜之徳哉<lb/>
籧除戚施<lb/>
　雪山云籧除今龜胷戚施今駞背<lb/>
伋夀<lb/>
　折衷新説與李氏云夀無救於兄而重父之過此固<lb/>
<pb n="KR3a0064_WYG_004-13a"/>
　至論也然愚意夀竊節先徃真欲代兄之死卒之兄<lb/>
　亦徃死者非初料所及也以是罪夀夀重不幸所謂<lb/>
　求全之毁歟<lb/>
　　鄘<lb/>
髧彼兩髦<lb/>
　自古皆謂指共伯共伯為衛武公所殺而共姜不嫁<lb/>
　也折𠂻疑武公賢君未必有弑奪之事史記未可據<lb/>
　東萊辨此事計武公立時已四十餘則共伯兄也年<lb/>
<pb n="KR3a0064_WYG_004-13b"/>
　又加長兩髦者子事父母之飾小歛則脫之史謂釐<lb/>
　侯已葬而共伯自殺安得猶謂髧彼兩髦以是知武<lb/>
　公未甞有弑奪之事華谷謂兩髦之制男角女覊今<lb/>
　共姜守志不嫁不事膏沐髧然垂其兩髦如㓜時之<lb/>
　狀實我嫠居之容儀至死誓無他心以此告於母耳<lb/>
紲袢<lb/>
　諸家皆以紲為去袢為暑氣謂縐絺能去暑氣也惟<lb/>
　晦庵詩傳以紲袢為縛束之意謂以展衣䝉縐絺而<lb/>
<pb n="KR3a0064_WYG_004-14a"/>
　為之紲袢所以自歛飭也愚意縐絺何嘗能去暑特<lb/>
　以暑熱宜此輕踈之衣耳紲字從糸非從水之泄也<lb/>
　何所見而訓紲為去袢字從衣非煩暑之煩也何所<lb/>
　見而訓袢為暑夫子當暑袗絺綌必表而出之尚不<lb/>
　欲其露肌膚况婦人乎晦庵以紲袢為歛飭其得之<lb/>
　矣<lb/>
桑中<lb/>
　自詩序至毛鄭至禮記以桑間濮上為亡國之音皆<lb/>
<pb n="KR3a0064_WYG_004-14b"/>
　以此詩為淫奔者之詩故近世晦庵詩傳岷隠續詩<lb/>
　記華谷詩緝言人人同獨東萊吕氏力辨此為雅音<lb/>
　謂寜有編鄭衛樂曲之理其意以為雅樂祭祀朝聘<lb/>
　之所用而夫子自衛反魯雅頌各得其所也然風之<lb/>
　用於燕饗者惟二南而列國變風未嘗被之樂也夫<lb/>
　子所謂正者雅頌而未嘗言及變風也此詩明為衛<lb/>
　之詩詩之名明以為桑中詩之辭明言滛奔後世安<lb/>
　得反為之諱而指以為雅音也古人採民風傷世變<lb/>
<pb n="KR3a0064_WYG_004-15a"/>
　故録之云爾<lb/>
景山與京<lb/>
　古註謂景大也諸家皆從之晦庵傳以景為日影以<lb/>
　既景乃岡為證然恐語法不類也合從衆<lb/>
匪直也人<lb/>
　此語難曉惟晦庵云非獨此人所以操其心者誠實<lb/>
　而淵深所蓄馬亦已至於三千矣文義方通華谷云<lb/>
　説于桑田是文公能務農重本以蓄育其人也非特<lb/>
<pb n="KR3a0064_WYG_004-15b"/>
　人也文公操心塞實淵深故能致國富强至於騋牝<lb/>
　三千覺於上下文尤協<lb/>
　　衛<lb/>
重較<lb/>
　車中俯而憑處為式式上平立而憑處為較故曰重<lb/>
　較吕和叔云<lb/>
永矢弗諼<lb/>
　程以為弗忘君但後章弗過弗告處難通今詩傳詩<lb/>
<pb n="KR3a0064_WYG_004-16a"/>
　緝與岷隠皆謂不與世接弗諼者不忘此樂也<lb/>
碩人<lb/>
　只是形容而意自見詩緝以為比喻恐拘此詩當從<lb/>
　朱傳<lb/>
氓<lb/>
　此序云華落色衰復相棄背盖據此詩有及爾偕老<lb/>
　老使我怨之語也華谷言詩云三歳為婦是三歳而<lb/>
　即相棄所云老使我怨者言始也将與汝偕老今我<lb/>
<pb n="KR3a0064_WYG_004-16b"/>
　未老而已見棄若我從爾至老暴戾必有甚者愈使<lb/>
　我怨也其説似得詩人之意愚按以我賄遷則女有<lb/>
　資財三嵗食貧則男反無以養之此婦人一時為其<lb/>
　所誘已即不堪遂反目而相棄合不以正婦遂復還<lb/>
　非獨氓之逐此婦也<lb/>
竹竿<lb/>
　此篇亦詩緝得之但駕言出遊之駕當從衆説為乘<lb/>
　舟詩緝以為駕車則與上文不協<lb/>
<pb n="KR3a0064_WYG_004-17a"/>
能不我甲<lb/>
　毛曰甲狎也釋文曰韓詩作狎東菜曰但能不我親<lb/>
　狎妄自尊大而已似得詩意程朱諸家以甲為君長<lb/>
　雖就甲字起義而須展轉恐且合從毛吕之說為徑<lb/>
　諸家諱言狎者以狎為不羙字然此非䙝狎之狎乃<lb/>
　親狎之狎正謂惠公驕傲而言不當以文害辭<lb/>
有狐<lb/>
　綏綏毛以為匹行貌朱反之以為獨行求匹貌李迂<lb/>
<pb n="KR3a0064_WYG_004-17b"/>
　仲祖毛說云狐尚匹行而女乃無夫家戴岷隠以綏<lb/>
　綏為安閑不迫似皆得詩意諸家祖朱説而反古説<lb/>
　者特以狐非羙物不欲以綏綏為安閑言其善狀耳<lb/>
　然恐詩人托物起興不以此拘也心之憂矣之子無<lb/>
　裳諸家主古說以為婦人欲嫁之辭岷隠謂國人作<lb/>
　也云未有妃耦猶之可也衣帶之属無與治之此可<lb/>
　念爾亦覺優游得詩人之意在彼淇厲傳謂深可厲<lb/>
　之厲恐不若王氏謂岸近危曰厲<lb/>
<pb n="KR3a0064_WYG_004-18a"/>
木𤓰<lb/>
　議者律齊威以專封之罪李迂仲載劉内翰之言曰<lb/>
　專封者天子黜之諸侯封之則為専封若戎人滅衛<lb/>
　威公救之亦霸者之所當為也謂之小惠亦不可也<lb/>
　愚按管仲處世變之極而能一正天下功莫大焉故<lb/>
　夫子許之其後孟子闢之者盖勸時君以行王為萬<lb/>
　世立訓耳自春秋而降惟漢髙祖功在管仲之上惟<lb/>
　諸葛公義在管仲之上惟周世宗行事在管仲之上<lb/>
<pb n="KR3a0064_WYG_004-18b"/>
　餘皆在其下至我藝祖雖湯武未可比矣若管仲之<lb/>
　可議者聖賢寧不為而仲則茍於為之耳管仲救世<lb/>
　之功何可當也而世以其救衛為小惠且罪其專封耶<lb/>
　　王<lb/>
彼其之子不與我戍申<lb/>
　古注云是子獨處鄉里不與我来守申是思之言也<lb/>
　疏云政教頗僻彼子在家不與我戍申是怨不均平<lb/>
　也至歐陽程蘇則以為國人怨諸侯不戍申言周人<lb/>
<pb n="KR3a0064_WYG_004-19a"/>
　不當逺戍也詩記詩緝皆從之晦庵傳獨從古注云<lb/>
　彼其之子戌人指室家而言夫室家豈有同戍之理<lb/>
　而詩人云爾者思之情然也故曰懐哉懐哉曷月予<lb/>
　還歸哉盖若如衆說以為怨諸侯不戍申即與下文<lb/>
　懐哉不貫晦庵其亦味之矣<lb/>
尚寐無吪<lb/>
　古注吪動也盖寤則憂寐則不知故欲無吪無覺無<lb/>
　聰付世亂於不知耳近世釋以為欲死者過也<lb/>
<pb n="KR3a0064_WYG_004-19b"/>
葛藟<lb/>
　晦庵謂此去其鄉里家族流離失所者自嘆之辭雪<lb/>
　山謂棄與他人或出繼其旁族者華谷云舊說平王<lb/>
　以他人之父為父者非也<lb/>
采葛<lb/>
　古以為采葛去君側故懼䜛特采葛非人臣之事於<lb/>
　事情未通惟歐陽氏以積少成多為聽讒之喻而李<lb/>
　氏取之晦庵傳以為滛奔者托以行然亦意之之辭<lb/>
<pb n="KR3a0064_WYG_004-20a"/>
　至詩傳折衷載晦庵新説仍以采葛比聽䜛愚按晉<lb/>
　風采苓之詩亦以比聽讒則此說近人情而不反古<lb/>
　説<lb/>
大車穀則異室一章<lb/>
　晦庵傳以為畏其大夫之辭於義為正詩記詩緝叚<lb/>
　氏集解皆從古說以為能使男女有别者恐迂盖與<lb/>
　前章畏子不奔之意不類<lb/>
彼留子嗟<lb/>
<pb n="KR3a0064_WYG_004-20b"/>
　古以留為氏或以為滯留之留合兩存之以俟知者<lb/>
　　鄭<lb/>
善善<lb/>
　黄云父子相繼積善有素朱云武公有善而天子善<lb/>
　之二説不同學者更詳然竊意序謂明善善之功本<lb/>
　不成文二説亦就其文而意之可<lb/>
獻于公所<lb/>
　晦庵以公為莊公華谷遂以為叔叚在鄭從莊公出<lb/>
<pb n="KR3a0064_WYG_004-21a"/>
　田暴虎以獻氣陵其兄愚恐叔段强恣於外未必入<lb/>
　鄭肯從莊公田叔叚君臨大邑未必可身自襢裼若<lb/>
　叚果從莊公之狩而獻于公所正是退守人臣之分<lb/>
　安得言相陵耶岷隠曰言勇力之士暴虎以獻於叔<lb/>
　也此詩御中節射中度既事而退意甚閒暇知暴虎<lb/>
　者非指叔言也愚按公所之公非公侯之公也段為<lb/>
　京城之主其所寓即公所也此句恐合依岷隠説此<lb/>
　乃言叔叚在京城田狩之事故詩曰叔于田安得改<lb/>
<pb n="KR3a0064_WYG_004-21b"/>
　釋為莊公之田而叔從之以暴虎耶<lb/>
狡童<lb/>
　王雪山曰鄭忽言行盖亦近賢不可以成敗論人所<lb/>
　謂狡童當有他人當之非謂忽也嚴華谷曰忽以世<lb/>
　子為鄭君不得目以狡童正指忽所用之人耳晦庵<lb/>
　則謂忽之辭昏未為不正有女同車山有扶蘇蘀兮<lb/>
　狡童四詩皆非剌忽凢皆公議不惑於繼序講師之<lb/>
　說者也<lb/>
<pb n="KR3a0064_WYG_004-22a"/>
　　齊<lb/>
匪雞則鳴蒼蠅之聲<lb/>
　古説皆謂賢妃欲其夫之早起誤以蠅聲為雞聲晦<lb/>
　庵云心常恐晚聞其似者而以為真至曹氏始謂哀<lb/>
　公以雞聲為蠅聲嚴氏宗之云蠅以天將明乃飛而<lb/>
　有聲雞未鳴之前無蠅聲也戴氏曰哀公荒滛雞鳴<lb/>
　矣乃托辭曰此蒼蠅之聲爾東方明矣乃託辭曰此<lb/>
　月出之光爾一以為賢妃之言一以為哀公之言未<lb/>
<pb n="KR3a0064_WYG_004-22b"/>
　知孰是然讀者且當從古説庶三章之意聨貫<lb/>
東方之日<lb/>
　諸家皆以日為喻君然詩中似無此意惟戴岷隠云<lb/>
　男女相奔不夙則莫日出早也月出莫也此為近事<lb/>
　情<lb/>
　　魏<lb/>
摻摻女手可以縫裳<lb/>
　古説謂女嫁三月廟見方執婦功女者未見廟之稱<lb/>
<pb n="KR3a0064_WYG_004-23a"/>
　而使之縫裳是為儉急晦庵亦從之特好人提提古<lb/>
　説亦以為新昏之婦晦庵則以為大人云大人之儀<lb/>
　容如此若無可刺惟褊心為可刺耳至雪山岷隠華<lb/>
　谷三家則以古説為未然雪山云今細民草屨不問<lb/>
　寒雪安有葛屨不可履霜又安得廟見三月方可執<lb/>
　婦功女子亦有下衣安得女子不可縫下裳此詩言<lb/>
　㛰嫁太速使夫力婦功以濟其家而不虚度所以為<lb/>
　𥚹而可刺也岷隠云謂葛屨可以履霜不計其厚薄<lb/>
<pb n="KR3a0064_WYG_004-23b"/>
　謂女手可以縫裳不擇其能否纎夫細兒矜情衣服<lb/>
　顧影自喜時亦有之彼非不楚楚然可愛惟是褊心<lb/>
　是以為刺也華谷云男子葛屨履霜祈寒奔走而不<lb/>
　休未嫁女出為人縫裳而利其傭資皆急於趨利也<lb/>
　愚按詩本文但言女手而毛鄭指為已嫁未廟見之<lb/>
　女若以為富貴家之女三月而後反馬者則必無縫<lb/>
　裳之事必不與葛屨並言若以為民間之女亦安得<lb/>
　盡拘三月而後廟見廟見而後縫裳揆之人情似未<lb/>
<pb n="KR3a0064_WYG_004-24a"/>
　允合今三家之説如此故録之以俟来者<lb/>
園有桃其實之肴<lb/>
　毛以為喻國有民得其力是特釋序文不能用其民<lb/>
　之語詩中未見此意鄭以為不取於民食園桃而已<lb/>
　則天下無此理也惟晦菴不以為比喻而以為托興<lb/>
　詩意不過如此而已<lb/>
碩䑕<lb/>
　鄭箋以碩䑕為斥其君非矣華谷以為指聚歛之臣<lb/>
<pb n="KR3a0064_WYG_004-24b"/>
　又不若晦庵謂托言大䑕害人而去之尤平易也<lb/>
　　唐<lb/>
我聞有命不敢以告人<lb/>
　說謂桓叔將傾晉而民為之隠盖欲其成嚴華谷云<lb/>
　自桓叔至武公屢得志矣而晉人終不服相與攻而<lb/>
　去之其後更六世逾六七十載廹於王命而後不敢<lb/>
　不聽在昭公之初晉人之心豈從沃哉盖反辭以見<lb/>
　意故泄其謀欲昭公知之忠之至也言有命者廹切<lb/>
<pb n="KR3a0064_WYG_004-25a"/>
　之辭言不敢告人乃所以深告昭公也<lb/>
如此良人何<lb/>
　詩傳云如此良人何哉喜之甚而自慶之至也張横<lb/>
　渠曰言國亂不得見也二說相反盖詩傳去序而言<lb/>
　也要之既曰變風合從張説東萊亦曰有感於男女<lb/>
　失時故歎息而言<lb/>
王事靡盬<lb/>
　盬字諸家皆訓不攻緻以盬與蠱字異義同但於靡<lb/>
<pb n="KR3a0064_WYG_004-25b"/>
　字不曽總說惟李迂仲云王事靡盬者勤於王事而<lb/>
　無不攻緻也意方全<lb/>
無衣<lb/>
　無衣之詩晉武公簒逆而賂周釐王以成其奸者也<lb/>
　詩序以為美晉武公俗儒遂因為之曲說其所以黨<lb/>
　惡右奸開後世亂臣賊子之門甚矣惟朱文公之辨<lb/>
　曰序以為美失其㫖矣且武公弑君簒國大逆不道<lb/>
　乃王法之所必誅而不赦者雖曰尚知王命之重而<lb/>
<pb n="KR3a0064_WYG_004-26a"/>
　能請之以自安是亦禦人於白晝大都之中而自知<lb/>
　其罪之甚重則分薄贓餌貪吏以求私有其重寳而<lb/>
　免於刑戮是乃猾賊之尤耳以是為羙吾恐其奬奸<lb/>
　誨盗而非所以為教也嗚呼文公之辨足以植萬世<lb/>
　之綱常矣世有為朱文公詩傳折𠂻者乃黜前說而<lb/>
　載其新說曰武公簒逆之人徼求命服要君無上王<lb/>
　法所當誅然此詩美之而孔子録焉何也曰當是時<lb/>
　天下無主僭竊禮樂何所不至非復知有王命也請<lb/>
<pb n="KR3a0064_WYG_004-26b"/>
　命之大夫獨能推明諸侯之命服出於上則安是不<lb/>
　以小善為無益而不為亦所以見王命之尊嚴為天<lb/>
　下後世法也嗚呼使此言果出於文公則亦恕矣然<lb/>
　前說何可廢也今不惟集折衷者獨載新說凡集詩<lb/>
　解者亦無不獨載新說而盡黜前説正論湮㣲世俗<lb/>
　驚憚乃如此至嚴華谷則併新舊說不載而自為之<lb/>
　辨曰潘父弑昭侯迎桓叔晉兵攻桓叔而立孝侯是<lb/>
　桓叔初舉而國人不與也曲沃莊伯弑孝侯晉人又<lb/>
<pb n="KR3a0064_WYG_004-27a"/>
　攻莊伯立孝侯之子鄂侯此莊伯再舉而國人又不<lb/>
　與也及鄂侯卒莊伯伐晉晉人共立鄂侯之子哀侯<lb/>
　此莊伯三舉而國人又不與也至武公虜哀侯晉人<lb/>
　復立哀侯之子為小子侯此武公四舉而國人又不<lb/>
　與也及武公誘殺小子侯晉復立哀侯之弟緡此武<lb/>
　公五舉而國人終不與也最後武公滅晉盡以其寳<lb/>
　器賂周僖王王命武公為諸侯晉人特迫於王命不<lb/>
　得已而從之豈以武公為可美哉且武公有無王之<lb/>
<pb n="KR3a0064_WYG_004-27b"/>
　心而後動於惡簒弑大惡也王法之所不容誅也彼<lb/>
　其請於天子之使豈真知有王哉正以人心所不與<lb/>
　非假王靈則終不能定晉也夫王不命焉而請之非<lb/>
　禮也不聞請於王而請命於其使尤非禮也此正與<lb/>
　唐藩鎮戕其主帥而代之以坐邀旌節者無以異又<lb/>
　以賂王而得之烏取其為美也聖人致嚴於名分之<lb/>
　際陳成子之事至沐浴而請討無衣之詩不刪者所<lb/>
　以著世變之窮而傷周之衰也武公之事國人所不<lb/>
<pb n="KR3a0064_WYG_004-28a"/>
　與序言美之者特其大夫之意耳愚按華谷之辨論<lb/>
　雖不若文公之激烈而事情則悉矣大夫為之謀而<lb/>
　大夫自以為美此黨賊者奸謀也彼自以為美天下<lb/>
　萬世不當以為羙也至若詩中之詞則戴岷隠得之<lb/>
　曰己不請命於天子其大夫乃為之請命乎天子之<lb/>
　使盖武公自嫌强大不肯少屈使其大夫風天子之<lb/>
　使而取之觀其詩辭傲然可憤豈曰無衣自詭强盛<lb/>
　也不如子之衣以敵體相輕也衣者天子之衣豈使<lb/>
<pb n="KR3a0064_WYG_004-28b"/>
　臣之衣當是時晉猶未强非得天子之命服誠不可<lb/>
　以乆安非武公謙辭也外示强大中實歉然真情所<lb/>
　見不可掩也三味此説則晉不容不假重於周又不<lb/>
　肯甘心輸情於周周王之受賂正堕其奸謀無衣之<lb/>
　詩尚足為美也哉嗚呼以天子禮樂征伐之權而反<lb/>
　為亂臣賊子弑君簒國之地使當時人心鬰悶而不<lb/>
　可爭後世議論淪染而不知非是則重可痛也已<lb/>
　　秦<lb/>
<pb n="KR3a0064_WYG_004-29a"/>
載獫歇驕<lb/>
　諸家皆以為田犬名長喙曰獫短喙曰歇驕王雪山嚴華谷戴<lb/>
　岷隠三家以為田畢而遊園載獫於輶車以歇其驕逸<lb/>
　王曰字不從犬也嚴曰田犬無短喙者也未知然否<lb/>
矜其車甲<lb/>
　晦庵曰西戎者秦不共戴天之讎也秦人所以樂為<lb/>
　之用戴岷隠曰襄公志在復讎婦人閔其君子無怨<lb/>
　詞焉叚氏昌武曰孔曰襄公以義興師雖婦人亦知<lb/>
<pb n="KR3a0064_WYG_004-29b"/>
　勇於赴敵而無怨<lb/>
龍盾之合<lb/>
　傳曰合而載之必載二者備破毁也愚按盾者今遮<lb/>
　箭牌也盾狭而車廣一盾不足為衛必以二盾比而<lb/>
　合之乃足為衛非防其破毁也與二矛重弓意不同<lb/>
權輿<lb/>
　權輿釋文曰始也詩緝載陳氏曰造衡自權始造車<lb/>
　自輿始<lb/>
<pb n="KR3a0064_WYG_004-30a"/>
　　陳<lb/>
宛丘<lb/>
　古説四方髙中央下曰宛丘郭氏謂中央隆起與古<lb/>
　説背馳王雪山云如此恐是宛轉之狀補傳以為地<lb/>
　名愚按旁髙中下則於登遊眺望非便今陳國於此<lb/>
　聚遊恐郭說為是而俗因其宛轉之状以名其地也<lb/>
　歟<lb/>
子之湯兮<lb/>
<pb n="KR3a0064_WYG_004-30b"/>
　湯他浪反為是盖堂字去聲至今俗亦有浪湯之說<lb/>
　與下文上字望字叶韻○子字舊云斥幽公晦庵止<lb/>
　以為指游蕩者得之<lb/>
市井<lb/>
　一井之地以二十畆為廬舍因為市以交易故稱市<lb/>
　井<lb/>
穀旦于差<lb/>
　古説穀吉也差擇也言擇吉日也竊意其未然盖此<lb/>
<pb n="KR3a0064_WYG_004-31a"/>
　詩指婆娑市井而言世未有擇吉日而遊市井者也<lb/>
　果擇吉日當曰差于穀旦今曰穀旦于差語倒不成<lb/>
　文矣謹按差字有數義易差之毫釐差之言舛也孟<lb/>
　子愛無差等差之言等也詩既差我馬差之言擇也<lb/>
　莊子自差觀之又曰差數覩矣差之言觀也此詩刺<lb/>
　游蕩者也與下章穀旦于逝詞義一同穀旦者如後<lb/>
　世言良辰美景之良辰也穀旦于差穀旦于逝約以<lb/>
　良辰而徃逰觀也䟽以穀旦謂無隂雲風雨盖近之<lb/>
<pb n="KR3a0064_WYG_004-31b"/>
　也必如此說然後穀旦于差南方之原兩句意聨<lb/>
　　檜<lb/>
樂子之無知<lb/>
　晦庵詩傳以子指萇楚言草木無知也然下章樂子<lb/>
　之無室無家恐難指萇楚東菜曰所謂赤子之心也<lb/>
　未有知識未有室家之時也此意得之以此知詩不<lb/>
　可盡去序説也<lb/>
匪風發兮一章<lb/>
<pb n="KR3a0064_WYG_004-32a"/>
　古説謂匪風非有道之風匪車非有道之車周道指<lb/>
　周之政令王雪山謂風中車上最不安西北人畏之<lb/>
　此言非風之飄忽非車之疾驅而使我心不安但顧<lb/>
　趨周之路而傷心爾晦庵詩傳之説同<lb/>
　　曹<lb/>
蜉蝣<lb/>
　蜉蝣朝生而暮死岷隠謂非朝生暮死乃生於土中<lb/>
　朝出而暮死喻㣲有浮驕鮮不速亡者<lb/>
<pb n="KR3a0064_WYG_004-32b"/>
掘閲<lb/>
　說謂掘地而出升騰游翔王雪山云管子曰掘閱得<lb/>
　玉恐當時常談如此掘閱挑撥貌<lb/>
不遂其媾<lb/>
　張横渠以遂為稱以媾為寵不稱其恩寵也晦庵同<lb/>
　合從此説與上章不稱其服相應<lb/>
下泉<lb/>
　古說皆謂寒泉而浸稂蕭蓍為喻今隂雨而膏黍苗<lb/>
<pb n="KR3a0064_WYG_004-33a"/>
　為喻古嚴華谷曰田野荒蕪所見惟稂莠蕭蓍之類<lb/>
　因思周之盛時五穀熟而風雨時芃芃然盛之黍苗<lb/>
　得隂雨以膏澤之四國既有明王又得郇侯為伯以<lb/>
　勞来之傷今不復見也其説不必比喻而氣象寛平<lb/>
　矣然未及冽彼下泉之義也王雪山曰稂蕭蓍皆陸<lb/>
　草陸草畏水田禾喜水必是當時水漲因思盛時上<lb/>
　有明王下有郇伯氣候皆正雨澤皆調盖君臣皆良<lb/>
　故天人相應也愚按雪山去序言詩多無歸宿而此<lb/>
<pb n="KR3a0064_WYG_004-33b"/>
　説頗近人情故録之以輔前說<lb/>
　　豳<lb/>
周公遭變<lb/>
　鄭氏謂管蔡流言周公避居東都愚按注傳周公無<lb/>
　避去之事而此時周家亦未有東都己於金縢書附<lb/>
　其說矣晦庵詩傳載黄氏曰先儒以七月為周公居<lb/>
　東而作考其詩則陳后稷公劉所以治國者方風諭<lb/>
　而成其徳是未居東也此亦足證鄭説之非<lb/>
<pb n="KR3a0064_WYG_004-34a"/>
一之日二之日<lb/>
　岷隠曰一日二日說者以為周正豳風先公之事周<lb/>
　未建正也夫數窮於十自正月至十月數之窮也故<lb/>
　詩人以十有一月謂之一日自一而數之避月而言<lb/>
　日者懼其與月相亂也愚按晦翁云一之日謂斗建<lb/>
　子一陽之月變月言日言是月之日也二說相參方<lb/>
　備盖主於陽復而再起數雪山亦云一之日至四之<lb/>
　日皆以陽長而言之<lb/>
<pb n="KR3a0064_WYG_004-34b"/>
女心傷悲殆及公子同歸<lb/>
　岷隠曰此詩三言公子獨以同歸為女公子亦恐不<lb/>
　然癡女子覩公子之貴庶幾與之同歸亦人情之想<lb/>
　念也雪山曰公子適野隨其後而還也凢皆嫌於以<lb/>
　公子為女耳晦庵曰公子豳公之子也盖是時公子<lb/>
　猶娶於國中而連姻公室者亦無不力於蠶桑之務<lb/>
　故其許嫁之女預以将及公子同歸而逺其父母為<lb/>
　悲也此說不以公子為女公子矣然於同字之意差<lb/>
<pb n="KR3a0064_WYG_004-35a"/>
　緩程子曰庶幾得如富貴之子及時而行此說最平<lb/>
　易近人情似不必過求<lb/>
猗彼女桑<lb/>
　毛云角而束之曰猗孔以左傳晉人角之諸戎猗之<lb/>
　為證愚按掎角之掎從才猗彼女桑之猗從犭字義<lb/>
　皆不同猗倚也就桑而取其葉不斬其條朱說為精<lb/>
　女桑朱云小桑嚴云小者曰女如小墻亦曰女墻然<lb/>
　則前云柔桑指桑葉之小者此云女桑指桑樹之小<lb/>
<pb n="KR3a0064_WYG_004-35b"/>
　者<lb/>
隕蘀<lb/>
　注蘀落也然則與隕字之義何别當采說文之意乾<lb/>
　葉為蘀<lb/>
改歳<lb/>
　東萊曰十月而曰改歳三正之通于民俗尚矣岷隠<lb/>
　曰十一月謂之改嵗者盖十二辰至於亥而止復起<lb/>
　於子故謂之改歳非三正之謂也孔氏曰改歳者以<lb/>
<pb n="KR3a0064_WYG_004-36a"/>
　仲冬陽氣始萌可以為年之始愚恐詩意不過以年<lb/>
　窮歳極大寒之将至故預為塞墐之計非必謂塞墐<lb/>
　之時為改歳之時也<lb/>
納禾稼<lb/>
　雪山併納之凌隂皆以為納之公家云豳人遇事先<lb/>
　公後私愚按此說不與衆同姑録之<lb/>
晝爾于茅宵爾索綯<lb/>
　程曰綯所用盖屋諸家並同惟嚴華谷謂茅不可索<lb/>
<pb n="KR3a0064_WYG_004-36b"/>
　綯晝取茅草将以盖屋宵作索綯将以縛屋盖指田<lb/>
　廬言之為明年又播百穀之地<lb/>
豳風豳雅豳頌<lb/>
　鄭氏以殆及公子同歸以上為豳風以介眉夀以上<lb/>
　為豳雅萬夀無疆以上為豳頌周禮籥章逆暑迎寒<lb/>
　龡豳詩祈年于田祖龡豳雅祭蜡則龡豳頌故鄭氏<lb/>
　之分如此王雪山謂一詩如何分為三籥章所謂豳<lb/>
　詩以鼔鐘琴瑟四器之聲合籥也禮笙師龡竽笙塤<lb/>
<pb n="KR3a0064_WYG_004-37a"/>
　籥簫箎篴管㫪牘應雅凡十二器以雅器之聲合籥<lb/>
　也禮眡瞭播鼗撃頌聲笙磬凡四器以頌器之聲合<lb/>
　籥也凡為樂器以十有二律為之數度以十有二聲<lb/>
　為之齊量凡和樂亦如之故逆暑迎寒祈年祭蜡皆<lb/>
　全用七月之詩特以器和聲有不同爾至晦庵則有<lb/>
　三說一說豳詩吹之其調可風可雅可頌一說楚茨<lb/>
　諸詩是豳之雅噫嘻諸詩是豳之頌一說王介甫謂<lb/>
　豳自有雅頌今皆亡矣愚按楚茨諸詩於今為刺幽<lb/>
<pb n="KR3a0064_WYG_004-37b"/>
　王之詩噫嘻諸詩於今為成周郊社之詩未易遽指<lb/>
　以為豳若如介甫謂豳詩别自有雅頌則豳乃先公<lb/>
　方自奮於戎狄之地此時安得有所謂天子之雅頌<lb/>
　耶惟前一説謂吹豳之聲可雅可頌為得之而其詳<lb/>
　則雪山之考訂精矣<lb/>
東山<lb/>
　金縢云周公居東二年則罪人斯得東山云周公東<lb/>
　征三年而歸勞歸士諸儒以為居東二年暨歸則三<lb/>
<pb n="KR3a0064_WYG_004-38a"/>
　年矣鄭氏獨以為其初居東二年避流言於東都也<lb/>
　其後東征三年定三監淮夷之亂也愚按居東二年<lb/>
　而罪人斯得是即東征之役也若止避地何云罪人<lb/>
　斯得耶必如鄭說居東避地者二年其徃来已及三<lb/>
　年既歸而後三監叛既叛而後出東征又復三年如<lb/>
　此則周公攝政七年之間無非奔走道塗之日更於<lb/>
　何時輔成王致太平而制禮作樂耶<lb/>
伐柯九罭<lb/>
<pb n="KR3a0064_WYG_004-38b"/>
　晦庵以伐柯為東人喜見周公之辭九罭為東人願<lb/>
　留周公之辭東人終始之情如此而朝廷之不知在<lb/>
　其中矣諸家因朝廷不知之語謂伐柯之籩豆為朝<lb/>
　廷當待公以此禮謂九罭之衮衣朝廷當被公以此<lb/>
　服然迎公之禮豈在籩豆而衮衣固周公之所素被<lb/>
　者也前未嘗有褫今安用以為迎耶<lb/>
　　鹿鳴之什<lb/>
燕羣臣嘉賔<lb/>
<pb n="KR3a0064_WYG_004-39a"/>
　嚴曰儀禮注云鹿鳴君與臣下及四方賔燕之樂歌<lb/>
　也故序以羣臣嘉賔兼言之朱曰於朝曰君臣焉於<lb/>
　燕曰賔主焉先王以禮使臣之厚於此見矣<lb/>
視民不恌<lb/>
　諸家本鄭氏皆以視為示曹氏曰視民與視民如傷<lb/>
　同義嚴曰其視民則不薄之此説免改視為示而理<lb/>
　自明<lb/>
周道倭遲不遑将父<lb/>
<pb n="KR3a0064_WYG_004-39b"/>
　當如毛氏云岐周之道不遑将父諸家皆以将為飬<lb/>
　戴氏曰将非養也扶持奉侍之謂<lb/>
靡盬<lb/>
　戴云苦而易敗謂之盬茍成必易敗故出使之不可<lb/>
　亟歸者謂王事之不可使易敗也<lb/>
皇皇者華<lb/>
　華合從孔疏為草木之華盖起興也<lb/>
周爰咨諏<lb/>
<pb n="KR3a0064_WYG_004-40a"/>
　歐陽曰周徧也雪山晦庵華谷並同<lb/>
釃酒<lb/>
　毛氏云以筐曰釃以藪曰湑皆去其糟之具可近世<lb/>
　引春秋傳無以縮酒恐祭祀用茅與此釀酒用茅者<lb/>
　不同宜詳<lb/>
小人所腓<lb/>
　朱傳云腓猶芘也又云隨動吳伯豐嘗舉以問先生<lb/>
　曰腓為先足而動不當引以解此詩之義不若猶芘<lb/>
<pb n="KR3a0064_WYG_004-40b"/>
　之云得之生民詩牛羊腓字之傳亦訓腓為芘先生<lb/>
　荅曰兩說誠不合當刪去愚按朱傳固不當兼收二<lb/>
　說伯豐尤不當去隨動之說而存猶芘之說也毛氏<lb/>
　初釋腓字為避字正義又演其說曰避患也李迂仲<lb/>
　云以腓為避患不知何據諸家固無有從其說者也<lb/>
　鄭氏知毛氏避之說難通也遂云腓當作芘當作者<lb/>
　盖改腓為芘非訓腓為芘也改字乃鄭氏箋詩之大<lb/>
　弊又豈可因其改字遂訛以為字訓耶若以腓為随<lb/>
<pb n="KR3a0064_WYG_004-41a"/>
　動雖祖程說而程非自為之言也字書腓者脛腨易<lb/>
　之咸艮皆取象於腓以著其隨物而動伯豐何乃以<lb/>
　先動為疑世豈有足不動而足肚自先動者乎足者<lb/>
　人人之所有豈必稽之古書而後信若生民詩牛羊<lb/>
　腓字之正以牛羊足不踐棄路之嬰兒以足肚回䕶<lb/>
　而過之若字愛然爾亦不當援為芘義之證故此詩<lb/>
　腓字朱傳止當獨留程說雖非大義所係姑因伯豐<lb/>
　之辨記之<lb/>
<pb n="KR3a0064_WYG_004-41b"/>
王命南仲<lb/>
　王與天子諸家皆以為指殷惟李迂仲云以王為殷<lb/>
　王則與序不合以王為文王則文王未嘗生時稱王<lb/>
　此詩序為可疑者也至晦庵去序說則意指為周王<lb/>
　而未嘗明言所以非殷王者今若以為文王時詩恐<lb/>
　且當以王命之王為殷王耳<lb/>
胡不斾斾<lb/>
　自東萊主建而不斾之說學者多從之晦庵不以為<lb/>
<pb n="KR3a0064_WYG_004-42a"/>
　然嘗荅東莱書云向見所集說解說戒嚴之日建而<lb/>
　不斾不知此有何證盖左傳建而不斾盖言治兵而<lb/>
　東莱引以言受命出軍之初也然兩說猶未定近世<lb/>
　嚴華谷主晦庵之說而辨之甚明謂繼旐曰斾旐以<lb/>
　全帛為之續旐末為燕尾者名之為斾言言斾之本<lb/>
　體也左傳建而不斾言張斾也此胡不斾斾乃飛揚<lb/>
　之貌生民荏菽斾斾亦揚起也<lb/>
魚麗<lb/>
<pb n="KR3a0064_WYG_004-42b"/>
　王雪山謂後有魚麗之陣陣凡五每陣又各有五敵<lb/>
　入其中者無有不着然則罶者曲薄也雖不盡與陣<lb/>
　法相似而曲薄周匝魚之入其中者亦無得而脫也<lb/>
　為魚麗之陣其殆取魚麗之詩之義乎<lb/>
華黍六詩<lb/>
　自劉原父按儀禮鄉飲與燕禮皆以笙入與歌相間<lb/>
　以為笙者有聲無詞詩非亡失乃本無其詩黄氏因<lb/>
　之雪山亦云唐有上柱鳳雛平調清調瑟調平折命<lb/>
<pb n="KR3a0064_WYG_004-43a"/>
　喙七曲有聲無詞至晦庵云六詩曰笙曰樂曰奏而<lb/>
　不言歌則有聲而無詞明矣其說尤著今詩記詩緝<lb/>
　世所共用者乃皆不從其說盖以亡其辭之亡非有<lb/>
　無之無也愚按古者亡即無字如夷狄之有君不如<lb/>
　諸夏之亡是亡即無字也亡其辭之說云出於毛公<lb/>
　毛公漢人漢世以亡為無王雪山云西漢亡一人之<lb/>
　獄是也若詩記之辨則曰國語叔孫穆子聘晉伶簫<lb/>
　詠歌鹿鳴之三鹿鳴三篇既可與簫相和而歌則南<lb/>
<pb n="KR3a0064_WYG_004-43b"/>
　陔以下豈不可與笙相和而歌乎故亡為失亡之亡<lb/>
　愚謂國語言歌則鹿鳴三篇有辭之可歌也儀禮不<lb/>
　言歌則南陔六詩無辭之可歌也此不足疑也又詩<lb/>
　緝之辨則曰本無其辭則無由有其義序夲因其詞<lb/>
　而知其義後亡其辭則惟有序所言之義存可愚謂<lb/>
　古之樂章今之琴譜類也琴譜有操辭具存者鹿鳴<lb/>
　之詩之歌也有徒存其譜而無辭曲之可歌者如長<lb/>
　清短清與長側短側之類雖無其辭未嘗無其義也<lb/>
<pb n="KR3a0064_WYG_004-44a"/>
　此亦不足疑也<lb/>
　　南有嘉魚之什<hi>之谷風之什</hi>
南有嘉魚<lb/>
　古說以嘉為魚名出丙宂王雪山曰出漢中沔南今<lb/>
　辰州鄂州皆有鄂州取以名縣然不必泥其名但取<lb/>
　其羙恐或是因詩取號也嚴曰下文樛木非木名則<lb/>
　此嘉魚亦非魚名愚意周都西北以南方之魚為羙<lb/>
　故曰南有嘉魚未必獨指丙穴之魚也丙穴之魚飲<lb/>
<pb n="KR3a0064_WYG_004-44b"/>
　乳泉而羙亦未必元名嘉魚也自詩傳引丙宂之魚<lb/>
　以釋嘉魚之詩世遂名其魚為嘉魚好事者遂又名<lb/>
　其縣為嘉魚縣皆以其有經目託之為羙談耳王曰<lb/>
　或是因詩取號此說得之也<lb/>
罩罩汕汕<lb/>
　諸家皆以為取魚之器雪山云罩胡郭反魚回幹水<lb/>
　聲汕魚上水貌皆羣行自得之意未知然否按說文<lb/>
　亦以汕為魚游水貌雪山博學必有據也<lb/>
<pb n="KR3a0064_WYG_004-45a"/>
南山有臺<lb/>
　雪山云占國占家多即草木而觀周之草木氣象如<lb/>
　此則人君聲華福禄豈有窮也<lb/>
在宗載考<lb/>
　朱傳謂宗室為路寢之屬是也世或以為同姓之宗<lb/>
　者因宗字而誤爾<lb/>
載沉載浮<lb/>
　載沉載浮者特言舟泛泛水中或上或下不定之貌<lb/>
<pb n="KR3a0064_WYG_004-45b"/>
　鄭乃以為載物之浮者沉者盖以舟不可言沉故曲<lb/>
　為之辭戴云泛然不繫未有定止此說得之<lb/>
采芑<lb/>
　毛以芑為菜朱以為即苦蕒菜而詩緝力主芑穀之<lb/>
　說按李氏云既謂之采則不宜謂之穀愚意其不以<lb/>
　為菜而以為穀者盖疑行軍所仰不徒在芑菜而芑<lb/>
　菜亦不應如是之多可然詩人不過因采芑而起興<lb/>
鉦人伐鼔<lb/>
<pb n="KR3a0064_WYG_004-46a"/>
　伊川云鉦人擊鉦者伐鼓擊鼓者以一句說兩事其<lb/>
　義自明近世混為一事遂多疑議<lb/>
庭燎<lb/>
　夜如何其古說皆謂宣王夜興而問早晚王雪山曰<lb/>
　人君數問夜亦非體恐是殿陛之間宫掖之内執事<lb/>
　者相為問荅之辭禮雞人夜嘑旦以警百官漢儀中<lb/>
　黄門持五夜甲乙丙丁戊相傳未明衛士起唱所謂<lb/>
　雞鳴歌或是此曹戴岷隠曰夜如何其非宣王之問<lb/>
<pb n="KR3a0064_WYG_004-46b"/>
　也詩人見庭燎之光聞鸞和之聲知天子之視朝問<lb/>
　夜何時乎夜猶未央也董氏曰傳曰百官官箴王缺<lb/>
　此詩其司烜之屬所為乎嚴氏曰宣王中夜而起失<lb/>
　於太早詩人設為問荅之辭今夜已何如乎乃夜未<lb/>
　半也庭燎已設而有光諸侯已皆来朝鸞聲将将然<lb/>
　是太早也所以箴之愚按王朝之報早晩自有司存<lb/>
　不待人主親問而後知也縱夜未央為人主所問則<lb/>
　其後浸怠浸晩至於鄉晨是正人主不問所致亦安<lb/>
<pb n="KR3a0064_WYG_004-47a"/>
　得指為人主親問若人主每每親問如初則不至於<lb/>
　嚮晨矣始勤不流為終怠矣此詩人自設為問答以<lb/>
　形其漸不如初可知也○箴鍼針同<hi>見内則與荀子箴賦</hi>義取<lb/>
　鍼砭<lb/>
鶴鳴<lb/>
　此詩不明言所主毛鄭以為喻求賢且合從之雪山<lb/>
　以為魚鶴園木皆賢者所退處而自樂者說亦有理<lb/>
　若主誨之一字而隨事以明理則晦庵之說精矣<lb/>
<pb n="KR3a0064_WYG_004-47b"/>
爾公爾侯逸豫無期<lb/>
　此二句古無成說東莱以為責在位之公侯曰賢者<lb/>
　去朝時事可知爾公侯猶逸豫而不知懼乎其說己<lb/>
　為明白戴岷隠亦云公侯不以賢才為念逸豫無度<lb/>
　賢者不肯留至嚴氏以其與下文謹爾優㳺之爾字<lb/>
　不歸一而不從其說今以爾為指白駒去國之賢則<lb/>
　其說有三晦庵曰此乘白駒者若其肯来則以爾為<lb/>
　公為侯而逸樂無期矣猶言横来大者王小者侯也<lb/>
<pb n="KR3a0064_WYG_004-48a"/>
　豈可以過於優游决於遁思而終不我顧哉雪山曰<lb/>
　此必舊為公侯而今遁山林者也度斯人浪適其来<lb/>
　無期少致丁寜頌禱之辭愛賢之深也華谷曰已去<lb/>
　而被留於是羨賢者退居之樂謂爾賢者若為公為<lb/>
　侯則将勤勞國事無有逸豫之期今爾肥遁優哉游<lb/>
　哉足以自樂願加保重耳愚按三說後来者㝡近之<lb/>
　而雪山為徑盖謂今日去國之賢即前日之嘗為公<lb/>
　侯者故皆以爾而指之庶與上下文相協但雪山謂<lb/>
<pb n="KR3a0064_WYG_004-48b"/>
　斯人浪適其来無期則来字為添似改逸豫無期為<lb/>
　其来無期恐㣲有未安耳宜曰爾公也爾侯也今乃<lb/>
　逸豫自適而無期乎謹哉爾之優㳺勉哉爾之遁思<lb/>
　惜賢者之去而又體賢者之不容不去寄興悠逺矣<lb/>
秩秩斯干幽幽南山如竹苞矣如松茂矣<lb/>
　王雪山云言靣勢物色皆嘉也盖如非比喻之如乃<lb/>
　枚舉之辭耳<lb/>
乃占我夢<lb/>
<pb n="KR3a0064_WYG_004-49a"/>
　嚴氏謂皆頌禱設為之言非真有是夢<lb/>
載弄之瓦<lb/>
　古說瓦紡磚也今所見紡無用磚者而瓦亦與磚為<lb/>
　二物恐風俗古今不同爾嘗見湖州風俗婦人皆以<lb/>
　麻線為業人各一瓦覆膝而索麻線於其上歳乆瓦<lb/>
　率成坎古亦豈有此事而詩人因指之歟<lb/>
考牧<lb/>
　嚴云作牧飬之牢而落成之<lb/>
<pb n="KR3a0064_WYG_004-49b"/>
螟蛉有子蜾蠃負之<lb/>
　螟蛉青蟲蜾蠃蠮螉古說皆謂蜾蠃負螟蛉之子為<lb/>
　子置空桑中七日而化如揚子雲所謂類我類我者<lb/>
　嚴華谷載解頥新語曰近世詩人取蜾蠃之巢毁而<lb/>
　視之乃自有細卵如粟寄螟蛉之身以育之其螟蛉<lb/>
　不生不死蠢然在穴中乆則螟蛉盡枮其卵日益長<lb/>
　大自為蜾蠃之形宂竅而出非蜾蠃以螟蛉之子為<lb/>
　子也愚戊辰考試省闈聞同官宫敎台州董華翁云<lb/>
<pb n="KR3a0064_WYG_004-50a"/>
　蜾蠃負螟蛉埋土中而寄子其身如雞抱子暖之而<lb/>
　使生然其子即蜾蠃之子非以螟蛉之子為子詩之<lb/>
　說得之揚子雲則失之耳時有監簿永嘉戴侗聞其<lb/>
　說亦云嘗親見蠮螉負螟蛉入筆管有兩蠮螉互飛<lb/>
　而共營之初非獨陽無子而外取螟蛉之子為子也<lb/>
　如腐草化螢亦螢宿其子於腐草既成形則自腐草<lb/>
　而出杜詩云幸因腐草出最精於物理<lb/>
谷風<lb/>
<pb n="KR3a0064_WYG_004-50b"/>
　古說以谷風為東風嚴氏方以為大谷之風後章言<lb/>
　無草不死無木不萎則非東風矣嚴說良是<lb/>
蓼蓼者莪匪莪伊蒿<lb/>
　古說皆於序文不得終養父母上立意恐不過睹蓼<lb/>
　莪之生意而興感耳<lb/>
小東大東<lb/>
　古說謂小大皆取之於東晦庵獨以為東方小大之<lb/>
　國華谷從之於文義為長<lb/>
<pb n="KR3a0064_WYG_004-51a"/>
山有嘉卉侯栗侯梅廢為殘賊莫知其尤<lb/>
　山有嘉卉為栗為梅我反廢為殘賊莫知其罪感卉<lb/>
　木之得所而已不如也<lb/>
㴞滔江漢<lb/>
　㴞滔江漢尚足為南國之綱紀盡瘁以仕而上之人<lb/>
　曾莫我有是上之人不能宗主綱紀乎我而興感也<lb/>
我從事獨賢<lb/>
　賢猶多也雪山曰言其勞獨過於人也<lb/>
<pb n="KR3a0064_WYG_004-51b"/>
無將大車<lb/>
　戴云詩意未嘗及小人非悔将小人也世既亂矣力<lb/>
　㣲而挽重無益於事與無田甫田之意同朱云此亦<lb/>
　行役勞苦而憂思者愚按序言悔将小人本不成文<lb/>
　盖世有将三軍之說矣安有将小人者哉况詩亦初<lb/>
　無悔用小人之意合以上二說詳之<lb/>
楚楚者茨言抽其棘自昔何為我藝黍稷<lb/>
　諸家多謂今日楚茨抽棘之場即自昔我藝黍稷之<lb/>
<pb n="KR3a0064_WYG_004-52a"/>
　地盖主序文傷今思古之說也然此詩與信南山等<lb/>
　篇始終皆稱羙豐豋祭祀之盛無一毫幾㣲不滿之<lb/>
　意不應篇首二語獨歎田莱之荒而其後無一語相<lb/>
　應也治世之音亂世之音豈能掩於言辭之間哉毛<lb/>
　曰抽除也鄭曰伐除茨棘以樹黍稷也雪山曰㧞除<lb/>
　茨棘而藝黍稷岷隠曰去茨棘而藝黍稷合此五家<lb/>
　之說觀之抽乃抽去之抽非抽出之抽篇首二語非<lb/>
　傷今矣愚按若如諸家以抽為枝條抽發則抽字當<lb/>
<pb n="KR3a0064_WYG_004-52b"/>
　在棘字之下如其葉湑兮之類棘自抽耳非以人而<lb/>
　抽其棘也今曰言抽其棘與言刈其楚語意正同是<lb/>
　以人力而抽之刈之也非物之自抽也毛鄭五家之<lb/>
　說為優<lb/>
疆埸有𤓰是剥是菹獻之皇祖<lb/>
　華谷曰郊特牲天子植𤓰華不歛藏之種是不稅𤓰<lb/>
　於民也此言民喜時物之新不忘君上思欲獻之愚<lb/>
　意古者公私之田一井天子植𤓰亦必借民之力亦<lb/>
<pb n="KR3a0064_WYG_004-53a"/>
　必於疆埸而植之作詩者但序其𤓰之所從出不必<lb/>
　以税民為疑也<lb/>
　　甫田之什<lb/>
歳取十千<lb/>
　毛曰十千言多也鄭氏謂一成之田十萬畆公田十<lb/>
　一之法十萬取十千晦庵從之雪山謂孔氏言凡詩<lb/>
　之作非如紀事之書必詳度量之數甫田言歳取十<lb/>
　千亦猶頌言萬億及秭皆舉盈數且叶韻耳愚謂鄭<lb/>
<pb n="KR3a0064_WYG_004-53b"/>
　以制度言詩不若王以人情言詩也至嚴華谷一變<lb/>
　其說以為百取十焉萬取千焉則分十千為二事而<lb/>
　各為之說㡬於臆度又不若鄭氏言制度之有據矣<lb/>
　晦庵又以此詩為士大夫食祿采邑者之數未知采<lb/>
　邑可有萬畆之收否晦庵又以篇末萬夀無疆為上<lb/>
　祝下恐合且依古注以為民祝君也然自楚茨至甫<lb/>
　田大田諸詩古說皆以為刺晦庵皆不以為刺三味<lb/>
　經文實無感傷之意晦庵之說為長也<lb/>
<pb n="KR3a0064_WYG_004-54a"/>
髙山仰止景行行止<lb/>
　按詩此本迎新昬之辭而詩序以為思得賢女以配<lb/>
　君子者也景者大也行者路也髙山與大路類也此<lb/>
　言親迎者之迎新昬也髙山在望則仰之大路在前<lb/>
　則行之于以駕四牡之騑騑振六轡之如琴由斯塗<lb/>
　用斯禮以親迎云耳特述行道之所見而非有他義<lb/>
　也表記曰小雅曰髙山仰止景行行止子曰詩之好<lb/>
　仁如此鄉道而行中道而廢忘身之老也不知年數<lb/>
<pb n="KR3a0064_WYG_004-54b"/>
　之不足也俛焉日有孳孳斃而後已表記之言盖斷<lb/>
　章取義以為嚮徃而興起氣象廣大使人拱挹不盡<lb/>
　固所謂善言詩者也唐明皇因表記嚮徃興起之義<lb/>
　其序孝經遂有景行先哲之語似以景行二實字為<lb/>
　人心嚮徃之虚字表記善於言詩而明皇不善於讀<lb/>
　表記矣後世縁此遂有景慕之説是不以景為大也<lb/>
　音釋者又或以行作去聲是不以行為路也皆始於<lb/>
　明皇之誤非經㫖矣<lb/>
<pb n="KR3a0064_WYG_004-55a"/>
　　魚藻之什<lb/>
魚在在藻有頒其首王在在鎬豈樂飲酒<lb/>
　此詩與王在靈囿於牣魚躍氣象一同因詩序以為<lb/>
　刺幽王将不能以自樂諸家遂强以愁歎之辭釋之<lb/>
　然本文之和樂氣象終不可改但外添一語云傷今<lb/>
　之不然爾至嚴華谷方就本文造意生說謂在藻為<lb/>
　淺水而魚失其所依蒲為近岸而愈失其所三味此<lb/>
　詩初無此意說者自為巧語而文致之讀者謹勿悦<lb/>
<pb n="KR3a0064_WYG_004-55b"/>
　其新竒也雪山曰治世亂世辭意氣象自可見如下<lb/>
　篇采菽詩亦初不見其為刺<lb/>
采菽<lb/>
　詩多託物起興如采菽則以筐莒承之君子来朝則<lb/>
　將何以予之盖物必各有以處之故因以起興云爾<lb/>
　說者乃謂采菽以待燕賜曲生枝節意味愈短此最<lb/>
　讀詩之病姑舉其槩云<lb/>
民之無良相怨一方受爵不讓至於己斯亡<lb/>
<pb n="KR3a0064_WYG_004-56a"/>
　古說以爵為爵祿或以下民無爵祿之可爭也又以<lb/>
　民為人之通稱華谷主錢氏之說以爵為酒爵云民<lb/>
　之相怨各執一偏或因盃酒失歡至亡其身詩盖為<lb/>
　持平之說以解之也愚按此說稍平易<lb/>
黍苗<lb/>
　詩中明言羙召公而詩序乃以為刺幽王此類亦何<lb/>
　訝晦庵之去序耶若下篇隰桑則詩中真有思見君<lb/>
　子之意序非自為之言也<lb/>
<pb n="KR3a0064_WYG_004-56b"/>
英英白雲露彼菅茅<lb/>
　詩傳謂白雲水土輕清之氣當夜而上騰露即其散<lb/>
　而降下者其說甚工然有雲之夜必無露有露之夜<lb/>
　必無雲盖露乃天地清氣之合倘無翳隔即草木上<lb/>
　自然凝結非待自上而降如雨雪之比也今所謂英<lb/>
　英白雲露彼菅茅當是覆露之露非雨露之露<lb/>
緜蠻黄鳥止于丘隅<lb/>
　詩傳謂緜蠻之黄鳥自言止于邱隅而不能前恐不<lb/>
<pb n="KR3a0064_WYG_004-57a"/>
　若諸家謂役人見黄鳥得所止而感歎也<lb/>
有豕白蹢烝渉波矣<lb/>
　古說皆以為將雨之證而未有明言其所以為雨之<lb/>
　證者王雪山云豕江豚也猪首魚尾有兩細足微白<lb/>
　湖湘間多有之出則雨兆月近畢亦雨兆此說盖考<lb/>
　將雨之證也嚴華谷祖張子之說以為豕性負塗雖<lb/>
　有白蹢而不見今見豕白蹢羣然渉水是久雨而停<lb/>
　潦多故豕蹢濯其塗而見白停潦尚多雨歇未乆而<lb/>
<pb n="KR3a0064_WYG_004-57b"/>
　月離于畢天又將雨矣其說甚工然非以為將雨之<lb/>
　候也<lb/>
　　文王之什<lb/>
假哉天命有商孫子<lb/>
　晦庵詩傳曰文王不已其敬如此是以大命集焉以<lb/>
　有商孫子觀之則可見矣愚按文王詩惟晦庵傳最<lb/>
　為理精語潔獨此二句之説於上下文語脉㣲有未<lb/>
　順盖穆穆文王於緝熙敬止此二句一意言文王之<lb/>
<pb n="KR3a0064_WYG_004-58a"/>
　徳也假哉天命有商孫子此二句一意言天命初本<lb/>
　商之有也下文再言商之子孫其麗不億上帝既命<lb/>
　侯于周服此四句一意言商之孫子雖多今天既命<lb/>
　周徳殷之後反皆臣于周也一章八句語脉相生而<lb/>
　其間條流次第絲毫不紊今若曰文王之敬如此而<lb/>
　天命集焉是上之第二句與中之第一句跨渉而取<lb/>
　義也又曰以商之孫子觀之可見是中之第二句與<lb/>
　下之四句亦跨渉取義也且云觀之則可見又似添<lb/>
<pb n="KR3a0064_WYG_004-58b"/>
　語補足而本文未必有此意也更在學者詳之若華<lb/>
　谷以有商孫子臣有商家之孫子則鑿耳<lb/>
永言配命<lb/>
　傳云配合也命天理也使其所行無不合於天理嚴<lb/>
　云配命謂王者與天為配天之賦予萬物謂之命王<lb/>
　者宰制天下亦謂之命按嚴説於經文為近<lb/>
上天之載<lb/>
　新定邵氏禮記解曰載字訓詁不同說詩者曰載事<lb/>
<pb n="KR3a0064_WYG_004-59a"/>
　也釋中庸者音栽謂天之造生萬物也俱所未安載<lb/>
　猶地載神氣之載言上天所載之道無聲無臭也<lb/>
明明在下赫赫在上<lb/>
　毛傳謂文王之徳明明於下故赫赫然著見於天晦<lb/>
　庵傳謂明明徳之著赫赫命之著愚按此詩至中間<lb/>
　方說文王耳嚴氏云首章専述天命䘮殷之事故首<lb/>
　二句且先泛言天人相與可畏之理味其次序當從<lb/>
　嚴說<lb/>
<pb n="KR3a0064_WYG_004-59b"/>
造舟為梁<lb/>
　造七報反言造詣以舟代梁之地也晦庵以造訓作<lb/>
　徐氏元有此音謂作舟為梁也文王之親迎其造詣<lb/>
　已成之舟其造作新舟固不可考毛氏因謂親迎之<lb/>
　禮天子造舟諸侯維舟大夫方舟士特舟則曲說也<lb/>
　舟所以濟險無時不設豈特為親迎設也地險不同<lb/>
　舟隨宜而為之制豈為尊卑而立等差也親迎而渉<lb/>
　津渡特偶然耳豈必一一親迎於津渡而立為舟梁<lb/>
<pb n="KR3a0064_WYG_004-60a"/>
　之定制也<lb/>
陶復陶穴<lb/>
　古謂陶為窑復為重複之窑穴為陶其壤而穴之言<lb/>
　土室也盖謂古公亶父居於窑竈土室之中如此愚<lb/>
　按窑竈者陶瓦之地非人生所居之地也王雪山曰<lb/>
　陶今之土墼也以陶為盖於其上謂之復以陶為基<lb/>
　於其下謂之穴此言以土墼為居也戴岷隠曰先陶<lb/>
　於復穴將以營室家此言以未有室家而陶瓦也二<lb/>
<pb n="KR3a0064_WYG_004-60b"/>
　者視古説不同而稍近人情覺岷隠之說為尤近<lb/>
榛楛濟濟<lb/>
　國語引此詩止言盛世氣象<lb/>
求福不回<lb/>
　古說回者邪也愚謂回非邪也回乃入於邪之所自<lb/>
　始也人生平居何嘗不正不直一旦禍福在前計較<lb/>
　之心一萌即為回轉若自謂枉尺直尋以茍濟目前<lb/>
　者不知正直之操一有回轉即入於邪不可復返自<lb/>
<pb n="KR3a0064_WYG_004-61a"/>
　昔䘮名敗節之士如此類多矣學者讀求福不回之<lb/>
　詩可以銘心而誓之終身也<lb/>
　　生民之什<lb/>
履帝武敏歆<lb/>
　鄭氏謂姜嫄履巨人跡歆動而生后稷近世大儒如<lb/>
　晦庵東萊皆從之惟歐陽公嘗斥其誕至華谷復力<lb/>
　主歐陽之說然如諸儒之說姜嫄正因履巨跡而生<lb/>
　子而驚異之也是以棄之隘巷棄之平林棄之氷是<lb/>
<pb n="KR3a0064_WYG_004-61b"/>
　以名之曰棄是以曰上帝豈不寜乎豈不康我之禋<lb/>
　祀乎何乃居然而生子也則其訓釋於上下經文皆<lb/>
　協今華谷力排履武之說止以不難産為神異而亦<lb/>
　襲用諸儒之語曰上帝豈不寜乎豈不康我之禋祀<lb/>
　乎使之安然而生子也則其説不通矣盖不難産正<lb/>
　可言獲神之祐豈反以此疑天之不康禋祀耶不難<lb/>
　産正人情之所喜豈反以為怪而棄其子耶難産者<lb/>
　偶然不難産者皆是也豈獨后稷而異之耶且無災<lb/>
<pb n="KR3a0064_WYG_004-62a"/>
　無害特詩人形容后稷始生之一事此詩豈專為不<lb/>
　難産而作耶<lb/>
有相之道<lb/>
　鄭曰若有神助此語未為怪也諸家乃多不從之不<lb/>
　知詩人形容鋪張設為之辭如降神降種之類多矣<lb/>
　此乃詩人之體雖今時亦然今恐其渉怪止以去草<lb/>
　為相助此乃農人之常耳豈所以誇后稷<lb/>
實發實秀<lb/>
<pb n="KR3a0064_WYG_004-62b"/>
　發者苖之長盛秀者苖之吐華<lb/>
即有邰家室<lb/>
　古註謂邰為稷之母家先儒疑邰必自有其君或絶<lb/>
　亡或他徙李迂仲曰此皆臆説無所考據今據此詩<lb/>
　后稷封於邰其事甚明若以邰為稷之母家則未之<lb/>
　敢信愚按李之說是矣然意先儒之為此説者以詩<lb/>
　有即之語即者就也故以為就封為母家不知即乃<lb/>
　遽然驟得之義稷乃始封故云爾<lb/>
<pb n="KR3a0064_WYG_004-63a"/>
以祈黄耉<lb/>
　晦庵以為祝夀的矣諸家尚因繼序以為乞言俗見<lb/>
　傳染之難回如此<lb/>
令終<lb/>
　言善終如始者是言考終命者非<lb/>
公尸<lb/>
　天子必取孫列之諸侯入為卿大夫者為尸故云公<lb/>
　尸見孔氏禮記疏<lb/>
<pb n="KR3a0064_WYG_004-63b"/>
假樂<lb/>
　諸家以六句為章岷隠華谷四句為章文義甚順<lb/>
泂酌<lb/>
　晦庵云行潦尚可餴饎豈弟君子豈不為民之父母<lb/>
　乎此起興也詩之本㫖也凡謂薄物可以格神由厚<lb/>
　徳可以厚民者本繼序之説也<lb/>
卷阿豈弟君子<lb/>
　晦庵諸家皆以君子為指王嚴氏破其說謂若以指<lb/>
<pb n="KR3a0064_WYG_004-64a"/>
　王則於来游来歌説不通然晦庵意召公從成王游<lb/>
　歌而叙其事則亦未嘗不通也此詩第五章有憑有<lb/>
　翼方引入用賢之意第七章藹藹王多吉士方明叙<lb/>
　用賢之事古人作文次叙不可誣也<lb/>
戎雖小子<lb/>
　晦庵以戎為指同列雪山以小子為名少年合二說<lb/>
　方備<lb/>
　　蕩之什<lb/>
<pb n="KR3a0064_WYG_004-64b"/>
鬼方<lb/>
　古説鬼方逺夷也不知何方雪山謂楚俗多鬼指楚<lb/>
　也愚按易言髙宗伐鬼方詩言髙宗伐荆楚則鬼方<lb/>
　即荆楚可知矣<lb/>
維徳之隅<lb/>
　毛曰隅亷也盖矜持修飭即此徳之方正形見者自<lb/>
　鄭氏取譬於宮室有由外知内之説諸家始多費辭<lb/>
　晦庵止云隅亷角也視毛説尤精明<lb/>
<pb n="KR3a0064_WYG_004-65a"/>
寜為荼毒<lb/>
　諸説皆云安為荼毒惟詩緝云民苦於虐政欲其亂<lb/>
　亡故寜為荼毒而不之䘏愚按經文自明白因訓寜<lb/>
　為安而多事今詩緝得之<lb/>
征以中垢<lb/>
　此句本難曉詩緝云良人本為善彼不順者攻以内<lb/>
　行汚垢之事於文義亦通<lb/>
靡有孑遺<lb/>
<pb n="KR3a0064_WYG_004-65b"/>
　諸家皆泥説文以孑為無右臂之兒恐不若徑以孑<lb/>
　訓獨盖經文但云無復孑然而獨遺者耳<lb/>
無不能止<lb/>
　此句極難曉毛曰言無止不能也李曰未嘗以不能<lb/>
　之故而不敬也戴曰靡有不能而止者朱曰無有自<lb/>
　言不能而遂止不為也嚴曰言毋謂不能而止不能<lb/>
　也然於本文終未曉然或疑此言厯章羣臣盡力救<lb/>
　旱故於章末結之云靡人之不周盡矣以其用力言<lb/>
<pb n="KR3a0064_WYG_004-66a"/>
　之無不能止遏其旱勢者不知上天云何而不感格<lb/>
　也未知然否<lb/>
維嶽降神生甫及申<lb/>
　舊説皆謂姜氏之先主四嶽之祀故嶽神祐之既生<lb/>
　穆王時之甫侯又生今日之申伯以申甫皆姜姓也<lb/>
　詩緝非其説謂時不過設為神異之辭以形容仲山<lb/>
　甫申伯之生此詩本為申伯作而借山甫以大申伯<lb/>
　也豈有逺取周室始衰之甫侯以匹中興之申伯耶<lb/>
<pb n="KR3a0064_WYG_004-66b"/>
　此說覺於詩意寛平<lb/>
徃近王舅<lb/>
　近鄭音記諸家從之王雪山獨云王舅非獨申伯一<lb/>
　人故云徃近王舅當是諸舅先有在謝者今與相近<lb/>
　審如此說則近當如字讀不必改音記矣<lb/>
昭假于下<lb/>
　朱云昭假于上天而監在下嚴云有周之徳昭明假<lb/>
　至於下愚按在天監而言則周徳之昭假在下似不<lb/>
<pb n="KR3a0064_WYG_004-67a"/>
　必増字為説本文極明白矣<lb/>
衮職有缺<lb/>
　方愽士解王制三公一命衮若有加則賜也云衮雖<lb/>
　三公可服非有加則不賜詩言衮職有缺惟仲山甫<lb/>
　補之盖謂是也此言衮者人臣之極常缺之而不服<lb/>
　惟仲山甫加賜而得之是常時所缺而今則補之也<lb/>
　此説有據而理通說詩者未有此故録之<lb/>
潰潰回遹實靖夷我邦<lb/>
<pb n="KR3a0064_WYG_004-67b"/>
　諸家皆謂刺其以小人而任安邦之寄獨雪山云靖<lb/>
　夷寂寞也以為佳語者非<lb/>
　　周頌<lb/>
維天之命<lb/>
　維天之命於穆不已於乎不顯三句言天文王之徳<lb/>
　之純以下始言文王中庸以於乎不顯屬之文王盖<lb/>
　亦斷章取義<lb/>
彼徂矣<lb/>
<pb n="KR3a0064_WYG_004-68a"/>
　詩意似不過謂太王文王雖已徃而流風善政猶存<lb/>
　耳鄭氏以彼為指萬民已覺多事晦庵又以下句之<lb/>
　岐字綴彼徂矣共四字為句而云彼徂矣岐恐無闗<lb/>
　大義但上云彼作矣下云彼徂矣自相對今以岐字<lb/>
　綴徂矣之下恐驚俗也<lb/>
成王不敢康<lb/>
　古註以成王為成此王功蘇氏謂若以成王為成王<lb/>
　誦之成王則下文云基命成王非基命之君李氏謂<lb/>
<pb n="KR3a0064_WYG_004-68b"/>
　書云成王畏相亦非言周之成王然國語載叔向引<lb/>
　此詩云道成王之徳也成王能明文昭能定武烈也<lb/>
　此在古注未作之先晦庵力主國語之說歐陽公亦<lb/>
　云以為成王誦則文理易通凡二説在學者詳之<lb/>
維天其右之<lb/>
　晦庵云神坐東向在饌之右然諸家皆本古說以為<lb/>
　右助此亦非大義所係且合從衆<lb/>
雝<lb/>
<pb n="KR3a0064_WYG_004-69a"/>
　序以為禘太祖於詩文無之於禮於論語則徹祭之<lb/>
　樂歌詩中烈考皇考或以為文王或以為武王華谷<lb/>
　考以祭法考乃祖父之通稱右烈考之右晦庵亦以<lb/>
　為左右之右云尊也按古注亦以為右助之右未知<lb/>
　孰是若雪山則曰右非尊也盖先也左靜右動動者<lb/>
　於用為先故漢右丞相先左丞相然非古義也<lb/>
陟降庭止<lb/>
　古以庭訓直晦庵以為若見其陟降在庭義極明白<lb/>
<pb n="KR3a0064_WYG_004-69b"/>
　戴説同<lb/>
酌<lb/>
　晦庵與諸家多謂酌即舞勺之勺也嚴華谷破其說<lb/>
　謂勺者成王之樂若酌頌果為勺舞之勺當述成王<lb/>
　繼承之事今此詩言告成大武非舞勺之樂章矣愚<lb/>
　甲午嵗游學姚江試時純煕矣至載用有嗣五句題<lb/>
　以載用有嗣為成王主司湛太博得之大喜以冠諸<lb/>
　經此時愚方弱冠未考經書但據尚書成王四征弗<lb/>
<pb n="KR3a0064_WYG_004-70a"/>
　庭與方行天下等語因謂成王初年天下猶未定未<lb/>
　嘗不繼武王之武以定天下故創為此說耳乃今考<lb/>
　閲諸家經解如晦庵則曰後人寵受此王者矯矯之<lb/>
　造亦惟武王之事是師如雪山則曰遵飬時晦謂文<lb/>
　王也我龍受之謂武王也載用有嗣謂成王也當時<lb/>
　偶然之鄙說乃與暗合竊意此詩正為成王作也我<lb/>
　亦主成王而言之也上文養時晦用大介皆推其本<lb/>
　始以起之也文王之時如此武王之時如此今日所<lb/>
<pb n="KR3a0064_WYG_004-70b"/>
　以嗣之者又如此此其所以為酌而序所謂酌先祖<lb/>
　之道者也華谷謂非成王之勺豈未細考歟讀者更<lb/>
　詳之<lb/>
　　魯頌<lb/>
季孫行父請命於周而史克作是頌<lb/>
　愚按行父文公六年如陳如晉至襄公五年卒其見<lb/>
　於經者凡五十四年使行父夀踰七十計其在文公<lb/>
　時年方弱冠僖公者文公之父也行父安得迨事僖<lb/>
<pb n="KR3a0064_WYG_004-71a"/>
　公而為之請命于周若史克又後行父十年方見於<lb/>
　經恐亦未必迨事僖公也且序之為此説者以魯有<lb/>
　頌為僭而行父魯名臣也謂其嘗請命于周則魯非<lb/>
　僭耳然魯之僭莫大於郊矣明堂位言成王賜伯禽<lb/>
　以天子禮樂使世世以祀周公審如此說亦未必使<lb/>
　之郊天行天子之事也况吕覽明言魯惠公請郊禮<lb/>
　於平王而史角徃魯吕覽作於秦明堂位作於漢是<lb/>
　成王賜天子禮樂之事未必有之故自伯禽至莊公<lb/>
<pb n="KR3a0064_WYG_004-71b"/>
　十七世未聞有郊天者僖公三十一年始卜郊而卜<lb/>
　不從繼此若宣若成若定欲郊則牛輙傷禮之不可<lb/>
　僭神之不歆其祀如此魯人曽不知媿反以郊為盛<lb/>
　事而張皇之序者尚欲避頌之為僭何異放飯流歠<lb/>
　而問無齒決耶且魯頌非商周郊廟之頌也臣子祈<lb/>
　其君而後世序詩者加頌之名以代列國之所謂羙<lb/>
　耳郊僭也不以為僭詩非用之郊者反以為僭而請<lb/>
　之乎且此詩作於誰而請之也謂作於僖公僖公不<lb/>
<pb n="KR3a0064_WYG_004-72a"/>
　應自頌其美謂作於臣子臣子不應専達於朝然則<lb/>
　序詩者之言特未可知也<lb/>
　劉元城嘗言我藝祖不事虚文至太宗朝方用<lb/>
　兵河東羣臣已作詩歌淮夷固魯積患也僖公僅嘗<lb/>
　從齊威公會諸侯于淮反因此見止于齊明年乃得<lb/>
　歸可羞之甚者也魯臣反作詩歌以誇大其功雖曰<lb/>
　祈願之辭然此亦魯之所以不競歟<lb/>
　　商頌<lb/>
<pb n="KR3a0064_WYG_004-72b"/>
湯孫<lb/>
　諸儒皆以湯孫為指時王之主祭者岷隠始謂詩曰<lb/>
　於赫湯孫則湯孫不應自誇遂指為商世之先王然<lb/>
　下文云湯孫之將則先王豈自奉祭祀耶樂以恱神<lb/>
　故曰於赫湯孫穆穆厥聲以侈言其樂之美如飲食<lb/>
　云苾苾芬芬以侈言其飲食之羙凡以恱神非自誇<lb/>
　也武王之祀山川也自稱有道曽孫古人初無後世<lb/>
　之嫌直以契合神心而已<lb/>
<pb n="KR3a0064_WYG_004-73a"/>
駿厖<lb/>
　古說駿大也厖厚也是曰為下國大厚於文義既不<lb/>
　通於前章為下國綴旒語例亦不叶董氏謂齊詩作<lb/>
　駿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>謂馬也晦庵取其說盖上章云為下國綴旒喻<lb/>
　也為其係屬下國之心也此章云為下國駿厖亦喻<lb/>
　也為其負載下國之任也若曰馬非所以為喻則旂<lb/>
　旒亦何足為喻螽斯可以喻后妃鴻飛可以喻周公<lb/>
　詩人託物取義固不嫌其㣲也<lb/>
<pb n="KR3a0064_WYG_004-73b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷七十九</head>
    <p>
<pb n="KR3a0064_WYG_079-1a"/>
欽定四庫全書<lb/>
　黄氏日抄卷七十九　　　　宋　黄震　撰<lb/>
　公移<lb/>
　　江西提舉司<hi>咸淳八年八月十一日交割</hi>
　　　免一路同官通啟劄公文<lb/>
當職偶叨誤渥兼權倉司又以小官不容辭免今既兩<lb/>
月深恐稽違將以八月十一日黽勉拜受權行管幹退<lb/>
惟才疎資淺何修而可逃責尚惟十一州五十六縣同<lb/>
<pb n="KR3a0064_WYG_079-1b"/>
官悉心見敎别具單劄禀求外仰本司預期闗報所屬<lb/>
照應凡舊例啟劄一切蠲免但各以職事及人才之賢<lb/>
否民生之休戚親書徑説毋事文談<lb/>
　　　客位榜<lb/>
天下之治在人才人才之進在薦舉當職平生不求人<lb/>
今亦不受人之求自到撫州應大小舉狀並先奏告上<lb/>
天然後望闕拜發今此兼提舉司職事竊恐外州同官<lb/>
未知或循習舊比偶有干請仰書表司先責罪狀應遇<lb/>
<pb n="KR3a0064_WYG_079-2a"/>
投下書劄並湏先問來歴是求舉不是求舉方可拆<lb/>
呈如挾書求舉而誤拆呈書表司㫁杖八十其干請<lb/>
之官平日雖賢坐此一失亦斷斷不舉備榜客位仍轉<lb/>
牒所屬通知庶免違誤<lb/>
　　　免専人匣子公文<lb/>
州縣之不可為専人害之也専人之不容不遣匣帖之<lb/>
違限激之也匣帖之不能不違限匣帖到司之繳費阻<lb/>
之也今請諸州主管官及五十六縣知縣各造自承往<lb/>
<pb n="KR3a0064_WYG_079-2b"/>
回盝四箇盝面刻某州某縣遞文字盝於其傍刻題某<lb/>
月某日發某月某日到主管官則總在州諸㕔申狀入<lb/>
盝知縣則總一縣諸㕔申狀入盝縣道之不近驛路者<lb/>
則遣人就驛或就州附遞鎮寨之不近縣道者則遣人<lb/>
送至各縣附盝撫州諸縣則附本州之直州人當職每<lb/>
日坐㕔盝到當面投下即時當面遣報以期彼此相安<lb/>
無事若夫體此區區毋自違誤以取多事則在州縣之<lb/>
同官本司將於報應之遲速占人才焉今次第一盝請<lb/>
<pb n="KR3a0064_WYG_079-3a"/>
主管官取在州官脚色狀知縣取在縣官脚色狀先次<lb/>
入盡以應頭限本司惟務省事國家之法人心之理即<lb/>
是本司之約束此外别無預祝請各㕔徑將此批榜諭<lb/>
通知<lb/>
　　　抽回専人<lb/>
牒帖請州縣各官任責自置認册自立信限某限解若<lb/>
干某限解若干本司以厚待士大夫諸州縣同官一洗<lb/>
舊弊毋落吏手自誤取擾而一切以至誠與本司相守<lb/>
<pb n="KR3a0064_WYG_079-3b"/>
應于日前専人並引抽回除程一日定到後至者斷逐<lb/>
各處義倉米牒帖各官依實具見管責限補舊欠自行<lb/>
置册供申一日先具遵禀入新置自承盝子附遞到或<lb/>
有差吏在外者準此不問此單所具諸縣一體牒榜各<lb/>
縣分帖使各備榜縣前通知<lb/>
　　　詞訴約束<lb/>
漢置十三部刺史以六條按察専為郡國不能奉法養<lb/>
民者設國朝之置監司即漢人之置刺史其職固自有<lb/>
<pb n="KR3a0064_WYG_079-4a"/>
在非使代州縣受詞訴為一道聚訟之委也法曰縣斷<lb/>
不平許經州州斷不平許經監司盖亦防州縣長吏萬<lb/>
一受賕曲斷而然其曰許云者又必察其所斷真有不<lb/>
平而後受非以次第而至必指為受訟之地與州縣等<lb/>
也近世承平日久風俗日變豪家蠶併小民必反其鋒<lb/>
以越訴侵占富家不納王賦必匿其形以越訴欺詐如<lb/>
此等類不一而足閭里坐此蕭條縣道坐此敗壊根本<lb/>
所繫令人痛心本司今亦遇三受詞但非事屬本司已<lb/>
<pb n="KR3a0064_WYG_079-4b"/>
經州縣而所斷不平者決不受理其有事雖屬本司而<lb/>
不經州縣并不經本司乃越經朝省臺部脱狀送下者<lb/>
並具狀繳申不敢施行仍先申照㑹備榜司前使衆通<lb/>
知其餘條畫自有法在<lb/>
　　　義役差役榜<lb/>
吉水鄭知縣排結義役又排差役隨宜區處各有條流<lb/>
良可嘉嘆役者自下而上第一重官司盖基本之地也<lb/>
知縣於此盡心能知先務他復何憂然天下風俗不同<lb/>
<pb n="KR3a0064_WYG_079-5a"/>
人心私意各出義役若成固是勝於差役而近來義役<lb/>
亦多有弊結義役者或出於物力髙强身充主役之家<lb/>
則中户以下舊來不係充役者皆拘入義役此等事力<lb/>
不及之戸向來既苦妄糾今來幸有定論亦只得俛首<lb/>
從之中户以下排結既衆則上等户反寛而身充主役<lb/>
者坐制其權役使羣動自家户産陰已免役此一弊也<lb/>
中戸以下既入義役差排輪充或十日五日宜不為重<lb/>
而不幸都保有重難事偶在此十日五日之内此等人<lb/>
<pb n="KR3a0064_WYG_079-5b"/>
户縣道生疎支吾不行權歸主役間有主役而不仁者<lb/>
反為打話賣弄之人充役之家一舉遂空主役之家兼<lb/>
并得便此二弊也大凡鄉保有大役有小役大役者保<lb/>
正也小役者大小保長也所在保正有事多是裒率大<lb/>
小保長之錢以應縣吏之誅求則雖名小役亦重役也<lb/>
向也上户充大役小户充小役家有一二十畆之田輪<lb/>
充一次尚可支當今中户以下盡入義役則小役之為<lb/>
大小保長者降而差及一兩畝田及無田而有屋基有<lb/>
<pb n="KR3a0064_WYG_079-6a"/>
墳山挂名縣道畧有税産者皆須充大小保長一次輪<lb/>
充其家遂索而貧苦益衆此三弊也甚矣役法之難也<lb/>
國朝仁厚先賢輩出極力思所以免之僅免得衙前之<lb/>
役而在鄉落充保正副及大小保者無䇿可免乾淳間<lb/>
處州松陽方創義役而他州效之人户無争糾廢家之<lb/>
患官司免每歳排結之擾可謂良法矣日久弊生又復<lb/>
有如前三者之弊常平司以役事為職合先主張此事<lb/>
然此事必知縣得人皆如吉水則可不擾而辦若自監<lb/>
<pb n="KR3a0064_WYG_079-6b"/>
司遥度而制之事益擾而未必辦矣備帖一路五十六<lb/>
縣各隨宜處置面覈鄉司底籍知人户虛實無以其詭<lb/>
挾為擾而且以併聚見數凡見成鼠尾單不可為準此<lb/>
一事也禮請上户自與面議毋以文引而以劄目毋入<lb/>
吏手而自與面言毋拘緊限而屬其便宜公議或結義<lb/>
役或從排役各從其便此二事也充役自役首為倡而<lb/>
存留一等小户畧有産税者别充小役毋容盡入大役<lb/>
以革前所説三者之弊此三事也吉水縣區處已備併<lb/>
<pb n="KR3a0064_WYG_079-7a"/>
請用今日本司之説而參訂焉使役法既成而上下户<lb/>
皆便方為全美仍榜各州主管官衙前使衆通知此通<lb/>
行之説也又近年王寶章知台州勸諭上户各出田供<lb/>
長役之費每都不過二百畝而其費有餘即以花利餘<lb/>
錢衆買役田衆置之田既及初約之數即以元助之田<lb/>
撥還元助之户今已成就處名矣遂得役户不失元田<lb/>
不費分文而役事自有義役莊田雇募長役人户並不<lb/>
知有役事之擾此是王寶章創行若本路有鄉貴人士<lb/>
<pb n="KR3a0064_WYG_079-7b"/>
上户能自募效及作宰好官員能行勸募尤為無窮之<lb/>
利并與帖榜<lb/>
　　　本路通判水利公劄<lb/>
某猥以晩末兼貳常平常平者民生根本所係若何而<lb/>
可稱塞是惟各郡寅恭之賢是仰是頼竊惟常平之要<lb/>
有三曰義米曰役事曰水利也義米本百姓自備凶荒<lb/>
而有司者奪之此何忍言役事惟知縣可與上户面議<lb/>
而上司乃公移掣其肘某不敢效凡皆畧以鄙見達之<lb/>
<pb n="KR3a0064_WYG_079-8a"/>
所屬同官矣然此目前吏文之事也惟水利真足利民<lb/>
無窮所闗尤大而為常平之官者乃以非省所吏文之<lb/>
所促迫往往亦念不及此今歳部内天幸小稔農隙在<lb/>
望又久雨之後必可冬晴殆天賜之暇也若不亟圖何<lb/>
以為吾民久長之計哉撫州最近已選委吳司户訪求<lb/>
修築以禮勸而不事文移隨事宜而不立定説次第漸<lb/>
有端緒惟是各州去司存隔逺某徒有拳拳而不敢踰<lb/>
度恐事未必成而徒擾也區區欲望府判多方體訪管<lb/>
<pb n="KR3a0064_WYG_079-8b"/>
下有無廢壊合修去處及為豪家所占合修復去處或<lb/>
選委同官單車親行相度或分劄縣官請寄居上户與<lb/>
之面議次第往復一惟以書如議家事然不勝願幸之<lb/>
至<lb/>
　　　放結闗久禁人公牒<lb/>
我朝以仁立國事非惡逆無不赦放此事元因朱隅官<lb/>
余隅官兩家有隙率衆相鬬名曰結闗已經二十八年<lb/>
朱隅官余隅官皆久已死亡而被喚結闗之人老於獄<lb/>
<pb n="KR3a0064_WYG_079-9a"/>
户死無日矣奈何八該眀禋郊祀儲君及星變以至聖<lb/>
上登極大赦官司皆不與呈放豈所以布宣朝廷寬大<lb/>
之恩哉今日眀禋禮成恩霈將到所有元寄州院杜一<lb/>
周茄四元寄司理院余六乙周四二元寄臨川縣張二<lb/>
余宜生三獄共六名係元解十一名囚死僅存衰老待<lb/>
盡之人並牒押回本貫州縣着家聽候六七十歳衰老<lb/>
二十八年坐獄一旦再見天日復還故鄉得以老死於<lb/>
田廬中皆聖恩之及也外有曾嫩曾四乙元因何十章<lb/>
<pb n="KR3a0064_WYG_079-9b"/>
五脅令隨從燒毁譚宅屋宇正犯人何十章五已斷而<lb/>
曾嫩曾四乙因循禁獄自戊午至今壬申亦已十五年<lb/>
此又何為者耶併與牒押回本軍着家取交管申母令<lb/>
曖昧不決老死獄中而後已也<lb/>
　　　曉諭遺棄榜<lb/>
本司元有慈幼局見今所養不過四五名各已長成之<lb/>
人盖撫州風俗素美無甚遺棄慈幼徒有虚名當職愧<lb/>
焉因念人家生男育女誰忍遺棄間或有之苦於貧耳<lb/>
<pb n="KR3a0064_WYG_079-10a"/>
官司收哺於已棄之後孰若保全於未棄之先西漢盛<lb/>
時有胎養殺我髙宗紹興八年指揮貧乏妊婦支常平<lb/>
米四斗紹興十五年改支一石今常平米上屬省所本<lb/>
司不可擅支合體此良法美意變通慈幼元規應諸坊<lb/>
廂委係貧乏妊婦無力養育之家訴於臨産之時經坊<lb/>
長保眀申上支保産米一石㑹子五貫其見在本局四<lb/>
五人既已長成每日坐守兩餐自少不學事藝將來有<lb/>
何歸着為民父母豈可賺他一生今仰店鋪人有欲收<lb/>
<pb n="KR3a0064_WYG_079-10b"/>
為使喚或買賣人有欲收為過賣及恐有宗族親舊自<lb/>
欲收錄或民間欲收養為子並仰經坊長求四鄰保眀<lb/>
申上本司當併此兒一年合支錢米作一頓給付收錄<lb/>
之家使之早有歸着各自習學道業求長久活路榜諭<lb/>
司前局前市曹使衆通知<lb/>
　　　曉諭新城縣免讎殺榜<lb/>
建昌軍新城縣管下徳安鄉諸都昨因蹇知縣創青册<lb/>
擾民致鄉民結闗拒違本司以罪在官吏已行劾官配<lb/>
<pb n="KR3a0064_WYG_079-11a"/>
吏訖鄉民此時便合放散各務本業乃因鄉民自有私<lb/>
怨又相讎殺或東耆去刼西耆或上保去趁下保彼此<lb/>
報復何有了期又聞張材與大坪兩處因争漁利日夜<lb/>
相攻甚至殺人放火前日結闗拒追猶可説官司不是<lb/>
今日結闗相殺又是誰不是耶本司比諸監司去新城<lb/>
最近前日官司不是既已治官司之人今日是百姓自<lb/>
做不是又安得坐視但念百姓皆吾赤子元非作亂只<lb/>
是報寃未欲遽見施行且先給榜曉諭大凡寃家只可<lb/>
<pb n="KR3a0064_WYG_079-11b"/>
解不可鬭纔解便休纔鬭轉深若去鬭時俗諺云贏他<lb/>
一萬自損三千本要殺他反被他殺了濟得甚事又俗<lb/>
諺云人頑似鐵官法如爐徳安往年㡬箇倡亂何曾一<lb/>
人得保首領此皆爾百姓眼見者若能解時只在一念<lb/>
將前日報寃之心回轉思量畢竟他也是我鄉鄰或是<lb/>
我親舊有事只可忍耐豈可相殺只可讓他做得不是<lb/>
豈可和我做得不是畢竟我箇性命亦自重大上有父<lb/>
母要我供養下有妻子要我撫育若有病痛尚且醫救<lb/>
<pb n="KR3a0064_WYG_079-12a"/>
欲得延生豈可拚命讎殺或有死亡尚且哭泣恨不再<lb/>
生豈可平白討死人身難得中土難生自小出世以來<lb/>
只願百年在世豈可等天立地做大丈夫有些氣子忍<lb/>
不住輕易壊了一生仰榜到之日更相解勸父勸其子<lb/>
妻勸其夫田主勸其佃户税家勸其小民都副隅保勸<lb/>
其鄉社以保身命以全鄉井轉禍為福永享太平豈不<lb/>
樂哉備榜縣前仍帖權縣請更轉榜各都村墟要鬧等<lb/>
處使之通知自然無事或有鄉曲向上之人合禮請任<lb/>
<pb n="KR3a0064_WYG_079-12b"/>
責徑自隨宜區處施行<lb/>
　　江西提刑司<hi>咸淳九年三月初六日交割</hi>
　　　交割到任日鏤榜約束<lb/>
照對當職近以撫州兼權提舉曾牒報本路同官大畧<lb/>
謂人心之理國家之法即是本司約束别無預條件盖<lb/>
此時以提舉司事少而兼權非専司比也今叨誤渥擢<lb/>
司刑憲闗繫既重事緒尤繁合先開具大要下項<lb/>
　一刑獄<lb/>
<pb n="KR3a0064_WYG_079-13a"/>
　　獄司事莫重於人命一一自有眀條惟縣吏反監<lb/>
　　體驗下下鄉賣弄盡出其手一下便非本情及追<lb/>
　　捕一行人回縣詐錢不即時於地頭書填格目及<lb/>
　　茶食引保人掯定保正通同打話將干繋人視貨<lb/>
　　輕重為操縱出入及取入門欵官不即時到獄停<lb/>
　　朝隔宿又不親靣審供㸃對元情及尉司獄司皆<lb/>
　　以已配老吏穿欵變亂本情及保正闕役處隅官<lb/>
　　坐視不即時收捕兇身以致淹延凡此六項自今<lb/>
<pb n="KR3a0064_WYG_079-13b"/>
　　部内並請一切更新有犯斷斷不恕此外又有譁<lb/>
　　徒専將身死不眀四字把持村民作血屬經官官<lb/>
　　司便作致死事行移三年五載後雖終成白休而<lb/>
　　干連人已皆瘐死一方生聚為之蕭然賊害吾民<lb/>
　　莫此為毒兼鄉民畏此無端之擾無人肯充保正<lb/>
　　違誤公私事務不可勝述皆此曹禍之也今當職<lb/>
　　第一以理雪民命為重亦第一以痛革誣訴為急<lb/>
　　仰縣道發覺官司遇此詞訴必審問的是被死人<lb/>
<pb n="KR3a0064_WYG_079-14a"/>
　　親父母或無父母身未曾娶的是被死人親兄弟<lb/>
　　或無父母兄弟的是被死人妻子必單身人被死<lb/>
　　方許次第有服紀止一人出名作血屬須説被死<lb/>
　　來歴證見痕傷分曉責反坐狀體騐得實即依條<lb/>
　　不移時填入格目捨此泛稱血屬云有某親身死<lb/>
　　不眀或不知人命着落之類皆是譁徒敎唆雷同<lb/>
　　舌本並不許縣道輕受其自縊自溺自刑自害掐<lb/>
　　死攧死小兒女與將久病死人稱被嚇殺諸般抵<lb/>
<pb n="KR3a0064_WYG_079-14b"/>
　　頼既非被殺皆不應作大辟事施行為吏人通同<lb/>
　　脅詐之計昨見官司受此詞訴則小人反因之而<lb/>
　　輕生或不受此詞訴則小人自因之而惜命若不<lb/>
　　受理救人無限諸縣皆膺百里民社之寄謹之謹<lb/>
　　之違定按劾<lb/>
　一泛追<lb/>
　　人命事未能伸一人之寃已先添數十人之寃其<lb/>
　　弊皆因公人世界遞相吞啗節節計置非錢不行<lb/>
<pb n="KR3a0064_WYG_079-15a"/>
　　縣獄若不遍追一鄉無辜之人則結解時無以充<lb/>
　　計置本州公人之費州獄若不再追本縣已放之<lb/>
　　人則圓結時無以充提刑司計置公人之費積弊<lb/>
　　已深有力莫救故百姓無非公人几上之肉而官<lb/>
　　員徒為公人趁錢之奴耳一件人命事在官無限<lb/>
　　公人張頥待哺提刑司公人則獨據要㑹坐收全<lb/>
　　利者也今當職雖不才焚香告天誓革此弊若非<lb/>
　　的係被殺決不容縣道輕受若非真的同共行兇<lb/>
<pb n="KR3a0064_WYG_079-15b"/>
　　及親切證見決不容縣道輕追若非委有出入異<lb/>
　　同決不容州獄再追本縣已放干連人及追縣吏<lb/>
　　詐錢當職自當不憚辛勤親自巡歴靣問部決如<lb/>
　　披閱案牘考究首尾縣獄追不當追之人州獄追<lb/>
　　不當再追之人並將犯人決配本官按劾其有圓<lb/>
　　結到司亦親自當時當㕔區處仰州縣官吏毋猶<lb/>
　　豫事落公人手恐其枝節生事預苦吾民辦計置<lb/>
　　錢也<lb/>
<pb n="KR3a0064_WYG_079-16a"/>
　一贓錢<lb/>
　　本司號正監司第一首當奉法守公之地獨因司<lb/>
　　存赤立例以贓錢為支遣遂致引惹一等兇徒欲<lb/>
　　害人而無其説者輒不逺千百里妄稱被某人拐<lb/>
　　脱錢若干或被脅取錢若干或被奪去錢若干本<lb/>
　　司誤認為利源所在或不顧虚實而行之牌匣専<lb/>
　　人布滿州縣大半為追贓錢而發所解能有㡬何<lb/>
　　而搔擾則不可勝述弱妻幼子監繫纍纍家無噍類<lb/>
<pb n="KR3a0064_WYG_079-16b"/>
　　則又案吏代納案吏之陪償是亦生民之膏血興<lb/>
　　言及此令人汗顔今當職與州縣約應元有窠名<lb/>
　　合解本司吏祿贓罰錢請各自置册分限自承依<lb/>
　　時抱解此外應有積年非法監贓截自榜牒到日<lb/>
　　一切住行見因贓錢監繫人並放已配見監贓吏<lb/>
　　人並免監日下押發<lb/>
　一専人<lb/>
　　大凡監司州郡非不知専人之害良由散帖不應<lb/>
<pb n="KR3a0064_WYG_079-17a"/>
　　故入牌箇牌箇不應故入匣子黒匣不應緑匣又<lb/>
　　不應方怒而遣専人不知其不應者正由繳納有<lb/>
　　重費罪本不在下也當職頃兼倉司盡抽回専人<lb/>
　　具劄懇諭一路同官請各自置往回盝子四箇州<lb/>
　　則通判總一州之回報縣則知縣總一縣之回報<lb/>
　　循環附遞當㕔而坼當㕔而還繳費盡免已荷一<lb/>
　　路同官相應訖今在憲司請各依前一體相守憲<lb/>
　　司多人命重事仍請各官更置册案頭每日㸃檢<lb/>
<pb n="KR3a0064_WYG_079-17b"/>
　　督促吏人事到即時回報事了亦即時回報事未<lb/>
　　了則即時照限申展以信相守堅如金石如或違<lb/>
　　誤官罰吏黥<lb/>
　一詞訴<lb/>
　　詞訴惟命官犯贓者受吏犯枉法贓已經州縣者<lb/>
　　受事屬本司曾經州縣所斷委未平當者受其餘<lb/>
　　小事各有司存或不經次第官司直經朝省臺部<lb/>
　　脱送本司者當㸃對據實回申決不輕行白帖權<lb/>
<pb n="KR3a0064_WYG_079-18a"/>
　　攝人仰日下去官其或惹詞追勘黥配<lb/>
　一巡厯<lb/>
　　本職當單車巡厯訪求民瘼理決滯獄求以仰稱<lb/>
　　聖朝欽恤民命之萬一所到州縣官員並免迎送<lb/>
　　但以職事簡徑見敎其有寄居士友生長本路目<lb/>
　　覩民生疾苦熟知本司闕失事件者併乞省文直<lb/>
　　書賜敎不勝願幸<lb/>
　　　詞訴約束<lb/>
<pb n="KR3a0064_WYG_079-18b"/>
古者帝王親行巡狩以察四方諸侯至漢遣六百石吏<lb/>
察郡國二千石長吏以代親行謂之刺史至本朝謂之<lb/>
監司故世稱外䑓為天子耳目之官但擇州縣官不奉<lb/>
法為民者去之則百姓自然安迹非代州縣受詞訴為<lb/>
一路聚訟之委也近來此意不眀部内之官或横縱害<lb/>
民而不問反不捐細大務以聽訟為盡職遂使豪右譁<lb/>
健之徒紛然競集隔千里遼邈不接之地信一時張皇<lb/>
無實之説牌匣絡繹専卒旁午驅迫州縣騷動閭里雖<lb/>
<pb n="KR3a0064_WYG_079-19a"/>
雞犬亦不得其寧是豈朝廷設監司之本意哉當職交<lb/>
印後二十日之間閱過舊案千餘件率多煩碎虛誕不<lb/>
當受理之事前此幕官徒以司存所仰贓錢黙有拘礙<lb/>
往往經隔三年五載不決以俟監贓耳今當職贓錢先<lb/>
已榜放舊事逐日疏決以冀司存一清上下相安司案<lb/>
乃呈舊例求托詞訴約束當職每日五鼓出㕔非避懶<lb/>
之人也詞訴亦須受理但擇其闗係之大者方受且分<lb/>
次第先後耳<lb/>
<pb n="KR3a0064_WYG_079-19b"/>
　一第一次先理命官犯贓狀<lb/>
　　右除日前舊事免問外截自今年三月初六日當<lb/>
　　職交割以後如有州縣官下至巡尉監當取受民<lb/>
　　財仰被詐人指陳的實證佐先責反坐狀留身訖<lb/>
　　經追被訴之官赴司究對依條施行更不行尋常<lb/>
　　帖問具㭊追吏根究等虚文故事此項候聖節後<lb/>
　　四月十三日受詞<lb/>
　一第二次理豪家把持公事狀<lb/>
<pb n="KR3a0064_WYG_079-20a"/>
　　右亦截自當職交割後有寄居富室敢預公事自殘<lb/>
　　其鄉里者仰被害人指實陳告施行一切如前此項<lb/>
　　候五月十三日受詞此日有别項緊切事併附受詞<lb/>
　一第三方理其他本司合受事<lb/>
　　右舊事逐日剖決不待催詞新事自有次第官司<lb/>
　　不當越訴自此一月一放狀亦以命官犯贓豪家<lb/>
　　把持事為先其狀先呇先判<lb/>
　　　榜諭諸州住行不切詞訴<lb/>
<pb n="KR3a0064_WYG_079-20b"/>
大江以西山水秀拔最號人物淵藪間有所禀之偏者<lb/>
流於俠而好勝遂招珥筆之譏議者惜焉今當職交事<lb/>
之初披閱訟牒多非緊要此等縱欲規害所怨其自身<lb/>
亦豈能晏然而坐勝乎不知亦何苦而為此哉時事尚<lb/>
艱神眀甚近聖君大臣方憂勞於其内邊臣戰士誓奮<lb/>
死於其外我輩官吏士民皆當竦然自立改心擇行且<lb/>
相與保全自家一段元氣以契天地以體朝廷奈何於<lb/>
宗族鄰里之間忍於相讎甚至士大夫不能自免何其<lb/>
<pb n="KR3a0064_WYG_079-21a"/>
溺於舊習尚不知變乎仰案呈連日已斷不切舊事備<lb/>
榜各郡市曹請從今自悔為忠厚之歸毋犯有司也<lb/>
　　　又再榜諭吉州詞訴<lb/>
當職自交割後四五十日之間已判過吉州不切公事<lb/>
七八百件今住司人來尚復有之豈真吉州人之健訟<lb/>
亦本司舊弊輕易泛受誤人於多訟之地耳今并住行<lb/>
使吾吉州之人各知好惡守分相安一變前日之為以<lb/>
洗健訟之謗也<lb/>
<pb n="KR3a0064_WYG_079-21b"/>
　　　禁划船迎㑹榜<lb/>
吉州倉斗陳重三不伏本州禁約至因划船迎神敺鬭<lb/>
繫獄身死其母阿劉經前政妄詞以人命事為訴當職<lb/>
三月二十二日已行斷遣并將一行干連人疎放未據<lb/>
本州回報牒催申照得小人迎神名曰求福今反死於<lb/>
非命干擾無限平人福安在哉當職前任廣徳軍通判<lb/>
禁絶本軍罪願傷神并張王迎祭等㑹近在撫州燒毁<lb/>
划船千三百餘隻坼毁邪廟禁絶瘟神等㑹廣徳撫州<lb/>
<pb n="KR3a0064_WYG_079-22a"/>
連年皆得大熟人民安樂並無災癘福不在此乎本司<lb/>
所領是刑獄殺傷之事愚民迎㑹乃刑獄殺傷之端併<lb/>
榜一路州縣預行禁戢仍連粘當職在撫州曉諭敬天<lb/>
説兩紙使其知天地神眀是神泥胚塑像不是神各歸<lb/>
正道以致自求之福母更信邪以速自取之禍如有違<lb/>
犯定將社首決配籍沒併火其廟為灰掘其地為瀦永<lb/>
絶禍根仍牒帖諸州縣常切覺察有犯即時申來内贑<lb/>
州乾地划船之風尤盛正與撫州之事一同牒請兵鈐<lb/>
<pb n="KR3a0064_WYG_079-22b"/>
司一體行<lb/>
　　　客位榜<lb/>
官員見訪仰客將預先覆知若通寒温只可三進説三<lb/>
數句告莫多事孔子惡便佞便者巧趨蹌佞者有口才<lb/>
今人誤以為好事更欲以此求知於人豈世間自有好<lb/>
之者耶今後如州縣同官辦一副當應用家見成頌徳<lb/>
言語來靣前誦讀一遍者則其人可知矣將客將從杖<lb/>
六十科斷以懲其不曾覆知之罪備榜客位通知庶同<lb/>
<pb n="KR3a0064_WYG_079-23a"/>
官各務誠實<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0064_WYG_079-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷七十九<lb/>
</p>
<p>
</p>
  </div>
</body>
</text>
</TEI>
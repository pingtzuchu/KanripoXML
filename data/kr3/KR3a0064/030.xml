<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷三十</head>
    <p>
<pb n="KR3a0064_WYG_030-1a"/>
欽定四庫全書<lb/>
　黄氏日抄卷三十　　　　　宋　黄震　撰<lb/>
　讀周禮<lb/>
　　孟子生於周末周室班爵祿之制已不可得而聞<lb/>
　　劉歆生於漢末乃反得今所謂周禮六官之書故<lb/>
　　後世疑信相半如張横渠則最尊敬之如胡五峰<lb/>
　　則最擯抑之至晦庵朱先生折衷其説則意周公<lb/>
　　曾立下規模而未及用近世趙汝騰按惟王建國<lb/>
<pb n="KR3a0064_WYG_030-1b"/>
　　以為民極數語意周公作洛後所為然亦不可考<lb/>
　　矣惟程氏謂有闗雎麟趾之意然後可以行周官<lb/>
　　之法度此為于其本而言之學者明乎此則不必<lb/>
　　泥其紛紛者然竊意周官法度在尚書周官一篇<lb/>
　　而未必在此書六典爾今以先儒考訂聊筆其一<lb/>
　　二云<lb/>
設官之多<lb/>
　陳及之云或謂鄉遂設官最冗六鄉之民不過七萬<lb/>
<pb n="KR3a0064_WYG_030-2a"/>
　五千家今設官至萬八千九百三十人為大夫者百<lb/>
　八十人六遂之民亦不過七萬五千家而設官乃三<lb/>
　千九百九十八人為大夫者四十人鄉遂共十五萬<lb/>
　家官吏乃至二萬三千人十五萬家之所入能幾何<lb/>
　而足以養二萬三千官吏愚按吕氏緫計地官公卿<lb/>
　大夫士通用三十萬夫府史胥徒又不預焉則又不<lb/>
　止陳氏所計二萬三千之數而已使此書果出於周<lb/>
　尚不過尚書周官一篇之䟽况又説之不通如此<lb/>
<pb n="KR3a0064_WYG_030-2b"/>
官之交互<lb/>
　陳君舉曰如大史内史掌六典八灋八則八柄之貳<lb/>
　宜屬天官乃屬春官大小行人司儀掌客宜屬春官<lb/>
　乃屬秋官宰夫掌臣民之復逆矣則大僕小臣御僕<lb/>
　之掌復逆宜屬天官乃屬夏官宰夫掌治朝之位矣<lb/>
　則司士正朝儀之位宜屬天官乃屬夏官地官掌邦<lb/>
　畿之事凡造都邑建社稷設封疆既悉掌之矣而掌<lb/>
　固司險掌疆候人又見於夏官天官掌財賦之事自<lb/>
<pb n="KR3a0064_WYG_030-3a"/>
　天府至掌皮既悉領之矣而泉廩人倉人又見於地<lb/>
　官自膳夫至腊人不過充君之庖者悉領於天官至<lb/>
　外朝百官之廩禄府史胥徒之稍食畨上宿衛之給<lb/>
　乃見於地官自内司服至屨人凡王宮服飾之用悉<lb/>
　領於天官而司服司常典瑞巾車之屬乃見春官此<lb/>
　其分職皆有不可曉者愚按書作於周而定於孔子<lb/>
　大如三宅三俊書所載也周官無之小如三亳阪尹<lb/>
　書所載也周官無之而此乃至於交互重復何哉<lb/>
<pb n="KR3a0064_WYG_030-3b"/>
　　天官冡宰<lb/>
惟王建國辨方正位體國經野設官分職以為民極<lb/>
　此祖商邑翼翼四方之極之義而説者以為主周公<lb/>
　作洛邑而發周禮一書關渉義理者在民極一句故<lb/>
　每官必以此為篇首<lb/>
乃立天官冡宰使帥其屬而掌邦治以佐王均邦國<lb/>
　此本書冡宰掌邦治統百官均四海之説<lb/>
治官之屬<lb/>
<pb n="KR3a0064_WYG_030-4a"/>
　此句緫下六十官今併太宰小宰凢六十三官<lb/>
太宰掌六典一治典二教典三禮典四政典五刑典六<lb/>
事典<lb/>
　愚按書六卿分職此以太宰掌六典六典即六卿之<lb/>
　職雖曰冡宰無所不統此下自分六官然與書不同<lb/>
小宰掌宫中之刑凡太宰之職皆掌其事<lb/>
宰夫掌治朝之法<lb/>
宫正掌王宫之戒令糾禁<lb/>
<pb n="KR3a0064_WYG_030-4b"/>
宫伯掌王宫之士庶子凡在版者<lb/>
　士謂適子庶子謂支庶在版謂子弟名籍<lb/>
膳夫掌王之食飲膳羞　庖人掌共六畜獸禽　内饔<lb/>
掌割烹　外饔掌祭祀之割烹　烹人掌共鼎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　愚按膳夫以下五官凡五百三十一人均為飲食設<lb/>
　亦豈無可併省者耶<lb/>
甸師掌耕藉田<lb/>
　愚按藉者借民之力也今官與其徒凡三百三十有<lb/>
<pb n="KR3a0064_WYG_030-5a"/>
　五人豈千畝之田王自置人耕之耶似當考也<lb/>
獸人掌罟田獸<lb/>
　愚按此以共膳也然古者自有田狩共君之庖<lb/>
䱷人掌取魚<lb/>
　愚按此官除士府史胥之外其徒三百人今世取魚<lb/>
　於市不養一人亦足供膳<lb/>
鱉人<lb/>
　雖不設官亦可<lb/>
<pb n="KR3a0064_WYG_030-5b"/>
腊人<lb/>
　庖人一小事耳<lb/>
醫師　食醫　疾醫　瘍醫　獸醫<lb/>
　此通古今决不可廢者古人世其官則精矣<lb/>
酒正　酒人　漿人<lb/>
　此亦古今不可闕者今世有酒而已漿以水為主以<lb/>
　米汁將之所以止渴稍厚則為醴甜酒也又醲則為<lb/>
　酒辛辣矣<lb/>
<pb n="KR3a0064_WYG_030-6a"/>
凌人掌氷<lb/>
籩人<lb/>
　奄與奚掌之<lb/>
醢人　醯人　鹽人<lb/>
　皆奄與女奚<lb/>
幂人掌巾幂<lb/>
宫人掌寢<lb/>
　皆女也<lb/>
<pb n="KR3a0064_WYG_030-6b"/>
掌舎掌出入　幕人掌幕帟　掌次掌王次<lb/>
　皆侍御之細事<lb/>
太府　王府　内府　外府<lb/>
　皆掌守藏財賦太府緫收王府掌玉内府掌良貨外<lb/>
　府掌帛布<lb/>
司㑹　司書　職内　職嵗<lb/>
　皆掌㑹財賦職歲者歳杪計其數也世稱六典之書<lb/>
　大半理財然尚書周官一書不及此也<lb/>
<pb n="KR3a0064_WYG_030-7a"/>
職幣掌用幣　司裘掌共裘　掌皮掌歛皮革　内宰<lb/>
掌隂禮而首均其稍食分其人民以居之<lb/>
内小臣掌王后服位<lb/>
閽人　寺人　内豎<lb/>
　皆奄官豎則未冠者之名<lb/>
九嬪　世婦　女御　女祝　女史<lb/>
　皆婦人為之<lb/>
典婦功　典絲　典枲<lb/>
<pb n="KR3a0064_WYG_030-7b"/>
　外官為之<lb/>
内司服　縫人<lb/>
　皆婦人為之<lb/>
　　五峰疑官吏與妃嬪雜處<lb/>
染人　追師　屨人　夏采<lb/>
　皆男子為之夏采者夏翟羽色與染人固異官然皆<lb/>
　𤨏𤨏甚矣<lb/>
　　陳君舉曰冡宰一職惟宰制天子左右之人一則<lb/>
<pb n="KR3a0064_WYG_030-8a"/>
　　環衛之人二則供奉飲膳酒漿之人三則出納財<lb/>
　　賄之人四則宫中使令之人又曰自玉府内府而<lb/>
　　下今皆入内藏庫自宫人掌舎而下今皆入修内<lb/>
　　司自醫師食醫而下今皆入御藥院自膳人庖人<lb/>
　　而下今皆屬御前供奉官愚按本朝之制為簡但<lb/>
　　權不屬宰相宫府不一體耳<lb/>
　　地官司徒<lb/>
　此本尚書周官司徒掌邦教敷五典擾兆民為義自<lb/>
<pb n="KR3a0064_WYG_030-8b"/>
　大司徒而下凡七十八官<lb/>
天地之所合也四時之所交也風雨之所㑹也隂陽之<lb/>
所和也然則百物阜安乃建王國焉<lb/>
　按此周禮中精語形容卜洛之美也然此書首言惟<lb/>
　王建國以為民極乃立地官是卜洛而後設司徒之<lb/>
　官豈先有司徒而後卜洛耶若以此為司徒之職掌<lb/>
　則卜宅洛中無再卜再宅之事繼此云諸公地方五<lb/>
　百里則漢人之言異乎孟子儉於百里之説矣說者<lb/>
<pb n="KR3a0064_WYG_030-9a"/>
　以為周官兼山川附庸而言則依附魯頌形容之説<lb/>
　而曲為之回護也百里指土地而言豈包山川之虛<lb/>
　數附庸各自為國何闗諸公之封域耶<lb/>
小司徒掌建邦之教灋<lb/>
鄉師掌其所治鄉之教而聽其政　鄉老　鄉大夫各<lb/>
掌其鄉之政教禁令　州長掌其州之教治政令之灋<lb/>
黨正各掌其黨之政令教治　族師掌其族之戒令政<lb/>
事　閭胥各掌其閭　比長掌其比之治<lb/>
<pb n="KR3a0064_WYG_030-9b"/>
　鄉一萬二千五百家州二千五百家黨五百家族百<lb/>
　家閭二十五家比五家自鄉至比次第聮絡俱鄉師<lb/>
　鄉大夫州長黨正皆於五歲教民以法斯民若奔走<lb/>
　四處恐力不及各教於州黨則受教於鄉者誰歟同<lb/>
　教於鄉則受教於州黨者誰歟歳時人民盃酒奉親<lb/>
　一時和悦人情然也而奔走於有司不暇亦未知如<lb/>
　何耳<lb/>
封人掌設社壝士府史胥二十四人徒六十人<lb/>
<pb n="KR3a0064_WYG_030-10a"/>
　按設社壝有時常養此衆何為<lb/>
鼓人掌教金鼓　舞師掌教舞<lb/>
牧人掌牧祭祀之牲　牛人掌養公牛　充人掌繫祭<lb/>
祀之牲<lb/>
　竊意充人之職牧人可兼充可免四十八人之廩禄<lb/>
載師掌任土　閭師掌任民　縣師掌地域田萊<lb/>
　三職相類凡二百二人愚按禹嘗任土作貢不過區<lb/>
　畫而止不聞常設官<lb/>
<pb n="KR3a0064_WYG_030-10b"/>
遺人掌委積　均人掌力政<lb/>
師氏掌以媺詔王與教國子　保氏掌諫王而教國子<lb/>
　似今師儒之官而吏胥之外其徒共百八十人豈無<lb/>
　煩冗之職歟<lb/>
司諫正民之行　司救防民之非<lb/>
　不知如何廵察孔子曰其身正不令而行<lb/>
調人掌平民之爭<lb/>
　然則不剖其是非歟<lb/>
<pb n="KR3a0064_WYG_030-11a"/>
媒氏掌萬人之判<lb/>
司市凡百七十四人<lb/>
　雖曰必立之乎多亦恐擾夫人世子過市有罰亦可疑<lb/>
　夫人世子無游觀市井之理若出而經從何罪罰之<lb/>
質人掌市貨　㕓人掌市布　胥師　賈師　司虣　司<lb/>
稽　肆長　泉府　司門　司闗<lb/>
　通司市凡士一司無不為市而設得無煩苛否易惟<lb/>
　曰日中為市交易而退<lb/>
<pb n="KR3a0064_WYG_030-11b"/>
掌節守邦節而辨其用<lb/>
遂人掌邦之野　遂師掌遂之政令　遂大夫各掌其<lb/>
遂之政令　縣正鄙師鄼長里宰又各掌其政令又有<lb/>
鄰長<lb/>
　何掌政令者之多不其煩歟<lb/>
旅師掌野之粟<lb/>
　恐粟各有主野安得粟而旅師掌之<lb/>
稍人掌合丘乗之政令<lb/>
<pb n="KR3a0064_WYG_030-12a"/>
委人掌歛薪芻<lb/>
土均掌平土地<lb/>
草人掌土化之法<lb/>
　蓋除草者恐民各自除之不待官<lb/>
稻人掌稼下地<lb/>
　盖種稻者恐民各自為之亦不待官<lb/>
土訓掌詔地事　誦訓掌道方志<lb/>
山虞掌山林林衡掌林麓川衡掌川澤澤虞掌澤藪<lb/>
<pb n="KR3a0064_WYG_030-12b"/>
　山者豈不可以兼林澤者豈不可以兼藪與<lb/>
迹人掌邦田之地政　卝人掌金玉錫石之地<lb/>
角人掌徴齒角　羽人掌徴羽翮　掌葛徴絺綌之材<lb/>
　掌染草徴染草之物　掌炭徴炭灰之物　掌荼以<lb/>
時聚荼　掌蜃歛互物蜃物<lb/>
　凡皆瑣屑甚矣似不必立之官<lb/>
囿人掌囿　場人掌築場<lb/>
　囿人掌囿可言也場人掌築場恐亦農人自為之不<lb/>
<pb n="KR3a0064_WYG_030-13a"/>
　待官<lb/>
廩人凡三百八十四人　舎人掌用榖　倉人掌藏粟<lb/>
　司禄　司稼掌廵邦野之稼<lb/>
　舎人倉人似可併於廩人若司稼之廵稼雖不必可<lb/>
　也<lb/>
舂人　饎人　槁人皆主食<lb/>
　槁者冗食之名<lb/>
　　陳君舉曰地官掌教難曉以屬官考之自鄉老至<lb/>
<pb n="KR3a0064_WYG_030-13b"/>
　　比長自遂人至鄰長皆鄉遂之官自封人至充人<lb/>
　　皆疆塲畜牧之官自載師至均人皆掌財賦征役<lb/>
　　之官自司市至泉府皆掌市井自司門至掌節皆<lb/>
　　掌門闗自旅師草人稻人虞衡以至掌染草炭荼<lb/>
　　蜃極於場人囿人無非山林川澤田疇之官幾近<lb/>
　　六十官所謂教官者師氏保氏司諫調人司救鼓<lb/>
　　人不過六七而已其他則整頓田疇分擘郊里征<lb/>
　　歛財賦掌管山澤紀綱市井管鑰門闗而已當時<lb/>
<pb n="KR3a0064_WYG_030-14a"/>
　　謂之教典何也王次㸃曰司徒所掌大抵田賦等<lb/>
　　事似與天官大宰九貢九賦大府以下等官相類<lb/>
　　黄氏曰地官卿一人中大夫五人下大夫十五人<lb/>
　　上士四十八人中士一百三十人下士二百八十<lb/>
　　八人王之門闗十二下士各二人則又四十八人<lb/>
　　府一百三十人史二百十九人賈八人胥二百二<lb/>
　　人徒二千四百五十六人又舞徒四十人奄十二<lb/>
　　人女舂抌二人女饎八人女槀十六人奚八十五<lb/>
<pb n="KR3a0064_WYG_030-14b"/>
　　人是皆著於數者也山虞林衡澤虞場人皆中下<lb/>
　　士又其府史胥徒又司市立胥徒賈師司虣司稽<lb/>
　　肆長皆不能計其數者也鄉老皆公即三公鄉大<lb/>
　　夫皆卿即六卿六卿三十州州長皆中大夫州五<lb/>
　　黨黨正皆下大夫黨五族為七百五十族族師皆<lb/>
　　上士族四閭為三千閭閭胥皆中士閭五比為萬<lb/>
　　五千比比長皆下士六遂大夫皆中大夫六遂之<lb/>
　　縣視州鄙視黨鄼視族里視閭其餘各下於六鄉<lb/>
<pb n="KR3a0064_WYG_030-15a"/>
　　之一等六鄉之餘民居四郊其官為四郊之吏稍<lb/>
　　不為邑縣都不為都有吏主之皆不可以數計也<lb/>
　　吕氏曰緫計地官公卿大夫士通用三十萬夫有<lb/>
　　竒府史胥徒不在數虞衡迹人等亦不在數據畿<lb/>
　　内之地似難容許多官畿内户口亦難供許多官<lb/>
　　愚謂盡畿内之人不為民而盡為官亦無此數<lb/>
　　春官宗伯<lb/>
乃立春官宗伯使帥其屬而掌邦禮以佐王和邦國<lb/>
<pb n="KR3a0064_WYG_030-15b"/>
　此本尚書周官宗伯掌邦禮治神人和上下之説自<lb/>
　宗伯至家宗人及凡以神仕者凡七十官<lb/>
大宗伯掌天神人鬼地示之禮　小宗伯掌神位名物<lb/>
　肆師掌祀禮<lb/>
　肆言陳也<lb/>
欎人掌祼器　鬯人掌釀秬<lb/>
　然此豈不可併之酒人耶<lb/>
雞人掌共雞牲<lb/>
<pb n="KR3a0064_WYG_030-16a"/>
　亦豈不可併之牧人之末耶<lb/>
司尊彜自下士至其徒凡三十人　司几筵凡十三人　天<lb/>
府掌祖廟之守藏　典瑞掌玉瑞玉器之藏　典命掌<lb/>
諸侯之五儀與諸臣五等之命<lb/>
司服掌王吉㐫之服<lb/>
　然既曰祀昊天上帝又曰祀五帝亦如之五帝漢人<lb/>
　之言恐周無之也夫帝一而已<lb/>
典祀掌外祀之兆守凡五十四人<lb/>
<pb n="KR3a0064_WYG_030-16b"/>
　竊意偶有葺理募用民力可也常廩其徒恐虛費<lb/>
守祧掌廟祧<lb/>
世婦每宮卿二人下大夫四人中士八人<lb/>
　既曰世婦而以卿大夫士為之何也周禮六官每官<lb/>
　不過一卿而世婦每宫乃卿二人何也天官既有世<lb/>
　婦矣此春官又有世婦何也説者以春官者為外命<lb/>
　婦然外命婦各于其夫之家而云每宫何也若内命<lb/>
　婦二十七世婦每宫二卿是為五十四卿何卿之多<lb/>
<pb n="KR3a0064_WYG_030-17a"/>
　也既命卿大夫士矣又有女府史奚凡二十人又若<lb/>
　何而共事也皆未可曉<lb/>
内宗凡内女之有爵者　外宗凡外女之有爵者<lb/>
　是特汎言内外命婦何以宗言而指為官守亦合考<lb/>
冢人掌墓地凡死於兵者不入兆域<lb/>
　注云戰敗無勇而罰之然豈有無勇而戰死者耶是<lb/>
　死守封疆者皆罪人也豈義各有在歟<lb/>
墓大夫掌邦墓之地域凡二百三十六人<lb/>
<pb n="KR3a0064_WYG_030-17b"/>
　冡人共百四十四人已繁矣似合併省以合聖人節<lb/>
　用愛人之義官事不攝非儉之訓也<lb/>
職䘮掌諸侯之䘮<lb/>
　然治䘮已見天官宰夫之職恐此亦可省<lb/>
大司樂　樂師　大胥　小胥　大師　小師　瞽矇<lb/>
　眡瞭　典同　磬師　鐘師　笙師　鏄師　韎師<lb/>
　旄人　籥師　籥章　鞮鞻氏　典庸器　司干<lb/>
　凡二十官皆掌樂雖曰各類其能豈不可緫為一官<lb/>
<pb n="KR3a0064_WYG_030-18a"/>
　而各列其屬以稍減其人耶<lb/>
太卜　卜師　卜人　龜人　菙氏　占人　筮人<lb/>
　凡七官皆掌卜筮實則卜筮列兩官亦可矣<lb/>
占夢<lb/>
　似不必置官<lb/>
眡祲<lb/>
　似宜屬保章氏<lb/>
大祝　小祝　䘮祝　甸祝　詛祝　司巫　男巫<lb/>
<pb n="KR3a0064_WYG_030-18b"/>
女巫<lb/>
　八官皆掌祝似可併省若詛祝則春秋以後之事恐<lb/>
　非盛世所宜有<lb/>
太史掌邦之六典　小史掌邦國之志<lb/>
　然大宰亦掌建邦之六典矣外史亦掌四方之志矣<lb/>
　且二史列於巫祝馮相氏之間亦不知何義<lb/>
馮相氏掌歳月辰日<lb/>
　馮音憑乗也憑髙而相視之<lb/>
<pb n="KR3a0064_WYG_030-19a"/>
保章氏掌天星以志星辰日月之變<lb/>
　保安也章明也云保安時變章明天意<lb/>
内史　外史　御史<lb/>
　内史掌八枋詔王然此太宰之職也特彼作柄此作<lb/>
　枋耳外史掌四方之志然此小史之職也特彼言諸<lb/>
　侯此言四方耳御史則進書於王者其史百有二十<lb/>
　人似多耳<lb/>
巾車掌公車之政令　典路掌王及后之五路　車僕<lb/>
<pb n="KR3a0064_WYG_030-19b"/>
掌車之萃<hi>副也與倅同</hi>
　凡三官皆主車者<lb/>
司常掌九旗之名物<lb/>
　主車之旗<lb/>
都宗人掌都祭祀之禮　家宗人掌家祭祀之禮凡以<lb/>
神仕者無數<lb/>
　　陳及之曰六官中惟春官典禮職事無可疑者然<lb/>
　　司服掌外朝之服當與内司服並在天官典瑞掌<lb/>
<pb n="KR3a0064_WYG_030-20a"/>
　　玉器之藏當與掌節並在地官司常巾車典路亦<lb/>
　　當在夏官今列春官者以禮儀所係黄氏曰春官<lb/>
　　之屬七十自大宗伯至職䘮為一節自大司樂至<lb/>
　　司干為一節自太卜至御史為一節自巾車至凡<lb/>
　　以神仕者為一節卿大夫士緫五百九十有四人<lb/>
　　府史胥徒工又緫二千五百十四人女奚百有二<lb/>
　　十人男巫為數女巫為數凡以神仕者無數<lb/>
　　夏官司馬<lb/>
<pb n="KR3a0064_WYG_030-20b"/>
乃立夏官司馬使帥其屬而掌邦政以佐王平邦國<lb/>
　本尚書周官司馬掌邦政統六師平邦國之説自大<lb/>
　司馬而下凡六十九官<lb/>
軍將皆命卿<lb/>
　此語見文武不分最切薛平仲乃謂六官中特司馬<lb/>
　掌兵餘卿無與竊恐不然六鄉之民皆以什伍為軍<lb/>
　則六鄉之卿皆為軍將若獨司馬一卿為軍將豈他<lb/>
　鄉之民不為兵耶豈司馬兼將他鄉之兵耶必不然<lb/>
<pb n="KR3a0064_WYG_030-21a"/>
　也<lb/>
大司馬掌建邦國之九法以平邦國以九伐之法正邦<lb/>
國<lb/>
小司馬掌小祭祀㑹同饗射師田䘮紀之事<lb/>
軍司馬輿司馬行司馬皆缺<lb/>
司勲掌六鄉賞地之法<lb/>
　　陳君舉謂獨屬之司馬者以軍賞不踰時免司存<lb/>
　　散隔回復壅底之患<lb/>
<pb n="KR3a0064_WYG_030-21b"/>
馬質掌質馬<lb/>
　質平也主買馬平其賈直<lb/>
量人掌建國之法<lb/>
小子掌羞羊　羊人掌羊牲<lb/>
　職似可併<lb/>
司爟掌火政<lb/>
掌固主脩城郭　司險掌九州圖　掌疆主疆界　候<lb/>
人迎賔客　環人掌政師<lb/>
<pb n="KR3a0064_WYG_030-22a"/>
挈壺氏<lb/>
　不詳刻漏之制而挈壺以令軍井挈轡以令舎挈畚<lb/>
　以令糧<lb/>
射人掌射位<lb/>
服不氏掌養猛獸　射鳥氏掌射鳥　羅氏掌羅烏鳥<lb/>
　掌畜掌養鳥<lb/>
　凡四官似皆不見為民設官之意<lb/>
司士掌羣臣之版　諸子掌國子之倅　司右掌羣右<lb/>
<pb n="KR3a0064_WYG_030-22b"/>
之政令<lb/>
　謂凡車右之長也<lb/>
虎資氏掌先後王而趨　旅賁氏掌執戈盾夾王車而<lb/>
趨<lb/>
節服氏掌祭祀朝覲衮冕<lb/>
　似於司馬無闗<lb/>
方相氏掌儺<lb/>
　以相視而攻疫者非一方故名方相<lb/>
<pb n="KR3a0064_WYG_030-23a"/>
太僕掌正王之服位出入王之大命　小臣掌王之小<lb/>
命相王之小灋儀　祭僕掌受命于王以眂祭祀　御<lb/>
僕掌羣吏之逆及庶民之復　𨽻僕掌五寢之埽除糞<lb/>
洒之事<lb/>
　似皆於夏官司馬無闗於天官冡宰之屬則近之<lb/>
弁師掌王之五冕<lb/>
　似宜屬春官<lb/>
司甲　司兵　司戈盾　司弓矢　繕人　槀人　戎<lb/>
<pb n="KR3a0064_WYG_030-23b"/>
右<lb/>
　皆司馬之屬宜也<lb/>
齊右為祭祀陪乗　道右掌前道車　大馭掌馭玉路<lb/>
　戎僕掌馭戎車　齊僕掌馭金路　道僕掌馭象路<lb/>
　田僕掌馭田路　馭夫掌馭貳車　校人掌王馬之<lb/>
政　趣馬賛正良馬　巫馬掌養疾馬　牧師掌牧馬<lb/>
　廋人掌十有二閑之政　圉師掌教圉人養馬　圉<lb/>
人掌養馬芻牧之事<lb/>
<pb n="KR3a0064_WYG_030-24a"/>
　右十五官似不必盡屬夏官恐亦有可併省者<lb/>
職方氏掌天下之地　土方氏掌土圭之法　懷方氏<lb/>
掌遠方之民　合方氏掌逹天下之道路　訓方氏掌<lb/>
道四方之政事　形方氏掌制邦國之地域　山師掌<lb/>
山林之名　川師掌川澤之名　邍師掌四方之地名<lb/>
　凡九官於夏官司馬亦迂雖以之屬地官可也且亦<lb/>
　多可併省以寛民力<lb/>
匡人掌灋匡邦國　撢人掌王志以語之天下邦國<lb/>
<pb n="KR3a0064_WYG_030-24b"/>
　撢與探同言探王之志此二官似不宜屬司馬<lb/>
都司馬掌都之車馬兵甲戒令以聽於國司馬　家司<lb/>
馬各使其臣以正於公司馬<lb/>
　公司馬即國司馬<lb/>
　　陳及之曰司馬一官與軍政者半不與者半自大<lb/>
　　司馬至行司馬自諸子至旅賁氏自司甲至槀人<lb/>
　　自校人至圉師其他則環人戎右戎僕都家司馬<lb/>
　　皆與戎事者也自掌固至掌疆則司疆界者也自<lb/>
<pb n="KR3a0064_WYG_030-25a"/>
　　服不氏至掌畜則掌鳥獸者也自太僕至𨽻僕則<lb/>
　　左右侍御僕從者也自職方氏至撢人則掌輿地<lb/>
　　及四方諸侯外夷者也小子掌祭祀則係焉司爟<lb/>
　　掌行火則係焉候人掌賔客則係焉挈壺氏掌司<lb/>
　　夜則係焉司士掌朝儀則係焉弁師掌冠弁則係<lb/>
　　焉與夫齊右之屬射人之屬則又係焉夫既曰典<lb/>
　　軍政而官府錯居互相闗係　右夏官卿大夫士<lb/>
　　六百九十有一人府史胥徒工賈醫四千一百五<lb/>
<pb n="KR3a0064_WYG_030-25b"/>
　　十有二人不命之官凡四方相氏狂夫四人圉師<lb/>
　　乗一人圉人良馬匹一人駑馬麗一人家司馬各<lb/>
　　使其臣以正於公司馬<lb/>
　　秋官司㓂<lb/>
乃立秋官司㓂使帥其屬而掌邦禁以佐王刑邦國<lb/>
　此本尚書周官司㓂掌邦禁詰姦慝刑暴亂之説凡<lb/>
　六十七官然書曰刑暴亂可也此曰刑邦國則非辭<lb/>
　矣<lb/>
<pb n="KR3a0064_WYG_030-26a"/>
大司㓂掌建邦之三典以佐王刑邦國詰四方<lb/>
小司㓂掌外朝之政以致萬民而詢焉一曰詢國危二<lb/>
曰詢國遷三曰詢立君<lb/>
　按此官亦可疑萬民豈可致之外朝耶如盤庚登進<lb/>
　民于庭止於國中之民猶可也國危國遷與立君皆<lb/>
　外諸侯之事其民豈得而致之耶國之危與遷及立<lb/>
　君詢之卿大夫可也而詢之民何耶<lb/>
士師掌五禁之法宫禁官禁國禁野禁軍禁也　鄉士<lb/>
<pb n="KR3a0064_WYG_030-26b"/>
掌國中各掌其鄉之民數而糾戒之　遂士掌四郊各<lb/>
掌其遂之民數而糾其戒令　縣士掌野各掌其縣之<lb/>
民數　方士掌都家之獄訟　訝士掌四方之獄訟<lb/>
　凡六官次第甚明但胥徒太多耳<lb/>
朝士掌建邦外朝之灋<lb/>
　其曰凢報仇讎者書於士殺之無罪既書於士矣士<lb/>
　何不正其罪殺之而縱其人自相仇殺耶<lb/>
司民掌登萬民之數　司刑掌五刑之灋以麗萬民之<lb/>
<pb n="KR3a0064_WYG_030-27a"/>
罪　司刺掌三刺三宥三赦之灋　司約掌邦國及萬<lb/>
民之約劑　司盟掌盟載之法<lb/>
　凡五官亦有次第但盟恐非盛世事耳<lb/>
職金掌凡金玉錫石丹青之戒令<lb/>
　其徒八十人似多亦不宜屬刑官<lb/>
司厲掌盗賊之任器貨賄<lb/>
　此屬刑官可也<lb/>
犬人掌犬牲<lb/>
<pb n="KR3a0064_WYG_030-27b"/>
　宜屬獸人雞人之列然犬亦豈所以名官耶<lb/>
司圜　掌囚<lb/>
　司圜掌收教罷民然徒百有六十人何多耶掌囚掌<lb/>
　守盗賊凡囚者徒百有二十人亦多今世守囚未有<lb/>
　滿數人者其害已甚若周盛時囹圄空虛而繁雜如<lb/>
　此歟<lb/>
掌戮掌斬殺<lb/>
司𨽻掌五𨽻之法<lb/>
<pb n="KR3a0064_WYG_030-28a"/>
　其徒至三百人五𨽻者罪閩蠻夷貉也罪𨽻蠻𨽻閩<lb/>
　𨽻夷𨽻貉𨽻又各百有二十人盛時蠻夷於中國之<lb/>
　王都何闗而收𨽻如此之多不可曉也<lb/>
布憲掌刑禁　禁殺戮掌司斬殺戮　禁暴氏掌禁亂<lb/>
　野廬氏掌逹國道路至于西畿　蜡氏掌除骴<hi>蜡音措</hi>
雍氏掌溝瀆　萍氏掌水禁　司寤氏掌夜時　司烜<lb/>
氏掌取火於日取水於月<hi>烜音毁</hi>　條狼氏掌執鞭　脩閭<lb/>
氏掌互柝互者今行馬柝即擊柝　㝠氏掌設弧張<lb/>
<pb n="KR3a0064_WYG_030-28b"/>
庶氏掌除毒蟲　冗氏掌攻蟄獸　翨<hi>音翅</hi>氏掌攻猛鳥<lb/>
　柞氏掌攻草木　薙<hi>他計反</hi>氏掌殺草　硩<hi>他折/反</hi>蔟<hi>倉獨</hi>
反氏掌覆夭鳥之巢　翦氏掌除蠧物　赤叐氏<hi>音䟦</hi>掌<lb/>
除墻屋　蟈氏掌去鼃黽鼃即蟈黽者耿黽也<hi>黽莫幸反</hi>
壷涿氏掌除水蟲　庭氏掌射夭鳥<lb/>
　按自野廬氏至𡨕氏凡九官宜分屬天官地官自庶<lb/>
　氏至庭氏凡十一官皆主殺害禽蟲恐無此理<lb/>
銜枚氏掌司嚻　伊耆氏掌杖咸<lb/>
<pb n="KR3a0064_WYG_030-29a"/>
大行人掌賔客　小行人掌賔客之禮籍　司儀掌擯<lb/>
相之禮　行夫掌傳遽之小事　環人掌送逆　象胥<lb/>
掌夷國　掌客掌禮牢　掌訝掌等籍掌交掌節幣<lb/>
　掌察　掌貨賄<lb/>
　凡十一官皆為賔禮設豈無可併省者且於義合屬<lb/>
　春官夏官<lb/>
朝大夫掌都家之國治　都則　都士　家士<lb/>
　凡四官一律<lb/>
<pb n="KR3a0064_WYG_030-29b"/>
　　易氏曰秋官刑官也司㓂掌刑而士師則掌禁自<lb/>
　　鄉士以至司𨽻用刑者也自布憲至銜枚氏用禁<lb/>
　　者也若大行人掌客之類疑於春官之掌禮者朝<lb/>
　　士掌交之類疑於夏官之掌政者右卿大夫士百<lb/>
　　三十有五人府史胥徒賈庶子二千七百三十有<lb/>
　　六人<lb/>
　　冬官考工記<lb/>
　此本尚書周官司空掌邦土居四民時地利之説而<lb/>
<pb n="KR3a0064_WYG_030-30a"/>
　名冬官鄭注云司空篇亡漢興購求千金弗得先儒<lb/>
　據所聞記之王次㸃曰以周官司空之掌放之司空<lb/>
　未可以為亡也夫周官言司空掌邦土居四民時地<lb/>
　利凡經言田萊溝洫都邑涂巷者非邦土而何農工<lb/>
　商賈市井里室廬者非居民而何桑麻榖粟之所出<lb/>
　山澤林麓之所生非地利而何及考小宰言六官設<lb/>
　屬各有六十今治官之屬六十有三教官之屬七十<lb/>
　有八禮官之屬七十政官之屬六十有九刑官之屬<lb/>
<pb n="KR3a0064_WYG_030-30b"/>
　六十有七意者簡編錯雜先儒莫之能辨遂以考工<lb/>
　記補之其實司空一官未嘗亡也愚按周禮出於漢<lb/>
　末鄭氏謂漢興購求司空篇不得恐未可信今以五<lb/>
　官所餘之數合考工三十之數自可足本篇六十而<lb/>
　謂先儒莫之能辨此豈難見之事而先儒莫之能哉<lb/>
　或疑此書正因晩出故為錯脱以示其為古未知然<lb/>
　否然五官之屬皆差互不倫非特司空一官而已也<lb/>
輪人為輪　輪人為蓋　輿人為車　輈人為輈　築<lb/>
<pb n="KR3a0064_WYG_030-31a"/>
氏為削　冶氏為殺　桃氏為劍　鳧氏為鍾　㮚氏<lb/>
為量　叚氏<hi>闕</hi>　凾人為甲　鮑人之事治革之工也<lb/>
<hi>字本作鞄</hi>　韗人為臯陶<hi>字本/作<graphic n="KR1382" url="https://raw.githubusercontent.com/kanripo/KR-Gaiji/master/images/KR1382.png" mimeType="image/png"/>
                    </hi>　韋氏<hi>闕/</hi>　裘氏<hi>闕</hi>　畫繢<lb/>
之事　鍾氏染羽鍾聚也取其色之聚也　筐人<hi>闕</hi>
㡛氏練絲㡛言治之使熟也　玉人　櫛人<hi>闕</hi>　雕人<lb/>
<hi>闕</hi>　磬人　矢人　陶人　旊人為簋　椊人三為筍<lb/>
虡為飲器為侯　廬人為廬器<lb/>
　廬者緫合衆體而成積竹為之取其堅固<lb/>
<pb n="KR3a0064_WYG_030-31b"/>
匠人三建國營國為溝洫　車人為耒為車　弓人<lb/>
　弓有六材獨言角幹飭者膠漆絲為之輔而已也<lb/>
　　孔子刪詩定書繫周易作春秋此四書正經也禮<lb/>
　　記雖漢儒所集而孔門之中庸大學在焉樂記等<lb/>
　　篇亦多格言若周禮未知其何如夾漈鄭氏嘗謂<lb/>
　　周禮一書詳周之制度而不及道化嚴於職守而<lb/>
　　闊畧人主之身後来求其説而不得或謂文王治<lb/>
　　岐之制或謂成周理財之書或謂戰國隂謀之書<lb/>
<pb n="KR3a0064_WYG_030-32a"/>
　　<hi>何休云</hi>或謂漢儒傅㑹之説<hi>乃劉歆作</hi>或謂末世瀆亂不<lb/>
　　驗之書林孝存作十論七難以排之至孫處又獨<lb/>
　　為之説曰周禮之作周公居攝之後書成歸豐而<lb/>
　　實未嘗行惟其未行故建都之制不與召誥洛誥<lb/>
　　合封國之制不與武成孟子合設官之制不與周<lb/>
　　官合九畿之制不與禹貢合凡此皆預為之而未<lb/>
　　嘗行也愚恐亦意之之言按周禮實漢成帝時劉<lb/>
　　歆始列之七畧王莾時劉歆始奏置博士爾周禮<lb/>
<pb n="KR3a0064_WYG_030-32b"/>
　　始用於王莾大敗再用於王安石又大敗夾漈以<lb/>
　　為用周禮者之過非周禮之過是固然矣然未有<lb/>
　　用而效者恐亦未可再以天下輕試<lb/>
　<lb/>
　<lb/>
　<lb/>
　<lb/>
　黄氏日抄卷三十<lb/>
</p>
<p>
</p>
  </div>
</body>
</text>
</TEI>
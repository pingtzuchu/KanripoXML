<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷三十四</head>
    <p>
<pb n="KR3a0064_WYG_034-1a"/>
欽定四庫全書<lb/>
　黄氏日抄卷三十四　　　宋　黄震　撰<lb/>
　讀本朝諸儒理學書<hi>二</hi>
　　晦庵先生文集<hi>一</hi>
　　　詩賦<lb/>
桂林虞帝廟樂歌迎之章三一章思其所安在而後迎<lb/>
　送之章三一章極其所徃而猶思文法髙妙語意無<lb/>
　窮其曰𣺌冀州兮何有而應之曰暢威靈兮無外慨<lb/>
<pb n="KR3a0064_WYG_034-1b"/>
　然斯世之意所寄焉者也<lb/>
白鹿洞賦一章言唐李渤讀書舊地而南唐因創書院<lb/>
　二章言自太宗真宗増闢而廢於熈寧三章言今日<lb/>
　之再造四章言講學之要領而亂之以徳業無窮之<lb/>
　思<lb/>
感春賦空洞賦皆用騷體而無其愁思寄興悠逺矣<lb/>
招隠操葢謂淮南小山初作本招隠者而使之仕後世<lb/>
　皆失此意故再為申其㫖又為反招隠言道誼自得<lb/>
<pb n="KR3a0064_WYG_034-2a"/>
　之樂時止時行無入而不自得也<lb/>
逺㳺篇指要在願子馳堅車之句<lb/>
誦佛經詩云聊披釋氏書結之曰了此無為法身心同<lb/>
　晏如又讀道書詩終朝觀道書繼之曰於道雖未庶<lb/>
　已超名跡拘先生之博覽旁通盖如此然有先生之<lb/>
　識則可無先生之識則惑也且此皆初卷詩多少年<lb/>
　時所作晚嵗論語集序自悔昔者吾㡬䧟焉豈謂此<lb/>
　時此類與不然先生他日謂昌黎自說與大顛交此<lb/>
<pb n="KR3a0064_WYG_034-2b"/>
　是昌黎平生死案何嚴也近世流弊浸滛凡言吾儒<lb/>
　者多隂用異端之說甚者昌言異端之不可廢而自<lb/>
　貶吾儒之不及恐又誤指先生初年之詩為證故書<lb/>
至日詩自叙頃以多言害道絶不作詩而詩末句云行<lb/>
　迷亦已逺及此旋吾輈此悔心也然以先生晚年之<lb/>
　學謂漫辭為虚費工夫則可若言以明道雖多何害<lb/>
　耶<lb/>
仁術與文善决江河詩全用進士省詩軆<lb/>
<pb n="KR3a0064_WYG_034-3a"/>
西林再題謂向来妙處今遺恨萬古長空一片心此亦<lb/>
　非先生晚年之學<lb/>
汲泉漬竒石詩末句云慨然思古人尺璧寸隂重觀詩<lb/>
　至此唤醒多處<lb/>
　　梨名快果注云出本草<lb/>
黄雀鮓詩坐以食稻果之罪盖戯為口腹觧嘲耳豈亦<lb/>
　有所指而言之耶<lb/>
感興詩二十首轉陳子昂自託仙佛之髙調而為切於<lb/>
<pb n="KR3a0064_WYG_034-3b"/>
　日用之實一章言伏羲肇人文皆造化自然之理二<lb/>
　章言隂陽無始謂鑿死混沌者為妄三章言人心與<lb/>
　造化通惟至人能軆之四章言不能軆造化者為形<lb/>
　役五章言周衰已乆孔子作春秋而司馬公乃責後<lb/>
　世封大夫為諸侯非先見六章言漢衰獨孔明伸大<lb/>
　義而帝魏之失當革七章言唐啓土不以正而致賊<lb/>
　后之簒賴范太史聲其罪八章言隂陽常倚伏當軆<lb/>
　陽復之端九章言北辰居其所當軆為人心之要十<lb/>
<pb n="KR3a0064_WYG_034-4a"/>
　章言聖人刪詩定書皆以敬為傳心之本十一章言<lb/>
　伏羲仰觀俯察以立象十二章言六經無傳而程氏<lb/>
　作十三章言顔曽子思孟子傳有要領十四章言元<lb/>
　亨利貞之動静以誠為主十五章言學仙者逆天偷<lb/>
　生十六章言佛論緣業而繼之者談空虚十七章言<lb/>
　育材失其道十八章言作聖當自早十九章言仁義<lb/>
　之心當守二十章言文辭之弊當除<lb/>
卜居喜雲谷之成<lb/>
<pb n="KR3a0064_WYG_034-4b"/>
六經說命篇始有學字見奉答景仁詩注<lb/>
拜張魏公墓下自此皆訪南軒登南嶽之詩凡五十三<lb/>
　首既别而歸沿途凡九十四首既歸懐南軒者復數<lb/>
　詩<lb/>
觀洪遵雙陸譜詩云近從新譜識梟廬擬唤安陽舊慱<lb/>
　徒只恐分隂閒裏過更教人誚牧猪奴盖用陶侃樗<lb/>
　蒲者牧猪奴戯之語譏之深矣頃余㑹京口有蜀人<lb/>
　袁象澦舉林和靖語云平生所不能檐矢與圍棊余<lb/>
<pb n="KR3a0064_WYG_034-5a"/>
　因謂博之與弈其廢時亂日一也吾夫子云為之猶<lb/>
　賢乎已者正借無益之事以甚言無所用心之為害<lb/>
　非真謂愽弈之猶可為也陶威公與林和靖之説殆<lb/>
　天生自然之對因合之為四句曰雙陸牧猪比圍棊<lb/>
　擔矢同二公皆妙語千載仰髙風繼又反之為四句<lb/>
　曰牧猪滋畜飬擔矢溉禾蔬博弈何為者猶疑反不<lb/>
　如<lb/>
公濟勉以教外之樂先生答詩云如云教外傳真的却<lb/>
<pb n="KR3a0064_WYG_034-5b"/>
　是瞿曇有兩心就渠所嗜處唤醒此納約自牖之義<lb/>
　也愚平生謂禅學為異端之異端鑿空無據自號教<lb/>
　外正其自納敗缺處然未有可余之說者今見先生<lb/>
　詩庶以自信<lb/>
雲谷諸詩先生寫幽居自得之樂其云天道固如此吾<lb/>
　生安得寧自言不息之功如此幽居云乎哉<lb/>
聞雷詩誰将神斧破頑隂地裂山開鬼失林我願君王<lb/>
　法天造早施雄斷答羣心讀之令人感動豈為龍大<lb/>
<pb n="KR3a0064_WYG_034-6a"/>
　淵軰𤼵耶<lb/>
南康徃囬詩其出㳺南康之陽白鹿洞折桂院<hi>李逄吉讀書處</hi>
　李氏山房<hi>李公擇讀書處</hi>棲賢院西澗臥龍庵<hi>武侯祠</hi>萬杉寺<lb/>
　<hi>天聖㫖禁剪伐</hi>開先寺簡寂觀歸宗寺陶公醉石温湯康王<lb/>
　谷水簾落星寺其歸㳺山之北圎通寺石門寺天池<lb/>
　院佛手岩<hi>天池院有清燈處先生親見光景明滅隨刻異状</hi>東林西林<hi>白蓮池在</hi>
　<hi>東林</hi>太平興國宫<hi>慧逺取孔老言著沙門不敬王者論明皇謂見九天使者降因立此宫</hi>
　訪濓溪宅講太極圗而别同游者<lb/>
<pb n="KR3a0064_WYG_034-6b"/>
㳺白鹿洞詩云不及揚李覇謂南唐興書院事<lb/>
武夷精舍詩武夷溪九曲多湍激獨第五曲平廣而最<lb/>
　深大隐屏臨其上屏下兩麓相抱先生淳熈癸卯卜<lb/>
　築其間堂曰仁智堂左曰隐求右曰止宿左麓之外<lb/>
　復引而右抱為塢曰石門别爲屋其中曰觀善齋以<lb/>
　居學者石門之西少南曰寒棲館以延道流觀善前<lb/>
　山之顛為亭囬望大隐屏曰晚對東出臨溪為亭曰<lb/>
　鐡笛而緫扁麓之口曰武夷精舍釣磯茶竈皆在大<lb/>
<pb n="KR3a0064_WYG_034-7a"/>
　隐屏西溪左右皆石壁無側足之徑又為漁艇以濟<lb/>
　出入各賦一詩凡十二篇又别為櫂歌十章詠九曲<lb/>
　云<lb/>
古之蕙即今所謂零陵香出秋華詩注<lb/>
第十卷詩多致仕後作樂府附焉<lb/>
　　　封事奏劄講議<lb/>
壬午應詔封事　孝宗初即位詔云朕躬有過失朝政<lb/>
　有闕遺斯民有戚休四海有利病並許直言先生謂<lb/>
<pb n="KR3a0064_WYG_034-7b"/>
　聖躬雖未有過失而帝王之學不可以不熟講盖言<lb/>
　御簡策不過諷誦文辭求大道不過留意老釋也謂<lb/>
　朝政雖未有闕遺而修攘之計不可以不早定盖言<lb/>
　金人乃不共戴天之讎而講和則無一可成之事也<lb/>
　謂四海之利病繫於民生之戚休民生之戚休繫於<lb/>
　守令之賢否而本原之地在乎朝廷言不自朝廷擇<lb/>
　監司以察州縣雖今日降一詔明日行一事欲以恵<lb/>
　民而適増擾欲以興利而適重害也末復獻說以為<lb/>
<pb n="KR3a0064_WYG_034-8a"/>
　此正所以仰承太上皇付託之意願緫紛更之疑<lb/>
庚子應詔封事　謂國之大務在恤民恤民在省賦省<lb/>
　賦在治軍其本又在人主正心術以立紀綱而歸極<lb/>
　於一二近習得以賣債帥之弊其言哀痛切至貼黄<lb/>
　乞至御前開拆<lb/>
戊申封事　退朝後屢詔不起而以書對也謂大本在<lb/>
　陛下之心急務在輔太子選大臣振紀綱變風俗愛<lb/>
　民力脩軍政六者而六者之未理皆原於此心一念<lb/>
<pb n="KR3a0064_WYG_034-8b"/>
　之私隨事注釋以期於必感悟且闢老釋管商之說<lb/>
　終之曰嵗月逾邁如川不返不惟臣之蒼顔白髪已<lb/>
　廹遲莫而竊仰天顔亦覺非昔矣讀之令人揮涕<lb/>
　　按先生上續孔孟講明帝王之學遭值夀皇英<lb/>
　　明不世出之主而三上封事皆堕空言其言婉切<lb/>
　　明盡盖自漢至今能言治道之士莫之能尚而當<lb/>
　　時曽不聞有賞異之者扵是異端浸滛之患為可<lb/>
　　畏而先入之說為主有非可旦夕觧㦯者潜藩輔<lb/>
<pb n="KR3a0064_WYG_034-9a"/>
　　徳之舊必有任其責者矣<lb/>
己酉擬上封事此光宗受禪之初也講學以正心修身<lb/>
　以齊家逺便嬖以近忠直抑私恩以抗公道明義理<lb/>
　以絶神姦擇師傅以輔皇儲精選任以明體統振綱<lb/>
　紀以厲風俗莭財用以固邦本修政事以攘夷狄凡<lb/>
　十事各盡一陳而緫序其意<lb/>
甲寅擬上封事此光宗違和之後専指乆不過宫之事<lb/>
　明以父子天性之說<lb/>
<pb n="KR3a0064_WYG_034-9b"/>
癸未奏劄其一勸講大學其二勸絶和議其三勸以修<lb/>
　徳業正朝廷立綱紀<lb/>
辛丑奏劄其一勸以災異求言其二勸以正心任賢其<lb/>
　三勸以浙東救荒乞撥錢米住催官物等數事其四<lb/>
　乞五斗以下小户免撿放塲著為令及行建寧社倉<lb/>
　之法其五乞寛紹興府和買其六乞減星子縣稅錢<lb/>
　其七乞給白鹿洞勅額<lb/>
戊申奏劄其一論刑以弼教乞獄訟先論尊卑其二論<lb/>
<pb n="KR3a0064_WYG_034-10a"/>
　清庶獄任選官乞州獄専注關陞人其三論經緫制<lb/>
　錢乞先将災傷年分盡依分數豁除其四論江西科<lb/>
　罰乞令帥臣措畫其五論二十七年未有寸效以天<lb/>
　理有未純人欲有未盡<lb/>
甲寅行宫奏君臣父子經權之誼以勸寧宗委曲感悟<lb/>
　光宗其二論讀書窮理其三論湖南重賦其四論邵<lb/>
　州寨栅其五論潭州城壁<lb/>
乞進徳劄勸以湯武反之之功<lb/>
<pb n="KR3a0064_WYG_034-10b"/>
乞進講劄勸不間寒暑假故日分<lb/>
乞㸔詳封事乞瑞慶莭不受賀<lb/>
經筵留身四事其一勿葺東宫其二盡禮過宫其三不<lb/>
　聼左右其四山陵改卜<lb/>
論災異劄因都城黒煙乞修徳<lb/>
論喪服劄因太上違豫乞承徳<lb/>
乞修三禮劄欲關借祕省禮樂諸書<lb/>
經筵進講大學止誠意章大略與章句或問同惟關繫<lb/>
<pb n="KR3a0064_WYG_034-11a"/>
　人主身上處更覆懇切至如惡惡臭如好好色直以<lb/>
　為好善惡惡之真恐只是𤼵於必然之實意無自欺<lb/>
　耳如乍見赤子将入井皆是舉一以槩真心之發見<lb/>
　當以後来者為正<lb/>
祧廟議　異於禮官之議者三禮官欲以太祖居第一<lb/>
　室今議以僖祖擬周后稷居第一室用順太祖尊祖<lb/>
　之心禮官欲以僖祖以下者居夾室今議以宣祖以<lb/>
　下者居夾室謂以子孫祔於僖祖則爲順不可轉以<lb/>
<pb n="KR3a0064_WYG_034-11b"/>
　僖祖反祔於子孫禮官欲一世為一室兄弟代立者<lb/>
　同一世今議以一帝為一室以太祖太宗仁宗髙宗<lb/>
　為世世不祧在七廟數外而祧真宗英宗又謂以僖<lb/>
　祖為始祖之廟議雖出於王安石為司馬公所非而<lb/>
　程頥實主安石之說<lb/>
山陵議　謂納音坐丙向壬之說非禮經𦵏北方北首<lb/>
　之義而紹興地淺氣洩當尋富陽臨安等縣<lb/>
南康諸狀乞減星子縣稅及因旱乞截留綱解倚閣官<lb/>
<pb n="KR3a0064_WYG_034-12a"/>
　物奏補賑濟人户告身及乞賜白鹿洞書院勑額及<lb/>
　頒降九經<lb/>
浙東諸狀乞撥㑹子度牒救荒給降賑濟告身減丁錢<lb/>
　住催官物　捕蝗大者每斗百文小者每升五十文<lb/>
　廵歴諸州每州復奏事宜次年洊饑乞悔過謝天責<lb/>
　躬求言盡出内庫助費詔户部催理舊欠乞住催云<lb/>
　輸納而後賑恤猶割肉㗖口謂蘇軾言熈寧荒政費<lb/>
　多無益以救之遲故也謂修水利費短利長到嵊縣<lb/>
<pb n="KR3a0064_WYG_034-12b"/>
　用錢三十文糴稗一升繳進<lb/>
乞修黄岩堰閘謂水利修則黄岩可無水旱之災黄岩<lb/>
　熟則台州可無飢饉之苦<lb/>
乞減紹興和買謂浙東惟温州無和買餘六州共二十<lb/>
　八萬一千六百疋有竒而紹興獨當十四萬六千九<lb/>
　百有竒而㑹稽縣元科納一疋者今二疋半縁立法<lb/>
　之初先支見錢漕臣私扵越而又復私扵㑹稽故所<lb/>
　抛獨多而貽害如此今欲去紹興和買之弊而不先<lb/>
<pb n="KR3a0064_WYG_034-13a"/>
　減當日請本之額如負千鈞膂背不堪不減所負之<lb/>
　物但移而寘之懐䄂必無益矣<lb/>
乞減塩酒義役欲行二稅塩萬户酒皆福建法也義役<lb/>
　則謂處州預排者有害欲依山隂置田助當役者而<lb/>
　不預排<lb/>
按唐仲友六状始行以丞相王淮之庇也道誼之不敵<lb/>
　勢利如此<lb/>
守漳州奏減折茶錢龍眼荔枝乾錢豐國監鑄不足鉛<lb/>
<pb n="KR3a0064_WYG_034-13b"/>
　本錢趙不敵所増無額錢大略謂官吏無状避罪希<lb/>
　賞不能仰體聖朝愛民厚下之本意不顧郡計之盈<lb/>
　虚民情之苦樂既已増立虚額扵前而又強為登足<lb/>
　扵後不過因民之訴訟而科罰之甚則誘人以告訐<lb/>
　而脅取之<lb/>
條奏經界先乞擇官次乞户部給紹興打量攅筭印本<lb/>
　次乞圗帳書筭官為出費次乞通縣均紐次乞官田<lb/>
　槩量而辰戍丑未年更簿次乞召買廢寺田産<lb/>
<pb n="KR3a0064_WYG_034-14a"/>
乞褒錄髙登其人嘗同陳東上書後為静江古縣令不<lb/>
　肯為秦檜父立祠為潮州試官論直言不聞之可畏<lb/>
　策閩浙水沴之所由檜益怒削官貶死容州<lb/>
　　　申請<lb/>
自為同安簿即申學校及昬禮等事為南康申造甲不<lb/>
　可為例増種麥徒相為欺新寨合廢石堤合脩軍治<lb/>
　不可移湖口縣而建昌星子縣不可改𨽻江州木炭<lb/>
　乞免折價謂農桑家有木無錢而畸零絹不可折錢<lb/>
<pb n="KR3a0064_WYG_034-14b"/>
　反重及乞定五禮乞祀泗水侯孔鯉乞加封陶威公<lb/>
　侃且述劉羲仲吳澥論賛辨夢登天折翼之誣<lb/>
論督責稅賦狀督責二字考之前史則韓非李斯惨刻<lb/>
　無恩詿誤人主之術非仁人之所忍言也慮傷治體<lb/>
　不敢奉行<lb/>
差役利害狀　朝廷罷支耆户長錢以充經緫制而此<lb/>
　等重役遂一切歸保正長<lb/>
經界申状鄭昭叔知僊遊縣丞經界行移覃思數日洞<lb/>
<pb n="KR3a0064_WYG_034-15a"/>
　曉以告同官使洞曉又使保正長無不曉然後打量<lb/>
　兩月而辦<lb/>
湖南飛虎軍辛弃疾剏置後改𨽻襄陽相去千二百餘<lb/>
　里非便<lb/>
二十二二十三卷皆辭免状自初乞嶽祠至乞致仕<lb/>
　　　書<lb/>
與鍾户部論經緫制欠錢謂民所不當輸官所不當得<lb/>
　制之無藝而取之無名自户部四折而至扵縣不過<lb/>
<pb n="KR3a0064_WYG_034-15b"/>
　巧為科目而取之民是時先生方為同安簿領而憂<lb/>
　天下如此<lb/>
與李教授及陳宰書皆言贍學錢州縣得通用<lb/>
與黄樞宻書謂逆亮之死正當以為憂<lb/>
與陳漕論塩法謂福建上四州嵗運一千萬斤而漏落<lb/>
　者何啻數百萬斤欲罷海倉及下四州諸縣之買納<lb/>
　使客人請引南自漳泉北至長溪從便徑就埠户買<lb/>
　販可増至千五百萬斤愚恐此事不可盡利以遺後<lb/>
<pb n="KR3a0064_WYG_034-16a"/>
　害也豈先生偶未之思耶他日與趙子直書云欲明<lb/>
　申恐増賦當以此說為正<lb/>
與陳侍郎書謂主講和而有獨斷而有國是二者大患<lb/>
　之本<lb/>
賀陳丞相書謂一日立乎其位則一日業乎其官一日<lb/>
　不得乎其官則不敢一日立乎其位繼此所與書皆<lb/>
　責之之語矣<lb/>
與汪尚書書謂省闈主蘇氏貢舉議為未知講求他日<lb/>
<pb n="KR3a0064_WYG_034-16b"/>
　不可施於天下又書謂吕申公家一二議論悖理而<lb/>
　明公篤信之繼此所予書亦皆責之矣<lb/>
答張敬夫書論復讎之名義　又書論将帥屯田及帥<lb/>
　司團教為勞費強盗枉法殺傷犯奸從人皆死為太<lb/>
　過　又書請力為君相言問學　又書言孟子一書<lb/>
　最切今日而以財用之柄屯田之議今日養成無出<lb/>
　此二者<lb/>
與胡守等書論荒政<lb/>
<pb n="KR3a0064_WYG_034-17a"/>
與吕伯恭書謂向見吾兄扵儒釋之辨不甚痛說　又<lb/>
　書論出處謂欲葺文字以待後世<lb/>
與韓尚書龔叅政陳丞相等書皆論出處痛快語也<lb/>
與史丞相等書皆力求歸<lb/>
與皇甫帥書言湖廣之㓂當募土人討之<lb/>
與丞相書乞為白鹿洞宫云與其崇奉異教香火為名<lb/>
　而無事以坐食不若修祖宗令典使以文學禮義為<lb/>
　官而食其食之為羙<lb/>
<pb n="KR3a0064_WYG_034-17b"/>
與南康諸縣議荒政書謂由軍而縣方能推以及民<lb/>
上宰相書謂以荒政之急為緩自古國家傾覆之由何<lb/>
　嘗不起於盗賊盗賊竊發之端何嘗不生於飢餓今<lb/>
　朝廷愛民不如惜費之甚明公憂國不如愛身之切<lb/>
　其言苦至所當成誦<lb/>
與趙帥子直書論舉子元令兩鄰附籍未為便當今有<lb/>
　孕五月即四鄰先取本家乞附籍状　又書乞免起<lb/>
　精舍　又書言福建賣塩事欲申明則恐増賦<lb/>
<pb n="KR3a0064_WYG_034-18a"/>
答林澤之書論汀寇事當奏劾官吏致變者以謝其人<lb/>
　倚閣錢物以慰人心不致響應即募土人捕之而禁<lb/>
　軍决是無用<lb/>
與陳福公書謂憂在天變地動而境外事不預焉<lb/>
與陳丞相書謂易不易讀且讀詩書論孟<lb/>
與史太保書責以變異重仍而不發一言　又書勉以<lb/>
　勸主上求言<lb/>
答詹帥書戒以勿刋諸經說又言先儒經觧不以已姓<lb/>
<pb n="KR3a0064_WYG_034-18b"/>
　名加經上　又書謂浙中恠論百出頗自附於伯㳟<lb/>
　又謂科舉業伎俩愈精心術愈壊<lb/>
答陳同父書奉告老兄且莫相攛掇留取閒漢在山裏<lb/>
　咬菜根了却㡬卷殘書又書云世間事思之非不<lb/>
　爛熟只恐做時不似說時人心不似我心孔子豈不<lb/>
　是至公血誠孟子豈不是麤拳大踼到底無著手處<lb/>
　愚竊意麤拳大踼必就用陳同父来書中語然以此<lb/>
　形容孟子亦不害其為救世之精采也<lb/>
<pb n="KR3a0064_WYG_034-19a"/>
與張元善書自言平生辭官只是兩事一則分不當得<lb/>
　二則私計不便若是本等差遣力之所能堪豈有不<lb/>
　受之理　又載虞丞相除蕭果卿御史蕭曰彼見吾<lb/>
　憒憒謂我不能言而以是處我也其輕我甚矣首論<lb/>
　其黨遂併攻之論者服其勇云<lb/>
與黄仁卿書請祠事云亦似不必如此隨分仕宦不起<lb/>
　患得患失之心何處不是安地<lb/>
與趙帥書言招填禁軍緩急何足恃賴正當别作措置<lb/>
<pb n="KR3a0064_WYG_034-19b"/>
　以漸消除　又書言拘集海舡事差官㸃視即時放<lb/>
　𣪚令於界内漁業不得拘留<lb/>
與留丞相諸書極言漳州失經界及朋黨事　又云朝<lb/>
　士有不願為忠臣之說恐不得為興邦之言也愚謂<lb/>
　魏徴忠臣也故可自言不願若他人不願是甘為佞<lb/>
　臣非欲尭舜其君直諛其君為尭舜而已此說真不<lb/>
　可不以為戒　又按晦翁漳州經界為吳禹主一人<lb/>
　之訴而罷與趙帥書極言之<lb/>
<pb n="KR3a0064_WYG_034-20a"/>
與趙尚書書謂無可用之才出門墻又書謂改更學校<lb/>
　之政為閒慢及趙為丞相又責以祧廟非禮於答黄<lb/>
　仁卿書稱趙乃謂韓是好人今日弄得朝廷郎當自<lb/>
　家亦立不住盖時趙已罷相矣初先生貽趙書謂任<lb/>
　天下事當自格君心之非始而格君心又當自身始<lb/>
　最後謂今而後知丞相大不相知然則趙雖賢相先<lb/>
　生後亦因國論而踈他何望焉若其與留丞相書直<lb/>
　責其聼邪言罷經界决不復為之用<lb/>
<pb n="KR3a0064_WYG_034-20b"/>
與楊子直書謂喻於義為君子喻於利為小人而近年<lb/>
　一種議論乃欲周旋於二者之間回互委曲費盡心<lb/>
　機<lb/>
答汪尚書諸書論前軰於釋氏未能忘懐則以身譬之<lb/>
　而誘以求所安之是非其辭婉甚及論兩蘇與王氏<lb/>
　異同則以孟子天討明之謂王氏僅足為申韓儀衍<lb/>
　蘇氏學不正而文成理其弊又不止楊墨其辭甚嚴<lb/>
　盖釋氏人皆知其為異端心自習熟而嚮之故使人<lb/>
<pb n="KR3a0064_WYG_034-21a"/>
　心反思其是者之是安蘇氏聲名文學震動一世未<lb/>
　嘗有以為非故非峻辭以闢之則人莫悟也　程子<lb/>
　謂髙祖有服不可不祭雖七廟五廟亦止扵髙祖雖<lb/>
　三廟一廟亦必及扵髙祖但䟽數不同耳　宋公以<lb/>
　外祖無後而嵗時祭之先生謂不若為之置後<lb/>
與張南軒諸書謂胡氏改姪字稱猶子未安謂節祠當<lb/>
　隨俗但不當用此廢四時之正禮　謂伯恭漸釋舊<lb/>
　疑盖佛學也又謂其日前只向駮雜處用功又出入<lb/>
<pb n="KR3a0064_WYG_034-21b"/>
　蘇氏新巧壊心　謂明道之言通透灑落渾然天成<lb/>
　伊川之言質慤精深可奪天巧　謂以敬為主則内<lb/>
　外肅然不忘不助而心自存不知以敬為主而欲存<lb/>
　心則不免将一箇心把捉一箇心外面未有一事裏<lb/>
　面已不勝其擾擾儒釋之學只於此分如云常見此<lb/>
　心光爍爍地便是有兩箇主宰不知光者是真心乎<lb/>
　見者是真心乎他日先生與汪尚書又謂不學不思<lb/>
　而坐待忽然有見就便僥倖於恍惚之間亦與天理<lb/>
<pb n="KR3a0064_WYG_034-22a"/>
　人心叙秩命討之實了無干渉自謂有得適足為自<lb/>
　私自利之資此則釋氏之禍横流稽天而不可遏有<lb/>
　志之士隐憂浩嘆而欲火其書也愚按論佛教之害<lb/>
　政古惟一昌黎論佛教之害人心今惟一晦翁害政<lb/>
　之迹顯而易見害人心之實隠而難言故闢佛者至<lb/>
　晦翁而極　論春秋正朔謂加春扵建子之月愚謂<lb/>
　此說尚當考訂古今三統各以其時受朝貢可也四<lb/>
　時有定春實在寅而移加扵建子之月於義何居且<lb/>
<pb n="KR3a0064_WYG_034-22b"/>
　豈所謂行夏之時者耶<lb/>
答張南軒云漢儒可謂善說經者不過只說訓詁　又<lb/>
　云觧經但可畧釋文義名物而使學者自求之　又<lb/>
　自云傷急不容耐之病苦未能除若得伯㳟朝夕相<lb/>
　處當得減損　又云子夀兄弟氣象甚好盡廢講學<lb/>
　而専務踐履於踐履中要人悟得本心此為病之大<lb/>
　者　夜氣不足以存不是存夜氣是存心<lb/>
與南軒論癸巳論語說一一䟽駁其未然愚按南軒多<lb/>
<pb n="KR3a0064_WYG_034-23a"/>
　是統說大體又多扵本意上生新意晦庵則分文釋<lb/>
　句只依本意而使學者自得之以南軒髙明若此今<lb/>
　為晦庵所䟽駁猶未可安况新學晚生不經師匠而<lb/>
　可自是其說者乎晦翁之盡言南軒之受益皆後學<lb/>
　所當自反而以兩說叅訂可使人長一格尤宜詳味<lb/>
　也<lb/>
答南軒論良心𤼵見處謂即日用之間渾然全體如川<lb/>
　流之不息天運之不窮而鳶飛魚躍觸象朗然　論<lb/>
<pb n="KR3a0064_WYG_034-23b"/>
　心性情之别謂情根乎性而宰乎心中節不中節之<lb/>
　分特在乎心之宰不宰而非情能病之　又謂盡心<lb/>
　知性知天孔子謂天下歸仁者也存心養性以事天<lb/>
　顔冉請事斯語之意也　又謂有天地後此氣常運<lb/>
　有此身後此心常發要於常運中見太極常發中見<lb/>
　本性　又謂理之至當不容有二若以必自巳出而<lb/>
　不蹈前人為髙則是私意而已　又論仁謂仁者生<lb/>
　之性愛其情孝弟其用公者所以軆仁上蔡所謂知<lb/>
<pb n="KR3a0064_WYG_034-24a"/>
　覺只是智之𤼵用處謂仁者心有知覺則可謂心有<lb/>
　知覺為仁則不可　又論未𤼵之㫖謂思慮未萌而<lb/>
　知覺不昧是静中動事物紛糾而中莭不差是動中<lb/>
　静<lb/>
答東莱書来教謂吾道無對不必較勝負恐吾道中着<lb/>
　不得許多異端邪説　學校之政名存實亡徒以䧟<lb/>
　溺人心敗壊人心不若無之為愈　論說左氏亦頗<lb/>
　傷巧恐後生傳習重為心術之害　精騎恐誤後生<lb/>
<pb n="KR3a0064_WYG_034-24b"/>
　讀書愈不成片叚　人心至靈只自家不稳處便湏<lb/>
　有人㸃檢　外事十損四五矣但恐宻切處不似外<lb/>
　事易謝絶　清議二字記是劉元城語<lb/>
答東莱書謂佛老文字賛邪害正者雖工不可取<hi>文海</hi>
　廬阜竒處盡在山南南康作劉凝之庵以俸給不應<lb/>
　得者為之　凡此隨俗漸乖宿心　子静近却說人<lb/>
　湏讀書講論但不肯翻然説破今是昨非之意　子<lb/>
　静約秋凉来逰廬阜渠兄弟豈易得但子静似猶有<lb/>
<pb n="KR3a0064_WYG_034-25a"/>
　些舊来意思囬思鵝湖講論時是甚氣勢今何止十<lb/>
　去八耶　子夀之亡極可痛惜近得子静書云已求<lb/>
　銘扵門下属某書之此不敢辭　子静到此數日講<lb/>
　論比舊亦不同又云子静舊日規模終在熹因與説<lb/>
　渠雖唯唯終未窮竟<lb/>
答東莱書謂學者推求言句工夫常多㸃檢日用工夫<lb/>
　常少　明道箴上蔡慱記為玩物渠一向掃蕩　明<lb/>
　道言當與元豐大臣共政此非權譎茍以濟事然亦<lb/>
<pb n="KR3a0064_WYG_034-25b"/>
　湏有明道廣大規模和平氣象誠心感人然後盡其<lb/>
　用耳　范公雖不純師程氏觀其辨理伊川之奏豈<lb/>
　盡以東坡為是　横渠墓表出扵吕汲公溺扵釋氏<lb/>
　非深知横渠者　為學之序為已而後可以及人逹<lb/>
　理然後可以制事<lb/>
答劉子澄書聖賢立言本自平易今推之使髙鑿之使<lb/>
　深　明道嘗為條例司官而伊川作行状不載明道<lb/>
　謂青苗可且放過而伊川扵西監一状計較如此明<lb/>
<pb n="KR3a0064_WYG_034-26a"/>
　道乃孔子之獵較伊川乃孟子之不見諸侯也學者<lb/>
　只當以伊川為法愚謂此魯人善學柳下恵之意也<lb/>
　合以答東莱説明道欲與熈豐大臣共政一叚参㸔<lb/>
　　温公論東漢黨錮為光武明章之烈而不知建安<lb/>
　以後士大夫不知有漢室却是黨錮之禍毆之如荀<lb/>
　淑正言扵梁氏用事之日其孫爽已濡迹扵董卓専<lb/>
　命之朝及其孫彧遂為曺操之臣想當時自有一種<lb/>
　議論文飾　荆州地平守當在外　趙子直只要尋<lb/>
<pb n="KR3a0064_WYG_034-26b"/>
　箇不説話底人宜乎作貴人也更進一歩参到周子<lb/>
　充地位矣　居官只押文字便是進徳修業地頭<lb/>
答陸子夀諸書反覆論䘮祭之禮答陸子羙書辨詰太<lb/>
　極西銘至再而止答陸子静書辨詰尤切條其理有<lb/>
　未明而不能盡人言者凡七終又隨條注釋斥其空<lb/>
　踈杜譔謂如曰未然各尊所聞各行所知亦可矣書<lb/>
　亦扵此而止愚按先生平生拳拳諸陸之意不少衰<lb/>
　相約来㳺廬阜幸其議論稍囬子夀之死子静亦求<lb/>
<pb n="KR3a0064_WYG_034-27a"/>
　銘扵東莱而求書扵晦庵道誼之交自若也<lb/>
答陳同甫諸書大闢其尊漢唐之説意氣軒騰辭鋒峻<lb/>
　厲有出師一掃之象同甫終信服亦嵗修晦庵始生<lb/>
　之禮云<lb/>
與范直閣書論忠恕一貫謂曽子於一貫之語黙有所<lb/>
　契指此二事日用最切者以明道之無所不在<lb/>
與黄端明書謂其有徳請納再拜之禮<lb/>
與王龜齡書謂其有莭行聲名而勉之以學<lb/>
<pb n="KR3a0064_WYG_034-27b"/>
與陳丞相書謂求賢将使正巳毋取之投書獻啟之流<lb/>
　以對偶評天下士<lb/>
與劉共父書謂有志天下者求士必扵無事之時<lb/>
答鄭景望論舜非輕刑訓釋虞書甚備但欲復肉刑愚<lb/>
　恐此事當更審若按吕刑則肉刑亦非聖人所制<lb/>
答尤延之書論揚雄臣賊莾但畏死貪生而有其迹亦<lb/>
　不免誅絶愚按雄之劇秦羙新似不止畏死貪生而<lb/>
　已莾亦何嘗殺不頌功徳者耶然雄後世尊之比孟<lb/>
<pb n="KR3a0064_WYG_034-28a"/>
　子甚至本朝名儒或抑孟而尊揚先生獨奮春秋之<lb/>
　筆與孔子誅少正卯異事同科亦竒矣哉<lb/>
答林黄中謂其論室户及闢邵氏先天之説皆非<lb/>
與郭中晦論揲蓍且論易有太極一段以卦畫言之太<lb/>
　極者象数未形之全體兩儀者一為陽而一為隂四<lb/>
　象者陽之上生陽為太陽生隂為少隂隂之上生陽<lb/>
　為少陽生隂為太隂八卦者太陽上又生陽為乾生<lb/>
　一隂為兊少隂上生陽為離生隂為震少陽上生陽<lb/>
<pb n="KR3a0064_WYG_034-28b"/>
　為巽生隂為坎太隂上生陽為艮生隂為坤　又書<lb/>
　論西銘理一分殊<lb/>
答程可乆黍尺及先天圖又云不湏别立門庭<lb/>
答程泰之揲蓍之法及論焦延夀以震離兊坎直四時<lb/>
　十二辟卦直十二月分四十八卦為公侯卿大夫而<lb/>
　六日七分之説生焉初無法象本無可據不待論其<lb/>
　減去四卦二十四爻而後見其失揚雄太𤣥次第乃<lb/>
　全用焦法其八十一首亦去震離兊坎而但擬六十<lb/>
<pb n="KR3a0064_WYG_034-29a"/>
　卦　又書疑東陽陵即今巴陵敷淺原即今廬阜敷<lb/>
　陽山正在廬山西南　老子儼若容一本容作客字<lb/>
　恊韻<lb/>
答李夀翁謂麻衣易説收拾佛老術數緒餘戴主簿名<lb/>
　師俞者所造<lb/>
答袁機仲諸書袁謂河圗洛書不足信先生謂無柰顧<lb/>
　命繫辭論語皆有是言袁謂卲子先天之說不足信<lb/>
　先生謂自初未有畫說六畫滿䖏為先天伏羲所畫<lb/>
<pb n="KR3a0064_WYG_034-29b"/>
　及卦成後各因一義推說則後天之學而文王所演<lb/>
　其餘答卦位納甲等説纎悉具備且寄以詩曰忽然<lb/>
　半夜一聲雷萬户千門次第開若識無心涵有象許<lb/>
　君親見伏羲来其意象殆有不知手舞足蹈者袁終<lb/>
　不従先生嘆曰信乎其道之窮矣　謂参同書本不<lb/>
　為明易乃姑借此納甲之法以寓其行持進退之候<lb/>
　異時每欲學之而不得其傳無下手處不敢輕議先<lb/>
　生盖自貶以譏袁之輕議也愚按近世趙一岩編易<lb/>
<pb n="KR3a0064_WYG_034-30a"/>
　序業書乃直指此為先生欲學参同而不能先生豈<lb/>
　欲學参同者哉燭破如此明白又豈不能者哉<lb/>
與周益公諸書謂先君子喜學荆公書愚按荆公書正<lb/>
　蘇公所譏笑者所好不同每如此然荆公書恐亦終<lb/>
　非可訓者　又議論吕許公范文正相與其後歐公<lb/>
　載同心國事而忠宣削之曲盡其情愚謂忠宣削之<lb/>
　誠是也文正平生為吕公所賣晚不得已卒為國家<lb/>
　強起耳歐公他人也不知其細可為兩家調停之語<lb/>
<pb n="KR3a0064_WYG_034-30b"/>
　忠宣為人之子家庭之所聞見悉矣豈可厚誣乃翁<lb/>
　心事哉<lb/>
答耿秉謂入淅従士大夫逰所聞無非枉尺直尋茍容<lb/>
　偷合之論心竊鄙之<lb/>
答薛士龍謂自熈寧立教官學者不得自擇師是以學<lb/>
　政名存實亡<lb/>
答林謙之謂自昔聖賢教人莫不以孝弟忠信荘敬持<lb/>
　養為下學之本今之學者例以為鈍根小子之學無<lb/>
<pb n="KR3a0064_WYG_034-31a"/>
　足留意其平居道說無非子貢所謂不可得而聞者<lb/>
答柯國林謂自得是自然而得豈可强求今人多作獨<lb/>
　自之自故不安扵他人之説而必巳出耳<lb/>
答許順之謂子韶説得儘髙儘妙處病痛愈深又一書<lb/>
　近聞越州洪适欲刋張子韶經觧為之憂歎不能去<lb/>
　懐　半畆方塘一鑑開天光雲影共徘徊問渠那得<lb/>
　清如許為有源頭活水来此詩亦見答許順之書中<lb/>
答范伯崇謂在䘮廢祭古人居䘮皆與平日絶異故宗<lb/>
<pb n="KR3a0064_WYG_034-31b"/>
　廟之祭雖廢而幽明之間兩無憾焉今人居䘮平日<lb/>
　之所為皆不廢而獨廢此一事恐亦有未安卒哭𦵏<lb/>
　後用墨衰常祀於家廟可也按禮外祀雖䘮不廢内<lb/>
　禮純吉左傳僖公三十二年卒哭特祀於文烝嘗禘<lb/>
　於廟者春秋時禮之變<lb/>
力學之說見與魏應仲書居官之説見與范伯崇書皆<lb/>
　當寫出服行者也<lb/>
影堂奉主之説見答劉平甫書<lb/>
<pb n="KR3a0064_WYG_034-32a"/>
答何叔京猛省提掇僅免憒憒一少懈則復惘然此正<lb/>
　天理人欲消長之機不敢不着力　孔明出祁山略<lb/>
　數千户而歸盖所以全之　孟子艾讀為乂有斬絶<lb/>
　自新之意　狼疾古字通用不必言誤　墨氏以儒<lb/>
　者親親之分仁民而親親反有不厚釋氏以儒者仁<lb/>
　民之分愛物而仁民反有未至　又謂馮道許以具<lb/>
　臣已過<lb/>
答吴叔京書謂存者道心亡者人心愚意理雖相近語<lb/>
<pb n="KR3a0064_WYG_034-32b"/>
　各有為人心道心是状體叚之隨異操存舍亡是指<lb/>
　效驗之相反今以存者為道心一念之復本體固由<lb/>
　是而全若以亡者徑為人心則恐亡是放而不求之<lb/>
　謂於人心何有㦯者人心止是飲食飢渴之類晦翁<lb/>
　自謂雖上智不能無人心則人心非亡之謂也　又<lb/>
　書謂仁是用功親切之效一見疑之徐讀至盡䖏晦<lb/>
　翁自注云此句有病以此知後學讀前賢之書何可<lb/>
　執一言為據且如連日㸃校亦粗知其方惜未能閒<lb/>
<pb n="KR3a0064_WYG_034-33a"/>
　居静觀也　又書謂所學繫於所禀愚按此語類程<lb/>
　先生稱徃雖學作兮所貴者資但繫之一字更合斟<lb/>
　酌盖學本期以變化其氣禀之偏但人自各隨其禀<lb/>
　以有成就而能自變者惟其人耳　又書説體用顯<lb/>
　微以理象而言極分曉<lb/>
答馮作肅書謂性死而不亡若以天地為主則非有我<lb/>
　之所得私若以我為主是乃私意之尤者釋氏正如<lb/>
　此<lb/>
<pb n="KR3a0064_WYG_034-33b"/>
答連嵩卿天下歸仁只以仁歸之如宗族稱孝之類<lb/>
答程允夫謂蘇黄門早拾蘇張之緒餘晚醉佛老之糟<lb/>
　粕古史皆不中理　又書謂其隂險元祐末年規取<lb/>
　相位力引小人楊畏使傾范忠宣　又謂蘇氏嗾孔<lb/>
　文仲去程子文仲後悟嘔血至死事見吕正獻遺書<lb/>
答胡廣仲論性謂真是指本體而言静則只是情之未<lb/>
　發非以静状性　又書辨太極七疑<lb/>
與吕晦叔論祭儀廟皆南嚮主東嚮廟在所居之東南<lb/>
<pb n="KR3a0064_WYG_034-34a"/>
　　又書辨周正　又一書答林擇之說三代正朔尤<lb/>
　詳然皆疑辭<lb/>
與石子重書聞洪适在㑹稽開張子韶經觧此禍不在<lb/>
　洪水夷狄猛獸之下　館職又與學官不同者神宗<lb/>
　嘗許其論事　曽晳舍瑟見従容不廹灑落自在之<lb/>
　意亦見狂處<lb/>
答陳明仲書多辨佛學　又書言别廟者凡五等<lb/>
答李伯諫書謂以釋氏為主然敢詆伊洛而不敢非孔孟<lb/>
<pb n="KR3a0064_WYG_034-34b"/>
　者直以身為儒者耳豈真知孔孟之可信而信之哉<lb/>
　　又書云却是從儒向佛故猶以先王之言為重若<lb/>
　真胡種族不招認此語矣所以煆煉之如此又云便<lb/>
　欲立地成佛正如將小樹来噴一口水便欲他立地<lb/>
　干雲蔽月豈有此理所以開曉之又如此伯諫終以<lb/>
　此囬心云<lb/>
答吴公濟諸書亦辯佛<lb/>
答林釋之謂古人自小學中涵養成就今人無此工夫<lb/>
<pb n="KR3a0064_WYG_034-35a"/>
　但見大學以格物為先便欲以思慮求之又書云日<lb/>
　用間常切㸃檢氣習偏處意欲萌處與平日所講相<lb/>
　似不相似<lb/>
答蔡季通書託以教子令韓歐曽蘇之文滂沛明白者<lb/>
　揀數十篇令成誦　所論及鍾律星經易圗陣法琴<lb/>
　說卦氣等而譏林黄中袁機中妄非邵氏盖季通實<lb/>
　先生慱古之友也<lb/>
與方伯謨書多論易語孟又云禱雨到天師前焼香<lb/>
<pb n="KR3a0064_WYG_034-35b"/>
　便記着後漢書何緣有效<lb/>
答梁文叔書論制度謂求義理論㸔史謂且當治經<lb/>
與吳茂實書謂陸子夀近講學其徒有曺立之萬正淳<lb/>
　極佳<lb/>
與任伯起書謂今士大夫能言真如鸚鵡<lb/>
答江徳功多論經書謂近世溺於佛學而辨其易說之<lb/>
　非<lb/>
與黄真翁論經<lb/>
<pb n="KR3a0064_WYG_034-36a"/>
答曺子野論史<lb/>
答虞士明論易論語<lb/>
答㳺誠之謂功夫用力處在敬而不在覺<lb/>
答丘子野辨筮短龜長之說及老子等說<lb/>
答李深卿辨儒釋及吕氏之學甚詳<lb/>
答楊子直論太極極詳盖出所讀者<lb/>
答廖子晦及鬼神之說　又舉陳了翁事警其處變<lb/>
　𦵏法沙灰隔螻蟻炭屑隔木根　十二律各以本律<lb/>
<pb n="KR3a0064_WYG_034-36b"/>
　為宫而生四律<hi>每間一律中間者間二律</hi>為二均之聲變宫變徵<lb/>
　者自宫而下六變七變而得之乃十二律之本聲<lb/>
　問日之所由謂之黄道而月有九行黒道二出黄道<lb/>
　北赤道二出黄道南白道二出黄道西青道二出黄<lb/>
　道東并黄道為九日月之行不同如此何以同度而<lb/>
　食答謂日之南北雖不同然皆循黄道而行日月道<lb/>
　雖不同亦常隨黄道而出其旁朔則同在一度望則<lb/>
　逺而相對弦則近一而逺三其交蝕如一人秉扇一<lb/>
<pb n="KR3a0064_WYG_034-37a"/>
　人執燭而過說在詩十月之交孔䟽甚詳<lb/>
答曽致虚云誠字在道則為實有之理在人則為實然<lb/>
　之心而其維持主宰全在敬字　白鹿只作禮殿不<lb/>
　為象設依開元禮臨祭設席<lb/>
答黄商伯及䘮服制度　位牌法只卧之於地<lb/>
答詹元善攻其治詞業之失甚至<lb/>
答潘叔度云整齊嚴肅則中有主而心自存　又云江<lb/>
　南之業恐自是慶厯元祐之功<lb/>
<pb n="KR3a0064_WYG_034-37b"/>
答潘叔昌謂建州有徐柟者常言始皇賢於湯武管仲<lb/>
　賢於夫子　荀彧未見其有扶漢之心其死何足悲<lb/>
四十七卷皆答吕子約書所問似覺纒繞細膩費先生<lb/>
　之說甚多使人厭倦<lb/>
答吕子約書<hi>四十八卷</hi>多不切之問纒繞不了　先生<lb/>
　謂伏羲神農見扵易大傳八卦列扵六經史遷獨遺<lb/>
　而不錄六國表所謂世易變成功大議卑易行不必<lb/>
　上古貨殖傳譏長貧賤而好語仁義為可羞伯夷傳<lb/>
<pb n="KR3a0064_WYG_034-38a"/>
　辨許由事固善然其論伯夷之心正與求仁得仁者<lb/>
　相反<lb/>
答王子合云送伯恭至鵝湖陸子夀兄弟来㑹講論之<lb/>
　間深覺有益先生與一時諸儒切磋者如此近世乃<lb/>
　誤以為朱陸㑹争之地甚者至立學以主陸可歎也<lb/>
　已<hi>令聞改曰宗文</hi>　先生居䘮時家祭不行及至時節略具<lb/>
　飯食墨衰入廟酌酒瞻拜愚謂此以義起禮孝子慈<lb/>
　孫之志盡矣　應世接物隨分應副　子合問孟子<lb/>
<pb n="KR3a0064_WYG_034-38b"/>
　道性善伊川以為本明道言其繼何也先生謂明道<lb/>
　就𤼵明處説伊川是對氣質而言　問八卦之位如<lb/>
　何答謂康節說伏羲八卦乾南坤北文王重易更定<lb/>
　此位大槩近扵傅㑹穿鑿且置之愚按先生専主邵<lb/>
　氏之易而今其說又如此然則後生且讀文王易足<lb/>
　矣他将焉考心經界事先生自謂少時見所在立土<lb/>
　封牌皆為人題作李椿年墓<lb/>
答滕徳粹云四明多賢士所識者楊敬仲吕子約<hi>監倉</hi>
<pb n="KR3a0064_WYG_034-39a"/>
　所聞者沈國正<hi>煥</hi>袁和叔到彼皆可從游也<lb/>
答楊元範謂元亨利貞文王只是大亨而利於正至彖<lb/>
　傳文言乃有四徳之說愚謂此平實語又謂隂陽只<lb/>
　是一人隂氣流行即為陽陽氣凝聚即為隂愚謂此<lb/>
　通透語<lb/>
潘㳟叔問答謂桓公非殺兄管仲非事讎<hi>荀卿謂糾為兄薄昭謂糾</hi>
　<hi>為弟</hi>　謂鄭氏不曉周禮籥章之文以七月一詩分三<lb/>
　體籥章之豳雅豳頌以大田良耜諸篇當之不然即<lb/>
<pb n="KR3a0064_WYG_034-39b"/>
　别有詩若如鄭說以四章半為豳雅三章半為豳頌<lb/>
　成何曲拍耶　風皆自然如風動物而成聲若謂關<lb/>
　睢周公所作只與後世撰樂書相似　卷耳是欲酌<lb/>
　酒以觧其憂傷<lb/>
答鄭仲禮若無存養實踐而但欲曉觧文義雖盡通諸<lb/>
　經不錯一字亦何所益　髙氏遣奠祝詞形神不畱<lb/>
　者非是據開元禮作靈辰不留　吉凶祭以讀祝居<lb/>
　主人左右為别<lb/>
<pb n="KR3a0064_WYG_034-40a"/>
答程正思說訟𦵏地與其得直於有司不若兩平於鄉<lb/>
　曲之為愈也　致知力行論先後致知為先論輕重<lb/>
　力行為重　異論紛紜不必深辨切不可於稠人廣<lb/>
　坐論說是非著書立説肆意排擊愚按先生平日衛<lb/>
　道之嚴迹多類此豈非有先生之學則可耶然吾徒<lb/>
　真不可以不戒也　浙學尤更醜陋如潘叔昌吕子<lb/>
　約皆深䧟<lb/>
答周舜弼行篤敬執事敬敬字本不為黙然無為時設<lb/>
<pb n="KR3a0064_WYG_034-40b"/>
　湏向難處力加持守　訓釋致中和之注頗詳<lb/>
答董叔重書叔重論殷之三仁有云當與社稷俱存亡<lb/>
　不可復顧明哲保身之義愚按明哲保身但存進退<lb/>
　之節非謂貪生畏死若死得其所是於明哲保身非<lb/>
　相反也　論河圖洛書天地之数皆五　論禹貢稱<lb/>
　漢水入江匯為彭蠡恐當時地入三苗禹亦不能細<lb/>
　考江流甚大漢水入之未必能有増益今人不敢說<lb/>
　經文有誤多囬互耳愚謂彭蠡自受江東西之水以<lb/>
<pb n="KR3a0064_WYG_034-41a"/>
　入於江亦猶漢水受荆襄等之水而附入江也若謂<lb/>
　彭蠡因漢水入江之勢相衝洄洑不能射注直下而<lb/>
　名之為匯則可若謂漢水之盛江不足以容而匯入<lb/>
　為彭蠡則不可　凡言五世祖者自本身通数　艮<lb/>
　其背不獲其身只見道理當止處不見己身之有利<lb/>
　害禍福也行其庭不見其人只見道理當行處不見<lb/>
　在人之有強弱貴賤也　為銘墓云因得好行狀故<lb/>
　不費力<lb/>
<pb n="KR3a0064_WYG_034-41b"/>
答黄子耕祭禮神主惟長子奉之支子居官或旋設位<lb/>
　以祭　仕宦既未免出來只得忍耐更㸔自家分内<lb/>
　許多道理甚底是欠缺底隨處操存隨處玩索不妨<lb/>
　自有餘樂何至如此焦躁耶　調逺邑而歸既無冐<lb/>
　進之嫌又絶矯亢之累　經界打重法人於田叚中<lb/>
　間先取正方歩数却計其外尖斜屈曲處約湊成方<lb/>
　却自省事<lb/>
答曺立之陳太丘亦是不當權位故可逶迤亂世若以<lb/>
<pb n="KR3a0064_WYG_034-42a"/>
　其道用之朝廷而無所變通亦何望其有益人國哉<lb/>
答萬正淳正淳論舍生取義謂義當生則生豈謂義與<lb/>
　生相對為輕重謝氏乃謂生秉於義則舍義取生且<lb/>
　義而可舍雖生無益矣　王淳引張子謂君子之道<lb/>
　天地不能覆載恐失之太髙子思雖云天下莫能載<lb/>
　復云天下莫能破大小兼該可也愚竊意莫能載者<lb/>
　喻其大之極謂君子語道之廣大也莫能破者喻其<lb/>
　小之極謂君子語道之精㣲也破之一字注觧未甚<lb/>
<pb n="KR3a0064_WYG_034-42b"/>
　訓釋愚竊意粟粒之小針可破之若愈小則雖針亦<lb/>
　無所用其巧故曰莫能破焉　春秋滕杞諸國書伯<lb/>
　書子不常正淳謂當時以爵之大小為貢之多少故<lb/>
　有職貢不共而自貶其爵者如子産争於平丘之㑹<lb/>
　及吳晋黄池之㑹可見先生云沙隨說正如此　游<lb/>
　楊為老荘之說䧟溺得深　横渠說乾卦恐皆過論<lb/>
　　易有伊川傳只看此尤妙<lb/>
答吴伯豐書多論讀大學詩論語西銘所言多與先生<lb/>
<pb n="KR3a0064_WYG_034-43a"/>
　契合先生託以詩傳補脫及編祭禮<lb/>
答葉永卿先天圗具推行之法<lb/>
答劉公度書譏臨川荆舒祠記譏陳君舉只要雜慱包<lb/>
　衆說不相傷葉正則亦是如此聖門敎學循循有序<lb/>
　無有合下先求頓悟之理<lb/>
答劉季章謂今人讀書背却經文横生他說　又說古<lb/>
　聖賢只見義理都不見有利害可計較應事接物直<lb/>
　是判斷分明推以及人吐心露膽亦無囬互　孟子<lb/>
<pb n="KR3a0064_WYG_034-43b"/>
　說未有義而後其君雖是理之自然到直截剖判處<lb/>
　却不若董生之有力　謂善類消磨得盡之說若消<lb/>
　磨得去此人便不濟事<lb/>
答胡季隨南軒文最好是奏議異時自作一書　又書<lb/>
　論戒懼謹獨兩節文義極分曉可以細讀　為學不<lb/>
　厭卑近愈卑近則工夫愈實而所得愈髙逺其直為<lb/>
　髙逺者反是　自謂灑落者乃是踈略放肆之異名<lb/>
　兩字本是黄太史語延平先生拈出是要學者識深<lb/>
<pb n="KR3a0064_WYG_034-44a"/>
　造自得氣象不謂不一再傳其弊至此古之聖賢只<lb/>
　是敎人於下學處用力至此等處未甞言也<lb/>
答髙應朝講義若不敎人以日用工夫只學得一塲大<lb/>
　話<lb/>
答沈叔晦書謂刻東萊文真偽相半惟大事記有益<lb/>
　答所問兩塗之疑謂聞道讀書湏告以所謂道何道<lb/>
　所謂書何書聞之讀之又如何用其力更願審叩以<lb/>
　決其是非愚謂先生以其受象山之學故其說如此<lb/>
<pb n="KR3a0064_WYG_034-44b"/>
　所謂引而不發者耶再答讀書數條先令虚心熟讀<lb/>
　本文若便雜諸說下稍只得周全人情恐亦闢其先<lb/>
　入為主者<lb/>
答孫季和書季和自謂病在輕弱先生令痛下功夫知<lb/>
　行並進又與論中庸太極等說且云浙間學問一向<lb/>
　外馳百怪俱在亦頗覺有弊否<lb/>
答石應之書云富貴易得名節難保<lb/>
答諸葛誠之書皆言與子静辨只是尋箇是處<lb/>
<pb n="KR3a0064_WYG_034-45a"/>
答項平父亦以其習子静議論而告以講學工夫<lb/>
答應仁仲論易本義不自意推尋至此<lb/>
答王季和謂孔門之教不過孝弟忠信持守誦習之間<lb/>
答時子雲謂向編近思錄欲人說科舉壊人心術處而<lb/>
　伯恭不肯<lb/>
答王伯豐說參伍字義及畫卦法<lb/>
答趙幾道謂蘇子古史序於義理綱領見得極分明惜<lb/>
　其從初為學功本無次序<lb/>
<pb n="KR3a0064_WYG_034-45b"/>
答楊簡卿書却其求趙帥書云向使前舉未登科不成<lb/>
　如今亦要舉状關陞<lb/>
答吳宜之却其求館求試<lb/>
答趙昌甫云只固窮兩字是着力處不然即堕坑落塹<lb/>
　無有是處又士巧言語為人所說易入邪徑如近世<lb/>
　陳無已不見章雷州吕居仁不答梁師成盖絶無而<lb/>
　僅有<lb/>
答徐彦章論動静及經疑<lb/>
<pb n="KR3a0064_WYG_034-46a"/>
答潘謙之伊川亦有時敎人静坐然孔孟以上却無此<lb/>
　說要湏見得静坐與觀理兩不相妨乃為的當<lb/>
答李守約持敬工夫只大綱收領勿令放逸亦何必兀<lb/>
　然静坐然後為持敬哉<lb/>
又答李守約庶母謂父妾生子者士服緦麻若生巳者<lb/>
　則儀禮有公子為其母之文　因人說琴謾為考之<lb/>
　然不能琴<lb/>
答李時可說誠者物之終始云人心不誠則雖有所為<lb/>
<pb n="KR3a0064_WYG_034-46b"/>
　皆如無有若自始至終皆無誠心則徹頭徹尾皆為<lb/>
　虚偽　又書云王氏書義序明言是雱說荆公奏議<lb/>
　却云一一皆經臣手　又書此書說條例<lb/>
答包詳道古人為學只是升髙自下曾子工夫只是戰<lb/>
　兢臨履是終身事中間一唯盖不期而㑹<lb/>
答顔子堅云不念身體髪膚之重天叙天秩之隆方将<lb/>
　毁冠裂冕以從夷狄之敎顯道不能諫止已失友朋<lb/>
　之職節夫更有助緣尤非君子愛人之意聞已得祠<lb/>
<pb n="KR3a0064_WYG_034-47a"/>
　曺牒髠㔆有斯急作此奉報且更與子静謀之<lb/>
答安仁吾生極罵其狂妄将答趙然道書生之兩書合<lb/>
　看極有益<lb/>
答范叔義謂絜矩之義少日聞之范公如圭字伯逹<lb/>
答趙子欽以其欲凑補易傳七分先生云其曰只說得<lb/>
　七分者亦曰沉酣浸漬自信自得之功更在學者自<lb/>
　着力耳豈是更要添外科釀𤣥酒而和大羮也耶<lb/>
答徐叔載云放翁詩近代惟見此人為有詩人風致<lb/>
<pb n="KR3a0064_WYG_034-47b"/>
答葉正則責其所著書多籠罩含糊又自謂在荆州看<lb/>
　得佛書若見得道理分明便無事殺決不暇看佛書<lb/>
　欲得面㑹相見彼此劇談不須得如此遮前掩後欲<lb/>
　說不說做三日新婦模様<lb/>
答徐居厚今人但見孔子問禮問官無所不學便道學<lb/>
　只是如此却不知得他合下次第大底本領方有功<lb/>
　夫到此<lb/>
答方賔王多論語疑<lb/>
<pb n="KR3a0064_WYG_034-48a"/>
答陳師徳言讀書之法<lb/>
鄭子上論愛物謂有知之物乃是血氣所生與無知之<lb/>
　物異恐聖人於此亦有差等先生云此說得之<lb/>
答林一之文字只就一段㸔不湏引證旁通又論三<lb/>
　代什一之法甚詳合細考<lb/>
答李尭卿多論經疑答陳安卿亦然安卿尤善推廣詰<lb/>
　難<lb/>
答張仁叔云什一之法湏以周禮為正而参取孟子班<lb/>
<pb n="KR3a0064_WYG_034-48b"/>
　固何休諸說愚恐且當以孟子為正若周禮雖名為<lb/>
　周公之書而實出於王莽之世不先於孟子也　説<lb/>
　律吕正聲是全律之聲子聲是半律之聲其説甚詳<lb/>
　令作圖子輪轉㸔<lb/>
答謝成之云詩枉費工夫不切自巳淵明所以為髙正<lb/>
　在不費安排處東坡凡篇篇句句依韻而和之雖其<lb/>
　髙才似不費力然已失其自然之趣矣　太極説各<lb/>
　一其性者云五行各専其一而人則兼備<lb/>
<pb n="KR3a0064_WYG_034-49a"/>
答陳㢘夫云為學工夫不在日用之外檢身則動静語<lb/>
　黙居家則事親事長窮理則讀書講義大扺只要分<lb/>
　箇是非而去彼取此耳<lb/>
答胡平一云周首十一月而春秋書春正月若其下書<lb/>
　建子月事則改月號而以冬為春若書建寅月事則<lb/>
　用夏正月而亂周典為胡氏學者乃謂夫子欲行夏<lb/>
　之時以寅月為嵗首所書事則建子月之事無其位<lb/>
　不敢自専也然月與事常差兩月恐聖人作經又不<lb/>
<pb n="KR3a0064_WYG_034-49b"/>
　若是之紛更也不若缺疑之為愈<lb/>
答徐子融有性無性之説甚悉云氣質之性只是本然<lb/>
　之性堕在氣質中<lb/>
答宋深之謂子莫執中與三聖執中文同意異及孔孟<lb/>
　言性之異<lb/>
答陳器之公之為仁猶言去其壅塞則水自流通然便<lb/>
　謂無壅塞者為水則不可　又書云性之綱理有四<lb/>
　曰仁義禮智四者之中仁義又是對立關鍵仁義雖<lb/>
<pb n="KR3a0064_WYG_034-50a"/>
　對立而仁實貫乎四者之中智又能成始能成終者<lb/>
　也<lb/>
答葉味道既祔後主復於寢陸子静不能行而子夀敬<lb/>
　伏<lb/>
答徐志伯四壁環列前軰之象而遊燕寢卧其中非便<lb/>
　横渠言得夫子象無設處為此耳<lb/>
答鄭衛老問近思錄云王介甫説律是八分書言律之<lb/>
　長處又云封建郡縣互有得失理則封建為公<lb/>
<pb n="KR3a0064_WYG_034-50b"/>
答張敬之云以善服人者惟恐人之進於善愚恐服人<lb/>
　不過欲人之服己未必忌他人之為善若以晦翁他<lb/>
　處議論槩之恐此亦於本意上略侵過界分更當俟<lb/>
　長者而請焉<lb/>
答林正卿論蔡季通被謫云陳子翁曽作諫官及被謫<lb/>
　猶着白布衫繫麻鞋赴旬呈朝廷行遣罪人正欲以<lb/>
　此困辱之若必求免是不受君命也　正卿謂伏羲<lb/>
　易如隂陽代謝若有推排而莫知其然文王周公易<lb/>
<pb n="KR3a0064_WYG_034-51a"/>
　則六十四卦之名乃十八變後之私記三百八十四<lb/>
　爻乃三變竒偶之私記潜龍牝馬等物如今卦影勿<lb/>
　用利有攸徃等語如今斷卦之文孔子易則卦名者<lb/>
　時也事也物也初二三四五上者位也九六者人之<lb/>
　才也處某事居某時用某物才位適所當則吉否則<lb/>
　凶先生批云近之　十三卦㦯云葢取者疑辭未必<lb/>
　見此卦而制此物<lb/>
答龔惟微春秋經文太略諸說太煩且其前後牴牾非<lb/>
<pb n="KR3a0064_WYG_034-51b"/>
　一不若即他書之易知者求之<lb/>
汪叔耕以太極圖有單傳宻付之三昧先生答謂聖賢<lb/>
　言語惟恐人之不觧豈有故為不盡之言而单傳宻<lb/>
　付也哉此篇甚詳<lb/>
答方若水不求只是本分求着便是罪過不惟不可有<lb/>
　求之之迹亦不可萌求之之心不惟不得說着求字<lb/>
　亦不可說着不求字方是真能自守不求人知也<lb/>
答方子實主一無適之謂敬只是展轉相觧非無適之<lb/>
<pb n="KR3a0064_WYG_034-52a"/>
　外别有主一主一之外又别有敬也<lb/>
答何巨元云先天圖自復之乾為陽自姤之坤為隂賛<lb/>
　康莭手探足躡者以遇在上而復在下故以手足言<lb/>
答吴玭謂道不難於求而難於養康莭之告章子厚云<lb/>
　以君之才於吾之學頃刻可盡但湏林下一二十年<lb/>
　使塵慮消𣪚胸中豁豁無一事乃可相授<lb/>
答吴斗南說聞道及廟制等兩書其詳可讀<lb/>
答陳衛道論性理與釋氏兩書皆當讀<lb/>
<pb n="KR3a0064_WYG_034-52b"/>
答余方叔物性甚詳<lb/>
趙恭父書奔喪投壺兩篇曲禮之正篇儀禮亦名曲禮<lb/>
答趙恭父不得已而從宦惟有韜静晦黙勿太近前為<lb/>
　可免於斯世耳一㦯不幸為人所知便不是好消息<lb/>
　也<lb/>
趙致道謂程子言仕宦奪人志葢於窒礙處侵侵入於<lb/>
　隨時狥俗先生云當事事省察而審其輕重<lb/>
答許生近年有假佛釋之似以亂孔孟之實者其法首<lb/>
<pb n="KR3a0064_WYG_034-53a"/>
　以讀書窮理為大禁常欲學者注其心於茫昧不可<lb/>
　知之地以僥倖一旦恍然獨見<lb/>
答汪易直管仲不死子糾而從桓公乃是先迷後得<lb/>
答潘子善欲専務静坐又恐堕落那一邉去只隨動隨<lb/>
　静無時無處不自省覺　又云揚敬仲其人簡淡誠<lb/>
　慤自可愛敬而其議論見識自是一般又自信已篤<lb/>
　不可復與辨論正不必徒為嘵嘵也<lb/>
答余彛孫不耕穫不菑畬此爻乃自始至終都不營為<lb/>
<pb n="KR3a0064_WYG_034-53b"/>
　而偶然有得之意聖人之無為而治學者之不要人<lb/>
　爵而人爵從之皆是也<lb/>
答林徳乆韓子說所以為性者五而今之言性者皆雜<lb/>
　佛老而言之所以不能不異在諸子中最為近理<lb/>
　又書盡其心者知其性也言人之所以能盡其心者<lb/>
　以知其性故也愚按先生以此說性理儘長若以文<lb/>
　勢觀之恐合且依諸儒之說順下說去葢下文有知<lb/>
　性則知天一句影帶分曉盡心則知性知性則知天<lb/>
<pb n="KR3a0064_WYG_034-54a"/>
　皆是一串順去道理今若以盡心本於知性則下文<lb/>
　知天又本於知性恐文理未必然况人豈有不先盡<lb/>
　其心而一切以性為先者然先生說則以知性為明<lb/>
　理固宜以明理為先也　又書云仕宦只合從選郡<lb/>
　注擬是家常茶飯今人於堂慣了不覺其非故有志<lb/>
　之士亦不免俯首其間為人所前却<lb/>
答歐陽希遜孔子只是說箇為仁工夫至孟子方觧仁<lb/>
　字之義理　希遜疑明道言性以為水初出無濁或<lb/>
<pb n="KR3a0064_WYG_034-54b"/>
　泥沙外物汨之此孟子所謂䧟溺其心者也豈得以<lb/>
　惡亦不可不謂之性嚴時亨又疑才說性時便已不<lb/>
　是性深恐啟人致思於杳𡨕不可䆒詰之地<lb/>
答嚴時亨郷黨雖上齒有爵者席於尊東使自為一列<lb/>
　不為衆所壓亦不厭却他人即所謂遵也遵亦作僎<lb/>
張元徳謂許世子止之事左傳云許悼公瘧飲世子止<lb/>
　之藥卒公羊云止進藥而藥殺也可見悼公之死於<lb/>
　藥矣若當時止偶不甞世子何為遽棄國而出奔先<lb/>
<pb n="KR3a0064_WYG_034-55a"/>
　生謂於經不見說止出奔事<lb/>
答甘吉甫云舜居深山尹耕莘野豈不是樂以終身後<lb/>
　來事業亦偶然耳<lb/>
答黎忱易經未易讀葢易本卜筮之書故先王設官掌<lb/>
　於大卜而不列於學校學校所敎詩書禮樂而已至<lb/>
　孔子乃於其中推出所以設卦觀象繫辭之㫖而因<lb/>
　以識夫吉㐫進退存亡之道在今已不得其法又不<lb/>
　曉其詞而暗中摸索妄起私意不若且㸔詩書禮樂<lb/>
<pb n="KR3a0064_WYG_034-55b"/>
　之為明白而易知也<lb/>
答李晦叔問程氏祭儀謂凡配止以正妻一人㦯奉祠<lb/>
　之人是再娶所生即以所生母配先生答云程先生<lb/>
　此說恐誤唐㑹要中有論凡是嫡母無先後皆當合<lb/>
　祔並祭　又書云方其生存夫得有妻有妾而配祔<lb/>
　又非生存之比　兄家設主弟不立主只於祭時旋<lb/>
　設位以信榜標記祭畢焚之　未分五行時只謂之<lb/>
　隂陽未分五性時只謂之徤順<lb/>
<pb n="KR3a0064_WYG_034-56a"/>
答李敬子天之外無窮而中央空處有限天左旋而星<lb/>
　拱北仰觀可見四遊之說則未可知然厯家乃以筭<lb/>
　數而得之非鑿空而言亦與左旋拱北說不相妨如<lb/>
　虛空中一圎毬自内而觀坐向不動而常左旋自外<lb/>
　而觀又一面四遊以薄四表而止　又云厯說如月<lb/>
　令䟽及晋天文志皆不可不讀<lb/>
答胡伯量𦵏地湏擇稍有形勢環抱處廬墓則不必<lb/>
　又答李繼善誌石湏在墓上二三尺許<lb/>
<pb n="KR3a0064_WYG_034-56b"/>
答郭子從據周禮賈公彦周人少稱伯某甫至五十乃<lb/>
　去伯某甫而専稱伯仲　古用小皮帶束衣而外加<lb/>
　大帶故謂之紳申重也　江都集禮祭版皆長尺二<lb/>
　寸慱四寸五分厚五分下文云八分大書後人以八<lb/>
　分連五分難讀至改為五寸八分<lb/>
答葉仁父身外之事當一切聼天其自至者亦擇其可<lb/>
　而受之其不至者則無求之之理也<lb/>
答孫敬甫說禪學云少曽見某老與張侍郎書云左右<lb/>
<pb n="KR3a0064_WYG_034-57a"/>
　既得此禪柄便可改頭换面用儒家語說向士大夫<lb/>
答吴元士論律及琴甚詳<lb/>
與鞏仲至論詩謂古今詩有三變虞夏以及魏晋為一<lb/>
　等自晋宋間顔謝以及唐初為一等自沈宋以後著<lb/>
　律詩下及今日為一等荆公詩選乃就宋次道所有<lb/>
　序引有費日力於此良可惜也之歎然使老夫筆削<lb/>
　更當去其半　放翁筆力愈健簡齋詩有合改定處<lb/>
　　龜背文正脊甲五應五行次甲八應八卦又次甲<lb/>
<pb n="KR3a0064_WYG_034-57b"/>
　二十四應莭氣<lb/>
答卓周佐拒其求薦甚詳<lb/>
與湖南諸公論中和書言性情甚詳<lb/>
答㦯人謂經傳之言誠有指實理而言有指人之實有<lb/>
　此理而言有指人之實其心不自欺者而言<lb/>
又答㦯人知得如此是病即便不如此是藥若更問何<lb/>
　由得如此則是騎驢尋馬只成閒話矣<lb/>
　黄氏日抄卷三十四<lb/>
</p>
<p>
</p>
  </div>
</body>
</text>
</TEI>
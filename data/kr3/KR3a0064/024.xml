<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黃氏日抄卷二十四</head>
    <p>
<pb n="KR3a0064_WYG_024-1a"/>
欽定四庫全書<lb/>
　黃氏日抄卷二十四　　　　宋　黃震　撰<lb/>
　讀禮記<hi>十一</hi>
　　經解第二十六<lb/>
孔子曰入其國其教可知也其為人也温柔敦厚詩教<lb/>
也疏通知逺書教也廣博易良樂教也絜靜精微易教<lb/>
也恭儉莊敬禮教也屬辭比事春秋教也故詩之失愚<lb/>
書之失誣樂之失奢易之失賊禮之失煩春秋之失亂<lb/>
<pb n="KR3a0064_WYG_024-1b"/>
其為人也温柔敦厚而不愚則深於詩者也疏通知逺<lb/>
而不誣則深於書者也廣博易良而不奢則深於樂者<lb/>
也絜靜精微而不賊則深於易者也恭儉莊敬而不煩<lb/>
則深於禮者也屬辭比事而不亂則深於春秋者也<lb/>
　此言入國知教而其所以為教者皆不外乎六經之<lb/>
　理詩依違諷諌是温柔不指切事情是敦厚有能然<lb/>
　者知其為詩教然惟敦厚故近愚愚之言可欺也書<lb/>
　舉其大綱是疏通上及帝王之世是知逺有能然者<lb/>
<pb n="KR3a0064_WYG_024-2a"/>
　知其為書教然惟知逺故近誣誣之言失實也樂無<lb/>
　所不通是廣博能使人從化是易良有能然者知其<lb/>
　為樂教然惟廣博故近奢奢言過此則流於侈也易<lb/>
　極深研㡬是絜靜能窮理盡性是精微有能然者知<lb/>
　其為易教然惟精深故近賊賊言過此則害於理也<lb/>
　禮以恭遜節儉齊莊敬謹為本過則煩矣春秋以聚<lb/>
　合㑹同之辭比次褒貶之事戰爭則亂矣有其得而<lb/>
　無其失則知其各深於其經者<hi>集周氏鄭氏孔氏說補修</hi>
<pb n="KR3a0064_WYG_024-2b"/>
天子者與天地參故徳配天地兼利萬物與日月並明<lb/>
明照四海而不遺微小其在朝廷則道仁聖禮義之序<lb/>
燕處則聽雅頌之音行歩則有環佩之聲升車則有鸞<lb/>
和之音居處有禮進退有度百官得其宜萬事得其序<lb/>
詩云淑人君子其儀不忒其儀不忒正是四國此之謂<lb/>
也<lb/>
　盛徳同於天地日月猶無所在而不謹自治之道<hi>補</hi>
發號出令而民說謂之和上下相親謂之仁民不求其<lb/>
<pb n="KR3a0064_WYG_024-3a"/>
所欲而得之謂之信除去天地之害謂之義義與信和<lb/>
與仁霸王之器也有治民之意而無其器則不成<lb/>
　鬻子之書曰發號出令為天下福者謂之道上下相<lb/>
　親謂之和民不求而得所欲謂之信除去天地之害<lb/>
　謂之仁仁與信和與道帝王之器也與此畧同但霸<lb/>
　王之器作帝王之器㫖意宏矣<hi>天台陳氏</hi>
禮之於正國也猶衡之於輕重也繩墨之於曲直也規<lb/>
矩之於方圜也故衡誠縣不可欺以輕重繩墨誠陳不<lb/>
<pb n="KR3a0064_WYG_024-3b"/>
可欺以曲直規矩誠設不可欺以方圜君子審禮不可<lb/>
欺以姦詐是故隆禮由禮謂之有方之士不隆禮不由<lb/>
禮謂之無方之民敬讓之道也故以奉宗廟則敬以入<lb/>
朝廷則貴賤有位以處室家則父子親兄弟和以處鄉<lb/>
里則長㓜有序孔子曰安上治民莫善於禮此之謂也<lb/>
<hi>縣平聲</hi>
　方猶道也<hi>鄭氏</hi>
故朝覲之禮所以明君臣之義也聘問之禮所以使諸<lb/>
<pb n="KR3a0064_WYG_024-4a"/>
侯相尊敬也䘮祭之禮所以明臣子之恩也鄉飲酒之<lb/>
禮所以明長㓜之序也昏姻之禮所以明男女之别也<lb/>
夫禮禁亂之所由生猶坊止水之所自來也故以舊坊<lb/>
為無所用而壞之者必有水敗以舊禮為無所用而去<lb/>
之者必有亂患<lb/>
　春見曰朝秋見曰覲大曰聘小曰問壻曰昏以昏時<lb/>
　迎婦也妻曰姻因而隨之也坊謂隄坊禮之所從來<lb/>
　者已久故曰舊○五者之禮皆坊民之目<hi>葉氏</hi>
<pb n="KR3a0064_WYG_024-4b"/>
故昏姻之禮廢則夫婦之道苦而淫辟之罪多矣鄉飲<lb/>
酒之禮廢則長㓜之序失而爭鬭之獄繁矣䘮祭之禮<lb/>
廢則臣子之恩薄而倍死忘生者衆矣聘覲之禮廢則<lb/>
君臣之位失諸侯之行惡而倍畔侵陵之敗起矣<lb/>
　苦謂不至不答之屬○此覆說五者之禮廢則<hi>闕</hi>
故禮之教化也微其止邪也於未形使人日徙善逺罪<lb/>
而不自知也是以先王隆之也易曰君子慎始差若毫<lb/>
釐繆以千里此之謂也<lb/>
<pb n="KR3a0064_WYG_024-5a"/>
　隆謂尊盛之也始謂其微時也○此言禮教人之善<lb/>
　於其微而止人之邪於其未形故人日遷善逺罪而<lb/>
　不自知又引易以證謹始之意<hi>補</hi>
　　哀公問第二十七<lb/>
哀公問於孔子曰大禮何如君子之言禮何其尊也孔<lb/>
子曰丘也小人不足以知禮君曰否吾子言之也孔子<lb/>
曰丘聞之民之所由生禮為大非禮無以節事天地之<lb/>
神也非禮無以辨君臣上下長㓜之位也非禮無以别<lb/>
<pb n="KR3a0064_WYG_024-5b"/>
男女父子兄弟之親昏姻疏數之交也君子以此之為<lb/>
尊敬然<lb/>
　問言禮何其尊答謂以此故尊禮<hi>鄭氏</hi>
然後以其所能教百姓不廢其㑹節有成事然後治其<lb/>
雕鏤文章黼黻以嗣其順之然後言其喪算備其鼎爼<lb/>
設其豕腊脩其宗廟歲時以敬祭祀以序宗族即安其<lb/>
居節醜其衣服卑其宫室車不雕㡬器不刻鏤食不貳<lb/>
味以與民同利昔之君子之行禮者如此<hi>㡬音祈</hi>
<pb n="KR3a0064_WYG_024-6a"/>
　所謂能能於禮也㑹猶期也不廢其㑹節謂上文天<lb/>
　地君臣男女三事不廢其㑹期不廢其節文也有成<lb/>
　事言教之有成效也以嗣其順之謂治其文飾嗣續<lb/>
　其所以順之使之忻然安行也䘮算謂䘮服親疎逺<lb/>
　近哭踊卒哭祥練月日之數也安其居節者安守其<lb/>
　常也醜其衣服者醜惡也惡衣服也與下文卑其宫<lb/>
　室意聨車不雕㡬者雕雕刻㡬附纒之也<hi>用鄭氏孔氏陸氏補</hi>
公曰今之君子胡莫之行也孔子曰今之君子好實無<lb/>
<pb n="KR3a0064_WYG_024-6b"/>
厭淫徳不倦荒怠敖慢固民是盡午其衆以伐有道求<lb/>
得當欲不以其所昔之用民者由前今之用民者由後<lb/>
今之君子莫為禮也<hi>午五故反</hi>
　實謂富貴固民是盡謂竭盡其財力午猶忤謂逆也<lb/>
　午其衆以伐有道謂逆衆人之心以伐有道之人也<lb/>
　所者理之所在也求得當欲不以其所者謂求其所<lb/>
　得必須稱己所欲而不以其理也由前用上文所言<lb/>
　之禮由後用下文所言之非禮<hi>鄭氏孔氏周氏</hi>
<pb n="KR3a0064_WYG_024-7a"/>
孔子侍坐於哀公哀公曰敢問人道誰為大孔子愀然<lb/>
作色而對曰君之及此言也百姓之徳也固臣敢無辭<lb/>
而對人道政為大公曰敢問何謂為政孔子對曰政者<lb/>
正也君為正則百姓從政矣君之所為百姓之所從也<lb/>
君所不為百姓何從<hi>愀七小反又音秋</hi>
　愀然變動貌徳猶福也○此章止用政者正也一語<lb/>
　而演為問答之煩如此漢世諸子之文多類此而此<lb/>
　得列於經耳<hi>補</hi>
<pb n="KR3a0064_WYG_024-7b"/>
公曰敢問為政如之何孔子對曰夫婦别父子親君臣<lb/>
嚴三者正則庻物從之矣公曰寡人雖無似也願聞所<lb/>
以行三言之道可得聞乎孔子對曰古之為政愛人為<lb/>
大所以治愛人禮為大所以治禮敬為大敬之至矣大<lb/>
昏為大大昏至矣大昏既至冕而親迎親之也親之也<lb/>
者親之也是故君子興敬為親舍敬是遺親也弗愛不<lb/>
親弗敬不正愛與敬其政之本與<hi>迎逆敬反舍音捨</hi>
　庻物猶言庻事也無似謂無能肖似於人也親之也<lb/>
<pb n="KR3a0064_WYG_024-8a"/>
　者親之也謂親其人乃所以致人之親己<hi>鄭氏方氏</hi>
公曰寡人願有言然冕而親迎不已重乎孔子愀然作<lb/>
色而對曰合二姓之好以繼先聖之後以為天地宗廟<lb/>
社稷之主君何謂已重乎<lb/>
　願有言然者疑似之意不敢以為是也已重謂太重<lb/>
　怪其以祭服親迎也繼先聖為天地之主蓋通天子<lb/>
　言之<hi>鄭氏晦菴</hi>
公曰寡人固不固焉得聞此言也寡人欲問不得其辭<lb/>
<pb n="KR3a0064_WYG_024-8b"/>
請少進孔子曰天地不和萬物不生大昏萬世之嗣也<lb/>
君何謂已重焉孔子遂言曰内以治宗廟之禮足以配<lb/>
天地之神明出以治直言之禮足以立上下之敬物恥<lb/>
足以振之國恥足以興之為政先禮禮其政之本與<lb/>
　固固陋也言寡人固陋若不因固陋而廢問焉得聞<lb/>
　此言也陸氏以寡人固為句心有欲問之意而口無<lb/>
　能問之辭故曰欲問不得辭請少進猶言請益也直<lb/>
　言之禮指朝廷言也直言則上無慢下之令下無慢<lb/>
<pb n="KR3a0064_WYG_024-9a"/>
　上之心故足以立上下之敬物恥謂事物之汙陋國<lb/>
　恥謂國體之卑辱二者之恥惟禮能振之興之以免<lb/>
　於恥<hi>集皇氏方氏應氏說</hi>
孔子遂言曰昔三代明王之政必敬其妻子也有道妻<lb/>
也者親之主也敢不敬與子也者親之後也敢不敬與<lb/>
君子無不敬也敬身為大身也者親之枝也敢不敬與<lb/>
不能敬其身是傷其親傷其親是傷其本傷其本枝從<lb/>
而亡三者百姓之象也身以及身子以及子妃以及妃<lb/>
<pb n="KR3a0064_WYG_024-9b"/>
君行此三者則愾乎天下矣大王之道也如此國家順<lb/>
矣<hi>妃方非反愾許乞反又許氣反</hi>
　冕而親迎所以敬其妻冠於阼階所以敬其子百姓<lb/>
　之象言為百姓之所傚象身以及身謂敬其身以及<lb/>
　百姓之敬其身子與妃皆然妃即妻也愾乎天下言<lb/>
　天下嗟嘆之不足大王之道如此指其遷豳愛厥妃<lb/>
　而當時内無怨女外無曠夫之事言之<hi>方氏陸氏周氏</hi>
公曰敢問何謂敬身孔子對曰君子過言則民作辭過<lb/>
<pb n="KR3a0064_WYG_024-10a"/>
動則民作則君子言不過辭動不過則百姓不命而敬<lb/>
恭如是則能敬其身能敬其身則能成其親矣<lb/>
　君言動有過民將效之故不可不謹<hi>補</hi>
公曰敢問何謂成親孔子對曰君子也者人之成名也<lb/>
百姓歸之名謂之君子之子是使其親為君子也是為<lb/>
成其親之名也已孔子遂言曰古之為政愛人為大不<lb/>
能愛人不能有其身不能安土不能安土不能樂天不<lb/>
能樂天不能成其身公曰敢問何謂成身孔子對曰不<lb/>
<pb n="KR3a0064_WYG_024-10b"/>
過乎物<lb/>
　謂之君子之子者言百姓歸己善名指為君子所生<lb/>
　之子是因己脩身使其親亦得君子之稱此脩身能<lb/>
　成其親也有猶保也不能保其身謂䧟於非僻安土<lb/>
　謂安其所處之位樂天謂樂循天理物猶事也不過<lb/>
　乎物謂事皆得中無過差<hi>用晦菴孔氏補</hi>
公曰敢問君子何貴乎天道也孔子對曰貴其不己如<lb/>
日月東西相從而不已也是天道也不閉其久是天道<lb/>
<pb n="KR3a0064_WYG_024-11a"/>
也無為而物成是天道也已成而明是天道也<lb/>
　不閉其久者天有常久不已之道不閉塞之而通其<lb/>
　久謂變通無窮也已成而明謂生物既成而其功名<lb/>
　著也<hi>用孔氏補</hi>
公曰寡人憃愚㝠煩子志之心也孔子蹴然辟席而對<lb/>
曰仁人不過乎物孝子不過乎物是故仁人之事親也<lb/>
如事天事天如事親是故孝子成身公曰寡人既聞此<lb/>
言也無如後罪何孔子對曰君之及此言也是臣之福<lb/>
<pb n="KR3a0064_WYG_024-11b"/>
也<hi>憃始容反志音識蹴子六反</hi>
　張子西銘即事親以明事天之道說蓋本此無如後<lb/>
　罪何慮其不能行而詒罪也<hi>志之心謂記於心真西山方氏補</hi>
　　仲尼燕居第二十八<lb/>
仲尼燕居子張子貢言游侍縱言至於禮子曰居女三<lb/>
人者吾語女禮使女以禮周流無不徧也子貢越席而<lb/>
對曰敢問何如子曰敬而不中禮謂之野恭而不中禮<lb/>
謂之給勇而不中禮謂之逆子曰給奪慈仁<lb/>
<pb n="KR3a0064_WYG_024-12a"/>
　周流謂不滯於一方一曲故其用無所不徧鄙野辨<lb/>
　給逆亂皆滯於一而不能周流者也再言給奪慈仁<lb/>
　者以子貢越席而對近於給也給者巧言令色似慈<lb/>
　仁而實鮮仁故曰奪奪者亂之也<hi>用鄭氏補</hi>
子曰師爾過而商也不及子産猶衆人之母也能食之<lb/>
不能教也子貢越席而對曰敢問將何以為此中者也<lb/>
子曰禮乎禮夫禮所以制中也子貢退言游進曰敢問<lb/>
禮也者領惡而全好者與子曰然然則何如子曰郊社<lb/>
<pb n="KR3a0064_WYG_024-12b"/>
之義所以仁鬼神也嘗禘之禮所以仁昭穆也饋奠之<lb/>
禮所以仁死䘮也射鄉之禮所以仁鄉黨也食饗之禮<lb/>
所以仁賔客也<lb/>
　領惡而全好者領謂總攬收拾之好惡對立一長一<lb/>
　消惡者收歛而無餘則好者渾全而無虧矣上言師<lb/>
　商子産皆領惡之事下言郊社食饗賔客皆全好之<lb/>
　事<hi>應氏馬氏</hi>
子曰明乎郊社之義嘗禘之禮治國其如指諸掌而已<lb/>
<pb n="KR3a0064_WYG_024-13a"/>
乎是故以之居處有禮故長㓜辨也以之閨門之内有<lb/>
禮故三族和也以之朝廷有禮故官爵序也以之田獵<lb/>
有禮故戎事閑也以之軍旅有禮故武功成也是故宫<lb/>
室得其度量鼎得其象味得其時樂得其節車得其式<lb/>
鬼神得其饗䘮紀得其哀辨說得其黨官得其體政事<lb/>
得其施加於身而錯於前凡衆之動得其宜<lb/>
　視諸掌言易見三族父子孫量斗斛之量鼎三牲之<lb/>
　鼎象法象易曰制器者尚其象式謂車有六等之數<lb/>
<pb n="KR3a0064_WYG_024-13b"/>
　尊卑之辨也辨說得其黨謂分辨論說詩書禮樂之<lb/>
　等各得其黨類不乖義理也前者據其身之前而言<lb/>
　錯於前者皆以禮而措之故總結以凡衆之動得其<lb/>
　宜<hi>用孔氏方氏補</hi>
子曰禮者何也即事之治也君子有其事必有其治治<lb/>
國而無禮譬猶瞽之無相與倀倀乎其何之譬如終夜<lb/>
有求於幽室之中非燭何見若無禮則手足無所措耳<lb/>
目無所加進退揖讓無所制是故以之居處長㓜失其<lb/>
<pb n="KR3a0064_WYG_024-14a"/>
别閨門三族失其和朝廷官爵失其序田獵戎事失其<lb/>
䇿軍旅武功失其制宫室失其度量鼎失其象味失其<lb/>
時樂失其節車失其式鬼神失其饗䘮紀失其哀辨說<lb/>
失其黨官失其體政事失其施加於身而錯於前凡衆<lb/>
之動失其宜如此則無以祖洽於衆也<hi>倀勑良反</hi>
　此覆說上文以有禮者其得如彼無禮者其失如此<lb/>
　祖始也洽合也言失禮則無以為衆倡始無以和洽<lb/>
　其衆<hi>本鄭氏說</hi>
<pb n="KR3a0064_WYG_024-14b"/>
子曰慎聽之女三人者吾語女禮猶有九焉大饗有四<lb/>
焉苟知此矣雖在畎畝之中事之聖人已兩君相見揖<lb/>
讓而入門入門而縣興揖讓而升堂而樂闋下管象武<lb/>
夏籥序興陳其薦爼序其禮樂備其百官如此而后君<lb/>
子知仁焉行中規還中矩和鸞中采齊客出以雍徹以<lb/>
振羽是故君子無物而不在禮矣入門而金作示情也<lb/>
升歌清廟示徳也下而管象示事也是故古之君子不<lb/>
必親相與言也以禮樂相示而已<hi>縣音𤣥闋苦宂反中丁仲反還音旋齊才</hi>
<pb n="KR3a0064_WYG_024-15a"/>
<hi>細反</hi>
　大饗饗諸侯來朝者兩君相見之盛禮也九禮有其<lb/>
　四者一揖遜入門入門縣興二揖遜升堂升堂樂闋<lb/>
　三下管象武夏籥序興四陳其薦爼序其禮樂備其<lb/>
　百官凡四也五行中規六還中矩七和鸞中采齊八<lb/>
　客出以雍九徹以振羽通前四者凡九也九者皆大<lb/>
　饗之所兼有而四者惟大饗得有之耳縣者鐘磬縣<lb/>
　興謂金作也樂闋者樂之一曲奏終也下堂下管吹<lb/>
<pb n="KR3a0064_WYG_024-15b"/>
　管象武武舞也夏者夏翟蓋羽也夏籥文舞也序興<lb/>
　謂文武之樂更起也采齊雍振羽皆樂章振羽即今<lb/>
　振鷺之詩也入門金作覆說上之入門縣興升歌清<lb/>
　廟覆說上之升堂樂闋下而管象覆說上之下管象<lb/>
　武始相見而金作乃賔主相敬故言示情清廟頌文<lb/>
　王之徳者故言示徳象武頌武王之功者故言示事<lb/>
　此不待親相與言但以禮樂相示而意已傳此其為<lb/>
　古者之盛論語以雍徹而此徹以振羽者論語言天<lb/>
<pb n="KR3a0064_WYG_024-16a"/>
　子之祭禮此言諸侯之饗禮也<hi>用天台賈氏及孔氏補</hi>
子曰禮也者理也樂也者節也君子無理不動無節不<lb/>
作不能詩於禮謬不能樂於禮素薄於徳於禮虛<lb/>
　歌詩所以通禮之意作樂所以成禮之文崇徳所以<lb/>
　實禮之行<hi>鄭氏</hi>
子曰制度在禮文為在禮行之其在人乎<lb/>
　禮待其人然後行<hi>孔氏</hi>
子貢越席而對曰敢問䕫其窮與子曰古之人與古之<lb/>
<pb n="KR3a0064_WYG_024-16b"/>
人也達於禮而不達於樂謂之素達於樂而不達於禮<lb/>
謂之偏夫䕫達於樂而不達於禮是以傳於此名也古<lb/>
之人也<lb/>
　問䕫其窮與疑其不達於禮也答以達於樂不達於<lb/>
　禮謂之偏䕫以樂傳後世故不及乎職外之所能是<lb/>
　偏主於樂耳其可謂之窮乎既又美䕫為古之人是<lb/>
　與今之人不同兼虞書舜命伯夷典朕三禮伯夷讓<lb/>
　䕫是䕫亦非不知而偏者此漢人傳聞之言特主於<lb/>
<pb n="KR3a0064_WYG_024-17a"/>
　禮而言耳<hi>用馬氏孔氏補</hi>
子張問政子曰師乎前吾語女乎君子明於禮樂舉而<lb/>
錯之而已子張復問子曰師爾以為必鋪几筵升降酌<lb/>
獻酬酢然後謂之禮乎爾以為必行綴兆興羽籥作鐘<lb/>
鼓然後謂之樂乎言而履之禮也行而樂之樂也君子<lb/>
力此二者以南靣而立夫是以天下太平也諸侯朝萬<lb/>
物服體而百官莫敢不承事矣禮之所興衆之所治也<lb/>
禮之所廢衆之所亂也目巧之室則有奥阼席則有上<lb/>
<pb n="KR3a0064_WYG_024-17b"/>
下車則有左右行則有隨立則有序古之義也室而無<lb/>
奥阼則亂於堂室也席而無上下則亂於席上也車而<lb/>
無左右則亂於車也行而無隨則亂於塗也立而無序<lb/>
則亂於位也昔聖帝明王諸侯辨貴賤長㓜逺近男女<lb/>
外内莫敢相踰越皆由此塗出也三子者既得聞此言<lb/>
也於夫子昭然若發矇矣<lb/>
　目巧之室謂匠者以目巧而作室也西南隅謂之奥<lb/>
　奥之外有賔位東階謂之阼奥阼言賔主之位也若<lb/>
<pb n="KR3a0064_WYG_024-18a"/>
　發矇者若目不明得人開發有所見也<hi>孔氏方氏</hi>
　　孔子閒居第二十九<lb/>
孔子閒居子夏侍子夏曰敢問詩云凱弟君子民之父<lb/>
母何如斯可謂民之父母矣孔子曰夫民之父母乎必<lb/>
達於禮樂之原以致五至而行三無以横於天下四方<lb/>
有敗必先知之此之謂民之父母矣<hi>閒音閑弟徒禮反</hi>
　凱弟樂易也原本也五至三無見下文橫廣被也四<lb/>
　方有敗必先知之心乎為民務去其不善故先知之<lb/>
<pb n="KR3a0064_WYG_024-18b"/>
　所謂心誠求之也<hi>方氏馬氏</hi>
子夏曰民之父母既得而聞之矣敢問何謂五至孔子<lb/>
曰志之所至詩亦至焉詩之所至禮亦至焉禮之所至<lb/>
樂亦至焉樂之所至哀亦至焉哀樂相生是故正明目<lb/>
而視之不可得而見也傾耳而聽之不可得而聞也志<lb/>
氣塞乎天地此之謂五至<lb/>
　詩者志之所之也故志之所至詩亦至焉興於詩必<lb/>
　立於禮故詩之所至禮亦至焉立於禮必成於樂故<lb/>
<pb n="KR3a0064_WYG_024-19a"/>
　禮之所至樂亦至焉樂極則哀生故樂之所至哀亦<lb/>
　至焉五者相因而生相尋而至視之而不得見聽之<lb/>
　而不得聞蓋本於内心之所發充之則塞乎天地是<lb/>
　為禮樂之原<hi>用横渠說補</hi>
子夏曰五至既得而聞之矣敢問何謂三無孔子曰無<lb/>
聲之樂無體之禮無服之䘮此之謂三無子夏曰三無<lb/>
既得略而聞之矣敢問何詩近之孔子曰夙夜其命宥<lb/>
宻無聲之樂也威儀逮逮不可選也無體之禮也凡民<lb/>
<pb n="KR3a0064_WYG_024-19b"/>
有䘮匐匐救之無服之䘮也<lb/>
　其詩作基基始也逮詩作棣逮逮安和之貌○無聲<lb/>
　之樂無體之禮無服之䘮皆言禮樂之原發於心者<lb/>
　<hi>補</hi>
子貢曰言則大矣美矣盛矣言盡於此而已乎孔子曰<lb/>
何為其然也君子之服之也猶有五起焉子夏曰何如<lb/>
孔子曰無聲之樂氣志不違無體之禮威儀遲遲無服<lb/>
之䘮内恕孔悲無聲之樂氣志既得無體之禮威儀翼<lb/>
<pb n="KR3a0064_WYG_024-20a"/>
翼無服之䘮施及四國無聲之樂氣志既從無體之禮<lb/>
上下和同無服之䘮以畜萬邦無聲之樂日聞四方無<lb/>
體之禮日就月將無服之䘮純徳孔明無聲之樂氣志<lb/>
既起無體之禮施及四方無服之䘮施及孫子<lb/>
　承上文五起以推衍三無之義<hi>補</hi>
子夏曰三王之徳參於天地敢問何如斯可謂參天地<lb/>
矣孔子曰奉三無私以勞天下子夏曰敢問何謂三無<lb/>
私孔子曰天無私覆地無私載日月無私照奉斯三者<lb/>
<pb n="KR3a0064_WYG_024-20b"/>
以勞天下此之謂三無私其在詩曰帝命不違至于湯<lb/>
齊湯降不遲聖敬日齊昭假遲遲上帝是祇帝命式于<lb/>
九圍是湯之徳也<lb/>
　勞謂勤勞降謙降也齊詩作躋<hi>集</hi>
天有四時春秋冬夏風雨霜露無非教也地載神氣神<lb/>
氣風霆風霆流形庻物露生無非教也<lb/>
　神氣散而為風薄而為霆皆從地起故屬之地蓋聞<lb/>
　有天雨有雷雨天雨逺雷雨近此章以風雨屬天以<lb/>
<pb n="KR3a0064_WYG_024-21a"/>
　風霆屬地其審之矣世有風雷大作而高山絶頂晴<lb/>
　皎自如者非風霆即地之神氣之為耶○天主施而<lb/>
　春秋冬夏風雨霜露所以施者也地主生而神氣風<lb/>
　霆風霆流形品物露生所以生者也顯然在目足以<lb/>
　使人開動感悟所以為教者各在其中而無一毫之<lb/>
　私参其間三王所奉者此而已<hi>用馬氏横渠補</hi>
清明在躬氣志如神耆欲將至有開必先天降時雨山<lb/>
川出雲其在詩曰嵩高維嶽峻極于天惟嶽降神生甫<lb/>
<pb n="KR3a0064_WYG_024-21b"/>
及申惟申及甫惟周之翰四國于蕃四方于宣此文武<lb/>
之徳也<hi>耆市志反</hi>
　耆欲謂所可願之事祭統載衞悝鼎銘亦曰乃考文<lb/>
　叔興舊嗜欲晦菴據家語云有物將至其兆必先疑<lb/>
　有物訛為耆欲其兆訛為有開生甫及申鄭氏註謂<lb/>
　仲山甫申伯其後詩箋又依毛氏以甫為穆王時甫<lb/>
　侯然此宣王時詩注為仲山甫申伯者近之今依本<lb/>
　文之注此宣王詩而稱文武之徳者先儒謂推本其<lb/>
<pb n="KR3a0064_WYG_024-22a"/>
　所自由文武積徳感召而生賢也○清明在躬志氣<lb/>
　如神養於中者也同於天者也耆欲將至有開必先<lb/>
　徵於外者也應於天者也天降時雨山川出雲指其<lb/>
　顯然為驗謂國家將興天必為之生賢佐時雨將至<lb/>
　山川必為之出雲時至氣應其理則一因引嵩嶽降<lb/>
　神之詩以證之<hi>用馬氏補</hi>
三代之王也必先其令聞詩云明明天子令聞不已三<lb/>
代之徳也弛其文徳協此四國大王之徳也子夏蹶然<lb/>
<pb n="KR3a0064_WYG_024-22b"/>
而起負牆而立曰弟子敢不承乎<hi>蹶居衞反</hi>
　弛詩作矢協詩作洽宣王詩云大王者斷章取類<hi>補</hi>
　　　坊記第三十<lb/>
子言之君子之道辟則坊與坊民之所不足者也大為<lb/>
之坊民猶踰之故君子禮以坊徳刑以坊淫命以坊欲<lb/>
<hi>辟讀如譬坊音防</hi>
　辟則坊與謂君子坊民之道如隄坊之礙水也民之<lb/>
　所不足謂於理有闕失也坊徳坊其逸徳命謂教令<lb/>
<pb n="KR3a0064_WYG_024-23a"/>
　<hi>用孔氏補</hi>
子云小人貧斯約富斯驕約斯盗驕斯亂禮者因人之<lb/>
情而為之節文以為民坊者也故聖人之制富貴也<lb/>
使民富不足以驕貧不至於約貴不慊於上故亂益亡<lb/>
　約謂氣歉驕謂氣盈慊不滿也亡無也○人情或貧<lb/>
　或富皆易於踰越失道故聖人制為節文以坊之使<lb/>
　農有田里之差士有爵命之級各得其分無甚富甚<lb/>
　貴雖貴臣亦無慊於爵禄之薄故亂所以亡也<lb/>
<pb n="KR3a0064_WYG_024-23b"/>
子云貧而好樂富而好禮衆而以寧者天下其㡬矣詩<lb/>
云民之貪亂寧為荼毒故制國不過千乗都城不過百<lb/>
雉家富不過百乗以此坊民諸侯猶有畔者<hi>㡬居豈反</hi>
　貧者易濫富者易驕衆者易亂故曰貧而好樂富而<lb/>
　好禮衆而以寧者天下其㡬矣其㡬矣云者言如此<lb/>
　者寡也城高一丈長三丈為雉雉凡五堵<hi>鄭氏方氏</hi>
子云夫禮者所以章疑别微以為民坊者也故貴賤有<lb/>
等衣服有别朝廷有位則民有所讓子云天無二日土<lb/>
<pb n="KR3a0064_WYG_024-24a"/>
無二王家無二主尊無二上示民有君臣之别也春秋<lb/>
不稱楚越之王䘮禮君不稱天大夫不稱君恐民之惑<lb/>
也詩云相彼盍旦尚猶患之子云君不與同姓同車與<lb/>
異姓同車不同服示民不嫌也以此坊民民猶得同姓<lb/>
以弑其君<hi>相息亮反盍音渴今如字</hi>
　章明也春秋不書楚越之葬楚越僣王書則當稱葬<lb/>
　某王故不書也君諸侯也諸侯稱天子為天王諸侯<lb/>
　之臣則不稱諸侯以天大夫之臣亦不稱大夫以君<lb/>
<pb n="KR3a0064_WYG_024-24b"/>
　尊無二上也盍旦夜鳴求旦之鳥也即月令所謂鶡<lb/>
　旦盍何不也鳥欲反夜為旦人情猶患惡之以其反<lb/>
　常也况臣之僣君欲反下為上者乎<hi>鄭氏孔氏方氏</hi>
子云君子辭貴不辭賤辭富不辭貧則亂益亡故君子<lb/>
與其使食浮於人也寧使人浮於食子云觴酒豆肉讓<lb/>
而受惡民猶犯齒衽席之上讓而坐下民猶犯貴朝廷<lb/>
之位讓而就賤民猶犯君詩云民之無良相怨一方受<lb/>
爵不讓至于己斯亡子云君子貴人而賤己先人而後<lb/>
<pb n="KR3a0064_WYG_024-25a"/>
己則民作讓故稱人之君曰君自稱其君曰寡君子云<lb/>
利禄先死者而後生者則民不偝先亡者而後存者則<lb/>
民可以託詩云先君之思以畜寡人以此坊民民猶偝<lb/>
死而號無告<hi>偝音佩畜許六反號平聲</hi>
　食浮於人謂禄過其功其人不足以稱也受惡謂辭<lb/>
　其美者與人而自受其不美者犯猶僣齒年也利禄<lb/>
　先死而後生者謂如死之與生皆合與禄必先與死<lb/>
　者而後及生者則民皆不偝於死者也亡謂奔亡在<lb/>
<pb n="KR3a0064_WYG_024-25b"/>
　他國者存謂在國者為國事而亡者君心念之而不<lb/>
　忍絶則民勉於忠義而可託偝死而號無告言死者<lb/>
　見偝而家之老弱號呼無所告訴也<hi>鄭氏孔氏</hi>
子云有國家者貴人而賤禄則民興讓尚技而賤車則<lb/>
民興藝故君子約言小人先言<lb/>
　人謂賢者技謂能者以賢者為貴而不吝爵禄以尊<lb/>
　之則人皆興讓而勉於徳矣以能者為貴而不吝車<lb/>
　服以貴之則人皆興藝而勉於能矣約言謂寡言先<lb/>
<pb n="KR3a0064_WYG_024-26a"/>
　言謂尚口<hi>鄭氏及方氏說</hi>
子云上酌民言則下天上施上不酌民言則犯也下不<lb/>
天上施則亂也故君子信讓以涖百姓則民之報禮重<lb/>
詩云先民有言詢于芻堯<hi>施始豉反</hi>
　酌取也酌取民言而施之於民則下民悅之如受天<lb/>
　上之施蓋為政合天下之公願民被其澤戴之如天<lb/>
　也上不酌民則事或妄行非義故曰犯也下不敬之<lb/>
　如天上之施則民或肆慢侵擾故曰亂也引詩大雅<lb/>
<pb n="KR3a0064_WYG_024-26b"/>
　以證古者酌取民言<hi>方氏胡氏</hi>
子云善則稱人過則稱己則民不爭善則稱人過則稱<lb/>
己則怨益亡詩云爾卜爾筮履無咎言子云善則稱人<lb/>
過則稱己則民讓善詩云考卜惟王度是鎬京惟龜正<lb/>
之武王成之子云善則稱君過則稱己則民作忠君陳<lb/>
曰爾有嘉謀嘉猷入告爾君于内女乃順之于外曰此<lb/>
謀此猷惟我君之徳於乎是惟良顯哉子云善則稱親<lb/>
過則稱己則民作孝大誓曰予克紂非予武惟朕文考<lb/>
<pb n="KR3a0064_WYG_024-27a"/>
無罪紂克予非朕文考有罪惟予小子無良<hi>女音汝大音泰</hi>
　履詩作體度詩作宅君書作后文之煩簡亦不同君<lb/>
　陳周公子伯禽弟書取以為篇名○爾卜爾筮履無<lb/>
　咎言與考卜惟王皆斷章取義以證凡人之歸美而<lb/>
　無爭也援君陳以證臣之歸美於君援大誓以證子<lb/>
　之歸美於父<hi>補</hi>
子云君子弛其親之過而敬其美論語曰三年無改於<lb/>
父之道可謂孝矣高宗云三年其惟不言言乃讙子云<lb/>
<pb n="KR3a0064_WYG_024-27b"/>
從命不忿微諌不倦勞而不怨可謂孝矣詩云孝子不<lb/>
匱<hi>弛式氏反讙音歡</hi>
　弛猶棄忘也高宗三年不言居父小乙之䘮也故其<lb/>
　既言天下皆喜從命不忿愛也微諌不倦敬也不匱<lb/>
　無乏止之時也<hi>鄭氏馬氏</hi>
子云睦於父母之黨可謂孝矣故君子因睦以合族詩<lb/>
云此令兄弟綽綽有裕不令兄弟交相為瘉子云於父<lb/>
之執可以乗其車不可以衣其衣君子以廣孝也<hi>瘉羊主反</hi>
<pb n="KR3a0064_WYG_024-28a"/>
　瘉病也可以乗其車車於身差逺不可以衣其衣衣<lb/>
　於身最親父執之衣尚不可衣則於父可知此自敬<lb/>
　父之心而推之也故曰廣孝前書言君與異姓同車<lb/>
　不同服意亦類此<hi>用孔氏方氏補</hi>
子云小人皆能養其親君子不敬何以辨子云父子不<lb/>
同位以厚敬也書云厥辟不辟忝厥祖<lb/>
　不同位恐相褻也引書伊尹戒太甲言為人君不自<lb/>
　尊嚴與卑下相凟亦辱其先祖因君見父以足上意<lb/>
<pb n="KR3a0064_WYG_024-28b"/>
　<hi>孔氏</hi>
子云父母在不稱老言孝不言慈閨門之内戱而不歎<lb/>
君子以此坊民民猶有薄於孝而厚於慈<lb/>
　孝愛親慈愛子言孝不言慈者慮其厚於子而薄於<lb/>
　親也戯謂孺子言笑歎謂憂戚聲<hi>方氏鄭氏</hi>
子云長民者朝廷敬老則民作孝子云祭祀之有尸也<lb/>
宗廟之有主也示民有事也脩宗廟敬祀事教民追孝<lb/>
也以此坊民民猶忘其親<lb/>
<pb n="KR3a0064_WYG_024-29a"/>
　示民有事謂示民有所尊事<hi>孔氏</hi>
子云敬則用祭器故君子不以菲廢禮不以美没禮故<lb/>
食禮主人親饋則客祭主人不親饋則客不祭故君子<lb/>
苟無禮雖美不食焉易曰東鄰殺牛不如西鄰之禴祭<lb/>
實受其福詩云既醉以酒既飽以徳以此示民民猶爭<lb/>
利而忘義<lb/>
　祭器籩豆簋鉶之屬有敬事於賔客則用之謂饗食<lb/>
　也若燕器不過盤杅之屬菲謂過儉美謂過奢引易<lb/>
<pb n="KR3a0064_WYG_024-29b"/>
　引詩明在徳而不在物<hi>鄭氏方氏</hi>
子云七日戒三日齋承一人焉以為尸過之者趨走以<lb/>
教敬也醴酒在室醍酒在堂澄酒在下示民不淫也尸<lb/>
飲三衆賔飲一示民有上下也因其酒肉聚其宗族以<lb/>
教民睦也故堂上觀乎室堂下觀乎上詩云禮儀卒度<lb/>
笑語卒獲<hi>醍音體度如字又徒洛反</hi>
　醴齊甘酒也醍齊粢醍也味厚於醴澄酒清酒也味<lb/>
　又厚於醍味薄者在上味厚者在下示民不貪淫於<lb/>
<pb n="KR3a0064_WYG_024-30a"/>
　味堂上觀室堂下觀上言祭時肅敬之威儀内外逓<lb/>
　相傚法也<hi>用鄭氏孔氏方氏補</hi>
子云賔禮每進以讓䘮禮每加以逺浴於中霤飯於牖<lb/>
下小歛於戸内大歛於阼殯於客位祖於庭葬於墓所<lb/>
以示逺也殷人弔於壙周人弔於家示民不偝也子云<lb/>
死民之卒事也吾從周以此坊民諸侯猶有薨而不葬<lb/>
者<lb/>
　殷弔於壙即壙上弔而别太簡周弔於家待反哭於<lb/>
<pb n="KR3a0064_WYG_024-30b"/>
　家而後弔慇懃故曰吾從周<hi>孔氏</hi>
子云升自客階受弔於賔位教民追孝也未没䘮不稱<lb/>
君示民不爭也故魯春秋記晉䘮曰殺其君之子奚齊<lb/>
及其君卓以此坊民子猶有弑其父者<lb/>
　升自客階受弔賔位謂反哭時既葬矣猶不忍即父<lb/>
　位也未没䘮未終䘮也諸侯親死未踰年稱子踰年<lb/>
　然後稱君以春秋所書為證<hi>鄭氏</hi>
子云孝以事君弟以事長示民不貳也故君子有君不<lb/>
<pb n="KR3a0064_WYG_024-31a"/>
謀仕惟卜之日稱二君䘮父三年䘮君三年示民不疑<lb/>
也父母在不敢有其身不敢私其財示民有上下也故<lb/>
天子四海之内無客禮莫敢為主焉故君適其臣升自<lb/>
阼階即位於堂示民不敢有其室也父母在饋獻不及<lb/>
車馬示民不敢專也以此坊民民猶忘其親而貳其君<lb/>
　孝以事君推事父之道以事君也不貳謂使一其心<lb/>
　也君子有君不謀仕者有君矣則專於所事不更謀<lb/>
　仕於他國也卜仕之日謂謀仕之初未有所事故稱<lb/>
<pb n="KR3a0064_WYG_024-31b"/>
　二君以卜若云仕秦乎仕晉乎之類蓋記禮乃漢儒<lb/>
　傳聞多春秋戰國時舊說故有此事爾自此遺彼曰<lb/>
　饋自下奉上曰獻○事親孝故忠可移於君事兄弟<lb/>
　故順可移於長忠孝弟順其本一也以其本一故有<lb/>
　君不謀仕而其䘮君亦如父為三年也君統臣者也<lb/>
　故天子無客禮君適於臣則君為主父統子者也故<lb/>
　父在子不敢有其身不敢私其財不敢以車馬之重<lb/>
　為饋獻<hi>石林</hi>
<pb n="KR3a0064_WYG_024-32a"/>
子云禮之先幣帛也欲民之先事而後禄也先財而後<lb/>
禮則民利無辭而行情則民爭故君子於有饋者弗能<lb/>
見則不視其饋易曰不耕穫不菑畬凶以此坊民民猶<lb/>
貴禄而賤行<hi>下孟反</hi>
　相見之禮先於幣帛相見之禮既講而後以幣帛脩<lb/>
　好此謂禮之先於幣帛也事指相見之禮而言禄指<lb/>
　幣帛而言故曰欲民之先事而後禄否而以財貨為<lb/>
　先反以禮為後則民趨利矣無相見之禮辭而直行<lb/>
<pb n="KR3a0064_WYG_024-32b"/>
　其情則民相爭矣故君子於有饋之者弗及見之則<lb/>
　不視其饋惡無其禮而徒以貨取也民春耕而後有<lb/>
　秋穫田有一歲之菑而後有三歲之畬若不耕而穫<lb/>
　不菑而畬世安有無事而可得利者乎故引易以證<lb/>
　之以為凶也然在易无妄六二爻惟曰則利有攸往<lb/>
　不言凶也與此文義亦略不同<hi>補</hi>
子云君子不盡利以遺民詩云彼有遺秉此有不歛穧<lb/>
伊寡婦之利故君子仕則不稼田則不漁食時不力珍<lb/>
<pb n="KR3a0064_WYG_024-33a"/>
大夫不坐羊士不坐犬詩云采葑采菲無以下體徳音<lb/>
莫違及爾同死以此坊民民猶忘義而爭利以亡其身<lb/>
　以遺民以餘利遺其民而不與民爭利也田仕者田<lb/>
　獵漁小民漁網故田則不漁食時者食四時之常膳<lb/>
　不力珍者不務非時之珍味不坐羊坐犬古謂不殺<lb/>
　陸氏云大夫苟坐熊之皮矣不坐羊士苟坐羊之皮<lb/>
　矣不坐犬采葑采菲無以下體亦斷章取義言不兼<lb/>
　取與詩本義不同<hi>用孔氏陸氏補</hi>
<pb n="KR3a0064_WYG_024-33b"/>
子云夫禮坊民所淫章民之别使民無嫌以為民紀者<lb/>
也故男女無媒不交無幣不相見恐男女之無别也以<lb/>
此坊民民猶有自獻其身詩云伐柯如之何匪斧不克<lb/>
取妻如之何匪媒不得藝麻如之何橫從其畝取妻如<lb/>
之何必告父母<hi>從子容反</hi>
　淫過也章明也嫌嫌疑紀綱紀柯斧柄藝種也<hi>輔氏孔氏</hi>
子云取妻不取同姓以厚别也故買妾不知其姓則卜<lb/>
之以此坊民魯春秋猶去夫人之姓曰吳其死曰孟子<lb/>
<pb n="KR3a0064_WYG_024-34a"/>
卒<lb/>
　魯姬姓吳亦姬姓魯昭公取吳為同姓謂之吳孟子<lb/>
　不敢言姬姓而詭言子姓也<hi>補</hi>
子云禮非祭男女不交爵以此坊民陽侯猶殺繆侯而<lb/>
竊其夫人故大饗廢夫人之禮<lb/>
　交爵謂相獻酬陽侯殺繆侯事未聞何國<hi>鄭氏孔氏</hi>
子云寡婦之子不有見焉則弗友也君子以辟逺也故<lb/>
朋友之交主人不在不有大故則不入其門以此坊民<lb/>
<pb n="KR3a0064_WYG_024-34b"/>
民猶以色厚於徳<hi>見賢遍反辟音避遠于萬反</hi>
　見謂有才徳著見於外<lb/>
子云好徳如好色諸侯不下漁色故君子逺色以為民<lb/>
紀故男女授受不親御婦人則進左手姑姊妹女子子<lb/>
已嫁而反男子不與同席而坐寡婦不夜哭婦人疾問<lb/>
之不問其疾以此坊民民猶淫泆而亂於族<lb/>
　不下漁色取象漁網而雜取之於下也御婦人為婦<lb/>
　人御車也御者在乗車者之右前左手則身微背之<lb/>
<pb n="KR3a0064_WYG_024-35a"/>
　不問其疾者略問其安否不問其疾之所在皆逺嫌<lb/>
　也<hi>孔氏方氏</hi>
子云昏禮壻親迎見於舅姑舅姑承子以授壻恐事之<lb/>
違也以此坊民婦猶有不至者<lb/>
　舅姑妻之父母也妻之父為外舅妻之母為外姑妻<lb/>
　之父母承奉女子以付授於壻而戒之恐女子之乖<lb/>
　違也不至謂期而不至<hi>鄭氏</hi>
　<lb/>
<pb n="KR3a0064_WYG_024-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黃氏日抄卷二十四<lb/>
</p>
<p>
</p>
  </div>
</body>
</text>
</TEI>
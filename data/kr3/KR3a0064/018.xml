<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷十八</head>
    <p>
<pb n="KR3a0064_WYG_018-1a"/>
欽定四庫全書<lb/>
　黄氏日抄卷十八　　　　　宋　黄震　撰<lb/>
　讀禮記<hi>五</hi>
　　文王世子第八<lb/>
文王之為世子朝於王季日三雞初鳴而衣服至扵寢<lb/>
門外問内豎之御者曰今日安否何如内豎曰安文王<lb/>
乃喜及日中又至亦如之及莫又至亦如之其有不安<lb/>
節則内豎以告文王文王色憂行不能正履王季復膳<lb/>
<pb n="KR3a0064_WYG_018-1b"/>
然後亦復初食上必在視寒煖之節食下問所膳命膳<lb/>
宰曰末有原應曰諾然後退武王帥而行之不敢有加<lb/>
焉文王有疾武王不說冠帶而養文王一飯亦一飯文<lb/>
王再飯亦再飯旬有二日乃間<hi>豎上注反莫音墓食上之上時掌反說音脫養</hi>
<hi>羊尚反間去聲讀</hi>
　内豎小臣掌通内外者御如今小史直日御扵君所<lb/>
　者不安節謂失常而疾生食上謂進食食下謂徹食<lb/>
　在謂察末猶勿也原再也如原蠶之原末有原戒勿<lb/>
<pb n="KR3a0064_WYG_018-2a"/>
　以其餘再進也間猶瘳也疾痛在身無少間隙疾寛<lb/>
　減為間○此言文王孝養王季武王復孝養文王<hi>補</hi>
文王謂武王曰女何夢矣武王對曰夢帝與我九齡文<lb/>
王曰女以為何也武王曰西方有九國焉君王其終撫<lb/>
諸文王曰非也古者謂年齡齒亦齡也我百爾九十吾<lb/>
與爾三焉文王九十七乃終武王九十三而終<lb/>
　齒人夀之數也男八月生齒八嵗而齓年老而齒落<lb/>
　齒亦謂之齡謂年齡者謂年為齡也○年齡無可移<lb/>
<pb n="KR3a0064_WYG_018-2b"/>
　之理君王乃戰國之稱其𫝊之妄歟<hi>用胡氏葉氏補</hi>
成王㓜不能涖阼周公相踐阼而治抗世子法扵伯禽<lb/>
欲令成王知父子君臣長㓜之道也成王有過則撻伯<lb/>
禽所以示成王世子之道也文王之為世子也<lb/>
　涖阼臨朝也阼謂主位阼階武王崩時成王方十嵗<lb/>
　故云幼不能涖阼周公相之而踐阼方氏謂涖以位<lb/>
　言踐以足履言此輕重之别然恐此欲合王介甫字<lb/>
　說耳踐阼亦指成王非指周公涖與踐未必有異義<lb/>
<pb n="KR3a0064_WYG_018-3a"/>
　　此承上文言文王行世子之禮武王帥而行之至<lb/>
　成王㓜而為君不可以教世子者教之故假伯禽以<lb/>
　抗舉世子之法使成王習見之盖必能為世子而後<lb/>
　能為人君也武王成王之為世子皆法文王故以文<lb/>
　王之為世子結之<hi>補</hi>
凡學世子及學士必時春夏學干戈秋冬學羽籥皆扵<lb/>
東序小學正學干大胥賛之籥師學戈籥師丞賛之胥<lb/>
鼓南春誦夏弦大師詔之瞽宗秋學禮執禮者詔之冬<lb/>
<pb n="KR3a0064_WYG_018-3b"/>
讀書典書者詔之禮在瞽宗書在上庠<hi>學户教反凡學干戈之類並同</hi>
<hi>學士之學如字</hi>
　學古讀如斆謂教之使效世子君之適子學士司徒<lb/>
　所選升扵學者凡教世子學士必時謂四時各有宜<lb/>
　干盾戈句㦸武舞所執羽翟羽籥笛文舞所執小樂<lb/>
　正大胥籥師籥師丞皆樂官之屬南雅樂名先王之<lb/>
　樂以中聲為節温和而明達故名南詩云以雅以南<lb/>
　九夏樂章名夏夏與南同義上庠虞學東序夏學瞽<lb/>
<pb n="KR3a0064_WYG_018-4a"/>
　宗商學周兼立三代學也○干戈武舞以動作時學<lb/>
　羽籥文舞以安静時學弦誦聲屬陽故扵春夏禮由<lb/>
　隂作書以言事故扵秋冬然此言春誦夏弦秋讀禮<lb/>
　冬讀書王制言春秋教以禮樂冬夏教以詩書其時<lb/>
　其法皆不同恐皆漢人誦聞古昔之言未知孰是要<lb/>
　之學無時而不習難各以時為拘也<hi>用方氏陳氏補</hi>
凡祭與養老乞言合語之禮皆小樂正詔之扵東序<lb/>
　祭謂饗天地社稷宗廟養老乞言謂養三老扵學而<lb/>
<pb n="KR3a0064_WYG_018-4b"/>
　乞其誨言合語據鄭氏謂鄉飲鄉射之屬孔氏謂養<lb/>
　老乞言自然合語則又綴扵乞言之下劉氏謂合語<lb/>
　禮在後此君臣所以和同而誠意所以浹洽然則合<lb/>
　語殆親宻欵語之意<hi>集補</hi>
大樂正學舞干戚語說命乞言皆大樂正授數<hi>學戸教反</hi>
　戚斧也語說合語之說也乞言云命者乞言王事也<lb/>
　數篇數也干戚語說乞言三者皆大樂正授世子及<lb/>
　學士以篇章之數為之講說使知義理也<hi>鄒孔陸氏</hi>
<pb n="KR3a0064_WYG_018-5a"/>
大司成論說在東序<lb/>
　大司成即大司樂論說若後世講說<hi>王氏陸氏</hi>
凡侍坐扵大司成者逺近間三席可以問終則負牆列<lb/>
事未盡不問<hi>間如字又古辨反</hi>
　席三尺三寸三分三席之間共留一丈所謂席間函<lb/>
　丈可以問者以聲足相聞又不至大逼也負牆卻就<lb/>
　後致竦敬列事未盡不問不敢錯雜長者之語所謂<lb/>
　毋勦說也<hi>用鄭氏陸氏補</hi>
<pb n="KR3a0064_WYG_018-5b"/>
凡學春官釋奠扵其先師秋冬亦如之<lb/>
　官謂禮樂詩書之官<hi>鄭氏</hi>
凡始立學者必釋奠扵先聖先師及行事必以幣凡釋<lb/>
奠者必有合也國有故則否<lb/>
　合謂合樂國有故謂䘮紀凶札之類<hi>晦庵</hi>
凡大合樂必遂養老<lb/>
　遂者因而行之也<hi>補</hi>
凡語扵郊者必取賢歛才焉或以徳進或以事舉或以<lb/>
<pb n="KR3a0064_WYG_018-6a"/>
言揚曲藝皆誓之以待又語三而一有焉乃進其等以<lb/>
其序謂之郊人逺之扵成均以及取爵扵上尊也<lb/>
　語扵郊謂論說扵在郊之學取賢歛才謂扵此辨論<lb/>
　官材徳進事舉言揚三者之外雖曲藝之士亦誓戒<lb/>
　之以待又語扵郊而再考之若扵徳進事舉言揚三<lb/>
　者而有其一則為之進其等使出扵曲藝之流而升<lb/>
　扵三者之列謂之郊人逺之者名之為郊學之人而<lb/>
　尚逺之言未入天子之學也扵成均以及者成均者<lb/>
<pb n="KR3a0064_WYG_018-6b"/>
　天子之學天子飲酒扵成均禮亦及郊人使得取堂<lb/>
　上之尊以相旅所以榮之也上尊者堂上之尊凡飲<lb/>
　酒則尊者酌堂上之尊卑者酌堂下之尊<hi>用鄭注補</hi>
始立學者既興器用幣然後釋菜不舞不授器乃退儐<lb/>
扵東序一獻無介語可也<lb/>
　前章言始立學者釋奠扵先聖先師比四時常禮之<lb/>
　釋奠為盛事此章則謂始立學而告祭噐之成也興<lb/>
　器古注改作釁器近世謂新置器恐亦整起而將用<lb/>
<pb n="KR3a0064_WYG_018-7a"/>
　之之意耳用幣則用采帛贄神如生者初相見之禮<lb/>
　然據本文既興器用幣然後釋菜是用幣與釋菜是<lb/>
　兩節不可曉若按諸經多言舍采采即幣今說者謂<lb/>
　用幣禮重釋菜禮輕恐無輕重一時兼行之理亦無<lb/>
　先行重禮方正行輕禮之理陳氏禮書又以釋菜為<lb/>
　弟子見師之贄以婦人用棗栗贄舅姑為比不思男<lb/>
　女異贄男子見師豈同婦人而事師之禮至微者猶<lb/>
　以束修束修亦乾肉而非菜也弟子事師貧而不能<lb/>
<pb n="KR3a0064_WYG_018-7b"/>
　備禮者猶用束修國家立學以禮先師無貧而不能<lb/>
　備禮之患也何至反用菜哉且世之言菜者以蘋蘩<lb/>
　蕰藻為說也按采蘋備爼此言婦人助祭之末非言<lb/>
　君大夫祭禮之正左氏言盟在誠信而不在物故借<lb/>
　以明誠信非以言祭禮也豈有事神而以菜為重者<lb/>
　自昔事神必扵其所重而不敢扵其薄牲牷必侈言<lb/>
　其肥腯酒肴必侈言其嘉美恱神之理當然也禮雖<lb/>
　一獻亦未嘗不用牲脯何至反扵其薄者而獨以菜<lb/>
<pb n="KR3a0064_WYG_018-8a"/>
　為名故事神必先奠幣而祭以釋奠為名禮也菜菹<lb/>
　最為事神之末而祭反以釋菜為名扵禮未見其當<lb/>
　也此章然後釋菜之語恐漢人誤以采為菜而失之<lb/>
　耳不舞不授器謂不舞而不授以舞者所執之噐如<lb/>
　羽籥之類也退儐扵東序謂禮畢而退接賔扵東序<lb/>
　也一獻無介語者謂禮惟一獻而止無介助無祝語<lb/>
　凡皆謂告祭器之成而其禮略也然以理揆之亦未<lb/>
　必其然也<hi>補</hi>
<pb n="KR3a0064_WYG_018-8b"/>
凡三王教世子必以禮樂樂所以修内也禮所以修外<lb/>
也禮樂交錯於中發形於外是故其形也懌恭敬而<lb/>
温文<lb/>
　凡學立扵禮成扵樂故教世子必以禮樂樂由中出<lb/>
　故以修内禮由外作故以修外然樂雖修内未嘗不<lb/>
　發形扵外禮雖修外未嘗不交錯扵中故樂之成也<lb/>
　恱懌禮之成也恭敬而温文<hi>方氏陳氏</hi>
立太傅少傅以養之欲其知父子君臣之道也太傅審<lb/>
<pb n="KR3a0064_WYG_018-9a"/>
父子君臣之道以示之少傅奉世子以觀太傅之徳行<lb/>
而審喻之太傅在前少傅在後入則有保出則有師是<lb/>
以教喻而徳成也師也者教之以事而喻諸徳者也保<lb/>
也者慎其身以輔翼之而歸諸道者也記曰虞夏商周<lb/>
有師保有疑丞設四輔及三公不必備唯其人語使能<lb/>
也<lb/>
　傅者傅之徳義保者保其身體師者道之教訓疑擬<lb/>
　其前丞承其後比我而相之謂之輔拂我而相之謂<lb/>
<pb n="KR3a0064_WYG_018-9b"/>
　之弼養者従容以養其本然之善教喻者扵教訓能<lb/>
　曉喻也徳成者其徳業有成就也記曰以下述古記<lb/>
　之言語使能一句作記者解之也語猶言也<hi>鄭氏隂氏真氏</hi>
君子曰徳徳成而教尊教尊而官正官正而國治君之<lb/>
謂也<lb/>
　君子成徳之名故謂君子曰徳徳成而至官正國治<lb/>
　然後能為君故曰君之謂也<hi>用陸氏方氏補</hi>
仲尼曰昔者周公攝政踐阼而治抗世子法扵伯禽所<lb/>
<pb n="KR3a0064_WYG_018-10a"/>
以善成王也聞之曰為人臣者殺其身有益扵君則為<lb/>
之况于其身以善其君乎周公優為之是故知為人子<lb/>
然後可以為人父知為人臣然後可以為人君知事人<lb/>
然後能使人成王㓜不能涖阼以為世子則無為也是<lb/>
故抗世子法扵伯禽使之與成王居欲令成王知父子<lb/>
君臣長㓜之義也君之扵世子也親則父也尊則君也<lb/>
有父之親有君之尊然後兼天下而有之是故養世子<lb/>
不可不慎也<lb/>
<pb n="KR3a0064_WYG_018-10b"/>
　于其身古注以于為迂胡氏又以于為廣大盖欲以<lb/>
　于其身與殺其身對言也然只如本音義亦通以為<lb/>
　世子則無為也言成王已為君不可為世子也自仲<lb/>
　尼曰以下言假伯禽教成王以世子事自君扵世子<lb/>
　以下言人君不可不謹教世子事<hi>補</hi>
行一物而三善皆得者唯世子而已其齒扵學之謂也<lb/>
故世子齒扵學國人觀之曰将君我而與我齒讓何也<lb/>
曰有父在則禮然然而衆知父子之道矣其二曰将君<lb/>
<pb n="KR3a0064_WYG_018-11a"/>
我而與我齒讓何也曰有君在則禮然然而衆著扵君<lb/>
臣之義也其三曰将君我而與我齒讓何也曰長長也<lb/>
然而衆知長㓜之節矣故父在斯為子君在斯謂之臣<lb/>
居子與臣之節所以尊君親親也故學之為父子焉學<lb/>
之為君臣焉學之為長㓜焉父子君臣長㓜之道得而<lb/>
國治語曰樂正司業父師司成一有元良萬國以貞世<lb/>
子之謂也周公踐阼<hi>學之之學音效</hi>
　物事也行一物謂世子齒扵學三善得謂知父子君<lb/>
<pb n="KR3a0064_WYG_018-11b"/>
　臣長㓜父子天性故言道君臣義合故言義長㓜有<lb/>
　等故言節三者得而國治故世子之教為急結以周<lb/>
　公踐阼謂周公踐阼時之教如此然周公未嘗踐阼<lb/>
　冢宰總政乃古禮云踐阼亦漢人誦聞之言<hi>用方氏補</hi>
庶子之正扵公族者教之以孝弟睦友子愛明父子之<lb/>
義長㓜之序<lb/>
　庶子掌公族者周官謂之諸子教行扵上以孝弟教<lb/>
　交扵旁以睦友教恤扵下以子愛<hi>鄭氏陳氏</hi>
<pb n="KR3a0064_WYG_018-12a"/>
其朝于公内朝則東靣北上臣有貴者以齒其在外朝<lb/>
則以官司士為之<lb/>
　内朝路寢之庭外朝路寝門之外庭北上尊在内也<lb/>
　司士掌班朝之位○内朝以齒公族有所伸外朝以<lb/>
　官公族有所屈<hi>馬氏</hi>
其在宗廟之中則如外朝之位宗人授事以爵以官其<lb/>
登餕獻受爵則以上嗣<lb/>
　宗人掌禮及宗廟盖有族則有祀有祀則有宗虞曰<lb/>
<pb n="KR3a0064_WYG_018-12b"/>
　秩宗殷曰大宗周曰宗伯其義一也登謂登堂餕謂<lb/>
　尸起而嗣子食其餘獻謂嗣子酌奠而反受受爵謂<lb/>
　尸執奠而嗣子受方無事時嗣子在堂下餕則登獻<lb/>
　則登受爵則登上嗣則君之適長子也○宗廟如外<lb/>
　朝之位則以官也故宗人受百官以事以爵之尊卑<lb/>
　與官之職位其登堂餕獻受爵則以君之適長子此<lb/>
　皆宗廟之行事以官不以齒如外朝也<hi>補</hi>
庶子治之雖有三命不踰父兄<lb/>
<pb n="KR3a0064_WYG_018-13a"/>
　庶子即前章掌公族之官治謂治内朝之禮凡古禮<lb/>
　一命官卑與鄉里序齒再命官髙鄉里不得與序齒<lb/>
　惟與父族序齒官至三命則父族亦不得與序齒别<lb/>
　席而獨坐在賔之東今此内朝則雖三命亦不踰父<lb/>
　兄<hi>用孔氏補</hi>
其公大事則以其䘮服之精麄為序雖扵公族之䘮亦<lb/>
如之以次主人<lb/>
　公大事謂公䘮○此謂君䘮而庶子官掌其事服輕<lb/>
<pb n="KR3a0064_WYG_018-13b"/>
　者䟽服重者親故以精麄為序雖有庶長父兄次主<lb/>
　人之下<hi>用孔說補</hi>
若公與族燕則異姓為賔膳宰為主人公與父兄齒族<lb/>
食世降一等<lb/>
　異姓為賔族不自為賔主也膳宰為主人君尊不獻<lb/>
　酬也公與父兄齒親親也族食世降一等叙族而食<lb/>
　親者稠而䟽者希以世次為差也<hi>本鄭氏</hi>
其在軍則守扵公禰公若有出疆之政庶子以公族之<lb/>
<pb n="KR3a0064_WYG_018-14a"/>
無事者守扵公宫正室守大廟諸父守貴宫貴室諸子<lb/>
諸孫守下宫下室<lb/>
　公禰謂行主出疆之政謂朝覲㑹同公族無事謂不<lb/>
　從行及無職事者正室謂適子宫謂所居室謂廟室<lb/>
　貴宫下宫正寝燕寝也貴室下室皆親廟髙祖以下<lb/>
　也○公行軍則庶子守行主公出疆而庶子留守則<lb/>
　掌以公族無事者守公宫以適子守大廟以諸父分<lb/>
　守貴宫貴室以諸子諸孫分守下宫下室<hi>用鄭氏胡氏說</hi>
<pb n="KR3a0064_WYG_018-14b"/>
五廟之孫祖廟未毁雖為庶人冠取妻必告死必赴練<lb/>
祥則告族之相為也冝弔不弔宜免不免有司罰之至<lb/>
于賵賻承含皆有正焉<hi>免音問賵芳鳳反賻音附承讀作贈</hi>
　五廟二昭二穆與大祖弔謂六世以後無服者免謂<lb/>
　五世親盡而袒免者車馬曰賵布帛曰賻珠玉曰含<lb/>
　總謂之贈承讀作贈長樂陳氏従本音謂承扵身者<lb/>
　謂之承凡玉可為渠眉䟽璧者皆承也正謂正禮○<lb/>
　此論族人雖或至賤吉凶必湏相告弔賵含贈皆當<lb/>
<pb n="KR3a0064_WYG_018-15a"/>
　有正禮庶子掌焉<hi>孔氏</hi>
公族其有死罪則磬于甸人其刑罪則纎剸亦告于甸<lb/>
人公族無宫刑<hi>纎音鍼之林反剸之免反</hi>
　甸者王所自治之地甸人則掌其地之官也磬者縊<lb/>
　殺之其縣如磬以公族不忍刑扵市朝故縊扵甸人<lb/>
　也纎鍼刺也剸割也謂非死罪而止扵刑罪者其鍼<lb/>
　刺剸割亦告扵甸人而行之惟無宫刑不敢絶公族<lb/>
　之世也<hi>用鄭氏說</hi>
<pb n="KR3a0064_WYG_018-15b"/>
獄成有司讞于公其死罪則曰某之罪在大辟其刑罪<lb/>
則曰某之罪在小辟公曰宥之有司又曰在辟公又曰<lb/>
宥之有司又曰在辟及三宥不對走出致刑扵甸人公<lb/>
又使人追之曰雖然必赦之有司對曰無及也反命扵<lb/>
公公素服不舉為之變如其倫之䘮無服親哭之<hi>讞魚列反</hi>
<hi>辟婢亦反為干偽反</hi>
　讞言也不舉不舉樂也倫謂親䟽之比如其倫之䘮<lb/>
　而無服謂公族之在罪者或親為功緦則公素服不<lb/>
<pb n="KR3a0064_WYG_018-16a"/>
　舉為之變動亦一如功緦之䘮但以其有罪而不為<lb/>
　服功緦之服耳○此謂臣執法宜堅君用刑宜寛也<lb/>
　然三宥不對而走公又使人追之對以無及此事使<lb/>
　人君偶有哀矜不忍而救之無及可也若立為此法<lb/>
　示欲宥之而不能是虛文相欺不可也且臣有罪而<lb/>
　君必赦君有命而臣不受扵理皆未安恐亦漢人誦<lb/>
　聞古昔之𫝊或如此耳<hi>補</hi>
公族朝扵内朝内親也雖有貴者以齒眀父子也外朝<lb/>
<pb n="KR3a0064_WYG_018-16b"/>
以官體異姓也<lb/>
　此釋前章其朝扵公一叚體謂以心體之也<hi>補</hi>
宗廟之中以爵為位崇徳也宗人授事以官尊賢也登<lb/>
餕受爵以上嗣尊祖之道也<lb/>
　此釋前章其在宗廟之中一段<hi>補</hi>
䘮紀以服之輕重為序不奪人親也公與族燕則以齒<lb/>
而孝弟之道達矣其族食世降一等親親之殺也<hi>殺色戒反</hi>
　此釋前章其公大事至公與族燕一段<lb/>
<pb n="KR3a0064_WYG_018-17a"/>
戰則守扵公禰孝愛之深也正室守大廟尊宗室而君<lb/>
臣之道著矣諸父諸兄守貴室子弟守下室而讓道逹<lb/>
矣<lb/>
　此釋前章其在軍則守扵公禰一段<hi>補</hi>
五廟之孫祖廟未毁雖及庶人冠取妻必告死必赴不<lb/>
忘親也親未絶而列扵庶人賤無能也敬弔臨賻賵睦<lb/>
友之道也古者庶子之官治而邦國有倫邦國有倫而<lb/>
衆鄉方矣<hi>鄉許亮反</hi>
<pb n="KR3a0064_WYG_018-17b"/>
　此釋前章五廟之孫至皆有正焉一叚<hi>補</hi>
公族之罪雖親不以犯有司正術也所以體百姓也刑<lb/>
于隱者不與國人慮兄弟也弗弔弗為服哭扵異姓之<lb/>
廟為忝祖逺之也素服居外不聽樂私䘮之也骨肉之<lb/>
親無絶也公族無宫刑不翦其類也<hi>逺于萬反</hi>
　此釋前章公族有死罪至親哭之一段術法也體百<lb/>
　姓言不以親而私之必體百姓之心行法同也慮謀<lb/>
　也刑人扵市與衆棄之是與國人共慮之也<hi>補</hi>
<pb n="KR3a0064_WYG_018-18a"/>
天子視學大昕鼓徵所以警衆也衆至然後天子至乃<lb/>
命有司行事興秩節祭先師先聖焉有司卒事反命<hi>昕音</hi>
<hi>欣</hi>
　大昕日初眀鼓徵鳴鼓徵召興秩節猶言舉常禮○<lb/>
　天子晨視學觀有司行禮非為學士報先聖先師必<lb/>
　視學者學所以教養人才不可不身親之也<hi>孔氏陳氏</hi>
始之養也適東序釋奠扵先老遂設三老五更羣老之<lb/>
席位焉適饌省醴養老之珍具遂發咏焉退修之以孝<lb/>
<pb n="KR3a0064_WYG_018-18b"/>
養也<lb/>
　之徃也始之養也猶言始至養老之處謂既視學畢<lb/>
　而始至東序養老也東序即學宫之東序地道尊右<lb/>
　神祀尚隂故西為廟宫所以尊先聖先師東為黌舍<lb/>
　所以處國子俊造而其地謂之東序也三老五更鄭<lb/>
　康成謂各一人蔡邕謂三老三人五更五人按秦漢<lb/>
　置三老鄉一人則非必三人而後為三老也其義則<lb/>
　鄭康成謂知三徳五事者宋均謂三老知天地人事<lb/>
<pb n="KR3a0064_WYG_018-19a"/>
　五更知五行更代似皆意之耳惟左𫝊昭三年杜預<lb/>
　注以三老為八十以上上中下三夀此扵三老為近<lb/>
　之若更之為義不過謂其老而更事耳然詩書未嘗<lb/>
　言三老至漢此說方出至後漢元魏此禮方行後漢<lb/>
　竟以三公為三老大夫為五更矣發咏謂以樂納之<lb/>
　適饌省醴盖互言之皆適其所而省之也退脩之以<lb/>
　孝養者三老五更即位扵西階下天子乃退酌醴獻<lb/>
　之以修孝養之禮執醬而饋執爵而酳也<hi>用鄭氏應氏方氏說</hi>
<pb n="KR3a0064_WYG_018-19b"/>
　<hi>補</hi>
反登歌清廟既歌而語以成之也言父子君臣長㓜之<lb/>
道合徳音之致禮之大者也下管象舞大武大合衆以<lb/>
事達有神興有徳也正君臣之位貴賤之等焉而上下<lb/>
之義行矣有司告以樂闋<lb/>
　反謂反席語謂談說獻羣老畢而反席然後工登歌<lb/>
　既登歌清廟又談説父子君臣長幼之道以成之此<lb/>
　所謂合徳音之極致而禮之大者也下謂堂下之樂<lb/>
<pb n="KR3a0064_WYG_018-20a"/>
　與登歌堂上之登對言也下而立扵堂下以管奏象<lb/>
　武之曲而庭中舞此大武之舞扵是大合衆以歌舞<lb/>
　其樂以眀天授命周家之有神以興起武王受命之<lb/>
　有徳使衆前歌後舞也正君臣貴賤而上下之義行<lb/>
　皆扵大合衆而言之也闋終也告君以歌舞之樂至<lb/>
　此而既終也○徳莫盛扵文王功莫大扵武王登歌<lb/>
　清廟所以著文王之徳下管象而舞大武所以著武<lb/>
　王之功<hi>補</hi>
<pb n="KR3a0064_WYG_018-20b"/>
王乃命公侯伯子男及羣吏曰反養老㓜于東序終之<lb/>
以仁也<lb/>
　羣吏鄉遂之官也王自養老又命諸侯州里皆行之<lb/>
　是終之以仁也廣其施之謂也<hi>補</hi>
是故聖人之記事也慮之以大愛之以敬行之以禮修<lb/>
之以孝養紀之以義終之以仁<lb/>
　慮之以大謂先本扵孝弟之道紀之以義謂君臣之<lb/>
　位貴賤之等終之以仁即上文命諸侯歸養老<hi>鄭氏陸氏</hi>
<pb n="KR3a0064_WYG_018-21a"/>
是故古之人一舉事而衆皆知其徳之備也古之君子<lb/>
舉大事必慎其終始而衆安得不喻焉兊命曰念終始<lb/>
典于學<hi>兊音恱</hi>
　喻猶曉兊當為說典常也<hi>鄭氏</hi>
世子之記曰朝夕至于大寢之門外問扵内豎曰今日<lb/>
安否何如内豎曰今日安世子乃有喜色其有不安節<lb/>
則内豎以告世子世子色憂不滿容内豎言復初然後<lb/>
亦復初朝夕之食上世子必在視寒煖之節食下問所<lb/>
<pb n="KR3a0064_WYG_018-21b"/>
膳羞必知所進以命膳宰然後退若内豎言疾則世子<lb/>
親齊𤣥而養膳宰之饌必敬視之疾之藥必親嘗之嘗<lb/>
饌善則世子亦能食嘗饌寡世子亦不能飽以至于復<lb/>
初然後亦復初<lb/>
　齊𤣥謂必致齊而身服𤣥也○此章約篇首文王為<lb/>
　世子之法量損之而為尋常世子之禮然所謂有喜<lb/>
　色所謂色不滿容此出扵人情之自然安得立法以<lb/>
　使之○聖人人倫之至聖人之所行即天下之所法<lb/>
<pb n="KR3a0064_WYG_018-22a"/>
　人之氣禀不同而不能如聖人者固多矣薄待天下<lb/>
　而下聖人一等以立之法是聖人為有異扵人而人<lb/>
　不可以望聖人也寜有是理哉且内豎言復初然後<lb/>
　亦復初是子竟不得親侍其父之疾始終但得之扵<lb/>
　内豎之口亦非人情矣嗚呼是真漢人之言也<hi>補</hi>
　　禮運第九<lb/>
　　禮運記五帝三王相變易陰陽轉移之道故以運<lb/>
　　名雖思太古而悲後世其主意㣲近於老子而終<lb/>
<pb n="KR3a0064_WYG_018-22b"/>
　　篇混混為一極多精語如論造化謂天秉陽垂日<lb/>
　　星地秉陰竅於山川如論治謂聖人耐以天下為<lb/>
　　　一家中國為一人如論人則謂人者天地之心謂<lb/>
　　天地之德隂陽之交鬼神之㑹五行之秀氣如論<lb/>
　　禮則謂禮者固人肌膚之㑹筋骸之束皆千萬世<lb/>
　　名言<lb/>
昔者仲尼與扵蜡賔事畢出逰扵觀之上喟然而嘆仲<lb/>
尼之嘆盖嘆魯也言偃在側曰君子何嘆孔子曰大道<lb/>
<pb n="KR3a0064_WYG_018-23a"/>
之行也與三代之英丘未之逮也而有志焉<hi>蜡仕嫁反</hi>
　蜡索也嵗十二月之祭名言遍索鬼神之有功扵民<lb/>
　者祭之以報也賔者助祭之臣助祭者必有飲食以<lb/>
　勞之故謂之賔也觀者闕門英謂俊選之尤者○此<lb/>
　記為夫子與言偃問答謂聖人思欲還上古之風不<lb/>
　可得而猶思其次也下文盖詳此<hi>用蔣氏補</hi>
大道之行也天下為公選賢與能講信修睦故人不獨<lb/>
親其親不獨子其子使老有所終壮有所用㓜有所長<lb/>
<pb n="KR3a0064_WYG_018-23b"/>
矜寡孤獨廢疾者皆有所養男有分女有歸貨惡其棄<lb/>
扵地也不必蔵扵已力惡其不出扵身也不必為已是<lb/>
故謀閉而不興盗竊亂賊而不作故外户而不閉是謂<lb/>
大同今大道既隠天下為家各親其親各子其子貨力<lb/>
為己大人世及以為禮城郭溝池以為固禮義以為紀<lb/>
以正君臣以篤父子以睦兄弟以和夫婦以設制度以<lb/>
立田里以賢勇知以功為己故謀用是作而兵由此起<lb/>
禹湯文武成王周公由此其選也此六君子者未有不<lb/>
<pb n="KR3a0064_WYG_018-24a"/>
謹扵禮者也以著其義以考其信著有過刑仁講讓示<lb/>
民有常如有不由此者在勢者去衆以為殃是謂小康<lb/>
<hi>分扶問反知音智</hi>
　大道之行指五帝時男有分謂各安其分貨不蔵扵<lb/>
　己力不必為己謂無吝驕之私謀閉謂謀之祕宻是<lb/>
　謂大同總結大道之行尊五帝也大道之隠指三代<lb/>
　時大人諸侯也父子相𫝊曰世兄弟相繼曰及以賢<lb/>
　勇知以勇智為賢也以功為己者為有功也著有過<lb/>
<pb n="KR3a0064_WYG_018-24b"/>
　謂用禮以眀民之罪刑則也刑仁謂仁者以禮賞之<lb/>
　以為則講讓謂争奪者以禮講說之使推讓在勢謂<lb/>
　在位者去謂罪退之衆以為殃言衆人皆以為罪此<lb/>
　主不由扵禮者言之也是謂小康總結大道之隠卑<lb/>
　三代也○大道之行為大同大道之隠為小康以道<lb/>
　之隆汚升降係乎時之不同而已天下為公天下為<lb/>
　家𫝊扵賢𫝊扵子皆天之所與非人力之所能為也<lb/>
　五帝三王何與焉不獨親其親不獨子其子則近扵<lb/>
<pb n="KR3a0064_WYG_018-25a"/>
　墨矣各親其親各子其子則近扵楊矣聖人豈楊墨<lb/>
　之道乎老有所終至廢疾有所養三王未始不同也<lb/>
　豈獨五帝以正君臣至以功為己五帝之時莫不行<lb/>
　也豈獨三王謀閉而不興盗竊亂賊而不作三王之<lb/>
　盛時莫不胥然謀用是作則兵由此起五帝以來亦<lb/>
　未始不如此而以彼為五帝之大同以此為三代之<lb/>
　小康皆記者立論然爾且稽之論語吾夫子固未嘗<lb/>
　若是其費辭也<hi>用陳氏馬氏補</hi>
<pb n="KR3a0064_WYG_018-25b"/>
言偃復問曰如此乎禮之急也孔子曰夫禮先王以承<lb/>
天之道以治人之情故失之者死得之者生詩曰相䑕<lb/>
有體人而無禮人而無禮胡不遄死是故夫禮必本扵<lb/>
天殽扵地列扵鬼神達扵䘮祭射御冠昏朝聘故聖人<lb/>
以禮示之故天下國家可得而正也<hi>復扶又反下同殽户教反又平聲</hi>
　殽效也方氏讀如字殽猶肉之有殽以其物之相雜<lb/>
　天以一在上故曰本地以二在下故曰殽上數語言<lb/>
　禮之功用以明夫人生死之所由係下四語總禮之<lb/>
<pb n="KR3a0064_WYG_018-26a"/>
　體用以明天下國家治亂之所由別也大原出扵天<lb/>
　故推其所自出而本之效法之謂地故因其成法而<lb/>
　效之列扵鬼神者充塞乾坤之間昭布森列而不可<lb/>
　紊也達扵喪祭至朝聘者人道交際之用周流上下<lb/>
　而無不通也<hi>應氏</hi>
言偃復問曰夫子之極言禮也可得而聞與孔子曰我<lb/>
欲觀夏道是故之杞而不足徵也吾得夏時焉我欲觀<lb/>
殷道是故之宋而不足徵也吾得坤乾焉坤乾之義夏<lb/>
<pb n="KR3a0064_WYG_018-26b"/>
時之等吾以是觀之<lb/>
　杞夏後宋殷後夏時夏四時書名坤乾殷隂陽書名<lb/>
　以坤為首周官太卜掌三易二曰歸蔵者指此先坤<lb/>
　後乾有交泰之義○夏時坤乾二書皆不行扵世所<lb/>
　當闕疑而以今夏正建寅與周易乾坤為正耳<hi>用馬氏補</hi>
夫禮之初始諸飲食其燔黍捭豚汙尊而抔飲蕢桴而<lb/>
土鼓猶若可以致其敬扵鬼神及其死也升屋而號告<lb/>
曰臯某復然後飯腥而苴孰故天望而地蔵也體魄則<lb/>
<pb n="KR3a0064_WYG_018-27a"/>
降知氣在上故死者北首生者南鄉皆從其初<hi>捭卜麥反汙烏</hi>
<hi>華反杯歩侯反蕢苦對反又苦怪反桴音浮知音智首手又反鄉許亮反</hi>
　捭擗也燔黍捭豚者古未有釡甑釋米捭肉加扵燒<lb/>
　石之上而食之汙尊鑿地為尊杯飲手掬而飲桴鼓<lb/>
　槌也蕢草也蕢桴謂以草為桴土鼓謂築土為鼓升<lb/>
　屋而號招魂也臯緩其辭而引聲某稱死者名復使<lb/>
　死者之魂復歸其身飯腥謂舎用生米象上古未有<lb/>
　火化之法苴孰謂遣奠包熟肉象中古火化之利天<lb/>
<pb n="KR3a0064_WYG_018-27b"/>
　望謂望天招魂以和氣在上也地蔵謂葬地蔵户以<lb/>
　體魄則降也○上古鼎飪未具而燔捭以為食罍酌<lb/>
　未設而汙杯以為飲聲樂未備而蕢土以為歡以此<lb/>
　而接乎鬼神自其一念之誠而施之有餘也乃若升<lb/>
　屋之號臯復之告飯腥苴孰以繼其孝養之事天望<lb/>
　地蔵以發其悽愴之思則雖禮教未備而天理之發<lb/>
　露扵人心者亦自然如此此其為禮之初也<hi>蔣氏</hi>
昔者先王未有宫室冬則居營窟夏則居橧巢未有火<lb/>
<pb n="KR3a0064_WYG_018-28a"/>
化食草木之實鳥獸之肉飲其血茹其毛未有絲麻衣<lb/>
其羽皮後聖有作然後修火之利范金合土以為䑓榭<lb/>
宫室牖户以炮以燔以亨以炙以為醴酪治其絲麻以<lb/>
為布帛以養生送死以事鬼神上帝皆従其朔<hi>橧音曾又作増</hi>
　范金謂鑄合土謂陶炮褁燒燔加火上亨煮炙貫之<lb/>
　火上醴酪烝釀之也朔者創始為初終而有始為朔<lb/>
　○此原古始以眀聖人制作之功盖取十三卦之義<lb/>
　<hi>補</hi>
<pb n="KR3a0064_WYG_018-28b"/>
故𤣥酒在室醴醆在户粢醍在堂澄酒在下陳其犧牲<lb/>
備其鼎爼列其琴瑟管磬鐘鼓脩其祝嘏以降上神與<lb/>
其先祖以正君臣以篤父子以睦兄弟以齊上下夫婦<lb/>
有所是謂承天之祜<hi>醆側眼反粢古才細反方讀如字醍音體</hi>
　𤣥酒水也色黒為𤣥太古無酒此水當酒在室者貴<lb/>
　重古物設之扵最内也醴謂醴齊醆謂盎齊醴言甘<lb/>
　盎言翁翁然葱白色在户則稍南而近户粢醍即醍<lb/>
　齊為齊不止扵粢舉粢以該之粢即稷也澄酒謂清<lb/>
<pb n="KR3a0064_WYG_018-29a"/>
　酒祝者代人之辭以致告扵神嘏者代神之辭以致<lb/>
　福扵人上神天神也○此承上文事鬼神上帝而言<lb/>
　備禮之用<hi>補</hi>
作其祝號𤣥酒以祭薦其血毛腥其俎孰其殽與其越<lb/>
席䟽布以羃衣其澣帛醴醆以獻薦其燔炙君與夫人<lb/>
交獻以嘉魂魄是謂合莫<hi>越音活</hi>
　祝號謂祝扵神祇牲幣各有嘉號以尊神顯物腥其<lb/>
　爼謂豚解而腥之以法上古孰其殽謂體解而爓之<lb/>
<pb n="KR3a0064_WYG_018-29b"/>
　以法中古越席蒲席䟽布麄布羃覆澣帛練染以為<lb/>
　祭服嘉樂也合莫謂以此精誠而求神扵冥漠之間<lb/>
　也○前章言備祭之物此章言致祭之用<lb/>
然後退而合亨體其犬豕牛羊實其簠簋籩豆鉶羮祝<lb/>
以孝告嘏以慈告是謂大祥此禮之大成也<lb/>
　合亨合衆物而亨之鉶盛和羮噐形如小鼎○此章<lb/>
　謂祭今世之食人神交告而禮成通結上二章<hi>用鄭氏補</hi>
孔子曰嗚呼哀哉我觀周道幽厲傷之吾舍魯何適矣<lb/>
<pb n="KR3a0064_WYG_018-30a"/>
魯之郊禘非禮也周公其衰矣杞之郊也禹也宋之郊<lb/>
也契也是天子之事守也故天子祭天地諸侯祭社稷<lb/>
祝嘏莫敢易其常古是為大假<lb/>
　大假者天子祭天地諸侯祭社稷各有分守今乃以<lb/>
　諸侯用天子禮而祝嘏皆莫敢易其辭竟以天子之<lb/>
　辭而用之諸侯之國假竊莫大扵是是為大假此章<lb/>
　本嘆非禮而先儒誤以大假為正說○前章既詳五<lb/>
　帝三代之禮至此更端而明夫子嘆魯之意謂魯之<lb/>
<pb n="KR3a0064_WYG_018-30b"/>
　郊禘非禮也而未嘗言魯郊禘之所始至明堂位謂<lb/>
　周公有大勲勞成王賜以重祭說者遂以為據然按<lb/>
　吕覽載魯恵公使宰請郊廟之禮扵天子天子使史<lb/>
　角往止之使成王之世而魯已郊則恵公奚請恵公<lb/>
　之請殆由平王以下考之春秋則僖公始用郊是成<lb/>
　王未嘗賜周公未嘗受也<hi>補</hi>
祝嘏辭說蔵扵宗祝巫史非禮也是謂幽國醆斚及尸<lb/>
君非禮也是謂僣君冕弁兵革蔵扵私家非禮也是謂<lb/>
<pb n="KR3a0064_WYG_018-31a"/>
脅君大夫具官祭器不假聲樂皆具非禮也是謂亂國<lb/>
　祝嘏皆有辭說蔵扵宗祝巫史而君不知有故為幽<lb/>
　暗之國醆夏爵斚殷爵皆先王之爵而諸侯有用之<lb/>
　者君以獻尸尸以酢君故曰僣君冕弁君之尊服兵<lb/>
　革君之武衛私家蔵之故曰脅君官事不攝聲樂皆<lb/>
　具非禮明矣并以祭噐不假為非禮未安○此承上<lb/>
　章析言禮之失<hi>補</hi>
故仕扵公曰臣仕扵家曰僕三年之䘮與新有昬者期<lb/>
<pb n="KR3a0064_WYG_018-31b"/>
不使以衰裳入朝與家僕雜居齊齒非禮也是謂君與<lb/>
臣同國<hi>期居其切</hi>
　臣對君之稱僕對主之稱○䘮者所宜哀其凶昬者<lb/>
　所宜慶其嘉故皆期年不使以優之今反以衰裳入<lb/>
　朝或與家僕雜處夫國之臣與家之僕雜處故曰君<lb/>
　與臣同國<hi>方氏</hi>
故天子有田以處其子孫諸侯有國以處其子孫大夫<lb/>
有采以處其子孫是謂制度<lb/>
<pb n="KR3a0064_WYG_018-32a"/>
　采食采之邑○人莫不有子孫而自天子以下處之<lb/>
　則異是之謂制度<lb/>
故天子適諸侯必舍其祖廟而不以禮籍入是謂天子<lb/>
壊法亂紀諸侯非問疾弔䘮而入諸臣之家是謂君臣<lb/>
為謔<lb/>
　舍其祖廟謂舍扵諸侯之祖廟也以禮籍入謂大史<lb/>
　典禮執簡記奉諱惡也天子雖尊舍扵人之宗廟猶<lb/>
　有敬焉若諸侯無故而入諸臣之家是為謔也<hi>鄭氏</hi>
<pb n="KR3a0064_WYG_018-32b"/>
是故禮者君之大柄也所以别嫌明微儐鬼神考制度<lb/>
别仁義所以治政安君也<lb/>
　儐謂接以賔禮○禮惟為大柄則能别嫌扵難辨眀<lb/>
　微扵未彰幽可以儐鬼神明可以考制度别仁義以<lb/>
　至扵治政安君也禮以節文仁義各使中禮故曰别<lb/>
　<hi>陳氏鄭氏</hi>
故政不正則君位危君位危則大臣倍小臣竊刑肅而<lb/>
俗敝則法無常法無常而禮無列禮無列則士不事也<lb/>
<pb n="KR3a0064_WYG_018-33a"/>
刑肅而俗敝則民弗歸也是謂疵國<lb/>
　上下乖離俗敝刑肅皆國之病故云疵國<hi>鄭氏</hi>
故政者君之所以蔵身也是故夫政必本扵天殽以降<lb/>
命命降于社之謂殽地降于祖廟之謂仁義降扵山川<lb/>
之謂興作降扵五祀之謂制度此聖人所以蔵身之固<lb/>
也<lb/>
　殽效也效法扵天以降命令而随所取法地生物君<lb/>
　養物故命令由社而下者謂之效地父親仁也祖尊<lb/>
<pb n="KR3a0064_WYG_018-33b"/>
　義也故命令由祖廟而下者謂之仁義山川有草木<lb/>
　鳥獸可作器物人君法山川以興作其物故命令由<lb/>
　山川而下者謂之興作五祀中霤門户竈行也小大<lb/>
　形制各有法度故命令由五祀而下者謂之制度政<lb/>
　之大理本之天地及宗廟山川與五祀故人君得蔵<lb/>
　身安固也<hi>孔氏</hi>
故聖人參扵天地並扵鬼神以治政也處其所存禮之<lb/>
序也玩其所樂民之治也故天生時而地生財人其父<lb/>
<pb n="KR3a0064_WYG_018-34a"/>
生而師教之四者君以正用之故君者立扵無過之地<lb/>
也<lb/>
　以政本天而殽地故聖人參扵天地以降扵祖廟山<lb/>
　川五祀故聖人並扵鬼神天地祖廟山川五祀皆禮<lb/>
　之至理所存聖人因其所存而處之以定體是即為<lb/>
　禮之序道徳仁義興作制度皆民之良心所樂聖人<lb/>
　因其所樂而玩之且不紊其條理是即為民之治天<lb/>
　生時地生財人則父生而師教人君位天地之中居<lb/>
<pb n="KR3a0064_WYG_018-34b"/>
　父師之上夫何為哉以正用之而已以正用其時奉<lb/>
　之而不違以正用其財理之而不傷以正用其生厚<lb/>
　之而不夭以正用其教立之而不廢正用者順其自<lb/>
　然之理而不過所以立扵無過之地<hi>方氏</hi>
故君者所明也非眀人者也君者所養也非養人者也<lb/>
君者所事也非事人者也故君眀人則有過養人則不<lb/>
足事人則失位故百姓則君以自治也養君以自安也<lb/>
事君以自顯也故禮達而分定故人皆愛其死而患其<lb/>
<pb n="KR3a0064_WYG_018-35a"/>
生<lb/>
　指人之失謂之明人君納天下之諫則人之所明而<lb/>
　非明人者也予人以食謂之養人君享天下之奉則<lb/>
　人之所養而非養人者也奉人以力謂之事人君役<lb/>
　天下之羣動則人之所事而非事人者也故禮行分<lb/>
　定則人皆見危致命愛死節而耻偷生<hi>用陸氏馬氏胡氏說補</hi>
故用人之知去其詐用人之勇去其怒用人之仁去其<lb/>
貪故國有患君死社稷謂之義大夫死宗廟謂之變<hi>知音</hi>
<pb n="KR3a0064_WYG_018-35b"/>
<hi>智變音辯</hi>
　此章大意不過謂人才難責其全取其所長棄其所<lb/>
　短自說者必欲扵其義理之精嫌扵仁者之有貪也<lb/>
　各自為說而去本㫖逾逺惟晦庵云人之性易得偏<lb/>
　仁善底人便有好便冝底意思此通論也盖仁不必<lb/>
　皆指其極致者然後為仁貪亦非必殖貨而後為貪<lb/>
　也變古音辯謂辯猶正也方博士従本音而訓權亦<lb/>
　通然死扵宗廟難以權言死必以正豈有以權宜而<lb/>
<pb n="KR3a0064_WYG_018-36a"/>
　死者哉若従本音而以變為變故之變亦何不可<hi>補</hi>
故聖人耐以天下為一家以中國為一人者非意之也<lb/>
必知其情辟扵其義明扵其利達扵其患然後能為之<lb/>
<hi>耐音能辟婢亦反</hi>
　耐古能字意心所思慮辟開也○天下非一家而能<lb/>
　以為一家中國非一人而能以為一人在知其情情<lb/>
　之所合則措天下之異而歸扵同情之所離則天下<lb/>
　不可得而强一辟扵其義而教之明扵其利而興之<lb/>
<pb n="KR3a0064_WYG_018-36b"/>
　達扵其患而去之此皆知其情之謂而能以天下為<lb/>
　一家中國為一人者也<hi>周氏陸氏陳氏補</hi>
何謂人情喜怒哀懼愛惡欲七者弗學而能何謂人義<lb/>
父慈子孝兄良弟弟夫義婦聽長恵㓜順君仁臣忠十<lb/>
者謂之人義講信修睦謂之人利争奪相殺謂之人患<lb/>
故聖人之所以治人七情修十義講信修睦尚辭譲去<lb/>
争奪舍禮何以治之<lb/>
　七者感物而動無非自然十者人之大倫故謂人義<lb/>
<pb n="KR3a0064_WYG_018-37a"/>
　此義既形此情遂定扵是講信修睦而人利興此義<lb/>
　不立此情日亂扵是争奪相殺而人患起制情立義<lb/>
　興利去患納天下扵相安相養之域惟禮可耳<hi>集馬氏蒋</hi>
　<hi>氏</hi>
飲食男女人之大欲存焉死亡貧苦人之大惡存焉故<lb/>
欲惡者心之大端也人蔵其心不可測度也美惡皆在<lb/>
其心不見其色也欲一以窮之舍禮何以哉<hi>愛惡之惡烏路反美</hi>
<hi>惡之惡如字</hi>
<pb n="KR3a0064_WYG_018-37b"/>
　莫非欲也飲食男女為大莫非惡也死亡貧苦為大<lb/>
　心隱扵内而不可知也聖人揆之以禮而制之飲食<lb/>
　我所欲也觴酒豆肉遜而受惡男女人所欲也非受<lb/>
　幣不交不親死亡貧苦人所惡也而國君死社稷大<lb/>
　夫死宗廟君子仕而不稼田而不漁食時不力珍<hi>馬氏</hi>
　<hi>方氏蒋氏</hi>
故人者其天地之徳隂陽之交鬼神之㑹五行之秀氣<lb/>
也<lb/>
<pb n="KR3a0064_WYG_018-38a"/>
　天以覆為徳地以載為徳人生扵覆載中則其形之<lb/>
　所自生固天地之徳獨隂不生獨陽不成人因其交<lb/>
　㑹而生始具則其形之所自生固隂陽之交氣者神<lb/>
　之盛魄者鬼之盛氣與魄聚則生㪚則死人因其㑹<lb/>
　聚而生始全則其形之所自生固鬼神之㑹五行之<lb/>
　氣㪚布扵萬物而人得其最靈故其生為五行之秀<lb/>
　氣徳言其無間交言其混㑹言其合秀言其特異徳<lb/>
　以理言交㑹與秀皆以氣言理與氣合而為人人所<lb/>
<pb n="KR3a0064_WYG_018-38b"/>
　以為人者盖天地隂陽鬼神五行交相參而成者也<lb/>
　人其可不自貴哉然五行即隂陽鬼神即隂陽二氣<lb/>
　之屈伸而天地即隂陽之成形扵上下者也故理與<lb/>
　氣未嘗不俱而人與天地並立為三<hi>用孔氏王氏說補</hi>
故天秉陽垂日星地秉隂竅扵山川播五行扵四時和<lb/>
而后月生也是以三五而盈三五而闕<lb/>
　天者陽氣之所積故曰秉陽地者隂氣之所積故曰<lb/>
　秉隂隂氣合陽扵天上則為日星是以其光下垂陽<lb/>
<pb n="KR3a0064_WYG_018-39a"/>
　氣合隂扵地下則為山川是以其竅上通山川者五<lb/>
　行之本也故天之氣出入扵地中則升為四時地之<lb/>
　氣凝結扵天上則降扵五行播者分布之稱也天一<lb/>
　生水而播扵冬天三生木而播扵春地二生火而播<lb/>
　扵夏地四生金而播扵秋天五生土而播扵四時之<lb/>
　間自天一至扵天五竒偶合而成十五十五之數成<lb/>
　其所播者既和然後月生而如其數數之至扵三五<lb/>
　則為五行生數之極而月所以盈又積之至扵三五<lb/>
<pb n="KR3a0064_WYG_018-39b"/>
　則為五行成數之極而月所以闕也<hi>長樂劉氏長樂陳氏</hi>
五行之動迭相竭也五行四時十二月還相為本也五<lb/>
聲六律十二管還相為宫也五味六和十二食還相為<lb/>
質也五色六章十二衣還相為質也<hi>還音旋和户卧反</hi>
　相竭相克而成如水王則金竭木王則水竭五聲宫<lb/>
　商角徵羽六律謂陽律十二管謂陽律六隂吕六各<lb/>
　一管還相為宫者始扵黄鍾管長九寸下生者三分<lb/>
　去一上生者三分益一終扵南吕更相為宫五味酸<lb/>
<pb n="KR3a0064_WYG_018-40a"/>
　苦辛鹹甘六和者四時四味各有滑有甘為六五色<lb/>
　青赤黄白黒六章者兼天𤣥十二食即周官鼎十有<lb/>
　二十二衣即舜之十二章<hi>鄭氏孔氏周氏</hi>
故人者天地之心也五行之端也食味别聲被色而生<lb/>
者也<lb/>
　天地有人如人有心以其居天地之中而生意之所<lb/>
　鍾聚凡果實之心皆名曰人字亦作仁故天地之心<lb/>
　亦名曰人曰仁者人也又曰仁人心也人之名盖出<lb/>
<pb n="KR3a0064_WYG_018-40b"/>
　扵此萬物莫不鍾五行之氣以生而人受其氣之秀<lb/>
　故曰五行之端所食者五味所别者五聲所被者五<lb/>
　色此人之所以生也<hi>項氏陳氏馬氏</hi>
故聖人作則必以天地為本以隂陽為端以四時為柄<lb/>
以日星為紀月以為量鬼神以為徒五行以為質禮義<lb/>
以為器人情以為田四靈以為畜以天地為本故物可<lb/>
舉也以隂陽為端故情可睹也以四時為柄故事可勸<lb/>
也以日星為紀故事可列也月以為量故功有藝也鬼<lb/>
<pb n="KR3a0064_WYG_018-41a"/>
神以為徒故事有守也五行以為質故事可復也禮義<lb/>
以為器故事行有考也人情以為田故人以為奥也四<lb/>
靈以為畜故飲食有由也<hi>畜許六反</hi>
　天地以至五行其制作所取象也禮義人情其政治<lb/>
　也四靈其徴報也以天地為本則萬物皆末本得則<lb/>
　末斯従之故物可舉隂陽者萬物之情以隂陽為端<lb/>
　則情可探而見故情可睹以四時為柄則人順時之<lb/>
　後先因時之動静不敢辭焉故事可勸以日星為紀<lb/>
<pb n="KR3a0064_WYG_018-41b"/>
　則晝之所參夜之所考各得其序故事可列月以為<lb/>
　量則興事造業各有數以致其能故功有藝五行以<lb/>
　為質則代廢代興皆周而復始故事可復四靈以為<lb/>
　畜則人之日用者皆易致焉故飲食有由也<hi>鄭氏方氏</hi>
何謂四靈麟鳯龜龍謂之四靈故龍以為畜故魚鮪不<lb/>
淰鳯以為畜故鳥不獝麟以為畜故獸不狘龜以為畜<lb/>
故人情不失<hi>淰音審獝况必反狘况越反</hi>
　淰魚驚而水動獝驚飛貌狘驚走貌麟體信厚鳯<lb/>
<pb n="KR3a0064_WYG_018-42a"/>
　知治亂龜兆吉凶龍能變化故謂四靈魚従龍鳥従<lb/>
　鳯獸従麟龍鳯麟既来為人之畜其屬見人自不驚<lb/>
　逝飛走龜知人情既来應人故扵吉凶善惡皆不失<lb/>
　<hi>方氏馬氏</hi>
故先王秉蓍龜列祭祀瘞繒宣祝嘏辭說設制度故國<lb/>
有禮官有御事有職禮有序<lb/>
　埋牲曰瘞幣帛曰繒宣猶揚也祝者主所致禱扵神<lb/>
　嘏者神所致福扵主辭說者祝嘏皆有其辭說也設<lb/>
<pb n="KR3a0064_WYG_018-42b"/>
　制度者辨上下定民志也故國必其有禮官各御其<lb/>
　事事各有其職禮各有其序不相奪倫<hi>鄭氏劉氏補</hi>
故先王患禮之不達扵下也故祭帝扵郊所以定天位<lb/>
也祀社扵國所以列地利也祖廟所以本仁也山川所<lb/>
以儐鬼神也五祀所以本事也故宗祀在廟三公在朝<lb/>
三老在學王前巫而後史卜筮瞽侑皆在左右王中心<lb/>
無為也以守至正<lb/>
　位欲其安故言定物欲其陳故言列儐賔而敬之也<lb/>
<pb n="KR3a0064_WYG_018-43a"/>
　宗宗人祝大祝瞽樂人侑謂侑食<lb/>
故禮行扵郊而百神受職焉禮行扵社而百貨可極焉<lb/>
禮行扵祖廟而孝慈服焉禮行扵五祀而正法則焉故<lb/>
自郊社祖廟山川五祀義之脩而禮之蔵也<lb/>
　脩猶飾蔵謂禮在其中○此申言上章之義補<lb/>
是故夫禮必本扵大一分而為天地轉而為隂陽變而<lb/>
為四時列而為鬼神其降曰命其官扵天也<lb/>
　大一謂天地未分混沌之元氣以形之始而言謂之<lb/>
<pb n="KR3a0064_WYG_018-43b"/>
　太始以其數之始而言謂之大一大一天地之始凡<lb/>
　有數者莫不出扵其間故分而為天地之位轉而為<lb/>
　隂陽之道變而為四時之代謝列而為鬼神之魂魄<lb/>
　莫非此禮發露扵自然聖人本其自然發露者制禮<lb/>
　以命天下故曰其降曰命亦未嘗不本之扵自然故<lb/>
　曰其官扵天<hi>孔氏陳氏周氏蒋氏方氏</hi>
夫禮必本扵天動而之地列而之事變而従時恊扵分<lb/>
藝其居人也曰養其行之以貨力辭讓飲食冠昏䘮祭<lb/>
<pb n="KR3a0064_WYG_018-44a"/>
射御朝聘<lb/>
　列而之事事詳則禮詳變而從時時異則禮異協扵<lb/>
　藝不强其所不能<hi>虙氏</hi>
故禮義也者人之大端也所以講信修睦而固人之肌<lb/>
膚之㑹筋骸之束也所以養生送死事鬼神之大端也<lb/>
所以達天道順人情之大竇也故唯聖人為知禮之不<lb/>
可以已也故壞國喪家亡人必先去其禮<hi>壊音怪䘮息浪反</hi>
　禮義内可治心外可修身可養生送死扵其明可事<lb/>
<pb n="KR3a0064_WYG_018-44b"/>
　鬼神扵其幽聖人所能保其國家與人民知禮之不<lb/>
　可已爾衆人反此而禍患随至<hi>陳氏方氏</hi>
故禮之扵人也猶酒之有糵也君子以厚小人以薄<hi>糵魚</hi>
<hi>列反</hi>
　善為酒者戒其為醨務其為醇善為人者戒其為小<lb/>
　人務其為君子<hi>長樂陳氏</hi>
故聖王脩義之柄禮之序以治人情故人情者聖王之<lb/>
田也脩禮以耕之陳義以種之講學以耨之本仁以聚<lb/>
<pb n="KR3a0064_WYG_018-45a"/>
之播樂以安之<lb/>
　此以農喻聖人之治人情也人情感物而動必有梗<lb/>
　吾和平之化者故修禮以治之謂之耕禮由義起其<lb/>
　初未有淺深厚薄之宜故陳義以治之謂之種學足<lb/>
　以辨其是非謂之耨仁足以滋其盛大謂之聚樂足<lb/>
　以樂其成功謂之安<hi>蒋氏</hi>
故禮也者義之實也協諸義而協則禮雖先王未之有<lb/>
可以義起也義者藝之分仁之節也協扵藝講扵仁得<lb/>
<pb n="KR3a0064_WYG_018-45b"/>
之者强仁者義之本也順之體也得之者尊<lb/>
　謂禮者義之實又曰義者藝之分仁之節是禮之資<lb/>
　扵義者多也謂藝之分仁之節矣又曰義之本順之<lb/>
　體是禮之資扵仁者重也禮出扵義則在我有自然<lb/>
　之强禮出扵仁則在我有自然之尊<hi>蔣氏</hi>
故治國不以禮猶無耜而耕也為禮不本扵義猶耕而<lb/>
弗種也為義而不講之以學猶種而弗耨也講之以學<lb/>
而不合之以仁猶耨而弗穫也合之以仁而不安之以<lb/>
<pb n="KR3a0064_WYG_018-46a"/>
樂猶穫而弗食也安之以樂而不達扵順猶食而弗肥<lb/>
也<lb/>
　此承前章以人情為田之喻而每節反眀之以見缺<lb/>
　一不可<hi>補</hi>
四體既正膚革充盈人之肥也父子篤兄弟睦夫婦和<lb/>
家之肥也大臣法小臣廉官職相序君臣相正國之肥<lb/>
也天子以徳為車以樂為御諸侯以禮相與大夫以法<lb/>
相序士以信相考百姓以睦相守天下之肥也是謂大<lb/>
<pb n="KR3a0064_WYG_018-46b"/>
順大順者所以養生送死事鬼神之常也<lb/>
　此承上章食而弗肥之喻因以身之肥充廣至天下<lb/>
　之肥是為大順以發眀上章所謂達扵順之順<hi>補</hi>
故事大積焉而不苑並行而不繆細行而不失深而通<lb/>
茂而有間連而不相及也動而不相害也此順之至也<lb/>
故眀扵順然後能守危也<hi>苑扵粉反</hi>
　苑積而至鬱滯之意也事大積累亦一一處置有條<lb/>
　理扵小事亦不失凡皆言其順之實而治之形也守<lb/>
<pb n="KR3a0064_WYG_018-47a"/>
　危謂能居安如危守而不失如易所謂危者安其位<lb/>
　<hi>用鄭氏葉氏補</hi>
故禮之不同也不豐也不殺也所以持情而合危也故<lb/>
聖王所以順山者不使居川不使渚者居中原而弗敝<lb/>
也用水火金木飲食必時合男女頒爵位必當年徳用<lb/>
民必順故無水旱昆蟲之災民無凶饑夭孽之疾<hi>殺所戒反</hi>
<hi>當丁狼反</hi>
　禮随貴賤不同而各得其豐殺之中于以持情而使<lb/>
<pb n="KR3a0064_WYG_018-47b"/>
　之正合危而使之安居山居川居渚居原各順而安<lb/>
　之所各保其葉不至困敝合男女必當其年頒爵位<lb/>
　必當其徳致順如此故國無災民無疾<hi>用孔氏陳氏補</hi>
故天不愛其道地不愛其寳人不愛其情故天降甘露<lb/>
地出醴泉山出器車河出馬圖鳯凰麒麟皆在郊棷龜<lb/>
龍在宫沼其餘鳥獸之卵胎皆可俯而闚也則是無故<lb/>
先王能脩禮以達義體信以達順故此順之實也<hi>棷音藪</hi>
　器車鄭氏以器為銀甕丹甑孔氏謂不揉治而自圓<lb/>
<pb n="KR3a0064_WYG_018-48a"/>
　曲為器車按器車與馬圖對言豈古嘗出此物如河<lb/>
　圖之類歟郊棷在郊之棷宫沼在宫之沼卵胎可俯<lb/>
　見謂不驚避無故謂非有他事使然○天不愛道以<lb/>
　其道與我地不愛寳以其寳與我人不愛情以其情<lb/>
　與我此豈有私與哉亦以積累之厚如上所云也甘<lb/>
　露醴泉而下皆言其證應<hi>陸氏</hi>
　　禮器第十<lb/>
禮器是故大備大備盛徳也禮釋回增美質措則正施<lb/>
<pb n="KR3a0064_WYG_018-48b"/>
則行其在人也如竹箭之有筠也如松栢之有心也二<lb/>
者居天下之大端矣故貫四時而不改柯易葉故君子<lb/>
有禮則外諧而内無怨故物無不懐仁鬼神饗徳<lb/>
　禮器謂禮之用成也是故者承前篇禮運而言自前<lb/>
　篇禮運所陳至是禮之大體全備若成器然故曰禮<lb/>
　器大備其動容周旋中禮非盛徳者不能為故又釋<lb/>
　之曰大備盛徳也回邪筠謂竹之青皮○私欲頗僻<lb/>
　所謂回也禮能使之隂自消弭如水之扵氷春風之<lb/>
<pb n="KR3a0064_WYG_018-49a"/>
　被物所謂釋回也天賦善端所謂美質也禮之所加<lb/>
　猶玉而山龍其文猶素而藻繢其章所謂増美質也<lb/>
　故措諸事則正施諸用則行如竹箭之有筠其外澤<lb/>
　如松栢之有心其内堅故以之接人則外諧和以之<lb/>
　處已則内無怨懟物懐其仁而鬼神饗其徳<hi>用葉氏馬氏補</hi>
先王之立禮也有本有文忠信禮之本也義理禮之文<lb/>
也無本不立無文不行<lb/>
　盡已之謂忠以實之謂信處之有經之謂理施之有<lb/>
<pb n="KR3a0064_WYG_018-49b"/>
　權之謂義根扵忠信為禮之本各辨扵義理為禮之<lb/>
　文<hi>用黄氏陳氏補</hi>
禮也者合扵天時設扵地財順扵鬼神合扵人心理萬<lb/>
物者也是故天時有生也地理有宜也人官有能也物<lb/>
曲有利也故天不生地不養君子不以為禮鬼神弗饗<lb/>
也居山以魚鼈為禮居澤以鹿豕為禮君子謂之不知<lb/>
禮<lb/>
　天之四時各有所生地之分理各有所宜人居其官<lb/>
<pb n="KR3a0064_WYG_018-50a"/>
　各有所能萬物委曲各有所利天不生謂非其時物<lb/>
　也地不養謂非此地所生也不順其鄉之所有謂之<lb/>
　不知禮也<hi>鄭氏孔氏</hi>
故必舉其定國之數以為禮之大經禮之大倫以地廣<lb/>
狹禮之薄厚與年之上下是故年雖大殺衆不匡懼則<lb/>
上之制禮也節矣<hi>殺色戒反</hi>
　定國猶立國也經經常也倫倫理也殺穀不熟也匡<lb/>
　猶恐也○舉國内生物多少之數以為禮之經費其<lb/>
<pb n="KR3a0064_WYG_018-50b"/>
　制禮之倫理又随地廣狹逐年豐歉常量入以為出<lb/>
　故年雖大荒衆無恐懼則上之制禮扵是為有節<hi>補</hi>
禮時為大順次之體次之宜次之稱次之堯授舜舜授<lb/>
禹湯放桀武王伐紂時也詩云匪革其猶聿追来孝天<lb/>
地之祭宗廟之事父子之道君臣之義倫也社稷山川<lb/>
之事鬼神之祭體也䘮祭之用賔客之交義也羔豚而<lb/>
祭百官皆足大牢而祭不必有餘此之謂稱也<hi>稱尺證反革紀</hi>
<hi>力反</hi>
<pb n="KR3a0064_WYG_018-51a"/>
　革急也猶道也倫即順義即宜羔豚而祭謂小祭祀<lb/>
　大牢而祭謂大祭祀○時者天地之大運順者人道<lb/>
　之大倫形各有辨謂之體事各有常謂之宜物各随<lb/>
　其分量謂之稱五者雖不同同歸乎理此章盖先舉<lb/>
　其凡而随條釋之<hi>用江氏方氏補</hi>
諸侯以龜為寳以圭為瑞家不寳龜不蔵圭不臺門言<lb/>
有稱也<lb/>
　龜卜龜古者貨貝寳龜諸侯保土占詳吉凶故得以<lb/>
<pb n="KR3a0064_WYG_018-51b"/>
　龜為寳圭謂五等玉諸侯之扵天子猶天子之扵天<lb/>
　天子得天之物謂之瑞故諸侯受封扵天子天子與<lb/>
　之玉亦謂之瑞家謂大夫大夫不得寳龜故臧文仲<lb/>
　居蔡為僣卿大夫不執玉故不蔵圭兩邊築土為基<lb/>
　基上起屋曰臺門門之有臺所以壮國體故家不臺<lb/>
　門凡其得與不得各有所稱也<hi>鄭氏孔氏方氏</hi>
禮有以多為貴者天子七廟諸侯五大夫三士一天子<lb/>
之豆二十有六諸公十有六諸侯十有二上大夫八下<lb/>
<pb n="KR3a0064_WYG_018-52a"/>
大夫六諸侯七介七牢大夫五介五牢天子之席五重<lb/>
諸侯之席三重大夫再重天子崩七月而葬五重八翣<lb/>
諸侯五月而葬三重六翣大夫三月而葬再重四翣此<lb/>
以多為貴也<lb/>
　介副也謂介僎之介五重三重古註謂葬時抗木抗<lb/>
　席加茵葬宜堅固故多重陸氏謂重棺○凡此尊者<lb/>
　多而卑者少故曰以多為貴<hi>方氏</hi>
有以少為貴者天子無介祭天特牲天子適諸侯諸侯<lb/>
<pb n="KR3a0064_WYG_018-52b"/>
膳以犢諸侯相朝灌用鬰鬯無籩豆之薦大夫聘禮以<lb/>
脯醢天子一食諸侯再大夫士三食力無數大路繁纓<lb/>
一就次路繁纓七就圭璋特琥璜爵鬼神之祭單席諸<lb/>
侯視朝大夫特士旅之此以少為貴也<lb/>
　介者為賔則用介天子無客禮故無有灌獻也一食<lb/>
　再食三食謂告飽也食力謂庶人自食其力者也大<lb/>
　路祭天之木路也繁馬腹帶也纓鞅也就者五色絲<lb/>
　一匝也鄭氏以繁為鞶帶之鞶山隂陸氏讀繁如字<lb/>
<pb n="KR3a0064_WYG_018-53a"/>
　謂繁纓言其文之繁也巾車曰玉路樊纓十有再就<lb/>
　謂之繁纓冕之玉名繁露與此同義士䘮禮曰馬纓<lb/>
　三就所謂就者其纓而已愚按鄭氏之說其行已久<lb/>
　人多從之難改耳圭璋特者珪璋玉之寳而獨用之<lb/>
　不用他物為嫓也琥璜爵者琥璜之玉劣扵圭璋禮<lb/>
　行酬爵則以琥璜之玉将幣不獨用也○天子無介<lb/>
　祭天用特天子之膳諸侯非不能備多品也而用止<lb/>
　一犢諸侯相朝主國非不能備豆籩也而灌止用鬯<lb/>
<pb n="KR3a0064_WYG_018-53b"/>
　繁纓美扵多就而大路一就琥璜用扵爵幣而圭璋<lb/>
　則特凡皆以少為貴<hi>許氏</hi>
有以大為貴者宫室之量器皿之度棺槨之厚丘封之<lb/>
大此以大為貴也有以小為貴者宗廟之祭貴者獻以<lb/>
爵賤者獻以㪚尊者舉觶卑者舉角五獻之尊門外缶<lb/>
門内壺君尊瓦甒此以小為貴也<hi>㪚悉旦反觶支豉反甒音武</hi>
　皿器之盖也觴容一升曰爵二升曰觚三升曰觶四<lb/>
　升曰角五升曰㪚五獻子男之饗禮尊酒尊缶以筭<lb/>
<pb n="KR3a0064_WYG_018-54a"/>
　法推之掬四為豆積而至缶二為鍾缶盖四石之名<lb/>
　壺大一石瓦甒五斗獻謂獻之扵尸舉謂舉以自飲<lb/>
　○宫室以至丘封貴者皆大此以大為貴獻爵貴者<lb/>
　以其小獻尊小者居其内此以小為貴<hi>補</hi>
有以髙為貴者天子之堂九尺諸侯七尺大夫五尺士<lb/>
三尺天子諸侯臺門此以髙為貴也有以下為貴者至<lb/>
敬不壇掃地而祭天子諸侯之尊廢禁大夫士棜禁此<lb/>
以下為貴也<hi>棜於處反</hi>
<pb n="KR3a0064_WYG_018-54b"/>
　禁承酒尊使不動者也棜禁承酒尊之無足者也廢<lb/>
　禁去其禁使就地也棜禁無足雖用禁而近地者也<lb/>
　此謂以下為貴<hi>補</hi>
禮有以文為貴者天子龍衮諸侯黼大夫黻士𤣥衣纁<lb/>
裳天子之冕朱緑藻十有二旒諸侯九上大夫七下大<lb/>
夫五士三此以文為貴也有以素為貴者至敬無文父<lb/>
黨無容大圭不琢大羮不和大路素而越席犧尊䟽布<lb/>
鼏樿杓此以素為貴也<hi>琢古作琢文轉反越音活犠鄭素何反王如字樿章善反</hi>
<pb n="KR3a0064_WYG_018-55a"/>
　越席蒲席犧尊畫犧牛扵尊䟽布鼏以麄布覆酒尊<lb/>
　樿白理木樿杓以白木為酒杓而不加飾集<lb/>
孔子曰禮不可不省也禮不同不豐不殺此之謂也盖<lb/>
言稱也禮之以多為貴者以其外心者也徳發揚詡萬<lb/>
物大理物博如此則得不以多為貴乎故君子樂其發<lb/>
也禮之以少為貴者以其内心者也徳産之致也精微<lb/>
觀天下之物無可以稱其徳者如此則得不以少為貴<lb/>
乎是故君子慎其獨也<lb/>
<pb n="KR3a0064_WYG_018-55b"/>
　省察也詡猶普也徧也徳産精微謂天徳之生物其<lb/>
　致精微而無遺也○徳之發揚普徧萬物大得其理<lb/>
　扵物甚博此禮有以多為貴樂其發謂樂其發見扵<lb/>
　外也天徳産物精微無遺萬物皆其所生無物可以<lb/>
　報稱其徳故禮有以少為貴慎其獨慎其所以感之<lb/>
　者也此通結前章之意言貴多則曰大曰髙曰文在<lb/>
　其中言貴少則曰小曰下曰素在其中<hi>鄭氏孔氏馬氏</hi>
古之聖人内之為尊外之為樂少之為貴多之為美是<lb/>
<pb n="KR3a0064_WYG_018-56a"/>
故先王之制禮也不可多也不可寡也唯其稱也<lb/>
　内外以心言多少以物言内心之所尊則以少為貴<lb/>
　而不可多外心之所樂則以多為美而不可寡此承<lb/>
　前章覆說制禮惟其稱也<hi>用孔氏方氏說</hi>
是故君子大牢而祭謂之禮匹士大牢而祭謂之攘管<lb/>
仲鏤簋朱紘山節藻梲君子以為濫矣晏平仲祀其先<lb/>
人豚肩不掩豆澣衣濯冠以朝君子以為隘矣<lb/>
　攘非其有而取之也簋承黍稷器鏤刻而飾之朱紘<lb/>
<pb n="KR3a0064_WYG_018-56b"/>
　冕之飾用組為之従下屈而上屬之兩旁垂餘為纓<lb/>
　朱紘則天子冕之紘也節柱頭斗栱山節刻為山形<lb/>
　梲梁上侏儒柱藻梲畫為藻文濫謂溢而無所制隘<lb/>
　謂陋而無所容○中則得禮僣則盗竊管仲過奢晏<lb/>
　子過儉<hi>用鄭氏補</hi>
是故君子之行禮也不可不慎也衆之紀也紀㪚而衆<lb/>
亂孔子曰我戰則克祭則受福盖得其道矣<lb/>
　紀者衆目之總禮亦百行之總戰克祭受福本郊特<lb/>
<pb n="KR3a0064_WYG_018-57a"/>
　牲記春蒐之禮蒐田習戰而以其禽祭故載此為孔<lb/>
　子之言此因言祭而并引之<hi>馬氏葉氏孔氏</hi>
君子曰祭祀不祈不麾蚤不樂葆大不善嘉事牲不及<lb/>
肥大薦不美多品<lb/>
　麾快也蚤先時也葆之言褒葆大指器物言也嘉事<lb/>
　冠昏也○祭以思親不祈福報祭感霜露之變不先<lb/>
　時蚤設為快必求其稱故不樂器幣之葆大不忍其<lb/>
　代親故不善冠昏之嘉事禮有以大為貴而牲不及<lb/>
<pb n="KR3a0064_WYG_018-57b"/>
　肥大禮有以多為貴而薦不美多品修其在中之誠<lb/>
　而已<hi>孔氏陳氏馬氏</hi>
孔子曰臧文仲安知禮夏父弗綦逆祀而弗止也燔柴<lb/>
扵奥夫奥者老婦之祭也盛扵盆尊扵瓶<hi>綦音忌奥古音爨方氏應</hi>
<hi>氏胡氏並如字盛音成</hi>
　臧文仲魯大夫臧孫辰也夏父弗綦魯文公時典祀<lb/>
　者也逆祀謂魯閔公㓜而適先立魯僖公長而庶後<lb/>
　立僖公嘗臣事閔公矣僖公之子文公乃躋祀僖公<lb/>
<pb n="KR3a0064_WYG_018-58a"/>
　扵閔公之上是為逆祀而臧文仲為大夫不能諫止<lb/>
　也奥者西南隅致養之地竈能化飲食以養人故祀<lb/>
　竈於奥而以婦人之為先炊者配之不過盛飲扵<lb/>
　盆尊酒以瓶禮無燔柴也而臧文仲燔柴皆為不知<lb/>
　禮也<hi>補</hi>
禮也者猶體也體不備君子謂之不成人設之不當猶<lb/>
不備也禮有大有小有顯有微大者不可損小者不可<lb/>
益顯者不可揜微者不可大也故經禮三百曲禮三千<lb/>
<pb n="KR3a0064_WYG_018-58b"/>
其致一也未有入室而不由户者<lb/>
　人備衆體各當其用斯為成人禮有大小顯微之不<lb/>
　同茍設之而不當是亦不得為備禮故經禮三百曲<lb/>
　禮三千之多其致一者謂用各當扵理也是即入室<lb/>
　之有户也<hi>補</hi>
君子之扵禮也有所竭情盡慎致其敬而誠若有美而<lb/>
文而誠若<lb/>
　誠若即誠意而發為禮文表裏相稱内外相似也○<lb/>
<pb n="KR3a0064_WYG_018-59a"/>
　竭情盡慎致敬而誠若者主内心而言謂禮有以少<lb/>
　小下素為貴者也文而美而誠若者主外心而言謂<lb/>
　禮有以多大髙文為貴者也貫通乎内外皆誠也<hi>用鄭</hi>
　<hi>說補</hi>
君子之扵禮也有直而行也有曲而殺也有經而等也<lb/>
有順而討也有摲而播也有推而進也有放而文也有<lb/>
放而不致也有順而摭也<hi>摲所監反放方往反摭之石反</hi>
　討求也摲芟也放效法也摭拾取也○直而行謂行<lb/>
<pb n="KR3a0064_WYG_018-59b"/>
　吾誠而無所屈若凶事不詔至敬無文曲而殺謂有<lb/>
　所壓而不得伸若父在為母期君燕不以卿為賔經<lb/>
　而等謂理之大者不可易若三年之䘮自天子達順<lb/>
　而討謂序之細者不可紊若天子而下轉相降差摲<lb/>
　而播謂芟扵此以播扵彼若旅酬之逮賤餕餘之逮<lb/>
　下推而進謂推扵此以進扵彼若兄弟之子而謂之<lb/>
　猶子王者之後而得用天子之禮放而文若天子之<lb/>
　服象日月以至黼黻放而不致若諸侯自山龍以下<lb/>
<pb n="KR3a0064_WYG_018-60a"/>
　順而摭若君沐梁大夫沐稷士亦沐梁士卑不嫌拾<lb/>
　君之禮而用之也<hi>集陳氏孔氏方氏</hi>
三代之禮一也民共由之或素或青夏造殷因<lb/>
　或素或青言質文之相變夏造殷因言前後之相承<lb/>
　<hi>用方氏補</hi>
周坐尸詔侑武方其禮亦然其道一也夏立尸而卒祭<lb/>
殷坐尸周旅酬六尸曾子曰周禮其猶醵與<hi>武音無醵其約反與</hi>
<hi>音餘</hi>
<pb n="KR3a0064_WYG_018-60b"/>
　武讀為無無方與就養無方之義同也合錢飲酒曰<lb/>
　醵旅酬六尸謂太祖尊不與子孫酬酢三昭三穆更<lb/>
　相次序以酬凡六尸也○夏禮質謂尸是人人不可<lb/>
　久坐神位故惟飲食時暫坐非飲食則尸倚立以至<lb/>
　卒祭殷因夏禮損其不坐之禮益為常坐之法周又<lb/>
　因殷而益之詔告勸侑其尸如生時就養無方又旅<lb/>
　酬徧扵六尸如合錢飲酒皆令周徧故曽子謂其猶<lb/>
　醵歟<hi>孔氏</hi>
<pb n="KR3a0064_WYG_018-61a"/>
君子曰禮之近人情者非其至者也郊血大饗腥三獻爓<lb/>
一獻孰<hi>爓似㢘反</hi>
　郊祭天也大饗祫祭先王也三獻祭社稷五祀也一<lb/>
　獻祭羣小祀也用血非人情用腥去人情稍近爓謂<lb/>
　沈肉扵湯為近人情用熟肉扵人情㝡近獻以血非<lb/>
　近人情者也而反以事天獻以肉乃近人情者也而<lb/>
　反以事羣小祀故曰禮之近人情者非禮之至也<hi>周氏</hi>
是故君子之扵禮也非作而致其情也此有由始也是<lb/>
<pb n="KR3a0064_WYG_018-61b"/>
故七介以相見也不然則已慤三辭三讓而至不然則<lb/>
已蹙故魯人將有事扵上帝必先有事扵頖宫晋人将<lb/>
有事扵河必先有事扵惡池齊人將有事扵泰山必先<lb/>
有事扵配林三月繫七日戒三日宿慎之至也故禮有<lb/>
擯詔樂有相歩温之至也<hi>惡好胡反池大河反</hi>
　介副也賔相見必有介以通情慤謂太質蹙謂太遽<lb/>
　惡讀為呼呼池并州川延平周氏以為惡沱盖呼沱<lb/>
　也配林林名繫謂繫牲戒謂㪚齊宿謂致齊擯詔謂<lb/>
<pb n="KR3a0064_WYG_018-62a"/>
　擯相而告詔之也相歩謂相瞽目者之行歩也温和<lb/>
　也○禮非直情而徑行必有為之先先如有事上帝<lb/>
　而先頖宫河之先惡池泰山之先配林皆其所由始因<lb/>
　而肄習之也<hi>用方氏陸氏補</hi>
禮也者反本脩古不忘其初者也故凶事不詔朝事以<lb/>
樂醴酒之用𤣥酒之尚割刀之用鸞刀之貴莞簟之安<lb/>
而槀鞂之設是故先王之制禮也必有主也故可述而<lb/>
多學也<hi>莞音官又音丸鞂江八反</hi>
<pb n="KR3a0064_WYG_018-62b"/>
　主謂本與古也可述而多學謂扵其本與古而求之<lb/>
　也○凶事出扵哀戚之真情而不用擯詔朝事出扵<lb/>
　君臣之燕饗而必用音樂醴酒所用也而反𤣥酒之<lb/>
　尚割刀所用也而反鸞刀之尚莞簟所安也而反藁<lb/>
　鞂之尚凡皆反本脩古之事而禮之所主也故可述<lb/>
　而學焉<hi>補</hi>
君子曰無節扵内者觀物弗之察矣欲察物而不由禮<lb/>
弗之得矣故作事不以禮弗之敬矣出言不以禮弗之<lb/>
<pb n="KR3a0064_WYG_018-63a"/>
信矣故曰禮也者物之致也<lb/>
　致至也禮者萬物之極致<hi>馬氏</hi>
是故昔先王之制禮也因其財物而致其義焉爾故作<lb/>
大事必順天時為朝夕必放扵日月為髙必因丘陵為<lb/>
下必因川澤是故天時雨澤君子達亹亹焉<lb/>
　舍物而論義則流扵虚若逼逼扵形名度數而不眀<lb/>
　聖人為禮之義又祝史之事而已故曰因其財物而<lb/>
　致其義天時雨澤盖陽和融液仁徳流行出扵天運<lb/>
<pb n="KR3a0064_WYG_018-63b"/>
　之自然而不容止君子扵此而達其亹又不息之忱<lb/>
　盖與天合徳<hi>用周氏應氏補</hi>
是故昔先王尚有徳尊有道任有能舉賢而置之聚衆<lb/>
而誓之<lb/>
　此謂將祭而擇士又聚集其衆而誓戒之<hi>本鄭氏說</hi>
是故因天事天因地事地因名山升中扵天因吉土以<lb/>
饗帝于郊升中扵天而鳯凰降龜龍假饗帝扵郊而風<lb/>
雨節寒暑時是故聖人南靣而立而天下大治<lb/>
<pb n="KR3a0064_WYG_018-64a"/>
　因天事天謂扵丘而祭因地事地謂扵澤而祭因名<lb/>
　山升中于天謂扵髙處升中心之誠扵天因吉土而<lb/>
　饗帝謂如周公卜洛得吉而扵其地饗然各要之祥<lb/>
　瑞應驗則漢人之言也<hi>補</hi>
天道至教聖人至徳廟堂之上罍尊在阼犧尊在西廟<lb/>
堂之下縣鼓在西應鼓在東君在阼夫人在房大明生<lb/>
扵東月生扵西此隂陽之定分夫婦之位也君西酌犧<lb/>
象夫人東酌罍尊禮交動乎上樂交應乎下和之至也<lb/>
<pb n="KR3a0064_WYG_018-64b"/>
　罍尊畫雲雷扵尊如屋梁所畫曲水雲雷相間也犧<lb/>
　尊畫犧牛扵尊楊慈湖嘗官楚東見其俗呼牛之大<lb/>
　者為沙孔䟽不知牛之為沙改沙為娑謂為羽飾陸<lb/>
　氏又并改犧為娑縣鼓大鼓應鼓小鼓犧象之象尊<lb/>
　為象形也犧牛重遲象重厚故為其形以取義焉廟<lb/>
　堂宗廟之堂人君所居亦稱廟堂𫝊所謂君人不下<lb/>
　廟堂而知四海之外是也天垂象以示人故為教之<lb/>
　至聖人體天之所示以成徳故為徳之至君立扵阼<lb/>
<pb n="KR3a0064_WYG_018-65a"/>
　以象日夫人在西方以象月此即天道至教而聖人<lb/>
　體扵至徳之一也禮動乎上樂應乎下隂陽交通天<lb/>
　人和同故曰和之至<hi>用馬氏孔氏補</hi>
禮也者反其所自生樂也者樂其所自成是故先王之<lb/>
制禮也以節事脩樂以道志故觀其禮樂而治亂可知<lb/>
也蘧伯玉曰君子之人達故觀其器而知其工之巧觀<lb/>
其發而知其人之知故曰君子慎其所以與人者<lb/>
　禮以報本故反其所自生樂以彰徳故樂其所自成<lb/>
<pb n="KR3a0064_WYG_018-65b"/>
　禮惟其反本故制之以節萬事樂惟其彰徳故脩之<lb/>
　以道己志觀禮樂之得則知其治觀禮樂之失則知<lb/>
　其亂發者見之扵其事觀其器而知其巧所以喻觀<lb/>
　其發而知其智我之所發即其所以與人而人得觀<lb/>
　之者故君子慎其所以與人<hi>用馬氏孔氏補</hi>
太廟之内敬矣君親牽牲大夫賛幣而従君親制祭夫<lb/>
人薦盎君親割牲夫人薦酒卿大夫従君命婦従夫人<lb/>
洞洞乎其敬也屬屬乎其忠也勿勿乎其欲其饗之也<lb/>
<pb n="KR3a0064_WYG_018-66a"/>
納牲詔扵庭血毛詔扵室羮定詔扵堂三詔皆不同位<lb/>
盖道求而未之得也設祭扵堂為祊乎外故曰扵彼乎<lb/>
扵此乎<hi>定丁磬反祊百彭反</hi>
　血以告幽毛以告全羮肉湆定熟肉或曰羮和而後<lb/>
　定道猶言也祊門外牽牲謂納牲扵庭時告神當用<lb/>
　幣而大夫以幣従也制祭謂朝事用血骨時祭神當<lb/>
　用盎齊而夫人薦盎以獻也割牲謂進牲熟體時薦<lb/>
　熟當用酒而夫人以酒薦也卿大夫従君謂従其制<lb/>
<pb n="KR3a0064_WYG_018-66b"/>
　祭割牲命婦従夫人謂従其薦盎薦酒洞洞質慤貎<lb/>
　屬屬専一貌勿勿勉焉以望其神之歆饗貌納牲詔<lb/>
　扵庭即申言牽牲賛幣之禮血毛詔扵室即申言制<lb/>
　祭薦盎之事羮定詔扵堂即申言割牲薦酒之事設<lb/>
　祭扵堂正祭扵廟之内也為祊乎外索祭扵廟之外<lb/>
　也扵彼乎扵此乎不知神之所在也<hi>用孔氏方氏馬氏補</hi>
一獻質三獻文五獻察七獻神<lb/>
　一獻祭羣小祀三獻祭社稷五祀五獻祭四望山川<lb/>
<pb n="KR3a0064_WYG_018-67a"/>
　七獻祭先公質言簡文言詳山川地道故言祭祭致<lb/>
　其審也先公人道故言神神惡其䙝也<hi>鄭氏方氏</hi>
大饗其王事與三牲魚腊四海九州之美味也籩豆之<lb/>
薦四時之和氣也内金示和也束帛加璧尊徳也龜為<lb/>
前列先知也金次之見情也丹漆絲纊竹箭與衆共財<lb/>
也其餘無常貨各以其國之所有則致逺物也其出也<lb/>
肆夏而送之盖重禮也<hi>内音納見賢遍反肆古註作陔</hi>
　大饗謂盛其饌與貢祫祭先王承上文七獻而言則<lb/>
<pb n="KR3a0064_WYG_018-67b"/>
　大饗者九獻也九獻山隂陸氏嘗考其詳三牲牛羊<lb/>
　豕魚腊薧魚籩豆之實水草之品内金納之庭實先<lb/>
　設金也金照物故云見情其餘謂九州外蕃國○天<lb/>
　子大饗諸侯各以其方物助祭三牲魚腊天産也天<lb/>
　産作隂徳故以味為主而曰四海九州之美味籩豆<lb/>
　之薦地産也故以氣為主而曰四時之和氣備四海<lb/>
　九州之美味者示其得四海九州之歡心薦四時之<lb/>
　和氣者示其能賛扵天地金従革従革則和故内之<lb/>
<pb n="KR3a0064_WYG_018-68a"/>
　以示其和璧象天徳故加之束帛之上所以尊其徳<lb/>
　龜能知來物故列之前以先其知金能炤物露見其<lb/>
　情故次扵龜以見其情納金示和是其入在先以金<lb/>
　次龜是其設在後同此一金而兩義也龜金之後布<lb/>
　陳丹漆絲纊竹箭與天下衆人共有此財故諸侯來<lb/>
　朝而貢之陳列在下其餘外國無常貢各以其所有<lb/>
　貴寳為贄示其致逺物也其畢而出也王奏肆夏之<lb/>
　樂而送之諸侯之饗王以財而王之送諸侯以樂非<lb/>
<pb n="KR3a0064_WYG_018-68b"/>
　為財也盖重禮也<hi>方氏周氏孔氏陳氏</hi>
祀帝扵郊敬之至也宗廟之祭仁之至也䘮禮忠之至<lb/>
也備服器仁之至也賔客之用幣義之至也故君子欲<lb/>
觀仁義之道禮其本也<lb/>
　郊廟䘮賔仁義忠敬所發而禮為之本<hi>補</hi>
君子曰甘受和白受采忠信之人可以學禮茍無忠信<lb/>
之人則禮不虚道是以得其人之為貴也<hi>和户卧反</hi>
　質不先立扵内則禮不可行扵外道之為言行也<hi>方氏</hi>
<pb n="KR3a0064_WYG_018-69a"/>
孔子曰誦詩三百不足以一獻一獻之禮不足以大饗<lb/>
大饗之禮不足以大旅大旅具矣不足以饗帝毋輕議<lb/>
禮<lb/>
　一獻祭羣小祀也大饗祭先王之九獻也大旅非常<lb/>
　祭國有大故旅羣神而祭之也饗帝祀昊天上帝也<lb/>
　此假詩而逓尊之以眀禮之重<hi>用孔氏方氏補</hi>
子路為季氏宰季氏祭逮闇而祭日不足繼之以燭雖<lb/>
有强力之容肅敬之心皆倦怠矣有司跛倚以臨祭其<lb/>
<pb n="KR3a0064_WYG_018-69b"/>
為不敬大矣他日祭子路與室事交乎户堂事交乎階<lb/>
質眀而始行事晏朝而退孔子聞之曰誰謂由也而不<lb/>
知禮乎<hi>跛彼義反與音預</hi>
　宰治邑吏偏倚為跛依物為倚室事正祭堂事侑尸<lb/>
　室事交扵戸堂事交扵階亦通達連續之義質正也<lb/>
　質眀者正眀朝食前也晏朝者扵朝為晚○禮寧略<lb/>
　而敬不可煩而怠<hi>孔氏</hi>
　黄氏日抄卷十八<lb/>
</p>
<p>
</p>
  </div>
</body>
</text>
</TEI>
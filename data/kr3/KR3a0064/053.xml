<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷五十三</head>
    <p>
<pb n="KR3a0064_WYG_053-1a"/>
欽定四庫全書<lb/>
　黄氏日抄卷五十三　　　宋　黄震　撰<lb/>
　讀雜史<hi>三</hi>
　　春秋世紀<hi>用竹湖李參政韶所編抄其要</hi>
　　　王世紀<lb/>
自平王迄敬十三王書於經者凡十二事前此未言天<lb/>
王法天之號自春秋始前此未書京師衆大之名自春<lb/>
秋始凡皆致意於本原欲因其不正以反其正<lb/>
<pb n="KR3a0064_WYG_053-1b"/>
　　　齊威公<lb/>
黜其義而録其功王禁明而王臣不下聘者六十年盟<lb/>
㑹同而諸侯無私争者三十年序績召陵而荆帖陳旅<lb/>
聶北而狄退獻捷過魯而戎弭貫澤而下葵丘以前衣<lb/>
裳不㰱血兵車無大戰仲尼稱其一匡孟子與其為盛<lb/>
此凡威公定覇之目九國叛而萌振矜管仲死而放繩<lb/>
墨城杞貶於城邢救徐怠於救許伐黄則外憂啟滅項<lb/>
則衆志離㑹下則家法隳覇功亦以不終矣<lb/>
<pb n="KR3a0064_WYG_053-2a"/>
　　　宋襄公<lb/>
宋襄伐䘮以立威則非仁致夷以謀<hi>闕</hi>
無功而又階亂<lb/>
　　　晉文公<lb/>
晉自武公并吞専立春秋黜晉不書文公復國無所禀<lb/>
承勤王特為求諸侯之計春秋亦没其行事為國五年<lb/>
當僖公二十八年晉楚之争乃闗夷夏之盛衰非止一國<lb/>
之得失方六挈晉侯以書之抑楚之深故與晉之亟也<lb/>
<pb n="KR3a0064_WYG_053-2b"/>
然以晉視齊城濮之功雖多於召陵温之事雖敏於葵<lb/>
丘三㑹諸侯莫有不至雖盛於威公而威公得江黄不同<lb/>
於伐楚而文公則譎非致秦不可與楚争楚抑而秦興<lb/>
矣威公㑹不邇三州盟不加王人文公㑹畿内盟子虎<lb/>
矣威公寜不得鄭不納子華懼其奬臣抑君文公則為<lb/>
元咺執衞侯矣此夫子所以有正譎之辨<lb/>
　　　晉襄公<lb/>
襄之繼伯由殽之功而春秋不書君將獨言晉人以䘮<lb/>
<pb n="KR3a0064_WYG_053-3a"/>
不興戎義不可也方文公之没敵國並興襄公夏戰殽<lb/>
以却秦秋敗箕以剪狄冬伐許而離楚一年之間三敵<lb/>
悉退可謂有覇者之略外患既息舉動即異伐衞則損<lb/>
威㑹公孫敖則毁烈士縠主盟則權散陽處父救江則<lb/>
謀怠其規模又淺於文公甚矣<lb/>
　　　晉靈成景厲悼公<lb/>
晉靈公政堕柄分楚人之言曰晉君少不在諸侯比方<lb/>
可圖也成公黒壤與扈二㑹僅能合列國而楚人三歳<lb/>
<pb n="KR3a0064_WYG_053-3b"/>
三伐鄭不能興攘却之師景公蟲牢馬陵及蒲之盟雖<lb/>
得諸侯竟莫駕楚屬公交剛敗狄㑹京師伐秦戰鄢陵<lb/>
勝楚㑹鍾離成吳四鄰而釁而諸侯反貳蕭牆反危惟<lb/>
悼公年十四即位入國之明日逐不臣者七人即位之<lb/>
一月取六官於民譽能服諸侯得鄭而駕楚然能駕楚<lb/>
而不能蓋誘吳之非平公繼之五盟六㑹而溴梁之㑹<lb/>
授權於大夫宋之盟授權於夷狄昭公一㑹一盟坐視<lb/>
諸侯之去而不之顧晉日卑矣頃定之世私門強諸侯<lb/>
<pb n="KR3a0064_WYG_053-4a"/>
貳吳楚強然終乎黄池聖人猶以覇繫晉<lb/>
　　　晉文未覇以前别紀<lb/>
晉自鄂侯後入春秋皆為曲沃殺奪武公始并晉國春<lb/>
秋皆削而不書<lb/>
　　　魯<lb/>
謂春秋多内魯之文尊魯之至者責魯以備也家法不<lb/>
設君柄不收故多變故<lb/>
　　　蔡<lb/>
<pb n="KR3a0064_WYG_053-4b"/>
蔡自宣訖成十二君以宗盟之長汙於事楚而不知變<lb/>
惟文公嘗謀事晉畏楚而不得行昭公遭拘郢之辱絶<lb/>
楚事晉晉人求貨而辭蔡蔡乃假手於吳雖釋憾一時<lb/>
終為楚所并<lb/>
　　　曹<lb/>
曹在春秋十五君事夏盟最謹與諸侯敢睦惟偪而無<lb/>
禮不能自立病於戎困於晉亡於宋<hi>當哀八年</hi>
　　　衛<lb/>
<pb n="KR3a0064_WYG_053-5a"/>
衞在春秋十一君兵争最少人才特多與魯俱稱望國<lb/>
而適庶亂兄弟乖父子暌變故繁興云<lb/>
　　　鄭<lb/>
鄭近王畿而介齊晉楚之間盖春秋要領之國其初周<lb/>
鄭交惡為王室之罪人其中堅於從楚為覇者之罪人<lb/>
其後輙隳於七穆之手有罪不討又為諸侯之罪人<lb/>
　　　滕<lb/>
滕之可考者纔五君其與諸侯睦其事覇主謹惟偪而<lb/>
<pb n="KR3a0064_WYG_053-5b"/>
無禮故逼於宋畏於齊楚無以自立<lb/>
　　　邢<lb/>
邢滅於衞衞文之罪著矣而邢不度徳不量力不親親<lb/>
與狄伐衞以速其亡其罪尤大<lb/>
　　　郕<lb/>
郕之書於經者四既降齊七十一年而奔魯是其不得<lb/>
免焉必未有罪聖人以伯書明周公大封同姓之意左<lb/>
氏以為太子朱儒必不然矣<hi>凡皆姚姓</hi>
<pb n="KR3a0064_WYG_053-6a"/>
　　　微國世紀<lb/>
虞虢焦滑之屬皆同姓自尋斧於本支<lb/>
　　　陳<lb/>
陳舜之後國於荆河邇強楚而逺齊晉堅於事楚非得<lb/>
已故聖人不忍貶絶而十二公悉著册<lb/>
　　　杞<lb/>
杞夏之後而用夷禮聖人不忍絶也故書子二侯三人<lb/>
五百二十八因其善惡而著之<lb/>
<pb n="KR3a0064_WYG_053-6b"/>
　　　宋<lb/>
宋湯之後春秋二百四十二年常書公以列於諸侯之<lb/>
上反覆十三君行事非有可稱而聖人拳拳焉特以著<lb/>
三統之相承明王澤之當續爾<lb/>
　　　庶爵世紀<lb/>
　　　齊<lb/>
齊自僖公入春秋參盟胥命諸侯以稍稍宗嚮之矣威<lb/>
公覇業雖隳乎孝公猶世為諸侯之雄景公授政強家<lb/>
<pb n="KR3a0064_WYG_053-7a"/>
陳氏得售燠休之恵於民而齊國微矣<lb/>
　　　許<lb/>
許初從齊猶未病也齊覇既衰一意從楚而終為鄭所<lb/>
併<lb/>
　　　莒<lb/>
莒近齊偪於齊最甚而又怙其強暴首入人之國取人<lb/>
之地春秋夷之略見於經<lb/>
　　　薛<lb/>
<pb n="KR3a0064_WYG_053-7b"/>
薛諸任之國自奚仲為夏車正而遷于邳仲虺為湯左<lb/>
相而居於薛然自入春秋以來役於宋偪於齊臨之以<lb/>
齊晉微弱無以為國矣<lb/>
　　　邾<lb/>
邾小國也交鄰睦事覇謹君臣多賢庶幾守禮義者故<lb/>
能介數大國之間與春秋始終迄戰國而未亡<lb/>
　　　小邾<lb/>
小邾亦曹姓之國介在海濵畏齊事魯而偪於宋乃能<lb/>
<pb n="KR3a0064_WYG_053-8a"/>
以禮通諸侯與春秋始終焉叔孫昭子於其賦菁莪有<lb/>
曰不有禮國其能乆乎<lb/>
　　　鄫<lb/>
鄫微乎微者也立所出以為後春秋書曰莒人滅鄫<lb/>
　　　紀<lb/>
紀齊同姓紀為齊弱而挾魯鄭以戰齊三邑既遷于紀<lb/>
季入齊紀侯去國矣<lb/>
　　　微國<lb/>
<pb n="KR3a0064_WYG_053-8b"/>
微國如魯入極鄭取戴齊人降鄣之類聚以紀之以見<lb/>
周禮之衰<lb/>
　　　夷國世紀<lb/>
　　　楚<lb/>
楚在春秋始曰荆繼曰楚始曰人繼曰子盖當時夷狄<lb/>
之為中國患未有若楚人之暴且乆有方城以為城有<lb/>
漢水以為池有申吕之田以禦外有申息之門以備内<lb/>
有成莊其平康昭為之君有子文孫叔子庚子木子蕩<lb/>
<pb n="KR3a0064_WYG_053-9a"/>
為之臣所能世抗齊晉與春秋始終至靈康以後雖専<lb/>
令諸侯䘮敗相尋矣然春秋書法之嚴則又以其私竊<lb/>
名號而夷之爾<lb/>
　　　吳<lb/>
吳姬姓之長春秋以其假竊名號而夷之其始也晉方<lb/>
患楚未暇憂吳其後吳甚有意於駕晉又其後吳所争<lb/>
不在晉而在楚又其最後楚亦不能強而吳之所患者<lb/>
在越矣<lb/>
<pb n="KR3a0064_WYG_053-9b"/>
　　　秦<lb/>
秦自穆公以貪伐䘮為殽之戰遂有彭衙之戰令狐之<lb/>
戰河曲之戰暴兩國之衆興數十年報復之師更四君<lb/>
而未已秦之為狄其始於殽之戰歟<lb/>
　　　越<lb/>
越少康之後入春秋百九十餘年始見經常不過以國<lb/>
稱僻陋甚矣獨句踐與吳之事可以勵臣子之節盖越<lb/>
自楚靈之強嘗從之伐吳而闔廬之立遂因以仇越是<lb/>
<pb n="KR3a0064_WYG_053-10a"/>
以夫差敗於檇李而懐必報之忿及句踐困於夫椒而<lb/>
遂成不釋之讎仇吳之念隐於柔服之初豢吳之計蓄<lb/>
於卧薪嘗膽之時而沼吳之志卒逞於生聚教訓之後<lb/>
二十年間所欲盡從興事造業者可以略觀之矣<lb/>
　　　戎<lb/>
戎之類有六曰山戎北戎姜戎雒戎茅戎陸渾之戎東<lb/>
遷以來恣㫿莫甚齊威大振治戎之旅而戎始戢及晉<lb/>
恵之反誘戎遷於伊晉襄之覇挾戎戰於殽其勢不得<lb/>
<pb n="KR3a0064_WYG_053-10b"/>
不至於陸梁異時徐吾之役既平茅戎於周而復敗王<lb/>
師是齊有攘戎之功晉有致戎之罪<lb/>
　　　狄<lb/>
狄比戎患尤甚春秋書狄者三十六有長狄赤狄白狄<lb/>
而潞氏甲氏留吁又赤狄之種惟獨名者最強齊威畢<lb/>
力治楚置狄不問無損覇業之盛晉自景公諸侯盡離<lb/>
而閉南闗以北尋治狄之忿雖剪除之功居多捨内事<lb/>
外覇業衰矣<lb/>
<pb n="KR3a0064_WYG_053-11a"/>
　　　夷<lb/>
夷之微國如介如徐如舒如庸莊僖以後累累而書巴<lb/>
以人稱甲潞以氏稱鮮虞廧咎如以號稱皆聖人預為<lb/>
中國慮齊威之覇能帖荆於召陵而不能止江黄之伐<lb/>
晉文之覇能致秦敗楚於城濮而不能保鄀六之不亡<lb/>
小國尚安所恃而不奔走於夷狄故崇屬於秦郯屬於<lb/>
吳沈徐胡頓屬於楚勢不免焉爾<lb/>
　　春秋臣傳<hi>因蜀人王常元編而以所見為評</hi>
<pb n="KR3a0064_WYG_053-11b"/>
　　魯<lb/>
　　　臧氏<lb/>
盛哉臧氏之代不乏人也僖伯諌觀魚哀伯諌取郜鼎<lb/>
至臧孫辰復能以言立後之卿大夫皆宗之方東門襄<lb/>
仲之子歸父欲去三桓季孫行父欲追怨迨其後獨臧<lb/>
宣能斥以後之人何罪皆可謂賢也已臧武仲以智稱<lb/>
乃阿季武子之私廢長立庶卒見惡孟氏而奔齊臧氏<lb/>
遂衰豈所惡於智者為其鑿之類耶<lb/>
<pb n="KR3a0064_WYG_053-12a"/>
　　　季孫<lb/>
魯桓公生莊公復生慶父叔牙季友莊公薨叔牙欲立<lb/>
慶父季友殺叔牙而立閔公及慶父弑閔公季友復殺<lb/>
慶父而立僖公季友雖於次最㓜而殺二兄立二君勢<lb/>
最強叔牙之後為叔孫氏慶父之後為孟氏與季氏為<lb/>
三桓而季孫遂為稱首季孫行父相二君妾不衣帛馬<lb/>
不食粟最號賢者然強私家弱公室小廉適足為濟私<lb/>
之具東門歸父謀去三桓及宣公之死行父宣言於朝<lb/>
<pb n="KR3a0064_WYG_053-12b"/>
欲修怨焉曽謂賢者而有是乎莒僕弑逆以寳來奔公<lb/>
命與之邑曰今日必授行父命出諸境曰今日必逹公<lb/>
固失之矣然行父人臣盍以逆順造諸君以君命出諸<lb/>
境乃可耳君命而已反之何其自専且自謂有舜大功<lb/>
二十之一亦豈臣子之所宜言乎一傳而季武子遂四<lb/>
分公室而専其二再傳而平子遂逐其君使死於乾侯<lb/>
習於惡既熟不復知惡之為惡而勢亦駸駸難返矣故<lb/>
至季桓子之世雖以夫子子路不能盡堕三都桓子生<lb/>
<pb n="KR3a0064_WYG_053-13a"/>
不用孔子而死囑康子康子舍孔子而召冉子是皆習<lb/>
於惡之既熟膠於勢之難返雖有良心亦陽為空言而<lb/>
止爾<lb/>
　　　叔孫<lb/>
莊公薨無適嗣叔孫欲以次立其兄慶父不果為弟季<lb/>
友為酖莊叔嗣封傳子穆叔視三桓子孫為最賢季氏<lb/>
三分公室穆叔獨不可固請而後盟之猶使其乘之人<lb/>
獨盡為臣季氏瀆盟伐莒穆叔使晉被執臨危守節不<lb/>
<pb n="KR3a0064_WYG_053-13b"/>
以貨免既歸出見季氏指楹曰雖惡是其可去乎是亦<lb/>
異於季孟之心矣雖以妖夢溺於竪此二子殱焉此私<lb/>
門之禍不足以掩其公室之義昭子以庶獲繼不以竪<lb/>
牛立己為勞而殺之日食不伐鼓知季平子有異志平<lb/>
子出昭公昭子實從于齊謀納公不果而祈死其志為<lb/>
可哀亦足匹穆叔之賢矣叔孫雖不賢子路之謀堕三<lb/>
都也尚能順之堕郈<lb/>
　　　孟孫<lb/>
<pb n="KR3a0064_WYG_053-14a"/>
慶父以逆誅公孫敖以滛逐而子孫乃多賢敖之二子<lb/>
文伯恵叔兄弟相及其奔於莒己氏所生之二子亦恥<lb/>
以惡聲聞文伯之子蔑是為孟獻子孔子稱其加人一<lb/>
等孟子稱其有友五人其後僖子亦恥不閑於禮聞正<lb/>
考甫鼎銘而囑懿子學禮於孔子斯皆可謂賢矣然郈<lb/>
氏伐季氏而共執郈昭伯殺之使季氏得逐公於齊者<lb/>
正懿子也仲由謀堕三都叔孫氏已堕郈季氏已堕費<lb/>
而孟氏獨不堕成使孔子不得成相魯之功者亦懿子<lb/>
<pb n="KR3a0064_WYG_053-14b"/>
也豈僖子囑使之學禮者特威儀之為禮而已耶<lb/>
　　　端木賜<lb/>
子貢欲免齊伐魯耳乃一出而亂齊破吳強晉覇越率<lb/>
天下而兵其禍豈止壑鄰國哉且田常欲為亂而反教<lb/>
之以孤主制齊可乎謂賜而為之何足為賜謂非賜所<lb/>
為其辨説之辭雖儀秦不之及何物史臣能偽為此是<lb/>
當闕疑<lb/>
　　　子家羈<lb/>
<pb n="KR3a0064_WYG_053-15a"/>
子家覊聞昭公將伐季子之謀而不洩既伐季氏季氏<lb/>
請以五乘亡勸公許之不聼公孫于外子家覊從亡偹<lb/>
嘗艱難公薨于乾侯季氏欲仕之而逃持心堅正義不<lb/>
忘君進退審處動與理合魯之羣臣未有賢於子家覊<lb/>
者也<lb/>
　　齊<lb/>
　　　管仲<lb/>
商周之初伊吕皆得聖君而輔之而又諸侯皆未強大<lb/>
<pb n="KR3a0064_WYG_053-15b"/>
故有徳易以興其後諸侯争強其勢不歸於并滅不止<lb/>
而生民之禍烈矣管仲起其間先以法制富國強兵為<lb/>
威制張本然後教其君不背曹沫之盟以示信命燕君<lb/>
復納貢於周以示義伐楚不服則責以包茅不貢而楚<lb/>
服鄭伯逃歸不盟則亦却其太子華之䜛而鄭伯請盟<lb/>
力既足以勝然後假仁義以行之故能不以兵革而一<lb/>
匡天下其有功生民豈細哉然自開闢以來功利實自<lb/>
此始後世皆隂用其術而陽諱其名功不及之而禍反<lb/>
<pb n="KR3a0064_WYG_053-16a"/>
滋焉此君子所以不貴倖成之功雖當世賴之而識者<lb/>
譏之歟<lb/>
　　晉<lb/>
　　　六卿<hi>范氏韓氏</hi>　<hi>中行氏/趙氏</hi>　<hi>智氏魏氏</hi>
晉稱六卿雖下陵上替之積子孫至於分晉名教誅之<lb/>
然其初興皆才智有過人者君子取節焉未可盡以下<lb/>
體廢也抑亦以才智而能守正者其范氏之士夑中行<lb/>
氏之荀吳知氏之荀罃趙氏之趙衰趙武魏氏之魏絳<lb/>
<pb n="KR3a0064_WYG_053-16b"/>
乎士蒍教獻公盡殺㳺氏之族又以術驕虢而滅之此<lb/>
小人之才耳士㑹得政晉盗奔秦其才為可知將老而<lb/>
戒其子爕以從二三子惟敬庶知本原者然㑹晉人也<lb/>
在秦即侵晉仁者為之乎惟爕也不矜功不受賂謂外<lb/>
寧必有内憂而不事争強視其時為獨能守正若匄也<lb/>
以愛其子鞅之故盡殺欒氏召亂以覆宗雖才何稱焉<lb/>
此范氏惟爕為可稱也荀林父將伐晉伐齊而皆取其<lb/>
賂先縠違節制敗於楚僅以滅潞為功抑末矣如庚如<lb/>
<pb n="KR3a0064_WYG_053-17a"/>
偃才皆碌碌惟吳也不受鼓之叛者鼔力竭而後取鼓<lb/>
再叛猶予之田而使其忠臣相之視其時亦為守正至<lb/>
寅即與范吉射攻趙氏而覆宗矣此中行氏惟吳為可<lb/>
稱也知氏之有荀罃迎立悼公修政施徳再避楚師兩<lb/>
聼鄭平皆不責人而求之已功烈於晉為中興而未嘗<lb/>
有一毫茍以成之之意非守正而能爾乎趙衰審所可<lb/>
從而獨從重耳視荀息里克等溝瀆愚見天壤不侔勤<lb/>
王定覇未嘗不告君以正趙武承其餘烈幾漸復興薄<lb/>
<pb n="KR3a0064_WYG_053-17b"/>
幣諸侯歸邑齊魯以信自將不虞楚之詐厥功茂焉趙<lb/>
簡子殺趙午納陽虎慙徳非少獨以受周舍之直諌晉<lb/>
人懐之子孫勃興殆亦趙衰趙武之遺休爾魏犫尚力<lb/>
不足以訓而絳事悼公戮公弟楊干之僕遭值明主超<lb/>
將新軍三駕而諸侯平九合諸侯而尚勉君以思其終<lb/>
殆皆於其正焉基之此趙之趙欒趙武魏之魏絳皆可<lb/>
以守正稱也若魏舒舉十縣大夫謂非賢於人不可也<lb/>
然滅公族而縣之舒實預焉縣大夫得人正其植私之<lb/>
<pb n="KR3a0064_WYG_053-18a"/>
計左氏以為孔子賢之吾斯之未能信韓氏之可稱者<lb/>
韓宣子也然反戚田於衞致閻田於周正矣易縣於宋<lb/>
求玉於鄭何不能推其類乎善乎蜀人王當之言曰豈<lb/>
禮義可為於顯而弃於幽耶否則國可弱而家不可以<lb/>
強也<lb/>
　　　狐偃<hi>諸臣附</hi>
狐偃重耳外祖而傅申生驪姬之難教申生逃不果卒<lb/>
杜門不仕其子舅犯從重耳於秦偃雖死不敢教之貳<lb/>
<pb n="KR3a0064_WYG_053-18b"/>
犯遂佐晉安天下功光前人其積有自來矣狐夜姑乃<lb/>
不量己怨陽處父之易其位擅殺以逃復返於狄豈夷<lb/>
之不可華也哉荀息從君於惡強立非所當立之奚齊<lb/>
卓子皆陷之死里克傅當立之申生顧受驪姬之間持<lb/>
兩可不救迨禍成事極奚齊卓子已立為君乃犯大不<lb/>
韙以殺之之二人者之死曽自經溝瀆者不若也好忠<lb/>
而不好學其弊乃爾亦可悲矣慶成一諌恵公之背秦<lb/>
而不聼卒誤其君而陷之敗此凶人耳瑕吕飴甥辨於<lb/>
<pb n="KR3a0064_WYG_053-19a"/>
秦以歸恵公其辭粲然足全國體於晉亦有一時之功<lb/>
冀芮教夷吾賂秦求入視舅犯之教重耳天淵不足以<lb/>
喻髙卑矣文公既立尚執迷不悟而謀作亂宜一絶矣<lb/>
冀缺乃以敬得嗣興執晉國柄郤克不忍一婦人之笑<lb/>
而伐齊修怨郤至本無大過反以才辨自務與錡犫同<lb/>
稱三惡竟覆其宗禍福無不自己豈繫其世也哉先軫<lb/>
以晩出之英超將中軍城濮之戰䇿勲第一乃以忠憤<lb/>
不顧而唾卒於自討識者悲之使其幸遇明君豈至是<lb/>
<pb n="KR3a0064_WYG_053-19b"/>
哉伯宗事君以忠用兵以義卒為三郤所害豈亦不能<lb/>
善用其剛者歟州犂奔楚曲為逆圍之謀忝厥父矣司<lb/>
馬女齊不瘠魯肥杞而能勸晉逰楚言必本理叔向所<lb/>
相與始焉終焉者可謂賢矣祈奚外舉不避讎内舉不<lb/>
避親至公一忱可詔千載士伯瑕多知天道其子彌牟<lb/>
常勸王而責宋之不共亦足名家陽處父輕易夜姑之<lb/>
位而見殺幾於自取苖賁皇雖有功於晉終不免楚人<lb/>
狙詐之習此無足云惟叔向淹博多文能以禮信為國<lb/>
<pb n="KR3a0064_WYG_053-20a"/>
超然一時乃違母命以女禍覆宗悲夫<lb/>
　　　介推<lb/>
有功名之士有澹泊之士介推雖從亡特澹泊而沽激<lb/>
之人耳出無共濟艱難之謀甫入而文公遭變禄未暇<lb/>
及推即憤怨而去雖推不去亦豈若趙衰舅犯輩能佐<lb/>
其君以興晉哉推反譏二三子為貪天功過矣<lb/>
　　宋<lb/>
　　　公子目夷　向戍　樂喜　華元<lb/>
<pb n="KR3a0064_WYG_053-20b"/>
公子目夷不受襄公之讓國賢以襄公失徳而屢諌不<lb/>
足以遏之其所能者在己其所不能者在人目夷亦柰<lb/>
何哉向戍辭偪陽之邑以歸諸公乃自詭弭兵而求公<lb/>
賞邑為善不根於實心有時而必敗耳樂喜責向戍之<lb/>
弭兵謂無威則驕亂生則滅凛然憂國之盛心雖一介<lb/>
夫之死猶哭之哀良以不貪為寳力辭獻玉其心純乎<lb/>
公故也華元殺楚使而致兵未為善量勢者蕩澤之亂<lb/>
國頼以安<lb/>
<pb n="KR3a0064_WYG_053-21a"/>
　　衛<lb/>
　　　石碏<hi>祁子</hi>　孔逹<hi>悝/</hi>　孫良夫<hi>林父</hi>
　　　寗莊子<hi>武子殖喜</hi>　北宫文子　蘧伯玉<lb/>
石碏大義滅親此不幸處人道之變非所忍言石祁子<lb/>
執親䘮不忍以嗣位故佩玉卜兆是不足以見人心本<lb/>
然之天乎孔逹不量強弱挑晉取禍自經溝瀆曰利社<lb/>
稷恐善謀國者不為也孔悝以舅甥之親出輙而立蒯<lb/>
聵自衛而言父子之名雖順自悝而言君臣之分則乖<lb/>
<pb n="KR3a0064_WYG_053-21b"/>
夫亦當感輙以人心天理之正不可則去之耳孫良夫<lb/>
違衆犯齊既敗則又依晉以敗齊専而生事國何頼焉<lb/>
其子林父逐其君獻公以戚叛歸晉晉反為臣而執其<lb/>
君何哉其為盟主也寗莊子扶立文公衛以再造寗武<lb/>
子輔成公雖再出而不至失國調護於艱危之中庶幾<lb/>
世濟忠力者柰何寗殖既逐獻公寗喜欲納獻公反弑<lb/>
殤公為惡滋甚善惡固不繋其世耶北宫文子善覘人<lb/>
之國蘧伯玉於獻公之去國復國也皆避而不與善處<lb/>
<pb n="KR3a0064_WYG_053-22a"/>
亂世殆東漢郭有道之徒歟然有道未嘗居其位<lb/>
　　鄭<lb/>
　　　七穆<lb/>
穆公之子十一人子然士子孔先卒子孔専而見殺子<lb/>
羽不為卿存而顯者稱七穆子罕子駟子良子國子㳺<lb/>
子卭子豐是也然多骨肉相殘惟子國之子子産賢又<lb/>
惟子罕之孫子皮知其賢而授之政子産没後賢而有<lb/>
禮者子太叔<lb/>
<pb n="KR3a0064_WYG_053-22b"/>
　　吳<lb/>
　　　季札<lb/>
季札生蠻夷中以禮義智識聞天下聞樂而知古人之<lb/>
治亂歴聘而知列國之興衰燭照龜卜莫喻其明矣然<lb/>
吳至其父夀夢始大夀夢賢而欲立之不可其兄諸樊<lb/>
讓之不可其兄餘祭餘昩以次相傳必欲致位於季又<lb/>
不可餘昩之子王僚嗣立而諸樊之子闔閭弑之曰致<lb/>
季可也否則我當立吳之暴亂遂自此始<lb/>
<pb n="KR3a0064_WYG_053-23a"/>
　　　楚<lb/>
　　　　令尹子文　孫叔敖　沈諸梁<lb/>
楚介在逺夷而雄於中國夫豈偶然之故哉令尹子文<lb/>
為相四十年家無一日之積孫叔敖身已貴而意益下<lb/>
位已髙而心益㳟國有人焉若此國欲無興得乎沈諸<lb/>
梁當白公勝之亂國人望之如父母一舉而定之功成<lb/>
不居亦賢矣哉<lb/>
　　秦<lb/>
<pb n="KR3a0064_WYG_053-23b"/>
　　　孟明　百里奚　蹇叔<lb/>
孟明不知鄭之不當襲又師出而輕雖王孫滿尚㓜猶<lb/>
知其必敗雖再敗之餘鼔勇焚舟不過晉不與争而已<lb/>
豈嘗有功於秦者哉秦之能覇穆公之賢而秦固強耳<lb/>
世乃以其焚舟之勇傳誦為美談不知秦晉報復暴兵<lb/>
千里更四君而不休皆孟明啓之外誤其君内違其父<lb/>
不才孰甚耶其父百里奚間闗險阻浮沉亂世一為穆<lb/>
公所禮致即薦蹇叔二老隨事畧言應輙如響惜穆公<lb/>
<pb n="KR3a0064_WYG_053-24a"/>
用不盡其才而反用其子爾<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0064_WYG_053-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷五十三<lb/>
</p>
<p>
</p>
  </div>
</body>
</text>
</TEI>
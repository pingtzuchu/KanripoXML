<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷四十二</head>
    <p>
<pb n="KR3a0064_WYG_042-1a"/>
欽定四庫全書<lb/>
　黄氏日抄卷四十二　　　　宋　黄震　撰<lb/>
　讀本朝諸儒書<hi>十</hi>
　横浦日新<lb/>
　　横浦日新者故禮部侍郎張公九成之語門人郎<lb/>
　　曄所錄<lb/>
儒行云其過失可㣲辨而不可面數也横浦曰不然過<lb/>
　失正儒者所願聞安有不可以面數哉人方求過聞<lb/>
<pb n="KR3a0064_WYG_042-1b"/>
　過則喜子路所以喜者是中其悔過之幾大禹所以<lb/>
　拜者是中其好善之幾<lb/>
名髙則禍深䖏之道曰晦<lb/>
楊龜山告廖剛尚書以舜蹠一章剛即入見龜山龜山<lb/>
　曰子其詳之恐子誤以利作善爾<lb/>
歐公之文粹如金玉東坡之文浩如江河<lb/>
用眀於内見已之過用眀於外見人之過此智愚所以<lb/>
　分<lb/>
<pb n="KR3a0064_WYG_042-2a"/>
陳圗南謂种放他日必白衣作諫議然名者造物所深<lb/>
　忌天地間無全名子其戒哉愚謂圗南能知人預憂<lb/>
　放之敗名節而預戒之耳此當歸其責於放不可諉<lb/>
　其數於造物也<lb/>
一念之善則天神地示祥風和氣皆在於此一念之惡<lb/>
　則妖星癘鬼㓙荒札瘥皆在於此是以君子慎其獨<lb/>
　又曰君子為善期於無愧而已非可責報於天也茍<lb/>
　有一毫覬望之心則所存已不正矣雖善猶利也又<lb/>
<pb n="KR3a0064_WYG_042-2b"/>
　曰觀大節必於細事觀立朝必於平日平日趨利避<lb/>
　害他日必欺君賣國矣平日負約失期他日必附下<lb/>
　㒺上矣凡皆横浦精語近世好事者刋鬻為屏銘<hi>右皆</hi>
　<hi>有益䖏</hi>
首章曰不怨天者能容天也愚所未曉又曰所倚在理<lb/>
　則為和恐亦不必用倚字子思言發而皆中節謂之<lb/>
　和似無以上之矣<lb/>
觧師冕見云孔子以堂堂之軀待一瞽者尚詳委如此<lb/>
<pb n="KR3a0064_WYG_042-3a"/>
　聖人氣象可知愚謂此豈所以論聖人哉<lb/>
謂韓文公上宰相書略不知耻愚謂韓文公平生大節<lb/>
　何可當也豈無耻求進之人哉孟子固嘗言孔子三<lb/>
　月無君則弔矣後世徉退為髙終敗名節者則可責<lb/>
　耳而責文公真情求自見於當世者乎<lb/>
謂孔子卻萊人戮侏儒比之大禹周公盛矣哉愚恐孔<lb/>
　子之盛不在此<lb/>
謂孟子歴論飬浩宜當時謂迂闊愚恐見謂迂闊者以<lb/>
<pb n="KR3a0064_WYG_042-3b"/>
　其言王道非謂言飬浩也<lb/>
謂兼弱攻昧取亂侮亡為仲虺戒湯以兼人者必自弱<lb/>
　攻人者必自昧取人者必自亂侮人者必自亡愚謂<lb/>
　此添外字而改經文恐非仲虺寛釋成湯有慙德之<lb/>
　本㫖<lb/>
謂與小人處初甚苦之久則安之安之而熟則吾為君<lb/>
　子矣愚意此横浦動心忍性自得之騐也然不可以<lb/>
　訓使他人與小人處又安之而熟恐亦化而為小人<lb/>
<pb n="KR3a0064_WYG_042-4a"/>
　不自知矣<lb/>
載尹彦眀從伊川聞見日新謝顯道謂之曰公既有所<lb/>
　聞如服烏頭無以制之則藥發而患生矣愚謂恐多<lb/>
　聞非毒藥之比<lb/>
載陳列弔蔡君謨匍匐而入怪僻如此愚謂此非怪僻<lb/>
　乃不曉經義耳匍匐乃聞鄰人之䘮倉忙即往之意<lb/>
　豈以身伏地而行故為赤子匍匐之状哉<lb/>
謂家語載父子交訟孔子不加刑乃同狴而囚之三月<lb/>
<pb n="KR3a0064_WYG_042-4b"/>
　之後父求止訟而釋之謂聖人感移人心之妙愚恐<lb/>
　孔子之感人心不如此而家語未可盡信也<lb/>
謂夫子吾無隠乎爾之一言夫子平日機用盡於此而<lb/>
　决恐亦未然不知機用何等語<lb/>
謂孔子唯酒無量不及亂云衆人過量則亂惟聖人不<lb/>
　拘於量多寡皆不及亂是以爵行無筭為聖人歟<lb/>
謂恵廸吉為恵即吉非順道之外復有吉又謂張思叔<lb/>
　言人而不仁疾之已甚亂也為方寸内之亂愚恐皆<lb/>
<pb n="KR3a0064_WYG_042-5a"/>
　是於本意上求加一等<lb/>
謂讀論語如對孔門聖賢讀孟子如對孟子讀杜詩蘓<lb/>
　文則又凝神靜慮如見文二公愚謂如果師古人孔<lb/>
　孟杜蘓恐不若是其班而於杜蘓尤加重焉不知何<lb/>
　說且凝神如見不過佛氏之心西方佛之説縱能恍惚<lb/>
　如見於學亦未見益處<lb/>
謂人有此心識之者少私智消亡此心見矣此心見則<lb/>
　入孔子絶四之境矣近世楊慈湖之說盖出於此愚<lb/>
<pb n="KR3a0064_WYG_042-5b"/>
　恐此釋氏識心蕩空之說借孔子絶四之說以文之<lb/>
　絶四者門人之言謂孔子戒慎勿為之目非空也非<lb/>
　髙也<lb/>
謂顔延年贈蔡篤詩大有變風之思嵇叔夜送秀才入<lb/>
　軍詩有古詩人之風劉公幹贈從弟詩有國風餘法<lb/>
　皆未必然恐特一時誦詠而喜之耳<lb/>
謂史皆晉隋小事謂唐髙祖取天下頼有世民謂唐太<lb/>
　宗納元吉妻為唐無家法始此凡皆不待言者惟言<lb/>
<pb n="KR3a0064_WYG_042-6a"/>
　元吉勸建成除秦王乃欲自為計欲去世民乃所以<lb/>
　去建成此足以誅其心<hi>右多可疑䖏</hi>
予家舊蓄犀帯一胯文理縝宻中有一月影過望則見<lb/>
　盖犀牛望月既久故感其影於角<lb/>
　　横浦先生憂深懇切堅苦特立近世傑然之士也<lb/>
　　惟交㳺杲老浸滛佛學於孔門正學未必無似是<lb/>
　　之非學者雖尊其人而不可不審其說因錄其說<lb/>
　　之有益後學及其可疑者分列如右又有所謂傳<lb/>
<pb n="KR3a0064_WYG_042-6b"/>
　　心錄者首載杲老以天命之謂性為清淨法身率<lb/>
　　性之謂道為圓滿報身修道之謂教為千百億化<lb/>
　　身影傍虚喝聞者驚喜至語孟等說世亦多以其<lb/>
　　文雖說經而喜談樂道之晦庵嘗謂洪适刋此書於<lb/>
　　會稽其患烈於洪水夷狄猛獸豈非講學之要毫<lb/>
　　釐必察其人既賢則其書易行則其害未已故不<lb/>
　　得不甚言之以警世哉盖上蔡言禪每眀言禪尚<lb/>
　　為直情徑行杲老教横浦改頭改面借儒談禪而<lb/>
<pb n="KR3a0064_WYG_042-7a"/>
　　不復自認為禪是為以偽易真鮮不惑矣<lb/>
　　陸象山文集<lb/>
與邵叔誼書謂君子之道夫婦之愚不肖可以與知能<lb/>
　行唐周之時康衢擊壌之民中林施罝之夫亦帝堯<lb/>
　文王所不能強今謂之學思問辨者依憑空言傅着<lb/>
　意見増疣益贅助勝崇私重其狷忿長其負恃蒙蔽<lb/>
　至理扞格至言自以為是沒世不復此其為罪浮於<lb/>
　自暴自棄之人<lb/>
<pb n="KR3a0064_WYG_042-7b"/>
與曽宅之書謂古之所謂小人儒者亦不過依據末節<lb/>
　細行以自律未至如今人浮論虛說繆悠無根之甚<lb/>
　終日簸弄經語以自傅益真所謂侮聖言<lb/>
與劉淳叟書向時繆妄工夫其勇徃如彼今乃未肯遽<lb/>
　捨繆妄之習遷延茍免如冦盗已在囹圄不肯伏罪<lb/>
與胡逹材書承示所進深見嗜學但逹材所進乃害心<lb/>
　之大者所謂若有神眀在上在左右乃是妄見<lb/>
與戴少望書戕賊䧟溺之未免則亦安得不課其進<lb/>
<pb n="KR3a0064_WYG_042-8a"/>
與徐子宜書謂端卿蕃叟成之淳叟諸人自相切磋皆<lb/>
　自謂有益某觀之甚不謂然其說均為邪說其行均<lb/>
　為詖行最大害事名為講學實乃物欲之大者近来<lb/>
　講學大率病此<lb/>
與傅子淵書来書集義之說已似有少眩惑集義乃積<lb/>
　善耳近来腐儒所謂集義者乃是邪說誣民充塞仁<lb/>
　義者也又書云建昌問學者雖多亦多繆妄嘗謂一<lb/>
　等無知庸人難於鐫鑿此等固不足道<lb/>
<pb n="KR3a0064_WYG_042-8b"/>
與傳聖謨書大扺學者且當論志不必遽論所到近来<lb/>
　學者多有謬見虛說凡所傳習祇成惑亂<lb/>
與包詳道書一溺於流俗再眩於怪說狼狽可憐之狀<lb/>
　遂至於此狂妄迷惑之人多則其相與推激而至於<lb/>
　風波荆棘之地者必衆今但能退而論於智愚清濁<lb/>
　之間是惑庶幾乎觧道術之是非邪正徐而論之未<lb/>
　晚也<lb/>
與包敏道書謂吾力之所不能及而強進焉徒取折傷<lb/>
<pb n="KR3a0064_WYG_042-9a"/>
　困吝而已<lb/>
與林叔虎書謂胡季随乃五峰之㓜子師事張南軒又<lb/>
　學於晦翁之門學不得其方大困而不知反世固有<lb/>
　徒黨傳習日不暇給又其書汗牛充棟而迷惑浸溺<lb/>
　沉痼纒綿有甚於甘心為小人者豈不重可憐哉<lb/>
與陳君舉書世習靡敝固無可言以學自命者又復封<lb/>
　於私見蔽於私說却鍼拒砭厚自黨與假先訓形似<lb/>
　以自附益<lb/>
<pb n="KR3a0064_WYG_042-9b"/>
與胡無相書恵書憂憫俗學傷悼邪見深中時病<lb/>
與董元錫書今流俗不學之人方憑其私意自以為善<lb/>
　此則是俗人不得謂之士不得謂之儒平日所惜於<lb/>
　元錫者為其氣質偶不得其重厚者故不能自拔於市<lb/>
　井之習元錫誠欲求知已當今之世捨我其誰哉<lb/>
與邵叔誼書後世學者之病多好事無益之言以重其<lb/>
　繆妄之意兹得来示方知窒塞如初類皆虚見空言<lb/>
　徒増繆妄某得元晦書其蔽殊未觧然其辭氣窘束<lb/>
<pb n="KR3a0064_WYG_042-10a"/>
　或恐可療也<lb/>
與趙然道書當今之世所謂講學者遂為空言以滋偽<lb/>
　習<lb/>
與趙詠道書兄謂諸公傷於著書彼惟不自知其學不<lb/>
　至道不自以為蔽故敢於著書耳又書云拘儒瞽生<lb/>
　又安可以硜硜之為而傲知學之士哉<lb/>
與倪九成書謂其俗見膠固習俗深重雖聞正言未肯<lb/>
　頓捨譬如小児懶讀書多說懶方未肯便入書院耳<lb/>
<pb n="KR3a0064_WYG_042-10b"/>
與張季恱書承諭新工苐流俗凡鄙之習繆妄之說正<lb/>
　可哀憐傷悼<lb/>
與郭邦逸書垂示晦翁問答良所未諭道也者不可須<lb/>
　臾離也可離非道也是故君子戒慎乎其所不覩恐<lb/>
　懼乎其所不聞學者必已聞道然後知其不可湏臾<lb/>
　離知其不可湏臾離然後能戒慎不睹恐懼不聞元<lb/>
　晦好理會文義是故二字也不曽理㑹得皆是胷襟<lb/>
　不明撰得如此意見<lb/>
<pb n="KR3a0064_WYG_042-11a"/>
與鄭溥之書元晦講學之差蔽而不觧甚可念也<lb/>
與嚴泰伯書平日議論平日行業皆同兒戱不足復置<lb/>
　胸臆<lb/>
與胥必先書徃徃乾沒於文義間為蛆蟲識見以自喜<lb/>
　而已<lb/>
與姪孫濬書學者之不能知至久矣非其志其識能度<lb/>
　越千有五百年間名世之士則詩書易春秋論孟中<lb/>
　庸大學之篇正為陸沉<lb/>
<pb n="KR3a0064_WYG_042-11b"/>
與陶賛仲書今之言窮理者皆凡庸之人妄以異端邪<lb/>
　說更相欺誑古人所謂異端者不專指佛老近世言<lb/>
　窮理者亦不到佛老地位其言闢佛老者亦是妄說<lb/>
　今時即無窮理之人<lb/>
與孫季和書學不至道而日以規規小智穿鑿傅會如<lb/>
　蛆蠧如蟊賊以自飽適由君子觀之正可憐悼耳石<lb/>
　應之迷於異端至今茅塞季和尚未能及應之言論<lb/>
　行事皆不能滿人意謂之茅塞不為過也茍以其私<lb/>
<pb n="KR3a0064_WYG_042-12a"/>
　偷譽来世固不難也但非先哲所望於後學其所賞<lb/>
　不足以當所惜之萬一耳<lb/>
與傅克明書去世俗之習如弃穢惡如避冦讎<lb/>
與致政兄書以銖稱寸量之法繩古聖賢則皆有不可<lb/>
　勝誅之罪况今人乎<lb/>
　　右皆象山排夲朝道學之言也愚按孔子指凡非<lb/>
　　所當習者為異端孟子獨指楊墨為異端自唐韓<lb/>
　　昌黎至本朝濓溪伊洛及乾淳諸儒皆指佛老為<lb/>
<pb n="KR3a0064_WYG_042-12b"/>
　　異端象山則力辨異端不專指佛老而自孟子殁<lb/>
　　後以至當世千五百餘年間凡講學者皆為異端<lb/>
　　且謂心本自虛理本自眀凡言講學窮理皆是異<lb/>
　　端邪說未知然否然講學本孔子之事而窮理又<lb/>
　　大易之言也謹錄如右以俟眀者請焉<lb/>
科舉之法唐楊綰欲變之而不克變大冬之與大夏寒<lb/>
　暑之相去逺矣其運未嘗頓異毫末之與合抱小大<lb/>
　之相去逺矣而其生未始頓進病法之未善而遽然<lb/>
<pb n="KR3a0064_WYG_042-13a"/>
　曰必變幾何而不敗廼事哉<lb/>
讀書本不為作文作文其末也有其末必有其本若本<lb/>
　末倒置則所為文者亦可知矣<lb/>
謂吕伯恭儼然在憂服之中而户外之履亦滿何憚而<lb/>
　不憣然改之乎於此而改之其所以感發諸生亦不<lb/>
　細矣<lb/>
讀得文字熟雖少亦勝鹵莾而多者<lb/>
大扺讀書詁訓既通之後但平心讀之不必強加揣摩<lb/>
<pb n="KR3a0064_WYG_042-13b"/>
　則無非浸灌培益鞭䇿磨勵之功或有未通曉䖏姑<lb/>
　缺之無害且以其明白昭晰者日加涵泳則自然日<lb/>
　光月明向来未曉者将亦有渙然冰釋者矣<lb/>
聖哲之言布在方册何所不偹傳注之家汗牛充棟譬<lb/>
　之藥籠方書搜求儲蓄殆無遺類良醫所用不必竒<lb/>
　異惟足以愈疾而已<lb/>
奏當之成雖臯陶聼之亦以為死有餘罪○獄中閃隔<lb/>
　吏卒必隂泄其事<lb/>
<pb n="KR3a0064_WYG_042-14a"/>
書生貴㳺不諳民事輕於獻計不知一日施行片紙之<lb/>
　出兆姓䝉害<lb/>
字經三寫烏焉成馬<lb/>
泉之盛一甲子而止動早則及夏淺動晩則入夏深泉<lb/>
　與雨澤亦相表裏故動早旱徴動晚稔徴今先啟蟄<lb/>
　而動則不及夏矣<lb/>
金谿陶户大率皆農隙時為之農業利薄其来久矣當<lb/>
　其隙時藉已業以相補助者殆不止此邦君不能補<lb/>
<pb n="KR3a0064_WYG_042-14b"/>
　其不足助其不給而又征其自補助之業是奚可哉<lb/>
容心字不經見獨列子有吾何容心哉之言平心字亦<lb/>
　不經見其原出於荘子平者水停之盛也又昌黎與<lb/>
　李翊論文有曰平心而察之無心字亦不經見人非<lb/>
　木石安得無心心於五官最尊最大心當論邪正不<lb/>
　可無也<lb/>
人家之興替在義理不在富貴假令貴為公相富等崇<lb/>
　愷而人無義理正為家替若簞食瓢飲肘見纓絶而<lb/>
<pb n="KR3a0064_WYG_042-15a"/>
　人有義理正為家興吾人為身謀為子孫謀為親戚<lb/>
　謀皆當如此然後為忠<lb/>
祚德廟始末初元豐中皇嗣未育吳處厚請祠程嬰公<lb/>
　孫杵臼得其冡於絳州太平縣趙村立祚徳廟徽廟又封<lb/>
　韓厥為義成侯紹興十三年建廟於棘寺基二十二<lb/>
　年徙青蓮寺側<lb/>
宇宙内事是已分内事分内事是宇宙内事<lb/>
科舉取士久矣非所以為君子小人之辨也使汨沒於<lb/>
<pb n="KR3a0064_WYG_042-15b"/>
　此而不能自㧞則終日從事者雖曰聖賢之書而要<lb/>
　其志之所鄉則有與聖賢背而馳者矣推而上之則<lb/>
　又惟官資崇卑祿廪厚薄是計豈能悉心力於國事<lb/>
　民隠以無負於任使之者哉誠能深思是身不可使<lb/>
　之為小人之歸其於利欲之習怛焉為之痛心疾首<lb/>
　專志乎義而自勉焉由是而進於場屋其文必皆道<lb/>
　其平日之學胸中之藴而不詭於聖人由是而仕必<lb/>
　皆共其職勤其事心乎國心乎民而不為身計其得<lb/>
<pb n="KR3a0064_WYG_042-16a"/>
　不謂之君子乎<hi>此白鹿講義</hi>
隂陽即太極也五行即隂陽也水火金木土榖謂之六<lb/>
　府土爰稼穡即工也以其民命所繫别自為六府總<lb/>
　之則五行也<lb/>
　　右皆象山心平氣定時所言未嘗不與諸儒同也<lb/>
與舒西羙書今嵗都下與朋友講切自謂尤更直截如<lb/>
　前日<lb/>
與路彦彬書竊不自揆區區之學自謂孟子之後至是<lb/>
<pb n="KR3a0064_WYG_042-16b"/>
　而始一眀也<lb/>
與董元錫書當今之世捨我其誰哉<lb/>
與朱子淵書舞雩詠歸不敢多遜<lb/>
與張德清書同来象山頂頭共談大道<lb/>
與劉淳叟書麟之姪近頗精進論事儘有根據<lb/>
與蔡公辨書吾兒符之造語亦勁健亦是稍聞老夫平<lb/>
　日語故能然耳<lb/>
與饒夀翁書蕃姪閒雅沉靜深造自得材力優贍誠難<lb/>
<pb n="KR3a0064_WYG_042-17a"/>
　其軰而其涵泳儲蓄不肯輕發理道精眀<lb/>
與豐宅之書槱之者乃梭山兄之子賦資醇雅又博通<lb/>
　經史而射御筆札皆絶出等夷<lb/>
與姪孫濬書胸襟頓别辭理眀暢甚為喜慰<lb/>
　　右皆象山自誦其學謂於千五百年異端邪說中<lb/>
　　超然獨㑹孔孟之傳者也象山兄弟六人其長總<lb/>
　　家政其次掌藥寮又其次修職君恩科出官已稱<lb/>
　　盛徳而象山與梭山復齋稱三先生皆稱學者宗<lb/>
<pb n="KR3a0064_WYG_042-17b"/>
　　師而子弟之秀出深造又復如前所云然則千五<lb/>
　　百年皆䧟異端無一人知道而象山一門一時聖<lb/>
　　賢層見同出乃如此其盛豈不異哉<lb/>
　　　輪對劄子<lb/>
一言事君當用情以魏徵為證凡三百餘字而未及身<lb/>
　之所以用情者将開其端歟二引漢武帝言任大而<lb/>
　守重凡二百餘字亦未及時事将有待歟三言知人<lb/>
　之難不言堯舜而以管仲韓信陸遜諸葛孔眀見知<lb/>
<pb n="KR3a0064_WYG_042-18a"/>
　為證亦三百餘字将待君之知而後言歟四言事有<lb/>
　當立至者有當馴至者亦三百餘字而終不言其事<lb/>
　五言人主不言細事始言陛下之志豈非好詳之過<lb/>
　至此方切近君身而言亦言其好詳不過一語云爾<lb/>
　　右象山為刪定官時奏對如此自此又在朝五六<lb/>
　　年再距對班纔數日忽除將作監丞為王給事所繳<lb/>
　　而不及對矣未知其所欲對者何事也惟其與李<lb/>
　　成之書云鄉来面對粗陳梗槩欲俟再望清光輪<lb/>
<pb n="KR3a0064_WYG_042-18b"/>
　　寫忠藴然而不遂則亦天也王氏之子焉能使予<lb/>
　　不遇哉愚意即其言而推其意若獲再對必有可<lb/>
　　觀當不止如前云云而止象山之門人傳琴山與<lb/>
　　陳習庵書云朱晦庵得象山奏篇極其賞音而其<lb/>
　　終則有曰但向上一路未曽撥著象山復書云某<lb/>
　　自以為所學所藴竭盡於此而尊兄乃有向上一<lb/>
　　路不曽撥着之疑何耶文公却别無說愚按晦庵<lb/>
　　象山集中皆無此書而琴山言之要非虚語但平<lb/>
<pb n="KR3a0064_WYG_042-19a"/>
　　心而觀未見所謂竭盡之說而象山自言亦云粗<lb/>
　　陳梗槩又與竭盡之說不同當諗知者<lb/>
　　　記<lb/>
王荆公祠堂記此記滔滔二千言其文凡十數轉換如<lb/>
　蛟龍不可捕逐其始歎唐虞三代之道不存而老氏<lb/>
　成其私是貶老子矣俄乃収之曰子房之師實維黄<lb/>
　石曹參避堂以舎盖公髙恵収其成績波及文景者<lb/>
　二公之餘也豈方貶老子倐又尊之歟即復舎之不<lb/>
<pb n="KR3a0064_WYG_042-19b"/>
　言而翻言孔孟後陵夷千百載裕陵忽得公許之<lb/>
　似過矣即轉而譏公學不足以遂其志既揚而抑<lb/>
　可矣俄轉而歸罪於當世之排公者方抑公之學<lb/>
　不足矣俄又大稱公掃俗學之凡陋道術必為孔<lb/>
　孟勲績必為伊周既稱之矣俄又言其小人投機<lb/>
　憸狡得志豈将博之以盡其情歟繼又援中庸為<lb/>
　政在人一章盡總而歸罪於熈寕爭新法之諸賢<lb/>
　與元祐更新法之大老且謂悼公此學之不講而<lb/>
<pb n="KR3a0064_WYG_042-20a"/>
　為之記凡文字十數轉換之間無一相回顧此其文<lb/>
　法之出竒真如蛟龍不可捕逐自有載籍之所未見<lb/>
　此固非後學所可窺測然荆公之行事人人所知豈<lb/>
　文法之竒所能使之易位哉熈寕無諸賢之力爭則<lb/>
　坐視民生之荼毒而噤無容聲固非其國矣元祐無<lb/>
　大老之力救則民生不復知我宋之恩馴致板蕩民<lb/>
　将不復戴宋中興矣奈何以荆公之罪而罪之且既<lb/>
　謂荆公學不足又言惜此學之不講何相反歟嗚呼<lb/>
<pb n="KR3a0064_WYG_042-20b"/>
　三經字說世固猶有存者茍欲講之何難顧天下不<lb/>
　堪再壊耳<lb/>
　　右荆公祠堂記愚初見莫之曉以問友朋唐信州<lb/>
　　信州答曰象山記初無難看若論其回䕶何異告<lb/>
　　子之言仁義此等議論若不别白言之他日為人<lb/>
　　心之害不小既以三代之道與半山乃以佛老異<lb/>
　　端之學貶諸老至以依違取必四字斷曲直最其<lb/>
　　甚者謂𨗳崇寕之奸實元祐三館之儲幾於無是<lb/>
<pb n="KR3a0064_WYG_042-21a"/>
　　非之心矣若其執拗相類尚可諉氣稟之偏或故<lb/>
　　為此回䕶之論豈不可怪愚得其說讀之快然始<lb/>
　　覺此記果有未安不可尊其人而不察其言也再<lb/>
　　詳錄象山文之言記者於下方唐信州字景實有<lb/>
　　髙識紹興人<lb/>
與撫州守錢伯同云新法之行當時詆排之人當與荆<lb/>
　公共分其罪此學不眀至今吠聲者日以益衆是奚<lb/>
　足以病荆公哉比得倅車書謂執事欲以記文下諉<lb/>
<pb n="KR3a0064_WYG_042-21b"/>
　不覺喜溢支體盖兹事湮欝深願自是一發舒之記<lb/>
　文尚遲旬日當成就遣納<hi>錢伯同南渡初長公主之孫</hi>
與胡季随王文公祠記乃是斷百餘年未了底大公案<lb/>
　自謂聖人復起不易吾言餘子未嘗學問妄肆指議<lb/>
　此無足多怪司志之士猶或不能盡察良可慨歎<lb/>
與林叔虎荆公祠堂記刻併徃此是斷百餘年未了底<lb/>
　大公案聖人復起不易吾言矣<lb/>
與郭邦逸云宜章學王文公祠二記併錄呈得暇精觀<lb/>
<pb n="KR3a0064_WYG_042-22a"/>
　之亦可見統紀也<lb/>
與薛象先荆公之學未得其正而材宏志篤適足以敗<lb/>
　天下祠堂記論之詳矣自謂聖人復起不易吾言當<lb/>
　時諸賢盖未有能及此者荆公之說行豈獨荆公之<lb/>
　罪哉<lb/>
與陶賛仲荆公祠堂記與元晦三書併徃可精觀熟讀<lb/>
　此數文皆眀道之文非止一時辨論之文也<lb/>
雜說第一篇自註云此篇本有感於荆公事而作其說<lb/>
<pb n="KR3a0064_WYG_042-22b"/>
　大略謂苖民歴堯至舜又數十載至禹受命徂征而<lb/>
　始服周自后稷積德而商之頑民乃至三世不化有<lb/>
　善於此至大至重宜在所尊而以其有不善焉而其<lb/>
　善不遂其事不濟舉世莫辨而反以為懲豈不甚可<lb/>
　歎哉象山此說盖歎荆公之不終其用也不知荆公<lb/>
　若終其用我宋當如何<lb/>
　　右又象山自請為記於郡侯又自譽其記於友朋<lb/>
　　間者也象山自謂斷百餘年未了大公案姑以斷<lb/>
<pb n="KR3a0064_WYG_042-23a"/>
　　公案之事而譬之凡斷公案直則云直曲則云曲<lb/>
　　一下即定可也或直處如此曲處如彼亦兩下明<lb/>
　　白可也今觀其記倐以為是倐以為非又倐以是<lb/>
　　非而混言之十數轉換卒無定說如遍歴州縣監<lb/>
　　司翻訴之案迭勝迭負前後反覆彼州縣監司非<lb/>
　　出一人之手所見不同固無可怪今此公案斷於<lb/>
　　象山一人而自為矛盾費辭若此象山豈曲筆者<lb/>
　　乎荆公新法之行天下騷然盗賊羣起夷狄禍結<lb/>
<pb n="KR3a0064_WYG_042-23b"/>
　　甚至神考因䘮師十萬臨朝大慟遂及於臣子<lb/>
　　所不忍言向非元祐力救人心幾不再合我宋何<lb/>
　　以中興此熈寕以後昭然之案款也象山初欲使<lb/>
　　元祐分罪卒使元祐獨受其罪至謂反覆其手以<lb/>
　　𨗳崇寕之姦者實元祐三館之儲此如縱火者放<lb/>
　　罪而焦爛者代罸誰其受此屈斷乎凡斷公案亦<lb/>
　　湏氣平象山此斷幾於怒筆盖自堯舜之聖為萬<lb/>
　　邦之君猶必舎已從人稽於衆庶以孔子之聖為<lb/>
<pb n="KR3a0064_WYG_042-24a"/>
　　萬世之師猶曰三人之行必有我師若夫獨稱一<lb/>
　　已為是而盡斥天下為非自古未之前聞也謂天<lb/>
　　下之言政者皆流俗其說乃方自荆公始謂天下<lb/>
　　之講學者皆流俗其說又方自象山始負才之髙<lb/>
　　自信之篤疾視一世而神交荆公方其通書錢伯<lb/>
　　同求為祠堂記已有吠聲日衆願一發舒之語以<lb/>
　　此之心斷此之案雖欲平得乎<hi>闕</hi>
　　一旦其諸書力誇荆公荆公之事天下固已久有<lb/>
<pb n="KR3a0064_WYG_042-24b"/>
　　定論所不待言若其所與薛象先書謂荆公之學<lb/>
　　未得其正而材宏志篤適足以敗天下以愚觀之<lb/>
　　亦恐尚有遺論也世豈有材宏而反敗天下者耶<lb/>
　　管仲張子房諸葛孔眀諸人較之聖門學亦未得<lb/>
　　為正也固嘗以其材而拯天下矣若其反敗天下<lb/>
　　又安得而謂之才而荆公之為荆公恐又不止於<lb/>
　　學之不正而已也少年徧交韓呂以求延譽者其<lb/>
　　心果何在卑官力辭其所不必辭既顯宜辭而不<lb/>
<pb n="KR3a0064_WYG_042-25a"/>
　　復辭者其心又何在莘野之伊南陽之葛泊然與<lb/>
　　世相忘者恐不如是其區區也仁宗不世出之<lb/>
　　聖主也食餌至盡之詐一為所窺而不見用則忍<lb/>
　　於謗訕無上韓魏公不世出之王佐也下寮清苦<lb/>
　　之容一為勢隔而不見省則忍於怨詈終身安意<lb/>
　　俟命者恐不若是君或致疑謝病求去君為責躬<lb/>
　　始復視事薦人一不行悻然下堂便去謀國既敗<lb/>
　　事相戒勿容上知以道事君者恐不如此迹其平<lb/>
<pb n="KR3a0064_WYG_042-25b"/>
　　生未逹則以詐偽鈎致名位既逹則以很愎刼持<lb/>
　　君父心之不正如此何暇復議其功利之學<lb/>
　　　程文<lb/>
天地之性人為貴論<lb/>
　按此篇吕東莱識其為江西陸子靜之文而特取之<lb/>
　者也徐子宜見其文而指示楊慈湖使之從象山為<lb/>
　師者也自今觀之東莱識其為子靜之文甚易而徐<lb/>
　楊因此文宗師之則亦意見之偶合爾夫此論程文<lb/>
<pb n="KR3a0064_WYG_042-26a"/>
　也此題夫子言孝惟當發明經㫖非可罵題之體也<lb/>
　象山此篇不言經㫖而姑借以罵天下之學者其破<lb/>
　題曰聖人所以曉天下者甚至天下所以聼聖人者<lb/>
　甚藐按孝經乃天下萬世之所敬誦未聞有不聼其<lb/>
　言者又聼我藐藐藐藐者不聼之貌如巍巍蕩蕩申<lb/>
　申夭夭之類兩字連用方有義一字單用不成文而<lb/>
　今又加為甚藐之辭盖象山恃才憤世無言不疾除<lb/>
　象山一人之見如此合場决無第二卷也論之講肚<lb/>
<pb n="KR3a0064_WYG_042-26b"/>
　云告子湍水之謂君子所必辨荀卿性惡之說君子<lb/>
　之所甚疾然告子之不動心實先於孟子而荀卿之<lb/>
　論甚美非有篤敬之心有踐履之實者未易至乎此<lb/>
　也今拾孟子性善之遺說與夫近世先逹之緒言以<lb/>
　盗名干澤者豈可與二子同日語哉凡皆講肚之全<lb/>
　文如此夫告子荀子之言衆所共斥而象山獨取之<lb/>
　伊洛諸儒之言性衆所共宗而象山獨斥之且程文<lb/>
　試論法不及本朝而此言近世先逹題言天地之性<lb/>
<pb n="KR3a0064_WYG_042-27a"/>
　人為貴而此說取性猶湍水取性惡曰湍曰惡正與<lb/>
　貴之義相反除象山一人之見如此合場亦决無第<lb/>
　二卷也東莱以議論之異也而易識徐楊以意見之<lb/>
　同也而易合若以三儒者主之而因以為確論則恐<lb/>
　夫子之經㫖不如此論家之法度不如此謂諸儒之<lb/>
　言性者皆為盗名干澤恐亦不如此象山自赴省試<lb/>
　自談性理而謂平居暇日講明性理為盗名干澤疑<lb/>
　亦未安<lb/>
<pb n="KR3a0064_WYG_042-27b"/>
　　象山之學雖謂此心自靈此理自明不必他求空<lb/>
　　為言議然亦未嘗不讀書未嘗不講授未嘗不援<lb/>
　　經析理凡其所業未嘗不與諸儒同至其於諸儒<lb/>
　　之讀書之講授之援經析理則指為戕賊為䧟溺<lb/>
　　為繆妄為欺誑為異端邪說甚至襲取閭閻賤婦<lb/>
　　人穢罵語斥之為蛆蠧得非恃才之髙信已之篤<lb/>
　　疾人之已甚必欲以眀道自任而然耶吾夫子生<lb/>
　　於春秋大亂之世斯道之不明亦甚矣而循循然<lb/>
<pb n="KR3a0064_WYG_042-28a"/>
　　善誘人未嘗有忿嫉之心甚至宰我欲行朞月之<lb/>
　　䘮不過曰汝安則為之闕黨童子将命亦必明言<lb/>
　　其與先生並行與先生並坐為欲速成未聞不言<lb/>
　　其所以然徒望而斥之也孟子生於戰國斯道之<lb/>
　　不眀尤甚孟子之與楊墨辨與告子許行墨者夷<lb/>
　　之辨皆一一引之而盡其情然後徐而折其非至<lb/>
　　今去之千載之下人人昭然如見此斯道之所以<lb/>
　　復明亦未嘗望而斥之不究其所言之為是為非<lb/>
<pb n="KR3a0064_WYG_042-28b"/>
　　也我朝聖世也亦異於春秋戰國之世矣諸儒之<lb/>
　　所講者理學也亦異於春秋戰國處士横議之紛<lb/>
　　紛矣所讀皆孔孟之書所講皆孔孟之學前後諸<lb/>
　　儒彬彬軰出豈無一言之幾乎道者其所趣尚雖<lb/>
　　正而講眀有差則宜眀言其所差者果何說講眀<lb/>
　　雖是而躬行或背則宜眀指其所背者果何事庶<lb/>
　　乎孔子之所以教人孟子之所以眀道者矣今略<lb/>
　　不一言其故而槩以讀書講學者自孟子既沒千<lb/>
<pb n="KR3a0064_WYG_042-29a"/>
　　五百餘年間凡名世之士皆為戕賊為䧟溺為繆<lb/>
　　妄為欺誑為異端邪說則後學其将安考此象山<lb/>
　　之言雖甚憤激今未百年其說已冺然無聞而諸<lb/>
　　儒之說家藏而人誦者皆自若終無以易之也此<lb/>
　　亦無以議為矣獨惜其身自講學而乃以當世之<lb/>
　　凡講學者為偽習未幾韓侂胄何澹諸人竟就為<lb/>
　　偽學之目以禍諸儒一時之善類幾殱焉嗚呼家<lb/>
　　必自毁而後人毁之悲夫<lb/>
<pb n="KR3a0064_WYG_042-29b"/>
　　陸象山語録<lb/>
首章載堯命羲和後世委之星翁厯官及厯差事愚按<lb/>
　此不待言<lb/>
次章云看經書湏看注䟽及先儒觧釋不然執已見議<lb/>
　論恐自是愚按此象山平心之言與諸儒未嘗不同然<lb/>
　象山平日以此等為䧟溺而今日之言乃如此乃知<lb/>
　天下常理終不可逃如釋氏謂不當生産作業而釋<lb/>
　氏未嘗不着衣喫飯也<lb/>
<pb n="KR3a0064_WYG_042-30a"/>
讀書固不可不曉文義然湏看意㫖所在愚按諸儒教<lb/>
　人皆然<lb/>
學者不長進只是好已勝出一言做一事便道全是愚<lb/>
　按此說善矣聖如孔子亦未嘗敢以為是然象山雖<lb/>
　賢乃謂千五百年間講學者皆異端邪說到吾方一<lb/>
　清此則孔子所不敢也<lb/>
編論語者亦有病愚按此語未易輕發惟象山自兒童<lb/>
　時已惡見論語第二章此不可曉<lb/>
<pb n="KR3a0064_WYG_042-30b"/>
伊洛諸公得千載不傳之學但草創未為光眀今日若<lb/>
　不大叚光明更幹當甚事按象山平日說謂伊洛之<lb/>
　說不然若據此說特伊洛之說未精耳二說亦不同<lb/>
　象山自謂得不傳之學是伊洛未嘗得也今謂伊洛<lb/>
　得不傳之學是此學未嘗不傳也二說之本㫖亦不<lb/>
　同豈記者誤歟<lb/>
福如何錫得只是此理充塞宇宙愚按㑹民于極即是<lb/>
　錫之以福此理自是充塞宇宙但不必以此破錫福<lb/>
<pb n="KR3a0064_WYG_042-31a"/>
　之義桀紂之世此理何嘗不充塞而民之罹於咎者<lb/>
　何耶<lb/>
湏是信得及方可愚按古人此語謂信道篤謂信命得<lb/>
　及皆是不為貧賤患難所變若自以為是不為人言<lb/>
　所反却恐不可荆公之誤正在此<lb/>
有所忿懥則不足以服人愚按此論甚正然則又可忿<lb/>
　懥而求以服人乎<lb/>
湏是下及物工夫則随大随小有濟愚按此語足覘象<lb/>
<pb n="KR3a0064_WYG_042-31b"/>
　山講眀皆有用之學但古之學者為已用之則行及<lb/>
　物自在其中眀道言士自一命以上存心愛物此言<lb/>
　出仕事也<hi>右周清叟廉夫所錄</hi>
朱季繹云近日異端邪說如禪家之學人皆以為不可<lb/>
　無象山云今之所以害道者却是這閒言語曹立之<lb/>
　因讀書用心成疾亦是有許多閒言語某與之滌蕩<lb/>
　病亦随减迨不聞人言語又復昬蔽適有告之以某<lb/>
　乃釋氏之學渠平生惡釋老如仇讎於是盡叛某之<lb/>
<pb n="KR3a0064_WYG_042-32a"/>
　說却凑合得朱元晦說話後不相見以至於死然則<lb/>
　曹立之若終聼象山之說尚可活也<lb/>
今之攻異端者但以其名攻之初不知自家自被他㸃<lb/>
　檢在他下面如何得他服愚不知吾儒何者在他下<lb/>
　面豈以其即心是佛其說甚徑歟此等任其說髙既<lb/>
　無此理非吾儒所病也<lb/>
某平日未嘗為流俗所攻攻者却是讀語錄精義者<lb/>
某讀書只是看古註聖人之言自眀白愚按亦自有當<lb/>
<pb n="KR3a0064_WYG_042-32b"/>
　講眀者如眀白者却不必衍文熟讀自見象山此言<lb/>
　不可不察<lb/>
一人力抵當流俗不去必也豪傑之士因舉晦翁語云<lb/>
　豪傑而不聖人者有之未有聖人而不豪傑者也先<lb/>
　生云是愚恐豪傑非斥衆人為流俗之謂也<lb/>
問作文法云讀漢史韓栁歐蘓尹師魯李淇水文不誤<lb/>
　後生<lb/>
謂伯敏被異端壊了異端非佛老之謂異乎此理如季<lb/>
<pb n="KR3a0064_WYG_042-33a"/>
　繹之徒便是異端孔門惟顔曽傳道他未有聞盖顔<lb/>
　曽從裏面出来他人外面入去今所傳者乃子夏子<lb/>
　張之徒外入之學曽子所傳至孟子不復傳矣愚按<lb/>
　古無傳道之說孔子之學惟曽子𢎞毅足以任道子<lb/>
　思孟子皆然至今所講眀者皆其說也子夏子張未<lb/>
　見其有傳於今也韓文公闢佛老故言中國之所以<lb/>
　治者自堯舜禹湯文武周公孔孟次第相承具有自<lb/>
　来故以傳言以闢佛氏之說自夷狄晩入中國於中<lb/>
<pb n="KR3a0064_WYG_042-33b"/>
　國之治並無相干皆平空杜撰故他日又曰果孰為<lb/>
　而孰傳之耶韓文公之言傳道者意盖如此不幸釋<lb/>
　氏以衣鉢為傳其說浸滛遂使吾儒亦謂若有一物<lb/>
　親相授受者謂之傳道此積習之誤聖門初無是事<lb/>
　今日所講正曽子子思孟子之學其於子張子夏初<lb/>
　何預耶<lb/>
今之學者讀書只是觧字更不求血脉且情性心材只<lb/>
　是一般物事言偶不同耳愚按天下讀書未有不求<lb/>
<pb n="KR3a0064_WYG_042-34a"/>
　血脉之人而象山讀書亦未嘗不觧字如云看經書<lb/>
　湏着看注䟽及先儒觧釋斯言何為耶<hi>右李伯敏敏求所錄</hi>
楊敬仲不可說他有禪只是尚有氣習未盡<lb/>
平生所說未嘗有一說<lb/>
大人不做却要做小兒態可惜<lb/>
某不識一個字亦湏還我堂堂地做個人<lb/>
上是天下是地人在中間湏是做個人方不枉<lb/>
要當軒昂奮發莫恁地沈埋在卑陋凡下䖏<lb/>
<pb n="KR3a0064_WYG_042-34b"/>
自得自成自道不倚師友載籍<lb/>
初教董元息自立不得閒說話漸漸好後被教授教觧<lb/>
　論語却又壊了<lb/>
收拾精神自作主宰有何欠缺<lb/>
我不說一楊敬仲說一嘗與敬仲說箴他<lb/>
大人凝然不動不如此小家相<lb/>
嘗誤觧了書人心人欲也道心天理也非是人心只是<lb/>
　說大凡人之心惟㣲是精㣲纔粗便不精㣲謂人欲<lb/>
<pb n="KR3a0064_WYG_042-35a"/>
　天理非是人亦有善有惡天亦有善有惡豈可以善<lb/>
　皆歸之天惡皆歸之人此說出於樂記此說不是聖<lb/>
　人之言<lb/>
某平生有一節過人他人要㑹某不㑹他人要做某不<lb/>
　做愚觀以上所記皆自信甚篤獨立不懼之言可以<lb/>
　作人懦氣然以聖人自處則未知果如何陸象山之<lb/>
　言學陳同甫之言治皆欲等天立地做一個人他非<lb/>
　所恤亦可謂豪也已<lb/>
<pb n="KR3a0064_WYG_042-35b"/>
某從来勤理㑹長兄毎四更一㸃起時只見某在看書<lb/>
　或檢或㸃常說與子姪以為勤愚按象山常以讀書<lb/>
　為䧟溺而其勤讀書乃如此<hi>右包揚顯道所錄</hi>
嘗問先生之學亦有所受乎曰因讀孟子而自得之<hi>右詹</hi>
　<hi>阜民子南錄</hi>
謂伊川解艮其背說得鶻突艮其背不獲其身無我行其<lb/>
　庭不見其人無物<lb/>
論語中多有無頭柄底說話如知及之仁不能守之之<lb/>
<pb n="KR3a0064_WYG_042-36a"/>
　類不知所守所及者何事如學而時習之不知時習<lb/>
　者何事學茍知所本六經皆我注脚<lb/>
天理人欲之言亦自不是至論若天是理人是欲則是<lb/>
　天人不同矣<lb/>
居象山多告學者云汝耳自聦目自眀事父自能孝事<lb/>
　兄自能弟本無欠缺不必他求在乎自立而已<lb/>
可與適道云云是說階級夫何逺之有是掃上面階級<lb/>
　<hi>右傳子雲季魯所錄</hi>
<pb n="KR3a0064_WYG_042-36b"/>
一夕步月歎朱元晦泰山喬岳可惜學未見道枉費精<lb/>
　神遂自擔閣包敏道曰勢既如此莫若各自著書以<lb/>
　待天下後世之自擇忽正色厲聲曰敏道敏道恁地<lb/>
　没長進乃作這般見觧且道天地間有個朱元晦陸<lb/>
　子靜便添得些子無了後便減得些子愚謂若於天<lb/>
　地間無闗損益又何必歎又何必厲聲<lb/>
天下之言性也則故而已矣據某所見當以荘子去故<lb/>
　與智觧之其言性者大抵據陳迹言之<hi>右惟出殿博所錄</hi>
<pb n="KR3a0064_WYG_042-37a"/>
　　象山讀書修已本未嘗不與人同而其語錄謂論<lb/>
　　語多有無頭柄說話謂編論語者亦有病謂論語<lb/>
　　第一章學而時習不知時習者何事謂第二章言<lb/>
　　孝弟為支離又謂六經皆我注脚謂天理人欲之<lb/>
　　言不是至論謂異端不是佛老而今之講學者皆<lb/>
　　是異端其至家書與姪孫濬云非其志其見度越<lb/>
　　千有五百餘年名世之士則詩書易春秋論語孟<lb/>
　　子中庸大學之篇正為陸沉與致政兄云以銖秤<lb/>
<pb n="KR3a0064_WYG_042-37b"/>
　　寸量之法繩古聖賢皆有不可勝誅之罪盖其為<lb/>
　　學謂此心自靈此理自眀耳自聦目自眀自能孝<lb/>
　　自能弟但収拾精神自為主不則上是天下是地<lb/>
　　中間還我堂堂做人更不必他求一有他求皆為<lb/>
　　䧟溺故於自昔聖賢經書所載自然皆見其非其<lb/>
　　勢則然非待有心於詆斥也然猶一則曰孔子二<lb/>
　　則曰孔子譬之江東孫氏名雖戴漢自立宗廟社<lb/>
　　稷矣<lb/>
<pb n="KR3a0064_WYG_042-38a"/>
　　陸復齋文集<lb/>
　　　書<lb/>
與張敬夫謂聲氣容色應對進退乃致知力行之原不<lb/>
　若是而從事於箋注訓詁之間言語議論之末無乃<lb/>
　與古之講學者異歟<lb/>
答傅子淵近来學者多自私欲速之病又惑於釋氏一<lb/>
　超直入之談徃徃弃日用而論心遺倫理而語道適<lb/>
　見聖謨與舎弟書又有即身是道不假擬度之說此<lb/>
<pb n="KR3a0064_WYG_042-38b"/>
　又将墮於無底之壑矣<lb/>
與沈叔晦有終日談虚空語性命而不知踐履之實欣<lb/>
　然自以為有得而卒歸於無所用此惑於異端者也<lb/>
與李德逺古之君子徃徃多出於覊艱困厄愁憂之中<lb/>
　而其學益進某獨日以汨沒觸事接物習情客氣時<lb/>
　起於其間<lb/>
與汪徳占某日與兄弟講習徃徃及於不傳之㫖天下<lb/>
　所未嘗講者<lb/>
<pb n="KR3a0064_WYG_042-39a"/>
與章彦節荀卿揚雄韓愈皆不世出至言性則戾近世<lb/>
　巨儒性理之論猶或不安某乃稽百氏異同之論出<lb/>
　入於釋老反復乎孔子子思孟子之言潜思而獨究<lb/>
　之煥然有眀焉窮天地亘萬世無易乎此也然世無<lb/>
　是學難以諭人又書云離形色而言性離視聼言動<lb/>
　而言仁非知性者也<lb/>
與趙景眀朱元晦論語集觧已脫藁此言必傳於世若<lb/>
　詩集傳中庸大學章句則殊有未安恐終不能傳逺<lb/>
<pb n="KR3a0064_WYG_042-39b"/>
　矣<lb/>
答王漢臣身體心騐使吾身心與聖賢之言相應擇其<lb/>
　最切已者勤而行之<lb/>
與王順伯治人必先治已自治莫大治氣氣之不平其<lb/>
　病不一而忿懥之害為尤大○又云竊不自揆使天<lb/>
　欲平治天下當今之世捨我其誰苟不用於今則成<lb/>
　就人才傳之學者又云釋氏之門亦有散律禪之異<lb/>
　禪門一宗亦有五家宗派何况儒釋二教安得強比<lb/>
<pb n="KR3a0064_WYG_042-40a"/>
　而同之乎又云釋氏大抵以理為障與吾儒之學天<lb/>
　地懸絶<lb/>
與王申伯人生之迷千種萬類不可名状而大要皆是<lb/>
　利欲李赤入厠天下之樂於是乎在而不知其死於<lb/>
　糞穢也<lb/>
與陳徳甫湏磊磊落落作大丈夫淨掃平生紕繆意見<lb/>
與柴必勝貧者士之常吾友能安之則尊㓜無不安者<lb/>
　吾心㣲有不可安則過自此起矣天命固不可損益<lb/>
<pb n="KR3a0064_WYG_042-40b"/>
　但自失其本心耳<lb/>
與舒元賔<hi>璘</hi>放過少許便是自棄<lb/>
與劉淳叟不知命無以為君子此意不可不先講習習<lb/>
　到臨利害得失無憂懼心平時胸中泰然無計較心<lb/>
　則真知命矣<lb/>
與汪漕言租賦利害甚詳内買絹一項謂吏亷則民之<lb/>
　輸帛易而帛亦不至甚惡吏貪而受常例則雖甚踈<lb/>
　惡者亦不得而不受如是有浮巧之民能為甚薄之<lb/>
<pb n="KR3a0064_WYG_042-41a"/>
　帛而加之藥如甚厚者攬子厚取其直於民而薄其<lb/>
　價買之以輸於公揀子不敢言受領官不敢退若必<lb/>
　使民户自輸而書人户與揀子之名於帛端而毋得<lb/>
　使攬子者輸焉則公私兩利而其弊革矣<lb/>
與金谿宰言團結禦㓂湏覈何人因用何兵可戰如何<lb/>
　分布營寨如何置備粮食聼誰統轄如何防㧖把截<lb/>
　若泛牒前往界前為害未易悉數<lb/>
　　　䇿問<lb/>
<pb n="KR3a0064_WYG_042-41b"/>
射所以觀德也然后羿善射為亂臣逢䝉善射亦殺師<lb/>
　飬由基善射而奪國李廣善射而數竒崔浩不能彎<lb/>
　弓杜預射不穿札而皆有成功何耶<lb/>
銅壺為漏浮箭為刻天池以注之平水以平之受水以<lb/>
　納之而壺之制盡矣匏以載之蓮以出之華表以正<lb/>
　之而箭之體定矣日有十二辰而八十四維間焉嵗<lb/>
　有十二月而二十四氣分焉以土圭測日景以磁針<lb/>
　辨方位而二十四位於是乎正矣日行有南北晝夜<lb/>
<pb n="KR3a0064_WYG_042-42a"/>
　有長短而二十有一箭於是乎立矣宜無地之殊也<lb/>
　而嶽臺以南凡三徙之而箭之不用者六嶽臺以北<lb/>
　凡三徙之而箭之増者亦六何也于維之間於辰或<lb/>
　以屬為前或以屬為後或分之而兩屬焉磁針之辨<lb/>
　方位或以為指午或以為午之三分丙之七分或以<lb/>
　為丙午之間<lb/>
立政致意於常伯常任凖人求於周官漫不知何職𤨏<lb/>
　𤨏如携僕綴衣牧尹亦缺焉<lb/>
<pb n="KR3a0064_WYG_042-42b"/>
　　　論<lb/>
道者古今之正權權者道之用也權之所在即道之所<lb/>
　在又焉有不正者哉<lb/>
　　復齋陸氏名九齡字子夀盖名九淵字子靜號象<lb/>
　　山之兄也其學大抵與象山相上下象山之學務<lb/>
　　以自已之精神為主宰復齋之學就於天賦之形<lb/>
　　色為躬行皆以講不傳之學為已任皆謂當今之<lb/>
　　世捨我其誰掀動一時聼者多靡所不同者象山<lb/>
<pb n="KR3a0064_WYG_042-43a"/>
　　多怒罵復齋覺和平爾象山之詳已䟽於其文集<lb/>
　　語錄之下矣復齋之文尤多精語亦足警後學而<lb/>
　　自譽其所得則在性學至謂窮天地亘萬古無以<lb/>
　　易而世無其學難以語人視孔子之言性澹然一<lb/>
　　語而止者幾張皇矣夫既不語世莫得聞他日謂<lb/>
　　外形色言天性外視聼言動言仁皆非知性者復<lb/>
　　齋所眀性學倘在於是乎然形色固天性也而生<lb/>
　　色睟然見於面盎於背亦必有其所以然者矣視<lb/>
<pb n="KR3a0064_WYG_042-43b"/>
　　聼言動之以禮固所以為仁也而勿視勿聼勿言<lb/>
　　勿動亦必有主宰乎其中矣復齋之言視孔孟似<lb/>
　　頗直截也東莱誌其墓勇於求道有不由階序者<lb/>
　　殆確論云初復齋自太學登第嘗分教興國軍纔<lb/>
　　九閱月弟子貟纔十五人有才志而不獲少見於<lb/>
　　世寳慶二年同沈煥字叔晦加贈典沈諡端獻陸<lb/>
　　諡文逹遂與象山號二陸復齋又有兄名九韶字<lb/>
　　子羙號梭山堅苦力學亦有文集小帙言治家不<lb/>
<pb n="KR3a0064_WYG_042-44a"/>
　　問貧富皆當取九年熟必有三年蓄之法常以其<lb/>
　　所入留十之二三備水旱䘮葬不測雖忍飢而毋<lb/>
　　變宗族鄉黨有吉㓙事苟財不足以助之惟助以<lb/>
　　力如先衆人而徃後衆人而歸有勞為之服之毋<lb/>
　　毁所蓄以變定規如此力行家不至廢而身不至<lb/>
　　有非理之求其說具有條理殆可推之治國者也<lb/>
　　江西并子羙又號三陸<lb/>
　　　象山於門人最稱許傅子淵而言論風㫖無所<lb/>
<pb n="KR3a0064_WYG_042-44b"/>
　　　攷有傅琴山者名子雲字季魯亦金谿人以屢<lb/>
　　　舉推恩嘗為西甌縣主簿其徒貴溪葉夢得知<lb/>
　　　撫州日嘗刻其文於郡齋然世未有傳其書者<lb/>
　　　也琴山稱象山赴荆門軍付以講席又嘗作易<lb/>
　　　詩論語觧孟子指義中庸大學觧河圖洛書釋<lb/>
　　　義離騷經觧揲蓍說自謂其學益眀見於文字<lb/>
　　　大抵昭著且欲剖判象山及朱晦翁之說其自<lb/>
　　　說亦果矣嘗觀其文戒楊慈湖闢清心正心之<lb/>
<pb n="KR3a0064_WYG_042-45a"/>
　　　說及力勸其勿著書排大學似無已甚之偏而<lb/>
　　　乃謂論語成於曽子門人之手未必接聞於夫子<lb/>
　　　學而時習之不知所學所時習者何事時習而<lb/>
　　　恱朋来而樂不知所恱所樂者何由人不知而<lb/>
　　　不愠不知所以能不愠者何說既茫然於指歸<lb/>
　　　之所存則是失珠玩櫝講究雖勤而真實益逺<lb/>
　　　又謂近世學失其傳勞心役智於道問學之間<lb/>
　　　顛本末之序而終至於本末俱失若程門附㑹<lb/>
<pb n="KR3a0064_WYG_042-45b"/>
　　　下學而上逹之說而不眀其㫖此其於聖賢之<lb/>
　　　學入室操戈一至於此亦可謂無忌憚者矣若<lb/>
　　　其斥張子房辭三萬户之封為工於私而昧於<lb/>
　　　理譏董仲舒正誼不謀利之言為未足以表覈<lb/>
　　　孟氏之㫖駮龔遂使民賣劔買牛非臣力之對<lb/>
　　　為竊羙名羙行以欺君媚世詆韓文公原人之作<lb/>
　　　為未究三才之終始而分裂以論彼於論語尚<lb/>
　　　加呵詆則凡皆所不足怪者矣其人雖博學多<lb/>
<pb n="KR3a0064_WYG_042-46a"/>
　　　聞好為議論而辭繁理寡終無發眀雖呶呶數<lb/>
　　　萬言攻排佛學以觧外人謂其師談禪之譏亦<lb/>
　　　不過襲不耕不蠶等陳言以雜置汎濫浮辭中<lb/>
　　　爾惟斷其師人心道心之辨謂人心惟危道心<lb/>
　　　惟㣲猶言槃水惟危清水惟㣲勿撓勿濁乃燭<lb/>
　　　鬚眉其說頗異姑錄存之以俟知者然乃燭鬚眉<lb/>
　　　之意與允執厥中之誼又殊矣傅琴山之外學<lb/>
　　　象山而名世者是為慈湖楊先生<lb/>
<pb n="KR3a0064_WYG_042-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷十四</head>
    <p>
<pb n="KR3a0064_WYG_014-1a"/>
欽定四庫全書<lb/>
　黄氏日抄卷十四　　　　　宋　黄震　撰<lb/>
　讀禮記<hi>一</hi>
　　吳郡衛湜集禮記解自鄭康成而下得一百四十<lb/>
　　六家惟方氏馬氏陸氏有全書其餘僅解篇章凡<lb/>
　　講義論說嘗及之者皆取之以足其數其書浩瀚<lb/>
　　惟嚴陵郡有官本岳公珂集解亦然皆未易徧觀<lb/>
　　天台賈䝉繼之始選取二十六家視衛岳為要而<lb/>
<pb n="KR3a0064_WYG_014-1b"/>
　　其采取亦互有不同其書又惟儀真郡學有録本<lb/>
　　世罕得其傳今因并合各家所集而類抄之昔吕<lb/>
　　氏讀詩記簡要而文為姓氏所隔髙氏春秋集註<lb/>
　　文成一家而不知元注之姓氏為誰僣竊參用其<lb/>
　　法使諸家注文為一而各出姓氏於下方間亦節<lb/>
　　録或附己意然所謂存十一於千百不過老眼便<lb/>
　　於觀省後生志學之士自當求之各家全書云<lb/>
　　曲禮上第一<lb/>
<pb n="KR3a0064_WYG_014-2a"/>
曲禮曰毋不敬儼若思安定辭安民哉<lb/>
　曲禮禮之細也所謂曲禮三千者也毋禁止辭主一<lb/>
　之謂敬儼矜莊貌人之坐思貌必儼然安定審也哉<lb/>
　歎美辭○毋不敬正其心也儼若思正其貌也安定<lb/>
　辭正其言也安民哉正己而物正也毋不敬總言主<lb/>
　宰處儼若思敬之貌安定辭敬之言安民哉敬之效<lb/>
　<hi>右本吕氏及晦庵説</hi>
敖不可長欲不可從志不可滿樂不可極<hi>敖五報反樂音洛</hi>
<pb n="KR3a0064_WYG_014-2b"/>
　矜已凌物為敖逐物縱己為欲志指其虚大而言樂<lb/>
　指其逸樂而言四者敖尤凶德○敖不可長欲消而<lb/>
　絶之也欲不可從欲窒而止之也志不可滿欲損而<lb/>
　抑之也樂不可極欲約而歸於禮也四者皆克己之<lb/>
　事克己始能復禮<hi>右本馬氏及戴氏說</hi>
賢者狎而敬之畏而愛之愛而知其惡憎而知其善積<lb/>
而能散安安而能遷<lb/>
　近而習之曰狎心服曰畏積謂蓄積散謂賙救安安<lb/>
<pb n="KR3a0064_WYG_014-3a"/>
　謂己今安此之安遷謂圖後有患則不敢安今之安<lb/>
　○狎而敬之則交可久畏而愛之則情可親愛憎私<lb/>
　情也善惡公義也不以一己之愛憎易天下之善惡<lb/>
　故是是非非兩不相奪積而能散者以財發身安安<lb/>
　而能遷者義之與比舊說謂君子之於賢者如此晦<lb/>
　庵謂此正主賢者而言六句皆䝉賢者二字為文言<lb/>
　唯賢者能之耳舊註非是<lb/>
臨財毋茍得臨難毋茍免很毋求勝分毋求多疑事毋<lb/>
<pb n="KR3a0064_WYG_014-3b"/>
質直而勿有<hi>難乃旦反分扶問反</hi>
　狠忿争分所分之物初與人共者質謂臆决而果言<lb/>
　之直謂理在我毋禁詞勿戒詞○毋茍得見得思義<lb/>
　也毋茍免見危授命也毋求勝懲忿毋求多平施疑<lb/>
　事毋質闕疑也直而勿有者理雖在我一有恃直之<lb/>
　心是亦好已勝故戒之也<hi>右本論語及胡氏說而補其餘</hi>
若夫坐如尸立如齊禮從宜使從俗<lb/>
　若夫發語辭尸謂祭祀之尸齊謂祭前之齊宜謂酌<lb/>
<pb n="KR3a0064_WYG_014-4a"/>
　時之中以義起使謂使於他邦俗謂風俗不同○坐<lb/>
　如尸立如齊盡其敬也禮從宜使從俗適其時也古<lb/>
　之君子律已甚嚴而酬酢萬物不為崖異之行<hi>右集吕氏</hi>
　<hi>戴氏說</hi>
夫禮者所以定親疏决嫌疑别同異明是非也<lb/>
　葉氏曰親疏位也嫌疑情也同異事也是非理也陳<lb/>
　氏曰兩物相似為疑以此兼彼為嫌○禮主乎辨參<lb/>
　差而不齊疑似而難明可否而莫之定者皆取證於<lb/>
<pb n="KR3a0064_WYG_014-4b"/>
　禮禮者理也<hi>右集戴氏費氏說</hi>
禮不妄說人不辭費禮不踰節不侵侮不好狎<hi>說音悅</hi>
　妄說謂佞媚辭費如躁人之辭多節謂理之則不可<lb/>
　過侵陵也侮慢也狎親䙝也○不妄說人說之以道<lb/>
　不辭費辭達而已所以養其正大簡易不踰節不狎<lb/>
　侮於人所以致其謹審莊敬<hi>右本毛氏葉氏應氏說</hi>
修身踐言謂之善行行修言道禮之質也<lb/>
　踐履也言道言合於道質猶本也○言無不善身未<lb/>
<pb n="KR3a0064_WYG_014-5a"/>
　必能行能修身以踐其言則善行矣行修而言合乎<lb/>
　道言行相顧是為禮之質茍徒禮文外焉而已<lb/>
禮聞取於人不聞取人禮聞來學不聞往教<hi>取七樹反下如字</hi>
　取於人謂就師求道取人謂屈人從己○禮聞取於<lb/>
　人不聞取人主學者言禮聞來學不聞往教主教者<lb/>
　言學者當屈己從人教者不當枉己就人<hi>右本吕氏說</hi>
道德仁義非禮不成教訓正俗非禮不備分爭辯訟非<lb/>
禮不决君臣上下父子兄弟非禮不定宦學事師非禮<lb/>
<pb n="KR3a0064_WYG_014-5b"/>
不親班朝治軍涖官行法非禮威嚴不行禱祠祭祀供<lb/>
給鬼神非禮不誠不莊是以君子恭敬撙節退讓以明禮<lb/>
　成謂節文以成之宦謂學為仕學謂學道藝求福曰<lb/>
　禱求得曰祠撙有自抑之意○此七者皆有待於禮<lb/>
　恭敬明禮之實撙節明禮之文退讓明禮之用七者<lb/>
　之禮必備此三者然後可明<hi>右吕氏說</hi>
鸚鵡能言不離飛鳥猩猩能言不離禽獸今人而無禮<lb/>
雖能言不亦禽獸之心乎夫唯禽獸無禮故父子聚麀<lb/>
<pb n="KR3a0064_WYG_014-6a"/>
是故聖人作為禮以教人使人以有禮知自别於禽獸<lb/>
　此章言人而無禮與禽獸無異所以甚言禮之不可<lb/>
　無也聚麀父子之配無别<hi>補</hi>
太上貴德其次務施報往而不來非禮也來而不往亦<lb/>
非禮也<lb/>
　此章言世非太古人之交際不可無禮<lb/>
人有禮則安無禮則危故曰禮者不可不學也夫禮者<lb/>
自卑而尊人雖負販者必有尊也而况富貴乎富貴而<lb/>
<pb n="KR3a0064_WYG_014-6b"/>
知好禮則不驕不淫貧賤而知好禮則志不懾<lb/>
　此章言有禮者能自立而以自卑為本負販者必有<lb/>
　尊古者斑白不負戴於道路老者先而少者後老者<lb/>
　輕而壯者重是負販者必有尊也况富貴之人乎<lb/>
人生十年曰幼學二十曰弱冠三十曰壯有室四十曰<lb/>
强而仕五十曰艾服官政六十曰耆指使七十曰老而<lb/>
傳八十九十曰耄七年曰悼悼與耄雖有罪不加刑焉<lb/>
百年曰期頥<lb/>
<pb n="KR3a0064_WYG_014-7a"/>
　幼學陸農師㸃幼字為讀幼言時學言事也其餘弱<lb/>
　壯强艾耆期字倣此艾髪蒼白色如艾也耆稽乆之<lb/>
　稱稽乆而将入于老也指使指事使人也耄昏忘悼<lb/>
　憐愛期者人生以百年為期頥養也晦庵曰期當音<lb/>
　居宜反與朞字同周匝之義也○此章備舉自幼至<lb/>
　老每十年一變之節每十年必異其名至其時必異<lb/>
　其事自始至終未没之前皆行道之日壯者服其勞<lb/>
　老者安其逸未用者無躁進之心當退者無不知足<lb/>
<pb n="KR3a0064_WYG_014-7b"/>
　之戒耄者敬而安之悼者矜而懷之孝弟之風形天<lb/>
　下<hi>右吕氏方氏毛氏戴氏說</hi>
大夫七十而致事若不得謝則必賜之几杖行役以婦<lb/>
人適四方乗安車自稱曰老夫於其國則稱名越國而<lb/>
問焉必告之以其制<lb/>
　致事老而致其職事還於君几坐所慿杖行所扶安<lb/>
　車坐乗小車越國而問謂有事越在他國他國問之<lb/>
　也制法度○此專為在官者言人君優老尚賢不許<lb/>
<pb n="KR3a0064_WYG_014-8a"/>
　其謝事以几杖婦人安車安養其氣體在國及出皆<lb/>
　得用之<hi>本鄭氏孔氏說</hi>
謀於長者必操几杖以從之長者問不辭讓而對非禮<lb/>
也<hi>長丁丈反</hi>
　從就操執持○長者處未必無几杖操以從之敬之<lb/>
　至也少當問長今長者反問之不辭讓而對則非禮<lb/>
　曽子曰參不敏辭讓也<hi>右吕氏說</hi>
凡為人子之禮冬温而夏凊昏定而晨省在醜夷不争<lb/>
<pb n="KR3a0064_WYG_014-8b"/>
<hi>凊七性反</hi>
　醜衆也夷猶儕也○人子事親之禮冬則温之以禦<lb/>
　其寒夏則凊之以辟其暑昏則定之以奠其居晨則<lb/>
　省之以問其安此心常存雖在醜夷所以不争蓋貴<lb/>
　賤相臨則有畏憚等夷最易起争而争者危父母之<lb/>
　事惟孝子頃刻不敢忘親雖易争之地亦不争也<hi>本方</hi>
　<hi>氏吕氏注</hi>
夫為人子者三賜不及車馬故州閭鄉黨稱其孝也兄<lb/>
<pb n="KR3a0064_WYG_014-9a"/>
弟親戚稱其慈也僚友稱其弟也執友稱其仁也交遊<lb/>
稱其信也見父之執不謂之進不敢進不謂之退不敢<lb/>
退不問不敢對此孝子之行也<lb/>
　三賜鄭氏按周禮一命受爵再命受服三命受車馬<lb/>
　石林謂君賜無不受之理此蓋謂父之未為大夫者<lb/>
　不受車馬不敢受大夫之位也叔孫婼叔孫豹之子<lb/>
　也豹已死其四從兄季平子未三命而婼先之叔仲<lb/>
　子曰婼三命踰父兄非禮也晦庵謂叔孫豹王賜之<lb/>
<pb n="KR3a0064_WYG_014-9b"/>
　路豹以上卿無路而不敢乗疑此不及車馬亦受之<lb/>
　而不敢用耳○不敢受重賜者仁心也而五者備有<lb/>
　焉五者之稱不同各以其所見言之也州閭鄉黨見<lb/>
　其敬親故稱孝兄弟親戚尤切近見其愛故稱慈僚<lb/>
　友與同處見其氣象和順故稱弟執友與同心知其<lb/>
　孝心之本原故稱仁交游泛交故見其信父執者父<lb/>
　之同心見之進退問答不敢專焉况於父乎廣孝也<lb/>
　<hi>右呂氏說</hi>
<pb n="KR3a0064_WYG_014-10a"/>
夫為人子者出必告反必面所遊必有常所習必有業<lb/>
恒言不稱老<lb/>
　為人親者無一念而忘其子故有倚門倚閭之望為<lb/>
　人子者無一念而忘其親故有出告反面之禮有常<lb/>
　有業縁親之意欲知之不敢自老恐傷親心也<hi>用戴氏說</hi>
　<hi>補</hi>
年長以倍則父事之十年以長則兄事之五年以長則<lb/>
肩隨之羣居五人則長者必異席<lb/>
<pb n="KR3a0064_WYG_014-10b"/>
　長以倍與吾父之年相若所以父事長十年與吾兄<lb/>
　之年相若所以兄事肩隨者與之行而差退不敢與<lb/>
　先生並行也出不可與並行居可與同席乎故羣居<lb/>
　五人必推其長者異席以敬之古者地敷横席容四<lb/>
　人若五人㑹則推長者異席<hi>張氏馬氏孔氏</hi>
為人子者居不主奥坐不中席行不中道立不中門食<lb/>
饗不為槩祭祀不為尸<lb/>
　奥室之西南隅槩量也裁食饗之饌具尸祭祀代神<lb/>
<pb n="KR3a0064_WYG_014-11a"/>
　居尊位○奥中席皆尊者所居中道中門皆尊者所<lb/>
　由為槩為尸皆尊者之事人子皆不敢當蓋無往不<lb/>
　寓敬親之意<hi>邵氏應氏</hi>
聽於無聲視於無形不登髙不臨深不茍訾不茍笑<lb/>
　視聽於無聲形常若親之有教使然專心致志也登<lb/>
　髙臨深危道也茍訾茍笑辱道也孝子常以父母為<lb/>
　心故每事謹戒如此<hi>本鄭氏孔氏</hi>
孝子不服闇不登危懼辱親也父母存不許友以死不<lb/>
<pb n="KR3a0064_WYG_014-11b"/>
有私財<lb/>
　服事於闇㝠之中為卒有非常許友以死雖父母不<lb/>
　在亦不可蓋記禮者漢人雜取後世豪俠之言人子<lb/>
　膚髪以上皆親之有豈敢私其財<hi>取鄭氏吕氏戴氏而補其餘</hi>
為人子者父母存冠衣不純素孤子當室冠衣不純采<lb/>
<hi>純諸允反</hi>
　純縁也孤子謂年未三十雖除喪不忘哀<hi>鄭氏</hi>
幼子常視母誑童子不衣裘裳立必正方不傾聽<lb/>
<pb n="KR3a0064_WYG_014-12a"/>
　視今之示字常視無誑自幼習之正也童子體熱不<lb/>
　宜著裘又應給役不便著裳故惟緇布襦袴未成人<lb/>
　故服亦未備也立必正嚮一方不傾聽左右習之正<lb/>
　其容也<hi>鄭氏孔氏吕氏</hi>
長者與之提攜則兩手奉長者之手負劍辟咡詔之<lb/>
則掩口而對<hi>奉芳勇反辟匹亦反咡如志反</hi>
　鄭曰負謂置之於背劍謂挾之於旁辟咡詔之謂傾<lb/>
　頭與語口旁曰咡吕曰負劍即佩劍或旁挾之如負<lb/>
<pb n="KR3a0064_WYG_014-12b"/>
　劍然掩口避口氣○就而攜之則捧其手近而詔之<lb/>
　則掩口而對皆事長之禮<hi>馬氏</hi>
從於先生不越路而與人言遭先生於道趨而進正立<lb/>
拱手先生與之言則對不與之言則趨而退<hi>從才用反</hi>
　先生齒長而有德之稱從之而不越路與人言一其<lb/>
　敬也遭之而趨進拱立恐其有教令也與之言則對<lb/>
　不與言則趨而退進退應答不敢專也<hi>馬氏吕氏</hi>
從長者而上丘陵則必鄉長者所視登城不指城上不<lb/>
<pb n="KR3a0064_WYG_014-13a"/>
呼<lb/>
　向長者所視敬長且備或有問也不指不呼為惑人<lb/>
　<hi>本鄭氏戴氏說</hi>
将適舍求毋固将上堂聲必揚户外有二屨言聞則入<lb/>
言不聞則不入将入户視必下入戸奉扄視瞻毋回户<lb/>
開亦開户闔亦闔有後入者闔而勿遂毋踐履毋踖席<lb/>
摳衣趨隅必慎唯諾<hi>聞音問踖在亦反唯于癸反</hi>
　舍主人家固固必之固單下曰履聞聲聞于外扄關<lb/>
<pb n="KR3a0064_WYG_014-13b"/>
　户之木一云門扇上環鈕戴曰入户而扄墜則慢心<lb/>
　實為之陸曰奉扄謂小啓之以兩手奉戸置扃處也<lb/>
　踐踏踖躐隅角也唯應諾許也○適舍求毋固隨主<lb/>
　人有無上堂聲必揚警内言聞入視必下不干掩人<lb/>
　之私奉扄敬也亦開亦闔不以後來變先闔而勿遂<lb/>
　止作闔勢示不拒後入後入者不得踏先入者履不<lb/>
　踖席者從下而升摳提前裳趨席下角慎唯諾者不<lb/>
　先舉見問乃應<hi>鄭氏孔氏及黄氏說</hi>
<pb n="KR3a0064_WYG_014-14a"/>
大夫士出入君門由闑右不踐閾<lb/>
　闑門橛閾門限○臣統於君故由闑右不敢為賔也<lb/>
　不踐閾不敢履髙也孔子之於事君也立不中門行<lb/>
　不履閾<hi>鄭氏馬氏</hi>
凡與客入者每門讓於客客至於寢門則主人請入為<lb/>
席然後出迎客客固辭主人肅客而入主人入門而右<lb/>
客入門而左<lb/>
　為席敷席也肅客俯手以揖之也○及門而遜入及<lb/>
<pb n="KR3a0064_WYG_014-14b"/>
　階而遜登交相辭遜退辟不皇於此乎可以觀禮矣<lb/>
主人就東階客就西階客若降等則就主人之階主人<lb/>
固辭然後客復就西階<lb/>
　降等卑客也不敢亢禮故就主人階復就西階復其<lb/>
　正<hi>鄭氏孔氏</hi>
主人與客讓登主人先登客從之拾級聚足連步以上<lb/>
上於東階則先右足上於西階則先左足<lb/>
　鄭曰拾當為涉聲之誤也吕曰拾更也拾級者左右<lb/>
<pb n="KR3a0064_WYG_014-15a"/>
　足更上也射者拾發投壺者拾投哭踊者拾踊皆更<lb/>
　為之也○拾級聚足此等事但敬事自至如此非著<lb/>
　心安排先右先左以相鄉為敬也<hi>横渠及鄭氏說</hi>
帷薄之外不趨堂上不趨執玉不趨堂上接武堂下布<lb/>
武室中不翔並坐不横肱授立不跪授坐不立<lb/>
　帷幔也薄簾也行而張足曰趨武迹也文上武下足<lb/>
　在體下故曰武綏在冠下亦曰武接武謂迹相躡行<lb/>
　而張拱曰翔○凡見尊者以趨為敬帷薄之外不見<lb/>
<pb n="KR3a0064_WYG_014-15b"/>
　尊者故不趨堂上迫近故不趨執玉虞失跌故不趨<lb/>
　接武者行遲堂上不趨故接武布武者行速堂下必<lb/>
　趨故布武室中不翔亦以迫也授立不跪為煩其俯<lb/>
　<hi>本吕氏戴氏</hi>
凡為長者糞之禮必加帚於箕上以袂拘而退其塵不<lb/>
及長者以箕自鄉而扱之<hi>為于偽反拘古侯反扱許急反</hi>
　除物之棄曰糞本作<graphic n="KR2076" url="https://raw.githubusercontent.com/kanripo/KR-Gaiji/master/images/KR2076.png" mimeType="image/png"/>袂袖也扱斂取也鄭氏讀曰<lb/>
　吸藍田吕氏曰扱謂箕扱於糞中以糞也讀如口扱<lb/>
<pb n="KR3a0064_WYG_014-16a"/>
　以柶祭羊鉶之扱謂箕扱於糞如柶扱於鉶也○加<lb/>
　帚於箕得兩手捧箕謂初執往將糞時也以袂擁帚<lb/>
　之前且掃且遷使塵不及長者謂糞時也以箕自向<lb/>
　不以棄穢郷長者謂收糞時也皆恭也人有血氣未<lb/>
　有安於事人者古之童子未冠為長者役而安焉所<lb/>
　以存其良心折其傲慢之氣然後可與進德矣<hi>鄭氏孔氏</hi>
　<hi>吕氏</hi>
奉席如橋衡請席何鄉請衽何趾席南鄉北鄉以西方<lb/>
<pb n="KR3a0064_WYG_014-16b"/>
為上東鄉西鄉以南方為上<hi>橋居廟反鄉音向</hi>
　橋古之井上桔橰胡氏應氏謂即橋梁而衡即横席<lb/>
　坐席也衽卧席也鄉面也趾足也上謂席端也○奉<lb/>
　席如橋之衡左昻右低請席請衽順尊者所安坐問<lb/>
　鄉坐為陽面亦陽也卧問趾卧為隂足亦隂也布席<lb/>
　無常四方異鄉蓋堂室之面勢或不同故隨時之設<lb/>
　張亦不一所以酌地宜也凡坐隨隂陽坐在陽則貴<lb/>
　左坐在隂則貴右南坐是陽其左在西北坐是隂其<lb/>
<pb n="KR3a0064_WYG_014-17a"/>
　右亦在西故南向北向皆以西為上東坐是陽其左<lb/>
　在南西坐是隂其右亦在南故東向西向皆以南為<lb/>
　上<hi>本鄭氏孔氏及應氏說</hi>
若非飲食之客則布席席間函丈主人跪正席客跪撫<lb/>
席而辭客徹重席主人固辭客踐席乃坐<hi>函胡南反</hi>
　函容也文王世子云逺近間三席席三尺三寸三分<lb/>
　之一則三席是一丈撫謂以手按止之再辭曰固辭<lb/>
　○席間函丈地寛足以揖遜回旋講授亦足以指書<lb/>
<pb n="KR3a0064_WYG_014-17b"/>
　惟飲食之客欲便於勸酬而促近耳主人為客正席<lb/>
　而客辭客徹主人所為客設之重席而主人辭客坐<lb/>
　主人乃坐賔主之相敬如此<hi>合鄭氏孔氏應氏說而補其餘</hi>
主人不問客不先舉将即席容毋怍兩手摳衣去齊尺<lb/>
衣毋撥足毋蹶<hi>齊音咨撥半末反蹶居衛反</hi>
　怍愧赧不安失之野也摳提挈齊謂裳下緝撥發揚<lb/>
　貌蹶行遽貌客自外來主人宜先問客初就席顔色<lb/>
　宜莊將就席時以兩手挈裳使起令裳下緝去地一<lb/>
<pb n="KR3a0064_WYG_014-18a"/>
　尺恐衣長而躡履之也衣毋撥者收斂不使旁有觸<lb/>
　也足毋蹶者不匆遽使之躓也<hi>本鄭氏孔氏呂氏說</hi>
先生書䇿琴瑟在前坐而遷之戒勿越虚坐盡後食坐<lb/>
盡前坐必安執爾顔長者不及毋儳言正爾容聽必恭<lb/>
毋勦說毋雷同必則古昔稱先王<hi>盡津忍反儳仕鑒反勦初交反</hi>
　儳儳互不齊蓋雜之也勦擥取也則法也○先生書<lb/>
　䇿琴瑟或當已前跪坐而遷移之戒勿踰越虚坐必<lb/>
　就其後之盡處欲其寛廣且不敢近前謙也食坐必<lb/>
<pb n="KR3a0064_WYG_014-18b"/>
　就其前之盡處欲其親近且免濺汙席也坐毋動揺<lb/>
　執守其顔長者言未及不得乗其未及而雜之惟正<lb/>
　容而謹聽毋擥取其說毋雷同其說必法則古昔稱<lb/>
　述先王勦說徇已雷同徇人惟古與稽可也<hi>取孔氏應氏說</hi>
　<hi>而補其餘</hi>
侍坐於先生先生問焉終則對請業則起請益則起父<lb/>
召無諾先生召無諾唯而起<lb/>
　諾者應之緩唯者應之速諾者許而未行唯恭於諾<lb/>
<pb n="KR3a0064_WYG_014-19a"/>
　○終則對不敢錯亂尊者之言也請業請益則起尊<lb/>
　師重道也父召先生召皆無諾事師如事父也唯而<lb/>
　起聞召即往也<hi>本鄭氏吕氏說</hi>
侍坐於所尊敬毋餘席見同等不起燭至起食至起上<lb/>
客起燭不見跋尊客之前不叱狗讓食不唾<hi>見賢遍反跋半末反</hi>
　跋趾也○毋餘席必盡其所近尊者之端見同等不<lb/>
　起無二尊也燭至起未卜夜也食至起為盛饌變也<lb/>
　上客起不敢專其席也五者于客侍所尊而言也燭<lb/>
<pb n="KR3a0064_WYG_014-19b"/>
　不見跋将至跋而更示不厭倦也不叱狗嫌若風去<lb/>
　之也不唾嫌有穢惡也三者于主人侍客而言也<hi>用鄭</hi>
　<hi>氏孔氏方氏說而補其餘</hi>
侍坐於君子君子欠伸撰杖屨視日蚤莫侍坐者請出<lb/>
矣侍坐於君子君子問更端則起而對侍坐於君子若<lb/>
有告者曰少間願有復也則左右屏而待<hi>欠一歛反撰仕轉反莫音</hi>
<hi>暮間音間</hi>
　志疲則欠體疲則伸撰持也間舊音間吕氏謂間隙<lb/>
<pb n="KR3a0064_WYG_014-20a"/>
　也屏者退而自隠之謂○欠伸撰杖屨瞻視庭影皆<lb/>
　尊者倦而欲起故請出不敢勤君子也問更端起而<lb/>
　對因事有所變而起其敬也人俟間而有復則屏以<lb/>
　待不敢干其私也<hi>鄭氏孔氏呂氏</hi>
毋側聽毋噭應毋淫視毋怠荒遊毋倨立毋跛坐毋箕<lb/>
寢毋伏斂髮毋髢冠毋免勞毋袒暑毋褰裳<hi>噭古弔反跛彼義反</hi>
<hi>髢徒細反</hi>
　噭聲髙急也淫視睇盼也怠荒放散身體也跛謂挈<lb/>
<pb n="KR3a0064_WYG_014-20b"/>
　舉一足一足蹋地箕謂舒展兩足狀如箕舌髢髲也<lb/>
　以纚韜之不使垂餘如髲也○毋側聽頭容直毋噭<lb/>
　應聲容静毋淫視目容端毋怠荒氣容肅遊毋倨足<lb/>
　容重立毋跛立如齊坐毋箕坐如尸斂髮毋髢冠毋<lb/>
　免勞毋袒暑毋褰裳正其衣冠也人患徇其意之所<lb/>
　安此於視聽游行坐立卧起衣冠之際而自克蓋禮<lb/>
　者筋骸之束也<hi>本呂氏游氏說</hi>
侍坐於長者屨不上於堂解屨不敢當階就屨跪而舉<lb/>
<pb n="KR3a0064_WYG_014-21a"/>
之屏於側向長者而屨跪而遷屨俯而納屨<lb/>
　屨云解屨有繫也就猶著也○解屨必屏於側取屨<lb/>
　必隠辟納屨而向長者遷之必跪納之必俯則屨之<lb/>
　脫納皆有儀矣<hi>陳氏</hi>
離坐離立毋往參焉離立者不出中間<lb/>
　兩相麗之謂離三相成之謂參○併坐併立恐宻有<lb/>
　所論故戒往參預當已行路則避之不干人之私也<lb/>
男女不雜坐不同椸枷不同巾櫛不親授嫂叔不通問<lb/>
<pb n="KR3a0064_WYG_014-21b"/>
諸母不漱裳外言不入於梱内言不出於梱女子許嫁<lb/>
纓非有大故不入其門姑姊妹女子子已嫁而反兄弟<lb/>
弗與同席而坐弗與同器而食<hi>椸羊支反枷音嫁本又作架梱苦本反本又作</hi>
<hi>閫</hi>
　椸可以枷衣者諸母謂父之諸妾有子者梱門限也<lb/>
　纓女子許嫁繫纓以五采為之姑尊行姊妹同行女<lb/>
　子子卑行已嫁而反不過是三等故舉以為言女子<lb/>
　子重言子者鄭云别於男子胡氏謂云女子已别男<lb/>
<pb n="KR3a0064_WYG_014-22a"/>
　子重云子者衍文也愚意重云子者豈又云女子之<lb/>
　子乎若然則姑也姊妹也女子也女子之子也通四<lb/>
　世廣言之矣○凡皆逺别也<lb/>
父子不同席男女非有行媒不相知名非受幣不交不<lb/>
親故日月以告君齊戒以告鬼神為酒食以召鄉黨僚<lb/>
友以厚其别也取妻不取同姓故買妾不知其姓則卜<lb/>
之寡婦之子非有見焉弗與為友<hi>取七住反見賢遍反</hi>
　父子不同席尊卑異行而前後各席也男女有行媒<lb/>
<pb n="KR3a0064_WYG_014-22b"/>
　至召鄉黨僚友重婚姻也取必問姓妾不知姓則卜<lb/>
　重宗也寡婦之子非卓有著見弗友避嫌也<lb/>
賀娶妻者曰某子使某聞子有客使某羞<lb/>
　羞進也○昏禮有嗣代之序故不賀作記者因俗之<lb/>
　名稱賀舍曰昏禮而謂之有客則所以羞者佐其具<lb/>
　之費以待鄉黨僚友而已非賀也<hi>孔氏呂氏</hi>
貧者不以貨財為禮老者不以筋力為禮<lb/>
　不責人之所不能備不貴人之所不能行<hi>鄭氏</hi>
<pb n="KR3a0064_WYG_014-23a"/>
名子者不以國不以日月不以隠疾不以山川<lb/>
　為後人之難諱也<lb/>
男女異長男子二十冠而字父前子名君前臣名女子<lb/>
許嫁笄而字<hi>冠古亂反</hi>
　異長亦示别也字尊名卑男冠女笄皆成人而字惟<lb/>
　君父之前則名<lb/>
凡進食之禮左殽右胾食居人之左羮居人之右膾炙<lb/>
處外醯醤處内葱㳿處末酒漿處右以脯脩置者左朐<lb/>
<pb n="KR3a0064_WYG_014-23b"/>
右末<hi>胾則吏反炙章夜反㳿以制反朐其俱反</hi>
　殽骨體也胾切肉也食飯屬也外内殽胾之外内也<lb/>
　㳿蒸葱也屈中曰朐以中屈處置左以末邊處置右<lb/>
　取右手便擘食也○左右内外之設皆便手食因以<lb/>
　寓隂陽之義骨是陽故在左肉是隂故在右飯燥為<lb/>
　陽故在左羮濕是隂故居右<hi>呂氏孔氏</hi>
客若降等執食興辭主人興辭於客然後客坐主人延<lb/>
客祭祭食祭所先進殽之序徧祭之三飯主人延客食<lb/>
<pb n="KR3a0064_WYG_014-24a"/>
胾然後辨殽主人未辨客不虛口<hi>飯符晚反辨音遍</hi>
　祭祭先食也食惟祭所先進殽則以次第皆祭之也<lb/>
　客敵已者先祭降等則主人延之祭也三飯三食也<lb/>
　禮三飡而告飽主人延客食胾然後辨殽也辨匝也<lb/>
　虚口古謂食竟蕩口使清潔以水曰潄以酒曰酳酳<lb/>
　<hi>音𦙍</hi>訓演廬陵胡氏謂主人食殽未徧客不空口爾非<lb/>
　酳也○此據卑客食至則必興辭以祭則不敢先舉<lb/>
　以胾則不敢先嘗殽之徧則不敢先飽然客之謙惟<lb/>
<pb n="KR3a0064_WYG_014-24b"/>
　恐先乎主人主人之厚於客惟恐有所不足雍容揖<lb/>
　遜愛敬有餘孰得而少之哉<hi>用王氏</hi>
侍食於長者主人親饋則拜而食主人不親饋則不拜<lb/>
而食<lb/>
　凡稱侍者少賤之於其長毋敢視賔客親饋之則拜<lb/>
　<hi>呂氏</hi>
共食不飽共飯不澤手毋摶飯毋放飯毋流歠毋咤食<lb/>
毋齧骨毋反魚肉毋投與狗骨毋固獲毋揚飯飯黍毋<lb/>
<pb n="KR3a0064_WYG_014-25a"/>
以箸毋嚃羮毋絮羮毋刺齒毋歠醢客絮羮主人辭不<lb/>
能亨客歠醢主人辭以窶濡肉齒决乾肉不齒决毋嘬<lb/>
炙<hi>摶徒端反歠川悦反咤陟嫁反飯黍之飯扶晚反箸直慮反嚃他答反絮尺慮反刺七亦反嘬初怪反</hi>
　澤手捼莎也禮飯以手共飯而摩手人将惡之也放<lb/>
　飯謂去其黏手餘飯拂放本器中也流歠謂開口大<lb/>
　歠汁入口如水流貪肆而無容也咤食謂嫌薄之以<lb/>
　口舌作聲也齧骨謂有聲且似嫌其食之無肉也反<lb/>
　魚肉謂已厯口反還器中人所穢也投骨謂其賤飲<lb/>
<pb n="KR3a0064_WYG_014-25b"/>
　食以人食而食獸也固獲謂與人共食專固而必得<lb/>
　之也揚飯不待冷而揚去熱氣貪快也飯黍當以匕<lb/>
　箸非所當用也嚃不嚼菜而歠吞之欲速而多又有<lb/>
　聲也絮猶調謂就食器調足鹽梅呂氏謂讀如漂絮<lb/>
　之絮玩之而不食必調飪失節故主人辭不能亨也<lb/>
　刺齒取齒間之餘也醯味厚非可歠而歠之故主人<lb/>
　辭以窶窶貧也言貧而不能備厚味也濡肉濕軟可<lb/>
　齒决乾肉腊屬齒决則費力而失容也嘬謂一舉臠<lb/>
<pb n="KR3a0064_WYG_014-26a"/>
　炙肉濡當嚌之反于俎若嘬則為貪食甚也○凡與<lb/>
　人共者必先人而後己厚人而薄己則不争矣否則<lb/>
　貪也犯人之所惡也薄主人之飲食也聲容之不敬<lb/>
　也終食之間而小人之情狀畢見故君子於觴酒豆<lb/>
　肉之間未嘗不致謙而養廉<hi>集呂氏游氏馬氏說</hi>
卒食客自前跪徹飯齊以授相者主人興辭於客然後<lb/>
客坐<hi>卒子恤反相息亮反齊将兮反</hi>
　卒食食己也齊醤菹通名相者主人賛饌之人興辭<lb/>
<pb n="KR3a0064_WYG_014-26b"/>
　不聽其親徹<lb/>
侍飲於長者酒進則起拜受於尊所長者辭少者反席<lb/>
而飲長者舉未釂少者不敢飲<hi>釂子妙反</hi>
　尊所謂尊之所飲盡爵曰釂古之飲酒少者無不及<lb/>
　故此侍飲者亦長者親酌授之然必長者卒爵然後<lb/>
　飲<hi>呂氏</hi>
長者賜少者賤者不敢辭<lb/>
　此明凡受賜禮所謂不敢辭者義所可受不敢以辭<lb/>
<pb n="KR3a0064_WYG_014-27a"/>
　之也禮有一辭再辭各稱其事<hi>孔氏呂氏</hi>
賜果於君前其有核者懷其核御食於君所君賜餘器<lb/>
之溉者不冩其餘皆冩<lb/>
　御食侍御也溉者謂陶梓之器冩謂傾於别器○懷<lb/>
　核嫌於棄尊者物也器之不可溉者傳己器中乃食<lb/>
　之重汙君之器也其可溉滌者就器食訖滌以還君<lb/>
　<hi>鄭氏孔氏呂氏</hi>
餕餘不祭父不祭子夫不祭妻<hi>餕子閏反</hi>
<pb n="KR3a0064_WYG_014-27b"/>
　餕者食餘故不以祭先雖妻子至卑父與夫亦不以<lb/>
　祭之也<hi>晦庵</hi>
御同於長者雖貳不辭偶坐不辭<lb/>
　御侍也貳重殽膳也○侍食於長者而盛饌與同及<lb/>
　因彼有賔而與之偶坐懼妨尊容皆不敢辭蓋本不<lb/>
　為己設也<hi>用孔氏呂氏黄氏說</hi>
羮之有菜者用挾其無菜者不用挾<hi>古協反</hi>
　梜箸也○有菜謂鉶羮無菜謂大羮湆也直歠之而<lb/>
<pb n="KR3a0064_WYG_014-28a"/>
　已<hi>鄭氏</hi>
為天子削𤓰者副之巾以絺為國君者華之巾以綌為<lb/>
大夫累之士疐之庶人齕之<hi>為于為反副普逼反華古𤓰反累力果反疐音帝齕</hi>
<hi>恨没反</hi>
　副四析之既削又四析之而巾覆焉華中裂之不四<lb/>
　析累倮也謂去其皮不巾覆疐謂脫華處去其疐而<lb/>
　已齕以口此削𤓰等級亦以辨上下也微之不敢忽<lb/>
　所以為大之必謹也<hi>呂氏戴氏</hi>
<pb n="KR3a0064_WYG_014-28b"/>
父母有疾冠者不櫛行不翔言不惰琴瑟不御食肉不<lb/>
至變味飲酒不至變貌笑不至矧怒不至詈疾止復故<lb/>
　食肉多則變味齒本曰矧大笑則見○孝子之事親<lb/>
　也病則致其憂不櫛不翔憂不為容也不惰憂而知<lb/>
　謹也不御憂不在樂也不變味變貌憂不在飲食也<lb/>
　不矧不詈憂常在心而動有節也疾止則憂散皆如<lb/>
　故矣<hi>用鄭氏說</hi>
有憂者側席而坐有喪者專席而坐<lb/>
<pb n="KR3a0064_WYG_014-29a"/>
　側席坐不安也專席不與人共坐也<hi>吕氏</hi>
水潦降不獻魚鼈獻鳥者佛其首畜鳥者則勿佛也獻<lb/>
車馬者執䇿綏獻甲者執胄獻杖者執末獻民虜者執<lb/>
右袂獻粟者執右契獻米者操量鼓獻孰食者操醤齊<lb/>
獻田宅者操書致<hi>畜許六反操七刀反量音亮齊子兮反</hi>
　佛戾也為小竹籠以冒之使喙不害人畜養也畜鳥<lb/>
　馴故勿佛執與操皆謂手所舉以告䇿馬杖綏登車<lb/>
　之繩車馬不上於堂䇿綏易呈呈之則知有車馬也<lb/>
<pb n="KR3a0064_WYG_014-29b"/>
　甲鎧也名甲者言如龜鱉之有甲也胄兠鍪也甲大<lb/>
　胄小小者易舉故執以呈杖之末者地有坌汙故自<lb/>
　執之且便於受獻者之執民虜謂征伐所獲右袂右<lb/>
　邊袖也左手操其右袂右手以防其異心粟稻粱之<lb/>
　屬未為米者右契契合同之物以右為上左契無用<lb/>
　所以老子云執左契以涖天下故獻人以右契量斗<lb/>
　斛之數量鼓器名容十二斛米可即食為急故獻者<lb/>
　執量粟可乆儲為緩故獻者執契醬與齊所用以食<lb/>
<pb n="KR3a0064_WYG_014-30a"/>
　書致謂圖書於板丈尺委曲書之而致於尊者獻田<lb/>
　宅者然也○水潦降魚鱉易得不必獻則獻魚鱉必<lb/>
　視其時也獻鳥者佛其首畜者勿佛則獻鳥必視其<lb/>
　性也獻車馬獻甲獻粟獻米獻食獻田宅此六者皆<lb/>
　不可手執則執一物以舉其要也<hi>集吕氏陳氏說</hi>
凡遺人弓者張弓尚筋弛弓尚角右手執簫左手承弣<lb/>
尊卑垂帨若主人拜則客還辟辟拜主人自受由客之<lb/>
左接下承弣鄉與客並然後受<hi>遺于貴反弣音撫辟之辟扶亦反辟拜之辟音</hi>
<pb n="KR3a0064_WYG_014-30b"/>
<hi>避</hi>
　敵體相贈曰遺弓張之時向内筋在上弓身曲向下<lb/>
　弛之時反張向外筋在曲内角在曲外弓身亦曲向<lb/>
　下弓有弛張遺人者皆令其下曲隤然順簫弓頭頭<lb/>
　稍剡差邪似簫故謂簫又謂鞘簫鞘聲相近右執簫<lb/>
　客覆右手執弓下頭也弣弓把把音覇以左手承中<lb/>
　央之把使受者便於執也帨佩巾垂帨至地授受之<lb/>
　儀尊卑皆稍罄折故皆垂帨也還辟猶逡巡退卻也<lb/>
<pb n="KR3a0064_WYG_014-31a"/>
　辟拜不答執弓不得拜也受由客之左尚右以尊賔<lb/>
　也接下承弣下就客所承之弣敬受之也鄉並客然<lb/>
　後受敵體相遺皆南鄉也○射以觀德故弓之授受<lb/>
　必謹為禮者親其勞而不以勞施於人躬其辱而不<lb/>
　以辱及於人受賤受惡而以貴者善者委於人以不<lb/>
　安者自與而以安者與人惟其如此則可事上事長<lb/>
　事君親事師友可以羣居可以行世<hi>邵氏游氏</hi>
進劒者左首進戈者前其鐏後其刄進矛㦸者前其鐓<lb/>
<pb n="KR3a0064_WYG_014-31b"/>
進几杖者拂之效馬效羊者右牽之效犬者左牽之執<lb/>
禽者左首飾羔鴈者以繢受珠玉者以掬受弓劍者以<lb/>
袂飲玉爵者弗揮凡以弓劍苞苴簞笥問人者操以受<lb/>
命如使之容<hi>鐏在困反鐓其對反繢胡對反苴子于反</hi>
　進者以物供尊上之用效者呈見於尊上之前而非<lb/>
　進也問者問安否因有物遺之以表其意首謂劒鐶<lb/>
　客在右主人在左劍以首為尊以尊處進之也戈鉤<lb/>
　子㦸也刄當頭而利故不以向人鐏在前而鈍向人<lb/>
<pb n="KR3a0064_WYG_014-32a"/>
　為敬矛如鋋而三廉㦸兩邊皆安横刄鐓矛㦸柄尾<lb/>
　以平向人敬也銳底曰鐏平底曰鐓拂者去其塵馬<lb/>
　羊多力人右手亦有力故用右手牽制之犬吠囓故<lb/>
　左牽而右手防禦之大曰犬未成毫為狗禽首陽也<lb/>
　故左其首謂横捧之主人在左而以鳥首授之飾覆<lb/>
　也繢畫也畫布為雲氣以覆羔鴈為飾掬手中受珠<lb/>
　玉以掬恐墜落也受弓劒者不露首取之承以衣袂<lb/>
　玉爵玉杯也揮振去餘酒弗揮為其寳而脆苞以草<lb/>
<pb n="KR3a0064_WYG_014-32b"/>
　苞裹魚肉苴以草藉器而貯物簞盛食笥盛衣裳皆<lb/>
　竹器使受命而往将操以遺人先習其威儀進退如<lb/>
　使之容○進兵者後其刄敬也效物者細别其宜一<lb/>
　物必有一宜也自飾羔鴈至飲玉爵又叙其飾物之<lb/>
　文也終而總之曰凡以弓劒苞苴簞笥問人舉其凡<lb/>
　以該上文所列之目也<hi>集呂氏應氏說</hi>
凡為君使者已受命君言不宿於家君言至則主人出<lb/>
拜君言之辱使者歸則必拜送于門外若使人於君所<lb/>
<pb n="KR3a0064_WYG_014-33a"/>
則必朝服而命之使者反則必下堂而受命<lb/>
　受君命而不宿於家主将君命者而言君言至而拜<lb/>
　受拜送主被君命者而言使人於君所而拜送拜受<lb/>
　主臣下使人於君所者而言三者不同而敬君命之<lb/>
　心一也<hi>補</hi>
博聞强識而讓敦善行而不怠謂之君子君子不盡人<lb/>
之歡不竭人之忠以全交也<lb/>
　多能而守之以謙篤行而繼之以勤君子之成德如<lb/>
<pb n="KR3a0064_WYG_014-33b"/>
　此故能不盡人之歡不竭人之忠以全其交反已常<lb/>
　若不足則與人常能有餘也<hi>補</hi>
禮曰君子抱孫不抱子此言孫可以為王父尸子不可<lb/>
以為父尸為君尸者大夫士見之則下之君知所以為<lb/>
尸者則自下之尸必式乗必以几齊者不樂不弔<hi>乗繩證反</hi>
　禮曰述舊禮語也此言作記者釋舊禮之言也王父<lb/>
　祖也尸祭時代神者也神主之位東向尸在神主之<lb/>
　北下下車也式車中俯首處也車箱長四尺四寸而<lb/>
<pb n="KR3a0064_WYG_014-34a"/>
　三分之前一後二横一木下去車牀三尺三寸謂之<lb/>
　式於式上二尺二寸横一木謂之較較去車牀五尺<lb/>
　五寸乗車者立則慿較有所敬則俯而慿式几者所<lb/>
　慿以養安尸之乗車則用之齊者祭之前散齋七日<lb/>
　致齋三日齊一其心以交神明也○孫與祖同昭穆<lb/>
　昭與穆間一世祖昭則孫亦昭祖穆則孫亦穆故孫<lb/>
　為祖之尸孫幼亦抱之為尸尸在車則君與大夫士<lb/>
　皆下之尸在車以式為敬几為安齊者不樂不弔不<lb/>
<pb n="KR3a0064_WYG_014-34b"/>
　以憂樂動其齊之志也<hi>本孔氏吕氏說</hi>
居喪之禮毁瘠不形視聽不衰升降不由阼階出入不<lb/>
當門隧居喪之禮頭有創則沐身有瘍則浴有疾則飲<lb/>
酒食肉疾止復初不勝喪乃比於不慈不孝五十不致<lb/>
毁六十不毁七十惟衰麻在身飲酒食肉處於内<hi>隧音遂創</hi>
<hi>初良反瘍音羊勝音升衰七雷反</hi>
　形謂毁瘠而骨見隧道也致極也○不形不衰毁不<lb/>
　滅性也升階出入常若親存沐浴飲酒食肉皆以權<lb/>
<pb n="KR3a0064_WYG_014-35a"/>
　制否而不勝喪則比於不慈不孝矣不致毁以下皆<lb/>
　所以養老人人五十始衰也<hi>集鄭氏呂氏說補其餘</hi>
生與來日死與往日<lb/>
　與猶數也一曰許也猶期也○生與來日三日成服<lb/>
　以死之來日為始生者之事也死與往日如三日而<lb/>
　殯以死之日為始死者之事也<hi>孔氏吕氏</hi>
知生者弔知死者傷知生而不知死弔而不傷知死而<lb/>
不知生傷而不弔<lb/>
<pb n="KR3a0064_WYG_014-35b"/>
　人恩各施其所知也<hi>鄭氏</hi>
弔喪弗能賻不問其所費問疾弗能遺不問其所欲見<lb/>
人弗能館不問其所舍<lb/>
　惡口惠而實不至也<hi>王氏</hi>
賜人者不曰來取與人者不問其所欲<lb/>
　非所以惠人之道也<hi>吕氏</hi>
適墓不登壟助𦵏必執紼臨喪不笑揖人必違其位望<lb/>
柩不歌入臨不翔當食不歎鄰有喪舂不相里有殯不<lb/>
<pb n="KR3a0064_WYG_014-36a"/>
巷歌適墓不歌哭日不歌送喪不由徑送葬不辟塗潦<lb/>
臨喪則必有哀色執紼不笑臨樂不歎介胄則有不可<lb/>
犯之色故君子戒慎不失色於人<hi>紼音弗臨力鴆反相息亮反辟音避</hi>
　壟冢紼引棺索相送杵聲介甲○雜記吉凶舉動威<lb/>
　儀之事各有攸當<hi>鄭氏馬氏</hi>
國君撫式大夫下之大夫撫式士下之<lb/>
　撫猶據也乗車而俯慿式者示敬也下下車也○下<lb/>
　車之敬重於慿式所敬逓降一等<hi>用呂氏說</hi>
<pb n="KR3a0064_WYG_014-36b"/>
禮不下庶人刑不上大夫刑人不在君側<lb/>
　庶人愚且賤不可以待君子之事責之大夫賢且貴<lb/>
　不可以待小人之法辱之故制禮自士始而大夫有<lb/>
　罪則議以八法刑人而在君側輕身之道也<hi>呂氏</hi>
兵車不式武車綏旌德車結旌<lb/>
　建戈刄曰兵車取威猛曰武車皆謂革路德車謂玉<lb/>
　路金路象路木路旌車上旗旛綏垂舒之結收斂之<lb/>
　○兵車不式猶介胄不拜尚威也發揚者武之事故<lb/>
<pb n="KR3a0064_WYG_014-37a"/>
　旌之垂曳象之斂藏者德之事故旌之收結象之<hi>游氏</hi>
　<hi>吕氏</hi>
史載筆士載言前有水則載青旌前有塵埃則載鳴鳶<lb/>
前有車騎則載飛鴻前有士師則載虎皮前有摯獸則<lb/>
載貔貅<hi>載音戴</hi>
　史國史筆書具士史之有司有司藏書故載言以備<lb/>
　討論師行宜警衛人衆難傳道前有變異則為物色<lb/>
　旌旗之上舉類示之使為之戒載謂建之於車<hi>孔氏呂氏</hi>
<pb n="KR3a0064_WYG_014-37b"/>
　<hi>方氏</hi>
行前朱雀而後𤣥武左青龍而右白虎招搖在上急繕<lb/>
其怒進退有度左右有局各司其局<hi>繕古音勁</hi>
　行師行也朱雀𤣥武青龍白虎四方宿名以是四物<lb/>
　畫之于旗立于軍之左右前後以象天體之周旋招<lb/>
　搖北斗第七星指四方之宿不差者軍中舉之以指<lb/>
　正四方旗本並作七星而獨云招搖者舉指者為主<lb/>
　也急繕其怒者作而致其怒進止有法部分不亂<hi>孔氏</hi>
<pb n="KR3a0064_WYG_014-38a"/>
　<hi>呂氏</hi>
父之仇弗與共戴天兄弟之仇不反兵交遊之仇不同<lb/>
國<lb/>
　不反兵謂常執殺之備不待反家取兵此論親疎復<lb/>
　仇之法謂無故而殺人者君誅之君誅之不得則子<lb/>
　報之子報之不得則兄弟報之兄弟報之不得交游<lb/>
　報之報兄弟之仇則殺於父報交游之仇又殺於兄<lb/>
　弟各稱其情義也<hi>游氏呂氏</hi>
<pb n="KR3a0064_WYG_014-38b"/>
四郊多壘此卿大夫之辱也地廣大荒而不治此亦士<lb/>
之辱也<lb/>
　壘軍壁○此明食其禄所宜任其事<hi>孔氏</hi>
臨祭不惰祭服敝則焚之祭器敝則埋之龜筴敝則埋<lb/>
之牲死則埋之凡祭於公者必自徹其俎<lb/>
　祭主敬故不惰祭器祭服以其嘗用於鬼神不敢䙝<lb/>
　用故埋焚之祭服人所御故焚器惟鬼神所用故埋<lb/>
　祭於公者助君祭自徹俎者不敢勤君之職事<hi>張氏呂氏</hi>
<pb n="KR3a0064_WYG_014-39a"/>
卒哭乃諱禮不諱嫌名二名不偏諱逮事父母則諱王<lb/>
父母不逮事父母則不諱王父母<lb/>
　諱辟也卒哭乃諱敬鬼神之名也嫌名聲相近○死<lb/>
　而不諱則安忍而忘親二名而均諱則易犯而難辟<lb/>
　卒哭而諱所以盡愛敬之心不諱嫌不偏諱所以適<lb/>
　言語之便父之所諱子亦諱之故逮事父母則諱王<lb/>
　父母<hi>本陳氏呂氏說</hi>
君所無私諱大夫之所有公諱詩書不諱臨文不諱廟<lb/>
<pb n="KR3a0064_WYG_014-39b"/>
中不諱夫人之諱雖質君之前臣不諱也婦諱不出門<lb/>
大功小功不諱入竟而問禁入國而問俗入門而問諱<lb/>
<hi>竟音境</hi>
　質猶對也○無私諱有公諱尊歸於君也詩書臨文<lb/>
　不諱為其失事正也廟中有事於髙祖則不諱曽祖<lb/>
　呂氏謂君前臣名父前子名也婦諱不出門故夫人<lb/>
　之諱雖對君之前亦不諱也大功小功之親不諱恩<lb/>
　殺也問禁問俗問諱皆為敬主人也<hi>集鄭氏呂氏</hi>
<pb n="KR3a0064_WYG_014-40a"/>
外事以剛日内事以柔日凡卜筮日旬之外曰逺某日<lb/>
旬之内曰近某日喪事先逺日吉事先近日<lb/>
　外事郊外之事内事郊内之事剛日甲丙戊庚壬陽<lb/>
　日也柔日乙丁己辛癸隂日也卜用龜筮用蓍吉事<lb/>
　人情之所欲故先近日喪事人事之所不忍故先逺<lb/>
　日<hi>集孔氏馬氏</hi>
曰為日假爾泰龜有常假爾泰筮有常卜筮不過三卜<lb/>
筮不相襲龜為卜筴為筮卜筮者先聖王之所以使民<lb/>
<pb n="KR3a0064_WYG_014-40b"/>
信時日敬鬼神畏法令也所以使民決嫌疑定猶與也<lb/>
故曰疑而筮之則弗非也日而行事則必踐之<hi>踐古作善今如</hi>
<hi>字</hi>
　曰為日而下命龜筮辭假因也爾指蓍龜也泰大中<lb/>
　之大也褒美龜筮為泰也有常言吉凶不僭也不過<lb/>
　三不敢瀆鬼神也不相襲不敢疑鬼神也猶與皆獸<lb/>
　名二獸進退多疑人之多疑者似之故謂之猶與弗<lb/>
　非無非之者日而行事則必踐之者卜日而行事則<lb/>
<pb n="KR3a0064_WYG_014-41a"/>
　必踐用其日<hi>集鄭氏陳氏呂氏說</hi>
君車將駕則僕執䇿立於馬前已駕僕展軨效駕奮衣<lb/>
由右上取貳綏跪乗執策分轡驅之五步而立君出就<lb/>
車則僕并轡授綏左右攘辟車驅而騶至于大門君撫<lb/>
僕之手而顧命車右就車門閭溝渠必步<hi>軨力丁反乗繩證反并必</hi>
<hi>政反辟扶亦反騶仕救反</hi>
　僕御車者也執䇿立馬前監駕車也展省視也軨轄<lb/>
　頭轊也效白於君也貳綏者僕登車授綏有二正綏<lb/>
<pb n="KR3a0064_WYG_014-41b"/>
　君所執以登車貳綏則御與車右所執以登車也跪<lb/>
　乗者僕試車時君未出未敢依常而立故跪也執策<lb/>
　分轡者御者六轡在手今以一手執馬杖以三轡置<lb/>
　空手中以三轡置杖手中也驅之五步調試之也并<lb/>
　轡授綏者并六轡置一手中以一手取正綏授君使<lb/>
　登車也左右攘辟君登車而使左右從者避之也車<lb/>
　驅而騶者君已登車而行左右疾趨從之也至大門<lb/>
　而君撫止御者令車右登車車右勇力之士立車之<lb/>
<pb n="KR3a0064_WYG_014-42a"/>
　右以衛君備非常者也門閭必步防衝突溝渠必步<lb/>
　防傾仆步者古謂車右至此下車而步新安王氏謂<lb/>
　馬緩行為步○僕御君車其節有五將駕車執策立<lb/>
　馬前一也已駕展軨效駕二也先上車執䇿分轡驅<lb/>
　之五步三也君出就車并轡授綏四也車至大門君<lb/>
　撫僕手顧命車右就車五也<hi>呂氏</hi>
凡僕人之禮必授人綏若僕者降等則受不然則否若<lb/>
僕者降等則撫僕之手不然則自下拘之<hi>拘古侯反</hi>
<pb n="KR3a0064_WYG_014-42b"/>
　僕人為人御車也故授登車者以綏然必御者降等<lb/>
　乃受若敵體則主人宜謙而不敢受其綏又御者雖<lb/>
　降等亦必撫其手少止之示若不敢受以示謙若敵<lb/>
　體不受而御者必以授則當卻手従御者手下自拘<lb/>
　取之示終不敢受也<hi>用孔氏說</hi>
客車不入大門婦人不立乗犬馬不上於堂<lb/>
　大門最外之正門○客車不入大門敬主人也婦人<lb/>
　不立乗従安也犬馬不上於堂賤畜也<hi>呂氏</hi>
<pb n="KR3a0064_WYG_014-43a"/>
故君子式黄髮下卿位入國不馳入里必式<lb/>
　式黄髮敬老也下卿位尊賢也入國不馳馳則人不<lb/>
　得而辟也入里必式先人之居在焉也<hi>合鄭氏呂氏說</hi>
君命召雖賤人大夫士必自御之<lb/>
　奉君命而召雖所召者賤使者當親御之<hi>横渠</hi>
介者不拜為其拜而蓌拜<hi>蓌子卧反</hi>
　蓌猶言有所枝拄謂著甲而拜不利屈伸也<hi>晦庵</hi>
祥車曠左乗君之乗車不敢曠左左必式<lb/>
<pb n="KR3a0064_WYG_014-43b"/>
　祥車葬之乗車曠左空神位也乗君之車者王者五<lb/>
　輅君乗其一餘四輅皆臣下乗之不敢曠左君存惡<lb/>
　空其位也左必式不敢安君之位也<hi>集孔氏呂氏馬氏說</hi>
僕御婦人則進左手後右手御國君則進右手後左手<lb/>
而俯<lb/>
　進左後右使形微相背逺嫌也進右後左以相向而<lb/>
　俯以敬也<hi>合鄭氏孔氏說</hi>
國君不乗竒車車上不廣欬不妄指立視五巂式視馬<lb/>
<pb n="KR3a0064_WYG_014-44a"/>
尾顧不過轂國中以䇿彗䘏勿驅塵不出軌<hi>竒居宜反巂惠圭反</hi>
<hi>彗音遂勿音沒</hi>
　竒車竒邪不正之車廣欬髙聲大欬驕矜驚衆巂規<lb/>
　也車輪轉一周為巂策彗策取竹帚帶葉者晦庵云<lb/>
　疑謂策之彗若今時鞭末韋帶耳今從其說蓋未必<lb/>
　國中别易一策之帶竹葉者也䘏勿搔摩狀謂以策<lb/>
　微近馬體不欲令疾軌車轍也○不廣欬為驕矜不<lb/>
　妄指為惑衆立視五巂不至於逾逺式視馬尾不至<lb/>
<pb n="KR3a0064_WYG_014-44b"/>
　於偪下顧不過轂不掩後人之私驅車䘏勿不使塵<lb/>
　飛示國中以氣象閒暇也<hi>集孔氏方氏而補其餘</hi>
國君下齊牛式宗廟大夫士下公門式路馬乗路馬必<lb/>
朝服載鞭策不敢授綏左必式步路馬必中道以足蹙<lb/>
路馬芻有誅齒路馬有誅<hi>齊側皆反</hi>
　齊牛祭牲也路馬君之馬也步路馬習之也齒謂量<lb/>
　其年誅罰也○君敬宗廟臣敬君乗路馬步路馬教<lb/>
　敬蹙其芻誅齒其年誅預逺不敬<hi>補</hi>
<pb n="KR3a0064_WYG_014-45a"/>
　　曲禮下第二<lb/>
凡奉者當心提者當帶<hi>奉芳勇反</hi>
　奉者承以二手提者挈以一手奉必仰手當心提必<lb/>
　屈臂當帶<lb/>
執天子之器則上衡國君則平衡大夫則綏之士則提<lb/>
之<hi>綏音妥</hi>
　衡謂與心平上衡則髙於心彌敬綏之謂下於心提<lb/>
　之又在綏之下○人愈貴則執其器愈恭<hi>方氏</hi>
<pb n="KR3a0064_WYG_014-45b"/>
凡執主器執輕如不克執主器操幣圭璧則尚左手行<lb/>
不舉足車輪曳踵立則罄折垂佩主佩倚則臣佩垂主<lb/>
佩垂則臣佩委<lb/>
　主器君之器也尚左手以為容以右手在下防失墜<lb/>
　也車輪曳踵不舉足而如車輪之曳地而行也罄折<lb/>
　身曲折如磬也倚謂佩附於身小俛則垂大俛則委<lb/>
　於地此明持奉手足之儀及授受時禮臣常愈恭於<lb/>
　君也<hi>本鄭氏孔氏</hi>
<pb n="KR3a0064_WYG_014-46a"/>
執玉其有藉者則裼無藉者則襲<lb/>
　左袒曰裼掩而不開曰襲○玉之用雖殊其有藉則<lb/>
　一禮言有藉則裼無藉則襲何也玉有以繅為藉有<lb/>
　以束帛為藉繅藉所以飾之束帛藉所以將之此說<lb/>
　特施於束帛之藉裼者尚文與有藉相稱襲者尚質<lb/>
　與無藉相稱<hi>用馬氏說補</hi>
國君不名卿老世婦大夫不名世臣姪娣士不名家相<lb/>
長妾<lb/>
<pb n="KR3a0064_WYG_014-46b"/>
　卿老上卿也世婦謂兩媵次於夫人貴於諸妾世臣<lb/>
　父時老臣姪妻之兄女娣妻之妹皆従妻來為妾者<lb/>
　家相助知家事者長妾士有二妾長妾當為娣○臣<lb/>
　妾之長者不名别貴賤也蓋以禮敬之而不敢慢<hi>呂氏</hi>
君大夫之子不敢自稱曰予小子大夫士之子不敢自<lb/>
稱曰嗣子某不敢與世子同名<lb/>
　國君與大夫之子不敢稱予小子避嗣天子之稱也<lb/>
　大夫與士之子不敢稱嗣子避嗣諸侯之稱也不與<lb/>
<pb n="KR3a0064_WYG_014-47a"/>
　諸侯之世子同名避僭倣也<hi>王氏呂氏鄭氏</hi>
君使士射不能則辭以疾言曰某有負薪之憂<lb/>
　射男子之事古者人人能之偶不能則以疾辭不敢<lb/>
　以不能辭負薪賤者事士云者謙辭言疾而憂無力<lb/>
　負薪<hi>用呂氏范氏補</hi>
侍於君子不顧望而對非禮也<lb/>
　顧望坐中不敢率爾先對<hi>孔氏</hi>
君子行禮不求變俗祭祀之禮居喪之服哭泣之位皆<lb/>
<pb n="KR3a0064_WYG_014-47b"/>
如其國之故謹修其法而審行之<lb/>
　因其俗之故常而行禮則不煩而易為力所謂國之<lb/>
　故者言其故之所自來皆有祖述特在乎謹修其法<lb/>
　而審行之使不失其故爾<hi>游氏</hi>
去國三世爵禄有列於朝出入有詔於國若兄弟宗族<lb/>
猶存則反告於宗後去國三世爵禄無列於朝出入無<lb/>
詔於國唯興之日從新國之法<lb/>
　有列於朝謂已雖去國已乆而君不絶其祖祀復立<lb/>
<pb n="KR3a0064_WYG_014-48a"/>
　其後也詔猶告謂與卿大夫凶吉往來猶赴告也宗<lb/>
　後大宗之後有事反告于後不忘親也興謂起為卿<lb/>
　大夫若本國已無列無詔亦必仕於新國而後從新<lb/>
　國之制厚之至也皆所以重其本也<hi>用鄭氏孔氏說</hi>
君子已孤不更名已孤暴貴不為父作諡<lb/>
　名父所命已孤更之不忍也諡者列平生德行作美<lb/>
　號暴貴不為父諡者子事父無貴賤忽為父諡似鄙<lb/>
　父賤非所以敬親也<hi>合鄭氏孔氏呂氏說</hi>
<pb n="KR3a0064_WYG_014-48b"/>
居喪未葬讀喪禮既葬讀祭禮喪復常讀樂章居喪不<lb/>
言樂祭事不言凶公庭不言婦女<lb/>
　各於其時<hi>鄭氏</hi>
振書端書於君前有誅倒筴側龜於君前有誅<lb/>
　振去塵也端正也筴有本末故曰倒龜有背面故曰<lb/>
　側皆謂甫省視之○臣不豫事皆宜誅責<hi>孔氏</hi>
龜筴几杖席蓋重素袗絺綌不入公門苞屨扱衽厭冠<lb/>
不入公門書方衰凶器不以告不入公門<hi>苞白表反扱初洽反厭於</hi>
<pb n="KR3a0064_WYG_014-49a"/>
<hi>涉反衰七雷反</hi>
　龜筴嫌問國家吉凶几杖嫌自長老席所以坐蓋所<lb/>
　以禦日與雨皆燕安之具重素衣裳皆素袗單也袗<lb/>
　絺綌肉露見為不敬故不入公門苞藨也扱上衽孝<lb/>
　子未成服之飾厭猶伏也吉冠有纚有梁而喪冠無<lb/>
　之曰厭冠皆喪具也故不入公門書謂條録送死之<lb/>
　物用方板書之曰書方衰謂喪服凶器謂棺凡謂臣<lb/>
　妾有死於宮者不告於君則不以入公門<lb/>
<pb n="KR3a0064_WYG_014-49b"/>
公事不私議<lb/>
　公事公言<hi>補</hi>
君子將營宫室宗廟為先廏庫為次居室為後凡家造<lb/>
祭器為先犧賦為次養器為後無田禄者不設祭器有<lb/>
田禄者先為祭服君子雖貧不粥祭器雖寒不衣祭服<lb/>
為宮室不斬於丘木<hi>養羊尚反粥音育衣於既反</hi>
　家造大夫始造家事也犧賦古注謂以稅出牲胡氏<lb/>
　謂總言牲爾竊意養犧牲所賦用之器具故總於家<lb/>
<pb n="KR3a0064_WYG_014-50a"/>
　造次於祭器歟粥賣也丘冢也○言禮者必以祭祀<lb/>
　為先營宫室者必以宗廟為先造器者必以祭器為<lb/>
　先始有田禄者必以祭服為先此言富貴首念祖先<lb/>
　不粥祭器不衣祭服不斬丘木此言雖貧亦堅忍而<lb/>
　不敢違祖先<hi>用呂氏說補</hi>
大夫士去國祭器不踰竟大夫寓祭器於大夫士寓祭<lb/>
器於士<lb/>
　覬已復還<hi>鄭氏</hi>
<pb n="KR3a0064_WYG_014-50b"/>
大夫士去國踰竟為壇位鄉國而哭素衣素裳素冠徹<lb/>
緣鞮屨素簚乗髦馬不蚤鬋不祭食不說人以無罪婦<lb/>
人不當御三月而復服<hi>緣悦絹反鞮都兮反簚莫厯反髦音毛蚤音爪鬋子淺反</hi>
　鞮屨無絇之菲絇求俱反絇之言拘用繪一寸屈之<lb/>
　著屨為行戒也素簚以白狗皮為覆笭也髦馬不鬄<lb/>
　落也蚤讀為爪治手足爪也鬋剔治鬚髮也○大夫<lb/>
　士失位去國無禄以祭故以喪禮處之為壇位而哭<lb/>
　衣冠裳以素輿馬不飾食不祭内不御心喪之禮也<lb/>
<pb n="KR3a0064_WYG_014-51a"/>
　以己無罪而說於人則君有罪矣君子不忍為厚之<lb/>
　至也<hi>呂氏</hi>
大夫士見於國君君若勞之則還辟再拜稽首君若迎<lb/>
拜則還辟不敢答拜<hi>辟婢亦反</hi>
　還辟逡巡也○嫌與君亢賔主之禮<hi>鄭氏</hi>
大夫士相見雖貴賤不敵主人敬客則先拜客客敬主<lb/>
人則先拜主人<lb/>
　相見貴於相下相下貴於相先<hi>馬氏</hi>
<pb n="KR3a0064_WYG_014-51b"/>
凡非弔喪非見國君無不答拜者大夫見於國君國君<lb/>
拜其辱士見於大夫大夫拜其辱同國始相見主人拜<lb/>
其辱君於士不答拜也非其臣則答拜之大夫於其臣<lb/>
雖賤必答拜之男女相答拜也<lb/>
　非弔喪及見國君凡拜皆答又惟非其臣及男女則<lb/>
　相答拜<lb/>
國君春田不圍澤大夫不掩羣士不取麛卵<lb/>
　麛鹿子○此明貴賤田獵不同皆禁盡物位愈卑者<lb/>
<pb n="KR3a0064_WYG_014-52a"/>
　禁愈嚴春方字乳之時尤在所禁<hi>孔氏方氏</hi>
歲凶年穀不登君膳不祭肺馬不食穀馳道不除祭事<lb/>
不縣大夫不食粱士飲酒不樂<hi>縣音𤣥</hi>
　膳美食名盛食必祭周人重肺故先祭肺馳道如今<lb/>
　御路除謂除治草萊也縣樂器鐘磬之屬縣之而擊<lb/>
　者也粱加食也大夫食黍稷以粱為加○不祭肺不<lb/>
　殺也不食穀芻秣而已也不除道為妨民示簡省也<lb/>
　祭不縣食不加粱雖飲酒而不用樂凡謂君大夫士<lb/>
<pb n="KR3a0064_WYG_014-52b"/>
　皆為嵗凶自貶損憂民也<hi>合鄭氏孔氏說</hi>
君無故玉不去身大夫無故不徹縣士無故不徹琴瑟<lb/>
　玉謂佩縣謂樂故謂災患喪病○憂樂不相干<hi>鄭氏</hi>
士有獻於國君他日君問之曰安取彼再拜稽首而后<lb/>
對大夫私行出疆必請反必有獻士私行出疆必請反<lb/>
必告君勞之則拜問其行拜而后對<lb/>
　私行謂以己事問其行謂道中無恙及所經過○雖<lb/>
　士有獻皆所以達臣子共養君親之誠必請必告猶<lb/>
<pb n="KR3a0064_WYG_014-53a"/>
　子於親出必告反必面止言告者不必有獻也君勞<lb/>
　問必拜亦起敬也<hi>吕氏陳氏鄭氏</hi>
國君去其國止之曰奈何去社稷也大夫曰奈何去宗<lb/>
廟也士曰奈何去墳墓也國君死社稷大夫死衆士死<lb/>
制<lb/>
　衆謂軍帥制謂君教令所使為之○臣民各止其君<lb/>
　使勿去忠厚之至也以社稷宗廟墳墓為言者皆指<lb/>
　其所本也君之有社稷受命於天子大夫之衆士之<lb/>
<pb n="KR3a0064_WYG_014-53b"/>
　制受命於君故皆以死守之<hi>吕氏</hi>
君天下曰天子朝諸侯分職授政任功曰予一人踐阼<lb/>
臨祭祀内事曰孝王某外事曰嗣王某臨諸侯畛於鬼<lb/>
神曰天王某甫<hi>畛之忍反</hi>
　畛古注致也吕氏曰畛於鬼神猶畦畛之相接然言<lb/>
　交際也方氏畛蓋田間道祭於畛謂之畛猶祭於郊<lb/>
　謂之郊蓋若巡守望秩山川也○君天下曰天子言<lb/>
　天無所不覆也朝見諸侯分人以職授人以政任人<lb/>
<pb n="KR3a0064_WYG_014-54a"/>
　以功曰予一人謙抑自卑猶言孤與寡人也内事宗<lb/>
　廟故云孝外事郊社故云嗣某為天子名鬼神在諸<lb/>
　侯竟内天子不親祀曰天王某甫者有司不敢名君<lb/>
　也<hi>吕氏孔氏</hi>
崩曰天王崩復曰天子復矣告喪曰天子登假措之廟<lb/>
立之主曰帝<hi>假音遐</hi>
　復始死時招魂辭遐逺也吕曰假至也猶詩謂來假<lb/>
　莊子亦云登假於道先儒以假為遐音恐未然也立<lb/>
<pb n="KR3a0064_WYG_014-54b"/>
　主曰帝同之天神<hi>鄭氏吕氏</hi>
天子未除喪曰予小子生名之死亦名之<lb/>
　適嗣於初喪未忍即受天王之稱生死皆名之曰小<lb/>
　子王<hi>孔氏吕氏</hi>
天子有后有夫人有世婦有嬪有妻有妾<lb/>
　后後也廣後嗣也后以配天子夫扶也扶持於君也<lb/>
　夫人視三公故名與諸侯之妃同婦服也服事君子<lb/>
　也世婦視大夫故名與大夫妻同妻齊也進御有齊<lb/>
<pb n="KR3a0064_WYG_014-55a"/>
　同之義也御妻視元士故名與士之妻同嬪婦人美<lb/>
　稱九嬪於昬義視九卿位在世婦上此在世婦下者<lb/>
　異代之制也妾接也得接見於君子也<hi>孔氏吕氏</hi>
天子建天官先六大曰大宰大宗大史大祝大士大卜<lb/>
典司六典天子之五官曰司徒司馬司空司士司冦典<lb/>
司五衆天子之六府曰司土司木司水司草司器司貨<lb/>
典司六職天子之六工曰土工金工石工木工獸工草<lb/>
工典制六材五官致貢曰享<lb/>
<pb n="KR3a0064_WYG_014-55b"/>
　此殷制也殷人尚神大宗以下皆事鬼神奉天時之<lb/>
　官總謂之天官大宰代天工者也大宗掌事鬼神者<lb/>
　也大史掌正歲年者也大祝所以接神大士即周之<lb/>
　司巫所以降神大卜主問龜所以求神者也又置地<lb/>
　官以象地之五行司徒之衆六鄉六遂也司馬之衆<lb/>
　六軍也司空之衆百工也司冦之衆士師司𨽻也司<lb/>
　士於周為夏官之屬此别出司士為一官以掌羣臣<lb/>
　之版及卿大夫庶子之數所統亦衆也而承之以六<lb/>
<pb n="KR3a0064_WYG_014-56a"/>
　府六工則變化養吾民者莫不備矣六府與藏六者<lb/>
　之入六工飭六者之材以為器貢功也享獻也嵗終<lb/>
　則司徒以下五官各致其功以獻於王故謂之享然<lb/>
　則六府六工皆屬於五官者也<hi>用鄭氏吕氏劉氏之說補</hi>
五官之長曰伯是職方其擯於天子也曰天子之吏天<lb/>
子同姓謂之伯父異姓謂之伯舅自稱於諸侯曰天子<lb/>
之老於外曰公於其國曰君<lb/>
　伯長也二伯為内外官之長雖主治諸侯而處於内<lb/>
<pb n="KR3a0064_WYG_014-56b"/>
　是職方者言二伯於是職主當方之事如周公左召<lb/>
　公右各主治其方也二伯即唐虞之四岳此云五官<lb/>
　之長曰伯是職方者乃殷人之制猶周官立三公三<lb/>
　孤於六卿之上者也擯者傳辭於天子之人吏者治<lb/>
　事之稱謙辭也天子謂之伯父伯舅尊辭也老者年<lb/>
　長之稱亦謙辭也公以爵稱君以位稱内外之辨也<lb/>
　<hi>用孔氏方氏吕氏而補其餘</hi>
九州之長入天子之國曰牧天子同姓謂之叔父異姓<lb/>
<pb n="KR3a0064_WYG_014-57a"/>
謂之叔舅於外曰侯於其國曰君<lb/>
　每一州之中天子選諸侯之賢者以為之牧牧養也<lb/>
　言能養一州之人實一州之長也内之長五官者統<lb/>
　為之長外之長九州者各為之長稱曰叔父叔舅次<lb/>
　於内之伯也侯其本爵君其臨本國之稱<hi>集鄭氏孔氏方氏之</hi>
　<hi>說</hi>
其在東夷北狄西戎南蠻雖大曰子於内自稱曰不穀<lb/>
於外自稱曰王老<lb/>
<pb n="KR3a0064_WYG_014-57b"/>
　此謂九州之外之長也故雖疆域之大爵不過子自<lb/>
　稱不穀者謙辭穀猶長也不稱寡人辟中國諸侯也<lb/>
　自稱王老榮中國之命以鎮乎四夷也<hi>鄭氏呂氏劉氏</hi>
庶方小侯入天子之國曰某人於外曰子自稱曰孤<lb/>
　亦九州之外也以其非長故曰庶方以其非大故曰<lb/>
　小侯於外曰子者稱之以爵出外則伸故也自與其<lb/>
　臣民言曰孤孤者特立無德能之稱謙辭也<hi>用方氏孔氏說</hi>
　<hi>葉氏以為附庸恐非恐附庸不自達於天子亦無子男之爵</hi>
<pb n="KR3a0064_WYG_014-58a"/>
天子當依而立諸侯北面而見天子曰覲天子當宁而<lb/>
立諸公東面諸侯西面曰朝<hi>依於豈反見賢遍反宁珍呂反</hi>
　依狀如屏風以絳為質髙八尺東西當户牖之間繡<lb/>
　為斧文亦曰斧依依即扆也宁者正門内兩塾間曰<lb/>
　宁於門外宁立以待諸侯之至故曰宁宁即著也當<lb/>
　依而立秋覲也秋主揫斂故入而當依諸侯一於北<lb/>
　面不布散也當宁而立春朝也春主發散故出而當<lb/>
　宁公侯分於東西布散兩處也公位尊故立於西以<lb/>
<pb n="KR3a0064_WYG_014-58b"/>
　賔禮待也侯位卑立於東臣統於君也<hi>孔氏陳氏方氏虙氏</hi>
諸侯未及期相見曰遇相見於郤地曰㑹諸侯使大夫<lb/>
問於諸侯曰聘約信曰誓涖牲曰盟<hi>郤丘逆反</hi>
　郤謂竟上閒郤之地㑹於此不以病主國之人也<lb/>
　遇不期而㑹其禮略㑹期而㑹其禮詳久無事則聘<lb/>
　聘問也誓約之淺盟約之深盟非治世事也凡皆諸<lb/>
　侯交鄰之禮以言春秋之世<hi>本孔氏呂氏方氏說</hi>
諸侯見天子曰臣某侯某其與民言自稱曰寡人<lb/>
<pb n="KR3a0064_WYG_014-59a"/>
　臣君前之稱上某指國言下某指名言臣某侯某如<lb/>
　曰臣齊侯小白也寡人寡德之人謙辭<hi>用孔氏呂氏說</hi>
其在凶服曰適子孤臨祭祀内事曰孝子某侯某外事<lb/>
曰曽孫某侯某<hi>適音的</hi>
　適子明其嗣孤明在喪外事謂社稷山川曽孫謂是<lb/>
　父祖重孫<hi>孔氏呂氏</hi>
死曰薨復曰某甫復矣既葬見天子曰類見言諡曰類<lb/>
　復曰某甫呼其字以招魂冀復生也既葬見天子與<lb/>
<pb n="KR3a0064_WYG_014-59b"/>
　請諡皆曰類以非朝聘之常故謂之類如祀天而非<lb/>
　郊者曰類于上帝之類故古注以類為象<hi>本陳氏說</hi>
諸侯使人使於諸侯使者自稱曰寡君之老<hi>使於使者並色吏反</hi>
　老以年長稱比於家臣之長亦謙詞<hi>本呂氏說</hi>
天子穆穆諸侯皇皇大夫濟濟士蹌蹌庶人僬僬<hi>濟子禮反</hi>
<hi>蹌七良反僬子妙反</hi>
　穆穆雍容深厚貌濟濟修飾齊一貌蹌蹌翔舉舒揚<lb/>
　貌僬僬卑盡而不為容止之貌○凡行容尊者重且<lb/>
<pb n="KR3a0064_WYG_014-60a"/>
　舒卑者輕且遽<hi>呂氏</hi>
天子之妃曰后諸侯曰夫人大夫曰孺人士曰婦人庶<lb/>
人曰妻<hi>妃芳非反</hi>
　妃配也諸侯以下通有配義故以妃字冠之后有君<lb/>
　道夫人有為小君而人事之義孺言屬婦言服妻言<lb/>
　齊<hi>合孔氏方氏說</hi>
公侯有夫人有世婦有妻有妾夫人自稱於天子曰老<lb/>
婦自稱於諸侯曰寡小君自稱於其君曰小童自世婦<lb/>
<pb n="KR3a0064_WYG_014-60b"/>
以下自稱曰婢子子於父母則自名也<lb/>
　公侯貶於天子無后與嬪去上中降殺以兩自稱於<lb/>
　天子謂畿内諸侯之夫人助祭若時事見自稱於諸<lb/>
　侯謂饗來朝之時小童若云未成人婢之言卑於父<lb/>
　母自名似亦主婦人而言名自幼名父母所名故不<lb/>
　敢有他稱<hi>用鄭氏呂氏說補</hi>
列國之大夫入天子之國曰某士自稱曰陪臣某於外<lb/>
曰子於其國曰寡君之老使者自稱曰某<lb/>
<pb n="KR3a0064_WYG_014-61a"/>
　陪重也天子臣諸侯諸侯臣大夫故諸侯之大夫於<lb/>
　天子曰陪臣某士之某國名也某士如云晉士起也<lb/>
　外謂他國使者自稱曰某以其為陪臣之使故所稱<lb/>
　如此<hi>孔氏陳氏呂氏方氏</hi>
天子不言出諸侯不生名君子不親惡諸侯失地名滅<lb/>
同姓名<lb/>
　此春秋傳凡例之說而漢儒祖之於春秋經不盡合<lb/>
　<hi>補</hi>愚按趙鵬飛春秋僖公二十五年衛侯燬滅邢解<lb/>
<pb n="KR3a0064_WYG_014-61b"/>
　云春秋滅同姓者有矣未嘗名楚子䖍蔡侯殺之此<lb/>
　非同姓何以反名春秋書名自有褒貶非謂滅同姓<lb/>
　也且書滅其惡自著而同姓非同姓後世自辨不在<lb/>
　書名而後知此傳授之誤而後世沿之曲禮遂曰諸<lb/>
　侯失地名滅同姓名蓋小戴禮多漢儒雜說其書出<lb/>
　於三傳之後有援春秋三𫝊而立文者如王制稱東<lb/>
　夷北狄西戎南蠻雖大曰子彼見吳楚之强春秋皆<lb/>
　書子爾而北燕在北狄秦本西戎何以書伯此附春<lb/>
<pb n="KR3a0064_WYG_014-62a"/>
　秋以立文而不合者一也曲禮稱諸侯失地名彼見<lb/>
　穀伯綏來朝鄧侯吾離來朝傳曰失地之君也而郕伯<lb/>
　來奔郜子來朝傳亦曰失地之君何以不名此附三<lb/>
　傳以立文而不合者二也又稱天子不言出彼見天<lb/>
　子居于狄泉不書出而天王出居于鄭何以書出此<lb/>
　附春秋以立文而不合者三也又曰諸侯不生名彼<lb/>
　見蔡侯考父鄭伯寤生之類皆卒而稱名而衛侯朔<lb/>
　鄭伯突何以未死而書名此附春秋而不合者四也<lb/>
<pb n="KR3a0064_WYG_014-62b"/>
　又曰諸侯未及期相見曰遇彼見傳釋書遇之說曰<lb/>
　遇者不期也而公㑹衛侯于桃丘弗遇亦可謂未及<lb/>
　期乎又曰相見於郤地曰㑹彼春秋之㑹無常地因<lb/>
　曰郤地而㑹于齊于宋亦郤地乎况春秋㑹遇非治<lb/>
　世之禮非周禮所謂因朝而㑹遇者也特侯度不謹<lb/>
　時出以謀其私而豈可以春秋諸侯㑹遇為法哉此<lb/>
　附春秋而不合者五也其他固不殫舉今衛燬滅邢<lb/>
　而曲禮舉以為典訓又誤之大者<lb/>
<pb n="KR3a0064_WYG_014-63a"/>
為人臣之禮不顯諫三諫而不聽則逃之子之事親也<lb/>
三諫而不聽則號泣而隨之<lb/>
　君臣義合不可則去父子天合不可逃號泣而隨以<lb/>
　冀改悟<hi>鄭氏孔氏</hi>
君有疾飲藥臣先嘗之親有疾飲藥子先嘗之醫不三<lb/>
世不服其藥<lb/>
　慎疾也<lb/>
儗人必於其倫<hi>儗魚起反</hi>
<pb n="KR3a0064_WYG_014-63b"/>
　儗猶比倫猶類不以其類則䙝<hi>鄭氏</hi>
問天子之年對曰聞之始服衣若干尺矣問國君之年<lb/>
長曰能從宗廟社稷之事矣幼曰未能從宗廟社稷之<lb/>
事也問大夫之子長曰能御矣幼曰未能御也問士之<lb/>
子長曰能典謁矣幼曰未能典謁也問庶人之子長曰<lb/>
能負薪矣幼曰未能負薪也<lb/>
　若干數未定之辭孔氏謂若如也干求也言事不定<lb/>
　常如此求之也方氏謂干猶數也數其多少故曰干<lb/>
<pb n="KR3a0064_WYG_014-64a"/>
　方約其數故曰若御射御之御古註以為主其事典<lb/>
　謁典主請謁○天子不可斥言故言衣之長短則知<lb/>
　其年之長幼國君以下皆言其能凡皆謂幼小新立<lb/>
　逺人未知而有問者設<hi>本鄭氏呂氏孔氏</hi>
問國君之富數地以對山澤之所出問大夫之富曰有<lb/>
宰食力祭器衣服不假問士之富以車數對問庶人之<lb/>
富數畜以對<hi>數色主反畜許六反</hi>
　有宰謂有采邑之宰食力謂食民之賦稅○數地以<lb/>
<pb n="KR3a0064_WYG_014-64b"/>
　對山澤所出蓋國君制賦有常惟山澤所産無常故<lb/>
　數其所出以對曰有宰見其不親猥務曰食力見其<lb/>
　不爭民利曰祭器衣服不假見其不侈於奉己而厚<lb/>
　於奉先士以車數見命賜之厚庶人數畜見畜牧之<lb/>
　勤君子不茍於求富問對之間有深意寓焉<hi>應氏</hi>
天子祭天地祭四方祭山川祭五祀歳徧諸侯方祀祭<lb/>
山川祭五祀歲徧大夫祭五祀歲徧士祭其先<lb/>
　四方句芒在東祝融后土在南蓐收在西𤣥冥在北<lb/>
<pb n="KR3a0064_WYG_014-65a"/>
　方祀各祀其方五祀春祭户夏祭竈季夏祭中霤秋<lb/>
　祭門冬祭行<lb/>
凡祭有其廢之莫敢舉也有其舉之莫敢廢也非其所<lb/>
祭而祭之名曰淫祀淫祀無福<lb/>
　謹常祀而毋瀆禮<hi>陳氏</hi>
天子以犧牛諸侯以肥牛大夫以索牛士以羊豕<hi>索於白反</hi>
　犧純毛肥養於滌索求得而用之以肥則不必犧索<lb/>
　取具而已又不必肥以羊豕者或以羊或以豕<hi>鄭氏方氏</hi>
<pb n="KR3a0064_WYG_014-65b"/>
　<hi>說補滌養牲官也</hi>
支子不祭祭必告于宗子<lb/>
　所以嚴宗廟合族屬<hi>呂氏</hi>
凡祭宗廟之禮牛曰一元大武豕曰剛鬛豚曰腯肥羊<lb/>
曰柔毛雞曰翰音犬曰羮獻雉曰疏趾兔曰明視脯曰<lb/>
尹祭槀魚曰商祭鮮魚曰脡祭水曰清滌酒曰清酌黍<lb/>
曰薌合粱曰薌萁稷曰明粢稻曰嘉蔬韭曰豐本鹽曰<lb/>
鹹鹺玉曰嘉玉幣曰量幣<hi>腯徒忽反翰戸旦反脡他頂反量音亮</hi>
<pb n="KR3a0064_WYG_014-66a"/>
　元頭也武迹也腯充貌也翰音飛鳴也羮獻者犬下<lb/>
　牲其形聲不足言羮之而獻則犬之肥也疏趾者雉<lb/>
　肥則兩足疏開也明視者兔肥則目開而視明也自<lb/>
　牛至兔八物皆取其肥尹祭者脯裁截方正而用之<lb/>
　尹正也商祭者乾魚商度燥濕得中而用之槀乾也<lb/>
　脡祭者鮮魚煮熟直陳之也合言氣萁言幹粢言實<lb/>
　蔬言苗大鹹曰鹺量者度量○禽獸之獻以肥腯為<lb/>
　美魚腊鮮槀以得宜為美水與酒以清潔為美黍稷<lb/>
<pb n="KR3a0064_WYG_014-66b"/>
　稻粱以馨香明潔為美韭以苗之盛為美鹽以味之<lb/>
　厚為美玉以不瑕為美幣以可制為美祝辭皆舉其<lb/>
　美而言言於物不敢不盡<hi>呂氏</hi>
天子死曰崩諸侯曰薨大夫曰卒士曰不禄庶人曰死<lb/>
在牀曰尸在棺曰柩<hi>音舊</hi>
　崩者若天形墜下之名薨者崩之餘聲卒終也全而<lb/>
　歸之之義不禄傷其不幸之辭死之言澌精神澌盡<lb/>
　死本尊卑之所同尊者嫌䙝而異其名至庶人窮矣<lb/>
<pb n="KR3a0064_WYG_014-67a"/>
　不可有異名而直曰死尸陳也柩究也<hi>合鄭氏孔氏呂氏說</hi>
羽鳥曰降四足曰漬死冦曰兵<lb/>
　降落也鳥飛物死則降落漬謂相染漬而死兵者死<lb/>
　於冦難之稱<lb/>
祭王父曰皇祖考王母曰皇祖妣父曰皇考母曰皇妣<lb/>
夫曰皇辟<hi>婢亦反</hi>
　王父祖父也王母祖母也皇君也尊之有君道考成<lb/>
　也言德行之成也妣比於考辟法夫者妻所取法也<lb/>
<pb n="KR3a0064_WYG_014-67b"/>
生曰父曰母曰妻死曰考曰妣曰嬪壽考曰卒短折曰<lb/>
不禄<hi>折市設反</hi>
　嬪婦人有法度者之稱蚤死曰短中絶曰折○生主<lb/>
　親死主敬老而死則盡也少而死不幸<hi>用陳氏補</hi>
天子視不上於袷不下於帶國君綏視大夫衡視士視<lb/>
五步凡視上於面則敖下於帶則憂傾則姦<hi>袷音刼綏音妥</hi>
　袷交領也綏視下於面上於袷衡視平面○視以下<lb/>
　為柔天子至尊故臣視之目不過袷國君則上於袷<lb/>
<pb n="KR3a0064_WYG_014-68a"/>
　大夫平視士則可旁視五步凡視仰則敖俯則憂傾<lb/>
　則心不正<hi>鄭氏禮氏</hi>
君命大夫與士肄在官言官在府言府在庫言庫在朝<lb/>
言朝<hi>肄以二反</hi>
　肄習也言議也官公家府凡府庫武庫朝朝廷○肄<lb/>
　習所行之事各有其處志無所分政無不舉<hi>鄭氏陳氏呂氏</hi>
朝言不及犬馬輟朝而顧不有異事必有異慮故輟朝<lb/>
而顧君子謂之固在朝言禮問禮對以禮<lb/>
<pb n="KR3a0064_WYG_014-68b"/>
　朝者人臣早見君之稱受朝之所必有廷故謂之朝<lb/>
　廷固謂野陋○朝言惟在政朝事惟敬在君朝言無<lb/>
　所不用禮<hi>本呂氏鄭氏說</hi>
大饗不問卜不饒富<lb/>
　大饗冬至日祀天夏至日祭地日月素定故不問卜<lb/>
　掃地而祭陶匏桔席故不饒富<hi>用呂氏說方氏謂饗賔客葉氏謂饗明堂</hi>
凡摯天子鬯諸侯圭卿羔大夫鴈士雉庶人之摯匹童<lb/>
子委摯而退野外軍中無摯以纓拾矢可也婦人之摯<lb/>
<pb n="KR3a0064_WYG_014-69a"/>
椇榛脯脩棗栗<hi>摯音至匹依注音鶩鴨也椇俱羽反</hi>
　摯至也以物告至也鬯釀黑黍為酒芬芳調暢也圭<lb/>
　者玉有圭有璧圭銳以象天之用璧圓以象天之體<lb/>
　諸侯惟公侯伯用圭不言璧該之也纓馬纓拾射韝<lb/>
　矢箭也椇白石李脯曝肉脩肉加薑桂乾之○天子<lb/>
　無客禮惟用鬯於鬼神以告至諸侯執圭朝王及相<lb/>
　朝聘以表至羔羊羣而不黨卿執之鴈飛翔有列大<lb/>
　夫執之雉以死守士執之匹為鶩鶩不能飛騰庶人<lb/>
<pb n="KR3a0064_WYG_014-69b"/>
　執之童子之摯束脩委而退不與成人為禮也野外<lb/>
　軍中或纓或拾或矢隨所有婦人惟初嫁有摯以見<lb/>
　舅姑椇榛取其循法度脯脩取其治己齊家棗栗取<lb/>
　其夙夜在公而謹肅禮云無辭不相接也無禮不相<lb/>
　見也欲民之無相瀆也故貴至於邦君賤至於庶人<lb/>
　以至婦人童子相見不依贄不足以為禮贄而不稱<lb/>
　德不足以為義<hi>鄭氏呂氏禮氏孔氏</hi>
納女於天子曰備百姓於國君曰備酒漿於大夫曰備<lb/>
<pb n="KR3a0064_WYG_014-70a"/>
掃灑<hi>掃悉報反灑所買反</hi>
　姓之言生也天子皇后以下百二十人廣子姓也不<lb/>
　敢以伉儷自期願備媵妾之數謙辭也於諸侯惟酒<lb/>
　食是議於大夫願為箕帚妾愈降愈自卑備者備其<lb/>
　乏凡皆致女於人之辭<hi>鄭氏孔氏呂氏方氏</hi>
　<lb/>
　<lb/>
　<lb/>
<pb n="KR3a0064_WYG_014-70b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄氏日抄卷十四<lb/>
</p>
<p>
</p>
  </div>
</body>
</text>
</TEI>
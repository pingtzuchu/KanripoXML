<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黄氏日抄卷九十五</head>
    <p>
<pb n="KR3a0064_WYG_095-1a"/>
欽定四庫全書<lb/>
　黄氏日抄卷九十五　　　　宋　黄震　撰<lb/>
　祭文<lb/>
　　　祭叔祖機察壺隠先生墓<hi>諱得一字仲清</hi>
在昔先人來從東嘉富而好德樸不務華迨我叔祖始<lb/>
以文振幼未得師起而自奮熟誦古書達旦無眠天資<lb/>
超詣竟探本原其在初年學老子說一登講席聽者千<lb/>
百既而幡然復歸于儒銳意斯世勇爵假途南北講解<lb/>
<pb n="KR3a0064_WYG_095-1b"/>
公亦歸老築臺白沙放懷詩酒有祠為妖一爇徑除烈<lb/>
烈英風雖老不渝齎志莫售爰俟來者篤教猶子彬彬<lb/>
儒雅始余周晬公賜之詩匪徒言賀以逺大期既而稍<lb/>
長受書吾父俾繼先志必稱叔祖歲在丙辰竊第奉常<lb/>
皆公之賜感極涕滂惟公松楸頑民竊據垂四十年乃<lb/>
獲天佑俄歸侵疆得拜墓傍公靈猶存酹此一觴<lb/>
　　　祭林啟源上舍<lb/>
嗚呼先生而止於斯嗚呼痛哉尚忍言之先生邁往不<lb/>
<pb n="KR3a0064_WYG_095-2a"/>
羣洞達無疑笑語掀天醉墨淋漓蟠虹霓而駕風霆斯<lb/>
其為先生之氣命胡為而止於斯先生才藻天至直大<lb/>
瓌竒流從肺腑掃盡糠粃揭日月而㵼江漢斯其為先<lb/>
生之文命胡為而止於斯先生篤叙婣黨周急扶危人<lb/>
飽厚賜家無留貲激清風而振頽波斯其為先生之德<lb/>
命胡為而止於斯年十五魁鄉校年二十魁太學昭昭<lb/>
乎英特之聞灼灼然逺大之期以先生之氣之文之德<lb/>
固宜一魁天下大展宏規何五上南宫雖畫圖之青衫<lb/>
<pb n="KR3a0064_WYG_095-2b"/>
不可得嗚呼痛哉尚忍言之不知命果何為而止於斯<lb/>
乗白雲而至帝鄉超鴻䝉而契希夷意生氣至今猶凜<lb/>
凜斗牛間雖死猶不死耳不然其又何忍而言之某晚<lb/>
學無聞獨䝉異知保䕶於風波嶮峨之地而奬掖於萍<lb/>
蓬困苦之時蓋將終身所恃以増壯今一旦舍我其何<lb/>
之古人有言生我者父母知我者鮑叔先生吾鮑叔也<lb/>
今日之慟幾無異終天之戚風木之悲<lb/>
　　　祭浙西提舉實齋王先生<lb/>
<pb n="KR3a0064_WYG_095-3a"/>
某等哀哀門人之誄昨已隨班於僚屬今兹追送於逺<lb/>
郊又不覺重為蒼生哭蓋世之欲為善者多計較世之<lb/>
號治辦者類局促根一念之誠達之事事物物間惟先<lb/>
生獨至誠未有不動故雖易簀之際光明俊偉之舉尚<lb/>
足以震動乎流俗方權貴之分布嘅公論之隠伏先生<lb/>
方為民而有請聖朝即盡為之斥逐此數十年來之所<lb/>
未有真世道一開泰之㑹四海正顒顒而屬目使先生<lb/>
而尚秉使節豈不足以掃吏姦而澄肅使先生而進立<lb/>
<pb n="KR3a0064_WYG_095-3b"/>
朝端豈不足以格君心而啓沃何雷霆僅匉訇乎晴空<lb/>
而霖雨已無望其霑足此先正因程伯淳之云亡謂天<lb/>
下之無福嗚呼先生之死亦榮矣當萬世不磨某等之<lb/>
事先生猶生亦誓不為師門辱<lb/>
　　　又<lb/>
學造本原志存經濟動與道俱未嘗禄仕故有不為為<lb/>
必大治莫難岩邑公為之宰振其疾苦釐其經界化行<lb/>
俗易厥聲四沛後復守台益廣慈惠迺立社倉俾無飢<lb/>
<pb n="KR3a0064_WYG_095-4a"/>
毁迺興學校躬講義理有鬱必伸讙其吐氣有强不率<lb/>
鋤而弗貸米踴倏平十僅三四郡枵倐盈貸民租稅幾<lb/>
於太平一郡三代政成趣召翩翩四輩公辭弗行悠然<lb/>
餘味風雨夜牀山林雅致易俾乗軺强斯攬轡蠲缺役<lb/>
錢八十萬計雪鹽民苦纎悉備至裁折苗價諸郡風靡<lb/>
興利除害夙興夜寐决計行部俄苦勞瘁力疾草劾獨<lb/>
先豪貴如雷忽奮驚動一出世方歡傳詫其盛事公已<lb/>
肅然衣冠而逝平生學力益信此際死有餘榮可賁千<lb/>
<pb n="KR3a0064_WYG_095-4b"/>
載某所哀痛獨有疑者謂治為難何公之易由縣而郡<lb/>
至常平使投之所嚮無不如意呼吸變化等於逰戯豈<lb/>
真易耶人則多礙畏首畏尾莫或行志有巧其間益重<lb/>
嗤鄙罔之生者滔滔皆是難耶易耶其果安在或謂一<lb/>
私充塞天地交互屬託彼此内外滅没其間無復知恥<lb/>
公獨以公是能大快或謂流俗展轉百偽飾以欺人如<lb/>
見肝肺不誠而動自古所未公獨以誠所至興起又謂<lb/>
人情纒染勢利縦欲有為膠固凝滯公獨自如蓋由恬<lb/>
<pb n="KR3a0064_WYG_095-5a"/>
退又或以為世途嶮巇勢或振之是非易位公無不可<lb/>
蓋逺權勢果其然敵盍昌厥施厯厯明效皆其已試達<lb/>
之天下豈有二義天豈不仁奪之中止嗚呼痛哉其果<lb/>
何謂於公則輕關繫甚大堂堂天下他無足慮紫雲有<lb/>
誓深根固蔕民心戴宋有死無二剥而離之能幾何輩<lb/>
遏使無為獨公能此公今已矣猝其誰繼某也失學惟<lb/>
戅莫比公何所見以國士待庶幾尺寸自同附驥否亦<lb/>
林下為供薪水而今而往其將疇倚最苦葬日逺莫知<lb/>
<pb n="KR3a0064_WYG_095-5b"/>
細或指霞城葬以春季天必以台皆公遺愛埋玉棠隂<lb/>
保千萬禩欲執之紼官縛無奈千里馳奠滂然涕泗公<lb/>
其監兹特釂此酹<lb/>
　　　祭江西提舉省齋麋先生<lb/>
嗚呼痛哉尚忍哭吾先生也耶去嵗方哭吾實齋王先<lb/>
生今又哭吾先生耶方今風俗瀾倒士大夫真有心於<lb/>
民命國脈者幾人而造物忍其然耶先生操履足以範<lb/>
世識見足以超俗智慮足以周變文采足以華國議論<lb/>
<pb n="KR3a0064_WYG_095-6a"/>
足以使人意消而恩信足以得人心腹先生一不以之<lb/>
自居方且切切然憂其所獨攅眉乎民生之休戚熏心<lb/>
乎國脈之繫屬徧交當世之士以共濟振收方來之彦<lb/>
以陸續有强弗率而撓此奮不顧以横觸内之以司機<lb/>
政外之以作民牧寢食為之俱廢疾疢至於相屬詩酒<lb/>
浮華之語未嘗一出於口聲色玩好之具未嘗一接於<lb/>
目蓋平生不知有官遊之樂而此身率代乎閭閻之哭<lb/>
嗚呼若然其何以敵流俗富貴者之福耶某最失學乃<lb/>
<pb n="KR3a0064_WYG_095-6b"/>
辱異知諸司之誤薦無一非先生延譽之賜薄官之免<lb/>
戾無一非先生教詔之為兩入鈴閣而無一致分毫之<lb/>
補報三䝉剡辟而末繇效一日之驅馳實三生宿所結<lb/>
習將終身恃為依皈何郵音之倏到驚泰山之已頽嗚<lb/>
呼已矣夫嗚呼已矣夫其何異終天之戚風木之悲嗚<lb/>
呼痛哉<lb/>
　　　祭月山庵再從兄七解元<hi>汝霖</hi>
始兄之生家道方興兄弟錚錚爭以文鳴謂宜此時可<lb/>
<pb n="KR3a0064_WYG_095-7a"/>
立門户俾我晚末仰成餘緒何命之乖皆無一成堂堂<lb/>
大家翻成凋零豈有數歟天髙難問感今念昔徒劇悵<lb/>
恨雖足得壽惟兄可憐寂寂月山竟此終焉非子為僧<lb/>
幾莫葬骨幸而得葬尚復何說白沙之原爾弟之墳佳<lb/>
城相依以永萬年<lb/>
　　　祭鎮江薛節幹安泰寮<hi>永嘉人名據</hi>
惟靈徧印諸老博極羣書文追古作聲滿江湖先生蓋<lb/>
嘗以年少而預當代之名儒徧謁公卿銳志當世屢排<lb/>
<pb n="KR3a0064_WYG_095-7b"/>
閶闔厯陳利害先生蓋嘗以韋布而聞天下之大訃徧<lb/>
交名勝盃酒淋浪凡有寸善靡不推揚先生蓋嘗以羇<lb/>
困而任人才之主張嗚呼世變之下如江河人才之稀<lb/>
如晨星士有一介之特起莫不與時以崢嶸何先生之<lb/>
卓犖反遏鬱而不光久京華之逐逐虚嵗月之堂堂甫<lb/>
白頭之趨幙俄丹旐之還鄉慨兒女之未了嗟田園之<lb/>
已荒雖生前之數非短而身後之憂尚長惟平生之著<lb/>
述紛積案而盈箱嗚呼天乎何才之豐而命之涼耶某<lb/>
<pb n="KR3a0064_WYG_095-8a"/>
也失學亦蒙誤知目此大故方莫助之含哀再拜奠此<lb/>
一巵嗚呼先生尚其酹而<lb/>
　　　祭浙西孫安撫<hi>元實餘姚四明人</hi>
嗚呼先生國之所望於先生者未央也乃一旦乗雲為<lb/>
帝鄉客耶嗚呼先生吾國之所以立不在公論一脈耶<lb/>
方寶祐之末禩有當國者病風極千古之怪事萃一時<lb/>
之狂兇震六合以供噱哭萬姓於途窮敵南下而已迫<lb/>
猶忍從乎蔽蒙冒萬死而上聞有衆藩之羣公森虎豹<lb/>
<pb n="KR3a0064_WYG_095-8b"/>
於九關嗟一字之莫通由都曹而丞奏悉危急於宸聰<lb/>
嗚呼此時非先生誰與活公論之一脈耶嗚呼先生於<lb/>
此時非所謂轉危枰於一著耶洪惟先生稟天間氣妙<lb/>
齡英𤼵摘髭巍第通達世務志存經濟論及邊陲擊節<lb/>
慷慨傾如許之襟期豈無逺者大者在顧前此之一著<lb/>
亦豈不足以覘其平生之梗槩而豈徒極郡縣之精明<lb/>
而豈徒詳金穀之心計而豈徒為都曹之識大體而豈<lb/>
徒為監司之整風哉奈何乎已試者人所知未試者人<lb/>
<pb n="KR3a0064_WYG_095-9a"/>
所不知追風逐電之步往往徒索於委巷厯塊此横議<lb/>
之所以輒發而有識者或代為之竊嘅方將拭目乎桑<lb/>
榆之收詎意遽失聲於梁木之壞嗚呼先生而至此固<lb/>
不為不遇矣其猶有未盡遇者然則非天嗇其壽耶嗚<lb/>
呼先生而止此必當有鳴其不盡遇者矣其能發明所<lb/>
未遇昭其如盡遇者又未知天屬誰手耶某貧至無家<lb/>
老方竊第介不下人莫或眄睞先生獨許我以驅馳常<lb/>
拯我於危殆亦曰相期於嵗寒或者能効尺寸於昭代<lb/>
<pb n="KR3a0064_WYG_095-9b"/>
何某甫選坑之欲脫先生已先朝露而溘逝嗚呼已而<lb/>
尚忍言之臨風大慟寄此一巵<lb/>
　　　祭稅院田公<hi>竹軒名穆</hi>
嗚呼靈乎以靈之堂堂遽一疾而即㝠㝠乎靈也風月<lb/>
吟懷江湖雅量咳唾珠璣騷壇之将不幸而列西班世<lb/>
蓋莫知宗仰也名將聞孫潭槐宅相有翁冰清亦世師<lb/>
匠不幸而列西班世又末繇提奬也嗚呼此皆靈可悲<lb/>
之大者而猶有大可悲者在也嘗薦漕闈退鷁南宫嘗<lb/>
<pb n="KR3a0064_WYG_095-10a"/>
官筦庫輒窘窮途歸側屋需逺禄鬼初祝飯不足莫我<lb/>
知抱幽獨惟有風流醖藉浩然不以窮達死生而變者<lb/>
與晉宋曠千載而一續嗚呼悲夫能信余言之不妄者<lb/>
又誰歟此某所以重為賢者哭<lb/>
　　　祭羅季清<lb/>
氣姿磊落材諝英特生甫二十七年即身擢上第仕又<lb/>
二十七年尚家徒四壁此其挾以游於天下者落魄任<lb/>
情故天下識與不識皆知有季清奈何乎人間之選渦<lb/>
<pb n="KR3a0064_WYG_095-10b"/>
未脫而天上之玉樓已成嗚呼惜夫使季清幸而壽天<lb/>
下事方將賴之今不幸而不壽家之事尚無與支鄉之<lb/>
事尚無與為而况乎逺思此又使人不能不重為之悲<lb/>
某與季清屋角相並長而同學于邑于郡君方弱冠嘗<lb/>
約余鄉㑹而未果入君既擢第亦徑過門而不我問音<lb/>
信之隔踰二十年癸亥之春始㑹臨安某時既仕喜蒙<lb/>
握手是冬之夜訪某京口時某為君作制幙書祝君身<lb/>
事粗極勤劬榮滿來歸舉員亦足再㑹臨安舉酒相屬<lb/>
<pb n="KR3a0064_WYG_095-11a"/>
誰或尼之通籍尚遲君識既老以悠逺期且言近履自<lb/>
號恥獨屬某為記悉君心腹切未半年倐以訃傳嗚呼<lb/>
惜夫其尚何言<lb/>
　　　祭知興化軍宫講宗博汪公<hi>景新</hi>
惟公資稟純乎天地之剛發施出於義理之淵至誠未<lb/>
有不動所至卓有可傳嘗宰赤縣矣若惟平易爾乃能<lb/>
爭人之所不能爭嘗位朝列矣若惟靖共爾乃能言人<lb/>
之所不敢言方今郡國之難治者莫甚莆俗而士大夫<lb/>
<pb n="KR3a0064_WYG_095-11b"/>
之治莆者十難一全公之治之不過扶病兩月莆之愛<lb/>
之過於為邦百年聞甫至而為政惟教化之是先俄風<lb/>
俗之丕變致人心之翕然愚弱嗟父母之來晩豪猾凜<lb/>
神明之在前人方爪掌以交頌公忽騎鯨而遽仙罄千<lb/>
里以奔哭徧閭巷之喧填不崇朝而立廟紛血祭之腥<lb/>
羶合多士以頌德刻遺愛之成編此不惟莆俗之所未<lb/>
有亦亘古窮今之所未有嗚呼盛哉是豈不足以見人<lb/>
心之天某科級既忝傳衣陪侍屢從執鞭聞遺風之凜<lb/>
<pb n="KR3a0064_WYG_095-12a"/>
凜愈涕泗之漣漣奈微官之如縛苦奔奠之無縁臨風<lb/>
一巵逺致九筵<lb/>
　　　祭倪師幹<hi>庚午十二月十八日紹興師幹三山人名洪</hi>
惟公稟姿之淳賦性之仁謂宜逺到可福斯民何一第<lb/>
十五年之淹回而五剡千萬狀之艱迍金閨之籍甫通<lb/>
繐闈之奠已陳嗚呼惜哉天豈不祐善人某幸託年盟<lb/>
之舊又聨寮寀之新忍見一朝之先露蔑資千里之問<lb/>
津臨風巵酒聊寄酸辛<lb/>
<pb n="KR3a0064_WYG_095-12b"/>
　　　祭添差通判呂寺簿<hi>圻南康人</hi>
嗚呼自晦翁之學盛行而義理之說大明天下雖翕然<lb/>
而向方流弊亦隨之而漸生蓋論說之求多恐躬行之<lb/>
或缺茍誠用力於躬行何暇往事乎口說某行天下今<lb/>
踰半生凡見言晦翁之學者幾人往往不知其躬行辛<lb/>
未之夏試郡臨汝公亦來止歡若雅故但見公之氣貌<lb/>
則端粹性行則淑均議論則不事乎枝葉設施則必由<lb/>
於本根某始心悅而誠服亟訪求其梗槩知我公之嚴<lb/>
<pb n="KR3a0064_WYG_095-13a"/>
君實晦翁之髙弟方理皇之表章正學聘晦翁之高<lb/>
弟來歸即我公之嚴君坐白鹿而為師惟公鍾康廬清<lb/>
淑之氣得家庭正大之學惟真實之是務掃世俗之漓<lb/>
薄少年嘗從學於浦城閉户不出夜不就寢者踰年晚<lb/>
年猶五鼓而夙興紬繹沉思熟誦先聖之遺編世所謂<lb/>
中庸大學者身未必行惟見筆舌華靡公所謂中庸大<lb/>
學者口未嘗言見之躬行踐履膏沃者光焰燁内實者<lb/>
膚革充公之形於身措於事業者故宜與世夐然而不<lb/>
<pb n="KR3a0064_WYG_095-13b"/>
同夫知與行所當並進而言與行本無偏廢自流弊失<lb/>
於空談幸實學賴有公在達而在上所宜巍冠廣厦以<lb/>
格君心窮而在下亦宜正席虎皮師表士林奈何兩登<lb/>
朝列横經僅止於璧水再駕貳車恩意僅孚於千里常<lb/>
抱道而不屈每難進而委蛇近攝郡乎臨江方厥聞之<lb/>
四馳及𤓰而代有詔伊邇云胡一疾居然不起嗚呼天<lb/>
乎晦翁之學終不究真儒之實用乎嗚呼天乎晦翁之<lb/>
說終於資或者之談柄乎因公一旦之云亡不覺百感<lb/>
<pb n="KR3a0064_WYG_095-14a"/>
之交集于嗟今日之奠豈但為公而泣<lb/>
　　　祭國史吳校勘<hi>正子</hi>
惟靈得象山端方之學膺伊川殊特之召金匱賴之以<lb/>
紬繹士林仰之為師表嘗得一日之言責亦既空臆而<lb/>
入告誰歟促蓬萊之仙舟天亦不憗遺於一老惟有義<lb/>
理之微言炳炳尚存乎遺藳嗚呼傷哉<lb/>
　　　祭通判陸太傅<hi>鵬升</hi>
某少習科舉之業日誦先生之文觀其理致之明白如<lb/>
<pb n="KR3a0064_WYG_095-14b"/>
日昭而月揭迹其氣勢之變動如電掣而雷奔此求之<lb/>
古文中猶傑出而何程文之敢云然先生此時已掇仲<lb/>
舒晁錯之科而致身青雲某每齚齚而自歎曰此非天<lb/>
之所間生者乎安得而見其人頃試臨汝之郡獲登先<lb/>
生之門聞其記誦之習熟如懸流而㵼瀑聽其議論之<lb/>
精切如條析而縷分此求之古人中猶間見而可今人<lb/>
之擬倫然先生此時已嬰子夏丘明之疾而絶意世坌<lb/>
某又齚齚而竊歎曰天既間生之若此又何忍而虐斯<lb/>
<pb n="KR3a0064_WYG_095-15a"/>
人蓋自昔抱非常之才者决不困於區區今先生文章<lb/>
蓋天下聲名塞寰區而官不過太博位不過貳車何疾<lb/>
疚之遽侵漁也然自古遭無妄之災者類不免於戚戚<lb/>
今先生自一眚之為災已十年而不出付災祥於定分<lb/>
常笑談而自得又何得喪之能惑也抑有才而不顯於<lb/>
今者必以文鳴後世先生攜平生之著述以校文因閩<lb/>
士之鬨場而散敗頃借春秋之筆削請以圖經而刪改<lb/>
方擇日以開局已翛然而長逝於此小者且然而况乎<lb/>
<pb n="KR3a0064_WYG_095-15b"/>
其大然抱抑鬱而頻於危者必不免於怨悲惟先生超<lb/>
然立於萬物之表而浩然與造物者同歸開局之報墨<lb/>
猶濕仙去之驚傳已隨開懷一醉而奄化兩忘身世之<lb/>
是非於其大者且然而何問小者為然則先生其天人<lb/>
哉翩然而來也略出緒餘雷霆一世倏然而歸也乗雲<lb/>
帝鄉了無滯累嗚呼先生其天人哉<lb/>
　<lb/>
　黄氏日抄卷九十五<lb/>
</p>
<p>
</p>
  </div>
</body>
</text>
</TEI>
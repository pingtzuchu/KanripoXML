<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚論篇卷四上</head> <lb/>
    <p>
<pb n="KR3e0091_WYG_004-1a"/>
欽定四庫全書<lb/>
　尚論篇卷四上<lb/>
　　　　　　　　　　　　新建　喻昌　撰<lb/>
　　　尚論太隂經證治大意<lb/>
　　仲景傷寒論六經中惟太隂經文止九條方止二<lb/>
　　道後人致惜其非全書昌細繹其所以約畧之意<lb/>
　　言中風即不言傷寒言桂枝即不言麻黄言當温<lb/>
　　者則曰宜四逆輩全是引伸觸類之妙可見治法<lb/>
<pb n="KR3e0091_WYG_004-1b"/>
　　總不出三陽外但清其風寒之原以定發汗解肌<lb/>
　　更於腹之或滿或痛間辨其虚實以定當下當温<lb/>
　　而已了無餘義矣是非深入閫奥者孰能㑹其為<lb/>
　　全書也哉<lb/>
　太隂經全篇　<hi>法九條</hi>
一太隂之為病腹滿而吐食不下自利益甚時腹自痛<lb/>
若下之必胸下結鞕<hi>原文</hi>
　腹滿自利太隂之本證也吐而食不下則邪迫於上<lb/>
<pb n="KR3e0091_WYG_004-2a"/>
　利甚而腹痛則邪迫於下上下交亂胃中空虛此但<lb/>
　可行温散設不知而誤下之其在下之邪可去而在<lb/>
　上之邪䧟矣故胸下結鞕與結胸之變頗同胃中津<lb/>
　液上結胸中陽氣不布卒難開也<lb/>
二太隂中風四肢煩疼陽㣲隂澀而長者為欲愈<hi>原文</hi>
　四肢煩疼者脾主四肢亦風滛末疾之騐也陽脈㣲<lb/>
　隂脈澀則風邪已去而顯不足之象但脈見不足正<lb/>
　恐元氣已漓暗伏危機故必㣲澀之中更察其脈之<lb/>
<pb n="KR3e0091_WYG_004-2b"/>
　長而不短知元氣未漓其病為自愈也註不審來意<lb/>
　謂濇為血凝氣滯大謬豈有血凝氣滯反為欲愈之<lb/>
　理耶<lb/>
三太隂病脈浮者可發汗宜桂枝湯<hi>原文</hi>
　太隂脈尺寸俱沉細今脈浮則邪還於表可知矣故<lb/>
　仍用桂枝解肌之法也　太陽經中以浮緩為中風<lb/>
　浮𦂳為傷寒故此不重贅但揭一浮字其義即全該<lb/>
　風邪用桂枝湯其脈之浮緩不待言矣然則寒邪之<lb/>
<pb n="KR3e0091_WYG_004-3a"/>
　脈浮𦂳其當用麻黄湯更不待言矣况少陽篇中云<lb/>
　設胸滿脇痛者與小柴胡湯脈但浮者用麻黄湯早<lb/>
　已挈明用麻黄湯之義故於太隂證中但以桂枝互<lb/>
　之乃稱全現全彰也不然同一浮脈何所見而少陽<lb/>
　當用麻黄太隂當用桂枝也哉<lb/>
四自利不渴者屬太隂以其藏有寒故也當温之宜服<lb/>
四逆輩<hi>原文</hi>
　註謂自利不渴温邪也故用四逆輩以燠土燥濕此<lb/>
<pb n="KR3e0091_WYG_004-3b"/>
　老生腐譚非切要也仲景大意以自利不渴者屬太<lb/>
　隂以自利而渴者屬少隂分經辨證所闗甚鉅葢太<lb/>
　隂屬濕土熱邪入而蒸動其濕則顯有餘故不渴而<lb/>
　多發黄少隂屬腎水熱邪入而消耗其水則顯不足<lb/>
　故口渴而多煩燥若不全篇體㑹徒博註釋之名其<lb/>
　精微之藴不能闡發者多矣<lb/>
五傷寒脈浮而緩手足自温者繫在太隂太隂當發身<lb/>
黄若小便自利者不能發黄至七八日雖暴煩下利日<lb/>
<pb n="KR3e0091_WYG_004-4a"/>
十餘行必自止以脾家實穢腐當去故也<hi>原文</hi>
　太隂脈本緩故浮緩雖類太陽中風然手足自温則<lb/>
　不似太陽之發熱并不似少隂厥隂之四逆與厥所<lb/>
　以繫在太隂允為恰當也太隂脈見浮緩其濕熱交<lb/>
　盛勢必蒸身為黄若小便自利者濕熱從水道暗泄<lb/>
　不能發黄也前陽明篇中不能發黄以上語句皆同<lb/>
　但彼以胃實而便鞕其證復轉陽明此以脾實而下<lb/>
　穢腐其證正屬太隂耳至七八日暴煩下利日十餘<lb/>
<pb n="KR3e0091_WYG_004-4b"/>
　行其證又與少隂無别而利盡穢腐當自止則不似<lb/>
　少隂之煩燥有加下利漫無止期也况少隂之煩而<lb/>
　下利手足反温脈𦂳反去者仍為欲愈之候若不辨<lb/>
　晰而誤以四逆之法治之幾何不反増危困耶雖陽<lb/>
　明與太隂腑臟相連其便鞕與下利自有陽分隂分<lb/>
　之别註家歸重於脾謂脾為胃行津液則如此不為<lb/>
　胃行津液則如彼似是而非全失仲景三隂互發之<lb/>
　旨<lb/>
<pb n="KR3e0091_WYG_004-5a"/>
六本太陽病醫反下之因爾腹滿時痛者屬太隂也桂<lb/>
枝加芍藥湯主之<hi>原文</hi>
　太陽病之悞下其變皆在胸脇以上此之悞下而腹<lb/>
　滿時痛無胸脇等證則其邪已入隂位所以屬在太<lb/>
　隂也仍用桂枝解肌之法以升舉陽邪但倍芍藥以<lb/>
　収太隂之逆氣本方不増一藥斯為神耳<lb/>
七大實痛者桂枝加大黄湯主之<hi>原文</hi>
　大實大滿宜從急下然陽分之邪初䧟太隂未可峻<lb/>
<pb n="KR3e0091_WYG_004-5b"/>
　攻但於桂枝湯中少加大黄七表三裏以分殺其邪<lb/>
　可也<lb/>
八太隂為病脈弱其人續於便利設當行大黄芍藥者<lb/>
宜減之以其人胃氣弱易動故也<hi>原文</hi>
　此叚叮嚀與陽明篇中互發陽明曰不轉失氣曰先<lb/>
　鞕後溏曰未定成鞕皆是恐傷太隂脾氣此太隂證<lb/>
　而脈弱便利減用大黄芍藥又是恐傷陽明胃氣也<lb/>
　尚論篇卷四上<lb/>
<pb n="KR3e0091_WYG_004-6a"/>
欽定四庫全書<lb/>
　尚論篇卷四中<lb/>
　　　　　　　　　　　　新建　喻昌　撰<lb/>
　　　尚論少隂經證治大意<lb/>
　　傳經熱邪先傷經中之隂甚者邪未除而隂已竭<lb/>
　　獨是傳入少隂其急下之證反十之三急温之證<lb/>
　　反十之七而宜温之中復有次第不同毫釐千里<lb/>
　　粗工不解必於曽犯房勞之證始敢用温及遇一<lb/>
<pb n="KR3e0091_WYG_004-6b"/>
　　切當温之證反不能用詎知未病先勞其腎水者<lb/>
　　不可因是遂認為當温也必其人腎中之真陽素<lb/>
　　虧復因汗吐下擾之外出而不能内返勢必藉温<lb/>
　　藥以回其陽方可得生所以傷寒門中亡陽之證<lb/>
　　最多即在太陽已有種種危候至傳少隂其辨證<lb/>
　　之際仲景多少遲徊顧惜不得從正治之法清熱<lb/>
　　奪邪以存隂為先務也今以從權温經之法疏為<lb/>
　　前篇正治存隂之法疏為後篇俾業醫者免臨岐<lb/>
<pb n="KR3e0091_WYG_004-7a"/>
　　之惑云<lb/>
少隂經前篇　<hi>凡本經宜温之證悉列此篇</hi>
一少隂病始得之反發熱脈沉者麻黄附子細辛湯主<lb/>
之<hi>原文</hi>
　脈沉為在裏證見少隂不當復有外熱若發熱者乃<lb/>
　是少隂之表邪即當行表散之法者也但三隂之表<lb/>
　法與三陽逈異三隂必以温經之藥為表而少隂尤<lb/>
　為𦂳闗故麻黄與附子合用俾外邪出而真陽不出<lb/>
<pb n="KR3e0091_WYG_004-7b"/>
　纔是少隂表法之正也<lb/>
二少隂病得之一二日口中和其背惡寒者當灸之附<lb/>
子湯主之<hi>原文</hi>
　得之一二日即上條始得之之互文口中和者不渇<lb/>
　不燥全無裏熱其背惡寒則陽微隂盛之機已露一<lb/>
　斑故灸之以火助陽而消隂主之以附子湯温經而<lb/>
　散寒也<lb/>
三少隂病得之二三日麻黄附子甘草湯微發汗以二<lb/>
<pb n="KR3e0091_WYG_004-8a"/>
三日無裏證故微發汗也<hi>原文</hi>
　不吐利煩燥嘔渴為無裏證既無裏證病尚在表可<lb/>
　知故以甘草易細辛而微發汗又温散之緩法也<lb/>
四少隂病欲吐不吐心煩但欲寐五六日自利而渴者<lb/>
屬少隂也虚故引水自救若小便色白者少隂病形悉<lb/>
具小便白者以下焦虚有寒不能制水故令色白也<hi>原文</hi>
　欲吐不吐心煩腎氣上逆之徵也自利而渇加以口<lb/>
　燥舌乾引水自救似乎傳經熱病之形悉具然腎熱<lb/>
<pb n="KR3e0091_WYG_004-8b"/>
　則水道黄赤若小便色白又非腎熱證乃下焦虚寒<lb/>
　不能制水仍當從事温法不可誤認為熱而輕用寒<lb/>
　下也<lb/>
五病人脈隂陽俱𦂳反汗出者亡陽也此屬少隂法當<lb/>
咽痛而復吐利<hi>原文</hi>
　隂陽俱𦂳傷寒之脈也傷寒無汗反汗出者無陽以<lb/>
　固䕶其外所以邪不出而汗先出也少隂之邪不出<lb/>
　則咽痛吐利一一顯少隂之本證即當用少隂温經<lb/>
<pb n="KR3e0091_WYG_004-9a"/>
　散邪之法不言可知矣<lb/>
六少隂病脈微不可發汗亡陽故也陽已虚尺脈弱濇<lb/>
者復不可下之<hi>原文</hi>
　亡陽不可發汗與上條互發亡與無同無陽則其邪<lb/>
　為隂邪隂邪本宜下然其人陽已虚尺脈弱濇者復<lb/>
　不可下其當亟行温法又可見矣<lb/>
七少隂病下利若利自止惡寒而踡卧手足温者可治<lb/>
<hi>原文</hi>
<pb n="KR3e0091_WYG_004-9b"/>
　惡寒踡卧證本虚寒利止手足温則陽氣未虧其隂<lb/>
　寒亦易散故可用温法也<lb/>
八少隂病惡寒而踡時自煩欲去衣被者可治<hi>原文</hi>
　自煩欲去衣被真陽擾亂不寜然尚未至出亡在外<lb/>
　故可用温法也<lb/>
九少隂病脈𦂳至七八日自下利脈暴微手足反温脈<lb/>
　𦂳反去者為欲解也雖煩下利必自愈<hi>原文</hi>
　三條互見此則邪解陽回可勿藥自愈之證即𦂳去<lb/>
<pb n="KR3e0091_WYG_004-10a"/>
　自安之互詞也<lb/>
十少隂病身體痛手足寒骨節痛脈沉者附子湯主之<lb/>
<hi>原文</hi>
　身體痛手足寒骨節痛脈沉皆寒邪入少隂之本證<lb/>
　即當用附子湯行温經散寒之定法也<lb/>
十一少隂病吐利手足厥冷煩燥欲死者吳茱萸湯主<lb/>
之<hi>原文</hi>
　吐利厥冷而至於煩燥欲死腎中之隂氣上逆將成<lb/>
<pb n="KR3e0091_WYG_004-10b"/>
　危候故用吳茱萸以下其逆氣而用人參薑棗以厚<lb/>
　土則隂氣不復上干此葢温經兼用温中矣<lb/>
十二少隂病下利白通湯主之<hi>原文</hi>
　下利無陽證者純隂之象恐隂盛而隔絶其陽故用<lb/>
　白通湯以通其陽而消其隂也<lb/>
十三少隂病下利脈微者與白通湯利不止厥逆無脈<lb/>
乾嘔煩者白通加猪膽汁湯主之服湯脈暴出者死微<lb/>
續者生<hi>原文</hi>
<pb n="KR3e0091_WYG_004-11a"/>
　與白通湯反至厥逆無脈乾嘔而煩此非藥之不勝<lb/>
　病也以無鄉𨗳之力宜其不入耳故復加人尿猪膽<lb/>
　汁之隂以引陽藥深入然脈暴出者死微續者生亦<lb/>
　危矣哉故上條纔見下利早用白通圖功於未著真<lb/>
　良法也<lb/>
十四少隂痛二三日不已至四五日腹痛小便不利四<lb/>
肢沉重疼痛自下利者此為有水氣其人或欬或小便<lb/>
利或下利或嘔者真武湯主之<hi>原文</hi>
<pb n="KR3e0091_WYG_004-11b"/>
　隂寒内持濕勝而水不行因而内滲外薄甚至水糓<lb/>
　不分或欬或利泛溢無所不之非頼真武坐鎮北方<lb/>
　之水寜有底哉太陽篇中厥逆筋惕肉瞤而亡陽者<lb/>
　用真武湯之法已表明之矣兹少隂之水濕上逆仍<lb/>
　用真武一法以鎮攝之可見太陽膀胱與少隂腎一<lb/>
　藏一府同居北方寒水之位府邪為陽邪藉用麻桂<lb/>
　為青龍藏邪為隂邪藉用附子為真武得此二湯以<lb/>
　滌痰𨗳水消隂攝陽其神功妙濟真有不可思議者<lb/>
<pb n="KR3e0091_WYG_004-12a"/>
　矣<lb/>
十五少隂病下利清榖裏寒外熱手足厥逆脈微欲絶<lb/>
身反不惡寒其人靣赤色或腹痛或乾嘔或咽痛或利<lb/>
止脈不出者通脈四逆湯主之其脈即出者愈<hi>原文</hi>
　下利裏寒種種危殆其外反熱其靣反赤其人反不<lb/>
　惡寒而手足厥逆脈微欲絶明係羣隂隔陽於外不<lb/>
　能内返也故倣白通之法加䓤入四逆湯中以入隂<lb/>
　迎陽而復其脈也前條云脈暴出者死此條云脈即<lb/>
<pb n="KR3e0091_WYG_004-12b"/>
　出者愈其辨最細葢暴出則脈已離根即出則陽已<lb/>
　返舍繇其外反不發熱反不惡寒真陽尚在軀殻然<lb/>
　必通其脈而脈即出始為休徴設脈出艱遲其陽已<lb/>
　隨熱勢外散又主死矣<lb/>
十六少隂病脈沉者急温之宜四逆湯<hi>原文</hi>
　外邪入少隂宜與腎氣兩相搏擊乃脈見沉而不鼓<lb/>
　即内經所謂腎脈獨沉之義其人陽氣衰微可知故<lb/>
　當急温之以助其陽也<lb/>
<pb n="KR3e0091_WYG_004-13a"/>
十七少隂病飲食入口即吐心下温温欲吐復不能吐<lb/>
始得之手足寒脈弦遲者此胸中實不可下也當吐之<lb/>
若膈上有寒飲乾嘔者不可吐也急温之宜四逆湯<hi>原文</hi>
　飲食入口即吐猶曰胃中不能納榖也若不飲食之<lb/>
　時復欲吐而不能吐明係隂邪上逆矣此等處必加<lb/>
　細察若始得之便手足寒而脈弦遲即非傳經熱邪<lb/>
　其為隂邪上逆無疑當從事乎温經之法也若胸中<lb/>
　實者是為陽邪在胸而不在腹即不可用下而當吐<lb/>
<pb n="KR3e0091_WYG_004-13b"/>
　以提之也然必果係陽邪方可用吐設膈上有寒飲<lb/>
　乾嘔即是隂邪用事吐必轉増其逆計惟有急温一<lb/>
　法可助陽而勝隂矣<lb/>
十八少隂病下利脈微澀嘔而汗出必數更衣反少者<lb/>
當温其上灸之<hi>原文</hi>
　下利而脈見陽微隂澀為真隂真陽兩傷之候矣嘔<lb/>
　者隂邪上逆也汗出者陽虚不能外固隂弱不能内<lb/>
　守也數更衣反少者陽虚則氣下墜隂弱則勤弩責<lb/>
<pb n="KR3e0091_WYG_004-14a"/>
　也是證陽虚本當用温然隂弱復不宜於温一藥之<lb/>
　中既欲救陽又欲䕶隂漫難區别故於頂之上百會<lb/>
　穴中灸之以温其上而升其陽庶陽不致下䧟以逼<lb/>
　迫其隂然後隂得安靜不擾而下利自止耳此證誤<lb/>
　用藥以温其下必逼迫轉加下利不止而隂立亡故<lb/>
　不用温藥但用灸法有如此之回䕶也　前條用吳<lb/>
　茱萸湯兼温其中此條用灸法獨温其上妙義天開<lb/>
　令人舞蹈<lb/>
<pb n="KR3e0091_WYG_004-14b"/>
十九少隂病吐利手足不逆冷反發熱者不死脈不至<lb/>
者灸少隂七壯<hi>原文</hi>
　既吐且利手足逆冷者其常也若反發熱則陽氣似非<lb/>
　衰憊然正恐真陽越出軀殻之外故反發熱耳設脈<lb/>
　不至則當急温無疑但温藥必至傷隂故於少隂本<lb/>
　穴用灸法以引其陽内返斯脈至而吐利亦將自止<lb/>
　矣前條背惡寒之證灸後用附子湯者隂寒内凝定<lb/>
　非一灸所能勝此條手足反熱止是隂内陽外故但<lb/>
<pb n="KR3e0091_WYG_004-15a"/>
　灸本經以招之内入不必更用温藥也絲絲入扣<lb/>
二十少隂病惡寒身踡而利手足逆冷者不治<hi>原文</hi>
　隂盛無陽即用四逆等法回陽氣於無何有之鄉其<lb/>
　不能回者多矣故曰不治<lb/>
二十一少隂病吐利煩燥四逆者死<hi>原文</hi>
　上吐下利因至煩燥則隂陽擾亂而竭絶可虞更加<lb/>
　四肢逆冷是中州之土先敗上下交征中氣立斷故<lb/>
　主死也使早用温中之法寜至此乎<lb/>
<pb n="KR3e0091_WYG_004-15b"/>
二十二少隂病下利止而頭眩時時自冒者死<hi>原文</hi>
　下利既止其人似可得生乃頭眩時時自冒者復為<lb/>
　死候葢人身隂陽相為依附者也隂亡於下則諸陽<lb/>
　之上聚於頭者紛然而動所以頭眩時時自冒陽脱<lb/>
　於上而主死也可見陽回利止則生隂盡利止則死<lb/>
　矣<lb/>
二十三少隂病四逆惡寒而身踡脈不至不煩而燥者<lb/>
死<hi>原文</hi>
<pb n="KR3e0091_WYG_004-16a"/>
　四逆惡寒身踡更加脈不至陽已去矣陽去故不煩<lb/>
　然尚可施種種回陽之法若其人復加燥擾則隂亦<lb/>
　垂絶即欲回陽而基址已壊不能回也<lb/>
二十四少隂病六七日息高者死<hi>原文</hi>
　諸陽主氣息高則真氣上迸於胸中本實先撥而不<lb/>
　能復歸於氣海故主死也六七日三字辨證最細見<lb/>
　六七日經傳少隂而息髙與二三日太陽作喘之表<lb/>
　證逈殊也<lb/>
<pb n="KR3e0091_WYG_004-16b"/>
二十五少隂病脈微沉細但欲卧汗出不煩自欲吐至<lb/>
五六日自利復煩燥不得卧寐者死<hi>原文</hi>
　脈微沉細但欲卧少隂之本證也汗出不煩則陽證<lb/>
　悉罷而當顧慮其隂矣乃於中兼帶欲吐一證欲吐<lb/>
　明係隂邪上逆正當急温之時失此不圖至五六日<lb/>
　自利有加復煩燥不得卧寐非外邪至此轉増正少<lb/>
　隂胃中之真陽擾亂頃刻奔散即温之亦無及故主<lb/>
　死也<lb/>
<pb n="KR3e0091_WYG_004-17a"/>
少隂經後篇　<hi>凡少隂傳經熱邪正治之法悉列此篇</hi>
一少隂之為病脈微細但欲寐也<hi>原文</hi>
　陽脈滑大隂脈微細外邪傳入少隂其脈必微細而<lb/>
　與三陽之滑大逈殊衛氣行陽則寤行隂則寐邪入<lb/>
　少隂則氣行於隂不行於陽故但欲寐也此少隂之<lb/>
　總脈總證也<lb/>
二少隂病脈細沉數病為在裏不可發汗<hi>原文</hi>
　沉細之中加之以數正熱邪入裏之徴熱邪入裏即<lb/>
<pb n="KR3e0091_WYG_004-17b"/>
　不可發汗發汗則動其經氣而有奪血亡陽之變故<lb/>
　示戒也<lb/>
三少隂病欬而下利讝語者被火氣刼故也小便必難<lb/>
以强責少隂汗也<hi>原文</hi>
　少隂之脈從足入腹上循喉嚨縈繞舌根故多咽痛<lb/>
　之證其支别出肺故間有咳證今以火氣强刼其汗<lb/>
　則熱邪挾火力上攻必為咳以肺金惡火故也下攻<lb/>
　必為利以火勢逼迫而走空竅故也内攻必譫語以<lb/>
<pb n="KR3e0091_WYG_004-18a"/>
　火勢燔炳而亂神識故也小便必難者見三證皆妨<lb/>
　小便葢肺為火熱所傷則膀胱氣化不行大腸奔迫<lb/>
　無度則水榖併趨一路心胞燔灼不已則小腸枯涸<lb/>
　必至耳少隂可强責其汗乎<lb/>
四少隂中風陽微隂浮者為欲愈<hi>原文</hi>
　風邪傳入少隂仍見陽浮隂弱之脈則其勢方熾必<lb/>
　陽脈反㣲隂脈反浮乃為欲愈葢陽㣲則外邪不復<lb/>
　内入隂浮則内邪盡從外出故欲愈也少隂傷寒之<lb/>
<pb n="KR3e0091_WYG_004-18b"/>
　愈脈自可類推<lb/>
五少隂病欲解時從子至寅上<hi>原文</hi>
　各經皆解於所王之時而少隂獨解於陽生之時陽<lb/>
　進則隂退陽長則隂消正所謂隂得陽則解也即是<lb/>
　推之而少隂所主在真陽不可識乎<lb/>
六少隂病八九日一身手足盡熱者以熱在膀胱必便<lb/>
血也<hi>原文</hi>
　少隂病難於得熱熱則隂病見陽故前篇謂手足不<lb/>
<pb n="KR3e0091_WYG_004-19a"/>
　逆冷反發熱者不死然病至八九日隂邪内解之時<lb/>
　反一身手足盡熱則少隂必無此候當是藏邪傳府<lb/>
　腎移熱於膀胱之證也以胱胱主表一身及手足正<lb/>
　軀殻之表故爾盡熱也膀胱之血為少隂之熱所逼<lb/>
　其出必趨二隂之竅以隂主降故也<lb/>
七少隂病但厥無汗而强發之必動其血未知從何道<lb/>
出或從口鼻或從目出是名下厥上竭為難治<hi>原文</hi>
　强發少隂汗而動其血勢必逆行而上出陽竅以諸<lb/>
<pb n="KR3e0091_WYG_004-19b"/>
　發汗藥皆陽經藥也或口鼻或耳目較前證血從隂<lb/>
　竅出者則倍甚矣下厥者少隂居下不得汗而熱深<lb/>
　也上竭者少隂之血盡從上而越竭也少隂本少血<lb/>
　且從上逆故為難治然則上條不言難治者豈非以<lb/>
　膀胱多血且從便出為順乎<lb/>
八少隂病得之二三日以上心中煩不得卧黄連阿膠<lb/>
湯主之<hi>原文</hi>
　心煩不得卧而無燥證則與真陽發動逈别葢真陽<lb/>
<pb n="KR3e0091_WYG_004-20a"/>
　發動必先隂氣四布為嘔為下利為四逆乃致煩而<lb/>
　且燥魄汗不止耳今但心煩不卧而無嘔利四逆等<lb/>
　證是其煩為陽煩乃真隂為邪熱煎熬如日中纎雲<lb/>
　頃刻消散安能霾蔽青天也哉故以解熱生隂為主<lb/>
　治始克有濟少緩則無及矣<lb/>
九少隂病二三日至四五日腹痛小便不利下利不止<lb/>
便膿血者桃花湯主之<hi>原文</hi>
　腹痛小便不利少隂熱邪也而下利不止便膿血則<lb/>
<pb n="KR3e0091_WYG_004-20b"/>
　下焦滑脱矣滑脱即不可用寒藥故取乾薑石脂之<lb/>
　辛澀以散邪固脱而加糯米之甘以益中虚葢治下<lb/>
　必先中中氣不下墜則滑脱無源而自止也註家見<lb/>
　用乾薑謂是寒邪傷胃欠清葢熱邪挾少隂之氣填<lb/>
　塞胃中故用乾薑之辛以散之若混指熱邪為寒邪<lb/>
　寜不貽誤後人耶<lb/>
十少隂病下利便膿血者桃花湯主之少隂病便膿血<lb/>
者可刺<hi>原文</hi>
<pb n="KR3e0091_WYG_004-21a"/>
　證兼下利便膿血則用桃花湯若不下利而但便膿<lb/>
　血則可刺經穴以散其熱即上文之互意也<lb/>
十一少隂病下利咽痛胸滿心煩者猪膚湯主之<hi>原文</hi>
　下利咽痛胸滿心煩少隂熱邪充斥上下中間無所<lb/>
　不到寒下之藥不可用矣又立猪膚湯一法以潤少<lb/>
　隂之燥與用黒驢皮之意頗同若以為燖猪皮外毛<lb/>
　根薄膚則薟劣無力且與熬香之説不符但用外皮<lb/>
　去其内層之肥白為是此藥大不可忽陽㣲者用附<lb/>
<pb n="KR3e0091_WYG_004-21b"/>
　子温經隂竭者用猪膚潤燥温經潤燥中同具散邪<lb/>
　之義比而觀之思過半矣<lb/>
十二少隂病二三日咽痛者可與甘草湯不差者與桔<lb/>
梗湯<hi>原文</hi>
　邪熱客於少隂故咽痛用甘草湯者和緩其勢也用<lb/>
　桔梗湯者開提其邪也此在二三日他證未具故可<lb/>
　用之若五六日則少隂之下利嘔逆諸證蠭起此法<lb/>
　又未可用矣<lb/>
<pb n="KR3e0091_WYG_004-22a"/>
十三少隂病咽中痛半夏散及湯主之少隂病咽中傷<lb/>
生瘡不能語言聲不出者苦酒湯主之<hi>原文</hi>
　熱邪挾痰攻咽當用半夏滌飲桂枝散邪若劇者咽<lb/>
　傷生瘡音聲不出桂枝之熱既不可用而隂邪上結<lb/>
　復與寒下不宜故用半夏雞子以滌飲潤咽更有藉<lb/>
　於苦酒之消腫歛瘡以勝隂熱也<lb/>
十四少隂病四逆其人或欬或悸或小便不利或腹中<lb/>
痛或泄利下重者四逆散主之<hi>原文</hi>
<pb n="KR3e0091_WYG_004-22b"/>
　傳經熱邪至於手足四逆最當辨悉若見咳利種種<lb/>
　之證其為熱證無疑矣然雖四逆而不至於厥其熱<lb/>
　未深故主此方為和解亦如少陽經之用小柴胡湯<lb/>
　為一定之法矣讀者詳之<lb/>
十五少隂病下利六七日咳而嘔渴心煩不得眠者猪<lb/>
苓湯主之<hi>原文</hi>
　下利六七日本熱去寒起之時其人尚兼欬渴心煩<lb/>
　不眠等證則是熱邪摶結水飲以故覊留不去用猪<lb/>
<pb n="KR3e0091_WYG_004-23a"/>
　苓湯以利水潤燥不治利而利自止也<lb/>
十六少隂病得之二三日口燥咽乾者急下之宜大承<lb/>
氣湯<hi>原文</hi>
　得病纔二三日即口燥咽乾則腎水之不足上供可<lb/>
　知延至五六日始下必枯槁難回矣故宜急下以救<lb/>
　腎水也<lb/>
十七少隂病自利清水色純青心下必痛口乾燥者急<lb/>
下之宜大承氣湯<hi>原文</hi>
<pb n="KR3e0091_WYG_004-23b"/>
　熱邪傳入少隂逼迫津水注為自利質清而無渣滓<lb/>
　相雜色青而無黄赤相間可見陽邪暴虐之極反與<lb/>
　隂邪無異但陽邪傳自上焦其人心下必痛口必乾<lb/>
　燥設係隂邪必心下滿而不痛口中和而不燥必無<lb/>
　此枯槁之象故宜急下以救其隂也<lb/>
十八少隂病六七日腹脹不大便者急下之宜大承氣<lb/>
湯<hi>原文</hi>
　六七日腹脹不大便則胃土過實腎水不足以上供<lb/>
<pb n="KR3e0091_WYG_004-24a"/>
　有立盡之勢又非少隂負趺陽反為順候之比此時<lb/>
　下之已遲安得不急<lb/>
十九少隂負趺陽者為順也<hi>此條叔和編入厥隂今移附少隂</hi>
　少隂水也趺陽土也諸病惡土尅水而傷寒少隂見<lb/>
　證惟恐土不能制水其水反得以泛溢水一泛溢則<lb/>
　嘔吐下利無所不至究令中州上敗而真陽外越神<lb/>
　丹莫救矣故予其權於土則平成可幾予其權於水<lb/>
　則昬墊立至此脈法中消息病情之奥旨也<lb/>
<pb n="KR3e0091_WYG_004-24b"/>
　　按少隂水藏也水居北方原自坎止惟挾外邪而<lb/>
　　動則波翻浪湧横流逆射無所不到為嘔為欬為<lb/>
　　下利為四肢沉重仲景不顧外邪惟以真武一法<lb/>
　　坐鎮北方之水水不横溢則諸證自止而人之命<lb/>
　　根頼以攸固命根者何即父母搆精時一㸃真陽<lb/>
　　伏藏於腎水之中者是也水中火發所以其證雖<lb/>
　　隂其人反煩燥多汗而似陽仲景每用乾薑附子<lb/>
　　白通之法以收攝其陽初不慮夫外感葢陽出則<lb/>
<pb n="KR3e0091_WYG_004-25a"/>
　　腠理大開外感先出所以一回陽而了無餘義也<lb/>
　　若用寒涼以助水則真陽不返而命根斯斷矣<lb/>
　　其有腎水衰薄邪入不能横溢轉而内挾真陽藴<lb/>
　　崇為患外顯心煩舌燥咽痛不眠等證即不敢擅<lb/>
　　用汗下諸法以重傷其隂但用黄連阿膠湯苦酒<lb/>
　　湯猪苓湯猪膚湯四逆散之類以分解其熱而潤<lb/>
　　澤其枯於中雖有急下三證反無當下一證所以<lb/>
　　前方俱用重劑潤下一日三服始勝其任設熱邪<lb/>
<pb n="KR3e0091_WYG_004-25b"/>
　　不能盡解傳入厥隂則熱深者其厥亦深而咽痛<lb/>
　　者轉為喉痺嘔欬者轉吐癰膿下利者轉便膿血<lb/>
　　甚者發熱厥逆燥不得卧仍是腎氣先絶而死也<lb/>
　　必識此意然後知仲景温經散邪之法與清熱潤<lb/>
　　燥之法㣲細曲折與九轉還丹不異後人窺見一<lb/>
　　斑者遇隂邪便亟温遇陽邪便亟下其鹵莽滅裂<lb/>
　　尚不可勝言况於聾聵之輩乎兹分前後二篇暢<lb/>
　　發其義有知我者諒不以為僭也<lb/>
<pb n="KR3e0091_WYG_004-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0091_WYG_004-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚論篇卷四中<lb/>
<pb n="KR3e0091_WYG_004-27a"/>
欽定四庫全書<lb/>
　尚論篇卷四下<lb/>
　　　　　　　　　　　　新建　喻昌　撰<lb/>
　　　尚論厥隂經證治大意<lb/>
　　厥隂雖兩經交盡之名然厥者逆也腎居極下逆<lb/>
　　行而上以傳於肝故名曰厥隂也邪傳厥隂其熱<lb/>
　　深矣熱深多發厥厥證皆屬於陽以陽與隂不相<lb/>
　　承接因致厥也厥後發熱陽邪出表則易愈厥多<lb/>
<pb n="KR3e0091_WYG_004-27b"/>
　　熱少則病進熱多厥少則病退所以仲景雜用三<lb/>
　　陽經治法即讝語之當下者但用小承氣湯㣲和<lb/>
　　胃氣他證皆不用下正欲其熱多而邪從外出耳<lb/>
　　然厥證多兼下利則陽熱變為隂寒者十居其七<lb/>
　　葢木盛則胃土受剋水穀奔廹胃陽發露能食則<lb/>
　　為除中木盛則腎水暗虧汲取無休腎陽發露靣<lb/>
　　赤則為戴陽繇是陽微則厥愈甚陽絶則厥不返<lb/>
　　矣所以温之灸之以回其陽仍不出少隂之成法<lb/>
<pb n="KR3e0091_WYG_004-28a"/>
　　也但厥而下利隂陽之辨甚微不便分為二篇故<lb/>
　　發其奥於篇首俾讀者先㑹其意云<lb/>
　厥隂經全篇　<hi>法五十五</hi>
一厥隂之為病消渴氣上撞心心中疼熱饑而不欲食<lb/>
食則吐蚘下之利不止<hi>原文</hi>
　消渴者飲水多而小便少也厥隂屬木厥隂邪甚則<lb/>
　腎水為之消腎消則引水以自救故消而且渴其渴<lb/>
　不為水止也氣上撞心心中疼熱者肝氣通於心也<lb/>
<pb n="KR3e0091_WYG_004-28b"/>
　饑不能食者木邪横肆胃土受制也食則吐蚘者胃<lb/>
　中饑蚘嗅食則出也下之利不止者邪屬厥隂下則<lb/>
　徒虚陽明陽明虚木益乘其所勝也此條文義形容<lb/>
　厥隂經之病情最著葢子盛則母虚故腎水消而生<lb/>
　渴母盛則子實故氣撞心而疼熱然足經之邪終與<lb/>
　手經有别雖仰闗而攻究不能入心之郛廓也至胃<lb/>
　則受俯凌之勢無可逃避食則吐而下則利不止矣<lb/>
　亦繇邪自陽明傳入胃氣早空故易動耳<lb/>
<pb n="KR3e0091_WYG_004-29a"/>
二厥隂中風<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>微浮為欲愈不浮為未愈<hi>原文</hi>
　厥隂之脈微緩不浮中風病傳厥隂脈轉微浮則邪<lb/>
　還於表而為欲愈<lb/>
三厥隂病欲解時從丑至夘上<hi>原文</hi>
　丑寅夘厥隂風木之王時故病解<lb/>
四厥隂病欲飲水者少少與之愈<hi>原文</hi>
五諸四逆厥者不可下之虚家亦然凡厥者隂陽氣不<lb/>
相順接便為厥厥者手足逆冷者是也<hi>原文</hi>
<pb n="KR3e0091_WYG_004-29b"/>
　厥即四逆之極隂陽既不相順接下則必至於脱絶<lb/>
　也<lb/>
　厥隂證仲景總不欲下無非欲邪還於表而隂從陽<lb/>
　解也此但舉最不可下之二端以嚴其戒耳<lb/>
　手之三隂與手之三陽相接於手足之三隂與足之<lb/>
　三陽相接於足隂主寒陽主熱故陽氣内䧟不與隂<lb/>
　氣相順接則手足厥冷也然四肢屬脾脾為隂與胃<lb/>
　之陽不相順接亦主逆冷所以厥證雖𫝊經熱邪復<lb/>
<pb n="KR3e0091_WYG_004-30a"/>
　有不盡然者最難消息<lb/>
六傷寒脈遲六七日而反與黄芩湯徹其熱脈遲為寒<lb/>
今與黄芩湯復除其熱腹中應冷當不能食今反能食<lb/>
此名除中必死<hi>原文</hi>
　脈遲為寒寒則胃中之陽氣已薄不可更用寒藥矣<lb/>
　腹中即胃中胃煖乃能納食今胃冷而反能食則是<lb/>
　胃氣發露無餘其陽亦必漸去而不能久存故為必<lb/>
　死除者去也與除夕之義同又除者授也與授鞶帶<lb/>
<pb n="KR3e0091_WYG_004-30b"/>
　之義同<lb/>
七傷寒始發熱六日厥反九日而利凡厥利者當不能<lb/>
食今反能食者恐為除中食以索餅不發熱者知胃氣<lb/>
尚在必愈恐暴熱來出而復去也後三日脈之其熱續<lb/>
在者期之旦日夜半愈所以然者本發熱六日厥反九<lb/>
日復發熱三日并前六日亦為九日與厥相應故期之<lb/>
旦日夜半愈後三日脈之而脈數其熱不罷者此為熱<lb/>
氣有餘必發癰膿也<hi>原文</hi>
<pb n="KR3e0091_WYG_004-31a"/>
　少隂經中内藏真陽最患四逆故云吐利手足不逆<lb/>
　冷反發熱者不死厥隂經中内無真陽不患其厥但<lb/>
　患不能發熱與夫熱少厥多耳論中恐暴熱來出而<lb/>
　復去後三日脈之其熱尚在形容厥證重熱之意匠<lb/>
　心滿志讀者不可草草然得熱與厥相應尤無後患<lb/>
　若熱氣有餘病勢雖退其後必發癰膿以厥隂主血<lb/>
　熱與血久持不散必至壅敗也<lb/>
八傷寒先厥後發熱而利者必自止見厥復利傷寒先<lb/>
<pb n="KR3e0091_WYG_004-31b"/>
厥後發熱下利必自止而反汗出咽中痛者其喉為痺<lb/>
發熱無汗而利必自止若不止必便膿血便膿血者其<lb/>
喉不痺<hi>原文</hi>
　先厥後熱下利止其病為欲愈矣乃反汗出咽中痛<lb/>
　是熱邪有餘上攻咽喉挾濕痰而為痺也然既發熱<lb/>
　即無汗而邪亦外出所以利必自止若不止則無汗<lb/>
　明係邪不外出仍在於裏必主便膿血也便膿血者<lb/>
　其喉不痺見熱邪在裏即不復在表在下即不復在<lb/>
<pb n="KR3e0091_WYG_004-32a"/>
　上也<lb/>
九傷寒一二日至四五日厥者必發熱前熱者後必厥<lb/>
厥深者熱亦深厥微者熱亦微厥應下之而反發汗者<lb/>
必口傷爛赤<hi>原文</hi>
　前云諸四逆厥者不可下矣此云厥應下之者其辨甚<lb/>
　微葢先四逆而後厥與先發熱而後厥者其來逈異<lb/>
　故彼云不可下此云應下之也以其熱深厥深當用<lb/>
　苦寒之藥清解其在裏之熱即名為下如下利讝語<lb/>
<pb n="KR3e0091_WYG_004-32b"/>
　但用小承氣湯止耳從未聞有峻下之法也若不用<lb/>
　苦寒反用辛甘發汗寜不引熱勢上攻乎口傷爛赤<lb/>
　與喉痺互意<lb/>
十傷寒病厥五日熱亦五日設六日當復厥不厥者自<lb/>
愈厥終不過五日以熱五日故知自愈<hi>原文</hi>
　厥終不過五日即上句之註脚見熱與厥相應隂陽<lb/>
　一勝一復恰恰相當故可勿藥自愈<lb/>
十一傷寒脈微而厥至七八日膚冷其人燥無暫安時<lb/>
<pb n="KR3e0091_WYG_004-33a"/>
者此為藏厥非蚘厥也蚘厥者其人當吐蚘今病者靜<lb/>
而復時煩者此為藏寒蚘上入其膈故煩湏臾復止得<lb/>
食而嘔又煩者蚘聞食臭出其人當自吐蚘蚘厥者烏<lb/>
梅圓主之又主久利<hi>原文</hi>
　此條微㫖千百年來全無識者昌於篇首總括大意<lb/>
　挈出腎陽胃陽二端原有所自藏厥者正指腎而言<lb/>
　也蚘厥者正指胃而言也曰脈微而厥則陽氣衰微<lb/>
　可知然未定其為藏厥蚘厥也惟膚冷而燥無暫安<lb/>
<pb n="KR3e0091_WYG_004-33b"/>
　乃為藏厥藏厥用四逆及灸法其厥不回者主死若<lb/>
　蚘厥則時煩時止未為死候但因此而馴至胃中無<lb/>
　陽則死也烏梅圓中酸苦辛温互用以安蚘温胃益<lb/>
　虚久利而便膿血亦主此者能解隂陽錯雜之邪故<lb/>
　也<lb/>
十二傷寒熱少厥微指頭寒黙黙不欲食煩燥數日小<lb/>
便利色白者此熱除也欲得食其病為愈若厥而嘔胸<lb/>
脇煩滿者其後必便血<hi>原文</hi>
<pb n="KR3e0091_WYG_004-34a"/>
　熱少厥微指頭微寒其候原不重然黙黙不欲食煩<lb/>
　燥數日胃中津液傷而坐困矣若小便利色白則胃<lb/>
　熱暗除故欲得食若厥而嘔胸脇滿不去則邪聚中<lb/>
　焦其後隂邪必走下竅而便血以厥隂主血也<lb/>
十三傷寒發熱四日厥反三日復熱四日厥少熱多其<lb/>
病當愈四日至七日熱不除者必便膿血傷寒厥四日<lb/>
熱反三日復厥五日其病為進寒多熱少陽氣退故為<lb/>
進也<hi>原文</hi>
<pb n="KR3e0091_WYG_004-34b"/>
　以隂陽進退之義互舉其㫖躍然<lb/>
十四傷寒六七日脈微手足厥冷煩燥灸厥隂厥不還<lb/>
者死<hi>原文</hi>
　脈微而厥更加煩燥則是陽微隂盛用灸法以通其<lb/>
　陽而陽不回則死也<lb/>
十五傷寒發熱下利厥逆燥不得卧者死<hi>原文</hi>
十六傷寒發熱下利至甚厥不止者死<hi>原文</hi>
　厥證但發熱則不死以發熱則邪出於表而裏證自<lb/>
<pb n="KR3e0091_WYG_004-35a"/>
　除下利自止也若反下利厥逆煩燥有加則其發熱<lb/>
　又為陽氣外散之候隂陽兩絶亦主死也<lb/>
十七發熱而厥七日下利者為難治<hi>原文</hi>
　厥利與熱不兩存之勢也發熱而厥七日是熱者自<lb/>
　熱厥利者自厥利兩造其偏漫無相恊之期故雖未<lb/>
　現煩燥等証而已為難治葢治其熱則愈厥愈利治<lb/>
　其厥利則愈熱不至隂陽兩絶不止矣<lb/>
十八傷寒六七日不利便發熱而利其人汗出不止者<lb/>
<pb n="KR3e0091_WYG_004-35b"/>
死有隂無陽故也<hi>原文</hi>
　六七日不利忽發熱而利渾是外陽内隂之象此中<lb/>
　伏有亡陽危機所以仲景蚤為回䕶用温用灸以安<lb/>
　其陽若俟汗出不止乃始圖之則無及矣可見邪亂<lb/>
　厥隂其死生全闗乎少隂也不然厥隂之熱深厥深<lb/>
　何反謂之有隂無陽哉<lb/>
十九病者手足厥冷言我不結胸小腹滿按之痛者此<lb/>
冷結在膀胱闗元也<hi>原文</hi>
<pb n="KR3e0091_WYG_004-36a"/>
　陽邪必結於陽隂邪必結於隂故手足逆冷腹滿按<lb/>
　之痛者邪不上結於胸其非陽邪可知其為隂邪下<lb/>
　結可知則其當用温用灸更可知矣闗元在臍下三<lb/>
　寸為極隂之位也<lb/>
二十傷寒五六日不結胸腹濡脈虚復厥者不可下此<lb/>
為亡血下之死<hi>原文</hi>
　傷寒五六日邪入厥隂其熱深矣乃陽邪不上結於<lb/>
　胸隂邪不下結於腹其脈虚而復厥則非熱深當下<lb/>
<pb n="KR3e0091_WYG_004-36b"/>
　之比繇其隂血素虧若悞下之以重亡其隂必主死<lb/>
　也此厥隂所以無大下之法而血虛之人尤以下為<lb/>
　大戒矣<lb/>
二十一手足厥寒脈細欲絶者當歸四逆湯主之若其<lb/>
人内有久寒者宜當歸四逆加吳茱萸生薑湯主之<hi>原文</hi>
　前條之脈虚此條之脈細互見其義虚細總為無血<lb/>
　不但不可用下并不可用温葢脈之虚細本是陽氣<lb/>
　衰微然隂血更為不足故藥中宜用歸芍以濟其隂<lb/>
<pb n="KR3e0091_WYG_004-37a"/>
　不宜用薑附以刼其隂也即其人素有久寒者但増<lb/>
　吳茱萸生薑觀之是則乾薑附子寜不在所禁乎此<lb/>
　而推之妙義天開矣<lb/>
二十二大汗出熱不去内拘急四肢疼又下利厥逆而<lb/>
惡寒者四逆湯主之<hi>原文</hi>
　大汗出而熱反不去正恐陽氣越出軀殻之外若内拘<lb/>
　急四肢疼更加下利厥逆惡寒則在裏純是隂寒宜<lb/>
　亟用四逆湯以回其陽而隂邪自散耳<lb/>
<pb n="KR3e0091_WYG_004-37b"/>
二十三大汗若大下利而厥冷者四逆湯主之<hi>原文</hi>
　此證較上條無外熱相錯其為隂寒易明然既云大<lb/>
　汗大下利則隂津亦亡但此際不得不以救陽為急<lb/>
　俟陽回尚可徐救其隂所以不當牽制也<lb/>
二十四傷寒脈促手足厥逆者可灸之<hi>原文</hi>
　傷寒脈促則陽氣跼蹐可知更加手足厥逆其陽必<lb/>
　為隂所格拒而不能返故宜灸以通其陽也<lb/>
二十五傷寒脈滑而厥者裏有熱也白虎湯主之<hi>原文</hi>
<pb n="KR3e0091_WYG_004-38a"/>
　滑為陽脈其裏熱熾盛可知故宜行白虎湯以解其<lb/>
　熱與三陽之治不殊也<lb/>
二十六病人手足厥冷脈乍緊者邪結在胸中心下滿<lb/>
而煩饑不能食者病在胸中當湏吐之宜𤓰蒂散<hi>原文</hi>
　手足厥冷疑似隂邪其脈有時乍緊則是陽邪而見<lb/>
　陽脈也陽邪必結於陽所以邪結在胸中心下煩滿<lb/>
　饑不能食也此與太陽之結胸逈殊其脈乍緊其邪<lb/>
　亦必乍結故用𤓰蒂散湧載其邪而出斯陽邪仍從<lb/>
<pb n="KR3e0091_WYG_004-38b"/>
　陽解耳<lb/>
二十七傷寒厥而心下悸者宜先治水當用茯苓甘草<lb/>
湯却發其厥不爾水漬入胃必作利也<hi>原文</hi>
　太陽篇中飲水多者心下必悸故此厥而心悸者明<lb/>
　係飲水所致所以乘其水未漬胃先用茯苓甘草湯<lb/>
　治水以清下利之源後乃治厥庶不致厥與利相因<lb/>
　耳<lb/>
二十八傷寒六七日大下後寸脈沉而遲手足厥逆下<lb/>
<pb n="KR3e0091_WYG_004-39a"/>
部脈不至咽喉不利唾膿血泄利不止者為難治麻黄<lb/>
升麻湯主之<hi>原文</hi>
　此表裏錯雜之邪最為難治然非死證也大下後寸<lb/>
　脈沉而遲手足厥逆則陽氣陷入隂中下部脈不至<lb/>
　則隂氣亦復衰竭咽喉不利唾膿血又因大下傷其<lb/>
　津液而成肺痿金匱曰肺痿得之被快藥下利重亡<lb/>
　津液者是也泄利不止未是下焦虚脱但因陽氣下<lb/>
　陷所致故必升舉藥中兼調肝肺乃克有濟此麻黄<lb/>
<pb n="KR3e0091_WYG_004-39b"/>
　升脈所以名湯而謂汗出愈也<lb/>
　按寸脈沉而遲明是陽去入隂之故非陽氣衰微可<lb/>
　擬故雖手足厥逆下部脈不至泄利不止其不得為<lb/>
　純隂無陽可知况咽喉不利唾膿血又陽邪搏隂上<lb/>
　逆之徴騐所以仲景持於隂中提出其陽得汗出而<lb/>
　錯雜之邪盡解也<lb/>
二十九傷寒四五日腹中痛若轉氣下趨少腹者此欲<lb/>
自利也<hi>原文</hi>
<pb n="KR3e0091_WYG_004-40a"/>
　腹中痛多屬虚寒與腹中實滿不同若便轉氣下趨<lb/>
　少腹則必因腹寒而致下利明眼見此自當圖功於<lb/>
　未著矣<lb/>
三十傷寒本自寒下醫復吐下之寒格更逆吐下若食<lb/>
入口即吐乾薑黄連黄芩人參湯主之<hi>原文</hi>
　本自寒下是其人之平素胃寒下利也較上條之轉<lb/>
　氣下趨少腹者更為已然之事矣所以纔病傷寒即<lb/>
　不可妄行吐下與病人舊微溏不可服梔子湯互意<lb/>
<pb n="KR3e0091_WYG_004-40b"/>
　舊微溏而用梔子則易湧易泄本自寒下而施吐下<lb/>
　則吐下更逆其理甚明註家不㑹其意寒格者因誤<lb/>
　施吐下之寒藥致成格拒也若食入口即吐格拒極<lb/>
　矣故用乾薑人參以温補其胃用黄連黄芩之苦以<lb/>
　下逆氣而解入裏之熱邪也<lb/>
三十一下利脈沉而遲其人靣少赤身有微熱下利清<lb/>
穀者必鬱冐汗出而解病人必微厥所以然者其靣戴<lb/>
陽下虚故也<hi>原文</hi>
<pb n="KR3e0091_WYG_004-41a"/>
　下利脈沉遲裏寒也靣少赤有微熱則仍兼外邪必<lb/>
　從汗解但戴陽之證必見微厥汗中大伏危機其用<lb/>
　法即逈異嘗法下條正其法也<lb/>
三十二下利清穀裏寒外熱汗出而厥者通脈四逆湯<lb/>
主之<hi>原文</hi>
　上條辨證此條用藥兩相互發然不但此也少隂病<lb/>
　下利清榖靣色赤者已用其法矣要之通之正所以<lb/>
　收之也不然豈有汗出而反加蔥之理哉<lb/>
<pb n="KR3e0091_WYG_004-41b"/>
三十三下利手足厥冷無脈者灸之不温若脈不還反<lb/>
微喘者死<hi>原文</hi>
　灸之不温脈不還已為死證然或根坻未絶亦未可<lb/>
　知設陽氣隨火氣上逆胸有微喘則孤陽上脱而必<lb/>
　死矣與少隂病六七日息高者死正同<lb/>
三十四下利後脈絶手足厥冷晬時脈還手足温者生<lb/>
脈不還者死<hi>原文</hi>
　厥利無脈陽去而難於返矣然在根本堅固者生機<lb/>
<pb n="KR3e0091_WYG_004-42a"/>
　尚存一綫經一週時脈還手足復温則生否則死矣<lb/>
　此即互上條用灸之意所以不重贅灸法也少隂下<lb/>
　利厥逆無脈服白通湯脈暴出者死微續者生厥隂<lb/>
　下利厥逆脈絶用灸法晬時脈還者生不還者死可<lb/>
　見求陽氣者非泛然求之無何有之鄕也根深寜極<lb/>
　之中必有幾微可續然後藉温灸為鸞膠耳<lb/>
三十五下利腹脹滿身體疼痛者先温其裏乃攻其表<lb/>
温裏宜四逆湯攻表宜桂枝湯<hi>原文</hi>
<pb n="KR3e0091_WYG_004-42b"/>
　此與太陽中篇下利身疼用先裏後表之法大同彼<lb/>
　因誤下而致下利此因下利而致腹脹總以温裏為<lb/>
　急者見睍曰消之義也身疼痛有裏有表必清便已<lb/>
　調其痛仍不減方屬於表太陽條中已悉故此不贅<lb/>
三十六下利清榖不可攻表汗出必脹滿<hi>原文</hi>
　此條重舉下利清榖不可攻表以示戒正互明上條<lb/>
　所以必先温裏然後攻表之義也見誤攻其汗則陽<lb/>
　出而隂氣瀰塞胸腹必致脹滿而釀變耳<lb/>
<pb n="KR3e0091_WYG_004-43a"/>
三十七傷寒下利日十餘行脈反實者死<hi>原文</hi>
　實為邪盛邪盛必正脱也<lb/>
三十八下利有微熱而渴脈弱者令自愈下利脈數而<lb/>
渴者令自愈設不差必清膿血以有熱故也下利脈數<lb/>
有微熱汗出令自愈設復緊為未解<hi>原文</hi>
　微熱而渴證已轉陽然正恐陽邪未盡也若脈弱則<lb/>
　陽邪已退可知故不治自愈脈數與微熱互意汗出<lb/>
　與脈弱互意脈𦂳則不弱矣邪方熾盛其不能得汗<lb/>
<pb n="KR3e0091_WYG_004-43b"/>
　又可知矣<lb/>
三十九下利寸脈反浮數尺中自濇者必圊膿血<hi>原文</hi>
　清圊同義脈見浮數若是邪還於表則尺脈自和今<lb/>
　尺中自濇乃熱邪摶結於隂分雖寸口得陽脈究竟<lb/>
　邪必走下竅而便膿血也<lb/>
四十下利脈沉弦者下重也脈大者為未止脈微弱數<lb/>
者為欲自止雖發熱不死<hi>原文</hi>
　下利而脈沉弦主裏急後重成滯下之證即所稱痢<lb/>
<pb n="KR3e0091_WYG_004-44a"/>
　證也脈大者即沉弦中之大脈微弱數者即沉弦中<lb/>
　之微弱數也脈微弱數雖發熱不死則脈大身熱者<lb/>
　其死可知矣<lb/>
四十一熱利下重者白頭翁湯主之<hi>原文</hi>
　熱利下重互上文即傷寒轉痢之謂也<lb/>
四十二下利欲飲水者以有熱故也白頭翁湯主之<hi>原文</hi>
　此從上條另申一義見凡下利欲飲水者與藏寒利<lb/>
　而不渴自殊乃熱邪内耗津液縱未顯下重之候亦<lb/>
<pb n="KR3e0091_WYG_004-44b"/>
　當以前湯勝其熱矣<lb/>
四十三下利讝語以有燥屎也宜小承氣湯<lb/>
　此與陽明經讝語胃中有燥屎正同乃不用大承氣<lb/>
　而用小承氣者以下利腸虚兼之厥隂藏寒所以但<lb/>
　用小承氣微攻其胃全無大下之條耳<lb/>
四十四下利後更煩按之心下濡者為虚煩也宜梔子<lb/>
豉湯<hi>原文</hi>
　已下利而更煩似乎邪未盡解然心下濡而不滿則<lb/>
<pb n="KR3e0091_WYG_004-45a"/>
　為虚煩與陽明誤下胃虚膈熱之證頗同故俱用湧<lb/>
　法也<lb/>
四十五嘔而發熱者小柴胡湯主之<hi>原文</hi>
　厥隂之邪上逆而兼發熱乃肝膽藏府相連之證也<lb/>
　故用小柴湖湯分解其隂藏陽府之嘔熱也<lb/>
四十六嘔而脈弱小便復利身有微熱見厥者難治四<lb/>
逆湯主之<hi>原文</hi>
　嘔而脈弱小便利裏虚且寒身有微熱證兼表裏其<lb/>
<pb n="KR3e0091_WYG_004-45b"/>
　人見厥則隂陽互錯故為難治然不難於外熱而難<lb/>
　於内寒也内寒則陽微隂盛天日易霾故當用四逆<lb/>
　湯以回陽而微熱在所不計也况乾薑配附子補中<lb/>
　有發微熱得之自除耶<lb/>
四十七乾嘔吐涎沬者吳茱萸湯主之嘔家有癰膿者<lb/>
不可治嘔膿盡自愈<hi>原文</hi>
　厥隂之邪上逆而乾嘔吐涎沬可用吳茱萸湯以下<lb/>
　其逆氣若隂邪上逆結而為癰潰出膿血即不可復<lb/>
<pb n="KR3e0091_WYG_004-46a"/>
　治其嘔正恐人誤以吳茱萸湯治之耳識此意者用<lb/>
　辛涼以開提其膿亦何不可耶<lb/>
　　按厥隂篇中次第不一有純陽無隂之證有純隂<lb/>
　　無陽之證有隂陽差多差少之證有陽進欲愈隂<lb/>
　　進未愈之證復有隂居八九陽居一二之證厥而<lb/>
　　發熱熱深厥深上攻而成喉痺下攻而便膿血此<lb/>
　　純陽無隂之證也脈微細欲絶厥冷灸之不温惡<lb/>
　　寒大汗大利燥不得卧與夫冷結闗元此純隂無<lb/>
<pb n="KR3e0091_WYG_004-46b"/>
　　陽之證也厥三日熱亦三日厥五日熱亦五日手<lb/>
　　足厥冷而邪熱在胸水熱在胃此隂陽差多差少<lb/>
　　之證也渴欲飲水饑欲得食脈滑而數手足自温<lb/>
　　此陽進欲愈之證也黙黙不欲食寸脈雖浮數尺<lb/>
　　脈自濇嘔吐涎沫腹脹身疼此隂進未愈之證也<lb/>
　　下利清榖裏寒外熱嘔而脈弱小便復利本自寒<lb/>
　　下復誤吐下脈沉微厥靣反戴陽此隂居八九陽<lb/>
　　居一二之證也大率陽脈陽證當取用三陽經治<lb/>
<pb n="KR3e0091_WYG_004-47a"/>
　　法隂脈隂證當合用少隂經治法厥隂病見陽為<lb/>
　　易愈見隂為難痊其表裏雜錯不分又必先温其<lb/>
　　裏後攻其表設見咽喉不利咳唾膿血則温法不<lb/>
　　可用仍宜先解其表矣世醫遇厥隂諸證如涉大<lb/>
　　洋茫無邉際可測是以動手即錯兹不厭繁複闡<lb/>
　　其要㫖俾後學奉為指南云<lb/>
　　再按厥隂經原無下法首條即先示戒云下之利<lb/>
　　不止矣葢厥隂多至下利下利中復有死證金匱<lb/>
<pb n="KR3e0091_WYG_004-47b"/>
　　云五藏氣絶於内則下利不禁此所以致戒不可<lb/>
　　下耶中間雖有用小承氣一法因胃有燥屎微攻<lb/>
　　其胃非攻其腸也雖有厥應下之一語乃對發汗<lb/>
　　而言謂厥應内解其熱不應外發其汗耳豈可泥<lb/>
　　應下二字遂犯厥隂之大戒耶自晉迄今傷寒失<lb/>
　　傳遇陽明二三日内當下之證及少隂二三日急<lb/>
　　下之證總不能下至厥隂六七日不當下之時反<lb/>
　　行下之在熱深厥深之陽證下之已遲萬一僥倖<lb/>
<pb n="KR3e0091_WYG_004-48a"/>
　　不過為焦頭爛額之客在亡血藏虚之人下之百<lb/>
　　無一生矣幾千年來孰任殺人之辜耶<lb/>
過經不解　<hi>法四條經後附三隂</hi>
　過經不解者由七八日已後至十三日已後病過一<lb/>
　候二候猶不痊解也然邪在身中日久勢必結聚於<lb/>
　三陽太陽為多少陽次之陽明又次之及至三隂則<lb/>
　生死及掌不若此之久持矣<lb/>
　辨陽症用大小柴胡兩觧一法<lb/>
<pb n="KR3e0091_WYG_004-48b"/>
一太陽病過經十餘日反二三下之後四五日柴胡證<lb/>
仍在者先與小柴胡湯嘔不止心下急鬱鬱微煩者為<lb/>
未解也與大柴胡湯下之則愈<hi>原文</hi>
　過經十餘日而不知太陽證有未罷反二三下之因<lb/>
　而致變者多矣後四五日柴胡證仍在未有他變本<lb/>
　當行大柴胡兩解表裏但其人之邪屢因悞下而深<lb/>
　入即非大柴胡下法所能服故必先用小柴胡提其<lb/>
　邪出半表然後乃用大柴胡始合法也<lb/>
<pb n="KR3e0091_WYG_004-49a"/>
　辨過經不解心下欲吐微煩微滿用藥宜審一法<lb/>
二太陽病過經十餘日心下温温欲吐而胸中痛大便<lb/>
反溏腹微滿鬰鬰微煩先此時自極吐下者與調胃承<lb/>
氣湯若不爾者不可與但欲嘔胸中痛微溏者此非柴<lb/>
胡證以嘔故知極吐下也<hi>原文</hi>
　此條註解不得仲景叮嚀之意兹特明之太陽病過<lb/>
　經十餘日心下温温欲吐而不吐其人胸中痛大便<lb/>
　反溏腹微滿鬱鬱微煩者此有二辨若曽經大吐大<lb/>
<pb n="KR3e0091_WYG_004-49b"/>
　下者邪從吐解且已入裏可用調胃承氣之法若未<lb/>
　極吐下但欲嘔不嘔胸中痛微溏者是痛非吐所傷<lb/>
　溏非下所致調胃之法不可用矣豈但調胃不可用<lb/>
　即柴胡亦不可用以邪尚在太陽髙位徒治陽明少<lb/>
　陽而邪不服耳解太腸之邪仲景言之已悉故此但<lb/>
　示其意也若其人能嘔則是為吐下所傷而所主又<lb/>
　不在太陽矣<lb/>
　過經證屬可下悞用圓藥増利辨内實内虚二法<lb/>
<pb n="KR3e0091_WYG_004-50a"/>
三傷寒十三日胸脇滿而嘔日晡所發潮熱已而微利<lb/>
此本柴胡證下之而不得利今反利者知醫以圓藥下<lb/>
之非其治也潮熱者實也先宜小柴胡以解外後以柴<lb/>
胡加芒硝湯主之<hi>原文</hi>
　胸脇滿而嘔邪在少陽表裏之間也發潮熱裏可攻<lb/>
　也微下利便未硬也以大柴胡分解表邪蕩滌裏熱<lb/>
　則邪去而微利亦自止矣若悞用圓藥則徒引熱邪<lb/>
　内陷而下利表裏俱不解也故先用小柴胡分提以<lb/>
<pb n="KR3e0091_WYG_004-50b"/>
　解外邪後加芒硝以滌胃中之熱也<lb/>
四傷寒十三日不解過經讝語者以有熱也當以湯下<lb/>
之若小便利者大便當鞕而反下利脈調和者知醫以<lb/>
圓藥下之非其治也若自下利者脈當微厥今反和者<lb/>
此為内實也調胃承氣湯下之<hi>原文</hi>
　二條俱見微利之證難辨其内虚内實上條胸脇滿<lb/>
　而嘔邪凑少陽之表故欲下之必用柴胡湯為合法<lb/>
　若以他藥下之表邪内入即是内虚此條原無表證<lb/>
<pb n="KR3e0091_WYG_004-51a"/>
　雖圓藥悞下其脈仍和即為内實也<lb/>
　按仲景下法屢以用圓藥為戒惟治太陽之脾約乃<lb/>
　用麻仁圓因其人平素津枯腸結必俟邪入陽明下<lb/>
　之恐無救於津液故雖邪在太陽即用圓藥之緩下<lb/>
　潤其腸俾外邪不因峻攻而内䧟乃批郤𨗳□游刄<lb/>
　空虚之妙也此等處亦湏互察<lb/>
　再按傷寒證以七日為一候其有二候三候不解者<lb/>
　病邪多在三陽經留戀不但七日傳之不盡即十日<lb/>
<pb n="KR3e0091_WYG_004-51b"/>
　十三日二十餘日尚有𫝊之不盡者若不辨證徒屈<lb/>
　指數經數候汗下展轉差誤正虚邪凑愈久愈難為<lb/>
　力與内經至七日太陽病衰頭痛少愈八日陽明病<lb/>
　衰身熱少歇九日少陽病衰耳聾微聞十日太陽病<lb/>
　衰腹减如故則思飲食十一日少隂病衰渴止舌潤<lb/>
　而嚏十二日厥隂病衰囊縱少腹微下大氣皆去病<lb/>
　人精神爽慧之恒期逈異矣所以過經不解當辨其<lb/>
　邪在何經而取之仲景云太陽病頭痛至七日以上<lb/>
<pb n="KR3e0091_WYG_004-52a"/>
　自愈者以行其經盡故也即内經七日太陽病衰頭<lb/>
　痛少愈之旨也可見太陽一經有行之七日以上者<lb/>
　矣其欲作再經者鍼足陽明使經不傳則愈以太陽<lb/>
　既覊留多日則陽明少陽亦可覊留過經漫無解期<lb/>
　矣所以早從陽明中土而奪之俾其不傳此㨗法也<lb/>
　若謂六經傳盡復傳太陽必無是理後人墮落成無<lb/>
　已阱中耳豈有厥隂兩隂交盡於裏復從皮毛外再<lb/>
　入太陽之事耶請破此大惑<lb/>
<pb n="KR3e0091_WYG_004-52b"/>
差後勞復隂陽易病<hi>附三隂經後</hi>
一太病差後勞復者枳實梔子豉湯主之若有宿食者<lb/>
加大黄如博碁子大五六枚<hi>原文</hi>
　勞復乃起居作勞復生餘熱之病方註作女勞復大<lb/>
　謬女勞復者自犯傷寒後之大戒多死少生豈有反<lb/>
　用上湧下泄之理耶太陽中篇下後身熱或汗吐下<lb/>
　後虚煩無奈用本湯之苦以吐徹其邪此非取吐法<lb/>
　也乃用苦以發其微汗正内經火滛所勝以苦發之<lb/>
<pb n="KR3e0091_WYG_004-53a"/>
　之義觀方中用清漿水七升空煑至四升然後入藥<lb/>
　同煑全是欲其水之熟而趨下不致上湧耳所以覆<lb/>
　令微似汗精絶<lb/>
二傷寒差已後更發熱者小柴胡湯主之脈浮者以汗<lb/>
解之脈沉實者以下解之<hi>原文</hi>
　差已後更發熱乃餘熱在内以熱召熱也然餘熱要<lb/>
　當辨其何在不可泛然施治以虚其虚如在半表半<lb/>
　裏則仍用小柴胡湯和解之法如在表則仍用汗法<lb/>
<pb n="KR3e0091_WYG_004-53b"/>
　如在裏則仍用下法然汗下之法即互上條汗用枳<lb/>
　實梔䜴微汗下用枳實梔䜴加大黄微下也<lb/>
三大病差後從腰以下有水氣者牡蠣澤㵼散主之<hi>原文</hi>
　腰以下有水氣者水漬為腫也金匱曰腰以下腫當<lb/>
　利小便此定法矣乃大病後脾上告困不能攝水以<lb/>
　致水氣泛溢用牡蠣澤㵼散峻攻何反不顧其虚耶<lb/>
　正因水勢未犯身半以上急驅其水所全甚大設用<lb/>
　輕劑則隂水必襲入陽界驅之無及城不沒者三版<lb/>
<pb n="KR3e0091_WYG_004-54a"/>
　亦云幸矣可見活人之事迂疎輩必不能動中機宜<lb/>
　庸工遇大病後悉行温補自以為善孰知其為鹵莽<lb/>
　滅裂哉<lb/>
四大病差後喜唾久不了了者胃上有寒當以圓藥温<lb/>
之宜理中圓<hi>原文</hi>
　身中津液因胃寒凝結而成獨唾久而不清其人必<lb/>
　消瘦索澤故不用湯藥蕩滌而用圓藥緩圖也理中<lb/>
　圓乃區分隂陽温補脾胃之善藥然仲景差後病外<lb/>
<pb n="KR3e0091_WYG_004-54b"/>
　邪已盡纔用其方在太陽邪熾之日不得已合桂枝<lb/>
　用之即更其名曰桂枝人參湯又云醫以理中與之<lb/>
　利益甚理中者理中焦此利在下焦非其治也於此<lb/>
　見用法之權衡矣<lb/>
五傷寒解後虚羸少氣氣逆欲吐者竹葉石膏湯主之<lb/>
<hi>原文</hi>
　身中津液為熱邪所耗餘熱不清必致虚羸少氣難<lb/>
　於康復若更氣逆欲吐是餘邪復挾津液滋擾故用<lb/>
<pb n="KR3e0091_WYG_004-55a"/>
　竹葉石膏湯以益虚清熱散逆氣也<lb/>
六病人脈已解而日暮微煩以病新差人强與榖脾胃<lb/>
氣尚弱不能消榖故令微煩損榖則愈<hi>原文</hi>
　脈已解者隂陽和適其無表裏之邪可知也日暮微<lb/>
　煩者日中衛氣行陽其不煩可知也乃因脾胃氣弱<lb/>
　不能消榖所致損穀則脾胃漸趨於旺而自愈矣註<lb/>
　家牽扯日暮為陽明之王時故以損榖為當小下不<lb/>
　知此論差後之證非論六經轉陽明之證也日暮即<lb/>
<pb n="KR3e0091_WYG_004-55b"/>
　内經日西而陽氣已衰之意所以不能消榖也損榖<lb/>
　當是减損榖食以休養脾胃不可因前條宿食例輕<lb/>
　用大黄重傷脾胃也<lb/>
　合六條觀之差後病凡用汗下和温之法但師其意<lb/>
　不泥其方恐元氣精津久耗不能勝藥耳豈但不能<lb/>
　勝藥抑且不能勝榖若損榖則病愈而用藥當思減<lb/>
　損并可識矣其腰已下有水氣峻攻其水亦以病後<lb/>
　體虚膀胱氣化不行若不一朝迅埽則久困之脾土<lb/>
<pb n="KR3e0091_WYG_004-56a"/>
　必不能堤防水逆不至滔天不止所以仲景云少隂<lb/>
　負跌陽者為順故急奪少隂之水以解跌陽之圍夫<lb/>
　豈尋常所能測識耶<lb/>
一傷寒隂陽易之為病其人身體重少氣少腹裏急或<lb/>
引隂中拘攣熱上衝胸頭重不欲舉眼中生花膝脛拘<lb/>
急者燒裩散主之<hi>原文</hi>
　隂陽易之病註家不明言乃致後人指為女勞復大<lb/>
　謬若然則婦人病新差與男子交為男勞復乎葢病<lb/>
<pb n="KR3e0091_WYG_004-56b"/>
　傷寒之人熱毒藏於氣血中者漸從表裏解散惟熱<lb/>
　毒藏於精髓之中者無繇發泄故差後與不病之體<lb/>
　交接男病傳不病之女女病傳不病之男所以名為<lb/>
　隂陽易即交易之義也其證眼中生花身重拘急少<lb/>
　腹痛引隂䈥暴受隂毒又非薑桂附子辛熱所能驅<lb/>
　故燒裩襠為散以其人平昔所出之敗濁同氣相求<lb/>
　服之小便得利隂頭微腫隂毒仍從隂竅出耳<lb/>
　此條叔和彚於差後勞復之前因起後人女勞復之<lb/>
<pb n="KR3e0091_WYG_004-57a"/>
　疑今移附勞復後益見熱病之為大病差後貽毒他<lb/>
　人其惡而可畏有如此也<lb/>
　　尚論張仲景傷寒論凡八卷前四卷詳論六經證<lb/>
　　治已盡傷寒之義矣後四卷推廣春月温病夏秋<lb/>
　　暑濕熱病以及脈法諸方聊與二三及門揚確千<lb/>
　　古稿藏笥中欲俟百年身盡名滅然後梓行以其<lb/>
　　刻意求明令天下業醫之子從前師説漫無着落<lb/>
　　必反嫉為欺世盜名耳不謂四方來學日衆手編<lb/>
<pb n="KR3e0091_WYG_004-57b"/>
　　不便抄錄姑將前四卷授梓求正大方儻坊間購<lb/>
　　刻全本人書具在寜致貽憾於續貂乎<lb/>
　<lb/>
　<lb/>
　<lb/>
　<lb/>
　<lb/>
　尚論篇卷四下<lb/>
</p>
<p>
</p>
  </div>
</body>
</text>
</TEI>
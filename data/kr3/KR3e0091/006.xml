<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚論後篇卷二</head> <lb/>
    <p>
<pb n="KR3e0091_WYG_006-1a"/>
欽定四庫全書<lb/>
　尚論後篇卷二<lb/>
　　　　　　　　　　　　新建　喻昌　撰<lb/>
　　　尚論四時<lb/>
　　冬<lb/>
　天干始於甲地支始於子故尚論四時以冬為首凡<lb/>
　春夏秋三時之病皆始於冬故也先王以至日閉闗<lb/>
　商旅不行后不省方者法天之閉藏與民休息俾無<lb/>
<pb n="KR3e0091_WYG_006-1b"/>
　夭札也然而髙人䠀雪空山而内藏愈固漁父垂釣<lb/>
　寒江而外邪不侵以藏精為禦寒乃稱真禦寒矣内<lb/>
　經謂冬不藏精春必病温諄諄垂誡後世紅爐煖閣<lb/>
　醉而入房反使孔竅盡開内藏發露以致外寒乗間<lb/>
　竊入所以傷寒一症最凶最多仲景於春夏秋三時<lb/>
　之温熱病悉以傷寒統之者葢以此也吾人一日之<lb/>
　勞設不得夜寢則来日必加困頓農夫一歲之勞設<lb/>
　不為冬藏則來年必至缺乏况乎萬物以春夏秋為<lb/>
<pb n="KR3e0091_WYG_006-2a"/>
　晝以冬為夜至冬而歸根伏氣莫不皆然豈以人為<lb/>
　萬物之靈顧可貿貿耶特首揭之且以動良士之瞿<lb/>
　瞿也<hi>䠀音厰</hi>
　　春<lb/>
　天地之太徳曰生徳流化溥而人物生焉者也春秋<lb/>
　首揭春王正月雖重王道而天徳人理統括無餘春<lb/>
　於時為仁仁者人之心也故生而勿殺予而勿奪賞<lb/>
　而勿罰心上先有一叚太和之意然後與和風甘雨<lb/>
<pb n="KR3e0091_WYG_006-2b"/>
　麗日芳時百昌庶類同其欣賞一切乖戾之氣不軀<lb/>
　自逺更何病之有哉乃縱肆軰日飲食於天地之陽<lb/>
　和而不禁其暴戾恣睢之習此其心先與凶惡為伍<lb/>
　凡八風之邪四時之毒咸得中之及至病極無奈乃<lb/>
　始忍性以冀全生終属勉强而非自然如石厭草逢<lb/>
　春即芽如木藏火逢鑽即出惟廓然委順嗒然䘮我<lb/>
　者病魔潛消而精氣漸長猶為近之故法天地之生<lb/>
　以養生者為知道也　風者善行易入之物為百病<lb/>
<pb n="KR3e0091_WYG_006-3a"/>
　之長大率風之傷人先從皮毛而入以次𫝊入筋骨<lb/>
　臟腑内虚之人與外風相召如空谷之應響大塊之<lb/>
　噫風未動而已先覺若星揺燈閃可預徵者故體虚<lb/>
　之人避風如避箭者偶不及避當睜努以捍其外熱<lb/>
　湯以溉其内使皮毛間津津潤透則風邪隨感即出<lb/>
　不為害矣然外雖避風而内食引風之物而招致尤<lb/>
　為不淺善治風者必權衡於風入之淺深逐節推引<lb/>
　而出然亦須兼治痰痰不堵塞竅隧則風易出也至<lb/>
<pb n="KR3e0091_WYG_006-3b"/>
　于痰熱積盛有自内生風之候則與外感之風逈隔<lb/>
　天淵若以外感法治之如羗防之属則内愈虚風愈<lb/>
　熾毎至不起與内傷病以外感藥治其悞同也<lb/>
　　夏<lb/>
　熱者天時之氣也暑者日之毒也濕者地之氣也夏<lb/>
　月天時本熱加以地濕上騰是以庶類莫不繁茂然<lb/>
　而三氣相合感病之人為獨多百計避之不免亦惟<lb/>
　有藏精一法可恃耳昌謂夏月藏精則熱邪不能侵<lb/>
<pb n="KR3e0091_WYG_006-4a"/>
　與冬月之藏精而寒邪不能入者無異也故春夏秋<lb/>
　三時之病皆起於冬而秋冬二時之病皆起於夏夏<lb/>
　月獨宿兢兢隄防金水二臟允為攝身儀式矣毎見<lb/>
　貴介髫齡之子夏月出帷納凉暗中多開慾竇以致<lb/>
　熱邪乗之傷風咳𠻳漸成虚祛尫痩等病者甚多有<lb/>
　賢父兄者自宜防之於早矣<lb/>
　人之居卑隩觸山嵐冐雨暘着汗衣卧氷簟飲凉水<lb/>
　食𤓰菓受内欝皆能使濕土受傷若以秋瘧但爲受<lb/>
<pb n="KR3e0091_WYG_006-4b"/>
　暑遺却太隂濕土受傷一半至冬月咳𠻳反以為受<lb/>
　於濕而以燥治之不為千古一大悞耶夏月汗多真<lb/>
　陽易澈津少真隂易消為内傷諸病之始<lb/>
　　秋<lb/>
　金繼長夏濕土而生其氣清肅天香徧野地寳垂成<lb/>
　月華露湛星潤淵澄酷熱之後得此髙秋薦賞與嚴<lb/>
　寒之後而得陽春敷和同為一歲不可多得之日葢<lb/>
　金性剛金令嚴繁茂轉而為蕭疎矣燠熱轉而為清<lb/>
<pb n="KR3e0091_WYG_006-5a"/>
　冷矣以故為時未幾而木萎草枯水落石出時愈冷<lb/>
　則愈燥以火令退氣已乆金無所畏而得以自為也<lb/>
　故燥金之令不可傷傷之則水竭液乾筋急𤓰枯肝<lb/>
　木暗摧去生滋逺故凡肝病之人宜無擾無伐以應<lb/>
　木氣之歸藏木氣歸藏燥金即能萎其枝葉而不能<lb/>
　傷其根本及秋金纔生冬水早已庇木之根以故木<lb/>
　至春而復榮者榮於冬月之胎養也夫生中有殺殺<lb/>
　中有生亦自然而然之理人在氣交之中能隨天地自<lb/>
<pb n="KR3e0091_WYG_006-5b"/>
　然之運而為節宣則不但無病而且難老豈舍此而<lb/>
　更有延年之術哉若夫燥金自受之邪為病最大以<lb/>
　夏火之尅秋金為賊邪故暑熱濕之令金獨傷之暑<lb/>
　熱濕之病金獨受之古人於夏月早已淡泊滋味惡<lb/>
　其濕熱傷肺且不欲以濁滯礙清道也然形寒飲冷<lb/>
　尤為傷肺雖夏月之乗凉亦不可過况入伏已深尚<lb/>
　啖生冷冐風露而無忌寧不致肺之病耶故夏三月<lb/>
　所受之熱至秋欲其散不欲其收若以時令之收兼<lb/>
<pb n="KR3e0091_WYG_006-6a"/>
　收其熱則金不生水而轉増燥安得不為筋脈短勁<lb/>
　濁渇枯損之導為冬月咳𠻳之根耶<lb/>
　　論治病必本於四時<lb/>
　飡泄病既謂春傷於風夏生飡泄矣又曰長夏兼病<lb/>
　洞泄寒中又曰逆秋氣者冬必飡泄其言錯出無定<lb/>
　人不易㑹不知病名雖同而其因濕因寒則各不相<lb/>
　同故治病不本於四時無能治也<lb/>
　　春傷於風夏生飡泄解<lb/>
<pb n="KR3e0091_WYG_006-6b"/>
　春傷於風夏生飡泄從来解說不明昌謂風邪傷人<lb/>
　必入空竅惟腸胃為最所飡之食由胃入腸胃空而<lb/>
　風居之少頃糟𫝊去腸空而風亦居之風既居於腸<lb/>
　胃則其導引之機如順風揚帆不俟脾之運化食入<lb/>
　即出以故飡已即泄也不知者以為脾虚完穀不化<lb/>
　用長夏洞泄寒中及冬月飡泄之法反以補脾剛燥<lb/>
　之藥助風性之勁有泄無已每至束手無策倘知從<lb/>
　春令治之仍以桂枝領風從解肌而出一二劑可愈<lb/>
<pb n="KR3e0091_WYG_006-7a"/>
　也識此意者雖三時之傷於風者亦可㑹而通之<lb/>
　　夏傷於暑長夏傷於濕秋必痎瘧解<lb/>
　自二月以至七月地氣動則濕用事自八月以至正<lb/>
　月地氣静則燥用事所以春夏多病瘧者可知傷熱<lb/>
　傷暑未有不傷濕者也所以秋冬多有咳𠻳者傷風<lb/>
　傷寒未有不兼傷燥者也<lb/>
　秋傷於燥冬生咳𠻳解<lb/>
　秋月之金生冬月之水然金必寒始能生水水必冷<lb/>
<pb n="KR3e0091_WYG_006-7b"/>
　始不為痰故冬月之咳𠻳必由於秋令之燥也然而<lb/>
　夏月化土之氣不先傷於肺則秋月何燥之有昌故<lb/>
　謂秋冬二時之病皆始於夏夏月藏精則熱邪不能<lb/>
　侵也夫池沼之間暑且不到豈有内藏之泓然真水<lb/>
　而暑熱之邪得傷其肺者哉故火邪不能爍金而金<lb/>
　始冷也金寒則氣清而不上逆水冷則質清而不成<lb/>
　痰更何咳𠻳之有哉<lb/>
　　論内經四時主病之脫悞<lb/>
<pb n="KR3e0091_WYG_006-8a"/>
　内經云春傷於風夏生飡泄夏傷於暑秋必痎瘧秋<lb/>
　傷於濕冬生咳𠻳冬傷於寒春必病温春冬二季風<lb/>
　寒之病可無疑矣其夏傷於暑秋必痎瘧一語釋云<lb/>
　暑汗不出至秋凉氣相薄而為寒熱往来之瘧葢以<lb/>
　經文原有當暑汗不出者秋風成瘧之說故引之而<lb/>
　為註不知於理欠通也夫夏月之暑合於長夏之濕<lb/>
　始為秋時之瘧所以瘧症名曰脾寒由傷於長夏之<lb/>
　濕土為多若謂専属傷暑則人之深居静攝未嘗傷<lb/>
<pb n="KR3e0091_WYG_006-8b"/>
　暑秋亦病瘧者又謂何所傷耶至秋傷於濕冬生咳<lb/>
　𠻳一語釋云秋傷於濕濕蒸為熱熱者火也至冬寒<lb/>
　與熱搏當為咳𠻳之症則牽强不通之極矣夫濕無<lb/>
　定體者也春夏曰風熱之濕秋冬曰凉寒之濕惟夏<lb/>
　月之暑熱濕三氣相合始可名之為熱豈有至秋之<lb/>
　凉而反蒸為熱之理况乎濕者水類所以水流濕也<lb/>
　燥者火類所以火就燥也指燥為濕是指火為水矣<lb/>
　顛倒不已甚乎今為正經文之脫簡増入一語曰春<lb/>
<pb n="KR3e0091_WYG_006-9a"/>
　傷於風夏生飡泄夏傷於暑長夏傷於濕秋必痎瘧<lb/>
　秋傷於燥冬生咳𠻳則六氣配四時之㫖燦然中天<lb/>
　矣加長夏之濕而秋病之源始清易秋月為燥而諸<lb/>
　家指為熱火之訓亦不謬請冄以素問之㫖明之素<lb/>
　問云天有春夏秋冬之四時金木氷火土之五行於<lb/>
　生長化收藏而寒暑燥濕風火之六氣從兹而生焉<lb/>
　蓋春属風木主生夏属熱火主長長夏属濕土主化<lb/>
　秋属燥金主收冬属寒水主藏可見造物全賴濕土<lb/>
<pb n="KR3e0091_WYG_006-9b"/>
　生化之一氣而木火金水始得相生於不息雖土無<lb/>
　正位四季之中各分旺一十八日然無長夏十八日<lb/>
　之土則相生之機息矣故長夏之土為生秋金之正<lb/>
　土春秋冬之分𨽻者不得與之較量也此義既明則<lb/>
　秋月燥金主收之義始明而冬月之咳𠻳為傷秋金<lb/>
　之燥不為傷秋之濕也亦自明矣再觀素問云逆春<lb/>
　氣則傷肝木肝木不能生夏時之心火至夏有寒變之病<lb/>
　逆夏氣則傷心火心火不能生長夏之脾土脾土不<lb/>
<pb n="KR3e0091_WYG_006-10a"/>
　能生秋時之肺金至秋有痎瘧之病逆秋氣則傷肺<lb/>
　金肺金不能生冬時之腎水至冬有飡泄之病逆冬<lb/>
　氣則傷腎水腎水不能生春時之肝木至春有痿厥<lb/>
　之病是則三時之病當更互言之而秋之病瘧未嘗<lb/>
　更也其必以心火脾土並言則長夏之傷於濕誠為<lb/>
　經文當日必有之言而非昌之臆說也明矣<lb/>
　　論春秋冬各主一氣夏月兼主三氣之理原為天<lb/>
　　　時自然之運<lb/>
<pb n="KR3e0091_WYG_006-10b"/>
　内經云彼春之温為夏之暑彼秋之忿為冬之怒明<lb/>
　乎温熱寒凉循序漸進自然而然者乃天運之常也<lb/>
　後之俗子輒以風寒暑濕分𨽻四時此緣經文脫悮<lb/>
　秋傷於燥一叚𫝊習至今不察耳曷不曰風寒暑燥<lb/>
　猶為近耶葢濕土無定位寄旺於四季各一十八日<lb/>
　風寒暑燥之内不言濕而濕自在也然亦但倣洛書<lb/>
　五數居中縱横各得之理以立言若論天時自然之<lb/>
　運如環無端豈有甫終一運重轉土運十八日五運<lb/>
<pb n="KR3e0091_WYG_006-11a"/>
　而為八轉者乎此其道惟以六氣之配而始明葢三<lb/>
　百六十日五分之各得七十二日則為五運六分之<lb/>
　各得六十日則為六氣自小雪至大寒六十日属太<lb/>
　陽寒水之氣自大寒至春分六十日属厥隂風木之<lb/>
　氣自春分至小滿六十日属少隂君火之氣自小滿<lb/>
　至大暑六十日属少陽相火之氣自大暑至秋分六<lb/>
　十日属太隂濕土之氣自秋分至小雪六十日属陽<lb/>
　明燥金之氣此則水木火土金相生不息之義也可<lb/>
<pb n="KR3e0091_WYG_006-11b"/>
　見冬季大寒後十八日之土即從太陽寒水之氣為<lb/>
　用故能生厥隂之風木而春季榖雨後十八日之土<lb/>
　早已属少隂君火之所生而不從木風為同類又加<lb/>
　仲夏少陽相火重生其土至長夏大暑後其土之盛<lb/>
　為始極而為生金之正土矣未立夏之前氣已從火<lb/>
　既立秋之後氣上從土火土之氣共管一百八十日<lb/>
　分歲之半昌所謂夏月三氣相合與冬春秋之各主<lb/>
　一氣逈乎不同者正以天時自然之運而知之也豈<lb/>
<pb n="KR3e0091_WYG_006-12a"/>
　故為牽强其說以欺人哉但君相二火之分即與濕<lb/>
　土合司其化所以夏月暑熱中有濕濕中有暑熱自<lb/>
　春分至秋分有極濕之時有極熱之時又有濕熱交<lb/>
　蒸之時雖云長夏建未之月濕土主事其實已行半<lb/>
　年之乆矣夫春分後土膏地溽濕行半年不謂之濕<lb/>
　直至秋後土乾地燥反謂之濕昔賢以訛𫝊訛其因<lb/>
　仍苟簡為不少矣可無論歟<lb/>
　熱濕暑三氣同於夏月見之直所謂同氣相求也葢<lb/>
<pb n="KR3e0091_WYG_006-12b"/>
　熱而益之以暑則熱為甚酷爍石流金亦云僅矣然<lb/>
　但為乾熱已也得隂凉尚可避之若加以濕而與炎<lb/>
　威相㑹盡大地為蒸籠礎磉流膏蟣虱悉出衣表無<lb/>
　可避也必俟金風動而暑始退惟風動勝濕故也三<lb/>
　氣相兼之義益可見夏日較他時獨永而南方正明<lb/>
　之位天皇獨密造化活潑之妙非圓機之聖人曷足<lb/>
　以知之<lb/>
　　論逆四時之病為自取其殃<lb/>
<pb n="KR3e0091_WYG_006-13a"/>
　四序之中當温而温當熱而熱當凉而凉當寒而寒<lb/>
　以生以長以化以收以藏四時極正之氣民物原無<lb/>
　疴疹乃有違天而召戾不可救藥者甚多内經云逆<lb/>
　冬氣則傷腎奉生者少逆春氣則傷肝奉長者少逆<lb/>
　夏氣則傷心奉收者少逆秋氣則傷肺奉藏者少其<lb/>
　逆四季土旺之氣則傷脾奉化者少言外自寓造物<lb/>
　不與人忤而人自逆之也逆之之情乆而彌錮如暴<lb/>
　戾忿恨之人始焉但覺肝氣有餘終歲擾亂一旦不<lb/>
<pb n="KR3e0091_WYG_006-13b"/>
　足則尫贏無似更有何氣可奉他藏耶所謂違天者<lb/>
　不祥人不可以不知也<lb/>
　四序之中有與病相鄰者善保生者宜黙杜其機如<lb/>
　春氣在頭頭間之氣倍旺於他部氣旺則血充血充<lb/>
　則易至於溢出故春病善<graphic n="KR0864" url="https://raw.githubusercontent.com/kanripo/KR-Gaiji/master/images/KR0864.png" mimeType="image/png"/>䶊其所損也多矣内經<lb/>
　云上者下之誠知春氣之在頭也每日引而歸諸丹<lb/>
　田氣海之内且氣機雖發揚而吾心不可無蕭瑟之<lb/>
　應不則微用苦降之藥以通其氣凡此皆所謂嘿杜<lb/>
<pb n="KR3e0091_WYG_006-14a"/>
　其機者也若俟<graphic n="KR0864" url="https://raw.githubusercontent.com/kanripo/KR-Gaiji/master/images/KR0864.png" mimeType="image/png"/>䶊淋漓尚不知其所来則無具甚<lb/>
　矣<hi>
                        <graphic n="KR0864" url="https://raw.githubusercontent.com/kanripo/KR-Gaiji/master/images/KR0864.png" mimeType="image/png"/>音求鼻間窒塞也䶊音忸鼻間出血也</hi>
　　論四時制勝之道<lb/>
　素問云風勝則動熱勝則腫燥勝則乾寒勝則浮濕<lb/>
　勝則濡瀉可見凡人感受四時偏勝之氣而成病者<lb/>
　原各不同感風氣勝者則體從之而動焉如振掉揺<lb/>
　動之類是也感熱氣勝者則體從之而腫焉凡癰腫<lb/>
　之類是也此與寒傷形形傷腫之腫不同與熱傷氣<lb/>
<pb n="KR3e0091_WYG_006-14b"/>
　氣傷痛之意直互見感燥氣勝者則體從之而乾焉<lb/>
　如津液枯涸皮毛燥濕之類是也感寒氣勝者則體<lb/>
　從之而浮焉即所謂寒傷形形傷腫者是焉感濕氣<lb/>
　勝者則體從之而濡瀉焉脾惡濕喜燥濕氣大過則<lb/>
　土不勝水而濡瀉之病作也六元正經又謂甚則水<lb/>
　閉跗腫亦見土不勝水則不能外輸膀胱而内則為<lb/>
　水閉及水氣泛溢四肢而外則為跗腫所以較之濡<lb/>
　瀉尤為甚也然而風與燥相隣風燥又未有不熱者<lb/>
<pb n="KR3e0091_WYG_006-15a"/>
　也濕不與燥為隣其或為寒濕或為熱濕則各隨其<lb/>
　體之積累所造焉但春夏秋三時俱属風燥熱惟冬<lb/>
　時方属寒則受病者之熱濕多而寒濕少又属可推<lb/>
　矣<lb/>
　春属東方木木太過以西方金制之始得其平故怒<lb/>
　多則傷肝惟悲始能勝怒以肺金主悲也風多則傷<lb/>
　筋惟燥始能勝風以肺金惟燥也酸多則傷筋惟辛<lb/>
　始能勝酸以肺金味辛也夏属南方火火太過以北<lb/>
<pb n="KR3e0091_WYG_006-15b"/>
　方水制之始得其平故喜多則傷心惟恐始能勝喜<lb/>
　以腎水主恐也熱多則傷氣惟寒始能勝熱以腎水<lb/>
　性寒也苦多則傷氣惟鹹始能勝苦以腎水惟鹹也<lb/>
　長夏属中央土土太過以東方木制之則得其平故<lb/>
　思傷脾惟怒勝思肝主怒也濕傷肉惟風勝濕木主<lb/>
　風也甘傷肉惟酸勝甘木味酸也秋属西方金金太<lb/>
　過以南方火制之則得其平故憂傷肺惟喜勝憂心<lb/>
　主喜也燥傷皮毛惟熱勝燥心主熱也辛傷皮毛惟<lb/>
<pb n="KR3e0091_WYG_006-16a"/>
　苦勝辛火味苦也冬属北方水水太過以中央土制<lb/>
　之則得其平故恐傷腎惟思勝恐脾主思也寒傷血<lb/>
　惟燥勝寒火勝水也鹹傷血惟甘勝鹹土味甘也夫<lb/>
　四時一有太過即以所勝制之内而七情外而六氣<lb/>
　五味皆可用之調其偏以協於和可見道本自然而<lb/>
　然推之無窮無極總不出其範圍雖有智者莫加毫<lb/>
　末也後世識不及古反舍正路不由者何耶<lb/>
　問形不足者温之以氣精不足者補之以味此何解<lb/>
<pb n="KR3e0091_WYG_006-16b"/>
　也曰二語者藥之權衡也形充於血隂之属也隂不<lb/>
　足者本當益隂然益隂而隂未能生必温以氣之陽<lb/>
　而隂始生以陽為隂之主也精麗於氣陽之属也精<lb/>
　不足者本當益陽而陽未能生必補以隂之味而陽<lb/>
　始生以隂為陽之基也二者皆藥石之權宜亦隂陽<lb/>
　互根之妙理也<lb/>
真中合小兒<lb/>
　　論傷寒真中隂經<lb/>
<pb n="KR3e0091_WYG_006-17a"/>
　人之陽氣素弱加以房室過損腠理乆疎胃氣乆薄<lb/>
　瀉利無度者一旦感受風寒之邪正如怯懦之夫盜<lb/>
　至全不争鬭開門任其深入拱手以聽命而已所以<lb/>
　其候全不發熱者為多葢發熱則尚有争鬬之象邪<lb/>
　不得直入無忌也然豈是從天而下大都從胃口而<lb/>
　入胃為五藏六府之源邪入其中可以徑奔三隂而<lb/>
　從其類以故吐嘔四逆唇青等候亦從胃而先見也<lb/>
　失此不治勢必腹痛下利不止漸至巻舌囊縮而死<lb/>
<pb n="KR3e0091_WYG_006-17b"/>
　矣有魄汗淋漓而死者孤陽從外脫亦風邪為多也<lb/>
　有全不透汗渾身青紫而死者微陽為隂所滅亦寒<lb/>
　邪深重也此症隂霾已極以故一切猛烈之藥在所<lb/>
　急用不可一毫回䕶設用藥而加躊躇轉盻天崩地<lb/>
　裂矣<lb/>
　　論真中風<lb/>
　傷寒症太陽經之中風者乃風寒暑熱之風自外而<lb/>
　入者也真中風之風乃人身自有之風平素藴蓄而<lb/>
<pb n="KR3e0091_WYG_006-18a"/>
　一旦内出者也素問云陽之氣以天地之疾風名之<lb/>
　可見真中風之病乃人之數擾其陽所致數擾其陽<lb/>
　惟房室一事為最房室過勤縱隂不走而陽氣則已<lb/>
　動動而不已必漸積於空隙之所而手微麻足或微<lb/>
　痺舌或微蹇風信已至而擾其陽者方未已一旦乗<lb/>
　虚横發與大塊噫氣林木振嚮黄沙蔽天白浪翻海<lb/>
　者初無少異矣其人安得不卒倒乎迨至卒倒而世<lb/>
　醫方引風寒暑濕之風為治一悞再悞外風入而與<lb/>
<pb n="KR3e0091_WYG_006-18b"/>
　内風交煽任憑軀偉體堅經年不能少减而成廢人<lb/>
　者比比甚有不旬日而告斃者矣可勝嘆哉<lb/>
　　論真中風大法<lb/>
　風既自内而生還須自内而熄欲自内而熄何物是<lb/>
　熄風之藥養血乎風亦與之俱養補氣乎風亦與之<lb/>
　俱補實腠理乎風亦與俱實将何所取耶養血補氣<lb/>
　自不可少而實腠理之藥斷不可用進而求之於法<lb/>
　然後不患於無藥也葢天地間之風得雨則熄所以<lb/>
<pb n="KR3e0091_WYG_006-19a"/>
　素問又曰陽之汗以天地之雨名之以雨治風不言<lb/>
　治而治在其中以故内風之人腠理斷不可實實則<lb/>
　汗不能出也氣血不可不補虚則不足供汗之用也<lb/>
　要使元氣足以拒風於腠理之間務如大病退後之<lb/>
　人飲湯則汗食粥則汗如此旬日以聽風之自熄然<lb/>
　後為當其妙全在助陽而通血脉不取驅風散邪為<lb/>
　義與荆防柴葛之輕藥絶不相干世傳以羗防等藥<lb/>
　發散一食頃者此但可治偶感之風耳以治内風不<lb/>
<pb n="KR3e0091_WYG_006-19b"/>
　去百分之一豈有經年積累之風而取辦一藥且僅<lb/>
　攻皮膚之理哉中風病多見於富貴之人而貧賤少<lb/>
　少貧賤之人非無房室也以其勞苦奔走身中之氣<lb/>
　時為蒸動纔有微無便從汗解而富貴之人身既安<lb/>
　逸内風已熾尚圖乗風納凉沐泉飲水以解其熱致<lb/>
　陽氣愈遏不舒加以濃酒厚味之熱挾鬰陽而為頑<lb/>
　痰阻塞經絡一旦卒然而中漫不知病所由来古今<lb/>
　成方雖多辨症全不清切盍觀平人飲醇食煿積至<lb/>
<pb n="KR3e0091_WYG_006-20a"/>
　無筭全不見其熱者陽氣有權嘿為運出耳陽氣逼<lb/>
　鬰無權勢必轉蒸飲食之物為痰與風相結迨發之<lb/>
　時其體盛之人病反加重葢體盛則陽多陽多則風<lb/>
　與痰俱多也孰知其風為本而痰為標耶孰知其陽<lb/>
　氣為本而風痰為標耶風痰為標可汗可吐而或者<lb/>
　見其昏迷舌蹇以為邪入心臟用牛黄清心之類驅<lb/>
　風散痰致陽氣愈遏而成不治甚多夫陽遏在内之<lb/>
　人臟腑有如火烙平素喜生冷臨病又投金石覆轍<lb/>
<pb n="KR3e0091_WYG_006-20b"/>
　相尋明哲罔悟亦獨何耶陽氣為本勢必絶慾而不<lb/>
　更擾其陽病根始拔然而陽氣素動習慣漸近自然<lb/>
　多不樂於安養風痰纔得少息往往思及慾事畧一<lb/>
　舉動復從本及末蔓而難圖矣古今無人深論及此<lb/>
　惟善保生者見體中痰多風熾無俟病發預為絶慾<lb/>
　可矣甚哉人於天地自然之氣機日用不知也天時<lb/>
　蒸動之時欲求凉風而不可得風氣乾燥之時欲求<lb/>
　微雨而不可得是以多濕之人惡蒸動多風之人惡<lb/>
<pb n="KR3e0091_WYG_006-21a"/>
　亁燥者内邪感之而益動也故濕病喜燥藥而忌汗<lb/>
　藥風病喜汗藥而忌燥藥充其義以為調攝則居四<lb/>
　達之衢而披襟向風起呼吸即通帝座之想者即治<lb/>
　濕之良方也處奥隩之室而整冠振衣凛天威不違<lb/>
　咫尺之懼者即治風之良方也人苟知此不誠可以<lb/>
　却痰而延年耶<lb/>
　　闢小兒驚風論<lb/>
　小兒初生以及童幼肌肉筋骨臟腑血脉俱未充長<lb/>
<pb n="KR3e0091_WYG_006-21b"/>
　隂則不足陽實有餘不比七尺之軀隂陽交盛惟隂<lb/>
　不足陽有餘也故身内易於生熱熱盛則生痰生風<lb/>
　生驚亦所時有彼當日若以四字立名曰熱痰風驚<lb/>
　則後人不眩乃以四字難呼節去二字曰驚風遂貽<lb/>
　後人以多論以其頭揺手勁也而曰抽掣以其卒口<lb/>
　禁脚攣急目邪心亂也而曰搐搦以其脊强背反也<lb/>
　而曰角弓反張不知小兒之腠理未密易於感冐風<lb/>
　寒凡寒中人必先入太陽經太陽經之脉起於目内<lb/>
<pb n="KR3e0091_WYG_006-22a"/>
　眥上額交巔入腦還出别下項夾脊抵腰中是以病<lb/>
　則筋脉牽强乃生出抽掣等不通各名而用金石重<lb/>
　藥鎮墜以致外邪深入難痊間有體堅症輕而愈者<lb/>
　遂以為竒方可𫝊誤矣又方書有云小兒八歲以前<lb/>
　無傷寒以助驚風之說不思小兒不耐傷寒初𫝊太<lb/>
　陽經早已身强多汗筋脉牽動人事昏沉勢已極於<lb/>
　本經藥又亂投不能待於𫝊經解散耳豈為無傷寒<lb/>
　乎况小兒易於外感易於發熱傷寒為更多耶是即<lb/>
<pb n="KR3e0091_WYG_006-22b"/>
　世所云驚風也所以小兒傷寒要在三日内即愈為<lb/>
　貴若待其經盡而解必不能矣又剛痙無汗柔痙有<lb/>
　汗小兒剛痙少柔痙多人見其汗出不止神昏不醒<lb/>
　遂名之曰慢驚風症而以參耆朮附藥閉其腠理以<lb/>
　致邪熱不得外越以為大害所以凡治小兒之熱但<lb/>
　當攻其出表不當固其入内仲景原有桂枝法若舍<lb/>
　而不用從事東垣内傷為治又誤矣又新産婦人去<lb/>
　血過多隂虚陽盛故感冐與小兒無别乃遂相𫝊為<lb/>
<pb n="KR3e0091_WYG_006-23a"/>
　産後驚風尤可笑也然小兒亦實有驚以小兒氣怯<lb/>
　神弱凡卒遇怪異形聲及驟然跌仆皆生驚怖其候<lb/>
　面青糞青多煩多哭其神識昏迷對面撞鐘放鏡全<lb/>
　然不聞不比熱邪塞竅也<lb/>
　　　附論小兒治法大綱<lb/>
　　小兒冬月深居房幃犯寒邪者恒少而知識未開<lb/>
　　天癸未動又無不藏精之事然亦有温症例可互<lb/>
　　推者經云水穀之氣感則害人六府小兒或因啖<lb/>
<pb n="KR3e0091_WYG_006-23b"/>
　　乳而傳母熱或亦飲食而中外邪皆從陽明胃經<lb/>
　　先受繇陽明而外達太陽即與温症之第一例頗<lb/>
　　同而平素脾氣受傷者邪氣入胃復乗其脾虚而<lb/>
　　客之即與温症之第二例頗同既陽明胃與太隂<lb/>
　　脾相連之一臟一腑交合為病正傷寒兩感症中<lb/>
　　二日陽明與太隂受之則有腹滿身熱不欲食讝<lb/>
　　語之症與温症之第三例分經雖不同而兩感則<lb/>
　　頗同也後人造為小兒八歲已前無傷寒之說不<lb/>
<pb n="KR3e0091_WYG_006-24a"/>
　　思小兒冬月登山入水者尚有之豈遂謂無寒可<lb/>
　　傷耶即冬月不令受寒豈遂謂無寒可傷耶即冬<lb/>
　　月不令受寒豈春月并不受時行外襲之氣耶其<lb/>
　　後又因無傷寒之說凡一切外感俱妄立驚風之<lb/>
　　名擅用金石重墜反領外邪深入以成不痊之症<lb/>
　　昌寓意草中已畧辨其端但未詳其治也試觀中<lb/>
　　風卒倒之人邪中脾之大絡則昏迷不醒然則邪<lb/>
　　熾太隂脾經勢必傳於大絡其讝妄而不知人者<lb/>
<pb n="KR3e0091_WYG_006-24b"/>
　　夫豈驚風之謂耶祇有慢脾風一説似乎近理然<lb/>
　　不以外感之名統之則用藥茫無措手兹特比入<lb/>
　　春温之例庶推之以及四時而治悉無忒後之赤<lb/>
　　子可登春臺昌所以乞靈於越人而大暢仲景之<lb/>
　　㫖乎<lb/>
　　　小兒温症第一例<lb/>
　　由陽明而太陽自内逹外皆表症但表法原取解<lb/>
　　肌而不取發汗况於小兒肌膚嫩薄腠理空虚斷<lb/>
<pb n="KR3e0091_WYG_006-25a"/>
　　無發汗之理仲景於太陽之項背强几几反汗出<lb/>
　　惡風者用桂枝加葛根湯極得分經之妙桂枝湯<lb/>
　　主太陽葛根湯主陽明以類推之太陽症多陽明<lb/>
　　症少則用桂枝湯加葛根陽明症多太陽症少則<lb/>
　　用葛根湯加桂枝圓機在乎臨症然頸項肩背正<lb/>
　　二陽所轄之地不明經絡者見其几几然牽强不<lb/>
　　舒加以目晴上竄手足反張諸多太陽見症而驚<lb/>
　　風之名自此始矣詎知仲景曰身熱足寒頭項强<lb/>
<pb n="KR3e0091_WYG_006-25b"/>
　　急惡寒時頭熱面亦目脉赤濁頭面揺卒口禁背<lb/>
　　反張者痙病也發熱無汗反惡寒者名剛痙發熱<lb/>
　　汗出不惡寒者名柔痙又曰太陽病發汗過多因<lb/>
　　致痙可見不解肌而悞發汗者必有此變當解肌<lb/>
　　而不當發汗之說又顯矣然則小兒之解肌不更<lb/>
　　當從乎輕劑耶小兒服桂枝不必啜熱稀粥并不<lb/>
　　可急灌逼其大汗也<lb/>
　　凡小兒發熱嘔吐者倘未佈痘須審諦不可悞用<lb/>
<pb n="KR3e0091_WYG_006-26a"/>
　　温胃之藥里中一宗侯髙年一子恣啖不禁毎服<lb/>
　　香砂平胃散極效一夕痘發作嘔悞服前藥滿頭<lb/>
　　紅筋錯出斑㸃密攅筋路所謂𤓰籐斑也上饒某<lb/>
　　公一侄病發作嘔乃父投以藿香正氣散一夕舌<lb/>
　　上生三黑疔如尖栗形舌下四黄疔如牛奶形葢<lb/>
　　痘邪正出阻截其路故生變若此因述以垂戒<lb/>
　解肌清熱三法<lb/>
　　　桂枝加葛根湯<lb/>
<pb n="KR3e0091_WYG_006-26b"/>
　　　葛根湯<lb/>
　　　桂枝加括蔞湯<lb/>
　攻裏救胃一法<lb/>
　　　調胃承氣湯<lb/>
　　　大承氣湯<lb/>
　　　　治痙胸滿卧不著席脚攣急齗齒者<lb/>
　昌變調胃悞攻邪䧟一法<lb/>
　　桂枝加芍藥湯<lb/>
<pb n="KR3e0091_WYG_006-27a"/>
　　　小兒温症第二例<lb/>
　　由陽明而太隂自表入裏仲景云太隂之為病腹滿<lb/>
　　而吐食不下自利益甚時腹自痛若下之必胸中<lb/>
　　結鞕可見脾氣虛衰不能為胃行津液必致吐利<lb/>
　　兼見此俗子藉口慢驚之源也詎知外感之邪入<lb/>
　　乗其虚上吐下利者即霍亂之意正氣既虚兒因<lb/>
　　畏怯則有之豈是心虚發驚肝木生風之候耶此<lb/>
　　等認症一差用藥不合萬無生理葢脾經之症自<lb/>
<pb n="KR3e0091_WYG_006-27b"/>
　　有脾經之専藥况於屬在外感仍以散邪為先所<lb/>
　　以悞下則心下結鞕正謂邪雖已入太隂而陽明<lb/>
　　未盡除者恐有表症相碍也<lb/>
　解肌之法<lb/>
　　桂枝湯<lb/>
　　　脉浮者用之太隂之脉尺寸俱沉細今見浮則<lb/>
　　　邪還於表仍用解肌之法送出其邪為當也<lb/>
　　四逆湯<lb/>
<pb n="KR3e0091_WYG_006-28a"/>
　　　自利不渴者用之燠土燥濕<lb/>
　　理中湯<lb/>
　　　濁氣上干於胃腹脹滿者用之<lb/>
　　桂枝加大黄湯<lb/>
　　　大實痛者用之然芍藥大黄亦當倍减以小兒<lb/>
　　　胃薄易動也<lb/>
　　　小兒兩感温症第三例<lb/>
　　胃脾一腑一臟表裏雙受則在表者為陽邪然既<lb/>
<pb n="KR3e0091_WYG_006-28b"/>
　　已入於胃即當愛惜津液即不得已而解肌清熱<lb/>
　　不可輕動其汗所最難者要在急温急下審諦不<lb/>
　　差葢胃實兼以脾實則二火交熾水穀之隂立盡<lb/>
　　其口燥咽亁鼻煤<hi>此後原稿遺失俟查接刋</hi>
　　㑹講刺熱篇温論述上古經文一叚<lb/>
　　　上堂師嘉言老人第一㑹語錄<lb/>
　上古醫㫖其時首春其證首温先師祖僦貸季所𫝊<lb/>
　先師岐伯述之者也首引太陽之脉色榮顴骨榮未<lb/>
<pb n="KR3e0091_WYG_006-29a"/>
　交曰今且得汗待時而已與厥隂脉争見者死期不<lb/>
　過三日其熱病内連腎少陽之脉色榮頰前熱病也<lb/>
　榮未交曰今且得汗待時而已與少隂脉争見者死<lb/>
　凡十五句七十字岐黄之庭宗㫖曉然至後世則内<lb/>
　經且闕况上古乎所以釋者極悖理吾徒㑹講首析<lb/>
　其義焉凡人有病其色必徵於面而熱病尤彰内經<lb/>
　本𫝊謂肝熱病者左頰先赤心熱病者顔先赤脾熱<lb/>
　病者鼻先赤肺熱病者右頰先赤腎熱病者頥先赤<lb/>
<pb n="KR3e0091_WYG_006-29b"/>
　是五藏熱病色且先徵矣然五藏隠深其色不宜外<lb/>
　見纔見微色隨刺俞穴蚤瀉其熱名曰治未病待病<lb/>
　治之遲矣靈樞謂赤黑色忽見天庭大如拇指者不<lb/>
　病而卒死劇則刺非能挽矣惟夫陽經脉色顯而易<lb/>
　見初起熱徵於面此時漫無凶咎太陽脉色榮餙於<lb/>
　顴乃乆邪内㐲其春發温必始太陽經脉紅色熱色<lb/>
　先見兩顴如以采餙熱之先徵也榮餙之色止顴骨<lb/>
　一處不交他處病之淺者也古經榮未交曰今且得<lb/>
<pb n="KR3e0091_WYG_006-30a"/>
　汗待時而已少需聽其自解此真訣也大凡温病熱<lb/>
　自内出經氣先虚雖汗之多未汗解故云今且得汗<lb/>
　待時而已太陽經氣虚者必待午未正陽杲日當空<lb/>
　羣隂見晛太陽經邪不留而盡出也少陽經氣虚者<lb/>
　必待寅卯初旭出震繼離煥然一新少陽經邪不留<lb/>
　而盡出也註謂肝病待甲乙解心病待丙丁解此五<lb/>
　藏經文與三陽經全不相涉至於與厥隂脉争見者<lb/>
　死咸謂外見太陽赤色内應厥隂弦脉此則如隔千<lb/>
<pb n="KR3e0091_WYG_006-30b"/>
　山矣秦漢以後始分二十四脉弦謂少陽可也厥隂<lb/>
　亦可也大浮滑數入陽弦可沉濇弱微入隂弦亦可<lb/>
　也弦脉隂陽兩屬安得指為死脉且三日之促耶古<lb/>
　義斷不其然上古理脉色而通神明謂上帝之所貴<lb/>
　也先師之所傳也色以應日脉以應月常求其要則<lb/>
　其要也色以應日者舉頭見日隨處長安晶光萬道<lb/>
　人身之色無幽不燭同也脉以應月者千江有水千<lb/>
　江月地脉潛通人身之脉環㑹貫通同也脉榮顴骨<lb/>
<pb n="KR3e0091_WYG_006-31a"/>
　即色榮顴骨纔一見之表裏兩符豈非日月合璧耶<lb/>
　如太陽顴骨色脉同時解散并不成温熱病矣病則<lb/>
　色脉同時俱見矣太陽榮顴骨少陽榮頰前厥陰榮<lb/>
　頰後少隂榮兩頥乃至十二經脉色大絡小絡隨病<lb/>
　彰灼一瘡一痤色脉不相離也道在下合五行休王<lb/>
　上副四時往来何吾人自小之耶所以太陽厥隂隂<lb/>
　陽同時並交榮餙此纔名為争見若只面呈一部豈<lb/>
　争見乎争見赤紫滯晦𫝊經熱重已為主死争見青<lb/>
<pb n="KR3e0091_WYG_006-31b"/>
　黒尅賊十死不救矣葢太陽水而生厥隂木則發榮<lb/>
　滋長光華畢達固有善無惡也厥隂木而孕太陽水<lb/>
　則子藏母腹勾萌盡歛亦嘿庇其根也今外邪入而<lb/>
　真藏逼見於面夫是以死耳其熱病内連腎身内百<lb/>
　司庶職惟腎獨為政府安則宅神根本危則顛覆濁<lb/>
　亂生死出入莫不繇之太隂厥隂祇禀其成難干之<lb/>
　矣然不曰少隂而曰腎者少隂傳走經脉腎則専主<lb/>
　内藏經謂過在少隂甚則入腎同一義也太陽厥隂<lb/>
<pb n="KR3e0091_WYG_006-32a"/>
　爭見主死牽連腎氣在内以少隂為厥隂母木勢垂<lb/>
　危求救腎水腎水足供尚可母子兩全腎水源流並<lb/>
　竭不母子俱斃乎可見神去則藏敗藏敗則爭見黧<lb/>
　黑豈脈色不出根心也哉釋謂本之生數三故死期<lb/>
　不過三日以生數定死期謬甚果爾水數一土數五<lb/>
　其死主一日五日耶内經明謂死隂之屬不過三日<lb/>
　而死胡以生數妄解乎下文無期不滿三日反誤古<lb/>
　脱增入五字駭觀總因死隂之屬不審其義故擅複<lb/>
<pb n="KR3e0091_WYG_006-32b"/>
　之耳少陽之脈色也六字亦擅増入少陽之脈色榮<lb/>
　頰前熱病也榮未交曰今且得汗待時而已與少隂<lb/>
　脈爭見者死謂右頰前見赤色未交他處待汗自已<lb/>
　若兩頥黑色與少陽赤色争見則死也少隂經敗甚<lb/>
　必入腎腎藏發露泉之竭矣無隂以守之矣少陽相<lb/>
　火少隂真火上下交焚頃刻俱為灰燼誠刼災也𫝊<lb/>
　經勢重間有囘天之手至於腎内枯槁無救頰頥紫<lb/>
　黑已見惡痕縷縷不散此獨陽無隂如大火聚安得<lb/>
<pb n="KR3e0091_WYG_006-33a"/>
　紫府丹䑓授以太隂神水乎吾徒同志濬洌彼之泉<lb/>
　自固慶古經之法𫝊心無負此番提命可矣<lb/>
　　㑹講素問評熱論病温經文一叚<lb/>
　　　上堂師嘉言老人第二㑹語錄<lb/>
　岐伯先師論温勝義微妙今始深解之也黄帝問曰<lb/>
　有病温者汗出輒復熱而脈躁疾不為汗衰狂言不<lb/>
　能食病名為何岐伯對曰病名隂陽交交者死也帝<lb/>
　曰願聞其説岐伯曰人所以汗出者皆生於穀穀生<lb/>
<pb n="KR3e0091_WYG_006-33b"/>
　於精今邪氣交争於骨肉而得汗者是邪却而精勝<lb/>
　也精勝則當能食而不復熱復熱者邪氣也汗者精<lb/>
　氣也今汗出而輒復熱者是邪勝也不能食者精無<lb/>
　俾也病而留者其壽可立而傾也且夫熱論曰汗出<lb/>
　而脈尚躁盛者死今脈不與汗相應此不勝其病也<lb/>
　其死明矣狂言者是失志失志者死今見三死不見<lb/>
　一生雖愈必死也此叚論温獨創穀氣之㫖穀氣化<lb/>
　為精精氣勝乃為汗身中之至寶至寶者也穀氣為<lb/>
<pb n="KR3e0091_WYG_006-34a"/>
　疾病之總途生死之分界萃萬理為一言誰能外之<lb/>
　内經謂精者身之本也故藏於精者春不病温是則<lb/>
　藏精之人外邪不入身如藥樹百病不生矣即不然<lb/>
　者冬藏已敵春温積貯為命主張蚤計在是胡乃泥<lb/>
　沙擲之耶泥沙擲之兹後則腎虚甚而温死矣尺熱<lb/>
　甚而温死矣穀氣既餒轉輸不給闗門閉而水穀難<lb/>
　通大事去矣况腎虚尺熱外感𫝊經而入三隂熱上<lb/>
　加熱一呼脈三動一吸脈三動而躁凖平人十二時<lb/>
<pb n="KR3e0091_WYG_006-34b"/>
　脈更增四時三日促為二朝再促則脱而不續矣所<lb/>
　以狂言失志脱精則死以此故也上古中古兩大聖<lb/>
　神如出一手倒説豎説變化生心萬理淵源爛然生<lb/>
　色千代以後乃至𫝊為土苴不論不議奈之何哉吾<lb/>
　徒七十有五始知理障稍盡矩則昭然兹時不言更<lb/>
　待何年耶岐伯先師問隂陽交交者死黄帝願聞其<lb/>
　説岐伯但發穀氣之妙至隂陽交一言而終不更再<lb/>
　舉向者胸為疑府今乃知穀氣之㫖既明即隂陽交<lb/>
<pb n="KR3e0091_WYG_006-35a"/>
　與不交了然定矣吾徒嚼舌多年今轉饒舌而且細<lb/>
　舉之矣上古榮未交證之輕者榮交隂重且死者中<lb/>
　古冬傷於寒春必病温證半輕者冬不藏精腎虚尺<lb/>
　熱重且死者聖神心印妙義天開變化錯縱愈出愈<lb/>
　竒上古太陽與厥隂為偶少陽與少隂為偶而陽明<lb/>
　太隂雖不言之而其相偶更定位也中古太陽與少<lb/>
　隂一府一臟獨主其重葢太陽主外少隂主内太陽<lb/>
　司陽經之温少隂司隂經之温太陽交少隂少隂交<lb/>
<pb n="KR3e0091_WYG_006-35b"/>
　太陽隂陽交而死矣然掌上意珠不敘其文若隠若<lb/>
　顯俟之後人何乃竟成絶學耶岐伯先師妙翻千古<lb/>
　變證若相忤而實相成賢智不識其㫖况庸人乎謂<lb/>
　二陽摶其病温死不治不過十日死乃陽經榮未交<lb/>
　之輕證而舉為死不治必有其説言二陽摶雖未入<lb/>
　隂病温至極必死不治稍延不過十日死較三日死<lb/>
　隂之屬少饒其期耳二陽者手大腸足胃手經足經<lb/>
　並主陽明金土燥剛亢熯隂絶胃穀腸津水穀將絶<lb/>
<pb n="KR3e0091_WYG_006-36a"/>
　乃至腸胃如焚矣縱延多日究竟不得不死矣至上<lb/>
　古足陽明胃足太隂脾一陽一隂雖不相錯而相偶<lb/>
　然吾徒榮未交待時汗已經氣虚者辰巳經旺汗乃<lb/>
　盡解必然之理也門人有蓄疑義脾胃以膜相連耳<lb/>
　脾胃榮交相連直是易易所以上古故不言之也予<lb/>
　不然傷寒傳經如膽藏肝葉豈不直入相合然必少<lb/>
　陽膽乃傳太隂再傳少隂乃傳厥隂遶經而走不能<lb/>
　直截合膽也今陽明胃乃傳少陽膽少陽始傳太隂<lb/>
<pb n="KR3e0091_WYG_006-36b"/>
　遶經傳次亦然固知陽明太隂交與不交各分疆界<lb/>
　矣兩顴頰後榮交相爭部位不逺頰前與頥榮交相<lb/>
　爭部位不逺額中鼻凖榮交相爭部位不逺必至榮<lb/>
　交不分乃為死也至於太陽少隂隂陽正交吾徒更<lb/>
　深言之内經兩感證一日太陽少隂二日陽明太隂<lb/>
　三日少陽厥隂三日死由是論之温證微不相同矣<lb/>
　温證一日太陽而交少隂有十分交者有五分交者<lb/>
　有一二分交者所以温證太陽少隂本經與病相持<lb/>
<pb n="KR3e0091_WYG_006-37a"/>
　即十日半月總為一日之期不傳二日三日之促而<lb/>
　驟死者葢以穀氣平時覺不相同榮衛平時覺不相<lb/>
　等病之精津不枯穀氣不盡熱勢少衰肌膚漸積微<lb/>
　汗兩交忽為兩解病醫相成者多有之矣半月一月<lb/>
　待斃無醫穀氣不得不盡者非天也人也然醫之手<lb/>
　眼審幾決擇一日見前圖而又圖邀非倖邀生機可<lb/>
　待此為超醫至一日已後二日陽明太隂三日少陽<lb/>
　厥隂穀氣精血傳經立盡盡則死矣岐伯先師曰病<lb/>
<pb n="KR3e0091_WYG_006-37b"/>
　而留者其壽可立而傾也又曰今見三死不見一生<lb/>
　雖愈必死也然則隂陽交交者死予向以為一言而<lb/>
　終隨病隨死之候幾悮一生牆面惶汗常慄然之矣<lb/>
　立志竒男子冬至閉闗儲蓄内富豈非第一義乎<lb/>
　　㑹講傷寒論中論温證一叚<lb/>
　　　上堂師嘉言老人第三㑹語錄<lb/>
　上古中古首重温證民生最頼之矣周秦以降如扁<lb/>
　鵲越人起家數輩各樹偉義經緯裁成後代宗匠至<lb/>
<pb n="KR3e0091_WYG_006-38a"/>
　於温證絶不言之由是論温駸傳駸失乃至人去書<lb/>
　存幾千百年黯然無色矣漢末張仲景前聖後聖同<lb/>
　符一揆其著傷寒論雖述實為創也三百九十七法<lb/>
　一百一十三方其功逺紹軒岐於中温證一法劃然<lb/>
　天開步步著實繹傷寒家成朱十餘輩義例多獲獨<lb/>
　温證從不知為何事予步趨仲景先師至老不輟諸<lb/>
　公㑹講大舉温證以建當世赤幟俾仲景寒灰火傳<lb/>
　葢太陽病發熱而渴不惡寒者為温病玩内經冬傷<lb/>
<pb n="KR3e0091_WYG_006-38b"/>
　於寒春必病温之説知冬寒久鬱太陽經受肌表榮<lb/>
　衛主之與冬月驟病發熱惡寒且不渴者證則不同<lb/>
　故春月寒鬱既久發熱而渴不惡寒自内出外矣與<lb/>
　上古榮未交待汗自解同義其證不過十之一二耳<lb/>
　若發汗已身灼熱者名曰風温風温證少隂冬不藏<lb/>
　精與太陽病隨時忽至勢則病之八九分矣風温與<lb/>
　風傷衛又不同中風其脈浮弱獨主太陽風温其脈<lb/>
　尺寸俱浮兼主太陽少隂腎水木當沉也風温載之<lb/>
<pb n="KR3e0091_WYG_006-39a"/>
　從太陽上入根本撥而枝葉繁矣春月木長勢强吸<lb/>
　汲腎水已為母虚加以風温之病俄頃少陽相火厥<lb/>
　隂風木風火熾然能無殆乎故若發汗已四字包括<lb/>
　錯悮見醫未病之先及得病之傾須診足太陽足少<lb/>
　隂一腑一臟此千古獨傳妙訣也診之辨其有無伏<lb/>
　氣有伏氣者冬寒太少二經久伏身中時當二月其<lb/>
　脈先見露矣發則表熱太陽與裏熱少隂將同用事<lb/>
　恣汗無忌灼熱反倍是為風温風温表裏俱見浮脈<lb/>
<pb n="KR3e0091_WYG_006-39b"/>
　其證自汗身重腎本病也多眠睡鼻息鼾語言難腎<lb/>
　本病也腎中之候同時薦至危且殆矣古律垂戒云<lb/>
　風温治在少隂不可發汗發汗死者醫殺之也詎意<lb/>
　發熱之初不及脈理輕易發汗蚤已犯此大戒生命<lb/>
　可輕試手乎既腎中風邪外出以陽從陽熱無休止<lb/>
　矣被下者小便不利傷其膀胱氣化直視失溲太陽<lb/>
　藏府同時絶矣被火微發黄色劇如驚癎時瘈瘲火<lb/>
　熱亂其神明擾其筋脈也傷寒燔鍼灼艾仲景屢戒<lb/>
<pb n="KR3e0091_WYG_006-40a"/>
　至温證尤當戒之被火微發黄色一叚亂其神明擾<lb/>
　其筋脈重證莫重於此稍輕悮火少隂脈𦂳咽喉乾<lb/>
　痛乃至唾血亦多死者如之何一逆發汗已是引日<lb/>
　待斃再促聖神莫挽矣故治温病喫𦂳在未發汗前<lb/>
　辨其脈證補捄備至防危可也發汗已後㓙咎卒至<lb/>
　又何所措其手足哉上古論温榮交已後其病内連<lb/>
　腎中古論温專論穀氣腎中精勝乃汗則生腎中虚<lb/>
　甚更熱則死其㫖至矣盡矣仲景先師出其不盡之<lb/>
<pb n="KR3e0091_WYG_006-40b"/>
　藏論腎更視膀胱以緯之小便傷膀胱氣化甚則直<lb/>
　視失溲謂太陽入絡膀胱命門穴中者藏精光照兩<lb/>
　目直視則光絶矣瞳子髙者太陽不足戴眼者太陽<lb/>
　已絶太陽氣絶者其足不可屈伸是則太陽之脈其<lb/>
　終也有五大證戴眼反折瘈瘲色自絶汗太陽闗係<lb/>
　豈不最操其重哉所以中風暴證多絶膀胱人不識<lb/>
　者故風温扼要膀胱若腎藏將絶寧不膀胱先絶乎<lb/>
　因是吾徒敢論太陽春温受證雖不類夫風温然陽<lb/>
<pb n="KR3e0091_WYG_006-41a"/>
　熱勢極腎吸真隂上逆地道不通亦成太陽死證葢<lb/>
　由悮發其汗致少隂隨之上入大類内經風厥同也<lb/>
　内經巨陽主氣故先受邪少隂與其為表裏也得熱<lb/>
　則從之從之則厥也㵼陽補隂是則能治風厥多不<lb/>
　死者然而中風風温風厥太陽纔涉三風見證總當<lb/>
　囘䕶隂之根底勿使隂不内守勿使陽不上厥百凡<lb/>
　封蟄不露乃可需其正汗風始熄也必能若此乃為<lb/>
　㵼陽補隂之妙若陽邪狂逞少水不能勝火虚風洞<lb/>
<pb n="KR3e0091_WYG_006-41b"/>
　然果何為哉諦思一方其方苟非設誠通神孰能定<lb/>
　此吾徒尚論温證於後四卷之一内取裁其方然未<lb/>
　刻也又十餘年諸公大舉㑹講温證當為之刻之矣<lb/>
　　閲末語則老人之欲刻此書以仁天下也久矣其<lb/>
　同心者其能已耶<lb/>
　　㑹講温證自晉至今千年絶學一段<lb/>
　　　上堂師嘉言老人第四㑹語錄<lb/>
　仲景先師叔季天生聖人其道如日月之明無斁之<lb/>
<pb n="KR3e0091_WYG_006-42a"/>
　矣叔和何如人也以為得統而學聖人之徒今且譚<lb/>
　從前英賢過信叔和之弊叔和為晉太醫令一時醫<lb/>
　流既以淺陋更甚荒唐如西晉崔文行所𫝊解散温<lb/>
　法用桔梗細辛白术烏頭四味後世奉為靈寳更増<lb/>
　附子名老君神明散更增熒火名務成子熒火丸托<lb/>
　老君務成子售欺妖妄極矣後代朱肱活人書具載<lb/>
　其方確信以為有見時疫為寒疫故用隂毒傷寒所<lb/>
　以久宗之耳及以毒攻毒受刼必死朱肱復改聖散<lb/>
<pb n="KR3e0091_WYG_006-42b"/>
　子仍用附子而表裏香燥同之東坡學士在黄州見<lb/>
　其隨施輒効載之集中後世又以過信坡公殺人多<lb/>
　悮詎知坡公集中朱肱已三改其方始用敗毒散不<lb/>
　用熱藥厥功少減前罪然雖改易其方不識聖神心<lb/>
　法竟無益矣朱肱論傷寒注釋頗合聖矩但其論温<lb/>
　傳派不清違悖聖言未可枚舉如仲景謂太陽病發<lb/>
　熱不惡寒而渴者為温病朱肱謂夏至以前發熱惡<lb/>
　寒頭疼身體痛其脈浮𦂳者温病也仲景所言者冬<lb/>
<pb n="KR3e0091_WYG_006-43a"/>
　月感寒至春始發之温病朱肱所言者春月病温重<lb/>
　感於寒之變病苟朱肱立百法以治正病外立一法<lb/>
　以治變病於理甚融乃千百年從未論温正病所以<lb/>
　其法其方或入室操戈也叔和云更遇温熱變為温<lb/>
　毒朱肱即云初春發斑咳𠻳為温毒吴綬謂傷寒壞<lb/>
　證更遇温熱變為温毒乃以温毒為壊證亦宗叔和<lb/>
　序例依舊壊證而治之也朱肱吴綬塤箎迭奏於叔<lb/>
　和之庭正乎邪乎潔古傷寒名家惑叔和變法則亦<lb/>
<pb n="KR3e0091_WYG_006-43b"/>
　不為正矣趙嗣真謂仲景所云重感異病變為他病<lb/>
　者即索矩所謂二氣三氣雜合為病也朱肱謂仲景<lb/>
　云冬温之毒與傷寒大異汪機謂仲景云遇温氣為<lb/>
　温病遇温熱為温毒不知仲景㡬曾有是言哉巢氏<lb/>
　病源宗序例四變用崔文行解散法龎安常亦然治<lb/>
　法初用摩膏火灸二日法鍼解散取汗不解三日復<lb/>
　汗之更不解四日用藜蘆丸微吐愈不愈改用𤓰蒂<lb/>
　散吐之解尚未了了者復一法鍼之七日熱已入胃<lb/>
<pb n="KR3e0091_WYG_006-44a"/>
　乃以雞子湯下之巢龎比匪極矣後安常自撰微言<lb/>
　有和解因時法於春分夏至前後一以和解為主増<lb/>
　一味減一味即名一方豈始崔文行蜂螫蟄手耶然<lb/>
　只定不移移則蹶矣李思訓亦用和解海藏謂二公<lb/>
　當宋全盛其法明哲莫踰然欲汗不敢欲下不敢遷<lb/>
　延𣺌法無可奈何矣大率委置聖言傳㑹多日幾千<lb/>
　年來祖孫父子一派相承盈庭聚訟各逞其端而未<lb/>
　已也丹溪究心雜症不事仲景遇外感宗東垣補中<lb/>
<pb n="KR3e0091_WYG_006-44b"/>
　益氣兼行解散終非正法况惑異氣之説决擇不精<lb/>
　然既外感不習獨主雜症何用登峰造極耶東垣不<lb/>
　解傷寒正治葢一生精神在内傷也乃從内經深入<lb/>
　至理發出冬温春温二義真千百年之一人也云冬<lb/>
　傷於寒者冬行秋令也當寒而温火盛而水虧矣水<lb/>
　既已虧則所勝妄行土有餘也所生受病金不足也<lb/>
　所不勝者侮之火太過也火土合徳濕熱相助故為<lb/>
　温病又云春月木當發生陽以外泄孰為鼓舞腎水<lb/>
<pb n="KR3e0091_WYG_006-45a"/>
　内竭孰為滋養生化之源既竭尚何頼以生乎身之<lb/>
　所存者熱也時强木長故為温病此二則温症從内<lb/>
　經立説入理深譚不闢叔和叔和自妄葢時强木長<lb/>
　腎水不足供其吸取故為温病較叔和三月四月不<lb/>
　為寒折病熱猶輕五月六月為寒所折病熱則重盛<lb/>
　夏寒折倒見不成事理東垣一則冬温妙義一則春<lb/>
　温妙義㡬千年來獨步悟入偉哉偉哉賢闗首肯此<lb/>
　老矣<lb/>
<pb n="KR3e0091_WYG_006-45b"/>
　　㑹講温症正名辨脈之要一段<lb/>
　　　上堂師嘉言老人第五㑹語錄<hi>論濕温</hi>
　仲景先師祖素問熱病作傷寒論以傷寒皆為熱病<lb/>
　也然於冬月正病獨詳之矣而春温夏熱則但述大<lb/>
　意比類一二惟風温濕温二症春司風温夏司濕温<lb/>
　獨主其重千古不易也前第三㑹已論風温之戒矣<lb/>
　今舉濕温言之傷寒濕温其人常傷於濕因而中暍<lb/>
　濕熱相薄則發濕温若兩脛逆冷腹滿义胸頭目痛<lb/>
<pb n="KR3e0091_WYG_006-46a"/>
　若妄言治在足太隂不可發汗汗出必不能言耳聾<lb/>
　不知痛所在身青面色變名曰重暍如此者醫殺之<lb/>
　也然風温二律指為醫殺叔和當時凜斧鉞不敢干<lb/>
　也何乃揷入重感異氣變出四症誑惑後人謂脈隂<lb/>
　陽俱盛重感於寒者變為温瘧陽脈浮滑隂脈濡弱<lb/>
　更遇於風變為風温陽脈洪數隂脈實大更遇温熱<lb/>
　變為温毒陽脈濡弱隂脈弦𦂳更遇温氣變為温疫<lb/>
　予既自任仲景之徒當再折其妄葢温瘧風温温毒<lb/>
<pb n="KR3e0091_WYG_006-46b"/>
　温疫四變總由不識仲景風温濕温二大症耳風温<lb/>
　為少隂症微分太陽厥隂即温瘧亦該少隂統屬素<lb/>
　問謂冬感於寒藏之骨髓遇大暑内灼髓空而發温<lb/>
　瘧此正理也若重感於寒而變瘧無是事也至於濕<lb/>
　温一大證從不言及是則夏月竟無著落矣詎知濕<lb/>
　温包疫證在内濕温至盛長幼相似則疫矣疫亦暑<lb/>
　濕之正法也其外感發瘧症之輕者也今脈反加重<lb/>
　而症變輕何以得此耶至温毒則症之重者三隂更<lb/>
<pb n="KR3e0091_WYG_006-47a"/>
　重砌出脈狀洪數實大有之其人元氣實盛可堪大<lb/>
　汗大下外邪立解何至發為温毒乎且陽毒若此其<lb/>
　隂毒又何脈耶謂陽脈濡弱隂脈弦𦂳變為温疫濡<lb/>
　弱本名濕温而弦𦂳乃傷寒定脈一濕一寒何從主<lb/>
　之叔和至夏暑為病最重内經原無其説楊上善云<lb/>
　輕者夏至前温病甚者夏至後暑病不知何見予謂<lb/>
　初春寒芽或謂柔折可也至盛夏時強木長謂之疫<lb/>
　寒斷其不然第四㑹東垣老人片言而折矣葢春月<lb/>
<pb n="KR3e0091_WYG_006-47b"/>
　風温多死在三日夏月濕温多有可愈者安得反重<lb/>
　之耶至於脈法微妙顯然易徵傷寒之脈浮大而𦂳<lb/>
　中風之脈浮緩而弱春温浮而且弱風温弗舉風温<lb/>
　尺寸俱浮風火洞然中暍弦細芤遲暑傷其氣濕温<lb/>
　沉弱濡緩濕流其經至於痎瘧仍是脈合火土主之<lb/>
　脈之應病步歩著實自然之理也叔和左更遇右更<lb/>
　遇左變為右變為饐喉結舌面厚三寸韓氏微㫖本<lb/>
　欲懲艾而見齷齪和解因時聴病自愈政如用小柴<lb/>
<pb n="KR3e0091_WYG_006-48a"/>
　胡湯誠亦一法第守此將三百九十六法盡為贅龎<lb/>
　其可乎哉風温濕温天大二證乃風温之治朱肱用<lb/>
　五方葳蕤湯知母乾葛湯防巳湯括蔞根湯葛根龍<lb/>
　膽湯其風火相熾頃刻危亡全不知矣至於濕温君<lb/>
　火心太隂脾從不識正法若何但施邪術而已真見<lb/>
　則安在哉吾徒品隲温症列眉如炬諸公目擊勝義<lb/>
　千里同風是所望矣<lb/>
　　㑹講論温古今粹美同堂悦樂一條<lb/>
<pb n="KR3e0091_WYG_006-48b"/>
　　　上堂師嘉言老人第六㑹語錄<lb/>
　人無古今性有完缺吾生所賦一隙微明而已然静<lb/>
　裡索照覺無極太極以来雖未生人先具人理人理<lb/>
　者天地之心也向著隂病論少摹開闢一斑而劫初<lb/>
　上帝以為之君其臣以為之敎創著上經中經下經<lb/>
　三卷中古遼邈全書未覩而岐伯先師私淑先師祖<lb/>
　祖時舉黄帝相授一堂内經以後十不徹一况古經<lb/>
　論温哉然上古榮未交前及榮交後生死燎然但温<lb/>
<pb n="KR3e0091_WYG_006-49a"/>
　㫖莫能㡬及絶世知識明明見莫問問莫究豈不世<lb/>
　界空擲人理乎吾徒神酣上古志觀王京繪為空中<lb/>
　樓閣之想步虚陟降游焉息焉自覺目光心朗温症<lb/>
　開先即使拱璧以先駟馬不若晤言一室求志千古<lb/>
　矣此吾徒一大暢也岐伯先師論運氣曰尺寸交者<lb/>
　死隂陽交者死各有其義惟論温曰隂陽交交者死<lb/>
　也一言而終更不再舉吾徒何從得之然遡上古前<lb/>
　聖徐覺榮交未交兩端而生死定之也仲景後聖徐<lb/>
<pb n="KR3e0091_WYG_006-49b"/>
　覺温與風温兩端而生死定之也今始隂陽交交者<lb/>
　死論温比類列眉岐伯先師從前大呼疾聲向不悟<lb/>
　則不聞耳悟則豈論岐伯先師即吾徒交與未交自<lb/>
　烱兩目胃為腎闗同一機軸温症纔一見之而意中<lb/>
　已先覺矣此吾徒一大暢也先師仲景宫牆吾徒步<lb/>
　趨垂老彌在忽發未刋之㫖意謂冬寒春温夏熱分<lb/>
　之三時覺三大綱建鼎足焉冬月太陽寒水繼以厥<lb/>
　隂風木則統傷寒中風兩症為一大綱以傷寒該中<lb/>
<pb n="KR3e0091_WYG_006-50a"/>
　風天然不易也春月厥隂風木繼以少陽相火則出<lb/>
　温症風温兩症為一大綱以温病該風温天然不易<lb/>
　也夏月少隂君火繼以太隂濕土則出暍濕兩症為<lb/>
　一大綱以暍病該濕温天然不易也精微之藴聲臭<lb/>
　盡冺叔和以後岐路羊腸蓁披鳥道多少沉淪天意<lb/>
　未䘮乃至吾世履視昭然此吾徒一大暢也仲景先<lb/>
　師以前無方以後其方充棟大率禁方失傳寢成邪<lb/>
　僻所以有晉温疫疑鬼疑神相沿未已亦以後人莫<lb/>
<pb n="KR3e0091_WYG_006-50b"/>
　得仲景之方耳吾徒傷寒論方取裁温症諸方尚論<lb/>
　篇末刻後四卷之一載之逐一發明其義無方乃有<lb/>
　定方此吾徒一大暢也晉唐宋元以後賢者和解因<lb/>
　時銖銖兩兩無可奈何猶可言也不肖者蕩檢踰閑<lb/>
　妄行汗下生命試手不可言也幾千年来東垣老人<lb/>
　二則譚言微中域外偉觀異時同調此吾徒一大暢<lb/>
　也嗣後諸君精叅各出一則二則竪義警切藴理新<lb/>
　硎應接不暇吾徒一大暢大暢矣<lb/>
<pb n="KR3e0091_WYG_006-51a"/>
　　　答杭州程雲来書十六問<lb/>
　一問　凡隂病見陽脈者生陽病見隂脈者死而有<lb/>
　　曰病人若發熱身體疼病人自卧其脈沉而遲者<lb/>
　　知其差也曰沉曰遲非隂脈乎豈亦有陽病見隂<lb/>
　　脈而愈耶<lb/>
　答　凡隂病見陽脈者生陽病見隂脈者死此二語<lb/>
　　乃傷寒脈法喫𦂳大綱至其比例詳情自非一端<lb/>
　　可盡如厥隂中風脈微浮為欲愈不浮為未愈是<lb/>
<pb n="KR3e0091_WYG_006-51b"/>
　　隂病貴得陽脈也如讝言妄語脈沉細者死脈短<lb/>
　　者死脈濇者死是陽病惡見隂脈也又如太陽畜<lb/>
　　血病六七日表症仍在脈微而沉反不結胸其人<lb/>
　　發狂者下血乃愈此亦陽病見隂脈仲景復推出<lb/>
　　可生之路見六七日太陽之表證仍在自當現大<lb/>
　　浮數動滑之脈設其人脈微而沉自當比動數變<lb/>
　　遲之條而證成結胸今乃反不結胸者明是陽邪<lb/>
　　不結於太陽之經而結於太陽之府也膀胱之府<lb/>
<pb n="KR3e0091_WYG_006-52a"/>
　　果真畜血勢必發狂而成死症計惟急下其血庶<lb/>
　　結邪解而乃可愈耳今人但疑抵當湯為殺人之<lb/>
　　藥而孰知亟奪其血正所以再生其人乎又如厥<lb/>
　　隂下利寸脉反浮數此隂病得陽脉本當愈者設<lb/>
　　其人尺中自濇則是陽邪䧟入隂中其浮散之脈<lb/>
　　為血所持而不露也然陽邪既䧟入隂寸脈不加<lb/>
　　浮數則陽邪亦屬有限今寸脈反浮數其在裏之<lb/>
　　熱熾盛難除更可類推故知其必圊膿血而成半<lb/>
<pb n="KR3e0091_WYG_006-52b"/>
　　死半生之症也合兩條論之上條可愈之故全在<lb/>
　　隂脈見脈既轉隂陽邪原有限也下條難愈之故<lb/>
　　全在陽脈見陽邪既從血下出陽邪不盡血必不<lb/>
　　止萬一血盡而陽邪未盡能免脱隂而死乎可見<lb/>
　　隂病陽病二語特舉其大綱至微細聴人自㑹耳<lb/>
　　大綱云者謂症屬於隂其脈反陽必能鼓勇以却<lb/>
　　敵症屬於陽其脈反隂必難嬰城以固守故得濇<lb/>
　　弱弦微之脈者其人氣血精津未病先虧小病且<lb/>
<pb n="KR3e0091_WYG_006-53a"/>
　　難勝况能勝傳經之熱病哉尊問疑陽病見隂脈<lb/>
　　亦有愈者兹正大徹之闗但所引病人若發熱一<lb/>
　　段此不過騐病之法耳謂病人若發熱身體疼到<lb/>
　　診脈時其人安卧則不見有發熱身疼之苦矣加<lb/>
　　以脈沉而遲表邪又未入裏其從外解無疑所以<lb/>
　　知其差耳<lb/>
　二問　從霜降以後至春分以前凡有觸冒者名曰<lb/>
　　傷寒餘時則非傷寒也其有曰立夏得洪大脈是<lb/>
<pb n="KR3e0091_WYG_006-53b"/>
　　其本位其人身體若疼重者須發其汗非傷寒如<lb/>
　　何<lb/>
　答　冬月傷時令之寒春月傷時令之温夏秋傷時<lb/>
　　令之暑濕熱此四時之正病也然夏秋亦有傷寒<lb/>
　　冬春亦有傷暑傷濕乃四時之客病所謂異氣也<lb/>
　　此段叮嚀仲景特於濕家不可發汗之外另竪一<lb/>
　　義葢以夏月得洪大脈是心火之本脈其人身體<lb/>
　　苦疼重又似濕土之本病恐後學悮遵濕家不可<lb/>
<pb n="KR3e0091_WYG_006-54a"/>
　　發汗之條故以此辨柝之耳見濕病雖夏月脈必<lb/>
　　濡弱不能洪大且額上有汗非如傷寒病腠理閉<lb/>
　　密即在夏月亦必無汗之比也又見洪大既為夏<lb/>
　　月本脈斷無當暑汗不出而身體疼重之理也兩<lb/>
　　相比炤則其疼重仍係太陽經傷寒無疑但在夏<lb/>
　　月受邪原微見證亦稍輕令人難辨故於脈法中<lb/>
　　柝此大疑以昭成法可見不但冬春正病有汗為<lb/>
　　傷風無汗為傷寒即夏秋正病有汗為傷暑傷濕<lb/>
<pb n="KR3e0091_WYG_006-54b"/>
　　無汗仍為傷寒參脈辨證了然明矣<lb/>
　三問　陽病從寅而解於戍隂病從亥而解於寅是<lb/>
　　陽得陽解隂得隂解而有曰陽病解於夜半隂病<lb/>
　　解於日中何也<lb/>
　答　陽得陽解隂得隂解者此從其經氣之王也如<lb/>
　　少陽王於寅卯辰太陽王於己午未陽明王於申<lb/>
　　酉戌太隂王於亥子丑少隂王於子丑寅厥隂王<lb/>
　　於丑寅卯是也各經皆從其王少隂獨從其生者<lb/>
<pb n="KR3e0091_WYG_006-55a"/>
　　少隂腎中内藏真陽子時一陽生葮管灰飛蚤已<lb/>
　　春回暘谷丑時二陽寅時三陽陽進隂必退陽長<lb/>
　　隂必消也且天一生水子水生地即是王地故少<lb/>
　　隂欲解獨從之也然三陽之解從寅卯而始三隂<lb/>
　　之解從寅卯而終寅為生人之首卯為天地之門<lb/>
　　戶亦隂陽如環之理也但三陽之王時九各不相<lb/>
　　襲三隂之王時五逐位相連可見陽行健其道長<lb/>
　　故不相及隂行鈍其道促故皆相躡也於此見仲<lb/>
<pb n="KR3e0091_WYG_006-55b"/>
　　景柝義之精以述為作矣至陽病解於夜半隂病<lb/>
　　解於日中者内經之㫖取陽見隂隂見陽兩相和<lb/>
　　協之義也然而隂陽之和協與否惡從知之故陽<lb/>
　　病必於陽王之時先現欲解之機然後夜半而輕<lb/>
　　安也隂病必於隂王之時先現欲解之機然後日<lb/>
　　中而輕安也先聖後聖寧非一揆也哉<lb/>
　四問　汗多則熱愈凡桂枝麻黄二湯俱取微似有<lb/>
　　汗不令汗多汗少則便難少則津液未竭何為便<lb/>
<pb n="KR3e0091_WYG_006-56a"/>
　　難也<lb/>
　答　太陽病非汗不解然汗法中毎伏亡陽漏風種<lb/>
　　種危候所以服桂枝麻黄湯但取微似汗慮夫陽<lb/>
　　氣素薄之人得藥而汗出不止也至於陽明胃經<lb/>
　　為津液之府邪熱内入津液隨即外越者最多不<lb/>
　　但陽氣虚不可過汗即陽氣素實亦不可過汗所<lb/>
　　以陽明致戒云陽明實因發其汗出多者亦為太<lb/>
　　過太過為陽絶於裡亡津液大便因鞕也從前不<lb/>
<pb n="KR3e0091_WYG_006-56b"/>
　　解陽絶為何事不知正指津液内竭而言即無陽<lb/>
　　之互文也所云汗多則熱愈汗少則便難乃脈法<lb/>
　　後段推原所以當下之故謂服藥得汗腠理既開<lb/>
　　兩三日内仍覺漐漐微汗則邪服而熱除不傳裏<lb/>
　　矣若汗纔得而腠理隨閉則熱邪不服而𫝊裏熱<lb/>
　　既傳裏津液必耗而便難故宜攻下以存津液觀<lb/>
　　下文復云脈遲尚未可攻又戒其勿悮攻以重傷<lb/>
　　津液也要知此三語總頂屬府者不令溲數而為<lb/>
<pb n="KR3e0091_WYG_006-57a"/>
　　陽明病下注脚耳<lb/>
　五問　太陽病發熱惡寒熱多寒少一節内云脈微<lb/>
　　弱者此無陽也不可發汗宜桂枝二越婢一湯既<lb/>
　　曰無陽不可發汗方中桂枝麻黄石膏生薑能不<lb/>
　　發汗耶<lb/>
　答　太陽病風傷衛則用桂枝湯解肌寒傷榮則用<lb/>
　　麻黄湯發汗風寒兩傷榮衞而加煩燥則用大青<lb/>
　　龍湯峻發其汗此定法也於中復有最難用法一<lb/>
<pb n="KR3e0091_WYG_006-57b"/>
　　症如太陽病發熱惡寒熱多寒少謂風多寒少也<lb/>
　　風多則麻黄湯為不可用寒少則桂枝湯必不能<lb/>
　　去寒加以脈見微弱其人胃中復無津液是汗之<lb/>
　　固萬萬不可欲不汗其微寒終不外散雖有桂枝<lb/>
　　二麻黄一之法施於此症尚不中竅何者桂枝二<lb/>
　　麻黄一但可治熱多寒少而不可治脈微弱故耳<lb/>
　　於是更改麻黄一為越婢一示微發於不發之中<lb/>
　　越婢者不過麻黄石膏二物形容其發散之柔緩<lb/>
<pb n="KR3e0091_WYG_006-58a"/>
　　較女婢尤為過之正可勝微寒之任耳所以然者<lb/>
　　以石膏能解陽明之熱熱解則津液復生而不名<lb/>
　　無陽適得天然妙合之法也此仲景之精義乎<lb/>
　六問　傷寒心下有水氣欬而微喘發熱不渴服湯<lb/>
　　已渴者此寒去欲解也小青龍湯主之既寒去欲<lb/>
　　解不用藥可矣必用小青龍湯何也<lb/>
　答　傷寒心下有水氣欬而微喘此水寒相搏而傷<lb/>
　　其肺也傷寒故發熱水停心下故不渴内水與外<lb/>
<pb n="KR3e0091_WYG_006-58b"/>
　　寒相得益彰矣今服湯已而渴明是表藥之甘温<lb/>
　　克勝其外襲之寒所以知其證為欲解然尚未解<lb/>
　　也何以故外寒為内水所持開解最難故必更用<lb/>
　　小靑龍湯逐其寒從外出水從下出斯一舉兩得<lb/>
　　而開解無餘耳倘不其然縱外寒漸散其水氣之<lb/>
　　射肺中者無由得出異日寧不為喘暍之人乎<lb/>
　七問　太陽病脈浮𦂳無汗發熱身疼痛云云劇者<lb/>
　　必衂衂乃解所以然者陽氣重故也麻黄湯主之<lb/>
<pb n="KR3e0091_WYG_006-59a"/>
　　衂家不可發汗衂而已解不用麻黄可也何復用<lb/>
　　耶<lb/>
　答　衂家不可發汗者乃不病傷寒之人平素慣衂<lb/>
　　及病傷寒不可發汗所謂奪血者無汗强發其汗<lb/>
　　徒動其血如下厥上竭之類也傷寒之人寒氣深<lb/>
　　重其熱亦重熱追血行因而致衂衂乃解者不過<lb/>
　　少解其煩瞑未能鮮深重之寒也故必再用麻黄<lb/>
　　湯以發其未盡之沉滯一以盡徹其邪一以免其<lb/>
<pb n="KR3e0091_WYG_006-59b"/>
　　再衂此定法也仲景復出二法其一云太陽病脈<lb/>
　　浮𦂳發熱身無汗自衂者愈此則不用麻黄湯也<lb/>
　　曰身無汗必係已用麻黄湯而未得汗然亦足以<lb/>
　　推發其勢而致自衂也以其人既無發煩目瞑之<lb/>
　　症則一衂而邪從外解矣何苦復用麻黄湯耶其<lb/>
　　一云傷寒脈浮𦂳不發汗因致衂者麻黄湯主之<lb/>
　　此因全不發其汗因而致衂是一衂不能盡徹其<lb/>
　　邪仍當用麻黄湯以發之邪始徹也叅二條以㑹<lb/>
<pb n="KR3e0091_WYG_006-60a"/>
　　用法之意了無疑惑矣至於審邪勢之微甚以分<lb/>
　　用劑之大小更不待言已<lb/>
　八問　發汗後不可更行桂枝湯汗出而喘無大熱<lb/>
　　者可與麻黄杏仁甘草石膏湯發汗後桂枝既不<lb/>
　　可行麻黄可行耶無大熱石膏可行耶義不可知<lb/>
　　也<lb/>
　答　治傷寒先分榮衞受邪桂枝湯與麻黄湯一彼<lb/>
　　一此劃然中分果真為麻黄湯症斷無混用桂枝<lb/>
<pb n="KR3e0091_WYG_006-60b"/>
　　之理故發汗以後得汗而熱少除但喘尚未除者<lb/>
　　更與麻杏甘石湯治之則愈此中頗有奥義葢太<lb/>
　　陽之邪雖從汗解其熱邪襲入肺中者無由得解<lb/>
　　所以熱雖少止喘仍不止故用麻黄發肺邪杏仁<lb/>
　　下肺氣甘草緩肺急石膏清肺熱即以治足太陽<lb/>
　　膀胱經藥通治手太隂肺經亦為天造地設之良<lb/>
　　法也倘更誤行桂枝寧不壅塞肺氣而吐壅膿乎<lb/>
　　必識此意然後不可更行桂枝之戒愈覺深切著<lb/>
<pb n="KR3e0091_WYG_006-61a"/>
　　明耳<lb/>
　九問　血弱氣盡一節有藏府相連其痛必下邪髙<lb/>
　　痛下故使嘔也髙指表耶下指脇耶<lb/>
　答　髙不指表下不指脇要知此乃為婦人經水適<lb/>
　　來適斷之詞經水適斷之後寧非血弱氣盡乎因<lb/>
　　少陽熱邪盡入血室逼其經血妄行致成此症葢<lb/>
　　少陽膽藏於厥隂肝葉之内臟腑相連與太陽陽<lb/>
　　明兩陽各為一區不與少隂太隂相連者逈殊所<lb/>
<pb n="KR3e0091_WYG_006-61b"/>
　　以太陽陽明之府邪不能襲入於臟而少陽之腑<lb/>
　　邪與臟相連漫無界限其熱邪之在脇者廹血妄<lb/>
　　行必痛連腹中見經血雖止而腹痛猶不止耳髙<lb/>
　　指脇也下止腹也邪在兩脇已摶欲上逆痛在腹<lb/>
　　中又濁氣上干所以其症嘔逆特甚但不可因其<lb/>
　　痛在腹中遂指為厥隂見症悮用吴茱萸等湯治<lb/>
　　嘔桂枝大黄等湯治痛仍用小柴胡湯治其腑不<lb/>
　　治其臟廼為不悮此是吃𦂳叮嚀言外見臟腑同<lb/>
<pb n="KR3e0091_WYG_006-62a"/>
　　治必領腑邪入臟而成兩感水漿不入形體不仁<lb/>
　　有必至矣仲景不能盡所欲言但以小柴胡湯主<lb/>
　　之一語砥柱狂瀾也<lb/>
　十問　小柴胡湯法去滓復煎必有其義<lb/>
　答　用小柴胡湯必去滓復煎此仲景法中之法原<lb/>
　　有奥義葢少陽經用藥有汗吐下三禁故但取小<lb/>
　　柴胡湯以和之然一藥之中柴胡欲出表黄芩欲<lb/>
　　入裏半夏欲驅痰紛紜而動不和甚矣故去滓復<lb/>
<pb n="KR3e0091_WYG_006-62b"/>
　　煎使其藥性合而為一漫無異同俾其不至僨事<lb/>
　　耳又和非和於表亦非和於裏乃和於中也是必<lb/>
　　煎至最熱令藥氣併停胃中少頃隨胃氣以敷布<lb/>
　　表裏而表裏之邪不覺潛消黙奪所以方中既用<lb/>
　　人參甘草復加生薑大棗不厭其複全藉胃中天<lb/>
　　真之氣為幹旋所謂大力者負之而走耳試即以<lb/>
　　仲景印仲景三黄附子湯中以其人陽邪入隂而<lb/>
　　熱熾非三黄不能除熱其人復真陽内微而隂盛<lb/>
<pb n="KR3e0091_WYG_006-63a"/>
　　非附子不能囘陽然必各煎後廼得以各行其事<lb/>
　　而復煎以共行其事之義不亦彰彰乎<lb/>
　十一問　太陽病外症未解而復下之協熱而利利<lb/>
　　下不止心下痞鞕表裏不解者桂枝人參湯主之<lb/>
　　此理中加桂枝也設遇此症解表用桂枝可也協<lb/>
　　熱利而用理中人所不敢仲景神明必有妙義歟<lb/>
　答　太陽經表邪未解而悮下以致協熱而利心下<lb/>
　　痞鞕設腹中利止則裏邪可從裏解乃利下不止<lb/>
<pb n="KR3e0091_WYG_006-63b"/>
　　是裏邪漫無解期也設胸中結開則表邪可從表<lb/>
　　解乃心下痞鞕是表邪漫無解期也此際欲解表<lb/>
　　裏之邪全藉中氣為敷布夫既上下交征不已中<lb/>
　　氣且有立斷之勢其能解邪開結乎故舍桂枝人<lb/>
　　參湯一法更無他法可用者若以協熱之故更清<lb/>
　　其熱斯殆矣愚每用此法病者得藥腹中即響若<lb/>
　　雷奔頃之痞鞕開下利止捷於反掌可見握樞而<lb/>
　　運真無為之上理矣<lb/>
<pb n="KR3e0091_WYG_006-64a"/>
　　按㵼心湯中治痞鞕下利用甘草乾姜人參各有<lb/>
　　其義從未有用朮之法也此因下利不止恐其人<lb/>
　　五臟氣絶於内不得已而用朮故不曰桂枝理中<lb/>
　　湯而更其名曰桂枝人參湯豈非謂表邪未盡不<lb/>
　　可以用朮立法耶後来陶節菴製疎邪實表湯以<lb/>
　　代桂枝湯竟推重白术為君主坐令外感内傷混<lb/>
　　同用藥此等微細闗頭不可不辨<lb/>
　十二問　傷寒脈浮滑此表有熱裏有寒白虎湯主<lb/>
<pb n="KR3e0091_WYG_006-64b"/>
　　之寒字悮耶浮滑之脈不應有寒也<lb/>
　答　脈滑為裏熱脈浮則表亦熱所以仲景白虎湯<lb/>
　　症又云熱結在裏表裏俱熱可為互症矣寒字勿<lb/>
　　泥即謂外感之寒入裏而生其在裏之熱亦可<lb/>
　十三問　陽明病心下鞕滿者不可攻之陽明病不<lb/>
　　吐不下心煩者與調胃承氣湯鞕滿似重於心煩<lb/>
　　何心煩可下而鞕滿不可下也<lb/>
　答　心下正胸膈之間而兼太陽故鞕滿為太陽陽<lb/>
<pb n="KR3e0091_WYG_006-65a"/>
　　明之候不可攻之攻之利遂不止者死至於心煩<lb/>
　　一症乃津液内耗大率當調其胃然尚有重傷津<lb/>
　　液之慮若不由吐下所致是津液未虧反見心煩<lb/>
　　者其為邪熱灼胃審矣當用調胃承氣夫復何疑<lb/>
　　然曰與亦是少少和胃以安津液之法非下法也<lb/>
　十四問　少隂病得之二三日口燥咽乾者急下之<lb/>
　　宜大承氣湯觀急字似不宜緩其症不過口乾燥<lb/>
　　而且病屬少隂少隂又不過二三日非十餘日之<lb/>
<pb n="KR3e0091_WYG_006-65b"/>
　　大滿大實有此神見而便用承氣耶<lb/>
　答　少隂病得之纔二三日即口燥咽乾其人腎水<lb/>
　　素竭可知故宜急下以救腎水少緩須臾甕乾杯<lb/>
　　罄救無及矣所以陽明有急下三法以救津液少<lb/>
　　隂有急下三法以救腎水皆動闗性命所謂如救<lb/>
　　頭燃何商量等待之有耶此與大滿大實之條天<lb/>
　　淵懸絶所當辨之於蚤矣<lb/>
　十五問　脈濡而弱弱反在闗濡反在巔此一節有<lb/>
<pb n="KR3e0091_WYG_006-66a"/>
　　闕文否<lb/>
　答　叔和以濡弱微濇之脈見為陽氣與隂血兩虚<lb/>
　　分類於不可發汗不可下二篇之首推其所以不<lb/>
　　可汗下之故豈非以陽症隂脈乎而陽症隂脈大<lb/>
　　率歸重在陽微一邊觀下文云陽微發汗燥不得<lb/>
　　眠又云陽微不可下下之則心下痞鞕差可覩矣<lb/>
　　其中風汗出而反燥煩一語最為扼要見無汗之<lb/>
　　燥煩用大青龍湯不對且有亡陽之變况於有汗<lb/>
<pb n="KR3e0091_WYG_006-66b"/>
　　之燥煩其亡陽直在轉盻間此即用真武湯倘恐<lb/>
　　不及奈何可更汗更下乎本非闕文但叔和未㑹<lb/>
　　仲景之意類此不一而足反覺重複纒擾而令讀<lb/>
　　者茫然耳<lb/>
　十六問　脈雙弦而遲者必心下鞕脈大而𦂳者陽<lb/>
　　中有隂可下之宜大承氣湯設遇此症果可下否<lb/>
　答　脈雙弦而遲謂左右皆然乃隂寒内凝所以心<lb/>
　　下必鞕其脈其症必因誤下邪未盡退而反致其<lb/>
<pb n="KR3e0091_WYG_006-67a"/>
　　虚寒也仲景金匱方論云脈雙弦者寒也皆大下<lb/>
　　後虚脈所以於結胸條論脈謂太陽病脈浮而動<lb/>
　　數醫反下之動數變遲一以誤下而脈變雙弦一<lb/>
　　以誤下而脈變遲可互證也結胸條以其人邪結<lb/>
　　在胸不得已用大䧟胸湯滌去胸間之邪則與用<lb/>
　　大承氣湯峻攻膓中之結者懸矣然且謂脈浮大<lb/>
　　者不可下下之則死是并䧟胸湯亦可不用也垂<lb/>
　　戒甚明也雙弦脈即欲用下當倣用温藥下之之<lb/>
<pb n="KR3e0091_WYG_006-67b"/>
　　例今反謂宜大承氣湯下之者何耶至於脈大而<lb/>
　　𦂳者陽中有隂明謂傷風有寒屬大青龍湯症其<lb/>
　　不可下更明矣兩段之文迴不相蒙叔和彚湊一<lb/>
　　處指為可下之症貽悮千載誠斯道之厄也尊問<lb/>
　　不行其所疑具過人之識矣敬服<lb/>
　<lb/>
　<lb/>
　尚論後篇卷二<lb/>
</p>
<p>
</p>
  </div>
</body>
</text>
</TEI>
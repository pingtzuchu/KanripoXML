<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚論篇卷首</head> <lb/>
    <p>
<pb n="KR3e0091_WYG_000-1a"/>
欽定四庫全書　　　　　子部五<lb/>
　尚論篇　　　　　　　　醫家類<lb/>
　　提要<lb/>
　　　　<hi>臣</hi>等謹案尚論篇八卷<lb/>
　　　國朝喻昌撰昌字嘉言南昌人是書本名尚論<lb/>
　　　　張仲景傷寒論重編三百九十七法其文過<lb/>
　　　　繁難舉世稱尚論篇者省文也首為尚論大<lb/>
　　　　意一篇謂張仲景著卒病傷寒論十六卷其<lb/>
<pb n="KR3e0091_WYG_000-1b"/>
　　　　卒病論六卷已不可復睹即傷寒論十卷亦<lb/>
　　　　刼火之餘僅得之口授其篇目先後差錯頼<lb/>
　　　　有三百九十七法一百一十三方之名目可<lb/>
　　　　為校正晉太醫令王叔和附以己意編集成<lb/>
　　　　書共二十二篇今世所傳乃宋直秘閣林億<lb/>
　　　　所校正宋人成無己所詮注<hi>案成無己乃金人此云宋誤謹</hi>
　　　　<hi>附訂於此</hi>二家過於尊信叔和往往先𫝊後經以<lb/>
　　　　叔和緯翼之詞混編為仲景之書如一卷之<lb/>
<pb n="KR3e0091_WYG_000-2a"/>
　　　　平脉法二卷之序例其文原不雅馴反首列<lb/>
　　　　之則所為校正詮注乃仲景之不幸也程徳<lb/>
　　　　齋因之作傷寒鈐既多不經王履又以傷寒<lb/>
　　　　例居前六經病次之類傷寒病又次之至若<lb/>
　　　　襍病襍脉與傷寒無預者皆畧去之定為二<lb/>
　　　　百八十三法亦無足取惟方有執作傷寒條<lb/>
　　　　辨削去叔和序例大得尊經之㫖太陽三篇<lb/>
　　　　改叔和之舊以風寒之傷榮衛者分屬尤為<lb/>
<pb n="KR3e0091_WYG_000-2b"/>
　　　　卓識而不達立言之㫖者尚多於是重定此<lb/>
　　　　書以冬傷於寒春傷於温夏秋傷於暑為主<lb/>
　　　　病之大綱四序之中以冬月傷寒為大綱傷<lb/>
　　　　寒六經之中以太陽為大綱太陽經中又以<lb/>
　　　　風傷衛寒傷榮風寒兩傷榮衛為大綱葢諸<lb/>
　　　　家所註至昌而始變其例矣次為辨叔和編<lb/>
　　　　次之失一篇次為辨林億成無己校註之失<lb/>
　　　　一篇次為駁正王叔和序例一篇皆不入卷<lb/>
<pb n="KR3e0091_WYG_000-3a"/>
　　　　數其於傷寒論原文則六經各自為篇而以<lb/>
　　　　合病併病壊病痰病四類附三陽經末以過<lb/>
　　　　經不解差後勞復病隂陽易病三類附三隂<lb/>
　　　　經末每經文各冠以大意綱舉目析頗有條<lb/>
　　　　理故醫家稱善本焉康熈甲寅順天林起龍<lb/>
　　　　重刻方有執之書以昌此書附後各施評㸃<lb/>
　　　　極論昌之所註全出於剽竊方氏醜詞毒詈<lb/>
　　　　無所不加夫儒者著書尚相祖述醫家融㑹<lb/>
<pb n="KR3e0091_WYG_000-3b"/>
　　　　舊論何可遽非況起龍所評方氏則有言皆<lb/>
　　　　是喻氏則落筆即非亦未免先存成見有意<lb/>
　　　　吹毛殆門户之見别有所在未可據為定論<lb/>
　　　　故今仍與方氏之書並著於録焉乾隆四十<lb/>
　　　　四年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
<pb n="KR3e0091_WYG_000-4a"/>
欽定四庫全書<lb/>
　尚論篇卷首<lb/>
　　　　　　　　　　　　新建　喻昌　撰<lb/>
　　尚論張仲景傷寒論大意<lb/>
後漢張仲景著卒病傷寒論十六卷當世兆民頼以生<lb/>
全傳之後世如日月之光華旦而復旦萬古常明可也<lb/>
斯民不幸至晉代不過兩朝相隔其卒病論六卷已不<lb/>
可復覩卽傷寒論十卷想亦刼火之餘僅得之讀者之<lb/>
<pb n="KR3e0091_WYG_000-4b"/>
口授故其篇目先後差錯頼有三百九十七法一百一<lb/>
十三方之名目可為校正太醫令王叔和附以己意編<lb/>
集成書共二十二篇後人德之稱為仲景之徒究竟述<lb/>
者之明不及作者之聖祗令學者童而習之白首不得<lb/>
其解雖有英賢輩出卒莫能舍叔和疆畛追遡仲景淵<lb/>
源於是偶窺一斑者各鳴一得如龎安常朱肱許叔微<lb/>
韓祗和王寔之流非不互有闡發然不過為叔和之功<lb/>
臣止耳未見為仲景之功臣也今世傳仲景傷寒論乃<lb/>
<pb n="KR3e0091_WYG_000-5a"/>
宋秘閣臣林億所校正宋人成無己所詮註之書也林<lb/>
億不辨朱紫菽粟謂自仲景于今八百餘年惟王叔和<lb/>
能學之其間如葛洪陶𢎞景胡洽徐之才孫思邈輩皆不<lb/>
及也又傳稱成無己註傷寒論十卷深得長沙公之秘<lb/>
㫖殊不知林成二家過於尊信叔和往往先傳後經將<lb/>
叔和衛翼仲景之辭且混編為仲景之書况其他乎如<lb/>
一卷之平脉法二卷之序例其文原不雅馴反首列之<lb/>
以錯亂聖言則其所爲校正所爲詮註者乃仲景之不<lb/>
<pb n="KR3e0091_WYG_000-5b"/>
幸斯道之大厄也元㤗定間程德齋作傷寒鈐法尤多<lb/>
不經明王履并三百九十七法一百一十三方亦竊疑<lb/>
之謂仲景書甚平易明白本無深僻但王叔和雜以己<lb/>
意遂使客反勝主而仲景所以創法之意淪晦不明今<lb/>
欲以傷寒例居前六經病次之類傷寒病又次之至若<lb/>
雜病雜脉雜論與傷寒無預者皆略去計得二百八十<lb/>
三條并以治字易法字而曰二百八十三治雖有深心<lb/>
漫無卓識亦何足取萬厯間方有執著傷寒條辨始先<lb/>
<pb n="KR3e0091_WYG_000-6a"/>
卽削去叔和序例大得尊經之㫖然未免失之過激不<lb/>
若愛禮存羊取而駁正之是非旣定功罪自明也其於<lb/>
太陽三篇改叔和之舊以風寒之傷榮衛者分屬卓識<lb/>
超越前人此外不逹立言之㫖者尚多大率千有餘年<lb/>
若明若昧之書欲取而尚論之如日月之光昭宇宙必<lb/>
先振舉其大綱然後詳明其節目始爲至當不易之規<lb/>
誠以冬春夏秋時之四序也冬傷於寒春傷於温夏秋<lb/>
傷於暑熱者四序中主病之大綱也舉三百九十七法<lb/>
<pb n="KR3e0091_WYG_000-6b"/>
分𨽻於大綱之下然後仲景之書始爲全書其冬傷於<lb/>
寒一門仲景立法獨詳於春夏秋三時者蓋以春夏秋<lb/>
時令雖有不同其受外感則一自可取治傷寒之法錯<lb/>
綜用之耳仲景自序云學者若能尋余所集思過半矣<lb/>
可見引伸觸類治百病有餘能况同一外感乎是春夏<lb/>
秋之傷温傷熱明以冬月傷寒爲大綱矣至傷寒六經<lb/>
中又以太陽一經爲大綱而太陽經中又以風傷衛寒<lb/>
傷榮風寒兩傷榮衛爲大綱向也大綱混於節目之中<lb/>
<pb n="KR3e0091_WYG_000-7a"/>
無可尋繹祗覺其書之殘缺難讀今大綱旣定然後詳<lb/>
求其節目始知仲景書中矩則森森毋論法之中更有<lb/>
法卽方之中亦更有法通身手眼始得一一㸃出讀之<lb/>
而心開識朗不復爲從前之師說所爚浸假繇其道而<lb/>
升堂入室仲景彌光而吾生大慰矣知我罪我亦何計<lb/>
哉<lb/>
<pb n="KR3e0091_WYG_000-8a"/>
　　尚論仲景傷寒論先辨叔和編次之失<lb/>
嘗觀王叔和彚集扁鵲仲景華元化先哲脉法爲一書<lb/>
名曰脉經其於仲景傷寒論尤加探討宜乎顯微畢貫<lb/>
曲暢創法製方之本㫖以啟後人之信從可也乃於彚<lb/>
脉之中間一彚說不該不貫猶曰彚書之常也至於編<lb/>
述傷寒全書苟簡粗率仍非作者本意則吾不知之矣<lb/>
如始先序例一篇蔓引贅辭其後可與不可諸篇獨遺<lb/>
精髓平脉一篇妄入巳見總之碎剪美錦綴以敗絮盲<lb/>
<pb n="KR3e0091_WYG_000-8b"/>
瞽後世無繇復覩黼黻之華泥於編述大意私淑原委<lb/>
自首至尾不叙一語明是賈人居竒之術致令黄岐一<lb/>
脉斬絶無遺悠悠忽忽沿襲至今所謂千古疑城莫此<lb/>
難破茲欲直遡仲景全神不得不先勘破叔和如太陽<lb/>
經中證緒分頭後學已難入手乃更插入温病合病併<lb/>
病少陽病過經不觧病坐令讀者茫然譬諸五榖雖爲<lb/>
食寶設不各爲區别一槪混種混收鮮不貽耕者食者<lb/>
之困矣如陽明經中漫次仲景偶舉問答一端𨽻於篇<lb/>
<pb n="KR3e0091_WYG_000-9a"/>
首綱領倒置先後差錯且無扼要至於春温夏熱之證<lb/>
當另立大綱顓自名篇者廼懵然不識此等大關一差<lb/>
則冬傷於寒春傷於温夏秋傷於暑熱之㫖盡晦致後<lb/>
人誤以冬月之方施於春夏而歸咎古方之不可以治<lb/>
今病者誰之過歟至於霍亂病陰陽易差後勞復等證<lb/>
不過條目中事耳廼另立篇名與六經並峙又何輕所<lb/>
重而重所輕耶仲景之道人但知得叔和而明孰知其<lb/>
因叔和而墜也哉<lb/>
<pb n="KR3e0091_WYG_000-10a"/>
　　尚論仲景傷寒論先辨林億成無己校註之失<lb/>
王叔和於仲景書不察大意妄行編次補綴尚存闕疑<lb/>
一綫觀其篇首之辭謂痙濕暍雖同爲太陽經病以爲<lb/>
宜應别論者其一徴也觀其篇中謂疾病至急倉卒尋<lb/>
按要㫖難得故重集可與不可方治者其一徴也觀其<lb/>
篇末補綴脉法分爲二篇上篇仍仲景之舊下篇託仲<lb/>
景以傳猶未至於顛倒大亂者其一徴也苐其不露補<lb/>
綴之痕反以平脉本名易爲辨脉而陰行一字之顛倒<lb/>
<pb n="KR3e0091_WYG_000-10b"/>
此吾所爲譏其僭竊耳若夫林億之校正成無己之詮<lb/>
註則以脉法爲第一卷矣按仲景自叙云平脉辨證爲<lb/>
傷寒卒病論合十六卷則脉法洵當𨽻於篇首但晉承<lb/>
漢統仲景遺書未湮叔和補綴之言不敢混入姑附於<lb/>
後不爲無見二家不察竟移編篇首此後羚羊掛角無<lb/>
跡可求詎能辨其孰爲仲景孰爲叔和乎然猶隠而難<lb/>
識也其序例一篇明係叔和所撰何廼列於第二卷豈<lb/>
以仲景之書非序例不能明耶卽使言之無弊亦無先<lb/>
<pb n="KR3e0091_WYG_000-11a"/>
傳後經之理况其蔓引贅辭横插異氣寸瑜尺瑕何所<lb/>
見而崇信若是致令後學畵蛇添足買櫝還珠煌煌聖<lb/>
言千古無色是二家羽翼叔和以成名比以長君逢君<lb/>
無所逃矣至其註釋之差十居六七夫先已視神髓爲<lb/>
糟粕矣更安望闡發精理乎<lb/>
<pb n="KR3e0091_WYG_000-12a"/>
　　駁正王叔和序例<lb/>
　　　王叔和序例傳習已久中人已深欲削去之而<lb/>
　　　坊刻盛行難掩衆目姑存原文駁正其失以定<lb/>
　　　所宗非故攻擊前賢實不得已之思耳<lb/>
陰陽大論云春氣温和夏氣暑熱秋氣清凉冬氣冷冽<lb/>
此則四時正氣之序也冬時嚴寒萬類深藏君子固宻<lb/>
則不傷於寒觸冐之者乃名傷寒耳其傷於四時之氣<lb/>
皆能爲病以傷寒爲毒者以其最中殺厲之氣也<lb/>
<pb n="KR3e0091_WYG_000-12b"/>
　引用内經足見大意然入一毒字便開過端<lb/>
中而卽病者名曰傷寒不卽病者寒毒藏於肌膚<lb/>
　寒邪繇肌膚而入辛苦之人邪藏肌膚則有之若膏<lb/>
　粱輩冬不藏精者其寒邪且有藏於骨髓者矣是未<lb/>
　可以一端定也<lb/>
至春變爲温病<lb/>
　變字下得怪誕駭人　設謂春氣既轉爲温則病發<lb/>
　不當名傷寒當變其名爲温病則正矣<lb/>
<pb n="KR3e0091_WYG_000-13a"/>
至夏變爲暑病<lb/>
　此一語尤爲無據蓋暑病乃夏月新受之病豈有冬<lb/>
　月伏寒春時不發至夏始發之理乎　設謂夏氣既<lb/>
　轉爲熱外邪當變名爲熱病則正矣<lb/>
暑病者熱極重於温也<lb/>
　此一語更添蛇足設有冬時伏寒至春不發其邪本<lb/>
　輕可知豈有反重於温之理乎其誤始于楊操<lb/>
是以辛苦之人春夏多温熱病皆繇冬時觸寒所致非<lb/>
<pb n="KR3e0091_WYG_000-13b"/>
時行之氣也<lb/>
　内經但言冬傷於寒春必病温未嘗言夏必病暑也<lb/>
　但言夏傷於暑秋必痎瘧未嘗牽引冬春也其意蓋<lb/>
　謂春月之病始於冬秋月之病始於夏耳此等關頭<lb/>
　不徹故以温熱病並舉故謂暑重於温<lb/>
凡時行者春時應暖而反大寒夏時應熱而反大凉秋<lb/>
時應凉而反大熱冬時應寒而反大温此非其時而有其<lb/>
氣是以一歲之中長㓜之病多相似者此則時行之氣也<lb/>
<pb n="KR3e0091_WYG_000-14a"/>
　未明傷寒先明異氣借客形主似無不可但傷寒要<lb/>
　領全不挈出通篇有客無主殊不可耳<lb/>
夫欲候知四時正氣爲病及時行疫氣之法皆當按斗<lb/>
厯占之九月霜降後宜漸寒向冬大寒至正月雨水節<lb/>
後宜解也所以謂之雨水者以氷雪解而爲雨水故也<lb/>
至驚蟄二月節後氣漸和暖向夏大熱至秋便凉從霜<lb/>
降以後至春分以前凡有觸冐霜露體中寒卽病者謂<lb/>
之傷寒也其冬有非節之暖者名曰冬温冬温之毒與<lb/>
<pb n="KR3e0091_WYG_000-14b"/>
傷寒大異冬温復有先後更相重沓亦有輕重爲治不<lb/>
同證如後章<lb/>
　漫衍己意明異氣之輕重不同於仲景之文無渉況<lb/>
　復所言紕謬　證如後章其意指篇後温瘧風温温<lb/>
　毒温疫爲言此無識之最者也然後來諸家偏奉之<lb/>
　爲祖詎非得所託而傳信耶真紫之奪朱鄭聲之亂<lb/>
　雅樂矣詳辨附序例後<lb/>
從立春節後其中無暴大寒又不氷雪而有人壯熱爲<lb/>
<pb n="KR3e0091_WYG_000-15a"/>
病者此屬春時陽氣發於冬時伏寒變爲温病<lb/>
　於字費解　到底說變爲温病直是詖滛生心<lb/>
從春分以後至秋分節前天有暴寒者皆爲時行寒疫<lb/>
也<lb/>
　此正春温夏暑秋熱三氣主病之時何乃全不序及<lb/>
　反重衍夏秋之異氣攪亂經常豈以三時原無正氣<lb/>
　主病乎抑仲景論中原無綱領可求乎可見醫事自<lb/>
　晉代巳失所宗何况今日哉<lb/>
<pb n="KR3e0091_WYG_000-15b"/>
三月四月或有暴寒其時陽氣尚弱爲寒所折病熱猶<lb/>
輕五月六月陽氣已盛爲寒所折病熱則重七月八月<lb/>
陽氣已衰爲寒所折病熱亦微其病與温及暑病相似<lb/>
但治有殊耳<lb/>
　以陽氣爲暴寒所折而分病熱之輕重前云暑病重<lb/>
　於温從此左見耳　叔和未嘗序明温暑病也茲云<lb/>
　異氣病與温暑病相似但治有殊然則温暑病将何<lb/>
　似耶將何治耶踈漏多矣<lb/>
<pb n="KR3e0091_WYG_000-16a"/>
十五日得一氣於四時之中一時有六氣四六名爲二<lb/>
十四氣也然氣候亦有應至而不至或有未應至而至<lb/>
者或有至而太過者皆成病氣也但天地動靜陰陽鼓<lb/>
擊者各正一氣耳是以彼春之暖爲夏之暑彼秋之忿<lb/>
爲冬之怒<lb/>
　漫衍内經不見大意<lb/>
是故冬至之後一陽爻升一陰爻降也夏至之後一陽<lb/>
氣下一陰氣上也<lb/>
<pb n="KR3e0091_WYG_000-16b"/>
　此復姤二卦之義引入序例不切<lb/>
斯則冬夏二至陰陽合也春秋二分陰陽離也<lb/>
　此分至之義内經謂至則氣同分則氣異何等明顯<lb/>
　纔換合離二字便自駭觀<lb/>
陰陽交易人變病焉<lb/>
　内經謂陰陽相錯而變由生也何等圓活纔換交易<lb/>
　變病等字便費解此變温變暑所自來乎<lb/>
此君子春夏養陽秋冬養陰順天之剛柔也<lb/>
<pb n="KR3e0091_WYG_000-17a"/>
　内經謂養陽以涼以寒養陰以温以熱所以然者從<lb/>
　其根故也妙義合爲疏出<lb/>
小人觸冒必嬰暴疹須知毒烈之氣畱在何經而發何<lb/>
病詳而取之<lb/>
　前云寒毒藏於肌膚此云須知畱在何經而發何病<lb/>
　非故自相矛盾其意實爲温瘧風温温毒温疫作開<lb/>
　山祖師也後人孰辨其爲一塲懵憧乎<lb/>
是以春傷於風夏必飡泄夏傷於暑秋必病瘧秋傷於<lb/>
<pb n="KR3e0091_WYG_000-17b"/>
濕冬必咳𠻳冬傷於寒春必病温此必然之道可不審<lb/>
明之<lb/>
　此傷於四時之正氣而爲病者但内經先言冬傷於<lb/>
　寒春必病温乃至傷風傷暑以次遞及見春夏秋三<lb/>
　時之病多始於冬秋冬二時之病多始於夏耳然飡<lb/>
　泄與咳嗽兼渉内因惟傷寒傷温傷暑方是外感之<lb/>
　正仲景㑹此意故以傷寒立論而包舉温暑在内如<lb/>
　絲入扣始非不知而作若叔和引經止以春夏秋冬<lb/>
<pb n="KR3e0091_WYG_000-18a"/>
　爲序渾與流俗之見無别矣此岐路之紛趨所繇來<lb/>
　者遠也<lb/>
傷寒之病逐日淺深以施方治今世人傷寒或始不早<lb/>
治或治不對病或日數久淹困乃告醫醫人又不依次<lb/>
第而治之則不中病皆宜臨時消息制方無不效也今<lb/>
搜採仲景舊論録其證候診脉聲色對病真方有神驗<lb/>
者擬防世急也<lb/>
　仲景之書叔和但言搜採其非寤寐神遊可知所以<lb/>
<pb n="KR3e0091_WYG_000-18b"/>
　不窺作者之原漫無表章之實孰謂叔和爲仲景之<lb/>
　徒耶<lb/>
又土地温涼高下不同物性剛柔飡居亦異是故黄帝<lb/>
興四方之問岐伯舉四治之能以訓後賢開其未悟者<lb/>
臨病之工宜須兩審也<lb/>
　仲景於黄岐之道以述爲作另闢手眼叔和凡引内<lb/>
　經之文皆非典要安能發明其什一<lb/>
凡傷於寒則爲病熱熱雖甚不死若兩感於寒而病者<lb/>
<pb n="KR3e0091_WYG_000-19a"/>
必死尺寸俱浮者太陽之病也當一二日發以其脉上<lb/>
連風府故頭項痛腰脊强尺寸俱長者陽明受病也當<lb/>
二三日發以其脉挾鼻絡於目故身熱目疼鼻乾不得<lb/>
卧尺寸俱弦者少陽受病也當三四日發以其脉循脇<lb/>
絡於耳故胸脇痛而耳聾此三經皆受病未入於府者<lb/>
可汗而已尺寸俱沉細者太陰受病也當四五日發以<lb/>
其脉布胃中絡於嗌故腹滿而嗌乾尺寸俱沉者少陰<lb/>
受病也當五六日發以其脉貫腎絡於肺繫舌本故口<lb/>
<pb n="KR3e0091_WYG_000-19b"/>
燥舌乾而渴尺寸俱微緩者厥陰受病也當六七日發<lb/>
以其脉循陰器絡於肝故煩滿而囊縮此三經皆受病<lb/>
已入於府可下而已<lb/>
　入府未入府少變内經入藏原文此處却精<lb/>
若兩感於寒者一日太陽受之卽與少陰俱病則頭痛<lb/>
口乾煩滿而渴二日陽明受之卽與太陰俱病則腹滿<lb/>
身熱不欲食讝語三日少陽受之卽與厥陰俱病則耳<lb/>
聾囊縮而厥水漿不入不知人者六日死若三陰三陽<lb/>
<pb n="KR3e0091_WYG_000-20a"/>
五藏六府皆受病則榮衛不行府藏不通則死矣<lb/>
　其得病陰陽兩證俱見其傳經亦陰陽兩經俱傳則<lb/>
　邪氣彌滿充斥法當三日主死然必水漿不入不知<lb/>
　人者方爲榮衛不行府藏不通更越三日而陽明之<lb/>
　經脉始絶也引内經微㫖序兩感病甚精<lb/>
其不兩感於寒更不傳經不加異氣者至七日太陽病<lb/>
衰頭痛少愈也八日陽明病衰身熱少歇也九日少陽<lb/>
病衰耳聾微聞也十日太隂病衰腹減如故則思飲食<lb/>
<pb n="KR3e0091_WYG_000-20b"/>
十一日少陰病衰渴止舌乾<hi>乾當作潤</hi>已而嚏也十二日厥<lb/>
陰病衰囊縱少腹微下大氣皆去病人精神爽慧也<lb/>
　自凡傷於寒則爲病熱至此皆内經熱論篇原文叔<lb/>
　和但增更不傳經八箇字便有許多牽强<lb/>
若過十三日以上不間尺寸陷者大危<lb/>
　尺寸之脉深陷正氣衰微莫能載邪外出旣已通經<lb/>
　其病不間誠爲危候<lb/>
若更感異氣變爲他病者當依舊壊證病而治之<lb/>
<pb n="KR3e0091_WYG_000-21a"/>
　仲景於壊證全不立法其太陽經之壊證知犯何逆<lb/>
　原用太陽經本法治之其少陽經之壊證知犯何逆<lb/>
　原用少陽經本法治之豈有更加異氣可雜用太少<lb/>
　二經諸法治之之理觀此則叔和漫不知壊證作何<lb/>
　解乃教後人遵用其法所謂一盲引衆盲相將入火<lb/>
　坑也悲哉<lb/>
若脉陰陽俱盛重感於寒者變爲温瘧陽脉浮滑陰脉<lb/>
濡弱者更遇於風變爲風温陽脉洪數陰脉實大者更<lb/>
<pb n="KR3e0091_WYG_000-21b"/>
遇温熱變爲温毒温毒爲病最重也陽脉濡弱陰脉弦<lb/>
𦂳者更遇温氣變爲温疫以此冬傷於寒發爲温病脉<lb/>
之變證方治如法<lb/>
　叔和毎序傷寒必插入異氣欲鳴已得也及序異氣<lb/>
　則借意難經自作聰明漫擬四變疑鬼疑神浸成妖<lb/>
　妄難經雖云傷寒有五其脉有變否變者辨也辨脉<lb/>
　定證也設使叔和稍爲平易但云冬傷於寒至春重<lb/>
　感於寒其脉陰陽俱盛者名爲温瘧冬傷於寒至春<lb/>
<pb n="KR3e0091_WYG_000-22a"/>
　更遇於風其脉陽浮滑陰濡弱者名爲風温乃至温<lb/>
　毒温疫俱順理立說則雖擬病失倫而大關不害爲<lb/>
　正其如叔和未肯平易何後世但知叔和爲傷寒論<lb/>
　作序例不識其草澤姦雄稱孤道寡故有晉以後之<lb/>
　譚醫者皆偽綂也今移論春温大意并論温疫大意<lb/>
　二篇附序例後其詳載在春温卷中<lb/>
凡人有疾不時卽治隱忍冀差以成錮疾小兒女子益<lb/>
以滋甚時氣不和便當早言尋其邪由及在腠理以時<lb/>
<pb n="KR3e0091_WYG_000-22b"/>
治之罕有不愈者患人忍之數日乃說邪氣入藏則難<lb/>
可制此爲家有患備慮之要<lb/>
凡作湯藥不可避晨夜覺病須臾卽宜便治不等早晚<lb/>
則易愈矣如或差遲病卽傳變雖欲除治必難爲力服<lb/>
藥不如方法縱意違師不須治之<lb/>
　此巴人下里之音通國所爲和之者乎<lb/>
凡傷寒之病多從風寒得之始表中風寒入裏則不消<lb/>
矣未有温覆而當不消散者不在證治擬欲攻之猶當<lb/>
<pb n="KR3e0091_WYG_000-23a"/>
先解表乃可下之若表已解而内不消非大滿猶生寒<lb/>
熱則病不除若表已解而内不消大滿大實堅有燥屎<lb/>
自可除下之雖四五日不能爲禍也若不宜下而便攻<lb/>
之内虛熱入協熱遂利煩燥諸變不可勝數輕者困篤<lb/>
重者必死矣<lb/>
　叔和筆力軟弱纒擾如此一段入理深譚正未可及<lb/>
　後人不善讀者毎遇陽明二三日下證藉爲口實延<lb/>
　至六七日方下而枯槁無救者多矣此則於叔和何<lb/>
<pb n="KR3e0091_WYG_000-23b"/>
　尤<lb/>
夫陽盛陰虛汗之則死下之則愈<lb/>
　引難經辭不達意最足惑人其意謂陽邪不解下入<lb/>
　陰中以陽乗陰則爲陽盛陰虛故可下而不可汗然<lb/>
　前云此三陰邪入於裏可下而已於理甚精此但云<lb/>
　陽盛陰虛則陽邪或在本位而未入於府尚不可知<lb/>
　安見其可下乎若然所云大滿猶生寒熱不可攻下<lb/>
　之說自相矛盾矣<lb/>
<pb n="KR3e0091_WYG_000-24a"/>
陽虛陰盛汗之則愈下之則死<lb/>
　陽虛陰盛多有直中陰經之候汗之則愈譚何容易<lb/>
　其意謂陰乘陽位則爲陽虛陰盛故可汗而不可下<lb/>
　然外邪初入陽分終非陰盛可擬難經有問有答卽<lb/>
　表病裏曷不繹明引之<lb/>
夫如是則神丹安可以誤發甘遂何可以妄攻虛盛之<lb/>
治相背千里吉凶之機應若影響豈容易哉况桂枝下<lb/>
咽陽盛則斃<lb/>
<pb n="KR3e0091_WYG_000-24b"/>
　風邪入衛則爲陽邪熾盛於表仲景用桂枝湯以解<lb/>
　散肌表之邪正天然不易之良法也何反搆此危詞<lb/>
　豈誤以寒邪入榮爲陽盛耶夫寒邪入榮但爲陰邪<lb/>
　熾盛於表所以仲景於脉浮𦂳無汗者有桂枝之禁<lb/>
　謂當用麻黄湯也卽誤用桂枝亦未必遂成死證况<lb/>
　於下咽卽斃視等砒霜妄爲鄭重叔和全不逹仲景<lb/>
　之㫖毋怪後人之吠聲矣<lb/>
承氣入胃陰盛以亡<lb/>
<pb n="KR3e0091_WYG_000-25a"/>
　卽難經陽虛陰盛下之則死之說衍入承氣務以惑<lb/>
　人　直中陰經之證大勢陰盛陽虛傳經傷寒之證<lb/>
　大勢陽盛陰虛瘧證大勢陰陽更盛更虛内傷證大<lb/>
　勢陰陽偏盛偏虛不可同語亦不必語<lb/>
死生之要在乎須臾視身之盡不暇計日此陰陽虛實<lb/>
之交錯其候至微發汗吐下之相反其禍至速而醫術<lb/>
淺狹懵然不知病源爲治乃誤使病者殞没自謂其分<lb/>
至令寃魂塞於冥路死屍盈於曠野仁者鍳此豈不痛<lb/>
<pb n="KR3e0091_WYG_000-25b"/>
歟<lb/>
凡兩感病俱作治有先後發表攻裏本自不同而執迷<lb/>
妄意者乃云神丹甘遂合而飲之且解其表又除其裏<lb/>
言巧似是其理實違夫智者之舉錯也常審以慎愚者<lb/>
之動作也必果而速安危之變豈可詭哉世上之士但<lb/>
務彼翕習之榮而莫見此傾危之敗惟明者居然能䕶<lb/>
其本近取諸身夫何遠之有焉<lb/>
　兩感病治有先後發表攻裏本自不同持說甚正惜<lb/>
<pb n="KR3e0091_WYG_000-26a"/>
　其不致詳耳<lb/>
凡發汗温服湯藥其方雖言日三服若病劇不解當促<lb/>
其間可半日中進三服若與病相阻卽便有所覺病重<lb/>
者一日一夜當晬時觀之若服一劑病證猶在故當復<lb/>
作本湯服之至有不肯汗出服三劑乃解若汗不出者<lb/>
死病也<lb/>
凡得時氣病至五六日而渴欲飲水飲不能多不當與<lb/>
也何者以腹中熱尚少不能消之便更與人作病也至<lb/>
<pb n="KR3e0091_WYG_000-26b"/>
七八日大渴欲飲水者猶當依證而與之與之常令不<lb/>
足勿極意也言能飲一斗與五升若飲而腹滿小便不<lb/>
利若喘若噦不可與之也忽然大汗出是爲自愈也<lb/>
凡得病反能飲水此爲欲愈之病其不曉病者但聞病<lb/>
飲水自愈小渴者乃强與飲之因成其禍不可復數也<lb/>
　時氣病飲水能消不能消當與勿强與有次第<lb/>
凡得病厥脉動數服湯藥更遲脉浮大減少初躁後靜<lb/>
此皆愈證也<lb/>
<pb n="KR3e0091_WYG_000-27a"/>
凡治温病可刺五十九穴又身之穴三百六十有五三<lb/>
十六穴灸之有害七十九穴刺之為災并中髓也<lb/>
　引用内經五十九刺之法治温中窽<lb/>
凡脉四損三日死平人四息病人脉一至名曰四損脉<lb/>
五損一日死平人五息病人脉一至名曰五損脉六損<lb/>
一時死平人六息病人脉一至名曰六損脉盛身寒得<lb/>
之傷寒脉虚身熱得之傷暑脉隂陽俱盛大汗出不解<lb/>
者死脉隂陽俱虚熱不止者死脉至乍疎乍數者死脉<lb/>
<pb n="KR3e0091_WYG_000-27b"/>
至如轉索者其日死讝言妄語身微熱脉浮大手足温<lb/>
者生逆冷脉沈細者不過一日死矣此以前是傷寒熱<lb/>
病證候也<lb/>
　引損脉入傷寒大謬　按仲景遵内經熱病之㫖作<lb/>
　傷寒論明以内經為例叔和可無序也即欲附贅引<lb/>
　内經原文發明切要以便後學足矣其插入異氣蔓<lb/>
　衍繁文誠何心哉豈以仲景所無煉石足補天缺耶<lb/>
　則自勒一家言另編其後聽人之從違可耳乃造不<lb/>
<pb n="KR3e0091_WYG_000-28a"/>
　經之説混亂經常至經常大義不挈一語以此網羅<lb/>
　英賢悉入彀中其授受之途盖已千年長夜矣有志<lb/>
　躋仲景之堂者能無大剖叔和之藩也哉<lb/>
<pb n="KR3e0091_WYG_000-29a"/>
　　論春温大意并辨叔和四變之妄<lb/>
喻昌曰春温之證内經云冬傷於寒春必病温又云冬<lb/>
不藏精春必病温此論温起之大原也傷寒論云太陽<lb/>
病發熱而渴不惡寒者爲温病若發汗已身灼熱者名<lb/>
曰風温風温爲病脉陰陽俱浮自汗出身重多眠睡鼻<lb/>
息必鼾語言難出若被下者小便不利直視失溲若被<lb/>
火者微發黄色劇則如驚癎時瘛瘲若火熏之一逆尚<lb/>
引日再逆促命期此論温成之大勢也仲景以冬不藏<lb/>
<pb n="KR3e0091_WYG_000-29b"/>
精之温名曰風温其脉陰陽俱浮正謂少陰腎與太陽<lb/>
膀胱一藏一府同時病發所以其脉俱浮也發汗後身<lb/>
反灼熱自汗出身重多眠睡鼻息必鼾語言難出一一<lb/>
盡顯少陰本證則不可復從太陽爲治况脉浮自汗更<lb/>
加汗之醫殺之也所以風温證斷不可汗卽誤下誤火<lb/>
亦經氣傷而陰精盡皆爲醫促其亡而一逆再逆促命<lb/>
期矣於此見東海西海心同理同先聖後聖其揆一也<lb/>
後人不察惜其有論無方詎知森森治法全具於太陽<lb/>
<pb n="KR3e0091_WYG_000-30a"/>
少陰諸經乎晉王叔和不究仲景精微之藴栽風種電<lb/>
爲不根之譚妄立温瘧風温温毒温疫四變不思時發<lb/>
時止爲瘧瘧非外感之正病也春木主風而氣温風温<lb/>
卽是温證之本名也久病不解其熱邪熾盛是爲温毒<lb/>
温毒亦病中之病也至温疫則另加一氣乃温氣而兼<lb/>
瘟氣又非温證之常矣今且先辨温瘧温瘧正冬不藏<lb/>
精之候但其感邪本輕故止成瘧耳黄帝問温瘧舍於<lb/>
何藏岐伯對曰温瘧得之冬中於風寒氣藏於骨髓之<lb/>
<pb n="KR3e0091_WYG_000-30b"/>
中至春則陽氣大發邪氣不能自出因遇大暑腦髓爍<lb/>
肌肉消腠理發泄或有所用力邪氣與汗皆出此病藏<lb/>
於腎其氣先從内出之於外也如是者陰虛而陽盛則<lb/>
熱矣衰則氣復反入入則陽虛陽虛則寒矣故先熱而<lb/>
後寒名曰温瘧此可見温瘧爲冬不藏精故寒邪得以<lb/>
入腎又可見温瘧遇温尚不易發必大暑大汗始發之<lb/>
也叔和反以重感於寒立說豈其不讀内經乎抑何不<lb/>
思之甚耶今且再辨風温春月時令本温且值風木用<lb/>
<pb n="KR3e0091_WYG_000-31a"/>
事風温二字自不得分之爲兩凡病温者悉爲風温卽<lb/>
如初春地氣未升無濕温之可言也天氣微寒無温熱<lb/>
之可言也時令和煦無温疫之可言也其所以主病之<lb/>
故全係於風試觀仲景於冬月正病以寒綂之則春月<lb/>
正病定當以風綂之矣夫風無定體在八方則從八方<lb/>
在四時則從四時春之風温夏之風熱秋之風凉冬之<lb/>
風寒自然之道也叔和因仲景論温條中重挈風温故<lb/>
謂另是一病不知仲景於温證中特出手眼致其叮嚀<lb/>
<pb n="KR3e0091_WYG_000-31b"/>
見冬不藏精之人兩腎間先已習習風生得外風相召<lb/>
而病發必全具少陰之證故於温字上加一風字以别<lb/>
太陽之温耳叔和妄擬重感重變乃至後人作賦云風<lb/>
温濕温分發正汗則危惡難醫又云因知風温汗不休<lb/>
當用漢防已隔靴搔痒於本來之面目安在哉今且再<lb/>
辨温毒夫温證中之有温毒一如傷寒證中之有陽毒<lb/>
陰毒也傷寒不以寒毒另爲一證則温病何得以温毒<lb/>
更立一名耶况温毒復有陰陽之辨太陽温證病久不<lb/>
<pb n="KR3e0091_WYG_000-32a"/>
解結成陽毒少陰温證病乆不解結成陰毒叔和不知<lb/>
風温爲陰邪故但指温毒爲陽毒以致後人襲用黒膏<lb/>
紫雪陰毒當之惨於鋒刃其階厲亦至今未已耳其温<lb/>
疫一證另辨致詳<lb/>
<pb n="KR3e0091_WYG_000-33a"/>
　　詳論温疫以破大惑<lb/>
喻昌曰聖王御世春無愆陽夏無伏陰秋無凄風冬無<lb/>
苦雨乃至民無夭札物無疵癘太和之氣彌滿乾坤安<lb/>
有所謂温疫哉然而周禮儺以逐疫方相氏掌之則温<lb/>
疫之繇來古有之矣鄉人儺孔子朝服而致其誠敬蓋<lb/>
以裝演巨像爲儺神不過彷彿其形聖人以正氣充塞<lb/>
其間俾疫氣濳消廼位肓之實功耳古人元旦汲清泉<lb/>
以飲芳香之藥上已採蘭草以襲芳香之氣重滌穢也<lb/>
<pb n="KR3e0091_WYG_000-33b"/>
後漢張仲景著傷寒論欲明冬寒春温夏秋暑熱之正<lb/>
自不能併入疫病以混常法然至理已畢具於脉法中<lb/>
叔和不爲紬繹乃謂重感於寒變爲温疫又謂春時應<lb/>
暖而復大寒夏時應大熱而反大凉秋時應凉而反大<lb/>
熱冬時應寒而反大温此非其時而有其氣是以一歲<lb/>
之中長㓜之病多相似者此則時行之氣也又謂冬温<lb/>
之毒與傷寒大異冬温復有先後更相重沓亦有輕重<lb/>
爲治不同又謂從春分節以後至秋分節前天有暴寒<lb/>
<pb n="KR3e0091_WYG_000-34a"/>
者皆爲時行寒疫也蓋以春夏秋爲寒疫冬月爲温疫<lb/>
所以又云三月四月或有暴寒其時陽氣尚弱爲寒所<lb/>
折病熱猶輕五月六月陽氣已盛爲寒所折病熱則重<lb/>
七月八月陽氣已衰爲寒所折病熱亦微後人奉此而<lb/>
廣其義謂春感清邪在肝夏感寒邪在心秋感熱邪在<lb/>
肺冬感温邪在腎塤箎遞奏舉世若狂矣嗟嗟疫邪之<lb/>
來果寒折陽氣乘其所勝而直入精神魂魄之藏人無<lb/>
噍類久矣更有謂疫邪無形象聲臭定時定方可言是<lb/>
<pb n="KR3e0091_WYG_000-34b"/>
以一歲之中長幼莫不病此至此傷寒者百無一二治<lb/>
法非疏裏則表不透非戰汗則病不解愈摹愈遠究竟<lb/>
所指之疫仍爲傷寒傷温傷暑熱之正病疏裏則下早<lb/>
可知戰汗則失表可知秪足自呈敗闕耳夫四時不正<lb/>
之氣感之者因而致病初不名疫也因病致死病氣尸<lb/>
氣混合不正之氣斯爲疫矣以故雞瘟死雞猪瘟死猪<lb/>
牛馬瘟死牛馬推之於人何獨不然所以饑饉兵凶之<lb/>
際疫病盛行大率春夏之交爲甚葢温暑熱濕之氣交<lb/>
<pb n="KR3e0091_WYG_000-35a"/>
結互蒸人在其中無隙可避病者當之大汗淋漓一人<lb/>
病氣足充一室况於連牀並榻沿門闔境共釀之氣益<lb/>
以出户尸蟲載道腐殣燔柴掩席委壑投崖種種惡穢<lb/>
上溷蒼天清淨之氣下敗水土物産之氣人受之者親<lb/>
上親下病從其類有必然之勢如世俗所稱大頭瘟者<lb/>
頭面腮頤腫如𤓰瓠者是也所稱蝦䗫瘟者喉痺失音<lb/>
頸筋脹大者是也所稱𤓰瓤瘟者胸髙脇起嘔汁如血<lb/>
者是也所稱疙瘩瘟者遍身紅腫發塊如瘤者是也所<lb/>
<pb n="KR3e0091_WYG_000-35b"/>
稱絞腸瘟者腹鳴乾嘔水泄不通者是也所稱軟脚瘟<lb/>
者便清泄白足重難移者是也小兒痘瘡尤多以上疫<lb/>
證不明治法咸委刼運良可傷悼大率温疫痘疹古昔<lb/>
無傳不得聖言折衷是以墮落叔和坑塹曾不若俗見<lb/>
摸索病狀反可顧名思義也昌幸微窺仲景一斑其平<lb/>
脉篇中云寸口脉陰陽俱𦂳者法當清邪中於上焦濁<lb/>
邪中於下焦清邪中上名曰潔也濁邪中下名曰渾也<lb/>
陰中於邪必内慄也凡二百六十九字闡發奥理全非<lb/>
<pb n="KR3e0091_WYG_000-36a"/>
傷寒中所有事乃論疫邪從入之門變病之總所謂赤<lb/>
文緑字開天闢地之寳符人自不識耳篇中大意謂人<lb/>
之鼻氣通於天故陽中霧露之邪者爲清邪從鼻息而<lb/>
上入於陽入則發熱頭痛項强頸攣正與俗稱大頭瘟<lb/>
蝦䗫瘟之說符也人之口氣通於地故陰中水土之邪<lb/>
者爲飲食濁味從口舌而下入於陰入則其人必先内<lb/>
慄足膝逆冷便溺妄出清便下重臍築揪痛正與俗稱<lb/>
絞腸瘟軟脚瘟之說符也然從鼻從口所入之邪必先<lb/>
<pb n="KR3e0091_WYG_000-36b"/>
注中焦以次分布上下故中焦受邪因而不治中焦不<lb/>
治則胃中爲濁榮衛不通血凝不流其釀變即現中焦<lb/>
俗稱𤓰瓤温疙瘩瘟等證則又陽毒癰膿陰毒遍身青<lb/>
紫之類也此三焦定位之邪也若三焦邪溷爲一内外<lb/>
不通藏氣熏蒸上焦怫鬱則口爛食齗衛氣前通者因<lb/>
熱作使遊行經絡藏府則爲癰膿榮氣前通者因召客<lb/>
邪嚏出聲嗢咽塞熱擁不行則下血如豚肝然以榮衛<lb/>
漸通故非危候若上焦之陽下焦之陰兩不相接則脾<lb/>
<pb n="KR3e0091_WYG_000-37a"/>
氣於中難以獨運斯五液注下下焦不闔而命難全矣<lb/>
傷寒之邪先行身之背次行身之前次行身之側繇外<lb/>
廓而入温疫之邪則直行中道流布三焦上焦爲清陽<lb/>
故清邪從之上入下焦爲濁陰故濁邪從之下入中焦<lb/>
爲陰陽交界凡清濁之邪必從此區分甚者三焦相溷<lb/>
上行極而下下行極而上故聲嗢咽塞口爛食齗者亦<lb/>
復下血如豚肝非定中上不及下中下不及上也傷寒<lb/>
邪中外廓故一表即散疫邪行在中道故表之不散傷<lb/>
<pb n="KR3e0091_WYG_000-37b"/>
寒邪入胃府則腹滿便堅故可攻下疫邪在三焦散漫<lb/>
不收下之復合此與治傷寒表裏諸法有何干渉奈何<lb/>
千年憒憒試折衷以聖言從前謬迷寧不渙然氷釋哉<lb/>
治法未病前預飲芳香正氣藥則邪不能入此爲上也<lb/>
邪既入急以逐穢爲第一義上焦如霧升而逐之兼以<lb/>
解毒中焦如漚疏而逐之兼以解毒下焦如瀆決而逐<lb/>
之兼以解毒榮衛既通乘勢追拔勿使濳滋詳訂諸方<lb/>
載春温方後<lb/>
<pb n="KR3e0091_WYG_000-38a"/>
　有問春夏秋蒸氣成疫豈冬温獨非疫耶余曰冬月<lb/>
　過温腎氣不藏感而成病正與不藏精之春温無異<lb/>
　計此時有春無冬三氣即得交蒸成疫然遇朔風驟<lb/>
　發則蒸氣化烏有矣是以東南冬月患正傷寒者少<lb/>
　患冬温及痘瘡者最多西北則秋冬春皆患正傷寒<lb/>
　殊無温疫痘瘡之患矣此何以故西北土高地燥即<lb/>
　春夏氣難上升何况冬月之凝冱東南土地卑濕爲<lb/>
　霧露之區蛇龍之窟其温熱之氣得風以播之尚有<lb/>
<pb n="KR3e0091_WYG_000-38b"/>
　可耐設旦暮無風水中之魚衣中之虱且爲飛揚况<lb/>
　於人乎蒸氣中原雜諸穢益以病氣死氣無分老少<lb/>
　觸之即同一病狀矣此時朔風了不可得故其氣轉<lb/>
　積轉暴雖有薰風但能送熱不能解凉盛世所謂解<lb/>
　愠阜財者在兵荒反有注邪布穢之事矣叔和以夏<lb/>
　應大熱而反大寒爲疫詎知大寒正疫氣消弭之候<lb/>
　乎故疫邪熾盛惟北方始能消受詩惡譛人思欲投<lb/>
　畀有北以熄其燄析義精矣鄉紳萬吉人營塟五雷<lb/>
<pb n="KR3e0091_WYG_000-39a"/>
　驚蛇之地觸動土瘟壯者病疫少者病痘一夕暴死<lb/>
　五人余令於塋北掘井二丈投猪首饅首蒸飯促引<lb/>
　土氣下收旋封其井即得安全無損此余偶試楊曾<lb/>
　之祕非心得也范文正公守饒冬温吏請禱雪公取<lb/>
　薄氷置座嘿坐良久瑞雪滿空頃深三尺蟊賊疫鬼<lb/>
　何地濳蹤耶可見先儒退藏於宻借凝氷爲影草已<lb/>
　攝大地於清泠之淵矣詎非法王手眼乎<lb/>
　<lb/>
<pb n="KR3e0091_WYG_000-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚論篇卷首<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尙論篇卷一</head> <lb/>
    <p>
<pb n="KR3e0091_WYG_001-1a"/>
欽定四庫全書<lb/>
　尙論篇卷一<lb/>
　　　　　　　　　　　　新建　喻昌　撰<lb/>
　　　論太陽經傷寒症治大意<lb/>
　王叔和當日編次仲景傷寒論以辨痙濕暍脉證爲<lb/>
　第一以辨太陽病脉證爲第二謂痙濕暍雖太陽經<lb/>
　之見證然宜應别論故列之篇首此等處最不妥當<lb/>
　豈有别論反在正論之前者况既應别論即當明言<lb/>
<pb n="KR3e0091_WYG_001-1b"/>
　所指而故虛懸其篇此叔和不究心之弊也至於太<lb/>
　陽經中一㮣混編合病併病温病壊病過經不解病<lb/>
　以及少陽諸病如理棼絲不清其脉寸寸補接所以<lb/>
　不適於用徒令觀者嘆息此更叔和不究心之弊也<lb/>
　宋林億成無己軰以脉法及傷寒例居前次痙濕暍<lb/>
　次太陽病分上中下三篇其意以桂枝證麻黄證彚<lb/>
　上篇大青龍證及汗後下後諸證彚中篇結胸及痞<lb/>
　證彚下篇䆒竟上篇混中下下篇混上中不能清也<lb/>
<pb n="KR3e0091_WYG_001-2a"/>
　更可笑者下篇結胸例中凡係結字一㮣收入如陽<lb/>
　微結隂微結脉代結之類悉與結胸同彚尤可笑者<lb/>
　上篇第六條傷寒大義未及什一何所見即彚温病<lb/>
　中篇下篇太陽本證未及什七何所見即彚少陽證<lb/>
　及合病併病過經不解諸病如此割裂原文後人縱<lb/>
　思研窮無門可入矣夫足太陽膀胱病主表也而表<lb/>
　有營衞之不同病有風寒之各異風則傷衛寒則傷<lb/>
　營風寒兼受則營衛兩傷三者之病各分疆界仲景<lb/>
<pb n="KR3e0091_WYG_001-2b"/>
　立桂枝湯麻黄湯大青龍湯鼎足大綱三法分治三<lb/>
　證風傷衛則用桂枝湯寒傷營則用麻黄湯風寒兩<lb/>
　傷營衛則用大青龍湯用之得當風寒立時解㪚不<lb/>
　勞餘力矣乃有病在衛而治營病在營而治衛病在<lb/>
　營衛而治其一遺其一與夫病已去營衛而復汗病<lb/>
　未去營衛而誤下以致經傳錯亂展轉不已源頭一<lb/>
　差末流百出於是更出種種節目輔三法而行正如<lb/>
　八卦之有六十四卦八陣之有六十四陣分統於乾<lb/>
<pb n="KR3e0091_WYG_001-3a"/>
　坤震巽坎離艮兌天地風雲龍虎鳥蛇之下始得井<lb/>
　井不紊仲景參五錯綜以盡病之變態其統於桂枝<lb/>
　麻黄青龍三法夫復何疑苐文辭奥約義例互陳雖<lb/>
　頴敏之士讀之不解其意實繇當時編次潦草糊塗<lb/>
　不察來意仲景一手一目現爲千手千目編者反將<lb/>
　千手千目掩爲一手一目悠悠忽忽沿習至今昌不<lb/>
　得已而僭爲尙論太陽經中仍分三篇以風傷衛爲<lb/>
　上篇寒傷營爲中篇風寒兩傷營衛爲下篇一一以<lb/>
<pb n="KR3e0091_WYG_001-3b"/>
　膚淺之語括大義於前明奥㫖於後其温病合病等<lb/>
　名逐叚清出另立篇目俾讀者了無疑惑於心庻隨<lb/>
　所施而恰當矣<lb/>
太陽經上篇　<hi>凡風傷衛之證列於此篇法五十三條</hi>
　太陽經受病之初有定脉定證一法<lb/>
一太陽之爲病脉浮頭項强痛而惡寒<hi>原文</hi>
　先挈太陽病之總脉總證統中風傷寒爲言也太陽<lb/>
　膀胱經乃六經之首主皮膚而統營衛所以爲受病<lb/>
<pb n="KR3e0091_WYG_001-4a"/>
　之始<lb/>
　太陽受病有風寒不同宜辨隂陽而定愈日<hi>通計五法</hi>
二病有發熱惡寒者發於陽也無熱惡寒者發於隂也<lb/>
發於陽者七日愈發於隂者六日愈以陽數七隂數六<lb/>
也<hi>原文</hi>
　風爲陽衛亦陽故病起於陽寒爲隂營亦隂故病起<lb/>
　於隂無熱惡寒指寒邪初受未鬱爲熱而言也少頃<lb/>
　鬱勃於營間則仍發熱矣太陽中篇第一條云或已<lb/>
<pb n="KR3e0091_WYG_001-4b"/>
　發熱或未發熱正互明其義也病發於陽其愈宜速<lb/>
　乃六日傳經已盡必至七日方愈者陽數七主進故<lb/>
　也病發於隂其愈宜遲乃至六日經盡即愈者隂數<lb/>
　六主退故也得病之始各從隂陽之類而起得病之<lb/>
　終各從隂陽之類而愈此道之所以本乎自然而人<lb/>
　身與天地同撰也<lb/>
三太陽病頭痛至七日已上自愈者以行其經盡故也<lb/>
若欲再作經者鍼足陽明使經不傳則愈<hi>原文</hi>
<pb n="KR3e0091_WYG_001-5a"/>
　七日而云已上者該六日而言也六日傳至厥隂六<lb/>
　經盡矣至七日當再傳太陽病若自愈則邪已去盡<lb/>
　不再傳矣設不愈則七日再傳太陽八日再傳陽明<lb/>
　故鍼足陽明以竭其邪乃得不傳也在他經則不然<lb/>
　蓋陽明中土萬物所歸無所復傳之地邪易解㪚故<lb/>
　耳然必鍼以竭其邪始得歸併陽明不犯他界也舊<lb/>
　謂奪其傳路而遏之則經經皆可遏矣何獨取陽明<lb/>
　也哉<lb/>
<pb n="KR3e0091_WYG_001-5b"/>
四太陽病欲解時從已至未上<hi>原文</hi>
　凡病欲解之時必從其經氣之王太陽者盛陽也故<lb/>
　從巳午未之王時而病解<lb/>
五欲自解者必當先煩乃有汗而解何以知之脉浮故<lb/>
知汗出解也<hi>原文</hi>
　天地鬱蒸而雨作人身煩悶而汗作氣機之動也氣<lb/>
　機一動其脉必與其症相應故脉浮而邪還於表纔<lb/>
　得有汗而外邪盡從外解設脉不以浮應則不能作<lb/>
<pb n="KR3e0091_WYG_001-6a"/>
　汗其煩即為内入之候又在言外矣<lb/>
　已上四條先絜太陽經始病終愈風寒之總法<lb/>
　太陽受病風寒不同先辨中風定脉定證一法<lb/>
六太陽病發熱汗出惡風脉緩者名為中風<hi>原文</hi>
　既有第一條脉浮頭項强痛惡寒之總證更加發熱<lb/>
　汗出惡風脉緩則其病乃是觸冐於風所致即名中<lb/>
　風中字與傷字無别即謂傷風亦可風性屬陽從衛<lb/>
　而入以衛為陽氣所行之道從其類也<lb/>
<pb n="KR3e0091_WYG_001-6b"/>
　此一條又中風病之總稱已後凡言中風病三字而<lb/>
　發熱汗出惡風脉緩即括在内<lb/>
　中風病主用桂枝湯解肌大綱一法<lb/>
七太陽中風陽浮而隂弱陽浮者熱自發隂弱者汗自<lb/>
出嗇嗇惡寒淅淅惡風翕翕發熱鼻鳴乾嘔者桂枝湯<lb/>
主之<hi>原文</hi>
　陽浮隂弱與下文衛强營弱同義陽浮者陽邪入衛<lb/>
　脉必外浮陽性本熱風又善行所以發熱快㨗不待<lb/>
<pb n="KR3e0091_WYG_001-7a"/>
　閉鬱自發也隂弱者營無邪助比衛不足脉必内弱<lb/>
　隂弱不能内守陽强不為外固所以致汗直易不待<lb/>
　覆蓋自出也嗇嗇惡寒内氣餒也淅淅惡風外體疏<lb/>
　也雖寒與風並舉義重惡風惡風未有不惡寒者所<lb/>
　以中篇傷寒證中亦互云惡風又見惡寒未有不惡<lb/>
　風者後人相傳謂傷風惡風傷寒惡寒苟簡辨證誤<lb/>
　人多矣翕翕發熱乃氣蒸濕潤之熱比傷寒之乾熱<lb/>
　不同息鳴者陽邪上壅也乾嘔者陽邪上逆也故取<lb/>
<pb n="KR3e0091_WYG_001-7b"/>
　用桂枝湯解㪚肌表之陽邪而與發汗驅出隂寒之<lb/>
　法逈乎角立也<lb/>
服已須臾歠熱稀粥一升餘以助藥力温覆令一時許<lb/>
遍身漐漐微似有汗者益佳不可令如水流漓病必不<lb/>
除若一服汗出病差停後服不必盡劑若不汗重服依<lb/>
前法又不汗後服小促役其間半日許令三服盡若病<lb/>
重者一晝一夜服周時觀之服一劑盡病證猶在者更<lb/>
作服若汗不出者乃服至二三劑禁生冷粘滑肉麵五<lb/>
<pb n="KR3e0091_WYG_001-8a"/>
辛酒酪臭惡等物<lb/>
　桂枝氣味俱薄服過片頃其力即盡所以能解肌者<lb/>
　妙用全在歠稀熱粥以助藥力穀氣内充則邪不能<lb/>
　入而熱歠以繼藥之後則邪不能留法中之法若此<lb/>
　世傳方書無此四字駸失初意更有肌膚已透微似<lb/>
　之汗蓋覆强逼致令大汗流漓者總繇不識解肌為<lb/>
　何義耳<lb/>
　按衛行脉外風傷衛之證皆傷其外外者肌膚也故<lb/>
<pb n="KR3e0091_WYG_001-8b"/>
　但取解肌以㪚外不取發汗以内動血脉更不取攻<lb/>
　下以内動藏府所以服桂枝時要使週身漐漐然似<lb/>
　乎有汗者無非欲其皮間毛竅暫開而邪㪚也然恐<lb/>
　藥力易過又藉熱稀粥以助其緩如此一時之久肌<lb/>
　竅不致速閉則外受之邪盡從外解允為合法矣不<lb/>
　識此意者汗時非失之太過即失之不及太過則邪<lb/>
　未入而先擾其營甚則汗不止而亡陽不及則邪欲<lb/>
　出而早閉其門必至病不除而生變仲景言之諄諄<lb/>
<pb n="KR3e0091_WYG_001-9a"/>
　後人轉加忽略兹特詳發其義<lb/>
　桂枝湯有禁用三法<lb/>
八桂枝本為解肌若其人脉浮𦂳發熱汗不出者不可<lb/>
與也當須識此勿令誤也<hi>原文</hi>
　已見寒傷營之脉證即不可誤用風傷衛之治法用<lb/>
　之則寒邪漫無出路留連肉腠貽患無窮故為首禁<lb/>
九凡服桂枝湯吐者其後必吐膿血也<hi>原文</hi>
　桂枝辛甘本胃所愛服之反吐其人濕熱素盛可知<lb/>
<pb n="KR3e0091_WYG_001-9b"/>
　矣濕熱素盛更服桂枝則兩熱相合滿而不行勢必<lb/>
　上逆而吐吐逆則其熱愈滛溢於上焦蒸為敗濁故<lb/>
　必吐膿血此一大禁也其誤服未至於吐者上焦清<lb/>
　氣未傷熱雖漸消亦䧟險矣<lb/>
十酒客病不可與桂枝得湯則嘔以酒客不喜甘故也<lb/>
<hi>原文</hi>
　酒為濕熱之最故即於上條文意重引酒客以示戒<lb/>
　嘔吐乃互詞勿泥<lb/>
<pb n="KR3e0091_WYG_001-10a"/>
　按辛甘發㪚為陽内經之㫖也仲景遵之製方重申<lb/>
　辛甘之戒可謂慮周千變矣如酒客平素濕與熱搏<lb/>
　結胸中纔挾外邪必増滿逆所以辛甘之法遇此軰<lb/>
　即不可用辛甘不可用則用辛凉以徹其熱辛苦以<lb/>
　消其滿自不待言矣後人不察偏詆桂枝為難用即<lb/>
　不遇酒客無端變亂内經定法可勝誅哉葛根雖酒<lb/>
　客所宜然犯太陽經禁又不可用汗後水氣上逆有<lb/>
　禁更汗増滿一法<lb/>
<pb n="KR3e0091_WYG_001-10b"/>
十一發汗後水藥不得入口為逆若更發汗必吐下不<lb/>
止<hi>原文</hi>
　此一條從來諸家錯㑹扯入桂枝四禁謂已用桂枝<lb/>
　致逆若更用桂枝則其變愈大粗俗極矣蓋為逆是<lb/>
　言水逆未嘗說到其變愈大為凶逆也且原文不云<lb/>
　更與桂枝而云更發汗者見水藥俱不得入則中滿<lb/>
　已極更發汗以動其滿凡是表藥皆可令吐下不止<lb/>
　不獨是桂枝當禁所以仲景於太陽水逆之證全不<lb/>
<pb n="KR3e0091_WYG_001-11a"/>
　用表藥惟用五苓㪚以𨗳水服後隨溉熱湯以取汗<lb/>
　正與此條互相發明也設只單禁桂枝將麻黄葛根<lb/>
　柴胡等類在所不禁而誤用以致吐下不止恬不知<lb/>
　為犯禁矣噫斯道之不明小者且然况其大乎<lb/>
　中風病主用桂枝湯解肌和營衛七法<lb/>
十二太陽病頭痛發熱汗出惡風者桂枝湯主之<hi>原文</hi>
　頭痛見第一條發熱汗出惡風見第六條重互其文<lb/>
　以叮嚀辨證用法首宜識此也<lb/>
<pb n="KR3e0091_WYG_001-11b"/>
十三太陽病外證未解脉浮弱者當以汗解宜桂枝湯<lb/>
<hi>原文</hi>
　浮弱即陽浮隂弱之謂外證未解脉見浮弱即日久<lb/>
　必當以汗解然汗解要當遵桂枝湯之法見不可誤<lb/>
　行發汗之法也至於不可誤下更不待言矣<lb/>
十四太陽病發熱汗出者此為營弱衛强故使汗出欲<lb/>
救此症者宜桂枝湯主之<hi>原文</hi>
　衛得邪助而强營無邪助故為弱也即前陽浮隂弱<lb/>
<pb n="KR3e0091_WYG_001-12a"/>
　之義而重挈明之耳<hi>須知營弱與血虛無渉邪風即風邪勿鑿看</hi>
十五病人藏無他病時發熱自汗出而不愈者此為衛<lb/>
氣不和也先其時發汗則愈宜桂枝湯主之<hi>原文</hi>
　藏無他病四字檃括人身宿病即動氣不可發汗亦<lb/>
　在内見裏無病而但表中風邪乃有汗出不愈者必<lb/>
　是衛氣不和也設入於營則裏已近災未可宴然稱<lb/>
　無病矣時發熱者有時發熱有時不熱也故先於未<lb/>
　發熱時主用解肌之法邪自不留也<lb/>
<pb n="KR3e0091_WYG_001-12b"/>
十六病嘗自汗出者此為營氣和營氣和者外不諧以<lb/>
衛氣不共營氣和諧故爾以營行脉中衛行脉外復發<lb/>
其汗營衛和則愈宜桂枝湯<hi>原文</hi>
　此明中風病所以衛受邪風營反出汗之理見營氣<lb/>
　本和但衛强不與營和復發其汗俾風邪從肌竅外<lb/>
　出斯衛不强而與營和正如中酒發狂酒去其人帖<lb/>
　然矣營受寒邪不與衛和宜麻黄湯亦然<lb/>
十七太陽病初服桂枝湯反煩不解者先刺風池風府<lb/>
<pb n="KR3e0091_WYG_001-13a"/>
却與桂枝湯則愈<hi>原文</hi>
　中風之證凡未傳變者當從解肌舍解肌無别法也<lb/>
　然服桂枝湯以解肌而反加熱悶者乃服藥時不如<lb/>
　法也其法維何即歠稀熱粥以助藥力不使其不及<lb/>
　但取週身漐漐微似有汗不使其太過之謂也此云<lb/>
　服湯反煩者必微似汗亦未得肌竅未開徒用藥力<lb/>
　引動風邪漫無出路勢必内入而生煩也刺風池風<lb/>
　府以㵼風熱之暴甚後風不繼庻前風可熄更與桂<lb/>
<pb n="KR3e0091_WYG_001-13b"/>
　枝湯引之外出則愈矣可見解肌當如法也因服桂<lb/>
　枝生煩竪此妙義不可不講故特詳其意俾用藥者<lb/>
　知所當務焉<lb/>
十八風家表解而不了了者十二日愈<hi>原文</hi>
　風家表解已用桂枝湯之互詞也用桂枝湯表解已<lb/>
　勝其任矣而不了了者風為陽邪衛為陽氣風邪雖<lb/>
　去而陽氣之擾攘未得遽寧即欲治之無可治也七<lb/>
　日不愈俟十二日則餘邪盡出正氣復理必自愈矣<lb/>
<pb n="KR3e0091_WYG_001-14a"/>
　見當靜養以需不可喜功生事也<lb/>
　已上七條曲盡用桂枝湯妙義一條辨用桂枝之證<lb/>
　二條辨用桂枝之脉三條辨衛强營弱宜用桂枝兩<lb/>
　和營衛四條辨衛氣不和宜在未發熱前用桂枝和<lb/>
　衛五條辨營氣不和宜仍用桂枝和衛六條辨陽邪<lb/>
　熾盛服桂枝轉煩者先刺風穴再行桂枝七條辨用<lb/>
　桂枝表已解宜俟勿藥似此深切著明可惜從前混<lb/>
　編茲特挈出<lb/>
<pb n="KR3e0091_WYG_001-14b"/>
　不解肌或誤汗病邪入裏用五苓兩解表裏二法<lb/>
十九中風發熱六七日不解而煩有表裏證渴欲飲水<lb/>
水入則吐者名曰水逆五苓㪚主之多服煖水汗出愈<lb/>
<hi>原文</hi>
　傷風證原有汗以其有汗也延至日久不行解肌之<lb/>
　法汗出雖多徒傷津液表終不解轉増煩渇邪入於<lb/>
　府飲水則吐者名曰水逆乃熱邪挾積飲上逆以故<lb/>
　外水格而不入也服五苓㪚後頻溉熱湯得汗則表<lb/>
<pb n="KR3e0091_WYG_001-15a"/>
　裏俱解蓋表者陽也裏之屬府者亦陽也所以一舉<lb/>
　兩得也然亦以未經誤治邪不内䧟故易為力耳<hi>膀胱</hi>
　<hi>為津液之府用五苓通調水道則火熱自化而津液得全矣</hi>
二十太陽病發汗後大汗出胃中乾煩燥不得眠欲得<lb/>
飲水者少少與飲之令胃氣和則愈若脉浮小便不利<lb/>
微熱消渇者與五苓㪚主之<hi>原文</hi>
　不行解肌反行發汗致津液内耗煩燥不眠求救於<lb/>
　水若水入不解脉轉單浮則無他變而邪還於表矣<lb/>
<pb n="KR3e0091_WYG_001-15b"/>
　脉浮本當用桂枝何以變用五苓耶蓋熱邪得水雖<lb/>
　不全解勢必衰其大半所以邪既還表其熱亦微兼<lb/>
　以小便不利證成消渇則府熱全具故不從單解而<lb/>
　從兩解也凡飲水多而小便少者謂之消渇裏熱熾<lb/>
　盛何可復用桂枝之熱故導濕滋乾清熱惟五苓有<lb/>
　全功耳<lb/>
　不解肌而誤發大汗其變逆有救亡陽漏風二法<lb/>
二十一太陽病發汗汗出不解其人仍發熱心下悸頭<lb/>
<pb n="KR3e0091_WYG_001-16a"/>
眩身瞤動振振欲擗地者真武湯主之<hi>原文</hi>
　此本為誤服大青龍湯因而致變者立法然陽虛之<lb/>
　人纔發其汗便出不止即用麻黄火刼等法多有見<lb/>
　此證者所以伸景於桂枝湯中垂戒不可令如水流<lb/>
　漓益見解肌中且有逼汗亡陽之事矣太陽下篇大<lb/>
　青龍證中垂戒云若脉微弱汗出惡風者不可服服<lb/>
　之則厥逆筋惕肉瞤正與此叚互發振振欲擗地五<lb/>
　字形容亡陽之狀如繪諸家竟不加細繹妄取詩經<lb/>
<pb n="KR3e0091_WYG_001-16b"/>
　註擗拊心貎為解噫是何言歟仲景論中心下悸欲<lb/>
　得人按與夫义手自冐心間且與拊心之義不恊何<lb/>
　得妄指擗地為拊心耶蓋擗者闢也避也汗出過多<lb/>
　衛氣解㪚其人似乎全無外廓故振振然四顧徬徨<lb/>
　無可置身思欲闢地而避處其内也隂證似陽者欲<lb/>
　坐井中避熱就冷也汗多亡陽者欲入土中避虛就<lb/>
　實也試觀嬰孩出汗過多神虛畏怯嘗合面偎入母<lb/>
　懐者豈非振振欲擗地之一騐乎從來皆以為驚風<lb/>
<pb n="KR3e0091_WYG_001-17a"/>
　誤治實繇未透傷寒證中之大闗耳<lb/>
二十二太陽病發汗遂漏不止其人惡風小便難四肢<lb/>
微急難以屈伸者桂枝加附子湯主之<hi>原文</hi>
　大發其汗致陽氣不能衛外為固而汗漏不止即如<lb/>
　水流漓之互詞也惡風者腠理大開為風所襲也小<lb/>
　便難者津液外泄而不下滲兼以衛氣外脫而膀胱<lb/>
　之化不行也四肢微急難以屈伸者筋脉無津液以<lb/>
　養兼以風入而增其勁也此陽氣與隂津兩亡更加<lb/>
<pb n="KR3e0091_WYG_001-17b"/>
　外風復入與前條亡陽一證微細有别故用桂枝加<lb/>
　附子以固表驅風而復陽歛液也不解肌而以火刼<lb/>
　汗傷隂致變四法　一法辨隂未盡亡　一法辨邪<lb/>
　　所繇解　一法不得汗反躁必圊血　一法辨脉<lb/>
　　微而數者不可灸<lb/>
二十三太陽病中風以火刼發汗邪風被火熱血氣流<lb/>
溢失其常度兩陽相熏灼其身發黄陽盛則欲衂隂虛<lb/>
則小便難隂陽俱虛竭身體則枯燥但頭汗出劑頸而<lb/>
<pb n="KR3e0091_WYG_001-18a"/>
還腹滿而喘口乾咽爛或不大便久則讝語甚者至噦<lb/>
手足躁擾捻衣摸牀小便利者其人可治<hi>原文</hi>
　風陽也火亦陽也邪風更被火熱助之則血氣滯騰<lb/>
　所以失其常度熱勢瀰漫所以蒸身為黄然陽邪盛<lb/>
　於陽位者尚或可從衂解可從汗解至於陽邪深入<lb/>
　隂分勢必刼盡精津所以劑頸以下不能得汗口乾<lb/>
　咽爛肺焦喘促身體枯燥小便難大便祕手足擾動<lb/>
　讝妄噦逆乃是一團邪火内熾真隂頃刻立盡之象<lb/>
<pb n="KR3e0091_WYG_001-18b"/>
　有非藥力所能勝者必其人小便尚利隂未盡傷始<lb/>
　得以行驅陽救隂之治也噫亦危矣<lb/>
　仲景以小便利一端辨真隂之亡與未亡最細蓋水<lb/>
　出髙源小便利則津液不枯肺氣不逆可知也腎以<lb/>
　膀胱為府小便利則膀胱之氣化行腎水不枯可知<lb/>
　也<lb/>
　按此證陽邪挾火擾亂隂分而亡其隂與前二條亡<lb/>
　陽證天淵懸絶觀陽盛欲衂身體枯燥等語明是失<lb/>
<pb n="KR3e0091_WYG_001-19a"/>
　汗所致失汗則陽必内入何反外亡耶註家泥隂陽<lb/>
　俱虛竭一語遂謂小便利者隂未甚虛則陽猶可回<lb/>
　是認可治為回其陽大失經㫖不知此語急驅其陽<lb/>
　以存隂氣之一綫尚恐不得况可回陽以更刼其隂<lb/>
　乎且頭汗乃陽邪上壅不下通於隂所以劑頸以下<lb/>
　不能得汗設見衂血則邪從衂解頭間且無汗矣設<lb/>
　有汗則邪從汗解又不衂矣後條火邪深入必圊血<lb/>
　一證亦謂身體枯燥而不得汗者必致圊血設有汗<lb/>
<pb n="KR3e0091_WYG_001-19b"/>
　更不圊血矣讀古人書全要㑹意豈有得汗而加衂<lb/>
　血圊血之理哉又豈有遍身無汗而頭汗為亡陽之<lb/>
　理哉<lb/>
二十四太陽病二日反燥反尉其背而大汗出大熱入<lb/>
胃胃中水竭躁煩必發讝語十餘日振慄自下利者此<lb/>
為欲解也故其汗從腰已下不得汗欲小便不得反嘔<lb/>
欲失溲足下惡風大便鞕小便當數而反不數及多大<lb/>
便已頭卓然而痛其人足心必熱榖氣下流故也<hi>原文</hi>
<pb n="KR3e0091_WYG_001-20a"/>
　此叚文義隱奥從來註釋不得其解謹明之以暢尚<lb/>
　論之懐蓋火邪入胃中十餘日不解忽振慄自下利<lb/>
　者火邪從大腸下奔其候本為欲解然而不解者以<lb/>
　從腰已下不得汗邪雖下走終不外走故不解也上<lb/>
　條從頸已下不得汗其勢重此從腰已下不得汗其<lb/>
　勢較輕足下惡風見陽邪但在下也小便不得見陽<lb/>
　邪閉拒隂竅也與不得汗正同所以大便亦鞕益見<lb/>
　前之下利為火勢急奔火勢衰减則仍鞕也反嘔者<lb/>
<pb n="KR3e0091_WYG_001-20b"/>
　邪欲從上越也欲失溲者邪欲從前隂出也皆餘邪<lb/>
　欲㪚之徵也胃火既减小便當數復不數則津液可<lb/>
　回及至津之下潤則久積之大便必盡出矣大便出<lb/>
　多則小便之當數者始數矣腸胃之間邪熱既㪚而<lb/>
　不持則腰已下之得汗並可知矣得汗則隂分之陽<lb/>
　邪盡從外解然後身半以下之隂氣得上而反頭痛<lb/>
　身半以上之陽氣得下而反足心熱欲愈之狀尚類<lb/>
　病狀火邪助虛為何如哉<lb/>
<pb n="KR3e0091_WYG_001-21a"/>
二十五太陽病以火熏之不得汗其人必躁到經不解<lb/>
必清血名為火邪<hi>原文</hi>
　火邪入胃胃中水液多者必奔廹下利其漸解悉如<lb/>
　上條矣若胃中津液素泛之人復受火邪則漫無可<lb/>
　禦必加躁擾不寧繇是深入血室而圊血也蓋陽邪<lb/>
　不從汗解得以襲入隂中動其隂血倘陽邪不盡其<lb/>
　圊血必無止期故申之曰名為火邪示人以治火邪<lb/>
　而不治其血也<lb/>
<pb n="KR3e0091_WYG_001-21b"/>
二十六微數之脉慎不可灸因火為邪則為煩逆追虛<lb/>
逐實血㪚脉中火氣雖微内攻有力焦骨傷筋血難復<lb/>
也<hi>原文</hi>
　脉微而數隂虛多熱之徵也此而灸之則虛者益虛<lb/>
　熱者益熱不至傷殘不止矣凡病皆然不獨傷寒宜<lb/>
　戒也鍼灸家亦識此義否<lb/>
　不解肌而用燒鍼取汗寒入核起灸核止變一法<lb/>
二十七燒鍼令其汗鍼處被寒核起而赤者必發奔豚<lb/>
<pb n="KR3e0091_WYG_001-22a"/>
氣從少腹上衝心者灸其核上各一壯與桂枝加桂湯<lb/>
更加桂<hi>原文</hi>
　奔豚者腎邪也腎邪一動勢必自少腹上逆而衝心<lb/>
　狀若豕突以北方亥位屬猪故也北方腎邪惟桂能<lb/>
　伐之所以用桂三倍加入桂枝湯中外解風邪内泄<lb/>
　隂氣也嘗即此類推之凡發表誤入寒藥服後反加<lb/>
　壯熱肌膚起赤塊畏寒腹痛氣逆而喘者或汗時蓋<lb/>
　覆未週被風寒復侵紅腫喘逆其證同者用此法良<lb/>
<pb n="KR3e0091_WYG_001-22b"/>
　騐一婦病外感服表藥後忽靣若裝朱㪚髪呌喘䨇<lb/>
　手上揚余知其腹作奔豚也用此方頃之即定<lb/>
　不解肌而用吐藥雖得汗内傷脾胃名為小逆二法<lb/>
二十八太陽病當惡寒發熱今自出汗不惡寒發熱闗<lb/>
上脉細數者以醫吐之過也一二日吐之者腹中饑口<lb/>
不能食三四日吐之者不喜糜粥欲食冷食朝食暮吐<lb/>
以醫吐之所致此為小逆<hi>原文</hi>
　解肌之法解㪚肌表風邪全不傷動脾胃乃天然不<lb/>
<pb n="KR3e0091_WYG_001-23a"/>
　易之法也若舍此而妄用吐法吐中亦有發㪚之義<lb/>
　故不惡寒發熱一二日病在太陽吐之則腹中饑口<lb/>
　不能食三四日病在陽明吐之則不喜糜粥欲食冷<lb/>
　食皆胃氣受傷之故也然且朝食暮吐脾中之真陽<lb/>
　亦傷而不能消榖是則外感雖除脾胃内傷卒未易<lb/>
　復故為小逆也<lb/>
二十九太陽病吐之但太陽病當惡寒今反不惡寒不<lb/>
欲近衣此為吐之内煩也<hi>原文</hi>
<pb n="KR3e0091_WYG_001-23b"/>
　此以吐而傷胃中之隂較上條兩傷脾胃之隂陽者<lb/>
　稍輕故内煩不欲近衣雖顯虛熱之證比闗上脉細<lb/>
　數已成虛熱之脉者亦自不同然以吐而傷其津液<lb/>
　雖幸病不致逆醫者能無過乎可見用吐法時亦當<lb/>
　相人之津液矣<lb/>
　中風肌未解不可下宜用桂枝湯解外一法<lb/>
三十太陽病外證未解者不可下也下之為逆欲解外<lb/>
者宜桂枝湯主之<hi>原文</hi>
<pb n="KR3e0091_WYG_001-24a"/>
　下之為逆即指結胸等證而言欲解外者必無出桂<lb/>
　枝一法叮嚀無已之辭也外邪未解下必為逆然則<lb/>
　欲下未下之時亟解其肌俾下之而不為逆也不亦<lb/>
　可乎<lb/>
　中風肌未解誤汗下無他變者仍當用桂枝湯一法<lb/>
三十一太陽病先發汗不解而復下之脉浮者不愈浮<lb/>
為在外而反下之故令不愈今脉浮故知在外當須解<lb/>
外則愈宜桂枝湯主之<hi>原文</hi>
<pb n="KR3e0091_WYG_001-24b"/>
　見已下其脉仍浮證未增變者仍當亟解其外也不<lb/>
　解肌反誤下邪不服者於前下藥内更加桂枝一法<lb/>
三十二太陽病下之其氣上衝者可與桂枝湯方用前<lb/>
法若不上衝者不可與之<hi>原文</hi>
　誤下而陽邪下䧟然無他變但仍上衝陽位則可從<lb/>
　表裏兩解之法故以桂枝湯加於前所誤用下藥之<lb/>
　内則表邪外出裏邪内出即用桂枝大黄湯之互詞<lb/>
　也若不上衝則表裏兩解之法漫無取義其不可與<lb/>
<pb n="KR3e0091_WYG_001-25a"/>
　明矣<lb/>
　不解肌反誤下心痞用桂枝加温補藥兩解表裏一<lb/>
　法<lb/>
三十三太陽病外證未除而數下之遂恊熱而利利下<lb/>
不止心下痞鞕表裏不解者桂枝人參湯主之<hi>原文</hi>
　誤下則致裏虛裏虛則外熱乘之變而為利不止者<lb/>
　裏虛不守也痞鞕者正虛邪實中成滯礙否塞而堅<lb/>
　滿也以表未除故用桂枝以解之以裏適虛故用理<lb/>
<pb n="KR3e0091_WYG_001-25b"/>
　中以和之此方即理中加桂枝而易其名亦治虛痞<lb/>
　下利之聖法也<lb/>
　不解肌反誤下邪入陽明變用太陽兩解一法<lb/>
三十四太陽病桂枝證醫反下之利遂不止脉促者表<lb/>
未解也喘而汗出者葛根黄連黄芩湯主之<lb/>
　太陽病原無裏證但當用桂枝解外若當用不用而<lb/>
　反下之利遂不止則熱邪之在太陽者未傳陽明之<lb/>
　經已入陽明之府所以其脉促急其汗外越其氣上<lb/>
<pb n="KR3e0091_WYG_001-26a"/>
　奔則喘下奔則泄故舎桂枝而用葛根專主陽明之<lb/>
　表加芩連以清裏熱則不治喘而喘自止不治利而<lb/>
　利自止又太陽兩解表裏之變法也<lb/>
　不解肌反誤下宜辨陽實陽虛加减桂枝湯一法<lb/>
三十五太陽病下之後脉促胸滿者桂枝去芍藥湯主<lb/>
之若微惡寒者去芍藥方中加附子湯主之<hi>原文</hi>
　誤下脉促與上條同以無下利不止汗出等證但見<lb/>
　胸滿則陽邪仍盛於陽位幾與結胸同變然滿而不<lb/>
<pb n="KR3e0091_WYG_001-26b"/>
　痛且諸證未具胸未結也故取用桂枝之芳甘以亟<lb/>
　㪚太陽之邪其去芍藥之意酸收二字不足盡之以<lb/>
　誤下故不敢用恐其復領陽邪下入腹中也設微見<lb/>
　惡寒則陽虛已著而非陽邪上盛之比去芍藥方中<lb/>
　即當加附子以回其陽是雖不言汗出然繇此條之<lb/>
　微惡寒合上條觀之則脉促胸滿喘而汗出之内原<lb/>
　伏有虛陽欲脫之機故仲景於此條特以微惡寒三<lb/>
　字發其義可見陽虛則惡寒矣又可見汗不出之惡<lb/>
<pb n="KR3e0091_WYG_001-27a"/>
　寒即非陽虛矣傷寒證中多有下後魄汗不止而釀<lb/>
　亡陽之變者必於此等處參合以求神髓庻幾可進<lb/>
　於道耳<lb/>
　不解肌反誤下陽邪作喘有用桂枝加行氣藥一法<lb/>
三十六太陽病下之微喘者表未解故也桂枝加厚朴<lb/>
杏仁湯主之喘家作桂枝湯加厚朴杏子仁<hi>原文</hi>
　凡下後利不止而加上氣喘急者乃是上爭下奪之<lb/>
　象危候也但驟病之人中氣足供上下之用邪盡而<lb/>
<pb n="KR3e0091_WYG_001-27b"/>
　喘與利自止若中氣素餒加以上下交征立盡之數<lb/>
　矣此證不云下利但云微喘表未解則是表邪因誤<lb/>
　下上逆與虛證不同故仍用桂枝以解表加厚朴杏<lb/>
　仁以利下其氣亦微裏之意也<lb/>
　此訣風邪誤下作喘治法之大要其寒邪誤下作喘<lb/>
　當用麻黄石膏即此可推故中篇不復贅也<lb/>
　不解肌反誤下有慿脉定變一法<lb/>
三十七太陽病下之其脉促不結胸者此為欲解也脉<lb/>
<pb n="KR3e0091_WYG_001-28a"/>
浮者必結胸也脉𦂳者必咽痛脉弦者必兩脇拘急脉<lb/>
細數者頭痛未止脉沉𦂳者必欲嘔脉沉滑者恊熱利<lb/>
脉浮滑者必下血<hi>原文</hi>
　脉促為陽邪上盛反不結聚於胸則陽邪未䧟可勃<lb/>
　勃從表出矣故為欲解也脉浮者必結胸即指促脉<lb/>
　而申之見脉促而加之以浮邪氣瀰滿於陽位故必<lb/>
　結胸也浮字貫下四句見浮而促必結胸浮而𦂳必<lb/>
　咽痛浮而弦必兩脇拘急浮而細數必頭痛未止皆<lb/>
<pb n="KR3e0091_WYG_001-28b"/>
　太陽本病之脉故主病亦在太陽之本位設脉見沉<lb/>
　𦂳則陽邪已入隂分但入而未深仍欲上衝作嘔其<lb/>
　無結胸咽痛等證從可知矣秪因論中省用一箇促<lb/>
　字三箇浮字後之讀者遂眩謂𦂳為下焦屬在少隂<lb/>
　惑之甚矣觀本文下句即指出沉𦂳者必欲嘔一語<lb/>
　正見前𦂳字指浮𦂳言也沉𦂳方是陽邪入隂上逆<lb/>
　作嘔豈有浮𦂳咽痛反為少隂寒邪上衝之理明明<lb/>
　太陽誤下之脉證何縁揷入少隂爚亂後人耶至於<lb/>
<pb n="KR3e0091_WYG_001-29a"/>
　滑脉居浮沉之間亦與𦂳脉同推故沉滑則陽邪入<lb/>
　隂而主下利浮滑則陽邪正在營分擾動其血而主<lb/>
　下血也夫太陽誤下之脉主病皆在陽在表即有沉<lb/>
　𦂳沉滑之殊亦不得以裏隂名之仲景辨析之精詎<lb/>
　可雜以贅龎哉<lb/>
　中風病不解熱結膀胱下血有宜先表後裏一法<lb/>
三十八太陽病不解熱結膀胱其人如狂血自下下者<lb/>
愈其外不解者尚未可攻當先解外外解已但少腹急<lb/>
<pb n="KR3e0091_WYG_001-29b"/>
結者乃可攻之宜桃仁承氣湯<hi>原文</hi>
　邪熱搏血結於膀胱膀胱者太陽寒水之經也水得<lb/>
　熱邪必沸騰而上侮心火故其人如狂見心雖未狂<lb/>
　有似乎狂也血自下者邪熱不留故愈若少腹急結<lb/>
　則膀胱之血蓄而不行先解外乃可攻其攻法亦自<lb/>
　不同必用桃仁增入承氣以達血所仍加桂枝分解<lb/>
　外邪正恐餘邪少有未解其血得以留戀不下耳<lb/>
　桃仁承氣湯中用桂枝解外與大柴胡湯中用柴胡<lb/>
<pb n="KR3e0091_WYG_001-30a"/>
　解外相倣益見太陽隨經之熱非桂枝不解耳<lb/>
　中風病不解熱瘀下焦蓄血明辨脉證用抵當湯二<lb/>
　法<lb/>
三十九太陽病六七日表證仍在脉微而沉反不結胸<lb/>
其人發狂者以熱在下焦少腹當鞕滿小便自利者下<lb/>
血乃愈所以然者以太陽隨經瘀熱在裏故也抵當湯<lb/>
主之<hi>原文</hi>
　此條之證較前條更重且六七日表證仍在曷為不<lb/>
<pb n="KR3e0091_WYG_001-30b"/>
　先解其外耶又曷為攻藥中不兼加桂枝耶以脉微<lb/>
　而沉反不結胸知邪不在上焦而在下焦也若少腹<lb/>
　鞕滿小便自利則其人之發狂者為血蓄下焦無疑<lb/>
　矣故下其血自愈然蓄血而至於發狂則熱勢攻心<lb/>
　桃仁承氣不足以動其血桂枝不足以㪚其邪非用<lb/>
　單刀直入之將必不能斬闗取勝故名其湯為抵當<lb/>
　抵者至也乃至當不易之良法也奈何聖人以為至<lb/>
　當愚人以為非常詎知邪結於胸則用䧟胸以滌飲<lb/>
<pb n="KR3e0091_WYG_001-31a"/>
　邪結少腹則用抵當以逐血設非此一法少腹中所<lb/>
　結之血既不附氣而行更有何藥可破其堅壘哉所<lb/>
　以一峻攻斯血去而邪不留并無藉桂枝分解之力<lb/>
　耳噫非優入聖域之大賢烏足共論此哉<lb/>
四十太陽病身黄脉沉結少腹鞕小便不利者為無血<lb/>
也小便自利其人如狂者血證諦也抵當湯主之<hi>原文</hi>
　此一條乃法中之法也見血證為重證抵當為重藥<lb/>
　恐後人辨認不清不當用而誤用與夫當用而不敢<lb/>
<pb n="KR3e0091_WYG_001-31b"/>
　用故重申其義言身黄脉沉結少腹滿三者本為下<lb/>
　焦蓄血之證然只現此尚與發黄相隣必如前條之<lb/>
　其人如狂小便自利則血證無疑而舎抵當一法别<lb/>
　無他藥可代之矣　小便不利何以見其非血證耶<lb/>
　蓋小便不利乃熱瘀膀胱無形之氣病為發黄之候<lb/>
　也小便自利則膀胱之氣化行然後少腹滿者允為<lb/>
　有形之蓄血矣庸工不能辨證實於此等處未着眼<lb/>
　耳<lb/>
<pb n="KR3e0091_WYG_001-32a"/>
　中風病以小便利否定裏證一法<lb/>
四十一太陽病小便利者以飲水多必心下悸小便少<lb/>
者必苦裏急也<hi>原文</hi>
　小便清利本為邪不在裏若因飲水過多致小便之<lb/>
　利則水未入腹先與邪爭必主心下悸也小便少者<lb/>
　即小便短赤裏證已具之意但本文云必苦裏急明<lb/>
　是謂飲水多而小便少者邪熱足以消水故直指為<lb/>
　裏證已急也以飲水多三字貫下其㫖躍然<lb/>
<pb n="KR3e0091_WYG_001-32b"/>
　中風病汗吐下後小便不利宜俟津回自愈一法<lb/>
四十二大下之後復發汗小便不利者亡津液故也勿<lb/>
治之得小便利必自愈　凡病若發汗若吐若下若亡<lb/>
血亡津液隂陽自和者必自愈<hi>原文</hi>
　泉之竭矣不云自中古今通弊醫事中之操覇術者<lb/>
　其人已亡津液復强責其小便究令膀胱之氣化不<lb/>
　行轉增滿鞕脹喘者甚多故宜以不治治之俟其津<lb/>
　液回小便利必自愈也於此見汗下恰當津液不傷<lb/>
<pb n="KR3e0091_WYG_001-33a"/>
　為措於不傾藏於不竭之良圖矣<lb/>
　中風病下後復汗因虛致冐先汗解後議下一法<lb/>
四十三太陽病下之而不愈因復發汗以此表裏俱虛<lb/>
其人因致冐冐得汗出自愈所以然者汗出表和故也<lb/>
得裏未和然後下之<hi>原文</hi>
　冐者神識不清似有物蒙蔽其外也所以必須得汗<lb/>
　俾外邪先從外徹然後辨其二便之和否再一分解<lb/>
　其邪也然而表裏俱虛之證其兩解之法宜輕而且<lb/>
<pb n="KR3e0091_WYG_001-33b"/>
　活所以說汗出自愈未嘗指定服藥也又說得裏未<lb/>
　和然後下之但示其意並不出方後人熟察其遵内<lb/>
　經虛者責之之義乎若論用藥表無過桂枝裏無過<lb/>
　大柴五苓矣<lb/>
　中風病表裏已虛餘邪未解辨脉用治逈異初病一<lb/>
　法<lb/>
四十四太陽病未解脉隂陽俱停必先振慄汗出而解<lb/>
但陽脉微者先汗出而解但隂脉微者下之而解若欲<lb/>
<pb n="KR3e0091_WYG_001-34a"/>
下之宜調胃承氣湯主之<hi>原文</hi>
　病久而外邪不解不過是入陽入隂之二途既隂陽<lb/>
　兩停初無偏勝可以解矣猶必先振慄始得汗出而<lb/>
　解虛可知也其有不為振汗邪無出機者辨脉用法<lb/>
　要與初病不同蓋初病皆邪氣勝則實之脉病後皆<lb/>
　正氣奪則虛之脉所以最虛之處便是容邪之處故<lb/>
　陽脉微者邪乘其陽汗之而解隂脉微者邪乘其隂<lb/>
　下之而解必須透此一闗始得用藥與邪相當邪去<lb/>
<pb n="KR3e0091_WYG_001-34b"/>
　則正自復不補虛而自補耳至於虛者責之之意前<lb/>
　條已露一斑此云若欲下之宜調胃承氣湯意更輕<lb/>
　活其無取於大汗大下具在言外矣<lb/>
　中風病嘔利痞滿表解可攻與攻胃實逈異一法<lb/>
四十五太陽中風下利嘔逆表解者乃可攻之其人漐<lb/>
漐汗出發作有時頭痛心下痞鞕滿引脇下痛乾嘔短<lb/>
氣汗出不惡寒者此表解裏未和也十棗湯主之<hi>原文</hi>
　此證與結胸頗同但結胸者邪結於胸其位髙此在<lb/>
<pb n="KR3e0091_WYG_001-35a"/>
　心下及脇其位卑然必表解乃可攻之亦與攻結胸<lb/>
　之戒不殊也其人漐漐汗出發作有時而非晝夜俱<lb/>
　篤即此便是表解之徵雖有頭痛心下痞鞕滿引脇<lb/>
　下痛乾嘔短氣諸證乃邪結之本證不得以表證名<lb/>
　之若待本證盡除後乃攻之不坐誤時日乎故復申<lb/>
　其義見汗出不惡寒便是表解可攻之候慮何深耶<lb/>
　蓋外邪挾飲兩相搏結設外邪不解何縁而得汗出<lb/>
　津津乎攻藥取十棗湯者正與結胸之䧟胸湯相倣<lb/>
<pb n="KR3e0091_WYG_001-35b"/>
　因傷寒門中種種下法多為胃實而設胃實者邪熱<lb/>
　爍乾津液腸胃俱結不得不用苦寒以蕩滌之今證<lb/>
　在胸脇而不在胃則胃中津液未經熱耗而蕩滌腸<lb/>
　胃之藥無所取矣故取蠲飲逐水於胸脇之間以為<lb/>
　下法也<lb/>
　中風病本痰標熱誤下有結胸及恊熱利之變一法<lb/>
四十六太陽病二三日不能卧但欲起心下必結脉微<lb/>
弱者此本有寒分也反下之若利止必作結胸未止者<lb/>
<pb n="KR3e0091_WYG_001-36a"/>
四日復下之此作恊熱利也<hi>原文</hi>
　二三日不能卧但欲起陽邪熾盛逼處心胸擾亂不<lb/>
　寧所以知其心下必結然但顯欲結之象尚未至於<lb/>
　結也若其人脉微弱者此平日素有痰飲積於心膈<lb/>
　之分適與外邪相召外邪方熾其不可下明矣反下<lb/>
　之若利止則邪勢乘虛欲結者愈益上結利未止因<lb/>
　復下之俾陽邪不復上結亦將差就錯因勢利導之<lb/>
　法但熱邪從表解極易從裏解極難協熱下利熱不<lb/>
<pb n="KR3e0091_WYG_001-36b"/>
　盡其利漫無止期亦危道也合上條外邪搏飲之證<lb/>
　反覆提誨深切著明從來疑是闕文可爲嘆息<lb/>
　中風病誤下熱邪内陷而成結胸六法<lb/>
　一法論結胸及痞之源　一法論脈證所以結胸之故<lb/>
　一法論結胸兼渉陽明　一法論結胸似渉柔痓<lb/>
　一法論脉浮大下之死　一法論加煩燥不下亦死<lb/>
四十七病發於陽而反下之熱入因作結胸病發於隂<lb/>
而反下之因作痞所以成結胸者以下之太早故也<hi>原文</hi>
<pb n="KR3e0091_WYG_001-37a"/>
　風爲陽邪病發於中風陽邪未從外解而反下之其<lb/>
　熱勢乘虛䧟入必鞕結於胸上寒爲隂邪病發於傷<lb/>
　寒隂邪未從外解而反下之其熱勢乘虛䧟入必痞<lb/>
　塞於心間二證皆繇下早皆是熱入省文以見意也<lb/>
　太早則邪方熾盛既未外解又未傳經此而下之其<lb/>
　變安得不大耶<lb/>
四十八太陽病脉浮而動數浮則爲風數則爲熱動則<lb/>
爲痛數則爲虛頭痛發熱微盗汗出而反惡寒者表未<lb/>
<pb n="KR3e0091_WYG_001-37b"/>
解也醫反下之動數變遲膈内拒痛胃中空虛客氣動<lb/>
膈短氣燥煩心中懊憹陽氣内䧟心下因鞕則爲結胸<lb/>
大䧟胸湯主之若不結胸但頭汗出餘無汗劑頸而還<lb/>
小便不利身必發黄也<hi>原文</hi>
　中風病見浮動數之三脉主風主熱主痛更主虛虛<lb/>
　故邪持日久頭痛發熱惡寒表終不解醫不知其邪<lb/>
　持太陽未傳他經反誤下之於是動數之脉變遲而<lb/>
　在表之證變結胸矣動數變遲三十六字形容結胸<lb/>
<pb n="KR3e0091_WYG_001-38a"/>
　之狀殆盡蓋動數爲欲傳之脉而變遲則力綿勢緩<lb/>
　而不能傳且有結而難開之象膈中之氣與外入之<lb/>
　邪兩相格鬬故爲拒痛胃中水榖所生之精悍因誤<lb/>
　下而致空虛則不能藉之以衝開外邪反爲外邪衝<lb/>
　動其膈於是正氣往返邪逼之界覺短氣不足以息<lb/>
　更燥煩有加於是神明不安方寸之地覺剝膚近災<lb/>
　無端而生懊憹凡此皆陽邪内䧟所致陽本親上故<lb/>
　據髙位而心下鞕痛爲結胸也非化工之筆安然㸃<lb/>
<pb n="KR3e0091_WYG_001-38b"/>
　綴病情若此哉<lb/>
四十九太陽病重發汗而復下之不大便五六日舌上<lb/>
燥而渇日晡所小有潮熱從心上至少腹鞕滿而痛不<lb/>
可近者大䧟胸湯主之<hi>原文</hi>
　不大便燥渴日晡潮熱少腹鞕滿證與陽明頗同但<lb/>
　小有潮熱則不似陽明大熱從心上至少腹手不可<lb/>
　近則陽明又不似此大痛因是辨其爲太陽結胸兼<lb/>
　陽明内實也縁誤汗復誤下重傷津液不大便而燥<lb/>
<pb n="KR3e0091_WYG_001-39a"/>
　渴潮熱雖太陽陽明亦屬下證但太陽痰飲内結必<lb/>
　用䧟胸湯由胸脇以及胃腸蕩滌始無餘若但下腸<lb/>
　胃結熱反遺胸上痰飲則非法矣其析義之精爲何<lb/>
　如哉<lb/>
五十結胸者項亦强如柔痓狀下之則和宜大䧟胸丸<lb/>
<hi>原文</hi>
　結胸而至頸項亦强證愈篤矣蓋胸間邪結𦂳實項<lb/>
　勢嘗昻有似柔痓之狀然痓病身手俱張此但項强<lb/>
<pb n="KR3e0091_WYG_001-39b"/>
　原非痓也借此以騐胸邪十分𦂳逼耳胸邪𦂳逼以<lb/>
　大䧟胸湯下之恐過而不留即以大䧟胸丸下之又<lb/>
　恐滯而不行故煮而連滓服之然後與邪相當而可<lb/>
　施戰勝攻取之畧觀方中用大黄芒硝甘遂可謂峻<lb/>
　矣乃更加葶藶杏仁以射肺邪而上行其急煮時又<lb/>
　倍加白蜜以留戀而潤導之而下行其緩必識此意<lb/>
　始得用法之妙<lb/>
五十一結胸證其脉浮大者不可下下之則死<hi>原文</hi>
<pb n="KR3e0091_WYG_001-40a"/>
　胸既結矣本當下以開其結然脉浮大則表邪未盡<lb/>
　下之是令其結而又結也所以主死此見一病不堪<lb/>
　再誤也<lb/>
五十二結胸證具煩燥者亦死<hi>原文</hi>
　亦字承上見結胸證全具更加煩燥即不下亦主死<lb/>
　也煩燥曷爲主死耶蓋邪結於胸雖藉藥力以開之<lb/>
　而所以載藥力上行者胃氣也胃氣充溢於津液之<lb/>
　内汗之津液一傷下之津液再傷至熱邪摶飲結於<lb/>
<pb n="KR3e0091_WYG_001-40b"/>
　當膺而津液又急奔以應上征有不盡不已之勢煩<lb/>
　燥者津液已竭胃氣埀絶之徵也堅敵在前營中士<lb/>
　卒化爲烏有能無敗乎此䧟胸諸法見幾於蚤兢兢<lb/>
　以滌飲爲先務飲滌則津液自安如㓂退而百姓復<lb/>
　爲良民也噫微矣<lb/>
　不解肌誤汗下成痞復誤燒鍼合色脉以定死生一<lb/>
　法<lb/>
五十三太陽病醫發汗遂發熱惡寒因復下之心下痞<lb/>
<pb n="KR3e0091_WYG_001-41a"/>
表裏俱虛隂陽氣並竭無陽則隂獨復加燒鍼因胸煩<lb/>
面色青黄膚瞤者難治今色微黄手足温者易愈<hi>原文</hi>
　凡表裏差誤證變危篤有隂已亡而陽邪尚不盡者<lb/>
　有陽邪盡而陽氣亦隨亡者有外邪將盡未盡而隂<lb/>
　陽未致全虧者此可愈不可愈所繇分也大率心下<lb/>
　痞與胸間結雖有上下之分究竟皆是陽氣所治之<lb/>
　位觀無陽則隂獨一語正見所以成痞之故雖曰隂<lb/>
　陽氣俱竭實繇心下無陽故隂獨痞塞也無陽隂獨<lb/>
<pb n="KR3e0091_WYG_001-41b"/>
　蚤已括傷寒誤下成痞大義安得草草讀過無陽亦<lb/>
　與亡陽有别無陽不過陽氣不治復加燒鍼以逼刼<lb/>
　其隂陽乃成危候其用藥逼刼即可同推　中風誤<lb/>
　下結胸傷寒誤下成痞者證之嘗也然中風誤下間<lb/>
　有痞證傷寒誤下間有結胸證不可不明故次此條<lb/>
　於結胸證後至太陽中篇亦次結胸於痞證後以求<lb/>
　合作者之圓神也<lb/>
太陽經中篇<hi>凡寒傷營之證列於此篇法五十八條</hi>
<pb n="KR3e0091_WYG_001-42a"/>
　按上篇風傷衛之證用桂枝湯解肌者乃是不欲發<lb/>
　汗以擾動其營也不擾其營但治其衛嘗有不及之<lb/>
　弊不及則邪不盡去勢必傳入於裏故篇中兩解表<lb/>
　裏之法居多此篇寒傷營之證用麻黄湯發汗者乃<lb/>
　亟驅其邪盡從表出不使停留之法嘗有太過之弊<lb/>
　太過則未免因邪傷正而虛候易生設有餘邪不盡<lb/>
　者多未敢再汗但可和其營衛或俟其津回自然得<lb/>
　汗故兩解表裏之法差少其誤下之證亦不比上篇<lb/>
<pb n="KR3e0091_WYG_001-42b"/>
　之陽邪多變但發汗之後其人津液已虛更加誤下<lb/>
　則津液重虛所以或邪少虛多而傷其陽或邪盛熱<lb/>
　熾而傷其隂源同流異各造其偏以故治法亦錯出<lb/>
　不一必先㑹大意然後一展卷而了然於心目也<lb/>
　辨寒傷營有定脉定證總稱傷寒一法<lb/>
一太陽病或已發熱或未發熱必惡寒體重嘔逆脉隂<lb/>
陽俱𦂳者名曰傷寒<hi>原文</hi>
　發熱惡寒體重嘔逆脉隂陽俱𦂳凡是傷寒病必具<lb/>
<pb n="KR3e0091_WYG_001-43a"/>
　此五者故以爲總稱或未發熱者寒邪初入尚未鬱<lb/>
　而爲熱頃之即熱矣多有服表藥後反增發熱者病<lb/>
　必易解蓋熱鬱未久藥即領邪外出無裏證故也仲<lb/>
　景恐見惡寒體重嘔逆又未發熱認爲直中隂經之<lb/>
　證操刃殺人蚤於辨證之先揭此一語慮何周耶<lb/>
　辨傷寒證用麻黄湯大綱一法<lb/>
二太陽病頭痛發熱身疼腰痛骨節疼痛惡風無汗而<lb/>
喘者麻黄湯主之<hi>原文</hi>
<pb n="KR3e0091_WYG_001-43b"/>
　上條已言傷寒之脉證矣此復以頭痛發熱身疼腰<lb/>
　痛骨節疼痛惡風無汗而喘互發其義蓋惡寒未有<lb/>
　不惡風者頭身腰節疼痛即體重之應無汗而喘亦<lb/>
　即嘔逆脉隂陽俱𦂳之應也汗乃血之液血爲營營<lb/>
　强則腠理閉宻雖熱汗不出也麻黄發汗㪚邪其力<lb/>
　最猛故以桂枝監之甘草和之而用杏仁潤下以止<lb/>
　喘逆然亦但取微似汗不須歠熱希粥正如馭六馬<lb/>
　執轡惟謹恒虞其泛軼耳<lb/>
<pb n="KR3e0091_WYG_001-44a"/>
　辨傷寒傳經不傳經一法<lb/>
三傷寒一日太陽受之脉若靜者爲不傳頗欲吐若燥<lb/>
煩脉數急者爲傳也傷寒二三日陽明少陽證不見者<lb/>
爲不傳也<hi>原文</hi>
　脉靜者邪在本經且不能遍故不傳經頗欲吐外邪<lb/>
　内搏身煩脉數寒邪變熱必傳經也二三日陽明少<lb/>
　陽證不見即誤治亦止留連於太陽耳<lb/>
　辨傷寒欲傳不傳心悸而煩宜用建中一法<lb/>
<pb n="KR3e0091_WYG_001-44b"/>
四傷寒二三日心中悸而煩者小建中湯主之嘔家不<lb/>
可用建中湯以甜故也<hi>原文</hi>
　欲傳未傳之證其人内實差可無慮若陽氣内虛而<lb/>
　心悸隂氣内虛而心煩將來邪與虛搏必至危困建<lb/>
　立其中氣則邪不易入即入亦足以禦之也<lb/>
　辨寒傷營之證當汗不汗反行鍼灸致變二法<lb/>
五太陽傷寒者加温鍼必驚也<hi>原文</hi>
　温鍼欲以攻寒孰知鍼用火温營血得之反增其熱<lb/>
<pb n="KR3e0091_WYG_001-45a"/>
　營氣通於心引熱邪以内逼神明必致驚惶而神亂<lb/>
　也<lb/>
六脉浮宜以汗解用火灸之邪無從出因火而盛病從<lb/>
腰以下必重而痺名火逆也<hi>原文</hi>
　外邪挾火勢上炎必不下通隂分故重而痺也<lb/>
　辨脉浮及浮數宜用麻黄湯發汗一法<lb/>
七脉浮者病在表可發汗宜麻黄湯脉浮而數者可發<lb/>
汗宜麻黄湯<hi>原文</hi>
<pb n="KR3e0091_WYG_001-45b"/>
　傷寒之脉隂陽俱𦂳其脉但浮及浮數而不兼𦂳似<lb/>
　可不用麻黄湯然寒既入營舍麻黄湯定法别非他<lb/>
　藥可代故重申其意見脉𦂳固當用麻黄湯而脉浮<lb/>
　不𦂳者乘其邪方在表當用麻黄湯托出其邪不使<lb/>
　得入即脉浮數而不𦂳者乘其勢正欲傳當用麻黄<lb/>
　湯擊其半渡而驅之使出參看中風證脉浮宜用桂<lb/>
　枝湯可見天然一定之法不因邪勢之淺深輙可變<lb/>
　易也<lb/>
<pb n="KR3e0091_WYG_001-46a"/>
　服麻黄湯得汗後察脉辨證有次第不同三法<lb/>
　一法汗解後復感復煩脉浮數者宜更藥解散<lb/>
　一法脉浮數而煩加渴者宜兩解表裏<lb/>
　一法具兩解證不渴者用藥宜裏少表多<lb/>
八傷寒發汗解半日許復煩脉浮數者可更發汗宜桂<lb/>
枝湯<hi>原文</hi>
　發汗後病解半日許復煩脉復浮數明係汗後表疏<lb/>
　邪風襲入所致即不可再用麻黄湯宜更變發汗之<lb/>
<pb n="KR3e0091_WYG_001-46b"/>
　法改用桂枝可耳用桂枝者一以邪重犯衛一以營<lb/>
　虛不能復任麻黄也<lb/>
九發汗已脉浮數煩渴者五苓㪚主之<hi>原文</hi>
　脉浮數而煩與上同也加之以渴則津液為熱所耗<lb/>
　而内燥裏證具矣津液内耗即非細故宜用四苓以<lb/>
　滋其内而加桂以解其外比上更用桂枝之法又大<lb/>
　不同者以無復感故也然既云兩解表裏之邪熱則<lb/>
　五苓散中朮用蒼桂用枝從可推矣<lb/>
<pb n="KR3e0091_WYG_001-47a"/>
　按五苓兩解表裏之法風傷衛寒傷營俱用之<lb/>
十傷寒汗出而渴者五苓散主之不渴者茯苓甘草湯<lb/>
主之<hi>原文</hi>
　傷寒以無汗故煩汗出則不煩可知矣但汗出而渴<lb/>
　則上條五苓兩解表裏之法在所必用若汗出而并<lb/>
　不渴則裏證本輕故用桂枝湯中之三五苓湯中之<lb/>
　一少示三表一裏之意名曰茯苓甘草湯以消息病<lb/>
　情而分解微邪如璋判圭合允爲寳符<lb/>
<pb n="KR3e0091_WYG_001-47b"/>
　辨脉浮𦂳浮數尺脉反遲反微不可發汗二法<lb/>
　一法脉浮𦂳身疼痛宜以汗解但尺遲則不可汗<lb/>
　一法脉浮數即誤下仍當發汗但尺微則不可汗<lb/>
十一脉浮𦂳者法當身疼痛宜以汗解之假令尺中遲<lb/>
者不可發汗何以知之葢以榮氣不足血少故也<hi>原文</hi>
　脉浮而𦂳徧身疼痛廼傷寒正病亟當發汗以驅逐<lb/>
　外邪者也設其人元氣素薄尺中脉遲則城郭不完<lb/>
　兵甲不堅米粟不多根本先欲動揺尚可背城借一<lb/>
<pb n="KR3e0091_WYG_001-48a"/>
　乎此所以必先建中而後發汗也<lb/>
十二脉浮數者法當汗出而愈若下之身重心悸者不<lb/>
可發汗當自汗出乃解所以然者尺中脉微此裏虛須<lb/>
表裏實津液自和便自汗出愈<hi>原文</hi>
　脉浮數者法當從乎汗解故有更藥發汗及兩解表<lb/>
　裏之法設經誤下而身重心悸縱脉仍浮數亦不可<lb/>
　復發其汗但宜靜調俟其汗自出乃解耳所以然者<lb/>
　以尺脉微裏隂素虛故也必須津液自和即爲表裏<lb/>
<pb n="KR3e0091_WYG_001-48b"/>
　俱實便自汗出而愈此亦先建中而後發汗之變法<lb/>
　要知仲景云尺脉微者不可發汗又云尺微者不可<lb/>
　下無非相人津液之奥㫖所以誤下之脉雖浮數不<lb/>
　改亟宜發汗者亦必審諦其尺脉不當率意徑情有<lb/>
　如此矣<lb/>
　凡用發汗藥宜審病人有無宿疾不可徑汗六法<lb/>
十三咽喉亁燥者不可發汗<hi>原文</hi>
　咽中亁燥其人平日津液素虧可知故不可發汗以<lb/>
<pb n="KR3e0091_WYG_001-49a"/>
　重奪其津液也叔和重集不可發汗篇有咽中閉塞<lb/>
　不可發汗發汗則吐血氣欲絶手足厥冷欲得踡卧<lb/>
　不能自温一條與此似同而實大異此戒發汗以奪<lb/>
　陽明之津液彼戒發汗以奪少隂之血也又咽中閉<lb/>
　塞不可下一條亦指少隂立說成註俱以咽門爲胃<lb/>
　之系混釋則謬矣<lb/>
十四淋家不可發汗發汗則便血<hi>原文</hi>
　小便淋者膀胱爲熱所閉氣化不行也更發其汗則<lb/>
<pb n="KR3e0091_WYG_001-49b"/>
　膀胱愈擾而血從小便出矣<lb/>
十五瘡家雖身疼痛不可發汗汗出則痓<hi>原文</hi>
　身疼痛爲寒傷營之證本當發汗然瘡瘍之人肌表<lb/>
　素虛營血暗耗更發其汗則外風襲虛内血不榮必<lb/>
　至頸項强身手張而成痓痓亦膀胱之病也<lb/>
十六衂家不可發汗汗出必額上䧟脉𦂳急目直視不<lb/>
能眴不得眠原<hi>文</hi>
　目得血而能視汗爲血液衂血之人清陽之氣素傷<lb/>
<pb n="KR3e0091_WYG_001-50a"/>
　更發其汗則額上必䧟乃上焦枯竭之應也諸脉者<lb/>
　皆屬於目筋脉𦂳急則目上瞪而不能合目不合則<lb/>
　不得眠也傷寒發煩目瞑者必衂宜用麻黄湯發汗<lb/>
　此言素慣衂血之人戒發汗以虛其虛宜兩諦之也<lb/>
十七亡血家不可發汗發汗則寒慄而振<hi>原文</hi>
　亡血即亡隂也亡隂發汗本當生熱乃反寒慄而振<lb/>
　者何耶蓋隂亡則陽氣孤而無偶纔一發汗其陽必<lb/>
　從汗盡越所以寒慄有加隂陽兩竭也<lb/>
<pb n="KR3e0091_WYG_001-50b"/>
十八汗家重發汗必恍惚心亂小便已隂痛與禹餘糧<lb/>
丸<hi>原文</hi>
　心主血汗者心之液平素多汗更發其汗則心臟之<lb/>
　血傷而心神恍惚小腸之腑血亦傷而便已隂疼禹<lb/>
　餘糧丸原方闕然生心血通水道可意㑹也<lb/>
　服麻黄湯汗後病不解有惡寒惡熱不同治一法<lb/>
十九發汗病不解反惡寒者虛故也芍藥甘草附子湯<lb/>
主之發汗後惡寒者虛故也不惡寒但惡熱者實也當<lb/>
<pb n="KR3e0091_WYG_001-51a"/>
和胃氣與調胃承氣湯<hi>原文</hi>
　惡寒者汗出營衛新虛故用法以收隂固陽而和其<lb/>
　營衛不惡寒者汗出表氣未虛反加惡熱則津乾胃<lb/>
　實可知故用法以泄實而和中然曰與似大有酌量<lb/>
　其不當徑行攻下以重虛津液從可識矣<lb/>
　服麻黄湯汗後身痛脉遲者宜行補散一法<lb/>
二十發汗後身疼痛脉沉遲者桂枝加芍藥生薑各一<lb/>
兩人參三兩新加湯主之<hi>原文</hi>
<pb n="KR3e0091_WYG_001-51b"/>
　傷寒發汗後身反疼痛者乃陽氣暴虛寒邪不能盡<lb/>
　出所致若脉見沉遲更無疑矣脉沉遲者六部皆然<lb/>
　與尺遲大異尺遲乃素虛此為發汗新虛故於桂枝<lb/>
　方中倍加芍藥生薑各一兩以去邪用人參三兩以<lb/>
　輔正名曰新加湯者明非桂枝湯中之舊法也<lb/>
　門人問相傳仲景全方止得一百一十二道因有新<lb/>
　加一湯故名為一百一十三方其說然歟答曰此後<lb/>
　人之囈語也仲景意中明明桂枝湯不欲與人參並<lb/>
<pb n="KR3e0091_WYG_001-52a"/>
　用以桂枝能解肌表之邪人參反固肌表之邪故也<lb/>
　然在誤汗誤下以後表裏參錯正氣虛微餘邪不解<lb/>
　則有不得不並用之證如上篇太陽病外證未除而<lb/>
　數下之遂協熱而利下痞鞕表裏不解用桂枝理中<lb/>
　湯乃革去理中之名但曰桂枝人參湯者即此意也<lb/>
　人參尙主半表故曰新加理中則全不主表故革其<lb/>
　名凡此皆仲景精微之藴也然桂枝人參湯中去芍<lb/>
　藥者以誤下而邪入於隂芍藥主隂不能㪚陽邪也<lb/>
<pb n="KR3e0091_WYG_001-52b"/>
　桂枝新加湯中倍芍藥者以誤汗而陽虛邪凑恐陽<lb/>
　孤無偶用芍藥以和之俾不至散亂也故用法必識<lb/>
　立法之意斯用之各當矣<lb/>
　服麻黄湯後不可誤用桂枝及飲水灌水過多一法<lb/>
二十一發汗後不可更行桂枝湯汗出而喘無大熱者<lb/>
可與麻黄杏仁甘草石膏湯主之發汗後飲水多者必<lb/>
喘以水灌之亦喘<hi>原文</hi>
　誤用桂枝固衛寒不得泄氣逆變喘本當用大青龍<lb/>
<pb n="KR3e0091_WYG_001-53a"/>
　湯此於湯中除去桂枝薑棗者以已經一誤不可再<lb/>
　誤馭藥之嚴也然有大熱者恐兼裏證若無大熱其<lb/>
　爲表邪實盛可知故變青龍之制爲麻杏甘石乃爲<lb/>
　的對也飲水多者内有大熱則能消之汗後裏證未<lb/>
　具内無大熱故飲水多者水氣上逆必爲喘也以水<lb/>
　灌其外冷氣侵膚與内邪相搏亦主喘也即食寒飲<lb/>
　冷傷肺之意但傷肺乃積漸所致此不過偶傷耳治<lb/>
　法要不出麻杏甘石之外見内飲水多外行水灌皆<lb/>
<pb n="KR3e0091_WYG_001-53b"/>
　足以歛邪閉汗不獨誤行桂枝湯爲然矣<lb/>
　本麻黄湯證誤下表邪未盡氣逆變喘一法<lb/>
二十二下後不可更行桂枝湯若汗出而喘無大熱者<lb/>
可與麻黄杏仁甘草石膏湯<hi>原文</hi>
　易桂枝以石膏少變麻黄之法以治誤汗而喘當矣<lb/>
　乃誤下而喘亦以桂枝爲戒而不越此方者何耶葢<lb/>
　太陽中風與太陽傷寒一從桂枝一從麻黄分途異<lb/>
　治繇中風之誤下而喘者用厚朴杏仁加入桂枝湯<lb/>
<pb n="KR3e0091_WYG_001-54a"/>
　中觀之則傷寒之誤下而喘者用石膏加入麻黄湯<lb/>
　中乃天造地設兩不移易之定法仲景所以諄諄告<lb/>
　戒者正恐人以傷寒已得汗之證認爲傷風有汗而<lb/>
　誤用桂枝故特出誤汗誤下兩條示以同歸麻黄一<lb/>
　治之要益見營衛分途而成法不可混施矣<lb/>
　服麻黄湯後有陽氣暴虛义手冒心二法<lb/>
　一法心下悸欲得按　一法耳聾無聞<lb/>
二十三發汗過多其人义手自冒心心下悸欲得按者<lb/>
<pb n="KR3e0091_WYG_001-54b"/>
桂枝甘草湯主之<hi>原文</hi>
　發汗過多陽氣虛衰陽本受氣於胸中胸中陽氣不<lb/>
　足故义手冒心不說到陰血上方用桂枝甘草固表<lb/>
　緩中亦未說到養血上方註謂汗多則血傷血傷則<lb/>
　心虛反置陽虛不理所謂迂闊而遠於事情也<lb/>
二十四未持脉時病人义手自冒心師因教試令欬而<lb/>
不欬者此必兩耳聾無聞也所以然者以重發汗虛故<lb/>
如此<hi>原文</hi>
<pb n="KR3e0091_WYG_001-55a"/>
　此示人推測陽虛之一端也陽虛耳聾宜亟固其陽<lb/>
　與少陽傳經邪盛之耳聾逈别矣<lb/>
　服麻黄湯後有陽氣暴虛陰邪上逆臍下悸腹脹滿<lb/>
　二法<lb/>
　一法欲作奔豚預伐其邪<lb/>
　一法行氣補虛以除其滿<lb/>
二十五發汗後其人臍下悸者欲作奔豚茯苓桂枝甘<lb/>
草大棗湯主之<hi>原文</hi>
<pb n="KR3e0091_WYG_001-55b"/>
　汗本心之液發汗後臍下悸者心氣虛而腎氣發動<lb/>
　也腎邪欲上陵心故臍下先悸取用茯苓桂枝直趨<lb/>
　腎界預伐其邪所謂上兵伐謀也<lb/>
二十六發汗後腹脹滿者厚朴生薑甘草半夏人参湯<lb/>
主之<hi>原文</hi>
　吐後腹脹與下後腹脹多爲實以邪氣乘虛入裏爲<lb/>
　實也若發汗後外已解而腹脹滿知非裏實之證繇<lb/>
　脾胃氣虛津液搏結陰氣内動壅而爲滿也故以益<lb/>
<pb n="KR3e0091_WYG_001-56a"/>
　胃和脾降氣滌飲爲治也<lb/>
　服麻黄湯汗後不由誤下津乾飲結胃中變痞一法<lb/>
二十七傷寒汗出解之後胃中不和心下痞鞕乾噫食<lb/>
臭脇下有水氣腹中雷鳴下利者生薑瀉心湯主之<hi>原文</hi>
　汗後外邪雖解然必胃氣安和始得脫然無恙以胃<lb/>
　主津液故也津液因邪入而内結因發汗而外亡兩<lb/>
　傷告匱其人心下必痞鞕以伏飲搏聚胃氣不足以<lb/>
　開之也胃病故乾噫食臭食入而噯餿酸也胃病故<lb/>
<pb n="KR3e0091_WYG_001-56b"/>
　脇下有水氣水入而旁渗脇肋也胃中水榖不行腹<lb/>
　中必雷鳴而搏擊有聲下利而清濁不分也雖不繇<lb/>
　誤下而且成痞設誤下其痞結又當何似耶上篇論<lb/>
　結胸及痞之源云胃中空虛此云胃中不和互意以<lb/>
　其未經誤下而致空虛但言不和然不和已足成痞<lb/>
　胃氣所關之鉅固若此哉誤下成痞用瀉心湯諸方<lb/>
　次第不同四法<lb/>
　一法誤下後再誤下客熱虛痞用甘草瀉心湯<lb/>
<pb n="KR3e0091_WYG_001-57a"/>
　一法誤下後復發汗惡寒先解表後用大黄黄連瀉<lb/>
　心湯<lb/>
　一法陰氣協熱邪作痞用大黄黄連瀉心湯陰氣乘<lb/>
　陽虛作痞用附子瀉心湯<lb/>
　一法心下滿而不痛者用半夏瀉心湯<lb/>
二十八傷寒中風醫反下之其人下利日數十行榖不<lb/>
化腹中雷鳴心下痞鞕而滿亁嘔心煩不得安醫見心<lb/>
下痞謂病不盡復下之其痞益甚此非結熱但以胃中<lb/>
<pb n="KR3e0091_WYG_001-57b"/>
虛客氣上逆故使鞕也甘草瀉心湯主之<hi>原文</hi>
　此條痞證傷寒與中風互言大意具見下利完榖腹<lb/>
　鳴嘔煩皆誤下而胃中空虛之互詞也設不知此義<lb/>
　以爲結熱而復下之其痞必益甚故重以胃中虛客<lb/>
　氣上逆昭揭病因方用甘草瀉心湯者即生薑瀉心<lb/>
　湯除生薑人參不用而倍甘草亁薑也客邪乘虛結<lb/>
　於心下本當用人參以誤而再誤其痞已極人參仁<lb/>
　柔無剛决之力故不用也生薑辛温最宜用者然以<lb/>
<pb n="KR3e0091_WYG_001-58a"/>
　氣薄主散恐其領津液上升客邪從之犯上故倍用<lb/>
　亁薑代之以開痞而用甘草爲君坐鎮中州庶心下<lb/>
　與腹中漸致太寧耳今人但知以生薑代亁薑之僭<lb/>
　孰知以亁薑代生薑之散哉但知甘草能增滿孰知<lb/>
　甘草能去滿哉<lb/>
二十九傷寒大下後復發汗心下痞惡寒者表未解也<lb/>
不可攻痞當先解表表解乃可攻痞解表宜桂枝湯攻<lb/>
痞宜大黄黄連瀉心湯<hi>原文</hi>
<pb n="KR3e0091_WYG_001-58b"/>
　大下之後復發汗先裏後表顛倒差誤究竟已陷之<lb/>
　邪痞結心下證兼惡寒表邪不爲汗衰即不可更攻<lb/>
　其痞當用桂枝解肌之法先解其外外解已後乃以<lb/>
　大黄黄連瀉心湯攻去其心下之痞也<lb/>
三十脉浮而𦂳而復下之𦂳反入裏則作痞按之自濡<lb/>
但氣痞耳心下痞按之濡其脉關上浮者大黄黄連瀉<lb/>
心湯主之心下痞而復惡寒汗出者附子瀉心湯主之<lb/>
<hi>原文</hi>
<pb n="KR3e0091_WYG_001-59a"/>
　傷寒脉浮而𦂳即不可下誤下而𦂳反入裏則寒邪<lb/>
　轉入轉深矣故作痞外邪與内飲摶結故心下滿鞕<lb/>
　若按之自濡而不滿鞕則證不挾飲其所挾者乃身<lb/>
　中之陰氣上逆而痞聚於心下也陰氣上逆惟苦寒<lb/>
　可瀉之上條大黄黄連瀉心之法即爲定藥若惡寒<lb/>
　汗出前方必加入附子以救陽虛葢否者乾往居内<lb/>
　坤往居外所以宜切陰盛陽微之慮今惡寒汗出其<lb/>
　事著矣故三黄湯内另煎附子汁和服以各行其事<lb/>
<pb n="KR3e0091_WYG_001-59b"/>
　而共成傾否之功即一瀉心方中其法度森森若此<lb/>
三十一傷寒五六日嘔而發熱者柴胡湯證具而以他<lb/>
藥下之柴胡證仍在者復與柴胡湯此雖已下之不爲<lb/>
逆必蒸蒸而振却發熱汗出而解若心下滿而鞕痛者<lb/>
此爲結胸也大陷胸湯主之但滿而不痛者此爲痞柴<lb/>
胡湯不中與之宜半夏瀉心湯<hi>原文</hi>
　<hi>半叚當節入少陽篇中因有半夏瀉心湯之法不便分析故録全文</hi>
　上篇論結胸有陽明之兼證矣此復論結胸及痞有<lb/>
<pb n="KR3e0091_WYG_001-60a"/>
　少陽之兼證見五六日嘔而發熱爲少陽之本證然<lb/>
　太陽未罷亦間有之所以陽明致戒云嘔多雖有陽<lb/>
　明證不可攻以嘔屬太陽故也且發熱而非往來之<lb/>
　寒熱尤難辨識果係少陽證則太陽證將罷不似陽<lb/>
　明之不可攻若係太陽遷延未罷誤下即成痞結其<lb/>
　爲逆更大矣方用半夏瀉心湯者即生薑瀉心湯去<lb/>
　生薑而君半夏也去生薑者惡其辛散引津液上奔<lb/>
　也君半夏者瀉心諸方原用以滌飲此因證起於嘔<lb/>
<pb n="KR3e0091_WYG_001-60b"/>
　故推之爲主君耳<lb/>
　服瀉心湯痞不解煩渴小便不利用五苓兩解表裏<lb/>
　一法<lb/>
三十二本以下之故心下痞與瀉心湯痞不解其人渴<lb/>
而口燥煩小便不利者五苓散主之<hi>原文</hi>
　瀉心諸方開結蕩熱益虛可謂具備乃服之而痞不<lb/>
　解更加渴而口燥煩小便不利者前第八條五苓兩<lb/>
　解表裏之法正當主用葢其功擅潤津滋燥導飲蕩<lb/>
<pb n="KR3e0091_WYG_001-61a"/>
　熱所以亦得爲消痞滿之良治也<lb/>
　服瀉心湯後復誤下利不止宜治下焦一法<lb/>
三十三傷寒服湯藥下利不止心下痞鞕服瀉心湯已<lb/>
復以他藥下之利不止醫以理中與之利益甚理中者<lb/>
理中焦此利在下焦赤石脂禹餘糧湯主之復利不止<lb/>
者當利其小便<hi>原文</hi>
　湯藥者蕩滌腸胃之藥即下藥也誤下而下利不止<lb/>
　心下痞鞕服瀉心湯爲合法矣乃復以他藥下之他<lb/>
<pb n="KR3e0091_WYG_001-61b"/>
　藥則皆蕩滌下焦之藥與心下之痞全不相渉縱痞<lb/>
　鞕微除而關閘盡撤利無休止反取危困用理中以<lb/>
　開痞止利原不爲過其利益甚者明是以鄰國爲壑<lb/>
　徒重其奔迫也故用赤石脂禹餘糧固下焦之脫而<lb/>
　重修其關閘倘更不止復通支河水道以殺急奔之<lb/>
　勢庶水榖分而下利自止耳<lb/>
　痞證汗出嘔吐下利用大柴胡湯兩解表裏一法<lb/>
三十四傷寒發熱汗出不解心中痞鞕嘔吐而下利者大<lb/>
<pb n="KR3e0091_WYG_001-62a"/>
柴胡湯主之<hi>原文</hi>
　外邪不解轉入於裏心下痞鞕嘔吐下利攻之則礙<lb/>
　表不攻則裏證已迫計惟主大柴胡一湯合表裏而<lb/>
　兩解之耳<lb/>
　汗吐下解後餘邪挾飲作痞用旋覆代赭石湯一法<lb/>
三十五傷寒發汗若吐若下解後心下痞鞕噫氣不除<lb/>
旋復代赭石湯主之<hi>原文</hi>
　此亦伏飲爲逆但因胃氣虧損故用法以養正而兼<lb/>
<pb n="KR3e0091_WYG_001-62b"/>
　散餘邪大意重在噫氣不除上既心下痞鞕更加噫<lb/>
　氣不除則胃氣上逆全不下行有升無降所謂弦絶<lb/>
　者其聲嘶土敗者其聲噦也故用代赭領人參下行<lb/>
　以鎮安其逆氣微加散邪滌飲而痞自開耳<lb/>
　病人素有痞連臍脇更加痛引陰筋名爲臟結一法<lb/>
三十六病脇下素有痞連在臍傍痛引少腹入陰筋者<lb/>
此名臟結死臟結無陽證不往來寒熱其人反靜舌上<lb/>
胎滑者不可攻也<hi>原文</hi>
<pb n="KR3e0091_WYG_001-63a"/>
　傷寒有臟結之證乃陰邪結於陰也若加痛引少腹<lb/>
　入陰筋則悖亂極矣故主死也無陽證者無表證也<lb/>
　不往來寒熱者無半表半裏之證也其人反靜者并<lb/>
　無裏證也既無表裏之證而舌上仍有胎滑此爲何<lb/>
　故則以丹田有熱胸中有寒耳夫丹田陰也反有熱<lb/>
　胸中陽也反有寒則是其病不在表裏而在上下上<lb/>
　下之邪相悖而不相入所以不可攻也<lb/>
　按病人素有動氣在當臍上下左右則不可發汗素<lb/>
<pb n="KR3e0091_WYG_001-63b"/>
　有痞氣在脇下連臍傍則不可攻下醫工不細詢病<lb/>
　家不明告因而貽誤者多矣甚有明知故犯者其操<lb/>
　術可勝誅哉<lb/>
　臟結之所以不可攻者從來置之不講以爲仲景未<lb/>
　嘗明言後人無從知之不知仲景言之甚明人苐不<lb/>
　參討耳夫所謂不可攻者乃垂戒之辭正欲人詳審<lb/>
　其攻之之次第也試思臟已結矣匪攻而結胡繇開<lb/>
　耶前篇謂其外不解者尚未可攻又謂下利嘔逆不<lb/>
<pb n="KR3e0091_WYG_001-64a"/>
　可攻又謂表解乃可攻痞言之已悉於此特出一訣<lb/>
　謂臟結無陽證不往來寒熱其人反靜則證不在六<lb/>
　經之表裏而在下焦上焦之兩途欲知其候但觀舌<lb/>
　上有胎滑與否有之則外感之陽熱挾痞氣而反在<lb/>
　下素痞之陰寒挾熱勢而反在上此與裏證已具表<lb/>
　證未除者相去不遠但其陰陽悖逆格拒而不入證<lb/>
　轉凶危耳豈結胸者膈内拒痛而臟結者腹内不拒<lb/>
　痛耶此而攻之是速其痛引陰筋而死也不攻則病<lb/>
<pb n="KR3e0091_WYG_001-64b"/>
　不除攻之則死所以以攻爲戒是則調其陰陽使之<lb/>
　相入而胎滑既退然後攻之則熱邪外散寒氣内消<lb/>
　其臟結將自愈矣此持危扶顛之真手眼也<lb/>
　凡腹痛之證得藥而痛愈急者要當識此<lb/>
　設問借結胸以明臟結之脉證一法<lb/>
三十七問曰病有結胸有臟結其狀何如荅曰按之痛<lb/>
寸脉浮關脉沉名曰結胸也何謂臟結荅曰如結胸狀<lb/>
飲食如故時時下利寸脉浮關脉小細沉𦂳名曰臟結<lb/>
<pb n="KR3e0091_WYG_001-65a"/>
舌上白胎滑者難治<hi>原文</hi>
　臟結一證最難辨識復設問荅借結胸以詳其脉證<lb/>
　而明外邪熾盛者爲難治結胸者陽邪結於陽也臟<lb/>
　結者陰邪結於陰也然胸位高臟位卑其脉之寸浮<lb/>
　關沉兩俱無異乃臟結之關脉更加小細𦂳者以關<lb/>
　脉居上下二焦之界外邪繇此下結積氣繇此上干<lb/>
　實往來之要衝所以病在下而脉反困於中也此證<lb/>
　全以外受之邪定輕重若舌上有白胎滑則所感深<lb/>
<pb n="KR3e0091_WYG_001-65b"/>
　重其互結之勢方熾單表單裏及兩解表裏之法俱<lb/>
　不可用所以難治然温中散邪俾陰氣漸下而内消<lb/>
　客邪漸上而外散兩相開解則良工之爲其所難乎<lb/>
　傷寒下早亦成結胸之證四法<lb/>
　一法辨大結胸用大陷胸湯<lb/>
　一法辨小結胸用小陷胸湯<lb/>
　一法辨熱結在裏與結胸異<lb/>
　一法辨邪熱在表心下支結單治其表<lb/>
<pb n="KR3e0091_WYG_001-66a"/>
　太陽結胸證有少陽　　附本篇第三十一條後<lb/>
三十八傷寒六七日結胸熱實脉沉𦂳心下痛按之石<lb/>
鞕者大陷胸湯主之<hi>原文</hi>
　傷寒誤下雖成痞亦時有結胸之候痞者十之八九<lb/>
　結胸者十之一二也故次傷寒結胸於痞證之後<lb/>
　此條熱實二字形容結胸之狀甚明見邪熱填實於<lb/>
　胸間不散漫也上條言寸脉浮關脉沉此言脉沉𦂳<lb/>
　更明葢𦂳脉有浮沉之别浮𦂳主傷寒無汗沉𦂳主<lb/>
<pb n="KR3e0091_WYG_001-66b"/>
　傷寒結胸與中風之陽邪結胸逈殊此所以不言浮<lb/>
　也精矣精矣<lb/>
三十九小結胸病正在心下按之則痛脉浮滑者小陷<lb/>
胸湯主之<hi>原文</hi>
　小結胸病正在心下則不似大結胸之高在心上也<lb/>
　按之則痛比手不可近則較輕也而脉之浮又淺於<lb/>
　沉滑又緩於𦂳可見其人外邪陷入原微但痰飲素<lb/>
　盛挾熱邪而内結所以脉見浮滑也黄連半夏括蔞<lb/>
<pb n="KR3e0091_WYG_001-67a"/>
　實藥味雖平而泄熱散結亦是突圍而入所以名爲<lb/>
　小陷胸湯也<lb/>
四十傷寒十餘日熱結在裏復往來寒熱者與大柴胡<lb/>
湯傷結胸無大熱者此爲水結在胸脇也但頭微汗出<lb/>
者大陷胸湯主之<hi>原文</hi>
　治結胸之證取用陷胸之法者以外邪挾内飲搏結<lb/>
　胸間未全入於裏也若十餘日熱結在裏則是無形<lb/>
　之邪熱藴結必不定在胸上加以往來寒熱仍兼半<lb/>
<pb n="KR3e0091_WYG_001-67b"/>
　表當用大柴胡湯以兩解表裏之熱邪於陷胸之義<lb/>
　無取矣無大熱與上文熱實互意内陷之邪但結胸<lb/>
　間而表裏之熱反不熾盛是爲水飲結在胸脇其人<lb/>
　頭有微汗乃邪結在高而陽氣不能下逹之明徴此<lb/>
　則主用大陷胸湯允爲的對也仲景辨證明徹若此<lb/>
　後人反謂結胸之外復有水結胸一證又謂下文支<lb/>
　結乃支飲結聚亦另是一證可笑極矣<lb/>
四十一傷寒六七日發熱微惡寒肢節煩疼微嘔心下<lb/>
<pb n="KR3e0091_WYG_001-68a"/>
支結外證未去者柴胡桂枝湯主之<hi>原文</hi>
　妙哉仲景之文此一條又足緯上三條而明其意心<lb/>
　下支結者邪結於心下之偏旁不正中也比小結胸<lb/>
　之正在心下又較輕矣傷寒至六七日宜經傳已遍<lb/>
　乃發熱微惡寒肢節煩疼微嘔其邪尚在三陽之界<lb/>
　未入於裏雖心下支結而外證未除即不可用大陷<lb/>
　胸湯以大陷胸湯主裏而不主表也亦不可用小陷<lb/>
　胸湯以小陷胸湯主飲而不主表也夫支結之邪其<lb/>
<pb n="KR3e0091_WYG_001-68b"/>
　在外者方盛其陷入者原少故但合用柴胡桂枝和<lb/>
　解二法以治其表表邪去而支結自開矣後人謂支<lb/>
　結乃支飲結於心下夢語喃喃吾不識支飲爲何物<lb/>
　也<lb/>
　辨下後胸滿煩驚身重困篤一法<lb/>
四十二傷寒八九日下之胸滿煩驚小便不利讝語一<lb/>
身盡重不可轉側者柴胡加龍骨牡蠣湯主之<hi>原文</hi>
　此伏飲素積爲變之最鉅者葢積飲之人津液素結<lb/>
<pb n="KR3e0091_WYG_001-69a"/>
　原不足以充灌週身及遇外感一切汗吐下定法漫<lb/>
　難輕試其誤下之變更有進於結胸者似此一證八<lb/>
　九日過經乃下之可謂慎矣孰知外邪未盡乘虛而<lb/>
　陷積飲挾之填滿胸中胸中既滿則膻中之氣不能<lb/>
　四布而使道絶使道絶則君主孤危所以心驚而神<lb/>
　亂也煩與讝語本屬胃此則兼心小便不利本屬津<lb/>
　液内竭此亦兼小腸火燔一身盡重不可轉側者又<lb/>
　神明内亂治節不行百骸無主之明徴也夫邪方在<lb/>
<pb n="KR3e0091_WYG_001-69b"/>
　表裏其患已及神明於此而補天浴日寧復尋常表<lb/>
　裏所辨故用人參茯苓之補以益心虛丹鉛之重以<lb/>
　鎮心驚龍骨牡蠣之澁以爲載神之舟楫一方而批<lb/>
　卻導窽全收安内攘外之功後人不察謂是總三陽<lb/>
　而和之之法豈其然哉<lb/>
　按傷寒雖云傳足不傳手其實原無界限此證手少<lb/>
　陰心主爲邪所逼神明内亂因致讝語無倫較他症<lb/>
　讝語之屬胃實者相去懸絶若復以治足經之法治<lb/>
<pb n="KR3e0091_WYG_001-70a"/>
　之必無幸矣方中藥止九味用入心藥五種不以為<lb/>
　複且用非常藥三種不以為猛蓋都城震動勢必悉<lb/>
　力入援非孤注可圖僥倖也至於痰飲搏膈最為剝<lb/>
　床者但用半夏一味表邪内襲首發難端者但從太<lb/>
　少之例用桂枝柴胡二味陽邪入隂最宜急驅者但<lb/>
　用大黄一味是則治傷寒喫𦂳之處咸落第二義止<lb/>
　從治心諸藥之後一案共結其局此等手眼豈凡近<lb/>
　可識耶<lb/>
<pb n="KR3e0091_WYG_001-70b"/>
　病久脉代結心動悸宜補胃生津兼散邪一法<lb/>
四十三傷寒脉結代心動悸者炙甘草湯主之一名復<lb/>
藥湯脉按之來緩而時一止復來者名曰結又脉來動<lb/>
而中止更來小數中有還者反動名曰結隂也脉來動<lb/>
而中止不能自還因而復動名曰代隂也得此脉者必<lb/>
難治<hi>原文</hi>
　傷寒病而至脉結代心動悸真隂已亡微邪搏聚者<lb/>
　欲散不散故立炙甘草湯補胃生津潤燥以復其脉<lb/>
<pb n="KR3e0091_WYG_001-71a"/>
　少加桂枝以和營衛少加清酒以助藥力内充胃氣<lb/>
　外達肌表不驅邪而邪自無可容矣<lb/>
　後段本為結代二脉下註脚後人不解疑為闕文但<lb/>
　以虛多實少混說殊不知脉者氣血之先仲景於津<lb/>
　液内亡之脉名之為結隂代隂又名無陽原有至理<lb/>
　何得懵然不識聊為四言俚句以明其義胃藏津液<lb/>
　水榖之海内充臟腑外灌形骸津多脉盛津少脉衰<lb/>
　津結病至津竭禍來脉見微弱宜先建中汗則津越<lb/>
<pb n="KR3e0091_WYG_001-71b"/>
　下則津空津耗脉和不可妄攻小便漸減大便自通<lb/>
　陽明内實急下救焚少緩須臾津液無存陽明似實<lb/>
　少用調承驅熱存津此法若神腎中真陽隂精所栽<lb/>
　胃中真陽津液所胎津枯精盛冽泉可溉隂精衰薄<lb/>
　瓶罄罍哀何謂結隂無陽脉闔何謂代隂無陽脉奪<lb/>
　經掲無陽津液所恬較彼亡陽天地懸闊<lb/>
　誤下下利不止身疼痛宜先救裏後救表一法<lb/>
四十四傷寒醫下之續得下利清榖不止身疼痛者急<lb/>
<pb n="KR3e0091_WYG_001-72a"/>
當救裏身體疼痛清便自調者急當救表救裏宜四逆<lb/>
湯救表宜桂枝湯<lb/>
　下利清榖者脾中之陽氣微而飲食不能腐化也身<lb/>
　體疼痛者在裏之隂邪盛而筋脉為其阻滯也陽微<lb/>
　隂盛凶危立至當急救其在裏之微陽俾利與痛而<lb/>
　俱止救後小便清大便調則在裏之陽已復而身痛<lb/>
　不止明是表邪未盡營衛不和所致又當急救其表<lb/>
　俾外邪仍從外解而表裏之辨始為明且盡耳救裏<lb/>
<pb n="KR3e0091_WYG_001-72b"/>
　與攻裏天淵若攻裏必須先表後裏必無倒行逆施<lb/>
　之法惟在裏之隂寒極盛恐陽氣暴脫不得不急救<lb/>
　其裏俟裏症少定仍救其表初不敢以一時之權宜<lb/>
　更一定之正法也厥隂篇下利腹脹身體疼痛者先<lb/>
　温其裏乃攻其表曰先温曰乃攻形容不得已之次<lb/>
　第足互此意<lb/>
　辨誤下引邪内入用梔子湯取吐三法<lb/>
　　一法下後煩滿不安用梔子厚朴湯<lb/>
<pb n="KR3e0091_WYG_001-73a"/>
　　一法誤用丸藥大下身熱微煩用梔子亁薑湯<lb/>
　　一法大下後身熱心中結痛用梔子豉湯<lb/>
四十五傷寒下後心煩腹滿卧起不安者梔子厚朴湯<lb/>
主之<hi>原文</hi>
　滿而不煩即裏症已具之實滿煩而不滿即表症未<lb/>
　罷之虛煩合而有之且卧起不安明是邪凑胸表腹<lb/>
　裏之間無可奈何之象故用梔子以快湧其邪而合<lb/>
　厚朴枳實以泄腹中之滿亦表裏兩解之法也<lb/>
<pb n="KR3e0091_WYG_001-73b"/>
四十六傷寒醫以丸藥大下之身熱不去微煩者梔子<lb/>
亁薑湯主之<hi>原文</hi>
　丸藥大下徒傷其中而不能蕩滌其邪故梔子合亁<lb/>
　薑用之亦温中散邪之法也<lb/>
四十七傷寒五六日大下之後身熱不去心中結痛者<lb/>
未欲解也梔子豉湯主之發汗若下之而煩熱胸中窒<lb/>
者梔子豉湯主之發汗吐下後虛煩不得眠若劇者必<lb/>
反覆顚倒心中懊憹者梔子豉湯主之若少氣者梔子<lb/>
<pb n="KR3e0091_WYG_001-74a"/>
甘草豉湯主之若嘔者梔子生薑豉湯主之凡用梔子<lb/>
湯病人舊微溏不可與服之<hi>原文</hi>
　香豉主寒熱惡毒煩燥滿悶下後身熱不去心中結<lb/>
　痛則表邪昭著與前條之微煩不同故以梔子合香<lb/>
　豉解㪚餘邪又主表而不主裏之法也然此梔豉一<lb/>
　法諸凡汗下後症顯實煩虛煩之不同要皆可用以<lb/>
　其胸中窒塞即名實煩窒比心中結痛則較輕也以<lb/>
　其身外熱除心中不窒止是虛熱内壅即名虛煩虛<lb/>
<pb n="KR3e0091_WYG_001-74b"/>
　煩不得眠亦即卧起不安之互詞反覆顚倒心中懊<lb/>
　憹熱邪逼處無法可除故用梔豉湯以湧其餘熱乃<lb/>
　因汗吐下後胸中陽氣不足最虛之處便是容邪之<lb/>
　處正宜因其髙而越之耳若慮津液内竭正氣暴虛<lb/>
　餘邪不盡則仲景原有炙甘草湯一法寧敢妄湧以<lb/>
　犯虛虛之戒耶執一而妄註祗令作者之意盡失可<lb/>
　惱可惱<lb/>
　舊微溏則大腑易動服此湯不能上湧反為下泄矣<lb/>
<pb n="KR3e0091_WYG_001-75a"/>
　縁内經有先泄而後生他病者治其本必先調之後<lb/>
　乃治其他病故此示戒<lb/>
　辨下後復發汗之脉症及晝夜靜躁二法<lb/>
四十八下之後復發汗必振寒脉微細所以然者以内<lb/>
外俱虛故也<hi>原文</hi>
　治傷寒有先汗後下之次第原不得已之法設下之<lb/>
　後外邪不盡復不得已而發其汗其人身必振寒脉<lb/>
　必微細邪雖去而内外俱虛所傷滋大矣良工於汗<lb/>
<pb n="KR3e0091_WYG_001-75b"/>
　下之際已不可無集木臨谷之懼况以誤治致虛更<lb/>
　可再誤而犯虛虛之戒乎註以振寒屬誤汗脉微細<lb/>
　屬誤下且牽入亡陽亡隂蔓語殊失仲景叮嚀之意<lb/>
四十九下之後復發汗畫日煩躁不得眠夜而安靜不<lb/>
嘔不渴無表症脉沉微身無大熱者亁薑附子湯主之<lb/>
<hi>原文</hi>
　上條但言振寒及微細之脉未定所主之病以虛症<lb/>
　不一也然振寒脉微細陽虛之故已露一班設畫日<lb/>
<pb n="KR3e0091_WYG_001-76a"/>
　煩燥不得眠其為虛陽擾亂可知矣其人夜反安靜<lb/>
　不嘔不渴則虛陽擾亂不兼外邪可知矣乃復以脉<lb/>
　沉微身無大熱重加辨别者仲景意中恐新邪乘虛<lb/>
　暗襲耳外無邪襲則煩燥為亡陽之候而亁薑附子<lb/>
　在所必用矣即此而推其人日中安靜夜多煩燥則<lb/>
　陽不病而隂病可知矣然隂病乃傷寒後之本症自<lb/>
　有陽邪入隂及隂氣内虧津液未復之條故不復互<lb/>
　言之也<lb/>
<pb n="KR3e0091_WYG_001-76b"/>
　辨吐下後復汗身為振揺動惕久成痿廢二法<lb/>
　一法胸髙頭眩脈沉𦂳加悮汗動經宜亟通津液<lb/>
　一法飲搏胸脇經脈動惕久成痿廢<lb/>
五十傷寒若吐若下後心下逆滿氣上衝胸起則頭眩<lb/>
脉沉𦂳發汗則動經身為振振揺者茯苓桂枝白术甘<lb/>
草湯主之<hi>原文</hi>
　心下逆滿氣上衝胸寒邪摶飲塞湧於膈所以起則<lb/>
　頭眩脉見沉𦂳明是飲中留結外邪若但發汗以强<lb/>
<pb n="KR3e0091_WYG_001-77a"/>
　解其外外雖解而津液内竭反足傷動經脉有身為<lb/>
　振揺之患矣蓋人身經脉頼津液以滋養吐下而津<lb/>
　液一傷更發其汗津液再傷坐令經脉失養身為振<lb/>
　揺貽害深矣所以遇此等症必一方之中滌飲與散<lb/>
　邪並施乃克有濟太陽第三篇中用小青龍湯全是<lb/>
　此意但彼症風寒兩受不得不重在表此症外邪已<lb/>
　散止存飲中之邪故以桂枝加入制飲藥内俾飲中<lb/>
　之邪盡㪚津液得以四布而滋養其經脉千百來年<lb/>
<pb n="KR3e0091_WYG_001-77b"/>
　孰解其批郤導窽之微㫖乎<lb/>
五十一傷寒吐下後發汗虛煩脉甚微八九日心下痞<lb/>
硬脇下痛氣上衝咽喉眩冐經脉動惕者久而成痿<hi>原文</hi>
　此即上條之症而明其増重者必致廢也曰虛煩曰<lb/>
　脉甚微則津液内亡求上條之脉沉𦂳為不可得矣<lb/>
　曰心下痞硬曰脇下痛較上條之心下逆滿更甚矣<lb/>
　曰氣上衝咽喉較上條之衝胸更髙矣外症痰飲搏<lb/>
　結有加而脉反甚微不與病情相恊為日既久則四<lb/>
<pb n="KR3e0091_WYG_001-78a"/>
　屬失其滋養此後非不有飲食漸生之津液然久不<lb/>
　共經脉同行其旁滲他溢與飲同事可知其不能復<lb/>
　榮經脉可知所以竟成痿也<lb/>
　按汗下吐三法差悞隂陽並竭變症蠭起如心悸頭<lb/>
　眩身瞤動面色青黄四肢難以屈伸等症本篇言之<lb/>
　不一皆是教人對症急治不可因循以貽禍患如此<lb/>
　一症心下痞硬太陽之邪挾飲上逆也脇下痛少陽<lb/>
　之邪挾飲上逆也逆而不已上衝咽喉逆而不已過<lb/>
<pb n="KR3e0091_WYG_001-78b"/>
　頸項而上衝頭目因而眩冐有加則不但身為振揺<lb/>
　其頸項間且陽虛而隂凑之矣隂氣劑頸反不得還<lb/>
　乃至上入髙巓則頭愈重而益振揺矣夫人身之筋<lb/>
　脉全頼元氣與津液為充養元氣以動而漸消津液<lb/>
　以結而不布上盛下虛兩足必先痿廢此仲景茯苓<lb/>
　桂枝白术甘草湯於心下逆滿氣上冲胸之日早已<lb/>
　用力乎<lb/>
　辨傷寒熱瘀小便反利為蓄血用抵當丸一法<lb/>
<pb n="KR3e0091_WYG_001-79a"/>
五十二傷寒有熱少腹滿應小便不利今反利者為有<lb/>
血也當下之不可餘藥宜抵當丸<hi>原文</hi>
　傷寒蓄血較中風蓄血更為凝滯故變上篇之抵當<lb/>
　湯為丸煮而連滓服之與結胸項强似柔痓用大䧟<lb/>
　胸丸同意蓋湯者蕩也陽邪入隂一蕩滌之即散丸<lb/>
　者緩也隂邪入隂恐蕩滌之而不盡故緩而攻之所<lb/>
　以求功於必勝也其曰不可餘藥者即本湯不變為<lb/>
　丸不可得矣<lb/>
<pb n="KR3e0091_WYG_001-79b"/>
　辨傷寒風濕相搏身體煩痛脉症二法<lb/>
五十三傷寒八九日風濕相摶身體煩疼不能自轉側<lb/>
不嘔不渴脉浮虛而澁者與桂枝附子湯主之若其人<lb/>
大便硬小便自利者去桂枝加白术湯主之<hi>原文</hi>
　風木濕土雖天運六氣中之二氣然而濕土實地之<lb/>
　氣也經云地氣之中人也下先受之其與風相摶結<lb/>
　止是流入關節身疼極重而無頭疼及嘔渴等症故<lb/>
　雖浸滛於週身軀殻而難犯髙巔臟腑之界耳不嘔<lb/>
<pb n="KR3e0091_WYG_001-80a"/>
　者上無表邪也不渴者内非熱熾也加以脉浮虛而<lb/>
　澁則為風濕摶於軀殻無疑故用桂枝附子疾馳經<lb/>
　絡水道以迅掃而分竭之也<lb/>
五十四風濕相摶骨節煩疼掣痛不得屈伸近之則痛<lb/>
劇汗出短氣小便不利惡風不欲去衣或身微腫者甘<lb/>
草附子湯主之<hi>原文</hi>
　此條復互上條之意而辨其症之較重者痛不可近<lb/>
　汗出短氣惡風不欲去衣小便不利或身微腫正相<lb/>
<pb n="KR3e0091_WYG_001-80b"/>
　摶之最劇處故於前方加白术以理脾而下滲其濕<lb/>
　減薑棗之和中以外泄其風要皆藉附子之大力者<lb/>
　負之而走耳<lb/>
　辨傷寒發黄有寒濕相摶四法<lb/>
五十五傷寒發汗已身目為黄所以然者以寒濕在裏<lb/>
不解故也以為不可下也於寒濕中求之<hi>原文</hi>
　傷寒發汗已熱邪解矣何繇反蒸身目為黄所以然<lb/>
　者寒濕搏聚適在軀殻之裏故爾發黄也裏者在内<lb/>
<pb n="KR3e0091_WYG_001-81a"/>
　之通稱非謂寒濕深入在裏蓋身目正屬軀殻與藏<lb/>
　府無關也於寒濕中求之即下文三法也<lb/>
五十六傷寒瘀熱在裏身必發黄麻黄連翹赤小豆湯<lb/>
主之<hi>原文</hi>
　傷寒之邪得濕而不行所以熱瘀身中而發黄故用<lb/>
　外解之法設泥裏字豈有邪在裏而反治其表之理<lb/>
　哉<lb/>
五十七傷寒七八日身黄如橘子色小便不利腹微滿<lb/>
<pb n="KR3e0091_WYG_001-81b"/>
者茵陳蒿湯主之<lb/>
　黄色鮮明其為三陽之熱邪無疑小便不利腹微滿<lb/>
　乃濕家之本症不得因此指為傷寒之裏症也方中<lb/>
　用大黄者取佐茵陳梔子建驅濕除熱之功以利小<lb/>
　便非用下也<lb/>
五十八傷寒身黄發熱者梔子蘗皮湯主之<hi>原文</hi>
　熱已發出於外自與内瘀不同正當隨熱勢清解其<lb/>
　黄俾不留於肌表間也前條熱瘀故用麻黄此條發<lb/>
<pb n="KR3e0091_WYG_001-82a"/>
　熱反不用麻黄者蓋寒濕之證難於得熱熱則其勢<lb/>
　外出而不内入矣所謂於寒濕中求之不盡泥傷寒<lb/>
　定法此非一徵歟<lb/>
　用三法以驅傷寒發黄於寒濕中求之能事畢矣設<lb/>
　不如此妄行攻下其邪乘虛䧟入陽明中土日與水<lb/>
　榖相蒸身目之黄有加無已漸致沉錮不反者多矣<lb/>
　此仲景所為叮嚀不可下之意乎<lb/>
　同一濕也與風相搏則為掣痛與寒相結則發黄以<lb/>
<pb n="KR3e0091_WYG_001-82b"/>
　俱太陽表邪故戒不可下叔和不察將寒濕編入陽<lb/>
　明之末未免與不可下之㫖相悖今悉歸太陽求不<lb/>
　違先聖矩矱云<lb/>
太陽經下篇　<hi>凡風寒兩傷營衛之證列於此篇法二十四條</hi>
　按上篇太陽中風廼衛病而榮不病之證中篇太陽<lb/>
　傷寒廼榮病而衛不病之證然天氣之風寒毎相因<lb/>
　人身之榮衛非兩截病則俱病者恒多迨俱病則邪<lb/>
　勢孔熾其人必増煩燥非發汗不解故仲景取用青<lb/>
<pb n="KR3e0091_WYG_001-83a"/>
　龍之法乃内經陽之汗以天地之雨名之之義也但<lb/>
　青龍為神物最難駕馭必審其人無少隂脉證乃可<lb/>
　用之以少隂亦主煩燥故也因是更立眞武一湯以<lb/>
　救青龍之誤投白虎一湯以匡青龍之不逮神方畢<lb/>
　用所謂神乎其神者矣有志精義入神之學者請自<lb/>
　茲篇證入<lb/>
　用大青龍湯詳辨脉證大綱二法<lb/>
一太陽中風脉浮𦂳發熱惡寒身疼痛不汗出而煩燥<lb/>
<pb n="KR3e0091_WYG_001-83b"/>
者大青龍湯主之若脉微弱汗出惡風者不可服服之<lb/>
則厥逆筋愓肉瞤此為逆也以眞武湯救之<hi>原文</hi>
　天地鬱蒸得雨則和人身煩躁得汗則解大青龍湯<lb/>
　證為太陽無汗而設與麻黄湯證何異因有煩燥一<lb/>
　證兼見則非此法不解蓋風為煩寒為燥故用之發<lb/>
　汗以解其煩燥也究竟本方原於無汗者取微似汗<lb/>
　若有汗者之煩燥全非鬱蒸之比其不藉汗解甚明<lb/>
　加以惡風脉微弱則是少隂亡陽之證若脉浮弱汗<lb/>
<pb n="KR3e0091_WYG_001-84a"/>
　出惡風而不煩燥即是太陽中風之證皆於此湯不<lb/>
　相渉也誤服此湯寧不致厥逆惕瞤而速其陽之亡<lb/>
　耶仲景不能必用法者盡如其法更立眞武一湯以<lb/>
　救其誤學者能識其鄭重之意即百用不至一誤矣<lb/>
　特為剖析疑義相與明之<lb/>
　按解肌兼發汗而取義於青龍者龍升而雲興雲興<lb/>
　而雨降鬱熱頓除煩燥乃解匪龍之為靈何以得此<lb/>
　乎觀仲景製方之意本是桂枝麻黄二湯合用但因<lb/>
<pb n="KR3e0091_WYG_001-84b"/>
　芍藥酸收為興龍致雨所不宜故易以石膏之辛甘<lb/>
　大寒辛以散風甘以散寒寒以勝熱一藥而三善具<lb/>
　備且能助青龍升騰之勢所以為至當至神之法也<lb/>
　然而去芍藥之酸收增石膏之辛㪚外攻之力猛而<lb/>
　難制在寒多風少及風寒兩停之證則用當而通神<lb/>
　其有風無寒之證及微弱之脉若不知變而㮣用之<lb/>
　有厥逆惕瞤而亡陽耳此疏庸之輩所為望而畏之<lb/>
　乎詎知仲景於風多寒少之證而見微弱之脉有用<lb/>
<pb n="KR3e0091_WYG_001-85a"/>
　桂枝二越婢一之法桂枝全方不去芍藥取用其二<lb/>
　全是不欲發汗之意復改麻黄一湯為越婢一者略<lb/>
　用麻黄石膏二物示微發於不發之中耳夫婢女子<lb/>
　之卑者也女子固以順為正况於婢則惟所指使更<lb/>
　無專擅矣以大青龍之升騰變化不可駕馭之物約<lb/>
　略用之乃至性同女婢之卑柔此仲景通天手眼也<lb/>
　只一方中忽焉去芍藥為大青龍而升天興雲雨忽<lb/>
　焉存芍藥為小青龍而蟠泥潤江海忽焉用桂枝二<lb/>
<pb n="KR3e0091_WYG_001-85b"/>
　越婢一而細雨濕泥沙精義入神之道比仙經較著<lb/>
　矣後人不窺作者之藩安望其能用之也哉<lb/>
　再按誤服大青龍湯厥逆筋惕肉瞤者既有亡陽之<lb/>
　逆矣亡陽即當用四逆湯以回陽乃置而不用更推<lb/>
　重眞武一湯以救之者其義何居蓋眞武乃北方司<lb/>
　水之神龍惟藉水可能變化而水者眞武之所司也<lb/>
　設眞武不與之以水青龍之不能奮然升天可知矣<lb/>
　故方中用茯苓白术芍藥附子行水收隂醒脾崇土<lb/>
<pb n="KR3e0091_WYG_001-86a"/>
　之功多於回陽名之曰眞武湯乃收拾分馳離絶之<lb/>
　隂陽互鎭於少隂北方之位其所收拾者全在收拾<lb/>
　其水使龍潛而不能見也設有一毫水氣上逆龍即<lb/>
　得遂其升騰變化縱獨用附子亁薑以回陽其如魄<lb/>
　汗不止何哉厥後晉旌陽祖師以仙術斬蛟捕至蛟<lb/>
　龍遁跡之所戒其家勿蓄勺水乃至從硯水中逸去<lb/>
　可見水怪原有尺水丈波之能向非眞武坐鎭北方<lb/>
　天壤間久爲龍蛇之窟矣即此推之人身陽根於隂<lb/>
<pb n="KR3e0091_WYG_001-86b"/>
　其亡陽之證乃少隂腎中之眞陽飛越耳眞陽飛越<lb/>
　亟須鎭攝歸根陽既歸根隂必翕然從之隂從則水<lb/>
　不逆矣隂從則陽不孤矣豈更能飛越乎故舎天人<lb/>
　一致之理以譚醫者非其至也　　後賢用附子為<lb/>
　末以止隂燥名曰霹靂散藥雖善而名則可笑夫隂<lb/>
　燥正厥逆瞤惕之候而霹靂又青龍行雨之符以是<lb/>
　名方其違聖悖理可勝道哉<lb/>
二傷寒脉浮緩身不疼但重乍有輕時無少隂證者大<lb/>
<pb n="KR3e0091_WYG_001-87a"/>
青龍湯發之<hi>原文</hi>
　前條太陽中風四字括上篇而言此條傷寒二字括<lb/>
　中篇而言風寒之脉證錯見則桂枝湯與麻黄湯為<lb/>
　不可用不待言矣故二條反覆互明大青龍湯允為<lb/>
　風寒兩兼的對之藥也無少隂證成註謂不久厥吐<lb/>
　利無少隂裏證夢語喃喃誤人最大仲景來文但重<lb/>
　乍有輕時六字蚤已挈明言但身重而無少隂之欲<lb/>
　寐其為寒因可審况乍有輕時不似少隂之晝夜俱<lb/>
<pb n="KR3e0091_WYG_001-87b"/>
　重又兼風因可審所以敢恣行無忌力驅其在表之<lb/>
　風寒若脉微弱身重欲寐則内顧少隂且不遑矣敢<lb/>
　發之乎<lb/>
　細玩二條文意傷風脉本浮緩反見浮𦂳傷寒脉本<lb/>
　浮𦂳反見浮緩是為傷風見寒傷寒見風兩無疑矣<lb/>
　既無可疑又當辨無少隂證相雜則用青龍萬舉萬<lb/>
　當矣故脉見微弱即不可用大青龍湯以少隂病脉<lb/>
　必微細也方註泥弱字牽入中風之脉陽浮隂弱為<lb/>
<pb n="KR3e0091_WYG_001-88a"/>
　解大失仲景叮嚀垂戒之意不思中風之脉以及誤<lb/>
　汗等證太陽上篇已悉此處但歸重分别少隂以太<lb/>
　陽膀胱經與少隂腎經合為表裏膀胱邪勝腎切震<lb/>
　鄰其左隂精素虛之人表邪不俟傳經蚤從膀胱之<lb/>
　府襲入腎藏者有之况兩感夾隂等證臨病尤當細<lb/>
　察設少隂不虧表邪安能飛渡而見身重欲寐等證<lb/>
　耶故有少隂證者不得已而行表散自有温經散邪<lb/>
　兩相綰炤之法豈可徑用青龍之猛立剷孤陽之根<lb/>
<pb n="KR3e0091_WYG_001-88b"/>
　乎仲景竪此一義用法之妙已竭盡無餘後人顚倒<lb/>
　無傳妄行註釋致令察脉辨證之際懵然不識要妙<lb/>
　祗覺仲景之堂無階可升其治虛勞發熱骨蒸多汗<lb/>
　毎輕用升柴恣行表散遵依東垣升陽散火廼至百<lb/>
　不救一今與英賢商確仲景法豈非民生之一幸歟<lb/>
　青龍項中脉見浮𦂳日久致衂用麻黄湯次第三法<lb/>
三太陽病脉浮𦂳無汗發熱身疼痛八九日不解表證<lb/>
仍在此當發其汗服藥已微除其人發煩熱目瞑劇者<lb/>
<pb n="KR3e0091_WYG_001-89a"/>
必衂衂乃解所以然者陽氣重故也麻黄湯主之<hi>原文</hi>
　此風多寒少之證服藥已微除則藥不勝病可知發<lb/>
　煩者熱蒸而鬱煩也目瞑者熱轉榮血肝氣不治也<lb/>
　劇則熱甚於經必廹血妄行而為衂衂則熱隨血散<lb/>
　而解也陽氣重者風屬陽而入衛氣為寒所持故重<lb/>
　也所以雖得衂解仍主麻黄湯以發其未盡之沉滯<lb/>
　而大變乎中風之例也<lb/>
四太陽病脉浮𦂳發熱身無汗自衂者愈<hi>原文</hi>
<pb n="KR3e0091_WYG_001-89b"/>
　此即前條風多寒少之證但無身疼痛則寒證較輕<lb/>
　又無發煩目瞑則陽氣亦不重自衂即愈比前衂乃<lb/>
　解亦易安所以既衂則不更主麻黄湯也<lb/>
五傷寒脉浮𦂳不發汗因致衂者麻黄湯主之<hi>原文</hi>
　此寒多風少之證也寒多不發汗所以致衂既衂則<lb/>
　風邪得解所以惟用麻黄湯以發其未散之寒而但<lb/>
　從傷寒之例也<lb/>
　青龍項中狀如瘧表裏虛禁汗吐下用各半湯一法<lb/>
<pb n="KR3e0091_WYG_001-90a"/>
六太陽病得之八九日如瘧狀發熱惡寒熱多寒少其<lb/>
人不嘔清便欲自可一日二三度發脉微緩者為欲愈<lb/>
也脉微而惡寒者此隂陽俱虛不可更發汗更下更吐<lb/>
也面色反有熱色者未欲解也以其不能得小汗出身<lb/>
必癢宜桂枝麻黄各半湯<hi>原文</hi>
　此亦風多寒少之證以其風雖外薄為寒所持而不<lb/>
　能散所以靣顯怫鬱之熱色宜總風寒而兩解之也<lb/>
　青龍項中脉微弱為無陽用桂枝二越婢一湯一法<lb/>
<pb n="KR3e0091_WYG_001-90b"/>
七太陽病發熱惡寒熱多寒少脉微弱者此無陽也不<lb/>
可更汗宜桂枝二越婢一湯<hi>原文</hi>
　此亦風多寒少之證無陽二字仲景言之不一後人<lb/>
　不解皆置為闕疑不知乃亡津液之通稱也故以不<lb/>
　可更汗為戒然非汗則風寒終不解惟取桂枝之二<lb/>
　以治風越婢之一以治寒乃為合法越婢者石膏之<lb/>
　辛凉也胃得之則熱化津生以此兼解其寒柔緩之<lb/>
　性比女婢猶為過之可用之無恐矣<lb/>
<pb n="KR3e0091_WYG_001-91a"/>
　青龍項中汗出不解用桂枝二麻黄一湯一法<lb/>
八服桂枝湯大汗出脉洪大者與桂枝湯如前法若形<lb/>
如瘧日再發者汗出必解宜桂枝二麻黄一湯<hi>原文</hi>
　此亦風多寒少之證服桂枝湯治風而遺其寒汗反<lb/>
　大出脉反洪大似乎風邪再襲故重以桂枝湯探之<lb/>
　若果風邪之故立解矣若形如瘧日再發則邪本欲<lb/>
　散又且淺而易散其所以不散者終為微寒所持故<lb/>
　略兼治寒而汗出必解也<lb/>
<pb n="KR3e0091_WYG_001-91b"/>
　青龍項中辨表裏用桂枝湯單解風邪一法<lb/>
九傷寒不大便六七日頭痛有熱者與承氣湯其小便<lb/>
清者知不在裏仍在表也當須發汗若頭痛者必衂宜<lb/>
桂枝湯<hi>原文</hi>
　六七日不大便明係裏熱况有熱以證之更可無疑<lb/>
　故雖頭痛可用承氣下之若小便清者邪未入裏即<lb/>
　不可下仍當發汗以散表邪然頭疼有熱多是風邪<lb/>
　上壅勢必致衂若兼寒邪則必如第二類之身疼痛<lb/>
<pb n="KR3e0091_WYG_001-92a"/>
　目瞑何以但頭痛而無身目之證耶故惟用桂枝湯<lb/>
　以解風邪與用麻黄湯之法各别也<lb/>
　青龍項中風寒挾飲微結桂枝合五苓加減一法<lb/>
十服桂枝湯或下之仍頭項强痛翕翕發熱無汗心下<lb/>
滿微痛小便不利者桂枝湯去桂加茯苓白术湯主之<lb/>
<hi>原文</hi>
　服桂枝湯治風而遺其寒所以不解而證變設更下<lb/>
　之則邪勢乘虛入裏益誤矣在表之風寒未除而在<lb/>
<pb n="KR3e0091_WYG_001-92b"/>
　裏之水飲上逆故變五苓兩解表裏之法而用茯苓<lb/>
　白术為主治去桂枝者以已誤不可復用也然桂枝<lb/>
　雖不可用其部下諸屬皆所必需倘併不用芍藥以<lb/>
　收隂甘草薑棗以益虛而和脾胃其何以定誤汗誤<lb/>
　下之變耶故更一主將而一軍用命甚矣仲景立方<lb/>
　之神也<lb/>
　青龍項中火廹亡陽用桂枝湯加減救逆一法<lb/>
十一傷寒脉浮醫以火廹刼之亡陽必驚狂起卧不安<lb/>
<pb n="KR3e0091_WYG_001-93a"/>
者桂枝去芍藥加蜀漆龍骨牡蠣救逆湯主之<hi>原文</hi>
　此條文義甚明後人不識作者之意雖有良法而不<lb/>
　能用茲特闡之篇首誤服大青龍湯厥逆筋惕肉瞤<lb/>
　而亡陽者乃汗多所致故用眞武湯救之此以火廹<lb/>
　刼而亡陽者乃方寸元陽之神被火廹刼而飛騰散<lb/>
　亂故驚狂起卧不安有如此者少緩須臾駟馬莫追<lb/>
　神丹莫挽矣故用此湯救之桂枝湯中除去芍藥人<lb/>
　皆不知其故或謂惡其酸收非也夫神㪚正欲其收<lb/>
<pb n="KR3e0091_WYG_001-93b"/>
　何為見惡耶設不宜於芍藥之酸又何宜於龍骨牡<lb/>
　蠣之濇耶學者於此等處當猛下一參透此一關勝<lb/>
　讀方書千卷蓋陽神散亂當求之於陽桂枝湯陽藥<lb/>
　也然必去芍藥之隂重始得疾趨以達於陽位既達<lb/>
　陽位矣其神之驚狂者漫難安定更加蜀漆為之主<lb/>
　統則神可頼之以攸寧矣縁蜀漆之性最急丹溪謂<lb/>
　其能飛補是也更加龍骨牡蠣有形之骨屬為之舟<lb/>
　楫以載神而反其宅亦於重以鎭怯濇以固脫之外<lb/>
<pb n="KR3e0091_WYG_001-94a"/>
　行其妙用如是而後天君復辟聿追晉重耳越勾踐<lb/>
　返國之良圖矣仲景製方豈易識哉<lb/>
　青龍項中火逆煩燥用桂枝甘草龍骨牡蠣湯一法<lb/>
十二火逆下之因燒鍼煩燥者桂枝甘草龍骨牡蠣湯<lb/>
主之<hi>原文</hi>
　此證誤而又誤雖無驚狂等變然煩燥則外邪未盡<lb/>
　之候亦眞陽欲亡之機故但用桂枝以解其外龍骨<lb/>
　牡蠣以安其内不用蜀漆者以元神未至飛越無取<lb/>
<pb n="KR3e0091_WYG_001-94b"/>
　急追以滋擾也<lb/>
　青龍項中誤用桂枝治風遺寒治表遺裏救變一法<lb/>
十三傷寒脉浮自汗出小便數心煩微惡寒脚攣急反<lb/>
與桂枝湯欲攻其表此誤也得之便厥咽中乾煩燥吐<lb/>
逆者作甘草亁薑湯與之以復其陽若厥愈足温者更<lb/>
作芍藥甘草湯與之其脚即伸若胃氣不和讝語者少<lb/>
與調胃承氣湯若重發汗復加燒鍼者四逆湯主之<hi>原文</hi>
　此叚辨證用法最精最詳從前不詳其解今特明之<lb/>
<pb n="KR3e0091_WYG_001-95a"/>
　脉浮自汗固是在表之風邪而小便數心煩則邪又<lb/>
　在裏加以微惡寒則在裏為寒邪更加脚攣急則寒<lb/>
　邪頗重矣廼用桂枝獨治其表則陽愈虛隂愈無制<lb/>
　故得之便厥也桂枝且誤麻黄更可知矣大青龍更<lb/>
　可知矣隂寒内凝總無攻表之理也甘草亁薑湯復<lb/>
　其陽者即所以散其寒也厥愈足温不但不必治寒<lb/>
　且慮前之辛熱有傷其隂而足攣轉錮故隨用芍藥<lb/>
　甘草以和隂而伸其脚設胃氣不和而讝語則胃中<lb/>
<pb n="KR3e0091_WYG_001-95b"/>
　津液亦為辛熱所耗故少與調胃承氣湯以和胃而<lb/>
　止其讝多與則為下而非和矣若不知此證之不可<lb/>
　汗而重發其汗復加燒鍼則陽之虛者必造於亡隂<lb/>
　之無制者必至犯上無等此則用四逆湯以回其陽<lb/>
　尙恐不勝况可兼隂為治乎<lb/>
問曰證象陽旦按法治之而增劇厥逆咽中亁兩脛拘<lb/>
急而讝語師言夜半手足當温兩脚當伸後如師言何<lb/>
以知此答曰寸口脉浮而大浮則為風大則為虛風則<lb/>
<pb n="KR3e0091_WYG_001-96a"/>
生微熱虛則兩脛攣病證象桂枝因加附子參其間増<lb/>
桂令汗出附子温經亡陽故也厥逆咽中亁煩燥陽明<lb/>
内結讝語煩亂更飲甘草亁薑湯夜半陽氣還兩足當<lb/>
熱脛尙微拘急重與芍藥甘草湯爾乃脛伸以承氣湯<lb/>
微溏則止其讝語故知病可愈<hi>原文</hi>
　附答門人問辭求正四方道契　門人問曰證象陽<lb/>
　旦成註謂是桂枝之别名方註謂陽以風言旦曉也<lb/>
　似中風分曉以不啻中風故設難詳申其義一主藥<lb/>
<pb n="KR3e0091_WYG_001-96b"/>
　一主證二家未知孰是答曰主藥則既名桂枝云何<lb/>
　别名陽旦是必一百一十三方方方皆有别名然後<lb/>
　可主證則既似中風復云不啻中風果為何證且訓<lb/>
　旦為曉尤為牽强不通二家於此等大關係處尙且<lb/>
　昏昏後學安得不面牆耶夫仲景之圓機活法妙在<lb/>
　陽旦隂旦二湯陽旦者天日晴煖以及春夏温熱之<lb/>
　稱也隂旦者風雨晦冥以及秋冬涼寒之稱也只一<lb/>
　桂枝湯遇時令温熱則加黄芩名陽旦湯遇時令涼<lb/>
<pb n="KR3e0091_WYG_001-97a"/>
　寒則加桂名隂旦湯後世失傳紛紛謂桂枝不宜於<lb/>
　春夏者皆繇不識此義耳即如此證既象陽旦又云<lb/>
　按法用之即是按用桂枝加黄芩之法也所以病人<lb/>
　得之便厥明明誤在黄芩助其隂寒若單服桂枝湯<lb/>
　何至是耶故仲景即行隂旦之法以救其失觀增桂<lb/>
　令汗出一語豈不昭昭耶隂旦不足更加附子温經<lb/>
　即咽中亁陽明内結讝語煩亂渾不為意且重飲甘<lb/>
　草亁薑湯以俟夜半陽囬足熱後果如其言豈非先<lb/>
<pb n="KR3e0091_WYG_001-97b"/>
　有所試乎惟黄芩入口而便厥未幾即以桂附亁薑<lb/>
　尾其後固知其厥必不久所以可斷云夜半手足當<lb/>
　温况咽亁讝語熱證相錯其非重隂沍寒可知故纔<lb/>
　得足温即便以和隂為務何其審哉今與二三同調<lb/>
　抵掌譚仲景當年治病機宜愧無㫖酒滿浮大白耳<lb/>
　青龍項中汗下後煩燥將欲亡陽宜補虛回陽一法<lb/>
十四發汗若下之病仍不解煩燥者茯苓四逆湯主之<lb/>
<hi>原文</hi>
<pb n="KR3e0091_WYG_001-98a"/>
　煩燥本大青龍湯證然脉弱汗出惡風者誤服之則<lb/>
　厥逆筋惕肉瞤首條已諄諄致戒矣此條復申其辨<lb/>
　見汗下不解轉增煩燥則眞陽有欲亡之機而風寒<lb/>
　之邪在所不計當用茯芩人參亁薑附子温補兼行<lb/>
　以安和其欲越之陽俾虛熱自退煩燥自止乃為合<lb/>
　法若因煩燥更加散邪則立斃矣夫不汗出之煩燥<lb/>
　與發汗後之煩燥毫釐千里不汗出之煩燥不辨脉<lb/>
　而誤投大青龍尚有亡陽之變是則發汗後之煩燥<lb/>
<pb n="KR3e0091_WYG_001-98b"/>
　即不誤在藥已誤在汗矣此仲景所為見微知著倣<lb/>
　眞武之例更加人參之補以嘿杜其危哉下後煩燥<lb/>
　較未下之煩燥亦殊<lb/>
　青龍項中風寒兼見寒熱兩壅宜分解隂陽一法<lb/>
十五傷寒胸中有熱胃中有邪氣腹中痛欲嘔吐者黄<lb/>
連湯主之<hi>原文</hi>
　胸中有熱風邪在上也胃中有邪氣寒邪在中也腹<lb/>
　中痛陽邪欲下而不得下也欲嘔吐隂邪欲上而不<lb/>
<pb n="KR3e0091_WYG_001-99a"/>
　得上也此所以知其熱邪中上寒邪中下隂陽各不<lb/>
　相入失其升降之恒故用黄連湯以分理隂陽而和<lb/>
　解之也嘗因此法而推及臟結之證舌上有胎者又<lb/>
　為寒反在上熱反在下隂陽悖逆既成危候仲景但<lb/>
　戒以不可攻未言治法然非先之以和解將立視其<lb/>
　死乎學者請於黄連湯着眼<hi>詳見太陽中篇臟結條</hi>
　青龍項中辨脉證之縱横而刺其經穴二法<lb/>
十六傷寒腹滿讝語寸口脉浮而𦂳此肝乘脾也名曰<lb/>
<pb n="KR3e0091_WYG_001-99b"/>
縱刺期門<hi>原文</hi>　<hi>期門二穴在不容兩傍各去同身寸之一寸五分肝之募也</hi>
　肝木乘脾土名曰縱其證腹滿讝語其脉寸口浮而<lb/>
　𦂳寸口即氣口脾胃脉之所主也浮而且𦂳即弦脉<lb/>
　也肝木過盛所以脾胃之土受制也<lb/>
十七傷寒發熱嗇嗇惡寒大渴欲飲水其腹必滿自汗<lb/>
出小便利其病欲解此肝乘肺也名曰横刺期門<hi>原文</hi>
　肝脉乘肺金名曰横發熱嗇嗇惡寒者太陽之本證<lb/>
　也大渴飲水者木盛則熱熾而求水以潤之也木得<lb/>
<pb n="KR3e0091_WYG_001-100a"/>
　水助其勢益横反侮所不勝而上乘乎肺水勢泛溢<lb/>
　其腹必滿然肺金素無他病者必能暗為運布或自<lb/>
　汗而水得外滲或小便利而水得下行其病欲解也<lb/>
　亦繇但腹滿而不讝語故易解耳<lb/>
　直貫上下曰縱眠亘兩旁曰横木本尅土而乘乎土<lb/>
　其事直故為縱木受制於金而反乘金其事不直故<lb/>
　曰横直則難愈不直則易安理之常也然縱横之證<lb/>
　不同而同刺期門穴者以賊土侮金皆繇木盛腹滿<lb/>
<pb n="KR3e0091_WYG_001-100b"/>
　讝語證渉危疑故亟以瀉木為主治也<lb/>
　用小青龍湯外散風寒内滌水飲二法<lb/>
十八傷寒表不解心下有水氣亁嘔發熱而咳或渴或<lb/>
利或噎或小便不利少腹滿或喘者小青龍湯主之<hi>原文</hi>
　風寒不解心下有水氣水即飲也水寒相搏必傷其<lb/>
　肺或為多證者人身所積之飲或上或下或中或熱<lb/>
　或冷各不相同而肺同為總司但有一二證見即水<lb/>
　逆之應也於散風寒滌水飲藥中加五味子之酸以<lb/>
<pb n="KR3e0091_WYG_001-101a"/>
　收肺氣之逆亁薑之辛以㵼肺氣之滿名曰小青龍<lb/>
　湯蓋取其翻波逐浪以歸江海不欲其行雲升天而<lb/>
　為滛雨之意也後人謂小青龍湯為發汗之輕劑毋<lb/>
　乃昧其㫖乎<lb/>
十九傷寒心下有水氣咳而微喘發熱不渇服湯已渇<lb/>
者此寒去欲解也小青龍湯主之<hi>原文</hi>
　風寒挾水飲上逆津液不下行故不渇渇則可知津<lb/>
　液不逆為寒去欲解之徵也寒去欲解仍用小青龍<lb/>
<pb n="KR3e0091_WYG_001-101b"/>
　湯與上篇脉見單浮用桂枝湯中篇脉見單浮用麻<lb/>
　黄湯同意大率以輕劑助其欲解之勢耳按桂枝麻<lb/>
　黄湯無大小而青龍湯有大小者以桂枝麻黄之變<lb/>
　法多大青龍之變法不過於麻桂二湯内施其化裁<lb/>
　或增或去或饒或減其中神化莫可端倪又立小青<lb/>
　龍一法散邪之功兼乎滌飲取義山澤小龍養成頭<lb/>
　角乘雷雨而翻江攪海直奔龍門之意用以代大青<lb/>
　龍而擅江河行水之力立法誠大備也因經叔和之<lb/>
<pb n="KR3e0091_WYG_001-102a"/>
　編次漫無統紀昌於分篇之際特以大青龍為綱於<lb/>
　中桂麻諸法悉統於青龍項下擬為龍背龍腰龍腹<lb/>
　然後以小青龍尾之或飛或潛可弭可伏用大用小<lb/>
　曲暢無遺居然仲景通天手眼馭龍心法矣更復顧<lb/>
　名思義清其血脉於青龍尾後方綴白虎為之對待<lb/>
　俾觀者知神用無方爽然有㑹表章之餘聊資啟發<lb/>
　云<lb/>
　或問青龍自為一隊即白虎且剔出另峙其後然則<lb/>
<pb n="KR3e0091_WYG_001-102b"/>
　脉證之縱横何與青龍事耶答曰此等奥義惟作者<lb/>
　知之傷寒多有忽然自汗突爾亡陽之候雖不用青<lb/>
　龍之藥蚤已犯青龍之逆者矣况腹滿則隂盛可知<lb/>
　讝語則陽虛可慮仲景特挈縱横以名之者豈無說<lb/>
　耶蓋屈蠖者龍之所以伏也縱横者龍之所以飛也<lb/>
　縱横之脉證不同刺穴同用期門期門乃肝木所主<lb/>
　東方青龍之位也刺其穴者正所以制龍木而預弭<lb/>
　亡陽之變耳故一青龍方中張大其施則升行而為<lb/>
<pb n="KR3e0091_WYG_001-103a"/>
　霖雨狹小其制則鼓浪而奔江海馴其性能則踰越<lb/>
　女婢之卑柔刺其經穴則銷弭靈幻於寂若仲景於<lb/>
　其奮髯升天萬難把捉之時尚以眞武一法坐鎭北<lb/>
　方之水俾地氣不上天氣不下所謂其雨其雨杲杲<lb/>
　出日龍之既升於天者且不得不復返於淵况未及<lb/>
　升騰可馴可撫顧無法以治伏之耶此余所為有㑹<lb/>
　於縱横之義也儻不其然匪但無與青龍之事亦并<lb/>
　無與傷寒之事矣昔有善畫龍者舉筆凝思而青天<lb/>
<pb n="KR3e0091_WYG_001-103b"/>
　忽生風雨吾不知仲景製方之時其為龍乎其為仲<lb/>
　景乎必有倐焉雷雨滿盈倐焉宻雲不雨倐焉波浪<lb/>
　奔騰倐焉天日開朗以應其生心之經綸者神哉青<lb/>
　龍等方即擬為九天龍經可矣<lb/>
　婁東胡卣臣先生昌所為賢士大夫也夙苦痰飲為<lb/>
　恙夏月地氣上升痰即内動設小有外感膈間痰即<lb/>
　不行兩三日瘥後當膺尚結小痤無醫不詢無方不<lb/>
　考乃至夢寐懇求大士救療因爾聞疾思苦深入三<lb/>
<pb n="KR3e0091_WYG_001-104a"/>
　摩地位薦分治病手眼今且仁智兼成矣昌昔謂膀<lb/>
　胱之氣化大行地氣不升則天氣常朗其偶受外感<lb/>
　則仲景之小青龍一方與大士水月光中大圓鏡智<lb/>
　無以異也蓋無形之感挾有形之痰互為膠漆其當<lb/>
　胸窟宅適在太陽經位惟於麻桂方中倍加半夏五<lb/>
　味以滌飲而收隂加亁薑細辛以散結而分邪合而<lb/>
　用之令藥力適在痰邪綰結之處攻擊片時則無形<lb/>
　之感從肌膚出有形之痰從水道出頃刻分解無餘<lb/>
<pb n="KR3e0091_WYG_001-104b"/>
　而膺胸空曠不復叢生小痤矣若泥麻桂甘温減去<lb/>
　不用則不成其為龍矣將恃何物為翻波鼓浪之具<lb/>
　乎<lb/>
　變青龍湯經制改用白虎湯權宜五法<lb/>
二十服桂枝湯大汗出後大煩渇不解脉洪大者白虎<lb/>
加人參湯主之<hi>原文</hi>
　大汗出則津液外亡大煩渇則燥熱内極脉轉洪大<lb/>
　則凶變將起青龍湯為不對矣計惟白虎湯可兩解<lb/>
<pb n="KR3e0091_WYG_001-105a"/>
　表裏之熱加人參可潤燥止渇也<lb/>
二十一傷寒脉浮滑此表有熱裏有寒白虎湯主之<hi>原文</hi>
　傷寒之脉隂陽俱𦂳此云浮滑則兼風可知滑為裏<lb/>
　熱浮滑則表亦熱矣裏有寒者傷寒傳入於裏更增<lb/>
　裏熱但因起於寒故推本而曰裏有寒實則表裏俱<lb/>
　為熱極也<lb/>
二十二傷寒脉浮發熱無汗其表不解者不可與白虎<lb/>
湯渇欲飲水無表證者白虎加人參湯主之<hi>原文</hi>
<pb n="KR3e0091_WYG_001-105b"/>
　白虎湯但能解熱不能解表必惡寒頭身疼痛之表<lb/>
　證皆除但熱渇而求救於水者方可與之<lb/>
二十三傷寒無大熱口燥渴心煩背微惡寒者白虎加<lb/>
人參湯主之<hi>原文</hi>
　表裏熱極燥渇心煩全無惡寒頭疼身痛諸表證者<lb/>
　固當行白虎矣若脉浮滑背微惡寒此為表熱少裏<lb/>
　熱多之證仍可與之蓋以脉滑明係裏熱而背為至<lb/>
　隂之地雖表退尙有餘寒不當牽泥也設脉但浮而<lb/>
<pb n="KR3e0091_WYG_001-106a"/>
　不滑證兼頭疼身痛則雖表裏俱熱而在表之邪渾<lb/>
　未退白虎湯即不可用以白虎辛涼不能解表故也<lb/>
　此條辨證最細脉滑而𢃄浮渾身無大熱又不惡寒<lb/>
　但背間微覺惡寒是表邪已將罷其人口燥渇心煩<lb/>
　是裏熱已大熾更不可姑待而當急為清解恐遲則<lb/>
　熱深津竭無救於事耳<lb/>
　門人問用白虎則表熱不解用青龍則裏熱轉増試<lb/>
　擬議於二者之間不識當用何法答曰惟於大青龍<lb/>
<pb n="KR3e0091_WYG_001-106b"/>
　湯中倍增石膏少減麻桂或見寒多風少則用麻杏<lb/>
　甘石湯亦倍増石膏少減麻黄斯固圓機然亦即可<lb/>
　為定法矣<lb/>
二十四傷寒病若吐若下後七八日不解熱結在裏表<lb/>
裏俱熱時時惡風大渴舌上亁燥而煩欲飲水數升者<lb/>
白虎加人參湯主之<hi>原文</hi>
　玩此條表證比前較重何以亦用白虎耶本文熱結<lb/>
　在裏表裏俱熱二句已自酌量惟熱結在裏所以表<lb/>
<pb n="KR3e0091_WYG_001-107a"/>
　熱不除况加大渴飲水安得不以清裏為急耶白虎<lb/>
　五證得𨽻青龍後者以風寒俱有故也<lb/>
　寒與風俱傷宜從辛甘發散矣而表與裏又俱熱則<lb/>
　温熱為不可用欲并風寒表裏之熱而俱解之不其<lb/>
　難乎故立白虎湯一法以輔青龍之不逮其藥乃石<lb/>
　膏知母辛涼之二物也辛者西方金也涼者秋令也<lb/>
　酷熱之時欲求金風薦爽萬不可得計惟虎嘯則山<lb/>
　谷間習習風生風生則熱解耳所以取辛涼二物偶<lb/>
<pb n="KR3e0091_WYG_001-107b"/>
　而成方以象白虎之隂也夫青龍變化莫測方無定<lb/>
　體故各用制伏之法若白虎則地獸之靈得風從而<lb/>
　其威愈震亦不易制伏之物况裏熱已極津液埀亡<lb/>
　元氣所存無幾而領西方之肅殺以入胃中能無慮<lb/>
　乎於是以甘草之甘緩和其猛性而入米同煎以助<lb/>
　胃中水穀之氣虛者更加人參以助胃中天眞之氣<lb/>
　乃可用之而無患制法早具於一方之内矣世傳孫<lb/>
　思邈有降龍伏虎之能豈非以仲景之心法為道法<lb/>
<pb n="KR3e0091_WYG_001-108a"/>
　耶<lb/>
　夫以石膏一物之微入甘温隊中則為青龍從清涼<lb/>
　同氣則為白虎惟文武聖神之哲乃能用之恰當此<lb/>
　龍虎所為慶風雲之㑹也設在表之風寒未除當用<lb/>
　青龍而反用白虎設在裏之熱渴已逼當用白虎而<lb/>
　反用青龍則用者之誤竟與倒行逆施者同類寧不<lb/>
　敗乃事乎傷心哉千古興亡之際同一醫轍矣<lb/>
　<lb/>
<pb n="KR3e0091_WYG_001-108b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚論篇卷一<lb/>
</p>
<p>
</p>
  </div>
</body>
</text>
</TEI>
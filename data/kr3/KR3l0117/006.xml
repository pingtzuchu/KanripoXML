<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0117_SBCK_006-1a"/>
括異志卷苐六<lb/>
　　　　　　　　襄國　張　師正　纂<lb/>
　　　王少保<lb/>
少保王公明開寳八年乙亥拜秘書少監黄州<lb/>
刺史時王師問罪金陵公帥師入豫章市不易<lb/>
肆至戊寅歳受代徙傳舍有黄衣来謁延之坐<lb/>
乃曰公總兵入州洎解任不戮一人惠及物者<lb/>
大矣隂隲垂祐無彊䄂中出一通青𥿄朱篆數<lb/>
幅曰他日舟至大孤山當有黄衣来謁必䏻識<lb/>
<pb n="KR3l0117_SBCK_006-1b"/>
之才出門即不見及至大孤山果有黄衣　止<lb/>
公大喜亟召見即以篆文示之乃曰請紙筆易<lb/>
爲真字即烏犀丸方書畢而去公神其事遂依<lb/>
方合之服者無不效盛太尉乃太保之孫女壻<lb/>
得黄衣親書本盛疾作服之亦愈<lb/>
　　　范叅政<lb/>
文正范公仲淹字希文天聖中以帖軄通判陳<lb/>
州時郡守以太夫人疾病召一道士俾奏章祈<lb/>
祐築壇于正寝郡守召公預其事公竊笑曰庸<lb/>
<pb n="KR3l0117_SBCK_006-2a"/>
鄙小人安能逹章帝所耶但郡守以太夫人之<lb/>
故多方以圗安耳旣而復謂道士曰仲淹将来<lb/>
休咎可得知之否道士曰唯俟至天曹問之旣<lb/>
而秉簡贄章伏于壇自乙夜至四皷凝然不動<lb/>
試捫其體則殭矣殆五更手足微動遽扶坐於<lb/>
床飲以茶藥良乆謂郡守曰奉賀太夫人尚有<lb/>
六年壽所苦不足憂也又謂公禄夀甚盛必入<lb/>
政府郡守問今夕奏章何其乆也道士曰方出<lb/>
天閽遇放明年進士春榜觀者駢道不得出是<lb/>
<pb n="KR3l0117_SBCK_006-2b"/>
以稽留公益不以為然問曰状元何姓曰姓王<lb/>
二名下一字墨塗之旁注一字逺不可辨旣而<lb/>
郡守之母疾苦㝷平明年春榜状頭乃王拱壽<lb/>
御筆改爲拱辰公始歎道士之通神　亊聞之<lb/>
畢國傅仲逹陳著作之方云<lb/>
　　　麥道録<lb/>
麥道録本宦者嘗為入内供奉官勾當事材埸<lb/>
一日出西水門有丐者死於汴河岸之側有敗<lb/>
席短杖時方大雪獨不積其身麥異之為市衫<lb/>
<pb n="KR3l0117_SBCK_006-3a"/>
褲麻屨故巾瘞之於隙地他日奉使鄜延至蒲<lb/>
坂北一郵置有一貧人詣門請見仍云嘗受恩<lb/>
故来致謝麥召見詢其由曰自頂至踵皆君所<lb/>
賜也麥罔然良乆方省瘞丐者事乃延坐與語<lb/>
屏左右移時而去麥旣囬京發瘞但見席杖而<lb/>
巳麥遂棄官為道士為左街道録年九十餘卒<lb/>
聞之于朱左蔵允中<lb/>
　　　楊道人<lb/>
楊道人者不知何許人也徃来郢之京山縣豊<lb/>
<pb n="KR3l0117_SBCK_006-3b"/>
國范頓市中好與小兒戯狎雖大寒甚暑而未<lb/>
嘗巾幘衣裳惟祼露而或以衣服贈之旋即施<lb/>
與丐者故人尤悪視之徃徃逆知人中心事復<lb/>
州蘇繹寺丞得一燒朱砂銀法試之有驗徃見<lb/>
之楊即前曰澁澁酸朱砂燒盡水銀乾更不復<lb/>
語又彭長官者欲求地葬其母以𥿄干之乞數<lb/>
字直書云翻車二十五千旣而果於翻車村得<lb/>
其地以二十五貫市之熈寜癸丑歳辛子儀令<lb/>
京山禓每来謁之贈以衫㡌或留宿外齋雖設<lb/>
<pb n="KR3l0117_SBCK_006-4a"/>
衾榻宻視之已安寝於地矣未㡬索𥿄筆横作<lb/>
二畫自一二三四書訖授子儀諦視之乃四字<lb/>
也果至四月而乃父棄世道塗商販皆云見其<lb/>
死於數䖏矣而形状不改熈寜七年卒於范頓<lb/>
豪民張絳家為買棺埋于市側市民朱如玉方<lb/>
客京師是日見楊来訪不交一言後朱自京師<lb/>
囬白縣開其蔵惟空棺耳其異迹甚多䏻記其<lb/>
一二也<hi>辛都官子京録示</hi>
　　　李芝<lb/>
<pb n="KR3l0117_SBCK_006-4b"/>
廣州新㑹縣道士李芝性和厚簡黙居常若愚<lb/>
者間為兩韻詩飄飄非塵俗語常讀史傳善吐<lb/>
納辟穀之術膚體不屢濯自然㓗清髪有緑光<lb/>
立則委地所居房室不施關鍵邑人崇向施與<lb/>
金錢衣服無筭人取去未嘗有言或召設祠醮<lb/>
一夜有数䖏見者至和中多虎暴芝持䇿入山<lb/>
月餘方出謂之曰已戒之矣自此虎暴亦息余<lb/>
至和中親見之今則尸解矣<lb/>
　　　張白<lb/>
<pb n="KR3l0117_SBCK_006-5a"/>
張白字虚白自稱白雲子清河人性沉静博學<lb/>
䏻文兩舉進士不第㑹親䘮乃泣而自謂曰禄<lb/>
以養親今親不逮于禄何為遂辟榖不食以飬<lb/>
氣全神爲事道家之書無不研賾開寶中南游<lb/>
荆渚時郷人韓可玭為通守延納甚懽㑹朝廷<lb/>
吊伐江呉軍府多事因禠儒服爲道士適武陵<lb/>
寓龍興觀郡守劉公侍郎墀監兵張延福深加<lb/>
禮重嘗以方鑑遺張曰收之可以辟邪白韜真<lb/>
自晦日以沉湎為事傲乎其不可得而親者徃<lb/>
<pb n="KR3l0117_SBCK_006-5b"/>
徃入㕓市中多所詬罵切中人微隱之事衆皆<lb/>
異之每遇風雪苦寒則必破冰深入安坐水中<lb/>
永曰方出衣𥜗沔濕氣如蒸炊指顧之間悉以<lb/>
乾燥或與人為戯仰視正立令悪少數軰盡力<lb/>
推曵畧不少偃又或仰卧舒一足令三四人舉<lb/>
之衆但面頳其足不動居常飲崔氏酒肆崔未<lb/>
嘗計其直家人每云此道士来則酒客輻湊嘗<lb/>
題其壁云武陵溪畔崔家酒地上應無天上有<lb/>
南来道士飲一斗卧在白雲深洞口自是沽者<lb/>
<pb n="KR3l0117_SBCK_006-6a"/>
尤倍南岳道士唐允升魏應時亦當時有道之<lb/>
士也慕其人常與之游白天才敏贍思如涌泉<lb/>
數日間賦武陵春色詩三百首皆以武陵春色<lb/>
裏為題一旦稱疾亟語觀主曰我固不起慎勿<lb/>
燔吾尸恐郷親尋訪言訖而絶身體潤澤異香<lb/>
滿室傾城士女觀瞻累日為買棺葬於西門外<lb/>
逾年監兵罷歸其僕遇白於揚州開明橋問方<lb/>
鑑在否為我語汝郎斯鑑亦不乆留僕歸具道<lb/>
張駭曰渠死乆矣汝何見邪尋索鑑熟視隨手<lb/>
<pb n="KR3l0117_SBCK_006-6b"/>
而碎又鼎之歩奏官余安者以公事至掦州亦<lb/>
遇白携大葫蘆貨藥亟召安飲于酒肆話武陵<lb/>
舊遊數日安告行白曰爲我附書謝崔氏余歸<lb/>
致書崔氏覧之大驚遽掘所埋棺已空矣白注<lb/>
護命經窮極微旨又著指玄篇五七言雜詩唐<lb/>
魏集而名為丹臺並傳於時大抵神仙之事見<lb/>
於傳記若白之觧去此耳目相接年祀未甚逺<lb/>
今室而祠之不惟衆所瞻仰抑将傳信於永世<lb/>
也<hi>斯皆柳應辰軄方撰祠堂記畧云</hi>
<pb n="KR3l0117_SBCK_006-7a"/>
　　　静長官<lb/>
静長官真定人登明經第寡嗜慾好道家修攝<lb/>
事一旦棄妻子遊名山數年不歸天聖中先君<lb/>
與親舊杜獲向知古㑹於磁州慕容太保之第<lb/>
始然燭叩門頗急啓之乃静也緼𫀆皂絛布巾<lb/>
芒屩把臂甚喜詢其所徃曰自别浪迹於山水<lb/>
間良惟素志今将歸真定視妻孥聞諸君㑹此<lb/>
故来相見旣飲静曰方道舊為樂而酒薄不可<lb/>
飲某有藥以資酒味於小嚢中出藥一粒如弹<lb/>
<pb n="KR3l0117_SBCK_006-7b"/>
丸投缾中復羃口良乆飲之氣味極醇烈夜漏<lb/>
上四皷諸公皆酩酊就寝雞旣鳴静獨謂僕夫<lb/>
曰或諸公睡起報云我且歸真定也旣曉相與<lb/>
歎靜藥之為神亟命健㒒走真定問其家云未<lb/>
嘗暫歸余前年寓洛下有醫助教靳襲者於其<lb/>
家常帷一榻枕蓐甚㓗人問其故曰以待静長<lb/>
官静今隱嵩少間歳或一至或再至靳氏以神<lb/>
仙事之嘗以方書授靳由是醫術大行家貲數<lb/>
千萬静今年逾百歳状貌止如四五十人洛人<lb/>
<pb n="KR3l0117_SBCK_006-8a"/>
多知之<lb/>
　　　率子㢘<lb/>
衡嶽道士率子㢘落魄無他能嗜酒性狠悖於<lb/>
事多不通易辱人以言人亦少與之接故以牛<lb/>
呼焉居山之魏閣景甚幽邃而子㢘慵惰致蕪<lb/>
穢委積而弗加芟掃以是景趣湮没閣宇圮壊<lb/>
游者以其境汚人陋亦罕到焉故禮部侍郎王<lb/>
公祐以中書舍人守潭州立夏将命祀祝融至<lb/>
衡岳遊覧佛寺道庿殆遍因訪所謂魏閣者群<lb/>
<pb n="KR3l0117_SBCK_006-8b"/>
道士告以摧陋無足觀而王公堅欲一視及至<lb/>
則子㢘猶醉寝王公入其室左右呼索之而子<lb/>
㢘酲未觧徐下榻拭目瞪視王公乆之乃曰窮<lb/>
山道士遇酒即醉幸公不以為罪左右皆股慄<lb/>
而王公欣然無忤其應荅之言雖甚俚野而氣<lb/>
貌自若王公異之遂載與還郡日與之飲酒所<lb/>
以顧待之甚渥人亦莫諭何以致然也間辤歸<lb/>
山復止魏閣者又半年然王公問遺時時至山<lb/>
復作詩二章寄之一日忽謂人曰我将逺行當<lb/>
<pb n="KR3l0117_SBCK_006-9a"/>
一别舍人即曰扁舟下潭謁王公且曰將有所<lb/>
適先来告别公曰徃何地則曰未有所止縁某<lb/>
一念所詣則翩然逕行恐爾時不復得别故預<lb/>
耳王公留與之飲居二日辝歸魏閣至之日以<lb/>
書别衡山觀主李公盥浴飾服焚香秉簡即中<lb/>
堂而蛻去聞者驚異李為買棺厚葬之殆半歳<lb/>
有衡岳寺僧自京至扵安上門外見子㢘云来<lb/>
看京師即還時蒙李觀主厚有贐行懐中出一<lb/>
書附僧爲謝李發其封真子㢘之書也人皆嘆<lb/>
<pb n="KR3l0117_SBCK_006-9b"/>
王公之黙識　張都官子諒言<lb/>
　　　許偏頭<lb/>
成都府畫師許偏頭者忘其名善傳神開畫肆<lb/>
於觀街一日有貧人弊衣憔悴約四十許負布<lb/>
嚢詣許求傳神許笑曰君客状若此而求傳神<lb/>
得非有所禀而召僕也邪曰非也聞君筆妙故<lb/>
来耳幸無見鄙即觧布囊出黄道服一襲又出<lb/>
一鹿皮冠白玉簮遂頂矣引其鬚應手而黒且<lb/>
長矣乃一美丈夫也許大驚謝曰不知神仙降<lb/>
<pb n="KR3l0117_SBCK_006-10a"/>
臨前言戯瀆誠負媿惕道人笑曰君可傳吾像<lb/>
置肆中後當有識者或求售者止取一千錢不<lb/>
可逾也許如命冩訖未及語携嚢而出許拜謝<lb/>
已不見許遂陳所傳像於肆有識之者曰此靈<lb/>
泉朱真人也求售者日十數許家貲遂日益後<lb/>
以貪直畫且不給每像輒云二千是夕夢道人<lb/>
謂曰汝福有限吾嘗戒汝不可妄取厚直安得<lb/>
忽吾言促其壽也遂掌其左頰旣寤頭遂偏自<lb/>
是呼爲許偏頭慶暦中許年八十餘方卒朱真<lb/>
<pb n="KR3l0117_SBCK_006-10b"/>
人者乃朱居士　也見唐書列傳杜光庭列<lb/>
仙傅<hi>事得之裴長官公愿云</hi>
　　　張翰<lb/>
張翰江陵人業進士其父前妻生三子而亡父<lb/>
再娶竇氏翰竇出也竇之生歳月日時不利於<lb/>
夫遂减歳遷就吉辰而歸於張氏間與厥夫禱<lb/>
嗣於歸眞觀之三清殿祝辭以所减之齒皆焉<lb/>
継育數子而翰父物故㑹歸真觀火竇宻以鏹<lb/>
五十萬與道士修殿宇少時竇亦死後数歳翰<lb/>
<pb n="KR3l0117_SBCK_006-11a"/>
忽為神所慿以手執髻鞠躬曰聽聖語竇氏以<lb/>
詐偽之歳誣罔上真又弗詢於子私用家貲已<lb/>
受考于隂府今則為異類矣事皆秘宻衆所不<lb/>
知者如是不一繇是荆人率聞之噫女子增减<lb/>
其年以利適人者爲過雖小妄以告神則罪大<lb/>
也專取家帑以用搆祠堂不俾子知神尚責怒<lb/>
矧非理而用者乎<lb/>
括異志卷苐六<lb/>
<pb n="KR3l0117_SBCK_006-11b"/>
</p>
<p>
</p>
  </div>
</body>
</text>
</TEI>
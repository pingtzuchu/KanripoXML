<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0117_SBCK_002-1a"/>
括異志卷苐二<lb/>
　　　　　　　　㐮國張　師正　纂<lb/>
　　　盛樞宻<lb/>
樞宻使文肅盛公度修起居注日嘗感疾而死<lb/>
支體猶温故家人未敢殮越宿乃蘇云始為人<lb/>
追攝若行田野間氣候昬塞如𣣔雨状良乆入<lb/>
一府見主者𬒳古諸侯服起而接公且諗以同<lb/>
姓名而誤追亟命公還旣而復行田間逺望有<lb/>
數人皆若舊識及追視之乃故相國沈公義倫<lb/>
<pb n="KR3l0117_SBCK_002-1b"/>
也喜揖盛曰審知學士得還為我語家人頗為<lb/>
汗脚襪所苦草草别去盛神還疾亦漸愈遂以<lb/>
冥中所嘱語沈孤其孤泣而不悟汙脚襪之說<lb/>
及服除徹相公靈榻而神座之横桄有敗襪焉<lb/>
究其所自則守靈老卒之物偶致于此旦起忘<lb/>
之謂已亡失故不復索<hi>文粛公說</hi>
　　　余尚書<lb/>
余尚書靖韶州曲江人天聖元年苐進士又中<lb/>
㧞萃始自曲江将求薦于天府與一同郡進士<lb/>
<pb n="KR3l0117_SBCK_002-2a"/>
劉<hi>某</hi>偕行劉已四預計偕行至洲頭驛有祠頗<lb/>
靈余謂劉曰與足下萬里圗身計盍乞靈焉遂<lb/>
率劉以楮鏹香酒禱祠下乞夢中示以休咎是<lb/>
夕余夢神告召而謂曰公禄甚厚貯扵數廩官<lb/>
至尚書死于秦亭劉<hi>某</hi>窮薄止有禄六斗耳公<lb/>
謝而退遂寤其後出入清華聲望赫然中罹廢<lb/>
黜者累歳其後竟至工部尚書常語交親曰關<lb/>
中任使决不敢去旣罷廣州至烏江得疾遂入<lb/>
金陵就醫艤舟秦淮扶病登亭視其榜曰秦淮<lb/>
<pb n="KR3l0117_SBCK_002-2b"/>
亭公不懌數日而薨劉<hi>某</hi>者以累舉不苐就南<lb/>
遷遂攝一尉才逾旬而卒<hi>李供備時亮云</hi>
　　　郎侍郎<lb/>
郎侍郎簡致政之年将赴闕更圗一郡然後懸<lb/>
車途次奔牛宿于堰下時盛暑月色澄亮命從<lb/>
者皆寝闢船門黙坐乙夜聞岸側有人語云吾<lb/>
児明日過此幸若曹悉力曳船渠齒㓜恐致驚<lb/>
怖郎大訝登岸四顧人皆酣寑惟群牛卧　于<lb/>
屋下翌日郎駐舟以伺俄有稱監簿者年甫弱<lb/>
<pb n="KR3l0117_SBCK_002-3a"/>
冠由途於此船旣及堰群牛不待呵捶旋轉如<lb/>
風頃刻而過堰郎太息曰吾平生歴官治民自<lb/>
謂無冤抑安能垂老更僶丨俛於王事乎即抗<lb/>
章告老南歸餘杭牛之子不傳名氏者郎為之<lb/>
諱也<hi>陳節推之方筆以相示</hi>
　　　劉宻學<lb/>
天禧中劉宻學師道守潭州有衡山民之長沙<lb/>
市易者冐夜而行道中見旌旗儀衛呵導甚厲<lb/>
民相與拱立道左因詢前駈者曰何䖏大官曰<lb/>
<pb n="KR3l0117_SBCK_002-3b"/>
潭州劉宻學授南岳北門侍郎明日禮上是夜<lb/>
復有内臣冮供奉者来岳廟燒香宿廟下夢供<lb/>
帳紛紜言新官禮上洎見乃劉宻學也又馬尚<lb/>
書亮時尹京南午己之問有一道士至客次展<lb/>
謁謂曰侍郎已下<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>不敢通刺道士曰無他事<lb/>
欲投潭州劉宻學書耳典謁曰旣要相見何不<lb/>
早来又曰爲今日南岳北門侍郎上事畢方来<lb/>
以故後時言訖失道士所在晚衙馬視事典謁<lb/>
以告馬大驚以為不祥數日㓙訃至考道士求<lb/>
<pb n="KR3l0117_SBCK_002-4a"/>
見之辰劉捐舘之日也先是劉在長沙一旦稱<lb/>
受劄子赴闕即具舟艦立俾徙行李族厲于舟<lb/>
中又曰吾未交符印今日且宿寺居明日洗沐<lb/>
訖穿膝坐正寝儼然而逝今衡潭之人嚴奉之<lb/>
禮與岳神䓁或聞祖舍人士衡有傳<hi>今所書</hi>
<hi>者錄馬運判瑊辛都官子言之說耳</hi>
　　　劉待制<lb/>
待制劉公<hi>湜</hi>彭城人清修檢重時所推與自金<lb/>
陵尹移守高宻時已抱疾乗船㳂淮至水車驛<lb/>
<pb n="KR3l0117_SBCK_002-4b"/>
舍遂卒先是驛居人見駈群羊及負荷酒食横<lb/>
陳之具入驛者視之則無人如此累日劉旣卒<lb/>
始悟鬼神之来迓水車溝在海宻州界<hi>得之</hi>
<hi>周都官之純言</hi>
　　　楊省副<lb/>
楊省副<hi>日華</hi>自言應舉日與數同人稅宅於飲<lb/>
馬巷居數月無他異一日探榜歸時春季頗暄<lb/>
相與解帶席地而坐俄覺身之欹側者再三以<lb/>
謂地動問諸僕隸則不知楊取剔耳箆畫甓罅<lb/>
<pb n="KR3l0117_SBCK_002-5a"/>
中罥出淺紅線長數寸以手牽之有縑衣如線<lb/>
色隨牽而長約尺餘懼而捨之其下若有人引<lb/>
之者徐徐盡入坐者大駭莫敢發視即時遷扵<lb/>
旅邸<hi>余任渭州推官日親承楊公之說</hi>
　　　魏侍郎<lb/>
邢部侍郎魏公<graphic n="KR1493" url="https://raw.githubusercontent.com/kanripo/KR-Gaiji/master/images/KR1493.png" mimeType="image/png"/>𥘉以金部貟外郎知洪州罷<lb/>
官舟經大孤山方乗順風楊舲甚駃一女使滌<lb/>
噐而墜水援之不及舟速浪沸頃刻己十里餘<lb/>
公惋歎良乆一女奴忽沉冥狂語趋前而舉止<lb/>
<pb n="KR3l0117_SBCK_002-5b"/>
語音皆所溺婢也泣且言曰某不幸而溺於水<lb/>
實命之至是無所恨然服勤左右乆矣一旦不<lb/>
以理而終夫豈不大戚耶儻歳時月朔賜草具<lb/>
饌化楮泉于户外使某得以歆領雖泉下亦不<lb/>
忘報公與夫人聞之惻然悉允其求語次一漁<lb/>
艇載所溺婢櫂及公舟告曰溺婢爲浪泊而出<lb/>
獲援之以送婢固醒然未嘗死而女奴亦不復<lb/>
降語<hi>得之都官郎中任粹云</hi>
　　　司馬少卿<lb/>
<pb n="KR3l0117_SBCK_002-6a"/>
太常少卿司馬公里自言未冠時侍仲父待制<lb/>
光山縣門下客張某者亦年少同舍肄業常苦<lb/>
資用不足張忽嘆曰　碩得乾汞法以<lb/>
快吾欲旁有黥卒執汛掃之役者笑曰秀才年<lb/>
少安知世間有此事耶張曰神仙之術不可妄<lb/>
求豈不知之乎卒曰某嘗得此術碩試之張大<lb/>
喜脱衣質錢市汞及炭𥘉夜以水銀一兩内鼎<lb/>
中出小瓢取藥一粒如芥子投之又以小瓦覆<lb/>
鼎口泥封甚宻熾炭圍之急扇良乆鼎中如風<lb/>
<pb n="KR3l0117_SBCK_002-6b"/>
聲傾之成白金矣翌日召金工視之曰此汞銀<lb/>
也比聞有黥卒得此術間或鬻之豈非此人所<lb/>
為乎張亦秘而不言張謂司馬曰斯人而有斯<lb/>
術也圖之固易然緩而取之善也自此屢以美<lb/>
言撫存之一日請浣衣於江濵去遂不復竟不<lb/>
知所適<lb/>
　　　梁學士<lb/>
梁状元固慱逹俊偉人也未仕室職于史館數<lb/>
年而卒未克歛慿侍姬玉兒者降靈語云吾今<lb/>
<pb n="KR3l0117_SBCK_002-7a"/>
棄世纔信宿家事不治乃爾又召子弟戒敕曰<lb/>
吾家素貧尚有鉛噐數十事兼　朝廷必有贈<lb/>
賜足辦䘮事不得倚四郎中<hi>其叔父也</hi>但託祖<lb/>
舍人可也家人問曰學士今居何所云見作隂<lb/>
山諌議寄任不輕又索毫楮作啓令子弟取<hi>某</hi>
書還<hi>某</hi>家於<hi>某</hi>家取所借<hi>某</hi>書還者收取者得<lb/>
復索茶合飲一盃已手自封牌真梁之蹟也須<lb/>
臾乃去姬如醉醒詰之殊不自知　進士洪正<lb/>
<hi>卿云</hi>
<pb n="KR3l0117_SBCK_002-7b"/>
　　　張郎中<lb/>
張郎中<hi>景晟</hi>洛陽人也去華侍郎之孫登進士<lb/>
第始逾強仕爲屯田郎中熈寜四年奉朝請于<lb/>
京師忽瘍生于手痛不可忍時有衘醫仇鼎者<lb/>
專治創痏呼視之遂取少藥傅其上旣而苦楚<lb/>
尤甚仇雖復注以善藥而痛不䏻巳數日而卒<lb/>
沉困之際但云仇鼎殺我必訴於隂府不汝致<lb/>
也月餘仇坐藥肆中見二人一衣緋一衣緑入<lb/>
鼎家手持符檄謂鼎曰張郎中有状相訟可徃<lb/>
<pb n="KR3l0117_SBCK_002-8a"/>
對事仇曰張郎中病疽而死何預我亊緋衣曰<lb/>
奉命相逮不知其他仇知不免哀求延數日之<lb/>
命二人相顧曰延三日可矣緋衣曰雖然當記<lb/>
之而去遂出一印印其膝下遂不見所印之䖏<lb/>
即腫潰創中所出如膏油痛若火灼後三日而<lb/>
死始仇之知張槖實良厚欵𣣔先以毒薬潰其<lb/>
創然後加良藥愈之以邀重賂遂至不救鬼之<lb/>
来獨鼎具之左右但見紛紜號訢而已噫庸醫<lb/>
之視疾多以藥返其病使困而後治欲取厚謝<lb/>
<pb n="KR3l0117_SBCK_002-8b"/>
因而致斃者衆矣儻盡若張君之顯報則小人<lb/>
之心庻幾乎革矣<lb/>
　　　韓侍中<lb/>
侍中韓公稚珪知泰州日卧疾數日冥冥無所<lb/>
知倐然而甦語左右曰適夢以手捧天者再不<lb/>
覺驚悟其後援　英宗於藩邸翼　神宗於春<lb/>
宫捧天之祥已兆於慶曆中固知賢臣之<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>業<lb/>
非偶然而致也<hi>太常愽士姚復云</hi>
　　　張軄方<lb/>
<pb n="KR3l0117_SBCK_002-9a"/>
張軄方太寜宿州人家冨于財登進士第性悪<lb/>
鴟每至官必下令左右挾弹逐之熈寜六年丁<lb/>
内艱權居於符離之佛寺嘗有鴟巢於殿之魚<lb/>
尾育二雛羽翼漸成飛躍于外嗚嘯不已張親<lb/>
弹之中丸而斃旣而二大鴟盤空鳴聲甚悲翌<lb/>
日張歩庭中一鴟下摶其巾方驚駭一鴟復来<lb/>
攫傷其髩創亦不甚旬餘潰决腐及喉遂死嗟<lb/>
乎哀子之死仁也報子之仇義也孰謂禽獸無<lb/>
仁義之心乎父子之道天性也䖏萬物之靈親<lb/>
<pb n="KR3l0117_SBCK_002-9b"/>
愛之心宜其甚焉熈寜甲寅乙卯歳天下蝗旱<lb/>
至父子相啖者眞禽獸之不若也悲夫<lb/>
　　　陳少卿<lb/>
太常少卿陳公<hi>希亮</hi>曩歳刺宿州<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事後門常<lb/>
扃鑰相傳云開則有怪云<hi>本字</hi>見陳剛方明决<lb/>
不之信遽命啓之果有群妖晝夜隱見于房闥<lb/>
間陳亦不甚懼一日偶至土地堂見土偶數十<lb/>
疑其為妖命碎之投諸汴水妖遂絶盖每歳立<lb/>
春出土牛牛旣為衆所分裂衙卒乃取䇿牛人<lb/>
<pb n="KR3l0117_SBCK_002-10a"/>
置于土地之祠也<hi>張供備宗義言</hi>
　　　楊状元<lb/>
前進士黄通與状元楊公寘相善嘗夢楊投刺<lb/>
自稱龍首山人慶暦𥘉旣登苐丁内艱未終䘮<lb/>
而卒其後好事者觧之曰龍首謂状元登苐也<lb/>
山人無禄之稱也<lb/>
　　　郭延卿<lb/>
郭延卿洛陽人少以文行稱於郷里吕公蒙正<lb/>
張公<hi>齊賢</hi>未苐時皆以師友事之太平興國中<lb/>
<pb n="KR3l0117_SBCK_002-10b"/>
陳摶自華州𬒳召摶素以知人名天下及道西<lb/>
洛三人者皆進謁搏倒履迎之目吕曰先軰當<lb/>
狀元及苐位至宰相張先軰科名雖在行間而<lb/>
福禄延永又過於吕然殊不言延卿扵是二人<lb/>
相與言曰郭君文行郷里所推幸與一目摶曰<lb/>
固知之然亦甚好遂草草别去摶送之門顧張<lb/>
吕二君今晚更過訪及期徃搏曰二君前程某<lb/>
固已言然所惜延卿禄薄伺吕君作相始合得<lb/>
一命張君作相當得職官耳旣而吕果状元中<lb/>
<pb n="KR3l0117_SBCK_002-11a"/>
苐及為相薦延卿得試校書郎及張作相益念<lb/>
郭之潦倒一夕語其子宗誨曰為我作奏劄子<lb/>
薦郭延卿京官及翌日造朝遽索奏劄宗誨草<lb/>
奏悮書京字為職字及書可降制乃職官皆如<lb/>
摶言也<hi>進士魏泰聞之陸脩撰經云其始末</hi>
<hi>甚詳</hi>
括異志卷苐二<lb/>
<pb n="KR3l0117_SBCK_002-11b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0117_SBCK_008-1a"/>
括異志卷苐八<lb/>
　　　　　　　　襄國張　師正　纂<lb/>
　　　明叅政<lb/>
明叅政鎬噐識恢敏才學優贍第進士出入臺<lb/>
閣累歴顯要慶暦中自京尹入叅大政未乆疽<lb/>
發于背遣使致祭于岱宗以祈冥祐使者馳至<lb/>
岳廟祭訖是夜宿廟下睡中大厭從者呼覺曰<lb/>
夢神呼我立殿庭見百餘人擁一荷校者熟視<lb/>
乃叅政也旣而杖背二十駈出我不覺大呼遂<lb/>
<pb n="KR3l0117_SBCK_008-1b"/>
奔騎而歸明已沉困召使者問祭之夜夢中奚<lb/>
覩具述所以明曰然又云明始病數日即似荒<lb/>
亂有郎官某人乃明之同年進士素相厚善明<lb/>
俾召至謂曰何以不来相視郎官曰比為叅政<lb/>
暫請服藥假不意實抱疾耳明曰曽見無頭鬼<lb/>
語否郎官大駭曰豈未朝飡乎曰已食矣又曰<lb/>
豈未餌湯劑乎曰已屢進矣曰然則斯言何謂<lb/>
也明曰召同年正欲說此亊又曰来矣可聽之<lb/>
郎官使聞如遊蜂蒼蠅鳴地下明曰語乃胸中<lb/>
<pb n="KR3l0117_SBCK_008-2a"/>
出向者妖賊據甘陵奉朝命攻討外圍旣固攻<lb/>
具備設平在旦夕不意文相國来撫師将坐而<lb/>
收功心實忿之遂妄殺數人今實稱冤於我病<lb/>
其不起乎數日遂卒夫為将三世道家所忌謂<lb/>
攻城野戦玉石難分耳明以已之私忿殺無罪<lb/>
者宜乎見厲於垂死嗣續汩而不振也<lb/>
　　　徐學士<lb/>
熈寜中徐學士禧始受軄官中書習學公事自<lb/>
豫章侍親之闕下舟行次彭蠡湖昩爽而行期<lb/>
<pb n="KR3l0117_SBCK_008-2b"/>
早抵南康軍俄而水面白霧四起始慮風作促<lb/>
舟人疾棹未四五里霧稍開見二朱漆萬斛巨<lb/>
艦旌旗赫奕摇櫓者粛而不譁相去百餘丈東<lb/>
南而逝未二三里又見朱艦間以金碧旛斾尤<lb/>
鮮華亦相踵而去少時又逢二白艦載甲士數<lb/>
千戈㦸森列尾三舟而行徐之舟人旣見俛不<lb/>
敢正視然望其船逺而益小洎抵他岸皆若一<lb/>
履宫庭湖庿水經具載其靈近傳有小龍者多<lb/>
出䖏其中豈其靈變耶<hi>徐學士嘗言</hi>
<pb n="KR3l0117_SBCK_008-3a"/>
　　　魚中丞<lb/>
中丞魚公<hi>周詢</hi>天聖四年第進士甲等𥘉命大<lb/>
理評事知濟州金郷縣嘗晝卧書閤中有守閤<lb/>
老卒入白事但見烏虵蟠於榻矯首冠幘叱聲<lb/>
甚厲卒走出呼侍吏共視之乃見熟寢未窹後<lb/>
至御史中丞而卒<hi>張都官居方云</hi>
　　　祖龍圗<lb/>
祖龍圗無擇始登第倅通齊州歳餘得吿歸蔡<lb/>
州營葬事畢復任後春季檢視官物于禹城縣<lb/>
<pb n="KR3l0117_SBCK_008-3b"/>
過石河灘沙中得片石上有數十字乃葬其先<lb/>
君之誌也遣人視墳壠無一抔之缺竟不測其<lb/>
所從来<hi>范郎中徽之言</hi>
　　　尚寺丞<lb/>
司勲外郎尚公<hi>霖</hi>祥符末以殿中丞知夔州巫<lb/>
山縣有尉李某者山東人頗幹敏一旦疾病尚<lb/>
聞其委頓日徃臨問曰萬一不起可以後事告<lb/>
也尉曰碩以老母㓜女為託公儻垂仁惻某雖<lb/>
死敢忘結草之義乎尚泫然愍之旣死出俸錢<lb/>
<pb n="KR3l0117_SBCK_008-4a"/>
送其母及骨函還郷里嫁其女於士族一夕夢<lb/>
李如平昔拜且泣曰某懇求於隂官今得為公<lb/>
之子以此為謝耳是月邑君妊娠明年解官㳂<lb/>
流赴闕或遇灘險隱約見尉在岸上指呼将抵<lb/>
荆渚又夢李報曰<hi>某</hi>明日當生府中必送一合<lb/>
来宜收之翌日果誕一男子府尹以合貯粟米<lb/>
遺尚曰聞邑君育子以為糜粥之具因字頴曰<lb/>
合児頴性純厚敏於行而篤於學官至大理丞<lb/>
<hi>張稚圭說</hi>
<pb n="KR3l0117_SBCK_008-4b"/>
　　　髙舜臣<lb/>
大丨名府進士髙舜臣嘗言其徔兄祥符中為<lb/>
衙校董卒數百人伐木於西山一日入山督役<lb/>
迷路聞樂聲合作於山谷間㝷聲視之見婦人<lb/>
數十衣服華麗執笙竽㑹飲于磻石上居席首<lb/>
者召高坐其側亦及以酒肴謂曰吾欲婦汝何<lb/>
如髙但愧謝又曰汝今歸寨中吾将継至是夜<lb/>
果徃髙亦恍然不測自此遇夜即至室中帳㡩<lb/>
枕褥之具俻設暁復失之若此者逮一月役兵<lb/>
<pb n="KR3l0117_SBCK_008-5a"/>
取材旣畢與高同歸高之父母聞之大驚曰此<lb/>
子為石妖木魅所惑也因即東廡而居家人視<lb/>
之則装寝之具冠衣之類悉已張陳高氏家人<lb/>
亦罕見其面或見其冠珮或見其帬𥜗而已家<lb/>
属相與憂懼慮久而致丨<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>乃召巫覡具符水<lb/>
禳詛之術女子笑謂高曰我豈妖怪害人者何<lb/>
見疑之深也儼然殊不顧高氏家亦無柰之何<lb/>
居半歳高氏㑹客烹牛為饌女子見而大駭曰<lb/>
我以君積善之家故碩奉巾櫛於子亦将福汝<lb/>
<pb n="KR3l0117_SBCK_008-5b"/>
家不意暴悪之如是君家固不當留亟送我歸<lb/>
也高白其父母聞而大喜立俾其子送之去西<lb/>
山數舍其夜不至高亦不敢復前但望山悵恨<lb/>
而歸髙氏子竟亦無恙大名進士陳倫因言神<lb/>
怪而及之亦未以為信治平𥘉予為大名鈐兵<lb/>
進士王詹亦道其事與陳說正同舜臣後以累<lb/>
舉推恩得州長史<lb/>
　　　王慶<lb/>
諸司副使王慶皇祐中差知豐州性剛暴刻而<lb/>
<pb n="KR3l0117_SBCK_008-6a"/>
少恩一日視亊忽覺頭昏痛不可忍捫其首生<lb/>
兩角僅二寸許數日大呌而死<lb/>
有李顓者景　𥘉登進士苐性豪蕩不檢邢州<lb/>
觀察推官病疫死旣歛其頂髪如珠有二角長<lb/>
一寸餘<hi>左蔵朱允中大邑主簿王綱言</hi>
　　　孫翰林<lb/>
慶暦中楊内翰偉郡封坐堂上見一老嫗蓬髩<lb/>
敝衣逕入子舍詢何之不應頃之復出語云郎<lb/>
君教我来老息婦不敢自專遽呼左右逐之出<lb/>
<pb n="KR3l0117_SBCK_008-6b"/>
中閫即不見乃召子婦詰之云老嫗言来日郎<lb/>
君欲就息婦房中宴飲方責其妄語即便走出<lb/>
舉家驚愕翌日宅中濃霧昏塞子舍尤甚辛螫<lb/>
口鼻不可嚮邇門闔不䏻開乆之聞語笑歌管<lb/>
之聲自辰至申昏霧漸釋排户而入詢其所以<lb/>
云有一少年與我懽飲噐用珍麗筵設華煥飲<lb/>
饌音樂無不精羙我亦忘身為楊氏婦也然精<lb/>
神頗亦失常即召劉捉鬼者禁劾之不䏻已聞<lb/>
翰林孫郎中專主符禁亟俾視之曰此鬼庿在<lb/>
<pb n="KR3l0117_SBCK_008-7a"/>
東南三十里将為神矣何敢為如此亊遂書二<lb/>
符致婦寝室之門又曰知某今日到宅明日定<lb/>
不来更一日必至宜令其夫洎女使二三人守<lb/>
之鬼若不得入婦室當變怪于外盖欲誘之出<lb/>
也出則不可治矣越一日果至雖昬霧如𥘉獨<lb/>
不入子舍俄而郡封中悪婦欲奔視制之不得<lb/>
出少時霧氣觧散郡封亦復故孫乃與楊公假<lb/>
静宅作壇奏章自兹不復来孫云已囚海上石<lb/>
室矣<hi>慶州察推張偉嘗言之</hi>
<pb n="KR3l0117_SBCK_008-7b"/>
　　　黄遵<lb/>
黄遵者家興國軍性踈放頗知書而䏻丹青善<lb/>
傳人之形神曲盡其妙事母篤孝凡得畫直未<lb/>
嘗私畜供甘㫖外悉歸於母慶暦中遵忽感疾<lb/>
而死凢三日心尚暖母不敢歛是夕遵復甦家<lb/>
人扶坐問皆不語遽索紙筆圗一人形容良乆<lb/>
乃語始入一公府見廊廡肅靜皆垂簾閽吏通<lb/>
曰興國軍黄遵今追到有吏問遵曰爾黄遵耶<lb/>
遵曰准前謂吏曰遵未嘗有過何以見　吏曰<lb/>
<pb n="KR3l0117_SBCK_008-8a"/>
爾筭盡乃至此遵方知身死遂號泣拜曰母老<lb/>
無兄弟乞終母夀吏曰此不敢與聞遵拜泣不<lb/>
巳吏哀其誠乃曰俟主者来若自告之移刻兩<lb/>
廡吏喧然曰至矣一吏升堂軸簾東北隅有户<lb/>
洞開朱吏數人前導見一人紫衣金帯者升堂<lb/>
坐諸吏僅百人列階下致恭畢分入諸局始見<lb/>
領數十人荷校者露首者至紫衣前訊訖駈出<lb/>
巳而呼遵問里閈姓名遵號慟叩頭拜曰念母<lb/>
老無兄弟遵若死母必餓殍乞終母夀遵叩階<lb/>
<pb n="KR3l0117_SBCK_008-8b"/>
額血濺地紫衣顧左右索籍視之乆乃謂曰汝<lb/>
母夀尚有十餘年念爾至孝許終母夀紫衣以<lb/>
筆注其籍命左右速奏覆遵拜而出復呼之命<lb/>
俯階戺問曰汝在人間與人傳神者是乎遵曰<lb/>
愚昧無䏻僅成其形耳又曰爾識我否遵曰凡<lb/>
目豈識神儀曰我乃人間所謂崔府君也爾熟<lb/>
視吾貌歸人間冩之然慎勿多傳若所傳惟肖<lb/>
恐人間祭祀不常返昏吾慮記之勿忘自後遵<lb/>
在興國凢所冩者三本正一畫於地蔵院二為<lb/>
<pb n="KR3l0117_SBCK_008-9a"/>
好亊者所取厥後十年母以夀終旣葬服除遵<lb/>
一日徧辤親識因大醉數日而卒<hi>前進士朱</hi>
<hi>光復嘗逰興國軍熟知其亊</hi>
　　　劉徳妙<lb/>
寳元中夏英公爲陜西路安撫招討使駐兵鄜<lb/>
畤嘗與僚属言向自知制誥出守安陸郡有羇<lb/>
管婦人劉徳妙言事頗中因呼而問之爾有何<lb/>
䏻爲丁晉公所知劉曰<hi>某</hi>本捧日軍之營婦也<lb/>
嘗出詣親家憩扵汴上柳隂忽一人巾幘紫𫀆<lb/>
<pb n="KR3l0117_SBCK_008-9b"/>
就巳而坐云是扶溝縣録亊有亊之府溺水而<lb/>
死訴于隂官俾我復生至則身巳壊然尚得䖏<lb/>
於陽間今欲憑附于汝我䏻知人未萌之休咎<lb/>
言旣驗人必以愍謝汝若亊我以此為報<hi>某</hi>懼<lb/>
不敢荅洎歸鬼亦隨至他人不見也夫亦不信<lb/>
則夫婦皆苦寒熱嘔洩不得巳亊始則火伍中<lb/>
人来占亊悉驗俄而里巷皆知旣而公卿之家<lb/>
呼召相継晉公不欲營婦出入卿相之門遂度<lb/>
為女冠丁公南遷<hi>某</hi>亦連坐編致斯郡實無他<lb/>
<pb n="KR3l0117_SBCK_008-10a"/>
術但萌于心則鬼知之夏曰吾心有一亊爾知<lb/>
之否劉曰知之但乞先書而糊其外方敢言也<lb/>
<hi>某</hi>是時苦家貧干執政求知益州遂屏左右書<lb/>
畢封置于案劉言如所書仍云亊亦不諧旣而<lb/>
果然弔榷酒於彫隂具聞其說<lb/>
　　　稅道士<lb/>
景祐中利州道士稅<hi>某</hi>善妖幻洎符禁之術利<lb/>
之冨民或有所求不與者即為壇於宻室置大<lb/>
桶於前𬒳髪仗劒追其䰟神入桶覆之以石其<lb/>
<pb n="KR3l0117_SBCK_008-10b"/>
人乃病然後假以符水或祠醮謝以財乃去石<lb/>
遣之其人遂愈市井有鬻籠餅洎諸肉者求之<lb/>
即愈不爾遂化為白鴿飛去或即虫出利人皆<lb/>
神而畏之嘗怒一僧遇野外作法叱之僧足如<lb/>
植手亦不䏻舉恣行鞭箠僧宻訟扵官命賊曹<lb/>
擒捕先沃以犬彘之血術無所施獄具遂斬于<lb/>
市<lb/>
　　　㓂莱公<lb/>
㓂忠愍𥘉登第授大理評事知歸州巴東縣時<lb/>
<pb n="KR3l0117_SBCK_008-11a"/>
唐郎中<hi>渭</hi>方爲郡夕夢有告云宰相至唐思之<lb/>
不聞有宰相出鎮者晨興視亊而疆吏報㓂廷<lb/>
評入界唐公驚愕出郡迓勞見其風神秀偉便<lb/>
以公輔待之仍出諸子羅拜唐新飾韀靮致㕔<lb/>
之左㓂旣歸其子拯白其父曰適者㓂屢目此<lb/>
宜即送之㓂果詢牙校何人知我欲此遂對以<lb/>
十四秀才旣而力爲延譽拯於孫漢公牓等甲<lb/>
成名<lb/>
　　　魏進士<lb/>
<pb n="KR3l0117_SBCK_008-11b"/>
建州進士魏某者冨有詞學履行温愍家亦頗<lb/>
豐天聖中屢冠郷書旣預計偕夢一衣緋衣人<lb/>
命徒執之棄市始謂必捷科苐旣而不利於春<lb/>
闈凢三舉皆然後歸卿閭有鄰里少年對語不<lb/>
遜因掌之即仆地死警卒捕送于官時裴郎中<lb/>
守是郡聞其學行為衆所丨推欲骫法脫之闔<lb/>
郡官吏亦為之言而魏白郡守曰某殺人償死<lb/>
軄也安敢仰累明公<hi>某</hi>三預薦書必夢緋衣人<lb/>
命徒執赴市就刑今明公姓裴乃緋衣也<hi>某</hi>邂<lb/>
<pb n="KR3l0117_SBCK_008-12a"/>
逅一掌致人於死市死乃前定也将刑一郡士<lb/>
庻無不為之嗟惜<hi>管師復言</hi>
　　　徳州民<lb/>
徳州徳平縣民<hi>某</hi>氏者父子數人耕田甚力家<lb/>
頗豐厚其弟素貧傭以養母兄未嘗有甘旨之<lb/>
助也慶暦中新搆瓦室三楹所居前後植栁數<lb/>
百株枝如拱把一夕大雷電野又數頭相逐繞<lb/>
其居折柳盡髠牙擊屋瓦明日視之無一瓦全<lb/>
者泥淖中足迹長二尺餘柳棓悉長三四尺皮<lb/>
<pb n="KR3l0117_SBCK_008-12b"/>
盡剥瑩滑如削逺近居民悉取而蔵之予嘗親<lb/>
至平原人說如此亦見其所折柳枝<lb/>
括異志卷苐八<lb/>
</p>
<p>
</p>
  </div>
</body>
</text>
</TEI>
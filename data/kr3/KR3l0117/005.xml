<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0117_SBCK_005-1a"/>
括異志卷苐五<lb/>
　　　　　　　　㐮國　張　師正　纂<lb/>
　　　李叅政<lb/>
李叅政至性修㓗夷淡年幾強壮尚為布衣開<lb/>
寚中有省郎典齊安郡至依門下為學讀書着<lb/>
文夜分不寐一夕有二女子盛冠服鳴珮璫揖<lb/>
李而坐容態殊麗風度婉約李恍不知其所從<lb/>
来因定神肅容熟視而問曰鬼邪仙邪荅曰奴<lb/>
非鬼也乃仙之流亞也少時出户不見自此月<lb/>
<pb n="KR3l0117_SBCK_005-1b"/>
三至或飲之以酒或啜茗而去談幽顯之事辭<lb/>
簡而理明守将受代二女復来謂李曰與君欵<lb/>
奉三年於兹矣見君居常以禮自持未省一言<lb/>
及亂噐識洪厚終當逺到然君前世曽為商賈<lb/>
負人息錢甚夥以貧不䏻償故今世俾君羇蹇<lb/>
於壮歳因出書一封與至曰俟改元太平乃啓<lb/>
不爾當有禍旣而　太宗踐祚改元太平興國<lb/>
啓其封見太平興國二年李至第二人及第旣<lb/>
而果然後歴清顯入叅大政擁旄巨鎮而終<lb/>
<pb n="KR3l0117_SBCK_005-2a"/>
<hi>樂京著作嘗言</hi>
　　　梅侍讀<lb/>
侍讀梅公詢端拱二年第進士清𥙿有才早厠<lb/>
文館坐在人洎滯者數十年景徳中甞夢與一<lb/>
士人年甚少共射一石牛梅中脅少年者中首<lb/>
至祥符中　真宗東封詢𬒳選於太平頂行事<lb/>
宿齋其上是夕燔香再拜黙祈将来通塞之事<lb/>
旣寢夢牛馬羊布野有二牛闘于前一人𬒳冠<lb/>
服前謂牛曰伺吕公再入中書闘亦未晚牛遂<lb/>
<pb n="KR3l0117_SBCK_005-2b"/>
觧去其後自尚書郎帶軄知濠州吕申公以太<lb/>
常愽士通守郡事儀状酷似向夢中所見又守<lb/>
倅之居花圃中各有一小石牛梅因省前夢厚<lb/>
結於申公寚元中吕公入相擢梅爲天章閣待<lb/>
制其後申公自北都再持政柄梅己為樞宻直<lb/>
學士判審官院又遷為侍讀學士郡　使是歳<lb/>
十二月得疾出守許州以至捐舘夢中所見牛<lb/>
馬乃郡牧使也二牛闘者其年歳直丑十二月<lb/>
又丑也二牛者逢二丑而疾作也神先告之矣<lb/>
<pb n="KR3l0117_SBCK_005-3a"/>
　評曰君子居易以俟命語曰冨而可求也雖<lb/>
　執鞭之士吾亦爲之明富貴貧賤以時而来<lb/>
　不可䂓圗而取梅公早預俊選屯蹇不振年<lb/>
　始從欲方遇知己官歴兩省軄居禁近擁旄<lb/>
　巨鎮克享遐齡始否終泰豈非命耶<lb/>
　　　韓宗緒<lb/>
韓宗緒龍圗贄之子以父任𥙷将作監主簿皇<lb/>
祐秋鎮廳預薦偶於相國寺資聖閣前見其家<lb/>
舊使老僕呼謂曰若非<hi>某乙</hi>乎死乆矣何得在<lb/>
<pb n="KR3l0117_SBCK_005-3b"/>
此曰某今從送春榜使者又問榜可見乎曰有<lb/>
司收掌甚宻不可得而見也又謂曰汝䏻宻詢<lb/>
有我姓名手茍無亦可料理否僕許諾試爲盡<lb/>
力又問復於何䖏爲約㒒云復期于此他䖏難<lb/>
庇某之迹此地雜沓人鬼可得叅䖏他日如期<lb/>
而徃㒒界在焉遂開掌見己之名在片紙上揭<lb/>
其下乃田寳鄰也僕曰此人明年當登苐官甚<lb/>
卑郎君亦自有科名但差晚耳况身已有官故<lb/>
得而易之若白身則不可因忽不見明年韓登<lb/>
<pb n="KR3l0117_SBCK_005-4a"/>
第曽以兹事說於親舊間治平中韓玉汝龍圖<lb/>
與供俻庫使叚継文同使契丹至雄州叚嘗為<lb/>
雄之監軍雄之舉人皆上謁田寚鄰刺字厠焉<lb/>
韓見之大驚與叚盡道所以叚復以韓事本末<lb/>
語之曰遂齊戒夜醮作奏訴于帝木炎嘗侍父<lb/>
官瓦橋俻知之熈寜中炎登第為岳州巴陵簿<lb/>
縣令王澤嘗談怪異王云應舉時聞州東有一<lb/>
人常入冥言人吉㐫甚驗遂率同人數軰就問<lb/>
之其人在小邸暗室中旣見遂以将来得失叩<lb/>
<pb n="KR3l0117_SBCK_005-4b"/>
之再三不語俄又面壁而坐云田寚鄰公事至<lb/>
今未了安敢有他科埸事不知田寚隣何人也<lb/>
炎方省向者韓叚之言寚隣以累舉特奏名其<lb/>
後官甚卑<lb/>
　　　南州壬子<lb/>
虞部貟外郎杜公彬罷滁倅至闕奉朝請一日<lb/>
遊景徳寺訪朝客不值方假筆札以誌門偶狂<lb/>
僧嚴法華者自廡下直揖杜君杜雅聞法華言<lb/>
事多中因以平生未然之事諮之僧奪筆索紙<lb/>
<pb n="KR3l0117_SBCK_005-5a"/>
杜以刺字之餘授之大書云南州壬子杜不測<lb/>
其旨後數月授知漳州到州閱圗經則陳氏偽<lb/>
據日目漳爲南州杜嘆訝之自揆以爲壬子者<lb/>
有士之號豈隱其為州之意丨邪後嵗餘杜終<lb/>
於任其子煜用浮屠法作七齋飯僧次煜因言<lb/>
及法華之事取其書以示群僧因觀其壬字中<lb/>
一畫差長若壬丨字遂以甲子推杜君卒之日<lb/>
正壬子也其子煜言之於魏泰并出其書<lb/>
　　　李侍禁<lb/>
<pb n="KR3l0117_SBCK_005-5b"/>
李侍禁齊善袁許之術士大夫多喜之有别業<lb/>
在華隂之東郊其妻先卒買一妾生二子一男<lb/>
一女李旣死二子始髫齔長男年二十餘乃嫡<lb/>
室所出與其妻謀曰二子長立當有婚嫁之費<lb/>
且分我資産䏻致之死地家資悉我有也自此<lb/>
二子衣不得完食不得飽笞罵挫辱無日無之<lb/>
俄得疾疫遂絶其藥膳雖杯水亦不與相継皆<lb/>
物故妾不勝怨憤日走伏齊壠號哭以訴數月<lb/>
妾亦死有隣家子於閴巷見齊手携二子妾亦<lb/>
<pb n="KR3l0117_SBCK_005-6a"/>
侍側顧謂鄰家子曰我長男不孝不友虐殺弟<lb/>
妹又令此妾衘恨而殁若可語之吾亦訴扵隂<lb/>
府不汝置也隣家子知是鬼将走避因忽不見<lb/>
隣家子遽来告之亦不之信一旦其妻具酒肴<lb/>
㑹親舊女客於中堂厥良獨坐書閤下乃父自<lb/>
外至數其罪以杖擊之坐客聞其號呼悉徃視<lb/>
但見仆地叩頭服罪言虐殺二子状數日乃死<lb/>
其妻後數月亦死田宅家貲悉籍没噫李齊之<lb/>
事不誣矣世之人父死而謀害㓜稚以啚資賄<lb/>
<pb n="KR3l0117_SBCK_005-6b"/>
者多矣目覩數族雖不若李為鬼靈但見其身<lb/>
夭折子孫淪胥以至無立錐之地李齊之事足<lb/>
使狠子庸婦聞之少警其心<hi>董職方經臣親</hi>
<hi>見兹事云</hi>
　　　李氏婢<lb/>
賈國傅<hi>大冲</hi>嘗說有李某屢典郡旣卒家人歸<lb/>
京師舊居有老婢凢京城巷陌無不知者家之<lb/>
貿易飲膳衣著洎親家傳導徃来悉賴焉邑君<lb/>
愛之如兒姪明道春方淘溝俾至親家通起居<lb/>
<pb n="KR3l0117_SBCK_005-7a"/>
抵暮不歸數日㝷訪無迹邑君曰是媪苦風眩<lb/>
疾作墜溝死矣即命諸婢設靈座祭焉家之吉<lb/>
㐫亦来報邑君泣曰是媪雖死不忘吾家明年<lb/>
春自外来家人皆以爲鬼也媪拜曰去歳令妾<lb/>
傳語某人至某䖏風眩作墮溝中某人宅主姥<lb/>
見之令人拯出滌去穢汚加以藥餌得不死某<lb/>
誓傭一年以報今旣朞即辤歸徃詢某氏果然<lb/>
是夕有青巾男子見邑君夢曰我清衛卒也向<lb/>
死于巷左昨聞宅上失女使設位以祭遂假其<lb/>
<pb n="KR3l0117_SBCK_005-7b"/>
名竊享焉今聞己歸乃拜辤而去<lb/>
　　　李比部<lb/>
李比部從周景祐四年隨郷書来京師與數<lb/>
同人僦舍於麻稭巷嘗五皷而興将謁親知于<lb/>
逺坊者始啓寢户即踣于地奴僕扶視氣息殆<lb/>
絶至己午間始惺然曰𥘉啓關見一鬼戴短巾<lb/>
衣緑寛衫<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>靣于𩕄状若祠廟中所謂判官者<lb/>
以氣噓之如霜風之切骨遂昬然亦不知委頓<lb/>
於地也明年校藝不利於南宫<lb/>
<pb n="KR3l0117_SBCK_005-8a"/>
　　　胡殿丞<lb/>
胡殿丞偃潭州人至和中授峽州簽判待闕荆<lb/>
州僦居扵公安門内睱則坐於<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>戺間嘗有持<lb/>
刀鑷者比日過門植足注視良乆乃去胡異之<lb/>
一日呼與小兒剃髪因問曰汝常顧吾門内何<lb/>
也曰有一親識姓某在峽州爲吏兼管冥曹亊<lb/>
多而身勞欲公垂庇是以日踵門而不敢言胡<lb/>
未之信及至任聚群胥出姓名問之有一人前<lb/>
曰刀鑷漢竟多口胡屢詢以冥司所軄但云未<lb/>
<pb n="KR3l0117_SBCK_005-8b"/>
可輕洩居無何胡以先人忌晨飯僧課經具䟽<lb/>
焚楮泉迨明日其吏至案前以手就懷探昨日<lb/>
所焚䟽示若新冩者巳而灰滅且曰殿丞見廹<lb/>
不敢隠然某巳得罪而殿丞亦不免减禄筭矣<lb/>
數曰吏暴卒朞年胡以病癈於家<hi>得之李林</hi>
<hi>秘校云</hi>
　　　謝判官<lb/>
謝判官平原人寚元中嘗為曹州觀察推官視<lb/>
亊未幾一夕夢老父引之入大第中家頗豪盛<lb/>
<pb n="KR3l0117_SBCK_005-9a"/>
妳媪抱嬰兒飾以文繡指謂謝曰此君之後身<lb/>
也謝問此何郡復誰氏之家老父曰成都府陳<lb/>
郎中宅也貲産甚豊君心樂乎謝亦頷之旣寤<lb/>
甚不懌謂妻子曰吾其死矣日䖏致後事旣而<lb/>
秩滿復調棣州判官到官數月又夢前老父復<lb/>
引至昔之第有小兒衣紈綺歔階下指謂謝曰<lb/>
此前日之嬰児也今始五歳尚未語旣寤謂家<lb/>
人曰今日之事必不可免居常戚戚不怡考滿<lb/>
又将赴調復夢老父導之入門見昔日之兒冠<lb/>
<pb n="KR3l0117_SBCK_005-9b"/>
緋㡌紫𫀆銀帶立於堂戺顧謂謝曰此子已讀<lb/>
書　矣若其謝我覺大悪之月餘病卒其子訥<lb/>
慶曆六年登進士第親說如此<lb/>
　　　劉觀察宅<lb/>
京師保康門有劉觀察之别第每僦於人翰林<lb/>
學士曽布嘉祐丙申之冬以郷貢将試禮部僦<lb/>
此第以居一夕不寐聞<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>中有人呼曰太尉来<lb/>
旣而又有若徃来問訊切切細語或如傳授指<lb/>
令皆以太尉爲稱歴歴可審甚訝之翌日究其<lb/>
<pb n="KR3l0117_SBCK_005-10a"/>
宅之坊曲地里則韓通之故第也通甞為王彦<lb/>
昇族於斯第之下<hi>進士魏泰親得之於曽子</hi>
<hi>宣云</hi>
　　　柴氏枯棗<lb/>
邢州城東十餘里周世宗之祖荘也門側有井<lb/>
上有大棗一株世宗時柯葉茂盛垂䕃一畒恭<lb/>
帝旣禅棗遂枯死明道中枯卉復生一枝長一<lb/>
丈餘蔚然可愛井中水如覆錦綉柴氏懼遂塞<lb/>
井伐木明年詔求五代帝王之後柴氏自邢蔡<lb/>
<pb n="KR3l0117_SBCK_005-10b"/>
<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>䓁州諸族𬒳甄敘入官者三十餘人井棗之<lb/>
祥亦非虚應<lb/>
　　　僧縁新<lb/>
武陵郡西有佛廟曰栗園院主僧畜一犬㡬十<lb/>
年一夕夢犬語云累歳荷畜養之恩今當與堤<lb/>
頭杜翁家為男故来奉辤僧旣覺不以為意黎<lb/>
明侍者以犬斃聞因大驚乃䇿杖至惿頭杜迎<lb/>
門謂曰何出之早也延僧坐僧曰昨夕檀越家<lb/>
豈有子孫之慶乎翁對以息婦夜生一男及詢<lb/>
<pb n="KR3l0117_SBCK_005-11a"/>
以何由而知僧遂以夢告翁亦駭異因許之為<lb/>
浮屠令以披緇剪髪法名縁新鼎人率知之<lb/>
括異志卷苐五<lb/>
<pb n="KR3l0117_SBCK_005-11b"/>
<pb n="KR3l0117_SBCK_005-11b"/>
</p>
<p>
</p>
  </div>
</body>
</text>
</TEI>
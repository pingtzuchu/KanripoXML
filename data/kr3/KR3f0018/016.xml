<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3f0018_WYG_016-1a"/>
　欽定四庫全書<lb/>
御製厯象考成上編卷十六<lb/>
　　恒星厯理<lb/>
　　　恒星總論<lb/>
　　　恒星東行<lb/>
　　　測恒星法<lb/>
　　　三恒星比測考經度<lb/>
　　　推恒星赤道經緯度<lb/>
<pb n="KR3f0018_WYG_016-1b"/>
　　　七政宿度<lb/>
　　　中星時刻<lb/>
　　　恒星出入地平<lb/>
<pb n="KR3f0018_WYG_016-2a"/>
　　恒星總論<lb/>
恒星之名見於春秋而四仲中星及斗牽牛織女參<lb/>
昴箕畢大火農祥龍尾鳥帑天駟天黿之屬散見於<lb/>
尚書易詩左傳國語至周禮春官馮相氏掌二十八<lb/>
星之位而禮記月令太戴禮夏小正稍具諸星見伏<lb/>
之節葢古者敬天勤民因時出政皆以星為紀秦炬<lb/>
之後羲和舊術無復可稽其傳者惟史記天官書而<lb/>
所載簡畧後漢張衡云中外之官常明者百有二十<lb/>
<pb n="KR3f0018_WYG_016-2b"/>
四可名者三百二十為星二千五百而其書不傳至<lb/>
三國時太史令陳卓始列巫咸甘石三家所著星圖<lb/>
總二百八十三官一千四百六十四星隋丹元子作<lb/>
步天歌叙三垣二十八宿共一千四百六十七星為<lb/>
觀象之津梁然尚未有各星經緯度數自唐宋而後<lb/>
諸厯家以儀象考測始有各星入宿去極度數視古<lb/>
加密矣新法厯書恒星圖表共星一千二百六十六<lb/>
分為六等第一等星一十七第二等星五十七第三<lb/>
等星一百八十五第四等星三百八十九第五等星<lb/>
<pb n="KR3f0018_WYG_016-2b"/>
三百二十三第六等星二百九十五外無名不入等<lb/>
<pb n="KR3f0018_WYG_016-3a"/>
者四百五十九康熙壬子年欽天監新修儀象志恒<lb/>
星亦分六等而其數又與新法厯書微異第一等星<lb/>
一十六第二等星六十八第三等星一百零八第四<lb/>
等星五百一十二第五等星三百四十二第六等星<lb/>
七百三十二總計一千八百七十八葢觀星者以目<lb/>
之所能辨因其形體聨綴成象而命之名其微茫昬<lb/>
暗者多不可考故各家星官之學有古少而今多者<lb/>
亦有古多而今少者而惟列宿及諸大星則中外如<lb/>
<pb n="KR3f0018_WYG_016-3b"/>
一轍也今擇其近黄道諸星及星體之大者為推凌<lb/>
犯中星之用其黄道經緯則依儀象志加嵗差推算<lb/>
為厯元康熙二十三年甲子黄道經緯度云<lb/>
<pb n="KR3f0018_WYG_016-4a"/>
　　恒星東行<lb/>
恒星行即古嵗差也古厯俱謂恒星不動而黄道西<lb/>
移今謂黄道不動而恒星東行葢使恒星不動而黄<lb/>
道西移則恒星之黄道經緯度宜毎嵗不同而赤道<lb/>
經緯度宜終古不變今測恒星之黄道經度毎嵗東<lb/>
行而緯度不變至於赤道經度則逐嵗不同而緯度<lb/>
尤甚自星紀至鶉首六宮星在赤道南者緯度古多<lb/>
而今漸少在赤道北者緯度古少而今漸多自鶉首<lb/>
<pb n="KR3f0018_WYG_016-4b"/>
至星紀六宫星在赤道南者緯度古少而今漸多在<lb/>
赤道北者緯度古多而今漸少凡距赤道二十三度<lb/>
半以内之星在赤道北者皆可以過赤道南在赤道<lb/>
南者亦可以過赤道北則恒星循黄道東行而非黄<lb/>
道之西移明矣新法厯書載西人第谷以前恒星東<lb/>
行之數或云百年而行一度或云七十餘年而行一<lb/>
度或云六十餘年而行一度隨時修改訖無定數與<lb/>
古厯累改嵗差之意同迨至第谷殫精推測方定恒<lb/>
星毎嵗東行五十一秒約七十年有餘而行一度而<lb/>
<pb n="KR3f0018_WYG_016-4b"/>
元郭守敬所定亦為近之至今一百四十餘年驗之<lb/>
<pb n="KR3f0018_WYG_016-5a"/>
於天雖無差忒但星行微渺必厯多年其差乃見然<lb/>
則第谷所定之數亦未可泥為定率惟隨時測驗依<lb/>
天行以推其數可也<lb/>
<pb n="KR3f0018_WYG_016-6a"/>
　　測恒星法<lb/>
恒星東行既依黄道則測定一年之黄道經緯度而<lb/>
逐年之黄道經緯度皆視此矣然欲測諸恒星必以<lb/>
一星作距而欲測黄道經緯度必以赤道經緯度為<lb/>
宗葢諸曜隨天左旋惟赤極不動其經緯既與黄道<lb/>
相當又與地平相應時刻之早晚於是乎紀太陽之<lb/>
躔次於是乎辨非赤道則黄道無從而稽也其法擇<lb/>
恒星之大者測其方中時刻及正午髙弧乃以本時<lb/>
<pb n="KR3f0018_WYG_016-6b"/>
太陽赤道經度與太陽距午正赤道經度相加即星<lb/>
之赤道經度又以正午髙弧與赤道髙度相減即星<lb/>
之赤道緯度既得赤道經緯度則用弧三角法推得<lb/>
黄道經緯度既得一星之黄赤經緯度即以此一星<lb/>
作距或用黄道赤道諸儀測其相距之經緯或用地<lb/>
平象限諸儀測其偏度及髙弧而諸星之黄赤經緯<lb/>
度皆可得矣要之測恒星之法先測一星為準而此<lb/>
星經度必取定於太陽倘於時刻差四分則於天行<lb/>
差一度故須㕘互考驗方得密合或用太陰及太白<lb/>
<pb n="KR3f0018_WYG_016-6b"/>
比測者然皆有視差不如用太陽之確準也<lb/>
<pb n="KR3f0018_WYG_016-7a"/>
　　　　　　　　　　設如亥初初刻測得大角<lb/>
　　　　　　　　　　星方中正午髙弧七十度<lb/>
　　　　　　　　　　四十九分四十秒本時太<lb/>
　　　　　　　　　　陽赤道經度為實沈宫一<lb/>
　　　　　　　　　　十五度四十九分一十秒<lb/>
　　　　　　　　　　求大角星黄赤經緯度如<lb/>
　　　　　　　　　　圖甲為天頂甲乙丙丁為<lb/>
　　　　　　　　　　子午圈乙丙為地平丁為<lb/>
<pb n="KR3f0018_WYG_016-7b"/>
　　　　　　　　　　北極戊巳為赤道庚辛為<lb/>
　　　　　　　　　　黄道壬為大角星當赤道<lb/>
　　　　　　　　　　之戊戊乙為京師赤道髙<lb/>
　　　　　　　　　　五十度零五分壬乙為星<lb/>
　　　　　　　　　　髙弧七十度四十九分四<lb/>
　　　　　　　　　　十秒癸為太陽當赤道之<lb/>
　　　　　　　　　　子戊子為亥初初刻距午<lb/>
　　　　　　　　　　正赤道經度以亥初初刻<lb/>
　　　　　　　　　　距午正之九小時變作一<lb/>
<pb n="KR3f0018_WYG_016-7b"/>
　　　　　　　　　　百三十五度自子㸃實沈<lb/>
<pb n="KR3f0018_WYG_016-8a"/>
　　　　　　　　　　宫一十五度四十九分一<lb/>
　　　　　　　　　　十秒計之得戊㸃為大火<lb/>
　　　　　　　　　　宫初度四十九分一十秒<lb/>
　　　　　　　　　　即大角星赤道經度又以<lb/>
　　　　　　　　　　壬乙七十度四十九分四<lb/>
　　　　　　　　　　十秒與戊乙五十度零五<lb/>
　　　　　　　　　　分相減餘壬戊二十度四<lb/>
　　　　　　　　　　十四分四十秒即大角星<lb/>
<pb n="KR3f0018_WYG_016-8b"/>
　　　　　　　　　　距赤道北緯度乃用弧三<lb/>
　　　　　　　　　　角法推之即得大角星黄<lb/>
　　　　　　　　　　道經度為夀星宫二十度<lb/>
　　　　　　　　　　二十二分三十秒緯度距<lb/>
　　　　　　　　　　黄道北三十一度零三分<lb/>
　　　　　　　　　　也<hi>法與斜弧三角形設例第七則同</hi>
　　　　　　　　　　設如以大角星作距用黄<lb/>
　　　　　　　　　　道儀測心宿第二星如圖<lb/>
　　　　　　　　　　甲乙為南北極丙丁為黄<lb/>
<pb n="KR3f0018_WYG_016-8b"/>
　　　　　　　　　　極軸甲丙乙丁為過二極<lb/>
<pb n="KR3f0018_WYG_016-9a"/>
　　　　　　　　　　經圈戊巳為地平庚辛為<lb/>
　　　　　　　　　　黄道庚為冬至辛為夏至<lb/>
　　　　　　　　　　壬為黄道心壬癸為黄道<lb/>
　　　　　　　　　　心緯表子㸃為夀星宫二<lb/>
　　　　　　　　　　十度二十二分三十秒即<lb/>
　　　　　　　　　　大角星黄道經度丑㸃為<lb/>
　　　　　　　　　　其對衝即降婁宫二十度<lb/>
　　　　　　　　　　二十二分三十秒於丑㸃<lb/>
<pb n="KR3f0018_WYG_016-9b"/>
　　　　　　　　　　安表耳對丙丁黄極軸見<lb/>
　　　　　　　　　　大角星如寅當黄道之子<lb/>
　　　　　　　　　　同時於丙卯丁辰黄道經<lb/>
　　　　　　　　　　圈辰㸃安表耳對壬癸緯<lb/>
　　　　　　　　　　表見心宿第二星如卯當<lb/>
　　　　　　　　　　黄道之己乃視己㸃為析<lb/>
　　　　　　　　　　木宫五度五十五分三十<lb/>
　　　　　　　　　　秒即心宿第二星黄道經<lb/>
　　　　　　　　　　度又視辰午四度二十七<lb/>
<pb n="KR3f0018_WYG_016-9b"/>
　　　　　　　　　　分與卯巳等即心宿第二<lb/>
<pb n="KR3f0018_WYG_016-10a"/>
　　　　　　　　　　星距黄道南之緯度也<lb/>
　　　　　　　　　　設如用赤道儀測之如圖<lb/>
　　　　　　　　　　甲乙為赤極軸甲丙乙丁<lb/>
　　　　　　　　　　為子午圈丙丁為地平戊<lb/>
　　　　　　　　　　巳為赤道庚為赤道心庚<lb/>
　　　　　　　　　　辛為赤道心緯表壬為心<lb/>
　　　　　　　　　　宿第二星正到子午圈上<lb/>
　　　　　　　　　　於癸㸃安表耳對庚辛緯<lb/>
<pb n="KR3f0018_WYG_016-10b"/>
　　　　　　　　　　表見心宿第二星當赤道<lb/>
　　　　　　　　　　之戊距赤道如戊壬同時<lb/>
　　　　　　　　　　以甲子乙丑經圈對大角<lb/>
　　　　　　　　　　星寅則當赤道之子乃視<lb/>
　　　　　　　　　　子戊相距三十二度二十<lb/>
　　　　　　　　　　分五十秒與大角星赤道<lb/>
　　　　　　　　　　經度大火宫初度四十九<lb/>
　　　　　　　　　　分一十秒相加<hi>因在距星東故加若</hi>
　　　　　　　　　　<hi>在距星西則減</hi>得析木宫三度一<lb/>
<pb n="KR3f0018_WYG_016-10b"/>
　　　　　　　　　　十分即心宿第二星赤道<lb/>
<pb n="KR3f0018_WYG_016-11a"/>
　　　　　　　　　　經度又視戊壬二十五度<lb/>
　　　　　　　　　　四十三分二十秒即心宿<lb/>
　　　　　　　　　　第二星距赤道南之緯度<lb/>
　　　　　　　　　　既得赤道經緯度用弧三<lb/>
　　　　　　　　　　角法推之亦得心宿第二<lb/>
　　　　　　　　　　星黄道經度為析木宫五<lb/>
　　　　　　　　　　度五十五分三十秒緯度<lb/>
　　　　　　　　　　在黄道南四度二十七分<lb/>
<pb n="KR3f0018_WYG_016-11b"/>
　　　　　　　　　　也<lb/>
　　　　　　　　　　又隨時測恒星法設如子<lb/>
　　　　　　　　　　正初刻用地平儀測得室<lb/>
　　　　　　　　　　宿第一星地平經度偏西<lb/>
　　　　　　　　　　六十一度三十四分五十<lb/>
　　　　　　　　　　秒同時用象限儀測得髙<lb/>
　　　　　　　　　　弧五十二度五十三分四<lb/>
　　　　　　　　　　十五秒本時太陽赤道經<lb/>
　　　　　　　　　　度為夀星宫初度五十二<lb/>
<pb n="KR3f0018_WYG_016-11b"/>
　　　　　　　　　　分三十六秒正午赤道經<lb/>
<pb n="KR3f0018_WYG_016-12a"/>
　　　　　　　　　　度為降婁宫初度五十二<lb/>
　　　　　　　　　　分三十六秒求室宿第一<lb/>
　　　　　　　　　　星黄赤經緯度如圖甲為<lb/>
　　　　　　　　　　天頂甲乙丙丁為子午圈<lb/>
　　　　　　　　　　乙丙為地平丁為北極戊<lb/>
　　　　　　　　　　巳為赤道庚為室宿第一<lb/>
　　　　　　　　　　星當赤道之辛乙壬為地<lb/>
　　　　　　　　　　平經度偏西六十一度三<lb/>
<pb n="KR3f0018_WYG_016-12b"/>
　　　　　　　　　　十四分五十秒即壬甲乙<lb/>
　　　　　　　　　　角庚壬為髙弧五十二度<lb/>
　　　　　　　　　　五十三分四十五秒庚辛<lb/>
　　　　　　　　　　為赤道北緯度即丁庚之<lb/>
　　　　　　　　　　餘戊辛為距午正赤道經<lb/>
　　　　　　　　　　度即丁角乃用甲丁庚斜<lb/>
　　　　　　　　　　弧三角形求丁庚弧及丁<lb/>
　　　　　　　　　　角此形有甲丁弧五十度<lb/>
　　　　　　　　　　零五分為京師北極距天<lb/>
<pb n="KR3f0018_WYG_016-12b"/>
　　　　　　　　　　頂之度有甲庚弧三十七<lb/>
<pb n="KR3f0018_WYG_016-13a"/>
　　　　　　　　　　度零六分一十五秒為庚<lb/>
　　　　　　　　　　壬之餘有甲角一百一十<lb/>
　　　　　　　　　　八度二十五分一十秒為<lb/>
　　　　　　　　　　壬甲乙角之外角求得丁<lb/>
　　　　　　　　　　庚弧七十六度一十六分<lb/>
　　　　　　　　　　一十四秒與丁辛九十度<lb/>
　　　　　　　　　　相減餘庚辛一十三度四<lb/>
　　　　　　　　　　十三分四十六秒即室宿<lb/>
<pb n="KR3f0018_WYG_016-13b"/>
　　　　　　　　　　第一星距赤道北緯度又<lb/>
　　　　　　　　　　求得丁角三十度當戊辛<lb/>
　　　　　　　　　　弧即距午正赤道經度與<lb/>
　　　　　　　　　　戊㸃降婁宫初度五十二<lb/>
　　　　　　　　　　分三十六秒相減<hi>因星在午西故</hi>
　　　　　　　　　　<hi>減若星在午東則加</hi>得辛㸃為娵訾<lb/>
　　　　　　　　　　宫初度五十二分三十六<lb/>
　　　　　　　　　　秒即室宿第一星赤道經<lb/>
　　　　　　　　　　度既有赤道經緯度則用<lb/>
<pb n="KR3f0018_WYG_016-13b"/>
　　　　　　　　　　弧三角法推之即得室宿<lb/>
<pb n="KR3f0018_WYG_016-14a"/>
　　　　　　　　　　第一星黄道經度為娵訾<lb/>
　　　　　　　　　　宫一十九度三十九分三<lb/>
　　　　　　　　　　十秒緯度在黄道北一十<lb/>
　　　　　　　　　　九度二十六分也此法或<lb/>
　　　　　　　　　　用月食時刻或用中星時<lb/>
　　　　　　　　　　刻隨時測量不必方中其<lb/>
　　　　　　　　　　所得太陽距正午赤道經<lb/>
　　　　　　　　　　度較準而所得之地平經<lb/>
<pb n="KR3f0018_WYG_016-14b"/>
　　　　　　　　　　緯度亦簡而易用距星測<lb/>
　　　　　　　　　　他星倣此<lb/>
<pb n="KR3f0018_WYG_016-15a"/>
　　三恒星比測考經度<lb/>
前用太陽經度推測各星經度尚恐所測未準又用<lb/>
左右兩星比測中一星以考驗之彼此分秒相符方<lb/>
為密合如原測得參宿第一星赤道經度實沈宫一<lb/>
十九度三十分南河第二星赤道經度鶉首宫一十<lb/>
八度零二分星宿第一星赤道經度鶉火宫一十八<lb/>
度三十一分今用赤道儀先測得參宿第一星與南<lb/>
河第二星相距二十八度三十二分以加參宿第一<lb/>
<pb n="KR3f0018_WYG_016-15b"/>
星赤道經度實沈宫一十九度三十分得南河第二<lb/>
星赤道經度為鶉首宫一十八度零二分又測得南<lb/>
河第二星與星宿第一星相距三十度二十九分以<lb/>
減星宿第一星赤道經度鶉火宫一十八度三十一<lb/>
分亦得南河第二星赤道經度為鶉首宫一十八度<lb/>
零二分彼此參互考驗其數相同方知其不誤也<lb/>
<pb n="KR3f0018_WYG_016-16a"/>
　　推恒星赤道經緯度<lb/>
恒星赤道經緯度逐嵗不同難以列表儀象志用加<lb/>
分算法固簡捷而理則未精葢二分之後黄道度多<lb/>
赤道度少二至之後黄道度少赤道度多恒星既依<lb/>
黄道東行則升度差亦有増減况黄道與赤道斜交夏<lb/>
至後赤道北之星漸差而近冬至後赤道北之星漸<lb/>
差而逺緯度既差則經度亦必有差今立法以厯元<lb/>
甲子年各星黄道經度加嵗差分得本年各星黄道<lb/>
<pb n="KR3f0018_WYG_016-16b"/>
經度然後用弧三角法推本年各星赤道經緯度設<lb/>
例如左<lb/>
　　　　　　　　　　設厯元甲子年河鼓第二<lb/>
　　　　　　　　　　星黄道經度為星紀宫二<lb/>
　　　　　　　　　　十七度一十分黄道北緯<lb/>
　　　　　　　　　　度二十九度二十二分求<lb/>
　　　　　　　　　　赤道經緯度如圖甲為赤<lb/>
　　　　　　　　　　極乙為黄極甲乙相距二<lb/>
　　　　　　　　　　十三度二十九分三十秒<lb/>
<pb n="KR3f0018_WYG_016-16b"/>
　　　　　　　　　　丙丁為赤道戊己為黄道<lb/>
<pb n="KR3f0018_WYG_016-17a"/>
　　　　　　　　　　戊為冬至己為夏至庚為<lb/>
　　　　　　　　　　河鼓第二星當黄道之辛<lb/>
　　　　　　　　　　當赤道之壬戊辛為黄道<lb/>
　　　　　　　　　　經度距冬至二十七度一<lb/>
　　　　　　　　　　十分即戊乙辛角庚辛為<lb/>
　　　　　　　　　　星距黄道北二十九度二<lb/>
　　　　　　　　　　十二分丙壬為距冬至赤<lb/>
　　　　　　　　　　道經度即丙甲壬角庚壬<lb/>
<pb n="KR3f0018_WYG_016-17b"/>
　　　　　　　　　　為赤道北緯度即甲庚之<lb/>
　　　　　　　　　　餘故用甲乙庚斜弧三角<lb/>
　　　　　　　　　　形求甲庚弧及甲角此形<lb/>
　　　　　　　　　　有甲乙邊二十三度二十<lb/>
　　　　　　　　　　九分三十秒有乙角一百<lb/>
　　　　　　　　　　五十二度五十分為戊乙<lb/>
　　　　　　　　　　辛角之外角有乙庚弧六<lb/>
　　　　　　　　　　十度三十八分為庚辛之<lb/>
　　　　　　　　　　餘求得甲庚弧八十一度<lb/>
<pb n="KR3f0018_WYG_016-17b"/>
　　　　　　　　　　五十四分五十六秒與九<lb/>
<pb n="KR3f0018_WYG_016-18a"/>
　　　　　　　　　　十度相減餘八度零五分<lb/>
　　　　　　　　　　零四秒即赤道北緯度又<lb/>
　　　　　　　　　　求得甲角二十三度四十<lb/>
　　　　　　　　　　一分五十八秒即距冬至<lb/>
　　　　　　　　　　赤道經度為星紀宫二十<lb/>
　　　　　　　　　　三度四十一分五十八秒<lb/>
　　　　　　　　　　也若用加分算依儀象志<lb/>
　　　　　　　　　　内載康熙十一年壬子河<lb/>
<pb n="KR3f0018_WYG_016-18b"/>
　　　　　　　　　　鼓第二星赤道經度為星<lb/>
　　　　　　　　　　紀宫二十三度三十七分<lb/>
　　　　　　　　　　緯度在赤道北八度九分<lb/>
　　　　　　　　　　自癸丑年起算每年經度<lb/>
　　　　　　　　　　加四十六秒一十二微緯<lb/>
　　　　　　　　　　度加七秒四十八微至康<lb/>
　　　　　　　　　　熙二十三年甲子計十二<lb/>
　　　　　　　　　　年經度應加九分一十四<lb/>
　　　　　　　　　　秒二十四微緯度應加一<lb/>
<pb n="KR3f0018_WYG_016-18b"/>
　　　　　　　　　　分三十三秒三十六微則<lb/>
<pb n="KR3f0018_WYG_016-19a"/>
　　　　　　　　　　甲子年河鼓第二星赤道<lb/>
　　　　　　　　　　經度為星紀宮二十三度<lb/>
　　　　　　　　　　四十六分一十四秒二十<lb/>
　　　　　　　　　　四微緯度在赤道北八度<lb/>
　　　　　　　　　　一十分三十三秒三十六<lb/>
　　　　　　　　　　微較細推所得之數經度<lb/>
　　　　　　　　　　多四分一十六秒二十四<lb/>
　　　　　　　　　　微緯度多五分二十九秒<lb/>
<pb n="KR3f0018_WYG_016-19b"/>
　　　　　　　　　　三十六微十二年之間雖<lb/>
　　　　　　　　　　所差無多然而積久則著<lb/>
　　　　　　　　　　也<lb/>
<pb n="KR3f0018_WYG_016-20a"/>
　　七政宿度<lb/>
日月五星皆有宿度古以十二宫定於二十八宿故<lb/>
宿度逐嵗不同者經度亦因而不同今以二十八宿<lb/>
厯於十二宫故宿度逐嵗有差而經度終古不變其<lb/>
法以嵗差五十一秒按嵗積之與各宿第一星黄道<lb/>
經度相加為本年黄道宿鈐乃於七政黄道經度内<lb/>
減去相當黄道宿度餘即七政黄道宿度葢七政恒<lb/>
星皆宗黄道故宿度亦以黄道推也至於日月交食<lb/>
<pb n="KR3f0018_WYG_016-20b"/>
則并用赤道宿因其闗於天行最著故於推算獨詳<lb/>
然各宿赤道經緯度逐嵗不同須按推恒星赤道經<lb/>
度法求得本年各宿第一星赤道經度為本年赤道<lb/>
宿鈐乃於太陽太陰赤道經度内減去相當赤道宿<lb/>
度餘即太陽太陰赤道宿度若夫測量中星每以大<lb/>
星作距儀象志載康熙壬子年二十八宿距星及諸<lb/>
大星赤道經緯度并每嵗經緯加減分為求赤道宿<lb/>
度及測量中星之用其加減分所差無多而各星赤<lb/>
道經緯度則以渾儀比測與推算多不合今用弧三<lb/>
<pb n="KR3f0018_WYG_016-20b"/>
角法推得厯元甲子年二十八宿及諸大星赤道經<lb/>
<pb n="KR3f0018_WYG_016-21a"/>
緯度并每嵗經緯加減分附恒星黄道經緯度表後<lb/>
以為推步之捷徑云<lb/>
<pb n="KR3f0018_WYG_016-22a"/>
　　中星時刻<lb/>
厯法最重中星有中星可以知時刻有時刻亦可以<lb/>
知中星中星與時刻相符則恒星之經度可稽太陽<lb/>
之躔次可驗而太陰與五星皆於是取徵焉中星求<lb/>
時刻者以中星赤道經度<hi>即本時正午赤道經度</hi>與本日太陽<lb/>
赤道經度相減餘數變時自午正後起算即得時刻<lb/>
時刻求中星者以本時太陽赤道經度與本時太陽<lb/>
距午正後赤道經度相加即得本時正午赤道經度<lb/>
<pb n="KR3f0018_WYG_016-22b"/>
視本年某星赤道經度與正午赤道經度相合即為<lb/>
某星方中若星之赤道經度小於正午赤道經度即<lb/>
為某星偏西大於正午赤道經度即為某星偏東也<lb/>
　　　　　　　　　　設心宿第二星康熙六十<lb/>
　　　　　　　　　　年赤道經度為析木宫三<lb/>
　　　　　　　　　　度一十分夏至日太陽赤<lb/>
　　　　　　　　　　道經度為鶉首宫初度求<lb/>
　　　　　　　　　　其方中之時刻如圖甲乙<lb/>
　　　　　　　　　　丙丁為子午圈乙丁為地<lb/>
<pb n="KR3f0018_WYG_016-22b"/>
　　　　　　　　　　平戊為北極甲丙為赤道<lb/>
<pb n="KR3f0018_WYG_016-23a"/>
　　　　　　　　　　己庚為黄道辛為心宿第<lb/>
　　　　　　　　　　二星當赤道之甲為析木<lb/>
　　　　　　　　　　宫三度一十分即正午赤<lb/>
　　　　　　　　　　道經度壬為太陽當赤道<lb/>
　　　　　　　　　　之癸為鶉首宫初度則於<lb/>
　　　　　　　　　　正午甲㸃析木宫三度一<lb/>
　　　　　　　　　　十分内減癸㸃太陽赤道<lb/>
　　　　　　　　　　經度鶉首宫初度餘甲癸<lb/>
<pb n="KR3f0018_WYG_016-23b"/>
　　　　　　　　　　弧五宫三度一十分變時<lb/>
　　　　　　　　　　得十小時一十二分四十<lb/>
　　　　　　　　　　秒自甲㸃午正初刻起算<lb/>
　　　　　　　　　　得亥正初刻一十二分四十<lb/>
　　　　　　　　　　秒即心宿第二星方中之<lb/>
　　　　　　　　　　時刻也如以時刻求中星<lb/>
　　　　　　　　　　則以本時太陽距正午十<lb/>
　　　　　　　　　　小時一十二分四十秒變<lb/>
　　　　　　　　　　赤道度得五宫三度一十<lb/>
<pb n="KR3f0018_WYG_016-23b"/>
　　　　　　　　　　分與本時太陽赤道經度<lb/>
<pb n="KR3f0018_WYG_016-24a"/>
　　　　　　　　　　鶉首宫初度相加得析木<lb/>
　　　　　　　　　　宫三度一十分為本時正<lb/>
　　　　　　　　　　午赤道經度與本年心宿<lb/>
　　　　　　　　　　第二星赤道經度相合即<lb/>
　　　　　　　　　　為心宿第二星方中也設<lb/>
　　　　　　　　　　本日心宿第二星偏西二<lb/>
　　　　　　　　　　度十五分求時刻則赤道<lb/>
　　　　　　　　　　經度偏西如甲子乃以子<lb/>
<pb n="KR3f0018_WYG_016-24b"/>
　　　　　　　　　　甲二度五十分與甲㸃析<lb/>
　　　　　　　　　　木宫三度一十分相加<hi>因偏</hi>
　　　　　　　　　　<hi>西故加若偏東則減</hi>得子㸃為析木<lb/>
　　　　　　　　　　宫六度即正午赤道經度<lb/>
　　　　　　　　　　内減癸㸃太陽赤道經度<lb/>
　　　　　　　　　　鶉首宫初度餘子癸弧五<lb/>
　　　　　　　　　　宫六度變時得十小時二<lb/>
　　　　　　　　　　十四分自子㸃午正初刻<lb/>
　　　　　　　　　　起算得亥正一刻九分即<lb/>
<pb n="KR3f0018_WYG_016-24b"/>
　　　　　　　　　　心宿第二星偏西二度五<lb/>
<pb n="KR3f0018_WYG_016-25a"/>
　　　　　　　　　　十分之時刻也如以時刻<lb/>
　　　　　　　　　　求中星則以本時太陽距<lb/>
　　　　　　　　　　正午十小時二十四分變<lb/>
　　　　　　　　　　赤道度得五宫六度與本<lb/>
　　　　　　　　　　時太陽赤道經度鶉首宫<lb/>
　　　　　　　　　　初度相加得析木宫六度<lb/>
　　　　　　　　　　為本時正午赤道經度内<lb/>
　　　　　　　　　　減本年心宿第二星赤道<lb/>
<pb n="KR3f0018_WYG_016-25b"/>
　　　　　　　　　　經度析木宮三度一十分<lb/>
　　　　　　　　　　<hi>取本年恒星赤道經度相近者用之</hi>餘二度<lb/>
　　　　　　　　　　五十分即為心宿第二星<lb/>
　　　　　　　　　　偏西二度五十分也<lb/>
<pb n="KR3f0018_WYG_016-26a"/>
　　恒星出入地平<lb/>
恒星隨宗動天東出西入旋轉有常因節氣有冬夏<lb/>
晝夜有永短人居有南北故所見恒星出入地平之<lb/>
時刻因時各異隨地不同也夫逐時皆有出入地平<lb/>
之恒星逐星皆有出入地平之時刻可以測候而得<lb/>
亦可以推步而知其法用本地北極髙度及本星赤道<lb/>
經緯度求得本星與赤道同出入地平之度乃與本<lb/>
時太陽赤道經度相減即得本星出入地平之時刻<lb/>
<pb n="KR3f0018_WYG_016-26b"/>
也<lb/>
　　　　　　　　　　設如京師北極髙三十九<lb/>
　　　　　　　　　　度五十五分角宿第一星<lb/>
　　　　　　　　　　康熙六十年赤道經度為<lb/>
　　　　　　　　　　夀星宫一十七度四十分<lb/>
　　　　　　　　　　距赤道南緯度九度三十<lb/>
　　　　　　　　　　九分一十秒清明時太陽<lb/>
　　　　　　　　　　赤道經度為降婁宫一十<lb/>
　　　　　　　　　　五度求其出入地平之時<lb/>
<pb n="KR3f0018_WYG_016-26b"/>
　　　　　　　　　　刻則先求本星與赤道同<lb/>
<pb n="KR3f0018_WYG_016-27a"/>
　　　　　　　　　　出入地平之度如圖甲乙<lb/>
　　　　　　　　　　丙丁為子午圈乙丁為地<lb/>
　　　　　　　　　　平戊為北極戊丁為京師<lb/>
　　　　　　　　　　北極髙三十九度五十五<lb/>
　　　　　　　　　　分甲丙為赤道甲乙為京<lb/>
　　　　　　　　　　師赤道髙五十度零五分<lb/>
　　　　　　　　　　己為赤道出入地平之度<lb/>
　　　　　　　　　　即卯正酉正之位庚為角<lb/>
<pb n="KR3f0018_WYG_016-27b"/>
　　　　　　　　　　宿第一星當赤道之辛為<lb/>
　　　　　　　　　　夀星宫一十七度四十分<lb/>
　　　　　　　　　　庚辛為距赤道南緯度九<lb/>
　　　　　　　　　　度三十九分一十秒辛巳<lb/>
　　　　　　　　　　為星出入地平在卯後酉<lb/>
　　　　　　　　　　前分<hi>星在赤道南為卯後酉前分星在赤道北</hi>
　　　　　　　　　　<hi>為卯前酉後分與太陽出入地平之理同</hi>乃用<lb/>
　　　　　　　　　　已辛庚正弧三角形求辛<lb/>
　　　　　　　　　　巳弧此形有辛直角有已<lb/>
<pb n="KR3f0018_WYG_016-27b"/>
　　　　　　　　　　角五十度零五分有庚辛<lb/>
<pb n="KR3f0018_WYG_016-28a"/>
　　　　　　　　　　弧九度三十九分一十秒<lb/>
　　　　　　　　　　求得辛巳弧八度一十分<lb/>
　　　　　　　　　　五十一秒以辛巳弧與辛<lb/>
　　　　　　　　　　㸃夀星宫一十七度四十<lb/>
　　　　　　　　　　分相加得夀星宫二十五<lb/>
　　　　　　　　　　度五十分五十一秒為星<lb/>
　　　　　　　　　　出地平時卯正赤道度<hi>因辛</hi>
　　　　　　　　　　<hi>巳弧為卯後分故加若為卯前分則減</hi>又以<lb/>
<pb n="KR3f0018_WYG_016-28b"/>
　　　　　　　　　　辛巳弧與辛㸃夀星宫一<lb/>
　　　　　　　　　　十七度四十分相減得夀<lb/>
　　　　　　　　　　星宫九度二十九分零九<lb/>
　　　　　　　　　　秒為星入地平時酉正赤<lb/>
　　　　　　　　　　道度<hi>因辛巳弧為酉前分故減若為酉後分則</hi>
　　　　　　　　　　<hi>加</hi>既得星出入地平時卯<lb/>
　　　　　　　　　　正酉正赤道度則於星出<lb/>
　　　　　　　　　　地平時卯正赤道度夀星<lb/>
　　　　　　　　　　宫二十五度五十分五十<lb/>
<pb n="KR3f0018_WYG_016-28b"/>
　　　　　　　　　　一秒内減本日太陽赤道<lb/>
<pb n="KR3f0018_WYG_016-29a"/>
　　　　　　　　　　經度降婁宫一十五度<hi>不及</hi>
　　　　　　　　　　<hi>減者加十二宫減之</hi>餘六宫一十度<lb/>
　　　　　　　　　　五十分五十一秒變時得<lb/>
　　　　　　　　　　一十二小時四十三分二<lb/>
　　　　　　　　　　十三秒自卯正後計之為<lb/>
　　　　　　　　　　酉正二刻十三分二十三<lb/>
　　　　　　　　　　秒即角宿第一星出地平<lb/>
　　　　　　　　　　之時刻又於星入地平時<lb/>
<pb n="KR3f0018_WYG_016-29b"/>
　　　　　　　　　　酉正赤道度夀星宫九度<lb/>
　　　　　　　　　　二十九分零九秒内減本<lb/>
　　　　　　　　　　日太陽赤道經度降婁宫<lb/>
　　　　　　　　　　一十五度餘五宫二十四<lb/>
　　　　　　　　　　度二十九分零九秒變時<lb/>
　　　　　　　　　　得一十一小時三十七分<lb/>
　　　　　　　　　　五十七秒自酉正後計之<lb/>
　　　　　　　　　　為卯初二刻七分五十七<lb/>
　　　　　　　　　　秒即角宿第一星入地平<lb/>
<pb n="KR3f0018_WYG_016-29b"/>
　　　　　　　　　　之時刻也<lb/>
<pb n="KR3f0018_WYG_016-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0018_WYG_016-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0018_WYG_016-30b"/>
御製歴象考成上編卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3f0018_WYG_009-1a"/>
　欽定四庫全書<lb/>
御製厯象考成上編卷九<lb/>
　　五星厯理一<hi>五星合論</hi>
　　　五星總論<lb/>
　　　五星本天皆以地為心<lb/>
　　　五星衝伏留退俱生於次輪<lb/>
　　　五星次輪之上下兩弧皆非平分<lb/>
<pb n="KR3f0018_WYG_009-2a"/>
　　五星總論<lb/>
五星行度有平行有自行有距日行太槩與太隂同<lb/>
推歩之法或用兩心差或用小輪或用均輪於本天<lb/>
心或用均輪於本天周其法雖别而理實同月離論<lb/>
之已詳然五星之行雖相似而細較之亦有不同以<lb/>
平行言之土木火各有平行為一類而金水即以太<lb/>
陽之平行為平行是為一類以自行言之土木火金<lb/>
之次輪心皆行倍引數為一類而水星之次輪心則<lb/>
<pb n="KR3f0018_WYG_009-2b"/>
行三倍引數是獨為一類以次輪之大小言之土木<lb/>
金水之次輪半徑皆有定數為一類而火星之次輪<lb/>
在本天最髙則大最卑則小又視太陽在最髙則大<lb/>
最卑則小是獨為一類以次輪之行度言之土木火<lb/>
皆行距日度為一類而金水自有行度又為一類以<lb/>
緯行言之土木火皆有本天與黄道相交以生緯度<lb/>
次輪斜交本天其面又與黄道平行能加減其緯度<lb/>
為一類而金水之本天即為黄道本無緯度因次輪<lb/>
斜交黄道以生緯度又為一類以伏見言之土木火<lb/>
<pb n="KR3f0018_WYG_009-2b"/>
皆有合有衝為一類而金水則有合有退合而無衝<lb/>
<pb n="KR3f0018_WYG_009-3a"/>
是又為一類也<lb/>
　　　　　如圖甲為地心乙丙丁為本天之一弧<lb/>
　　　　　<hi>金水本天即為黄道</hi>丙為本輪心戊丙已為本輪<lb/>
　　　　　全徑戊為最髙己為最卑庚戊辛為均<lb/>
　<lb/>
　　　　　輪全徑庚為最逺<hi>去本輪心逺也</hi>辛為最近<hi>去本</hi>
　　　　　<hi>輪心近也</hi>壬庚癸為次輪全徑<hi>土木火原名嵗輪金水原</hi>
　　　　　<hi>名伏見輪今俱名次輪從一例</hi>壬為最逺<hi>去地心逺也</hi>癸為<lb/>
<pb n="KR3f0018_WYG_009-3b"/>
　　　　　最近<hi>去地心近也</hi>本輪心從本天冬至度右<lb/>
　　　　　旋為平行經度均輪心從本輪最髙左<lb/>
　　　　　旋為自行引數土木火金四星之次輪<lb/>
　　　　　心從均輪最近右旋為倍引數獨水星<lb/>
　　　　　之次輪心從均輪最逺右旋為三倍引<lb/>
　<lb/>
　　　　　數五星皆從次輪最逺右旋在土木火<lb/>
　　　　　三星為本輪心距日度惟金水二星各<lb/>
　　　　　有行度因其本輪即以日為心故無距<lb/>
<pb n="KR3f0018_WYG_009-3b"/>
　　　　　日之度也又土木火三星之次輪皆斜<lb/>
<pb n="KR3f0018_WYG_009-4a"/>
　　　　　立於本道半周在本道北半周在本道<lb/>
　　　　　南其壬庚癸全徑恒與黄道之徑平行<lb/>
　　　　　金水二星之次輪亦斜立於黄道半周<lb/>
　　　　　在黄道北半周在黄道南其壬庚癸全<lb/>
　<lb/>
　　　　　徑却不與黄道之徑平行故金水雖行<lb/>
　　　　　黄道而亦有緯度也又星與日與地參<lb/>
　　　　　直而日在星與地之間則星為日掩是<lb/>
<pb n="KR3f0018_WYG_009-4b"/>
　　　　　為合伏如地在星與日之間則星與日<lb/>
　　　　　相距半周天正相對照如月之望是為<lb/>
　　　　　衝如星在日與地之間則星正當日之<lb/>
　　　　　下如月之朔此時星必在次輪下半退<lb/>
　　　　　行故為退伏在土木火三星能距日半<lb/>
　<lb/>
　　　　　周天故有合有衝而無退合金水二星<lb/>
　　　　　之本輪以日為心常繞日行不能與日<lb/>
　　　　　相距半周天故止有合有退合而無衝<lb/>
<pb n="KR3f0018_WYG_009-4b"/>
　　　　　也<lb/>
<pb n="KR3f0018_WYG_009-5a"/>
　　五星本天皆以地為心<lb/>
新法厯書言五星古圖以地為心新圖以日為心及<lb/>
觀西人第谷推歩均數土木金水四星仍以地為心<lb/>
惟火星以日為心嘗推火星亦以地為心立算其得<lb/>
數與彼相同乃知第谷之推歩火星不過虚立巧算<lb/>
之法非真謂火星天獨以日為心也然則新法厯書<lb/>
之新圖五星皆以日為心者何也盖金水二星以日<lb/>
為心者乃其本輪非本天也土木火三星以日為心<lb/>
<pb n="KR3f0018_WYG_009-5b"/>
者乃次輪上星行距日之跡亦非本天也土木火三<lb/>
星之次輪半徑最大與日天半徑畧等星距次輪最<lb/>
逺之度又與次輪心距日之度等以星行距日之跡<lb/>
觀之即成大圜而為繞日之形其理與日躔連本輪<lb/>
行度成不同心天者相似然星之自行又有髙卑其<lb/>
距日不無逺近謂其成繞日之形則可謂其成不同<lb/>
心天則不可也雖厯家巧算之術以次輪設於本天<lb/>
與以次輪設於地心成不同心天者理本相通然必<lb/>
次輪半徑與日距地半徑等方可以日為心作不同<lb/>
<pb n="KR3f0018_WYG_009-5b"/>
心天立算今土木二星之次輪半徑有定數而日距<lb/>
<pb n="KR3f0018_WYG_009-6a"/>
地則有髙卑火星次輪半徑雖有太陽髙卑差而又<lb/>
有本天髙卑差終與日距地半徑不等則與其設次<lb/>
輪於地心不如設次輪於本天之為便也由是觀之<lb/>
五星之本天皆以地為心可知矣新法厯書又言舊<lb/>
説有謂七政之左旋非七政之行乃地自西徂東日<lb/>
行一周治厯之家以為非理故無取焉而近日又有<lb/>
復理其説者殆欲以地之東行而齊諸曜之各行耳<lb/>
究之諸曜之行終不能齊何若以一静而驗諸動之<lb/>
<pb n="KR3f0018_WYG_009-6b"/>
易明乎<lb/>
　　　　　　　　　　古圖五星各有本天重重<lb/>
　　　　　　　　　　包裹土木火三星常在日<lb/>
　　　　　　　　　　上名為上三星金水常在<lb/>
　　　　　　　　　　日下名為下二星今考五<lb/>
　　　　　　　　　　星惟土木二星常在日上<lb/>
　　　　　　　　　　火金水三星能在日上亦<lb/>
　　　　　　　　　　能在日下則重重包裹之<lb/>
　　　　　　　　　　説特其大槩耳此古圖不<lb/>
<pb n="KR3f0018_WYG_009-6b"/>
　　　　　　　　　　如新圖之密也<lb/>
<pb n="KR3f0018_WYG_009-7a"/>
　　　　　　　　　　新圖五星皆以日為心土<lb/>
　　　　　　　　　　木二星圈甚大包日天之<lb/>
　　　　　　　　　　外故常在日上火星圈亦<lb/>
　　　　　　　　　　大但不能包日天而割入<lb/>
　　　　　　　　　　日天之内故有時在日之<lb/>
　　　　　　　　　　下金水二星圈甚小不惟<lb/>
　　　　　　　　　　不能包日天併不能包地<lb/>
　　　　　　　　　　故不能衝日然金水之本<lb/>
<pb n="KR3f0018_WYG_009-7b"/>
　　　　　　　　　　天即日天此圍日者乃其<lb/>
　　　　　　　　　　本輪也土木火亦各有本<lb/>
　　　　　　　　　　天此圍日者乃次輪上星<lb/>
　　　　　　　　　　行距日之迹也下圖詳之<lb/>
　　　　　　　　　　土木二星之本天大次輪<lb/>
　　　　　　　　　　小<hi>土星次輪半徑為本天半徑十分之一強木星</hi>
　　　　　　　　　　<hi>次輪半徑為本天半徑十分之二弱</hi>如圖甲<lb/>
　　　　　　　　　　為地心乙丙為日本天丁<lb/>
　　　　　　　　　　戊為星本天己庚與辛壬<lb/>
<pb n="KR3f0018_WYG_009-7b"/>
　　　　　　　　　　皆為次輪如日在乙次輪<lb/>
<pb n="KR3f0018_WYG_009-8a"/>
　　　　　　　　　　心在丁星在己日行至丙<lb/>
　　　　　　　　　　星亦行至庚庚丙之相距<lb/>
　　　　　　　　　　與己乙之相距等也或日<lb/>
　　　　　　　　　　在丙次輪心在戊星在壬<lb/>
　　　　　　　　　　日行至乙星亦行至辛辛<lb/>
　　　　　　　　　　乙之相距與壬丙之相距<lb/>
　　　　　　　　　　等也星之距日既隨在皆<lb/>
　　　　　　　　　　相等則連其軌迹即成圍<lb/>
<pb n="KR3f0018_WYG_009-8b"/>
　　　　　　　　　　日之形矣試用己乙之距<lb/>
　　　　　　　　　　為半徑作圈即成己辛圈<lb/>
　　　　　　　　　　為星行軌迹所到而以乙<lb/>
　　　　　　　　　　日為心或用庚丙之距為<lb/>
　　　　　　　　　　半徑作圈即成庚壬圈亦<lb/>
　　　　　　　　　　為星行軌迹所到而亦以<lb/>
　　　　　　　　　　丙日為心也雖各星自行<lb/>
　　　　　　　　　　亦有髙卑其距日不無逺<lb/>
　　　　　　　　　　近之差要不能改其圍日<lb/>
<pb n="KR3f0018_WYG_009-8b"/>
　　　　　　　　　　之大致耳<lb/>
<pb n="KR3f0018_WYG_009-9a"/>
　　　　　　　　　　火星之本天小於土木二<lb/>
　　　　　　　　　　星之本天而次輪則大<hi>火星</hi>
　　　　　　　　　　<hi>次輪半徑為本天半徑十分之六強</hi>如圖甲<lb/>
　　　　　　　　　　為地心乙丙為日本天丁<lb/>
　　　　　　　　　　戊為星本天己庚與辛壬<lb/>
　　　　　　　　　　皆為次輪己辛圈以乙日<lb/>
　　　　　　　　　　為心庚壬圈以丙日為心<lb/>
　　　　　　　　　　皆為次輪上星行軌迹所<lb/>
<pb n="KR3f0018_WYG_009-9b"/>
　　　　　　　　　　到悉與土木二星同但其<lb/>
　　　　　　　　　　次輪甚大割入日天之内<lb/>
　　　　　　　　　　星行至此即在日之下也<lb/>
<pb n="KR3f0018_WYG_009-10a"/>
　　五星衝伏留退俱生於次輪<lb/>
五星之有本輪次輪俱與太陰同太隂之朔望皆在<lb/>
次輪故五星之衝伏亦在次輪然太隂止有遲疾而<lb/>
五星則有留退何也盖太隂之平行甚疾而輪甚小<lb/>
<hi>太隂平行毎日一十三度餘合計本輪次輪之最大均數止七度餘</hi>當其在輪周退行<lb/>
之時但能稍減其平行之度故止見其遲而不見其<lb/>
退若五星之平行甚遲其本輪雖小而次輪則甚大<lb/>
<hi>五星平行毎日不足一度而次均之大者至五十餘度</hi>當其在輪之上弧則見<lb/>
<pb n="KR3f0018_WYG_009-10b"/>
其順行在輪之下弧則見其退行在輪之左右則見<lb/>
其留而不行也<lb/>
　　　　　　　　　　以土木火三星論之如圖<lb/>
　　　　　　　　　　甲為地心乙丙為太陽本<lb/>
　　　　　　　　　　天丁戊為土星本天<hi>以土星為</hi>
　　　　　　　　　　<hi>例木火同理</hi>俱以甲為心己庚<lb/>
　　　　　　　　　　為本輪以丁為心辛壬為<lb/>
　　　　　　　　　　均輪以己為心癸子為次<lb/>
　　　　　　　　　　輪以壬為心太陽在乙本<lb/>
<pb n="KR3f0018_WYG_009-10b"/>
　　　　　　　　　　輪心在丁無距日度星在<lb/>
<pb n="KR3f0018_WYG_009-11a"/>
　　　　　　　　　　次輪之最逺癸自地心甲<lb/>
　　　　　　　　　　計之日在星與地之間成<lb/>
　　　　　　　　　　一直線星伏而不見為合<lb/>
　　　　　　　　　　伏設太陽在丑本輪心丁<lb/>
　　　　　　　　　　距日九十餘度則星從合<lb/>
　　　　　　　　　　伏癸亦行九十餘度至寅<lb/>
　　　　　　　　　　自地心甲計之星自上而<lb/>
　　　　　　　　　　下成一直線不見其行為<lb/>
<pb n="KR3f0018_WYG_009-11b"/>
　　　　　　　　　　前留<hi>或曰順留</hi>設太陽在丙本<lb/>
　　　　　　　　　　輪心丁距日半周則星從<lb/>
　　　　　　　　　　合伏癸亦行半周至最近<lb/>
　　　　　　　　　　子自地心甲計之地在星<lb/>
　　　　　　　　　　與日之間成一直線為衝<lb/>
　　　　　　　　　　設太陽在夘本輪心丁距<lb/>
　　　　　　　　　　日二百六十餘度則星從<lb/>
　　　　　　　　　　合伏癸亦行二百六十餘<lb/>
　　　　　　　　　　度至辰自地心甲計之星<lb/>
<pb n="KR3f0018_WYG_009-11b"/>
　　　　　　　　　　自下而上成一直線不見<lb/>
<pb n="KR3f0018_WYG_009-12a"/>
　　　　　　　　　　其行為後留<hi>或曰退留</hi>迨太陽<lb/>
　　　　　　　　　　復至乙與本輪心丁參直<lb/>
　　　　　　　　　　而星亦復至最逺癸又為<lb/>
　　　　　　　　　　合伏矣凡星在辰癸寅上<lb/>
　　　　　　　　　　弧則順輪心行自西而東<lb/>
　　　　　　　　　　故其行為順為疾星在寅<lb/>
　　　　　　　　　　子辰下弧則逆輪心行自<lb/>
　　　　　　　　　　東而西故其行為退為遲<lb/>
<pb n="KR3f0018_WYG_009-12b"/>
　　　　　　　　　　也<lb/>
　　　　　　　　　　以金水二星論之如圖甲<lb/>
　　　　　　　　　　為地心乙丙為太陽本天<lb/>
　　　　　　　　　　即金星本天<hi>水星之理與金星同</hi>亦<lb/>
　　　　　　　　　　以甲為心丁戊為本輪以<lb/>
　　　　　　　　　　乙太陽為心己庚為均輪<lb/>
　　　　　　　　　　以戊為心辛壬為次輪以<lb/>
　　　　　　　　　　庚為心太陽在乙星在次<lb/>
　　　　　　　　　　輪之最逺辛在太陽之上<lb/>
<pb n="KR3f0018_WYG_009-12b"/>
　　　　　　　　　　自地心甲計之成一直線<lb/>
<pb n="KR3f0018_WYG_009-13a"/>
　　　　　　　　　　星伏而不見為順合星在<lb/>
　　　　　　　　　　次輪之最近壬在太陽之<lb/>
　　　　　　　　　　下自地心甲計之亦成一<lb/>
　　　　　　　　　　直線星伏而不見為退合<lb/>
　　　　　　　　　　星從最逺辛行一百三十<lb/>
　　　　　　　　　　餘度至癸自地心甲計之<lb/>
　　　　　　　　　　星自上而下成一直線不<lb/>
　　　　　　　　　　見其行為前留星從最近<lb/>
<pb n="KR3f0018_WYG_009-13b"/>
　　　　　　　　　　壬行四十餘度至子自地<lb/>
　　　　　　　　　　心甲計之星自下而上成<lb/>
　　　　　　　　　　一直線不見其行為後留<lb/>
　　　　　　　　　　凡星行子辛癸上弧為順<lb/>
　　　　　　　　　　為疾行癸壬子下弧為退<lb/>
　　　　　　　　　　為遲與土木火三星同也<lb/>
<pb n="KR3f0018_WYG_009-14a"/>
　　五星次輪之上下兩弧皆非平分<lb/>
五星皆以兩留際分次輪為上下兩弧星行上弧為<lb/>
順為疾星行下弧為退為遲然此兩弧皆非平分上<lb/>
弧常多下弧常少而五星又各不同如土星上弧一<lb/>
百九十二度有餘下弧一百六十七度有餘木星上<lb/>
弧二百度有餘下弧一百五十九度有餘火星上弧<lb/>
或二百八九十度下弧或七八十度金星上弧二百<lb/>
七十度下弧九十度水星上弧二百二十二度下弧<lb/>
<pb n="KR3f0018_WYG_009-14b"/>
一百三十八度其所以參差不齊者盖因五星距地<lb/>
各有逺近而次輪又各有大小也自地心作兩視線<lb/>
至次輪周與次輪半徑成直角則此兩視線即為下<lb/>
半弧之切線其切輪周之㸃為留際即上下兩弧所<lb/>
由分而上弧之度必多於下弧但輪小而距地逺者<lb/>
其上下兩弧相差不甚逺如土木二星是也若輪大<lb/>
而近於地則上弧愈多下弧愈少如火金水三星是<lb/>
也又五星自行各有髙卑其上下兩弧之分亦有増<lb/>
減要之知輪心距地之逺近與輪徑之大小則上下<lb/>
<pb n="KR3f0018_WYG_009-14b"/>
兩弧之多少皆可得而推矣<lb/>
<pb n="KR3f0018_WYG_009-15a"/>
　　　　　　　　　　如圖甲為地心乙為次輪<lb/>
　　　　　　　　　　心乙丙乙丁皆次輪辛徑<lb/>
　　　　　　　　　　從甲作甲丙甲丁兩視線<lb/>
　　　　　　　　　　至次輪周與次輪半徑乙<lb/>
　　　　　　　　　　丙乙丁成直角則甲丙即<lb/>
　　　　　　　　　　為丙戊下半弧之切線甲<lb/>
　　　　　　　　　　丁即為丁戊下半弧之切<lb/>
　　　　　　　　　　線而乙甲丙與乙甲丁成<lb/>
<pb n="KR3f0018_WYG_009-15b"/>
　　　　　　　　　　相等之兩直角三角形此<lb/>
　　　　　　　　　　乙甲丙三角形之丙角既<lb/>
　　　　　　　　　　為直角九十度則乙角必<lb/>
　　　　　　　　　　不足九十度而所對之丙<lb/>
　　　　　　　　　　戊弧亦必不足九十度丙<lb/>
　　　　　　　　　　戊下半弧既不足九十度<lb/>
　　　　　　　　　　則兩半弧相合之丙戊丁<lb/>
　　　　　　　　　　弧亦必不足一百八十度<lb/>
　　　　　　　　　　此下弧之所以常少於上<lb/>
<pb n="KR3f0018_WYG_009-15b"/>
　　　　　　　　　　弧也又第一圖輪小而乙<lb/>
<pb n="KR3f0018_WYG_009-16a"/>
　　　　　　　　　　甲之距逺則兩視線長故<lb/>
　　　　　　　　　　甲角小而乙角大乙角大<lb/>
　　　　　　　　　　則所對之丙戊與戊丁兩<lb/>
　　　　　　　　　　弧亦大此丙戊丁下弧雖<lb/>
　　　　　　　　　　小於丙己丁上弧而猶不<lb/>
　　　　　　　　　　甚相逺也如第二圖輪大<lb/>
　　　　　　　　　　而乙甲之距近則兩視線<lb/>
　　　　　　　　　　短故甲角増而乙角減乙<lb/>
<pb n="KR3f0018_WYG_009-16b"/>
　　　　　　　　　　角減則所對之丙戊與戊<lb/>
　　　　　　　　　　丁兩弧亦從之而減此丙<lb/>
　　　　　　　　　　戊丁下弧所以愈少丙己<lb/>
　　　　　　　　　　丁上弧所以愈多也是故<lb/>
　　　　　　　　　　欲求各星次輪下弧之度<lb/>
　　　　　　　　　　以次輪心距地心之乙甲<lb/>
　　　　　　　　　　線與次輪半徑乙丙或乙<lb/>
　　　　　　　　　　丁之比同於半徑一千萬<lb/>
　　　　　　　　　　與乙角餘弦之比而得乙<lb/>
<pb n="KR3f0018_WYG_009-16b"/>
　　　　　　　　　　角度即丙戊弧或丁戊弧<lb/>
<pb n="KR3f0018_WYG_009-17a"/>
　　　　　　　　　　倍之得丙戊丁下弧之度<lb/>
　　　　　　　　　　為星退行之共度也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0018_WYG_009-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0018_WYG_009-17b"/>
御製厯象考成上編卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>睽車志卷一</head> <lb/>
    <p>
<pb n="KR3l0121_WYG_001-1a"/>
欽定四庫全書<lb/>
　睽車志卷一<lb/>
　　　　　　　　　　　　宋　郭彖　撰<lb/>
宣政閒長安人有牧牛於野者數亡其牛尋之牛卧一<lb/>
　處薦草肥軟方丈之内異於常草自後每於其處尋<lb/>
　輒得之一日大雪視牛卧處獨不積異而掘之深二<lb/>
　丈許得石匣刻曰開元祭地黄琮啟之得琮形如今<lb/>
　制但白色美玉而其中方寸許作新粟也<hi>大資鄭公億年說三</hi>
<pb n="KR3l0121_WYG_001-1b"/>
　<hi>事</hi>
長安近城官道之側有大古塚以當行人常所徃來故<lb/>
　獨久存不毁建炎初冦亂有人發之得古銅鐘鼎之<lb/>
　屬甚多驗欵識皆三代物冢為隧道窟室土堅如石<lb/>
　周匝皆刻成人物侍衞之狀其冠服丈夫則幞頭婦<lb/>
　人則假紒衣皆寛袖頗類今制而小異乃知數千載<lb/>
　冠服已嘗如此<lb/>
宣和間林靈素希世寵倖數召入禁中賜坐便殿一日<lb/>
<pb n="KR3l0121_WYG_001-2a"/>
　靈素倐起趨階下曰九華安妃且至玉清上真也有<lb/>
　頃果中宫至靈素再拜殿下繼又曰神霄某夫人來<lb/>
　已而果有貴嬪繼至者靈素曰在仙班中與臣等列<lb/>
　禮不當拜長揖而坐俄忽<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>視唶曰是間何乃有妖<lb/>
　魅氣耶時露臺妓李師師者出入宫禁言訖而師師<lb/>
　至靈素怒目攘袂亟起取御爐火箸逐而擊之内侍<lb/>
　救䕶得免靈素曰若殺此人其屍無狐尾者臣甘罔<lb/>
　上之誅上笑而不從<lb/>
<pb n="KR3l0121_WYG_001-2b"/>
林靈素未遭遇時落魄不檢嘗從旗亭貰酒久不歸直<lb/>
　其人督之靈素計窘即舉手自捫其面則左頰已成<lb/>
　枯骨髑髏而餘半面如故謂其人曰汝迫我不已我且<lb/>
　更捫右頰矣其人驚怖竟為折劵<hi>韓亞卿知丞說</hi>
左賁字彦文有道術遊京師依段氏甚禮重之段氏母<lb/>
　病賁為拜章祈福乙夜羽衣伏壇上五鼔始蘇愴然<lb/>
　不懌久之段氏甚懼詰之賁曰太夫人無苦三日當<lb/>
　愈禄筭尚永段問先生何為不懌賁曰適出金闕忽<lb/>
<pb n="KR3l0121_WYG_001-3a"/>
　遇先師力見邀已不可辭後五日當去賁本意且欲<lb/>
　住世廣行利益今志不遂故不樂耳既而段母如期<lb/>
　而疾良已越二日賁竟卒段氏悲悼具棺衾斂之賁<lb/>
　兄居洛段命凶肆數人舁棺送之既舉棺辭不肯徃<lb/>
　云棺必無屍某等業此久矣凡人之肥瘠大小若死<lb/>
　之久近舉棺即知之今此甚輕是必假致他物至彼<lb/>
　或遭訊詰段與之約曰茍為累吾自當之既至兄果<lb/>
　疑發視衣衾而已段言其故乃悟其尸解<hi>紫薇王舍人稽中說</hi>
<pb n="KR3l0121_WYG_001-3b"/>
　<hi>二事</hi>
孟通判者密州人丞郡青社秩滿還里素慕神仙長生<lb/>
　之說一日有道者謁之故絮藍縷疥癩狼藉謂孟曰<lb/>
　以公好道故來謁公頃在青州印施度人經我嘗受<lb/>
　一軸公頗憶否視文書御軸取觀真曩所施也又曰<lb/>
　我能燒汞為白金願以相授孟曰某不願也乃曰必<lb/>
　不欲姑試一觀自於腰間取鏹數百顧孟從者令市<lb/>
　汞至則以實鼎熾炭環之解帶間劑投其中有頃取<lb/>
<pb n="KR3l0121_WYG_001-4a"/>
　傾出真白金也他日又至曰我來與公别適得佳茗<lb/>
　願共嘗之探懷出建茶一塊裹以壞布蟣蝨僕緣孟<lb/>
　有難色辭以無茶具道者取紙裹槌碎顧爐中銀鐺<lb/>
　取水煮之分注兩盞揖孟舉啜孟辭以太熱久之又<lb/>
　言已冷當留候再溫飲之道者愠曰果相惡耶取茗<lb/>
　覆之不揖而起孟猶送之門還見所覆茗地皆黄金<lb/>
　其盞及鐺茗所漬處表裏皆金始知其異人亟追<lb/>
　訪之已失所在<lb/>
<pb n="KR3l0121_WYG_001-4b"/>
儀真報恩長老子照言紹興間嘗與同輩三人行脚<lb/>
　至湖南經山谷間迷惑失道暮抵一古廢蘭若相與<lb/>
　投宿墻屋頽圮寂無人聲一室掩戸若有人居中惟<lb/>
　土榻地爐以灰掩微火傍置一瓦缶視之則煮芋也<lb/>
　諸僧正饑食之甚美已而視糊窗乃淳化中故綾紙<lb/>
　度牒室中有數大甕所貯或芋或栗或山蕷了無鹽<lb/>
　醯之屬俄有一人荷揷負芋栗自外歸被髮體皆黄<lb/>
　毛衣故敗僧衲直入坐土榻見客不交一談與語亦<lb/>
<pb n="KR3l0121_WYG_001-5a"/>
　不應答夜既深皆倚墻壁坐睡暨天曉已失其人<lb/>
　所在惟爐火傍置四瓦缶其一已空蓋其人食之而<lb/>
　出餘三缶皆芋栗煮已糜熟若以餉客者三人食之<lb/>
　而出又行巖谷荆莽中二十餘里乃得路還<lb/>
紹興二十八年外舅楊紫微與陳申公俊卿同為小著<lb/>
　省中共處一位在國史局堂之西閣其東閣則大著位<lb/>
　也時方虚其處一日晨入省則有老兵雉經於西閣<lb/>
　挂梁間趣命解之已死二公不欲遽入乃暫徙東位<lb/>
<pb n="KR3l0121_WYG_001-5b"/>
　外舅謂同省諸公曰僭居此位殊厚顔也俄報二公<lb/>
　同除大著事雖倉卒而應兆如此<lb/>
趙汝言字允之死已數年有遺女住子淳熈乙未之冬<lb/>
　住子暴疾其兄謙之憐其孤幼念之甚至一夕夢至<lb/>
　一所髙闕長廊金碧輝煥汝言在其間方與一金紫<lb/>
　老人對立而語問老人為誰傍侍者曰凌待制也汝<lb/>
　言援筆題詩於壁曰彈指紅塵二十年歸來瀛海浩<lb/>
　無邊夢魂相遇因隨念珍重前生兄弟緣老人繼題<lb/>
<pb n="KR3l0121_WYG_001-6a"/>
　其後曰處世休論大小年瀛關從此斷塵緣芝階雲<lb/>
　路逍遙處羽蓋飛鯢不用鞭汝言復顧語曰住子已<lb/>
　無恙以兄念至緣因念結故得與兄暫相遇耳謙之<lb/>
　方悟其已死慟哭而覺謙之自傳其事甚詳<lb/>
淳熙庚子八月十五日平江常熟縣大火屋居焚爇大<lb/>
　半灼爛死者十餘人先一夕許浦戍卒自府請冬衣<lb/>
　還頓止距縣一舎戍將夢被追至一所有冠服坐殿<lb/>
　上呼戍將至庭下謂之曰明日常熟有變毋得縱部<lb/>
<pb n="KR3l0121_WYG_001-6b"/>
　下為亂且令責軍令狀既寤驚疑及曉令戍卒皆止<lb/>
　未得進獨從數卒先止郭外塔院遲疑未敢入俄而<lb/>
　火作方烈焰猛熾若戍卒入邑必因救火剽掠為亂矣<lb/>
　神告何其昭昭也<lb/>
平江里俗舊傳讖記云潮過唯亭出狀元又云西山石<lb/>
　移狀元南歸淳熈庚子三月二十二日吳縣穹隆山<lb/>
　大石自麓移立山半石所經草木皆壓藉宛然行迹<lb/>
　可驗其秋八月十八日夜海潮大至過唯亭環城而<lb/>
<pb n="KR3l0121_WYG_001-7a"/>
　西穹隆在城西唯亭距城東北四十五里明年省試<lb/>
　平江歲貢者盡下唯黄由以國學解中選未廷試皆<lb/>
　傳黄由魁天下已而唱名果然由字子由平江人而<lb/>
　用國學發薦南歸之驗也<lb/>
承節郎孫俊民家於震澤歲除夜夢長大人其髙出屋<lb/>
　行通衢一手持牛角一手持鐵釘槌睥睨其家以牛<lb/>
　角擬門上欲釘之夢中與之辨解長人乃去以其角<lb/>
　釘對門姚氏家其春姚氏舉家病疫死者數人<lb/>
<pb n="KR3l0121_WYG_001-7b"/>
湖妓楊韻手寫法華經每執筆必先齋素盥沐更衣後<lb/>
　病死死之夜其母夢韻來别云以經之力今即徃生<lb/>
　烏程縣㕔吏蔡家作女時蔡妻方娠是夜夢有肩輿<lb/>
　及門者迎之則韻也云來寄宿寤而生女其母他日<lb/>
　來視女為之啞然一笑人咸異之<lb/>
龍舒人劉觀任平江許浦監征其子堯舉字唐卿因就<lb/>
　嘉禾流寓試僦舟以行舟人有女堯舉調之舟人防<lb/>
　閑甚嚴無由得間既引試舟人以其重扃棘闈無他<lb/>
<pb n="KR3l0121_WYG_001-8a"/>
　慮也日出市貿易而試題適唐卿私課既得意出院<lb/>
　甚早比兩塲皆然遂與舟女得諧私約觀夫婦一夕<lb/>
　夢黄衣二人馳至報牓云郎君首薦觀前欲視其牓<lb/>
　傍一人忽掣去云劉堯舉近作欺心事天符殿一舉<lb/>
　矣覺言其夢而恊頗驚異俄而拆卷堯舉以雜犯見<lb/>
　黜主文皆歎惜其文既歸觀以夢語之且詰其近作<lb/>
　何事匿不敢言次舉果首薦於舒然至今未第也<hi>國博</hi>
　<hi>姚行可說</hi>
<pb n="KR3l0121_WYG_001-8b"/>
衢州江山毛知録嘗夢入㝠吏引至一處若官府兩廡<lb/>
　皆大屋貯錢滿中各以官為標識問之曰此俸禄也<lb/>
　毛視其俸吏指一處積鏹五百餘千曰此爾俸也位<lb/>
　至丞郡又見傍别積十二千題曰饒州德興某人俸<lb/>
　毛後為徽州録參值方冦作州倅逃去毛攝倅兩月<lb/>
　而賊至遇害德興某人者後登第授一尉到官一月<lb/>
　而卒<hi>劉運使文伯說</hi>
信州小兒醫蔡助教者其鄰嘗遺火隨即撲滅事不聞<lb/>
<pb n="KR3l0121_WYG_001-9a"/>
　官他日蔡與郡官偶語及郡官曰是不可不懲即白<lb/>
　郡將逮其鄰人繫之數日乃撻而遣之鄰人在繫染<lb/>
　疫歸即傳其家不一月盡室皆死後數歲蔡如厠忽<lb/>
　見鄰人逐而毆之即得疾死其鄉人有幹之臨安者見<lb/>
　蔡於通衢露首二黄衣人驅之北去鄉人前問勞蔡<lb/>
　曰吾以公事被逮將徃棘寺怱怱而别鄉人歸始知<lb/>
　蔡已殂其見之日乃其死之日也<hi>周濟美左司說</hi>
大參王公子明未貴時待一倅闕夫人嘗夢有人見呼<lb/>
<pb n="KR3l0121_WYG_001-9b"/>
　運使恭人喜以語公公亦自喜將為監司後果為浙<lb/>
　漕而夫人死其後公登政府始知前夢神告其止於<lb/>
　為運使妻爾<hi>黄倅掞說</hi>
文學楊良能邦禮其妻華亭鄭氏歸寜適其家改葬祖<lb/>
　姑啓棺儼然不朽視其面貌長短與鄭氏無小異計<lb/>
　其死之年乃鄭氏生之年也衆皆驚異鄭氏甚惡之<lb/>
　因感疾未幾而卒<hi>楊良能說</hi>
宗室士䊸宣和間以未有子每歲生朝為千道齋以祈<lb/>
<pb n="KR3l0121_WYG_001-10a"/>
　嗣續一日齋坐已定忽有丐者喧門求入士䊸納之<lb/>
　坐者莫肯與齒竟就下位食已衆皆散去丐者獨畱<lb/>
　彷徨士䊸揖與語乃問公所求何事耶告之故則曰<lb/>
　此亦易事士䊸方督視徹器不暇詳欵丐者告去期<lb/>
　明日來且探懷出藥七粒曰食藥也令士䊸吞之邑<lb/>
　君自屏間望見遙呼止之丐者笑而去士䊸握藥以<lb/>
　入邑君令舒視之但一朱書吕字數日不消<hi>王彦正舍人說</hi>
　<hi>二事</hi>
<pb n="KR3l0121_WYG_001-10b"/>
蔡純誠通判與一僧相善尊宿也忽得書招蔡既至而<lb/>
　僧已趺坐而逝先封小合囑其徒云蔡至貧此合中<lb/>
　吾衣鉢金二兩來則與之蔡至哭之慟僧復開目與<lb/>
　語良久且云當有道人來燒香非常人也可隨之當<lb/>
　有所遇言訖瞑目長徃俄果有一道者至蔡前揖之<lb/>
　道者爇香徑去蔡隨其所徃行甚逺道者問隨我何<lb/>
　求蔡言素苦寒疾百方不愈道者乃握其兩手頃之<lb/>
　其熱如灼蔡云今徧體皆煖惟腦尚冷則又以手熨<lb/>
<pb n="KR3l0121_WYG_001-11a"/>
　其腦應手即溫乃謂蔡曰勿庸隨我用所衣布袍贈<lb/>
　蔡曰某年月日岳陽樓前用錢三百七十買此言已<lb/>
　長揖别去蔡收其袍藏之他年蔡有故至山東一郡<lb/>
　茶肆中復遇道者相見甚喜袖間出綸竿緝布縷為<lb/>
　釣笑擲地徐引之得大鯉相㩦酒壚鱠食之而去<lb/>
吳興楊禮承務其母縣主素與尼法安善安嘗夜夢有<lb/>
　青蓮花其女曰蓮師自嬰孩則口常作蓮花香然生<lb/>
　四歲而夭火之其骨自顱至足皆相鈎聯舉之不絶<lb/>
<pb n="KR3l0121_WYG_001-11b"/>
　<hi>楊禮承務說三事</hi>
湖州妙喜村民相二十素狡獪為一鄉之害年五十忽<lb/>
　悟所為痛自刻勵日誦佛號數年不暫輟忽一日徧<lb/>
　詣素所徃來者自言所積惡業至重須焚身以懺各<lb/>
　丐薪數束不旬日得薪數百束積髙二丈許結紙菴<lb/>
　其顛刻日自焚觀者環遶然村人猶畏之莫敢與之下<lb/>
　火相乃口銜炬合掌端坐菴中以炬四然須臾煙熖<lb/>
　周合乃至指節燼落凝然不動<lb/>
<pb n="KR3l0121_WYG_001-12a"/>
臨安下竺式道者苦行修懺累年置火𨫼於像前晝夜<lb/>
　持誦環遶遇困倦即以指觸𨫼而醒之晚年兩手惟<lb/>
　存四指建懺堂甚雄每架一椽甃一甓輒誦大悲神<lb/>
　呪七遍建炎間虜至積薪其下焚之薪為之盡而屋<lb/>
　不然乃不復焚<lb/>
岳侯死後臨安西溪寨軍將子弟因請紫姑神而岳侯<lb/>
　降之大書其名衆皆驚愕謂其花押則宛然平日真<lb/>
　迹也復書一絶云經畧中原二十秋功多過少未全<lb/>
<pb n="KR3l0121_WYG_001-12b"/>
　酬丹心似石今誰愬空有遊魂遍九州丞相秦公聞<lb/>
　而惡之擒治其徒流竄者數人有死者<hi>左司周濟美說</hi>
皇甫坦自云數百歲人言人休咎時驗嘗館於道院有<lb/>
　人訪之值其他出其人素與相善畱待之啓其門封<lb/>
　惟一榻蕭然索席下得一半臂鮮血淋漓驚懼而出<lb/>
　俄而坦至相接甚驩顧謂童子風冷可於席下取吾<lb/>
　着睡衣來童子即取半臂坦對客衣之衣甚新潔初<lb/>
　無血也喜為人書字亦多驗者汪國正逺猷登第已<lb/>
<pb n="KR3l0121_WYG_001-13a"/>
　逾壯室以未有子為憂求字於坦書一湧字已而汪<lb/>
　授吳江簿到官而生男乃悟湧字江下男也有士人<lb/>
　赴省試坦書落字與之士人不樂及揭牓乃第二十<lb/>
　三名因視其字草頭即二十其傍從水不為點而作<lb/>
　三畫各字右筆止作一點乃名字耳<hi>汪彦逺國正說</hi>
李知己任永嘉教官公廨有一樓怪不可居或飛擲瓦<lb/>
　礫或聞歎息謳吟之聲家人畏懼莫敢正視惟知己<lb/>
　在家則寂然一日郡庠季試教官例當宿直舍知己<lb/>
<pb n="KR3l0121_WYG_001-13b"/>
　預憂其擾乃置几案筆硯於樓上連紙數幅題其前<lb/>
　問怪所從來令書其後以對已乃篩灰其下扄鐍謹<lb/>
　識而出間二日歸詢其家則怪不復作啟鑰視灰凝<lb/>
　然無迹而案上紙書皆盈幅自言姓石氏頃隨兄赴<lb/>
　永嘉幕官未至郡溺死逮今二十年營魂蕩無所歸<lb/>
　偶見此樓空閒故暫寄此非敢為厲近媒者為議城<lb/>
　南洪秀才姻方且歸彼不復留矣字體纖弱真女子<lb/>
　筆迹書辭數百言纚纚有條理知己亦敬異之他日偶至<lb/>
<pb n="KR3l0121_WYG_001-14a"/>
　城南忠義廟其間神像果有洪秀才蓋義兵拒冦死<lb/>
　事者也<hi>永嘉陳韶美說</hi>
孫機仲郎中紹逺父元善价居平江嘗有幹過市見鬻<lb/>
　籠餅者乃其亡僕孫自疑白晝見鬼唾之僕遽前拜<lb/>
　祈曰主翁無然將使某賈不售孫問爾已死何乃在<lb/>
　此僕請孫至居人稀僻處曰夀數未盡藥誤致殂而<lb/>
　陰府不見收録營魂汎然無所之適故為此以度日<lb/>
　今闤闠中如某者且千數只如宅中廣官人乳媪亦<lb/>
<pb n="KR3l0121_WYG_001-14b"/>
　是也有如不信第今夕勿令復與兒同寢彼將怏怏<lb/>
　不自得俟其熟寐取楊枝炭火醋淬之以灼其體必<lb/>
　有異孫甚驚歸如其說火之所灼忽有青烟出衣被<lb/>
　間俄而煙絶乳媼已失所在衣𬒳如蟬蛻焉廣官人<lb/>
　者機仲弟紹祖字文仲者也<hi>張判院良臣漢卿說四事</hi>
支提長老善秀言其鄉里有人以田獵畢弋為業者其<lb/>
　妻晝寢忽見牀前地裂深不可測俯視見城郭屋宇<lb/>
　恍惚間身墮其間至殿庭仰望有王者坐其上左右<lb/>
<pb n="KR3l0121_WYG_001-15a"/>
　皆牛頭阿旁主者命以大刀斷其手足剖割心肺縣<lb/>
　挂之自踵至頂細剉血肉如泥乃揉和成團塊業風<lb/>
　吹之俄復為人方其身被慘毒而其識神在傍見其<lb/>
　屠剝痛苦不可名狀既醒則身故在榻上移時始能<lb/>
　言百體餘痛經日乃定自後或經歲或半載所見輒<lb/>
　如此不勝其苦一日又然則聞殿上人謂之曰當徃<lb/>
　求善秀長老說懺悔可以滅罪乃如其言謁秀道其<lb/>
　故秀教之誦破地獄真言具為演說懺滌自後乃不<lb/>
<pb n="KR3l0121_WYG_001-15b"/>
　復覩前事竟亦善終<lb/>
成忠郎傅霖淳熈庚子任臨安監嘗建請於北關創<lb/>
　立新倉攘取民居八十餘家毁撤屋宇老稚流離怨<lb/>
　嗟讙沸初霖夜坐書閣草定建請利便忽見其姊壻<lb/>
　林路分家二亡婢自前行過徑趨宅堂方驚愕間其妻<lb/>
　及女皆寐焉急呼醒問之云適見其婢自外來云與<lb/>
　小娘子作伐詢其女而夢恊甚惡之其女遂病倉成<lb/>
　而地卑濕或言曩數有渰没之患霖愈益憂恐乃髙<lb/>
<pb n="KR3l0121_WYG_001-16a"/>
　為地版離地二尺所費不貲又欲大營備戽水車之<lb/>
　具官無餘鏹其家素富乃從妻丐五百緡妻拒不與<lb/>
　霖窘迫以刃自裁救之不死醫者以桑皮縫合其創<lb/>
　傅藥雖愈而頷頸攣不復伸俯首不能仰視神識沮<lb/>
　䘮遂成心疾請祠禄以歸<lb/>
　<lb/>
　<lb/>
　<lb/>
<pb n="KR3l0121_WYG_001-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　睽車志卷一<lb/>
</p>
<p>
</p>
  </div>
</body>
</text>
</TEI>
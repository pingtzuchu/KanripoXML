<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>睽車志卷六<lb/>
                </head>
    <p>
<pb n="KR3l0121_WYG_006-1a"/>
欽定四庫全書卷<lb/>
　睽車志卷六<lb/>
　　　　　　　　　　　　　宋　郭彖　撰<lb/>
鹽官上管場亭戸鄔守興紹興十八年夏旱田苗皆槁<lb/>
　鄰人相率訴于縣官以免税守興曰吾聞旱亁而投<lb/>
　訴即是訴天且吾家二税竝是折鹽何用訴為乃獨<lb/>
　不預名眀年夏復大旱一鄉盡成枯槁惟守興田時<lb/>
　時得雨是嵗獨稔収倍常年<hi>曹元裕省幹説</hi>
<pb n="KR3l0121_WYG_006-1b"/>
成忠郎張珏靖康間隷禁旅都城失守衆潰為盜常過<lb/>
　金州一山寺緇徒皆已竄避乃聞一僧房後婦人笑<lb/>
　語聲怪而尋之乃大虵蟠結數堆驚視之際俄失所<lb/>
　在<hi>知光州趙謙之説四事</hi>
邵彪大夫未第前夢黄衣人持春牓來欣然取視牓背<lb/>
　乃有已姓名而下注一龍字寤而自解謂必應龍首<lb/>
　之選來春登第乃在行間逾年而耳聵始悟龍者謂<lb/>
　聾也<lb/>
<pb n="KR3l0121_WYG_006-2a"/>
宣和間元夕州西酒樓一道人來索酒痛飲初不持錢<lb/>
　將去取筆題詩壁間偶到皇都翫月華笙歌留我醉<lb/>
　流霞勸君不用悲塵世天上人間只一家乃探懷取<lb/>
　藥匕許拭杯即成黄金以償酒直明日譁傳都下禁<lb/>
　中聞之以金十兩易其杯去<lb/>
奉直大夫錢璘乾道丙戌任臨安倅嘗夢一偉丈夫黄<lb/>
　衣冠曰吾土宿也熟視錢久之曰一軍足矣覺言其<lb/>
　夢謂當得軍壘俄而病卒初前再娶張氏悍妬且不<lb/>
<pb n="KR3l0121_WYG_006-2b"/>
　事事傾槖嫁其二女家貲蕩盡至不能葬時葉夢錫<lb/>
　丞相奉使餉軍朱方其子説之詣葉告急乃俾部無<lb/>
　為軍錢綱得水脚資數百千以畢葬事始驗一軍之<lb/>
　説<lb/>
吕仲發顯謨宰安吉日縣圃有大杏一株十月間忽開<lb/>
　花四朶全是薔薇殊不𩔖杏自是吕從劉恭甫樞密<lb/>
　之辟不逾年凡四遷秩亦花之瑞也<hi>仲發自言</hi>
平江凌知縣建宅桑林巷頗壯麗而多怪門戸時自開<lb/>
<pb n="KR3l0121_WYG_006-3a"/>
　闔或飛擲瓦礫居既不安乃損價鬻之有閻太尉者<lb/>
　買之以居其怪如故人皆謂凶宅轉鬻不復售適官<lb/>
　創武憲公廨乃拆買其材而總管開兆得其地上有<lb/>
　銀杏樹大數圍枝幹尉茂覆地甚廣開疑怪所依乃<lb/>
　伐去之且發其根下得遺骸一具支節皆全棄湖中<lb/>
　今復為宅而怪不復見<hi>許昇助教説</hi>
紹興丁卯秋樞密沈公以臨安教授被漕檄考試括蒼<lb/>
　既入院夢朱衣六人坐於堂而㑹議時考官至者已<lb/>
<pb n="KR3l0121_WYG_006-3b"/>
　六人予亦被檄考校而獨後未至沈與同官言其夢<lb/>
　曰郭簿必不來矣暨予尋至皆謂其夢無驗俄而同<lb/>
　官龍游縣丞有親戚當就試者舉子譁言紛紛丞竟<lb/>
　不自安引嫌不待試而出考校竟止六人<lb/>
常熟縣破山寺僧堂李唐新建柱有雷神書凡三處蓋<lb/>
　昔人所傳謝仙火之𩔖内一柱題字最端謹可識云<lb/>
　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>溪作火田凢六字上一字作從具從力字書所無<lb/>
　字皆作𨽻體倒書入木三分不類雕刻然各去地丈<lb/>
<pb n="KR3l0121_WYG_006-4a"/>
　餘與舊説身長三尺者差異<lb/>
劉先生者河朔人年六十餘居衡岳紫蓋峯下間出衡<lb/>
　山縣市從人丐得錢則市鹽酪徑歸盡則更出日攜<lb/>
　一竹籃中貯大小筆㯶帚麻拂數事遍遊諸寺廟拂<lb/>
　拭神佛塑像鼻耳竅有塵土即以筆撚出之率以為<lb/>
　常環百里人皆熟識之縣市一富人嘗贈一衲袍劉<lb/>
　欣謝而去越數日見之則故褐如初問之云吾幾為<lb/>
　子所累吾常日出庵有門不掩既歸就寢門亦不扄<lb/>
<pb n="KR3l0121_WYG_006-4b"/>
　自得袍之後不衣而出則心繫念因市一鎖出則鎖<lb/>
　之或衣以出夜歸則牢關以備盜數日營營不能自<lb/>
　決今日偶衣至市忽自悟以一袍故使方寸如此是<lb/>
　大可笑適遇一人過前即脱袍與之吾心方坦然無<lb/>
　復繫念嘻吾㡬為子所累矣嘗至上封歸路遇雨視<lb/>
　道邊一塚有穴遂入以避㑹昏暮因就寢夜將半睡<lb/>
　覺雨止月明透穴照壙中歴歴可見甓甃甚光潔北<lb/>
　壁惟白骨一具自頂至足俱全餘無一物劉方起坐<lb/>
<pb n="KR3l0121_WYG_006-5a"/>
　少近視之白骨倐然而起急前抱劉劉極力奮擊乃<lb/>
　零落墮地不復動矣劉出每與人談此異或曰此非<lb/>
　怪也劉真氣壯盛足以翕附枯骨耳今兒意拔鷄羽<lb/>
　置之懷以手指上下引之隨應羽稍折斷即不應亦<lb/>
　此𩔖也<lb/>
趙三翁名進字從先中牟縣白沙鎮人自言遇孫思邈<lb/>
　授以道要從之十稔一日留於縣境淳澤村曰切勿<lb/>
　離此非天子召勿往也俟吾再來與汝同歸宣和壬<lb/>
<pb n="KR3l0121_WYG_006-5b"/>
　寅嵗果被召見館于葆真宫頃之丐歸徽廟詢所欲<lb/>
　奏曰臣本歸兵去役未有放停公憑願得給賜餘無<lb/>
　所欲即日降㫖命開封尹盛章出給與其實年已一<lb/>
　百八嵗矣技術無所不通能役使鬼神知未來事吹<lb/>
　呵按摩疾痛立愈密縣堕門山道友席洞雲築室於<lb/>
　獨紇嶺瀑水潭側慕其清峭髙爽落成甚喜既遷入<lb/>
　百怪畢見未及一年禍變相踵席謁翁且告之故翁<lb/>
　曰得無居五箭之地乎席曰地理之説多矣素不聞<lb/>
<pb n="KR3l0121_WYG_006-6a"/>
　五箭之説敢問何謂也翁曰峯顛嶺脊陵首隴背土<lb/>
　囊之口直當風門急如激矢者名曰風箭峻溪急流<lb/>
　懸泉㵼瀑衝石走沙聲如雷動晝夜不息者名曰水<lb/>
　箭堅剛爍燥斥鹵沙磧不生草木不澤水泉硬鐵腥<lb/>
　錫毒蟲蟻聚散若壞壤者名曰土箭層崖疊巘峻壁<lb/>
　巉岩鋭峯峭岫拔刃攅鍔聳齒露骨狀如浮圖者名<lb/>
　曰石箭長林古木茂樾叢薄翳天蔽日垂蘿蔓藤隂<lb/>
　森肅冽如墟墓間者名曰木箭五箭之地射傷居人<lb/>
<pb n="KR3l0121_WYG_006-6b"/>
　皆不可用要在回環紆抱氣象明邃形勢寛閒壤肥<lb/>
　土沃泉甘石清乃為上地固不必一一泥天星地卦<lb/>
　也子歸依我言去凶就吉當自無恙席悉遵其教居<lb/>
　止遂安有頓保義公孺者苦冷疾二年矣幾至骨立<lb/>
　百藥不効一日方灼艾翁過之詢其病源頓以實告<lb/>
　翁令徹去火艾時方盛暑俾就屋開三天窻放日光<lb/>
　下射令頓仰卧揉艾遍布腹上約十數斤就日光灸<lb/>
　之移時覺熱透臍腹不可忍俄而腹中雷鳴冷氣下<lb/>
<pb n="KR3l0121_WYG_006-7a"/>
　泄口鼻間皆濃艾氣乃止明日又復為之如是一月<lb/>
　疾愈仍令為之一百二十日自此病不作壯健如初<lb/>
　且曰此孫真人秘訣也世人但知着艾炷而不知㸃<lb/>
　穴虚忍痛楚耗損氣力日者太陽真火艾既遍腹又<lb/>
　且徐徐照射功力極大但五六七月為上若秋冬間<lb/>
　當以艾十數斤舖腹蒙以綿衣熨斗盛炭火徐熨之<lb/>
　候聞濃艾氣方止亦其次也其術每出竒而中理事<lb/>
　跡甚多嵩山張壽昌朋父為作記<lb/>
<pb n="KR3l0121_WYG_006-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　睽車志卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>睽車志卷四</head> <lb/>
    <p>
<pb n="KR3l0121_WYG_004-1a"/>
欽定四庫全書<lb/>
　睽車志卷四<lb/>
　　　　　　　　　　　　　宋　郭彖　撰<lb/>
姚大夫安禮嘗暮宿驛舍僕輩各已休寢時夏夜盛熱<lb/>
　不得寐獨起散步屏後聞庭下蔌蔌有聲隙屏窺之<lb/>
　只見一叟皤然素衣頂冠長纔尺許策杖緩行仰首<lb/>
　視月以手加額姚初意其神物屏息不敢驚俄一蜣<lb/>
　蜋飛過其前叟即舉杖一擊墮地俯拾裂食之姚乃<lb/>
<pb n="KR3l0121_WYG_004-1b"/>
　㧞劒逐之轉過㕔側廊廡後走入鬱棲而滅揷劒識<lb/>
　之明旦命僕發視得一白蝟甚大傍有故鐵托火筯<lb/>
　各一蓋其冠杖也乃殺之驛舍舊多怪自此遂絶<hi>陳襄</hi>
　<hi>仲謨説二事</hi>
張無盡之子龍圖公家于義興郭外有故遣僕入邑舟<lb/>
　行數里日將沒見一婦人行岸上手挈油<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>迎舟而<lb/>
　過僕熟視即家故婢招喜也名呼之不應去愈疾停<lb/>
　舟追及之方悟其已死因問爾今安在婦人逺指岸<lb/>
<pb n="KR3l0121_WYG_004-2a"/>
　側一古木曰吾居是間復問須油安用曰吾遍體創<lb/>
　裂藉此膏潤則痛少差耳且謂僕郭門外精舍老僧<lb/>
　戒行嚴潔惟日誦金光明經為吾求誦十部以資㝠<lb/>
　福當即往生僕如其言訪僧誦經還過其處擊木呼<lb/>
　之俄有白衣叟出木穴中曰招喜得經已受生矣煩<lb/>
　再為吾誦十部僕方問其何人忽不復見他日復訪<lb/>
　僧誦經但以木中老人回向云<lb/>
宋左藏睍嘗言家故澤州有第宅園圃墻角有古冢因<lb/>
<pb n="KR3l0121_WYG_004-2b"/>
　治地發之得一石誌題曰郡守李公之墓壘石為藏<lb/>
　棺中朽骨一具無它物而棺之側斵石為乳婢抱哺<lb/>
　一嬰兒不知其何為也<lb/>
士人李武錫嘗得疾惟脊骨間痛不可忍百藥攻治不<lb/>
　效若此數十年後因改葬其父易棺遷其骸脊骨節<lb/>
　間有大白蟲乃撥去之自此脊痛頓愈<hi>吳大任承務説</hi>
宗室趙伯琯居明州小溪游俠尚氣建第宅甚雄嘗暮<lb/>
　行溪濵見有物自其宅門出乃一熏籠自行蹣跚勃<lb/>
<pb n="KR3l0121_WYG_004-3a"/>
　窣徐過其前驚顧之間乃疾行入水而沒俄而伯琯<lb/>
　死<hi>張漢卿省幹記</hi>
常州華嚴寺僧道良為知庫數年多所乾沒忽臥病危<lb/>
　惙長老道素夜夢良來云且往近庄養疾去逮曉則<lb/>
　報良已卒俄近庄報牛夜産犢而病一目良素眇皆<lb/>
　驚訝他日道素按視近庄取犢視之見素淚下素謂<lb/>
　曰汝知庫耶業報如此當隨吾還寺曳磑作麵供衆<lb/>
　以償宿負犢即隨肩輿以行不待驅逐既至寺日作<lb/>
<pb n="KR3l0121_WYG_004-3b"/>
　麵兩石有常課主者竊増其數犢至常課即止驅之<lb/>
　竟不行或呼知庫良公撫勞之則淚下有僮行斥良<lb/>
　名罵之曰盜常住賊則怒目奔觸人力不能制素令<lb/>
　日以僧食啖之酸豏至頓食五十枚僧從簡言親見<lb/>
　其事<lb/>
紹興辛未嵗四明有巨商泛海行十餘日抵一山下連<lb/>
　日風濤不能前商登岸閒步絶無居人一徑極髙峻<lb/>
　乃攀躡而登至絕頂有梵宫焉彩碧輪奐金書牓額<lb/>
<pb n="KR3l0121_WYG_004-4a"/>
　字不可識商人游其間閴然無人惟文室一僧獨坐<lb/>
　禪榻商前作禮僧起接坐商曰舟久阻風欲飯僧五<lb/>
　百以祈福祐僧曰諾期以明日商乃還舟如期造焉<lb/>
　僧堂之履已滿矣蓋不知其所從來也齋畢僧引入<lb/>
　小軒焚香瀹茗視窻外竹數箇榦葉如丹商堅求一<lb/>
　二竿曰欲持歸中國為偉異之觀僧自起斬一根與<lb/>
　之商持還即得便風就舟口裁其竹為杖每以刀鍥<lb/>
　削輒隨刃有光益異之前至一國偶攜其杖登岸有<lb/>
<pb n="KR3l0121_WYG_004-4b"/>
　老叟見之驚曰君何自得之請易以簞珠商貪其賂<lb/>
　而與焉叟曰君親至普陀落伽山此觀音坐後旃檀<lb/>
　林紫竹也商始驚悔歸舟中取削葉餘札寶藏之有<lb/>
　久病醫藥無効者取札煎湯飲之輒愈<hi>陳仲謨知録説</hi>
程泳之沂為平江崑山宰秩滿其弟鉅為府監倉乃攜<lb/>
　其家就居焉一日泳之方與妻對食忽有髑髏自空<lb/>
　墮几案間舉家駭愕泳之為祭文而埋之不數日泳<lb/>
　之妻病日寖加劇一夕為鬼所憑下語云我李貫也<lb/>
<pb n="KR3l0121_WYG_004-5a"/>
　爾先為吾妻酷妬特甚三婢懷姙皆手殺之今使吾<lb/>
　無後職汝之由吾既死資財且多曽不為吾廣作佛<lb/>
　事以伸薦悼乃盡奄有為再嫁資吾已訟于隂府不<lb/>
　汝置也妻遂㝠然有道士善治鬼使視之道士取幅<lb/>
　紙密呪展示童子童子怖曰正見庭下有一人袍笏<lb/>
　而立傍有三婦人皆被髮流血庭中捽一婦人鞭之<lb/>
　甚楚程視之果然遭鞭者乃其妻也道士曰此已為<lb/>
　陰府所逮疾不可為也程懇祈徒欲其少蘇而訣道<lb/>
<pb n="KR3l0121_WYG_004-5b"/>
　士復作法書篆文焚之童子復視則曰鞭者已停箠<lb/>
　矣程亟入視其妻果漸蘇醒能言問之乃言前嫁為<lb/>
　李貫妻實嘗殺婢故為所訴乃囑程集篋中某物皆<lb/>
　貫故物也可貨以飯僧已而竟卒<hi>陳監倉鉅説</hi>
有士人寓迹三衢佛寺忽有女子夜入其室詢其所從<lb/>
　來輒云所居在近詰其姓氏即不答且云相慕而來<lb/>
　何乃見疑士人惑之自此比夜而至第詰之終不言<lb/>
　居月餘士人復詰之女子乃曰方將自陳君宜勿訝<lb/>
<pb n="KR3l0121_WYG_004-6a"/>
　我實非人然亦非鬼也乃數政前郡倅馬公之第幾<lb/>
　女小字絢娘死于公廨叢塗于此即君所居之隣空<lb/>
　室是也然將還生得接燕寢之久今體已甦矣君可<lb/>
　具斤鍤夜密發棺我自于中相助然棺旣開則不復<lb/>
　能施力矣當懵然如熟寐君但逼耳連呼我小字及<lb/>
　行第當微開目即擁致臥榻飲之醇酒放令安寢旣<lb/>
　寤即復生矣君能相從再生之日君之賜也誓終身<lb/>
　奉箕帚士人如其言果再生且曰此不可居矣脱金<lb/>
<pb n="KR3l0121_WYG_004-6b"/>
　握臂俾士人辦裝與俱遁去轉徙湖湘間數年生二<lb/>
　子其後馬倅來衢遷葬此女視殯有損棺空無物大<lb/>
　驚聞官盡逮寺僧鞫之莫知所以馬亦疑若為盜發<lb/>
　取金帛則不應失其屍有一僧黙念數嵗前士人隣<lb/>
　居久之不告而去物色訪之得之湖湘間士人先孑<lb/>
　然復疑其有妻子問其所娶則云馬氏女也因逮士<lb/>
　人問得妻之由女曰可併以我書寄父業已委身從<lb/>
　人惟父母勿念父得書真其亡女筆札遣老僕往視<lb/>
<pb n="KR3l0121_WYG_004-7a"/>
　女出與語問家人良苦無一遺誤士人畧述本末而<lb/>
　𨼆其發棺一事馬亦惡其涉怪不復終詰亦忌見其<lb/>
　女第遣人問勞之而已<hi>盧縣亟連德廣説二事</hi>
待制盧知原知某州日有軍卒妻生子未周嵗而死既<lb/>
　殯葬輒夜歸乳其子卒與語則不應復謂之曰死生<lb/>
　異路生兒飲亡者乳恐不相益亦不應如是比夜而<lb/>
　至卒懼且疑曰是未必果亡妻或鬼物所為不去必<lb/>
　害此兒迺密置刃席下是夜復至舉刃逆斫應手而<lb/>
<pb n="KR3l0121_WYG_004-7b"/>
　滅明旦卒臥未起有扣門者出應乃捕吏即執之曰<lb/>
　爾殺人視血蹤自藏尋之直至妻墓有屍伏于冢上<lb/>
　其腰被刃流血而踣卒辭實不殺人視屍狀貎衣服<lb/>
　宛然亡妻也因自述其事隣里為証妻實病死葬且<lb/>
　多日乃發冢驗之棺空無物待制之子連親為予言<lb/>
　且云此獄適當盧公罷州之際竟不知後政何以決<lb/>
　之<lb/>
蘇州崑山慧聚寺僧如逺善醫多受謝遺致富而不守<lb/>
<pb n="KR3l0121_WYG_004-8a"/>
　戒律一日遇寒食節邑人陳監食襄作裹蒸百枚分<lb/>
　半饋之逺發器食解包盡成泥塊俄而逺卒<hi>陳仲謨説</hi>
蜀道多山鬼有小吏逺迓憲車同徒數人日將暮見道<lb/>
　傍一婦人攜汲器立溪側小吏就丐飲且挑狎之婦<lb/>
　人初無難色談笑而道之吏引手捫其胸臆間皆青<lb/>
　毛長數寸冷如氷吏驚呼而走婦人大笑挈汲器徐<lb/>
　步而去<hi>李仲明云司馬端行説</hi>
辛未趙榜有進士魯瑮省試納卷畢將出門偶思省題<lb/>
<pb n="KR3l0121_WYG_004-8b"/>
　詩誤押旁韻倉皇反走五暮取之時卷軸混淆山積<lb/>
　人語喧閧決謂不可檢尋歎恨憂沮適一老吏問其<lb/>
　故曰吾能為公取之瑮賂鏹二十千吏即入幕於亂<lb/>
　卷中一探得之以授瑮乃塗竄其誤吏囑曰謝鏹幸<lb/>
　為送吳山坊某人家即我家也瑮喜謝而去越三日<lb/>
　往訪其家則云某人者故太常吏人死已旬日矣詢<lb/>
　其狀貎正貢院所見者也瑮驚唶因語其故且感其<lb/>
　德以鏹付其家已而登第<lb/>
<pb n="KR3l0121_WYG_004-9a"/>
建炎間泉州有人泛海值惡風漂至一島其徒數人登<lb/>
　岸但見花草甚芳美初無路徑行入一大林有溪限<lb/>
　其前水石清淺衆皆掲涉得一徑入大山谷間俄見<lb/>
　長人數十身皆丈餘耳垂至腹即前擒數人者每兩<lb/>
　手各絜一人提攜而去至山谷深處舉大鐵籠罩之<lb/>
　長人常一人㸔守倦即臥石上捲其耳為枕焉時掲<lb/>
　罩取一人褫去其衣衆共裂食之内一人竊於罩下<lb/>
　抔土為窟每守者睡熟即極力掘之穴透得逸走至<lb/>
<pb n="KR3l0121_WYG_004-9b"/>
　海邊值畨舶得還言其事莫知其何所也<hi>武康鄭丞咸平老説</hi>
湖州武康監稅周光以職事被檄入府館于一寺之僧<lb/>
　堂每夜常見聖僧像前鼠盜其供物果實之𩔖入于<lb/>
　像座之下一日乗閒於座下尋之則鼠乃聚故碎經<lb/>
　紙為窠内有新生鼠四枚皆無足宛轉啾啾然蓋毁<lb/>
　經盜果之報也<lb/>
崑山慧聚寺山嵓中有開山響大師石像前有二石虎<lb/>
　一夕忽失其一他日有人見於常熟虞山中石重非<lb/>
<pb n="KR3l0121_WYG_004-10a"/>
　可倉卒徙置蓋嵗久能為怪耳<lb/>
金陵舟梢李某者其妻言有一姉平日惟誦金剛經死<lb/>
　十餘年近其夫家欲火其骨啓殯朽化都盡惟其肝<lb/>
　心宛然獨存於白骨間畧無損敗既火化愈堅如腊<lb/>
　然蓋誦經之驗也<lb/>
建炎間術者周生觀人書字分配筆畫以知休咎車駕<lb/>
　自明駐杭時敵騎驚擾之餘人心危疑執政戲呼周<lb/>
　生偶書杭字示之周曰懼有驚報敵騎將逼乃拆其<lb/>
<pb n="KR3l0121_WYG_004-10b"/>
　字以右邊一㸃配木為术下即為兀不旬日果傳烏<lb/>
　珠南侵趙相秦樞廟謨不協各欲引退二公各書退<lb/>
　字示之周曰趙公即去秦必留日者君象趙書退字<lb/>
　人去日逺秦書人字密附日下日字左筆下連而人<lb/>
　字左筆斜貫之蹤跡固矣欲退得乎既而皆驗<lb/>
吉州民家有畫入定觀音像供事謹甚一日像忽開目<lb/>
　其家初疑兒童為戲明日視之復閉如初方大驚異<lb/>
　後數日其家一僕忽自經于佛堂<hi>黄知縣童士季説</hi>
<pb n="KR3l0121_WYG_004-11a"/>
紹興壬午嵗海陵有貨藥者牽一牛臂䏶間生一人面<lb/>
　耳目口鼻皆具傍出一人手如嬰兒臂外兄胡元常<lb/>
　親見之<lb/>
峽江水中有物頭似狻猊而無足自頸以下扁濶如疋<lb/>
　練粘涎如膠喜食馬土人謂之馬皮婆有浴馬于江<lb/>
　者輒伺無人揭舉其尾覆罥馬背腹間曳之入水土<lb/>
　人或縶馬于岸其物擲尾罥之馬縶不得去而其物<lb/>
　膠不得脫則捕而殺之<hi>李昭明仲説</hi>
<pb n="KR3l0121_WYG_004-11b"/>
章思文福唐人家世貧窶思文以鈎距心計致富初一<lb/>
　武臣<hi>忘其姓名</hi>監秀州華亭縣鹽場贓汚不法多受亭户<lb/>
　賄賂任思文以為肘臂約所得中分之武臣者以方<lb/>
　在任欲匿其迹故受賂多寄思文所信之不疑也秩<lb/>
　滿受代乃從而取之思文盡乾沒不與武臣者不勝<lb/>
　憤恨致疾以死思文暮年始生一子鍾愛之而其子<lb/>
　幼則多病治療之費竭産不恤年六七嵗竟死思文<lb/>
　慟悼恨不身代之也蓋棺之際痛不能捨復舉面羃<lb/>
<pb n="KR3l0121_WYG_004-12a"/>
　撫之則其子面已變如向武臣之狀盛怒勃然懼而<lb/>
　亟瘞之<hi>趙謙之司户説</hi>
成都楊道人本坊正也素嗜酒無行遭杖罰者屢矣嘗<lb/>
　於市肆遇異人風采秀聳楊日與之飲凡日所得悉<lb/>
　為飲費久之異人曰能從我遊乎然子有妻子之累<lb/>
　如何楊曰棄此直差易耳歸則手書與妻訣仍尋配<lb/>
　嫁之一子數嵗以予人他日復遇異人則曰累已遣<lb/>
　矣因自述其詳異人曰誠然乎當隨我所之楊敬諾<lb/>
<pb n="KR3l0121_WYG_004-12b"/>
　從之復痛飲酒壚日暮乃相將出城是夜月明如晝<lb/>
　異人前行相去常百步初如行十餘里乃下路望大<lb/>
　山林蔚茂處漸行草莽中又數里楊覺履地甚濕繼<lb/>
　而水沒足乃大聲呼曰迷路入水矣異人曰第前無<lb/>
　苦也楊復前行水寖深又行一二里則沒膝及股而<lb/>
　異人前行無異平地也乃解衣深涉水及腹俄及胸<lb/>
　臆楊猶進不已則水已承頥乃復大呼以水深不可<lb/>
　進異人唶曰惜哉子未可往也恍惚間如夢覺乃身<lb/>
<pb n="KR3l0121_WYG_004-13a"/>
　在城濠橋上異人亦在其傍即於橋下取一小鐵鐺<lb/>
　及於腰間解一皮篋贈之曰子縁未至乃長揖而去<lb/>
　追之數百步忽不見楊自是發狂乍悲乍喜語言無<lb/>
　倫如病心人往往預言人休咎學道者從之寖多每<lb/>
　月八日輒施貧丐者自府治之前分坐通衢兩邊直<lb/>
　抵城門楊以鐺煑粥令其徒舁以自隨躬以杓盛粥<lb/>
　給丐者仍於皮篋中取錢與之人二十文丐者率數<lb/>
　百人而所給常足李修撰任四川都漕治所在成都<lb/>
<pb n="KR3l0121_WYG_004-13b"/>
　常邀相見敬待之子弟輩與之狎或戲匿其篋楊索<lb/>
　之不得而去度明當施貧乃來求取甚力既得即欣<lb/>
　然置腰間以手撫之錢已滿矣身衣敝衲或贈以新<lb/>
　衣即服之顧視喜笑仍收其故衲或求之不與明日<lb/>
　視之敝衲如故新衣隨即施於貧者盡矣一日謁李<lb/>
　時方獨坐後圃之舫齋楊視左右無人曰吾餉使君<lb/>
　一物即作嘔噦之狀鼻涕涎沫交下吐出一物以掌<lb/>
　承之明徹如氷玉命李吞之李有難色遲疑間楊即<lb/>
<pb n="KR3l0121_WYG_004-14a"/>
　復自吞之跳入齋前池水中大呼殺人數聲李命左<lb/>
　右扶去不數月而李卒又有冦先生者有道之士李<lb/>
　亦招接之一日冦自山居詣城謁李適出赴府㑹子<lb/>
　弟請坐書室冦忽問曰運使每出赴公㑹宅厨亦破<lb/>
　食料否子弟曰然冦曰某來特報一事近至𡨕府視<lb/>
　運使食簿無幾宜極裁節子弟初不之信未幾而李<lb/>
　果卒二事殿撰之孫明仲親為予言又云是時復有<lb/>
　席子先生者不知其何許人亦莫詳其姓氏蓬頭垢<lb/>
<pb n="KR3l0121_WYG_004-14b"/>
　面以一席裹身伏于官道之側以食與之即伸首取<lb/>
　食必盡數日不與食亦不饑所處不復移徙未常見<lb/>
　其溲便盖亦異人也<hi>李明仲言四事</hi>
　<lb/>
　<lb/>
　<lb/>
　<lb/>
　睽車志卷四<lb/>
</p>
<p>
</p>
  </div>
</body>
</text>
</TEI>
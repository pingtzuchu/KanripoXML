<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>睽車志卷五</head> <lb/>
    <p>
<pb n="KR3l0121_WYG_005-1a"/>
欽定四庫全書<lb/>
　睽車志卷五<lb/>
　　　　　　　　　　　　　宋　郭彖　撰<lb/>
李尚書倞居密州城東都曹之舊廨素傳多怪空不敢<lb/>
　居李初得之未徙居間一日有鬻冠珥者過其後門<lb/>
　見數婦人各買冠珥以入鬻者意李之後房待其取<lb/>
　直久立門側閴不復出轉至大門詢之則扄鐍甚嚴<lb/>
　見守舍卒告之故卒曰空宅耳乃與啓關入視則冠<lb/>
<pb n="KR3l0121_WYG_005-1b"/>
　珥之屬或列置竈上或懸掛壁間李既入居一夕獨<lb/>
　坐書室張燈觀書令滿注膏油俾僕各休寢夜分燈<lb/>
　缸忽無故自墜覆書冊上李亟呼燭視之缸正安几<lb/>
　上油膏如故無涓滴沾汚乳母攜小兒戲便坐堦側<lb/>
　有竹篅滿貯石灰小兒至篅所大驚呼乳母走從之<lb/>
　云適見一小人立灰中面甚醜怪他日視土地祠中<lb/>
　木偶小兒指曰此即前日灰中所見也李後修治其<lb/>
　屋開通屏障撤屋瓦改覆每瓦溝下寘細書天童神<lb/>
<pb n="KR3l0121_WYG_005-2a"/>
　呪一軸以厭之怪不復見<lb/>
李通判者忘其名一女既笄遴擇佳壻久未有可意者<lb/>
　一日有陳察推者通謁與李有舊叙話甚欵因言近<lb/>
　喪偶且及期矣言及歔欷流涕且言家有二女皆已<lb/>
　及嫁思念逝者悲不自勝李女自青瑣間窺之竊謂<lb/>
　侍婢曰是人篤於情義如此決非輕薄者得為之配<lb/>
　者亦幸矣因再三詢其姓氏每言輒及之陳時年逾<lb/>
　强仕瘠黒而多髯容狀塵垢素好學能詩妙書札李<lb/>
<pb n="KR3l0121_WYG_005-2b"/>
　喜之每歎曰使其年貌稍稱吾女亦足壻矣女聞之<lb/>
　竊謂傅姆曰女子託身惟擇所歸年之長少貌之美<lb/>
　醜豈論也哉由是家人頗識女意媒議他姻則黙不<lb/>
　樂父母怪之曰豈宿縁耶乃遣媒通約陳初固拒以<lb/>
　年長非偶其議屢格則女輒憂憤或愠不食父母憂<lb/>
　之固請不得已乃委禽焉女喜甚既成婚伉儷和鳴<lb/>
　撫陳之二女如己所生謂陳曰女已長婚對當及時<lb/>
　不宜緩也朝夕屢以為言且廣詢媒妁不半載而嫁<lb/>
<pb n="KR3l0121_WYG_005-3a"/>
　其長女傾貲奉之陳曰季女尚可二三年妻曰不然<lb/>
　趣之尤力陳辭曰縱得壻今無以備奩具妻曰第求<lb/>
　壻吾為營辦又數月亦受幣亟議嫁遣陳曰奈何妻<lb/>
　忽謂陳曰君昔貯金五十星於小罌中埋床下盍取<lb/>
　用之豈於己女而有吝耶陳大驚曰汝何從知之但<lb/>
　笑而不言蓋陳實嘗埋金他人無知者因取用之不<lb/>
　期年而二女皆出適妻謂陳曰吾責已塞今無餘事<lb/>
　矣當置酒相賀乃與陳對飲極量懽甚各大醉而寢<lb/>
<pb n="KR3l0121_WYG_005-3b"/>
　翌旦醒覺妻忽驚遽大叫曰此何所耶顧陳曰爾何<lb/>
　人也陳大驚疑其心疾媵侍輩圍守妻驚恐惶惑問<lb/>
　曰我何為在此媵侍曰夫人成親一年豈不省耶妻<lb/>
　都不曉俄其父母至撫慰之因歴言其本末妻大慟<lb/>
　曰父母生女不為擇配此人醜老可惡忍以我棄之<lb/>
　耶不肯留乃送其家自言恍如夢覺前事皆不知之<lb/>
　陳亦悟埋金之事惟其亡妻知之疑其繫念二女而<lb/>
　魂附李女以畢姻嫁也後竟仳離而改醮焉異哉<hi>王教</hi>
<pb n="KR3l0121_WYG_005-4a"/>
　<hi>授伯廣師德言</hi>
李允升字子猷毘陵人紹興甲戌嵗登第再調官知建<lb/>
　康府上元縣方待闕次一日家居燕坐書室忽見黄<lb/>
　衣聲喏于庭下云齎到勅牒李驚曰吾新任勅牒久<lb/>
　已取至豈復有此黄衣人即探懷取一黄牒授之乃<lb/>
　大署曰李某可充荆陽坊土地李方以自有新任辨<lb/>
　爭間則已有人從羅列庭下黄衣人曰必未欲赴須<lb/>
　白之城隍乃扶上馬徑詣城隍祠亦以新任自理神<lb/>
<pb n="KR3l0121_WYG_005-4b"/>
　曰天符不可違可自署狀願新任滿日赴上從之神<lb/>
　命送之還將出見里人張某者荷械于廡下李悟其<lb/>
　已死前問其良苦張曰煩歸謂吾兒吾嘗於某年月<lb/>
　日發心作一醮事手疏釘置梁栱間人無知者令為<lb/>
　我償此心願生至家從者乃聲喏辭去恍然乃身坐<lb/>
　胡床上歴歴記其事似夢非夢家人皆不覩其他但<lb/>
　見其咄咄獨語復舉手如握筆書字状因詣張氏道<lb/>
　其所見其家如言索之果得張手疏宛然不差李後<lb/>
<pb n="KR3l0121_WYG_005-5a"/>
　到任坐罪流嶺南竟未曉荆陽之説<lb/>
蜀人孫思文美風姿每自負其標韻娶妻姝麗伉儷之<lb/>
　間相得歡甚一日偕詣神祠縱觀思文指神像謂妻<lb/>
　曰彼孰與我美妻曰卿似勝也夜歸思文夢神召責<lb/>
　之叱令換其面即有數鬼捽至一處見若假面數十<lb/>
　取其間顉頥蹙頞大醜者割去面而易之驚呼而寤<lb/>
　以手捫面覺有異呼燭視之果然妻即佈死孫大悔<lb/>
　恨而已<lb/>
<pb n="KR3l0121_WYG_005-5b"/>
臨川屠者張某晚年頗悔其業自以宰殺物命至多必<lb/>
　受惡報又其體至豐肥乃日誦佛號數百聲畫佛像<lb/>
　瞻禮惟祈命終之日不值暑熱人皆笑之如是積十<lb/>
　數年忽盛夏死其家素貧無以棺斂人謂必臭潰矣<lb/>
　俄天大雨停屍破屋之下漏下如注遍濕其體經夕<lb/>
　悉凝為氷凡停三日畧無變動鄰里為營葬之<hi>魏良佐通</hi>
　<hi>判説二事</hi>
表弟魏良佐嘗自長沙逆婦折氏還三衢未至家十里<lb/>
<pb n="KR3l0121_WYG_005-6a"/>
　暮夜不能前泊舟溪岸中夜月色如晝舟人皆寢聞<lb/>
　舳尾拍浮之聲疑其盜也起視見一人援柂欲上操<lb/>
　篙擊之其人釋柂而詈語音嘲哳不可曉始懼其為<lb/>
　鬼物倉猝移舟避之隨舟而罵聲益厲中流極深而<lb/>
　其人常出半身於水面且行且罵三二里去舟益逺<lb/>
　乃黙無聲諦視乃流屍也至家未久而折氏病卒<lb/>
福州郡治王審知故宫也便坐極雄麗郡守至者莫敢<lb/>
　升稍涉庭堦即有文身見于梁間郡人或傳昔嘗有<lb/>
<pb n="KR3l0121_WYG_005-6b"/>
　郡守<hi>失其姓名</hi>不之信至即視事于便坐須臾有叱聲出<lb/>
　于屏間守謂曰吾以朝命守此便坐吾所宜居鬼物<lb/>
　若何擾人應曰吾居此久矣累政皆見避公何獨見<lb/>
　逼耶守叱之鬼曰吾不汝校當有與汝抗者守不以<lb/>
　為然自是比日升便坐旬餘守方據案有卒被酒挺<lb/>
　刃突閽而入刺守殺之左右亦殺卒噫是果審知之<lb/>
　神乎將卒以酒而狂易適與神之言㑹乎抑守之命<lb/>
　固及此而神因藉以為靈乎夫用物精多則魂魄强<lb/>
<pb n="KR3l0121_WYG_005-7a"/>
　是以有精爽則神或有之矣然郡守而親事於便坐<lb/>
　正也鬼而亂人之居非正也以非正而害正不為濫<lb/>
　誅乎昭昭在上其又聽而弗問乎或者以審知故國<lb/>
　天假其靈使有所歸則廟食足矣奚至奸亂于人如<lb/>
　此乎昔吳興郡於廳事為神坐以祀項羽號憤王甚<lb/>
　靈響前後二千石皆於廳拜祠以軛下牛而避居他<lb/>
　室及蕭彦喻為太守著履登㕔事果聞室中有叱聲<lb/>
　彦喻厲色曰生不能與漢祖爭中原死㨿此㕔事何<lb/>
<pb n="KR3l0121_WYG_005-7b"/>
　也因遷之於廟而廢搥牛之祀竟亦無他以羽而視<lb/>
　審知固不可同日道至其為鬼亦不若羽之服義也<lb/>
紹興間一郎官不欲言其姓字疎蕩不檢一朝士與之<lb/>
　善朝士家有數妓客至必出以侑酒郎官者與一妓<lb/>
　私相悦慕而未得間一日郎官折簡寄妓與為私約<lb/>
　朝士適見之妓不敢隱具言其故朝士曰然則非爾<lb/>
　之過當為爾輩為一笑資姑答簡與之期以來夕密<lb/>
　㑹于西廂且云主人者適有故之城外越日乃歸此<lb/>
<pb n="KR3l0121_WYG_005-8a"/>
　機不可失郎官得簡喜不自勝如期赴之妓已先待<lb/>
　於㑹所引入屏後曲房妓先登榻垂幔命郎官解衣<lb/>
　而登暨前褰幔則妓已自榻後潜去朝士者方偃臥<lb/>
　榻上瞠目視之郎官臝露惶遽欲走則門已閉朝士<lb/>
　謾為好辭謔之曰與公厚善何為如此妓女鄙陋不<lb/>
　足奉君子之歡已遣歸矣惟公勿訝徐起復曰某家<lb/>
　使令稍衆不略相懲彼將觀望無所畏憚乃呼羣僕<lb/>
　掖之於柱以巨竹挺撻之二十流血及髁呼服謝罪<lb/>
<pb n="KR3l0121_WYG_005-8b"/>
　復謂曰與公素善故不欲聞官薄示庭訓亦不泄於<lb/>
　他人也乃遣出亦不與衣其人狼狽遁還明日朝路<lb/>
　仍復相見如故云<hi>慮徳廣説</hi>
無為有陳氏家貲累百巨萬而主人者貌甚寢陋時謂<lb/>
　之陳獼猴起宅于郡治之西南頗華壯而多怪紹興<lb/>
　改元大盜焚劫之餘觸目荆棘有賈知丞和伯借其<lb/>
　宅居之堂後地形隆髙夏夜納涼忽聞絲竹之聲甚<lb/>
　微而清逺可聽屬耳久之乃在地中疑古冢也<lb/>
<pb n="KR3l0121_WYG_005-9a"/>
平江陸大郎者家頗富厚有别業在平山一庵僧與之<lb/>
　素善僧所置産業率皆寄陸户内既久陸遂萌亁沒<lb/>
　之心僧索之不與乃訟之官陸多推金錢賂胥輩僧<lb/>
　不得直反坐誣詐僧不勝忿恨乃日焚香望陸門而<lb/>
　拜且禱願為其子取償所負久之僧死逾年而陸生<lb/>
　子以年長始立嗣鍾愛之號曰小大郎稍長游蕩不<lb/>
　檢家資為耗陸不之禁也及陸死小大郎者奉葬甚<lb/>
　厚是後妄費益侈不數年財産蕩盡無以為計乃伐<lb/>
<pb n="KR3l0121_WYG_005-9b"/>
　墓木以易斗升既童其山則又託言風水不利發取<lb/>
　其棺及甃甓之屬盡賣之焚其骨棄燼湖中人皆謂<lb/>
　小大郎即僧後身蓋伐墓焚屍之酷非至讎不忍為<lb/>
　也今世之不肖子以貧故若小大郎所為者多矣是<lb/>
　雖名為子孫安知非宿世寃憎願力之重假託以償<lb/>
　其忿耶但業縁所牽一經歌羅邏位則不復自知耳<lb/>
　<hi>鄭光錫都承説</hi>
游學士酵捐館棺際舍利湧出靈座亦有之其邑封爇<lb/>
<pb n="KR3l0121_WYG_005-10a"/>
　香祝之曰性相空寂況此幻身本來無有既到這裏<lb/>
　莫作野狐精魅俄而舍利皆不見<hi>表兄魏守髙佐説</hi>
閩人鄭鑑虚中假玉泉僧舍教授生徒居久之日覺瘦<lb/>
　悴友人訪之見其露臂膚革虚黄如蟬蜕然怪而問<lb/>
　之虚中恍惚若譫言者曰居妻家亦頗樂偶自瘦爾<lb/>
　虚中初無室家友人疑其妖魅所感驚謂之曰君未<lb/>
　嘗娶何者為妻家得無妄想耶虚中遽若省悟但唯<lb/>
　唯愧謝而已是夜即得疾繼而殂寺僧云其所寓室<lb/>
<pb n="KR3l0121_WYG_005-10b"/>
　有數政前兵官子婦之棺瘞其下而鄭初不之知也<lb/>
　他日兵官之家發取其<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>棺壞易之見其屍初不朽<lb/>
　而自腰腹以下肌肉如生人始悟虚中蓋與之遇也<lb/>
　<hi>何庇縣尉説</hi>
朱藻字元章徽人某年南宫奏名方待廷試有士人同<lb/>
　寓旅邸士人便服日至瓦市觀優有鄰坐者士人與<lb/>
　語頗狎因問其姓字鄉里皆與元章同士人訝之又<lb/>
　云某幸已過省而不得及第今且欲部中注授差遣<lb/>
<pb n="KR3l0121_WYG_005-11a"/>
　士人益怪之未及詳詰適優者散塲觀者閧然而出<lb/>
　士人與鄰坐者亦起出門將邀就茶肆與語而稠人<lb/>
　中遂相失士人歸邸與朱言及共拊掌笑其妄人以<lb/>
　朱登科故冒其名字也頃之庭對而朱以犯諱降學<lb/>
　究出身且就部闕因追憶曩者士人所遇盖鬼也益<lb/>
　知科名無非前定<hi>司農及寺丞躬明説</hi>
秦奎為鄂州都統司幹官嘗於臨安買一妾歸居數年<lb/>
　生一男其妻嘗以事怒之過甚妾不勝忿厲聲曰我<lb/>
<pb n="KR3l0121_WYG_005-11b"/>
　非人也何乃苦見凌逼妻叱之曰汝非人是何物妾<lb/>
　即應曰我乃鬼耳忽變其形長大容質不異而顙抵<lb/>
　屋極舉家駭愕已復如故詰問之終不言其所以其<lb/>
　家以其子慕戀之故亦不遣之今猶在其家<hi>周師禹左藏説</hi>
曹滋字仲益嘗以幹至衢州江山縣縣有江郎廟滋聞<lb/>
　其靈響往拜謁焉廟有二女像甚美俗傳江郎之女<lb/>
　滋心悦慕注視甚久見一像若動目相盼者驚懼而<lb/>
　還夜夢其女來與之偶久益狎往往暮夜不夢而至<lb/>
<pb n="KR3l0121_WYG_005-12a"/>
　間與滋論文多所啟發俄而滋苦羸疾其家命道士<lb/>
　作法驅之女怒曰相慕而來非有不利於子何乃見<lb/>
　逐吾不可復留此㑹曹亦將行送之出州境泣别而<lb/>
　去<hi>七舍鄭稱説</hi>
靳瑤者丹陽牙校嘗得譴避地維揚與其妻偕謁后土<lb/>
　祠甫瞻禮間妻遽得心痛寖劇不省人輿歸即死郡<lb/>
　人素傳有五通神依后土祠為祟瑤不勝哀憤既斂<lb/>
　火化畢事即具羊酒詣城隍祠禱且訟翌日暮歸還<lb/>
<pb n="KR3l0121_WYG_005-12b"/>
　經后土祠東空曠處見婦人獨行漸近乃其妻也相<lb/>
　持悲慟妻曰我感君掛念之恩且有憾焉君既訟於<lb/>
　神神俾我還既被焚乃無所依君若不忘平生伉儷<lb/>
　之情當為至懇萬一再生瑤請其故妻曰城南十五<lb/>
　里外有茅君者有道術君往求焉言訖而𨼆瑤詰朝<lb/>
　走城南訪茅君果得於村巷中茅簷荆扉教授村童<lb/>
　十數人瑤前拜之茅起遜謝再四不已茅問來意瑤<lb/>
　具陳其故茅初笑曰此何等事而告我拒之甚力繼<lb/>
<pb n="KR3l0121_WYG_005-13a"/>
　之以怒瑤懇益勤茅黙然良久曰君真篤於伉儷者<lb/>
　姑以事狀來瑤已素備即探懷出狀茅覽之就其書<lb/>
　几取筆連書數十字𩔖𨽻草淡墨欹横茫然不可曉<lb/>
　語瑤曰持此北去十里所有林木神祠扣扉當有應<lb/>
　者即以授之瑤如其言至則茂林䕃翳廟極邃深森<lb/>
　然可畏勉扣其扉有青衣童出受書而入俄頃復出<lb/>
　斬竹一根囑瑤曰騎此但閉目東行當有所覩瑤跨<lb/>
　竹去如駛馬時竊開目則竹止不行所向皆荆棘復<lb/>
<pb n="KR3l0121_WYG_005-13b"/>
　閉目則又迅馳久之忽覺自止開目乃見粉垣華居<lb/>
　若王侯居第有人引瑤入指東廡下小門令瑤入觀<lb/>
　迴廊四合中有婦女或笄或丱以百數而妻在焉近<lb/>
　語瑤曰感君之力今㝠官許借體還生城東有朱氏<lb/>
　年十八九某日當死我之精魄徑投其體則再生矣<lb/>
　然彼身則朱氏女也君當往求婚㝠數如此必可再<lb/>
　合也復遽曰君不宜久此送瑤廡門瑤出門亦隨閉<lb/>
　迴視殿堂皆神物塑像亟趍出門所乗竹故在倉卒<lb/>
<pb n="KR3l0121_WYG_005-14a"/>
　復跨之瞑目覺去愈疾如行三里所忽若馬蹶墮地<lb/>
　驚顧乃在城濠側已昏暗嚴鼓後矣褰衣揭水攀垝<lb/>
　垣以入至其日訪城東朱氏聞其女病甚瑤固已疑<lb/>
　徊翔鄰近至午後聞其家哭聲甚哀移頃哭聲遽止<lb/>
　詢之云女復蘇矣瑤怪其事頗驗暨復訪茅君則室<lb/>
　已虛矣自是暇日時一至城東密訪其鄰皆云朱氏<lb/>
　女自還魂神識不復如舊至不識其父母兄弟但口<lb/>
　時問靳瑤何在瑤因託媒氏通意父母聞瑤姓名已<lb/>
<pb n="KR3l0121_WYG_005-14b"/>
　駭愕遽入謂女曰靳瑤今來議汝姻矣女曰此我夫<lb/>
　也自此口不言靳瑤其家竟以歸之它日瑤從容訪<lb/>
　以朱女及其故妻前事皆懵然不省云<hi>新廣州李司理箎説</hi>
毘陵薛季成元功紹興乙邜登科再為邑令不能脱選<lb/>
　時意倦游乃請於朝以歸命下以通直郎致仕未幾<lb/>
　病卒無子其姪為主後事且録致仕告身寘之棺倉<lb/>
　卒間誤書左字為右其姪亦不之審也居無何夢為<lb/>
　人逮至一官府季成據案坐作色數之曰吾平生讀<lb/>
<pb n="KR3l0121_WYG_005-15a"/>
　書僅得一官自謂不負筆研今乃誣吾進非科第使<lb/>
　吾愧見同列奈何命左右挺之數十姪惘然夢中憶<lb/>
　昨誤乃再三引咎季成色稍霽叱令改正乃釋之使<lb/>
　去姪既醒别書告焚之後不復夢人疑其為神云<hi>費兗</hi>
　<hi>承務説三事</hi>
晉陵丁端叔連乾道初元赴鄉舉未試前數日夢人授<lb/>
　以勅牒視其文曰鄉貢進士丁可留云端叔既寤私<lb/>
　喜欲易名可留又念語不雅馴乃止既試畢考官丁<lb/>
<pb n="KR3l0121_WYG_005-15b"/>
　可者見一試卷絶愛之以病先出院屬同考官必令<lb/>
　寘之前列及發封乃端叔也始悟丁可留之證竟以<lb/>
　是舉登科<lb/>
錫山許宗美琮紹興己夘隨計吏試禮部與同舍禱于<lb/>
　太一宫黙以所見為得失之䜟觸目一牌云竺落黃<lb/>
　茄天宗美以犯落字大惡之是嵗果被黜後入太學<lb/>
　為諸生以壽皇登極恩赴省復詣宫如前禱焉禱已<lb/>
　周行廊廡間才舉足則見二神位云河魁從魁宗美<lb/>
<pb n="KR3l0121_WYG_005-16a"/>
　甚喜而出洎南宫揭榜何自然為省元而宗美以詩<lb/>
　賦魁前塲蓋䜟二魁之姓名云<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0121_WYG_005-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　睽車志卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>睽車志卷三<lb/>
                </head>
    <p>
<pb n="KR3l0121_WYG_003-1a"/>
欽定四庫全書卷<lb/>
　睽車志卷三<lb/>
　　　　　　　　　　　　　宋　郭彖　撰<lb/>
淳熙庚子辛丑歲平江比年大旱常熟縣虞山北葛市<lb/>
　村有農夫姓過種田六十畝歲常豐熟過覬例免秋<lb/>
　賦亦偽以旱傷聞官果得免輸自以得計明年壬寅<lb/>
　夏飛蝗驟至首集過田禾穟皆盡而鄰比接壤之田<lb/>
　蝗過不食又有二農家不得其姓畎畝東西相接東<lb/>
<pb n="KR3l0121_WYG_003-1b"/>
　家淳朴守分西則狡獪暴狠淳朴之家常苦之是年<lb/>
　蝗至盡集西家之田而不入東界西農怪之夜以布<lb/>
　囊貯蝗移寘東田有報東家農弗之較但祝云果有<lb/>
　神明蝗當自去明日蝗復飛集西家東田無傷焉<lb/>
常州一村媼老而盲家惟一子一婦婦一日方炊未熟<lb/>
　而其子呼之田所婦囑姑為畢其炊媼盲無所覩飯<lb/>
　成捫器貯之誤得溺器婦歸不敢言先取其當中潔<lb/>
　者食姑次以饋夫其親器臭惡者乃以自食良久天<lb/>
<pb n="KR3l0121_WYG_003-2a"/>
　忽晝暝覿面不相覩其婦暗中若為人攝去俄頃開<lb/>
　明身乃在近舎林中懷掖間得小布囊貯米三四升<lb/>
　適足給朝晡明旦視囊米復如故寶之至今予始聞<lb/>
　此事竊謂晝暝得米或孝感所致如郭巨得金之類<lb/>
　至謂囊米旦旦常盈則頗近迂誕然得老為人誠慤<lb/>
　必不妄傳而村婦一節如此亦可尚也故録以為勸<lb/>
　云<lb/>
常倅陳森按視北使宿頓至屬縣無錫暴得疾其子充<lb/>
<pb n="KR3l0121_WYG_003-2b"/>
　棄兄弟自城挐舟迎候解維已昏暮時夜暗舟中明<lb/>
　燭充憂懣不能寐舟有偕行者炙肉飲酒四鼔後忽<lb/>
　有物狀如獮猴自水中躍登船艫偏重且没舟人惶<lb/>
　遽叱之其物索肉亟擲與之乃没<hi>魏掞上舍說三事</hi>
宜興陳宰冕有幹過宿富陽客邸中夜燈暗且滅見壁<lb/>
　間有人影舉動若傀儡狀陳驚懼擲枕抵壁邸主問<lb/>
　知其故推門為明其燈乃已明日詢之乃一弄傀儡<lb/>
　人客死其室方數日也<lb/>
<pb n="KR3l0121_WYG_003-3a"/>
鹽官馬大夫中行妻悍妬一婢免乳即沈其子雜糠榖<lb/>
　為粥乘熱以食婢竟以血癖而殂乃取死子同坎瘞<lb/>
　之後數年妻為厲所憑自言坐血池中受無量苦上<lb/>
　訴於天今當偕詣陰府其家禱之且許以誦經飯僧<lb/>
　皆不從且云主母今亦數盡故我得相近又云馬在<lb/>
　世僅有三年之夀妻竟死傳此事時馬尚存<lb/>
盛大監勛紹興初知襄陽單騎之官府治有一樓為公<lb/>
　退燕息之所勛常獨居樓上屏左右命一老兵守其<lb/>
<pb n="KR3l0121_WYG_003-3b"/>
　下卧榻之前置大浴斛取漢江水滿注其中日易<lb/>
　新水老兵久而疑之乘勛晝寢登梯隙壁竊視乃<lb/>
　見一大鯉魚金鱗頳鬛游泳斛中如覺有窺者注<lb/>
　目壁隙凝然久之老兵驚懼趨下自是徹去斛不<lb/>
　復取水<hi>岳州張佐才承務說</hi>
米元章知無為軍喜神怪每雨𤾉致禱則設宴席于<lb/>
　城隍祠東向坐神像之側舉酒若相獻酬徃徃獲應<lb/>
　每得時新茶果之屬輒分以饋神令典客聲喏傳言<lb/>
<pb n="KR3l0121_WYG_003-4a"/>
　以致之間有得緡錢於香案之側若神以勞送者嘗<lb/>
　晨興呼譙門鼔吏問夜來三更不聞鼔聲吏惶恐言<lb/>
　中夜有巨白蛇纏遶其鼓故不敢近米頷之叱吏去<lb/>
　不復問故郡人皆疑其蟒精至今父老猶傳道之<lb/>
劉知常襄陽人其兄為襄陽縣之胥魁知常始生皓首<lb/>
　赭面里俗謂之社公兒年十四五隨閭里出遊萬山<lb/>
　俄獨行迷路望逺峯之顛有光景趨即之見一道士<lb/>
　坐磐石上愬以迷路之狀且告之饑道士袖出一物<lb/>
<pb n="KR3l0121_WYG_003-4b"/>
　餌之頓覺果然道士指以歸路且約明日復㑹此知<lb/>
　常既歸一宿而皓首變黒面晢如玉如期而徃道士<lb/>
　已在遂授金丹之訣且告之曰我桐柏真人若歸他<lb/>
　日茍欲見我一念及我即至遂辭歸自是脫然有遺<lb/>
　去塵世之志以母老不能違侍側乃於所居之傍闢<lb/>
　草廬以居時人謂之草菴居士而真人常降其室崇<lb/>
　觀間徽宗聞其名詔蘂珠殿侍宸徃襄陽尋訪知常<lb/>
　與偕至京師見於内殿驗其方術知常取鹽數斛布<lb/>
<pb n="KR3l0121_WYG_003-5a"/>
　地上疏為畦畛每畦相去數寸為一竅取藥置竅中<lb/>
　有頃悉成金蓮子又取故敗鐵器錢鎛之類以藥㸃<lb/>
　化皆成黄金上神其術賜以金冠𧰼簡緋袍皂襈號<lb/>
　丹華處士眎朝散大夫以其所作黄金為金寶輪頒<lb/>
　藏天下神霄宫知常又自作金合數百貯所煉丹分<lb/>
　遺公卿太師蔡元長京嘗贈之詩有萬鎰黄金手<lb/>
　化鐵五色綵雲神授丹之句蓋記其實也<hi>無為胡知縣說</hi>
和州兵火前嘗新建兵官廨舎既成兵官者挈妻孥<lb/>
<pb n="KR3l0121_WYG_003-5b"/>
　入居之翌日日晏而門不啓兵級輩怪之呼門不應乃<lb/>
　毁壁以入而室之戸扃復毁而入乃見布席于地盃盤<lb/>
　肴核狼藉其上而兵官與其妻孥數人皆踣其傍死<lb/>
　矣衆甚駭懼即以聞府乃掘其處深數尺得二長石<lb/>
　發其下各有二骸疑其滯魄之為怪也<lb/>
無為軍城内有秀溪者初名錦繡溪始未有城溪水與<lb/>
　外通中有珠蚌入水者足或履之其大如席旋即失<lb/>
　之蓋亦靈異或夜傍水際啓殻吐其光明皎如月照<lb/>
<pb n="KR3l0121_WYG_003-6a"/>
　地數丈秀之名蓋取川媚之義也其後築城絶不通<lb/>
　外珠遂不知所在<lb/>
泉州故陳洪進所據也州之便廳至今郡守不敢登廳<lb/>
　堦常有劒影極分明障之不能掩削之不能去郡人<lb/>
　神而畏之屋今敝甚而不敢葺近城法石寺洪進墓<lb/>
　在焉傍有小冢則其女之殯也女年及笄未嫁而死<lb/>
　時或形見遇者輒死有連江尉龔遂良遊寺中夜見<lb/>
　之翌日與人言體中大覺不佳且囑後事肩輿亟送<lb/>
<pb n="KR3l0121_WYG_003-6b"/>
　至家而殂又士人王宗衡因至寺中偶便旋于墓側<lb/>
　即得心疾狂易不知人逾年乃愈<hi>李顧言朝奉說二事</hi>
治平丁未歲漳州地震裂長數十丈闊丈餘有狗自中<lb/>
　走出視其底皆林木枝葉蔚然<lb/>
泉州永春縣毗湖村民蘇二十一郎為行商死於外同<lb/>
　輩以燼骨還其家蘇之神隨至語言如嬰兒或見其<lb/>
　形亦能預言人休咎有親舊徃視者蘇輒令其妻具<lb/>
　飲饌待之酒肴皆不索自至其神每來率以黎明時<lb/>
<pb n="KR3l0121_WYG_003-7a"/>
　先遠聞空中擊鉦聲漸至既至如風雨然自簷楹間<lb/>
　入村人敬而畏之相與立廟祀焉至今猶存<hi>黄童朝散說</hi>
翟公遜大參汝文鎮㑹稽歲嘗大旱於便坐供張命典<lb/>
　謁者迎釋迦佛及龍王像與府丞同席而自坐西嚮<lb/>
　盛具乞雨於二像明日大雨霶霈臨街有樓怪不可<lb/>
　居民因作神像於樓上事之甚謹莫敢正視公遜過<lb/>
　之有瓦礫自樓飛擲正中帽簷公遜大怒駐車召戎<lb/>
　官撤去神像毁其樓為酒肆一日出遊聞路傍民舍<lb/>
<pb n="KR3l0121_WYG_003-7b"/>
　聚哭問之曰家有婦為鬼所憑召僧道作法治之莫<lb/>
　能已公遜曰審如是胡不投牒訟於府民勉從之明<lb/>
　日狀其事訴焉公遜大書曰送城隍廟依法施行令<lb/>
　民齎詣廟以楮鏹焚之且囑曰三日鬼不去可來告<lb/>
　至次日中夜民家覺大旋風遶舎屋瓦皆飛病婦忽<lb/>
　自牀起顛倒踉蹌投門而出家人追及門外共執持<lb/>
　之移時乃蘇云初見有人持牒來云城隍追汝遂隨<lb/>
　之出皆不省其他也自此遂愈公遜罷鎮歸渡錢塘<lb/>
<pb n="KR3l0121_WYG_003-8a"/>
　潮未當應公遜禱而請之須臾潮至其異事皆此類<lb/>
　而性資詼詭居於常州建大第市瓦數十萬公遜取<lb/>
　視之嫌有布紋曰吾方奉親居此豈可置布紋於頭<lb/>
　上耶以巨梃一時擊碎陶者請曰即不用布無以藉<lb/>
　坯公遜命取羅數十疋給之<hi>鄭成平老奉議說</hi>
光州定城主簿富某秩滿挈家還鄉道經合肥與其帥<lb/>
　有舊畱連數日館於佛寺一夕既寢聞箱篋中切切<lb/>
　有聲疑其鼠也明旦發視中有金釵數隻皆寸截之<lb/>
<pb n="KR3l0121_WYG_003-8b"/>
　别篋貯羅縠甚多皆細剪如簟紋富大驚異出對<lb/>
　寺僧說之僧曰是何愚鬼此寺素未有怪也言訖<lb/>
　僧所服三衣皆已剪如綾縠矣明日謁帥作於客<lb/>
　次復舉其事且云所將疋帛悉壞惟衣服幸全爾<lb/>
　俄視其衣已剪如前富大懼亟辭而去後亦無他<lb/>
　<hi>無為進士李記言說</hi>
明州育王塔靈感甚多魏丞相南夫母秦國太夫人祥<lb/>
　除飯僧寺中丞相夫人慶國姜氏然香於臂有髙麗<lb/>
<pb n="KR3l0121_WYG_003-9a"/>
　僧適在其間咨嗟贊異俄丞相之猶子鯉門指塔級<lb/>
　間有佛現丞相隨所指視之良信衆皆爭覩悉見佛<lb/>
　像而各不同或見金像鐵像或肉色相或見半身或<lb/>
　惟見頭髻或惟見面觀者駭異丞相乃於諸像中詢<lb/>
　衆目所同見多者命工圖之<lb/>
程迥者伊川之後紹興八年來居臨安之後洋街門臨<lb/>
　通衢垂簾為蔽一日有物如燕瞥然自外飛入徑著<lb/>
　於堂壁家人就視乃一美婦僅長五六寸而形體皆<lb/>
<pb n="KR3l0121_WYG_003-9b"/>
　具容服甚麗見人殊不驚小聲歴歴可辨自言我玉<lb/>
　真娘子也偶至此非為禍祟茍能事我亦甚善其家<lb/>
　乃就壁為小龕香火奉之頗能預言休咎皆驗好事<lb/>
　者爭徃求觀人輸百錢乃為啓龕至者絡繹小阜程<lb/>
　氏矣如是期年忽復飛去不知所在<lb/>
士人李璋妻徐氏美豔而性靜默居常外戸不窺惟暮<lb/>
　夜獨行後圃璋初不以為異但每自後歸則口吻間<lb/>
　若咀嚼物他日密隨覘之則徐氏入一竹叢間俛而<lb/>
<pb n="KR3l0121_WYG_003-10a"/>
　捫地若有所索歸仍咀嚼夜於枕邊摸得一白石子<lb/>
　但視皆有齒痕若齧殘然已而視其箱中齒痕之石<lb/>
　甚多始怪而詰之終𨼆不言始徐氏甚妬自齒石之<lb/>
　後遂不復妬更為寛容璋寢婢子别榻皆縱不問如<lb/>
　是累年乃病卒<lb/>
四明人鄭邦傑以泛海貿遷為業徃來髙麗日本一夕<lb/>
　舟行聞鐃鼔聲自逺而至既而漸近則見一舟甚長<lb/>
　旌旗閃鑠兩舷坐數十百人呼嘯鼓棹疾進漸近若<lb/>
<pb n="KR3l0121_WYG_003-10b"/>
　畏人舟徑没水半里所復出鼓棹如前舟師此謂鬼<lb/>
　划船蓋前後溺死者所為見之者不利邦傑乃還<lb/>
張觷初為福州安南縣丞郡有指使張悅以州檄到縣<lb/>
　頗傲慢不遜觷心銜之後知福州而悅為本路巡轄<lb/>
　馬逓至州上謁觷踞坐廳上引悅廷㕘悅甚不堪誦<lb/>
　語紛紜觷命廷卒加捶時韓王世忠駐建州觷即械<lb/>
　送之申牒愬言悅常私悅田路分之女强逼與亂韓<lb/>
　王大怒斬悅於軍門觷後知袁州一日坐書室忽如<lb/>
<pb n="KR3l0121_WYG_003-11a"/>
　中惡仆地不省人左右扶掖進湯藥以少蘇乃亟命<lb/>
　取朝服來家人問之答曰適見張巡轄來便相捽拽<lb/>
　今須與同徃辨理言訖而卒<hi>從義郎吕仲權說二事</hi>
紹興初福建冦亂賊魁曰張義張萬全葉百三凶熖頗盛<lb/>
　提刑李稷臣諭降之二張譖葉於稷臣且言初無降意<lb/>
　將復為變稷臣信之乃植大柱於通衢取葉以鐵<lb/>
　索鎖縳於柱熾炭圍遶醯和五辛飲之備極楚毒稷<lb/>
　臣躬臨視之葉大呼曰我已就降何罪至此體皆焦<lb/>
<pb n="KR3l0121_WYG_003-11b"/>
　爛乃死自是稷臣每獨坐時見葉在側大惡之後三<lb/>
　年稷臣遍體生瘡疱狀如火灼痛不可忍竟卒<lb/>
王聖圖元城先生之外舅也未第時嘗夢被命除給事<lb/>
　以有牋牓來議姻者視其家世惟題四字曰靈澤夫<lb/>
　人明年登上第晚年得知潞州吏白典祠當謁者而<lb/>
　靈澤夫人在其數聖圖恍然甚驚異之期年以給事<lb/>
　召聖圖私念前夢忽忽不樂不復理装為行計一日過<lb/>
　靈澤廟闕門狀甚惶遽入問其故曰此夜連夢遂卒<lb/>
<pb n="KR3l0121_WYG_003-12a"/>
元城先生幼子景道元城在貶所嘗晝寢夢一道士來<lb/>
　謁頃之得家書報其内子生男而誕辰即夢道士日<lb/>
　也先生異之俄還自貶所視所生男狀貌宛然夢中<lb/>
　所見也故名之曰景道鍾愛之異於他子暨元城再<lb/>
　貶嶺外景道生九年矣忽得疾卒於家元城聞之悲<lb/>
　悼不能自勝南海道士有異術元城命醮以致其魂<lb/>
　景道果見形於位謂元城曰我昔為道士公為淄清<lb/>
　節度因射誤中吾臂出血四合而死今以撫育之恩<lb/>
<pb n="KR3l0121_WYG_003-12b"/>
　猶當償其半元城於是為刺臂血書般若心經以薦<lb/>
　之<lb/>
汴河岸有賣粥嫗日以所得錢置缿筩中暮則數而緡<lb/>
　之間得楮鏹二驚疑其鬼也自是每日如之乃密自<lb/>
　物色買粥者有一婦人青衫素裲襠日以二錢市粥<lb/>
　風雨不渝乃别貯其錢及暮視之宛然楮鏹也宻隨<lb/>
　所徃則北去一里所閴無人境婦人輒四顧入叢薄<lb/>
　間而滅如是者一年忽婦人來謂嫗曰吾久寄寓比<lb/>
<pb n="KR3l0121_WYG_003-13a"/>
　鄰今良人見迎將别嫗去矣嫗問其故曰吾固欲言<lb/>
　有以屬嫗我李大夫妾也舟行赴官至此死於蓐間<lb/>
　藁葬而去我既掩壙而子隨生我死無乳故日市粥<lb/>
　以活之今已期歲李今來發叢若聞兒啼必驚怪恐<lb/>
　遂不舉此子乞嫗為道其故俾取兒善視之以金釵<lb/>
　為贈而别俄有大舟抵岸問之則李大夫也徑徃發<lb/>
　叢嫗因隨之舉柩而兒果啼李大夫駭懼因為言且<lb/>
　取釵示之李諦視信亡妾之物乃發棺取兒養之<hi>李知</hi>
<pb n="KR3l0121_WYG_003-13b"/>
　<hi>縣明仲說</hi>
王陔字希武㕘政綯之子有第宅在平江之崑山陔居<lb/>
　家艱獨處於廳事之側其家婢妾頗衆夜則扃鎖堂<lb/>
　門而寢一夕有老乳婢夢中若驚魘其聲初甚微呌<lb/>
　呼不醒者久之婢輩驚起就榻視之則無見矣舉家驚<lb/>
　駭明燭四索無所得乃開扃徧索於外得之西圃池亭<lb/>
　之側坐以胡牀而耳目鼻口悉為泥塞急扶掖洗剔去<lb/>
　之則已昏然不知人矣舁歸灌沃湯藥移時竟死其<lb/>
<pb n="KR3l0121_WYG_003-14a"/>
　宅墻垣四周而中門扃鎖則不通内外不知何從而<lb/>
　出也時傳其地基故漏澤園也<lb/>
宣政間河決湍流横潰不復可塞有河清卒牢吉徃來<lb/>
　壞堰之傍相視塞河之䇿忽聞有呼其姓名者至於<lb/>
　三四視比近閴無人尋呼聲出葭葦間迫視乃一大<lb/>
　蝦蟇蹲髙如人異而拜之蟇問爾數徃來何為者對<lb/>
　以河決不可塞之狀蟇即吐一物舉盤承之狀如生<lb/>
　離支以與吉曰吞此可没水七日即能窮堰決之源<lb/>
<pb n="KR3l0121_WYG_003-14b"/>
　或有所覩切勿驚也且授以沈置茭楗之法云堰成<lb/>
　須廟以鎮之吉拜謝忽失蟇所在自此遂善没水<lb/>
　深行河底見決處下有龍方熟寐出如蟇所教河<lb/>
　決迄塞而建廟焉<hi>李知縣昭明仲說</hi>
許式字叔矜赴調京師歸行由汴岸舟有呼許侍郎者<lb/>
　直詣式舟式曰誤矣某小官也其人笑曰君即是矣<lb/>
　某與君有先契聞君將歸故欲一見因探懷出物一<lb/>
　襲曰以此贈行異日得十四歲女子乳即可餌也許<lb/>
<pb n="KR3l0121_WYG_003-15a"/>
　大訝且奇之後發襲得白石數塊堅瑩可愛因緘藏<lb/>
　之是後凡歴數任得倅博州一日行縣還太守謂曰<lb/>
　近一事異甚民家一小女不夫而孕父母弗能堪今<lb/>
　在禁矣而情未得也許曰其年幾何曰十四歲矣許<lb/>
　忽記曩事特詰問之女子涕泣曰實無他但一日嘗<lb/>
　浣衣溪傍南岸忽有人呼某小字者誤應之乃一道<lb/>
　者熟視都無一語徑去方應聲間忽若有感自爾<lb/>
　成孕初不知其所自也許因訪道者容狀衣服即<lb/>
<pb n="KR3l0121_WYG_003-15b"/>
　汴岸所見者也大神其事令人謹養視女子及産子<lb/>
　取乳以磨所藏之石應手如膏因即餌之經月餌盡<lb/>
　乳即止而子死召其父母告以實而釋之其後果登<lb/>
　禁從享年八十容色童潤如少壯時云<hi>鄉人蔡津退若說</hi>
　<lb/>
　<lb/>
　<lb/>
　睽車志卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3j0105_WYG_000-1a"/>
欽定四庫全書　　　　　子部十<lb/>
　提要<lb/>
　　石林燕語十卷　　　　雜家類三<hi>雜說之屬</hi>
　　　　<hi>臣</hi>等謹案石林燕語十卷宋葉夢得撰夢得<lb/>
　　　　有春秋傳已著録夢得為紹聖舊人徽宗時<lb/>
　　　　嘗司綸誥於朝章國典夙所究心故是書纂<lb/>
　　　　述舊聞皆有闗當時掌故於官制科目言之<lb/>
　　　　尤詳頗足以補史傳之闕與宋敏求春明退<lb/>
<pb n="KR3j0105_WYG_000-1b"/>
　　　　朝録徐度却掃編可相表裏陳振孫書録解<lb/>
　　　　題謂其書成于宣和五年然其中論館伴遼<lb/>
　　　　使一條建炎三年又論宰相一條謂自元祐<lb/>
　　　　五年至今紹興六年則書成於南渡之後振<lb/>
　　　　孫之説未核矣惟夢得當南北宋間戈甲倥<lb/>
　　　　偬圖籍散佚或有記憶失真考據未詳之處<lb/>
　　　　故汪應辰嘗作石林燕語辨而成都宇文紹<lb/>
　　　　奕<hi>案紹奕始末無考嘉定中有樞宻使宇文紹節疑其昆弟</hi>亦作考異以<lb/>
<pb n="KR3j0105_WYG_000-2a"/>
　　　　糾之應辰之書陳振孫巳稱未見葢宋末傳<lb/>
　　　　本即稀儒學警悟<hi>案儒學警悟亦南宋之書不著撰人名氏</hi>間引<lb/>
　　　　數條與紹奕考異同散見永樂大典中然寥<lb/>
　　　　寥無幾難以成編惟紹奕之書尚可裒集謹<lb/>
　　　　蒐采考校各附夢得書本條之下雖其間傳<lb/>
　　　　聞年月之訛繕寫字畫之誤一一毛舉或不<lb/>
　　　　免有意吹求頗類劉弦之規杜預吳縝之糾<lb/>
　　　　歐陽修而援引舊文辨駁詳確者十之八九<lb/>
<pb n="KR3j0105_WYG_000-2b"/>
　　　　是一朝故事得夢得之書而梗槩具存得紹<lb/>
　　　　奕之書而考證益密二書相輔而行於史學<lb/>
　　　　彌為有裨矣又夢得之書宋槧罕覯前明有<lb/>
　　　　大字刋本摹印亦稀世行毛晉津逮秘書所<lb/>
　　　　載脱悞頗多而商濬稗海所載踳駁尤甚今<lb/>
　　　　併參驗諸本以永樂大典所載詳為勘校訂<lb/>
　　　　訛補闕以歸完善凡所釐正各附案語于下<lb/>
　　　　方用正俗刻之訛庶幾稍還舊觀不失其真焉<lb/>
<pb n="KR3j0105_WYG_000-3a"/>
　　　　乾隆四十六年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0105_WYG_000-4a"/>
葉夢得石林燕語原序<lb/>
宣和五年余既卜别館於卞山之石林谷稍逺城市不<lb/>
復更交世事故人親戚時時相過周旋嵁巖之下無與<lb/>
為娯縱談所及多故實舊聞或古今嘉言善行皆少日<lb/>
所傳於長老名流及出入中朝身所踐更者下至田夫<lb/>
野老之言與夫滑稽諧謔之辭時以抵掌一笑窮谷無<lb/>
事偶遇筆札隨輙書之建炎二年避亂縉雲歸兵火蕩<lb/>
析之餘井閭湮廢前日之客死亡轉徙略相半而余亦<lb/>
<pb n="KR3j0105_WYG_000-4b"/>
老矣洊罹變故志意銷隳平日所見聞日以廢忘因令<lb/>
棟更裒集為十卷以石林燕語名之其言先後本無倫<lb/>
次不復更整齊孔子語虞仲夷逸曰隱居放言而公明<lb/>
賈論公叔文子曰夫子時然後言人不厭其言子曰然<lb/>
夫言不言吾何敢議抑謂初無意於言而言則雖未免<lb/>
有言以余為未嘗言可也八月望日石林山人序<lb/>
</p>
<p>
</p>
  </div>
</body>
</text>
</TEI>
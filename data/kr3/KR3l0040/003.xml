<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>談苑卷三</head> <lb/>
    <p>
<pb n="KR3l0040_WYG_003-1a"/>
欽定四庫全書<lb/>
　談苑卷三<lb/>
　　　　　　　　　　　宋　孔平仲　撰<lb/>
真宗上僊明肅召兩府入諭之一時號泣明肅曰有日<lb/>
哭在且聽處分議畢王曾作參政當秉筆至云淑妃為<lb/>
皇太妃曾卓筆云適来不聞此語丁崖州曰遺詔可改<lb/>
邪衆皆不敢言明肅亦知之始惡丁而嘉王曾之直也<lb/>
澶淵之幸陳堯叟有西蜀之議王欽若賛金陵之行持<lb/>
<pb n="KR3l0040_WYG_003-1b"/>
遲未決遣訪宼凖凖云惟有熱血相潑爾浸潤者云殊<lb/>
無愛君之心講和之後兵息民安天意悦豫而欽若激<lb/>
以城下之盟欲報東門之役既弗之許則説以神道設<lb/>
教鎮服人心祥符中所講禮文悉起於此也<lb/>
丁謂在崖州方奕棋其子哭而入云適聞有中使渡海<lb/>
將至矣謂笑曰此王欽若使人来嚇我爾使至謝恩畢<lb/>
乃傳宣撫問<lb/>
夏守恩作殿帥舊例諸營馬糞錢分納諸帥守恩受之<lb/>
<pb n="KR3l0040_WYG_003-2a"/>
夫人别要一分王徳用作都虞候獨不受又章獻上僊<lb/>
内官請坐甲王獨以為不須興國寺東火張耆樞相宅<lb/>
近須兵防衛王不與以此數事作樞宻副使<lb/>
省試王射虎侯賦云講君子必争之藝飾大人所變之<lb/>
皮貴老為其近於親賦云覩兹黄耉之状𩔖我嚴君之<lb/>
容試官大噱<lb/>
永叔云開封多為皇親所擾送一卒云為鵓鴿飛而不<lb/>
下<lb/>
<pb n="KR3l0040_WYG_003-2b"/>
韓魏公嘗夢崔侍郎在客位及覺問客將有何官客云<lb/>
崔縣尉在客位乃崔台符也台符明法出身致位通顯<lb/>
官制行合作尚書而只除刑部侍郎寄禄至光禄大夫<lb/>
後奪一官終於正議大夫正議大夫亦侍郎也<lb/>
魏氏有李後主畫竹題跋甚多其一云宗孟噪清臣誠<lb/>
同一觀又有李書云元豐卒酉清明後三日中書昭文<lb/>
位觀傳正邃明邦直志道三公執政張誠一武人用事<lb/>
者耳<lb/>
<pb n="KR3l0040_WYG_003-3a"/>
程戡侍即自言為御史時接伴遼使張觀中丞教之曰<lb/>
待之以禮答之以簡戡佩服其言或云不然使人見人<lb/>
語簡便生疑心激惱人不若曠然以誠接之<lb/>
吕文靖教馬子山云事不要做到十分子山初未諭其<lb/>
後語人云一生只用此一句不盡李若谷教一門生云<lb/>
清勤和緩門人曰清廉勤瘁和同則聞命矣緩安可為<lb/>
也李公曰天下甚事不是忙後壊了韓稚圭教一門生<lb/>
云穏審著大事將做小事做小事將做大事看胡瑗教<lb/>
<pb n="KR3l0040_WYG_003-3b"/>
人心中稍疑事便不要做永叔言觀人題壁便可知其<lb/>
文章<lb/>
熈寜中福建賊廖恩攻剽數郡殺害捕盗官東南為之<lb/>
騷然凡恩所經渉監司守將皆坐貶絀其餘相連得罪<lb/>
者不可勝計既乃招降予官朝廷以其悍勇頗任使之<lb/>
一旦恩至三班院供家状云自出身歴任以来竝無公<lb/>
私過犯有一班行李師益亦同供状乃云前任信州廵<lb/>
檢為廖恩事勒停都下相傳以為笑焉<lb/>
<pb n="KR3l0040_WYG_003-4a"/>
杜祁公為樞密使内降某人與近上班行停之數日同<lb/>
列促之不聽中使宣催公翌日奏某人是誰奏請容商<lb/>
量初不宣諭再三論之方云是貴妃誕育時產媪之子<lb/>
又再三論之只除三班借職又求監都商税院公奏云<lb/>
此係三司舉官一歲四十萬貫税額堅持不可猶得南<lb/>
排岸<lb/>
大内都知張惟吉請諡禮官以吉前持温成喪不當居<lb/>
皇儀殿一夕争之至明時宰阿䛕順旨惟吉頓足泣下<lb/>
<pb n="KR3l0040_WYG_003-4b"/>
縁此得諡忠惠陳執中以不正諫前事至死禮官諡曰<lb/>
榮靈<lb/>
晏丞相知南京王琪張亢為幕客泛舟湖中只以諸妓<lb/>
自隨晏公把柁王張操篙琪南方人知行舟次第至橋<lb/>
下故使船觸柱而横厲聲呼曰晏梢使柁不正也<lb/>
范希文知鄧州是時法網踈濶監司尚預游宴張去惑<lb/>
為提㸃刑獄醉中起舞既而曰啓諫議壊了提刑也<lb/>
朱柬之自言作滁州推官時歐陽永叔為太守杜彬作<lb/>
<pb n="KR3l0040_WYG_003-5a"/>
倅曉音律永叔自琅琊山幽谷亭醉歸妓扶歩行前引<lb/>
以樂彬自亭下舞一曲破直到州衙前凡一里餘永叔<lb/>
詩云杜彬琵琶皮作絃元祐五年彬子焯在金陵或問<lb/>
皮何以作絃焯云永叔詩詞之過也琵琶誠好乃國初<lb/>
老聶工造世間只有四面今尚收藏在家但無皮絃事<lb/>
爾<lb/>
朱柬之云昔年為宿州符離令孫元規以節副安置每<lb/>
来縣中打毬射弓後以禮部侍郎致仕英宗即位起知<lb/>
<pb n="KR3l0040_WYG_003-5b"/>
慶州元規私語朱云當時作樞副以不讀温成冊出<lb/>
於水闗外濮王送書相别稱羙其節槩亦有書答之後<lb/>
来騐書乃英宗詢翰今日一起其端自此人事倚伏不<lb/>
可知也<lb/>
唐子正桂州人為舉人時入京道中遇一道人服破敝<lb/>
人皆疑其盜也疎之道人者辭去留一詩與蔡州門卒<lb/>
候唐過予之騐其日乃辭去之日也相去已十程矣詩<lb/>
曰知汝有心求富貴到頭無分學神仙又云直待角龍<lb/>
<pb n="KR3l0040_WYG_003-6a"/>
危燕會好来黄壁卧林泉後三十年子正以太子中舍<lb/>
通判邕州交阯入城子正自縊於官舍壁下乃熈寜九<lb/>
年正月二日也歲在丙辰故曰角龍正月二日危月燕<lb/>
直日故曰危燕予児童時已聞此詩騐於三十年後乃<lb/>
知交阯一覆三州殺人無數亦非偶然爾<lb/>
賈易以諌官責知懐州替鄭佾赴闕李之儀夢鄭佾依<lb/>
舊知懐州數數對親朋言此夢既而易以到官上表再<lb/>
貶知廣徳軍佾已知單州待闕尚逺自言于朝廷復以<lb/>
<pb n="KR3l0040_WYG_003-6b"/>
懐州還佾之儀之夢遂騐<lb/>
吳充病贅仁宗見之揜鼻既而諭執政者曰充病矣其<lb/>
後執政進擬差除不敢公去充但於姓名下小書病字<lb/>
以是終仁宗世充罕至京師一旦神宗即位充歴踐二<lb/>
府日在上左右其贅比舊加大宂且腥甚而上不惡焉<lb/>
則夫命之至也雖病也有物盖之矣<lb/>
滕元發云一善醫者云取本草白字藥服之多騐蘇子<lb/>
容云黑字是後人益之<lb/>
<pb n="KR3l0040_WYG_003-7a"/>
宋次道云唐三百年惟薛苹為滑帥田𢎞正為魏帥興<lb/>
河役力省工倍它時未嘗略為患也<lb/>
館中同列疾王文穆使陳越寝如文穆之屍石中立作<lb/>
文穆之妻哭其傍餘人歌虞殯於前後欽若聞之密奏<lb/>
將盡逐之王文正持其奏不下<lb/>
蘇渙郎中押伴夏人云賣銀五千兩買樂人幞頭四百<lb/>
枚薰衣香龍腦朱砂凡數百兩及買綾為壁衣<lb/>
陳執中作相杜祁公引年一表便許止除少師物論喧<lb/>
<pb n="KR3l0040_WYG_003-7b"/>
然富彦國在鄆葉道卿在青皆不平之執中守亳病甚<lb/>
累表乞致仕不允移曹南卧京第者踰年又五年方許<lb/>
致仕是時富公作相欲矯前事耳<lb/>
猴部頭猿父也衣以俳優服常在昭宗側梁祖受禪張<lb/>
御筵引至坐側熟視梁祖忽奔走號躑褫其衣冠全忠<lb/>
大怒叱令殺之唐之舊臣無不愧怍<lb/>
陳靖為吏部員外郎曉三命自言官髙夀長一旦卒附婢<lb/>
子語平生最厚薛向向往見之婢子冠帶而出語言動<lb/>
<pb n="KR3l0040_WYG_003-8a"/>
作真靖也向問吏部平生自知命何乃至此答云某甚<lb/>
有官夀皆如術數但以不塟父母乃被尅折既而泣下<lb/>
向欲質以一事乃問以隂中善惡之報靖言世間所傳<lb/>
皆不誣也只如張退傳官職夀康人所仰望然酆都造<lb/>
獄明年三月成矣不可不戒也向密記其説明年車駕<lb/>
游池宣召張士遜士遜至向適於稠人中望見之以為<lb/>
士遜精健如此鬼語乃妄言耳明日聞士遜薨矣<lb/>
郭逵伐交州行師無紀律其所措置殆可笑也進兵有<lb/>
<pb n="KR3l0040_WYG_003-8b"/>
日矣乃付諸將文字各一大軸謂之將軍下令字畫甚<lb/>
細節目甚繁又戒諸將不得漏洩諸將近燈火竊觀之<lb/>
徐禧嘗見之云如一部尚書多禧三日夜讀之方竟則<lb/>
諸將倉猝之際何暇一一觀也内一事云一交人好乘象<lb/>
象畏猪聲仰諸將多養猪如象到以錐刺猪猪既作聲<lb/>
象自退走<lb/>
余靖不修飾作諌官乞不修開寳㙮時盛暑上入内云<lb/>
被一汗臭漢薫殺噴唾在吾面上<lb/>
<pb n="KR3l0040_WYG_003-9a"/>
永叔夢為鸜鵒飛在樹上意甚快悦聞榆莢香特異永<lb/>
叔嘗自言上有一兄未晬而卒母哭之慟夢神人别以<lb/>
一子授之白毫滿身母既娠白毫無數永叔生毛漸退<lb/>
落<lb/>
宋庠罷叅鄭戩罷樞葉清臣罷計吳安道罷尹盖吕文<lb/>
靖惡其黨盛也時數公多以短封廋詞相往来如青骨<lb/>
不識字米蓆子作版之𩔖青骨謂蔣堂時諺謂知制誥<lb/>
為識字待制為不識字楊吉作發運以餉權要得户部<lb/>
<pb n="KR3l0040_WYG_003-9b"/>
副使<lb/>
李昭遘修撰自河中移知晉州云母夫人年八十矣事<lb/>
姑二十年唯梳髪髻姑亡始戴冠今士大夫家子婦三<lb/>
日已冠而與姑宴飲矣<lb/>
吕文穆薄遊一縣胡旦隨父宰邑客有譽吕舉其詩云<lb/>
挑盡寒燈夢不成胡笑曰乃是一渇睡漢耳吕明年中<lb/>
甲寄聲胡曰渇睡漢状元及第矣胡答曰待我明年第<lb/>
二人及第輸君一籌次榜果中首選<lb/>
<pb n="KR3l0040_WYG_003-10a"/>
舉子以巨軸獻胡旦旦覽之曰㫖哉㫖哉<lb/>
王介得知常州劉貢甫以語謔之介曰貢甫非豈弟君<lb/>
子乎貢甫曰雖非豈弟君子却是打爺知州常州風俗<lb/>
毆父有橋名曰打爺橋<lb/>
白黒簡心此東漢書語也或以命謝師直之告譏其好<lb/>
奕也<lb/>
蔡立知江州後娶崔氏生一女前妻一子娶袁轂之女<lb/>
病瘵而死凴於崔氏之女凡語言皆怨其後母之薄也<lb/>
<pb n="KR3l0040_WYG_003-10b"/>
云人死皆有一蟲轉以付人以與崔氏之女又以其先<lb/>
亾母勸之令勿自殘賊親戚今不與矣其始已議攅殯<lb/>
袁氏云吾無児女它日誰塟我者不如焚我也比至火<lb/>
作之時𡊮氏所凴之語忍痛之聲聞於外焉<lb/>
沈文通説故三司副使陳洎卒後婢子附語云坐不塟<lb/>
父母當得為貴神今為賤鬼足脛皆生長毛<lb/>
福州奏販鹽賊謀者四五人従者四十人大理斷官趙<lb/>
衍審刑詳議祝諌盡斷死罪衍尋卒臨命自語曰寃枉<lb/>
<pb n="KR3l0040_WYG_003-11a"/>
殺人祝諌通判揚州未幾亦卒<lb/>
知江州瑞昌縣畢従範素健無所苦一夕㑹客客前燭<lb/>
皆明惟従範前燭數易屢滅是夕暴病卒盖隂氣先有<lb/>
所薄爾<lb/>
知䖍州朝議李大夫自云凡二十五子今所有一子也<lb/>
其母以屢失子於病風作時嚙臂志之比再生子齒痕<lb/>
隠然在其臂乃知輪㢠廻再生之説為不誣爾<lb/>
太祖建隆六年議改元語宰相勿用前代舊號改元乾<lb/>
<pb n="KR3l0040_WYG_003-11b"/>
徳後於内人鏡背有乾徳之號學士陶榖曰此偽蜀年<lb/>
號也太祖由是益重儒士<lb/>
國家開寳中錢文曰宋通元寳至寳元中則曰皇宋通<lb/>
寳近世錢文皆著年號惟此二錢不然者以年號有寳<lb/>
字故也<lb/>
太宗時宋白賈黄中李至吕䝉正蘇易簡五人同拜翰<lb/>
林學士承㫖扈蒙贈詩云五鳳齊飛入翰林其後皆為<lb/>
名臣<lb/>
<pb n="KR3l0040_WYG_003-12a"/>
御史䑓故事三院御史言事必先白中丞自劉子儀為<lb/>
中丞始榜䑓中御史有所言不須先白中丞至今如此<lb/>
真宗雖以文詞取士然必視其器識每賜進士及第必<lb/>
召髙第三四人竝列於庭更察其形神磊落者始賜第<lb/>
一人及第或取其所試文詞有理趣者徐奭鑄鼎象物<lb/>
賦云足惟下正詎聞公餗之欹傾鉉乃上居實取王臣<lb/>
之威重遂以為第一蔡齊置器賦云安天下於覆盂其<lb/>
功可大遂以為第一<lb/>
<pb n="KR3l0040_WYG_003-12b"/>
故事學士在内中院吏朱衣雙引太祖朝李昉為學士<lb/>
太宗在南衙朱衣一人前引昉因去其一往時學士入<lb/>
劄子不著姓但云學士某盛度丁度竝為學士遂著姓<lb/>
以别之後皆著姓<lb/>
吕文穆公䝉正為相有朝士藏古鑑能照二百里欲因<lb/>
弟獻以求知公曰吾面不過楪子大安能照二百里聞<lb/>
者歎服以為賢於李衞公逺矣<lb/>
唐人奏事非表非状者謂之榜子亦曰録子今謂之劄<lb/>
<pb n="KR3l0040_WYG_003-13a"/>
子<lb/>
真宗臨軒䇿士夜夢下有菜一苖甚盛與殿基相髙及<lb/>
拆第一卷是乃蔡齊上見其容貌曰得人矣特詔執金<lb/>
吾七人清道自齊始<lb/>
范仲淹字希文知開封府事决事如神京師謡曰朝廷<lb/>
無憂有范君京師無事有希文每奏事多陳治亂歴詆<lb/>
大臣不法言者以仲淹離間君臣落職知饒州寳元中<lb/>
元昊叛上知其才兼文武起帥延安日夕訓練精兵賊<lb/>
<pb n="KR3l0040_WYG_003-13b"/>
聞之曰無以延州為意今小范老子腹中有數萬甲兵<lb/>
不比大范老子可欺也戎人呼知州為老子大范謂雍<lb/>
也後知慶州時王師定川之敗議㸃鄉軍仲淹令刺其<lb/>
手及兵罷還慶路皆復得為農上以四路諸招討委之<lb/>
仲淹與韓琦謀必欲収復靈夏横山之地邉上謡曰軍<lb/>
中有一韓西賊聞之心骨寒軍中有一范西賊聞之驚<lb/>
破膽元昊聞而懼之遂稱臣<lb/>
陳堯佐字希元修真宗實録特除知制誥舊制須召試<lb/>
<pb n="KR3l0040_WYG_003-14a"/>
唯楊億與堯佐不試而授兄堯叟弟堯咨皆舉進士第<lb/>
一時兄弟貴盛當世少比堯佐退居鄭圃尤好詩賦張<lb/>
士遜判西京以牡丹花及酒遺之堯佐答曰有花無酒<lb/>
頭慵舉有酒無花眼懶開正向西園念蕭索洛陽花酒<lb/>
一時来<lb/>
狄青字漢臣元昊叛屢將兵出戰四年間大小二十五<lb/>
陣八中流矢人呼為狄天使上觀其儀表曰朕之關張<lb/>
也於是有敵萬之稱謂以一足以敵萬也初青在軍伍<lb/>
<pb n="KR3l0040_WYG_003-14b"/>
間韓魏公范文正公一見之皆稱其有將相之器果能<lb/>
為國立功為時名將<lb/>
王旦字子明為翰林學士嘗奏事下殿真宗目送之曰<lb/>
與朕致太平必斯人也後拜平章事外撫諸邊内安百<lb/>
姓官吏得職天下富庶頌聲洋溢旦之力也<lb/>
石介字守道徂徕山人也文章學術天下宗師皆呼為<lb/>
徂徕先生著宋頌十篇猗那清廟無以加也慶厯三年<lb/>
天下所謂賢士大夫必用於兩府侍従䑓諌之官宋之<lb/>
<pb n="KR3l0040_WYG_003-15a"/>
用人於兹為盛介作慶厯聖徳詩<lb/>
范文正公幼孤隨母適朱氏因冒朱姓後復本姓啓曰<lb/>
志在投秦入境遂稱於張禄名非覇越乗舟乃效於陶<lb/>
朱以范睢范蠡嘗改姓故也偽蜀范禹稱亦嘗冒張姓<lb/>
謝啓云昔年上第誤標張禄之名今日故園復作范睢<lb/>
之裔然不若文正謝啓之精切也<lb/>
景徳中夏文荘公初授館職時方早秋上在拱辰殿按<lb/>
舞命中使索新詞公立進喜遷鶯曰霞散綺月沉鈎簾<lb/>
<pb n="KR3l0040_WYG_003-15b"/>
捲未央樓夜涼河漢截天流宫闕鎖新秋瑤堦曙金莖<lb/>
露鳳髓香和雲霧三千珠翠擁宸游水殿按梁州上大<lb/>
悦<lb/>
王文康公詩云棗花至小能成實桑葉雖柔解吐絲堪<lb/>
笑牡丹如斗大不成一事又空枝亦重厚者之辭也<lb/>
裴晉公作鑄劍㦸為農器賦云我皇帝嗣位三十載寰<lb/>
海鏡清方隅砥平駈域中盡歸力穡示天下弗復用兵<lb/>
則平淮西一天下已見於此賦矣<lb/>
<pb n="KR3l0040_WYG_003-16a"/>
范文正公作金在鎔賦云如令區别妍媸願為軒鑑若使<lb/>
削平禍亂請就干將則公負將相器業文武全材亦見<lb/>
於此賦矣公為水車賦云方今聖人在上五日一風十<lb/>
日一雨則斯車也吾其不取意謂水車唯施於旱不旱<lb/>
則無所施公在寳元康定間邉鄙有事驟加進擢晏静<lb/>
則置而不用亦與水車何異<lb/>
王沂公有物混成賦云不縮不盈賦象寜窮於廣狹匪<lb/>
彫匪斵流形罔滯於盈虚則宰相陶鈞之意可見矣又<lb/>
<pb n="KR3l0040_WYG_003-16b"/>
云得我之小者散而為草木得我之大者聚而為山川<lb/>
則擇任掄材使大小各得其所又可見矣<lb/>
寇凖以員外郎奏事直言觸犯太宗怒而起凖遽以手<lb/>
引赭袍請上復御坐親决其事乃退上嘉納之太宗曰<lb/>
朕得寇凖如唐太宗得魏鄭公<lb/>
太平興國七年季冬大雪上賜學士詩曰輕輕相亞凝<lb/>
如酥宫樹花装萬萬株今賜酒卿時一盞玉堂閒話道<lb/>
情無<lb/>
<pb n="KR3l0040_WYG_003-17a"/>
錢俶進寳帶太祖曰朕有三條帶與此不同俶請宣示<lb/>
上笑曰汴河一條惠民河一條五丈河一條俶大愧服<lb/>
夏英公言楊文公文如錦繡屏風但無骨耳議者謂英<lb/>
公文譬如泉水迅急湍悍至於浩蕩汪洋不如文公也<lb/>
田元均治成都有聲有訴訟其懦弱不能自伸者必委<lb/>
曲問之蜀人謂之照天蠟燭<lb/>
劉隨待制為成都通判嚴明通逹人謂之水晶燈籠<lb/>
仁宗暑月不揮扇以拂子敺蚊蠅而已冬月不須爐醫<lb/>
<pb n="KR3l0040_WYG_003-17b"/>
者云體備中和之氣則然<lb/>
姚跂囘云自来奉使北朝禮遇之厚無如王拱辰預釣<lb/>
魚放鶻之會皇帝親御琵琶以侑酒是時先父館伴相<lb/>
得甚歡拱辰謂先父曰南朝峭漢推吾異日先父為上<lb/>
道此語上曰拱辰答問似此語言極多其才器不在人<lb/>
下然識量不足難於逺到吾見奉使之人惟富弼不可<lb/>
量也因問南朝如卿人才有㡬弼曰臣斗筲之器不足<lb/>
道也本朝人才勝如臣者車載斗量不可數計察斯人<lb/>
<pb n="KR3l0040_WYG_003-18a"/>
大未可量也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0040_WYG_003-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　談苑卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>談苑卷一</head> <lb/>
    <p>
<pb n="KR3l0040_WYG_001-1a"/>
欽定四庫全書<lb/>
　談苑卷一<lb/>
　　　　　　　　　　　　宋　孔平仲　撰<lb/>
張鄧公吕許公同作宰相一日朝退仁宗獨留吕公問<lb/>
曰張士遜久在政府欲與一差遣出去吕公曰士遜出<lb/>
入兩朝亦頗宣力仁宗曰恩命如何吕公曰與除静江<lb/>
軍節度使檢校太傅知許州仁宗曰不虧它否吕公曰<lb/>
聖恩優厚吕公既退張吕親姻也私焉曰主上獨留公必<lb/>
<pb n="KR3l0040_WYG_001-1b"/>
是士遜别有差遣因祈以恩命吕沈吟乆之曰使弼使<lb/>
弼張亦欣然慰望是日張公打屏閤子内物色過半矣<lb/>
既夕鎖院明日早張公令院子盡般閤子内物色歸家<lb/>
更不趨待漏院只就審官東院待漏既入朝張公唯祗<lb/>
候宣麻吕公唯凖擬押麻耳忽有堂吏報吕公云相公<lb/>
知許州吕公大驚扵是張公押麻乃吕公除静江軍節<lb/>
度使檢校太傅知許州也<lb/>
太祖朝都知押班皆以供奉官為之内中祗應裹頭巾<lb/>
<pb n="KR3l0040_WYG_001-2a"/>
衣褐衫而已仁宗朝王守忠官至留後乞綴本品班赴<lb/>
宴閤門従之自知未允辭而不赴<lb/>
禁中近清明節神宗侍曹太皇因語自来却無人做珠<lb/>
子鞍轡雖云太華然亦好也太皇聞此語已密令人描<lb/>
様矣不數日實促就珠子鞍轡傳宣索玉鞍轡一副神<lb/>
宗莫測所欲用亦莫敢問依㫖進入太后令送後苑拆<lb/>
修遂施珠韀焉其上作小紅羅銷金坐子劣可容體甫<lb/>
近上已以鞍架載之送神宗神宗大感悦取小烏馬扵福寜<lb/>
<pb n="KR3l0040_WYG_001-2b"/>
殿親試之駕幸金明池回遂乗此韀士論皆謂雖神宗<lb/>
絶孝亦光獻至慈上下相得以成其美焉光獻太皇太<lb/>
后疾病稍間神宗親製一小輦極為輕巧以珠玉黄金<lb/>
飾之進于太皇曰娘娘試乗此輦往涼殿散心太皇曰<lb/>
今日意思無事天氣亦好遂載而之涼殿太后扶其左<lb/>
神宗扶其右太皇下輦曰官家太后親自扶輦當時在<lb/>
曹家作女時安知有今日之盛喜見顔色王正仲進光<lb/>
獻輓詞云珠韉錫御恩猶在玉輦親扶事已空盖用此<lb/>
<pb n="KR3l0040_WYG_001-3a"/>
兩事也<hi>韉音箋</hi>
有一朝士因宰相生日獻詩卒章云長居廊廟福蒼生<lb/>
朱巽草制云某官夙負官材真宗令出典藩<lb/>
丁崖州雖險詐然亦有長者言真宗嘗怒一朝士再三<lb/>
言之謂稍退不答上作色曰如此叵耐輙問不應謂進<lb/>
曰雷霆之下臣若更加一言則虀粉矣真宗欣然嘉納<lb/>
楊大年與王文穆不相得在館中文穆或繼至大年必<lb/>
徑出它處亦然如𡊮盎晁錯也文穆去朝士皆有詩獨<lb/>
<pb n="KR3l0040_WYG_001-3b"/>
文公不作文穆辭日奏真廟傳宣令作詩竟不肯送<lb/>
真宗將立明肅作后令丁謂諭㫖于楊大年令作册文<lb/>
丁云不憂不富貴大年答曰如此富貴亦不願王旦相<lb/>
罕接見賔客惟大年来則對榻臥談卒時屬其家事一<lb/>
付大年丁晉公来求昏大年令絶之<lb/>
王文正公以清徳事真皇上特敬重一日御宴陳設鮮<lb/>
華旦顧視意色不悦上已覺其如此至中休命左右以<lb/>
舊陳設易之矣<lb/>
<pb n="KR3l0040_WYG_001-4a"/>
蘇軾以吟詩有譏訕言事官章疏狎上朝廷下御史䑓<lb/>
差官追取是時李定為中書丞對人太息以為人才難<lb/>
得求一可使逮軾者少有如意扵是太常博士皇甫僎<lb/>
被遣以往僎携一子二䑓卒倍道疾馳駙馬都尉王詵<lb/>
與子瞻游厚密遣人報蘇轍轍時為南京幕官乃亟走<lb/>
介往湖州報軾而僎行如飛不可及至潤州適以子病<lb/>
求醫留半日故所遣人得先之僎至之日軾在告祖無<lb/>
頗權州事僎徑入州廨具鞾袍秉笏立庭下二䑓卒夾<lb/>
<pb n="KR3l0040_WYG_001-4b"/>
侍白衣青巾顧盼儜惡人心洶洶不可測軾恐不敢出<lb/>
乃謀之無頗無頗云事至扵此無可奈何須出見之軾<lb/>
議所以服自以為得罪不可以朝服無頗云未知罪名<lb/>
當以朝服見也軾亦具靴袍秉笏立庭下無頗與職官<lb/>
皆小幘列軾後二卒懐䑓牒拄其衣若匕首然僎又乆<lb/>
之不語人心益疑懼軾曰軾自来激惱朝廷多今日必<lb/>
是賜死死固不辭乞歸與家人訣别僎始肯言曰不至<lb/>
如此無頗乃前曰太博必有被受文字僎問誰何無頗<lb/>
<pb n="KR3l0040_WYG_001-5a"/>
曰無頗是權州僎乃以䑓牒授之及開視之只是尋常<lb/>
追攝行遣耳僎促軾行二獄卒就執之即時出城登舟<lb/>
郡人送之雨泣頃刻之間拉一太守如驅犬雞此事無<lb/>
頗目擊也<lb/>
吕申公作相宋鄭公參知政事吕素不悦范希文一日<lb/>
希文答元昊書録本奏呈吕在中書自語曰豈有邉將<lb/>
與叛臣通書又云奏本如此又不知真所與書中何所<lb/>
言也以此激宋宋明日上殿果入劄子論希文交通叛<lb/>
<pb n="KR3l0040_WYG_001-5b"/>
臣既而中書將上吕公讀訖仁宗沉吟乆之徧顧大臣<lb/>
無有對者仁宗曰范仲淹莫不至如此吕公徐應曰擅<lb/>
答書不得無罪然謂之有它心則非也宋公色沮無辭<lb/>
明日宋公出知揚州又二年希文作參知政事宋尚在<lb/>
揚極懐憂撓以長書謝過云為憸人所使其後宋公作<lb/>
相薦范純仁試館職純仁尚以父前故辭不願舉<lb/>
蘇子瞻隨皇甫僎追攝至太湖鱸香亭下以柁損修牢<lb/>
是夕風濤傾倒月色如晝子瞻自惟倉卒被拉去事不<lb/>
<pb n="KR3l0040_WYG_001-6a"/>
可測必是下吏所連逮者多如閉目窣身入水頃刻間<lb/>
耳既為此計又復思曰不欲辜負老弟弟謂子由也言<lb/>
已有不幸則子由必不獨生也由是至京師下御史獄<lb/>
李定舒亶何正臣雜治之侵之甚急欲加以指斥之罪<lb/>
子瞻憂在必死嘗服青金丹即収其餘窖之土中以備<lb/>
一旦當死則併服以自殺有一獄卒仁而有禮事子瞻<lb/>
甚謹每夕必然湯為子瞻濯足子瞻以誠謁之曰軾必<lb/>
死有老弟在外他日託以二詩為訣獄卒曰學士必不<lb/>
<pb n="KR3l0040_WYG_001-6b"/>
至如此子瞻曰使軾萬一獲免則無所恨如其不免而<lb/>
此詩不逹則目不瞑矣獄卒受其詩藏之枕中其一詩<lb/>
曰聖主寛容徳似春小臣孤直自危身百年未了先償<lb/>
債十口無依更累人是處青山可藏骨他年夜雨獨傷<lb/>
神與君世世為兄弟更結人間未了因其後子瞻謫黄<lb/>
州獄卒曰還學士此詩子由以面伏案不忍讀也子瞻<lb/>
好與子由夜話對榻臥聽雨聲故詩載其事子瞻既出<lb/>
又戲自和云却對酒杯渾似夢試拈詩筆已如神子瞻<lb/>
<pb n="KR3l0040_WYG_001-7a"/>
以詩句被劾既作此詩私自罵曰猶不改也<lb/>
皇甫僎追取蘇軾也乞逐夜所至送所司案禁上不許<lb/>
以為只是根究吟詩事不消如此其始彈劾之峻追取<lb/>
之暴人皆為軾憂之至是乃知軾必不死也其後果然<lb/>
天子聰明寛厚待臣下有禮而小人迎望要為深刻如<lb/>
僎𩔖者可勝計哉<lb/>
有人問秀州崇徳縣民長官清否答曰漿水色言不清<lb/>
不濁也<lb/>
<pb n="KR3l0040_WYG_001-7b"/>
秀州華亭鶴胎生者真鶴也形體緊小不食魚鰕惟食<lb/>
稲梁人餧以飯則食之其體大好食魚鰕啄蛇䑕者鸛<lb/>
合所生乃卵生也食稲梁者雖甚馴熟久須飛去惟食<lb/>
魚鰕者不能去耳<lb/>
河豚瞑目切齒其状可惡不中度多死棄其腸與子飛<lb/>
鳥不食誤食必死登州瀕海人取其白肉為脯先以海<lb/>
水浄洗換海水浸之暴于日中以重物壓其上須候四<lb/>
日乃去所壓之物傅之以鹽再暴乃成如不及四日則<lb/>
<pb n="KR3l0040_WYG_001-8a"/>
肉猶活也太守李大夫嘗以三日去所壓之物俄頃肉<lb/>
自盆中躍出乃知瀹之不熟真能殺人也<lb/>
松江鱸魚長橋南所出者四腮天生膾材也味美肉緊<lb/>
切至終日色不變橋北近崑山大江入海所出者三腮<lb/>
味帶鹹肉稍慢迴不及松江所出<lb/>
虢石重重紫白相間以筆描紫上緩手剖之紫去白見<lb/>
隨意所欲作何物象至扵林木亦可以藥筆為之以手<lb/>
試之有參差齟齬者皆偽物也<lb/>
<pb n="KR3l0040_WYG_001-8b"/>
枇杷須接乃為佳果一接核小如丁香荔枝再接遂無<lb/>
核也<lb/>
京師有畜鐡鏡者謂人曰此竒物也以照人手則指端<lb/>
見有白氣以氣之長短驗人之夀夭好事者乃以厚價<lb/>
取之既而詢之博物者曰此造作也盖磨鏡時只以往<lb/>
手無以来手則照指自見其端有如氣者耳相船之法<lb/>
頭髙扵身者謂之望路如是者凶雙板者凶隻板者吉<lb/>
隻板謂五板七板雙板謂六板八板以船底板數之也<lb/>
<pb n="KR3l0040_WYG_001-9a"/>
造屋主人不恤匠者則匠者以法魘主人木上鋭下壮<lb/>
乃削大就小倒植之如是者凶以皁角木作門關如是<lb/>
者凶<lb/>
許敏明州人張唐卿榜第一甲及第為大理評事知縣<lb/>
嘗因用刑箠殺人其後寃屢見但相去尚逺經二十年<lb/>
敏以太常博士通判蘇州其寃漸近稍如榻與敏夫婦<lb/>
同寝其始敏夫婦在外寃卧扵内既而間隔卧于夫婦<lb/>
之間知其為鬼無如之何也是時詔索天下御容令轉<lb/>
<pb n="KR3l0040_WYG_001-9b"/>
運司差官䕶送入京敏與太守林大卿不協扵上司求<lb/>
行自京師歸至汴上青陽驛其寃逼之敏死驛中<lb/>
鍾著作生二女長嫁宋氏生庠祁其季嫁常州薛秀才<lb/>
生一女為尼與僧居和大師私焉亦生一女嫁潘秀才<lb/>
潘有子名與稽今為朝奉大夫與稽之視居和乃外祖<lb/>
父也居和乃以牛黄丸療風疾者也飲酒食肉不守僧<lb/>
戒然用心吉良毎鄉里疾疫以藥歴詣諸家救其所苦<lb/>
或以錢賙之薛尼於宋氏以姊妹親常至京師是時庠<lb/>
<pb n="KR3l0040_WYG_001-10a"/>
為翰林學士尼還常州和病問尼曰京師諸為名族善<lb/>
人者尼曰吾所出入多矣無如宋内翰家也和曰我死<lb/>
則往託生焉尼誚曰狂僧宋家郡君已娠矣安得託生<lb/>
和曰吾必往也既而和死人畫一草蟲扵其臂是日宋<lb/>
家郡君腹痛將娩祁之妻往視產見一紫衣僧入室亟<lb/>
走避之既而聞児啼曰急令僧去吾將視吾姒人曰未<lb/>
嘗有僧也乃知所生子乃和也既長形相酷似和亦好<lb/>
飲酒食肉隠然有草蟲在其臂名均國為絳州太守卒<lb/>
<pb n="KR3l0040_WYG_001-10b"/>
偷能禁犬使不吠惟牝犬不可禁也或云紋如虎斑亦<lb/>
難禁<lb/>
髙若訥能毉以鍾乳飼牛飲其乳後患血痢卒或云冷<lb/>
煖相薄使然<lb/>
韶州岑水塲往歳銅發掘地二十餘丈即見銅今銅益<lb/>
少掘地益深至七八十丈役夫云地中變怪至多有冷<lb/>
烟氣中人即死役夫掘地而入必以長竹筒端置火先<lb/>
試之如火焰青即是冷烟氣也急避之勿前乃免有地<lb/>
<pb n="KR3l0040_WYG_001-11a"/>
火自地中出一出數百丈能燎人役夫亟以面合地令<lb/>
火自背而過乃免有臭氣至腥惡人間所無者也忽有<lb/>
異香芬馥亦人間所無者也地中所出沙土運置之穴<lb/>
外為風所吹即火起燄燄然<lb/>
蝨不南行隂𩔖也其性畏火置之物上隨其所向以指<lb/>
南方俄即避之若有知也種竹就西北其根無不向東<lb/>
南行者是亦物之性也<lb/>
江東蘆賤而荻貴退灘之地先一年所生者蘆也明年<lb/>
<pb n="KR3l0040_WYG_001-11b"/>
所生者荻也<lb/>
張安道言嘗使北遼方燕遼主在廷下打毬安道見其<lb/>
纓紱諸物鮮明有異知其為遼主也不敢顯言但再三<lb/>
咨其藝之精爾接伴劉六符意覺安道知之色甚怍云<lb/>
又與一日做六論不同矣<lb/>
契丹鴨渌水牛魚鰾製為魚形婦人以綴面花<lb/>
遼人尤畏女真國范純禮嘗聞彼使云女真國人長馬<lb/>
大其境土之廣南北不知㡬千里也徐禧覆於永洛是<lb/>
<pb n="KR3l0040_WYG_001-12a"/>
時遼人方苦女真侵邉故帖然自守不敢為中國患<lb/>
收冰之法冬至前所收者堅而耐乆冬至後所收者多<lb/>
不堅也黄河亦必以冬至前凍合冬至後雖凍不復合<lb/>
矣川子乳糖師子冬至前造者色白不壊冬至後者易<lb/>
敗多蛀陽氣入物其理如此<lb/>
華山下有西嶽行宫祈禱甚盛雲䑓觀常以道士一人<lb/>
主之有一道士以施利市酒食畜婦人廵檢姓馬者知<lb/>
而持之共享其利一夕道士夢為官司所録送五道將<lb/>
<pb n="KR3l0040_WYG_001-12b"/>
軍殿中并追馬勘鞠獄具各决杖七十既寤覺脊間微<lb/>
疼潰而為瘡自知不祥亟往詣馬馬亦在告矣問其夢<lb/>
中所見皆同馬亦疽發于背二人俱卒<lb/>
虢州朱陽鎮一夕鳬鴈之聲滿空其鳴甚悲逮旦鳬鴈<lb/>
死于野中無數或斷頭或折翅或全無所傷而血汚其<lb/>
喙村民載之入市市人不敢買盖此鎮未嘗有此物怪<lb/>
之也又一年王冲叛朱陽之民殲焉<lb/>
象耳中有油出謂之山性發往往奔逸傷人牧者視象<lb/>
<pb n="KR3l0040_WYG_001-13a"/>
耳有油出則多以索靡之矣<lb/>
京師語曰宣醫喪命勑塟破家盖所遣醫官云某奉勑<lb/>
来須奏服藥加減次第往往必令餌其藥至死而後已<lb/>
勑塟之家使副洗手帨巾每人白羅三疋它物可知也<lb/>
元祐中韓康公病革宣醫視之進金液丹雖暫能飲食<lb/>
然公老年真氣衰不能制客陽竟以薨背朝廷遣使問<lb/>
後事病亂中誤諾勑塟其後子姪辭焉<lb/>
王彥祖學士自言初到南省試天子全玉賦夢中有人<lb/>
<pb n="KR3l0040_WYG_001-13b"/>
告之云天字在上不順天字在下則順矣須三次如此<lb/>
是歲省下第後過省乃嚴父莫大於配天賦及第乃圓<lb/>
丘象天賦又二十七年自嶺南知雷州召為館職試明<lb/>
王謹于尊天賦凡三次題目皆天字在下彥祖名汾今<lb/>
為朝議大夫集賢校理<lb/>
宗室至一品殯塟朝廷遣禮官軷祭舊制知太常禮院<lb/>
官以次行事得絹五十疋陳侗陳汝羲俱在禮院因朝<lb/>
㑹見一皇親年老行遲侗私語曰可軷矣汝羲自後排<lb/>
<pb n="KR3l0040_WYG_001-14a"/>
之曰次未當公此吾物也傳者以為笑自元豐官制行<lb/>
太常博士專領軷祭所得絹四博士共之行事十四疋<lb/>
餘十二疋有數皇親聨騎而出呵殿甚盛一博士戲謂<lb/>
同列曰此皆軷材也<lb/>
王雱丞相舒公之子不惠有妻未嘗接其舅姑憐而嫁<lb/>
之雱自若也侯叔獻再娶而悍一旦而獻卒朝廷慮其<lb/>
虐前夫之子有旨出之不得為侯氏妻時京師有語云<lb/>
王太祝生前嫁婦侯兵部死後休妻<lb/>
<pb n="KR3l0040_WYG_001-14b"/>
羌人以自計搆相君臣謂之立文法以心順為心白人<lb/>
以心逆為心黑人自稱曰倘謂僧曰尊最重佛法居者<lb/>
皆板屋惟以瓦屋處佛人好誦經不甚鬭争王子醇之<lb/>
取熈河殺戮甚衆其實易與耳<lb/>
有一定僧在山谷中漢軍執之此僧曰吾有銀與汝勿<lb/>
殺我也漢軍受其銀斬其首白乳涌出<lb/>
夏竦嘗統師西伐掲牓塞上云有得趙元昊頭者賞錢<lb/>
五百萬貫爵為西平王元昊使人入市賣箔陜西荻箔<lb/>
<pb n="KR3l0040_WYG_001-15a"/>
甚髙倚之食肆門外佯為食訖遺去至晩食肆竊喜以<lb/>
為有所獲也徐展之乃元昊購竦之榜懸箔之端云有<lb/>
得夏竦之頭者賞錢兩貫文比竦聞之急令藏揜而已<lb/>
諠播逺近矣竦大慚沮<lb/>
竦集幕職兵官議五路進討凡五晝夜屏人絶吏所謀<lb/>
秘密處置軍馬分擘糧草皆有文字已成書兩人之力<lb/>
不能舉封鑰於一大櫃中一夕失之竦進兵之議遂格<lb/>
由此懇乞解罷得知蔡州其後韓絳西討河東起兵八<lb/>
<pb n="KR3l0040_WYG_001-15b"/>
萬人時太原遣卒三千皆丁壮強硬令至軍前交割曉<lb/>
夕奔走饑不得食困不得息既而班師不用遣還形已<lb/>
如鬼風吹即仆假使見敵則不戰成擒矣元豐四年西<lb/>
伐西人逺引清野以老我師髙遵裕領衆深入不見一<lb/>
人一騎直扣靈武靈武壁甚堅若有守者我師營漢中<lb/>
治攻具西人約降遵裕信之駐軍五日不進故彼得為<lb/>
計中夕决河水至我師潰焉故責遵裕知坊州詞云比<lb/>
以兩路鋭兵進攻靈武而亡士潰卒職汝寡謀遵裕再<lb/>
<pb n="KR3l0040_WYG_001-16a"/>
責郢州安置<lb/>
夏竦薨子安期奔喪至京師館中同舍謁見不哭坐榻<lb/>
茶槖如平時又不引客入奠人皆訝之戊戌年安期死<lb/>
數日子伯孫猶著衫帽接客無毁容愈肥澤焉<lb/>
邢昺疾亟車駕幸其第其子于恩澤并乞不敕塟王居<lb/>
白待制病猶子侍疾祈遺表奏薦焉<lb/>
張詠自益州寄書與楊大年進奏院監官竊計之云益<lb/>
州近經寇亂大臣密書相遺恐累我發視之無它語紙<lb/>
<pb n="KR3l0040_WYG_001-16b"/>
尾批云近日白超用事否乃繳奏之真宗初亦訝之以<lb/>
示寇凖凖微笑曰臣知開封府有伍伯姓白能用杖都<lb/>
下但翹楚者以白超目之每飲席浮大觥遂以為况真<lb/>
宗方悟而笑<lb/>
熊伯通有平蠻之功太常卿范純禮言至蜀中親聞其<lb/>
事涓井蠻本誘之降降者百餘人本授計主簿程之元<lb/>
兵官玉宣令毒之本猶慮其變也艤舟三十里外待之<lb/>
密約云若事諧走馬相報元之等以曼陀羅花醉降者<lb/>
<pb n="KR3l0040_WYG_001-17a"/>
稍稍就擒令走馬報本本急拏舟順嘉陵江而下頃刻<lb/>
至禽所斬尚未已也本就收此功朝廷賞擢以制兩廣<lb/>
雄霸沿邉塘泊冬月載蒲葦悉用凌牀官員亦乗之<lb/>
藝祖載誕營中三日香人莫不驚異至今洛中人呼應<lb/>
天禪院為香孩児營<lb/>
熈寜中張唐民登對其歸美上徳之辭云臣尋常只見紙<lb/>
上堯舜今日乃見活堯舜也<lb/>
　<lb/>
<pb n="KR3l0040_WYG_001-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　談苑卷一<lb/>
</p>
<p>
</p>
  </div>
</body>
</text>
</TEI>
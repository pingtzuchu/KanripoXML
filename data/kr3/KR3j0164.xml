<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>香祖筆記卷一</head> <lb/>
    <p>
<pb n="KR3j0164_WYG_001-1a"/>
欽定四庫全書<lb/>
　香祖筆記卷一<lb/>
　　　　　　　　　　　刑部尚書王士禎撰<lb/>
康熙四十一年壬午三月初五日<lb/>
文華殿經筵<hi>臣</hi>士禎以<lb/>
經筵講官刑部尚書侍文淵閣大學士吏部尚書熊賜<lb/>
履禮部侍郎羅察進講四書樊遲問仁子曰愛人一節<lb/>
禮部尚書韓菼工部侍郎舒輅進講易經繫辭居則觀<lb/>
<pb n="KR3j0164_WYG_001-1b"/>
其象而玩其辭四句講畢<lb/>
賜宴太和門<lb/>
江南道監察御史張瑗題為逆惡之罪既已正典於前<lb/>
朝私豎之碑豈宜𫝊流於後世亟請乾綱勅毁以儆奸<lb/>
邪以垂鑒戒事恭聞我<lb/>
皇上前嵗翠華南幸命修岳飛之墓賜題于謙之碑誠<lb/>
以此二臣者忠貫日月義壯山河故特表而揚之以風<lb/>
示天下夫善在必彰者則惡在所必癉臣奉命廵視西<lb/>
<pb n="KR3j0164_WYG_001-2a"/>
城前往西山一帶查閱至香山碧雲寺寺後峻宇繚墻<lb/>
覆壓數里鬱蔥綿亘金碧輝煌疑是前代王侯寢宫詢<lb/>
之土人乃知為故明罪惡滔天磔尸身後逆璫魏忠賢<lb/>
之墓墓上有穹碑二屹然並立合書欽差總督東厰官<lb/>
旗辦事掌惜薪司内府供用庫尚膳監印務司禮監秉<lb/>
筆總督南海子提督保和等殿完吾魏公忠賢之墓臣<lb/>
觀覽之下不禁髪指夫魏忠賢者在故明天啓時竊操<lb/>
國柄屠毒忠良惡貫滿盈一時羣小皆出其門徳碑生<lb/>
<pb n="KR3j0164_WYG_001-2b"/>
祠幾徧天下神人共憤道路以目至崇禎初年罪狀發<lb/>
露押往祖陵潛行自盡磔尸河間迄今公論在人尚恨<lb/>
戮尸不足以蔽厥辜乃畿輔近地尚留此穢惡之蹟僭<lb/>
越之制何以懲巨憝昭大法哉况當奉<lb/>
㫖纂修明史之時凡明季忠良被禍諸臣無不立𫝊表揚<lb/>
以彰公道光天化日之下豈容奸孽餘黨膽大潑天目<lb/>
無三尺仰祈<lb/>
天威乾㫁<lb/>
<pb n="KR3j0164_WYG_001-3a"/>
勅地方有司立仆其碑剗平其墓俾天下後世知凶惡<lb/>
之徒不能逭憲典於身前并不能保墳墓於身後其於<lb/>
聖明癉惡之義不啻炳如日星嚴如斧鉞矣云云奉<lb/>
㫖魏忠賢碑墓著交與該城官員仆毁剗平該部知道<lb/>
瑗賦詩記事云彰癉表天道誅賞昭王綱伊誰實職之<lb/>
蘭臺凛秋霜道惟鉏姦宄庶以全善良攬轡出都門陟<lb/>
睇西山岡廬舎匝阡陌各各營農桑厥俗一以樸民氣<lb/>
尤悦康榛莽化蘭蕙無復嘷豺狼㝷憇古佛刹紺碧何<lb/>
<pb n="KR3j0164_WYG_001-3b"/>
輝煌背負諸墓碣封樹皆貂璫逆閹塜踰制陵園相頡<lb/>
頏穹碑矗霄漢長松繞垣墻以彼稔凶惡萬死奚足償<lb/>
搏噬縱鷹犬湯鑊烹鸞凰天地盡暝晦白日無晶光古<lb/>
多寺人禍兹禍踰漢唐國歩倐臲卼社稷旋淪亾彼身<lb/>
已寸磔墓胡留山陽我見髪上指衝冠心激昻及此不<lb/>
鏟薙無乃忤蒼蒼拜疏請<lb/>
明㫖<lb/>
聖徳奮乾綱碑仆墓亦毁狐兎將安藏堯舜除四凶海<lb/>
<pb n="KR3j0164_WYG_001-4a"/>
宇稱平章誅惡及勝國來者心自臧岩壑湔穢濁草木<lb/>
囬芬芳聊以佐史筆憲紀於焉張瑗字蘧若祁門人予<lb/>
辛未科所取㑹元也以編修改御史一時賦詩紀者甚<lb/>
衆禎按工部郎中萬公燝疏云臣於三月詣陵開工過<lb/>
香山碧雲寺見魏忠賢所營墳墓碑石峥嶸隧道深閟<lb/>
翁仲簪朝冠而環列羊虎接駝馬以森羅制作規模髣<lb/>
髴陵寢云云則閹擅國柄時自營生壙已乆特既誅之<lb/>
後未有建議毁之者故倖存至今耳<lb/>
<pb n="KR3j0164_WYG_001-4b"/>
羽紗羽縀出海外荷蘭暹羅諸國康熙初八貢止一二<lb/>
疋今閩廣多有之盖緝百鳥氄毛織成予按異物彚苑<lb/>
唐安樂公主使尚方合百鳥毛織為裙正視旁視各為<lb/>
一色日中影中各為一色而百鳥之形狀皆見然則古<lb/>
亦有之矣又南史齊文惠太子織孔雀毛為裘華貴無<lb/>
比武后有集翠裘以賜倖臣皆其類也又滿剌加哈烈<lb/>
出鎖袱一名梭服鳥毳為之紋如紈綺今閩中最多價<lb/>
不甚髙非羽紗羽縀比<lb/>
<pb n="KR3j0164_WYG_001-5a"/>
浙江廵撫某疏明紹興府知府湯紹㤙於三江海口築<lb/>
塘建閘旱澇無害逮我<lb/>
朝定鼎以來洩水驅沙靈異尤著禦灾捍患利益宏多<lb/>
伏祈<lb/>
勅賜褒封祀典云云下禮部議允行<lb/>
京師粥花者以豐臺芍藥為最南中所産惟梅桂建蘭<lb/>
茉莉梔子之屬近日亦有佛桑榕樹榕在閩廣其大有<lb/>
䕃一畆者今乃小株僅供盆盎之玩佛桑重臺者永昌<lb/>
<pb n="KR3j0164_WYG_001-5b"/>
名花上花見萟林伐山<lb/>
鄞處士萬斯同字季野與其兄斯大字充宗同游黄太<lb/>
冲之門充宗研精經學而季野貫穿史事于明代三百<lb/>
年典故如指諸掌史官總裁諸公聘入京師一切皆取<lb/>
衷焉初先伯祖太師公<hi>諱象乾</hi>列傳汪編修<hi>琬/</hi>倪檢討<hi>粲</hi>
各有撰述季野從實録搜采十許事補入視二君為詳<lb/>
其所撰宋季忠義録十二卷一卷載恭帝端宗末帝本<lb/>
紀陳仲㣲二王始末二卷迄末自江萬里文天祥而下<lb/>
<pb n="KR3j0164_WYG_001-6a"/>
逮劉辰翁凡四百六人皆向來紀載所未備也所著又<lb/>
有南宋六陵遺亊一卷庚申君遺事一卷補厯代史表<lb/>
六十卷厯代宰輔彚表八卷廟制圖考四卷河渠考十<lb/>
二卷崑崙河源考二卷儒林宗派八卷羣書疑辯十二<lb/>
卷書學彚編二十四卷可謂通儒壬午四月歿於京邸<lb/>
甚可惜也<lb/>
自己夘順天鄉闈<lb/>
乾清門覆試舉人後直省考試官自侍郎以下槩行開<lb/>
<pb n="KR3j0164_WYG_001-6b"/>
列恭候<lb/>
欽㸃壬午鄉試以副都御史張睿主考陜西御史呉甫<lb/>
生副之吏部文選郎中陳汝弼主考江南工科給事中<lb/>
黄鼎楫副之御史劉子章主考江西御史傅作楫主考<lb/>
浙江翰林滿洲阿爾賽副之湖廣巴海<hi>天理評事予門人</hi>山東<lb/>
滿保河南傅森皆翰林滿洲人山西孫致彌戊辰庶吉<lb/>
士副都御史御史庶吉士典鄉試自是科始<lb/>
二十年來京師士大夫不復用金扇初則尚金陵仰氏<lb/>
<pb n="KR3j0164_WYG_001-7a"/>
伊氏素紙扇繼又尚青陽扇武林各色夾紗扇未幾廢<lb/>
而不行獨尚曺氏靴扇溧陽歌扇一時風㑹雖小物亦<lb/>
然殆不可曉也<lb/>
壬午七月浙江廵撫趙申喬疏言浙省每科試卷一萬<lb/>
二千有竒舊例同考官僅十三人不能徧閱請増三員<lb/>
禮部覆允併通行各直省如有試卷數多房考不足者<lb/>
題明量行増加得<lb/>
俞㫖是科浙闈解額視江南之數并著為例<lb/>
<pb n="KR3j0164_WYG_001-7b"/>
丙子予奉<lb/>
命祭西嶽西鎮登鳯翔靈山靈鷲寺見如來泥洹像諸<lb/>
弟子有悲泣者竊以為疑適觀世説顧敷七嵗言當由<lb/>
㤀情故不泣未能㤀情故泣㝷味二語大有解㑹<lb/>
康熙庚辰夏六月二十八日蒙<lb/>
恩賜<lb/>
御書帶經堂扁額謹紀述于居易録末卷今年壬午四<lb/>
月六日再蒙<lb/>
<pb n="KR3j0164_WYG_001-8a"/>
恩賜<lb/>
御書信古齋扁額囬憶戊午夏初蒙<lb/>
恩賜存誠格物二扁已二十五年矣二十五年中三蒙<lb/>
御筆題<lb/>
賜堂額榮寵踰涯宋學士蘇易簡獲賜飛白玉堂之署<lb/>
四字一時輙侈為盛事<hi>臣</hi>之蒙<lb/>
恩何啻什倍恭為摹刻懸於蓬蓽之居而什襲<lb/>
御墨於寳櫝謹紀<lb/>
<pb n="KR3j0164_WYG_001-8b"/>
頒賜年月以示世世子孫勿㤀報稱云<lb/>
壬午六月初九日<lb/>
召集内閣九卿及翰詹卿寺科道各部郎中四品以上<lb/>
官於<lb/>
保和殿傳<lb/>
上諭云尋章摘句華麗詞藻非帝王之本朕四十餘年<lb/>
惟日兢兢未嘗少釋萬幾自警有始無終之誚念兹在<lb/>
兹也政事之暇頗好書射厯年以來所積臨摹字幅<lb/>
<pb n="KR3j0164_WYG_001-9a"/>
賜卿等觀之<hi>臣</hi>士禎得絹素大字一幅共二十七字云<lb/>
惟正是視𤣥黄匪惑非禮不觀儀型是則慎爾所覿無<lb/>
愆斯徳臨米芾首尾凡小璽三曰淵鑒齋<hi>長寸餘濶八分白文</hi>康<lb/>
熙宸翰<hi>方一寸三分白文</hi>勅幾清晏<hi>方一寸田分朱文</hi>是年七月二十<lb/>
三日恭紀<lb/>
浙江鄉試廣額既奉<lb/>
特㫖允行順天府府尹錢晉錫上疏以京畿國學首善<lb/>
之地請照浙江例増廣解額禮部覆准順天等府廣額<lb/>
<pb n="KR3j0164_WYG_001-9b"/>
十人國學八人奉天府一人宣化府一人八旗滿洲蒙<lb/>
古三人漢軍一人共廣額二十人湖廣總督郭琇亦以<lb/>
湖南北地大人衆援例疏請部覆准照浙江例廣十三<lb/>
人可謂一時右文盛事然止順天國學浙湖三直省而<lb/>
他省督撫未及疏請部議遂未之及未免向隅矣至予<lb/>
鄉為<lb/>
孔子闕里所在解額六十名而至聖裔四氏學二人即<lb/>
在解額之内則視他省尤為未均惜無言之者<lb/>
<pb n="KR3j0164_WYG_001-10a"/>
梵言薜荔猶此言餓鬼出大藏服字函<lb/>
盤山拙菴<hi>智朴</hi>和尚自江南還山以滄浪髙唱畫册來索<lb/>
題盖師訪宋牧仲開府於呉門適朱竹垞<hi>彛尊</hi>太史自禾<lb/>
中來㑹於滄浪亭共賦詩見懐而畫史髙簡圖之者也<lb/>
宋詩云青溝闢就老煙霞瓢笠相過道路賖㩗得一缾<lb/>
豆苗菜<hi>菜名出盤山</hi>來看三月牡丹花因緣大事公能了潦<lb/>
倒麤官我自嗟好向滄浪亭子上栴檀香裏奉袈裟經<lb/>
行斜日且觀魚黄鳥緡蠻入耳初接席金風舊亭長<hi>竹垞</hi>
<pb n="KR3j0164_WYG_001-10b"/>
懐人蠶尾老尚書<hi>阮亭</hi>春㴱玉版容叅悟嵗晚花宫待掃<lb/>
除拂子一揮仍小住空林明月暮鐘餘<lb/>
提督山西學政翰林院侍讀汪灝以大同府人文勝前<lb/>
疏請撤去門字號照福浙總督侍郎郭世隆三十六年<lb/>
題請臺灣一府撤去至字號與通省一體匀中之例部<lb/>
覆得<lb/>
㫖允行<lb/>
河南廵撫侍郎徐潮疏言二程子後裔五經博士程佳<lb/>
<pb n="KR3j0164_WYG_001-11a"/>
璠病廢請以其子程舉承襲<lb/>
明宏治中京口人錢寳者善醫甞遊齊魯間遇一老僧<lb/>
能卧大雪中雪為不積問其年數百嵗矣後至金陵居<lb/>
天界寺撫摩能療諸疾後尹蓬頭客於錢氏錢偶言僧<lb/>
狀尹曰吾師祖也别來久尚亾恙耶已而尹去老僧復<lb/>
至京口錢為述尹語僧曰是吾孫也徐出度牒示錢則<lb/>
唐大中四年所給已八百年矣僧秦人不知名字<hi>見外史</hi>
唐時升叔逹三易集有南翔八老人詩序云南翔里有<lb/>
<pb n="KR3j0164_WYG_001-11b"/>
八老人為社徐爵九十六趙陸九十四陸淙八十五徐<lb/>
勲張樂俱八十四董儒八十三朱梓八十二陸球八十<lb/>
一居止不一二里而耄耋相望日杯酒談笑相娯樂誠<lb/>
太平盛事也詩云白鶴村頭春日曉香霧濛濛百花好<lb/>
蒼顔素髮八老人花前置酒相傾倒笑説鄰翁學語時<lb/>
追談邑子知名早不知主客更勸酬争引曽𤣥互提抱<lb/>
今年孟春甲子晴占云麻麥俱豐成坐中祭酒九十六<lb/>
敬酹社翁㫖且清其間迭起拜更祝但願脚健䨇眸明<lb/>
<pb n="KR3j0164_WYG_001-12a"/>
桂林從事八十一只聞喚弟無呼兄南村翳翳桑榆日<lb/>
出且持杯歸㪚帙但課兒孫種黍苗何知道士餐芝术<lb/>
香山居士有遺篇九十不衰真地仙公等康健逢聖世<lb/>
能無旦莫歌皇天願炊香飯釀秫酒日奉杖履長周旋<lb/>
正嘉遺事多訛謬欲聞鑾輿南幸年魏學禮長林片葉<lb/>
集有九峰青厓先生年一百二十一嵗詩尤竒<lb/>
樂府碧玉破瓜時而談苑載呂洞賓謁張洎贈詩云功<lb/>
成應在破瓜年洎後以六十四卒破瓜者二八也老少<lb/>
<pb n="KR3j0164_WYG_001-12b"/>
男女皆可稱破瓜亦竒<lb/>
山海經云北號之山有木狀如楊赤華其實如棗而無<lb/>
核其味酸甘食之不瘧此即吾鄉之虛中棗也出青城<lb/>
縣漢上林苑有枵棗見西京雜記又東坡有與蒲𫝊正<lb/>
覓柿霜無核棗帖元遺山有䟦見玉堂嘉話<lb/>
異物彚苑巴旦杏出哈烈國今北方皆有之京師者實<lb/>
大而甘山東者實小肉薄少津液土人賤之不食獨其<lb/>
仁甘可以佐葅<lb/>
<pb n="KR3j0164_WYG_001-13a"/>
漢上林令所記桃十種有櫻桃含桃含桃即櫻桃且非<lb/>
桃類<lb/>
金剛鑽形如䑕糞色青黒如鐡石產西域諸國在鷙鳥<lb/>
海東青所遺糞中以之鐫鏤無堅不破右齊東野語所<lb/>
記或云扶南國剛金能切玉扣以羖角則判張洪使緬<lb/>
録云緬蠻地有木曰金剛纂狀如棕櫚枝榦屈曲無葉<lb/>
剉以漬水暴牛馬令渴極而飲之食其肉必死此又草<lb/>
木之毒者而名同<lb/>
<pb n="KR3j0164_WYG_001-13b"/>
京官舊例各衙門稱謂有一定儀注不可那移如翰詹<lb/>
稱老先生吏部稱選君印君員外以下稱長官科稱掌<lb/>
科道稱道長是也自康熙丙子祭告囬京見聞頓異各<lb/>
部司及中行評博無不稱老先生者矣此亦觚不觚之<lb/>
一也<lb/>
考工記韗人<hi>音運</hi>為臯陶鄭司農注臯陶古木也<lb/>
徐渭路史一條云唐時髙麗貢松煙墨和糜鹿膠造墨<lb/>
名隃糜此説杜選陋甚按隃糜漢縣名地出石墨即今<lb/>
<pb n="KR3j0164_WYG_001-14a"/>
隴州之汧陽見於漢官儀其來舊矣非始於唐且與髙<lb/>
麗無渉<lb/>
青藤山人路史云中山酒中山兎毫竝是應天府之溧<lb/>
水縣非古中山也不知何据亦出杜撰<lb/>
髙季廸明三百年詩人之冠冕然其明妃曲云君王莫<lb/>
殺毛延夀留畫商岩夢裏賢此三家村學究語所謂下<lb/>
劣詩魔不知季廸何以墮落如此而盲者反以為警策<lb/>
其後有彭三吾者又云畫師休盡殺夢弼要人圖轉入<lb/>
<pb n="KR3j0164_WYG_001-14b"/>
魔道矣又胡虛白詠緑珠云枉費明珠三百斛荆釵那<lb/>
及嫁梁鴻郎瑛稱之皆所云癡人前不得説夢也若永<lb/>
叔耳目所及尚如此萬里安能制夷狄所謂詩論亦自<lb/>
近腐<lb/>
以詹事府詹事兼侍讀學士徐秉義<hi>前吏部右侍郎</hi>原任翰林<lb/>
院侍講徐元夢<hi>滿洲人</hi>為順天考試官二君皆癸丑科進<lb/>
士<lb/>
郎瑛七修類纂舉東坡䟦林和靖詩詩如東野不言寒<lb/>
<pb n="KR3j0164_WYG_001-15a"/>
書似西臺差少骨以西臺為南唐李建中謬甚南唐太<lb/>
弟太傅李建勲非建中也建中宋初人為西京御史故<lb/>
稱西臺其書與楊風子先後齊名蘇黄常稱之郎未知<lb/>
耶<lb/>
剛夘或曰嚴夘見王莽傳或曰㱾□<hi>音開以</hi>見説文玉篇<lb/>
以正月夘日作而佩之服䖍云長三寸廣一寸四分晉<lb/>
灼曰長一寸廣五分或用玉或用金予於慈仁寺市中<lb/>
曽見一枚乃以象牙為之八分書六十六字又按後漢<lb/>
<pb n="KR3j0164_WYG_001-15b"/>
輿服志長寸二分方六分諸侯王列侯以白玉中二千<lb/>
石以下黒犀三百石已下以象牙<lb/>
類纂載武林女子金麗卿詩家住錢塘山水圖梅邉栁<lb/>
外識林蘇郎瑛謂其不能守禮出則擁蔽其面時方食<lb/>
不覺噴飯滿案　又謂謝無逸以胡蝶詩得名號謝胡<lb/>
蝶後李商隠襲其語云云則是以唐人蹈襲宋人矣更可<lb/>
一笑<lb/>
己夘十一月熊青嶽太宰拜相時宛平胥庭王公為首<lb/>
<pb n="KR3j0164_WYG_001-16a"/>
揆沁州呉公銅川次之而孝感乃故相再入内閣或疑<lb/>
其位次王公云若熊公徑以大學士召還自當為首揆<lb/>
今以禮書召遷吏書而始大拜是由尚書大拜非以大<lb/>
學士召還也不當讓熊遂次呉而桐城張公敦復又次<lb/>
熊及王公引疾則丹徒張公素存為首揆桐城請告歸<lb/>
矣<hi>熊乃王教習門生也</hi>
御史劉子章條奏外官禁止多帶家口下吏部議督撫<lb/>
止許五十人藩臬四十人道府三十人州縣十五人違<lb/>
<pb n="KR3j0164_WYG_001-16b"/>
例者革職下九卿詹事科道集議予謂自督撫已下皆遞<lb/>
減十人胡為州縣之於道府頓減其半也衆韙之乃定<lb/>
為二十人而女口不與此數違例者止於降級再奉<lb/>
㫖以旗員差多許倍之<lb/>
辛巳冬杪得倪雲林喬柯竹石小幅澹逸絶塵題字尤<lb/>
古勁真蹟也詩云隠士江隂許士雍鈿山湖裏泊煙篷<lb/>
秋來鱸鱠蓴羮美亦欲東乘萬里風後署甲辰八月倪<lb/>
瓚<hi>雲林故居在厚山地名厚陽</hi>
<pb n="KR3j0164_WYG_001-17a"/>
庚辰三月朝陽門外東嶽廟火殿廡皆燼獨左右道院<lb/>
無恙<lb/>
特發内帑并令在京在外大小官員捐助仍以裕親王<lb/>
監視之閱嵗始畢工<lb/>
親臨幸焉廟中仁聖帝炳靈公司命君四丞相像皆元<lb/>
昭文館大學士正奉大夫秘書監卿劉元所塑元最善<lb/>
摶換之法天下無與比至是皆燬於火<lb/>
羅泌路史云巢父友許繇樊竪繇居沛澤其道日光堯<lb/>
<pb n="KR3j0164_WYG_001-17b"/>
朝焉而逭之父適聞之洗耳於潁竪方飲其牛乃敺而還<lb/>
子苹注竪字仲父然則洗耳者巢父飲牛者則樊竪又<lb/>
别自一人妄説紛紛諸子䜟緯之書杜撰大抵如此可<lb/>
發一笑<lb/>
蟲牢地名見春秋其地在今河南之封丘縣然路史雜<lb/>
國名又有蟲氏牢氏蟲氏條下曰邾地後有蟲氏牢下<lb/>
曰古牢子國後有牢氏<lb/>
武㑹試舊無廷對臚傳之例有之自明末崇禎辛未科<lb/>
<pb n="KR3j0164_WYG_001-18a"/>
始從考試官方逢年之請也<lb/>
王孟端仿雲林古木叢篁自䟦云幽篁古樹玉森森白石<lb/>
仙人翠作襟夜月幾驚龍虎立秋風時聴鳯凰吟畫圖入<lb/>
思曽飛筆山水留情獨撫琹不是逺㝷髙士宅何能愜我<lb/>
出塵心又季廸和東山逸叟和青箬谿道人四言一首<lb/>
壬午順天鄉試五經監生二人一莊令輿江南武進人<lb/>
一俞長策浙江桐鄉人初以違例貼出仍具題請<lb/>
㫖奉<lb/>
<pb n="KR3j0164_WYG_001-18b"/>
㫖俱著授為舉人准㑹試嗣後願做五經者不必禁止<lb/>
作何定例九卿等詳議具奏<lb/>
九月初六日辰刻<lb/>
文華殿經筵講官禮部尚書韓菼吏部左侍郎傅繼祖<lb/>
進講四書子路問政子曰先之勞之一節<hi>臣</hi>刑部尚書<lb/>
王士禎兵部右侍郎兼翰林院掌院學士法良進講易<lb/>
經觀乎人文以化成天下一句講畢<lb/>
賜宴太和門<lb/>
<pb n="KR3j0164_WYG_001-19a"/>
翰林掌院舊皆以學士兼禮部侍郎滿官漢官皆然自<lb/>
崑山徐相國以大學士兼掌桐城張相國以禮部尚書<lb/>
兼掌與往例不同然凡啓<lb/>
奏講書等事仍滿前漢後不論所居之本官也今長洲<lb/>
韓宗伯兼掌院事亦然<lb/>
唐國史補謂漠漠水田飛白鷺隂隂夏木囀黄鸝乃右<lb/>
丞竊取李嘉祐語論者或為王諱以為増漠漠四字便<lb/>
是㸃鐡成金手叚此亦囈語然此事往往有之予門人<lb/>
<pb n="KR3j0164_WYG_001-19b"/>
太倉崔舉人華字不雕貧而工詩嘗有句云溪水碧于<lb/>
前渡日桃花紅似去年時予在廣陵作論詩絶句四十<lb/>
首舉此二句云江南腸㫁何人㑹只有崔郎七字詩後<lb/>
汪鈍翁在京師亦有句云溪水碧於前渡日桃花紅似<lb/>
去年人謂非取崔前語乎汪於崔亦前輩也<lb/>
譚輅云劉季緒好詆訶文章掎摭利病徐陵為一代文<lb/>
宗未嘗詆訶作者昔予與故友汪鈍翁在京師鈍翁好<lb/>
詆訶人前輩名宿自某某而下無得免者後進以詩文<lb/>
<pb n="KR3j0164_WYG_001-20a"/>
請質亦無恕詞予毎勸之故友計甫草東嘗序予門人<lb/>
汪蛟門<hi>懋麟</hi>集云鈍翁性悁急不能容物意所不可雖百<lb/>
賁育不能揜其口也其所稱述於當世人物之衆不能<lb/>
數人焉阮亭性和易寛簡好奬引氣類然以詩文投謁<lb/>
者必與盡言其得失不少寛假此數語頗得予二人梗<lb/>
槩顧施愚山又嘗謂予公好奬引人物自是盛徳然後<lb/>
進之士學未有成得公一言便自詡名士不復虛懐請<lb/>
益非公誤之耶予思其言亦極有理<lb/>
<pb n="KR3j0164_WYG_001-20b"/>
門人李少京兆子來<hi>先復</hi>言曩過漢中聞南鄭縣之東有<lb/>
民家老嫗年百二十嵗矣尚強健無恙李自往訪之云<lb/>
晨出往田間栽種未及見<lb/>
廣州府佛山有諸生黄章者年一百二嵗康熙己夘尚<lb/>
入省闈自言吾今科且未中來科百五嵗亦未中至百<lb/>
八嵗始當獲雋尚有許多事業出為國家効力耳聞近<lb/>
嵗已死其言無驗<lb/>
九月二十五日<lb/>
<pb n="KR3j0164_WYG_001-21a"/>
車駕南廵視河工<lb/>
十月初九日夜再雪竟夜積素滿庭晚菊尚敷腴可玩<lb/>
晨起忍寒坐信古堂對雪㸔菊忽梁溪琹僧岳蓮見過<lb/>
彈平沙落鴈漢宫秋二曲古音蕭寥㤀其身在長安官<lb/>
是秋曺之長也作二詩紀事<lb/>
臺灣古荒服在福建東南大海中西界於漳南鄰於粤<lb/>
北與閩安相直其水道則東連日本南鄰琉球暹羅呂<lb/>
宋荷蘭諸國其沿革莫得而詳也明嘉靖四十二年流<lb/>
<pb n="KR3j0164_WYG_001-21b"/>
㓂林道乾作亂都督俞大猷勦之追及澎湖道乾遁入<lb/>
臺灣大猷不敢偪留偏師駐澎湖島時哨鹿耳門外徐<lb/>
俟其敝道乾遁往占城道乾既去澎湖駐師亦罷天啓<lb/>
改元有顔思齊者為日本國甲螺<hi>猶頭目也</hi>引倭酋歸一王<lb/>
屯臺灣閩人鄭芝龍附之始建平安鎮城既而荷蘭國<lb/>
人舟遭颶風至此愛其地借居之遂與倭約盡有臺灣<lb/>
之地而嵗輸鹿皮三萬荷蘭國人善火器其居臺灣也<lb/>
以夾板船為犄角雖兵不滿千南北土酋咸畏之又建<lb/>
<pb n="KR3j0164_WYG_001-22a"/>
赤嵌城以居順治庚寅日本甲螺郭懐一謀逐荷蘭人<lb/>
事覺懐一被殺於歐汪<hi>在今鳯山縣界</hi>辛丑鄭成功自江南敗<lb/>
歸勢日蹙頓軍厦門適日本甲螺何斌與荷蘭酋長隙<lb/>
潛誘成功進取臺灣鹿耳門詰屈囬旋沙浮水淺猝難<lb/>
飛渡成功舟至水忽漲十餘丈巨艦縱横畢濟遂克臺<lb/>
灣荷蘭國人與成功戰不利退保安平鎮城其酋歸一<lb/>
王以死拒之成功力攻不克乃還山列營以困之荷蘭<lb/>
人勢窮以十餘艘决戰成功用火攻盡焚之荷蘭人遁<lb/>
<pb n="KR3j0164_WYG_001-22b"/>
歸其國成功既有臺灣以赤嵌城為承天府改臺灣土<lb/>
城為安平鎮總名曰東都未幾成功死其子經居鷺江<lb/>
<hi>即今厦門</hi>成功弟世襲隂有竊據意經攻逐之世襲渡海來<lb/>
歸經僭立改東都曰東寧改縣曰州設安撫司三南北<lb/>
路澎湖各一辛酉經死子克塽嗣康熙二十一年壬戌<lb/>
福建總督姚啓聖用間諜隂結傅為霖為内應事洩為<lb/>
霖遇害明年癸亥靖海將軍施烺奉<lb/>
命率舟師進討六月自銅山抵澎湖入罩灣連克虎井<lb/>
<pb n="KR3j0164_WYG_001-23a"/>
桶盤諸嶼誓師戒嚴鄭克塽奉表降<lb/>
詔赴京師隸旗下于其地設臺灣府統臺灣鳯山諸羅<lb/>
三縣隸福建布政使司云<lb/>
十月二十七日<lb/>
車駕囬<lb/>
宫<lb/>
御賜内直吏部尚書陳廷敬副都御史勵杜訥右諭徳<lb/>
查昇各松花江石小研一方色澹緑如洮石腹有<lb/>
<pb n="KR3j0164_WYG_001-23b"/>
御書研銘八字云以静為用是以永年繼又<lb/>
賜大學士張玉書吴琠熊賜履工部尚書王鴻緒各一<lb/>
方鴻緒所得有倭漆研匣匣中有<lb/>
御用墨四笏時十一月偶<lb/>
召張及王入<lb/>
南書房編次<lb/>
御書得<lb/>
賜因及吴熊二公云<lb/>
<pb n="KR3j0164_WYG_001-24a"/>
駕在徳州<lb/>
賜致仕在籍户部左侍郎田雯寒緑堂扁額原任翰林<lb/>
侍讀蕭惟豫編修田需亦蒙賜<lb/>
御書各一幅<lb/>
召户部郎中陳奕禧入<lb/>
南書房<lb/>
命書大小字各三幅<lb/>
賜御書<lb/>
<pb n="KR3j0164_WYG_001-24b"/>
御製塞上詩一幅詩云半嶺黄雲合風悲鼓角聞野羱<lb/>
沙草外落日自成羣<lb/>
御製宋髙宗父母之仇終身不報論<lb/>
命大學士熊賜履禮部尚書韓菼<lb/>
内直吏部尚書陳廷敬右諭徳查昇同作又<lb/>
命浙江舉人查慎行<hi>原名嗣璉</hi>等同作進<lb/>
呈<lb/>
詔蠲甘肅等處地方四十一年四十二年錢糧江南上<lb/>
<pb n="KR3j0164_WYG_001-25a"/>
江下江四十二年錢糧<lb/>
十二月諸王内閣九卿翰詹卿寺科道請上<lb/>
尊號奉<lb/>
㫖朕即位四十餘年未嘗少刻不以民生休戚為念逺<lb/>
邇安静為本雖或慶雲景星嘉禾瑞草天書麟鳯之竒<lb/>
總無闗於黔黎亦無闗於朕心反為史書之譏朕以實<lb/>
心為民天視天聴故有其道難免後人公論若耀功徳<lb/>
取一時之虛名朕之不悦甚矣毋煩數陳<lb/>
<pb n="KR3j0164_WYG_001-25b"/>
上召海寧舉人查慎行武進舉人錢名世長洲監生何<lb/>
焯休寧監生汪灝於<lb/>
南書房屢試詩及制舉文<lb/>
特賜焯灝舉人明年一體㑹試<lb/>
考試新差提督各省學政翰林侍讀學士張廷樞等郎<lb/>
中翁嵩年等十一人於<lb/>
南書房稱<lb/>
㫖人賜<lb/>
<pb n="KR3j0164_WYG_001-26a"/>
御書一幅<hi>八股題夫子循循然善誘人一節詩題□和    御製考試嘆</hi>
壬午冬<lb/>
駕歸自徳州考試<lb/>
内直諸詞林官至二十二日封印後一日始畢定一等<lb/>
十人侍讀學士陳元龍等二等若干人其三等五人調<lb/>
知縣用諭徳王化鶴中允吴晟修撰戴有祺<hi>辛未狀元</hi>檢討<lb/>
趙爾孫吴文炎<lb/>
命吏部右侍郎吴涵兼掌翰林院亊<lb/>
<pb n="KR3j0164_WYG_001-26b"/>
山行慮迷握嚮蟲一枚於手中則不迷見物類相感志<lb/>
近時有人作嚮言取此<lb/>
明文士如桑悦祝允明皆肆口横議略無忌憚悦對丘<lb/>
文莊言舉天下文章惟悦其次祝允明世但嗤其妄人<lb/>
耳允明作罪知録厯詆韓歐蘇曽六家之文湥文周内<lb/>
不遺餘力謂韓傷易而近儇形麤而情覇其氣輕其口<lb/>
誇其發疎躁歐陽如人畢生持喪終身不被衮繡東坡<lb/>
更作儇浮的為利口譁獷之氣肆溢舌表使人奔迸狂<lb/>
<pb n="KR3j0164_WYG_001-27a"/>
顛而不息曽王既脱衣裳幷除爪髪譬之獸齧腊骨至<lb/>
於老泉潁濵秦黄晁張則謂不足盡及惟栁如冕裳珮<lb/>
玉猶先王之法服乃其大㫖則在主六代之比偶故實<lb/>
吁亦鄙而倍矣論唐詩人則尊太白為冠而力斥子美謂<lb/>
其以村野為蒼古椎魯為典雅麤獷為豪雄而總評之<lb/>
曰外道李則鳯凰臺一篇亦推絶唱狂誖至於如此醉人<lb/>
罵坐令人掩耳不欲聞論詩餘則専祖太白飛卿稍許歐晏<lb/>
周栁以為綴旒謂東坡木強疏脱少㳺魯直特市廛小<lb/>
<pb n="KR3j0164_WYG_001-27b"/>
家之子略舉大端如右所謂無忌憚者不足置辯也<lb/>
西園雜記記明大臣夀考者自王端毅公魏文靖公而<lb/>
下十三人而不及雒陽劉文靖公晦菴文靖夀九十餘<lb/>
近百嵗又𢎞正名相也何獨遺之<lb/>
釋氏言羚羊挂角無跡可求古言云羚羊無些子氣味<lb/>
虎豹再尋他不著九淵潛龍千仞翔鳯乎此是前言注<lb/>
脚不獨喻詩亦可為士君子居身渉世之法<lb/>
大竹破山和尚天童宻弟子也蜀亂後居萬峰賊李鷂<lb/>
<pb n="KR3j0164_WYG_001-28a"/>
子者殘忍嗜殺延師供養請肉食師曰公不殺人我便<lb/>
食肉李笑而從之全活無算師蹇姓忠定公之裔孫也<lb/>
鄭端簡云十哲陳蔡一時與難之賢非孔門定論自開<lb/>
元至今無敢議者夫有若之言四見於論語大類聖人<lb/>
公西赤志於禮樂有為邦之才不逺優於宰我冉求乎<lb/>
求我言行不必徴諸史𫝊論語中多有之矣其視二子<lb/>
優劣何如宜進祀二子於殿上改求我於廡中右與予<lb/>
官祭酒時具疏大意略同惜為友人中阻疏不果上即<lb/>
<pb n="KR3j0164_WYG_001-28b"/>
當時禮部未必果行要當存此一叚公論於天下後世<lb/>
耳予至今悔之<lb/>
皮日休本字逸少後字襲羙見北夢瑣言<lb/>
康熙乙丑夏予使粤東還便道遊廬山宿開先寺觀陽<lb/>
明先生石壁大書紀功碑末云嘉靖我邦國若前知世<lb/>
宗入繼大統者按碧里雜存陽明既平田州之亂先是<lb/>
州有巨石側卧江滸舊有童謡云田石傾田州兵田石<lb/>
平田州寧岑猛惡之夜遣人平之明復如故先生定亂<lb/>
<pb n="KR3j0164_WYG_001-29a"/>
後其石即平先生自往觀之洗剔苔蘚有古刻新建伯<lb/>
三大字異之遂續加八字併刻於石云嘉靖嵗戊子新<lb/>
建伯王守仁又記先生習静陽明洞預知門人朱白浦<lb/>
蔡我齋入山事中庸云至誠之道可以前知陽明其庶<lb/>
幾乎<lb/>
樂郊私語云海鹽少年多善歌盖出於澉川楊氏其先<lb/>
人康恵公梓與貫雲石交善得其樂府之𫝊今雜劇中<lb/>
豫讓吞炭霍光鬼諫敬徳不伏老皆康恵自製家僮千<lb/>
<pb n="KR3j0164_WYG_001-29b"/>
指皆善南北歌調海鹽遂以善歌名浙西今世俗所謂<lb/>
海鹽腔者實發於貫酸齋源流逺矣<lb/>
　<lb/>
　<lb/>
　<lb/>
　<lb/>
　<lb/>
　香祖筆記卷一<lb/>
</p>
<p>
</p>
  </div>
<div>
<head>香祖筆記卷二</head> <lb/>
    <p>
<pb n="KR3j0164_WYG_002-1a"/>
欽定四庫全書<lb/>
　香祖筆記卷二<lb/>
　　　　　　　　　　　刑部尚書王士禎撰<lb/>
異物類苑云山都人面黒長身有尾踵見人則笑笑則<lb/>
上脣掩目按諸書言人都鳥都猪都皆不爾此乃誤以<lb/>
狒狒為山都耳<lb/>
僅字有少餘二義唐人多作餘義用如元㣲之云封章<lb/>
諫草繁委箱笥僅逾百軸白樂天哭唐衢詩著文僅千<lb/>
<pb n="KR3j0164_WYG_002-1b"/>
首六義無差忒小説崔煒傳大食國有陽遂珠趙佗令<lb/>
人航海盗歸番禺僅千載矣甘澤謡陶峴傳浪跡怡情<lb/>
僅三十載摭言曲江之宴長安僅於半空玉壺清話南<lb/>
唐先主傳吴越災遣使唁之賚帑幣糧鏹僅百餘艘之<lb/>
類至宋人始率從少義迄今㳂用之<lb/>
令狐子先安陸髙士予嘗著之古懽録矣王彦輔麈史<lb/>
載其著書甚多有萬卷録易説精義晉年統緯世總樂<lb/>
要注黙書讒髄琹譜兵途要轄等若干卷又云令狐先<lb/>
<pb n="KR3j0164_WYG_002-2a"/>
生卒阮逸天隠表之林逸書孟逸篆額號三逸碑<lb/>
南齊侍中庾杲之家貧毎食生韭熟韭韭菹時人為之<lb/>
語曰孰謂庾郎貧毎食二十七種後魏陳留侯李崇為<lb/>
尚書令性儉恡食止韭菹其客李元佑戲語人曰李令<lb/>
公一食十八種問其故答曰二九一十八二事極相似<lb/>
梅村詩話云嘗與陳卧子共宿問其七言律詩何句最<lb/>
為得意卧子自舉禁苑起山名萬嵗複宫新戲號千秋<lb/>
一聨然予觀其七言殊不止此如九龍移帳春無草萬<lb/>
<pb n="KR3j0164_WYG_002-2b"/>
馬窺邉夜有霜左徒舊宅猶蘭圃中㪚荒園尚竹林禹<lb/>
陵風雨思王㑹越國山川出覇才石顯上賔居栁市竇<lb/>
嬰别業在藍田七月星河人出塞一城砧杵客登樓四<lb/>
塞山河歸漢闕二陵風雨送秦師諸聨沉雄瑰麗近代<lb/>
作者未見其比殆冠古之才一時瑜亮獨有梅村耳<lb/>
彈棊之戲始見西京雜記後漢梁冀𫝊注稍詳之似近<lb/>
投壺而其製不𫝊今人詩多以奕棊當之可發一笑王<lb/>
建宫詞云彈碁玉指兩参差肯局臨虛鬭著危先打角<lb/>
<pb n="KR3j0164_WYG_002-3a"/>
頭紅子落上三金字半邉垂讀之亦不能通曉也<lb/>
揮麈新談記費鵞湖初第謁彭文憲文憲曰殿上金堦<lb/>
滑須慢慢行吾鄉髙念東侍郎<hi>珩</hi>有句云金堦路滑且<lb/>
徐行本此<lb/>
唐蕭倣咸通四年知禮部貢舉責授蘄州刺史有與浙<lb/>
東鄭大夫書云韓綰即文公之孫栁告是栁州之子鳯<lb/>
毛殊有而名字陸沉皆倣是年所舉士也<lb/>
千里馬人皆知之王兆雲湖海搜竒載陜西民家有千<lb/>
<pb n="KR3j0164_WYG_002-3b"/>
里驢腰有腎六又張翁言有友人省親山東親家以一<lb/>
驢至曰此千里驢也乗之倐忽抵家<lb/>
唐人五言絶句往往入禪有得意㤀言之妙與浄名黙<lb/>
然逹磨得髓同一闗捩觀王裴輞川集及祖詠終南殘<lb/>
雪詩雖鈍根初機亦能頓悟程石臞有絶句云朝過青<lb/>
山頭暮歇青山曲青山不見人猿聲聴相續予毎嘆絶<lb/>
以為天然不可凑泊予少時在揚州亦有數作如㣲雨<lb/>
過青山漠漠寒煙織不見秣陵城坐愛秋江色<hi>青山</hi>蕭條<lb/>
<pb n="KR3j0164_WYG_002-4a"/>
秋雨夕蒼茫楚江晦時見一舟行濛濛水雲外<hi>江上</hi>雨後<lb/>
明月來照見下山路人語隔溪煙借問停舟處<hi>恵山下鄒流綺</hi>
<hi>過訪</hi>山堂振法鼓江月掛寒樹遥送江南人鷄鳴峭帆去<lb/>
<hi>焦山曉起送崑崙還京口</hi>又在京師有詩云凌晨出西郭招提過㣲<lb/>
雨日出不逢人滿院風鈴語<hi>早至天寜寺</hi>皆一時佇興之言知<lb/>
味外味者當自得之<lb/>
南昌陳士業<hi>宏緒</hi>言嘗登泰山日觀峰四更起候日出見<lb/>
霞彩萬道碧緑交加有赤盤從中涌出晃漾不定久之<lb/>
<pb n="KR3j0164_WYG_002-4b"/>
乃成日輪因悟氣至此始聚而為日日生一日非以昨<lb/>
日之日復為今日之日也新吴宋長庚亦有此論此説<lb/>
甚竒山海經云義和二國名毎日出二國人為御推升<lb/>
太虛語尤荒誕可笑<lb/>
七言律聨句神韻天然古人亦不多見如髙季廸白下<lb/>
有山皆遶郭清明無客不思家楊用修江山平逺難為<lb/>
畫雲物髙寒易得秋曺能始春光白下無多日夜月黄<lb/>
河第幾灣近人節過白露猶餘熱秋到黄州始解涼瓜<lb/>
<pb n="KR3j0164_WYG_002-5a"/>
歩江空㣲有樹秣陵天逺不宜秋釋讀徹一夜花開湖<lb/>
上路半春家在雪中山皆神到不可湊泊<lb/>
錢武肅王目不知書然其寄夫人詩云陌上花開可緩<lb/>
緩歸矣不過數言而姿制無限雖復文人操筆無以過<lb/>
之東坡演之為陌上花三絶句云陌上花開蝴蝶飛江<lb/>
山猶是昔人非遺民幾度垂垂老遊女還歌緩緩歸五<lb/>
代時列國以文雅稱者無如南唐西蜀非呉越所及賴<lb/>
此一條足以解嘲<lb/>
<pb n="KR3j0164_WYG_002-5b"/>
韓蘇七言詩學急就篇句法如鴉鴟鷹鵰雉鵠鵾騅駓<lb/>
駰駱驪駵騵等句予既載之池北偶談近又得五言數<lb/>
語韓詩蚌螺魚鼈蟲盧仝鰻鱣鮎鯉鰌鸂鶒鴒鷗鳬蔡<lb/>
襄弓刀甲盾弩筋皮毛骨羽然此種句法間作七言可<lb/>
耳五言即非所宜解人當自知之<lb/>
武林女子王倩玉貌甚羙而工詩詞已字人矣悦其中<lb/>
表沈生遹聲而越禮焉母家訟於官杭守戈珽㫁離鬻<lb/>
於駐防旗下沈百方贖歸復為沈生一女而死𫝊其寄<lb/>
<pb n="KR3j0164_WYG_002-6a"/>
沈長相思一闋云見時羞别時愁百轉千囬不自由教<lb/>
奴怎罷休懶梳頭怯凝眸明月光中上小樓思君楓葉<lb/>
秋雖淫奔失行其才慧亦尤物也<lb/>
癸未正月十六日<lb/>
大駕南廵視河工<lb/>
上諭官民人等及革職降級官員贖罪人犯願赴山東<lb/>
被災地方泰安州沂州新泰蒙隂郯城等縣賑濟饑民<lb/>
者列名以聞事畢議叙<lb/>
<pb n="KR3j0164_WYG_002-6b"/>
㑹試總裁官東閣大學士兼禮部尚書熊賜履吏部尚<lb/>
書陳廷敬吏部右侍郎兼掌翰林院事吴涵禮部右侍<lb/>
郎許汝霖<lb/>
本朝惟髙陽李文勤公三典㑹試今孝感熊公以癸丑<lb/>
甲戌丁丑庚辰癸未五典㑹試澤州陳公以壬戌辛未<lb/>
癸未亦三典㑹試可謂盛事按明二百七十年惟金谿<lb/>
王公英永樂戊戌宣徳庚戌正統壬戌三典㑹試耳<lb/>
臺灣風信與他海殊異風大而烈者為颶又甚者為颱<lb/>
<pb n="KR3j0164_WYG_002-7a"/>
颶倐發倐止颱常連日夜不止正二三四月發者為颶<lb/>
五六七八月發者為颱九月則北風初烈㦯至連月為<lb/>
九降過洋以四七十月為穏以四月少颶七月寒暑初<lb/>
交十月小春天氣多晴暖故也六月多颱九月多九降<lb/>
最忌颱颶俱多挾雨九降多無雨而風凡颱將至則天<lb/>
邉有㫁虹先見一片如船㠶者曰破㠶稍及半天如鱟<lb/>
尾者曰屈鱟土番識風草草生無節則一年無颱一節<lb/>
則颱一次多節則多次颶之名以時而異正月初四日<lb/>
<pb n="KR3j0164_WYG_002-7b"/>
曰接神颶初九日曰玉皇颶十三日曰闗帝颶念九日<lb/>
曰烏狗颶二月二日曰白鬚颶三月三日曰上帝颶十<lb/>
五日曰真人颶念三日曰馬祖颶<hi>真人多風馬祖多兩</hi>已上春三<lb/>
月共三十六颶此其大者四月八日曰佛子颶五月五<lb/>
日曰屈原颶十三日曰闗帝颶六月十二日曰彭祖颶<lb/>
十八日曰彭婆颶念四日曰洗炊籠颶七月十五日曰<lb/>
鬼颶八月一日曰竈君颶十五日曰魁星颶九月十六<lb/>
日曰張良颶十九日曰觀音颶十月十日曰水仙王颶<lb/>
<pb n="KR3j0164_WYG_002-8a"/>
念六日曰翁爹颶十一月念七日曰普菴颶十二月念<lb/>
四日曰送神颶念九日曰火盆颶念四日已後皆曰送<lb/>
年風<hi>按升菴先生云□當作颶音具</hi>
鳯山縣有薑名三寶薑相𫝊明初三寶太監所植可療<lb/>
百病<lb/>
諸羅縣番首名大睂者毎嵗東作時諸番請其出射射<lb/>
所及之地稼輙大熟號靈箭<lb/>
正月二十七日前少傅兼太子太傅保和殿大學士兼<lb/>
<pb n="KR3j0164_WYG_002-8b"/>
禮部尚書王熙卒公禮部尚書文貞公崇簡長子也順<lb/>
治丁亥進士父子同官禁林又同為學士康熙壬戌以<lb/>
兵部尚書大拜居政府者二十年辛巳以病予告至是<lb/>
卒年七十六<lb/>
賜諡文靖<lb/>
王文貞公六子長熙保和殿大學士禮部尚書次槱桃<lb/>
源縣知縣次然廣西布政使司布政使次照浙江金華<lb/>
道叅議次燕貴州廵撫都察院副都御史次黙刑部郎<lb/>
<pb n="KR3j0164_WYG_002-9a"/>
中閥閱之盛時無其比<lb/>
二月二十九日放榜㑹元王式丹<hi>江南寶應人</hi>
康熙中以尚書拜相者或進部銜如宛平王胥庭<hi>熙</hi>相<lb/>
國以司馬大拜而進兼禮部尚書京江張素存<hi>玉書</hi>相國<lb/>
以宗伯大拜而進兼户部尚書是也其後呉沁州銅川<lb/>
<hi>琠</hi>以刑部尚書大拜止兼本部<lb/>
浙江廵撫張泰交以士民公籲請前廵撫陞浙閩總督<lb/>
諡忠貞范承謨春秋特祀允行<lb/>
<pb n="KR3j0164_WYG_002-9b"/>
湯調鼎淮之清河人順治初進士著辨物志議論多發<lb/>
人神智偶筆其記人參二則於此隋髙祖時上黨民宅<lb/>
後聞人呼聲求之得人參一本根五尺餘具體人狀占<lb/>
者謂晉王隂謀奪宗故妖草生予曰非妖也人參如人<lb/>
形者食之得仙根至五尺而具人狀盖嵗久神靈之物<lb/>
而上黨又人參之所出惜時無張華其人故其物不著<lb/>
而以為隂謀奪宗之應文帝以丞相僭帝位何嘗不以<lb/>
隂謀得哉又元覽云人參千嵗為小兒枸杞千載為犬<lb/>
<pb n="KR3j0164_WYG_002-10a"/>
子按參以人名伏土嵗久而具體人狀氣類神靈之感<lb/>
無足怪者枸杞字不從犬何以嵗久為犬廣韻云春名<lb/>
天精子夏名枸杞秋名却老根冬名地骨皮是枸杞特<lb/>
四名之一考山海經建木上有九欘下有九枸枸根盤錯<lb/>
也與犬義絶不相渉使枸杞而為犬天精却老地骨皮<lb/>
又何化乎<hi>人參譜</hi>
呂與叔記二程子語云今日釋氏未消理㑹大患者在<lb/>
介甫之學譬之盧從史在潞朝廷將討之當時便使一<lb/>
<pb n="KR3j0164_WYG_002-10b"/>
處逐節度使朝議欲討之而李文饒之意必欲先討潞<lb/>
州則不必治彼而自敗今日却要先整頓介甫之學壊<lb/>
了學者<lb/>
程子云詩小序必是當時人所傳國史明乎得失之迹<lb/>
者是也不得此何緣知此篇是甚意思大序則是仲尼<lb/>
所作要之皆得大意朱子學宗二程子詩序獨不然何<lb/>
也<lb/>
伯淳道君實語自謂如人參甘草病未甚時可用病甚<lb/>
<pb n="KR3j0164_WYG_002-11a"/>
則非所能及愚謂熙寧之病已甚温公出而立起膏肓<lb/>
天下更生天不祚宋遂使公年不永豈云非所及哉<lb/>
三月十五日<lb/>
上南廵視河囬<lb/>
宫内閣九卿迎<lb/>
駕於南海子西紅門<lb/>
四川廵撫貝和諾請復設蜀省五十七學學官下禮部<lb/>
議覆得<lb/>
<pb n="KR3j0164_WYG_002-11b"/>
俞㫖允行<lb/>
謝在杭肇淛小草齋詩話殊多憒憒啓發人意處絶少<lb/>
如云詩境貴虗故仙語勝釋釋語勝儒夫仙語如歩虛<lb/>
辭等最易厭釋語入詩最近雅今乃反之豈非强作解<lb/>
事者惟所云王右丞律選歌行絶句種種臻妙圖繪音<lb/>
律獨歩一時尤精禪理晚居輞川窮極山水園林之樂<lb/>
唐三百年詩人僅見此耳如云明詩逺過於宋又云本<lb/>
朝僅數名家力追上古然刻畫摹擬已不勝其費力矣<lb/>
<pb n="KR3j0164_WYG_002-12a"/>
其他作者雖復如林上乗雋語人不數篇要其究竟尚不<lb/>
及宋宋人有實學而本朝多剽竊故也右二條自相矛<lb/>
盾當以後論為允又云國初詩林鴻髙啓尚矣鴻一意<lb/>
盛唐而啓雜出元白長吉夫鴻之為盛唐贋鼎耳安得<lb/>
與啓並稱而且語有軒輊此真齊人之知有管晏而已<lb/>
又云李西涯樂府野狐外道夫西涯樂府雖變體自是<lb/>
天地間一種文字弇州晚年尚爾服膺遽斥之為野狐<lb/>
外道可乎約略駁正數端以例其餘至外篇雜篇以下<lb/>
<pb n="KR3j0164_WYG_002-12b"/>
多載晚唐五代宋元詩無可采者正與劉後村詩話同<lb/>
耳<lb/>
三月十八日<lb/>
萬夀節大赦天下<lb/>
十九日赴<lb/>
暢春苑啓奏刑部釋放囚犯八百餘人是日請<lb/>
㫖<lb/>
御批又減等二十一人<lb/>
<pb n="KR3j0164_WYG_002-13a"/>
二十六日已刻<lb/>
文華殿經筵滿禮部尚書席爾逹漢禮部尚書韓菼進<lb/>
講知者樂仁者夀二句滿吏部左侍郎傅繼祖漢詹事<lb/>
府詹事徐秉義進講易經其徳剛健而文明三句講畢<lb/>
賜宴太和門<lb/>
上南廵畿輔在籍諸臣迎<lb/>
駕<lb/>
詔復原任禮部右侍郎田種玉國子監司業劉芳喆御<lb/>
<pb n="KR3j0164_WYG_002-13b"/>
史戈英原官至江南<lb/>
詔起用原任河南廵撫侍郎顧汧翰林編修楊瑄加檢<lb/>
討尤侗侍講復内閣學士盧琦諭徳秦松齡檢討潘耒<lb/>
徐釚馮勗御史吴震方等原官<lb/>
特賜江南舉人汪灝何焯蔣廷錫三人與癸未科㑹試<lb/>
中式舉人王式丹等一體<lb/>
殿試<lb/>
宋中丞牧仲得王介甫唐百家詩選殘本自第五卷王<lb/>
<pb n="KR3j0164_WYG_002-14a"/>
昌齡李頎起至第八卷錢起盧綸司空曙止又自十三<lb/>
卷王建起<hi>建詩二卷逸上卷</hi>至十六卷許渾止中間第六卷沈<lb/>
千運已下全取元次山篋中集而益以李嘉祐等七人<lb/>
通三十八家盖亦詳於中晚而略於初盛宋人選唐詩<lb/>
大概如此意初唐盛唐諸人之集更五代亂離𫝊者較<lb/>
少故也牧仲謂今所𫝊十卷是章安楊蟠所改竄非介<lb/>
甫元本此雖闕本而真面目尚在山陽閻百詩<hi>若璩</hi>云曽<lb/>
見閩賈持翻刻本正二十卷惜無從覓之近牧仲有書<lb/>
<pb n="KR3j0164_WYG_002-14b"/>
至云已購得全本方刻之吴門云<lb/>
三月二十五日<lb/>
特命皇長子臨故少傅大學士王熙之喪拜奠舉哀<lb/>
特恩異數都人驚𫝊以為未嘗有也<lb/>
上諭以<lb/>
世祖皇帝舊臣故加殊禮内閣部院諸臣公疏謝<lb/>
恩報聞<lb/>
四月初四日<lb/>
<pb n="KR3j0164_WYG_002-15a"/>
殿試初七日𫝊臚狀元王式丹<hi>㑹元</hi>江南寳應人榜眼趙<lb/>
晉福建閩縣人探花錢名世江南武進人是科以違式<lb/>
黜者三人<hi>呉時寛沈淇雷曽</hi>
十五日引見癸未科進士選汪灝等四十九人為庻吉<lb/>
士與鼎甲三人同入館讀書<lb/>
十二日在<lb/>
暢春苑<lb/>
御試庚辰科鼎甲汪繹等及庻吉士十七日<lb/>
<pb n="KR3j0164_WYG_002-15b"/>
命下留館授職者十三人顧圖河<hi>甲戌一甲第二</hi>汪繹季愈皆<lb/>
鼎甲餘庶吉士滿漢共十人<hi>戊辰庶吉士梁佩蘭張尚瑗辛未庶吉士狄億皆外</hi>
<hi>用外用者共三十一人</hi>
東閣大學士兼吏部尚書熊賜履以老病請告允之仍<lb/>
令居京師備<lb/>
顧問<lb/>
以吏部尚書陳廷敬為文淵閣大學士兼吏部尚書<lb/>
以副都御史勵杜訥為刑部右侍郎刑部侍郎金璽以<lb/>
<pb n="KR3j0164_WYG_002-16a"/>
前任湖廣廵撫紅苖事調用<lb/>
以直𨽻廵撫兵部侍郎李光地為吏部尚書管廵撫事<lb/>
鄞縣同年史及超少宗伯前身為僧大成予既書之池<lb/>
北偶談第二十六卷癸未二月與同年屠少司馬芝岩<lb/>
<hi>粹忠</hi>㑹於僧舎屠亦鄞人也因訊及史事屠言其邑人戎<lb/>
通㕘上徳前身亦僧也嘗以鐵鍊鎖項募緣市中通㕘<lb/>
之父戎翁者嘗施齋供與之善後僧化去而通㕘以是<lb/>
日生亦夢僧入其室按宋相史彌逺乃覺長老後身即<lb/>
<pb n="KR3j0164_WYG_002-16b"/>
宗伯之先也<lb/>
唐武后遊石淙倡和詩首御製自皇太子相王以下和<lb/>
者十六人相王之後次梁王武三思次内史狄仁傑次<lb/>
奉宸令張易之麟臺監中山縣開國男張昌宗又次鸞<lb/>
臺侍郎李嶠鳳閣侍郎蘇味道夏官侍郎姚元崇奉宸<lb/>
大夫汾隂縣開國男薛曜書久視元年五月刋於平樂<lb/>
澗之北崖諸詩惟李嶠沈佺期二篇差成章餘皆拗拙<lb/>
可資笑柄耳黄岡葉井叔<hi>封</hi>知登封縣撰嵩陽石刻集<lb/>
<pb n="KR3j0164_WYG_002-17a"/>
記始著録之而刪去九首不為無見而朱竹垞太史憾<lb/>
其闕略以得覩全碑為喜則亦好竒之過也當牝朝淫<lb/>
昏之世二張每侍行幸預倡和已令千古齒冷而列銜<lb/>
於李嶠蘇味道輩之前諸人亦俯首甘之當時君臣上<lb/>
下豈復知有羞惡之心哉<lb/>
文海披沙記筆之異者鍾繇張芝王右軍皆用䑕鬚歐<lb/>
陽蘭臺用貍毛為心蕭祭酒用胎毛為柱張茂先用鹿<lb/>
毛陶隠居用羊鬚鄭䖍謂麝毛一管可書四百紙貍毛<lb/>
<pb n="KR3j0164_WYG_002-17b"/>
可書八百紙又有豐狐䖮蛉龍筋虎僕及猩猩毛狼毫<lb/>
雖竒品而醇正得宜不及中山兎毫若淇源之鴨毛雀<lb/>
雉毛但取五色相間為觀美耳今吴興兎毫佳者直百<lb/>
錢羊毫僅二十分之一貧士多用之然柔而無鋒臧懋<lb/>
循欲取貂䑕毛為之輔以兎毫謂鍾王所用䑕鬚必此<lb/>
也然稍肥舉落運用不如人意已上謝在杭所記備矣<lb/>
近日湖州專用羊毛殊柔輭無骨形貌亦醜貂䑕珍貴<lb/>
專為貴人裘帽之用筆工當何從購之<lb/>
<pb n="KR3j0164_WYG_002-18a"/>
李滄溟食饅頭欲有蔥味而不見蔥唯蔡姬者所造乃<lb/>
食其法先用蔥不切入饀而留饅頭上一竅候其熟即<lb/>
㧞去蔥而以麫塞其竅此謝在杭文海披沙所載即所<lb/>
謂蔡姬典盡舊羅裙者也<lb/>
揚州銀杏樹内有觀音大士像寧波落迦山石有大士<lb/>
竹林鸚鵡像予皆載之池北偶談閱文海披沙一則云<lb/>
永州蘇山多石淋以水鋸破中有觀音彌勒寒山拾得<lb/>
等像西方聖人神道設教理㦯然也<lb/>
<pb n="KR3j0164_WYG_002-18b"/>
吾鄉風雅盛於明𢎞正嘉隆之世前有邉尚書華泉後<lb/>
有李觀察滄溟滄溟集盛𫝊於世華泉集一刻於胡中<lb/>
丞可泉再刻於魏推官允孚又逸槀六卷刻於王方伯<lb/>
桃溪又有李中麓太常選本山西臺察趙俟齋刻於太<lb/>
原予所及見者前三本而中麓選本獨未之見諸本亦<lb/>
漸就澌滅矣康熈己夘予乃選刻於京師凡四卷予兒<lb/>
啓洓以予私淑先生之切也移書宗姪苹訪其後裔久<lb/>
之苹乃詳其家世報洓曰先生二子長子翼以廕官光<lb/>
<pb n="KR3j0164_WYG_002-19a"/>
禄寺丞其後無聞次子習厯城諸生字仲學號南洲有<lb/>
詩名習子治禮治禮子節節子庶皆以諸生奉祀事庶<lb/>
子材材子紹祖自先生至紹祖凡七世其家尚有先生<lb/>
畫像云先生祀郡邑鄉賢其奉祀至材始失之材今年<lb/>
老為人佃田紹祖始十餘嵗亦失學傭工辛巳予假歸<lb/>
洓乃為予述之而濟南諸生某某以書導材攜紹祖及<lb/>
先生畫像謁予里第比予過郡因與廵撫王中丞東侯<lb/>
提學徐僉事章仲備言先生名徳而後裔僅有存者遂<lb/>
<pb n="KR3j0164_WYG_002-19b"/>
以紹祖奉先生祀焉<hi>先生墓在萊莊亦苹云</hi>
黄子鴻名儀常熟人隠居博學工書法予刻漁洋續集<lb/>
將仿宋槧苦無解書者門人崑山盛誠齋侍御<hi>符升</hi>聞子<lb/>
鴻多見宋刻獨工此體因禮致之子鴻欣然而來都無<lb/>
厭倦今續集自首迄尾皆其手書也尤工小詞有句云<lb/>
井桐休放月痕來玉堦剛臥金鈴犬人多稱之<lb/>
安丘劉憲石相國<hi>正宗</hi>好為詩嘗賦從軍行云匣裏䨇雄<lb/>
劔腰間兩石弓蓬蒿真浪死何必怯遼東後竟以事𨽻<lb/>
<pb n="KR3j0164_WYG_002-20a"/>
旗下人以為詩䜟<lb/>
江南蘇松糧儲道㕘議馬逸姿疏言臣父琾原任永嘉<lb/>
縣知縣康熈十三年值逆藩耿精忠之變與温處道臣<lb/>
陳丹赤恪守臣節同時殉難荷蒙<lb/>
皇恩矜恤屢下<lb/>
温綸從優議叙贈臣父浙江布政使司㕘政廕一子入<lb/>
監併<lb/>
賜葬祭康熈三十六年撫臣疏請於温州府建䨇忠祠<lb/>
<pb n="KR3j0164_WYG_002-20b"/>
復荷<lb/>
俞允先是三十五年丹赤蒙<lb/>
特恩賜諡三十八年<lb/>
皇上南廵幸浙丹赤子湖州府知府一䕫恭迎<lb/>
聖駕復荷<lb/>
軫念<lb/>
御書扁額懸之忠祠榮被萬世臣父琾殉難與丹赤同<lb/>
時<lb/>
<pb n="KR3j0164_WYG_002-21a"/>
賜祠又復同祀仰懇<lb/>
皇上破格一體<lb/>
賜諡賜額昭垂萬世云云禮部議覆奉<lb/>
㫖馬琾著與諡旋<lb/>
賜諡忠勤<lb/>
牴<graphic n="KR3240" url="https://raw.githubusercontent.com/kanripo/KR-Gaiji/master/images/KR3240.png" mimeType="image/png"/>二獸名秉心忠直今承天門内華表頂上者是又<lb/>
衛輝府前石亦是按此亦蒲牢屭屓蚩吻睚眦之屬而<lb/>
龍生九子不載其名<lb/>
<pb n="KR3j0164_WYG_002-21b"/>
世𫝊羿妻奔月謂之嫦娥亦曰蟾蜍又酉陽雜爼月中<lb/>
有一人斫桂樹名吴剛又云月中仙人名宋無忌何月<lb/>
中人物之紛紛耶又鬱華一名鬱儀奔日之仙結璘奔<lb/>
月之仙見七聖記<lb/>
鈕玉樵<hi>琇</hi>云有王秋山者工為㧬畫凡人物樓臺山水<lb/>
花木皆於紙上用指甲及細針㧬出設色濃淡布境淺<lb/>
湥一法古名畫按㧬當作巩音築字書以手㧬物也近<lb/>
閩中有織畫乃破紙為條織成之山水人物花鳥布置<lb/>
<pb n="KR3j0164_WYG_002-22a"/>
設色種種臻妙與刺繡無異亦竒技也<lb/>
南海友人陳元孝<hi>恭尹</hi>作狨賦其文甚工予按陸佃云狨<lb/>
尾作金色俗謂金線狨一名猱猱獼猴也楚人謂之沐<lb/>
猴甚愛其尾毛柔長可藉宋制官二品狨坐不言食猴<lb/>
又按石㹼獸名食猴則元孝之賦當作石㹼為是㹼音<lb/>
菊異物類苑云㹼如師子蒼黒色瞑目聳耳出武當山<lb/>
又黄山志盧狄似穿山甲而無鱗嗜猿及蜂毎呼羣猿<lb/>
至羅跪於下擇肥者以木葉覆其頂而食之<lb/>
<pb n="KR3j0164_WYG_002-22b"/>
山海經何羅魚出譙明山譙水中聲如吠犬食之已瘧<lb/>
今登萊海上三月何羅魚始至味甚美即寧波之鮝也<lb/>
谷音三卷皆宋末人詩上卷王澮以下凡十人率任俠<lb/>
節義之士下卷詹本以下凡十五人則藏名避世之流<lb/>
也番陽布衣瀟湘漁父以下五人不可得其姓字要之<lb/>
皆宋之逸民也其詩慷慨激烈古澹蕭寥非宋末作者<lb/>
所及是時謝臯羽林霽山輩皆以文章節義著於東南<lb/>
而又有此三十人者與之遥為應和亦竒矣此書毛氏<lb/>
<pb n="KR3j0164_WYG_002-23a"/>
汲古閣本與月泉吟社合刻最工亾友施愚山備兵湖<lb/>
西又嘗刻之清江盖杜清碧其郡人也適見黄少司馬<lb/>
雪洲集記此書初得之臨淮顧徳光氏後又見江西刻<lb/>
本多帝虎陶隂之憾間託南都博洽之士是正稍復其<lb/>
真虞部主事吴時冕見而愛之遂刻諸真州分署以𫝊<lb/>
知𢎞正以來此書盖不一刻矣集中諸人本末各有耿<lb/>
耿不沒者宜有神物在在䕶持之也黄名瓉字公獻揚<lb/>
之儀真人<lb/>
<pb n="KR3j0164_WYG_002-23b"/>
五月十五日<lb/>
朝退<lb/>
御乾清門<lb/>
賜滿漢大學士尚書侍郎<lb/>
御書扇各一<hi>士禎</hi>得<lb/>
御製虎丘五言律詩一首<hi>前有暢春小印後有康熈宸翰稽古右文二印</hi>
袁海叟詩集若干卷康熈壬午雲間門人周庶常<hi>彛</hi>策<lb/>
銘所寄鈔本用羅紋箋寫之甚工有大復空同二序陸<lb/>
<pb n="KR3j0164_WYG_002-24a"/>
儼山序又董宜陽題編首謂海叟手定國初刻於張氏<lb/>
者久燬儼山編次為别本而陸序云海叟集舊有刻又<lb/>
别有選行在野集者暇日與獻吉共讀之又删次為今<lb/>
集云按明初詩人共推髙季廸為冠而大復獨以海叟<lb/>
為冠空同許為知言今讀其詩古詩學魏晉近體學杜<lb/>
皆具體而㣲耳遽躋之青丘生之列未免失倫故予謂<lb/>
從來學杜者無如山谷山谷語必已出不屑禆販杜語<lb/>
後山簡齋之屬都未夢見况其下如海叟者乎<lb/>
<pb n="KR3j0164_WYG_002-24b"/>
詩小序必不可廢古今通儒論皆如此然如郝楚望之<lb/>
毎一詩必駁朱注亦自不可常熟顧大韶仲恭欲刋定<lb/>
一書用毛𫝊為主毛必不可通然後用鄭毛鄭必不可<lb/>
通然後用朱毛鄭朱皆不可通然後網羅羣説而以已<lb/>
意折衷之嚴粲詩緝作於朱注之後獨優於諸家大全<lb/>
之作敷衍朱注全無發明用覆醬瓿可也此論最公<hi>見顧</hi>
<hi>仲子傳</hi>
益都孫文定公沚亭<hi>建銓</hi>嘗撰顔山雜記四卷極稱簡核<lb/>
<pb n="KR3j0164_WYG_002-25a"/>
然於建置設官綠起猶未詳按黄瓚雪洲集議礦盗一<lb/>
疏是瓚廵撫山東時所奏略云臣㑹同鎮守太監黎鑑<lb/>
廵按山東監察御史王相徐冠議照禦盗之法本非一<lb/>
端要在術以防之令以禁之嚴逐捕以銷之足衣食以<lb/>
安之而已前項礦賊勢雖頗衆其初實倡於一二不逞<lb/>
之徒而市井無頼與凡窮困無聊者遂相率而從之臣<lb/>
等查得青州府益都縣去郡二百餘里地名顔神鎮土<lb/>
多煤礦利兼窰冶四方商販羣聚於此其中時有不逞<lb/>
<pb n="KR3j0164_WYG_002-25b"/>
之徒此廵海道副使潘珍先有開立縣治之議今有特<lb/>
設通判之請固欲得其要害而治之誠有見也但鄰近<lb/>
州縣復多徒黨亦未得專事乎此而遽遺於彼也合無<lb/>
准照副使潘珍及左布政使姚鏌右布政使盛應期按<lb/>
察使王泰署都指揮僉事馬愷分守左㕘政許淳分廵<lb/>
僉事魯鏎所議於益都縣顔神鎮地方聴令壘石為堡<lb/>
建立府館一所添設捕盗通判一員許其兼制前項鄰<lb/>
近州縣舊有礦洞不時廵察新編總甲嚴為約束操練<lb/>
<pb n="KR3j0164_WYG_002-26a"/>
弓兵民快人等遇有盗賊小則宻謀發卒以收掩捕之<lb/>
效大則移文紏衆以成合擊之功務在㫁絶奸盟毋令<lb/>
復相屯聚示已往於不究開方來以自新則賊黨自此<lb/>
可消矣云云紀略以為正徳十二年廵按御史黄某奏<lb/>
請兵部覆准盖未詳也但黄疏有聴壘石堡之語而顔<lb/>
城實嘉靖三十六年王弇州世貞兵備青州時建則正徳<lb/>
中止設官而未建城耳<lb/>
黄雪洲同畢嘉㑹送馮憲副還浙一首廣陵淹畢諴越<lb/>
<pb n="KR3j0164_WYG_002-26b"/>
山老馮唐兩賢師友間力障波瀾狂翩翩遊子衣獨與<lb/>
朔鴈翔汲古尚董井銷魂更雷塘胡然歌式㣲綵服戀<lb/>
故鄉驚心濟南叟桃李空門墻江蘺未堪折逺思慿誰<lb/>
將嘉㑹吾邑大司空畢公亨也公官兩淮運使為茶陵<lb/>
李相所重卒為名臣止從釣臺集得其一詩餘不槩見<lb/>
偶閱黄集録之備公故事云<lb/>
余自少年與先長兄考功同上公車毎停驂輟軛輒相<lb/>
倡和書之旗亭驛壁率不留稾諸同人見之者後在京<lb/>
<pb n="KR3j0164_WYG_002-27a"/>
師往往為余誦之怳如昨夢近見吴江鈕玉樵<hi>琇</hi>觚賸<lb/>
亦載余逸句因憶丙午自里中北上戲題徳州南曲律<lb/>
店壁一絶云曲律店子黄河厓<hi>亦地名</hi>朝來一雨清風霾<lb/>
青松短壑不能住騎驢又踏長安街語雖詼嘲不足存<lb/>
亦小有風趣聊記於此<lb/>
今京師宴席最重鹿尾雖猩唇駝峰未足為比然自唐<lb/>
已貴之陳子昻麈尾賦云卒網羅以見逼受庖割而罹<lb/>
傷豈不以斯尾之有用而殺身於此堂為君雕爼之羞<lb/>
<pb n="KR3j0164_WYG_002-27b"/>
厠君金盤之實云云若六朝已來則以麈尾為談柄耳未<lb/>
聞充盤爼也耶律楚材西域詩亦以鹿尾駝蹄作對<lb/>
韓宗伯菼所居在宣武門外與胡侍講任輿為鄰韓逝<lb/>
未浹月胡亦病卒胡甲戌狀元也乙丑狀元陸侍講肯<lb/>
堂先卒於此宅陸是科㑹元胡甲子江南解元皆兩掄<lb/>
元樊川詩云家住城南杜曲旁兩株仙桂一時芳禪師<lb/>
都未知名姓始信空門意味長諒哉<lb/>
括異志述吴地記云昔有金牛糞金村民臯伯通逐之<lb/>
<pb n="KR3j0164_WYG_002-28a"/>
牛入山穴山頽兄弟皆死妄語無稽豈又一金牛耶又<lb/>
一臯伯通耶吴地記又云漢議郎臯伯通字奉卿卒𦵏<lb/>
胥門號伯通墩則伯通非村民又不死於山矣<lb/>
古今論世者以尹吉甫為名臣徒以伐獫狁及崧髙烝<lb/>
民韓奕江漢四詩耳吾獨疑吉甫惑後妻之言至使其<lb/>
子伯竒衣苔帶藻作履霜之操此與晉獻驪姬之事何<lb/>
異夫不能齊家而妄稱之曰萬邦為憲吾不信也其猶<lb/>
後世詞人之諛韓侂胄賈似道者動以伊周擬之其又<lb/>
<pb n="KR3j0164_WYG_002-28b"/>
足信乎<lb/>
姚士麟叔祥言曽見趙松雪自書家用簿運筆精妙凡<lb/>
養蠶種桑等事與今不殊惟用麫作食及烏豆之類動<lb/>
至百斤百石耳<lb/>
姚叔祥又言海鹽有優兒金鳯以色幸於嚴東樓非金<lb/>
則寢食弗甘金既衰老而所謂鳴鳯記盛𫝊於時於是<lb/>
金復塗粉墨扮東樓焉此一事較侯方域馬伶傳更竒<lb/>
見只編云蘭谿魏某嘗客華州王槐野祭酒家見架上<lb/>
<pb n="KR3j0164_WYG_002-29a"/>
有夏國書凡閱三旬始遍則此書較契丹志金志卷袠<lb/>
尤多矣右二志予皆有鈔本夏國志則世罕知之<lb/>
明代自南部入閣者甚少惟萬厯丁未葉文忠向髙以<lb/>
南京吏部侍郎徑授禮部尚書東閣大學士文忠是時<lb/>
年四十九<lb/>
鄭端簡古言云永叔毁繫辭君實詆孟子安石非春秋<lb/>
二程子改古大學晦菴不用子夏詩序皆不可解<lb/>
　<lb/>
<pb n="KR3j0164_WYG_002-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　香祖筆記卷二<lb/>
</p>
<p>
</p>
  </div>
<div>
<head>香祖筆記卷三</head> <lb/>
    <p>
<pb n="KR3j0164_WYG_003-1a"/>
欽定四庫全書<lb/>
　香祖筆記卷三<lb/>
　　　　　　　　　　　刑部尚書王士禎撰<lb/>
陳子昻文集十卷詩賦二卷雜文八卷與陳氏别傳及<lb/>
經籍志合子昻五言詩力變齊梁不湏言其表序碑記<lb/>
等作㳂襲頽波無可觀者第七卷上大周受命頌表一<lb/>
篇大周受命頌四章曰神鳯曰赤雀慶雲甿頌其辭謟<lb/>
誕不經至云乃命有司正皇典恢帝綱建大周之統歴<lb/>
<pb n="KR3j0164_WYG_003-1b"/>
革舊唐之遺號在宥天下咸與維新賜皇帝姓曰武氏<lb/>
臣聞王者受命必有錫氏軒轅二十五子班為十二姓<lb/>
髙陽才子二八名為十六族故聖人起則命歴昌必有<lb/>
錫氏之規云云集中又有請追上太原王帝號表太原<lb/>
王者士彠也此與揚雄劇秦美新無異殆又過之其下<lb/>
筆時不知世有節義亷恥事矣子昻真無忌憚之小人<lb/>
哉詩雖美吾不欲觀之矣子昻後死貪令段簡之手殆<lb/>
髙祖太宗之靈假手殛之耳<lb/>
<pb n="KR3j0164_WYG_003-2a"/>
特加在籍原任刑部侍郎任克溥尚書銜任聊城人順<lb/>
治丁亥己丑進士尋卒<lb/>
予奉使廣州屢見紅鸚鵡又有五色者尤珍麗姚旅云<lb/>
滇中多紅斑鳩又云曩宫中有黄鸚鵡屠長卿詩云一<lb/>
入雕籠奪翠裳羽毛新得染鵞黄此與漢赤鴈朱鷺隋<lb/>
宦官劉繼詮獻芙蓉鷗皆異物也<lb/>
熊掌最難熟故楚靈王請食熊蹯而死明秦府王孫不<lb/>
羈云用草繩匝掌煮之則易熟<lb/>
<pb n="KR3j0164_WYG_003-2b"/>
今世公卿士大夫下逮輿𨽻婦女無不嗜煙草者田家<lb/>
種之連畛頗獲厚利考之本草爾雅皆不載姚旅露書<lb/>
云呂宋國有草名淡巴菰一名曰金絲醺煙氣從管中<lb/>
入喉能令人醉亦辟瘴氣搗汁可毒頭蝨初漳州人自<lb/>
海外攜來莆田亦種之反多於呂宋今處處有之不獨<lb/>
閩矣<lb/>
山水豹遍身作山水紋故名萬厯乙夘上髙縣人得一<lb/>
虎身文皆作飛鳥走獸之狀<lb/>
<pb n="KR3j0164_WYG_003-3a"/>
峩嵋瓦屋山出貔貅常誦佛號予隴蜀餘聞載之雅州<lb/>
傅良選進士云其鄉蔡山多貔貅狀如黄牛犢性食虎<lb/>
豹而馴於人常至僧舎索食<lb/>
獨獸名似猿而大能食猿猿性羣獨性特猿鳴三獨鳴<lb/>
一見五侯鯖<lb/>
宣和畫譜所載最古者吴曹弗興耳畜獸首晉史道碩<lb/>
按西京雜記漢元帝時有安陵陳敞新豐劉白龔寛竝<lb/>
工為牛馬飛鳥下杜陽望樊育尤善布色皆與毛延夀<lb/>
<pb n="KR3j0164_WYG_003-3b"/>
同誅然則畜獸花鳥之類漢已多有不獨文翁石室畫<lb/>
古聖賢像而已若山水則後起者也<lb/>
石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>音刼南越志云形如龜甲<hi>或云脚</hi>遇春雨則生花右丞<lb/>
詩來經石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>春春字非趂韻也古人字無虛設如此<lb/>
自同州四十里至肅州東望大山金人云此新羅山其中<lb/>
産人参白附子與髙句驪接界見許亢宗行程録云<lb/>
議政大臣管侍衛内大臣一等公費揚古<lb/>
　　諡襄壯　　　康熈四十年九月二十三日<lb/>
<pb n="KR3j0164_WYG_003-4a"/>
多羅平郡王納爾福<lb/>
　　諡悼　　　　康熈四十年九月二十三日<lb/>
鑲白旗漢軍都統雷繼尊<lb/>
　　諡敏慤　　　康熈四十年十月十一日<lb/>
和碩簡親王雅布<lb/>
　　諡修　　　　康熈四十年十一月十三日<lb/>
和碩顯親王丹臻<lb/>
　　諡宻　　　　康熈四十一年六月二十三日<lb/>
<pb n="KR3j0164_WYG_003-4b"/>
都統管九門歩軍廵捕三營統領凱音布<lb/>
　　諡肅敏　　　康熈四十一年閏六月十七日<lb/>
福建陸路提督總兵官左都督贈太子少保王萬祥<lb/>
　　諡敏壯　　　康熈四十一年閏六月十七日<lb/>
浙江永嘉縣知縣殉難贈布政使司叅政馬琾<lb/>
　　諡忠勤　　　康熈四十二年四月二十六日<lb/>
太子少傅禮部尚書保和殿大學士致仕加少傅王熙<lb/>
　　諡文靖　　　康熈四十二年五月初四日<lb/>
<pb n="KR3j0164_WYG_003-5a"/>
吏部尚書文華殿大學士致仕伊桑阿<lb/>
　　諡文端　　　康熈四十二年七月二十一日<lb/>
廣西富川知縣殉難贈太僕寺少卿劉欽鄰<lb/>
　　諡忠節　　　康熈四十三年<hi>闕</hi>月<hi>闕</hi>　日<lb/>
以副都御史陳論為刑部右侍郎<hi>海寧人辛丑甲辰進士</hi>
王彦輔麈史云予在開封時長子渝遊相國寺得唐漳<lb/>
州刺史張登文集一册六卷權文公為之序其略曰詩<lb/>
賦之外誌記書序等合為一百二十篇彦輔又云所得<lb/>
<pb n="KR3j0164_WYG_003-5b"/>
書肆鏤本纔六十六篇已亾其半矣予續文稡登之文<lb/>
以至金石所傳裒而録之以廣前集惜彦輔之書亦無<lb/>
傳<lb/>
古剔犀器以滑地紫屏為貴底如仰瓦光澤而堅薄色<lb/>
如膠棗曰棗兒犀元時禾郡西塘楊滙所作<lb/>
漢僧徒著赤布僧迦梨秣陵僧衣色仿西竺宇文周忌<lb/>
聞黒衣之䜟易以黄色衣褐亦起於宇文<lb/>
鄭康成尚書中候注云比目魚一名東鯀見紺珠集<lb/>
<pb n="KR3j0164_WYG_003-6a"/>
内鄉李子田蓘撰宋藝圃集二十二卷凡二百八十人<lb/>
時在隆慶初元海内尊尚李王之𣲖諱言宋詩而子田<lb/>
獨闡幽抉異撰為此書其學識有過人者然於宋初載<lb/>
廖融江為沈彬孟賔于之流皆五代人也又取馬定國<lb/>
周昻李純甫趙渢龎鑄史肅劉昻霄諸人皆中州集所<lb/>
載金源之産定國又劉豫偽翰林學士也而與平園誠<lb/>
齋石湖放翁等幷列淄澠混淆所宜刋正<lb/>
華州郭宛委宗昌嘗從遼左得倭帥豐臣書一紙書間<lb/>
<pb n="KR3j0164_WYG_003-6b"/>
行草古雅蒼勁有晉唐風是朝鮮破後求其典籍之書<lb/>
也鱗介之族乃能好古如此王𢎞撰山史云<lb/>
東嘉趙士楨字常吉能詩工書明文華殿中書一日出<lb/>
内府藏硯悉刻前代年號命士楨改製刻萬厯字内有<lb/>
一硯乃唐文皇賜虞世南者士楨奏云太宗賢主世南<lb/>
名臣乞留此硯以彰前代君臣相與之美從之<lb/>
潄石閒談云成都有耕者得薛濤墓棺懸石室中四圍<lb/>
環以彩牋無慮數萬顔色鮮好觸風散若塵霧夫濤死<lb/>
<pb n="KR3j0164_WYG_003-7a"/>
而以牋殉牋在地下厯千年不瓌皆理之不可信者殆<lb/>
好事者為之耳<lb/>
兩廣雲貴多有毒蟲飲食後咀嚼當歸即解<lb/>
葉蒲州南岩傳治刀瘡藥方端午日取韭菜搗汁和石<lb/>
灰杵熟為餅用敷瘡處血即止即骨破亦可合竒效<lb/>
劉眘虛盛唐詩人之傑李華作三賢論論眘虛與元徳<lb/>
秀蕭頴士曰劉名儒史官之家兄弟以學著稱述詩書<lb/>
禮樂春秋為五説條貫源流備古今之變劉在京下嘗<lb/>
<pb n="KR3j0164_WYG_003-7b"/>
寢疾太尉房公時臨扶風聞之通夕不寐謂賔從曰挺<lb/>
卿日若不起無復有神道尚書劉公毎詣與談終日忘<lb/>
返嘆曰聞劉公清言見皇王之理矣殷直清有識尚恨<lb/>
言理少對未見劉面常想見其人渤海髙適逹夫落落<lb/>
有竒氣是皆重劉者也又云元罷魯山終於陸渾劉避<lb/>
地逝於安康蕭歸𦵏先人歿於汝南無復下夀云眘虛<lb/>
學行盖不僅詩人之冠冕惜不槩見於後世而所傳五<lb/>
言亦止十四篇新舊唐書儒學文苑皆不為眘虛立傳<lb/>
<pb n="KR3j0164_WYG_003-8a"/>
與韋蘇州同一憾亊<hi>眘虛字挺卿今亦無知者</hi>
唐劉蛻文冡銘自評其文粲如星光如貝氣如蛟宫之<lb/>
水此喻最妙文冡在今潼川州予康熈壬子曽過之為<lb/>
賦一詩唐末古文並稱樵蛻蛻文泉子予所手録然不<lb/>
逮樵逺甚樵之文在大中時惟杜牧可稱勍敵<lb/>
吾鄉章丘縣有术氏乃金南渡奸相术虎髙琪之後<lb/>
歸潛志載劉勲少宣濟南詩云舟行著色屏風裏人在<lb/>
囬文錦字中勲初名訥字辯老雲中人<lb/>
<pb n="KR3j0164_WYG_003-8b"/>
金翰林學士趙秉文嘗述党承㫖懐英論詩云律詩最<lb/>
難工五十六字皆如聖賢中有一字不經鑪錘便如一<lb/>
屠沽兒厠其間也按此五代人劉昭禹語党述之耳<lb/>
大唐傳載開元東封有太原人于伯隴者年一百二十<lb/>
八嵗兩孫随之各年七八十矣詣闕引見自言臣神堯<lb/>
皇帝之臣也上賜紫袍牙笏優䘏有加<lb/>
唐時知貢舉皆預定親知權要皆得薦其私人乃至榜<lb/>
帖亦屬他人為之如摭言所載鄭顥託崔雍為榜延至<lb/>
<pb n="KR3j0164_WYG_003-9a"/>
榜除日待榜不至但遣小僮夀兒者𫝊云來早陳賀日<lb/>
暮夀兒寄宿院中夜已艾夀兒以蠟丸進顥即榜也主<lb/>
司在院而榜自外來且使命出入更無闗防已可笑尤<lb/>
可異者杜黄門第一榜第三塲庭叅之際謂諸生曰未<lb/>
有榜帖尹樞年七十餘獨趨進公欣然延之從容授以<lb/>
紙筆樞毎劄一人則抗聲斥其姓名列庭聞之皆咨嘆<lb/>
嗟其公道唯空其元公覽讀致謝訖乃以狀元為請樞<lb/>
曰狀元非老夫不可公大竒之即命筆親自劄之狀頭<lb/>
<pb n="KR3j0164_WYG_003-9b"/>
出於舉子自定殆近兒戲矣又鄭損舎人為主司以陸<lb/>
扆為狀元帖皆請扆自定<lb/>
范𫝊正作李翰林墓碑云與賀監汝陽王崔宗之裴周<lb/>
南等八人為酒中八仙周南之名杜酒中八仙歌無之<lb/>
唐書白本𫝊所載酒八仙人亦與杜詩同<lb/>
唐文宗太和中詔以李白歌詩張旭草書裴旻劔舞為<lb/>
三絶命翰林學士為之贊僖宗廣明元年車駕幸蜀詔<lb/>
曰行在三絶右散騎常侍李潼有曽閔之行職方郎中<lb/>
<pb n="KR3j0164_WYG_003-10a"/>
孫樵有揚馬之文前進士司空圖有巢許之風列在青<lb/>
史以章有唐中興之徳唐代留意風雅如此談之芬人<lb/>
齒頰<lb/>
風俗通漢有太守<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>先井音膽有井春今誤作井春近<lb/>
在部見爰書有妙姓島姓盤姓民姓纒姓杵姓侴姓律<lb/>
姓茶姓煙姓穰姓首姓卑姓威姓氷姓坎姓榻姓攬姓<lb/>
慈姓<lb/>
章八元賦慈恩塔詩元白見之云不意嚴維出此弟子<lb/>
<pb n="KR3j0164_WYG_003-10b"/>
其詩鄙惡俚俗予於居易録已言之姚園客乃以為盧<lb/>
照鄰作又似無目人語矣<lb/>
李格非文叔易安之父也嘗著洛陽名園記不見其詩<lb/>
露書載其臨淄懐古絶句云擊鼓吹竽七百年臨淄城<lb/>
闕尚依然如今只有耕耘者曽得當時九府錢頗可誦<lb/>
京山李東白者能詩隠於衣工有登黄鶴樓七律最佳<lb/>
其中二聨云興饒老子胡牀上秋在仙人鐵笛中鄂渚<lb/>
霜花沿岸白漢陽楓樹隔江紅明詩諸選多録歐大任<lb/>
<pb n="KR3j0164_WYG_003-11a"/>
青衣李英詩而不及東白因著之李宗伯本寧嘗識其<lb/>
人後舟過雲夢吟詩拍手一笑躍入水死<lb/>
蜀青城山有牡丹二株皆髙三十丈號大將軍小將軍<lb/>
見元人題䟦朱圖南謂在羊亘見峭壁上秋海棠髙丈<lb/>
餘吐花如錦連綿十里尤竒又玉堂嘉話云海州東峽<lb/>
島生海棠作矮樹花㴱紅大如茶盌香韻殊絶毎嵗進<lb/>
御以金牌記之<lb/>
治難産方用杏仁一枚去皮一邉書日字一邉書月字<lb/>
<pb n="KR3j0164_WYG_003-11b"/>
用蜂蜜黏住外用熬蜜為丸滾白水或酒吞下此方乃<lb/>
異僧所傳<hi>露書</hi>
中州才士近有襄城李來章禮山劉青藜太乙劉歌詩<lb/>
李古文皆有可傳劉庚辰公車至京師杯酒間為余言<lb/>
郟縣仝軌車同詩文皆擅絶壬午仝寄余長句瀏灕頓<lb/>
挫與劉勍敵也因語廵撫少司馬徐公青來<hi>潮</hi>門人張<lb/>
侍御蘧若<hi>瑗</hi>聘主大梁書院予昔使秦中偶遊慈恩寺<lb/>
見塔上康乃心題詩亟為延譽康遂以此知名當世皆<lb/>
<pb n="KR3j0164_WYG_003-12a"/>
今士人之才而貧者也康亦字太乙其詩曰園廟衣冠<lb/>
此内藏野花嵗嵗上陵香邯鄲鼓瑟應如舊贏得佳兒<lb/>
畢六王<lb/>
杜子美黒白二鷹詩干人何事網羅求南唐元宗謂馮<lb/>
延己云吹皺一池春水干卿何事舊唐書明皇為楚王<lb/>
叱金吾將軍武懿宗曰吾家朝堂干汝何事敢迫吾騎<lb/>
從此語在前見本紀<lb/>
五月二十五日<lb/>
<pb n="KR3j0164_WYG_003-12b"/>
駕幸古北口外避暑<lb/>
弇州巵言載滄溟在闗中過許中丞宗魯伯誠許問今<lb/>
天下名能詩何人滄溟曰唯王元美次則宗臣子相許<lb/>
請子相詩觀之滄溟勃然曰夜來火燒却許面赤而已<lb/>
余嘗嗤之夫子相詩未必能過伯誠即索觀亦屬恒事<lb/>
何至怫然如此又蔡子木入覲酒間自歌其䕫州諸作<lb/>
吴明卿輒鼾睡鼾聲與歌聲相低昻歌罷鼾亦止今觀<lb/>
明卿詩品亦未能過子木也文士䕶前往往夜郎王自<lb/>
<pb n="KR3j0164_WYG_003-13a"/>
大適足為識者軒渠耳厥後蔡廵撫中州吴謫歸徳府<lb/>
推官與徐予與張肖甫皆為屬官蔡身為行酒曰吾安<lb/>
敢有其一以傲三君子哉子木固盛徳不知爾時明卿<lb/>
當復置身何地特著二事以為文士相輕之戒云<lb/>
胡應麟作丹鉛新録萟林學山以駁升菴自負博辯然<lb/>
舛譌復不自覺如引三國志闗某傳注謂羽欲娶布妻<lb/>
啓曹公疑布妻有殊色因自留之按此乃秦宜禄妻與<lb/>
布何渉元瑞豈未一檢陳書耶又唐人長安女兒踏春<lb/>
<pb n="KR3j0164_WYG_003-13b"/>
陽一絶見沈亞之集異夢録胡止據博異志似未覩沈<lb/>
集者田汝成西湖志餘又傅㑹以為宋人西湖事謂為<lb/>
水仙與鳯俱沈湖中則剿襲司馬才仲遇蘇小事而為<lb/>
之尤可笑<lb/>
嘉陵江岸有刀鐶山康熈丙子余再使蜀舟過之口占<lb/>
絶句云晨過赤銅水望見刀鐶山閨中應計日不見稾<lb/>
砧還<hi>赤銅亦利州水名</hi>盖用古樂府稾砧今何在山上復有山<lb/>
何當大刀頭破鏡飛上天語也此詩偶逸之未編入雍<lb/>
<pb n="KR3j0164_WYG_003-14a"/>
益集聊記此<lb/>
范徳機嘗得十字云雨止修竹間流螢夜㴱至既復曰<lb/>
語太幽殆類鬼作吴正傳師道禮部集一條云聞之危<lb/>
太樸昔與先生秋夜不寐㣲歩山中得此二句喜甚且<lb/>
曰云云當以他語映帶之因足成此章云右二語果佳<lb/>
余少時有句云螢火出㴱碧池荷聞暗香故友葉文敏<lb/>
訒菴<hi>方藹</hi>極喜之取入獨賞集<lb/>
胡氏經籍㑹通云燕中書肆多在大明門之右及禮部<lb/>
<pb n="KR3j0164_WYG_003-14b"/>
門外拱辰門西花朝後三日則移於燈市毎朔望幷下<lb/>
浣五日則徙於城隍廟中燈市嵗三日廟市月三日今<lb/>
京師書肆皆在正陽門外西河沿餘惟琉璃窰厰間有<lb/>
之而不多見燈市初在靈佑宫稍列書攤自囬禄後移<lb/>
於正陽門大街之南則無書矣毎月朔望及下浣五日<lb/>
百貨集慈仁寺書攤止五六往間有秘本二十年來絶<lb/>
無之余庚申冬過之有兩漢紀初印本最精又三禮經<lb/>
傳通解亦舊刻議價未就旬日市期早過之二書已為<lb/>
<pb n="KR3j0164_WYG_003-15a"/>
人購去懊恨累日至廢寢食壬午夏見舊版雍録雕刻<lb/>
極工重過之已為人購去矣癸未夏得陳子昻文集十<lb/>
卷猶是故物然如優鉢羅花偶一見耳<lb/>
康熈壬午年吾鄉有少年十餘人自登萊往濟南肩舁<lb/>
數籠籠有虎一熊一又一羊六足一犬三足欲觀者先<lb/>
以錢投之攫資無算<lb/>
文殊普賢厮打本釋家語宋叅政錢象祖與史彌逺合<lb/>
謀殛殺韓侂胄請和於金時人為之語曰文殊普賢自<lb/>
<pb n="KR3j0164_WYG_003-15b"/>
鬬象祖打殺師王盖侂胄以太師封平原郡王佞者皆<lb/>
稱師王故也可謂善謔<lb/>
杭州靈隠寺飛來峰有楊璉真伽石像嘉靖二十二年<lb/>
福清陳仕賢知杭州命斬之田汝成記其事比於申屠<lb/>
廸毁曺操之廟頃張御史瑗請平西山碧雲寺魏忠賢<lb/>
墓仆其碑碎之有闗名教可並傳也<lb/>
嘗見一書言今江浙所祀五通邪神乃明太祖伐陳友<lb/>
諒陣亾士卒詔令五人一隊得受香火云云而武林聞<lb/>
<pb n="KR3j0164_WYG_003-16a"/>
見録又載宋嘉泰中大理寺决一囚數日後見形獄吏<lb/>
云泰和樓五通神虛位某欲充之求一差檄言差充某<lb/>
神位得此為據可矣如其言經數月東庫人聞樓上五<lb/>
通神日夜喧閧如争競狀吏乃泄前事為増塑一神像<lb/>
遂寂然則宋時已有五通之説不自明初始至於决囚<lb/>
鑽營偽牒得補神位則其為邪魅昭然矣吴越之人信<lb/>
而畏之理不可解宜湯潛菴<hi>斌</hi>碎其土偶投畀湖中也<lb/>
唐肅宗賜李輔國香玉辟邪二長一尺五寸香聞數百<lb/>
<pb n="KR3j0164_WYG_003-16b"/>
歩南宋有李大卿者其子娶韓平原之女奩具中有香<lb/>
玉師子髙二尺五寸精妙無比後歸福邸<lb/>
支硎山有泉自石罅流出雖大旱不竭相傳支道林遺<lb/>
跡也有賈胡過之坐臥其側凡半月取一玉蟹而去<lb/>
五侯鯖載薛瓊至孝家貧采薪遇老父以一物遺之曰<lb/>
此銀實也用四壁土種之銅盆中當得銀如言種之旬<lb/>
日生苗再旬開花花有銀色如鈿螺及結實皆銀也銀<lb/>
亦可種與雍伯種玉皆異聞<lb/>
<pb n="KR3j0164_WYG_003-17a"/>
米紫來<hi>漢□</hi>宛平人明太僕友石<hi>萬鍾</hi>之孫也父夀都字吉<lb/>
土亦知名紫來以順治十八年辛丑登第多技藝工書<lb/>
畫書仿南宫尤工金石篆刻以長葛知縣行取適有博<lb/>
學宏詞之舉改翰林編修以典試罣誤久之<lb/>
召入供奉<lb/>
内廷遷侍講<lb/>
賜宅西華門尋病卒太僕有勺園在京城西海淀與武<lb/>
清侯清華園相望亦曰風煙里今<lb/>
<pb n="KR3j0164_WYG_003-17b"/>
暢春苑即兩園故址也紫來少喜交游所交游皆海内<lb/>
名士與予最相善頗有倡和其詩惜為書畫所掩亦㪚<lb/>
佚無傳矣<hi>紫來曾以其滇中詩屬予論次</hi>
藥花入詩多新異如陳白沙恰到溪窮處山山枳殻花<lb/>
之類予居易録載之矣偶讀南宋姜堯章集一絶云憐<lb/>
君歸槖路迢迢到得茅齋轉寂寥應嘆藥闌經雨爛土<lb/>
肥抽盡縮砂苗亦佳然以藥闌為藥物之藥則誤耳<lb/>
唐人栁枝詞專詠栁竹枝詞則泛言風土如楊㢘夫西<lb/>
<pb n="KR3j0164_WYG_003-18a"/>
湖竹枝之類前人亦有一二專詠竹者殊無意致宋葉<lb/>
水心又剏為橘枝詞亾友汪鈍翁<hi>琬</hi>編修亦擬作二首<lb/>
其一云郎行時節橘花零南風吹來香滿庭今年橘實<lb/>
大如斗勸郎莫羡楚江萍<lb/>
姜白石詩説有數則可取録之人所易言我寡言之人<lb/>
所難言我易言之難説處一語而盡易説處莫便放過<lb/>
僻事實用熟事虛用學有餘而約以用之善用事者也<lb/>
意有餘而約以盡之善措辭者也篇中出人意表或反<lb/>
<pb n="KR3j0164_WYG_003-18b"/>
終篇之意皆妙句中無餘字篇中無長語非善之善者<lb/>
也句中有餘味篇中有餘意善之善者也始於意格成<lb/>
於句字詩有四種髙妙一曰理髙妙二曰意髙妙三曰<lb/>
想髙妙四曰自然髙妙一篇全在結句如截奔馬辭意<lb/>
俱盡如臨水送將歸辭盡意不盡若夫意盡辭不盡剡<lb/>
溪歸棹是也辭意俱不盡温伯雪子是也一家之言自<lb/>
有一家風味如樂之二十四調各有韻聲乃是歸宿處<lb/>
橅仿者語雖似之韻則亾矣右論詩末到嚴滄浪頗亦<lb/>
<pb n="KR3j0164_WYG_003-19a"/>
足叅㣲言<hi>温伯雪子日擊而道存見莊子田子方篇</hi>
陳忠國字升揆公安人諸生曽中四川鄉試副榜以冒<lb/>
籍黜壬午來京師其鬚長過於膝行則自兩肩搭於背<lb/>
上毎行過市人競随觀之趙統詩話杭人陸濤言其鄉<lb/>
有役為老人者鬚長委地行則辮而繞之頸又白醉璅<lb/>
言云攸縣有徐寨主者鬚十餘莖以囊盛之舒之則其<lb/>
脩二丈<lb/>
元鮮于伯機記杭醫宋㑹之者善治水蠱以乾絲瓜一<lb/>
<pb n="KR3j0164_WYG_003-19b"/>
枚去皮剪碎入巴豆十四粒同炒以巴豆黄色為度去<lb/>
巴豆用絲瓜炒陳倉米如絲瓜之多少候米黄色去絲<lb/>
瓜研之為末和清水為丸如桐子大毎服百丸皆愈<hi>宋言</hi>
<hi>巴豆逐水絲瓜象人脉絡去而不用藉其氣以引之也來投胃氣也</hi>
宋時武林馬塍藏花之法紙糊宻室鑿地作坎覆竹置<lb/>
花其上糞土以牛溲硫黄然後置沸湯於坎中候湯氣<lb/>
薫蒸則扇之經宿則花放今京師園丁亦然予嘗以冬<lb/>
月寄諸盆花約明年花樹不敗則酬其直惟桂花不能<lb/>
<pb n="KR3j0164_WYG_003-20a"/>
如舊西湖志餘謂桂必清涼而後放法當置石洞岩竇<lb/>
間暑氣不到處鼓以涼颸乃開今與桃梅牡丹之屬同<lb/>
置煖室地窖宜其不殖也此亦格物者所當知<lb/>
從伯文玉諱與玟號能詩嘗有詠宋髙宗一絶云千金<lb/>
空買玉孩兒不得其解讀西湖志餘髙宗嘗宴大臣見<lb/>
張循王俊持扇有玉孩兒扇墜上識是舊物昔往四明<lb/>
誤墜於水者問俊所從得對曰臣從清河坊舖家買得<lb/>
之詢舖家云得之提籃人復詢之乃從候潮門外陳宅<lb/>
<pb n="KR3j0164_WYG_003-20b"/>
厨孃處得之詢之厨孃云破黄花魚腹中所得也上大<lb/>
悦舖家提籃人補校尉厨孃封孺人<lb/>
中牟縣城南有湖數十畝中有亭額以蒲盧為邑名士<lb/>
張林宗<hi>民表</hi>觴詠之地予丙子以奉使祭告西嶽過之惜<lb/>
其命名非典因為易名墊巾以存林宗之舊使後來知<lb/>
名流故蹟按毛詩小宛疏云螟蛉桑蟲也果嬴蒲盧也<lb/>
細腰土蜂謂之蒲盧郭璞爾雅注細腰蜂俗呼<graphic n="KR1889" url="https://raw.githubusercontent.com/kanripo/KR-Gaiji/master/images/KR1889.png" mimeType="image/png"/>螉若<lb/>
水中之蒲其根著在土而浮蔓多緣木故亦或謂之果<lb/>
<pb n="KR3j0164_WYG_003-21a"/>
嬴是細腰水蒲得以互稱於命名之義無一可者不知<lb/>
當時義何居也<lb/>
予甲子冬奉使祭告南海之神嵗杪次桐城大雪中陳<lb/>
黙公<hi>焯</hi>初未相見即過予客署二從者背負巨囊揖罷<lb/>
即呼其案顧從者取囊書數十大册羅列案上指示予<lb/>
曰此吾二十年來所輯宋元詩㑹若干卷聞公奉使當<lb/>
過此喜甚將待公决擇之然後出問世耳已過其滌岑<lb/>
雪中逺眺龍眠諸山縱觀是書竟日賔主談諧無一言<lb/>
<pb n="KR3j0164_WYG_003-21b"/>
及世事此亦冠盖交㳺中所少黙公順治壬辰進士二<lb/>
甲臚𫝊第一以耳聾不仕終<lb/>
予以乙丑二月抵南海始與陳元孝<hi>恭尹</hi>定交揖甫罷即<lb/>
出一端石小研相示曰吾得此水坑石甚寳惜之將以<lb/>
梁子藥亭公車之便屬寄公於京師既聞奉使當至粤<lb/>
故留以俟視其側有銘八字云獨漉之貽漁洋寳之元<lb/>
孝工漢𨽻此其手書也予甚珍之獨漉元孝别字亦自<lb/>
稱羅浮布衣子勵後中己夘舉人<lb/>
<pb n="KR3j0164_WYG_003-22a"/>
陳衎竒石記云米仲詔嗜石有五石最竒一靈壁石髙<lb/>
四寸餘延袤陂陀勢如大山四面皆畫家皴法近山脚<lb/>
特起一臺臺上平下削平處刻伯原二字小篆絶佳伯<lb/>
原元清碧先生杜本字也又一靈壁石非方非圓週遭<lb/>
如屏鄣有脉兩道作殷紅色自凹處垂下如瀑布之射<lb/>
朝日髙八寸許圍徑尺純黒凝潤如膏一英徳石髙四<lb/>
寸長七寸如䨇虬盤臥玲瓏透漏千蹊萬徑穿穴鈎連<lb/>
一兖州石大如拳堅緻有聲得之嶧山一仇池石亦如<lb/>
<pb n="KR3j0164_WYG_003-22b"/>
拳峰巒洞壑竒巧殊絶刻其側曰小武夷<lb/>
明大内英華殿供西畨佛像殿前菩提樹二孝定皇太<lb/>
后手植也光禄寺志云英華殿四月八日供大不落夾<lb/>
二百對小不落夾三百對叔祖季木考功詩云慈寧宫<lb/>
裏佛龕崇瑶水珠燈照碧空四月䖍供不落夾内官催<lb/>
辦小油紅盖紀此事也慈寧宮當作英華殿為確<lb/>
荆州南門有息壤其來舊矣上有石記云犯之頗致雷<lb/>
雨康熈元年荆州大旱州人請掘息壤出南門外堤上<lb/>
<pb n="KR3j0164_WYG_003-23a"/>
掘不數尺有狀若屋而露其脊者再下尺許啓屋而入<lb/>
見一物正方上銳下廣非土非木亦非金石有文如古<lb/>
篆土人云即息壤也急掩之其夜大雨厯四十餘日江<lb/>
水泛溢决萬城堤幾壊城<lb/>
海寧孝㢘查伊璜繼佐崇禎中名士也甞冬雪偶歩門<lb/>
外見一丐避廡下貌殊異呼問曰聞市井有鐵丐者汝<lb/>
是否曰是也能飲乎曰能引入發醅坐而對飲查已茗<lb/>
艼而丐殊無酒容衣以絮衣不謝徑去明年復遇之西<lb/>
<pb n="KR3j0164_WYG_003-23b"/>
湖放鶴亭下露肘跣行詢其衣曰入春不須此已付酒<lb/>
家矣曰曽讀書識文字乎曰不讀書識字何至為丐耶<lb/>
查竒其言為具湯沭而衣履之詢其氏里曰呉姓六竒<lb/>
名東粤人問何以丐曰少好博進敗其産故流轉江湖<lb/>
自念叩門乞食昔賢不免僕何人敢以為汚查遽起捉<lb/>
其臂曰呉生海内竒士我以酒徒目之失呉生矣留與<lb/>
痛飲一月厚資遣之六竒者家世潮陽祖明世為觀察<lb/>
以摴蒱故遂為寠人既歸粤寄食充驛卒稔知闗河阨<lb/>
<pb n="KR3j0164_WYG_003-24a"/>
塞形勢㑹王師入粤邏者執六竒六竒曰請得見大帥<lb/>
言事既見備陳諸郡形勢因請給遊劄數十通散其土<lb/>
豪所至郡縣壁壘皆下帥上其功十年中累官至廣東<lb/>
水陸師提督孝㢘家居久不復記憶前事一旦有粤中<lb/>
牙將叩門請謁致呉書問以三千金為夀邀致入粤水<lb/>
行三千里供帳極盛度梅嶺已遣其子迎候道左所過<lb/>
部下將吏皆負籣抱弩矢為前驅抵恵州呉躬自出迎<lb/>
導從雜沓擬於侯王至㦸門則蒲伏泥首登堂北面長<lb/>
<pb n="KR3j0164_WYG_003-24b"/>
跪厯叙往事無所忌諱入夜置酒髙㑹身行酒炙歌舞妙<lb/>
麗絲竹迭陳諸將遞起為夀質明始罷自是留止一載<lb/>
裝累鉅萬將歸復以三千金為夀錦綺珠貝珊瑚犀象<lb/>
之屬不可訾計查既歸數年值呉興私史之獄牽連及<lb/>
之呉為之營救查遂獲免於難初查在恵州幕府一日<lb/>
遊後圃圃有英石一峰髙二丈許深賞異之再往已失<lb/>
此石問之則以巨艦載致呉中矣今石尚存查氏之家<lb/>
六竒後卒官贈少師兼太子太師諡順恪<lb/>
<pb n="KR3j0164_WYG_003-25a"/>
武昌小南門獻花寺老僧自究者病噎食臨終謂其徒<lb/>
曰我不幸罹斯病胸臆間必有物為祟歿後剖視乃可<lb/>
入歛其徒如教得一骨如簪形取置經案久之有兵帥<lb/>
借寓一日從者殺鵞其喉未殊偶見此骨取以挑刺鵞<lb/>
血濺骨骨立消後其徒亦病噎因前事悟鵞血可療數<lb/>
飲之遂愈因廣其傳以方授人無弗愈者<lb/>
唐初修隋史不為文中子立傳千古疑之且其時總裁<lb/>
者魏徴秉筆者陳叔逹皆及門也而房杜諸人又皆佐<lb/>
<pb n="KR3j0164_WYG_003-25b"/>
命力豈不能為其師立一史傳而必待三百年後宋景<lb/>
文修唐書始為之表章於王績勃質諸傳耶頃閱仇俊<lb/>
卿通史它石論此甚快可破千古之疑其説本於宋史<lb/>
非剏也宋史謂通為長孫無忌所惡當時畏無忌故遺<lb/>
通而無忌之惡王氏則由於王凝次子勮劾貶侯君集<lb/>
君集與無忌善因而惡及其祖耳初叔逹撰隋紀王績<lb/>
欲借觀且曰吾芮城兄亦有隋書若干卷欲續成以終<lb/>
其志殆諷之也予謂隋書不為王通立傳五代史不為<lb/>
<pb n="KR3j0164_WYG_003-26a"/>
韓通立傳二公未嘗以一傳有無為輕重獨可為當時<lb/>
操史筆者惜耳<hi>韓通不立傳亦別有説○通次子福畤福畤子凝凝子勔㔧勃</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0164_WYG_003-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　香祖筆記卷三<lb/>
</p>
<p>
</p>
  </div>
<div>
<head>香祖筆記卷四</head> <lb/>
    <p>
<pb n="KR3j0164_WYG_004-1a"/>
欽定四庫全書<lb/>
　香祖筆記卷四<lb/>
　　　　　　　　　　　刑部尚書王士禎撰<lb/>
康熙四十年<lb/>
駕臨塞外喇里逹番頭人進彩鷂一架青翅蝴蝶一䨇<lb/>
于<lb/>
行在問之對曰鷂能擒虎蝶能捕鳥又哈密獻麟草一<lb/>
方云草生鳴鹿山必俟千月乃成自利用元年至今止<lb/>
<pb n="KR3j0164_WYG_004-1b"/>
結數枚<lb/>
髙陵令朱某有白玉籠高廣二寸有竒四面皆作連瑣<lb/>
格子上下屯字文外一童子俯首而窺中有一猿坐而<lb/>
仰視意態如生鈕玉樵<hi>琇</hi>官秦中嘗見之<lb/>
黄周星字九煙崇禎庚辰進士性簡傲嘗遊嘉善遇一<lb/>
人負薪過市口作吟哦聲揖入詢其名氏曰崔姓名金<lb/>
友出其詩五言云花落無人徑雲飛到處山七言云因<lb/>
風去住憐黄蝶與世浮沉笑白鷗又云吟思白墮傾家<lb/>
<pb n="KR3j0164_WYG_004-2a"/>
釀坐對青山讀異書自號樵隱黄驚異因與定交<lb/>
某大臣籍沒時有一書案乃琥珀琢成而嵌水精方廣<lb/>
二尺下承一替亦水精為之髙可三寸貯水畜朱魚紅<lb/>
鱗碧藻呴沫游泳怳若麗空按元時雅克特穆爾於私第<lb/>
作水精亭子四壁皆水精鏤空貯水飬五色魚其中剪<lb/>
綵為白蘋朱荷諸花草壁中置珊瑚闌干光采玲瓏右<lb/>
李材解酲語載之古今事相類有如此<lb/>
宜興任𢎞嘉字葵尊康熙丙辰進士以行人改授御史<lb/>
<pb n="KR3j0164_WYG_004-2b"/>
上疏請定服色於是三品已上始許衣貂及舍利猻一<lb/>
日五鼓入<lb/>
朝遇梅桐厓<hi>鋗</hi>少廷尉時隆冬梅有寒色予口占絶句<lb/>
戲贈之云京堂詹翰兩衙門齊脱貂裘舍利猻昨夜五<lb/>
更寒徹骨滿朝誰不怨葵尊吏部侍郎趙公玉峰<hi>士麟</hi>曰<lb/>
公詩大佳尤難其押韻天然耳梅今為御史中丞廵撫<lb/>
福建鈕玉樵<hi>琇</hi>觚賸記此訛為京師謠語葢不知為予<lb/>
戲作也<lb/>
<pb n="KR3j0164_WYG_004-3a"/>
元時張進中者字子正都城耆老善製筆管用堅竹毫<lb/>
用鼬䑕精銳宜書吳興趙子昻淇上王仲謀上黨宋齊<lb/>
彦皆與之善尚方時有所需非進中製不用也每自持<lb/>
筆以入必蒙賜酒今京師未有以善筆名者矣<lb/>
昌平紅崖谷有道人戒行甚嚴一夜有美婦人叩門求<lb/>
宿時天寒憐而納之婦以言挑道人不為動忽言腹痛<lb/>
就盆産一兒詰旦抱去道人惡盆汚覆諸澗中誤染左<lb/>
手五指皆金色復視澗際沙石亦皆金色矣<lb/>
<pb n="KR3j0164_WYG_004-3b"/>
大小勞山在萊膠州即墨之境延安府甘泉縣北二十<lb/>
里亦有大小勞山狄武襄與夏人相拒士卒疲困憇此<lb/>
因名<lb/>
烈婦王氏名富英儒家女也其母夢吞牡丹花而生故<lb/>
以為名康熙癸丑歸孫文恪公之孫槐㑹土冦亂婦被<lb/>
掠賊帥慕其色將犯之堅不從繼以兵刃搒掠亦不從<lb/>
亱闌伺守者倦而寐遂以帛自縊死貌如生賊帥驚嘆<lb/>
其貞烈已而自悔曰如此烈婦而我偪之以至于死吾<lb/>
<pb n="KR3j0164_WYG_004-4a"/>
不知死所矣乃謝其儕伍披緇入山不知所終<lb/>
明末靖海衛向化其父指揮某投海死化年十六沿海<lb/>
岸哀號三日亦投于海次日天方晴霽忽西南有聲如<lb/>
天鼔雷雨大作化尸以頭戴父尸浮至海岸觀者如堵<lb/>
莫不驚異泣下其家乃祔葬焉<lb/>
順治初京師有賣水人趙遜者未有室同輩醵金謀為<lb/>
娶婦一日于市中買一婦人歸去其帕則髪毿毿白居<lb/>
然嫗也遜曰嫗長我且倍何敢犯非禮請母事之居數<lb/>
<pb n="KR3j0164_WYG_004-4b"/>
日嫗感其忠厚曰醵錢本欲得婦耳今若此反為君累<lb/>
且奈何吾幸有藏珠一囊紉衣中當易金為君娶婦以<lb/>
報徳越數日于市中買一少女子入門見嫗相抱痛哭<lb/>
則嫗之女也葢母子俱為旗丁所掠而相失者至是皆歸<lb/>
遜所嫗即為之合卺成禮嫗又自言洪洞人家有二子<lb/>
今尚存珠數顆可鬻之為歸計乃攜壻及女俱歸二子<lb/>
者固無恙一家大喜過望嫗乃三分其産同居終其身<lb/>
人以為遜忠厚之報云<lb/>
<pb n="KR3j0164_WYG_004-5a"/>
張道濟手題王灣海日生殘夜江春入舊年一聨于政<lb/>
事堂王元長賞桞文暢亭臯木葉下隴首秋雲飛書之<lb/>
齋壁皇甫子安子循兄弟論五言推馬戴猿啼洞庭樹<lb/>
人在木蘭舟以為極則又若王籍蟬噪林逾静鳥鳴山<lb/>
更幽當時稱為文外獨絶孟浩然㣲雲澹河漢疎雨滴<lb/>
梧桐羣公咸閣茟不復為繼司空表聖自標舉其詩曰<lb/>
回塘春盡雨方響夜深船玩此數條可悟五言三昧<lb/>
漢侯覇子孫稱祖父曰家公陳思王稱父曰家父母曰<lb/>
<pb n="KR3j0164_WYG_004-5b"/>
家母潘尼稱祖曰家祖蔡邕書文稱姑女曰家姑家姊<lb/>
班固書集曰家孫顔氏家訓姑姊妹已嫁則以夫氏稱<lb/>
之在室以次第稱之言禮成他族不得云家也子孫不<lb/>
得稱家者輕略之也此説與班蔡之稱不同矣<lb/>
漢律二千石有予告有賜告予告在官有功最法所當<lb/>
得者也賜告者病滿三月當免天子優賜其告使得印<lb/>
綬將官屬歸家理病郡二千石賜告不歸家自馮野王<lb/>
始也<lb/>
<pb n="KR3j0164_WYG_004-6a"/>
琵琶録云羽調緑腰注云即録要也本自樂工進曲上<lb/>
令録出要者以為名誤為緑腰也白樂天詩注又譌為<lb/>
六么乃其曲又有髙平仙吕非羽調吳楚材彊識略云<lb/>
然<lb/>
詹事府左右春坊司經局皆東宫從官雖居同署而各<lb/>
有印信不相統攝今文移章奏往往稱詹事府春坊者<lb/>
謬也亦如十三道御史例不冠以都察院今或稱都察<lb/>
院監察御史者謬也<lb/>
<pb n="KR3j0164_WYG_004-6b"/>
本朝設詹事府㳂明代之舊而稍不同明詹事率以禮<lb/>
部尚書掌府事少詹事亦多加尚書或侍郎皆與枚卜<lb/>
今則班通政大理之下府丞罷不設通事舍人亦罷不<lb/>
設左右春坊明初庶子之上有大學士後罷不設今㳂<lb/>
之司直郎清紀郎司誎俱罷不設司經局洗馬一人洗<lb/>
先也荀子曰天子乘大輅諸侯持輪乘輿先馬注導馬<lb/>
也國語曰勾踐為夫差洗馬如淳曰前驅也晉太子詹<lb/>
事官屬有洗馬八人掌太子經書圖籍其後止一人今<lb/>
<pb n="KR3j0164_WYG_004-7a"/>
㳂之漢蘭臺東觀有校書郎北齊有正字明司經局之<lb/>
屬有校書有正字今校書罷不設正字則以内閣中書<lb/>
舍人改充之<lb/>
世或疑文中子以為房杜李諸公未必皆出其門者陋<lb/>
儒也予讀司空圖文中子碑云天生文中子以致聖人<lb/>
之用得衆賢而廓之以俟我唐故梁衛數公皆為其徒<lb/>
恢文武之道以濟貞觀治平之盛圖唐人也又文中子<lb/>
鄉人也其言如此可信耶不可信耶吾故特筆之以結<lb/>
<pb n="KR3j0164_WYG_004-7b"/>
此輩之舌若門人薛收等議諡文中子則詳唐書文苑<lb/>
王勃傳文中子之名則附見王績傳<lb/>
禮生曰名死曰諱今世俗不辨以諱混施之生者極可<lb/>
笑然漢人有之吳楚材彊識略言漢西嶽廟碑云樊君<lb/>
諱毅毅時尚在也然則俚俗相㳂亦有所本<lb/>
堂谿公曰玉巵無當當底也謂人主漏洩羣臣之語也<lb/>
譬玉巵美矣而無底則水迸散不若瓦器有當適用也<lb/>
<hi>如所謂君不宻則失臣也</hi>
<pb n="KR3j0164_WYG_004-8a"/>
海船曰艆䑼江船曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>作蠡音<lb/>
明洪武初立宗人府以秦王為宗令晉王燕王為宗正<lb/>
周王楚王為左右宗人皆正一品其後不然<lb/>
本朝無宗令宗正等名率以和碩親王多羅郡王掌之<lb/>
亦有多羅貝勒協理府事者惟宗人府丞則以漢人為<lb/>
之位次副都御史與通政使大理卿同列曰宗通大<lb/>
古稱宗室藩王之賢者曰間平謂漢河間獻王東平憲<lb/>
王也又古稱原嘗謂趙平原君齊孟嘗君皆舉第二字<lb/>
<pb n="KR3j0164_WYG_004-8b"/>
言之<lb/>
今户部有總督倉場滿漢侍郎二人<hi>滿左漢右</hi>總轄京通各<lb/>
倉倉監督則以各部員外郎主事差遣即漢之太倉令<lb/>
丞也唐明皇以御史充太倉出納使五代改曰如京使<lb/>
取詩如坻如京之義宋㳂之故柳開稱桞如京舉其官<lb/>
也<lb/>
兵部有督捕滿漢侍郎二人<hi>滿左漢右</hi>左右理事官四人<hi>滿官</hi>
<hi>二人漢官二人</hi>專司緝捕八旗逋逃之事其屬漢郎中一人員<lb/>
<pb n="KR3j0164_WYG_004-9a"/>
外郎一人主事六人司務一人今歸之刑部曰督捕司<lb/>
止設漢郎中主事各一人管子所謂僕區是也昔耶律<lb/>
文正公楚材對元世祖曰今天下一統逃將安之此言<lb/>
最得大臣之體予先曽官督捕侍郎今十四五年官刑<lb/>
部尚書復兼領是事惟以文正之意仰承<lb/>
朝廷寛大之恩宣布四方而已故終嵗不劾一失察之<lb/>
官不治一窩隱之罪非敢縱也亦古人所云無擾獄市<lb/>
之意而已<lb/>
<pb n="KR3j0164_WYG_004-9b"/>
户部之屬古有民部度支金部倉部明改十三清吏司<lb/>
分掌十三布政司之事而各司吏書仍分民支金倉四<lb/>
科刑部之屬古有憲部比部司門都官明改十三清吏<lb/>
司分掌十三按察司之事而各司吏書仍分憲比司門<lb/>
都官四科存古制也<lb/>
本朝因之但明代以南北兩直隸之事分隸十三司<lb/>
本朝則増江南一司耳刑部又増督捕一司為十五司<lb/>
工部四清吏司外今増製造庫滿洲司官外惟設漢郎<lb/>
<pb n="KR3j0164_WYG_004-10a"/>
中一人即宋之文思院也<hi>考工之官以文思命名甚竒</hi>
六月初七日和碩恭親王病薨諡曰<hi>闕</hi>　<hi>諱長寜</hi>
<hi>世祖皇帝  三子</hi>
六月二十六日和碩裕親王病薨諡曰憲<hi>諱福全</hi>
<hi>世祖皇帝  長子</hi>
和碩裕親王世子保泰襲封親王<lb/>
偶觀明秦人趙統伯一驪山集崖雞一篇略之如左以補物<lb/>
類相感志所未及客有籠鳥者謂為崖雞丹喙朱趾隹尾鳩<lb/>
<pb n="KR3j0164_WYG_004-10b"/>
臆大倍鴿葢雉屬也因指其喙此雛時殊黒成翮而飛始蜕<lb/>
其喙褪黒出丹鸚䳇之褪易其色崖鷄之褪并脱軀殻方褪<lb/>
時喙吭腫藃如蛇蜕然因言蛇蜕如蟬蜕殻枮虚裂頂而出<lb/>
如更生然座客或言<graphic n="KR1892" url="https://raw.githubusercontent.com/kanripo/KR-Gaiji/master/images/KR1892.png" mimeType="image/png"/>蜕眼常求亡羊得<graphic n="KR1892" url="https://raw.githubusercontent.com/kanripo/KR-Gaiji/master/images/KR1892.png" mimeType="image/png"/>窮谷草中故睛閉<lb/>
而新眶未啓又有言獺蜕肝者曰獺肝凡十二析月腐一析<lb/>
則他一析更新循還嵗更故諺曰人心象膽世事獺肝又有<lb/>
言羱蜕角者羱野羊也大者重千斤方蜕時自投紀厓冀震<lb/>
撼以自解而羱亦自决死矣已甦而自逸但不能得其蜕期<lb/>
<pb n="KR3j0164_WYG_004-11a"/>
若麈鹿之冬夏云有趙生者因言其地多麝曰前人言麝噬<lb/>
虺食栢而香結退臍而藏覆以自珍吾邑㑹寧無栢麝將何<lb/>
食麝春和其臍自張獵諸花卉得其香而括之蠅蠓集其臍<lb/>
膻然亦括之凡諸花香蟲肉皆香材也遇蛇回旋數周撑足<lb/>
張臍以當之蛇自起而納諸臍獵人得其臍或收蛇不既者<lb/>
或收而未化化而不盡者大抵蛇為其香之主也言既客有<lb/>
談龍者龍之蜕以首昔見晁氏蓄藥嘗得全首置牖下高可<lb/>
二尺許或得之地中或得之石中然不得其蜕之詳文矯異<lb/>
<pb n="KR3j0164_WYG_004-11b"/>
甚可喜趙又辨鳩逐婦一則云鳩逐婦乃感天地之雨𤾉而<lb/>
動其雌雄之情求好逑也非逐而去之之謂歐陽永叔云天<lb/>
將隂鳴鳩逐婦啼中林鳩婦怒啼無好音非也<lb/>
趙又云韻書五噫噫本平聲楊眉菴莫解梁鴻五噫歌趙大<lb/>
洲梁君五噫今安否皆作去聲誤按字書噫音依恨聲又音<lb/>
隘飽食氣滿而有聲也則依音為是<lb/>
楊用修言何仲黙謂宋人尚不能解唐人詩以之解三百篇<lb/>
真是枉事不如且從毛鄭<lb/>
<pb n="KR3j0164_WYG_004-12a"/>
胡釘鉸事或言列禦寇或言柳文暢王性之黙記又載<lb/>
諸先生遇慈上座事云他日見胡釘鉸者知吾所在後<lb/>
諸為章惇引薦特置第五甲勉往置冠帶而作帶者極<lb/>
有士人風範問之即胡釘鉸也驚問慈上座何在曰上<lb/>
座於人一舉意即知之且頃刻已萬里矣何可知其處<lb/>
也此胡釘鉸又異人矣一耶二耶<lb/>
寳應孝亷陶成字雲湖朱升之大叅妻父也以畫名家<lb/>
偶閲王兆雲揮麈新談載其行事怪僻甚殆郭忠恕之<lb/>
<pb n="KR3j0164_WYG_004-12b"/>
流成小時從師見其妻即圖之次見其女又圖之皆逼<lb/>
眞師怒逐之寫花鳥人物最工芙蓉尤入神品然與物<lb/>
多忤性不可測識有富人欲求之而不敢言乃於其游<lb/>
歴之所遍栽芙蓉秋日花盛開成過之喜甚主人已預<lb/>
具絹素張于庭立成二十幅索酒痛飲而去嘗同升之<lb/>
赴㑹試距試期僅三日忽語升之曰聞張灣某氏丁香<lb/>
盛開子其從我游乎升之不可成買小車徑造其家痛<lb/>
飲花下五日乃去遂悞試期嘗以挾伎事露御史知其<lb/>
<pb n="KR3j0164_WYG_004-13a"/>
名欲全之觀其贈伎詩曰此殆非子作成爭之曰天下<lb/>
歌詩豈有出陶成之右者而謂他人作乎竟坐除名晚<lb/>
遇一伎甚美而不肯與接成自織錦裙持見之精類鬼<lb/>
工伎乃大喜既遂挾伎以遁坐謫戍邉<lb/>
陳寒山<hi>函輝</hi>云王立轂字伯無少入雞足山忽逢伽葉引<lb/>
入石壁中語之曰汝墮火宅中行慈忍戒他日勇退急<lb/>
流橋下前身猶在既出壁合如故王遂持戒殺終身<lb/>
髙念東侍郎遊山隂道上有句云笻杖古松流水外蒲<lb/>
<pb n="KR3j0164_WYG_004-13b"/>
團修竹緒風間予愛之命畫師禹鴻臚<hi>之鼎</hi>寫為二圖<lb/>
大唐傳載云顔魯公刻姓名於石或置髙山之上或沉<lb/>
大洲之中云安知不有陵谷之變耶此因杜元凱事而<lb/>
傅㑹之耳魯公碑版照曜天下安用區區為爾亦陋甚<lb/>
矣<lb/>
李龜年有弟彭年鶴年開元中皆有盛名鶴年善歌製<lb/>
渭州彭年善舞龜年善打羯鼔見大唐傳載<lb/>
宋荔裳<hi>琬</hi>在京師一日招龔芝麓大宗伯梁蒼巖大司<lb/>
<pb n="KR3j0164_WYG_004-14a"/>
馬及予兄弟飲梁家園子予首倡偶用纈字明日梁問<lb/>
予纈字之意對不能悉按潘氏記聞云唐明皇柳媫妤<lb/>
妹適趙氏性巧慧鏤版為雜花打為夾纈代宗賞之命<lb/>
宫中依樣製造又西河記西河婦女無桑蠶皆著碧纈<lb/>
韻書但言繒耳<lb/>
上己卯南廵視河<lb/>
賜江蘇廵撫<hi>臣</hi>宋犖仁惠諴民四大字又<lb/>
賜懐抱清朗四字癸未以河工底績再南廵渡江<lb/>
<pb n="KR3j0164_WYG_004-14b"/>
駐蹕江天寺<hi>即金山寺御賜今名</hi>犖時扈從奏云<hi>臣</hi>家有别業在<lb/>
西陂乞<lb/>
御書西陂二大字<lb/>
賜<hi>臣</hi>不令宋臣范成大石湖獨有千古<lb/>
玉音云此二字頗不易書犖再奏云二字<hi>臣</hi>求善書者<lb/>
多不能工刑部尚書王士禎少與<hi>臣</hi>為同學嘗云二字<lb/>
倘得<lb/>
御書乃為不朽盛事<lb/>
<pb n="KR3j0164_WYG_004-15a"/>
上笑而書之即以頒<lb/>
賜頃之<lb/>
駕回行宫又<lb/>
命侍衛取入重書<lb/>
賜焉再<lb/>
賜清徳堂大字犖西陂有緯蕭草堂釣家芰梁諸勝嘗<lb/>
邀予輩同人賦詩今果獲<lb/>
御書張之不世之遇也古名臣别業最著無如午橋平<lb/>
<pb n="KR3j0164_WYG_004-15b"/>
泉皆地以人重顧未聞有此矧輞川盤洲以下乎犖有<lb/>
扈從紀<lb/>
㤙詩紀其事中一首云<lb/>
御筆傳來訝再三西陂寳墨秘龍函一時盛事流傳速<lb/>
已入漁洋續偶談<lb/>
李庶常麗生<hi>暄亨</hi>蔚州人示予雲中節義録所録闖寇之<lb/>
難大同殉節者五人宗室二人永慶郡王某管理襄垣<lb/>
王府事鎭國中尉俊<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>廵撫衛景瑗韓城人監司朱家<lb/>
<pb n="KR3j0164_WYG_004-16a"/>
仕河州人其一則諸生李若葵也衛公本末載諸他書<lb/>
甚著餘得略而書之永慶郡王失其名居大同甲申正<lb/>
月李賊将出鴈門掠雲中諸王府謀迎降王獨大言曰<lb/>
堂堂親藩奈何降賊持何面目見太祖列宗于地下乎<lb/>
賊至王介胄率左右鼓譟出将赴敵死顧左右曰今日<lb/>
乃孤畢命時也卿輩寜死同時勿辱賊手方抵城門㑹<lb/>
總兵官姜瓖叛出迎賊與王衛士戰射王中肩王死之<lb/>
官屬殱焉瓖遂以城降鎮國中尉俊<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>被服儒雅善八<lb/>
<pb n="KR3j0164_WYG_004-16b"/>
分書慷慨好談節義賊逼城聚弟姪謀曰所不遣汝曹<lb/>
先去者欲同急難耳然同死無益汝不聞㣲子之去伍<lb/>
員之覆楚乎我死使人知宗室有殉國之臣若輩各從<lb/>
其志惟不可降賊以辱國乃闔户大書于壁曰襄垣管<lb/>
理殉國盡忠旁注九二慧泉四字遂自剄九二行也慧<lb/>
泉其字數日家人歸殮之顔色如生朱家仕中崇禎戊<lb/>
辰進士廵撫衛景瑗雅重之聞冦警衛公召集文武衆<lb/>
僚屬㰱血漢夀亭侯祠下衛既㰱總兵官姜瓖有異志<lb/>
<pb n="KR3j0164_WYG_004-17a"/>
逡廵不進家仕獨義形于色誓不與賊俱生城䧟前一<lb/>
日赴井死諸生李若葵率妻子等同縊題壁曰一門俱<lb/>
死大節已完七日始殮舉家顔色如生<hi>代王明太袒第十二子國大同</hi>
<hi>諡曰簡</hi>
七月初一日<lb/>
上聞裕親王薨自<lb/>
行在冒雨回京師至東直門望城而哭未入宫先<lb/>
駕臨王府率皇太子哭奠既登輦哭不絶聲入<lb/>
<pb n="KR3j0164_WYG_004-17b"/>
大内避正殿居延禧宫諸王貝勒内閣部院九卿八旗<lb/>
都統等文武諸臣慰問<lb/>
起居請節哀仍赴蒼震門請<lb/>
駕還宫不許王慈惠謙和動必以禮<lb/>
上素篤手足之愛朝論以為不愧漢之間平云<lb/>
是日又<lb/>
命皇太子詣恭親王靈幄奠酒<lb/>
予前記雲間有木工蕭姓者能詩未詳名字近讀觚賸<lb/>
<pb n="KR3j0164_WYG_004-18a"/>
乃知蕭名詩字中素别字芷厓博學能文尤長于詩嘗<lb/>
有五言云遼海吞邉月長城鎻亂山七言云山寺落梅<lb/>
傷别易天涯芳草寄愁難皆佳句也<lb/>
初五日裕親王殯于齊化門外郊園<lb/>
皇太后<lb/>
皇上皆臨王府親送滿漢内閣九卿皆送至園奠畢歸<lb/>
入朝<lb/>
上傳尚書<hi>臣</hi>士禎大理寺卿李斯義掌河南道監察御<lb/>
<pb n="KR3j0164_WYG_004-18b"/>
史吕琨同内閣户部赴<lb/>
乾清門問山東今年水災情形并問前遣官照口外飬<lb/>
蒙古例往賑實有益于百姓否<hi>臣</hi>士禎奏<lb/>
皇上軫念民艱特遣人員照口外飬蒙古之例賑濟地<lb/>
方大小官員仰體<lb/>
聖意實心料理不敢文具視之自實有禆益于百姓但<lb/>
今年之災非比去年去年被水不過十餘州縣今年則<lb/>
六郡無不被水加以丹災視去年不啻數倍今舊榖已<lb/>
<pb n="KR3j0164_WYG_004-19a"/>
盡新榖絶望民間所苦在于無米<lb/>
上諭户部尚書凱音布速發通州倉米往賑<lb/>
初六日<lb/>
駕幸口外<lb/>
袁氏自江左已來淑粲察昂歴著高節及唐初文皇将<lb/>
選東宫官屬謂岑文本曰梁陳名臣有誰可稱復有子<lb/>
弟堪招引否對曰隋師入陳百司奔散唯袁憲侍側不<lb/>
去王充受隋禪羣僚表請勸進憲子給事中承家獨不<lb/>
<pb n="KR3j0164_WYG_004-19b"/>
署名父子皆稱忠烈又袁朗自以中外人物為海内冠<lb/>
族雖瑯琊王氏繼世台鼎而累朝首為佐命恥與為伍<lb/>
朗孫誼虞世南外孫也為蘇州刺史謂司馬張沛曰門<lb/>
户須歴代人賢名節風教為衣冠顧矚始可稱舉老夫<lb/>
是也宜其髙自位置如此<lb/>
崔信明楓落吳江冷五字初唐所少信明吾鄉益都人<lb/>
也以五月五日午時生有異雀數頭五色畢備嗚于庭<lb/>
樹初仕隋為尭城令竇建徳欲引用之族弟敬素為建<lb/>
<pb n="KR3j0164_WYG_004-20a"/>
徳鴻臚卿勸以立事信明曰昔申胥海畔漁者尚能固<lb/>
其節吾終不能屈身偽朝遂隱太行山貞觀中應詔舉<lb/>
為秦川令卒信明不獨才名冠一時而大節毅然尤為<lb/>
可書其自負詩過李百藥非蹇傲也鄭世翼何許人乃<lb/>
敢肆其輕薄耶<lb/>
全州謝良琦字石臞能為古文康熙初以明經通判常<lb/>
州恃才傲睨意不可一世常以謁廵按御史與予解后<lb/>
公廨初未相識彼此不交一言罷去既而知其予也乃<lb/>
<pb n="KR3j0164_WYG_004-20b"/>
遣使過江致書問通殷勤後貽其刻集中有為予漁洋<lb/>
詩序予笑語人謝君何前倨而後恭耶㑹同年江陵胡<lb/>
黙齋<hi>在悔</hi>官江南提學聞謝名過毘陵因召見之謝時有<lb/>
母之喪要絰而往甫登舟胡亦卞急人也望見之怒甚<lb/>
急使麾去謝傲然不屑予按唐李林甫欲致蕭頴士時<lb/>
頴士居喪廣陵聞召詣京師縗麻謁林甫于政事省林<lb/>
甫大惡之即令斥去頴士忿乃作伐櫻桃賦以刺之與<lb/>
良琦事正相類<lb/>
<pb n="KR3j0164_WYG_004-21a"/>
舊唐書為李巨川作佳傳列于文苑始終無貶詞新唐<lb/>
書則置之叛臣傳特書其導韓建殺十六宅諸王及定<lb/>
州行營将李筠之罪使非宋景文則巨川首惡網漏吞<lb/>
舟矣春秋之義謂何然新書既以僕固懐恩李懐光李<lb/>
錡等為叛臣又列李正巳師古師道吳少誠元濟等於<lb/>
藩鎭一進一退其義何居每開卷至此輒為憤懣移日<lb/>
致仕前文華殿大學士兼吏部尚書伊桑阿卒公滿洲<lb/>
人順治乙未科進士康熙戊辰以禮部尚書大拜在相<lb/>
<pb n="KR3j0164_WYG_004-21b"/>
位十五年壬午以病予告至是卒年六十六諡文端<lb/>
黄山湯泉皆朱砂天啟中或浴于泉見一䑕躍出純赤<lb/>
色長尺餘曰朱砂䑕<lb/>
古今文人有名不大著而其詩實卓然名家者世人多<lb/>
耳食抑何從知之如歸田録所載謝伯初景山送永叔<lb/>
謫夷陵詩中聨云長官衫色江波緑學士才華蜀錦張<lb/>
下國難留金馬客新詩傳與竹枝孃明欽天監博士馬<lb/>
軾字敬瞻送岳季方閣老云五嶺瘴髙煙蔽日兩孤雲<lb/>
<pb n="KR3j0164_WYG_004-22a"/>
濕雨鳴秋結句祭罷鰐魚歸去晚刺桐花下月如鈎右<lb/>
二詩即使當世專門名家操觚染翰未必能到論者不<lb/>
可狥名而失實故特表而出之<lb/>
常愛杜詩兩邉山木合終日子規啼又明初人詩數家<lb/>
茅屋臨江水一路松風響杜鵑寫蜀江風景宛然在目<lb/>
予曽擬作一聨送同年張仲誠<hi>沐</hi>知資縣云子規聲斷<lb/>
處山木雨来時又嘉陵驛路千餘里處處春山呌畵眉<lb/>
皆眼前實景也<lb/>
<pb n="KR3j0164_WYG_004-22b"/>
歐陽公云秋霖不止文書頗稀叢竹蕭蕭似聼愁滴蘇<lb/>
公云歳云莫矣風雪淒然紙牕竹屋燈火青熒時于此<lb/>
間得少佳趣此等寂寥風味富貴人所不耐而予最喜<lb/>
之政苦一年中如此境不多得耳二公葢先得我心之<lb/>
所同然歐公有刑部海棠及刑部看竹詩今刑部詎復<lb/>
有此㳺觀之勝耶<lb/>
予嘗謂詩文書畵以人重蘇黄遺墨流傳至今者一字<lb/>
兼金章惇京卞豈不工書後人糞土視之一錢不直所<lb/>
<pb n="KR3j0164_WYG_004-23a"/>
謂三代之直道也永叔有言古之人率皆能書獨其人<lb/>
之賢者傳遂逺使顔魯公書雖不工後世見者必寳之<lb/>
非獨書也詩文之屬莫不皆然<lb/>
歸田録記陶榖召對便殿徬徨不進太祖笑曰此措大<lb/>
索事分顧左右取袍帶来榖乃趨入予嘗笑之榖欲效<lb/>
汲長孺而其奉使南唐呉越狼狽乃爾疑出兩人之所<lb/>
為又何歟<lb/>
御史言事不先白臺長自宋劉子儀為中丞始<lb/>
<pb n="KR3j0164_WYG_004-23b"/>
李方伯紫瀾<hi>濤</hi>自桂林歸求為母夫人作傳貽予楊孟<lb/>
載手録眉菴詩集五大册雖書法未為當家然先哲故<lb/>
物可寳惜也每幅有子京墨林項叔子琴書清暇等印<lb/>
葢禾中項氏藏本也卷首自識行末有業字號三字云<lb/>
余自離吳門未嘗作詩間有所述不復存藁邇來西江<lb/>
意或得追理舊業而案牘山積雖罷竭駑鈍猶不及十<lb/>
之二矧從容筆硯間哉固知有愧于穆之也冬十一月<lb/>
宜春侯上猶臨江<hi>冬字至侯一勾下又一圈句疑有誤</hi>余奉省檄執鴈謁<lb/>
<pb n="KR3j0164_WYG_004-24a"/>
軍門修聘禮自己未至丙寅往返者八月凡目所覩身<lb/>
所歴念慮所思得短章五七言古律絶句四十首如春<lb/>
山早鶯初出深谷舌强語澀殊不成音欲棄置水中復<lb/>
念余友方君以常每以不得見舊藁為憾姑存此以貽<lb/>
方君君長于詩尤工唐人五言與余友張羽來儀為倡<lb/>
和友云吳人楊基識後書五言一篇云今夕復何夕夢<lb/>
我生平友握手無所言但道别離乆覺來聞秋蟲空堂<lb/>
竟何有不知千里道君魂果來否當年亦如夢聚散一<lb/>
<pb n="KR3j0164_WYG_004-24b"/>
回首起坐誰與親鐘鳴月穿牖其詩分體不分巻凡若<lb/>
干首不止序所云奉使四十首也按孟載始以薦為江<lb/>
西行省幕官此葢江西時所自書首卷起寓懐十二首<lb/>
與今本同但今本作感懐耳按眉菴集中有秋日懐方<lb/>
員外詩張静居集亦有元日雪懐方員外以常送方員<lb/>
外歸吳興詩所云晴春入舊臘積雪含清暉是也方葢<lb/>
吳興人<lb/>
王徴士集四卷都少卿元敬所定有元敬及浦杲序徴<lb/>
<pb n="KR3j0164_WYG_004-25a"/>
士名彛字常宗又號媯蜼子洪武初與髙季廸同修元<lb/>
史後亦同死魏觀之難元敬稱其古文明暢英發又或<lb/>
以為吳中四傑之一以常宗代張来儀者今觀其詩歌<lb/>
行擬李賀温庭筠殊墮惡道餘體亦不能佳詎能與髙<lb/>
楊頡頏上下乎固知髙楊徐王之説誕而無徴矣此本<lb/>
嘉定門人陸廷燦扶照所刻<lb/>
王元之五代史闕文僅一卷而辨證精嚴足正史官之<lb/>
謬如辨司空圖清直大節一叚尤萬古公論所繋非眇<lb/>
<pb n="KR3j0164_WYG_004-25b"/>
小也如叙荘宗三矢告廟一叚文字淋漓慷慨足為武<lb/>
皇父子寫生歐陽五代史伶官傳全用之遂成絶調惟<lb/>
以張全義為亂世賊臣深合春秋之義而歐陽不取于<lb/>
全義傳略無貶詞葢即舊史以成文耳終當以元之為<lb/>
定論也元之吾郷鉅野人其小畜集三十卷黄俞邰<hi>虞稷</hi>
千頃堂有傳本惜未及借録<lb/>
元吳師道禮部集二十卷詩九卷雜文十一卷師道金<lb/>
華蘭谿人與許白雲講明金仁山之學而與黄晉卿溍<lb/>
<pb n="KR3j0164_WYG_004-26a"/>
柳道傳貫為友故其學問文章逺有統緒時稱其為文<lb/>
清勁善持論友人朱簡討竹垞常稱之此本乃崑山徐<lb/>
少宰果亭<hi>秉義</hi>寫以見貽者吳至治辛酉進士仕止國子<lb/>
博士致仕加禮部郎中故集稱禮部云<lb/>
吳師道仙山秋月圖詩自注宫扇馬逺畫宋寜宗后楊<lb/>
氏題詩自稱楊妹子詩中感慨濟王之事以楊妹子為<lb/>
楊后誤<lb/>
陸廣㣲吳地記所載如語兒亭等最為可笑又多可疑<lb/>
<pb n="KR3j0164_WYG_004-26b"/>
者如馮驩宅謂在吳縣東北二里五十歩有彈鋏巷又<lb/>
謂海鹽縣東十五里有公孫㨗田開疆古冶子三墓尤<lb/>
謬按齊乘云三士冢在臨淄南一里一基三冡晏子春<lb/>
秋公孫㨗田開疆古冶子事齊景公勇而無禮晏子言<lb/>
于公餽之二桃云云是事眞妄固不足辯然三子齊臣<lb/>
死不葬近郊而逺葬吳地此復何理至于馮驩宅之譌<lb/>
謬又不煩筆劄者也與張騫有墓在平原班超有墓在<lb/>
長清同一傳譌齊乘已辯其非矣<lb/>
<pb n="KR3j0164_WYG_004-27a"/>
世言瓊花天下惟揚州蕃釐觀一株故宋人作無雙亭<lb/>
于其側然元遺山續夷堅志云鄠縣南十里炭谷入谷<lb/>
五里有瓊花樹大四人始合抱逢閏即花以初伏開末<lb/>
伏乃盡花白如玉中有玉蝴蝶一髙出花上花落不著<lb/>
地乘空而起按此則不止廣陵有之矣<lb/>
　<lb/>
　<lb/>
　<lb/>
<pb n="KR3j0164_WYG_004-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　香祖筆記卷四<lb/>
</p>
<p>
</p>
  </div>
<div>
<head>香祖筆記卷五</head> <lb/>
    <p>
<pb n="KR3j0164_WYG_005-1a"/>
欽定四庫全書<lb/>
　香祖筆記卷五<lb/>
　　　　　　　　　　　刑部尚書王士禎撰<lb/>
康熙己巳庚午間在京師每從朱錫鬯黄俞邰借書得<lb/>
宋元人詩集數十家就中以長沙陳泰志同為冠因鈔<lb/>
其所安遺稾一卷以周弼伯弜汶陽稾臨江鄧林性之<lb/>
皇荂曲金華杜旃仲高癖齋小集附之數子者名不甚<lb/>
著而其詩實足名家按呉正傳䟦杜端父墨蹟云杜汝<lb/>
<pb n="KR3j0164_WYG_005-1b"/>
霖仁翁學於胡安定為李公擇所稱其孤陵陵五子旟<lb/>
伯高旃仲高斿叔高旞季高旝幼高伯高登吕成公之<lb/>
門同時陸務觀陳君舉葉正則陳同甫咸稱其文淳熙<lb/>
開禧中兩以制科薦有橋齋稾仲高占湖漕舉首與呉<lb/>
獵楊長孺善著杜詩發微癖齋稾叔高嘗問道考亭與<lb/>
辛幼安諸公游端平中以布衣召入祕閣校讐季幼文<lb/>
亦相上下幼有稡裘集葉正則為序人稱金華五高伯<lb/>
高為最旃子去輕此帖乃去輕手筆葢先大父碧溪翁<lb/>
<pb n="KR3j0164_WYG_005-2a"/>
之友宋末士競舉子習而杜氏一門子孫獨尚古文章<lb/>
今里中殘碑斷碣可見者悉有家法下至字畫亦異此<lb/>
紙深得山谷老人筆意要非不習而能也<lb/>
白樂天論詩多不可解如劉夢得雪裏高山頭白早海<lb/>
中仙果子生遲沉舟側畔千帆過病樹前頭萬木春等<lb/>
句最為下劣而樂天乃極賞嘆以為此等語在在當有<lb/>
神物䕶持悖謬甚矣元白二集瑕瑜錯陳持擇須愼初<lb/>
學人尤不可觀之白古詩晚歲重複什而七八絶句作<lb/>
<pb n="KR3j0164_WYG_005-2b"/>
眼前景語却往往入妙如上得籃輿未能去春風敷水<lb/>
店門前可憐八月初三夜露似珍珠月似弓之類似出<lb/>
率易而風趣復非雕琢可及<hi>敷水在華州東氷出羅敷谷酈注敷水又北逕集靈</hi>
<hi>宫覀子過其地憶白詩亦為之流連而不發也</hi>
明天啟時内官多購異花種於臨幸之處有紅水仙蛺<lb/>
蝶菊番蘭柹之屬陳悰天啟官詞云春風香艶知多少<lb/>
一樹番蘭分外紅又云即美人蕉<lb/>
南唐名臣如韓熙載孫忌王仲連皆山東人而著述之<lb/>
<pb n="KR3j0164_WYG_005-3a"/>
多無如朱遵度遵度青州人好藏書高尚其事閒居金<lb/>
陵著鴻漸學記一千卷羣書麗藻一千卷漆書若干卷<lb/>
見鄭文寶江表志然陸馬二南唐書皆不為遵度立傳<lb/>
予昔輯諡法考頗以一字二字為疑讀獨孤及毘陵集<lb/>
吕諲諡議初擬諡肅而度支郎中嚴郢駁之謂國家故<lb/>
事宰臣之諡皆有二字以旌徳章善請諡忠肅及復駁<lb/>
之云文王周公晉文武功極盛而皆諡文冀缺甯俞隨<lb/>
會文徳豈不優而皆諡武三代以下朴散禮壞乃有二<lb/>
<pb n="KR3j0164_WYG_005-3b"/>
字諡非古也唐興杜如晦諡成王珪諡懿陳叔達諡忠<lb/>
温彦博諡恭岑文本諡憲唐休璟諡忠魏知古諡忠此<lb/>
皆當時赫赫以功名居相位者不過一字由此觀之二<lb/>
字不必為褒一字不必為貶若褒貶在字數則是文武<lb/>
成康不如威烈王愼靚王也齊桓晉文不如魏安釐秦<lb/>
莊襄趙武靈楚考烈也其言甚辯卒用及議是在唐時<lb/>
已不知一字二字之例謂何矣<hi>諲為宰相而史入良吏傳亦所未喻</hi>
唐獨孤及至之毘陵集二十卷補闕安定梁肅所編肅<lb/>
<pb n="KR3j0164_WYG_005-4a"/>
後序稱門下生葢其門人也集首有䖍州刺史李舟序<lb/>
末有呉郡祝允明䟦云是呉文定所鈔東閣本予按皇<lb/>
甫湜諭業一篇歷評唐人文章稱獨孤之文如危峯絶<lb/>
壁穿倚霄漢長松怪石顚倒谿壑今讀其文殊不盡然<lb/>
大抵序記猶㳂唐習碑版叙事稍見情實仙掌函谷二<lb/>
銘琅邪溪述馬退山茅亭記風后八陣圖記是其傑作<lb/>
文稡畧已載之權徳輿議及諡曰立言遣辭有古風格<lb/>
濬波瀾而去流宕得菁華而無枝葉其摳衣入室之徒<lb/>
<pb n="KR3j0164_WYG_005-4b"/>
皆足以掌贊善而秉方册及之為文可徴矣卒諡曰憲<lb/>
<hi>及位止牧守而得諡亦非常格</hi>
唐歐陽詹四門集八卷之中棧道銘弔九江驛碑材文<lb/>
最佳其自明誠論有云尹喜自明誠而長生公孫宏自<lb/>
明誠而為卿張子房自明誠而輔劉公孫鞅自明誠而<lb/>
佐嬴安得此離經畔道狂誖謬悠之論耶韓文公與之<lb/>
同時同年獨作原道原性諸篇不愧稱大儒矣<lb/>
蔡卞壬人也然其作毛詩雜解頗有可取者如木瓜詩<lb/>
<pb n="KR3j0164_WYG_005-5a"/>
云齊桓信義及於諸侯率懷其徳不專畏其力故問遺<lb/>
得以稱其重輕以為禮孔子所以嘆曰吾於木瓜見苞<lb/>
苴之禮行焉<lb/>
天啟中小人造東林朋黨録㸃將録天鑒録同志録東<lb/>
林籍貫盗柄東林夥夥壞封疆録諸書以媚逆璫殺諸<lb/>
君子與蔡京黨人之碑韓侂胄偽學之禁無異然其中<lb/>
亦有以小人竄入者如李清臣章惇曾布張商英之屬<lb/>
與温潞諸公同列是又不可解也如朋黨録中之顧秉<lb/>
<pb n="KR3j0164_WYG_005-5b"/>
謙周延儒魏應嘉馮三元㸃將録中之許其孝魏應嘉<lb/>
郭鞏陳保泰楊春茂同志録中之張我續東林籍貫之<lb/>
郭鞏張文熙薛貞盗柄東林夥夥安某等是也<lb/>
宋臞翁詩集一卷長樂敖陶孫器之所著器之非江西<lb/>
詩𣲖中人而詩深得江西之體其評詩最精嘗自云此<lb/>
評手書兩紙一貽莆陽劉潛夫一貽同舍朱仁叔其自<lb/>
貴重如此韓平原當國時題詩臨安酒家壁弔趙忠定<lb/>
公云九原若遇韓忠獻休説渠家末代孫幾罹於禍亦<lb/>
<pb n="KR3j0164_WYG_005-6a"/>
竒男子也<lb/>
句曲外史雜詩一卷元張雨伯雨著詩多拗體予最喜<lb/>
其絶句如凌波仙子塵生襪空谷佳人玊鍊容不柰天<lb/>
寒風露早日高猶傍錦熏籠<hi>三香圖</hi>弁山南下幽人宅萬<lb/>
箇長松水一瓢月到三層樓上夢鯉魚風起駕春潮<hi>萬壑</hi>
<hi>松濤</hi>雞犬茅茨接暝煙平林如薺逺連天急披竒句無人<lb/>
賞已近飛鴻滅沒邉<hi>黄子久畫</hi>頗有坡谷遺風自題云乙酉<lb/>
歲自春徂夏霪雨時多日處幽篁中未有裹飯過子桑<lb/>
<pb n="KR3j0164_WYG_005-6b"/>
者間弄筆研寫詩盈册以自料理耳詩凡五十五首子<lb/>
英過之持去勿示不知我者雨告<lb/>
章丘李中麓太常<hi>開先</hi>藏書畫極富自負賞鑒嘗作畫品<lb/>
次第明人以戴文進呉偉陶成杜堇為第一等倪瓚莊<lb/>
麟為次等而沈周唐寅居四等持論與呉人頗異王弇<lb/>
州與之善嘗言過中麓草堂盡觀所藏畫無一佳者而<lb/>
中麓謂文進畫高過元人不及宋人亦未足為定論也<lb/>
<hi>畫品畧云戴文進如玉斗精理佳妙復是巨器呉小仙如楚人戰鉅鹿下猛氣横發加於一時陶雲湖如富春</hi>
<pb n="KR3j0164_WYG_005-7a"/>
<hi>先生雲白山青悠然野逸杜古狂如羅浮早梅巫山朝雲仙姿靚潔不同凡品荘麟如山色早秋微雨初沐倪</hi>
<hi>雲林如几上石菖蒲其物雖微以玉盤盛之可也唐六如如賈浪仙身則詩人猶有僧骨宛在黄葉長廊之下</hi>
<hi>石田而下無譏焉</hi>
宋予祠之制予昔與亡友葉訒菴侍郎辯之載池北偶<lb/>
談然語焉弗詳也考趙昇朝野類要云舊制有三京分<lb/>
司之官乃退閒之禄神宗置宫觀之職以代之取漢祠<lb/>
官祝釐之義雖曰提舉主管某宫觀實不往供職也故<lb/>
奏請者多以家貧指衆為詞降㫖則曰依乞差某處宫<lb/>
<pb n="KR3j0164_WYG_005-7b"/>
觀任便居住惟京師宫觀不許外居此雖優士大夫之<lb/>
典而儕衣冠於道流亦自非理<lb/>
笭箵之箵有平上二讀元次山能帶笭箵全獨而保生<lb/>
蘇子美松江觀漁詩擬來隨爾帶笭箵謝幼槃嚴陵詩<lb/>
身前萬事一笭箵皆在青韻今小本詩韻止收笭字誤<lb/>
宋二謝無逸逸幼槃薖皆江西詩𣲖中人潘邠老亦𣲖<lb/>
中人也幼槃竹友集云邠老嘗作詩云滿城風雨近重<lb/>
陽邠老亡後無逸兄用此句足成四篇今去重陽只數<lb/>
<pb n="KR3j0164_WYG_005-8a"/>
日風雨不止凄然有懷作二絶句念泉下二人不再作<lb/>
不覺流涕覆面詩云地下修文兩玉人清詩傳世墨猶<lb/>
新却因風雨重陽近獨立蒼茫淚一巾阿兄温潤玉介<lb/>
導我友澹薄朱絲絃只疑蟬蜕遊人世醉插茱萸若箇<lb/>
邉邠老詩句至今萟苑流傳為重陽口實而二謝同時<lb/>
有詩迄無知者因識之續成一則詩話亦使邠老不寂<lb/>
寞也集十卷詩七卷雜文三卷文雅潔楚楚有法度不<lb/>
減其詩<lb/>
<pb n="KR3j0164_WYG_005-8b"/>
陸放翁晚節以韓侂胄南園記為世口實葉紹翁三朝<lb/>
聞見録云有鄭棫者嘗第進士自作南園記礱石以獻<lb/>
韓以陸記為重仆鄭石瘞之地韓敗棫竟得免人固有<lb/>
幸不幸哉<lb/>
宋張孝祥于湖集僅四卷門人謝堯仁弟華文閣直學<lb/>
士孝伯序之于湖紹興甲戌狀元高宗謂為謫仙人天<lb/>
性倜儻勇於為義真西山目于湖生平雖跌宕至於大<lb/>
綱大節處直是不放過每作為詩文輙問門人視東坡<lb/>
<pb n="KR3j0164_WYG_005-9a"/>
何如而堯仁謂其水車詩活脱是東坡然較蘇氏畫佛<lb/>
入滅次韻水官韓幹畫馬等數篇尚有一二分劣又謂<lb/>
以先生筆勢讀書不十年吞東坡有餘矣觀集中詩亦<lb/>
是學步江西尚未到後山境界遽欲上擬坡公妄矣在<lb/>
南渡之初亦下放翁逺甚<lb/>
唐衡州刺史吕温集十卷詩二卷雜文八卷温于詩非<lb/>
所長贊頌等時有竒逸之氣如史所稱凌烟閣功臣贊<lb/>
張始興畫像贊及集中三受降城古東周城望思臺成<lb/>
<pb n="KR3j0164_WYG_005-9b"/>
臯諸碑銘皆有可傳者惟武侯廟記持論頗謬同時劉<lb/>
禹錫桞宗元亟稱之温亦伾文之黨八司馬之貶以使<lb/>
吐蕃獨免於禍與竇羣羊士諤共傾李吉甫而其父渭<lb/>
亦附裴延齡皆非長者葢其門風如此<lb/>
宋姜䕫堯章白石集予鈔之近百首葢能叅活句者白<lb/>
石詞家大宗其於詩亦能深造自得自序同時詩人以<lb/>
温潤推范石湖痛快推楊誠齋高古推蕭千巖俊逸推<lb/>
陸放翁白石游於諸公間故其言如此其詩初學黄太<lb/>
<pb n="KR3j0164_WYG_005-10a"/>
史正以不深染江西𣲖為佳<lb/>
唐沈亞之下賢集十二卷昔人謂其工為情語善窈窕<lb/>
之思觀集中秦夢記異夢録湘中怨詞歌者葉記等信<lb/>
矣然頗類傳竒小説姚鉉槩不之録毋亦以其誕謾不<lb/>
經耶至以滄宼李同㨗之誅朝廷與栢耆牽連同貶實<lb/>
以兩河諸將之譖姑謫罰以悅其心耳而晁公武遽以<lb/>
為亞之狂躁輔耆為惡愚矣哉吾讀下賢與鄭使君書<lb/>
而悲之<lb/>
<pb n="KR3j0164_WYG_005-10b"/>
李白云興寄深微五言不如四言七言又其靡也此獨<lb/>
謂三百篇耳若後來韋孟等作有何興寄但如嚼蠟耳<lb/>
風雅中如燕燕子飛差池其羽我來自東零雨其濛鸛<lb/>
鳴于垤婦嘆于室昔我往矣楊栁依依今我來思雨雪<lb/>
霏霏蕭蕭馬鳴悠悠斾旌其新孔嘉其舊如之何等句<lb/>
後千萬世縱有能言更從何處著筆耶<lb/>
徐公文集三十卷南唐徐鉉寶臣著宋都官員外郎胡<lb/>
克順所撰天禧中表進批答甚優五代時中原喪亂文<lb/>
<pb n="KR3j0164_WYG_005-11a"/>
獻放闕惟南唐文物甲於諸邦而鉉鍇兄弟與韓熙載<lb/>
為之冠冕常侍詩文都雅有唐代承平之風入宋與湯<lb/>
悅<hi>即殷崇義</hi>奉詔撰江南録至金陵亡國之際不言其君之<lb/>
過但以厯數為言誄後主文尤極悱惻讀者悲之老學<lb/>
叢談記常侍入汴市一宅居後見宅主貧甚曰得非市<lb/>
宅虧價而至是耶吾近撰碑文獲潤筆二百千可以相<lb/>
濟其人堅辭亟命左右輦致之其厚徳如此集外又有<lb/>
稽神録若干卷予家亦有寫本<lb/>
<pb n="KR3j0164_WYG_005-11b"/>
虎為西方猛獸毛族皆畏之然觀傳記所載能制虎者<lb/>
不一而足如師子銅頭鐵色能食虎豹駮如馬一角食<lb/>
虎豹兹白出義渠國食虎豹酋耳似虎遇虎則殺之䶂<lb/>
犬能飛食虎豹黃腰形似䑕狼取虎豹心肝而食竹牛<lb/>
能伏虎生子竹中虎行過即懾伏又蝟能制虎諾臯記<lb/>
狒胃食虎猾無骨入虎腹自内齧虎漢武帝時西域貢<lb/>
獸如貍以付上林虎見之閉目不敢視或曰猛㺎也五<lb/>
色師子食虎于巨木之岫近見南海子象與虎鬬往往<lb/>
<pb n="KR3j0164_WYG_005-12a"/>
殺虎則虎之威亦僅僅耳<lb/>
康熙十五年餘姚有客山行夜宿山神祠夜半有虎跪<lb/>
拜祠下作人言乞食神以鄧樵夫許之明晨伺於祠外<lb/>
果見一樵過之逆謂曰子鄧姓乎曰然因告以夜所聞<lb/>
見戒勿往鄧曰吾有母仰食於樵一日不樵母且饑死<lb/>
生命也吾何畏哉遂去不顧客隨而覘之樵甫采薪虎<lb/>
突出叢簀間樵手搏數合持虎尾盤辟久之虎不勝憤<lb/>
乃震哮一躍㧞尾負痛遁去樵逐而殺之客逆勞之樵<lb/>
<pb n="KR3j0164_WYG_005-12b"/>
曰感君高義盍導我至廟下既至大詬以死虎示神曰<lb/>
今竟何如遂碎其土偶樵一笑躍上神座瞑目而逝郷<lb/>
人重為建祠額曰鄧公廟<lb/>
上諭户部蠲免山東康熙四十三年地丁錢糧刑部尚<lb/>
書<hi>臣</hi>士禎大理寺卿<hi>臣</hi>李斯義等公疏謝<lb/>
恩<lb/>
十月十一日<lb/>
駕幸西安府閱駐防滿洲兵馬<lb/>
<pb n="KR3j0164_WYG_005-13a"/>
上諭蠲免山西所欠谷草大學士<hi>臣</hi>呉琠<hi>臣</hi>陳廷敬等<lb/>
公䟽謝<lb/>
恩<lb/>
蠲免陜西四十二年以前積欠錢糧右春坊贊善<hi>臣</hi>范<lb/>
光宗等疏謝<lb/>
山西平定州知州劉學嘉上䟽為其父劉欽鄰請諡畧<lb/>
云<hi>臣</hi>父某係順治辛丑科進士原任平樂府富川縣知<lb/>
縣康熙十三年值孫逆<hi>延齡</hi>叛亂罵賊殉節仰蒙<lb/>
<pb n="KR3j0164_WYG_005-13b"/>
聖慈温綸洊錫優贈太僕寺少卿廕子入監讀書<lb/>
特賜祭塟以小臣疊邀異數<hi>臣</hi>捐糜頂踵難報高厚於<lb/>
萬一但查蘇松糧道<hi>臣</hi>馬逸姿伊父馬琾原任永嘉縣<lb/>
知縣與温處道<hi>臣</hi>陳丹赤同時殉節屢被<lb/>
聖恩優䘏四十二年<lb/>
皇上南廵逸姿為父請諡仰蒙俞允<hi>臣</hi>父欽鄰死節與<lb/>
琾正同幸逢<lb/>
聖駕西廵誠千載一時之會用敢披瀝下誠援例上請<lb/>
<pb n="KR3j0164_WYG_005-14a"/>
懇照馬琾之例一體予諡奉<lb/>
㫖下部議<lb/>
賜諡忠節<lb/>
特起前贑南道副使劉䕃樞為雲南按察使䕃樞韓城<lb/>
人官給事中有剛直聲外轉詿誤革職家居至是由廢<lb/>
籍擢用人皆誦<lb/>
知人之明云<lb/>
十月蒙<lb/>
<pb n="KR3j0164_WYG_005-14b"/>
恩賜内閣九卿西域蒲桃人二株<hi>臣</hi>以尚書與焉<lb/>
十二月恭領<lb/>
萬壽節<lb/>
覃恩誥命三軸祖父皆資政大夫<lb/>
經筵講官刑部尚書祖母母皆夫人已階資政大夫妻<lb/>
贈夫人<lb/>
特擢提督山西學政翰林院侍讀汪灝内閣學士兼禮<lb/>
部侍郎兼督陜西學政<lb/>
<pb n="KR3j0164_WYG_005-15a"/>
禮部右侍郎王頊齡轉左侍郎以内閣學士王九齡為<lb/>
禮部右侍郎同胞兄弟也其胞弟鴻緒時為工部尚書<lb/>
兄弟三人同時八座<lb/>
特諭蔚州壬戌進士魏學誠改官翰林故刑部尚書象<lb/>
樞子也以其父居官清正故有是<lb/>
命<lb/>
學士初無大稱唐中宗欲以寵大臣始有大學士之名<lb/>
五代有文明殿大學士為宰相兼職明設華葢文華武<lb/>
<pb n="KR3j0164_WYG_005-15b"/>
英三殿文淵東閣大學士凡五正五品後又添設謹身殿<lb/>
大學士而為六加尚書乃為正二品<lb/>
王西寧仲威<hi>鉞</hi>暑牕臆說說山繭一條甚悉可補孫文<lb/>
定<hi>廷銓</hi>山蠶說所未及輒録於此藥溪談記禹貢萊夷作<lb/>
牧厥篚檿絲爾雅曰檿山桑師古曰山桑之絲其韌中<lb/>
琴瑟之絃蘇氏曰惟東萊有此絲以之為繒堅韌異常<lb/>
萊人謂之山繭紬爾雅又曰蟓桑繭讐由樗繭今萊陽<lb/>
之山繭紬葢樗繭也按山繭即禹貢之檿絲今之山紬<lb/>
<pb n="KR3j0164_WYG_005-16a"/>
樗繭又别一種乃今之椿紬也樗不才木也土人嫌其<lb/>
名故借名椿取莊子大椿之義然則爾雅所云蟓桑繭<lb/>
即今山桑檿絲是也讐由樗繭今樗絲借名椿繭是也<lb/>
<hi>山東謂樗為臭椿</hi>
又記燕窩一條云燕窩名金絲海商云海際沙洲生蠶<lb/>
螺臂有兩肋堅潔而白海燕啄食之肉化而肋不化并<lb/>
津液吐出結為小窩啣飛渡海倦則棲其上海人依時<lb/>
拾之以貨又云紫色者尤佳湖海搜竒又云出廣東陽<lb/>
<pb n="KR3j0164_WYG_005-16b"/>
江縣乃海燕採小魚營巢故名燕窩<lb/>
陳晉州士業<hi>宏緒</hi>云極喜古琴銘四句云山虛水深萬籟<lb/>
蕭蕭古無人蹤惟石嶕嶢能理會此段便是羲皇以上<lb/>
人王山史<hi>宏撰</hi>嘗取俞益期牋云步其林則寥朗庇其廕<lb/>
則蕭條可以長吟可以逺想<lb/>
士業又云陸務觀梅宛陵别集序蘇翰林多不可古人<lb/>
惟次韻和淵明及先生二家詩而已是坡公又有和梅<lb/>
之作今集中無可考見亦未有知其事者矣<lb/>
<pb n="KR3j0164_WYG_005-17a"/>
宋閨秀李清照號易安居士吾郡人詞家大宗其集名<lb/>
漱玉而詩不槩見兄西樵昔撰然脂集采摭最博止得<lb/>
其詩二句云少陵也是可憐人更待明年試春草此外<lb/>
丫不可得陳士業寒夜録乃載其和張文潛浯溪碑歌<lb/>
詩二篇未言出於何書予撰浯溪考因録入之詩云五<lb/>
十年功如電掃華清花栁咸陽草五坊供奉鬭鷄兒酒肉<lb/>
堆中不知老燕兵忽自天上來祿山亦是姦雄才勤政<lb/>
樓前走鐵馬珠翠踏盡香塵埃何為出戰輒披靡傳置<lb/>
<pb n="KR3j0164_WYG_005-17b"/>
茘支多馬死堯功舜徳本如天安用區區紀文字著功<lb/>
銘徳真陋哉乃令神鬼磨山厓子儀光弼不自猜天心<lb/>
悔禍人心開夏為殷鑒當深戒簡䇿汗青今具在君不<lb/>
見當時張說最多機雖生已被姚崇賣又驚人興廢傳<lb/>
天寶中興碑上今生草不知負國有奸雄但說功成尊<lb/>
國老誰令妃子天上來虢秦韓國皆天才苑中羯鼓玉<lb/>
方響春風不敢生塵埃姓名誰復知安史健兒猛將安<lb/>
眠死去天尺五抱甕峯峯頭鑿出開元字時移勢去真<lb/>
<pb n="KR3j0164_WYG_005-18a"/>
可哀姦人心醜深如崖西蜀萬里尚能返南内一閉何<lb/>
時開可憐孝徳如天大反使將軍稱好在嗚呼奴輩胡<lb/>
不能道輔國用事張后尊祇能道春薺長安作斤賣右<lb/>
二詩未為佳作然出婦人手亦不易矧易安之逸篇乎<lb/>
故著之<lb/>
馮吉少卿五代相道之子世但知其無賴不知其頗有<lb/>
文學釋文瑩玊壺清話云吉凡賓僚飲讌常為不速之<lb/>
客酒酣輒彈琵琶彈罷起舞舞罷賦詩自謂馮三絶嘗<lb/>
<pb n="KR3j0164_WYG_005-18b"/>
撰昭憲太后諡議舉朝嗟服子謂此子欲學晉人作達<lb/>
當不减謝鎮西勝長樂老多矣可謂幹父之蠱者也<lb/>
宋戚密學綸初知太和縣每當歲時與囚約曰放汝暫<lb/>
歸祀祖先櫛沐蟣蝨民感其惠皆及期而還無敢後者<lb/>
此與唐太宗縱囚何異近見呉江鈕玉樵<hi>琇</hi>所記亞孻<lb/>
<hi>音來</hi>事尤奇亞孻者廣東增城縣獄卒也為人樸愿萬厯<lb/>
戊午歲逼除獄囚五十餘人相聚而泣亞孻問之對曰<lb/>
歲期將届邑之人父母妻子皆得聚首吾曹獨陷縲絏<lb/>
<pb n="KR3j0164_WYG_005-19a"/>
相見無由是以悲耳亞孻俛首良久曰無難也但汝曹<lb/>
勿負我衆環叩其故曰與爾輩約各還爾家俟正月二<lb/>
日畢赴獄我縱爾罪當死爾不來我當死爾來而一或<lb/>
不至我當死即不釋爾而吾算盡亦無所逃死等死耳<lb/>
何如為此一事快然而死也言已悉縱之明年新正二<lb/>
日囚悉至如期集者按籍呼之不逸一人亞<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鼓掌大<lb/>
笑曰善哉遂趺坐而化衆哭拜浴其體而加漆焉事聞<lb/>
於縣縣上廵按御史聞於朝以為縣之獄神廟祀至今<lb/>
<pb n="KR3j0164_WYG_005-19b"/>
疾病疫癘禱之其應如響陸文定公耆餘雜志云蘄州<lb/>
刺史吕元膺當録囚囚白有父母在元旦不得歸省吕<lb/>
釋械放歸如期而至又臨淄令曹攄囚陷大辟新歲問<lb/>
知其有父母放令歸家至期歸獄正歐陽子所謂以君<lb/>
子之難能責小人之尤以必能者也然而太宗賢君也<lb/>
戚吕曹士大夫也亞孻一獄卒耳而能為賢君名臣之<lb/>
所為不尤異乎<lb/>
宋牧仲中丞行賑邳徐間於村舍壁上見二絶句不題<lb/>
<pb n="KR3j0164_WYG_005-20a"/>
名氏真北宋人佳作也橫笛何人夜倚樓小庭月色近<lb/>
中秋凉風吹墮雙梧影滿地碧雲如水流𣺌𣺌孤城白<lb/>
水環舳艫人語夕霏間林梢一抹青如畫應是淮流轉<lb/>
處山<lb/>
歷下孫氏有别墅在濟南郡城西北十里而近其地四<lb/>
面皆稻塍與㟙華兩山相望圃中有泉相傳趙松雪洗<lb/>
硯泉也一日園丁治蔬畦得石刻於土中洗剔視之乃<lb/>
松雪篆書二詩抱膝獨對華不注孤吟四面天風來泉<lb/>
<pb n="KR3j0164_WYG_005-20b"/>
聲振響暗林壑山色滴翠落莓苔散髪不冠弄柔翰舉<lb/>
杯白月臨空堦有時扶笻步深谷長嘯袖染烟霞囘竹<lb/>
林深處小亭開白鶴徐行啄紫苔羽扇不搖紗帽側晚<lb/>
凉青鳥忽飛來同知濟南路總管府事趙孟頫題松雪<lb/>
篆不多見此石刓缺處惜為石工以意修補寖失古意<lb/>
今其地名硯溪在濼口之南<lb/>
康熙丙子余以祭告使秦蜀過劔州之南門外有小廟<lb/>
一區方改作問之曰鄧艾廟也余謂不祀姜伯約反祀<lb/>
<pb n="KR3j0164_WYG_005-21a"/>
鄧艾於義悖矣乃從來有司無昌言毁之者何也欲賦<lb/>
詩正之未果後見唐人唐彦謙一詩云昭烈遺黎死尚<lb/>
羞揮刀斫石恨譙周如何千載留遺廟血食巴山伴武<lb/>
侯已先我而言之矣以此見三代之直不冺<lb/>
亭臯木葉下隴首秋雲飛太液滄波起長楊高樹秋皆<lb/>
栁文暢詩也六朝名句灼然在人耳目者而某詩話謂<lb/>
呉興趙孟頫有句云云置之齊梁矯矯有氣可謂眯目<lb/>
人道白黑而詩話類編取之亦不注作者名氏閱之不<lb/>
<pb n="KR3j0164_WYG_005-21b"/>
覺捧腹當是松雪嘗書二詩渠遂謂是趙作耳又如春<lb/>
江欲入戸雨勢來不已小屋如漁舟濛濛水雲裏是坡<lb/>
公古詩首四句而朱隗撰明詩平論乃以為陳繼儒絶<lb/>
句葢亦以陳嘗書此四句而誤也义姚佺撰詩源載一<lb/>
詩云白日騎羊三洞逺青天捫蝨萬峯高乃宋末人詩<lb/>
見謝翺天地間集而不之知然如麗江木青太素軒詩<lb/>
不是閉閒防俗客愛門能有幾人來即宋人賀家湖上<lb/>
天花寺詩近某亦載之明朝詩何也<lb/>
<pb n="KR3j0164_WYG_005-22a"/>
謝宣城洞庭張樂地李太白黃鶴西樓月二詩同是絶<lb/>
唱唐人劉綺莊詩桂楫木蘭舟楓江竹箭流故人從此<lb/>
去逺望不勝愁落日低帆影廻風引棹謳思君折楊栁<lb/>
淚盡武昌樓妙處不减謝李徐昌榖洞庭葉未下一篇<lb/>
尤為清警右四詩皆奇作也<lb/>
頃有太學生某來謁言近日旗下子弟競尚一書書肆<lb/>
價直為之頓貴因叩何書某俛首久之對曰似是文選<lb/>
昭明余匿笑而罷<lb/>
<pb n="KR3j0164_WYG_005-22b"/>
明詩至楊升菴另闢一境真以六朝之才而兼有六朝<lb/>
之學者其詩如詠栁垂楊垂栁綰芳年一篇世共知之<lb/>
又古意凌波洛浦遇陳王鷓鴶詞秦時明月玉弓縣關<lb/>
山月迢迢賤妾隔湘川出關擬唐人狼弧芒角正彎環<lb/>
塞下曲長榆塞上接龜沙諸篇工妙天成不减前作又<lb/>
青蛉行寄内絶句亦絶妙大抵皆自古樂府出益都王<lb/>
遵坦太平論明詩獨推新都為性之者亦自有見<lb/>
王端簡公宏祚字玉銘滇之永昌人為户部尚書時嘗<lb/>
<pb n="KR3j0164_WYG_005-23a"/>
屬余選張含禺山集余尤喜集中潁川侯祠一篇足稱<lb/>
詩史至結句云隂風古樹無窮恨長為英雄弔九泉可<lb/>
以泣鬼神矣<lb/>
丹鉛録云麗情集載湖州妓周徳華者劉采春女也唱<lb/>
劉夢得栁枝詞云云此詩甚佳而劉集不載余按此乃<lb/>
白樂天詩詩本六句非絶句題乃板橋非栁枝葢唐樂<lb/>
部所歌多剪截四句歌之如高達夫開篋淚沾臆本古<lb/>
詩止取前四句李巨山山川滿目淚沾衣本汾隂行止<lb/>
<pb n="KR3j0164_WYG_005-23b"/>
取末四句是也白詩云梁苑城西三十里一渠春水栁<lb/>
千條若為此路今重過二十年前舊板橋曾與美人橋<lb/>
上别更無消息到今朝板橋在今汴梁城西三十里中<lb/>
牟之東唐人小說載板橋三孃子事即此與謝宣城之<lb/>
新林浦板橋異地而同名也升菴博極羣書豈未睹長<lb/>
慶集者而亦有此誤耶<lb/>
南海鄺露湛若嶠雅有詩云峻嶺極金潾摩天見九真<lb/>
初見鈔本作金鄰出呉都賦後讀升菴集云張籍蠻中<lb/>
<pb n="KR3j0164_WYG_005-24a"/>
詩銅柱南邉毒草春行人幾日到金潾金潾交趾地名<lb/>
水經注所謂金潾清渚是也潾與鄰通今刻本作麟非<lb/>
詩話類編又一條最可笑者併書之以發一噱云唐高<lb/>
適官兩浙觀察使過杭之清風嶺題詩云絶頂秋風已<lb/>
自凉鶴翻松露滴衣裳前山月落一江水僧在翠微開<lb/>
竹房至台州事竣復登僧房欲改為半江僧言月前有<lb/>
一官過此稱詩佳矣但一字不如半字適驚問何人僧<lb/>
曰義烏駱賓王也勿論二人之世逺不相及此詩乃晚<lb/>
<pb n="KR3j0164_WYG_005-24b"/>
唐任翻巾子山寺詩亦非達夫作達夫又未嘗為兩浙<lb/>
觀察使乃駱既代宋之問吟樓觀滄海日矣又為達夫<lb/>
改此半江何其不憚煩耶遇宋時已稱老僧何時鍊形<lb/>
住世又還俗為官人而為此僧熟識耶<lb/>
具區志止載麴信陵投江禱雨文余讀洪文敏萬首絶<lb/>
句載信陵詩三首一過真律師舊院一酬談上人海石<lb/>
榴一出自賊中謁恒上人詩皆不工而信陵篇什賴此<lb/>
尚存後世按信陵貞元元年鮑防下及第以六年為望<lb/>
<pb n="KR3j0164_WYG_005-25a"/>
江令白樂天秦中吟云身歿欲歸葬百姓遮路岐攀轅<lb/>
不得歸留葬此江湄則信陵卒於官未嘗遷秩審矣不<lb/>
知其何時陷賊豈未第以前事耶<lb/>
余康熙乙巳春將去廣陵偶以公事至如臯冒辟疆<hi>襄</hi>
約余修禊水繪園别業時通州八十老人邵潛潛夫及<lb/>
宜興陳維崧其年縣人許嗣隆山濤及冒氏諸子咸在<lb/>
坐分體賦詩余得七言古體坐湘中閣立成十章黄岡<lb/>
杜濬于皇後至他日或問之曰阮亭詩如何杜曰酒酣<lb/>
<pb n="KR3j0164_WYG_005-25b"/>
落筆搖五獄詩成嘯傲凌滄洲又問君詩如何曰但覺<lb/>
高歌有鬼神誰知餓死填溝壑<lb/>
山西興縣去城十里許有一洞洞中有二小人長尺許<lb/>
衣似樹葉時出洞門坐立冬即罕出見漱石閒談此與<lb/>
月山叢談所記相類<lb/>
徐東癡<hi>夜</hi>高士隱居系水之東蓬門晝掩惟余兄弟時<lb/>
過之先兄西樵贈詩云美人自牧能貽我名士如蠅總<lb/>
附君余時尚少亦有句云湘東品第留金管江左風流<lb/>
<pb n="KR3j0164_WYG_005-26a"/>
續玉臺諷之輒想見其人<lb/>
呉地記云琴高宅在交讓橋法海寺西五十步又有乗<lb/>
魚橋郡人丁海與琴高友善共營東臯之田行田畔忽<lb/>
見大鯉魚長丈餘法海試上魚背凝然不動琴高登之<lb/>
即飛騰冲天而去按列仙傳琴高趙人乗鯉入涿水又<lb/>
有仙蹟在涇縣之琴溪溪出小魚如丙穴名琴魚而法<lb/>
海自是寺名乃傅會以為人名鄙謬極矣因論馮驩三<lb/>
士事連類及之以資嗢噱<lb/>
<pb n="KR3j0164_WYG_005-26b"/>
續夷堅志又載党承㫖藏周亞夫印束鹿柴楫主歷城<lb/>
簿得彭宣宏印臨淄農夫鄭某耕田得方寸銅印紐作<lb/>
九猿猴細小如豆諦視之形狀纎悉畢備鄭未有子自<lb/>
此遂産九男<lb/>
　<lb/>
　<lb/>
　<lb/>
　香祖筆記卷五<lb/>
</p>
<p>
</p>
  </div>
<div>
<head>香祖筆記卷六</head> <lb/>
    <p>
<pb n="KR3j0164_WYG_006-1a"/>
欽定四庫全書<lb/>
　香祖筆記卷六<lb/>
　　　　　　　　　　　刑部尚書王士禎撰<lb/>
康熙四十三年三月西城外有盗發古冢視其誌銘乃<lb/>
明特進榮禄大夫柱國食禄一千一百石修武伯沈清<lb/>
墓也清字永清滁州人洪武壬申嗣其父為燕山前衞<lb/>
百户守禦開平永樂間五從車駕北征有功累陞本衞<lb/>
世襲指揮同知洪熙中陞後軍都督府僉事賜蟒龍衣<lb/>
<pb n="KR3j0164_WYG_006-1b"/>
充叅將鎮守大同尋命為總兵官鎮居庸宣徳中征樂<lb/>
安州破烏良哈北狩洗馬嶺皆扈從陞都督同知總督<lb/>
官軍匠作修造京師城垣濠塹橋道正統中陞左都督<lb/>
勅諭提督營建奉天華葢謹身三殿乾清坤寧二宫正<lb/>
統辛酉告成特陞今爵錫誥劵子孫世襲以八年夏四<lb/>
月戊戌薨年六十七𦵏阜城關北原子榮孫煜留守中<lb/>
衞指揮王淳撰文卞聚書龔善同篆予考弇州仁宣以<lb/>
後功臣伯表無清名故具録之<lb/>
<pb n="KR3j0164_WYG_006-2a"/>
李龍眠五馬圖一卷後題云右一匹元祐元年十二月<lb/>
十六日左騏驥院收于闐國進到鳳頭驄八歲五尺四<lb/>
寸　右一匹元祐元年四月初三日左騏驥院收董氊<lb/>
進到錦膊驄八歲四尺六寸　右一匹元祐二年十二<lb/>
月廿三日於左天駟監揀中秦馬好頭赤九歲四尺六<lb/>
寸　元祐三年閏月十九日温溪心進照夜白<hi>右止有四馬闕</hi>
<hi>一</hi>
余嘗評伯時人物似南朝諸謝中有邉幅者然中朝士<lb/>
<pb n="KR3j0164_WYG_006-2b"/>
大夫多嘆息伯時當在臺閣僅為善畫所累余告之曰<lb/>
伯時丘壑中人蹔熱之聲名儻來之軒冕殊不汲汲也<lb/>
此馬駔駿頗似吾友張文潛筆力瞿曇所為識鞭影者<lb/>
也黃魯直書　余元祐庚午歲以方聞科應詔來京師<lb/>
見魯直九丈于鬴池寺魯直方為張仲謨箋題李伯時<lb/>
天馬圖魯直顧余曰異哉伯時貎天廏滿川花放筆而<lb/>
馬殂矣葢神魄皆為伯時筆端取之而去實古今異事<lb/>
當作數語記之後十四年當崇寧癸未余以黨人貶零<lb/>
<pb n="KR3j0164_WYG_006-3a"/>
陵魯直亦除籍徙宜州過予瀟湘江上與徐靖國朱彦<lb/>
明道伯時畫殺滿川花事云此公卷所親見余曰九丈<lb/>
當踐前言記之魯直云只少此一件罪過後二年魯直<lb/>
死貶所义二十七年余將漕二浙當紹興辛亥至嘉禾<lb/>
與梁仲謨呉徳素張元覽汎舟訪劉延仲于眞如寺延<lb/>
仲遽出是圖開卷錯愕宛然疇昔撫時念往逾四十年<lb/>
憂患餘生巋然獨在徬徨弔影殆若異身也因詳叙本<lb/>
末且以玊軸遺延仲使重加裝飾云空青曾紆公卷書<lb/>
<pb n="KR3j0164_WYG_006-3b"/>
右為毘陵莊氏家藏<lb/>
毘陵大姓朱氏蓄一古大盤盤中凹處有鴨形或漁於<lb/>
湖得一銅鴨朱以賤直購之以合盤中鴨影不爽銖黍<lb/>
注水於盤鴨輒浮起游泳而浴始知寶之右見庚巳編<lb/>
王介甫唐詩百家選全本近牧仲開府寄來新刻乃常<lb/>
熟毛扆所得江隂某氏藏本計百有四人有乾道己丑<lb/>
蘭臯倪仲傅序畧云予自弱冠肄業於香溪之門嘗見<lb/>
是書頃有親戚宦南昌得之臨川以歸惜其道逺難致<lb/>
<pb n="KR3j0164_WYG_006-4a"/>
且字畫漫㓕故鏤版以新其傳云余按其去取多不可<lb/>
曉者如李杜韓三大家不入選尚自有說然沈宋陳子<lb/>
昻張曲江王右丞韋蘇州劉眘虛劉文房栁子厚劉夢<lb/>
得孟東野槩不入選下及元白温李諸家不存一字而<lb/>
高岑皇甫冉王建數子毎人所録幾餘百篇介甫目序<lb/>
謂欲觀唐詩者觀此足矣然乎否耶世謂介甫不近人<lb/>
情於此可見故物自可寶惜然謂為佳選則未敢謂然<lb/>
請以質諸後之善言詩者當知予言不妄<lb/>
<pb n="KR3j0164_WYG_006-4b"/>
白醉璅言<hi>王兆雲著</hi>載孟中丞者好藏墨有一挺為朱紫陽<lb/>
欵是南宋故物又云羅文龍墨如空青水碧珊瑚木難<lb/>
兩山墨談<hi>陳霆著</hi>云長淮為南北大限自淮以北為北條<lb/>
凡水皆宗大河未有以江名者自淮以南為南條凡水<lb/>
皆宗大江未有以河名者二條之外北之在高麗者曰<lb/>
混同江曰鴨緑江南之在蠻詔者曰大渡河皆在荒徼<lb/>
外禹跡之所畧也<lb/>
又云朋黨二字為萬世之禍始見於漢書蕭望之周堪<lb/>
<pb n="KR3j0164_WYG_006-5a"/>
劉更生同心謀議宏恭石顯奏三人朋黨此王伯厚之<lb/>
言也按逸周書載穆王作史記以自警云昔有果氏好<lb/>
以新易故新故不和内爭朋黨隂事外權有果氏以亡<lb/>
則朋黨之說其來尚矣<lb/>
又云晏子鼯吟而鼬啼蒼莽踟蹰四顧而無人聲流光<lb/>
馳景却顧於斷蹊絶壑之下雲雨之所出入也壠耕溪<lb/>
飲為力也佚而坐嘯行歌可以卒歲春秋之世豈有如<lb/>
此語言必晉宋間文人偽作余謂此段文字不甚類晉<lb/>
<pb n="KR3j0164_WYG_006-5b"/>
宋間人絶似唐栁子厚劉夢得孫樵輩造語周䕫到難<lb/>
一篇亦庶幾爾<lb/>
唐人作集序例叙其人之道徳功業如碑版之體後則<lb/>
歷舉其文某篇某篇如何如何不勝更僕如獨孤及權<lb/>
徳輿諸序及英華文稡所載皆然千篇一律殊厭觀聼<lb/>
至昌黎始一洗之若皇甫湜作顧况集序亦能不落窠<lb/>
臼可以為法<lb/>
文選而下惟姚鉉唐文稡卓然可觀非他選所及其録<lb/>
<pb n="KR3j0164_WYG_006-6a"/>
詩皆樂府古調不取近體尤為有見余嘗取而刪之與<lb/>
英靈間氣諸集刪本都為十種竝行於世亡友姜編修<lb/>
西溟<hi>宸英</hi>又嘗刪其賦頌碑誌序記等雜文為一編西溟<lb/>
歿此書不知流落何處其從弟宸蕚字友棠余門人也<lb/>
當訪之<lb/>
王逢原吉梧溪集有過廣浦聰上人觀湖廣郎中余闕<lb/>
撰書濴河化成寺碑記淮西憲僉王士㸃篆額詩士㸃<lb/>
吾郷東平人士熙懋學之弟常輯禁扁若干卷余家有<lb/>
<pb n="KR3j0164_WYG_006-6b"/>
鈔本又有陳架閣録示至正十一年死節臣屬圖鞏以<lb/>
下十三人王侯以下九人徴詩首云是年二月山東副<lb/>
都元帥圖戩哩師出鄒平縣中流矢死今鄒平誌不及<lb/>
載當補入之<lb/>
梧溪集七卷乃景泰七年丙子南康府知府陳敏政重<lb/>
刻陳作後序述原吉家世甚詳原吉有子掖洪武初任<lb/>
通事司令轉翰林博士兼文華殿經筵事卒官掖子徠<lb/>
嘗以才徳薦至京師未官而卒子輅宣徳中以秀才舉<lb/>
<pb n="KR3j0164_WYG_006-7a"/>
授南康府照磨未幾卒二子曰顔曰孟不能歸遂僑居<lb/>
星子之東澗祖母黃母徐躬紡績以教二子俱有成云<lb/>
集首有至正間周伯琦汪澤民二序序言原吉初學詩<lb/>
於延陵陳虞卿虞卿與柯敬仲俱事虞邵菴得其傳與<lb/>
有元盛時楊范諸公齊驅惜未著其名俟載考之虞卿<lb/>
官東流尹亦序云<lb/>
甲申夏不雨暑酷甚偶讀鍾退谷集雜文有扇篋銘云<lb/>
藏汝逸女女曰棄捐吾烏見夫僕僕懷袖者之能終其<lb/>
<pb n="KR3j0164_WYG_006-7b"/>
天年哉余感嘆其言因注其旁云殺君馬者路旁兒當<lb/>
下此一轉語<lb/>
廣陵陸弼字無從隆萬間有詩名江都友人貽其集末<lb/>
有張君某為作小傳云無從少游京師譏李西涯伴食<lb/>
中書投詩云囘首湘江春草緑鷓鴣啼罷子規啼云云<lb/>
按陸上距宏治之世逺不相及安得以此詩屬之誤矣<lb/>
鍾恮初名恬字叔靜竟陵人惺之弟也以諸生終其詩<lb/>
絶有風骨不肯染竟陵習氣古詩如大將雖自貴少小<lb/>
<pb n="KR3j0164_WYG_006-8a"/>
為奴隸男兒不殺賊自應死邉城夢想通侯貴意氣始<lb/>
得雄近體如桐新春後葉竹正午時隂皆佳境有半蔬<lb/>
園集惜不傳<lb/>
余於唐人之文最喜杜牧孫樵二家皮日休文藪陸龜<lb/>
蒙笠澤叢書抑其次焉一日偶讀震澤集其䟦樵集後<lb/>
云昌黎海也不可以徒涉涉必用巨筏焉則可之是也<lb/>
又書日休集後云予觀襲美與陸魯望唱和跌宕怪偉<lb/>
所謂兩雄力相當者及讀文藪多感慨激昻文中子碑<lb/>
<pb n="KR3j0164_WYG_006-8b"/>
配饗昌黎請孟子為學科又幾於知道者益嘆前輩鑒<lb/>
識之允議論之公固先得我心之所同然而余一知半<lb/>
解亦自有與古人暗合者録其言以自信<lb/>
余嘗欲取唐人陸宣公李衞公劉賓客皇甫湜杜牧孫<lb/>
樵皮日休陸龜蒙之文遴而次之為八家以傳恨敓於<lb/>
吏事不遑卒業俟乞骸骨歸田後當畢斯志聊書此以<lb/>
當息壤<lb/>
湖廣土司彭九霄之母有玉跳脫一隻中有一蟻歷歷<lb/>
<pb n="KR3j0164_WYG_006-9a"/>
分明自能蠕動又武林金編修家有猫眼寶石一枚其<lb/>
睛正午則如一線過午即圓陸延枝說聽云<lb/>
韻語陽秋記宋大觀中呉興人邵宗益剖蚌中有珠現<lb/>
阿羅漢相偏袒右肩矯首左顧衣紋畢具遂奉歸慈感<lb/>
寺供養寺臨溪流建炎中憲使楊應誠者與客傳玩忽<lb/>
越檻躍入水中禱佛求之一索而獲右與唐文宗食蛤<lb/>
事相類誠不可以儒家拘墟之見求之如余池北偶談<lb/>
所記廣陵銀杏樹中觀音大士像則又所目擊也<lb/>
<pb n="KR3j0164_WYG_006-9b"/>
余嘗觀荆浩論山水而悟詩家三昧曰逺人無目逺水<lb/>
無波逺山無皴又王㮊野客叢書太史公如郭忠恕畫<lb/>
天外數峯畧有筆墨意在筆墨之外也<lb/>
嘉靖中陸浚明粲為給事中疏紏張孚敬桂蕚上為罷<lb/>
二相旋以霍韜言召還陸坐是謫都勻驛驛丞林居十<lb/>
八年韜復有疏尉薦陸笑曰天下事壞於此輩僉人之<lb/>
手乃復欲以餘波汚我耶余嘗論韜平生真小人之尤<lb/>
黃宗羲輯明儒學案不當闌入觀浚明之言韜在當時<lb/>
<pb n="KR3j0164_WYG_006-10a"/>
物論可知矣洪洞范進士彪西<hi>鄗鼎</hi>撰理學備考亦頗以<lb/>
余言為然<lb/>
古今傳記如拾遺記東方朔外傳之類悉誕謾不經然<lb/>
未有如諾臯記之妄者一事尤可捧腹云天翁姓張名<lb/>
堅字刺渇漁陽人少不羈嘗羅得一白雀愛而養之夢<lb/>
天劉翁責怒每欲殺之白雀輒以報堅堅設諸方待之<lb/>
終莫能害天翁遂下觀之堅盛設賓主乃竊乗天翁車<lb/>
騎白龍振策登天天翁追之不及堅既到天宫易百官<lb/>
<pb n="KR3j0164_WYG_006-10b"/>
杜塞北門封白雀為上卿劉翁失治徘徊五嶽作災堅<lb/>
患之以劉翁為太山太守主生死之籍鄙倍至此不可<lb/>
以欺三歲小兒而公然筆之於書豈病狂耶段柯古唐<lb/>
之文人何至乃爾<lb/>
諾臯又載妬婦津乃劉伯玉妻段氏字明光聞伯玉誦<lb/>
洛神賦自沉死武明空嘗過此津不敢渡先兄西樵過之<lb/>
有詩云解使金輪開道避斯人何減駱賓王亦快心語<lb/>
也<lb/>
<pb n="KR3j0164_WYG_006-11a"/>
唐張祜詩内人已唱春鶯囀花下傞傞軟舞來按教坊<lb/>
記伎女入宜春院謂之内人亦曰前頭人凡出戲日所<lb/>
司先進曲名上以墨㸃者即舞謂之進㸃教坊人惟得<lb/>
舞伊州餘悉讓内人如垂手羅囘波樂蘭陵王春鶯囀<lb/>
烏夜啼之屬謂之軟舞又有緑腰蘇合香屈柘凉州甘<lb/>
州柘枝黃麞拂菻胡渭州達摩支之屬謂之健舞又有<lb/>
劔器胡旋胡騰等按記中所列曲名如小秦王武媚孃<lb/>
皆李唐本朝事與吕太后並列不避忌竹枝本名竹枝<lb/>
<pb n="KR3j0164_WYG_006-11b"/>
子與采蓮子漁歌子山花子水仙子南鄉子赤棗子生<lb/>
查子等並列今獨去子字但云竹枝若楊栁枝則其本<lb/>
名<hi>又有字舞花舞馬舞</hi>
倦游録載辛稼軒患疝疾一道人教以薏苡米用東壁<lb/>
黃土炒過水煑為膏服數服即消程沙隨病此稼軒以<lb/>
方授之亦效予苦疝十七年矣一日陳悅巖相國讀倦<lb/>
游録鈔以見示明日往暢春苑相遇予曰承公惠妙方<lb/>
當愈宿疴又以自負相國問何故予曰此疝辛稼軒程<lb/>
<pb n="KR3j0164_WYG_006-12a"/>
沙隨都曾害過正自不惡與二公同病相憐豈復尋常<lb/>
人哉聞者皆為絶倒<lb/>
廣州城南長壽菴有大池水通珠江潮汐日至池南有<lb/>
高閣甚麗可以望海其下曰離六堂主僧某乞一聯予<lb/>
為題云紅樓映海三更日石瀃通江兩渡潮<lb/>
唐詩人楊憑有中表竊其詩卷登第憑知之怒甚且詰<lb/>
之曰一一鶴聲飛上天在否中表答曰知兄最愛惜此<lb/>
句不敢奉偷憑意稍解曰猶可恕也宋初朝士競尚西<lb/>
<pb n="KR3j0164_WYG_006-12b"/>
崑體伶人有為李義山者衣衫襤褸旁有人問君何為<lb/>
爾答曰近日為諸館職撏撦故至此二事古今笑柄予<lb/>
四十年來所為詩人間多有其本其為人撏撦不少矣<lb/>
恐一一鶴聲飛上天亦非已有偶書之發一笑粲<lb/>
王勉夫紀聞載東坡一日與歐陽公論五代史公曰修<lb/>
於此竊有善善惡惡之志坡曰韓通無傳烏得為善善<lb/>
惡惡公黙然千秋公議當時坡公固已發之是謂諍子然<lb/>
劉壯輿作五代史紏謬以示東坡坡答以王介甫嘗謂<lb/>
<pb n="KR3j0164_WYG_006-13a"/>
某當修三國志某不敢當正畏如公之徒摭拾其後耳<lb/>
東坡詩筆妙天下外國皆知仰之子由使北詩云莫把<lb/>
文章動蠻貊恐妨談笑卧江湖其盛名如此然當時尚<lb/>
有指擿其用事之誤者予居易録中已言之王㮊紀聞<lb/>
又云呉人方惟深子通絶不喜子瞻詩文胡文仲連因<lb/>
語及蘇詩清寒入山骨草木盡堅瘦方曰做多自然有<lb/>
一句半句道著也其狂僭至此譬蜣螂轉糞語以蘇合<lb/>
之香豈肻顧哉<lb/>
<pb n="KR3j0164_WYG_006-13b"/>
嚴滄浪云王荆公百家詩選葢本於唐人英靈間氣集<lb/>
其初明皇徳宗薛稷劉希夷韋述之流無少增損次序<lb/>
亦同儲光羲而下方是荆公自去取大厯以後其去取<lb/>
深不滿人意况如沈宋王楊盧駱陳拾遺張燕公張曲<lb/>
江王右丞賈至韋應物孫逖祖詠劉眘虛綦母潛劉長<lb/>
卿李賀諸公皆大名家而集皆無之其序乃言觀唐詩<lb/>
者觀此足矣豈不誣哉今人但以荆公所選歛袵而莫<lb/>
敢議可嘆也與予前論暗合若符節益信予所見非謬<lb/>
<pb n="KR3j0164_WYG_006-14a"/>
然予實不記憶滄浪先有此論也<lb/>
户部覆江西䕶廵撫印南贑道徐某覆商民蕭宗章等<lb/>
開採鉛錫疏畧云南源山係附近名山之總名庾崇二<lb/>
縣接壤雖山間石土產有鉛錫然地處荒僻民居寥落<lb/>
兼之米價騰貴有無生事地方難必其無云云奉<lb/>
㫖開礦事情甚無益於地方嗣後有請開採者俱不准<lb/>
行大哉<lb/>
王言洞見萬里矣<lb/>
<pb n="KR3j0164_WYG_006-14b"/>
浙江廵撫副都御史張泰交疏言黃巖縣民葉中吉年<lb/>
一百三歲請<lb/>
賜金建坊禮部覆准允行<lb/>
朱昻梁周翰與楊億同為翰林學士時梁朱二公年老<lb/>
而楊甚少每輕侮之然考二公皆宋初最有文譽者而<lb/>
楊以後進乃敢輕侮杜詩晚將末契託年少當面輸心<lb/>
背面笑則子美亦嘗受惡少年之侮矣韓翃中唐詩人<lb/>
睂目兩邀人主特達之知晚在藩鎮幕後生至目為惡<lb/>
<pb n="KR3j0164_WYG_006-15a"/>
詩詎文章耆宿例宜取侮後進小生耶顧楊大年正人<lb/>
亦爾則不可也僧文瑩玉壺清話云開寶塔成太宗特<lb/>
詔朱昻撰記文成敦崇嚴重上深加嘆奬與宗人朱遵<lb/>
度號大小朱萬卷與弟協稱渚宫二疎又詔舉賢良昻<lb/>
舉陳彭年杜鎬刁衎列章奏曰朱昻端介厚重不妄舉<lb/>
人况彭年實有才譽乞免召試備清問遂命以本官直<lb/>
史館則朱在當時物望可知又後苑宴侍臣賦詩梁得<lb/>
春字曰百花將盡牡丹坼十雨初晴太液春上特稱賞<lb/>
<pb n="KR3j0164_WYG_006-15b"/>
嘗請修時政記從之二公本末如此予往見周翰所撰<lb/>
石敬瑭家廟碑石刻惜未購得耳後大年竟夭死石介<lb/>
至詆為文妖或亦少時輕薄之報耶龎文英文昌雜録<lb/>
言時政記始於唐文昌左丞姚璹至宋則周翰踵之有<lb/>
此請也<lb/>
文昌雜録云鼎州通判栁應辰傳治魚鯁法以倒流水<lb/>
半盞先問其人使之應吸其氣入口中面東誦元亨利<lb/>
貞七遍吸氣入水飲少許即差按應辰官都官員外郎<lb/>
<pb n="KR3j0164_WYG_006-16a"/>
嘗書夬字符於浯溪磨厓碑旁即其人也<lb/>
唐宋京朝官遇令節即放假休沐又有旬休之例文昌<lb/>
雜録休假歲凡七十六日元日寒食冬至各七日天慶<lb/>
節上元節同天聖節夏至先天節中元節下元節降聖<lb/>
節臘日各三日立春人日中和節春分社日清明上已<lb/>
天祺節立夏端午天貺節初伏中伏立秋七夕末伏秋<lb/>
社授衣重陽立冬各二日上中下旬又各一日包拯奏<lb/>
言每節假七日廢事頗多請令後祇給假五日當時京<lb/>
<pb n="KR3j0164_WYG_006-16b"/>
朝官優游如此此風至明不復有矣然宋人猶謂每春<lb/>
花時祇於擔上見桃李何也<lb/>
越中筍脯俗名素火腿食之有肉味甚腴京師極難致<lb/>
偶閱安老懷幼方載製芭蕉脯蓮子脯牛蒡脯法與製<lb/>
筍脯法畧同録之蕉根有兩種一種粘者為糯蕉可食<lb/>
取作手大片灰汁煑熟去汁再以清水煑易水令灰味<lb/>
盡取壓乾乃以鹽醬蕪荑乾薑熟油胡椒等研浥一兩<lb/>
宿取出焙乾畧搥令軟食之全類肥肉之味　取嫰蓮<lb/>
<pb n="KR3j0164_WYG_006-17a"/>
房去蒂去皮用新汲井水入灰煑浥如蕉脯法焙乾以<lb/>
石壓令扁作片收之　十月以後取牛蒡根洗乾去皮<lb/>
用慢火少煑勿太爛硬者熟煑并搥令軟下雜料物如<lb/>
蕉脯法浥焙取乾　薝蔔鮓方薝蔔即梔子也采嫩花<lb/>
釀作鮓最為香美昔劉賓客饋白太傅菊苖虀蘆菔鮓<lb/>
換取樂天六班茶二囊有詩載集中<lb/>
宋長安隱士高繹有古人絶行慶厯中召至京師欲命<lb/>
以官固辭還山特賜安素處士家甚貧妻子凍餒終不<lb/>
<pb n="KR3j0164_WYG_006-17b"/>
以困故受人餽遺閉門讀書而已右見龎文英文昌雜<lb/>
録末引處士譏种放詩且云志意修則驕富貴道徳重<lb/>
則輕王公惟安素無慚矣予撰古懽録偶遺之遂録於<lb/>
此<lb/>
雜録言唐徳宗貞元十年七月賜故唐安公主諡莊穆<lb/>
此公主賜諡之始予撰諡法考未遑考證及此并録之<lb/>
唐宫殿皆植花栁宋植楸槐明代皆無之<lb/>
本朝沿明之舊<lb/>
<pb n="KR3j0164_WYG_006-18a"/>
宋初諸公競尚西崑體世但知楊劉錢思公耳如文忠<lb/>
烈趙清獻詩最工此體人多不知予既著之池北偶談<lb/>
居易録二書觀李于田<hi>蔉</hi>萟圃集載胡文恭武平<hi>宿</hi>詩<lb/>
二十八首亦崑體之工麗者惜未見其全聊摘録數聯<lb/>
於左<hi>函谷關</hi>漫持白馬先生論未抵鳴鷄下客功<hi>次韻朱况雨</hi>
石牀潤極琴絲緩水閣寒多酒力微<hi>淮南王</hi>長生不待爐<lb/>
中藥鴻寶誰收篋内書<hi>南城</hi>蕩槳逺從芳草渡墊巾還傍<lb/>
緑楊堤<hi>冲虛觀</hi>桐井曉寒千乳歛茗園春嫰一旗開<hi>趙宗道歸</hi>
<pb n="KR3j0164_WYG_006-18b"/>
<hi>輦下</hi>江浦嘔啞風送㯭河橋勃窣栁垂隄<hi>自注司馬相如賦云媻姍勃窣</hi>
<hi>上金隄  感舊</hi>粉壁已沉題鳯字酒壚猶記姓黃人<hi>塞上</hi>頡利請<lb/>
盟金匕酒將軍歸臥玉門關<hi>殘花</hi>長樂夢囘春寂寂武陵<lb/>
人去水迢迢<hi>侯家</hi>彩雲按曲青岑醴沉水薰衣白璧堂前<lb/>
檻蘭苕依玊樹後園桐葉䕶銀牀<hi>津亭</hi>西北浮雲連魏闕<lb/>
東南初日照秦樓<hi>古别離</hi>佳人挾瑟漳河曉壯士悲歌易<lb/>
水秋<hi>雪</hi>色欺曹國麻衣淺寒入荆王翠被深<hi>次韻徐奭見寄</hi>侏<lb/>
儒自是長三尺澼絖都來直數金<hi>早夏</hi>睡驚鷰語頻移枕<lb/>
<pb n="KR3j0164_WYG_006-19a"/>
病起蛛絲半在琴風調與二公可相伯仲起結尤多得<lb/>
義山神理不具録<lb/>
杜詩户外昭容紫袖垂葢唐制天子臨朝則用宫人引<lb/>
至殿上至天祐二年始詔罷之是全盛之時反不如衰<lb/>
亂之朝為合禮也故中宗時皇后公主及上官昭容往<lb/>
往與羣臣雜坐賦詩優伶至有裴談李老之謔可謂無<lb/>
禮之甚者而郎官直宿亦有侍女新添五夜香之句不<lb/>
曉侍女當是何色人也宋明已來乃為嚴重矣<lb/>
<pb n="KR3j0164_WYG_006-19b"/>
本朝朝儀大朝日<lb/>
駕出乾清門至保和殿稍駐大學士學士都察院左都<lb/>
御史以下堂上官翰林起居注官於保和殿門外行三<lb/>
跪九叩頭禮先行自甬道入太和殿後門出立簷下内<lb/>
閣東立西向都察院西立東向然後<lb/>
駕至太和殿陞座惟起居注班殿内在諸王之後亦儒<lb/>
臣之極榮也<lb/>
宋宰相班諸王之上樞密使班諸王下至明諸王始不<lb/>
<pb n="KR3j0164_WYG_006-20a"/>
與羣臣齒列為得大體若唐宋以來皇子諸王尹京遙<lb/>
領節度使之類一切罷去尤為得體迨<lb/>
本朝亦然凡大朝日諸王貝勒子謝<lb/>
恩者皆拜於殿陛上與羣臣逈絶矣<lb/>
吕正獻公喜釋氏之學及為相務簡靜士大夫罕接見<lb/>
惟談禪者稍得從容好進之徒往往幅巾道袍日遊僧<lb/>
寺隨僧齋粥覬以自售時人謂之禪鑽此真可一笑也<lb/>
宋故事進士唱名宰執從官侍立左右有子弟與選者<lb/>
<pb n="KR3j0164_WYG_006-20b"/>
唱名之後必降階謝康熙庚辰科館選庶吉士大學士<lb/>
王文靖公之孫桐城張公敦復禮部尚書兼掌翰林院<lb/>
事韓公慕廬之子皆中式及唱名皆自陳奏皆得邀<lb/>
恩入翰林然不降階謝也<lb/>
本朝京官三品已上陞遷<lb/>
命下宣<lb/>
㫖後即赴後左門啟奏謝<lb/>
恩仍於鴻臚寺報名候大朝日於太和殿謝<lb/>
<pb n="KR3j0164_WYG_006-21a"/>
恩己夘十一月<lb/>
上傳户部尚書馬公齊禮部尚書佛公倫吏部尚書熊<lb/>
公賜履禮部尚書張公英皆拜相户部尚書陳公廷敬<lb/>
轉吏書兵部尚書杜公臻轉禮書刑部尚書李公振裕<lb/>
轉户書予以左都御史遷刑書同日<lb/>
命下大學士伊桑阿公王公熙等於一統志館宣<lb/>
㫖訖隨同赴<lb/>
乾清門啟奏謝<lb/>
<pb n="KR3j0164_WYG_006-21b"/>
恩此亦向時所未有也後旬日始以吏部左侍郎王公<lb/>
澤𢎞為左都御史則由吏部開列疏請云<lb/>
徐度卻掃編云嘗見杜祁公少時手書所節史記一編<lb/>
字如繩頭筆筆端楷首尾如一且極詳備如禹本紀九<lb/>
州所貢名品畧具焉是時刻本書尚未盛行前輩之苦<lb/>
心為學如此豈後人所及<lb/>
宋時士大夫為王氏之學者務為穿鑿有稱杜子美禹<lb/>
廟詩空庭垂橘柚謂厥包橘柚錫貢也古屋畫龍蛇謂<lb/>
<pb n="KR3j0164_WYG_006-22a"/>
驅龍蛇而放之菹也予童時見此說即知笑之語諸兄<lb/>
曰信如此則杜公之詩何殊今佛寺壁畫觀音救八難<lb/>
善財五十三叅關侯廟壁畫五關斬將水淹七軍耶諸<lb/>
兄為之軒渠<lb/>
徐敦立云唐人詩集行於世者無慮數百家宋次道家<lb/>
藏最備嘗以示王介甫俾擇其尤者今百家詩選是也<lb/>
然則予前所云陳伯玉張道濟張曲江王右丞韋左司<lb/>
諸公之集次道家盡無之耶抑有之而見擯於介甫耶<lb/>
<pb n="KR3j0164_WYG_006-22b"/>
如此等著聞之集皆無之何以稱備有之而不取尚得<lb/>
為有目人耶<lb/>
徐敦立記陳去非語本朝之詩愼不可讀者梅聖俞也<lb/>
不可不讀者陳無已也此意殊不可解去非之學杜亦<lb/>
予所未解也<lb/>
古來相業之盛莫如北宋劉莘老謝右僕射表曰君臣<lb/>
賡歌今百三十載勲名繼踵纔五十二人可見得人命<lb/>
相之難乃明末崇禎十七年間拜罷遂至五十人欲不<lb/>
<pb n="KR3j0164_WYG_006-23a"/>
亂得乎<lb/>
宋宣和中三公三孤皆備太師童貫少師梁師成少保<lb/>
楊戩餘即蔡京王黼蔡攸鄧洵武之流凡十人而宦寺<lb/>
居其三予昔使廣州游光孝寺觀偽南漢所造鐵塔四<lb/>
角有諸僧題名列銜皆金紫大夫檢校工部尚書又當<lb/>
時崇尚宦寺士人多自宫以圖進用亂朝之舉措可笑<lb/>
如此<lb/>
唐時有走馬應不求聞達科者傳以為笑宋亦置高蹈<lb/>
<pb n="KR3j0164_WYG_006-23b"/>
丘園科許於本貫投狀乞應與唐正同名實相悖真可<lb/>
一噱也<lb/>
古彩選始唐李郃宋尹師魯踵而為之元豐官制行宋<lb/>
保國者又更定之劉貢父則取西漢官秩陞黜次第為<lb/>
之又取本傳所以陞黜之語注其下其兄原父見之喜<lb/>
因序之而以為已作明倪文正公鴻寶亦以明官制為<lb/>
圖予少時偶病臥旬日無所用心戲作三國志圖以季<lb/>
漢為主而魏呉分兩路遞遷中頗叅用陳壽書頗謂馴<lb/>
<pb n="KR3j0164_WYG_006-24a"/>
雅有義例也<lb/>
馮祭酒具區<hi>夢禎</hi>䟦孫覿尚書尺牘云陽羡孫老得東坡<lb/>
棄婢而生尚書實坡公遺體予䟦鴻慶集既辯之矣頃<lb/>
又考得一事坡往陽羡憇村舍見一童子頗聰慧出對<lb/>
句云衡門稚子璠璵器童子應聲曰翰苑仙人錦繡腸<lb/>
坡喜之童子即覿也然則遺體之說益知其妄矣予䟦<lb/>
鴻慶集惜未睹此故再著之<lb/>
南唐二徐鉉無子鍇有後人居攝山前開茶肆號徐十<lb/>
<pb n="KR3j0164_WYG_006-24b"/>
郎家王銍性之嘗訪之鉉鍇告勅具在又言嘗見鍇文<lb/>
集有南唐宫人喬氏出家誥今騎省集三十卷尚完楚<lb/>
金集則不傳矣泰和縣白鶴觀云有楚金書碑予以康<lb/>
熙甲子奉使東粤過之維舟特訪此碑亦不復存鍇諡<lb/>
文公<lb/>
魏野詩數聲離岸櫓幾㸃别州山一篇最佳王彦輔記<lb/>
其一絶亦有風致可喜城裏爭㸔城外花獨來城裏訪<lb/>
僧家辛勤旋覓新鑽火為我親烹嶽麓茶<lb/>
<pb n="KR3j0164_WYG_006-25a"/>
劔俠傳言嘉興一囚善繩技至戲場捧繩百尺餘置諸<lb/>
地將一頭擲空中初抛二三丈次四五丈仰直如人牽<lb/>
之後乃抛至十餘丈仰空不見端緒其人隨繩身足離<lb/>
地高二十餘丈勢如鳥隼旁飛逺颺望空而失又黙記<lb/>
載晏元獻罷相守潁州一日有人呈踏索之技已而擲<lb/>
索向空索植立縁索而上疾若風雨遂飛空而去不知<lb/>
所在公大駭有牌軍白曰頃出戍曾見此等事此妖術<lb/>
未能遽出府門但請闔譙門大索必獲之乃命衆軍凡<lb/>
<pb n="KR3j0164_WYG_006-25b"/>
遇非衙中舊有之物即斧斫之最後至馬院一卒曰舊<lb/>
有繫馬柱五枚今有六何也亟以斧斫之乃妖人耳遂<lb/>
獲之<lb/>
今浙西之杭州嘉興稱呉地錢塘江以東乃為越地故<lb/>
唐詩曰到江呉地盡隔岸越山多予讀呉越春秋闔閭<lb/>
五年呉南伐越破檇李左傳史記亦然越絶書語兒鄉<lb/>
故越界名曰就李就李即檇李然則春秋之時嘉興本<lb/>
越之北境初不隸呉唐詩云云非也<lb/>
<pb n="KR3j0164_WYG_006-26a"/>
宋元論唐詩不甚分初盛中晚故三體鼓吹等集率詳<lb/>
中晚而畧初盛攬之憒憒楊仲𢎞唐音始稍區别有正<lb/>
音有餘響然猶未暢其說間有舛謬迨高廷禮品彚出<lb/>
而所謂正始正音大家名家羽翼接武正變餘響皆井<lb/>
然矣獨七言古詩以李太白為正宗杜子美為大家王<lb/>
摩詰高達夫李東川為名家則非是三家者皆當為正<lb/>
宗李杜均之為大家岑嘉州而下為名家則確然不可<lb/>
易矣<lb/>
<pb n="KR3j0164_WYG_006-26b"/>
余辛丑歲客秦淮邀笛步曽有和友人石厓秋栁小景<lb/>
絶句云宫栁烟含六代愁絲絲畏見冶城秋無情畫裏<lb/>
逢搖落一夜西風滿石頭袁籜菴<hi>于令</hi>見而戲余曰忍俊<lb/>
不禁矣<lb/>
近日金華刻元陳樵鹿皮子集郡人盧聯所編刻於明<lb/>
正徳戊寅今郃陽縣丞會稽董肇勲重刻於婺郡凡古<lb/>
賦十五首為一卷詩三卷卷首載宋文憲公所撰墓銘<lb/>
董有序頗佳又云原刻有慈谿周旋序佚去不載甲申<lb/>
<pb n="KR3j0164_WYG_006-27a"/>
董自秦中以卓異入京<lb/>
陛見來謁以是書為贄惜未暇晤其人<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0164_WYG_006-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　香祖筆記卷六<lb/>
</p>
<p>
</p>
  </div>
<div>
<head>香祖筆記卷七</head> <lb/>
    <p>
<pb n="KR3j0164_WYG_007-1a"/>
欽定四庫全書<lb/>
　香祖筆記卷七<lb/>
　　　　　　　　　　　刑部尚書王士禎撰<lb/>
越處女與勾踐論劔術曰妾非受於人也而忽自有之<lb/>
司馬相如答盛覽論賦曰賦家之心得之於内不可得<lb/>
而傳詩家妙諦無過此數語<lb/>
西京雜記戚夫人善鼓瑟擊筑歌出塞入塞望歸之曲<lb/>
此逺在十九首蘇李之前漢詩最古者惟此及安世房<lb/>
<pb n="KR3j0164_WYG_007-1b"/>
中歌耳晉樂志以為李延年造不知何據今在樂府横<lb/>
吹郭茂倩樂府詩所載則始六朝劉孝標王褒諸人而<lb/>
古辭不傳可惜也<lb/>
西京雜記杜子夏臨終作文曰魏郡杜鄴立志忠欵犬<lb/>
馬未陳奄先草露骨肉歸於后土魂無所不之何必故<lb/>
丘然後即化封於長安北郭此焉宴息按此即後人自<lb/>
祭文自譔墓誌之始<lb/>
三國志蘇則傳云仕宦不止執虎子虎子溺器也<lb/>
<pb n="KR3j0164_WYG_007-2a"/>
西京雜記言漢朝以玊為虎子侍中執之視玊杯象箸<lb/>
相萬矣而後世不議其奢僭何也<lb/>
太史公報任安書全軀保妻子之臣隨而媒孽其短漢<lb/>
書注師古曰媒如媒妁之媒孽如麯孽之孽又曰齊人<lb/>
謂麯餅為媒今吾鄉之語猶然然以媒作糜終不如作<lb/>
媒之古<lb/>
太史公傳司馬氏本程伯休父之後而劉歆以為史佚<lb/>
後又云遷作景帝本紀極言其短及武帝之過帝怒削<lb/>
<pb n="KR3j0164_WYG_007-2b"/>
去之後坐李陵下蠶室有怨言下獄死與傳皆不合未<lb/>
知歆何所据也<lb/>
曹孟徳作疑冢七十二又遺令婕妤伎人時時登銅雀<lb/>
臺望吾西陵墓田予常笑之謂操體魄果藏西陵即不<lb/>
必作疑冢既作疑冢體魄且不知散落何許雖望陵作<lb/>
伎寧復聞之可謂詐而愚矣故友劉考功公㦷董侍御<lb/>
玉虬皆為捧腹而韙之<lb/>
樂府詩云緑蛇含珠丹初讀之謂偶然語耳非有故實<lb/>
<pb n="KR3j0164_WYG_007-3a"/>
後觀鄴中記云魏宫中有緑蛇口有赤珠若梧子大甄<lb/>
后每梳妝則盤結一髻形於后前因效而為髻號靈蛇<lb/>
髻乃知樂府用此事也<lb/>
韻語陽秋載錢起贈杜牧詩今坊刻襄陽集有贈孟郊<lb/>
詩皆可一噱<lb/>
仙人屏絶塵壒游於太淸然如上元夫人欲嫁封陟紫<lb/>
素元君欲從任生之類殆不可曉至如文殊三處過夏<lb/>
一月在婬舍及婆子燒菴公案復是何理恐妄解禪縛<lb/>
<pb n="KR3j0164_WYG_007-3b"/>
適為俗人學鳩摩羅什一輩藉口也<lb/>
謝在杭文海披沙云虱瘕黄龍浴水治之應聲蟲雷丸<lb/>
及藍治之食肺系蟲獺爪治之膈食蟲藍汁治之人面<lb/>
瘡貝母治之<lb/>
唐牛僧孺人稱太牢楊虞卿稱少牢京師語曰太牢手<lb/>
少牢口謂牛善為文楊善言說也白樂天不失為賢者<lb/>
而黨於二牢未免為累每讀長慶集輒惜之不啻如癰<lb/>
疽瘠環耳<lb/>
<pb n="KR3j0164_WYG_007-4a"/>
道書多荒誕不經可為笑柄如謂牽牛娶織女借天帝<lb/>
二萬錢下禮久而不還被驅在營室之間此與段柯古<lb/>
天帝白鵲事類<lb/>
東坡守揚州始至即判革牡丹之會自云雖煞風景且<lb/>
免造業予少時為揚州推官舊例府僚迎春瓊花觀以<lb/>
妓騎而導輿太守節推各四人同知已下二人既竣事<lb/>
歸而宴飲仍令歌以侑酒府吏因縁為奸利予深惡之<lb/>
語太守一切罷去揚人一時誦美之與坡公事頗相似<lb/>
<pb n="KR3j0164_WYG_007-4b"/>
附識於此<lb/>
東坡先生知登州問徐神翁學道之要答曰勿作官即<lb/>
好及南遷過海潁濵曰吾兄知信其言而不能用也<lb/>
左思賦古度君遷北户録云古度樹一呼䢷子故閩清<lb/>
林先輩茂之名古度字䢷子也南人义號曰柁<hi>日亞反</hi>其<lb/>
實大如櫻桃黃即可食過則化蛾及蚊飛去<lb/>
北方有無核棗嶺南無核茘支有大如鷄卵者其肪瑩<lb/>
白如水精<lb/>
<pb n="KR3j0164_WYG_007-5a"/>
鹽煑於海惟河東寧夏有鹽池紅鹽池滇蜀有黒白鹽<lb/>
井河間鹽山縣以地産鹽故名非有山也獨元人西使<lb/>
記言過殢掃兒城徧山皆鹽如水精狀此則真鹽山耳<lb/>
虛谷閒鈔云徐太尉彦若赴廣南將渡小海於淺瀨得<lb/>
一琉璃瓶子中有龜長可一寸往來旋轉畧無暫已有<lb/>
胡人識之曰龜寶也<lb/>
詩集句起於宋石曼卿王介甫皆為之李龏至作剪綃<lb/>
集然非大雅所尚近士大夫競以詩牌集字牽凑無理<lb/>
<pb n="KR3j0164_WYG_007-5b"/>
或至刻之集中尤可笑<lb/>
荆芥穗為末以酒調下三錢治中風立愈<lb/>
治走馬疳用瓦壟子<hi>比蚶子差小用未經鹽醬者</hi>連肉火煅存性置<lb/>
冷地用盞葢覆候冷取出碾為末滲患處又一方馬蹄<lb/>
燒灰入鹽少許滲患處<lb/>
治痘疹黒陷用沉香乳香檀香不拘多少放火盆内焚<lb/>
之抱兒於烟上熏之即起<lb/>
治惡瘡取冬𤓰一枚中截之先以一頭合瘡候𤓰熱削<lb/>
<pb n="KR3j0164_WYG_007-6a"/>
去再合熱減乃已又一方用蒜泥作餅瘡上炙不痛炙<lb/>
痛痛者炙不痛即止<lb/>
小兒耳後生瘡腎疳也地骨皮一味為末麤者熱湯洗<lb/>
之細者香油調搽<hi>已上諸方見蓼洲閒録</hi>
唐徳宗使段善本授康崑崙琵琶奏曰且遣崑崙不近<lb/>
樂器十年忘其本領然後可教後乃盡段之藝知此者<lb/>
可與言詩矣<lb/>
嘗見一貴人買得柴窑盌一枚其色正碧流光四照價<lb/>
<pb n="KR3j0164_WYG_007-6b"/>
餘百金始憶陸魯望詩九秋風露越窑開奪得千峯翠<lb/>
色來可謂妙於形容唐時謂之秘色也<lb/>
南唐李主研山後歸米元章米與蘇仲恭學士家易北<lb/>
固甘露寺海嶽菴地宣和入御府事詳避暑漫鈔後又<lb/>
四百餘年不知更易幾姓而至新安許文穆<hi>國</hi>家已而<lb/>
歸嘉禾朱文恪<hi>國祚</hi>予戊辰春從文恪曾孫檢討彛尊京<lb/>
邸見之眞竒物也檢討請予賦詩既為作長句又題一<lb/>
絶句云南唐寶石刼灰餘長與幽人伴著書青峭數峯<lb/>
<pb n="KR3j0164_WYG_007-7a"/>
無恙在不須淚滴玉蟾蜍後二年復入京師則研山又為<lb/>
崑山徐司冦購去矣今又十五年不知尚藏徐氏否青峭<lb/>
數峰葢用南唐元宗語元章既失研山賦詩云研山不可<lb/>
見哦詩徒嘆息惟有玉蟾蜍向子頻淚滴皆用本亊也<lb/>
僧祐釋迦譜云懿摩王四子被擯到雪山住直樹林中四<lb/>
子生子王歡喜言此真釋子能自存立故名釋注釋迦為<lb/>
能譜又云在直樹林中故名為釋注梵語呼直亦曰釋别<lb/>
傳云此國有釋迦樹甚茂盛相師云必出國王因移四子<lb/>
<pb n="KR3j0164_WYG_007-7b"/>
立國因名釋種<lb/>
萊陽左公蘿石忠孝大節出于天性鄉人敬仰之稱大<lb/>
忠先生崑山徐章仲<hi>炯</hi>健菴尚書次子也嵗庚辰官山<lb/>
東提學允公議建大忠祠于其里首捐百金為倡一時<lb/>
皆樂佽助不浹嵗落成粗有次第而新令某適至方修<lb/>
衙署日遣胥役入祠取所庀甓石木植之屬鄉之紳士<lb/>
以為言令詬怒欲申請毁祠㑹章仲按萊考試令恐拂<lb/>
其創建之意乃詭辭以自白章仲因而慰之曰子勿慮<lb/>
<pb n="KR3j0164_WYG_007-8a"/>
第往具牲牢躬拜祭則浮議自息令如其指祠竟得無恙<lb/>
順治初吏部諸司郎官最為清要吳郡顧松交<hi>子咸</hi>蒨來<hi>贄</hi>俱<lb/>
以吏部郎里居賓客輻輳一日廣坐中一客忽曰二公所<lb/>
謂一顧傾人城再顧傾人國也客皆為之絶倒<lb/>
佛經幻妄有最不可究詰者如善慧菩薩自兜率天宫下作<lb/>
佛在摩耶夫人母胎中晨朝為色界諸天説種種法日中時<lb/>
為欲界諸天亦説諸法晡時又為諸鬼神説法於夜三時亦<lb/>
復如是雖稗官小説如西遊記者亦不至誕妄如是<lb/>
<pb n="KR3j0164_WYG_007-8b"/>
余官左都御史一日五鼔啓事候于中左門故吏部侍<lb/>
郎趙公玉峰<hi>士麟</hi>謂曰公真今日之泰山北斗也余曰何<lb/>
忽見推趙曰公為户部侍郎七年屏絶貨賄不名一錢<lb/>
夫人而知之至為御史大夫清風亮節坐鎮雅俗不立<lb/>
門户不急彈劾務以忠厚惇大培養元氣真朝廷大臣<lb/>
也抑亦今日藥石也余謝不敢當然數語實有關治體<lb/>
之論故追記之趙官浙江巡撫嘗開濬杭城市河代貧<lb/>
民償旗債萬餘金浙人至今尸祝之近日名臣也<lb/>
<pb n="KR3j0164_WYG_007-9a"/>
聞見雜録云韶州人于江邊得巨蚌剖之有珠大如彈<lb/>
丸光若水精中有北斗七星隠然可見納本州軍資庫<lb/>
揚州瓊花天下秖一株晏元獻守揚作無雙亭于其側<lb/>
宋徳祐乙亥北兵至花遂不榮趙棠國炎有詩曰他年我<lb/>
若修花史合傳瓊花烈女中然山房隨筆所記仁宗慶<lb/>
厯中常分植禁中輒枯比載還則鬱茂如故又何説耶<lb/>
貴州苗峒出沙板然彼中不甚貴重其最重者曰桂板<lb/>
有金桂水桂二種一如黄金間碧玉竹一如沈香之色<lb/>
<pb n="KR3j0164_WYG_007-9b"/>
嗅之如沈速香其木在地中横生長或丈餘短或三五<lb/>
尺大者或至數圍更無枝葉其生多在山根其上土色<lb/>
皆黄庶草不殖以鐵斸之堅而難入苗人解為板售之<lb/>
直較沙板數倍與宋人談藪所記大同小異談藪謂湖<lb/>
南亦然湖南與苗蠻風壤相接理合有之又謂平江<hi>即今</hi>
<hi>蘇州</hi>大旱河水涸居人就河底掘井得沙板愈取愈多亦<lb/>
有得沈香者此則不可曉也<lb/>
古董字東坡作骨董晦菴作汩董見霏雪録<lb/>
<pb n="KR3j0164_WYG_007-10a"/>
上東巡幸曲阜謁<lb/>
至聖廟廟門外降輦步行行三拜禮留<lb/>
御前曲柄繖於大成殿<lb/>
命家祭即陳設之古今未睹之異數也事詳幸魯盛典<lb/>
按宋故事天子謁孔廟止行肅揖之禮慶厯四年五月<lb/>
仁宗特行再拜禮乃知先聖後聖其揆一也盛典衍聖<lb/>
公孔毓圻疏請翰林院庶吉士孫致彌乙丑進士金居<lb/>
敬<hi>金予之門人</hi>纂修書成金已前授靈丘縣知縣卒於官孫<lb/>
<pb n="KR3j0164_WYG_007-10b"/>
先以無妄詿誤至是復官授編修云<lb/>
木鱉子入藥能殺人見霏雪録<lb/>
康熙己卯<lb/>
南廵視河工廻蹕有<lb/>
御製詩云行徧江南水與山栁舒花放鳥綿蠻明朝又<lb/>
入邳徐路鳯闕龍樓計日還會予以御史大夫被<lb/>
㫖與大司徒陳公<hi>廷敬</hi>大宗伯張公<hi>英/</hi>大司空王公<hi>鴻緒</hi>入<lb/>
直南書房因獲恭睹共嘆為太平和吉之音云<lb/>
<pb n="KR3j0164_WYG_007-11a"/>
吕宋國所產烟草本名淡巴菰又名金絲薰余既詳之<lb/>
前卷近京師又有製為鼻烟者云可明目尤有辟疫之<lb/>
功以玻瓈為缾貯之缾形象種種不一顔色亦具紅紫<lb/>
黃白黒緑諸色白如水晶紅如火齊極可愛翫以象齒<lb/>
為匙就鼻嗅之還納於缾皆内府製造民間亦或仿而<lb/>
為之終不及<lb/>
古來兼官皆以大兼小明初大學士學士皆五品其後<lb/>
加尚書侍郎始為二品三品故明初三楊輩結銜皆云<lb/>
<pb n="KR3j0164_WYG_007-11b"/>
某部尚書兼某殿閣大學士今内閣結銜移大學士於<lb/>
上而云兼某部尚書學士兼侍郎亦然與古制異<lb/>
甲申七月門人李子來<hi>先復</hi>自奉天少京兆遷少廷尉歸<lb/>
京師遺松花硯一紺色白文徧體作雲錦形試之細潤<lb/>
宜墨類端溪之下嵓後有續硯譜者品當列洮河龍尾<lb/>
紅絲之上<lb/>
李林甫外傳言有術士說安禄山常有五百銅頭鐵額<lb/>
人侍其左右一日請林甫宴令術士窺之見一童子捧<lb/>
<pb n="KR3j0164_WYG_007-12a"/>
香爐而入五百人皆走避云云又言道士許林甫三百<lb/>
年後白日上昇及為相二十年復見之云相公所行多<lb/>
不合道更六百年乃如約矣信如所云是天上神仙必<lb/>
需此不忠不孝之人義何所取而小說往往記林甫後<lb/>
身有為牛為倡之說詎盡誣耶<lb/>
唐高宗將立武氏謀之李勣對曰此陛下家事明皇將<lb/>
廢太子瑛兄弟未决李林甫亦曰家事何必問外人姦<lb/>
臣誤國先後一轍如此<lb/>
<pb n="KR3j0164_WYG_007-12b"/>
予以順治八年辛卯中鄉試闈牘為座主蒲阪御史大<lb/>
夫杜公<hi>篤祐字振門</hi>房師夀春侍御夏公<hi>人佺字敬孚</hi>所賞異已<lb/>
定解元三日矣有丘縣令李應軫者高郵人與夏公為<lb/>
淮南鄉里年七十矣私於夏公曰某老矣日暮途逺使<lb/>
元出本房差慰遲暮公能相讓則奕世之感也請至再<lb/>
三夏公乃許之其首薦即昌樂滕國相<hi>字和梅</hi>也已擬第<lb/>
六與予皆習毛詩杜公甚難之而李請益堅杜憐其意<lb/>
遂改予第六而滕得元時滕年近六十予年始十八耳<lb/>
<pb n="KR3j0164_WYG_007-13a"/>
榜後旅謁杜公頗悔之語予以前事且曰予文合作元<lb/>
此亦命也予初不以屑意其後十年而予銓授揚州府<lb/>
推官李以兵部主事告老家居年八十餘矣其子為州<lb/>
役窘辱屬子讞其事李憶往事殊惴惴予顧力直其子<lb/>
而痛懲州役且戒州守呉君之俊<hi>後為東昌府知府</hi>以李公高<lb/>
年家居有司宜加禮呉詣李道予意李感泣遂通聞問<lb/>
陳謝如平生交凡子一生報徳不蓄怨皆此類唐摭言<lb/>
載裴垍舉宏辭崔樞考之被落及垍為宰相擢樞為禮<lb/>
<pb n="KR3j0164_WYG_007-13b"/>
部笑謂樞曰聊以報徳予不敢妄擬古人其存心寧厚<lb/>
勿薄庶不愧耳偶書之以示子孫<lb/>
邯鄲人侯二素不孝其母以米施乞者二見而怒痛捶<lb/>
而逐之妻子泣諌不聽未幾二遍體生毒瘡潰爛而死<lb/>
夢告其子曰我以忤逆不孝罸往京師宣武門西車子<lb/>
營張二家作豬汝可速往贖歸遲無及矣子如其言至<lb/>
京師宣武門訪張氏果有牝豕適生數子其一豕身人<lb/>
面有髭貎如其父子痛哭述其故願以十金贖歸張不<lb/>
<pb n="KR3j0164_WYG_007-14a"/>
聽而殺之此康熙三十九年事<lb/>
四川逹州民某兄弟二人甚友愛弟未授室而他出其<lb/>
兄賣身得十二金為弟聘婦弟歸娶知兄賣身事乃相<lb/>
持而泣遣其婦往母家取原聘金為兄贖身湖南流民<lb/>
二人某某知其事尾之中途擊婦死而攫其金忽迅雷<lb/>
大震擊二人立斃其尸羅跪於婦家之門手中持十二<lb/>
金頃之婦復甦歸至其家則二人者已先跪門外矣婦<lb/>
語其故兄弟鄰里及州人來觀者如堵莫不嘆異以為<lb/>
<pb n="KR3j0164_WYG_007-14b"/>
孝友强暴之報施不爽如此<lb/>
予丙子奉使祭告西嶽於玉泉院見無憂樹四株後閲<lb/>
内典頻頭婆羅王立瞻婆國婆羅門女為第一夫人生<lb/>
子名無憂又生子名離憂其無憂即阿育王也後王出<lb/>
外園遊戯見一無憂樹華極敷盛王見已此華樹與我<lb/>
同名心大歡喜葢此樹與青柯坪婆羅樹皆西域種然<lb/>
西嶽乃道士所宅絶無蘭若不知以何因縁而有此樹<lb/>
又釋迦譜毘婆尸佛有執事弟子名無憂<lb/>
<pb n="KR3j0164_WYG_007-15a"/>
唐劉希夷汝陽潭詩魚鱗可憐紫鴨毛自然碧寫物最<lb/>
工然非初唐人語已似皮陸予近詠寓邸西齋叢竹有<lb/>
句云冉冉紫雲葢翻翻紅鵲尾自謂不減劉語<lb/>
本朝新進士臚傳後自鼎甲授翰林修撰編修外餘皆<lb/>
引見<lb/>
欽選庶吉士分清漢書與鼎甲三人一體教習順治間<lb/>
定例清書者陞内閣學士漢書者陞京堂官或徑陞侍<lb/>
郎如程其相<hi>芳朝</hi>以丁亥榜眼及第至侍讀學士陞太常<lb/>
<pb n="KR3j0164_WYG_007-15b"/>
寺卿左䖍孫<hi>敬祖</hi>以己丑㑹元至侍讀學士陞通政使臨<lb/>
朐馮易齋相國<hi>溥</hi>以讀學陞吏部侍郎錢塘黄次辰相<lb/>
國<hi>機</hi>以讀學陞禮部侍郎是也如勝國甲科即不拘此<lb/>
例故王宗伯敬哉<hi>宗簡</hi>白司宼東谷<hi>印/謙</hi>高侍郎念東<hi>珩</hi>胡<lb/>
學士此菴<hi>統虞</hi>諸公皆為三院學士三院者國史秘書𢎞<lb/>
文院也庶吉士則專隸𢎞文既設内閣遂罷三院不設<lb/>
而别立翰林院以學士掌之<lb/>
劉宋忠武公沈慶之詩朽老筋力盡徒歩還南岡辭榮<lb/>
<pb n="KR3j0164_WYG_007-16a"/>
此聖世何愧張子房按客座贅語云周子隱讀書臺下<lb/>
舊為光宅寺乃梁武帝故居其地又名南岡六朝士大<lb/>
夫多居之武帝評書云南岡士夫徒尚風軌不免寒乞<lb/>
正指此乃知沈所居在南岡非泛設耳<lb/>
古有通鳥語牛馬語者梁廷尉卿沈僧昭先為山隂令<lb/>
與會稽太守武陵王紀校獵中道而返左右問其故答<lb/>
曰國家有邉事當還處分問何以知之曰向聞南山虎<lb/>
嘯故知耳俄而使至是知鳥獸莫不能語者釋氏戒殺<lb/>
<pb n="KR3j0164_WYG_007-16b"/>
厥有㫖哉<lb/>
本朝翰林遷吏禮二部侍郎例兼翰林院學士至尚書<lb/>
則不復兼按明萬厯中王三渠用賓官南京吏書仍兼<lb/>
翰林院學士此其同而異者也若霸州郝恭定<hi>惟訥</hi>合肥<lb/>
龔端毅<hi>鼎孳</hi>二公皆不由翰林而為禮書董禮侍安國則<lb/>
旗下人不由科甲錢唐高禮侍士竒則以供奉<lb/>
内庭久特加少宗伯未嘗視部事也<lb/>
康熙初予自揚州入為禮部主事時蘇松詞林甚少現<lb/>
<pb n="KR3j0164_WYG_007-17a"/>
任數公又皆以奏銷一案詿誤京堂至三品者亦止華<lb/>
亭宋副都直方<hi>徵輿</hi>一人迄今三十載乃極盛其他無論<lb/>
即狀元鼎甲駢肩接踵而身兼會狀兩元者如癸丑韓<lb/>
宗伯慕廬<hi>菼</hi>丙辰彭侍講訪濂<hi>定/求</hi>乙丑陸侍講澹成<hi>肯堂</hi>
皆是也他如翰林臺省尤衆地氣盛衰信有時哉<lb/>
近日地氣自江南至江北而揚州為極盛如甲戌顧圖<lb/>
河江都人榜眼及第庚辰季愈寶應人榜眼及第癸未<lb/>
王式丹亦寶應人會狀兩元及第一時稱科名盛事前<lb/>
<pb n="KR3j0164_WYG_007-17b"/>
此未有也<lb/>
江淮以北鼎甲甚不易得葢自明時已然然如直隸之<lb/>
滄州順治丙戌吕讀學<hi>顯祖</hi>乙未戴少叅<hi>王綸</hi>皆榜眼及第<lb/>
河南柘城縣康熙甲辰李侍郎<hi>元振</hi>庚辰王編修<hi>露</hi>一榜<lb/>
眼及第一探花及第露即㑹元也滄州又有丁亥㑹元<lb/>
李人龍官内閣中書舍人然則堪輿家言信有徴矣<lb/>
陳後主賚天台智者大師物有中藤紙一墮葢六朝語<lb/>
沈后書有赤松澗米五石隋煬帝所嚫衣物又有南榴<lb/>
<pb n="KR3j0164_WYG_007-18a"/>
夾膝桃一枚柹心筆格一枚篆字榖皮屏風一具鵄納<lb/>
袈裟一領絲布祗支二領銅搔勞一口布三十禪<lb/>
鳥獸羽毛之竒異者如紅紫鸚鵡五色鸚鵡紅鴿紅鳩<lb/>
鵝兒黄馬桃紅瓣㸃子花馬朱毛虎山水文豹硃砂䑕<lb/>
緑蝴蝶予或見或聞雜記於池北偶談居易録二書近<lb/>
日京師金魚顔色種種變化尤為艶異而白魚硃砂㸃<lb/>
或在首或在背或在尾置之盆池游泳噞喁粲若錦綺<lb/>
信生物之不可測也聞又有藍其色者惜未見至於鴿<lb/>
<pb n="KR3j0164_WYG_007-18b"/>
之屬兎之屬亦多異種不能悉記又顧鄰初客座贅語<lb/>
云全椒學博王忠徴曾以禱雨見紅鵞疑是神物非世<lb/>
所恒有萊陽姜如農<hi>埰</hi>别墅有紅鵞館陳其年<hi>維崧</hi>檢討<lb/>
詩餘有紫鵞橋未詳出處不敢輒書<lb/>
杜堇字古狂按字書堇具吝切即烏頭也其汁飲之能<lb/>
殺人故唐明皇取其汁以毒張果齒盡黒用以取名真<lb/>
狂士矣<lb/>
𢎞治五年南直隸鄉試劉尚書南坦<hi>麟</hi>以武學生中式<lb/>
<pb n="KR3j0164_WYG_007-19a"/>
十四年鄉試陳翰林魯南<hi>沂</hi>以太醫院醫生中式二公<lb/>
名碩而皆以雜流入試所未解也此例至嘉靖中始革<lb/>
去<lb/>
予於明代郡縣志書祇取關中諸公所纂如武功平凉<lb/>
朝邑華州等十餘種此外惟崔後渠安陽志章楓山蘭<lb/>
谿志馬應龍安丘志邢子愿武定州志史蓮勺<hi>紀事</hi>介休<lb/>
志不失史法偶觀顧東橋與陳魯南論修志書云嚴介<lb/>
谿袁州志都元敬黄山圖經李懋卿東莞志邵二泉許<lb/>
<pb n="KR3j0164_WYG_007-19b"/>
州志各有義例須取叅訂已上諸志則又予所未聞未<lb/>
見者東橋先生平生傲睨相嵩及撫楚被㫖修奉天志<lb/>
大又忤世宗真所謂豪傑之士矣<lb/>
登髙能賦自是佳話若蘭亭之集古今艶之然詩不成<lb/>
受罰者若干人殊煞風景乃亦有不識字不成詩傳之<lb/>
於後反成佳話者如唐人韋蟾嘲李瑒詩渭水秦川照<lb/>
眼明希仁何事寡詩情料應學得虞姬壻書字才能記<lb/>
姓名宋人釣臺詩諸老凋零極可哀尚留名字壓崔巍<lb/>
<pb n="KR3j0164_WYG_007-20a"/>
劉郎可是疎文墨㡬㸃胭脂涴緑苔政使希仁題詩光<lb/>
世能書亦復尋常未必如此令人解頤也<lb/>
遯園居士言金陵盛仲交家多藏書書前後副葉上必<lb/>
有字或記書所從來或記他事往往盈幅皆有鈐印常<lb/>
熟趙定宇少宰閲舊唐書每卷畢必有硃字數行或評<lb/>
史或閲之日所遇某人某事一一書之馮具區校刻監<lb/>
本諸史卷後亦然并以入梓前輩讀書游泳賞味處可<lb/>
以想見此語良然予所見劉欽謨<hi>昌</hi>官河南督學時所<lb/>
<pb n="KR3j0164_WYG_007-20b"/>
刻中州文表每卷亦然予勸宋牧仲開府重刻文表及<lb/>
梁園風雅二書且云欽謨諸䟦當悉刻之以存其舊亦<lb/>
遯園先生之意又甞觀袁中郎所刻宗鏡摘録亦復如<lb/>
是弇州先生讀書後同此意也<lb/>
金陵許尚寳石城先生<hi>榖</hi>年二十中嘉靖乙酉鄉試乙<lb/>
未南宫第一夀八十餘及見萬厯乙酉後輩近上海姚<lb/>
方伯通所先生<hi>永濟</hi>萬厯戊戌進士夀近百歳及見順治<lb/>
戊戌後輩姚公與先祖贈尚書公為浙藩左右使同僚<lb/>
<pb n="KR3j0164_WYG_007-21a"/>
夀亦相埒鼎革後尚有書問往來今又五十餘年往矣<lb/>
予年十八以順治八年辛卯中鄉試至今康熙四十三<lb/>
年甲申已五十四年去辛卯止八載耳不知假我數年<lb/>
猶及見之否然釋氏石火電光之喻信有然矣<lb/>
戊戌同年呉侍讀黙岩<hi>□對</hi>全椒人榜眼及第詩未入格<lb/>
而頗有勝情予官揚州時常與共客儀真一日過予客<lb/>
園置酒酒間作擘窠大字及便面數事皆即事漫興之<lb/>
語令人解頤尚記其一則云少陵云一洗萬古凡馬空<lb/>
<pb n="KR3j0164_WYG_007-21b"/>
東坡云筆所未到氣已吞才人須具此胸次落筆自爾<lb/>
不凡惟阮亭可以語此頃之予衣領上偶見一蟻即又<lb/>
云宰官衣領驀上一蟻子此正須耐煩以為勝俗客耳<lb/>
雖偶然游戯皆有理趣久之露坐月色皎然賦絶句云<lb/>
如此青天如此月兩人須問大江秋予和之得四首翰<lb/>
林兄弟皆名士廨屋三間分兩頭及第綾綾分餅日閉<lb/>
門黄葉著書秋鳴㠊<hi>園中小山名</hi>斜日森碧篠人影參差曲<lb/>
岸頭頃刻疾書兩丸墨山蟬墮地數聲秋又二首不具<lb/>
<pb n="KR3j0164_WYG_007-22a"/>
録詳鑾江倡和集<lb/>
焦山瘞鶴銘或云王右軍書或云陶貞白或云顧况而<lb/>
周暉金陵瑣事言唐李石續博物志陶隠居書自竒世<lb/>
傳畫板帖及焦山瘞鶴銘皆其遺跡顧元慶作瘞鶴銘<lb/>
考厯引黄長睿以至都元敬諸家之説斷以為陶書而<lb/>
未及引此證之予門人淮隂張力臣<hi>弨</hi>作瘞鶴銘辯援<lb/>
据甚博予以遺新安張山來<hi>潮</hi>刻叢書中不記引此否<lb/>
也<lb/>
<pb n="KR3j0164_WYG_007-22b"/>
金陵瑣事云神樓乃劉南坦尚書製為修煉者用篾編<lb/>
成似陶靖節之籃輿懸於屋梁僅可弓臥其上下收放<lb/>
之機皆自握之不須他人文徴仲冩其圖諸詞人多詠<lb/>
歌之皆不得其㫖按清恵好樓居而力不能搆文徴仲<lb/>
作神樓圖以遺之又升菴先生後神樓曲序亦然曲中<lb/>
仙人五城十二樓等句亦未詳其形製何如皆所云不<lb/>
得其㫖者也<lb/>
予嘗謂古人詩且未論時代但開卷㸔其題目即可望<lb/>
<pb n="KR3j0164_WYG_007-23a"/>
而辯之如魏晋人製詩題是一様宋齊梁陳人是一様<lb/>
初盛唐人是一様元和以後又是一様北宋人是一様<lb/>
蘇黄又是一様明人製題汎濫漸失古意近則年伯年<lb/>
文公祖父母俚俗之談盡竄入矣詩之雅俗又何論乎<lb/>
詩題有一二字不古遂分雅俗如古人祇有同韻和韻<lb/>
而今人則改作歩韻武韻矣古祗有絶句今人則改作<lb/>
截句矣古人贈答或云以詩贈之以詩寄之今則改詩<lb/>
以贈之詩以寄之矣此類未易更僕但取古人集觀之<lb/>
<pb n="KR3j0164_WYG_007-23b"/>
雅俗自辨當以三隅反也<lb/>
江寧有西域賈胡見人家几上一石欲買之凡數至主<lb/>
人故髙其直未售也一日重磨洗冀増其價明日賈胡<lb/>
來驚嘆曰此至寶惜無所用矣石列十二孔按十二時<lb/>
辰每交一時輙有紅蟢子布網其上後網成前網即消<lb/>
乃天然日晷也今蟢子磨損何所用之不顧而去<lb/>
史癡翁金陵人佯狂玩世工詩畫樂府妻號樂清道人<lb/>
姬人何號白雲善畫工篆書通音律琵琶得兩京國工<lb/>
<pb n="KR3j0164_WYG_007-24a"/>
張禄之傳翁每製一曲即命白雲被之絃索嘗訪沈石<lb/>
田於呉中不值見堂中坐絹素尚未渲染輙濡墨縱筆<lb/>
作山水不題姓名而去石田歸見之曰吾呉中無如此<lb/>
人必金陵史癡也亟追邀之相見一笑留石田家三月<lb/>
而後返<lb/>
明代册使至諸藩府藩王以刺迓之於郊刺稱某王拜<lb/>
三字而已應天鄉試榜後魏國公例設宴中山府第邀<lb/>
集新舉人亦惟書魏國公拜四字於刺不書姓名<lb/>
<pb n="KR3j0164_WYG_007-24b"/>
余少時官廣陵與諸名勝修禊紅橋即席賦冶春詩二<lb/>
十四首陳其年後至贈余詩曰玉山筵上頽唐甚意氣<lb/>
公然籠罩人劉公㦷曰采明珠耀桂旗麗矣或率而兒<lb/>
拜或揚袂從風如欲仙去冶春詩獨歩一代不必如鐵<lb/>
厓遁作别調乃見姿媚也<lb/>
　<lb/>
　<lb/>
　香祖筆記卷七<lb/>
</p>
<p>
</p>
  </div>
<div>
<head>香祖筆記卷八</head> <lb/>
    <p>
<pb n="KR3j0164_WYG_008-1a"/>
欽定四庫全書<lb/>
　香祖筆記卷八<lb/>
　　　　　　　　　　　刑部尚書王士禎撰<lb/>
陳霆字水南呉興人著兩山墨談甚有義理閱金陵瑣<lb/>
事始詳其本末霆字震伯僦居白下又著唐餘紀傳渚<lb/>
山詞話嘗作詞弔張麗華云麗華死於青溪後人哀之<lb/>
為立小祠祠像乃二女郎其一即孔貴嬪也今祠亦不<lb/>
復存<lb/>
<pb n="KR3j0164_WYG_008-1b"/>
成𢎞間留都扇骨以李昭製者為最見顧東江<hi>清</hi>集往<lb/>
徐健菴司宼為宫坊時贈予金陵仰氏扇予謝以詩有<lb/>
舊京扇貴李昭骨之句翼日相遇朝班問李昭出處予<lb/>
但據東江集答之後閲金陵瑣事乃詳李昭李贊蔣誠<lb/>
三人製扇骨最精徐守素蔣徹李信修補古銅器如神<lb/>
恨昔者不能舉此應之信彊記之難也<lb/>
張遺字瑤星金陵遺民也居棲霞一小菴數十年不入<lb/>
城市著書十餘種有一書紀南渡時事可禆史乗惜未<lb/>
<pb n="KR3j0164_WYG_008-2a"/>
版行凡所撰著稱白雲自怡年九十而終四十年前游<lb/>
東萊時先兄西樵亦客萊相友善及予在䢴江數客金<lb/>
陵未及見之葢已禁足攝山矣予撰古懽録亦遺此人<lb/>
故著於此<lb/>
明時欽差行人呉惠𦵏劉真人於留都鳯臺門外壙中<lb/>
得一石匣中有玉冠葢上刻王真人玉冠五字此與王<lb/>
喬玉棺相似玉冠尤為新異<lb/>
舊例科塲進呈試録主考官自撰程文其用士子文稍<lb/>
<pb n="KR3j0164_WYG_008-2b"/>
為㸃定自萬厯十三年乙酉科始<lb/>
治血山崩當歸一兩荆芥一兩酒一鍾水一鍾煎服立<lb/>
止<lb/>
撫州商人病痢危甚太學生倪某用當歸末阿魏丸之<lb/>
白滚湯送下三服而愈<lb/>
又治痢方黄花地丁搗取自然汁一酒盞加蜂蜜少許<lb/>
服之神效<lb/>
濕痰腫痛不能行用<graphic n="KR2880" url="https://raw.githubusercontent.com/kanripo/KR-Gaiji/master/images/KR2880.png" mimeType="image/png"/>薟草水紅花蘿蔔英白金鳯花<lb/>
<pb n="KR3j0164_WYG_008-3a"/>
水龍骨花椒槐條蒼术金銀花甘草以上十味煎水蒸<lb/>
患處水稍温即洗之<lb/>
治小腸疝氣烏藥六錢天門冬五錢白水煎服神效<lb/>
治小便不通芒硝一錢研細以龍眼肉包之細嚼嚥下<lb/>
立愈<lb/>
治瘤方用竹刺將瘤頂稍稍撥開油皮勿令見血細研<lb/>
銅緑少許放撥開處以膏藥貼之<lb/>
接骨方土鼈用新瓦焙乾半兩錢醋淬七次自然銅乳<lb/>
<pb n="KR3j0164_WYG_008-3b"/>
香沒藥菜𤓰子仁各等分為細末每服一分半酒調下<lb/>
上體傷食後服下體傷空心服<lb/>
治疫腫頭面方金銀花二兩濃煎一盞服之腫立消<lb/>
針入腹用櫟炭末三錢井水調服即下又方以磁石置<lb/>
肛門外引下<hi>已上俱出正續金陵瑣事</hi>
沈石田周干支八字與明英宗同<lb/>
明寧國大長公主所用遺墨半挺上用紫金打成龍口<lb/>
吞之一甆杯酌酒滿則隱起一龍形鱗鬛具備酒盡不<lb/>
<pb n="KR3j0164_WYG_008-4a"/>
復見<lb/>
金陵王某家有大石子中具兜塵觀世音像跌坐如生<lb/>
面目衣裓如畫义南唐元宗時溧水桑樹生須菩提像<lb/>
右袒左跪衣裓宛然其色如純漆光可以鑑<lb/>
南唐書有馬令胡恢陸游三家馬陸二書盛行於世近<lb/>
呉門又有合刻惟胡書世罕傳之聞江隂李忠毅<hi>應昇</hi>家<lb/>
有藏本廿年前屬江隂令陸雲士<hi>次雲</hi>訪之久不見報义<lb/>
屬門人楊侍講賓實<hi>名時</hi>求之亦不得按恢金陵人博物<lb/>
<pb n="KR3j0164_WYG_008-4b"/>
彊記工篆隸客京師久不得調上韓忠獻公詩云建業<lb/>
闗山千里逺長安風雪一人寒公深憐之使篆太學石<lb/>
經因復官任華州推官卒<lb/>
宋明帝借張永南苑三百年詔云期畢便申周宰相王<lb/>
溥父祚以觀察使致仕一卜者諛其夀可百四十惟百<lb/>
二十歲時春夏間微苦臟腑祚大喜顧子孫曰孩兒輩<lb/>
切記是年莫教我喫冷湯水二事癡絶可笑杜牧詩百<lb/>
年便作萬年計富貴中人不悟此者多矣釋氏六如之<lb/>
<pb n="KR3j0164_WYG_008-5a"/>
喻正為此輩棒喝<lb/>
顧鄰初云沈約宋書凡歌字皆作哥字予昔官廣陵於<lb/>
一士大夫家見趙松雪家書凡哥字皆作歌字葢古通<lb/>
用也<lb/>
捨筏登岸禪家以為悟境詩家以為化境詩禪一致等<lb/>
無差别大復與空同書引此正自言其所得耳顧東橋<lb/>
以為英雄欺人誤矣豈東橋未能到此境地故疑之耶<lb/>
京口張文選公選<hi>九徵</hi>博物君子也嘗題予過江入呉兩<lb/>
<pb n="KR3j0164_WYG_008-5b"/>
集云筆墨之外自具性情登覽之餘别深懐抱此語可<lb/>
與解人道<lb/>
予少游京師日與汪苕文<hi>琬</hi>劉公㦷<hi>體仁</hi>倡和晨夕過從<lb/>
無間一日往汪邸舍其小僕孫玉者走報曰王貽上來<lb/>
苕文出為予述之予笑曰此子不減蕭茂挺家僕<lb/>
孔平仲雜記云今公家文字用仰字出北史北齊孝昭<lb/>
紀詔定三恪禮儀體式亦仰議之<lb/>
汪苕文赴京師過揚州予送之舟中欲附惠泉五壜寄<lb/>
<pb n="KR3j0164_WYG_008-6a"/>
家西樵兄汪以道逺稍難之予笑謂曰汪大乃成俗吏<lb/>
汪亦一笑許之後記其事於說鈴<lb/>
宋時徑山僧行園為蛇傷足一叅方僧為治之先汲凈<lb/>
水洗患處易水數斛令腐膿敗肉悉去瘡上白筋見乃<lb/>
挹以軟帛以藥末勻糝瘡中惡水泉湧明日淨洗敷藥<lb/>
如初一月毒盡肉生平復如舊其方乃香白芷為末入<lb/>
鴨嘴膽礬麝香各少許見談藪<lb/>
宋制軍營中有天王堂小說亦屢載之不知何天王也<lb/>
<pb n="KR3j0164_WYG_008-6b"/>
談藪云唐天寶西蕃寇安西奏乞援兵詔不空三藏誦<lb/>
仁王經帝見神人帶甲荷戈在殿前問不空曰此毘沙<lb/>
門天王第二子獨健往救安西耳後安西奏見神人破<lb/>
賊城上天王見形圖形上進因詔諸節鎮所在州府於<lb/>
城西北隅各立天王像佛寺亦然宋時沿之入軍營也<lb/>
又括異志言宋建炎中敵將屠秀州天王現於城上若<lb/>
數間屋大懼而引去因建天王樓於城西北隅<lb/>
汪鈍翁<hi>琬</hi>嘗問予王孟齊名何以孟不及王子曰正以<lb/>
<pb n="KR3j0164_WYG_008-7a"/>
襄陽未能脫俗耳汪深然之且曰他人從來見不到此<lb/>
予又嘗謂鈍翁李長吉詩云骨重神寒天廟器骨重神<lb/>
寒四字可喻詩品司空表聖與王駕評詩云王右丞韋<lb/>
蘇州趣味澄夐如清沇之貫逵元白力勍而氣孱乃都<lb/>
市豪估耳元白正坐少此四字故其品不貴<lb/>
表聖論詩有二十四品予最喜不著一字盡得風流八<lb/>
字又云采采流水蓬蓬逺春二語形容詩境亦絶妙正<lb/>
與戴容州藍田日暖良玉生烟八字同㫖<lb/>
<pb n="KR3j0164_WYG_008-7b"/>
弇州云朦朧萌拆情之來也明雋清圓詞之藻也四語<lb/>
亦妙<lb/>
古人同調齊名大抵不甚相逺獨劉楨與思王並稱予<lb/>
所不解建安七子自孔文舉不當與諸人同流此外如<lb/>
陳琳之飲馬長城窟行阮瑀之定情詩徐幹之室思皆<lb/>
有漢人風矩惟楨詩無一語可采而自古在昔並稱曹<lb/>
劉未有駁正其非者鍾嶸又謂其仗氣愛竒動多振絶<lb/>
思王而下楨為獨步殊似囈語豈佳處今不傳耶乃秦<lb/>
<pb n="KR3j0164_WYG_008-8a"/>
少游亦云五字一何工妙絶冠儔匹殆亦耳食之習<lb/>
萊陽宋茘裳<hi>琬</hi>按察言幼時讀書家塾其邑一前輩老<lb/>
甲科過之問孺子所讀何書對曰史記又問何人所作<lb/>
曰司馬遷义問渠是某科進士曰漢太史令非進士也<lb/>
遽取而觀之讀未一二行輒抵於案曰亦不見佳何用<lb/>
讀為茘裳時方髫鬌知匿笑之而此老夷然不屑<lb/>
予十數歲時屢夢坐園亭上有五色異禽小於鸜鵒羽<lb/>
毛甚麗羣飛亭中或集於肩或投於懷馴擾不去又兩<lb/>
<pb n="KR3j0164_WYG_008-8b"/>
夢有人贈一奩墨開之有異香既覺為諸兄言之曰此<lb/>
文字之祥也順治八年辛卯予年十有八一日讀書倦<lb/>
而假寐夢神人告曰汝知今科闈中題乎乃子曰惟仁<lb/>
者能好人能惡人也詩經題乃維清緝熙文王之典叩<lb/>
其餘則不應及八月入闈首題果符其夢頌題則聖敬<lb/>
日躋及明年壬辰會試頌題乃維清緝熙二句也予中<lb/>
是科鄉試第一旋改第六壬辰下第而先兄吏部登進<lb/>
士神所告乃予兄弟鄉會試首尾二題也<lb/>
<pb n="KR3j0164_WYG_008-9a"/>
康熙初士人挾詩文遊京師必謁龔端毅<hi>鼎孳</hi>公次即謁<lb/>
長洲汪苕文<hi>琬</hi>潁川劉公㦷<hi>體仁</hi>及予三人陽羡陳緯雲<lb/>
維嶽其年<hi>維崧</hi>之弟也初入都手寫行卷三通置案上友<lb/>
人問所詣曰吏部劉公户部汪公禮部王公也友人曰<lb/>
吾為子預卜之汪得卷必摘其瑕疵而駁之王得卷必<lb/>
取其警策而揚之劉則一覽輒擲去無所可否已而果<lb/>
然予聞之笑謂公㦷曰吾二人或駁之或揚之皆尋常<lb/>
耳惟兄此一擲最不易到公㦷亦為之絶倒<lb/>
<pb n="KR3j0164_WYG_008-9b"/>
交趾老道士結廬潮州之金山年已百歲養一雞大如<lb/>
么鳯置枕中鳴即睡覺一胡孫小如蝦蟇以線繋几一<lb/>
龜如錢大置金合子中予門人東莞令錢蔗山<hi>以塏</hi>曰雞<lb/>
陽精也胡孫心猿也龜神靈而服氣也皆小者損之又<lb/>
損也其言甚有理致<lb/>
嶺海見聞云蚌聞雷而孕望月而胎珠中秋蚌始胎中<lb/>
秋無月則蚌無胎凡秋夕海色空明天半有朱霞光起<lb/>
蚌曬珠也珠之名類不一有精珠褪光珠璫珠走珠滑<lb/>
<pb n="KR3j0164_WYG_008-10a"/>
珠磥砢珠官雨珠稅珠<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>符珠珠重七分為珍珠八分<lb/>
為寶珠合浦人以珠為貴生男曰珠兒生女曰珠孃<lb/>
香樹生海南黎峒葉如冬青凡葉黄則香結香或在根<lb/>
株或在枝榦最上者為黄沉亦曰鐵骨沉從土中取出<lb/>
帶泥而黒堅而沉水其價三倍或在樹腹如松脂液有<lb/>
白木間之曰生沉投之水亦沉投之水半沉半浮曰飛沉<lb/>
皆為上品有曰速香者不俟凝結而速取之也不沉而<lb/>
香時異曰花剷者香與木雜剷木而存香也有曰土伽<lb/>
<pb n="KR3j0164_WYG_008-10b"/>
楠與沉香並生沉香性堅伽楠性軟其氣上升故老人<lb/>
佩之少便溺産占城者佳樹為大蟻所穴蟻食石蜜遺<lb/>
漬香中歲久凝而堅潤其色若鴨頭緑上之上也又有<lb/>
虎豹斑金絲結其色黃貴與鴨頭緑等<lb/>
椰杯見毒則裂嶺南人多製為食器以辟蠱<lb/>
永安産燭竹文信公駐軍時燃此竹以代炬<lb/>
海蜘蛛生粤海島中巨若車輪文具五色絲如絙組虎<lb/>
豹觸之不得脫斃乃食之<lb/>
<pb n="KR3j0164_WYG_008-11a"/>
瓊州黎峒有黎長統之必符王二姓乃得立黎長家有<lb/>
古礶傳為祖先所遺非陶非石天欲雨則先鳴官軍將<lb/>
入山則大鳴<lb/>
廣州之虎門合蘭海毎歲正月初三四五日現海市城<lb/>
闕樓臺車騎人物倐忽萬狀康熙丙辰見戈甲之形粤<lb/>
有兵變黃太冲<hi>宗羲</hi>亦言寧波有海市葢東海南海皆有<lb/>
不惟登州但登見以四五月廣見以正月初旬三日是<lb/>
小異耳鄞之見不言定期<lb/>
<pb n="KR3j0164_WYG_008-11b"/>
嶺海見聞言鐵樹生海底石上榦類珊瑚尾如彗千年<lb/>
則成珊瑚其旁有蚌守之往往得鐵樹則兼得珠是鐵<lb/>
樹與珊瑚同類俱生於海然珊瑚大者五六尺小者不<lb/>
過尺許以鐵網取之在水則軟見風則堅初白漸黄得<lb/>
日色乃殷紅如丹砂按王濟雨舟所記云官横州於一<lb/>
指揮家圃中親見此樹歴言其六十年開花之詳予在<lb/>
羊城學使署亦見鐵樹高大不殊諸樹乃木本非玊石<lb/>
之屬但以鐵培䕶其根則茂與他樹以水澆灌者差異<lb/>
<pb n="KR3j0164_WYG_008-12a"/>
與前所云云不類豈名同實兩種耶<lb/>
嶺海見聞云香樹榦如樹蘭葉如黄楊子如連翹而黒<lb/>
以夏月子熟種之亦有寄生榕樹上者閩小紀云千年<lb/>
榕樹上生竒南香<lb/>
陶岳五代史補載馮道鎭同州有酒務吏乞以家財修<lb/>
夫子廟道以付判官判官素滑稽書一絶句於判後云<lb/>
荆棘森森遶杏壇儒官高貴盡偷安若教酒務修夫子<lb/>
覺我慚惶也大難道有愧色因出俸修之又李榖為陳<lb/>
<pb n="KR3j0164_WYG_008-12b"/>
州防禦使三日謁夫子廟惟破屋三間中存聖像有伶<lb/>
人李花開進口號曰破落三間屋蕭條一旅人不知負<lb/>
何事生死厄於陳榖驚嘆遽出俸以修之五代學校廢<lb/>
壞如此賴滑稽之言始得復故可為浩歎觀唐明皇過<lb/>
魯謁孔子廟詩居然盛世帝王氣象近<lb/>
聖駕東廵謁闕里<lb/>
聖廟載謁孔林<lb/>
特命户部發金錢十餘萬重修廟貌輪奐一新<lb/>
<pb n="KR3j0164_WYG_008-13a"/>
賜孔氏子孫十餘人為五經博士等官<lb/>
特賜御用曲柄傘於大成殿此又漢唐宋明已來所未<lb/>
有者故觀於文教之興廢盛衰而世之治亂可知矣<lb/>
周郭威親征慕容彦超至兖州夢文宣王明日攻其城<lb/>
入之過夫子廟叩首再拜且諭近臣曰夫子聖人百王<lb/>
取則焉安可不拜且命孔氏襲文宣王者長為本縣令<lb/>
五代之世乃亦有此自明代至<lb/>
本朝曲阜縣知縣皆以孔氏子孫為之而不知始於後<lb/>
<pb n="KR3j0164_WYG_008-13b"/>
周也<lb/>
越處女對勾踐曰見之如好婦奪之似懼虎杳之如日<lb/>
偏如滕兎此即處女脱兎之喻而語益竒<lb/>
凡溺水及服金屑用鴨血灌之即瘥<lb/>
耳暴聾用全蝎去毒為末酒調滴耳中聞水聲即愈<lb/>
枸杞子榨油㸃燈觀書能益目力<lb/>
金瘡傷用獨殻大栗研乾末敷之立愈<lb/>
治喉痺乳鵝用蝦蟆衣鳯尾草擂細入鹽霜梅肉煑酒<lb/>
<pb n="KR3j0164_WYG_008-14a"/>
各少許調和再研細布絞汁以鵝毛刷患處吐痰即消<lb/>
惡瘡腫毒初起當歸黄蘗皮羗活為細末生鷺鷥膝搗<lb/>
汁調傅瘡之四圍自然收毒聚作小頭即破切不可併<lb/>
瘡頭傅之<lb/>
骨鯁用犬涎榖芒用鵞涎灌之即愈<lb/>
宋孝宗食蟹過多患痢有嚴防禦者用新采藕節研細<lb/>
熱酒調服果愈<lb/>
治病眼生赤障者用白螺一枚去掩以黄連末糝之置<lb/>
<pb n="KR3j0164_WYG_008-14b"/>
露中一夜曉取肉化為水滴目則障自消<lb/>
治嗽驗方香櫞去核薄切作細片以清酒同研入砂礶<lb/>
内煑令熟爛自黄昏至五更為度用蜜拌勻當睡中喚<lb/>
起用匙挑服甚效又方向南柔桑條一束每條寸折納<lb/>
鍋中用水五碗煎至一碗渇即飲之<lb/>
治水腫方用田螺大蒜車前草和研為膏作大餅覆臍<lb/>
上水従便出即愈<hi>已上俱出養疴漫筆</hi>
予平生為詩不喜次韻不喜集句不喜數疊前韻惟少<lb/>
<pb n="KR3j0164_WYG_008-15a"/>
時有集黃山谷詩一絶云<hi>謝人送梅</hi>榨頭夜雨排簷滴誰與<lb/>
愁睂唱一杯瘦盡腰圍怯風景城南名士遣春來如此<lb/>
集句恐非李西涯所知西涯有集句詩一卷<lb/>
李西涯集第六卷主一齋為徐公肅都憲作又徐亞卿<lb/>
原一六十二得雙生子戱贈原一與崑山徐健菴司寇<lb/>
初字同公肅與其弟立齋相國初字同立齋亦為都憲<lb/>
健菴亦為亞卿何其脗合至此但前之二徐未悉其名<lb/>
耳<lb/>
<pb n="KR3j0164_WYG_008-15b"/>
宋陳輔輔之丹陽人有詩云北山松粉未飄花白下風<lb/>
輕麥脚斜身似舊時王謝燕一年一度到君家為王介<lb/>
甫所知而與蘇公尤厚善黄是師是章惇之甥也以二<lb/>
女妻潁濱子适遜哲宗時欲召用林希以是沮之後知<lb/>
定州卒東坡皆有尺牘與之元人呉師道䟦云二人出<lb/>
處不同而尚徳守義不為勢利囘邪變易其賢則一予<lb/>
撰古懽録取師是而遺輔之此詩尤為可愛特書之<lb/>
呉師道禮部集有云江隂趙彦衛作西漢定安公補紀<lb/>
<pb n="KR3j0164_WYG_008-16a"/>
首書元年四年書䇿命孺子為定安公五年至十八年每<lb/>
年書公在定安法春秋公在乾侯之義意亦美矣按孺子<lb/>
嬰宣帝元孫楚孝王孫廣戚侯顯子漢之近親非若吕后<lb/>
取他姓子比矣太后臨朝稱制莽居攝踐阼改元居攝又<lb/>
改元初始則孺子雖未正帝位固已儼然為天下之君矣<lb/>
莽簒而猶存莽滅而復為漢若之何絶之哉又考序例<lb/>
云正統雖絶而故君尚存則追系正統之年而注其下<lb/>
如唐武氏例是趙氏補紀殆類此但其書法猶有可議<lb/>
<pb n="KR3j0164_WYG_008-16b"/>
者不稱居攝初始直云元年三年則失其實矣莽以平<lb/>
原安徳漯隂鬲重丘萬户為定安國而以大鴻臚府為<lb/>
公第居之則書公在定安亦為失實定安公乃莽所加<lb/>
豈得仍其偽號竊謂宜自初始二年下注新莽始建國<lb/>
元年初始三年以後下注莽年如前遞數而書孺子在<lb/>
京師存其故稱紀其實地庶幾得之或曰其後方望立<lb/>
嬰為帝而元滅之當若何按方望事在光武建元元年<lb/>
書法當云方望以前孺子嬰稱帝於臨涇元<hi>更始</hi>遣兵擊<lb/>
<pb n="KR3j0164_WYG_008-17a"/>
斬望嬰并遇害<lb/>
釋典羅云出家<hi>即羅睺羅</hi>佛命舍利弗為其和尚大目犍連<lb/>
作阿闍黎故沙門以和尚為尊貴之稱<lb/>
佛姨母瞿曇彌欲出家如來不許謂阿難言若聽女人<lb/>
出家乃令佛法清淨梵行不得久住譬如莠生稻田善<lb/>
榖復敗又言我之正法千歲興盛以度女人故至五百<lb/>
歲而漸衰㣲所以者何女人有五處不能得作一不得<lb/>
作如來二不得作轉輪聖王三不得作第二忉利天王<lb/>
<pb n="KR3j0164_WYG_008-17b"/>
四不得作第六天魔王五不得作第七梵天王<hi>瞿一作憍</hi>按<lb/>
此乃比丘尼之始夫如來既受姨母乳哺深恩及五百<lb/>
除饉女皆長老久修梵行而如來難之且如此後之人<lb/>
談何容易耶又如唐武后乃真天魔王以釋氏因果論<lb/>
之不知往刼是何福徳也<lb/>
南渡時東平伯劉澤清者字鶴洲曹州人天啟中户書<lb/>
郭允厚家奴也後充本州捕盗弓手少無賴為鄉里所<lb/>
惡徙居曹縣遭離亂從軍積功至總兵官金陵立福王<lb/>
<pb n="KR3j0164_WYG_008-18a"/>
遂為藩伯開府淮隂其兄忘其名字鳯洲崇禎時亦至<lb/>
總兵官禦敵歿於王事稱名將非澤清比也澤清為人<lb/>
隂狠慘毒睚眦必報曹縣士大夫罹其禍者甚衆澤清<lb/>
在江淮縣有故居空無人一日諸生十數輩僦飲其宅<lb/>
或拾一錦鞋於内閣中傳玩之座中有謔者澤清知之<lb/>
使健兒名捕至淮盡殺之中表兄某夙有違言遣人召<lb/>
之中表懼祈哀於澤清之母為婉轉申救澤清佯許諾<lb/>
禮待頗厚既辭歸立遣健兒途中拉殺之已而大兵渡<lb/>
<pb n="KR3j0164_WYG_008-18b"/>
淮澤清迎降歸於京師以叛案有連至盧溝橋伏法行<lb/>
路快之不數年子姓無孑遺故居為墟<lb/>
唐書言孟浩然與給事中王維善維私邀入内直會明<lb/>
皇至浩然倉卒避匿牀下帝問知之喜曰朕聞其名久<lb/>
恨未見耳立召見問所為詩云云而北夢瑣言以為李<lb/>
白誤<lb/>
盧沆為舉子於滻水遇宣宗㣲行意其貴人歛身廻避<lb/>
縁此受知擢第賈島温飛卿亦以微行傲忽致長江方<lb/>
<pb n="KR3j0164_WYG_008-19a"/>
城之謫此可為輕薄之戒又孟宏微郎中者性誕妄因<lb/>
次對奏曰陛下何以不知有臣不以文字召用宣宗怒<lb/>
曰卿何人朕耳中全不知有卿亦坐貶<lb/>
丹青樹出終南山丹青竹出熊耳山<lb/>
唐宋啟事用門狀即今士大夫彼此拜謁之名刺也上<lb/>
書某官謹祇候某官陸務觀老學菴筆記云見東都時<lb/>
蘇王諸名公門狀一卷率皆手書古人鄭重不苟如此<lb/>
今則小胥之事耳又翰林故事坊局已上乃得用紅柬<lb/>
<pb n="KR3j0164_WYG_008-19b"/>
為刺史官庶常止用白雖元旦賀夀等吉禮亦不用紅<lb/>
不喻其義<lb/>
故事有最可笑者唐御史臺惟南牀最尊重每會集南<lb/>
牀不笑南牀笑則皆大笑謂之鬨堂<lb/>
唐相國段文昌史云西河人褒國公志𤣥之後志𤣥本<lb/>
臨淄人文昌徙居荆南又云荆蜀皆有先祖故第又云<lb/>
先人墳墓在荆州其稱臨淄人以先世本籍故而與鄒<lb/>
平無涉不知何以封鄒平公今鄒平縣西北地名段家<lb/>
<pb n="KR3j0164_WYG_008-20a"/>
橋謂是文昌故居傅會不足信也子成式柯古罷江州<lb/>
刺史居襄陽與李商隱温飛卿倡和故號漢上題襟集<lb/>
然柯古著酉陽雜俎多言齊州事如長白山沙彌二桃<lb/>
之類皆在鄒平<lb/>
唐華原栁氏家法為士族之冠公綽公權已下至玭皆<lb/>
然玭家鬻婢猶不屑奉侍賣絹牙郎其家法可知而負<lb/>
國賊桞璨乃生其族卒與張廷範輩同誅死未足酬衣<lb/>
冠之禍故知蓬生麻中不扶自直之論未必盡然若桓<lb/>
<pb n="KR3j0164_WYG_008-20b"/>
<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>為晉忠臣而温與宏繼世為逆郗鍳郗愔之生超盧<lb/>
懷慎盧奕之生杞皆其類歟每讀史輒為三嘆<lb/>
金陵胡宗仁字彭舉以畫名亦工詩與竟陵鍾伯敬為<lb/>
友嘗有與鍾書云兄弟子姪皆耽作畫蓬門晝掩茗椀<lb/>
罏香閣筆盈案妄擬堆笏滿牀昔人一門五貴七葉蟬<lb/>
連寧復過之其子玉昆字元潤亦工畫嘗寫杭州宋宫<lb/>
古梅予題絶句云風雨厓山事𣺌然故宫疎影自年年<lb/>
何人寄恨丹青裏留伴冬青哭杜鵑故友合肥李文定<lb/>
<pb n="KR3j0164_WYG_008-21a"/>
容齋<hi>天馥</hi>極愛此詩常諷詠之昔人謂沈石田相城喬木<lb/>
代禪吟寫此後惟金陵胡氏足以繼之<lb/>
張遺瑤星題程青谿侍郎<hi>正揆</hi>畫云唐六如畫學周東村<lb/>
不啻過之只為胸中多數百卷書耳予評陳户部子文<lb/>
<hi>奕禧</hi>書品亦如此<lb/>
姚翼字伯右工畫梅又取鍾山梅瓣粘於便面以筆添<lb/>
枝榦其上極有生韻時號姚梅人多效為之渠丘張杞<lb/>
園<hi>貞</hi>孔目仿作甚工<lb/>
<pb n="KR3j0164_WYG_008-21b"/>
白樂天詩呉孃暮雨瀟瀟曲自别江南久不聞極是佳<lb/>
句可吟誦又近人詩云東風誰唱呉孃曲暮雨瀟瀟闇<lb/>
禁城予亦有二絶句云波遶雷塘一帶流至今水調怨<lb/>
揚州年來慣聽呉孃曲暮雨瀟瀟水閣頭七載離筵喚<lb/>
奈何玊壺紅淚歛青蛾瀟瀟暮雨南陽驛重聽呉孃一<lb/>
曲歌<lb/>
鷗字列子作漚盖古通用色皆白獨莆田九鯉湖鷗作<lb/>
粉紅色隋宦者劉繼詮獻芙蓉鷗二十四隻色如芙蓉<lb/>
<pb n="KR3j0164_WYG_008-22a"/>
疑即此種<lb/>
唐宋外任官到任皆有謝表高常侍集有謝封丘縣尉<lb/>
表則縣尉亦得上表矣<lb/>
燕窩從海舶来有烏白紅三種惟紅者最難得白者能<lb/>
愈痰疾紅者有益小兒痘疹<lb/>
人參益人沙參元參性雖寒凉亦兼補海參得名亦以<lb/>
能温補故也生於土為人參生於水為海參故海參以<lb/>
遼海者為良<lb/>
<pb n="KR3j0164_WYG_008-22b"/>
先兄西樵先生撰古今閨閣詩文為然脂集多至二百<lb/>
卷詩部不必言文部至五十餘卷自廿一史已下瀏觀<lb/>
采摭可稱宏博精覈而說部尤剏獲為古人所未有今<lb/>
畧其書目載於此班昭漢書異姓諸侯王已下至古今<lb/>
人表凡十卷班昭漢書天文志一卷班昭補列女傳一<lb/>
卷班昭女誡一卷班昭幽通賦注一卷衞鑠筆陣圖一<lb/>
卷蘇蕙璇璣圖一卷宋若莘女論語一卷侯莫陳邈妻<lb/>
女孝經一卷預浩<hi>或作喻浩</hi>女木經一卷李清照打馬圖一<lb/>
<pb n="KR3j0164_WYG_008-23a"/>
卷沈俶諧史一卷龍輔女紅餘志一卷管道昇墨竹譜<lb/>
一卷鄭氏女教篇一卷明仁孝徐后内訓一卷仁孝徐<lb/>
后勸善嘉言一二三卷仁孝徐后勸善感應一卷章聖<lb/>
蔣太后女訓一卷楊慎妻黄氏錦字書一卷王鳯嫻東<lb/>
歸紀事一卷廬江王夫人燈花占一卷張淑媖刺繡圖<lb/>
一卷邢慈靜<hi>邢太僕侗之妹</hi>黔途畧一卷徐淑英女誡雜論卷一<lb/>
徐徳英革除紀一卷筆洞細君花殿最一卷薛素素花<lb/>
瑣事一卷方維儀尼說七惑一卷方維儀宫閨詩評一<lb/>
<pb n="KR3j0164_WYG_008-23b"/>
卷顧若璞往生紀實一卷倪仁吉宫意圖題語一卷陳<lb/>
結璘牡丹亭牌譜一卷胡貞波古牌譜上下卷季嫻學<lb/>
古餘論一卷季嫻前因紀一卷王端淑詩緯序論一卷<lb/>
陶姮儀放生約一卷董白奩艶上中下卷尼超衍密印<lb/>
語録一卷尼濟印仁風語録一卷尼自如語録一卷計<lb/>
五十六卷其全書今藏篋笥無力刻行也<lb/>
上已之已本已字之訛又泊宅編云十干之戊與茂同<lb/>
音今呼為務亦非又稱為武五代史偽梁朱温時司天<lb/>
<pb n="KR3j0164_WYG_008-24a"/>
監上言日辰内戊字請改為武葢温父名誠戊字類成<lb/>
故司天監以此謟之今呉中術士尚有沿之者<lb/>
栁子厚作非國語宋江端禮作非非國語嗣是劉章虞<lb/>
槃皆有非非國語見張合宙載今不盡傳<lb/>
童貫自謂韓魏公出子與梁師成自謂蘇文忠出子正<lb/>
同曹操父子本寺人之後忠獻文忠乃為寺人祖禰乎<lb/>
宙載云書册為水潦所浸可於火甑中蒸而曝之至一<lb/>
二番乃以物鎮平處逮乾色雖微漬而無損壞<lb/>
<pb n="KR3j0164_WYG_008-24b"/>
宙載張鐸僉事言鴿能辟小兒疳氣當多置房養之清<lb/>
晨令兒開房放鴿其氣著面則無疳疾<lb/>
南園漫録云桂有桂樹之桂有桂花之桂桂樹則楚詞<lb/>
桂酒箘桂之類今醫藥所用取其氣味甘辛乃用其皮<lb/>
也桂花之桂則詩詞所言今人家園囿所植取其香氣<lb/>
郁烈乃尚其花也類書所載皆未别白雖白孔六帖亦<lb/>
然<lb/>
温飛卿以蒼耳子對白頭翁寧陽許襄敏公<hi>彬</hi>取作一<lb/>
<pb n="KR3j0164_WYG_008-25a"/>
聫云道上鈎衣蒼耳子風前聒客白頭翁葢其去國之<lb/>
作上句即迷陽迷陽勿傷吾行下句即違山十里蟪蛄<lb/>
之聲尚猶在耳之義<lb/>
碧里雜存云鍾山孝陵即梁寶誌公瘞所也傍有八功<lb/>
徳水誠意伯奏改𦵏誌公水亦隨往太祖異之為建靈<lb/>
谷寺歲命太常祭焉<lb/>
見只編言陳水南<hi>霆</hi>以南唐李昪宜繼唐後改馬令書<lb/>
以為唐餘紀傳猶蕭常改三國蜀志為續後漢書也讀<lb/>
<pb n="KR3j0164_WYG_008-25b"/>
呉越備史昪本安吉砦將潘某之子姓實潘也水南特<lb/>
以五代纂祚短促不足繼統不若南唐聲名文物雄擅<lb/>
江左不愧唐後耳云云予按呉越與南唐世為仇備史<lb/>
之言未可遽信詎可據為實録以駁水南耶<lb/>
漢郙閣銘在寧羗州州陋甚在五丁峽西南予嘗過之<lb/>
不知有此古物未及訪碑刻所在殊以為憾<lb/>
甲申八月禮部尚書韓菼卒於位公長洲人中康熙癸<lb/>
丑會狀兩元授翰林修撰至今官先是以内閣學士予<lb/>
<pb n="KR3j0164_WYG_008-26a"/>
假歸乙亥奉<lb/>
召入京有屠西爽者以卜筮名呉中韓問之曰公此行<lb/>
官至尚書然癸未即當南歸過此不能歸矣韓入都累<lb/>
遷禮部吏部侍郎超拜大宗伯至癸未始嬰疾乞假未<lb/>
允甲申病增劇再疏告老<lb/>
命在任調理至是卒公平素為予述屠言且云過癸未<lb/>
不歸豈遂死耶王大司空<hi>鴻縚</hi>時同被<lb/>
召命聞屠語人曰韓公此行不歸矣果驗屠亦以癸未<lb/>
<pb n="KR3j0164_WYG_008-26b"/>
年卒<lb/>
康熙四十一年五月於<lb/>
保和殿頒賜<lb/>
御書大理少卿<hi>臣</hi>李斯義得臨黄庭堅書一幅其詩云<lb/>
談經草檄鬢華生初擁閩山傳節行江入桐廬青欲斷<lb/>
溪從劔浦碧來迎茶雖户種租宜薄鹽不家煎價賴平<lb/>
要使祈招歌徳意君恩豈為逺人輕四十三年十一月<lb/>
李以副都御史遷福建廵撫前詩竟為之䜟云<lb/>
<pb n="KR3j0164_WYG_008-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0164_WYG_008-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　香祖筆記卷八<lb/>
</p>
<p>
</p>
  </div>
<div>
<head>香祖筆記卷九</head> <lb/>
    <p>
<pb n="KR3j0164_WYG_009-1a"/>
欽定四庫全書<lb/>
　香祖筆記卷九<lb/>
　　　　　　　　　　　刑部尚書王士禎撰<lb/>
蜀人射白鷴錦雞以食余嘗賦詩記其事范石湖桂海<lb/>
虞衡志載嶺南近海郡或以鸚鵡作鮓孔雀翡翠為腊<lb/>
余邑子又有嗜食金魚者天地間何所不有<lb/>
瑇瑁背有甲十三片海人養以鹽水飼以纎鱗遇甲子<lb/>
庚申日輙不食謂之瑇瑁齋見虞衡志<lb/>
<pb n="KR3j0164_WYG_009-1b"/>
真臘風土記牛馬死不敢食亦不剥其皮革云以其與<lb/>
人出力故此俗勝中國人多矣<lb/>
朱相國平涵湧幢小品載其嘗館一貴人家其人奉齋<lb/>
一日怒厨人凡易十餘品俱不稱意朱笑謂之曰何不<lb/>
開齋近呉湖州園次<hi>綺</hi>遊廣州有僧大汕者日伺候督<lb/>
撫將軍諸監司之門一日向呉自述酬應雜遝不堪其<lb/>
苦呉笑應之曰汝既苦之何不出了家座上皆大噱二<lb/>
事頗相類而呉語尤可味楊誠齋詩云袈裟未著言多<lb/>
<pb n="KR3j0164_WYG_009-2a"/>
事著了袈裟事更多其此僧之謂乎<lb/>
天台山志僑寓條首載沈約字休文陳征鹵將軍永平<lb/>
中棄官乞為道士來憇桐栢見剡縣金庭觀石刻妄語<lb/>
可笑梁陳間安得兩沈約皆字休文休文為梁武帝佐<lb/>
命與陳逺不相及何以有此謬妄葢道釋好為傅會往<lb/>
往不稽時代不諳事理如真靈位業圖之類不可勝數<lb/>
也鶴林玊露以范雲與陳武帝九錫之命亦可笑<lb/>
余於宋南渡後詩自陸放翁之外最喜姜䕫堯章堯章<lb/>
<pb n="KR3j0164_WYG_009-2b"/>
又號白石道人學詩於蕭千巖而與范石湖楊誠齋善<lb/>
時黄岩老亦號白石亦學詩於千巖時稱雙白石云右<lb/>
見鶴林玉露<hi>南渡四大家為蕭楊范陸而誠齋答堯章詩云尤蕭范陸四詩翁則謂遂初也</hi>
玉露言子瞻謫儋州子由謫雷州魯直謫宜州皆章惇<lb/>
取其字之偏傍而謔之當時有術士曰儋字從立人子<lb/>
瞻其北歸乎雷字雨在田上承天之澤子由其未艾乎<lb/>
宜字有葢棺之象魯直其不返乎後皆驗予考之殊不<lb/>
然山谷以紹聖初謫涪州徙戎州徽宗即位赦復官建<lb/>
<pb n="KR3j0164_WYG_009-3a"/>
中靖國元年除知舒州崇寧元年知太平州二年以承<lb/>
天寺記為陳舉所訐羈管宜州竟卒於宜先是東坡已<lb/>
以建中靖國元年卒常州矣安得如羅云云乎按此說<lb/>
本之老學菴筆記乃謂二蘇公與劉莘老丞相莘老時<lb/>
貶新州故也<lb/>
余邑先輩文獻無徵每以為恨故於羣書中遇邑人逸<lb/>
事遺文輒掌録之乙酉再至安徳觀永平府志得邑方<lb/>
伯徐公凖詩一首盧龍塞云燕呼黑水作盧龍塞北風<lb/>
<pb n="KR3j0164_WYG_009-3b"/>
沙泣斷蓬漢將已隨羌笛老秦人莫恨久從戎公即詩<lb/>
人夜字東癡之曾祖也萬厯中嘗為永平太守<lb/>
朱性甫鐵網珊瑚載鮮于伯機所藏有唐沈傳師墨蹟<lb/>
一絶云積雪隂山欲度難傳更深夜鐵衣寒將軍破了<lb/>
單于陣更把兵書子細㸔傳師元和間名臣有嶽麓寺<lb/>
長句最佳此詩殊不類唐人風調<lb/>
合肥龔大宗伯<hi>鼎孳</hi>往往酒酣賦詩輒用杜韻歌行亦然<lb/>
予嘗舉以為問公笑曰無他只是綑了好打耳<lb/>
<pb n="KR3j0164_WYG_009-4a"/>
新安門人汪洪度字于鼎夙有詩名嘗有詠一品妃詩<lb/>
云敢以三春草蒙稱一品妃植根縁湛露發艶借恩輝<lb/>
幸自生同蒂羞將影獨違未須勞逺寄念此亦當歸自<lb/>
注當歸花曾入禁苑賜此名余按藥花入詩最新如人<lb/>
參枳殻皆見唐人詩連翹見楊太宰夢山詩余丙子使<lb/>
蜀山路中見白芨花因得西風盡日濛濛雨開遍空山<lb/>
白芨花之句若當歸詩人止習用太史慈姜伯約事未<lb/>
詠其花始見于鼎此詩耳按崔豹古今注當歸一名文<lb/>
<pb n="KR3j0164_WYG_009-4b"/>
無本草云七八月開花似蒔蘿淺紫色<lb/>
余偶論唐宋大家七言歌行譬之宗門李杜如來禪蘇<lb/>
黄祖師禪也<lb/>
謝方山<hi>重輝</hi>别業杏花村之東有古槐十餘株傳是正徳<lb/>
年間物乃總督宣大楊順侍郎故居也楊即殺沈鍊以<lb/>
媚嚴嵩者予徘徊其下顧謂方山曰此樹閱世古矣惜<lb/>
非安石之甘棠<lb/>
詞家綺麗豪放二𣲖往往分左右袒予謂第當分正變<lb/>
<pb n="KR3j0164_WYG_009-5a"/>
不當分優劣四十年前在廣陵與鄒訏士<hi>祇謨</hi>同定倚聲<lb/>
集予評陳卧子詞云如香車金犢流連陌阡反令人思<lb/>
草頭一㸃之樂<lb/>
宋人書問自尊與卑曰不具以卑上尊曰不備朋友交<lb/>
馳曰不宣見東軒筆録今人多不辨此然三字之分别<lb/>
殊亦不解<lb/>
孫仲謀欲築濡須塢諸將曰上岸擊賊跣足入船何用<lb/>
塢為快語讀之輒為浮一大白<lb/>
<pb n="KR3j0164_WYG_009-5b"/>
古樂府詩云百金買寶刀懸著中梁柱一日三摩挲劇<lb/>
于十五女等是快語語有令人骨騰肉飛者此類是也<lb/>
余家自高曾祖父已來各房正㕔皆置兩素屏一書心<lb/>
相三十六善一書陽宅三十六祥所以垂家訓示子孫<lb/>
也按三十六善見宋呉處厚青箱雜記三十六祥未詳<lb/>
所出<lb/>
又各房正㕔一聯云紹祖宗一脉眞傳克勤克儉教子<lb/>
孫兩行正路惟讀惟耕<lb/>
<pb n="KR3j0164_WYG_009-6a"/>
青箱雜記云前代有翰林學士本朝咸平中始置翰林<lb/>
侍讀學士以楊徽之為之又置翰林侍講學士以邢昺<lb/>
為之此讀講學士之始亦見石林燕語<lb/>
鴟尾之說傳記紛紜不一對類總龜謂龍生九子一名<lb/>
嘲風好險在殿角一名蚩吻好吞在殿脊博物志逸篇<lb/>
云螭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>形似獸性好望故立屋角上<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>形似龍性好<lb/>
風雨故用於屋脊二說已不同唐會要云漢武栢梁殿<lb/>
災越巫獻術言海中有魚名虬其尾似鴟激浪則降雨<lb/>
<pb n="KR3j0164_WYG_009-6b"/>
遂作其形置殿脊以厭火災又或謂漢栢梁臺災越巫<lb/>
上厭勝之法乃大起建章宫遂設鴟尾之象於殿脊二<lb/>
說亦有不同又龍九子一名霸下好負重故為碑座屓<lb/>
屭好文在碑文兩旁亦出總龜博物志逸篇又云屭贔<lb/>
性好負重故用載石碑螭虎形似龍性好文采故立於<lb/>
碑文上二說名字亦不同顧鄰初宗伯說畧云霸下未<lb/>
詳屭贔韻會云鼇也一曰雌鼇呉都賦云巨鼇屭贔是<lb/>
也廣雅云有角曰<graphic n="KR2836" url="https://raw.githubusercontent.com/kanripo/KR-Gaiji/master/images/KR2836.png" mimeType="image/png"/>龍無角曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音螭</hi>龍今世石碑上下<lb/>
<pb n="KR3j0164_WYG_009-7a"/>
四旁率刻螭虎而載石作龜形葢似鼇而稍訛霸下則<lb/>
竟不知何狀即龍生九子其名亦無一定之說也<lb/>
漢光武帝曰仕宦當作執金吾師古曰金吾鳥名也主<lb/>
辟不祥逸篇又以為九子之一云金吾形似美人首尾<lb/>
有兩翼其性通靈不睡故用以廵警則又似鰥魚之屬<lb/>
<hi>鰥魚見孔叢子</hi>又應劭曰吾者禦也掌執金革以禦非常古今<lb/>
注曰執金吾棒也以銅為之金塗兩末謂之金吾<lb/>
余向疑宋攻作之局曰文思院不詳命名之意青箱雜<lb/>
<pb n="KR3j0164_WYG_009-7b"/>
記云考工記㮚氏掌攻金其量銘曰時文思索故今世<lb/>
攻作之所號文思院江鄰幾云或說文思殿名聚工巧<lb/>
於其側因名之曰文思院使<lb/>
玉茗花海紅花皆山茶也古詩云淺為玉茗深都勝大<lb/>
曰山茶小海紅都勝即寶珠山茶<lb/>
田綸霞<hi>雯</hi>少司徒為詩文好新異康熙壬午謝病歸浹<lb/>
歲臥疴醫立方以進輒嫌其俗易他名始服之如以枸<lb/>
杞為天精人參為地精木香為東華童子之類其癖好<lb/>
<pb n="KR3j0164_WYG_009-8a"/>
新竒如此<lb/>
秦俗尚白民間遇元旦賀壽吉慶事輙麻巾素衣以往<lb/>
余所經歴西安鳯翔漢中諸府皆然聞<lb/>
西廵時民庶迎<lb/>
駕亦不改服按六朝人主宴處戴白紗帽晉人好著白<lb/>
接䍦謝萬著白綸巾南齊垣崇祖著白紗帽南史和帝<lb/>
時百姓皆著下簷白紗帽唐六典天子服有白紗帽又<lb/>
唐制新進士皆白袍故有袍似爛銀文似錦相將白日<lb/>
<pb n="KR3j0164_WYG_009-8b"/>
上青天之句而肅宗與李泌同出觀者謂衣黄聖人衣<lb/>
白山人則人臣在君前亦可衣白矣清波雜志載宋乾<lb/>
道中内相王日嚴謂一堂環坐皆淺素極可憎乞仍存<lb/>
紫衫又云前此仕族子弟未受官者皆衣白則六朝唐<lb/>
宋皆有之不止西方尚白也酉陽雜俎云北朝時徐州<lb/>
角城縣僧尼著白布法衣<lb/>
余家藏宋王晉卿烟江疊嶂圖長卷後有米元章書東<lb/>
坡長句康熙癸未三月<lb/>
<pb n="KR3j0164_WYG_009-9a"/>
萬壽節九卿皆進古書書畫為壽此卷蒙納入内府傳<lb/>
㫖云向來進御凡畫概無收者此卷畫後米字甚佳故<lb/>
特納之仍諭知<lb/>
濟南有帝舜祠在南門之内癸未春方作醮事火忽自<lb/>
殿上出頃刻焚爇殆盡踰數日諸當事有事於祠方就<lb/>
殿址禮拜堦下舜井水忽溢高數尺須臾汎濫急覓輿<lb/>
馬而出竟不終禮而罷亦異災也井水出祠北流入明<lb/>
湖至今尚然不知是何祥也泰山東嶽廟同時亦災<lb/>
<pb n="KR3j0164_WYG_009-9b"/>
上駐蹕杭州山隂耆民王錫元同胞兄弟五人見於<lb/>
行宫長次係雙生皆年八十三年七十八四年七十六<lb/>
五年七十五率子姪凡十七人孫十八人<lb/>
賜宴<lb/>
賜縀錦各一疋又<lb/>
賜御書扁額一門人瑞見邸報東坡志林載合浦老人<lb/>
蘇佛兒年八十二有兄二人長九十二次者九十亦庶<lb/>
幾矣<lb/>
<pb n="KR3j0164_WYG_009-10a"/>
四十四年春夏雨澤愆期至五月望乃雨二十一日雨<lb/>
自酉迄辰逺近霑足榖秫皆甦豆乃播種六月初八十<lb/>
一日皆大雨縣東境有蝗自東北來南去不為災廿四<lb/>
廿五日復大雨<lb/>
清波雜志言鄭𤾉叔靄集荆襄川蜀金石刻為五路墨<lb/>
寶既録碑之全文附以已說歐陽集古考究未備者間<lb/>
有辯正類為數巨册考證良備悉上秘府按宋人多留<lb/>
意金石文字惟歐陽永叔劉原父吕進伯趙明誠董逌<lb/>
<pb n="KR3j0164_WYG_009-10b"/>
黄長睿薛紹彭于今獨著鄭之名迄無知者不獨其書<lb/>
之湮沒無傳也惜哉南宋人陳起有寶刻叢編尤為該<lb/>
洽嘗從朱竹垞<hi>彛尊</hi>見寫本未暇鈔録<lb/>
濟寧州學武生歐陽淕叩<lb/>
閽自稱大禹之後下其詞廵撫議大禹姒姓歐陽淕狂<lb/>
率冒稱後裔革去武生依律充軍云<lb/>
明太宗攻濟南鐵鉉出戰倐見有羣僧助戰甚力跡之<lb/>
入大佛山琵琶洞中洞石壁上刻阿羅漢皆汗流浹體<lb/>
<pb n="KR3j0164_WYG_009-11a"/>
命以鐵撾碎其首像乃唐貞觀時製<lb/>
歷城穆吏部深字桂陽為閹寺所中罷歸鬱鬱成疾額<lb/>
中有一小人騎驢時時往來醫不知其何疾竟以是卒<lb/>
明徳藩端王于白雲湖<hi>在章丘亦名劉郎中泊</hi>得一馬鹿形每宴<lb/>
會則列於筵前負八寶盤崇禎戊寅馬無故自斃未幾<lb/>
濟南陷<lb/>
濟南藩司署後臨明湖西偏即曾子固集中所謂西湖<lb/>
也曾守郡日嘗作名士軒軒今入署中明時尚有古竹<lb/>
<pb n="KR3j0164_WYG_009-11b"/>
數竿芍藥一叢傳是宋故物<lb/>
環明湖有七橋曰芙蓉水西湖西北池百花濼源石橋<lb/>
曾子固詩從此七橋風與月夢魂長到木蘭舟<lb/>
元張文忠養浩故居在今布政司街有七聘堂今改為<lb/>
祠明尹恭簡旻宅在歷城縣治東尹家巷邉尚書貢宅<lb/>
在王府前<hi>今廵撫衙署</hi>有萬卷樓王祭酒雲芝<hi>名同先尚書公諱</hi>李<lb/>
按察攀龍宅皆在西門外柴市許長史邦才宅在布政<lb/>
司街<lb/>
<pb n="KR3j0164_WYG_009-12a"/>
漢終軍故里在府城南九十里尹太宰旻尹家亭子在<lb/>
湖上邉尚書貢别業在張馬泊劉吏部天民别業在城<lb/>
南六十里弔枝菴許長史邦才别業在北水門外殷文<lb/>
壯士儋通樂園在趵突泉西趙尚書世卿别業在府城<lb/>
東祝店李按察攀龍白雪樓初在韓倉店所謂西揖華<lb/>
不注東揖鮑山者後改作於百花洲在王府後碧霞宫<lb/>
西許長史詩所謂湖上樓也今趵突泉東有白雪樓乃<lb/>
後人所建以寓仰止之意非舊蹟也<lb/>
<pb n="KR3j0164_WYG_009-12b"/>
娥皇女英祠在趵突泉今廢曾子固詩層城齊魯衣冠<lb/>
會况有娥英詫世人水經注濼源亦謂娥英水以泉上<lb/>
有舜妃娥英廟故也俗人但知吕仙祠矣<lb/>
宋李易安名清照濟南李格非文叔之女詞中大家其<lb/>
母王狀元拱辰女亦工文章<lb/>
辛幼安棄疾亦歴城人亦詞中大家少與党懷英同學<lb/>
南渡為名臣党入金官翰林學士承㫖尤工篆書<lb/>
徳州謝生方山郎中之兄也嘗於城北水次掘得一甕<lb/>
<pb n="KR3j0164_WYG_009-13a"/>
色黝而光可以鑑舁置於家忽於黝光中見人影細審<lb/>
之具仙佛美人衣冠甲士種種諸相須臾變滅旬日後<lb/>
乃無所睹<lb/>
徳州四牌坊西居人掘地得古冢中一石枕上鋟詩云<lb/>
百寶裝腰帶金絲絡臂韝笑時花近眼舞罷錦纒頭閒<lb/>
門中今古録論李易安晚節改適云翁則清獻為時名<lb/>
臣又引瞿佑詩話清獻名家厄運乖羞將晚景對非才<lb/>
云云以挺之為抃謬矣葢以閲道諡清獻而挺之諡清<lb/>
<pb n="KR3j0164_WYG_009-13b"/>
憲故致此舛訛耳<lb/>
謝肇淛西呉支乗云元時呉興三絶趙松雪書錢舜舉<lb/>
畫馮應科筆<lb/>
尹旻墓在八里山王雲芝墓在龍窩山南邉貢墓在萊<lb/>
莊劉天民墓在五里溝李攀龍墓在栁溝許邦才墓在<lb/>
火閘<lb/>
天心水面亭南有薛文清王文成二公祠東有許忠節<lb/>
公<hi>逵</hi>祠正統間文清以吏部尚書郭璡薦督學山東文<lb/>
<pb n="KR3j0164_WYG_009-14a"/>
成以𢎞治甲子典山東試得堂邑穆文簡<hi>孔暉</hi>為解元忠<lb/>
節初令樂陵當劉六之亂破賊全城後與孫忠烈公<hi>燧</hi>
同死宸濠之變祠中有庶子何洛文碑又一碑刻大復<lb/>
先生何景明樂陵令行一篇洛文即大復之孫也<lb/>
濟南郡城東七十里龍山鎮即水經注巨合城也漢耿<lb/>
弇討費敢進兵先脅巨里即此東坡陽關詞濟南春好<lb/>
雪初晴行到龍山馬足輕舊注引孟嘉落帽事固大謬<lb/>
施注竟畧之以此知注書之難而陸務觀任淵皆不敢<lb/>
<pb n="KR3j0164_WYG_009-14b"/>
注蘇有以也<lb/>
王文正不知藥欄之壞而時服其徳量陳彭年不知僦<lb/>
宅有石榴樹而人譏其躁進其人品異也<lb/>
宋太宗問杜鎬官家之義鎬以三皇官天下五帝家天<lb/>
下為對太宗善之蔡邕獨斷曰親近侍從稱曰大家百<lb/>
官小吏稱曰天家天子無外以天下為家故稱天家也<lb/>
漢書東平王宇曰今縣官年少張晏曰不敢指斥成帝<lb/>
謂之縣官然不明著其義當亦稱陛下乘輿之義也邕<lb/>
<pb n="KR3j0164_WYG_009-15a"/>
又曰陛下者天子必有近臣執兵陳於陛側以戒不虞<lb/>
謂之陛下者羣臣與天子言不敢直斥故呼在陛下者<lb/>
而告之由卑達尊之意也乘輿出於律律云敢盗乘輿<lb/>
服御物謂天子所服食者也天子至尊不敢渫瀆言之<lb/>
故託之乗輿乗猶載也輿猶車也或謂之車駕又曰天<lb/>
子自謂曰行在所猶言行所至也<lb/>
澶淵之盟既成王欽若進孤注之說而萊公見疎太祖<lb/>
朝盧多遜請移都鎮州經畧攻取俟復幽薊則還蹕於<lb/>
<pb n="KR3j0164_WYG_009-15b"/>
汴此真孤注耳<lb/>
本朝遇<lb/>
内朝行慶賀禮則<lb/>
上拜於<lb/>
兩宫之門内諸王公貝勒貝子等從拜於門外閣臣亦<lb/>
與焉六部尚書都察院左都御史已下則拜於<lb/>
午門最為得體宋天聖中明肅太后垂簾詔皇帝率羣<lb/>
臣上皇太后壽范文正仲淹方為秘閣挍理上疏請皇<lb/>
<pb n="KR3j0164_WYG_009-16a"/>
帝率親王皇族於内中上壽詔宰臣率百僚於前殿上<lb/>
兩宫壽即今制也事詳儒林公議<lb/>
無錫馬翀字雲翎文肅公世竒之孫起自孤露中康熙<lb/>
壬子江南郷試詩有竒氣時時仿李長吉而未竟其才<lb/>
游京師所皈心者獨余與崑山葉文敏訒菴<hi>方藹</hi>他無所<lb/>
詣也歸未幾而病依靈岩毅禪師於栢城菴得領悟一<lb/>
夕索筆書偈曰刀斫虛空於吾何有十里桃花千溪楊<lb/>
桞泊然而化年才三十<lb/>
<pb n="KR3j0164_WYG_009-16b"/>
惡詩相傳流為里諺此真風雅之厄也如世亂奴欺主<lb/>
時衰鬼弄人唐杜荀鶴詩也今朝有酒今朝醉明日愁<lb/>
來明日愁羅隠詩也但知行好事莫要問前程五代馮道<lb/>
詩也閉門不管庭前月分付梅花自主張南宋陳隨隱<lb/>
自述其先人藏一警句為真西山劉漫塘所賞擊者也<lb/>
宋太祖自陳橋擁兵囘長入祗候班喬陸二卒長率衆<lb/>
拒於南門乃入自北解衣折箭誓不殺咸義不臣宋自<lb/>
縊太祖親至直舍歎曰忠義孩兒賜廟曰忠義易班曰<lb/>
<pb n="KR3j0164_WYG_009-17a"/>
孩兒終宋之世孩兒班帽後垂粉青頭<graphic n="KR2254" url="https://raw.githubusercontent.com/kanripo/KR-Gaiji/master/images/KR2254.png" mimeType="image/png"/>為周世宗持<lb/>
服直舍正門以黄羅䕶之傍穿小門出入用以旌忠南<lb/>
渡景定間又命譔二侯加封碑文惜二侯之名無考碑<lb/>
文見隨隱漫録据此則宋歴朝之褒忠可謂至矣五代<lb/>
史乃不為韓通立傳何所忌諱耶王子融作唐餘録載<lb/>
韓通於忠義傳且冠以宋初褒贈之典有見哉<lb/>
薛尚功鐘鼎欵識第二卷有濟南鼎二其文如五嶽真<lb/>
形圖薛云是向<graphic n="KR2166" url="https://raw.githubusercontent.com/kanripo/KR-Gaiji/master/images/KR2166.png" mimeType="image/png"/>傳本又云二銘字畫竒怪未容詮釋<lb/>
<pb n="KR3j0164_WYG_009-17b"/>
以鼎出濟南姑以名之此吾郡典故也然二鼎今不知<lb/>
所在或已入宣和内府矣<lb/>
楓窻小牘言宋婦人封號自夫人以下凡八等如侍郎<lb/>
以上封碩人太中大夫以上封令人通直郎以上封孺<lb/>
人今皆無之碩人孺人率為婦人之通稱矣<lb/>
楓牕小牘記東坡一帖録足疾方葳靈仙牛膝二味為<lb/>
末蜜丸空心服神效<lb/>
宋有杜善甫者濟南名士善為詩時有掌兵官逺戍其<lb/>
<pb n="KR3j0164_WYG_009-18a"/>
妻宴客竟夕笙歌善甫賦詩云高燒銀燭照雲鬟沸耳<lb/>
笙歌徹夜闌不念征西人萬里玉關霜重鐵衣寒聞者<lb/>
韙之詩見山書隨筆<lb/>
癸辛雜識言劉羲仲摘歐陽五代史之譌誤為糾謬一<lb/>
書以示坡公云云又言揮麈録云蜀人吳縝初第請于<lb/>
文忠願預官屬不許因作糾謬疑其别是一書不知吳<lb/>
縝所著糾繆乃新唐書也予家有舊刻本當是公謹未<lb/>
睹此故疑為一書耳<lb/>
<pb n="KR3j0164_WYG_009-18b"/>
東坡志林云唐末五代文章衰盡詩有貫休齊已書有<lb/>
亞棲村俗之氣大略相似此論固然然齊已白蓮集至<lb/>
今尚傳余嘗見海虞馮氏寫本有荆南孫光憲序篇帙<lb/>
完好略無闕佚文章流傳信有命乎<lb/>
吾家西第石帆亭玉版書屋多大竹常有小鳥翠色飛<lb/>
鳴其間大僅踰婦人釵梁物或結巢堅緻如罘罳似即<lb/>
嶺南之翡翠也栁文暢有詠白蘋洲翡翠詩則不惟粤<lb/>
中有之矣李衛公有桐花鳳賦亦類此歸田録載宜春<lb/>
<pb n="KR3j0164_WYG_009-19a"/>
庫有翡翠琖一隻形似碧玉乃所謂翡翠屑金者非此<lb/>
鳥之羽也<lb/>
越絶言舜父頑母嚚兄狂弟傲尸子言舜事親養兄為<lb/>
天下法是舜又有兄也尸子又云其游得六人曰雄陶<lb/>
方回續伯牙陽東不識秦不空皆賢者也或益以靈甫<lb/>
為七人然則舜既徴庸而七人者何以皆不見舉諸子<lb/>
之言誕妄不經如此吕覽淮南新序説苑之類類此者<lb/>
多有君子存而不論可矣<lb/>
<pb n="KR3j0164_WYG_009-19b"/>
東坡謂史記舜請流共工于幽陵以變北狄殛鯀于羽<lb/>
山以變東夷云云屈原云鯀悻直以亾身則鯀乃剛而<lb/>
犯上者耳若四族皆小人安能變四裔之俗哉葢四族<lb/>
之誅皆非誅死但遷之遠方為要荒之君長爾此論與<lb/>
竹書紀年黜崇伯鯀合而史記乃附㑹以渾敦窮竒檮<lb/>
杌饕餮惡獸之名杜預又以檮杌為鯀若然則所謂不<lb/>
可教訓不知話言不惟方命圯族而已四岳何為而舉<lb/>
而堯何為而姑試之耶皆不可通韓非子又謂堯欲傳<lb/>
<pb n="KR3j0164_WYG_009-20a"/>
天下於舜鯀與共工諌堯不聴舉兵而誅鯀于羽山誅<lb/>
共工于幽州吕氏春秋則謂堯以天下讓舜鯀為諸侯<lb/>
怒欲為亂比獸之角能以為城舉其尾能以為旌舜于<lb/>
是殛之羽山審若是則堯舜揖讓而先以征誅而舜乃<lb/>
以私憾殺鯀何以服天下由是黄熊元魚黄龍諸妄説<lb/>
紛紛而起禹何其不幸哉楚詞注堯長放鯀于羽山絶<lb/>
在不毛之地三年不舍其罪與東坡之説相近差可信<lb/>
南城陳伯璣允衡善論詩昔在廣陵評予詩譬之昔人<lb/>
<pb n="KR3j0164_WYG_009-20b"/>
云偶然欲書此語最得詩文三昧今人連篇累牘牽率應<lb/>
酬皆非偶然欲書者也坡翁稱錢唐程奕筆云使人作字<lb/>
不知有筆此語亦有妙理<lb/>
郭文答温忠武曰人無害獸心則獸亦不害人予佩此語<lb/>
終身故在世塗官中外者四十五年而與世澹忘如海鷗<lb/>
鳥晚嵗乃為風馬牛不相及之事為宵人媒蝎中傷似郭<lb/>
文之言有時而不驗然適遂其魚鳥之性雖不敢矯情徳<lb/>
之亦未嘗以為怨也觀音經云咒詛諸毒藥所欲害身者<lb/>
<pb n="KR3j0164_WYG_009-21a"/>
念彼觀音力還著于本人坡翁改之實獲我心耳<lb/>
趙徳麟侯鯖録以醉鄉日月為皇甫松持正撰誤也持<lb/>
正乃皇甫湜字松湜之子也<lb/>
余初撰五言詩七言詩成京師同人鈔寫祇有七部即<lb/>
蔣京少景祁所刻陽羨本也曲阜顔吏部修來<hi>光敏</hi>手鈔<lb/>
杜蘇黄陸四家歌行而以余詩次其後日雒誦之<lb/>
古藥方一兩乃今之三兩也隋合三兩為一兩右見江<lb/>
鄰幾雜志及侯鯖録今醫家或未知此<lb/>
<pb n="KR3j0164_WYG_009-21b"/>
蜀道有郎當驛即明皇雨中聞鈴聲處予丙子嵗過之題詩<lb/>
驛壁云金鷄賜帳事披猖河朔從兹不屬唐却使青騾行<lb/>
萬里三郎當日太郎當三郎郎當黄旛綽對明皇語也<lb/>
蜀道有花名龍爪花色殷紅秋日開林薄間甚艶又有<lb/>
蟲其聲清越如擊磬然予壬子初入蜀曾有絶句云稻<lb/>
熟田家雨又風枝枝龍爪出林紅數聲清磬不知處山<lb/>
子晚啼黄葉中游宦紀聞載永福古䜟云龍爪花紅狀<lb/>
元西東後石壁松上生龍爪瑞花其年蕭國梁魁天下<lb/>
<pb n="KR3j0164_WYG_009-22a"/>
次舉黄定臚傳復第一距花生處東西各三十五里想<lb/>
即此花然山中樵蘇習見不知其為可貴也<lb/>
游宦紀聞記程沙隨治腎虛腰痛方杜仲酒浸透炙乾<lb/>
擣羅為末無灰酒調下又記治食生冷心脾痛方用陳<lb/>
茱萸五六十粒水一大盞煎取汁去滓入平胃散三錢<lb/>
再煎熱服又沙隨嘗患淋日食白東𤓰三大甌而愈<lb/>
干支即幹枝省文張世南云<lb/>
余昔閱高麗史愛其臣金富軾之文又兄弟一名軾一<lb/>
<pb n="KR3j0164_WYG_009-22b"/>
名轍疑其當宣和時去元祐未逺何以已竊取眉山二<lb/>
公之名讀游宦紀聞云徐兢以宣和六年使高麗密訪<lb/>
其兄弟命名之意葢有所慕文章動蠻貊語不虛云觀<lb/>
此則知余前疑不誤而是時中國方禁錮蘇黄文章字<lb/>
畫豈不為島夷所笑哉<lb/>
雪峯百里間多奯竹筍味甚美寺衆自三月至六月猶<lb/>
饜飫是義存禪師手植余考戴凱之竹紀六七十種而<lb/>
無奯竹先方伯贈尚書府君譜竹尤多亦不之及近杭<lb/>
<pb n="KR3j0164_WYG_009-23a"/>
僧奯堂有詩名其自號殆取諸雪峯云奯音豁字書云<lb/>
空大也<lb/>
五代楊少師凝式旦將出游僕請所之楊曰宜東游廣<lb/>
愛寺僕曰不若西游石壁寺凝式舉鞭曰姑游廣愛僕<lb/>
又請游石壁凝式曰姑游石壁此與明陳太常音也罷<lb/>
相似雖似可笑實有雲行水流之意可以心空及第<lb/>
歐陽文忠詩雒陽相君忠孝家可憐亦進姚黄花考澠<lb/>
水燕談雒陽進花始於李文定廸非始思公<lb/>
<pb n="KR3j0164_WYG_009-23b"/>
宋王闢之聖涂云皇祐中范文正公守青州興龍僧舍<lb/>
西南洋溪中有甘泉涌出公搆亭泉上刻石記之幽人<lb/>
逋客往往賦詩鳴琴烹茶其上日光玲瓏珍禽上下真<lb/>
物外之游歐陽永叔劉貢父皆有詩刻石青人目之曰<lb/>
范公泉按范公泉非一今益都西南百八十里顔神鎮<lb/>
城東秋谷有范公祠泉清泠出祠中東北流合城西之<lb/>
籠水亦名顔孃泉北流歷淄川長山新城為孝水鄒平<lb/>
長白山東峯上之書堂西峯下之醴泉寺皆有范公泉<lb/>
<pb n="KR3j0164_WYG_009-24a"/>
葢文正幼隨其母流寓長山讀書長白山中又往來秋<lb/>
谷故范泉有三皆其孤貧流寓時讀書之蹟而青州之<lb/>
范泉則既貴後宦游之蹟也世或不知故詳著之<lb/>
海寧陸處士氷修<hi>嘉淑</hi>昔在京師與施愚山<hi>閏/章</hi>梅耦長<hi>庚</hi>
每夕必過予邸不冠不襪縱談至夜分始别去陸有絶<lb/>
句紀事云科跣到門衣不船船襟紉葢方言也若杜子美<lb/>
天子呼來不上船自紀實事冷齋夜話以為用方言則<lb/>
鑿矣<lb/>
<pb n="KR3j0164_WYG_009-24b"/>
武林陸圻字麗京晚號講山隱居賣藥後游嶺南禮天<lb/>
然禪師法名今龍又常游温台諸山中無定所或云有<lb/>
見之武當者終不詳其踪跡也或以問洪昇昉思答以<lb/>
口號曰君問西泠陸講山飄然瓶鉢竟忘還乗雲或作<lb/>
孤飛鶴來往天台鴈宕間昇予門人以詩有名京師遭<lb/>
家難流寓困窮備極坎廪歸杭年餘五十矣甲申自苕<lb/>
霅歸落水死其詩大半經予㸃定不知其子能收拾否<lb/>
蒲州呉雯天章詩尤超逸予嘗目為仙才亦以甲申病<lb/>
<pb n="KR3j0164_WYG_009-25a"/>
歿於家皆士之才而不遇者而天終厄之如此惜哉<lb/>
予童子時嘗夢人屬對出句云君子有酒㫖且多予應<lb/>
聲曰詩人之賦麗以則覺而不知所謂後亦卒無驗云<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0164_WYG_009-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　香祖筆記卷九<lb/>
</p>
<p>
</p>
  </div>
<div>
<head>香祖筆記卷十</head> <lb/>
    <p>
<pb n="KR3j0164_WYG_010-1a"/>
欽定四庫全書<lb/>
　香祖筆記卷十<lb/>
　　　　　　　　　　　刑部尚書王士禎撰<lb/>
昭王南征其君子化為猿鶴小人化為沙蟲疑是誕㒺<lb/>
語耳然世頗有此事如望帝化杜宇牛哀李委化虎郗<lb/>
后化蟒李林甫化牛之類清波雜志載章惇化猫泊宅<lb/>
編載馮拯化驢甚異不知盧杞柳璨蔡京秦檜史彌逺<lb/>
嚴嵩之徒又當化何物耳檜墓在金陵城南牧羊亭至<lb/>
<pb n="KR3j0164_WYG_010-1b"/>
今呼為狗葬則其化韓盧必矣<lb/>
玉川子詩春秋三傳束高閣後世乃有故實暗合者可<lb/>
為一笑常秩治春秋學著書數十卷後以王安石薦起<lb/>
安石不喜春秋秩遂諱之時兩河告饑詔青苗錢權行<lb/>
倚閣或戲秩曰君之春秋亦權倚閣乎故予謂秩與种<lb/>
放皆穿窬小人而無識者猶載之隱逸傳不大謬耶<lb/>
廣東廵撫石文晟疏言番禺縣已故儒士李無械妻何<lb/>
氏年百有一歲例請旌表下禮部議允行<lb/>
<pb n="KR3j0164_WYG_010-2a"/>
李義山對雪詩欲舞定隨曹植馬有情應㸃謝莊衣雖<lb/>
非上乘語然尚不失雅馴墨客揮犀載羅可二句云斜<lb/>
侵潘岳髩橫上馬良睂則晚唐五代悪道所謂下劣詩<lb/>
魔者也雅俗之間不可不辨<lb/>
老學菴筆記陳師錫家享儀以冬至前一日為冬住又<lb/>
云唐盧頊傳云是日冬至除夜乃知唐人冬至前一日<lb/>
亦謂之除夜吾鄉三十年前冬至節祀先賀嵗與除夕<lb/>
元旦同近乃不行亦不知其所以然也乙酉夏二東多<lb/>
<pb n="KR3j0164_WYG_010-2b"/>
疫忽有鄉人持齋素者言以五月晦為除夕禳之則疫<lb/>
可除一時村民皆買香燭祀神祗祖先亦妖言也<lb/>
康熙乙酉五月十八日大風從西北來先以黃氣繼以<lb/>
赤氣氣過而風晝晦大樹皆㧞蒲臺縣之陳化鎮有三<lb/>
人同行風至伏田間及風息則三人伏處皆成墳如新<lb/>
築者三人皆死其下又人家造屋三間初就忽移置五<lb/>
里外梁柱瓦甓如故此與丁巳五月朔京師之風同<lb/>
後漢書雒陽男子夜龍以弓箭射北闕龍有從兄陽夜<lb/>
<pb n="KR3j0164_WYG_010-3a"/>
姓也<lb/>
放翁筆記謂古所謂揖但舉手而已今所謂喏乃始於<lb/>
江左諸王然則漢汲長孺長揖大將軍當是舉手耳然<lb/>
何以云長揖耶<lb/>
梁園風雅明雍丘趙彦復微生臨清汪元范明生所撰<lb/>
自李獻吉何仲黙王子衡高子業以下凡八人義例嚴<lb/>
潔予嘗勸宋中丞牧仲合劉欽謨中州文表刻之呉中<lb/>
以備河南文獻乙酉六月適寄到風雅新刻本乃嘉定<lb/>
<pb n="KR3j0164_WYG_010-3b"/>
門人陸廷燦較刋者予笑謂座客曰吾為朋友謀則善<lb/>
矣吾鄉文獻乃聽其放失可乎故嘗欲輯海右六郡前<lb/>
輩作者遺集五十家斷自洪永已來如許襄敏彬黃忠<lb/>
宣福秦襄毅紘馬文簡愉劉文和珝毛文簡紀王叔武<lb/>
宗文靳兩城學顔藍田玉夫殷近夫雲霄穆文簡孔暉<lb/>
邊尚書貢劉希尹天民許尚書成名王文定道殷文莊<lb/>
士儋馮閭山裕子汝强惟健汝行惟敏汝言惟訥李滄<lb/>
溟攀龍李伯承先芳蘇侍郎祐楊太宰巍劉範東隅呉<lb/>
<pb n="KR3j0164_WYG_010-4a"/>
太宰嶽戚少保繼光子子冲澹龔方洲秉徳于文定愼<lb/>
行兄厖睂生愼言郭魯川本傅金沙光宅于念東若瀛<lb/>
李愚谷舜臣李中麓開先邢子愿侗公文介鼐弟舉人<lb/>
浮來□馮文敏琦鍾尚書羽正謝茂秦榛許殿卿邦才<lb/>
從叔祖伯石象艮季木象春高孩之出鄒養浩頤賢先<lb/>
伯父侍御府君與𦙍盧徳水世㴶王湘客若之劉節之<lb/>
孔和張元明光啓徐東癡夜董樵谷樵輩擷其菁華都<lb/>
為一集守官京師四十餘載匆匆未暇今歸田矣而髦<lb/>
<pb n="KR3j0164_WYG_010-4b"/>
及之耳目神理非復故吾不知斯志能終遂焉否也聊<lb/>
志此以俟他日<hi>乙酉六月廿二日西堂書</hi>
小説演義亦各有所據如水滸傳平妖傳之類予甞詳<lb/>
之居易錄中又如警世通言有拗相公一篇述王安石<lb/>
罷相歸金陵事極快人意乃因盧多遜謫嶺南事而稍<lb/>
附益之耳故野史傳奇往往存三代之直反勝穢史曲<lb/>
筆者倍蓰前輩謂村中兒童聽説三國事聞昭烈敗則<lb/>
顰蹙曹操敗則歡喜踊躍正此謂也禮失而求之野惟<lb/>
<pb n="KR3j0164_WYG_010-5a"/>
史亦然　平妖傳多目神借用呂文靖事指使馬遂乃<lb/>
北寺留守賈魏公所遣借作潞公耳鄭毅夫有馬遂傳<lb/>
嚴三㸃已詳予居易錄<lb/>
靈寳許氏塋在縣東數里背岡阜靣黃河以河北中條<lb/>
山為案襄毅公冡在西莊敏文簡而下諸子孫以次而<lb/>
東形勢極河山之雄壯蔡京葬其父於杭之臨平以錢<lb/>
唐江為水越之秦望山為案尤據江山之勝然京與其<lb/>
子攸絛輩皆不得其死堪輿之説其足恃乎亦存乎其<lb/>
<pb n="KR3j0164_WYG_010-5b"/>
人也<lb/>
筆記言宋時前輩遇通家子弟請設拜既受之則設席<lb/>
望其家遥拜其父祖乃坐又一書記米元章與人書至<lb/>
某再拜則置筆几上正衣冠對書再拜又蘇黃晁張門<lb/>
狀皆手書又前輩與人書言除批答門狀外未嘗自書<lb/>
昔人於酬接書問間古道如此今後輩不知先進遺風者<lb/>
多矣<lb/>
青浦縣有地名孔宅相傳隋蘇州刺史孔子三十四代<lb/>
<pb n="KR3j0164_WYG_010-6a"/>
孫禎葬先聖衣冠處乙酉<lb/>
南廵駐蹕松江府<lb/>
御書聖蹟流徽扁額及二陸祠董其昌家祠<hi>芝□靈氣</hi>扁額<lb/>
頒賜<lb/>
諭其昌孫侯銓州同建中送吏部先用得荆門州皆曠<lb/>
典也<lb/>
余前記梵書薜荔為餓鬼又按酉陽雜俎云人犯五千<lb/>
惡為五獄鬼萬惡乃墮薜荔也<lb/>
<pb n="KR3j0164_WYG_010-6b"/>
華山玉泉院山蓀亭大石旁有無憂樹四酉陽貝編云<lb/>
無憂樹女人觸之花方開亦蘭稱待女花之類<lb/>
荆州街子葛清自項以下遍體刺白居易詩凡三十餘<lb/>
處人呼為白舍人行詩圖此視書團扇繡弓衣者竒矣<lb/>
而出於市井之流尤竒之竒<lb/>
宋靖康間東京織帛及婦人首飾皆備四時如桃杏荷<lb/>
菊梅花之屬謂之一年景予昔使東粤過贑報謁丁鴈<lb/>
水憲僉留飯園亭時甫過上元數日瓶中插雜花如桃<lb/>
<pb n="KR3j0164_WYG_010-7a"/>
梅桂花佛桑之屬皆盛開予戲語鴈水君可謂四時之<lb/>
氣具備比過嶺則芭蕉隆冬亦不凋始知摩詰雪中芭<lb/>
蕉未可輕議特粤中雪不易得耳<lb/>
宋士大夫以四六牋啓與手簡駢緘之謂之雙書後益<lb/>
以單紙直叙所請謂之品字封後又變而為劄子多至<lb/>
十幅淳熙末朝士以小紙高四五寸濶尺餘相往來謂<lb/>
之手簡予家所藏萬厯中先逹名人與諸祖父書劄皆<lb/>
用朱絲闌大副啓雖作家書亦然五十年來乃易為寸<lb/>
<pb n="KR3j0164_WYG_010-7b"/>
楮日趨簡便而古意無復存矣<lb/>
放翁云漢嘉茘子熟時凌雲山安樂園皆盛處余昔過<lb/>
嘉州考圖經明時止有㑹江門一株熟時專供蜀府他<lb/>
即無有獻賊亂蜀後并此一株亦不復存矣<lb/>
宋寫書多用蒲圻縣紙今殊不聞<lb/>
宋人詩至歐梅蘇黃王介甫而波瀾始大前此楊劉錢<lb/>
思公文潞公胡文恭趙清獻輩皆沿西崑體王元之獨<lb/>
宗樂天然予觀宋景文近體無一字無來歴而對仗精<lb/>
<pb n="KR3j0164_WYG_010-8a"/>
確非讀萬卷者不能迥非南渡以後所及今人耳食譽<lb/>
者毁者皆矮人觀場未之或知也<lb/>
呉江門人徐翰林電發<hi>釚</hi>寄西村集集凡二十八卷其<lb/>
鄉先輩史鑑明古著也明古成化間高士與沈啓南齊<lb/>
名而與呉原博王濟之李貞伯友善為三原端毅公所<lb/>
知按集中有曽祖文質府君行狀祇言洪武中縛貪吏<lb/>
詣闕事無一語及靖難而呉文定為明古表墓止云曽<lb/>
祖彬亦無一語及遜國則致身錄之作果不足信然當<lb/>
<pb n="KR3j0164_WYG_010-8b"/>
時胡為而有此説遂傳千古之疑此集是陳仲醇繼儒<lb/>
選<lb/>
後漢嚴光傳齊國上言有一男子披羊裘釣澤中今臨<lb/>
淄縣南十里淄水上有釣臺傳是子陵故蹟而與七里<lb/>
瀬釣臺隱顯迥别此水一號龍女水又名裙帶水<lb/>
澠水燕談記王黃州題孫僅文編云明年再就堯堦試<lb/>
應被人呼小狀元僅果繼兄何復第一世以元之為知<lb/>
人予昔在京師丙辰榜後常熟歸少詹孝儀<hi>允肅</hi>以舉子<lb/>
<pb n="KR3j0164_WYG_010-9a"/>
下第留京師每徒歩造予寓舍以詩卷相質予語之曰<lb/>
君書法既工而新詩無一怨尤憔悴之語將來必狀元<lb/>
及第己未臚傳果第一又丁丑常熟嚴寶成虞惇癸未<lb/>
閩縣趙書山晉予皆决其必登鼎甲巳而二君先後榜<lb/>
眼及第二君皆予門生也<lb/>
慶厯中蘇子美進奏院祠神事起無敢救解者韓魏公<lb/>
從容言於仁宗曰舜欽一醉飽之過止可薄治之何至<lb/>
如此帝悔之歐陽兖公作蘇氏集序云嗟吾子美以一<lb/>
<pb n="KR3j0164_WYG_010-9b"/>
酒食之過至流落以死正用韓公語而誌中不載其事<lb/>
田告字象宜篤學有文少學詩於陳希夷東遊過濮客<lb/>
於王元之㑹河决著禹元經三卷已而得水樹於濟南<lb/>
明水將隱居焉貽書徐常侍鉉鉉答曰負鼎叩角顧廬<lb/>
築岩各由其時不失其道在我而已何常之有遂决高<lb/>
蹈筮易遇暌因自號暌叟從學者常數百人淳化中韓<lb/>
丕言於天子召赴闕詔書及門而卒皇祐中濟南翟書<lb/>
裒其文四十八篇析為三卷又次其出處作暌叟别傳<lb/>
<pb n="KR3j0164_WYG_010-10a"/>
今明水在章丘城南土鼔縣故城西亭山縣東北曰淨<lb/>
明泉在百脉泉西北即繡江之源也齊乘云朗公谷諸<lb/>
水東西伏流西發趵突東發百脉所謂金霏碧渟韻琴<lb/>
筑而味肪醴者也此吾鄉高逸第一流昔撰古懽錄遺<lb/>
之夏日雨過讀澠水燕談得告事因略述水經注元和<lb/>
郡縣志齊乘而著於篇<lb/>
皇祐五年王汾擢進士甲科唱名日左右奏免解進士<lb/>
例當降甲仁宗覽家狀曰汾先朝學士禹偁曽孫遂不<lb/>
<pb n="KR3j0164_WYG_010-10b"/>
降甲後又以元之孫超陞朝籍元之以直道不容於太<lb/>
宗而仁宗特擢其孫與蘇黃黨禁於徽宗而其孫與甥<lb/>
皆見擢於高宗事同直道固不終冺而仁宗高宗之憐<lb/>
才亦古今所罕覯也汾本名元宗字彦祖以夢改名<lb/>
唐開元二十七年詔追諡孔子文宣王命其後嗣褒聖<lb/>
侯改封嗣文宣公宋初孔氏子孫襲封仍唐之舊仁宗<lb/>
納祖擇之言改封衍聖公至今因之<lb/>
左必蕃廣州順德人由監察御史出知揚州府乙酉<lb/>
<pb n="KR3j0164_WYG_010-11a"/>
上南廵嘉其清節持擢太常寺少卿以難其代仍<lb/>
命知府事<lb/>
宋初文士稱高梁柳范謂高弁梁周翰柳開范果也在<lb/>
楊劉之前而人多不知<lb/>
祥符中劉偁為陜州司法㕘軍亷慎至貧官罷無以辦<lb/>
裝賣所乘馬跨驢以歸魏野以詩送之云誰似甘棠劉<lb/>
法掾來時乘馬去騎驢眞宗祀汾陰見野詩嘆賞久之<lb/>
時偁為江南幕官召至以為京官知青州博興縣後有<lb/>
<pb n="KR3j0164_WYG_010-11b"/>
差除上曰得如劉偁者可矣不數年亟遷主客郎中今<lb/>
博興名宦不知祀偁否錄之以備遺闕云右見澠水燕<lb/>
談錄<lb/>
乙酉自濟南至青州諸郡縣皆有狼災<lb/>
李石續博物志言劉亮合仙丹得白蟾蜍白蝙蝠服之<lb/>
立死又陳子真得蝙蝠大如鴉食之一夕大泄而死又<lb/>
云丹水有石穴蝙蝠百歲者倒懸得而服之使人神仙<lb/>
其自相矛盾如此<lb/>
<pb n="KR3j0164_WYG_010-12a"/>
薏苡一名簳珠<lb/>
續博物志言文帝撰五經尚書大傳使掌故歐陽生等<lb/>
受尚書於伏生按漢書詔太常使掌故晁錯往受之非<lb/>
歐陽生歐陽生字和伯千乗人<hi>今樂安縣</hi>事伏生授兒寛寛又授孔<lb/>
安國其源流如此非以掌故往受經者也志又云漯水<lb/>
有伏生墓亦非漯乃獺之訛<lb/>
磻溪在郿而李石云磻溪在汲郡有太公泉太公廟附<lb/>
會可笑<lb/>
<pb n="KR3j0164_WYG_010-12b"/>
人死為鬼鬼死為聻李石以聻為滄耳虎音積又有你<lb/>
音指物貌禪家有此語<lb/>
飛廉紂時諸侯或以為惡獸頭似羊又以為神禽頭似<lb/>
鹿此亦以檮杌為鯀之類又方書之漏蘆一名飛廉<lb/>
高麗人參贊三椏五葉背陽向隂欲來求我椴樹相尋<lb/>
椴木葉似桐甚大而陰多人參生其陰<hi>人參譜</hi>
上金謂之紫磨金劉迎詩紫磨金餅暾扶桑迎字無黨<lb/>
萊州人<lb/>
<pb n="KR3j0164_WYG_010-13a"/>
湘州記蔡子池南有蔡倫舂紙臼今成都萬里橋西江<lb/>
岸有薛濤造牋石臼或云是蜀府造牋處<lb/>
楊汝士於楊於陵座上賦詩云文章舊價留鸞掖桃李<lb/>
新陰在鯉庭元白嘆伏汝士歸謂子弟曰今日壓倒元<lb/>
白又在洛中裴晉公夜宴汝士詩云昔日蘭亭無艶質<lb/>
此時金谷有高人元白失色此本一事而重複誤書之<lb/>
耳按裴白在洛與劉夢得多倡和聨句裴詩所謂成周<lb/>
文酒㑹吾友勝鄒枚唯憶劉夫子而今又到來是其事<lb/>
<pb n="KR3j0164_WYG_010-13b"/>
也是時文宗太和七年癸丑白罷河南尹再授賔客分<lb/>
司八年甲寅裴為東都留守開成元年丙辰劉分司東<lb/>
都楊汝士東川節度使二年丁巳留守裴侍中修褉於<lb/>
洛合宴舟中先是太和五年元已薨於武昌安得與樂<lb/>
天汝士同在洛中飲宴賦詩耶小説之不考而妄語如<lb/>
此可笑也<lb/>
癸辛雜識記宋十五帝御押太祖盈立<hi>元押</hi>太宗安乍<hi>元押</hi>
眞宗<hi>闕</hi>仁宗白今益都孫相國沚亭<hi>廷銓</hi>顔山雜記所錄<lb/>
<pb n="KR3j0164_WYG_010-14a"/>
鳳凰嶺玉皇宮石刻宋四聖御押殊不同太祖□太宗<lb/>
□眞宗□仁宗<hi>泐闕</hi>竝載之以備參考<lb/>
白氏文集記云家藏之外别錄三本一寘東京聖善寺<lb/>
鉢㙮院一寘廬山東林寺經藏一寘蘇州南禪寺千佛<lb/>
院澠水燕談云廬山寺白集七十卷廣明初為高駢强<lb/>
取去後四十年有王長史者徧求善本較正而藏之尋<lb/>
又易去頗多舛謬眞宗詔取至都下命侍臣以諸本參<lb/>
訂繕寫付寺僧謹藏之眞宗可謂右文之主也<lb/>
<pb n="KR3j0164_WYG_010-14b"/>
鄰幾雜志雄覇間塘泊冬月載蒲葦皆用凌牀雖官員<lb/>
亦乘之今京師之俗猶然謂之氷車<lb/>
太倉崔華字不雕子門人也工詩畫嘗有句云丹楓江<lb/>
冷人初去黃葉聲多酒不辭予極愛之呼為崔黃葉歴<lb/>
城族子苹字秋史壬午舉人有句云亂泉聲裏才通屐<lb/>
黃葉林間自著書予亦呼為王黃葉初予少年和李清<lb/>
照漱玉詞云郎似桐花妾似桐花鳳劉公㦷<hi>體仁</hi>戲呼王<lb/>
桐花鄒程村<hi>祇謨</hi>云崔黃葉自合作王桐花門生耳<lb/>
<pb n="KR3j0164_WYG_010-15a"/>
同年祁工部珊洲<hi>文友</hi>官廬江令有絶句云昨夜東風吹<lb/>
雨過滿江春水長魚蝦予戲之曰古人警句例標美名<lb/>
欲呼兄作祁魚蝦必不樂受奈何因憶宋人有呼梅聖<lb/>
俞為梅河豚者敢援此例一座皆笑<lb/>
鄰幾雜志云審刑奏案貼黃上更加撮白撮白上復有<lb/>
貼黃今不知撮白為何語石林燕語又謂之引黃<lb/>
鰒魚産青萊海上珍異為海族之冠南史有餉三十枚<lb/>
者一枚直千錢今京師以此物餽遺率作鮑魚則訛作<lb/>
<pb n="KR3j0164_WYG_010-15b"/>
秦始輼輬中物可笑又一郎官餽歲單有燒鴉見之愕<lb/>
然徐問之乃鴨之訛耳<lb/>
李贄極稱武曌馮道亦猶丁謂以曹操司馬懿為聖人<lb/>
夏竦美李林甫相業君子小人各從其類如此<lb/>
周密記德壽宮中秋賞月之所橋用白石甃之瑩徹如<lb/>
玉以金釘鉸橋下皆千葉白蓮花御几御榻瓶爐酒器<lb/>
皆以水精為之水南皆宮女奏清樂水北皆樂工吹笛<lb/>
此視明皇月宮之遊豈有人間天上之異又桯史云德<lb/>
<pb n="KR3j0164_WYG_010-16a"/>
壽在北内孝宗將以元旦舉慶典有北賈攜通天犀帶<lb/>
一進於内帶十三銙銙皆正透有一壽星扶扙立云云<lb/>
亦竒物也<lb/>
東坡十歲讀范滂傳慨然太息願效之山谷晚謫宜州<lb/>
為宜倅余某之子滋滸黙書范滂傳才忘二三字孟博<lb/>
一傳櫽括蘇黄始終乃爾志士仁人千載而下猶為感<lb/>
憤山谷書范滂傳後藏趙忠定家事見桯史<lb/>
癸辛雜志云治喉閉用帳帶散惟白礬一味或不盡驗<lb/>
<pb n="KR3j0164_WYG_010-16b"/>
南浦有老醫教以用鴨嘴膽礬研細以釅醋調灌有鈴<lb/>
下一老兵妻患此垂殆如法用之藥甫下咽即大吐去<lb/>
膠痰數升立差又治眼障用熊膽少許以淨水略調盡<lb/>
去筋膜塵土用氷腦一二片痒則加生薑粉㱔少時以<lb/>
銀筯㸃之竒驗赤眼亦可用<lb/>
陸務觀作姚平仲傳言隱蜀青城山時出至丈人觀紫<lb/>
髯郁然走及奔馬癸辛雜識又云李次仲遇姚平仲於廬<lb/>
山豈晚又出蜀逺遊乃至呉楚耶<lb/>
<pb n="KR3j0164_WYG_010-17a"/>
周公謹述括蒼陳坡言治痘瘡色黑倒靨唇口氷冷方<lb/>
用狗蠅七枚擂碎和醅酒少許調服移時即紅潤如舊<lb/>
<hi>冬月蠅藏狗耳中</hi>又治痘毒上攻内障方用蛇蛻一具淨洗焙<lb/>
燥再用天花粉等分細末之取羊肝破開入藥末於内<lb/>
麻皮縛定泔水煮熟切食之旬日即愈<lb/>
古人作墓誌行狀多用皇祖皇考余嘗疑之未逹其義<lb/>
周密云詩思皇多士詩記引顔注漢書云美也急就章<lb/>
注云正也大也泰誓孔傳訓皇為前<lb/>
<pb n="KR3j0164_WYG_010-17b"/>
宋人書感激曰感磯取孟子是不可磯也注云磯激也<lb/>
義與激同然亦鑿矣<lb/>
荆楚歲時記河鼔謂之牽牛黃姑即河鼔也古詩云黃<lb/>
姑織女時相見李後主詩云迢迢牽牛星渺在河之陽<lb/>
粲粲黃姑女耿耿遥相望則又以黃姑為織女不知何<lb/>
據<lb/>
大唐新語謂梁簡文好作艶詩江左化之謂之宮體晚<lb/>
年改作追之不及乃令徐陵撰玉臺集以大其體今觀<lb/>
<pb n="KR3j0164_WYG_010-18a"/>
玉臺新詠所錄皆靡靡之音正足推波助瀾何區雅鄭<lb/>
此集予在京師曾見宋刻今呉中寒山趙氏翻刻本可<lb/>
謂逼真<lb/>
唐初御史裏行之名自馬周始又云武后革命恐人心<lb/>
不附供奉官正員之外又置裏行御史遺補有車載斗<lb/>
量之謠<lb/>
大唐新語李襲譽性儉約好讀書寫書數萬卷謂子弟<lb/>
曰吾不好貨財以至貧乏京城有賜田十頃可以充食<lb/>
<pb n="KR3j0164_WYG_010-18b"/>
河南有桑千株可以充衣寫得書萬卷可以求官汝曹<lb/>
第勤此三事何求於人右數語可作家訓故録之以示<lb/>
子孫<lb/>
隋時天子及貴臣多著黃紋綾袍烏紗帽百官皆著黃<lb/>
袍及衫出入殿省見大唐新語臣下得著黃亦太凌僭<lb/>
矣至唐始有紫緋青綠之别<lb/>
莊子與釋氏不甚相逺唐傅奕精於莊老而力詆佛教<lb/>
殆不可解<lb/>
<pb n="KR3j0164_WYG_010-19a"/>
握拳透𤓰世但知顔魯公獨異志云晉中書令卞忠貞<lb/>
殉蘇峻之難後盜發其墓靣色如生兩手皆拳爪甲穿<lb/>
於手背與魯公同<lb/>
唐文皇病痢諸醫不效金吾長史張寶藏進方以乳煎<lb/>
蓽茇服之立差<lb/>
唐𤣥奘法師摩頂松在齊州靈岩寺師取經西域歸始<lb/>
住長安洪福大慈恩二寺及宜君玉華宮譯經耳靈岩<lb/>
屬今長清縣圖經但以為佛圖澄卓錫之地而不知𤣥<lb/>
<pb n="KR3j0164_WYG_010-19b"/>
奘故著之<lb/>
後漢馬略閉户讀書十年不出三日一食鄉里謂之潛<lb/>
龍此在卧龍之前<lb/>
宋宇文伯修藏一古鼎欵識曰輦酌宮按班書宣帝紀<lb/>
常困蓮勺鹵中如淳注蓮音輦匀音灼縣名雍錄曰漢<lb/>
蓮勺縣唐之下邽縣也元和志曰下邽東二十三里有<lb/>
蓮勺故城然三輔黄圖雍錄所載漢宫殿名甚詳無所<lb/>
謂輦酌宮者蓮勺諸書皆言縣名亦不言有宮著之以<lb/>
<pb n="KR3j0164_WYG_010-20a"/>
俟博雅如劉原父者<lb/>
孫思邈千金方人參湯須用流水煮用止水則不驗<hi>人參</hi>
<hi>譖</hi>
沈存中筆談補云前世風俗卑幼致書尊者但批紙尾<lb/>
答之謂之批反如詔書批答之義故紙尾多作敬空字<lb/>
謂空紙尾以侯批反耳按昔人謂謹空之空乃九<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>之<lb/>
工首<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>也二説互異<hi>周禮春官大祝辨九<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>一曰稽首二曰頓首三曰空首四曰振動五</hi>
<hi>曰吉<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>六曰凶<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>七曰竒/<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>八曰褒<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>九曰肅<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>
                    </hi>
<pb n="KR3j0164_WYG_010-20b"/>
新唐書如近日許道寧輩畵山水是眞畵也史記如郭<lb/>
忠恕畵天外數峯略有筆墨然而使人見而心服者在<lb/>
筆墨之外也右王楙野客叢書中語得詩文三昧司空<lb/>
表聖所謂不著一字盡得風流者也<lb/>
郭忠恕著佩觽汗簡二書竝載宋史萟文志而汗簡不<lb/>
傳於世今秀水朱氏有鈔本六卷呉門新刻逼古可寶<lb/>
也首有李建中題云汗簡元闕著撰名氏因請見東海<lb/>
徐騎省<hi>鉉</hi>云是郭忠恕製復舊臼字部末字注脚趙字<lb/>
<pb n="KR3j0164_WYG_010-21a"/>
下俱有臣忠恕字驗之明矣後有天禧二年七月十七<lb/>
日開封府判官虞部員外郎李直方序又庚寅六月所<lb/>
南鄭思肖為山磵葉君題汗簡後是書所援据自古文<lb/>
尚書以下凡七十一家多今世未見者<lb/>
嘗見人家竈側多促織竊疑之偶讀酉陽雜俎云竈馬<lb/>
狀如促織而稍大好穴竈側竈有馬足食之兆<lb/>
濟南明湖蛙不鳴濰縣無蟬或閲數年間聞其聲則置<lb/>
酒競往賞之以為異事<lb/>
<pb n="KR3j0164_WYG_010-21b"/>
段柯古云竹譜竹類三十九按戴凱之竹譜乃七十餘<lb/>
種<lb/>
宋英宗守文令主然其知人之哲尤不可及舊制御史<lb/>
闕令中丞及翰林學士知雜迭舉英宗内批自除二人<lb/>
范堯夫以江東轉運判官為殿中侍御史呂微仲以三<lb/>
司鹽鐵判官為監察御史裏行如此用人雖唐虞三代<lb/>
盛際何以加之使神宗能守家法何至王呂輩紛紛亂<lb/>
天下耶御史裏行始於唐初迄宋尚仍之不改<lb/>
<pb n="KR3j0164_WYG_010-22a"/>
政和間以詩為元祐學術御史李彦章遂上疏論淵明<lb/>
李杜以下皆貶之因詆魯直少游無咎文潛請為科禁<lb/>
至著於律令云諸士庶傳習詩賦者杖一百其紕陋一<lb/>
至於此是時大臣朝士皆安石之餘孽然安石惟欲廢<lb/>
春秋耳其詩實於歐蘇間自成一家亦可槩謂元祐學<lb/>
術乎此古今風雅一大厄也<lb/>
葉石林云晉宋間佛教初行未有僧稱通曰道人宣和<lb/>
崇道教改沙門曰徳士道人徳士正是絶對<lb/>
<pb n="KR3j0164_WYG_010-22b"/>
避暑錄言呂文穆蒙正為父龜圖所逐衣食不給龍門<lb/>
寺僧識其貴人延致寺中鑿山岩為龕以居之凡九年<lb/>
後諸子即石龕為祠堂名曰肄業富文忠為之記今人<lb/>
以傳竒有破窰之説志書亦㳂俗論但言窰而不知有<lb/>
龕并龍門僧亦湮沒不傳可惜也<lb/>
勞山多耐冬花花色殷紅冬月始盛開雪中照曜山谷<lb/>
彌望皆是説者謂即南中之山茶然花不甚大所云海<lb/>
紅花是也<lb/>
<pb n="KR3j0164_WYG_010-23a"/>
趙俊字徳進歸徳人<hi>宋為南京</hi>偽齊劉豫起為虞部員外郎<lb/>
者三以告强畀其家卒力却之凡家書文字一不用豫<lb/>
僭號但書甲子此亦一陶淵明也又南唐自顯徳五年<lb/>
用中原正朔士大夫以為恥碑文但書甲子見懶眞子<lb/>
古來如謝康樂宗少文輩癖好山水者多矣明臨海王<lb/>
恒叔<hi>士性</hi>宦遊所至輙登臨山水間窮極幽奥作遊記數<lb/>
十篇江陰徐霞客終身於遊至歴絶域徼外無不窮其<lb/>
奥可謂好事者矣予同年呉君順治末進士嘗遊武林<lb/>
<pb n="KR3j0164_WYG_010-23b"/>
宿留數月始歸予詢以西湖西溪諸名勝曰皆不知也<lb/>
詢其未往遊之故則大笑曰吾䟦渉水陸二千餘里豈<lb/>
為山水往耶予為先兄西樵言之以為人嗜好逕庭乃<lb/>
如此<lb/>
石林避暑錄述景修言往以九月望夜道錢唐與詩僧<lb/>
可久泛西湖至孤山時已夜分月色正中湖靣渺然如<lb/>
鎔銀傍山松檜㕘天露下葉間薿薿皆有光微風動湖<lb/>
水晃漾與林葉相射可久清癯苦吟坐中不勝寒索衣<lb/>
<pb n="KR3j0164_WYG_010-24a"/>
無所有空米囊覆其背以為平生得此無幾此一段文<lb/>
字非東坡不能道景修姓張字敏叔常州人也<lb/>
唐望江令麴信陵詩予向從萬首絶句得三首錄之頃<lb/>
又從王楙叢書見一聨云臺笠㸔山雨渚田耕荇花語<lb/>
最工而不得全篇<lb/>
晉簡文帝鄭后諱阿春故晉人謂皮裏陽秋孫盛晉春<lb/>
秋為陽秋梁武帝小名阿練改練為絹今絹布之絹俗<lb/>
罕知其為練矣<lb/>
<pb n="KR3j0164_WYG_010-24b"/>
鴟夷河豚也摴蒲海蜇也西施舌海燕所化久則復化<lb/>
為燕鮸三腮鱸四腮<lb/>
富文忠公不以文章見長康節外紀載其過堯夫一詩<lb/>
云先生自衛客西畿樂道安閒絶世機再命初筵終不<lb/>
起獨身窮巷寂無依貫串百代嘗探古吟詠千篇亦造<lb/>
微珍重相知忽相訪醉和風雨夜深歸頗可誦<lb/>
馮元成雨航雜錄云皇甫百泉與王弇州名相埒時人<lb/>
謂百泉如齊魯變可知道弇州如秦楚强遂稱王此二<lb/>
<pb n="KR3j0164_WYG_010-25a"/>
語最是確論<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0164_WYG_010-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　香祖筆記卷十<lb/>
</p>
<p>
</p>
  </div>
<div>
<head>香祖筆記卷十一</head> <lb/>
    <p>
<pb n="KR3j0164_WYG_011-1a"/>
欽定四庫全書<lb/>
　香祖筆記卷十一<lb/>
　　　　　　　　　　　刑部尚書王士禎撰<lb/>
石林言在建康見唐汾州刺史李暹告開元二十年七<lb/>
月六日下列銀青光祿大夫守兵部尚書兼中書令集<lb/>
賢殿學士蕭嵩侍中兼吏部尚書宏文舘學士光庭<hi>裴不</hi>
<hi>書姓</hi>學士結銜皆在官下据此則集賢翰林諸學士結銜<lb/>
在官上始於五代可信不疑<lb/>
<pb n="KR3j0164_WYG_011-1b"/>
宋宰執享有高壽者五人張鄧公八十六陳文惠八十<lb/>
二富鄭公八十一杜祁公八十文潞公九十二此葉少<lb/>
藴所記尚有李文定龎潁公二人皆未及八十<lb/>
泊宅編歐陽子守滁作醉翁亭記後四十五年東坡為<lb/>
大書重刻改泉冽而酒甘為泉甘而酒冽今讀之實勝<lb/>
原句此碑予乙丑過滁琅邪山見之搨得數紙<lb/>
方勺引劉中壘謂泥中中露衛二邑名式微之詩葢二<lb/>
人所作是為聨句所起此説甚新然不知有據依否<lb/>
<pb n="KR3j0164_WYG_011-2a"/>
異聞錄唐明皇以八月五日生宋文貞公璟表云月惟<lb/>
仲秋日在端午凡月之五日皆可稱端午也<lb/>
異聞錄三月為一時兩時為一行兩行為一季二年半<lb/>
為一雙以閏月兼本月此謂月雙五年再閏為閏䨇今<lb/>
止謂三月為一季耳<lb/>
七夕之説自三代以來相沿舊矣宋太平興國中詔以<lb/>
七日為七夕著之甲令而其後多以六日為七夕名七<lb/>
夕而用六不知起於何時右見異聞錄按東京夢華録<lb/>
<pb n="KR3j0164_WYG_011-2b"/>
初六初七晚貴家多結綵樓於庭謂之乞巧樓則當時<lb/>
初六初七兩日皆可乞巧遂相沿而不察耳然今竝無<lb/>
初六為七夕之説<lb/>
文潞公帶平章事三十七年<lb/>
本朝惟高陽李文勤公<hi>霨</hi>居内閣二十七年宛平王文<lb/>
靖公<hi>熙</hi>在内閣二十年二公皆為首揆最久而王公始<lb/>
終恩禮之厚尤為<lb/>
本朝宰臣第一予撰文靖神道碑具書之<lb/>
<pb n="KR3j0164_WYG_011-3a"/>
葉少藴言唐及國初京師皆不禁打繖五代始命御史<lb/>
服裁帽淳化初又命公卿皆服之既有繖又有帽故謂<lb/>
之重戴祥符後惟親王宗室得用繖其後通及宰相㕘<lb/>
政今裁帽席帽分為兩等中丞至御史六曹郎中於席<lb/>
帽前加全幅皂紗僅圍其半為裁帽員外郎以下則無<lb/>
之為席帽按此製似古婦人羃䍦今眼紗之類而名為<lb/>
裁帽不可解又按張洎題右丞畵孟襄陽吟詩圖云襄<lb/>
陽之狀峭而瘦衣白袍靴帽重戴乘欵段馬一童總角<lb/>
<pb n="KR3j0164_WYG_011-3b"/>
負琴而從觀其圖乃帽上加皂色幅巾垂於肩後但不<lb/>
似羃䍦掩靣耳殊近裁帽之製而謂繖與帽為重戴豈<lb/>
唐宋所謂重戴又有殊異耶<lb/>
前備載宋太祖至仁宗四聖御押互異石林燕語又記<lb/>
王安石作押先橫一畫左引脚中為一圏圏多不圓時<lb/>
謂押歹字予謂以歹為石與安石為人名實亦自相副<lb/>
前輩有集古名臣花押為一書者唐謂之花書<lb/>
唐人科塲率多請託主司多隔歲預定乃至榜帖亦有<lb/>
<pb n="KR3j0164_WYG_011-4a"/>
令舉子自為者摭言所載幾同兒戲至宋初始革其弊<lb/>
如范質為相其姪杲夙受知陶榖竇儀而不敢就試李<lb/>
昉為相其子宗諤唱名辭不入被黜文正罷相方再登<lb/>
科先進遺風與明王忠肅王端毅二公輝映前後良可<lb/>
敬也若秦檜張居正之徒則反是<lb/>
宋世士大夫最講禮法然有不可解者二仕宦卒葬終<lb/>
身不歸其鄉一也閥閲名家不以再嫁為恥如范文正<lb/>
幼隨其母改適朱氏遂居長山名朱説既貴凡遇推恩<lb/>
<pb n="KR3j0164_WYG_011-4b"/>
多予朱姓子弟其長子純佑與王陶為僚壻純佑卒陶<lb/>
妻亦亡陶遂再婚范氏長姨忠宣但疎之而已文正輙<lb/>
聽其改適不為之禁尤不可解也<lb/>
交梨火棗相㳂稱之未逹其義蠡海集云梨春花秋熟<lb/>
實蒼花白有金木交互之義故曰交梨非謂交州也<lb/>
宗室紅蘭主人工詩畵有玉池生集又刻郊島二家詩<lb/>
曰寒瘦集生於富貴而其胸懐蕭灑乃爾亦竒又鎭國<lb/>
將軍博問亭自號東臯主人亦以詩名刻白燕棲詩若<lb/>
<pb n="KR3j0164_WYG_011-5a"/>
干卷天潢多好學如此足見<lb/>
本朝文教之盛<lb/>
佛果禪師云閻浮提雨淨水具諸天相方時大旱雨忽<lb/>
降莫知其價此兜率天上雨摩尼也方欲收禾霖雨不<lb/>
止此阿修羅中雨兵仗也甘雨及時人皆飽足此䕶世<lb/>
城中雨美饍也乙酉春無雨雪四月閏四月麥秋將届<lb/>
猶不雨至五月乃沛然霑足其後連雨幸旋晴霽而田<lb/>
家時有恒雨之懼兜率修羅在反掌間信天道之難測<lb/>
<pb n="KR3j0164_WYG_011-5b"/>
也<lb/>
馬永卿云曾見李西臺所書小詞中羅敷作羅紂後讀<lb/>
漢書昌邑王賀妻十六人其一人嚴羅紂紂音敷敷作紂<lb/>
必有据依當詢之攻六書者<lb/>
臧武仲名紇紇恨發反字書云下沒切痕入聲懶眞子<lb/>
云唐蕭穎士性輕薄有同人誤讀臧武仲名譏之曰汝<lb/>
紇字也不識今俗語云瞎字也不識葢紇字之訛<lb/>
黃山谷名庭堅臯陶字也或曰即高陽氏八才子之一<lb/>
<pb n="KR3j0164_WYG_011-6a"/>
字曰魯直懶眞子云慕季文子之逐莒僕故曰魯直<lb/>
歸田錄稱楊文公大年作文則與賓客飲博投壺奕棋<lb/>
而不妨搆思揮翰如飛文不加㸃門人傳錄疲於應命<lb/>
眞一代之文豪歐公一代文宗而其推服前輩如此益<lb/>
知石徂徠怪説之妄且柳開穆修之徒視歐陽豈止如<lb/>
陳涉之啓漢高耶<lb/>
田元均為三司使性寛厚有干請者雖不從必温顔强<lb/>
笑以遣之語人曰為三司使數年强笑多矣直笑得靣<lb/>
<pb n="KR3j0164_WYG_011-6b"/>
似靴皮月泉吟社有謝詩賞答啓云恭惟某官笑靣如<lb/>
靴葢用此語不惟欠雅馴亦本非佳語而援以為贊頌<lb/>
之詞謬矣<lb/>
取大蒜一握道上熱土雜研爛以新水和之濾去滓灌<lb/>
之治卒然中暑氣閉即蘇見避暑錄<lb/>
明時稱大學士曰閣學今但稱中堂而稱學士為閣學<lb/>
按閣學之名起於宋宣和末陳亨伯為龍圖閣直學士<lb/>
稱龍學顯謨徽猷二閣直學士欲效之而難於稱謨學<lb/>
<pb n="KR3j0164_WYG_011-7a"/>
猷學乃易閣學然古稱大學士止曰大學明殿閣詞林<lb/>
記又有殿學閣學詹學諸名<lb/>
劉原父貢父博雅為北宋第一流惜公是公非二集不<lb/>
傳故後世之名出歐蘇下耳如石林拈原父詩句云涼<lb/>
風起高樹清露墜明河此亦何減𤣥暉仲言襄陽蘇州<lb/>
耶<lb/>
菌毒往往至殺人而世人不察或以性命殉之予門人<lb/>
呉江葉進士元禮<hi>舒崇</hi>之父叔少同讀書山中一日得佳<lb/>
<pb n="KR3j0164_WYG_011-7b"/>
菌烹而食之皆死予常與人言以為戒又楓樹菌食之<lb/>
則笑不可止陶隠居本草注掘地以冷水攪之令濁少<lb/>
頃取飲謂之地漿可療諸菌毒<lb/>
周體觀伯衡遵化州人順治己丑進士以庶吉士出為<lb/>
給事中外補饒九南道副使與施愚山<hi>閏章</hi>同為江西監<lb/>
司又同年也其風流好事略相似有過黃州絶句云不<lb/>
見當年劉克猷<hi>子壯己丑狀元</hi>西風吹淚古黃州舊時江路能<lb/>
來否落日招魂故驛樓殊不愧古人也予兄叔子<hi>士祜</hi>重<lb/>
<pb n="KR3j0164_WYG_011-8a"/>
經采石感懐曹梁父二絶句云憶向江干惜别離黃昏<lb/>
石壁共題詩今來寂寞空江上獨酹青蓮夜雨祠禪榻<lb/>
何人對寂寥短檠和淚雨瀟瀟若為灑向寒江裏月黒<lb/>
雲深欲上潮亦不減周作梁父姑孰文士好交逰其兄淼<lb/>
字滄波與予善<lb/>
時聞西牕琴凍折三兩絃孟東野詩也淨几橫琴曉寒<lb/>
梅花落在絃間楊慈湖詩也松枝落雪滿琴絃倪雲林<lb/>
詩也鰣魚出水浪花圓北固樓前四月天忽憶戴顒牕<lb/>
<pb n="KR3j0164_WYG_011-8b"/>
户裏櫻桃風急打琴絃予在廣陵時詩也此詩今不存<lb/>
集中<lb/>
時有自縣令累官開府所至以賄聞為廵撫時黷貨不<lb/>
已諸子從容諫曰大人位中丞齒高矣家已粗給何必<lb/>
孶孳於此某諦聽久之答曰汝曹何知多多益善<lb/>
八米盧郎或云八采説者紛紛不一按太平廣記止是<lb/>
八詠耳魏高祖山陵詔魏收劉逖祖孝徴盧思道各作<lb/>
挽詞尚書令楊愔詮之收四首劉祖各二首被用盧獨<lb/>
<pb n="KR3j0164_WYG_011-9a"/>
取八首時號為八詠盧郎此謂哀挽且非佳事<lb/>
董卓曹操呉元濟黃巢輩後人有為立廟者是非羞惡<lb/>
之心安在宋景祐中南郊赦録朱全忠子孫梁莊肅方<lb/>
監在京倉上言全忠唐叛臣録之何以示勸仁宗善之<lb/>
遂見擢用梁固賢矣仁宗眞聖主哉<lb/>
宋制紫宸垂拱常朝遇雨則傳旨拜殿門下謂之籠門<lb/>
刻書始五代固然然石林謂唐柳玭家訓已有之矣<lb/>
今九卿自大理太常已下官署皆名曰寺沿東漢之舊<lb/>
<pb n="KR3j0164_WYG_011-9b"/>
也鴻臚寺本以待四裔賓客明帝時摩騰竺法蘭自西<lb/>
域以白馬䭾經至洛故舍於鴻臚寺今之白馬寺即漢<lb/>
鴻臚寺舊址後遂以名浮屠之宮非偶同也<lb/>
王禹玉作龎潁公神道碑其家潤筆叅以古書名畵三<lb/>
十種中有唐杜荀鶴及第試卷予生平為人家作碑版<lb/>
文字多矣惟安德李氏以楊孟載手書睂菴集一部相<lb/>
餉耳宋時至有督潤筆者不以為非唐白樂天與元微<lb/>
之至交白作元誌銘潤筆亦至五六十萬今則諛墓之<lb/>
<pb n="KR3j0164_WYG_011-10a"/>
金殆絶響矣<lb/>
黃生某廬州人遊於吾郡偶以偏方療疾皆效記其三<lb/>
云治痞積方用大蓽麻去殻一百五十箇槐枝七寸香<lb/>
油半觔二味同入油内浸三晝夜熬至焦去渣入飛丹<lb/>
四兩成膏再入井中浸三日夜取出先以皮硝水洗患<lb/>
處貼之治痔方便後以甘草湯盪洗過用五棓子茘枝<lb/>
草二味以砂鍋煎水盪洗茘枝草一名癩蝦蟆草四季<lb/>
皆有之靣青背白麻紋壘壘竒臭者是治血崩方用猪<lb/>
<pb n="KR3j0164_WYG_011-10b"/>
鬃草四兩童便清酒各一鍾煎一鍾温服猪鬃草如莎<lb/>
草而葉圓淨洗用之<lb/>
今人稱先生古人亦有止稱先者漢梅福曰叔孫先非<lb/>
不忠也師古注先猶言先生又鄧先好竒計及張談先<lb/>
之類後世中官稱士大夫曰老先亦有所本<lb/>
後人妄改古詩如謝茂秦改元暉澄江淨如練之類為<lb/>
世口實惟王楙野客叢書改陸士衡齊謳行孟諸吞雲<lb/>
夢百二侔秦京曰八九吞雲夢語既渾成對又精切確<lb/>
<pb n="KR3j0164_WYG_011-11a"/>
不可易也<lb/>
唐詩人張祜字承吉與白樂天杜牧之同時其詩事班<lb/>
班可考野客叢書引祜不信寧王廻馬來及金輿逺幸<lb/>
無人見偷取邠王小管吹之句以為祜目擊時事而作<lb/>
又祜有詠武宗時孟才人之作云一聲何滿子雙淚落<lb/>
君前一述明皇事一述武宗事遂疑其身渉十一朝年<lb/>
且百二十歲云云此説愚甚可笑唐人詠明皇太眞事<lb/>
者不可枚舉如元白連昌宮詞長恨歌二篇其最著者<lb/>
<pb n="KR3j0164_WYG_011-11b"/>
又如李義山如何四紀為天子不及盧家有莫愁之類<lb/>
亦多矣豈皆同時目擊者耶即祜樂府春鶯囀雨霖鈴<lb/>
等作皆追詠天寶間事何獨疑於前二詩耶<lb/>
先大父方伯贈尚書公手書遺訓有云吾既無厚遺而<lb/>
使汝輩過營喪葬之費心殊不忍虛地上以實地下又<lb/>
所深惡云云葢本漢貢禹衆庶葬埋皆虛地上以實地<lb/>
下其過自上之語<lb/>
妻之父為外舅母為外姑見爾雅釋名諸書然今俗謂<lb/>
<pb n="KR3j0164_WYG_011-12a"/>
妻之父為丈人其來亦逺裴松之三國志注獻帝舅車<lb/>
騎將軍董承句云古無丈人之名故謂之舅則是南北<lb/>
朝已稱丈人也爾雅妻黨云妻之晜弟為甥姊妹之夫<lb/>
為甥今無此稱有稱之者鮮不以為怪矣<lb/>
安祿山生於南陽時李筌為鄧州刺史夜識東南有異<lb/>
氣於村落物色得之慘然曰此假王也座客勸殺之筌<lb/>
不聽後有罪當刑節度使張守珪奏於朝亦不殺遂釀<lb/>
天寶之禍然則眞王不死假王亦不死也豈亦運氣使<lb/>
<pb n="KR3j0164_WYG_011-12b"/>
然耶筌即注陰符者<lb/>
唐蔡京假節邕州道經湘口泊浯溪中興頌所僶俛不<lb/>
前題詩曰停橈積水中舉目孤煙外借問浯溪人誰家有<lb/>
山賣此詩未收浯溪志予昔撰浯溪考亦遺之偶讀雲<lb/>
溪友議追錄於此用補向來之闕<lb/>
夜夜月為青冢鏡年年雪作黒山花唐人尉遲匡詩也<lb/>
匡以詩干李林甫反遭斥辱雲溪友議具載其事而未<lb/>
見全篇升菴補作塞上曲極工今載集中<lb/>
<pb n="KR3j0164_WYG_011-13a"/>
予以順治十二年乙未科登第甫弱冠時預同年讌㑹<lb/>
東歸後有寄友人詩云當年曽記鳳城頭比舍相過盡<lb/>
雅遊道政里中人似璧善和坊北月如鈎閒邀師子尋<lb/>
新曲醉遣猧兒亂酒籌今日相思一彈指坐驚花事到<lb/>
黔陬後數年理揚州寄嚴州詩云秋水初波枕畔流欲<lb/>
將愁思寄嚴州新安江水千餘里何處天邉風露樓皆<lb/>
有本事今思之已四五十年如前塵昨夢二詩皆不載<lb/>
集中故追錄<lb/>
<pb n="KR3j0164_WYG_011-13b"/>
乾州武則天陵墓過客題詩䛁笑者必有風雷之異利州<lb/>
乃武生處今四川廣元縣是也嘉陵江岸皇澤寺有其<lb/>
遺像乃是一比丘尼予過之題詩云鏡殿春深往事空<lb/>
嘉陵禍水恨難窮曽聞奪壻瑶光寺持較金輪恐未工<lb/>
葢用洛陽伽藍記瑶光寺尼工奪壻之語以謔之且曰<lb/>
爾果有靈不妨以風雷相報已而晴江如練微風不作<lb/>
頃刻百里豈老狐獨靈於乾陵不靈於利州乎記之發<lb/>
一笑李義山亦有二絶句自注云感孕金輪處<lb/>
<pb n="KR3j0164_WYG_011-14a"/>
唐人最重進士科然主司舉子關節交通不以為怪乃<lb/>
至宗族子姓亦不廻避如沈絢尚書主春闈其母曰近<lb/>
日崔李侍郎皆與宗盟及第汝於諸葉中擬放誰耶絢<lb/>
曰莫如沈先沈擢母曰二子早有聲價科名不必在汝<lb/>
沈儋孤寒鮮有知者絢不敢違母命遂放儋及第是以<lb/>
朝廷名器為宗族之私恩也今廻避之例雖嚴然亦有<lb/>
可議者如翁壻舅甥不相廻避而外簾供給所等官本<lb/>
無關渉凡子姓一體廻避如平原同年張良哉<hi>完臣</hi>為國<lb/>
<pb n="KR3j0164_WYG_011-14b"/>
子監助教三科皆供事會試外簾其子與宗姓三人引<lb/>
例廻避遂淹滯十年之久詎非傎乎唐人著族惟聞喜<lb/>
裴氏滎陽鄭氏稱眷不稱房呉興沈氏則稱葉不詳所<lb/>
始<lb/>
予既選刻邊尚書華泉集及其仲子習逸詩又訪其七<lb/>
世裔孫紹祖請於當事為公奉祀歴城諸生張<graphic n="KR2027" url="https://raw.githubusercontent.com/kanripo/KR-Gaiji/master/images/KR2027.png" mimeType="image/png"/>字澄<lb/>
源邊氏子佃主也又訪其集於臨邑故家得魏允孚刻<lb/>
本為重鐫之書來請序并謀新公祠宇置祭田可謂好<lb/>
<pb n="KR3j0164_WYG_011-15a"/>
事喻義者因書之<hi>乙酉七月廿一日記</hi>
宋初收江南西蜀徐熙黄筌父子皆入京師筌畫花卉<lb/>
但以輕色染成不見墨跡謂之寫生熙以墨筆畫之殊<lb/>
草草略施丹粉而神氣生動筌惡其軋已言其不入格<lb/>
罷之熙之子乃效諸黃之格更不用墨直以粉色圖之<lb/>
謂之没骨圖畫花鳥者今有此兩種如近日姑蘇王武<lb/>
熙泒也昆陵惲壽平金陵王槩筌泒也二泒並行不可<lb/>
相非惟觀其神氣何如耳槩字安節詩人方文嵞山之<lb/>
<pb n="KR3j0164_WYG_011-15b"/>
壻與兄蓍字宓草皆以工花鳥擅名詩亦不凡蓍初名<lb/>
尸槩初名丐後改今名亡友汪鈍翁贈呉人文㸃與也<lb/>
詩云君家道韞擅才華愛寫徐熙沒骨花謂趙凡夫子<lb/>
婦文俶衡山之孫女也然沈存中謂沒骨花乃熙之子<lb/>
非熙也<lb/>
王仲至愛摩詰黃梅出山圖筆談以為黃梅曹溪二像<lb/>
氣韻神檢各如其為人讀二人事跡還觀所畫乃知其<lb/>
妙余在廣陵時有余氏女子名韞珠刺繡工絶為西樵<lb/>
<pb n="KR3j0164_WYG_011-16a"/>
作須菩提像既又為先尚書府君作彌勒像皆入神妙<lb/>
又為余作神女洛神浣紗杜蘭香四圖妙入毫釐葢與<lb/>
畫家同一關捩今有以土塑木雕為人作小照者往往<lb/>
逼眞亦絶技也<lb/>
京朝官三品已上在京乗四人肩輿輿前藤棍雙引喝<lb/>
道四品自僉都御史已下止乘二人肩輿單引不喝道<lb/>
宋人喝道皆云某官來以便行人廻避明代閣臣入直<lb/>
呵殿至聞禁中今則棋盤街左右即止凡八座皆然行<lb/>
<pb n="KR3j0164_WYG_011-16b"/>
人亦無廻避者矣<lb/>
今京官四品如國子監祭酒詹事府少詹都察院僉都<lb/>
御史騎馬則許開棍喝道肩輿則否予同年徐敬菴<hi>旭齡</hi>
由僉都御史廵撫山東出都日騎馬開藤棍此舊例也<lb/>
凡廵撫入京<lb/>
陛見多乘二人肩輿亦不開棍喝引<lb/>
沈存中謂楚詞之些葢楚人舊俗即梵語薩縛訶三字<lb/>
之合也蓀即菖蒲蕙即零陵香<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>即白芷又云杜蘅即<lb/>
<pb n="KR3j0164_WYG_011-17a"/>
馬蹄香今偽作細辛用<lb/>
沈存中云薊州大薊茇如車葢因言揚州宜楊荆州宜<lb/>
荆按揚州字從手子雲姓正此揚字又古侯國名今山<lb/>
西洪洞縣是也如沈説則州名當從木非是然存中號<lb/>
博物不應有誤當更考之若丹陽亦稱丹楊則自孫呉<lb/>
江左已來舊矣<lb/>
存中又云淡竹對苦竹為文除苦竹外悉謂之淡竹今<lb/>
南人食筍有苦筍淡筍二種淡筍即淡竹也或謂淡竹<lb/>
<pb n="KR3j0164_WYG_011-17b"/>
别自一種葢因本草别疏為一物耳非是<lb/>
急急如律令五字本漢公移常語張天師漢人故承用<lb/>
之道流至今祖述見雲麓漫鈔<lb/>
晏元獻為相求擇壻於范文正文正曰公女若嫁官人<lb/>
則仲淹不敢知必求國士無如富高者高即文忠公弼<lb/>
舊名也孫公談圃乃謂元獻門下常賣人王青善相人<lb/>
一日夫人召相其女遽曰國夫人也又曰恰有一秀才<lb/>
姓富須做宰相明年狀元及第夫人以告元獻遂使人<lb/>
<pb n="KR3j0164_WYG_011-18a"/>
通好云云不知何據<lb/>
談圃記曾魯公七十餘病痢鄉人陳應之用水梅花臘<lb/>
茶服之遂愈但不知水梅花是何物<lb/>
龍城錄載王宏濟南人與唐文皇少為同學從受八體<lb/>
書既登極訪宏隱去不見此吾鄉之嚴子陵而志乘佚<lb/>
不載故著之<lb/>
俞次尚字退翁湖州人官屯田員外郎與妻皆逹禪理<lb/>
次尚病呼其妻曰我將死時二子在外妻曰我欲先死<lb/>
<pb n="KR3j0164_WYG_011-18b"/>
君俟諸子至未晚也言訖奄然而化已而諸子至次尚<lb/>
曰吾亦行矣即趺坐化去孫莘老為表其墓此與龎公<lb/>
靈照事同見談圃<lb/>
舊唐書賈餗傳但言祖渭父寧龍城錄則云餗父名奭<lb/>
字師道才吏也五十歲棄家隱伊陽鳴臯山著書二十<lb/>
卷號鳴臯子山中人言其仙去子餗亦有才然不逮於<lb/>
父風<lb/>
予為盤山釋智朴題詩用苗茨字朴疑之書詢出處按<lb/>
<pb n="KR3j0164_WYG_011-19a"/>
洛陽伽藍記奈林南有魏明帝苗茨之碑楊衒之釋曰<lb/>
以蒿覆之故云苗茨<lb/>
天下梵刹皆以内典字義為名予昔奉使四方見亦有<lb/>
不盡然者如太湖道中有釣魚寺成都青羊宮本桃花<lb/>
尼寺重慶塗山上有相思寺因山有相思竹故名亦可<lb/>
異也<lb/>
姑蘇士人家玉蟾蜍一枚皤腹中空毎焚香置爐邊煙<lb/>
盡入腹中久之冉冉復自蟾口噴出<lb/>
<pb n="KR3j0164_WYG_011-19b"/>
濠州含桃閣下劚地得石匣匣中有巨編數帙乃陳留<lb/>
鄭向所述五代開皇紀三十卷乾興元年向以尚書屯<lb/>
田員外郎為郡守瘞此書於閣下有銘云云見墨莊漫<lb/>
錄按乾興乃眞宗末年年號此書在薛居正後歐陽修<lb/>
前而世罕知者不知尚有傳本否也<lb/>
古來武人能詩如宋沈慶之微生遇多幸得逢時運昌<lb/>
朽老筋力盡徒歩還南岡辭榮此聖世何愧張子房梁<lb/>
曹景宗去時兒女悲歸來笳鼔競借問行路人何如霍<lb/>
<pb n="KR3j0164_WYG_011-20a"/>
去病北齊斛律金敕勒川陰山下天似穹廬葢四野天<lb/>
蒼蒼野茫茫風吹草低見牛羊高敖曹壠種千口羊泉<lb/>
連百壺酒朝朝圍山獵夜夜迎新婦唐王智興三十年<lb/>
前老健兒剛被郎官遣作詩江南花柳從君詠塞北煙<lb/>
霜獨我知宋曹翰三十年前學六韜英名常得預時髦<lb/>
曽因國難披金甲不為家貧賣寶刀臂健尚嫌弓力軟<lb/>
眼明猶識陣雲高堂前昨夜秋風起羞覩盤花舊戰袍<lb/>
岳鄂王飛潭水寒生月松風夜帶秋明郭定襄登甘州<lb/>
<pb n="KR3j0164_WYG_011-20b"/>
城西黑水流甘州城北邊雲愁玉關人老貂裘敝苦憶<lb/>
平生馬少游湯𦙍勣苜蓿含花草露斑奚奴擾擾出沙<lb/>
灣塵飛大夏三千里泥滿東風十二閑直内銅符初上<lb/>
繳征西鐵甲未東還可憐絶代賢王手少畫漁陽阿犖<lb/>
山戚武毅繼光晝角聲傳草木哀雲頭對起石門開朔<lb/>
風邊酒不成醉落葉歸鴉無數來但使𤣥戈銷殺氣未<lb/>
妨白髪老邊才勒名峯上吾誰與故李將軍舞劔臺右<lb/>
偶舉數篇皆見英雄本色有文士所不能道者又如宋<lb/>
<pb n="KR3j0164_WYG_011-21a"/>
之劉涇賀鑄韓蘄王世忠明之沐昻俞大猷李言恭萬<lb/>
表陳第輩不可枚舉孰謂兜鍪之流祇解道明月赤團<lb/>
團也唐高崇文誰把<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>兒射鴈落白毛空裏亂紛紛雖<lb/>
俚語亦不凡可竝謝胡撒鹽之句<lb/>
元祐間明州士人陳生附賈舶泛海遇風引至一島見<lb/>
有精舍金碧明煥榜曰夫宮之院堂上一老人據牀而<lb/>
坐神觀清臞左右環侍白袍烏巾者約三百餘人自言<lb/>
皆中原人唐末避亂至此不知今幾甲子也山巔一亭<lb/>
<pb n="KR3j0164_WYG_011-21b"/>
榜曰笑秦問老人為誰曰唐相裴休也山中生人葠甚<lb/>
大多如人形生欲乞數本老人曰此物鬼神所䕶惜不<lb/>
可經渉海洋山中金玉任爾取之又云楞嚴乃諸佛心<lb/>
地之本當循習之復令人導之登舟轉盼之頃已至明<lb/>
州矣右見墨莊漫錄<hi>人參譜</hi>
天平山僧得蕈一叢煑食之大吐内三人取鴛鴦草啖<lb/>
之遂愈二人不噉竟死鴛鴦草藤蔓而生黄白花對開<lb/>
治癰疽腫毒尤妙或服或傅皆可葢沈存中良方所載<lb/>
<pb n="KR3j0164_WYG_011-22a"/>
即金銀花也又曰老翁鬚本草名忍冬先方伯贈尚書<lb/>
府君羣芳譜云一名鷺鷥藤又名金釵骨<lb/>
蜀洛之黨亦曰許洛葢以潁濱晚居許田然東坡卜居<lb/>
陽羡而葬郟未嘗一日居許也墨莊漫録云崔鷃徳符<lb/>
陳恬叔易皆戊戌生田晝承君李廌方叔皆己亥生竝<lb/>
居潁昌陽翟為許黨之魁時號戊巳四先生葢是時東<lb/>
坡及黃秦之殁久矣而黨論猶未息此蜀洛諸君子賢<lb/>
知之過毋乃為紹述諸壬人所笑耶<lb/>
<pb n="KR3j0164_WYG_011-22b"/>
墨莊云濟南為郡在歴山之隂水泉清泠凡三十餘處<lb/>
予按濟南七十二泉其名具載齊乗實不止三十餘也<lb/>
又云李格非文叔作歴下水記叙述甚詳文體有法惜<lb/>
不與洛陽名園記竝傳<lb/>
王安石嘗患偏頭痛神宗賜以禁方用新蘿蔔取自然<lb/>
汁入生龍腦少許調勻昻頭滴入鼻竅左痛則灌右鼻<lb/>
右即反之<lb/>
米元章論書云江南呉𡷗登州王子韶大隸題榜有古<lb/>
<pb n="KR3j0164_WYG_011-23a"/>
意吾兒尹仁與之等幼兒尹知代吾名書碑及手書大<lb/>
字更無辨門下許侍郎尤愛其小楷按尹仁即友仁也<lb/>
今人止知其畫尹知書則知之者益鮮矣<lb/>
元章論唐人書最不喜柳云柳出歐陽而為怪醜惡劄<lb/>
之祖自此世人始有俗書其弟公綽乃不俗予昔兩至<lb/>
成都謁武侯廟廟有裴度撰碑公綽書也<lb/>
宋時製墨名家有潘谷陳贍張谷又有常山張順九華<lb/>
朱覲嘉禾沈珪金華潘衡宣政間有關珪關瑱梅鼎張<lb/>
<pb n="KR3j0164_WYG_011-23b"/>
滋田守元曾知唯桐栢張浩河東解子誠韓偉昇可與<lb/>
李氏父子相甲乙<lb/>
藏書之富有宋宣獻畢文簡王原叔錢穆父王仲及荆<lb/>
南田氏歴陽沈氏譙郡祁氏曽<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>彦和賀鑄方回<lb/>
乙酉有書賈來益都之顔神鎮攜蘇過叔黨斜川集僅<lb/>
二册價至二百金有竒惜未得見之<lb/>
野客叢書云或有書是非字為氏飛者固好竒之過然<lb/>
不可謂無所本以氏為是如漢志至𤣥孫氏為莊王是<lb/>
<pb n="KR3j0164_WYG_011-24a"/>
也以飛為非如漢碑飛陶唐其若是乎是也<lb/>
昔人謂江左禁書疏往來故右軍帖多稱死罪以當時<lb/>
有禁也然孔廟漢碑魯相奏記司徒司空府首具年月<lb/>
日魯相某等叩頭死罪敢言云云末又云某惶恐叩頭<lb/>
死罪又孔文舉繁欽陳琳諸人皆用之則非自右軍始<lb/>
矣<lb/>
世疑桑欽著水經成一家言何以後漢文苑不為立傳<lb/>
陸儼山引漢孔安國傳徐敖以毛詩傳塗惲子眞子眞傳<lb/>
<pb n="KR3j0164_WYG_011-24b"/>
桑欽君長當是西漢末人<lb/>
康節外紀云邵某與常秩同召某卒不起又云王介甫<lb/>
方行新法天下紛然以為不便思得山林之士相合秩<lb/>
引對因盛言新法之便乃除諌官以至待制帝浸薄之<lb/>
而介甫主之不忘秩之本末如此不知永叔何為取之<lb/>
行盡江南數十程曉風殘月入華清宋人杜常詩也按<lb/>
常為昭憲皇后族孫第進士歴官工部尚書而霏雪錄<lb/>
以為杜牧詩誤矣畫墁錄云神宗聞昭憲之家有登第<lb/>
<pb n="KR3j0164_WYG_011-25a"/>
者甚喜有㫖令上殿翼日謂執政曰杜常第四人登第<lb/>
卻一雙鬼眼可提舉農田水利即此杜常也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0164_WYG_011-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　香祖筆記卷十一<lb/>
</p>
<p>
</p>
  </div>
<div>
<head>香祖筆記卷十二</head> <lb/>
    <p>
<pb n="KR3j0164_WYG_012-1a"/>
欽定四庫全書<lb/>
　香祖筆記卷十二<lb/>
　　　　　　　　　　　刑部尚書王士禎撰<lb/>
東坡詩云詩文豈在多一頌了伯倫朱少章謂藝文志<lb/>
載劉伶集三卷伯倫非他無文章鍾退谷謂劉眘虚生<lb/>
平詩才十四首予觀獨孤及三賢論及殷寅所嘆眘虚之<lb/>
長不止於詩詩亦豈止十四首但此一頌十四詩足以<lb/>
不朽其人他文可不必傳政如白頭花鈿滿面不如美<lb/>
<pb n="KR3j0164_WYG_012-1b"/>
人半妝耳山谷豫章集最多而晚年自刪其詩止存三<lb/>
百篇徐昌穀自定廸功集亦最少二公正得此意予生<lb/>
平為詩不下三千首門人盛侍御誠齋<hi>符升</hi>曹祭酒峩睂<lb/>
<hi>禾</hi>為撰精華録意存簡貴然所取尚近千首愧山谷昌<lb/>
榖多矣<lb/>
朱少章詩話云黃魯直獨用崑體功夫而造老杜渾成<lb/>
之地禪家所謂更高一著也此語入微可與知者道難<lb/>
為俗人言<lb/>
<pb n="KR3j0164_WYG_012-2a"/>
物類相感志云芽茶得鹽不苦而甜乃知古人煎茶必<lb/>
加薑鹽以此然茶取其清苦若取其甘何如啜蔗漿棗<lb/>
湯之為愈也<lb/>
陳仲醇云溧陽人家有鍾離權書花押如一劔狀則是<lb/>
神仙亦有押字<lb/>
唐牛李之黨贊皇君子功業爛然與裴晉公相頡頏武<lb/>
宗之治幾復開元元和之盛其黨又皆君子也儈孺小<lb/>
人功業無聞怛悉謀維州一事怨恫神人其黨李宗閔<lb/>
<pb n="KR3j0164_WYG_012-2b"/>
楊虞卿之流又皆小人也二人之賢不肖如薰蕕然不<lb/>
難辨也自蘇潁濱二人皆偉人之説出謂僧孺以德量<lb/>
高德裕以才氣勝而賢不肖始混淆矣初僧孺尉嵩縣<lb/>
而水中灘出有<graphic n="KR1484" url="https://raw.githubusercontent.com/kanripo/KR-Gaiji/master/images/KR1484.png" mimeType="image/png"/>鶒一雙飛下儈孺果入西臺陳仲醇<lb/>
云奇章入臺當以䲭梟應之此雖戲論實公言耳吾宗<lb/>
鶴尹兄抃工於詞曲晚作籌邊樓傳竒一褒一貶字挾<lb/>
風霜至於維州一案描摹情狀可泣鬼神嘗屬予序之<lb/>
而未果也今鶴尹歿數年矣憶前事為之憮然聊復論<lb/>
<pb n="KR3j0164_WYG_012-3a"/>
之如此將以代序且以見傳竒小技足以正史家論斷<lb/>
之謬誣也鶴尹大父緱山先生作鬱輪袍及裴湛和合<lb/>
二曲詞曲家稱為本色當行<lb/>
何大復平凉詩云惟餘青草王孫路不屬朱門帝子家<lb/>
莫中江以為李滄溟在河南時作人與地皆誤也<lb/>
濟南府城東三十里王舍人店萬厯間耕者得片石於<lb/>
田中刻讀書臺三字乃蘇長公書也按元遺山濟南行<lb/>
記以為宋張公掞讀書處掞舉進士仁宗朝知掖縣奏<lb/>
<pb n="KR3j0164_WYG_012-3b"/>
免登萊租税後以户部侍郎致仕或云是其兄揆揆字<lb/>
貫之通易太元陳執中薦為龍圗閣直學士進翰林侍<lb/>
講學士云<lb/>
徐渭墨芍藥一軸甚竒恣上有自題云花是揚州種瓶<lb/>
是汝州窰注以東吳水春風鎻二喬字亦怪醜予少喜<lb/>
渭詩後再讀乃不然只是欠雅馴耳<lb/>
後山談叢云齊之龍山鎭有平陵故城高五丈四方五<lb/>
里附城有走馬臺其高半之濶五之三上下如一其西<lb/>
<pb n="KR3j0164_WYG_012-4a"/>
與南則在内東北則在外莫曉其理按東平陵城唐之<lb/>
全節縣也即古譚子國詩所謂譚公維私者也故城址<lb/>
尚存走馬臺則不可辨識矣城東門有漢夏侯勝墓<lb/>
後山云趙内翰彦若家有南唐澄心堂書目才三千餘<lb/>
卷有建業文房之印<lb/>
永叔論書喜李西臺而集古録不取張從申秦玠兵部<lb/>
學西臺書文忠在亳問秦西臺何學曰張從申也今金<lb/>
陵棲霞寺碑乃從申書豈文忠偶未睹耶<lb/>
<pb n="KR3j0164_WYG_012-4b"/>
印章舊尚青田石以燈光為貴三十年來閩壽山石出<lb/>
質温栗宜鐫刻而五色相映光采四射紅如靺鞨黃如<lb/>
蒸栗白如珂雪時競尚之價與燈光石相埒近斧鑿日<lb/>
乆山脉枯竭或以芙蓉山石充之無復寶色其直亦不<lb/>
及壽山五之一矣二山皆在福州<lb/>
語云棗不救儉言歉歳不宜棗也康熈甲申歳仍儉而<lb/>
棗倍収乙酉歳豐棗亦収語不皆驗<lb/>
寒食麫臘月雪為糊則不蠧宋王文憲家以皂莢末置<lb/>
<pb n="KR3j0164_WYG_012-5a"/>
書中以辟蠧<lb/>
王弇州觚不觚録云親王體至尊於文武大臣投刺作<lb/>
書有稱王者别號者不稱名惟今魯王一切通名自分<lb/>
宜當國而親王無不稱名矣至江陵而無不稱晚生矣<lb/>
當其時襲封者至稱門生按宋朝儀親王班宰相之下<lb/>
已乖大體况以天潢之尊降而稱晚生門生乎其䙝越<lb/>
已甚而權相之氣熖亦可想見又何怪士風之不競乎<lb/>
江陵媚大璫馮保刺稱晚生以江陵之薰灼至使羣臣<lb/>
<pb n="KR3j0164_WYG_012-5b"/>
上疏不敢斥名親王次輔皆稱晚生在外布按二司至<lb/>
行跪禮而屈體媚璫乃如此可謂羞朝廷而辱當世之<lb/>
士矣<lb/>
御史於左都御史副都御史例用上銜名帖即陞遷至<lb/>
大官仍稱晚生不改予以康熈庚午為副院今梅少司<lb/>
馬桐厓<hi>鋗</hi>為御史掌京畿道後九年予為掌院梅已為<lb/>
副院猶稱晚生及出為閩撫不改也金少司寇<hi>璽</hi>亦嘗<lb/>
為屬同時為副院亦稱晚生及出為楚撫則改稱侍生<lb/>
<pb n="KR3j0164_WYG_012-6a"/>
不知用何例也<lb/>
各道御史掌道論俸之先後一定不易惟協理則總憲<lb/>
批委遂多趨避如河南江南浙江三道缺協理之員則<lb/>
人競趨之臺規不肅為日已乆予為掌院凡協理一按<lb/>
俸次先後不許越次至内陞京卿初薦常百子翼聖後<lb/>
薦李質君斯義陳大年齊永皆以乆次掌河南道者無<lb/>
所容其營競後常至大理寺卿陳至太常寺少卿卒李<lb/>
今為福建廵撫此亦所以崇恬退抑奔競之道而前後<lb/>
<pb n="KR3j0164_WYG_012-6b"/>
皆不盡然<lb/>
翰林有對房師生之例自明代相沿至今弇州謂三品<lb/>
已上則不復叙然予見王大宗伯涓來<hi>澤𢎞</hi>為吏侍杜大<lb/>
司馬肇余<hi>臻</hi>為尚書每相遇杜執弟子禮益恭此盛德<lb/>
足以風世也弇州又言常熟嚴文靖公<hi>訥</hi>以嘉靖甲辰<lb/>
㑹試分領詩經房瞿文懿<hi>景淳</hi>以本經中式乙未再分房<lb/>
李文定<hi>春芳</hi>亦以本經中式皆不稱門生不可解也<lb/>
明舊例五部尚書避大學士惟吏部尚書不避相遇則<lb/>
<pb n="KR3j0164_WYG_012-7a"/>
下輿而揖今吏部亦與五部尚書同矣弇州謂蒲州楊<lb/>
襄毅公為太宰位望俱重侍郎以下皆逺避後起掌兵<lb/>
部亦然<lb/>
明舊例太常光禄太僕寺正卿皆避侍郎弇州議其非<lb/>
今無是矣即遇尚書亦不避也若翰林庶常以至内閣<lb/>
中書舍人遇尚書都御史亦分途抗行不避不知何説<lb/>
弇州載吳中陸子剛之治玉鮑天成之治犀朱碧山之<lb/>
治銀趙良璧之治錫馬勲治扇周之治商嵌吕愛山治<lb/>
<pb n="KR3j0164_WYG_012-7b"/>
金王小溪治瑪瑙蔣抱雲治銅皆比常價再倍其人或<lb/>
與士大夫抗禮<lb/>
文房寶飾云養筆以硫黃水舒其毫東坡以黃連煎湯<lb/>
調輕粉蘸筆頭候乾収之山谷以川椒黄蘗煎湯磨松<lb/>
煙染筆藏之尤佳又東坡作墨以高麗煤契丹膠為之<lb/>
倪雲林每作畫必題一詩多率意漫興惟妮古録載一<lb/>
詩最佳云十月江南未隕霜青楓欲赤碧梧黃停橈坐<lb/>
對西山晚新鴈題詩小著行<lb/>
<pb n="KR3j0164_WYG_012-8a"/>
又顧阿瑛題文與可竹云湖州昔在陵州日日日逢人<lb/>
寫竹枝一段枯梢三作折分明雪後上牕時風致不減<lb/>
雲林<lb/>
昔在京師從宋茘裳<hi>琬</hi>所見元朱碧山所製銀槎乃太<lb/>
乙仙人一時多為賦詩以為張騫事非是妮古録云曾<lb/>
見所作昭君像琵琶乘騎睂髪衣領花繡鬃鬛種種精<lb/>
細馬腹上豆許一穴其中嵌空琵琶上刻碧山二字<lb/>
羣碎録云書曰帙者古人書卷外必用帙藏之如今裹<lb/>
<pb n="KR3j0164_WYG_012-8b"/>
袱之類宋眞宗取廬山東林寺白居易集命崇文院寫<lb/>
較包以斑竹帙送寺嘗於秀水項氏見王右丞畫一卷<lb/>
外以斑竹帙裹之云是宋物帙如細簾其内襲以薄繒<lb/>
故帙字從巾<lb/>
内典云福不唐捐今謂亭館無壁曰唐肆唐訓空<lb/>
續文獻通考載劉辰翁須溪集一百卷今所傳止記畧二卷<lb/>
及批㸃老莊列班馬世説摩詰子美長吉子瞻詩九種<lb/>
耳<lb/>
<pb n="KR3j0164_WYG_012-9a"/>
太平清話云朱竹古無所本宋克仲温在試院卷尾以<lb/>
朱筆掃之故張伯雨有偶見一枝紅石竹之句然閩中<lb/>
實有此種紅如丹砂<lb/>
明仁宗賜禮侍金問歐陽居士集凡二十冊遭囘禄失<lb/>
其八後在文華殿從容言及賜書事宣宗促命内侍補<lb/>
之復完余聞曹舍人貞吉云官典籍日料撿内府藏書<lb/>
宋刻歐陽集凡有八部竟無一全者葢鼎革之際散軼<lb/>
不可勝道矣<lb/>
<pb n="KR3j0164_WYG_012-9b"/>
王介甫狠戾之性見於其詩文可望而知如明妃曲等<lb/>
不一其作平甫墓誌通首無兄弟字亦無一天性之語<lb/>
叙述漏略僅四百餘字雖曰文體謹嚴而人品心術可<lb/>
知唐宋八家文選取之可笑<lb/>
屠隆長卿令青浦梁辰魚伯龍過之為演浣紗記遇佳<lb/>
詞輙浮以大白昔袁荆州籜菴<hi>于令</hi>自金陵過予廣陵與<lb/>
諸名士汎舟紅橋予首賦三闋所謂緑楊城郭是揚州<lb/>
者諸君皆和袁獨製套曲時年八十矣曲載紅橋倡和<lb/>
<pb n="KR3j0164_WYG_012-10a"/>
昔張子野與東坡㑹飲垂虹亭年亦八十<lb/>
司馬子長采左氏内外傳國䇿世本以為史記楊用修<lb/>
取華陽國志王象之紀勝成都碑目費著器物譜蜀錦<lb/>
譜蜀箋譜以為蜀志昔人謂可以為修志乘法予見康<lb/>
對山武功志前幅載織錦璿璣詩圖劉九經郿志前幅<lb/>
載武侯木牛流馬圖殊有别趣但如此佳料不易得耳<lb/>
秦少游有姬邊朝華極慧麗恐妨其學道賦詩遣之至<lb/>
再後南遷過長沙乃眷一妓有郴江幸自遶郴山為誰<lb/>
<pb n="KR3j0164_WYG_012-10b"/>
流下瀟湘去何前後矛盾如此<lb/>
畫家界畫最難如衛賢馬逺夏珪王振鵬皆以此專門<lb/>
名家不足貴也郭忠恕畫山水入逸品乃工界畫斯足<lb/>
異耳論詩文當以是推之或云忠恕以篆籀畫屋<lb/>
李義山記滎陽鄭璠官象州得怪石六輦運以歸費俸<lb/>
錢六十萬後還長安無居宅妻兒寄人舍下余讀而笑<lb/>
之既稱亷吏安所得六十萬錢鬱林石殆不如此<lb/>
予最愛湯義仍先生絶句清逺樓中一覺眠雨鳩風燕<lb/>
<pb n="KR3j0164_WYG_012-11a"/>
乍晴天年來愛作團欒語不得中男在眼前昔丁卯戊<lb/>
辰間予家居而第三男啓汸官文登廣文嘗寫此詩寄<lb/>
之以代家書眞不減子由彭城逍遙堂絶句也興觀羣<lb/>
怨學詩者當於此等求之<lb/>
張景山一石中有月形石色紫而月白月中有桂樹其<lb/>
文黒枝葉老勁雖工畫者不能為又吕東萊蓄一犀帶<lb/>
中有月影過望則見范文正家一古鏡背具十二時如<lb/>
博碁子每至某時則碁中明如月又季鴈山一爐幕上<lb/>
<pb n="KR3j0164_WYG_012-11b"/>
有十二孔應時則香出<lb/>
趙松雪鵲華秋色圖為周密公謹作山頭皆著青緑全<lb/>
學右丞公謹家世濟南流寓吳興故松雪為作此以寄<lb/>
其故鄉之思密嘗著癸辛雜識雲煙過眼録諸書癸辛<lb/>
所居巷名猶許渾之丁卯橋<lb/>
康熙中嘗<lb/>
命畫苑寫耕織圗<lb/>
御製詩冠其上方刻印頒行按此圖始於宋於潛令四<lb/>
<pb n="KR3j0164_WYG_012-12a"/>
明樓璹作耕織圖以獻思陵各繫五言八句詩逐段有<lb/>
憲聖皇后題字<lb/>
古人文章身後所託不一如白居易以轉輪藏唐球以<lb/>
瓢劉蜕以冢陸龜蒙以白蓮寺佛腹後百千年必有知<lb/>
者何必藏之名山副在通都耶<lb/>
梅梁有二㑹稽禹廟梅梁乃大梅山所産梅樹張僧繇<lb/>
畫龍其上夜大風雨飛入鏡湖與龍鬬乃以鐡索鎻之<lb/>
晉謝安石作新宫造太極殿少一梁忽有梅樹流至石<lb/>
<pb n="KR3j0164_WYG_012-12b"/>
頭城下取為梁殿乃成畫梅花於其上<lb/>
予昔奉使廣州親見蓽麻樹扁豆樹茄樹昨閲一書言<lb/>
西土甘草亦有成大樹者皆異聞也<lb/>
袁淑山公九錫文沈約修竹彈甘蕉文韓愈毛頴傳之<lb/>
類偶然游戲後來作者遂多吾鄉賈公三近嘗輯滑耀<lb/>
編若干卷先王父方伯贈尚書府君曾屬毛子晉刻之<lb/>
汲古閣又嘗見文府滑稽一書皆此等文也<lb/>
㑹稽女子商婉人能詩工楷法嘗仿吳彩鸞寫唐韻作<lb/>
<pb n="KR3j0164_WYG_012-13a"/>
廿三先廿四仙武林沈磵芳<hi>名蓀</hi>為題絶句云簪花舊格<lb/>
自嫣然顆顆明珠貫作編始識彩鸞眞韻本廿三廿四<lb/>
是先仙商本老學究女兼能制舉文字嘗手評沈文一<lb/>
卷又有詩贈之云細筆猩紅絶妙辭掃睂牕下拜名師<lb/>
從來玉秤稱才子樓上昭容字婉兒<lb/>
門生沈磵芳又云康熙壬子為河道總督請主任城書<lb/>
院有諸生饋墨數丸云是土人所製形如掘丸磨之甚<lb/>
黝黑則兖墨至今猶有傳其遺法者惜予未及見之<lb/>
<pb n="KR3j0164_WYG_012-13b"/>
杭州臬署本宋岳忠武王宅東偏有王祠祠後又有一<lb/>
祠竝祀文信國及元巴延養濟院則祠嚴嵩為土地皆<lb/>
不知起於何時<lb/>
磵芳嘗與友人汎西湖未幾雨作座有請<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>仙者至則<lb/>
書一絶句云才散笙歌罷緑么冷風疎雨上輕舠問予<lb/>
名字眞消息曾向王維雪裏描叩之自云緑天仙子賈<lb/>
秋壑半閒堂後植蕉百本子乃其中之得靈氣者現美<lb/>
人身侍書於巾峰洞天翼日跡之果有巨蕉一本樵牧<lb/>
<pb n="KR3j0164_WYG_012-14a"/>
不侵遂醵金搆精舍其側自後數降<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>與諸生倡和云<lb/>
康熙甲申十二月蘇州洪生者與客談次忽空中有聲<lb/>
舉頭視之見一人左手抱册右手持杖黃巾黃衫御風<lb/>
而過頃刻漸逺猶見衣角出問市人亦多見之<lb/>
磵芳云曾見諸生中有油姓煙姓<lb/>
粤東撫署即尚藩故王宫東園有樹一株結實如枇杷<lb/>
中空似有核而脱去竟無能名之者亦異植也<lb/>
先兄考功集詩屢經芟削最後止刻四卷佳句佚者頗<lb/>
<pb n="KR3j0164_WYG_012-14b"/>
多略記一二如濰縣道中云人煙通下密橋路遶東丹<lb/>
夏夜詞云夢覺聞花漏星河一帶横感興云大人有賦<lb/>
言仙意内景何方駐聖胎此類尚夥予少時詩如送人<lb/>
知鄞縣云天晴眞臘樹日射灌門潮分賦菊名孔雀尾<lb/>
云未登嵇氏狀却號孔家禽贈徐東癡云湘君品第留<lb/>
金管江左風流續玉臺過郡城云郭邊萬户皆臨水雪<lb/>
後千峰半入城舟中小飲云行藏略已同仙尉得失何<lb/>
妨任老兵餘亦頗有可存者今略識其概耳<lb/>
<pb n="KR3j0164_WYG_012-15a"/>
雪蕉館紀談云明玉珍在蜀有成都人陸子良能造薛<lb/>
濤箋工巧過之玉珍建搗錦亭於浣花置箋局俾子良<lb/>
領其事今萬里橋東有蜀府造箋白石盆鏤刻甚精然<lb/>
距浣花尚數里<lb/>
又云陳友諒在南昌喜食玉葉羮乃以西山羅漢菜曲<lb/>
江金花魚為之按曲江隸豐城宋元祐太后為金人所<lb/>
追投金花於此祈風改名金花潭<lb/>
倪雲林小畫一軸上題字云三月四日解后德方郎官<lb/>
<pb n="KR3j0164_WYG_012-15b"/>
九成掾使於荆溪之上相從及旬而别因九成徴予畫<lb/>
并賦詩剡掾學阮掾宛然西晉風百年聊復爾三語將<lb/>
無同載酒來谿上看山入剡中孤帆逐雲樹煙雨滿春<lb/>
空淨因菴主瓚沈石田摹大癡山水自題云山疊氣未<lb/>
<hi>闕</hi>衍迤勢叵窮溪壑互中涵草樹發青紅縹緲神仙居<lb/>
隠現金銀宫飛霞隔鸞鶴叢笙思閬風誰從此招手度<lb/>
我逍遙翁時𢎞治辛亥九月下浣沈周右二幅皆於濟<lb/>
南朱氏楓香閣觀<lb/>
<pb n="KR3j0164_WYG_012-16a"/>
予於前卷太息郟縣仝軌之遇以為郃陽康乃心與軌<lb/>
前後皆以詩見知而有遇有不遇皆命也乙酉九月予<lb/>
歸田且近一載一日得河南題名小録閲之則軌居然<lb/>
領解額第一自喜老眼無花因檢篋中軌所寄詩尚存<lb/>
輙録於此與識者共質之云華星炯炯羅秋穹帝車正<lb/>
色臨天中今古文章各司命龍門吾代趨王公賤子曾<lb/>
公公從祖大羅天詠霓裳同<hi>萬厯乙未</hi>孔李通家踰百載日<lb/>
月泥塗牛馬風何况虞廷儀鸑鷟和聲應答唯笙鏞鶴<lb/>
<pb n="KR3j0164_WYG_012-16b"/>
唳鶯啼瘖不發草間誰敢矜寒蛩東平牙齒濫餘論江<lb/>
天颯颯羞吳楓新文底用把小陸飛夢已過尸鄉東驚<lb/>
聞面赤汗浹背進退交惑心忡忡灑掃何年懷四本聊<lb/>
將耳學思擊蒙騷經詩史立忠義豈徒排比鋪陳工霧<lb/>
夕芙蕖詫沈范區區兒女塗青紅劉生示我漁洋集南<lb/>
海蜀道爭豪雄工部吏部水赴海白公蘇公金在鎔深<lb/>
林二月亂桃李大江百怪騰蛟龍餘子我亦輕狹陋如<lb/>
公誰不懷朝宗恨不遭公問緒業微言日日開心胷莫<lb/>
<pb n="KR3j0164_WYG_012-17a"/>
訝投詩未相識平生一瓣曾南豐<lb/>
太倉孝亷吳樞字大年言其叔廩膳生某授徒學宫之<lb/>
側諸童子苦之時有乞兒曰張鬼子者形貌怪醜每夜<lb/>
宿城隍廟下乃羣往商於鬼子欲其暮夜假鬼物以駭<lb/>
之鬼子曰諾然必得硃書符票如官司勾攝狀乃可衆<lb/>
如其言一日日未晡吳方危坐鬼子忽從忩入持符示<lb/>
吳曰奉命勾汝吳素識之曰汝乞兒張某何事相嬲鬼<lb/>
子曰㝠司符在豈誑耶挾吳自忩徑出衆驚視吳已卒<lb/>
<pb n="KR3j0164_WYG_012-17b"/>
鬼子亦不復見<lb/>
毘陵一士大夫妻頗能詩既而納一姬處之别館夫人<lb/>
偵知將自往掩取之倉皇無計攜姬渡江假寓廣陵夫<lb/>
人追之至京口江岸不敢渡而歸一日座客述之余曰<lb/>
所謂長江天塹天之所以限南北也一座大笑<lb/>
吾郡遺文惟晁無咎北渚亭賦最為瑰麗有淮南小山<lb/>
之遺風其序曰北渚亭熙寜五年集賢挍理南豐曾侯<lb/>
鞏守齊之所作也葢取杜甫宴歴下亭詩以名之風雨<lb/>
<pb n="KR3j0164_WYG_012-18a"/>
廢乆州人思侯猶能道之後二十一年而秘閣挍理南<lb/>
陽晁補之來承守乏侯於補之丈人行辱出其後訪其<lb/>
遺文故事厪有存者而圃多大木歴下亭又其最高處<lb/>
也舉首南望不知其有山嘗登所謂北渚之址則羣峰<lb/>
屹然列於祠上城郭井閭皆在其下陂湖迤邐川原極<lb/>
望太息語客想見侯經始之意乃徹池南葦間壞亭徙<lb/>
而復之賦見雞肋集第二卷今水靣亭歴下亭皆在明<lb/>
湖之南而湖北水關之西有小圃傳為北渚亭故址尚<lb/>
<pb n="KR3j0164_WYG_012-18b"/>
有古屋數椽修竹數十竿其地瀕湖背城絶無高明爽<lb/>
塏之觀不知子固所剏無咎所賦果此地否因讀雞肋<lb/>
集而識之俟訪諸故老<lb/>
俗人傳譌襲謬有絶可笑者兖州陽榖縣西北有冢俗<lb/>
呼西門冢有大族潘吳二氏自言是西門嫡室吳氏妾<lb/>
潘氏之族一日社㑹登臺演劇吳之族使演水滸記潘<lb/>
族謂辱其姑聚衆大鬨互控於縣令令大笑各扑一二<lb/>
人荷挍通衢硃批曰無恥犯人某某示衆然二氏終不<lb/>
<pb n="KR3j0164_WYG_012-19a"/>
悟也從姪鵷過陽榖親見之<lb/>
徐神翁謂蔡京曰天上方遣許多魔君下生人間作壞<lb/>
世界蔡曰安得識其人徐笑曰太師亦是按水滸傳傳<lb/>
竒首述誤走妖魔意亦本此然不識蔡京是為天罡是<lb/>
為地煞耳神翁語見錢氏私誌<lb/>
晁無咎陌上花八首工妙不減蘇公其二篇云孃子歌<lb/>
傳樂府悲當年陌上看芳菲曼聲更緩何妨緩莫似東<lb/>
風火急歸荆王夢罷已春歸陌上花隨暮雨飛却喚江<lb/>
<pb n="KR3j0164_WYG_012-19b"/>
船人不識杜秋紅淚滿羅衣<lb/>
無咎將别歴下詩云來見紅蕖溢渚香歸途未變柳梢<lb/>
黃殷勤趵突溪中水相送扁舟向汶陽鴛鴦鸂鶒繞漁<lb/>
梁搖漾山光與水光不管使君征棹逺依然飛下舊池<lb/>
塘將行陪貳車觀燈云行歌紅粉滿城歡猶作常時五<lb/>
馬㸔忽憶使君身是客一時揮淚逐金鞍譙郡對酒憶<lb/>
玉函山<hi>自注齊州西樓對此山</hi>云不遣西樓對此山宋譙頻綴副<lb/>
車銜今年重汚花前酒猶是揚州别駕衫<lb/>
<pb n="KR3j0164_WYG_012-20a"/>
蘇潁濱從事吾郡作閔子祠堂記濼源石橋記又和孔<lb/>
武仲濟南四詠環波亭云過盡緑荷橋斷處忽逢朱檻<lb/>
水中央北渚亭云西湖已過百花汀未厭相攜上古城<lb/>
据此則北渚亭當在北城之上不疑鵲山亭檻泉亭檻<lb/>
泉即趵突也又和李誠之待制燕别西湖西湖即明湖<lb/>
之西偏曾子固詩亦稱西湖又西湖二詠又徐正權秀<lb/>
才城西溪亭云溪上路窮惟畫舫城中客至有罾魚徐<lb/>
石介之壻也又次韻李昭叙燕别湖亭又遊泰山四首<lb/>
<pb n="KR3j0164_WYG_012-20b"/>
初入南山云兹人謂川路今黃山舖已南至泰山皆名<lb/>
川路故其下又云嘉陵萬壑底棧道百廻屈厓巘互崢<lb/>
嶸征夫時出沒因川路以寄故鄉之思也四禪寺靈岩<lb/>
寺嶽下又舜泉復發又答徐正權謝示閔子廟記又舜<lb/>
泉詩四言序曰始余在京師聞濟南多甘泉流水被道<lb/>
蒲魚之利與東南比㑹其郡從事闕求而得之既至大<lb/>
旱問之其人云城南舜祠有二泉今竭矣明年夏雖雨<lb/>
而泉不作相與驚曰舜其不復享耶又明年夏大雨麥<lb/>
<pb n="KR3j0164_WYG_012-21a"/>
木薦登泉乃復發民驩曰舜其尚顧我哉泉之始發瀦<lb/>
為二池釃為石渠自東南流於西北無不被焉灌濯播<lb/>
灑蒲蓮魚鼈其利滋大因為詩使祠者歌之詩不具録<lb/>
按李公擇亦為齊守而歴下詩不多見惟潁濱集有和<lb/>
公擇赴歴下道中雜詠十二首耳公擇子由在齊正同<lb/>
時也<lb/>
潁濱棲賢寺記造語竒特雖唐作者如劉夢得柳子厚<lb/>
妙於語言亦不能過之入棲賢谷谷中多大石岌嶪相<lb/>
<pb n="KR3j0164_WYG_012-21b"/>
倚水行石間其聲如雷霆如千乘車行者震掉不能自<lb/>
持渡橋而東依山循水水平如白練橫觸巨石滙為大<lb/>
車輪流轉洶湧窮水之變石壁之址僧堂在焉狂峰怪<lb/>
石翔舞於簷上杉松竹箭橫生倒植蔥蒨相紏每大風<lb/>
雨至堂中之人疑將壓焉予遊廬山至此然後知其形容<lb/>
之妙如丹青畫圖後人不能及也<lb/>
吾郡李文叔格非元祐黨人文士也其著作自洛陽名<lb/>
園記外不多見頃從墨莊漫録得其所著墨癖説及雜<lb/>
<pb n="KR3j0164_WYG_012-22a"/>
書二篇録之以備文獻云客出墨一函其製為璧為丸<lb/>
為手握凡十餘種以錦囊之詫曰昔李廷珪為江南李<lb/>
國主父子作墨絶世後二十年乃有李承晏又二十年<lb/>
有張遇自是無繼者自吾大父始得兩丸於徐常侍鉉<lb/>
其後吾父為天子作文章書碑銘法當賜金或天子寵<lb/>
異則以此易之余於是捧硯惟謹不敢議<hi>闕三字</hi>余用薛<lb/>
安潘谷墨三十餘年皆如吾意不覺少有不足不知所<lb/>
謂廷珪墨者用之當何如也他日客又出墨余又請其<lb/>
<pb n="KR3j0164_WYG_012-22b"/>
説甚辨余曰吁余可以不愛墨矣且子之言曰吾墨堅<lb/>
可以割然吾割當以刀不以墨也曰吾墨可置水中再<lb/>
宿不腐然吾貯水當以盆罌不以墨也客復曰凡世之<lb/>
墨不過二十年膠敗輙不可用今吾墨可百餘年不敗<lb/>
余曰此尤不足貴余墨當用二三年者何用百年客辭<lb/>
窮曰吾墨得多色凡用墨一圭他墨兩圭不逮余曰余<lb/>
用墨每一二歳不能盡一圭往往失去輙易墨未嘗苦<lb/>
少墨也客曰吾墨黑余曰天下固未有白墨雖然使其<lb/>
<pb n="KR3j0164_WYG_012-23a"/>
誠異他墨猶足尚乃使取硯屏人雜他墨書之使客自<lb/>
辨客亦不能辨也因恚曰天下竒物要當有識者余曰<lb/>
此正吾之所以難也夫碔砆之所以不可為玉魚目之<lb/>
所以不可為珠者以其用之才異也今墨之用在書茍<lb/>
有用於書與凡墨無異則亦凡墨而已烏在所可寶者<lb/>
嗟乎非徒墨也世之人不考其實用而眩於虚名者多<lb/>
矣此天下寒弱禍敗之所由兆也吾安可以不辨又雜<lb/>
書論左馬班韓云馬遷之視丘明如麗倡黠婦清歌緩<lb/>
<pb n="KR3j0164_WYG_012-23b"/>
舞間以諧笑傾葢立至亦可喜矣然不如絶代之女却<lb/>
鉛黛曵縞紵施帷幄裴囘微吟於高堂之上使淫夫穴<lb/>
隙窺之終不敢意其啟齒而一笑也班固之視馬遷如<lb/>
韓魏之壯馬短鬣大腹服千鈞之重以策隨之日夜不<lb/>
休則亦無所不至矣而曾不如騕褭之馬方且脱驤逸<lb/>
駕驕嘶顧影俄而縱轡一騁千里韓愈之視班固如十<lb/>
室之邑百家之聚有儒生崛起於蓬蓽之下詩書傳記<lb/>
鏘鏘常欲鳴於齒頰間忽遇奕世公卿不學無術之子<lb/>
<pb n="KR3j0164_WYG_012-24a"/>
弟乘高車從虎士而至雖鄙惡而體已下之矣又云余<lb/>
嘗與宋遐叔言孟子之言道如項羽之用兵直行曲施<lb/>
逆見錯出皆當大敗而舉世莫能當者何其橫也左丘<lb/>
明之於辭令亦橫自漢後千年惟韓退之之於文李太<lb/>
白之於詩亦皆横者近得睂山篔簹谷記經藏記又今<lb/>
世横文章也夫其橫乃其自得而離俗絶畦徑間者故<lb/>
衆人不得不疑則人之行道作文政恐人不疑耳<lb/>
又墨客揮犀云李格非善論文章嘗曰諸葛公出師表<lb/>
<pb n="KR3j0164_WYG_012-24b"/>
李令伯陳情表陶淵明歸來引沛然如肺肝流出殊不<lb/>
見有斧鑿痕數君子在後漢之末兩晋之間未嘗以文<lb/>
章名世而其詞意超邁如此葢文章以氣為主氣以誠<lb/>
為主故老杜謂之詩史者其大過人在誠實耳<lb/>
輟耕録言或題畫曰特健藥不喻其義予因思昔人如<lb/>
秦少游觀輞川圖而愈疾而黃大癡曹雲西沈石田文<lb/>
衡山輩皆工畫皆享大年人謂是煙雲供養則特健藥<lb/>
之名不亦宜乎<lb/>
<pb n="KR3j0164_WYG_012-25a"/>
宋王安中履道作元旦致語云君子有酒多且㫖得盡<lb/>
羣心化國之日舒以長對揚萬夀與余少時所夢同而<lb/>
小異<lb/>
聨對雖小道亦足見人才思門人殷彦來<hi>譽慶</hi>曩在京師<lb/>
集成語作一聨相贈云一時賢士皆從其游天下文章<lb/>
莫大於是時稱其自然工妙又汪閣學丈漪<hi>灝</hi>一聨云<lb/>
尚書天北斗司㓂魯東家人亦稱之<lb/>
從叔祖洞庭先生<hi>象咸</hi>明末官光禄寺署正擅草聖崇禎<lb/>
<pb n="KR3j0164_WYG_012-25b"/>
時嘗奉詔書御屏先王父尚書一日置酒召之酒闌諸<lb/>
孫競進乞書余時總角王父把酒命對句云醉愛羲之<lb/>
蹟余應聲對云狂吟白也詩公大喜以巵賜之<lb/>
趙甥執端以元人畫二軸索題其一崇山大谿山水間<lb/>
多林木丹緑相錯中有草堂堂上二丈夫左右相向立<lb/>
左者抱琴中有繡墩墩上有盤盤中橫紅梅一枝堦下<lb/>
二人控馬立不知何謂也其一士女惜花圖叢花片石<lb/>
予昔藏江上女子周禧畫惜花春起早一幀似是臨摹<lb/>
<pb n="KR3j0164_WYG_012-26a"/>
此畫上方有潘純張雨倪瓚錢惟善四詩錢詩云庭院<lb/>
無人春已深東風吹老惜花心自知命薄難承寵不費<lb/>
長門買賦金頗有寄託予少時有詠梅妃減字木蘭花<lb/>
一闋云天然姿媚比似梅花應不異一斛珍珠得似鮫<lb/>
人淚㸃無文園老去恨煞無人能解賦我見應憐不索<lb/>
長門買賦錢意各别而語相似<lb/>
康熙乙酉<lb/>
命詞臣廣續羣芳譜羣芳譜者先王父贈尚書方伯府<lb/>
<pb n="KR3j0164_WYG_012-26b"/>
君萬厯末被亓韓之黨齮齕歸田林下十年所著書也<lb/>
異代乃為<lb/>
九重所賞亦家世盛事不可不紀<lb/>
世謂宋文貞公鐡心石腸而賦梅花殊不類其為人愚<lb/>
按南卓羯鼓録云宋開府雖耿介亦深好色樂尤善羯<lb/>
鼓常與明皇論鼓事曰頭如青山峰手如白雨㸃云云<lb/>
大類教坊樂人語文貞豈宜有此<hi>文貞南和人葬沙河今二縣皆有祠</hi>
　香祖筆記卷十二<lb/>
</p>
<p>
</p>
  </div></body>
</text>\m</TEI>
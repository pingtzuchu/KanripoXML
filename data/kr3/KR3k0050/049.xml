<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>圖書編卷四十九</head> <lb/>
    <p>
<pb n="KR3k0050_WYG_049-1a"/>
欽定四庫全書<lb/>
　圖書編卷四十九<lb/>
　　　　　　　　　　　　　明　章潢　撰<lb/>
　　廣東總鎮圖敘<lb/>
　今天下言防禦之畧者北固重而尤必急于南也盖<lb/>
　以北之情在目睫之前而其備常在千里之外南之<lb/>
　形在萬里之外而其患乃在蕭墻之内也何者北人<lb/>
　所居絶逺其欲入侵中國率行空虚之地數百千里<lb/>
<pb n="KR3k0050_WYG_049-1b"/>
　然後乃抵塞下候望誠謹則可以知其聲響而爲備<lb/>
　故曰在千里之外當路塞去畿郡逺者數百里近乃<lb/>
　一二日耳羽書可且夕逹也故属者常得以天下之<lb/>
　力而備禦故曰在目睫之前也夫兩粤者絶南裔夷<lb/>
　之交也山海谿峒之蠻與諸郡形錯壤接並耕而争<lb/>
　食之其居懸逺深昧性禍賊喜殺保固恣睢不狎話<lb/>
　言苟得而已不顧死亡自昔上仁之所不懐而彊武<lb/>
　之所不讋也獸集鳥散亭隧隔塞之所不得施甲楯<lb/>
<pb n="KR3k0050_WYG_049-2a"/>
　劒矢之所不猝備也而粤之民無歲無夷宼之駴矣<lb/>
　然而天下知北害而未睹南憂者北近而南逺故曰<lb/>
　其形在萬里之外而患在蕭墻之内也夫粤之夷非<lb/>
　能爲中國害者也然夷不滅則粤無小康之期憲祖<lb/>
　晣其然故開府建節宿重兵於蒼梧授大臣以不禦<lb/>
　之柄而專進退之爲萬世規深逺然後碩畫之老屢<lb/>
　建誅討之勲薦紳大夫攄鈎深致逺之慮鷹揚爪牙<lb/>
　之士効執訊獲醜之力士馬甲兵之盛燀赫乎逺方<lb/>
<pb n="KR3k0050_WYG_049-2b"/>
　技擊蹶張之用便習於士伍志亦信矣以此致伐奚<lb/>
　不克以此批亢𢷬虚奚不至餘孽不足殱而交南可<lb/>
　坐制然且公顧以爲憂者何也嗟乎是廼公之所以<lb/>
　爲憂者也先王之致武也固曰勤恤民隐而除其害<lb/>
　夫粤之用兵亟矣粤人之力屈久矣侵盗之虞有廹<lb/>
　而師旅之奉無緩斯坐敝之形也詩曰彼旟旐斯胡<lb/>
　不斾斾憂心悄悄僕夫况瘁夫旗章之盛委属之重<lb/>
　可以爲寵已而君子以爲憂也憂故慮詳慮詳故事<lb/>
<pb n="KR3k0050_WYG_049-3a"/>
　善事善則甿庶豫甿庶豫則武節奮此勝筭也<lb/>
<pb n="KR3k0050_WYG_049-4a"/>
</p>
<p>
<pb n="KR3k0050_WYG_049-5a"/>
</p>
<p>
<pb n="KR3k0050_WYG_049-6a"/>
　　兩廣總圖<lb/>
　兩廣古百粤地陶唐氏命羲叔宅南交時已通中國<lb/>
　矣周宣王時召虎疆理淮濆遂至南海其詳不可考<lb/>
　已周衰呉越更大及楚滅越其君長散處海上猶蒙<lb/>
　故號以自殊有甌越駱越之属甚蕃故曰百粤秦始<lb/>
　皇帝利粤之犀象珠璣乃使尉屠睢統五軍監祿鑿<lb/>
　渠以通糧道<hi>屠睢人姓名秦制以御史監郡故監祿一曰史祿</hi>殺西甌君譯<lb/>
　吁宋<hi>西甌今廣西此盖君長之名侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>之語也</hi>越人皆入叢薄中與禽獸<lb/>
<pb n="KR3k0050_WYG_049-6b"/>
　處莫肯爲秦者陰置桀駿以爲將夜攻秦人殺尉屠<lb/>
　睢秦乃發適戍以備之後王翦滅楚乘勝畧定其地<lb/>
　爲南海桂林象郡荔浦以南𨽻焉秦亡趙陀據兹土<lb/>
　稱南越王漢孝武帝平南粤陀孫光降以其地爲南<lb/>
　海蒼梧鬰林合浦日南九真交趾儋耳珠崖九郡置<lb/>
　交趾部刺史領之治蒼梧元帝時罷儋耳珠崖歴東<lb/>
　漢末七郡如故呉仍漢制分領於荆交二州其後析<lb/>
　合浦以北南海蒼梧鬰林三郡属廣州治番禺餘乃<lb/>
<pb n="KR3k0050_WYG_049-7a"/>
　属交州治龍編尋又析置桂林<hi>今桂林府</hi>高凉<hi>今髙州</hi>髙興<lb/>
　<hi>今化州</hi>寧浦<hi>今横州</hi>四郡以附廣州而交州亦増新昌武<lb/>
　平九德三郡晉初以荆之始興始安臨賀來属尋復<lb/>
　歸之省高興入高梁復析置廣之晉興<hi>今南陵府</hi>東官<hi>今東</hi>
　<hi>莞縣</hi>晉康<hi>今德/慶州</hi>新寧<hi>今新/興縣</hi>永平<hi>今梧/州</hi>義安<hi>今潮/州</hi>新㑹<hi>今縣</hi>
　七郡宋泰始中置越州與交廣並三刺史部治合浦<lb/>
　<hi>今㢘州</hi>析置宋夀<hi>今欽州</hi>南流臨漳等八郡属之又析置<lb/>
　宋康<hi>即高興</hi>綏建<hi>今四/㑹縣</hi>海昌<hi>今電/㑹縣</hi>宋熈<hi>今髙/要縣</hi>樂昌<hi>始興南界</hi>
<pb n="KR3k0050_WYG_049-7b"/>
　<hi>今縣是</hi>屬廣州而珠崖亦稍收爲郡至齊又増廣之有<lb/>
　齊安<hi>今陽江縣</hi>永熈<hi>今瀧/水縣</hi>齊康<hi>今海/康縣</hi>齊樂<hi>今連州及廣西平樂</hi>齊熈<lb/>
　<hi>今融縣</hi>越之定川抱定凡八郡梁因宋齊三刺史部増<lb/>
　置廣衡<hi>今德英縣之西古舎涯縣</hi>東衡<hi>今南/雄</hi>東楊<hi>即義/安郡</hi>高<hi>即高凉郡</hi>瀧<lb/>
　<hi>即廣熈郡</hi>羅<hi>今石/城縣</hi>成<hi>今封/川縣</hi>新<hi>即新/寧郡</hi>越<hi>即合/浦</hi>南合<hi>即齊/康</hi>厓<hi>即珠</hi>
　<hi>厓</hi>安<hi>即宋/夀</hi>等州<hi>以上俱在今廣東</hi>以督列郡又置都督府於<lb/>
　廣使持節以總之及隋平陳并省州郡爲番<hi>即廣避煬帝諱</hi>
　岡<hi>即新㑹</hi>循<hi>即龍/州</hi>潮<hi>即東/楊州</hi>瑞<hi>今肇/慶府</hi>封<hi>即成/州</hi>瀧新高賀<hi>今賀</hi>
<pb n="KR3k0050_WYG_049-8a"/>
　<hi>縣</hi>合<hi>即南/合</hi>欽<hi>即安/州</hi>羅厓諸州<hi>即東廣</hi>不能州者爲縣置<lb/>
　廣循桂三總管皆加使持節之號大業初復置郡罷<lb/>
　州府亦尋廢唐興復改郡爲州置嶺南道貞觀初置<lb/>
　嶺南東道嶺南西道東道領韶廣連<hi>今州</hi>循朝康<hi>即晉康郡</hi>
　瀧端封髙春<hi>今陽春縣</hi>亷<hi>即越/州</hi>羅<hi>即羅/縣</hi>辯<hi>即化/州</hi>雷<hi>即合州</hi>瓊<lb/>
　<hi>即隋厓州</hi>振<hi>今厓/州</hi>儋<hi>即儋/耳地</hi>萬安<hi>析厓州置</hi>諸州西道領桂柳宜<lb/>
　<hi>今慶逺</hi>昭<hi>今平樂</hi>梧潯邕諸州尋又開邕州以西諸蠻峒<lb/>
　置羈縻州數十属邕州光化後爲楚馬氏所據五代<lb/>
<pb n="KR3k0050_WYG_049-8b"/>
　時入于南漢時交阯有丁部領者自領交阯事稱萬<lb/>
　勝王自是交阯不通于中國矣宋平南漢分爲廣南<lb/>
　東路廣南西路自廣韶南梅<hi>今程鄉縣</hi>南雄英南恩惠以<lb/>
　東傅海属東道高亷欽化南抵瓊南縣寧<hi>今儋州</hi>萬安<lb/>
　<hi>今萬州</hi>吉陽<hi>即唐振州</hi>與桂柳宜昭梧潯邕俱属西路元置<lb/>
　廣東道宣慰司于廣州海北海南道於雷州𨽻江西<lb/>
　行中書省置廣西兩江道于静𨽻湖廣行中書省至<lb/>
　正末於静亦置省焉明興以廣韶南雄惠潮肇慶高<lb/>
<pb n="KR3k0050_WYG_049-9a"/>
　雷亷瓊十府統曰廣東桂林柳慶逺平樂梧潯南寕<lb/>
　太平思恩田州思明鎮安十二府江泗城奉議思陵<lb/>
　利龍向武都康八州上林隆安二長官司統曰廣西<lb/>
　各置承宣布政使司於廣州桂林領之後降田州府<lb/>
　陞憑祥歸順峝各爲州故今廣西凡十一府十一州<lb/>
　云夫兩廣極南地也故其氣候常多暑少寒少寒故<lb/>
　霜雪不降多暑故瘴毒間作梧以西則漸甚葢由山<lb/>
　勢局促層巒疊嶂茂林深箐居人如坐甑中熱鬰薫<lb/>
<pb n="KR3k0050_WYG_049-9b"/>
　蒸故瘴瘧作焉炎荒之地大抵然也<lb/>
　梧州府設立總府駐劄提督兩廣軍務兼理巡撫一<lb/>
　節緣兩廣地方山川聮絡境界毘連二處賊徒頻年<lb/>
　竊發廣東藉廣西之兵力廣西亦藉廣東之錢糧彼<lb/>
　此相資利害相關<lb/>
　　廣西戍兵<lb/>
　一查得先年間湖廣原有官軍一萬員名常在廣西<lb/>
　守備以後分作兩班貴州原有官軍五千員名輪班<lb/>
<pb n="KR3k0050_WYG_049-10a"/>
　在於廣西守備以後盡數掣囘今廣西所属二十八<lb/>
　衛官員有官軍二萬餘員名湖廣輪班官軍五千員<lb/>
　名除分有哨守各處城堡外廣西中軍止有官軍二<lb/>
　千餘員名左右㕘將各有一千餘員名委實地方廣<lb/>
　濶兵力寡少遇有盗賊出没不能分布勦除及看得<lb/>
　湖廣毎年輪班官軍彼處都司衛所多將軟弱老幼<lb/>
　不堪者補凑前來徒有虚數不得實用合無將湖廣<lb/>
　官軍一萬員名仍舊常川在於廣西守備或于彼處<lb/>
<pb n="KR3k0050_WYG_049-10b"/>
　都司一萬餘員名兩班輪守俱請敇湖廣巡按監察<lb/>
　御史公同都布按三司委亷公堂上官員親詣各衛<lb/>
　所官員將前項該官軍并把總指揮等官逐一揀選<lb/>
　務將軟弱不堪者揀退守城就於本城見操演備禦<lb/>
　數内照數撥補并另推選有謀有勇出世超羣之指<lb/>
　揮二員領兵前來上班替換見今輪班都指揮姜潮<lb/>
　翟政囘司别用仍乞將貴州原掣囘官軍五千員名<lb/>
　照舊輪班調來廣西分哨地方并請敇湖廣等處總<lb/>
<pb n="KR3k0050_WYG_049-11a"/>
　兵等官今後湖廣永州道州地方有事廣西官軍策<lb/>
　應廣西全州興安地方有事湖廣官軍策應廣東廣<lb/>
　西接境地方有事互相䇿應如此庶㡬哨守不致缺<lb/>
　人各軍聲勢相接遇警應援可以成事<lb/>
　　廣東水寨<lb/>
　一定水寨照得廣東八府濱海而省城適居東西洋<lb/>
　之中其在東洋稱最阨塞者極東曰柘林與福建𤣥<lb/>
　鍾接壌正廣東迤東門户稍西曰碣石額設衛治存<lb/>
<pb n="KR3k0050_WYG_049-11b"/>
　焉近省曰南頭即額設東莞所治先年設置備倭都<lb/>
　司于此此三者廣省迤東海洋之要區也西洋之稱<lb/>
　扼塞者極西南曰瓊州四面皆海奸宄易於出没府<lb/>
　治之白沙港後所地方可以設寨極西曰欽㢘接壌<lb/>
　交南珠池在焉惟海康所烏兎地方最爲扼塞其中<lb/>
　路遂溪呉川之間曰白鴿門者則海艘咽喉之地此<lb/>
　三者廣省迤西海洋之要區也以上六處皆應立寨<lb/>
　内南頭已經近設㕘將一員督兵三千足稱巨鎮柘<lb/>
<pb n="KR3k0050_WYG_049-12a"/>
　林近亦請設守備兵糧之數尚應議増而已有専官<lb/>
　皆可勿論矣今惟東路之碣石一處西路之白鴿門<lb/>
　瓊州并海康三處各應設立一寨碣石海康毎寨各<lb/>
　兵一千二百名大小中船共四十隻白鴿門瓊州毎<lb/>
　寨各兵一千八百名大小中船共六十隻與南頭柘<lb/>
　林通爲六寨其柘林寨兵船仍合増如瓊州白鴿門<lb/>
　之數董以將官定與信地無事㑹哨廵緝有警逓相<lb/>
　追捕小賊則一寨任之大賊則分東分西三寨合任<lb/>
<pb n="KR3k0050_WYG_049-12b"/>
　之再大則通東西六寨共任之皆以擊賊於外洋爲<lb/>
　上功近港次之若賊起此寨不擊而别寨擊之賊所<lb/>
　起寨重治如見賊不擊或致令登岸擄掠者查照信<lb/>
　地以失律論罪伏乞聖裁<lb/>
　　治藤峽府江論<lb/>
　葢自藤峽之役躬覧山川按圖諜詢父老而後稍稍<lb/>
　知破賊之畧云大抵藤峽府江相爲表裏然治藤峽<lb/>
　宜速而治府江宜緩速則賊無所逃緩則可窮要領<lb/>
<pb n="KR3k0050_WYG_049-13a"/>
　葢藤峽北起武宣西極龍山南阻潯江三靣雖迂猶<lb/>
　可邏遏所慮者東奔耳然前紫荆後根薑各有間道<lb/>
　可透林峒扼此一隅而腹背廹蹙譬之釡魚安可跳<lb/>
　也故曰宜速至於府江北起陽朔南界蒼梧延袤三<lb/>
　百餘里而江以東則恭城平樂賀縣通於連州江以<lb/>
　西則荔浦脩仁永安五屯抵力山羅運其間岡巒遼<lb/>
　遶蹊蹬塞阨地曠人稀村落渙散迨乎沿江爲盗則<lb/>
　又倚林伏草倐忽往來一有濳藏莫知窟藪官軍逐<lb/>
<pb n="KR3k0050_WYG_049-13b"/>
　捕無所因糧越壑騰岡益難輸輓未易破也愚以欲<lb/>
　治府江則五屯永安荔浦平樂賀縣尤爲要害皆宜<lb/>
　以一歲之前屯兵積粟以能者主其稅以爲常額又<lb/>
　譸張爲幻使不敢一控公門雖有向化之心無由自<lb/>
　欵稍不慊欲即指摘其罪駕以浮言駭上官而督捕<lb/>
　愈離其心或啓大釁此兩江通弊也昔人有言在外<lb/>
　曰奸在内曰宄御奸以德御宄以刑治内詳而治外<lb/>
　畧弭盗之策斯其首端乎<lb/>
<pb n="KR3k0050_WYG_049-14a"/>
　　兩廣總鎮事宜<lb/>
　廣西潯州之境萬山盤矗中有水曰潯江發源柳慶<lb/>
　東遶至潯𢃄象州永安脩仁荔浦平樂諸郡縣夾江<lb/>
　諸山皆嶔岑嶻業其最險惡地爲大藤峽今易爲斷<lb/>
　藤峽葢有孤藤度峽磵如徒杠今斷之故名南截潯<lb/>
　水爲府江自藤峽至府江約三百餘里地惟藤峽最<lb/>
　高登藤峽顛類百里皆歴歴目前軍旅之聚散往來<lb/>
　可一盼盡也諸蠻以此爲隩區藤峽則以桂平大宣<lb/>
<pb n="KR3k0050_WYG_049-14b"/>
　鄉崇姜里爲前庭象州東鄉武宣北鄉爲後户藤縣<lb/>
　五屯障其左貴縣龍山據其右若兩臂然峽北巖峒<lb/>
　以百計如僊女關九層厓極險阨者亦數十處峽以<lb/>
　南有牛腸大岵諸村皆沿江立寨藤峽府江之間爲<lb/>
　力山力山之險又倍藤峽又南則爲府江週圍葢六<lb/>
　百里其中多㝠巖隩谷懸磴絶壁入者手挽足移十<lb/>
　步九折一失足則殞身數百仭下中産猺人藍胡侯<lb/>
　盤四姓爲渠魁力山又有僮人善待之資其鄉導探<lb/>
<pb n="KR3k0050_WYG_049-15a"/>
　其險易擾其耕耘賊必且驚且怯各營巢穴距險爲<lb/>
　防然後以外兵諸道並入環而攻之庶可滅也若欲<lb/>
　以旬月之間孤軍深入賊必漫走莫可窮捜故曰宜<lb/>
　緩且征南蠻者莫利於結巢莫不利於漫走漫走則<lb/>
　我軍不勝追逐而又有機械毒物濳發莽中畏縮逡<lb/>
　巡曠日持久即有十萬之師未有能得志而返者也<lb/>
　要知藤峽府江固難並舉若舉此而置彼亦非全功<lb/>
　葢猺獞親昵黨類即百里之外通爲一家必使東破<lb/>
<pb n="KR3k0050_WYG_049-15b"/>
　則西來者無所居停西殘則東鋌者無所寄食前後<lb/>
　䟦㚄乃可禽爾故征蠻之畧與禦邊殊科征蠻大舉<lb/>
　不若遊擊之功一勦不若屢警之力也誠以精兵一<lb/>
　萬以一謀將統之所在巡集擇其罪狀顯白者次第<lb/>
　撲之朝擊其東暮突其西春擾其耕冬食其粟且戰<lb/>
　且諭三年爲期必惶恐乞降願還妻子然後因而撫<lb/>
　之除其疾苦振乏扶衰比及五年馴可淳化或曰所<lb/>
　在遊擊將無流刼之虞乎曰不然南蠻之倚山猶北<lb/>
<pb n="KR3k0050_WYG_049-16a"/>
　人之倚馬也北人離馬不能爲雄亦猶南蠻離山不<lb/>
　能爲力也若夫景泰中流刼郡邑者皆四方客㓂竊<lb/>
　名姓而起非真峽賊也雖然南蠻之俗鄙而難變戅<lb/>
　而易欺是以衛所之豪世掌其土往往假借上官之<lb/>
　法丁剥而户漁之而鄉老廂長歲入毒藥弩矢中人<lb/>
　無不立斃者雖四姓諸徭亦憚之其言語侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>重譯<lb/>
　始解景泰中徭酋侯大狗等猖亂嘯聚萬人脩仁荔<lb/>
　浦力山平樂皆應之攻墮郡縣出没山谷守臣不能<lb/>
<pb n="KR3k0050_WYG_049-16b"/>
　制率以招撫縻之時朝廷正有邊警未遑問也天順<lb/>
　中益縱恣發兵捕之詔有捕得大狗者賞千金爵一<lb/>
　級竟不可得久之蔓延廣東高㢘雷之境所至殘毁<lb/>
　兩廣守臣皆得罪㑹憲宗初即位鋭意南討集廷臣<lb/>
　議兵部尚書王竑言峽賊稱亂其始由守臣失䇿以<lb/>
　招撫圖爲茍安長其桀驁譬諸驕子愈惜愈啼非流<lb/>
　血撻之啼不止爲今之計當大發兵討之<lb/>
　嶺南諸蠻有猺獠狑獞而猺類最多大抵言語侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>
<pb n="KR3k0050_WYG_049-17a"/>
　服食詭穢巖壑林箐之與居狐狸豺狼之與羣本不<lb/>
　可以中國之治治也致亂之由皆華人姦黠通山者<lb/>
　誘之治法在簡其約束禁其招誘不失吾信義而已<lb/>
　彼濳安窟穴則慎勿苛擾稍肆侵掠必早爲撲滅諸<lb/>
　蠻非有包藏不軌之謀騁武中原之志亦豈能爲大<lb/>
　患哉惟守臣平居不能禁戢撫定或姦人侵刻以激<lb/>
　狼子野心之怒暨其倡亂則彌縫姑息徒幸茍安甘<lb/>
　言重賄不敢忤拂使驕恣狂悖之氣日肆憑陵至令<lb/>
<pb n="KR3k0050_WYG_049-17b"/>
　數千里之地被其荼毒然後奏調大兵禽獮草薙雖<lb/>
　獲成功所損多矣幸雍材畧可任朝廷委用亦專紀<lb/>
　律嚴明方畧素定故能使數十年深根固蒂之㓂不<lb/>
　旋踵而無孑遺功亦可述然舉十六萬之師暴露數<lb/>
　千里之外供需轉餉府庫耗竭計其斬首將二萬級<lb/>
　豈無崑岡玉石之慘邪雖然非雍不能辦此也其機<lb/>
　要則在斬李英等四人將士用命葢已得勝筭已朝<lb/>
　廷用兵可不重將權邪乃若趙充國不用辛武賢决<lb/>
<pb n="KR3k0050_WYG_049-18a"/>
　征之策而屯田以困先零韓雍不用諸將久困之謀<lb/>
　而深入以破藤峽此又地利夷情不同事而異形者<lb/>
　不可執一論也<lb/>
　諸猺雖姦桀驁悍難靖易亂然方其無事時亦皆水<lb/>
　耕火種抱布貿絲非若游民之不事生理者但諸衛<lb/>
　所之臣貪縱者多却慮者少而官府及豪猾又多倚<lb/>
　勢法爲姦利得其賄則漏洩機事教誘凌掠而啓其<lb/>
　侮不遂所求則訐發陰私誣譖垢釁以激其怒守臣<lb/>
<pb n="KR3k0050_WYG_049-18b"/>
　瓜代無常率非久任一信其言或畏事而容奸縱慝<lb/>
　或貪功而輕率寡謀瑕釁一開兇殘莫制中止則損<lb/>
　威遂事則黷武而兵連禍結至無寕時况諸猺之性<lb/>
　如禽獸然非有劑量輕重于死生利害之間也豢飬<lb/>
　有方彼未嘗不爲馴伏一拂其性則跳梁蹢躅羣死<lb/>
　不悔而難可化誘招致其勢不至於草薙而禽獮之<lb/>
　不已也是豈所謂王者之師好生之德哉故平居無<lb/>
　事則當撫之以仁而必不可爽其恩信禍亂既作則<lb/>
<pb n="KR3k0050_WYG_049-19a"/>
　當懲之以威而必不可狃于姑息制馭蠻夷之策豈<lb/>
　復有過于此哉今觀嘉靖中二役在王守仁則因凱<lb/>
　旋歸便而乘不備以襲之在蔡經則因首惡就擒而<lb/>
　集大衆以征之皆可謂有功於嶺表矣然能保勦之<lb/>
　必勝而不能保繼者之不擾能保征之必克而不能<lb/>
　保撫者之不乖此所以暴師旅竭府庫不足以貽數<lb/>
　十年之安也然則選將帥於亂作之後孰若慎守臣<lb/>
　于無事之日哉至田汝成曰藤峽府江爲㓂雖同治<lb/>
<pb n="KR3k0050_WYG_049-19b"/>
　之則異治藤峽宜速治府江宜緩葢以藤峽可夾攻<lb/>
　而賊無所奔潰府江地遐阻而人難得其要領也汝<lb/>
　成親涉其地其説爲有據此又用兵者所當知云<lb/>
　嶺西所属負山瀕海無地不有賊巢無處不被刼奪<lb/>
　自府治南岸一百三十里至新興則有土名雲浮山<lb/>
　王三坑鐵塲峝官㕔地黄沙逕簕行雲蕪黎峝良峝<lb/>
　密峝料峝林峝等巢賊首某等約賊三千餘徒由新<lb/>
　興入百里至陽春則有土名高峝雙峝崩石峝富林<lb/>
<pb n="KR3k0050_WYG_049-20a"/>
　鴨鬬黄沙小卯白梅峝青水紅豆深掘雲青等巢賊<lb/>
　首某等約賊二千餘徒自陽春迤東一百五十里至<lb/>
　恩平則有土名牛牯突白靣石磨刀水關村洗馬潭<lb/>
　十三村等巢賊首某等約賊二千餘徒自肇慶江行<lb/>
　二百里至德慶以瀧水小江爲界下曰東山有土名<lb/>
　富禄峝柞峝上臺下臺石狗天所北涌水澗赤土歐<lb/>
　塘柴坑東模大干火焼下埇封門大峝頭大臺尖底<lb/>
　崩峝楊柳桐村茅坑茯芋塘邊苦竹根石背等巢賊<lb/>
<pb n="KR3k0050_WYG_049-20b"/>
　首某等約賊六千餘徒上曰西山有土名羅旁大力<lb/>
　石龜磊嶺埇百片大埇拱埇封門思律思遥風木埇<lb/>
　强車教馬鞍野芊下城水口龍塘古逢等巢賊首某<lb/>
　等約賊五千餘徒先年二山止有猺賊自嘉靖三十<lb/>
　七年千長陳世紀招引陽春西山王德政等於儒林<lb/>
　地靣耕種因而鳩合王德政張快馬等浪賊約計四<lb/>
　千餘徒互相聮絡攻剽究而言之地分有水陸然東<lb/>
　攻西竄南捕北奔其實通爲一巢種性有猺浪然或<lb/>
<pb n="KR3k0050_WYG_049-21a"/>
　倚爲巢窟或資爲羽翼其實通爲一賊根連蔓引日<lb/>
　熾月延破寨焚村凌鄉跨邑無論逺歲只自隆慶改<lb/>
　元閱今四載焚掠村鎮何止數十百處刼奪商船何<lb/>
　止數十百艘殺死民兵何止萬有餘命掠去男婦子<lb/>
　女何止數千餘口且拘執見任職官敵傷防捕兵將<lb/>
　兇窮惡極勢廹情危即今日南倭備極慘烈尚有疆<lb/>
　圉之限來去之期未有入處封域爲禍腹心如斯<lb/>
　之甚者也夫肘腋之患不除倒懸之厄莫解門庭之<lb/>
<pb n="KR3k0050_WYG_049-21b"/>
　侮不靖袵席之處難安將來疆土日以促民賦日以<lb/>
　増䧟溺淪胥咸思爲變殆莫知所終矣竊以爲事不<lb/>
　一勞者不永逸計不百備者不十全今欲建非常之<lb/>
　議而尚不免牽於稠人之筭欲立無窮之業而又不<lb/>
　能不嗇於銖兩之需此計所以多隳生靈寡幸而賊<lb/>
　勢轉猖也故前乎此非不大征矣嘉靖三十七年專<lb/>
　勦王三坑動兵僅及五萬隆慶三年專勦瀧陽等處<lb/>
　動兵僅及二萬兵甫出勦賊旋嘯聚無補毫釐爲禍<lb/>
<pb n="KR3k0050_WYG_049-22a"/>
　轉酷後之視今豈不猶昔若非計處錢糧數十倍動<lb/>
　調官兵十餘萬八道並進三月之後將舊兵掣散復<lb/>
　以生力兵三萬維守窮巢則捜討之隙必莫能周兇<lb/>
　逆之萌决無終殄無論善後只勦捕之初未便有觀<lb/>
　成之理也竊照本道分守嶺西目擊地方猺浪之賊<lb/>
　綿亘一十餘州縣盤據扼塞依阻林藪殺人越貨勒<lb/>
　銀贖命占耕民田刼掠江道此勦之决不可一旦緩<lb/>
　也夫亂不極則治不生勞不倍則逸不永自昔動衆<lb/>
<pb n="KR3k0050_WYG_049-22b"/>
　入山一二月擒斬數千餘非不赫然稱盛舉矣然賊<lb/>
　存而兵先退兵退而賊復聚此猶遺種于地無有不<lb/>
　發者葢始則欲求成功之速既乃不爲善後之謀此<lb/>
　嶺西之賊所以卒無底定之期今議者謂蕩平此賊<lb/>
　非大舉不可欲大舉者非數十萬衆不可夫兵以計<lb/>
　爲本料敵者貴於得情行師者不苟動衆本道常按<lb/>
　圖頗得其情狀矣前項山賊爲窠不下三百餘大者<lb/>
　千餘衆次者百餘衆少者數十衆總之萬餘衆止矣<lb/>
<pb n="KR3k0050_WYG_049-23a"/>
　不相統属無專號令其勢渙散大軍深入勢必奔潰<lb/>
　誰與統之以攖吾前鋒昔趙充國伐先零羌虜五萬<lb/>
　人充國所統歩騎六萬人後罷騎兵留屯田僅精兵<lb/>
　萬人不茍接㦸坐挫虜謀卒之捕斬降附溺水餓死<lb/>
　者殆盡此萬全之師也如議者必欲草薙禽獮無分<lb/>
　玉石多上首功不計縻費不恤擾害殆非仁義之師<lb/>
　爲計之得也愚計欲圖蕩平無論先後欲動大衆必<lb/>
　須調狼賊素畏狼狼善捜扒宜咸行廣西該道調歸<lb/>
<pb n="KR3k0050_WYG_049-23b"/>
　順下雷東蘭那地等處狼兵以八千人自廣西貴縣<lb/>
　登陸從信宜至電白獅子堡分路入陽春爲一大哨<lb/>
　以三萬二千人至德慶州入東山西山分四大哨合<lb/>
　陽春爲五大哨毎哨另召興寕長樂南詔土兵四百<lb/>
　人責成該道俱要素練者不得市傭充數統以㕘遊<lb/>
　一員不可雜以浙兵浙兵欺狼攘奪其功反致壊事<lb/>
　各用鄉民爲鄉導四望以防遮伏進據要害相度地<lb/>
　形設立排栅五哨結五大營毎營各撥諳熟地利鄉<lb/>
<pb n="KR3k0050_WYG_049-24a"/>
　導二十名勿輕接戰倣充國屯守之計合用枝兵俱<lb/>
　於附近州縣土浙兵營内查取不必他調費糧復先<lb/>
　於隘口悉以官兵鄉夫把截以八月未收成而入賊<lb/>
　見大兵必逃竄山谷先令招主撫諭良猺不許窩藏<lb/>
　聽其將累重移寄州縣給白旗與挿寨門大張旗榜<lb/>
　有能投戈歸附者推還故地有能捕斬除前罪給賞<lb/>
　亦與白旗毋殺彼勢竄食困苦于寄托將乞降恐後<lb/>
　大營狼兵分哨窮捜不三月非擒獲即餒死矣此其<lb/>
<pb n="KR3k0050_WYG_049-24b"/>
　不殺不辜不燔聚落不濫費糧萬全之䇿也事完之<lb/>
　後土官弟男願留者比照左江九司事例授以世襲<lb/>
　巡檢責以城守属肇慶府管轄即許狼人耕種其地<lb/>
　聽其自給數年陞科免其差役化奸宄爲善良變盗<lb/>
　區爲編户一勞永逸萬世之利也大率蜂房蟻穴根<lb/>
　株之盤錯者十三州縣故其地里川原邊幅之延袤<lb/>
　者一千餘里無論賊數之爲萬爲千兵鋒之爲强爲<lb/>
　弱必欲盡賊則斷非十萬以上之調發不可也何者<lb/>
<pb n="KR3k0050_WYG_049-25a"/>
　以足跡之捜捕者勢有不能周也彼爲萬衆爲數萬<lb/>
　以下之議者非姑取目前之凱則素無經逺之規可<lb/>
　以就功而非所以爲地方千萬載深長計者也此兵<lb/>
　説也層巒疊嶂澗水廻谿大率猿猱之棲原非文物<lb/>
　之土土官設置計委不踈但承調者既乏其人則經<lb/>
　逺者可無别筭倘舉曠衍之舊業槩以還民而酌邃<lb/>
　逺之膏腴招徠佃種或十五里一屯焉或二十里一<lb/>
　屯焉有城以守則衆情自固有産可植則生計可安<lb/>
<pb n="KR3k0050_WYG_049-25b"/>
　兩㕘遊據其中兩守備峙其畔五年之後民之生息<lb/>
　日繁盗之根株永絶即窮居之奥區皆可稱樂土也<lb/>
　爲之編圖甲改郡邑以文治之則將府俱可撤也此<lb/>
　善後説也然此二者由前言之兵多則餉廣故非捐<lb/>
　財至十萬以上不可舉也由後言之屯多則營築之<lb/>
　費廣故非捐財至四五萬以上不可成也然要以振<lb/>
　國威保民命廓輿圖復賦額非所以爲浪費也費亦<lb/>
　可無惜也<lb/>
<pb n="KR3k0050_WYG_049-26a"/>
　一大征始事在捜勦終事亦善後經制稍疎蘖釁再<lb/>
　萌即大征之勞費爲虚費矣雖然亦未有捜勦原不<lb/>
　净而可以希善後者也今之論者大率謂嶺東賊强<lb/>
　嶺西賊弱不知嶺東之爲盗者即民也葢數十年來<lb/>
　始有之釁也其根淺嶺西之爲盗者猺也實建國而<lb/>
　來未闢之疆理也其患深故勦嶺東之賊與勦嶺西<lb/>
　之賊爲力均難而靖嶺西之㓂較之靖嶺東之㓂則<lb/>
　難易霄壌矣兩山撮土普天之大誠不足云然據棲<lb/>
<pb n="KR3k0050_WYG_049-26b"/>
　巖險之内阻以崇山䕶以深澗幾與世中逈一霄壌<lb/>
　無論往代只我明極盛之朝薄海内外無思不服獨<lb/>
　此蕞爾者旅拒王師自保區宇有丁不役有田不租<lb/>
　有藤漆蜜蠟皮張不以上供天府葢至於今二百餘<lb/>
　年矣乃日阻截官商稽留命使破䧟城池刼奪官帑<lb/>
　甚至陵鄉跨邑盈野盈城㦸搠嬰孩刳剔孕婦以資<lb/>
　戲玩當事者習其如此至亦付之無可奈何以爲此<lb/>
　天成盗賊之藪也有此山川有此盗賊且其人非吾<lb/>
<pb n="KR3k0050_WYG_049-27a"/>
　民也日復一日遂茍且因循以致斯極夫昔之幸功<lb/>
　喜大務於闢土開疆者誠多事矣若此膚寸之區固<lb/>
　非絶漠以北越海以南其四環盡赤縣之疆理也而<lb/>
　乃令有異類不賔之種閲二百年㝠梗如故即令都<lb/>
　不侵軼雜處華夷不㡬于族類無分動辛有之慨乎<lb/>
　然則兹舉也豈特弭盗固所以爲國家開未闢之疆<lb/>
　土也豈獨闢土固所以爲洪荒來了一段大公案也<lb/>
　與其少發而曠持不若大舉而疾决此千古議征者<lb/>
<pb n="KR3k0050_WYG_049-27b"/>
　不易之成䇿今兹所議之舉動誠似之矣惟是以此<lb/>
　族爲患如斯之久生民困苦如此之深大征决䇿閲<lb/>
　二百年始就如此之難幸而兵舉賊净所恃以剗根<lb/>
　株杜萌蘖以保億萬載昇平之福者宜如何爲慮而<lb/>
　尚可苟且因循曽㡬何時又以來吾民之釁隙乎此<lb/>
　善後之經制所以萬鈞闗係更不可謂輕也今之議<lb/>
　者有欲就調到土官查取官男統領兵目携𢃄妻小<lb/>
　耕守者葢以其山川促狹原不可以聲名文物治也<lb/>
<pb n="KR3k0050_WYG_049-28a"/>
　此其見亦未盡然也且節經招取未聞有大府大州<lb/>
　之官男肯來應募者矣其計固不可以株守有欲移<lb/>
　守備於連灘掣營兵聽其經理於六都南鄉劄兵二<lb/>
　營下城古蓬劄兵二營各委官提調此於守計近之<lb/>
　矣但山川空曠日延月引萌蘖易生計亦未可經久<lb/>
　即令盡如所云招復流民無城可據竊發之釁亦斷<lb/>
　不能無矣至云欲就立本土之豪比照土官之例資<lb/>
　與行糧招兵占種則又皆率易之談似難與酬迂逺<lb/>
<pb n="KR3k0050_WYG_049-28b"/>
　之筭反覆思惟在㓂靖之始欲防蘖釁斷須樹兵爲<lb/>
　經逺之謀欲闢土地必須屯種然樹兵非久計也故<lb/>
　大定之後計卒歸於建縣屯種不可以孤立也故招<lb/>
　集之始其便合就築城查得二郡見有七大營兵除<lb/>
　陽江電白呉川三縣海防合留三營難以議掣其四<lb/>
　營之費以八錢爲凖毎月得銀二千一百兩瀧水營<lb/>
　兵七百名南鄉營兵七百名新興四閘營兵三百名<lb/>
　江道營船兵一千三百名以六錢爲凖毎月得銀一<lb/>
<pb n="KR3k0050_WYG_049-29a"/>
　千八百兩二項共銀四千兩以四錢五分則可飬狼<lb/>
　兵九千名以一錢九分給行糧可得狼兵二萬名歸<lb/>
　師生厭勢必戀家留之非便伏乞就於調狼之始添<lb/>
　調二萬名刻限正月發行二月到鎮及此收功之候<lb/>
　適新兵到戍之期是戍兵一項之費可無資於外索<lb/>
　矣高肇見有㕘遊就行遊擊督兵三千劄下城德慶<lb/>
　守備督兵二千劄連灘以控制西山㕘將督兵三千劄<lb/>
　六都恩平守備督兵二千劄南鄉或倉步以控制東<lb/>
<pb n="KR3k0050_WYG_049-29b"/>
　山因爲勦除殘孽相度地形經理屯營招到新民量<lb/>
　兵夫䕶衛耕種或十五里内有曠衍膏腴之土立一<lb/>
　屯焉或二十里内有曠衍膏腴之土立一屯焉大率<lb/>
　兩山四哨每哨地靣約建十屯大者量住四五百家<lb/>
　小者量住三四百家通融估筭毎屯土基磚砌約銀<lb/>
　一千兩而又度地取中因形制勝以最廣適中之所<lb/>
　爲將來立縣之規制度稍宏預爲儲峙葢今之所以<lb/>
　設將府即異日之所以開縣治者矣銀共四萬僅抵<lb/>
<pb n="KR3k0050_WYG_049-30a"/>
　肇慶一郡之兵一歳之食計費甚少將督㓂靖民安<lb/>
　増賦撤兵其利何啻千倍是只此四萬之銀便以定<lb/>
　嶺西千萬載太平之治假令更有加于此者亦所謂<lb/>
　有利百姓無愛髪膚豈足以爲靳乎至於招徠佃種<lb/>
　先儘本處失業續召九江英德陽山以及江右之贑<lb/>
　民與廣西之狼獞隨到安挿毎三屯委一文職一武<lb/>
　職亷幹者撫綏經理初爲茅舍以棲身繼以排栅以<lb/>
　自固後築土圍復用磚砌山塲田畆俱聽官府度地<lb/>
<pb n="KR3k0050_WYG_049-30b"/>
　計口均給無容争競度踰週歲之外處處俱已成屯<lb/>
　二載之餘城城俱已鼎䜿即深山窮谷之内經行所<lb/>
　及雉堞到處嵯峨蛇虺虎狼之區風氣既開人文亦<lb/>
　當漸著然後量地肥磽輕爲科税分圖立甲薄起徭<lb/>
　差撤將府以鼎開縣治减武備以興起斯文即薄海<lb/>
　内外無復有不賔之土而嶺西殘困遺黎飬安休息<lb/>
　皥皥熈熈其地本來事簡民淳將來豈獨無盗其治<lb/>
　安熈恬之景象必有更過於中土文物之區者矣要<lb/>
<pb n="KR3k0050_WYG_049-31a"/>
　在斷而行之無惜小財致妨大計則盗賊斷可空疆<lb/>
　理斷可闢田賦斷可増縣治斷可立武備斷可减兵<lb/>
　費斷可舒而謂爲天成盗賊之藪不可以聲名文物<lb/>
　治者殆不信也<lb/>
　德慶州上下江道與高要高明四㑹廣寕新興恩平<lb/>
　瀧水各營堡及防送瀧水小江船隻原額食餉之兵<lb/>
　共該五千七百七十七名後因地方殘破錢糧徵解<lb/>
　不前處處减少見存之兵實止四千八百四十七名<lb/>
<pb n="KR3k0050_WYG_049-31b"/>
　葢缺額而不敢補者㡬及千矣兵備日踈盗賊日熾<lb/>
　盗賊日熾田里轉蕪以致錢糧轉益困乏武備轉益<lb/>
　廢弛弊皆原於此也然以所供者營堡之兵所用者<lb/>
　土著之輩故雖徵收或有短少給散或不依期尚倖<lb/>
　免於噪嘑求糧之患及又查得章程内一欵爲預計<lb/>
　兵食查計前欵嵗例止彀募兵週年之用其閏月照<lb/>
　見計各兵一年應用銀二萬五千餘兩及各處原設<lb/>
　營堡并德慶江道之兵約計毎年合用工食餉銀五<lb/>
<pb n="KR3k0050_WYG_049-32a"/>
　萬兩二項約共用銀七萬五千餘兩<lb/>
　　議勦瀧水羅旁<lb/>
　按瀧水羅旁一𢃄乃郡縣内地距德慶州治僅隔一<lb/>
　江去梧州總府不百里爲兩廣往來咽喉奈何坐視<lb/>
　其暴刼吾民阻截江靣爲肘腋之患而不恤緣江南<lb/>
　岸數百里山林䝉宻不敢毀傷其一草一木朝廷設<lb/>
　重鎮置兵衛果何用也霍韜嘗謂羅旁綠水之賊爲<lb/>
　害深矣而有司不肯議征非不能征不肯征也若調<lb/>
<pb n="KR3k0050_WYG_049-32b"/>
　狼兵逹舎并官軍分爲數道一自鬰林入一自高州<lb/>
　入一自新㑹入一自德慶瀧水入四靣並進而梧州<lb/>
　大兵上流振之且縱火盡赭其林木使無所蔽伏羅<lb/>
　傍緑水之賊反掌可平也<lb/>
　　廣西土官<lb/>
　廣西布政司領長官司三永安上林安隆<hi>右𨽻兵部武選司</hi>
　廣西土官一百九十七思恩田州思明鎮安知府四<lb/>
　人思明結安下石西利州都結奉議思城上思龍英<lb/>
<pb n="KR3k0050_WYG_049-33a"/>
　鎮逺江州結倫思同果化都康茗盈萬承全茗上下<lb/>
　凍泗州太平向武南丹歸順安平萬承忠州思陵龍<lb/>
　州歸德那地東蘭上隆知州三十三人左州同知一<lb/>
　人羅白憑祥上林陀陵羅陽忻州知縣六人上林縣<lb/>
　丞一人懐逺主簿一人桂平貴溪典史二人永平寨<lb/>
　波羅里大洞三寨鎮安平郷理源鎮高井寨尖山鎮<lb/>
　周冲都樂壚古江口羅目鎮慈樂寨東鄉巡檢十三<lb/>
　人木盤浦鏌鎁寨白石寨覃觀旺思隆鄉連城鄉武<lb/>
<pb n="KR3k0050_WYG_049-33b"/>
　羅鄉武林鄉辛安寨東禪鎮那龍寨大約鎮寨下市<lb/>
　界牌鎮安城鎮歸仁鎮古眉寨羣峰寨白靣寨遷隆<lb/>
　寨西舎寨麗壁市桑江口古<graphic n="KR1963" url="https://raw.githubusercontent.com/kanripo/KR-Gaiji/master/images/KR1963.png" mimeType="image/png"/>鎮三畔鎮三門灘大<lb/>
　寧寨龍門寨靖寕鄉宜良鎮都博鎮新興鎮歸化鎮<lb/>
　吉清鎮廖洞鎮江口鎮章駱鎮安湘鎮樂善鎮莫離<lb/>
　鎮武陽中峒鎮通道鎮清流鎮思管鎮鵝頸隘保江<lb/>
　鎮西峒鎮潯江鎮萬石鎮安永鎮縣郭鎮清水鎮李<lb/>
　廣鎮思龍鎮東江鎮德勝鎮大曹鎮思農鎮北蘭鎮<lb/>
<pb n="KR3k0050_WYG_049-34a"/>
　安化鎮普義鎮吉定鎮歸思鎮上保鎮金城鎮方村<lb/>
　蒙村窮果兩江口峯門寨南源寨常安鎮龍平寨西<lb/>
　嶺寨鎮峽寨白霞寨邉蓬寨信都鄉沙田寨樊家寨<lb/>
　白花洞口渠樂寨金城寨八尺鎮那樓寨横山寨南<lb/>
　鄉南里鄉大宣鄉䭾演寨鵝頸鎮都名鎮丹陽鎮周<lb/>
　冲大宣鄉靖寧鄉大黄江口北山懐逺鎮湘山渡頭<lb/>
　副巡檢一百二人嘉靖初年設武定州知州一人田<lb/>
　州吏目一人臨時岩馬甲大田子甲子甲陽院思郎<lb/>
<pb n="KR3k0050_WYG_049-34b"/>
　累彩怕河武龍拱甲牀甲婪鳯下隆縣甲篆甲砦桑<lb/>
　怕牙思㓜候周思恩白興龍定羅定安古零那馬下<lb/>
　旺都陽巡檢二十八人土官改流知州二人飬利上<lb/>
　石知縣二人崇善求康<hi>右𨽻吏部騐封</hi>
　　廣西夷總叙<lb/>
　廣西夷嶺南右偏土瘠民獷視東道特異諸夷窟穴<lb/>
　盤繞其間左黔右鬰荔浦東西殘破不可言大藤峽<lb/>
　險深尤甚成化中誅鋤極慘近復跨江倚山出没剽<lb/>
<pb n="KR3k0050_WYG_049-35a"/>
　奪田寧梧孱諸竟卒不能扼刷桂林之北六峒爲孽<lb/>
　則北連武岡柳慶之西八寨尚存則東道懐逺府江<lb/>
　上下半爲夷巢㓂竊無虚日右江岑氏猛賊雖誅餘<lb/>
　蘖尚在三盧再叛思田更强姚鏌勦則續兵守仁撫<lb/>
　則納侮恐數年之間復煩經畧爾<lb/>
　　三江諸夷考<lb/>
　三江諸夷其先盤瓠之裔今據廣西諸險其最驕驁<lb/>
　者唐之西原宋之廣原今之田州大藤是也唐黄氏<lb/>
<pb n="KR3k0050_WYG_049-35b"/>
　最彊與韋氏儂氏㓂據十餘州太和中經畧使董昌<lb/>
　齡遣子蘭討平峒宂夷其種落宋時儂氏世爲廣原<lb/>
　州首領後儂智高倡亂僭帝號宣撫使狄青討平之<lb/>
　國朝成化間都御史韓雍討平侯大狗等嘉靖間新<lb/>
　建伯撫田州破斷藤此其績之最著者也三江連亘<lb/>
　千里半入猺夷而潯柳思田之地更爲盗藪昔孔性<lb/>
　善請擇良吏嗚呼制蠻上䇿無踰此矣<lb/>
　　黎人考<lb/>
<pb n="KR3k0050_WYG_049-36a"/>
　黎今儋崖瓊萬州隖土蠻也隖之中有黎母山諸蠻<lb/>
　環居四旁號黎人内爲生黎外爲熟黎山極高在霧<lb/>
　靄中夕晴海氛清廓黎人時見翠尖如浮空中然其<lb/>
　山水分流四州熟黎分𨽻諸州耕作其地供稅役生<lb/>
　黎所居絶逺外人不能跡不供稅役至於山巔雖生<lb/>
　黎亦不能至在唐爲瓊管之地宋紹興中黎州王文<lb/>
　滿連結西峒王承聞等攻破定南砦復犯省地廣西<lb/>
　發兵焼燬巢穴生擒黎賊亂遂定乾道中屢招諭之<lb/>
<pb n="KR3k0050_WYG_049-36b"/>
　生黎質直獷悍不服王化亦鮮出爲患熟黎貪狡兩<lb/>
　廣福建之奸人亡命逃居其間每鼓煽生亂我朝廖<lb/>
　永忠既平廣東海南儋萬黎夷未附後耿天壁擊平<lb/>
　之邇來生黎爲之逋逃熟黎爲之鄉導歲爲州縣患<lb/>
　不大創之四州生民無寧日也<lb/>
　　猺獞獠蠻諸夷種類考<lb/>
　昔高辛氏有犬戎之㓂下令有能得犬戎呉將軍者<lb/>
　以女配之閱三日槃瓠含呉首至<hi>槃瓠帝畜狗也</hi>不得已配<lb/>
<pb n="KR3k0050_WYG_049-37a"/>
　以女入南山止石室中經三年生六男六女槃瓠死<lb/>
　後因自相夫婦織續木皮染以草實爲衣服好五色<lb/>
　裁制皆有尾形其母後歸以狀白帝於是始迎致諸<lb/>
　子言語侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>好登山壑不樂平曠帝順其意賜以名<lb/>
　山廣澤其後種類滋蔓散處四方號曰蠻夷<hi>出後漢書</hi>其<lb/>
　在廣西則有猺獞獠蠻之號曰猺者初静江之興安<lb/>
　義寧古田營州之融水懐逺界皆有之生深山重溪<lb/>
　中多姓槃氏椎髻跣足不供徭役種禾豆山芋雜以<lb/>
<pb n="KR3k0050_WYG_049-37b"/>
　爲糧截竹筒而炊暇則獵取山獸以續食俗喜讐殺<lb/>
　猜忌輕死又能忍饑行鬬履險若飛兒始能行焼鐵<lb/>
　石烙其跟蹠使頑木不仁故能履棘茨根枿而不傷<lb/>
　<hi>出虞衡志</hi>曰獞者慶逺南丹谿峒之人呼爲獞初未嘗至<lb/>
　省地元至元間莫國麒獻圖納土命爲慶逺等處軍<lb/>
　民安撫使自是獞人方入省地今貴之荔浦修仁永<lb/>
　福最多在宜山邉境及思恩者近日編入版籍謂之<lb/>
　熟獞性畧馴逺者謂之生獞梗化不可制服在忻城<lb/>
<pb n="KR3k0050_WYG_049-38a"/>
　荔浦及天河南北西三鄉永順永定二長官司者尤<lb/>
　爲兇狠曰獠者左右兩江谿峒之外俗謂之山獠依<lb/>
　山林而居無酋長版籍以射生爲活一村中推有勇<lb/>
　力者曰即火餘但稱火歲首以土杯十二貯水隨辰<lb/>
　位布列火禱焉經夕集衆往觀若寅有水而卯涸則<lb/>
　知正月雨而二月旱自以爲不差舊傳其類有飛頭<lb/>
　鑿齒花靣赤裩之属凡二十一種<hi>出虞衡志今按飛頭鑿齒諸事陳剛</hi>
　<hi>中使交録亦嘗及之兹訪諸夷俱無其實姑存之以傳疑云</hi>曰蠻者有撫水蠻在<lb/>
<pb n="KR3k0050_WYG_049-38b"/>
　宜州南康𨽻黔南其酋皆蒙姓以藥箭射生爲活取<lb/>
　鳥獸盡即徙他處有西原蠻居廣容之南邕桂之西<lb/>
　有寗氏者相承爲豪又有黄氏居黄澄洞其𨽻也有<lb/>
　廣原蠻在邕州西南鬰江之源地峭絶深阻頗有邑<lb/>
　居聚落<hi>出宋史</hi>今郡縣之外羈縻州峒多皆蠻地其南<lb/>
　連邕州南江之外稍有稱名者羅殿自杞以國名羅<lb/>
　在宜融之西邕州之西北唐㑹昌中封其帥爲王世<lb/>
　襲爵焉<hi>出虞衡志</hi>之數種者名雖不同其類一也今種類<lb/>
<pb n="KR3k0050_WYG_049-39a"/>
　日蕃而各郡皆有之惟左右兩江之地居多人物獷<lb/>
　悍風俗荒恠大率畧同不可盡以中國教法䋲治其<lb/>
　氣候熱多寒少瘴癘時有葢其居多依山故也然且<lb/>
　有蠱毒之害焉<lb/>
　　議處猺獞<lb/>
　夫狼兵亦猺獞也猺獞所在爲賊而狼兵死不敢爲<lb/>
　賊者非狼兵之順而猺獞之逆其所措置之勢則然<lb/>
　也狼兵地𨽻之土官而猺獞地𨽻之流官土官法嚴<lb/>
<pb n="KR3k0050_WYG_049-39b"/>
　足以制狼兵流官勢輕不能制猺獞莫若割猺獞地<lb/>
　分𨽻之旁近土官得古以夷治夷之䇿可使猺獞皆<lb/>
　爲狼兵矣或慮土官勢大則益難制土官富貴已極<lb/>
　自以如天之福勢不敢有他望又躭戀巢穴非能爲<lb/>
　變即使爲變及其萌芽圖之易也且夫土官之能用<lb/>
　其衆者倚國家之力也不然肘腋姻黨皆勍敵矣國<lb/>
　家之力足以制土官土官之力足以制猺獞臂指之<lb/>
　勢成則兩廣永無盗賊之患矣<lb/>
<pb n="KR3k0050_WYG_049-40a"/>
　　議革通夷之弊<lb/>
　猺獞之性本自愚直其桀驁貪狡者百中之一耳未<lb/>
　亂先治已發計擒夫亦何難惟有罪軍民脫逃厮僕<lb/>
　亡匿其中唆引刼奪以報私憤無藉土人鄙惡商藝<lb/>
　游息其中爲之謀畫以分貨利是以各賊出没不常<lb/>
　横行無忌緝事之設本爲體探賊情一有軍機趣先<lb/>
　走報撫安之設本爲招撫猺獞㓂賊生發返爲掩飾<lb/>
　是以有所倚頼敢于弄兵及其罪惡貫盈勦伐必加<lb/>
<pb n="KR3k0050_WYG_049-40b"/>
　掾房軍牢獲其常例往往露洩使先爲備狼兵進山<lb/>
　受其私賄往往賣路縱其逃匿是以兵至則遁兵退<lb/>
　復亂即今有事于地方先期拘集緝安撫土脚商藝<lb/>
　禁于一室令其開報極惡村分若干亡命奸徒若干<lb/>
　與夫地之險阻阨塞路之多少逺近或征或勦就以<lb/>
　此輩爲之鄉導有功之日免其前罪有漏洩以軍法<lb/>
　處治其文移往來尤貴宻速㒺俾掾牢得以先漏調<lb/>
　兵發兵亦然勿令自兵得以賣路則通夷之弊庶㡬<lb/>
<pb n="KR3k0050_WYG_049-41a"/>
　可革勦捕之功計日可成<lb/>
　　五屯要害<lb/>
　按廣西五屯所居荔浦斷藤府江藤縣之中當斷藤<lb/>
　峽右臂及白石寨十二磯濛江口之衝爲諸猺要道<lb/>
　其間山泉佳秀樹木豐麗田沙衍沃足以裕其居而<lb/>
　遏其患洪武間立所近増置城堡集獞兵以守之借<lb/>
　其力以爲用亦一隅雄鎮也<lb/>
　　制馭大藤八寨諸巢議<lb/>
<pb n="KR3k0050_WYG_049-41b"/>
　按粤西有曰大藤曰八寨曰連城曰六十三山曰七<lb/>
　山等巢粤東有曰羅旁曰王母曰雲稍曰母鷄等巢<lb/>
　往歲督府重臣因粤東羅旁諸巢爲地方害且數十<lb/>
　年動衆數十萬一舉殱之兵威所振山谷爲空乃粤<lb/>
　西之六十三山等處逼近羅旁畏威悔罪乞憐求生<lb/>
　編里輸差盡從撫處一時東西兩山并稱寕靖説者<lb/>
　謂當時收兵大早經畧事宜尚未萬全逃匿餘黨尚<lb/>
　未捜捕乃不踰年舊日餘孽呼携濳出盤據舊巢刼<lb/>
<pb n="KR3k0050_WYG_049-42a"/>
　掠水陸攻擾所域謂其藏匿者在六十三山等巢其<lb/>
　紏合者爲六十三山等獞欲東西夾勦滅此朝食時<lb/>
　西之糧餉稱乏八寨濵近之民又數數請兵撫勦莫<lb/>
　所適從而東西用兵當有先後然一省所急者在八<lb/>
　寨兩省所急者在夾勦故當時論者謂且置八寨而<lb/>
　先六十三山等巢則各寨悔罪如其不悛乗餘威殱<lb/>
　之易矣其兵糧之定處<hi>兩廣用兵調粤西之兵食粤東之糧</hi>玉石之當<lb/>
　辯則又别論也<lb/>
<pb n="KR3k0050_WYG_049-42b"/>
　　湖廣土官<lb/>
　湖廣都司領宣慰司二宣撫司四安撫司九長官司<lb/>
　二十蠻夷長官司五永順保靖爲二宣慰施南散民<lb/>
　忠建容美爲四宣撫東鄉五路忠孝忠路金峒龍潭<lb/>
　大旺忠峒高羅桑植爲九安撫臘惹峒夌著黄峒驢<lb/>
　遲峒施容施白厓峒思家峒五寨筸子坪摇抱峒上<lb/>
　愛茶峒劔南木册鎮南崖椒山瑪瑙五峯石寳水盡<lb/>
　源通㙮平石梁下峒臻剖六峒横坡峒等爲二十長<lb/>
<pb n="KR3k0050_WYG_049-43a"/>
　官鎮逺隆奉西坪東流臘壁峒爲五蠻夷長官<hi>右𨽻兵部</hi>
　<hi>武選</hi>
　湖廣土官五南渭施溶上溪知州三石滑石江院塲<lb/>
　坪巡檢二人<hi>右𨽻吏部騐封</hi>
　　湖廣夷<lb/>
　湖廣土官皆據湖南古巫黔中地中錯辰常外連川<lb/>
　貴溪洞深險難撫易亂彭氏富强雄脅諸司自宋迨<lb/>
　今構結滋廣驕横益堅國家稍有征誅輙議調發所<lb/>
<pb n="KR3k0050_WYG_049-43b"/>
　過殘破慘於劇盗官司莫敢誰何嘉靖中王守仁討<lb/>
　岑氏時湖臬僉事汪湊統馭嚴飭所過歛戢以故順<lb/>
　靖之禍不獨㐮楚永保之憂豈直苖夷也<lb/>
　湖廣蠻夷實無能爲但我軍姦黠之徒利其竊法可<lb/>
　以邀功今但選精鋭常加隄防其患自息湖㐮田地<lb/>
　高下不齊農家無所蓄積歛穫未竟徵歛一空求免<lb/>
　饑寒不可得矣乞選方靣守令大加存恤公以格物<lb/>
　亷以律已端本澄源在朝廷而已<lb/>
<pb n="KR3k0050_WYG_049-44a"/>
　郴桂㓂與横水桶岡事畧同當時亦聲勢相倚此豈<lb/>
　有深志逺圖特以封疆之臣因循姑息故得據險猖<lb/>
　獗滋地方之蠧耳所幸秦金與王守仁同時舉事故<lb/>
　諸賊不得相爲應援而表裏受兵又無所逃遁藪匿<lb/>
　故得以草薙而禽獮之不然即韓盧之搏狡兎恐未<lb/>
　能窮三窟之誅也大抵平山㓂與平中原流刼之㓂<lb/>
　不同中原流刼之㓂無險固可憑無巢穴可據而勦<lb/>
　之也當先摧其鋒鋭絶其糧餉所謂决機於兩陣之<lb/>
<pb n="KR3k0050_WYG_049-44b"/>
　間將勇者勝也山㓂則不然進未可爲旦夕之患而<lb/>
　退可以持歲月之久其克之也當先審於地利明於<lb/>
　分合不可徒恃兵衆之彊所謂多筭者勝也又中原<lb/>
　之㓂患不能克既克而絶之也易山㓂則王師一至<lb/>
　歛衆深匿大衆甫還嘯聚如故葢克之易而絶之難<lb/>
　也廣東之斷藤峽湖貴之蠟耳山江西南贑諸山峒<lb/>
　天討屢加而釁蘖屢萌者非以其不能絶之故邪葢<lb/>
　不但郴桂之患爲然也<lb/>
<pb n="KR3k0050_WYG_049-45a"/>
</p>
<p>
<pb n="KR3k0050_WYG_049-46a"/>
　鎮溪叛苖二十董朶董其亞糯噉冷噉勒亞酉十八<lb/>
　箭紅厓卜稍小米沙流板登茅岡下水彪山小船場<lb/>
　盤朶龍亭得洞束那等塞草子坪叛苖二十七洞頭<lb/>
　中畧留絞亞保谷恥大畧琴圖盤營回寨大塘爆木<lb/>
　岩口盤那孟瘦大唐池已鳥牌小五圖惡黨古藏板<lb/>
　栗冷水排那廖鐡鳥巢老萊岩洞等寨貴州叛苖二<lb/>
　十七黒潭乾溪罵勞呂喎罵冲地所塘寨蜈蚣地演<lb/>
　平頭地恨老條龍塘茍腦山忩栗凹治古麥地抱木<lb/>
<pb n="KR3k0050_WYG_049-46b"/>
　老見且逞普杓田坪烏牌平茶麻洞木坪等寨<lb/>
　　五溪諸蠻<lb/>
　五溪諸蠻其先槃瓠氏之裔今湖廣廣西溪峒中諸<lb/>
　夷皆其種類即漢光武時馬援所征服者在北魏有<lb/>
　冉氏田氏向氏陬落尤盛唐末五代時寇無寧日宋<lb/>
　太祖得蠻人秦冉雄以為辰州刺史諸蠻懾服蠻之<lb/>
　最大者曰彭氏世有溪州至南宋以章惇為經畧舒<lb/>
　氏彭氏蘇氏楊氏相繼納土置沅州誠州後改誠州<lb/>
<pb n="KR3k0050_WYG_049-47a"/>
　為靖州元雖置郡縣叛服不常國初命周德興討平<lb/>
　五溪蠻正德間以都御史秦金討平郴桂土人龔福<lb/>
　等嘉靖初有蜡爾山苖之亂又有筸子坪土官田興<lb/>
　爵之亂命張岳討平之各夷多取湖南古巫黔中地<lb/>
　即今之辰常靖施永順保靖等處是也<lb/>
　　鄖陽流賊<lb/>
　荆襄流逋自元已然山深土沃嵌湖廣四川陜西之<lb/>
　間劉千斤野王剛藍鄢老人廖麻子何淮喻思俸徐<lb/>
<pb n="KR3k0050_WYG_049-47b"/>
　學楊文政李胡子小王洪等擾黷無寧時自撫治鄖<lb/>
　陽之設寂然樂土流逋不特為避逃計實所以利之<lb/>
　自終南一帶東至荆襄其地饒肥閒曠物産天然之<lb/>
　利貧無育者亦合招安不得棄諸無用但恐雜以不<lb/>
　逞之徒故日撫治其藩臬員日撫民盖善撫則無事<lb/>
　矣<lb/>
<pb n="KR3k0050_WYG_049-48a"/>
</p>
<p>
<pb n="KR3k0050_WYG_049-49a"/>
</p>
<p>
<pb n="KR3k0050_WYG_049-50a"/>
　　䖍鎮事宜<lb/>
　按圖考牒贑東南境葢界閩汀漳廣韶潮惠慶諸府<lb/>
　地重巒複嶺巖峻巉絶綿歴盤紆奚啻千里其人皆<lb/>
　依負險阻剛獷頑悍矧今所稱大㡌岑岡高沙下歴<lb/>
　浰頭横江諸巢穴唇齒車輔脉絡貫通兵之用本不<lb/>
　易加以財利詘乏拘攣牽制顧益難矣全頼皇靈震<lb/>
　疊臺憲修明牧宰威懐本强内實則先聲屈折馴擾<lb/>
　彈壓寖寖革心矣故標本緩急内外療治醫國者必<lb/>
<pb n="KR3k0050_WYG_049-50b"/>
　致詳焉<lb/>
　南安在西贑州在東贑州東南爲汀州汀州東南爲<lb/>
　漳州贑州南爲惠界龍南縣山峒接惠州三浰寨安<lb/>
　逺縣東過登頭嶺即汀州府武平縣安逺縣南過打<lb/>
　鼓嶺皆惠州山峒南安縣二十五里過梅嶺爲南雄<lb/>
　南安西過横水桶岡聶都山爲桂陽州軬人溪峒連<lb/>
　接郴州桂陽州以都御史總轄有以也<lb/>
　南贑盗賊其在南安之横水桶岡諸巢則接境於湖<lb/>
<pb n="KR3k0050_WYG_049-51a"/>
　郴在贑州之浰頭岑崗諸巢則連界於閩廣接境於<lb/>
　湖郴者賊衆而勢散恃山谿之險以爲固連界於閩<lb/>
　廣者賊狡而勢聚結黨與之助以相援<lb/>
　桶岡後山陡絶崖壁結構飛梯自此直入范陽大山<lb/>
　延袤千里自來人跡所不能到賊若奔入此中截斷<lb/>
　飛梯雖有十萬之衆亦無所施<lb/>
　　記三省夾勦横水桶岡<lb/>
　江西南安府所属大庾南康上猶三縣各有賊巢聨<lb/>
<pb n="KR3k0050_WYG_049-51b"/>
　絡盤據有衆數千西接湖廣桂陽等縣南接廣東韶<lb/>
　州府樂昌等縣三省夾攻必須湖廣自桂陽桂東等<lb/>
　處進廣東自樂昌縣進在南安者必須三縣地方並<lb/>
　進贑州府所属惟龍南縣賊巢與廣東惠州府龍川<lb/>
　縣浰頭接境浰頭係大賊池大鬢等巢冗有衆數千<lb/>
　比之他賊勢尤猖獗前此二次來攻俱被漏網龍南<lb/>
　雖有賊徒數夥除之稍易但其倚藉浰頭兵力以爲<lb/>
　聲援攻之則奔入浰頭兵退則復出爲害必須廣東<lb/>
<pb n="KR3k0050_WYG_049-52a"/>
　兵自龍川進贑州兵自龍南進庶可使無奔潰<lb/>
　桶江横水左溪諸賊荼毒三省其患雖同而事勢各<lb/>
　異以湖廣言之則桶江諸巢爲賊之咽喉而横水左<lb/>
　溪諸巢爲之腹心以江西言之則横水左溪諸巢爲<lb/>
　賊之腹心而桶岡諸巢爲之羽翼今不先去横水左<lb/>
　溪腹心之患而欲與湖廣夾攻桶江進兵兩㓂之間<lb/>
　腹背受敵勢必不利乃决意先攻横水左溪宻切分<lb/>
　布哨道使都指揮某率兵千餘自南康縣所溪入知<lb/>
<pb n="KR3k0050_WYG_049-52b"/>
　府某兵自上猶縣石人坑入知縣某兵自上猶縣白<lb/>
　靣入令其皆㑹横水使守備某兵自大庾縣義安入<lb/>
　知府某兵自大庾縣聶都入知縣某兵自大庾縣穩<lb/>
　下入縣丞某兵自上猶縣金坑入令其皆㑹左溪知<lb/>
　府某知縣某各兵齊集令其亦自上猶南康分入以<lb/>
　遏奔衝親率兵千餘自南康進屯至坪期直𢷬横水<lb/>
　以與諸軍㑹次第勦平諸巢各營官兵請乗勢進攻<lb/>
　桶岡復議得桶岡天險四靣青壁萬仭中盤百餘里<lb/>
<pb n="KR3k0050_WYG_049-53a"/>
　連峯參天深林絶谷不斷中所産早榖薯蕷之類足<lb/>
　餉凶歲往者亦嘗夾攻坐困一月不能俘其一卒竟<lb/>
　以招撫爲名而罷及詢訪鄉導其所由入惟鎻匙龍<lb/>
　葫蘆洞茶坑十八磊新地五處然皆架棧梯壑攀緣<lb/>
　絶壁而上賊使數人於崖巔坐發礧石可無執兵而<lb/>
　禦我師惟上章一路稍平然深入湖廣迂囘取道半<lb/>
　月始至湖兵既從彼入而我師復往事皆非便於是<lb/>
　移屯近地休兵飬鋭振揚威聲先使人諭以禍福乗<lb/>
<pb n="KR3k0050_WYG_049-53b"/>
　其猶豫襲而擊之遣縣丞某率數百人屯鎻匙龍促<lb/>
　使出降而使知府某入茶坑知府某入西山界知府<lb/>
　某入十八磊知縣某入葫蘆洞諸賊巢亦次第勦平<lb/>
　兩月之間俘斬六千有奇破巢八十有四<lb/>
　　䖍鎮建置<lb/>
　欽差巡撫南贑汀漳提督軍務都御史一<hi>駐贑州</hi>江西<lb/>
　嶺北道兵備<hi>駐贑州</hi>廣東嶺東道<hi>駐長/樂</hi>湖廣柳桂道<hi>駐柳</hi>
　<hi>州</hi>福建漳南道<hi>駐上元</hi>餘道駐各省　守備五<lb/>
<pb n="KR3k0050_WYG_049-54a"/>
　䖍鎮轄布政司四府九州一縣六十有五衛七<hi>屬所二十</hi>
　<hi>有二</hi>
　　通共官六百一十四員軍二萬八千七百二十三<lb/>
　　名寨隘共二百五十六處<lb/>
　　䖍鎮總論<lb/>
　按南贑汀漳等處惟贑當四省之交漳南象湖長富<lb/>
　諸巢交于閩賊魁詹師富等據之其西横水左溪桶<lb/>
　岡諸巢交于楚賊魁謝志珊藍廷鳯等據之其東南<lb/>
<pb n="KR3k0050_WYG_049-54b"/>
　三浰九連諸巢交于粤賊魁池中容等據之不時四<lb/>
　出刼掠爲患屢年三省撫臣往往相爲觀望急則議<lb/>
　請夾勦每踰時兵始集集則賊已竄匿徒糜餉費爲<lb/>
　居民患以此積至數十萬衆及王文成受命巡撫南<lb/>
　贑躬率諸道進兵取上杭出其不意直搗象湖乗勝<lb/>
　破長富及水行等四十餘巢漳南平十月成軍而出<lb/>
　一鼓而破横水左溪再鼓而滅桶岡三浰賊猶悍黠<lb/>
　擬官僭號聞各巢破懼而佯欵陰増機險穽毒以虞<lb/>
<pb n="KR3k0050_WYG_049-55a"/>
　王師文成故休士歸農明年正月計擒其渠魁遂舉<lb/>
　兵擊其衆又一鼓而破三浰再鼔而下九連其分合<lb/>
　先後筭無遺策然其初兵乏第選民兵訓練而不征<lb/>
　調狼逹土舎其餉第疏通鹽法處商税足而未始加<lb/>
　賦編民已開縣治置巡司移郵驛經畧周而垂裕到<lb/>
　今矣<lb/>
　　内夷總論<lb/>
　按邊患之見于經者始于三苖今自巴蜀以東歴湖<lb/>
<pb n="KR3k0050_WYG_049-55b"/>
　南北桂嶺雲貴數千里溪峝山箐之中曰犵曰狑曰<lb/>
　獠曰猺曰獞之類凡十數種皆蠻也其間最輕㨗者<lb/>
　曰苗即三苖之後也依山以居其性習不常無有倫<lb/>
　紀禮義國初于湖北川東立宣慰司者五曰永順曰<lb/>
　保靖曰貴州曰思州曰播州又有宣撫司安撫司及<lb/>
　招討司長官司之設外此所謂軍民府及軍民指揮<lb/>
　使司者又兼設土官以轄其夷人隨其地而設其官<lb/>
　因其俗而爲之治善者授以職惡者分其勢是葢得<lb/>
<pb n="KR3k0050_WYG_049-56a"/>
　有虞分北之義夏禹丕叙之意也<lb/>
　　制馭内夷總論<lb/>
　明興平定四海凡夷獠蠻僰猺獞之地西起巴蜀牂<lb/>
　牁東抵㐮楚北包絡湖嶺東折而南南盡海上又東<lb/>
　跨百粤三江大者兼據連城細者保恃深箐雖稍奉<lb/>
　約束要在羈縻而已然兵力稍健乍叛乍歸苟勤率<lb/>
　過濫拊懐失策雄圖自縮狡窟益深况地廣官高擅<lb/>
　利習兵生齒益繁財貨益充詐以謀成罪以功解種<lb/>
<pb n="KR3k0050_WYG_049-56b"/>
　憂釀禍蔑玩中土未可謂無虞也嗟乎夏典要荒周<lb/>
　官蕃鎮大抵因民順俗横海伏波逾湟絶嶺輿地漸<lb/>
　開化理終塞乃知天德無私王道有量闢國陋於綏<lb/>
　人曲防窘于曠度苟醜類自獲飽暖中華不患荼毒<lb/>
　吾又何求焉惟夫吏好蓄積政多懈弛或逺嫌自潔<lb/>
　或求勝喜功於是侵警日聞師徒數起網漏綱頽夷<lb/>
　夏並困兹欲收總長策用圖久安必畫正疆理則鄰<lb/>
　族靡争預陳嫡孽則宗庶自定世及之際以時覈聞<lb/>
<pb n="KR3k0050_WYG_049-57a"/>
　錢榖之輸一切報罷而又飭武事於節帥修文德於<lb/>
　廟堂傾側之憂斯其鮮矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_049-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　圖書編卷四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>圖書編卷九十五</head> <lb/>
    <p>
<pb n="KR3k0050_WYG_095-1a"/>
欽定四庫全書<lb/>
　圖書編卷九十五<lb/>
　　　　　　　　　　　　　明　章潢　撰<lb/>
　　祭地總敘<lb/>
　三代祭地之禮見於經傳者夏以五月商以六月周<lb/>
　人以夏至日禮之於澤中方丘蓋王者事天明事地<lb/>
　察故冬至報天夏至報地所以順陰陽之義也祭天<lb/>
　于南郊之圜丘祭地于北郊之方澤所以順陰陽之<lb/>
<pb n="KR3k0050_WYG_095-1b"/>
　位也然先王親地有社存焉禮曰享帝於郊祀社於<lb/>
　國又曰郊所以明天道社所以神地道又曰郊社所<lb/>
　以事上帝又曰明乎郊社之禮或以社對帝或以社<lb/>
　對郊則祭社乃所以親地也書曰敢昭告于皇天后<lb/>
　土左氏曰戴皇天履后土則古者亦命地祗為土后<lb/>
　矣曰地祗曰后土曰社皆祭地也此三代之正禮而<lb/>
　釋經之正說自鄭𤣥惑於緯書而謂夏至於方丘之<lb/>
　上祭崑崙之祗七月於泰折之壇祭神州之祗析一<lb/>
<pb n="KR3k0050_WYG_095-2a"/>
　事為二事後世宗之一歳二祭自漢武用祠官<lb/>
　寛舒議立后土祠於汾隂脽上禮如祀天而後<lb/>
　世又宗之於北郊之外仍祠后土元始間王莽<lb/>
　奏罷甘泉泰畤復長安南北郊以正月上辛若<lb/>
　丁天子親合祀天地於南郊而後世又因之多<lb/>
　合祭焉皆非禮經之正義矣由漢歴唐千餘年<lb/>
　間祀北郊者唯魏文帝之太和周武帝之<lb/>
　建德隋髙祖之開皇唐𤣥宗之開　元　四　祭<lb/>
<pb n="KR3k0050_WYG_095-2b"/>
　而已宋元豐中議專祀北郊故政和中專祭者凡四<lb/>
　南渡以後則惟行攝祀而已元皇慶間議夏至專祭<lb/>
　地未及施行國朝以夏至日親祀皇地祗于方丘<lb/>
<pb n="KR3k0050_WYG_095-3a"/>
</p>
<p>
<pb n="KR3k0050_WYG_095-4a"/>
</p>
<p>
<pb n="KR3k0050_WYG_095-5a"/>
</p>
<p>
<pb n="KR3k0050_WYG_095-6a"/>
</p>
<p>
<pb n="KR3k0050_WYG_095-7a"/>
　　祭地壝壇<lb/>
　祭法曰瘞埋于泰折封土祭地之處折曲也言方丘<lb/>
　之形四方曲折象地秦祀后土於高山之下命曰畤<lb/>
　漢武於澤中方丘立后土五壇壇方五丈高六尺又<lb/>
　於脽上立后土宫宫曲入河名曰太一旦丘東漢北<lb/>
　郊在洛陽城北四里為方壇四陛中營外營隋方丘<lb/>
　於宫城北十四里丘再成成高五尺下成方十丈上<lb/>
　成方五丈唐夏至祭皇地祗於方丘其長安壇在宫<lb/>
<pb n="KR3k0050_WYG_095-7b"/>
　城北十四里洛陽壇在徽安門外道東一里其壇在<lb/>
　城下成方十丈上成方五丈八陛立冬後祭神州地<lb/>
　祗于郊其壇長安在光化門外黑帝壇之西洛陽在<lb/>
　徽安門外道東一里高五尺周四十八步宋熙寧祀<lb/>
　儀祭皇地祗壇八角三成每等高四尺上闊十六步<lb/>
　設八陛上等陛廣八尺中等陛廣一丈下陛廣一丈<lb/>
　二尺三壝每壝各二十五步神州地祗壇廣四十八<lb/>
　步高五尺兩壝每二十五步元方丘之制未及施行<lb/>
<pb n="KR3k0050_WYG_095-8a"/>
　國朝方丘壇制第一層壇面門六丈高六尺四出陛<lb/>
　南面陛闊一丈八級東面北面西面陛俱闊八尺八<lb/>
　級第二層壇面四圍皆闊二丈四尺髙六尺四出陛<lb/>
　南面正陛闊一丈二尺八級東北西陛俱一丈八級<lb/>
　壝去壇一十五丈高六尺正南靈星門三正東西北<lb/>
　靈星門各一周圍以牆面各六十四丈正南又靈星<lb/>
　門三正東北西又靈星門各一庫房五間在外牆北<lb/>
　靈星門外以藏龍椅等物厨房五間宰牲房三間天<lb/>
<pb n="KR3k0050_WYG_095-8b"/>
　池一所在外牆西靈星門外西南隅齋次一所在外<lb/>
　靈星門外之東三間在外靈星門外之西浴室在東<lb/>
　齋次之中<lb/>
　　瘞坎<lb/>
　爾雅祭地曰瘞埋瘞埋謂瘞繒埋牲也蓋陰祀自血<lb/>
　始故瘞血以致神不可不在先及致神矣方有事焉<lb/>
　至於禮畢則以牲幣之屬而瘞之然後為禮之終也<lb/>
　後齊為瘞坎於壇之壬地中壝之外廣深一丈二尺<lb/>
<pb n="KR3k0050_WYG_095-9a"/>
　唐瘞坎在内壝之外壬地方深取足容物南出陛宋<lb/>
　開瘞坎於子階之北壬地國朝瘞坎在外壝壬地其<lb/>
　瘞牲體周人瘞血漢用首及左髀國朝用周制先瘞<lb/>
　血其祭畢奉牲幣祝饌而埋之<lb/>
　　配位<lb/>
　配地之神周禮無文鄭𤣥以孝經緯云后稷為天地<lb/>
　主則后稷配天南郊亦當配地北郊矣其說無據至<lb/>
　漢平帝用王莽之說以吕太后配光武時改薄太后<lb/>
<pb n="KR3k0050_WYG_095-9b"/>
　為高皇后以配後魏道武以神元竇后配則愈不經<lb/>
　矣隋始改用太祖武元皇帝配唐高祖時以景皇帝<lb/>
　配貞觀中以高祖配宋初以四祖迭配皇地祇太宗<lb/>
　時以宣祖太祖更配其後惟以太祖配國朝洪武三<lb/>
　年五月二十日親祀北郊奉皇考仁祖淳皇帝配<lb/>
　　從祀<lb/>
　春秋公羊傳曰天子祭天地有方望之事無所不通<lb/>
　方望者謂因郊祀望祭四方之山川也漢元始中用<lb/>
<pb n="KR3k0050_WYG_095-10a"/>
　王莽議祭地地理山川皆從光武祀北郊地理羣神<lb/>
　從祀皆在壇下<hi>其目之詳見郊天從祀中</hi>隋以神州迎州冀州戎<lb/>
　州拾州柱州宫州咸州揚州及九州山川林澤丘陵<lb/>
　墳衍原隰皆從祀唐從祀以神州五方嶽鎮海瀆山<lb/>
　林川澤丘陵墳衍原隰宋以神州地祗五嶽五官五<lb/>
　行之神祀於壇之第一等四海四瀆五鎮於壇之第<lb/>
　二等崑崙五山五林五川五澤於壇之第三等五陵<lb/>
　五墳五衍五原五隰於内壝之内元合祭天地于圜<lb/>
<pb n="KR3k0050_WYG_095-10b"/>
　丘亦不及嶽瀆山川之從祀國朝惟以五嶽五鎮四<lb/>
　海四瀆四位從祀方丘<lb/>
　　圜丘方澤帝神位向<lb/>
　歲冬至大祀天于圜丘皇天上帝南向太祖配神西<lb/>
　向從祀四壇東西相向東大明次東二十八宿木火<lb/>
　土金水星周天星辰西夜明次西雲雨風雷凡國有<lb/>
　大事則祭告歲夏至大祭地于方澤皇帝祇北向太<lb/>
　祖配神西向從祀東西相向東中嶽東嶽南嶽西嶽<lb/>
<pb n="KR3k0050_WYG_095-11a"/>
　北嶽基運山翊聖山神烈山次東東海南海西海北<lb/>
　海西中鎮東鎮南鎮北鎮天夀山純德山次西大江<lb/>
　大淮大河大濟凡國有大事則祭告<lb/>
　按自古祀天地分合不一國初太祖高皇帝固分祀<lb/>
　其主分祀之議者則以禮有冬至祀天于圜丘夏至<lb/>
　祭地于方澤之文然考之禮曰器用陶匏以象天地<lb/>
　之性似又不分祀也其在周之詩厥初生民與思文<lb/>
　后稷二章只言天而不及地豈以專言天則統于所<lb/>
<pb n="KR3k0050_WYG_095-11b"/>
　尊耶不然何不見祭地之樂章又曰社即祭地也如<lb/>
　此則郊社之禮所以祀上帝也或非省文也昔太祖<lb/>
　高皇帝分祀之時每當齋期必有風雨臨祭方斂每<lb/>
　以為憂及合祀當齋期風和日暖及夜陞壇山川草<lb/>
　木不揺江海息波輕雲縹緲于昊穹獨見太陰于中<lb/>
　天纎塵不動銀燭舒光香煙裊繞高皇帝心甚悅以<lb/>
　為必神之臨從是觀之豈以天覆地載原不相離耶<lb/>
　高皇御製合祭天地于奉天殿祝文曰曩者建國之<lb/>
<pb n="KR3k0050_WYG_095-12a"/>
　初遵依古制祀以南北之郊<hi>御名</hi>周旋九年以來見古<lb/>
　人之意固成於禮未為然也且人君者父天母地其<lb/>
　仰瞻覆載無不思也及其祀也則有南北之壇終不<lb/>
　㑹祀以人事度之為子之道致父異處安為孝乎今<lb/>
　也大壇鼎建未完朝堂新造已備時當冬至謹告祀<lb/>
　於殿庭自今以後每歲合祀于春時永為定禮以皇<lb/>
　考仁祖淳皇帝配神惟上帝皇祇鑒之尚享高皇在<lb/>
　昔分祀合祀樂章俱載者何也高皇御製也至誠感<lb/>
<pb n="KR3k0050_WYG_095-12b"/>
　神基萬年之命者在于斯也又高皇嘗命儒臣撰囘<lb/>
　鑾樂歌真聖人修己以敬祈天永命之聖心也洪武<lb/>
　六年上以祭祀還宫宜用樂舞生前導命翰林儒臣<lb/>
　撰樂章以致敬慎鑒戒之意後世樂章惟聞頌美無<lb/>
　古意矣嘗謂諷諫則使人惕然有警若頌美之詞使<lb/>
　人聞之意怠而自恃之心生蓋自恃者日驕自警者<lb/>
　日强朕意乃此卿等其撰述毋有所避於是儒臣承<lb/>
　㫖撰神降祥神祝酣酒色荒禽荒諸曲凡三十九章<lb/>
<pb n="KR3k0050_WYG_095-13a"/>
　曰囘鑾樂歌舞其詞皆存規戒其樂舞分為八隊皆<lb/>
　八人禮部因其制以上命工肄習之莊誦高皇諭儒<lb/>
　臣之言直與緝熙兢業者同符也孔子曰修己以安<lb/>
　百姓高皇有焉齋牌創自高皇也洪武二年有旨教<lb/>
　胡太常做個牌子漆得如法將圜丘方澤社稷宗廟<lb/>
　先農風雨雷師馬祖凡一應祭祀時月日期明白開<lb/>
　寫於牌上掛在這東耳房前我時常看都要知道欽<lb/>
　此又銅人制亦創自高皇也洪武十二年上命禮部<lb/>
<pb n="KR3k0050_WYG_095-13b"/>
　尚書陶凱等曰經言鬼神無常享享于克誠人謹方<lb/>
　寸於此而能格神明於彼由至誠也然人心操舍無<lb/>
　常必有所警而後無所放耳乃命禮部鑄銅人高一<lb/>
　尺有五寸手執簡書曰齋戒三日凡致齋之期則致<lb/>
　朕前庶朕心有所警省而不敢放也由此觀之高皇<lb/>
　誠敬之心無所不用其極也易曰聖人齋戒以神明<lb/>
　其德此之謂也<lb/>
　　郊祀總論<lb/>
<pb n="KR3k0050_WYG_095-14a"/>
　記曰王者事父孝故事天明事母敬故事地察郊祀<lb/>
　之禮所以因天事天因地事地大報本而反始也祭<lb/>
　法有虞氏禘黄帝而郊嚳夏后氏禘黄帝而郊鯀殷<lb/>
　人禘嚳而郊㝠所從來逺矣周公成文武之德而郊<lb/>
　祀大禮至為明備冬至祀天于圜丘大司樂用圜鐘<lb/>
　於震宫舞雲門而禮蒼璧所以順陽位而象天也夏<lb/>
　至祭地祗于方澤大司樂用函鐘于坤宫舞咸池而<lb/>
　禮黄琮所以順陰位而象地也牲用騂尚赤也用犢<lb/>
<pb n="KR3k0050_WYG_095-14b"/>
　貴誠也掃地而祭於其質也器用陶匏以象天地之<lb/>
　性也天垂象聖人則之是郊祀之義也此其通天地<lb/>
　之故究神明之藴仁人孝子之極淵乎穆穆而未易<lb/>
　窺者也三代而下若秦置四畤於咸陽四仲舉祀祀<lb/>
　每用駒三年一郊郊則尚白蓋惑於文王獲龍之妖<lb/>
　而欲以水德厭之是東海巡遊之餘誕也安在其能<lb/>
　享帝漢建五廟於渭陽郊見五帝神氣若人冠冕尚<lb/>
　赤火光燭天蓋惑於新垣平望氣之詐而欲以火德<lb/>
<pb n="KR3k0050_WYG_095-15a"/>
　王之是宣室受釐之陋習也安在其能事天武德之<lb/>
　分郊分配似矣而五行六天其說何盈庭耶乾封之<lb/>
　祈榖祀天似矣而上帝五帝其禮可錯舉耶卜禘先<lb/>
　事於類宫魯行之矣乃天寶之後先朝大清宫而後<lb/>
　享廟享天並不卜日稽何日也卜郊受命於祖廟周<lb/>
　記之矣乃天聖以來先舉南郊禮而後告景靈宫謂<lb/>
　之宫謝遵何說也凡此皆為不經勿論已其間英君<lb/>
　誼辟與夫儒臣碩輔講求異同之故而考證分合之<lb/>
<pb n="KR3k0050_WYG_095-15b"/>
　典者不啻備也大都漢唐主合而宋主分其間合而<lb/>
　復分者如建武采元始中故事合祀雒陽復命營北<lb/>
　郊是也分而復合者泰始中定郊祀北郊後復親祀<lb/>
　南郊方澤不别立是也逮至元祐紹聖間集百官議<lb/>
　禮卒亦未聞有確然定見可以上契制作之精夫帝<lb/>
　王之事天地也昭格遲遲陟降不違至於視無形而<lb/>
　聽無聲於是為之崇報薦享者其精神素與對越也<lb/>
　而後世討論不過儀文度數之間趨蹌將事之節亦<lb/>
<pb n="KR3k0050_WYG_095-16a"/>
　何以潛通重𤣥而仰答靈貺哉其大者既未足以通<lb/>
　神明之德則分祀合祀並配特配亦文具焉耳洪惟<lb/>
　我太祖高皇帝受命之初首命陶安考正祀典酌諸<lb/>
　古訓斷自聖𠂻始制為分祀之禮建圜丘於鍾山之<lb/>
　陽建方丘於鍾山之陰以冬至祀天夏至祀地而奉<lb/>
　仁祖配焉後因雨暘未若洪休衍應於是感父母之<lb/>
　義剛柔之配卒定為合祀之禮一祀於奉天殿再祀<lb/>
　於大祀殿舉以歲首卜以上辛而仍奉仁祖配焉宸<lb/>
<pb n="KR3k0050_WYG_095-16b"/>
　慮淵微所以凝孚沖漠之精獨觀典禮之奥化裁變<lb/>
　通而靈承祇順契周公之制作於數千載之上而立<lb/>
　聖子神孫千萬世之極者至章章也列聖相承肅將<lb/>
　無替成祖合祀則以太祖特配仁宗合祀則以二祖<lb/>
　並配百六十餘年未之存改豈非以睿謨𤣥逺所當<lb/>
　世守而不可易者乎至我世宗肅皇帝稽古定禮從<lb/>
　國初之制南為圓丘祀天於冬至北為方澤祀地於<lb/>
　夏至配以太祖特崇隆報至孟夏又有祈穀之祀季<lb/>
<pb n="KR3k0050_WYG_095-17a"/>
　秋又有大享之典歲凡四舉大抵皆周公之舊也後<lb/>
　復行祈榖大享於大内而圜方二祀中世以後多弗<lb/>
　親行肆我皇上誕膺𤣥祐光纘洪圖淵𠂻所達天地<lb/>
　為昭矣邇者肇舉禋祀大典輔臣因進祀禮圖考首<lb/>
　敘分合沿革之由壇壝陳設之畧次立儀註樂章之<lb/>
　繁繪之圖畫繕寫成册所以議復合祭之舊兼隆並<lb/>
　配之典者蔚乎詳已愚竊謂制作如周公議禮制度<lb/>
　如我高皇帝至神極聖萬世莫能加焉<lb/>
<pb n="KR3k0050_WYG_095-17b"/>
　　國朝郊祀分合總考<lb/>
　吳元年建圜丘於鍾山之陽以冬至祀昊天上帝建<lb/>
　方丘於鍾山之陰以夏至祀皇地祗於洪武元年二<lb/>
　月壬寅太祖敕禮官翰林太常曰昔聖帝明王嚴於<lb/>
　祭祀内致誠敬外致儀文朕膺天命首崇祀事顧草<lb/>
　創之初典禮未備何以交神明致靈則其博考郊禮<lb/>
　來聞丞相善長學士安太常卿惟庸等議上請祀天<lb/>
　圜丘以大明夜明星辰太歲諸神從祀地方丘以嶽<lb/>
<pb n="KR3k0050_WYG_095-18a"/>
　鎮海瀆諸神從祀上從之撰二丘樂章二年奉仁祖<lb/>
　配天地位西向時中都亦有南北丘五年著令皇帝<lb/>
　郊祀太子留宫居守親王戎服七年上以大祀獻終<lb/>
　分獻未安諭學士詹同宋濓議請初獻奠玉帛將已<lb/>
　分獻官即初獻亞獻終獻亦如之上曰善祀於奉天<lb/>
　殿親製祝文八年奏上所撰樂章大祀登壇脫舄禮<lb/>
　九年定郊社之禮雖有三年䘮不廢十年春上感齊<lb/>
　居陰雨覽京房災異之說始定合祀禮上更撰樂章<lb/>
<pb n="KR3k0050_WYG_095-18b"/>
　八月作大祀殿於南郊未成十一月丁亥合祀於奉<lb/>
　天殿十二年正月合祀於大祀殿昊天上帝后土皇<lb/>
　地祗南向仁祖配位如故從祀丹墀四壇曰大明曰<lb/>
　夜明曰星辰又曰星辰内壝外二十四壇曰五嶽壇<lb/>
　五曰五鎮壇五曰四海壇四曰四瀆壇四曰風雲雷<lb/>
　雨曰山川曰太歲曰天下神祗曰歴代帝王各壇一<lb/>
　凡二十四壇大臣分獻禮成上大喜作大祀文并歌<lb/>
　九章其辭曰朕聞太極之化也天生於子地闢於丑<lb/>
<pb n="KR3k0050_WYG_095-19a"/>
　位極既定虚其中而為寰宇是時人生於寅樂居兩<lb/>
　間人生既多非聖莫馭天生君主為民立命然鴻荒<lb/>
　之時莫知誰始今載於書始自伏羲相繼而至唐虞<lb/>
　以及夏商周斯數君者開天立極首興彞倫者乃前<lb/>
　伏羲神農黄帝是也法三皇而守行者少昊顓頊高<lb/>
　辛唐虞其益損禮樂文飾其事者獨夏商周也下至<lb/>
　秦漢以及宋元亦然嗚呼天惟自然而常者三綱五常<lb/>
　是也昔聖人度人情而措彞倫特不逆其性務從其<lb/>
<pb n="KR3k0050_WYG_095-19b"/>
　善未嘗有異此道而為人君者也每聞昔君欽若昊<lb/>
　天莫敢有怠朕即位以來命儒臣徧考羣書自周以<lb/>
　至宋元皆著祀典守而行之然當行祀之時惟宗廟<lb/>
　頗合人情南北二郊以及社稷為五穀之神土主發<lb/>
　生五穀用之以生而乃一圍之中各壇而祭是土穀<lb/>
　不合於生生之意也行禮之時先社固宜而又先奠<lb/>
　社配乃行稷神之禮此果合人情乎況朕自即位以<lb/>
　來祀天享地奉宗廟社稷每當齋期必有風雨臨祭<lb/>
<pb n="KR3k0050_WYG_095-20a"/>
　方斂每以為憂京房有云郊祭鬼神必天道雍和神<lb/>
　乃答矣若有飄風驟雨是為未善於是自洪武十年<lb/>
　更祀社稷於闕右去繁就簡一壇合祀以奉二神神<lb/>
　乃我答人情懽悅後洪武十一年命三公率工部役<lb/>
　梓人于京城之南創大祀殿合祀皇天后土是年冬<lb/>
　十月三公奏告工成朕命禮部去前代之祭期歲止<lb/>
　一祀朕度古人之祀南北郊彼以義起故曰南郊祭<lb/>
　天以其陽生之月北郊祭地以其陰生之月殊不知<lb/>
<pb n="KR3k0050_WYG_095-20b"/>
　至陽祭之於至陰之月至陰祭之於至陽之月於禮<lb/>
　可疑且掃地而祭其來甚逺言祀天地尚質不尚華<lb/>
　固執古不變至今天地之享與人大異朕以斯禮執<lb/>
　古不變則人之享亦執古而不變乎若人執古則汙<lb/>
　尊抔飲茹毛飲血巢居穴處今可行乎斯必不然因<lb/>
　命太常卿每歲祭天地於首春三陽交泰之時遂於<lb/>
　洪武十二年正月十有一日合祀天地前期致齋五<lb/>
　日内二日以告仁祖三日正齋風和日暖及夜陞壇<lb/>
<pb n="KR3k0050_WYG_095-21a"/>
　山川草木不揺江海息波輕雲縹緲於昊穹獨見太<lb/>
　陰於中天纎塵不動銀燭舒光香煙裊繞斯必神祗<lb/>
　臨降合祀宜也朕雖失學無文特述其事而歌咏之<lb/>
　歌曰<lb/>
　　第一歌　陳樂而奏<lb/>
　金石絲竹之㑹陳兮必五音以諧同命舉枹拊鼓而<lb/>
　撫琴兮加寶瑟及以笙鐘磬聲嘹喨而韻窮兮吹塤<lb/>
　箎以管從度干羽而周旋兮文武之樂隆百辟奔走<lb/>
<pb n="KR3k0050_WYG_095-21b"/>
　而供獻兮期上下以來通<lb/>
　　第二歌　駕出天門<lb/>
　遥瞻閶闔之開闢兮飛龍前導而翺翔蹁躚鶴舞鳯<lb/>
　揚兮鑾輿冉冉而上方侍從景從周匝兮天香馥郁<lb/>
　而旌幢張帝衣𤣥雲之衣兮綵霞赤霓而為裳稽首<lb/>
　仰瞻遥迓兮耳聽金玉之鑑鏘常臨世而閱民兮蒙<lb/>
　臻百福而海康<lb/>
　　第三歌　駕升地户<lb/>
<pb n="KR3k0050_WYG_095-22a"/>
　洪龎之户闢兮擁地祗之旌幢麒麟丹鳯之挾車兮<lb/>
　角端前驅以騰驤衛䕶森嚴而凛凛兮於昭穆穆而<lb/>
　皇皇稽首鞠躬而駕來兮惟恪勤以趨蹌為母之慈<lb/>
　而為民兮合造化於乾陽予率百職以俟臨兮惟菲<lb/>
　禮而願享<lb/>
　　第四歌　七曜從駕<lb/>
　天星不息而周章兮擁旌旄而運銀潢旛<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>繚繞於<lb/>
　太虚兮䕶從鑾輿而至下方惟五星日月照耀兮邇<lb/>
<pb n="KR3k0050_WYG_095-22b"/>
　帝左右而龍斾傍引領以欣覩兮威威而衛帝行<lb/>
　　第五歌　嶽鎮從駕<lb/>
　覩旂旛之四繼兮列神威而倍張嶽鎮海瀆之㑹兮<lb/>
　欽欣地祗之來降陪神迓聖而相從兮擁山鬼於幽<lb/>
　篁飛蒼龍而倐然兮清塵導道而妖魅藏矯首以候<lb/>
　來兮聖皇為民而錫康<lb/>
　　第六歌　瞻天望聖<lb/>
　民知天地之臨祭兮老幼相將而迎昊蒼日吉而時<lb/>
<pb n="KR3k0050_WYG_095-23a"/>
　貞兮慶雲縹緲於天堂柴燎煙焰而福洽兮盡寰宇<lb/>
　以芬芳民歌且舞而跳躍兮俯仰乾坤以荷聖皇<lb/>
　　第七歌　兆民之福<lb/>
　皇天后土之既臨兮享殽饈而美椒漿思陰陽之㑹<lb/>
　合兮如臨已而穆穆洋洋躬竭𠂻以趨蹌兮周旋三<lb/>
　獻而奉觴皇皇二聖之優游兮眷予牧民而為王惟<lb/>
　天地之恩無極兮獨父母之育相當雖欲報之何以<lb/>
　兮但法常經而頥臧<lb/>
<pb n="KR3k0050_WYG_095-23b"/>
　　第八歌　鑾駕囘旋<lb/>
　氣氤氲而馥郁兮樂聖駕之旋幢喜雲衢而耿冉兮<lb/>
　天廓落而地洪龎因遥送而俯仰兮鑾輿降而達元<lb/>
　黄慕神降上之盤桓兮於心燁燁而耿光願民之多<lb/>
　福兮每以歲首而奠筐<lb/>
　　第九歌　升降殽饈<lb/>
　升沉燎瘞而幼化兮殽饈備納而供勤昌以之而祈<lb/>
　穀兮民謳歌而福愈良想天門地户之茫茫兮欲假<lb/>
<pb n="KR3k0050_WYG_095-24a"/>
　之來享而難望樂之既成兮必時若而雨暘<lb/>
　　迎神歌<lb/>
　薰風蕩蕩兮解炎備朝神兮惟恐弗專夜沉沉兮星<lb/>
　辰團圞皓月輝輝兮馳天頓首稽首兮遥瞻孰知后<lb/>
　土兮何然昊天昊天鑒蒼生兮來筵<lb/>
　　迎神歌<lb/>
　諸侯趨蹌兮肅齋列郊壇兮次第金石絲竹兮方攜<lb/>
　皇兮彷彿兮鳯凰來儀俄冉冉兮慶雲飛恭遥瞻兮<lb/>
<pb n="KR3k0050_WYG_095-24b"/>
　俯首低靖沉沉兮后土降臨時地祗兮欣喜吾民今歳兮樂<lb/>
　雍熙臣率百職兮羅拜壇壝感恩兮無已惟父天兮母地<lb/>
　二十一年増修壇壝大祀殿丹墀中疊石為臺東<lb/>
　西相向為壇四内壝外二十壇亦東西相向文<lb/>
　武大臣及近侍官一十四人分獻罷朝日夕月<lb/>
　禜星之祭并罷太歲風雲雷雨嶽鎮海瀆山川月將<lb/>
　城隍歴代帝王春秋祭惟歲八月中旬擇日於山川<lb/>
　壇及帝王廟祭之建文元年撤仁祖配配太祖高皇<lb/>
<pb n="KR3k0050_WYG_095-25a"/>
　帝文皇即位亦如之永樂八年後上巡北京命皇太<lb/>
　子攝遣禮部尚書至北京復命十八年壇成上歲親<lb/>
　祀南京郊壇有事則遣官祭告洪熙元年春奉文皇<lb/>
　配位太祖下西向嘉靖九年上從言官夏言言欲分<lb/>
　祀天地下廷議主分祭者左都御史王鋐中允廖道<lb/>
　南編修程文德等八十二人主分祭而以成憲及時<lb/>
　未可為言者大學士張璁等八十四人主分祭而以<lb/>
　山川壇為方丘者尚書李瓚等二十六人主合祭而<lb/>
<pb n="KR3k0050_WYG_095-25b"/>
　不以分祭為非者尚書方獻夫李勛詹事霍韜魏校<lb/>
　編修徐階郎中李黙王導等二百六人無可否者英<lb/>
　國公張崙等一百九十八人上曰分祀禮也遂作圜<lb/>
　丘于天地壇南稍北為皇穹宇先名泰和殿作方丘<lb/>
　於北郊稍南為皇祗室從祀圜丘日月星辰雲雨風<lb/>
　雷方丘嶽鎮海瀆丘陵山川是年三月上從言議南北<lb/>
　二郊奉太祖配孟春祈穀祀上帝於大祀殿奉文皇<lb/>
　配下廷議羣臣以為不可疏留中言又疏請上怒羣<lb/>
<pb n="KR3k0050_WYG_095-26a"/>
　臣違君叛禮令祈穀二祖並配二郊專奉太祖配已<lb/>
　而罷祈榖之配毁大祀殿改建大享殿殿後為皇乾<lb/>
　殿十七年薦大號於天改昊天上帝稱皇天上帝<lb/>
　　郊社丘澤辨<lb/>
　祭法虞夏殷周皆以禘郊祖宗為四重祭周人禘嚳<lb/>
　而郊稷祖文王而宗武王禘祭天地以嚳配即圓丘<lb/>
　方澤是也郊祀上帝以后稷配建寅之月南郊祀感<lb/>
　生帝以祈穀也四時配五天帝於四郊以迎氣也祖<lb/>
<pb n="KR3k0050_WYG_095-26b"/>
　禘嚳以后稷配尊始祖之所出也宗祀文王於明堂<lb/>
　以配上帝總配五天帝也其後則祖文王於明堂以<lb/>
　配五帝凡此皆鄭氏義也故周禮大司樂註以圓丘<lb/>
　方澤宗廟為三禘蓋天神地祗并始祖之所自出為<lb/>
　三大祭皆五年之禘也郊次圓丘社次方澤宗次祖<lb/>
　皆常歲所舉之祭也東遷地蹙財匱大禮遂廢所修<lb/>
　惟郊社二祭故圓丘方澤二禘傳記亦罕言之非淺<lb/>
　聞所及矣周禮有祀天旅上帝祀地旅四望之文天<lb/>
<pb n="KR3k0050_WYG_095-27a"/>
　地主於一故稱祀上帝四望非一神故稱旅肅欲以<lb/>
　圓丘為郊可乎司服王祀昊天上帝服大裘而冕祀<lb/>
　五帝亦如之既曰亦如之則五帝之祀與昊天上帝<lb/>
　非一祭矣肅欲混之可乎孝經稱嚴父配天又稱郊<lb/>
　祀后稷以配天宗祀文王于明堂以配上帝易豫卦<lb/>
　曰先王以作樂崇德殷薦之上帝以配祖考上帝亦<lb/>
　天神也肅欲廢五天帝而以五人帝當之可乎崑崙<lb/>
　者地之頂神州者地之中皆天地之所交也地祗主<lb/>
<pb n="KR3k0050_WYG_095-27b"/>
　崑崙神州非是設此二祭乃求于二處天地神靈莫<lb/>
　測不知神之在彼乎在此乎故求之于此也康成以<lb/>
　方澤以主崑崙北郊主神州不見于經誤分為二王<lb/>
　氏由此并崑崙神州為一祭而遂謂北郊為方澤可<lb/>
　乎若鄭氏知樂九變為禘而不言及嚳又以為禘小<lb/>
　于祫此則其失也故斷之曰鄭氏深而未完王肅明<lb/>
　而實淺晉武帝肅外孫也故用其說并方圓二丘而<lb/>
　郊南郊歴代無所因襲而周禮天神地祗人鬼極盛<lb/>
<pb n="KR3k0050_WYG_095-28a"/>
　之祭遂為古今不决之疑矣其辨感生帝之說曰姜<lb/>
　嫄履帝武敏歆而生后稷周人特為立廟而祭謂之<lb/>
　閟宫五帝感生之祀上世流傳既久非緯書創為之<lb/>
　說也且河圖洛書蓍策之數皆緯文也可盡廢乎其<lb/>
　辨明甚又以社為祭地曰二社以享水土穀之神而<lb/>
　配以勾龍非祭地也禮天子諸侯羣臣百姓大夫及<lb/>
　庶民皆立社故有王社大社國社置社之名其義名<lb/>
　高下不同如此而謂之大祗之祭可乎殷革夏周革<lb/>
<pb n="KR3k0050_WYG_095-28b"/>
　殷皆屋其社是辱之也旱乾水溢則變置社稷是責<lb/>
　之也王者父事天母事地而可責可辱乎周禮王祭<lb/>
　社稷五祀則絺冕以社稷下同五祀而用第五等之<lb/>
　服不得與先王先公四望山川比則社非祭地明矣<lb/>
　傳曰戴皇天履后土是后土即地也周禮大祝大封<lb/>
　先告后土大師旅大㑹同宜于社又建國先告后土<lb/>
　則后土非社矣舜典類于上帝禋于六宗望于山川<lb/>
　六宗者上下四方之神即五天帝及地也故其祀在<lb/>
<pb n="KR3k0050_WYG_095-29a"/>
　上帝之次山川之前周禮四望與五帝同祀于郊又<lb/>
　與祀地同玉又與山川同祭服則四望者祭地之四<lb/>
　方也又有分樂所祭五土之祗祭地之禮不止于方<lb/>
　澤矣而欲以社當之可乎周禮以圓丘方澤以天神<lb/>
　對地祗以蒼璧禮天對黄琮禮地以祀天旅上帝對<lb/>
　祀地旅四望禮記乃多以郊對社蓋郊祀上帝社祭<lb/>
　水土之神其禮專圓丘方澤徧祭天神地祗其意分<lb/>
　觀此為四祀明矣天地之道高深元逺大神大祗不<lb/>
<pb n="KR3k0050_WYG_095-29b"/>
　可煩瀆故歲祀上帝于郊而水土之變則責之于社<lb/>
　此古人立祀深意也蓋圓丘所祭者全體圓轉之天<lb/>
　總南北極黄赤道日月星辰所麗者而言故主北辰<lb/>
　而曰天神皆降是總祀天神也上帝者高高在上之<lb/>
　天以其在上而為主宰故曰上帝分主五方故曰五<lb/>
　帝合四方上下而言則曰六宗皆天神之分祀者也<lb/>
　方澤所祭者全體承天地總山陵川澤極天所覆者<lb/>
　而言故主崑崙而曰地祗所出是總祀地祗也地有<lb/>
<pb n="KR3k0050_WYG_095-30a"/>
　四方望其方而祀曰四望五嶽四瀆之祀曰山川川<lb/>
　澤山林丘陵墳衍原隰之祀曰五土水土之祀曰社<lb/>
　皆地祗之分祀者也所謂自然之序蓋如此<lb/>
　　郊祀分合私議<lb/>
　祭天地分合之義孰為是曰合為是合為是者非合<lb/>
　天地而並祭也祭天而以地配之耳天尊地卑地特<lb/>
　天中之一大物豈得與天並若天地分祭地可與天<lb/>
　並矣或曰天地猶父母也焉得不並曰天地神理也<lb/>
<pb n="KR3k0050_WYG_095-30b"/>
　父母人道也人道之與神理未可槩言然祀父而以<lb/>
　母配之未聞特立一廟以祀母也觀古禮父衰與母<lb/>
　衰不同其微意亦自可識禮曰燔柴於泰壇祭天也<lb/>
　瘞埋於泰折祭地也其義何居曰此亦自合祭陳設<lb/>
　言之祭雖並舉而儀各自不同耳燔瘞皆云泰是同<lb/>
　一處也特有壇折之異要知祭時先燔而繼之以瘞<lb/>
　但燔則於壇瘞則於折折在壇之偏非判然為二處<lb/>
　也又觀埋少牢於泰昭時祭也則是古人祭祀之所<lb/>
<pb n="KR3k0050_WYG_095-31a"/>
　皆相去不逺以一地而分南北以一地而制方圓曷<lb/>
　為不可今泥於南北方圓之說而時亦從而分焉蓋<lb/>
　後儒不詳考於周禮而妄以已意斷之也若必欲分<lb/>
　方丘以祭地其享又何所配乎因祭天而以地配理<lb/>
　之順也因祭地而配以天理則逆矣以天配則不敢<lb/>
　以他配則不稱吾固曰合祀者是分祀者非也<lb/>
　天陽也地陰也陽全陰半乾健也坤順也故曰坤順<lb/>
　天而時行又曰乃順承天此可以定祀天享地之禮<lb/>
<pb n="KR3k0050_WYG_095-31b"/>
　矣分祀之說吾太祖高皇帝聖諭足破其惑聖諭曰<lb/>
　南郊祭天以其陽生之月北郊祭地以其陰生之月<lb/>
　殊不知至陽祭之於至陰之月至陰祭之於至陽之<lb/>
　月於禮可疑因命太常卿每歲祭天地於首春三陽<lb/>
　交泰之時聖祖之見真天聰明之至者也<lb/>
<pb n="KR3k0050_WYG_095-32a"/>
</p>
<p>
<pb n="KR3k0050_WYG_095-33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_095-33b"/>
　　郊社分合辨<lb/>
　冬至祭天夏至祭地之說出于周禮然其為說自有<lb/>
　異同其在大宗伯則曰以禋祀祀昊天上帝以實柴<lb/>
　祀日月星辰以槱燎祀司中司命風師雨師以血祭<lb/>
　祭社稷五祀五嶽以貍沉祭山林川澤以疈辜祭四<lb/>
　方百物以肆獻祼饗先王春祠夏禴秋嘗冬烝而吉<lb/>
　禮終矣未嘗有祀地之文也冬官司裘掌為大裘以<lb/>
　供王祀天之服司服掌王之吉服祀昊天上帝服大<lb/>
<pb n="KR3k0050_WYG_095-34a"/>
　裘而冕亦無祀地之冕服至大司樂分樂以祭以享<lb/>
　以祀然後云奏黃鍾歌大吕舞雲門以祀天神奏大<lb/>
　簇歌應鍾舞咸池以祭地祗而未分二至至下文論樂<lb/>
　之變迺云圜鍾為宫黄鍾為角大簇為徵姑洗為羽<lb/>
　雷鼓雷鼗孤竹之管雲和之琴瑟雲門之舞冬日至<lb/>
　於地上之圜丘奏之若樂六變則天神皆降可得而<lb/>
　禮矣函鍾為宫大簇為角姑洗為徵南吕為羽靈鼓<lb/>
　靈鼗孫竹之管空桑之琴瑟咸池之舞夏日至于澤<lb/>
<pb n="KR3k0050_WYG_095-34b"/>
　中之方丘奏之若樂八變則地祗皆出可得而禮矣<lb/>
　至家宗人掌家祭祀之禮國有大故則令祈禱以冬<lb/>
　至日致天神人鬼以夏至日致地祗物鬽以禬國之<lb/>
　凶荒民之札䘮竊案周禮在大宗伯大享之禮則只<lb/>
　言祀昊天上帝而無祭地之文夫祭地大典也豈得<lb/>
　畧而不言在大司樂分樂始言天地神祗而未及二<lb/>
　日及論樂之變而後有二至方圓丘之說意蓋謂分<lb/>
　樂律以屬陰陽故于是日奏之始合樂也故曰若樂<lb/>
<pb n="KR3k0050_WYG_095-35a"/>
　六變若樂八變則天神可降地祗可出然後天地可<lb/>
　得而禮曰若曰可得疑而不敢必之詞也是合樂而<lb/>
　非大享也在家宗人以二至日致人鬼物鬽則為祈<lb/>
　禬而行非大享之禮明矣至漢時天子以二至御前<lb/>
　殿㑹八能之士陳八音聽樂均度則猶大司樂之遺<lb/>
　意今乃斷以二至日為分祀天地蓋未嘗詳考周官<lb/>
　禮樂之文而輒以已意附㑹之耳雖使周禮行之然<lb/>
　繼周而王者必有損益我太祖高皇帝定合祀之禮<lb/>
<pb n="KR3k0050_WYG_095-35b"/>
　而明示二至之非聖諭極陰之月不宜祭天極陽之<lb/>
　月不宜祭地此萬世不易之論也況冬至沍寒夏至<lb/>
　溽暑露立于郊豈能終禮仲春卜吉而祭則寒暑無<lb/>
　侵身心俱適升降不倦誠敬有終然後式禮莫愆天<lb/>
　神可格矣當時耆儒汪克寛謂祭天必及地尊可以<lb/>
　統卑也正如人子奉養饋食于父必及其母豈可分<lb/>
　别哉此亦可證也<lb/>
　　郊社合祀議<lb/>
<pb n="KR3k0050_WYG_095-36a"/>
　國之大在祀而祀之大在郊自古禮殘缺後儒穿鑿<lb/>
　而五帝六天合祀之說迄無定論則以不深考于經<lb/>
　折衷于聖以凖之也書曰肆類于上帝禋于六宗望<lb/>
　于山川徧于羣神又曰柴望秩于山川又曰柴望大<lb/>
　告武成曰類曰柴皆祀天之禮也然必及于六宗山<lb/>
　川羣神而不及后土則郊必兼社之謂也易曰先王<lb/>
　作樂崇德殷薦之上帝以配祖考又曰聖人烹以享<lb/>
　上帝周禮以禋祀祀昊天上帝記曰郊社之禮所以<lb/>
<pb n="KR3k0050_WYG_095-36b"/>
　事上帝也皆舉郊以見社也家語孔子曰天子卜郊<lb/>
　則受命于祖廟而作龜于禰宫尊君親考之義也卜<lb/>
　之日王親立于澤宫以聽誓命受教諫之義也既卜<lb/>
　獻命庠門之内所以戒百官也言郊之必卜也而不<lb/>
　及社兼社也此唐虞三代之制也儒者但見周禮有<lb/>
　冬至祭圓丘夏至祭方澤之文遂主分祀之說不知<lb/>
　周禮一歲之間祭天凡幾正月祈穀孟月大雩季秋<lb/>
　明堂至日圜丘此外有四時之祭則固合祭者矣前<lb/>
<pb n="KR3k0050_WYG_095-37a"/>
　期十日大宰帥執事而卜掌百官之誓戒大史與執<lb/>
　事卜日戒大宗伯詔相王之大禮祭之日大宗伯奉<lb/>
　玉大宰贊玉幣爵之事詩歌昊天有成命之章此其<lb/>
　證也惟是周朔建子冬至圜丘適當獻歲不妨迎陽<lb/>
　報天而後命及於地故其禮比合祭稍加崇重此惟<lb/>
　行周之時則可耳乃其合祀之禮則未嘗廢散見諸<lb/>
　經及孔子之言可據也使祭而必冬至也則何用卜<lb/>
　之為故曰至敬不壇埽地而祭則又不必于圜丘方<lb/>
<pb n="KR3k0050_WYG_095-37b"/>
　澤也以是而知周之未嘗不合祭也我太祖高皇帝<lb/>
　初即位倣周禮圜丘方澤祀者數年但見氣序失軌<lb/>
　年穀不登每臨齋戒風雨時作至洪武十年始悟分<lb/>
　祀之非爰定合祀之典自是每臨祭祀景雲風和年<lb/>
　歲豐登屢昭靈貺載在御製歌可考也迨世宗肅皇<lb/>
　帝入繼大統肇建斯議過信大學士張璁等八十四<lb/>
　人之言而不用尚書方獻夫等四百餘人之說遂使<lb/>
　皇祖之深意不明而帝王之大禮幾墜天分地析天<lb/>
<pb n="KR3k0050_WYG_095-38a"/>
　後地先天子以頻數之故歲不得一親行事祀既不<lb/>
　專神無常享豐年常少凶年常多揆之天意豈逺人<lb/>
　情且夫人君之于天地猶人子之于父母豈有終歲<lb/>
　而不一見者按禮天子親耕帝后親蠶以供天地社<lb/>
　稷宗廟之祀凡䘮三年不祭惟祭天地社稷越紼而<lb/>
　行事高皇帝之更定而逺符於古帝王之制作孟春<lb/>
　卜日合祀南郊每歲親行著為令甲蓋今日之第一<lb/>
　議也然則今南北郊之制可廢歟曰何可廢也冬至<lb/>
<pb n="KR3k0050_WYG_095-38b"/>
　迎氣之說可以兼而行也然則圜丘宜改作歟曰何<lb/>
　必改作也太祖之合祀也即圜丘舊址為之禮所謂<lb/>
　埽地不壇者是也然則郊之日必有神從祀歟曰禮<lb/>
　郊之祭也大報天而主日配以月日月天之明也非<lb/>
　必百神悉從祀也舜類上帝而後及于六宗山川百<lb/>
　神非必一時盡舉也今南北郊之祭諸神各以類從<lb/>
　朝日夕月之祭又行于春秋分至於社稷山川古今<lb/>
　帝王賢聖諸神又各有祭天子或親行或遣官其禮<lb/>
<pb n="KR3k0050_WYG_095-39a"/>
　去古未逺也斯亦可以無議也<lb/>
<pb n="KR3k0050_WYG_095-40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_095-40b"/>
　　崇雩壇<lb/>
　在圜丘之旁仲夏禱雨皇天之帝前四日太常官公<lb/>
　服奏齋戒進銅人牌于文華殿前一日太常博士捧<lb/>
　安于香帛亭内供奉陳設儀同祈榖去玉是夜三更<lb/>
　太常寺卿奉安神御位上乗輿至昭亨門西降輿過<lb/>
　門東乗輿至崇雩壇門西降輿導引官導上至帷幙<lb/>
　内具祭服出導引官導至壇門内内贊對引導官上<lb/>
　行典儀唱樂舞生就位執事官各司其事内贊對引<lb/>
<pb n="KR3k0050_WYG_095-41a"/>
　官導上至拜位贊奏就位典儀唱迎帝神奏樂内贊<lb/>
　奏陞壇導上至香案前奏跪奏搢圭奏上香訖出圭<lb/>
　復位樂止奏四拜<hi>傳贊百官同</hi>典儀唱奠帛奏樂内贊奏<lb/>
　陞壇導上至御案前奏搢圭上受帛奏獻帛訖奏出<lb/>
　圭復位樂止典儀唱進俎奏樂内贊奏陞壇導上至<lb/>
　俎匣前奏搢圭奏進俎奏出圭復位樂止典儀唱行<lb/>
　初獻禮奏樂贊奏陞壇導上至御案前奏搢圭上受<lb/>
　爵獻爵訖奏出圭奏讀祝位奏跪<hi>傳贊百官皆跪</hi>贊讀祝訖<lb/>
<pb n="KR3k0050_WYG_095-41b"/>
　奏俯伏興平身<hi>傳贊百官同</hi>奏復位樂止典儀唱行亞獻<lb/>
　禮終獻禮<hi>儀同初惟不讀祝</hi>樂止太常卿西向立唱賜福胙<lb/>
　内贊奏詣飲福位導上飲福位光禄官捧福酒胙跪<lb/>
　于上右内贊奏跪搢圭奏飲福酒訖奏受胙訖奏出<lb/>
　圭俯伏興平身復位奏四拜<hi>傳贊百官同</hi>典儀唱徹饌奏<lb/>
　樂樂止典儀唱送帝神奏樂奏四拜<hi>傳贊百官同</hi>樂止典儀<lb/>
　唱讀祝官捧祝進帛官捧帛掌祭官捧饌各恭詣泰<lb/>
　壇上退拜位之東典儀唱望燎奏樂捧祝帛饌官下<lb/>
<pb n="KR3k0050_WYG_095-42a"/>
　壇内贊奏詣望燎位内贊對引官導上至燎所燎奏<lb/>
　禮畢引官導上至帷幙易服出上囘至殿㕘拜<lb/>
　　樂章<lb/>
　迎帝神<hi>中和</hi>　於穆上帝愛處瑶宫咨爾黎庶覆憫曷<lb/>
　窮旂幢戾止委蛇雲龍霖澤斯溥萬寶有終<lb/>
　奠帛<hi>肅和</hi>　神之格思奠兹文纁盛樂斯舉香氣氤氲<lb/>
　精禋孔熯徹于紫㝠懇祈膏澤渥我嘉生<lb/>
　進俎<hi>咸和</hi>　百川委潤名山出雲愆暘孔熾膏澤斯屯<lb/>
<pb n="KR3k0050_WYG_095-42b"/>
　祈年於天載牲於俎神之格思報以甘雨<lb/>
　初獻<hi>夀和</hi>　有嚴榮祀日吉辰良酌彼罍洗馨苾馥香<lb/>
　元功溥濟時雨時暘惟神是聽綏以多穰<lb/>
　亞獻<hi>景和</hi>　皇皇禋祀孔惠孔明瞻仰來歆拜首欽承<lb/>
　有醴惟醹有酒惟清雲韶侑獻肅雝和鳴聖靈有赫<lb/>
　鑒享精誠<lb/>
　終獻<hi>永和</hi>　靈承無斁駿奔有容嘉玉以陳酌鬯以供<lb/>
　禮三再稱誠一以從備物致志申薦彌恭神昭景貺<lb/>
<pb n="KR3k0050_WYG_095-43a"/>
　佑我耕農<lb/>
　徹饌<hi>凝和</hi>　有赫旱暵民勞瘁斯于牲于醴載舞載禮<lb/>
　詩成三獻敬徹不遲神之聽之雨我公私<lb/>
　送帝神<hi>清和</hi>　爰迪寅清昭事顯穹仰祈甘雨惠我三<lb/>
　農既歆既格言歸太空式霑下土萬方其同<lb/>
　望燎<hi>太和</hi>　赤龍旋馭禮洽樂成燔柴既舉昭假精禋<lb/>
　維帝降康雨施雲行登我黍稌溥受厥明<lb/>
　嘉靖九年上欲於奉先殿丹陛行大雩禮夏言言大<lb/>
<pb n="KR3k0050_WYG_095-43b"/>
　學士丘濬嘗欲於郊兆傍擇地為雩壇歲孟夏行雩<lb/>
　祭禮上以孟春上辛祈穀于上帝自二月至於四月<lb/>
　雨暘時若則大雩之祭可遣官攝如雨澤愆期上親<lb/>
　禱焉<lb/>
　高禖　設木臺於震方皇城東永安門之北祭品上<lb/>
　帝儀同祈穀皇考儀同高禖大羮一和羮二簠簋各<lb/>
　二籩豆各六牛一羊一豕一帛用紅上拜位設于壇<lb/>
　下北向后妃位七設于壇南數十丈外北向用帷待<lb/>
<pb n="KR3k0050_WYG_095-44a"/>
　贊行禮行欽天監擇吉具奏前三日太常卿奏齋戒<lb/>
　於宫中上吉皇后以下齋三日執事内外官齋一日<lb/>
　前二日太常寺卿光禄卿奏省牲如儀昊天上帝正<lb/>
　位皇考獻皇帝配位西向高禖設于壇下西向弓韣<lb/>
　弓矢妃嬪之數祭品質明上祭服后禮服妃嬪各服<lb/>
　其服上率后以下乗輅車至壇所降導駕官導上至<lb/>
　拜位女官導后以下各至拜位内侍擁帷幢敞典儀<lb/>
　唱執事官各司其事内贊奏就位上就位<hi>傳贊同后以下帷中</hi>
<pb n="KR3k0050_WYG_095-44b"/>
　<hi>就位</hi>典儀唱迎神内贊奏陞壇上陞至上帝前奏跪奏<lb/>
　搢圭奏上香司香官捧香跪進于左上三上香訖奏<lb/>
　出圭導至皇考前儀同分獻官詣高禖神位前上香<lb/>
　訖退立于東奏復位奏四拜典儀唱奠帛内贊奏陞<lb/>
　壇上陞至上帝前跪奏搢圭奏奠帛捧帛官以帛跪<lb/>
　進于右上受帛訖導至皇考前儀同奏復位典儀唱<lb/>
　行初獻禮亞終獻儀同太常卿進立于壇前向東立<lb/>
　唱賜福胙内贊奏詣飲福位奏飲福酒上飲訖光禄<lb/>
<pb n="KR3k0050_WYG_095-45a"/>
寺卿捧福胙跪于左内贊奏受胙上受訖奏出圭俯<lb/>
　伏興平身奏復位奏四拜平身<hi>傳贊同</hi>典儀唱徹饌唱<lb/>
　送神内贊奏四拜平身<hi>傳贊同</hi>典儀唱讀祝官捧祝進<lb/>
　帛官捧帛掌祭官捧饌各詣燎位典儀唱望燎内贊<lb/>
　奏詣望燎位上詣望燎位燎畢内贊奏禮畢分獻太<lb/>
　常官俱退女官導皇后以下至高禖神位前贊跪皇<lb/>
　后以下皆跪贊受弓矢女官跪詣神位取弓矢以次<lb/>
　授皇后以下受訖納韣贊俯伏興再拜禮畢退執事<lb/>
<pb n="KR3k0050_WYG_095-45b"/>
　捧禖神位帛饌詣燎所焚之上率后以下乗輅車還<lb/>
　宫<lb/>
<pb n="KR3k0050_WYG_095-46a"/>
</p>
<p>
<pb n="KR3k0050_WYG_095-47a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_095-47b"/>
　　祈糓祀典<lb/>
　歲驚蟄上行祈穀禮於南郊大饗殿祭皇天上帝前<lb/>
　五日太常卿于皇極門奏請省牲駕詣犧牲所行禮<lb/>
　畢囘至殿致辭㕘拜還宫前四日太常卿公服奏齋<lb/>
　戒進銅人齋牌于文華殿前一日太常博士捧祝版<lb/>
　于文華殿上填御名訖博士捧安于香帛亭厨役舁<lb/>
　至神庫供奉三更初太常官請神主奉安陳設如儀<lb/>
　祭品皇天上帝爵三大羮黍稷稻粱籩豆各十二玉<lb/>
<pb n="KR3k0050_WYG_095-48a"/>
　帛犢一昧爽上帝服乘輿至内西天門外神樂觀二<lb/>
　知觀叩頭起執提爐導至神路錦衣衛官跪奏落輦<lb/>
　上降輿導引官導上至大次具祭服出導引官導上<lb/>
　由左門入至陛下典儀唱樂舞生就位執事官各司<lb/>
　其事内贊對引官導上至拜位内贊奏就位典儀唱<lb/>
　迎帝奏樂内贊奏陞壇導上至香案前跪奏搢圭奏<lb/>
　上香訖奏出圭復位樂止奏四拜<hi>傳贊百官同</hi>典儀唱獻<lb/>
　玉帛奏樂内贊奏陞壇導上至御案前奏搢圭上受<lb/>
<pb n="KR3k0050_WYG_095-48b"/>
　玉帛奏獻玉帛訖奏出圭復位樂止典儀唱進俎奏<lb/>
　樂内贊奏陞壇導上至俎匣前奏搢圭奏進俎奏出<lb/>
　圭復位樂止典儀唱行初獻禮奏樂内贊奏陞壇導<lb/>
　上至御案前奏搢圭上受爵奏獻爵訖奏出圭奏詣<lb/>
　讀祝位奏跪<hi>傳贊百官皆跪</hi>樂暫止贊讀祝訖樂復作奏俯<lb/>
　伏興平身<hi>傳贊百官同</hi>奏復位樂止典儀唱行亞獻禮行<lb/>
　終獻禮奏樂<hi>儀同初獻惟不讀祝</hi>樂止太常卿于殿西東立唱<lb/>
　賜福胙内贊詣飲福位導上至飲福位光禄卿捧<lb/>
<pb n="KR3k0050_WYG_095-49a"/>
　福酒胙跪進於上左内贊奏跪奏搢圭奏飲福酒訖<lb/>
　奏受胙訖奏出圭俯伏興平身復位奏四拜<hi>傳贊百官同</hi>
　典儀唱徹饌奏樂樂止典儀唱送帝神奏樂奏四拜<lb/>
　<hi>傳贊百官同</hi>樂止典儀唱讀祝官捧祝進帛官捧帛掌祭<lb/>
　官捧饌各恭詣泰壇上退拜位之東典儀唱至燎奏<lb/>
　樂捧祝捧帛饌官出殿門内贊奏詣望燎位内贊引<lb/>
　導上至燎所燎半奏禮畢導引官導上至大次易祭<lb/>
　服出樂止上囘至殿㕘拜祝文維曰候維啓蟄農事<lb/>
<pb n="KR3k0050_WYG_095-49b"/>
　將舉爰以兹辰敬祈洪造謹率臣僚以玉帛犧牲粢<lb/>
　盛庶品備斯明潔恭祀上帝于大享殿仰垂希鑒賜<lb/>
　福烝民俾五糓以皆登普萬方之咸賴尚饗<lb/>
　樂章迎神<hi>中和</hi>　臣惟穹昊兮民物之初為民請命兮<lb/>
　祀禮昭諸備筵率職兮祈洪庥臣衷微眇兮悃<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>誠<lb/>
　攄遥瞻駕降兮齋色輝歡迎鼓舞兮迓龍輿臣愧菲<lb/>
　才兮后斯民願福斯民兮聖恩渠<lb/>
　奠玉帛<hi>肅和</hi>　烝民勤職兮農事專蠶工亦慎兮固桑<lb/>
<pb n="KR3k0050_WYG_095-50a"/>
　阡玉帛祇奏兮暨豆籩仰祈大化兮錫㠯豐年<lb/>
　進俎<hi>感和</hi>　鼎烹兮氣馨香羞兮㫖<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>帝垂享兮以歆<lb/>
　烝民蒙福兮以寧<lb/>
　初獻<hi>夀和</hi>　禮嚴兮初獻行百職趨蹌兮珮琤鳴臣謹<lb/>
　進兮玉觥帝心兮鑒歆歲豐亨<lb/>
　亞獻<hi>景和</hi>　二觴舉兮致䖍清醴斟兮奉前仰帝容兮<lb/>
　忻穆臣感聖恩兮實拳拳<lb/>
　終獻<hi>永和</hi>　三獻兮一誠微禋禮告成兮帝鑒是依烝<lb/>
<pb n="KR3k0050_WYG_095-50b"/>
　民沐德兮歲豐禨臣拜首兮竭誠祈<lb/>
　徹饌<hi>凝和</hi>　三獻週兮肅乃儀俎豆敬徹兮弗敢遲願<lb/>
　留福兮丕而曰雨曰暘兮若時<lb/>
　送帝神<hi>清和</hi>　祀禮告備兮帝鑒彰精神上達兮感昊<lb/>
　蒼雲程肅駕兮返帝鄉臣荷恩眷兮何以忘祥風瑞<lb/>
　靄兮彌壇壝烝民率土兮悉獲豐康<lb/>
　望燎<hi>太和</hi>　遥覩兮天衢長邈彼寥廓兮去上方束帛<lb/>
　薦火兮希升聞悃愊已通兮沛澤長樂終九奏兮神<lb/>
<pb n="KR3k0050_WYG_095-51a"/>
　人已和臣同率土兮感荷恩光<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_095-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　圖書編卷九十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>圖書編巻一百十八</head> <lb/>
    <p>
<pb n="KR3k0050_WYG_118-1a"/>
欽定四庫全書<lb/>
　圖書編巻一百十八<lb/>
　　　　　　　　　　　　明　章潢　撰<lb/>
　　古陣法叙<lb/>
　古陣法圖籍皆録舊記所傳風后握竒圖云初受之<lb/>
　於𤣥女佐黄帝破蚩尤於涿鹿其文本三百六十字<lb/>
　鎮名而已其後太公又増塡之漢武帝令丞相公孫<lb/>
　𢎞敷演其義授霍光常習八陣於長樂館而輔少主<lb/>
<pb n="KR3k0050_WYG_118-1b"/>
　以令天下史稱諸葛亮推演八陣圖得其新意今䕫<lb/>
　州之南北崖沙中累石為八陣形勢凡八行行相去<lb/>
　二丈桓温伐蜀路由之僚佐觀之無能知者視之曰<lb/>
　此常山蛇勢也晉馬隆征西羌依八陣法且戰且行<lb/>
　誅斬萬計遂復凉州以此論之公孫𢎞既已討論諸<lb/>
　葛亮又能推演桓温知其率然其後馬隆依以破敵<lb/>
　則八陣之用無廢矣唐李簽所載八陣圖配四正四<lb/>
　竒之位於八卦其形天圓地方風銳其首雲左右向<lb/>
<pb n="KR3k0050_WYG_118-2a"/>
　而垂飛龍盤屈虎張兩翼蛇宛轉鳥翔為突擊之勢<lb/>
　定而不變及觀握竒經義則簽盡出臆度殊乖本文<lb/>
　經曰天地前衝為虎翼風為蛇蟠天地後軸為飛龍<lb/>
　雲之目變之則為龍虎蛇鳥之名所謂竒亦為正正<lb/>
　亦為竒出則就列歸則復列正合此義也其圖已亡<lb/>
　今載其經以侯識者宗陣法之始也<lb/>
<pb n="KR3k0050_WYG_118-3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_118-3b"/>
　右握竒經雖其圖不傳久矣今採其説列而為圖恐<lb/>
　未必與古合更俟識者參訂之<lb/>
　金鼓旌旗數<lb/>
　角音二　初警衆　末収衆<lb/>
　革音五　一特召　二結陣　三鬭　四赴　五急鬬<lb/>
　金音五　一緩　　二止　　三退　四背　五急背<lb/>
　麾色五　一黒　　二黄　　三白　四赤　五青<lb/>
　旗法八　一天黒　二地黄　三風赤　四青雲<lb/>
<pb n="KR3k0050_WYG_118-4a"/>
　　　　　五天前上黒下赤　六天後上黒下白<lb/>
　　　　　七地前上黒下青　八地後上黃下赤<lb/>
　二革二金為天三革三金為地二革三金為風三革<lb/>
　二金為雲四革三金為龍三革四金為虎四革五金<lb/>
　為鳥五革四金為蛇<hi>此八陣各用金鼔之制也</hi>其金革之間加一<lb/>
　角音者在天為兼風在地為兼雲在龍為兼鳥在虎<lb/>
　兼蛇加二角音者全師進東加三角音者全師進西<lb/>
　加四角音者全師進南加五角音者全師進北鞉音<lb/>
<pb n="KR3k0050_WYG_118-4b"/>
　不止者師不整金革既息而角音不止者師並旋天<lb/>
　圓不動<hi>前為右龍為左</hi>天地四望之属是也風象天居兩端<lb/>
　其次風其次雲在左右相向是也公孫𢎞曰地為静<lb/>
　地方布風雲各在後衡之前天居兩端其次地居中<lb/>
　間兩地為北是也地為動天為從天陣變為地陣或<lb/>
　即張形布勢破敵攻圍不定其形故為動也雲象龍<lb/>
　縱布兩天兩天次之縱布四地四地次於天後縱布<lb/>
　四風挾天地之左右天前衡居其左雲居端人多傳<lb/>
<pb n="KR3k0050_WYG_118-5a"/>
　韓信注釋者與此㣲有差異而有范蠡樂毅之說相<lb/>
　雜今亦錯綜於其中<hi>公孫𢎞觧續說之意謂之上語</hi>其於部隊或三<lb/>
　或五或三十或五十陣圖如此變通由人其八陣用<lb/>
　方圓陣法以寡禦衆靣靣相向背背相承騎出其間<lb/>
　出騎突擊馬隆以三千歩卒敗羌萬騎用此術也<lb/>
　按古所傳握竒經云出於風后即廖廓莫考然兵乗<lb/>
　之法實自黄帝至周為尤詳比閭族黨州郷之間隐<lb/>
　然有勝兵焉天子無事嵗三田以供三品王親執路<lb/>
<pb n="KR3k0050_WYG_118-5b"/>
　鼔教以坐作進退不用命者隨僇之凛凛若臨師然<lb/>
　夫惟不以獵戲也乃其不以兵戲與甘誓牧誓左右<lb/>
　歩伐丁寧告戒皆先為不可勝故能决勝第不至詐<lb/>
　如後世耳謂帝王無兵者誣也武侯八陣實出握竒<lb/>
　法倣於井田善兵者莫能窮謂後世之法又加於古<lb/>
　昔者淺矣<lb/>
<pb n="KR3k0050_WYG_118-6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_118-6b"/>
　　握機經<lb/>
　凡一十九字乃風后握機經古文也黄帝立井田之<lb/>
　法因以制兵為握機陣法破蚩尤扵涿鹿之野其臣<lb/>
　風后實佐為萬世兵法之祖<lb/>
　天地風雲龍虎鳥蛇四為正四為竒餘竒為握機<lb/>
　此八陣方位四方龍虎鳥蛇當震兌坎離之位為正<lb/>
　兵四隅天地風雲當乾坤艮巽之位為竒兵其餘竒<lb/>
　零之兵大將居中所握猶弩之有機故曰握機易範<lb/>
<pb n="KR3k0050_WYG_118-7a"/>
　曰以内制外必重輕之勢足以相權而無尾大不掉<lb/>
　之患寧使之有餘不可使之不足也先出後躡棲盛<lb/>
　擊虚潜見出入惟變所適故無一定之數昔人有泥<lb/>
　八陣之名因謂八人為伍八伍為隊八隊為部八部<lb/>
　為將八將為軍每圖皆虚其中遂使大將居中而無<lb/>
　所握是尚得為兵制也哉不知陣名雖八陣數實九<lb/>
　惟中之所握倍扵外四正四正之兵倍扵四隅所以<lb/>
　為居重馭輕之勢也<lb/>
<pb n="KR3k0050_WYG_118-7b"/>
　此圖名握機後圖名握竒而陣之隊伍稍異兹兩存<lb/>
　之以備攷<lb/>
　　八陣圖總叙<lb/>
　夫冦不可與並生兵之不可弛也不教而戰是謂棄<lb/>
　之師出以律否臧凶是故訓兵以禦敵申律以練兵<lb/>
　安不㤀危之義也八陣者象八卦以定位因井地而<lb/>
　制形兵之紀律也武侯推演盡得其妙司馬懿之所<lb/>
　以甘受辱而不敢輕出也自今觀之天有衡地有軸<lb/>
<pb n="KR3k0050_WYG_118-8a"/>
　前後左右衝風雲之列四隅八陣之定位也却月環<lb/>
　衛於後所以應八陣而為之羽翼也天覆出於南地<lb/>
　載出於北雲垂變於東風揚變於西東南之變為龍<lb/>
　飛西北之變為龍翼蛇蟠於西南鳥翔扵東北却月<lb/>
　則隨方分陣應之不滯乃間隊分兵聨絡互發其中<lb/>
　之八陣却月固自若也是定位辯方設伏為援竒正<lb/>
　之體也因敵變陣形由方遷遊以擁衛正以迭出竒<lb/>
　正之用也竒正之相生端倪莫測小大視乎衆進退<lb/>
<pb n="KR3k0050_WYG_118-8b"/>
　因乎敵散之有經聨之若一勞逸既均强弱適用兵<lb/>
　之紀律孰有善於八陣者乎武侯既徃世鮮有洞其<lb/>
　趣者雖師律提綱具載圖設而遺却月夫遺却月則<lb/>
　無遊兵何以為聲援而取勝乎<lb/>
<pb n="KR3k0050_WYG_118-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_118-9b"/>
　握竒經曰四為正四為竒餘竒為握竒或總稱之先<lb/>
　出遊軍定兩端天有衡地有軸前後為風左右為雲<lb/>
　風輔於天雲輔於地衝重列各四隊前後之衝各三<lb/>
　隊風居四維故以圓軸重列各三隊前後之軸各三<lb/>
　隊雲居四角故以方天居兩端地居中間總有八陣<lb/>
　陣訖遊軍従右躡其敵或警左或警右聽音望麾以<lb/>
　出四竒天地前衡為虎翼風為蛇蟠圍繞之義也虎<lb/>
　居於中張翼而進蛇居兩端向敵而蟠以應之天地<lb/>
<pb n="KR3k0050_WYG_118-10a"/>
　後軸為龍飛雲為鳥翔突擊之義也龍居於中張翼<lb/>
　而進鳥㧞兩端向敵而翔以應之髙氏子略曰風后<lb/>
　握竒經三百八十四字其妙本乎竒正相生變化不<lb/>
　測葢潜乎伏羲之畫所謂天地風雲龍鳥蛇虎則其<lb/>
　為八卦之象明矣葢註竒讀如竒偶之竒則尤可與<lb/>
　易凖諸儒多稱諸葛武侯八陣唐李衛公六花皆出<lb/>
　乎此唐裴緒之稱又以六十四卦之變其出也無窮<lb/>
　若此則所謂八陣者八卦之統爾焦氏易學卦變至<lb/>
<pb n="KR3k0050_WYG_118-10b"/>
　於四千九十有六竒正相錯變化無窮是可以名數<lb/>
　該之乎然觀太公武韜且言牧野之師有天陣有地<lb/>
　陣此同出扵握竒而又有人陣焉此又出於天地之<lb/>
　外者非八陣六花所能盡也獨孤及作風后八陣圖<lb/>
　記有曰黄帝順煞氣以作兵法文昌以命將風后握<lb/>
　機制勝作為陣圖故八其陣所以定位衡抗於外軸<lb/>
　布扵内風雲負其四維所以備物也虎張翼以進蛇<lb/>
　向敵而蟠飛龍翔島上下其勢所以致用也至若疑<lb/>
<pb n="KR3k0050_WYG_118-11a"/>
　兵以固其餘地遊軍以案其後列門具將發然後合<lb/>
　戰弛張則二廣迭舉犄角則四正皆出圖成罇俎帝<lb/>
　用經略北逐獯鬻南平蚩尤遺風㝠㝠神機昧昧唐<lb/>
　天寳中客有得其遺制於黄帝書之外篇裂素而圖<lb/>
　之按魚復之圖全夲於握機賾其妙窮其神者武侯<lb/>
　而已<lb/>
　師律提綱曰黄帝因井田以制兵井分四道八家共<lb/>
　之其形井字開方九焉五為陣法四為閒地虚其中<lb/>
<pb n="KR3k0050_WYG_118-11b"/>
　大將居焉環其四靣諸部連繞此黄帝之陣法也風<lb/>
　后因之以乾坤艮㢲四閒地為天地風雲四正以水<lb/>
　火金木方向爲龍虎鳥蛇四竒此風后之陣法也其<lb/>
　陣制或六十歩或六百歩或千二百歩而為開方之<lb/>
　形或以竒為正或以正為竒竒正相生如循環之無<lb/>
　端不可終窮也自是而降寥寥數千百年間世莫逹<lb/>
　其藴奥惟諸葛孔明善推演其法故於平沙之上壘<lb/>
　石為紋縱横皆八其法六十四陣天衡十六陣居兩<lb/>
<pb n="KR3k0050_WYG_118-12a"/>
　端地軸十二陣居中間天前衝四陣居右後衝四陣<lb/>
　居左地前衝六陣居前後衝六陣居後風八陣附天<lb/>
　雲八陣附地合為八陣天衡并前後衝二十四陣合<lb/>
　風八陣為三十二陽地軸并前後衝二十四陣合雲<lb/>
　八陣為三十二隂遊兵二十四陣在六十四陣之後<lb/>
　凡行軍結陣合戰設疑補缺全在遊兵天地之前衝<lb/>
　為虎翼風為蛇蟠兵家先隂以後為前又風從虎虎<lb/>
　與蛇皆隂數同衛西北也天地之後衝為龍飛雲為<lb/>
<pb n="KR3k0050_WYG_118-12b"/>
　鳥翔兵家後隂以左為後又雲從龍龍與鳥皆陽數<lb/>
　同衛東南也以天地風雲為四正以龍虎鳥蛇為四<lb/>
　竒謂八陣也每以二陣相從一陣之中又有兩陣一<lb/>
　戰一守中外有輕重之權隂陽有剛柔之節彼此有<lb/>
　虚實之地主客有先後之數所謂陣間容陣隊間容<lb/>
　隊以前為後以後為前進無速奔退無遽走擊首則<lb/>
　尾應擊尾則首應擊其中央則首尾俱應此桓温所<lb/>
　謂常山蛇勢也及夫蜀地險窄道出斜谷則裁之為<lb/>
<pb n="KR3k0050_WYG_118-13a"/>
　六至唐李靖因之為六花陣此陣之大畧也<lb/>
　嚴陵計饒曰八陣圖有三一在沔陽一在廣都一在<lb/>
　瞿塘而沔陽廣都者世莫覩獨瞿唐者在白帝城西<lb/>
　魚復平沙之上每四月末至十月中則江漲所没不可得<lb/>
　見冬春復出如故信哉杜詩有云江流石不轉非虚<lb/>
　誕也<lb/>
　推演八陣始於隊伍而成營陣○<hi>武經總要凡百人曰隊二隊曰官二</hi>
　<hi>官曰曲二曲曰部</hi>伍者五行生成之數也陣者八卦之象也<lb/>
<pb n="KR3k0050_WYG_118-13b"/>
　<hi>八卦之象生於太極太極生兩儀兩儀生四象生八卦故將臺左列四陣右列四陣兩儀之象也左前十</hi>
　<hi>六隊左後十六隊右前十六隊右後十六隊四象之四象也南八隊北八隊東八隊西八隊南東八隊東</hi>
　<hi>北八隊西南八隊西北八隊八卦之象也</hi>遊兵者二十四氣之象也<hi>合圖遊兵</hi>
　<hi>環伏扵後二層却月其義未顯惟變圖分為兩哨左列十二陣右列十二陣宛若天道之周旋然則十四</hi>
　<hi>陣者對待之隂陽也二十四陣者流行之隂陽也易有交易變易之義而八陣有分合變合之精</hi>所<lb/>
　以五人爲伍十伍為一隊加五旗軍而五十有五終<lb/>
　於生成之數也<hi>天一地二天三地四天五地六天七地八天九地十天數二十有五地數</hi>
　<hi>三十凡天地之數五十有五所以成變化而行鬼神也</hi>八隊為一陣有四百四<lb/>
<pb n="KR3k0050_WYG_118-14a"/>
　十人<hi>每隊以五十五人乗之</hi>八陣為一部有三千五百二十人<lb/>
　而為小成可變陣也<hi>每陣四百四十人乗之其却月遊兵不載焉即一變而為天覆</hi>
　<hi>地載二陣囘營已畢又二變而為風揚雲垂二陣囘營已畢又三變而為龍飛虎翼二陣囘營已畢又四</hi>
　<hi>變而鳥翔蛇蟠二陣是也</hi>八部為一將有二萬八千一百六十人<lb/>
　而為中成八陣齊可觀也<hi>每小成三千五百二十人加遊兵一千三百二十八</hi>
　<hi>人以全隊出攻全隊留守南一部變天覆一陣北一部變地載陣東一部變雲垂陣西一部變風揚陣東</hi>
　<hi>南一部變龍飛陣西北一部變虎翼陣東北一部變鳥翔陣西南一部變蛇蟠陣遊兵却月於外有變仍</hi>
　<hi>分兩哨一守一攻</hi>○<hi>其號令約束前後左右大小將士各從其局特入門中軍専設守警權命悉由</hi>
<pb n="KR3k0050_WYG_118-14b"/>
　<hi>中將以制治焉其所以謂天地風雲為四正龍虎鳥蛇爲四竒者豈兵家䇿應而有常形哉如八靣有警</hi>
　<hi>則八靣正兵為正遊兵為竒如四靣正向有警則出四面正兵夾擊豈非以謂竒乎如四隅有警則出四</hi>
　<hi>正兵夾擊豈非以謂正亦以為竒乎是以活物隨形應變以勢非知道者其能然哉</hi>終於六十<lb/>
　四卦也八將為一軍有二十二萬五千二百八十人<lb/>
　而為大成故韓信曰多多益善<hi>每中成二萬八千一百六十人加遊兵一</hi>
　<hi>萬五百六十人共有三十萬九千七百六十人以前隊出攻前隊留守南一將變八陣東西四隅各變八</hi>
　<hi>陣遊兵一依中成分列隨機應變號令約束前後左右大將士各司其局特入門中軍専設守警權命悉</hi>
　<hi>由大將以裁成焉</hi>其布列營陣以將䑓左列四陣右列四陣<lb/>
<pb n="KR3k0050_WYG_118-15a"/>
　分作兩層駐劄而為小將左列四部右列四部亦分<lb/>
　兩層而為中將左列四將右列四將亦分兩層而為<lb/>
　大將其制陣以為千人可布六花陣每靣用六十歩<lb/>
　<hi>六華陣起於李靖外六軍一曰前鋒一曰後軍一曰左虞侯一曰右虞侯一曰左箱軍一曰右箱軍環而</hi>
　<hi>圍之象六出華中軍為竒外六軍為正内今三道其隔落鈎連曲折相對與八陣者同但八陣者方陣也</hi>
　<hi>六華陣者圖陣也</hi>以小成三千五百二十人布八陣每靣用<lb/>
　一百二十歩以中成二萬八千一百六十人每靣用<lb/>
　六百歩以大成二十二萬五千二百八十人每靣用<lb/>
<pb n="KR3k0050_WYG_118-15b"/>
　一千二百歩<hi>此言一靣□方所用地歩</hi>其小成每隊相離十八歩<lb/>
　中成每隊相離八十六歩大成每隊相離一百七十<lb/>
　二歩<hi>此言四方相離歩則</hi>内餘歩數加中軍而為閠也<hi>小成小將居之</hi>
　<hi>中成中將居之大成大將居之是謂握竒之説也或夲握機</hi>以天後衝四隊東北<lb/>
　西北風雲各二隊定作一號以地後衝四隊東北西<lb/>
　北風雲各二隊定作二號以後地軸地後衝各二隊<lb/>
　左右後天衡各二隊定作三號以後地軸四隊左右<lb/>
　後天衡各二隊定作四號以前地軸四隊左右前天<lb/>
<pb n="KR3k0050_WYG_118-16a"/>
　衡各二隊定作五號以前地軸地前衝各二隊左右<lb/>
　前衡各二隊定作六號以地前衝四隊東南西南風<lb/>
　雲各二隊定作七號以天前衝四隊東南西南風雲<lb/>
　各二隊定作八號書於本隊旗上布列下營不得錯<lb/>
　亂聞中軍舉號每陳皆間隊一二五六號先出三十<lb/>
　六歩止單擺開戰畢仍収作八陣為第一陣二次舉<lb/>
　號三四七八號出過第一陣前三十六歩止單擺開<lb/>
　戰畢収作八陣為第二陣三次舉號第一隊又間隊<lb/>
<pb n="KR3k0050_WYG_118-16b"/>
　每陣出五六號過第二陣前三十六歩止單擺開戰<lb/>
　畢仍収八陣為第三陣四次舉號第三陣又間隊每<lb/>
　陣出七八號過第三陣前三十六歩止單擺開戰畢<lb/>
　仍收作八陣為第四陣次視中軍舉起火㸃鼓每陣<lb/>
　又間隊一三五號不動二四六八號出前行十八歩<lb/>
　止天前衝四陣居前天後衝四陣居後天衡十六隊<lb/>
　居兩端地軸十二陣居中間地前衝六陣居前地後<lb/>
　衝六陣居後風八陣居四維雲八陣居四角自然而<lb/>
<pb n="KR3k0050_WYG_118-17a"/>
　成八陣之規也<hi>直衝南前一靣之法如遇左右後有警亦依前例定號以次壘衝則不雜</hi>
　<hi>亂而行陣始整矣</hi>遊兵二十四陣分列兩哨每哨十二陣三<lb/>
　陣定作一號共作四號分列兩層進止開闔間隊與<lb/>
　八陣皆同惟下營之際掣環於後而伏之取勝衝擊<lb/>
　全在乎遊兵也<hi>下營之時十二陣為一層共為二層以候遣用若分變各陣聽天鵞聲即</hi>
　<hi>時分列兩哨左哨十二陣如變天覆陣一號却月二號擊伏地載陣四號却月三號擊伏餘陣詳具分撥</hi>
　<hi>圖兩哨項下亦量隊内兵士衆寡全隊間隊分變守攻惟勤練勇悍者可充選鋒其實乃竒兵也</hi>
　　四衝三成分撥圖説<lb/>
<pb n="KR3k0050_WYG_118-17b"/>
　按圖説曰八陣為一部而為小成八部為一將而為中<lb/>
　成八將為一軍而為大成是故三成者統同辨異之<lb/>
　義也舉小成而中成可推也由中成而大成可推也譬<lb/>
　之元氣雖無所不貫而耳目手足各有其司理一分<lb/>
　殊兵法之所以為竒也舊圖舉小成以見例其詳不可<lb/>
　悉聞也是故四衝者疉陣合體間亂而不亂之例也小<lb/>
　成者分門立疊之詳也分撥者括八陣之用通進止之<lb/>
　方縁義立圖因圖審機武侯之兵法不可推乎<lb/>
<pb n="KR3k0050_WYG_118-18a"/>
</p>
<p>
<pb n="KR3k0050_WYG_118-19a"/>
</p>
<p>
<pb n="KR3k0050_WYG_118-20a"/>
</p>
<p>
<pb n="KR3k0050_WYG_118-21a"/>
</p>
<p>
<pb n="KR3k0050_WYG_118-22a"/>
　　四正變例<lb/>
　如南方有警南一將出四部天覆陣属副統領之各<lb/>
　至地界如小成令團營援敵以為正兵西南出二部<lb/>
　蛇蟠陣東南出二部龍飛陣各属副統節制以為竒<lb/>
　兵兵為八陣遊軍從後躡焉餘三正方准此例推増<lb/>
　損量形<lb/>
　　四竒變例<lb/>
　如東北有警東北一將出四部鳥翔陣属副統領之<lb/>
<pb n="KR3k0050_WYG_118-22b"/>
　各至地界團營援陣以為正兵東出二部雲垂陣北<lb/>
　出二部地載陣各属副統節制以為竒兵餘三竒方<lb/>
　准此例推<lb/>
<pb n="KR3k0050_WYG_118-23a"/>
</p>
<p>
<pb n="KR3k0050_WYG_118-24a"/>
　總圖如隂陽之互藏其宅八陣分變實清濁之異其施<lb/>
　故天雲龍鳥四陣屬陽清而垣居東南地風虎蛇四陣<lb/>
　屬隂濁而垣居西北遊兵亦各以類相從進退開闔一<lb/>
　隂一陽不啻春秋之有分節啟閉之有顯藏然元氣<lb/>
　未嘗不周流統貫於其中是故大將者馭衆行師之<lb/>
　元氣也智慮少滯則兵形無所統攝運動失其度<lb/>
　外邪得以乗隙而入三軍之司命無寄寓矣可不<lb/>
　慎與<lb/>
<pb n="KR3k0050_WYG_118-25a"/>
</p>
<p>
<pb n="KR3k0050_WYG_118-26a"/>
　已上各陣變畢吹轉身喇叭鳴金吹打左右二哨各<lb/>
　自八號起依次囘營行歸本哨地方立定聴候擂鼔<lb/>
　下旗放礟散隊<lb/>
　右八陣敵法急則直衝緩則從門排擊乃一靣應敵<lb/>
　之例桓温所謂擊首則尾應是也若夫擊尾則撥在<lb/>
　首各隊如例編號更相疉攻所謂擊尾則首應是也<lb/>
　至扵擊腹而撥首尾各隊如例編號左右合圍三靣<lb/>
　掩擊所謂擊中則首尾皆應是也所以兵貴神速變<lb/>
<pb n="KR3k0050_WYG_118-26b"/>
　貴風生是以謂之率然者速然也欲其應之速然而<lb/>
　有氣也故應速而不亂接敵而不敗至若設伏據險<lb/>
　圍合追襲夾攻衝擊引翼遊兵乃因形制利隨勢審<lb/>
　機故應兵為正則夾擊圍伏為竒夾擊圍伏為正則<lb/>
　應兵為竒彼此相用循環無窮固非廢陣以失律亦<lb/>
　無泥陣以滯形為將者誠能習演精明應變開闔互<lb/>
　發通貫可以行師矣夫旁流曲化神明時措則存乎<lb/>
　推轂受鉞之重臣焉大抵用兵之法攻守而已量敵<lb/>
<pb n="KR3k0050_WYG_118-27a"/>
　而進慮勝而會不為近功不事淺效若敵可攻則攻<lb/>
　雖危地絶衢冐險犯逺有所不恤也可守則守雖挫<lb/>
　辱百端攻撓窘廹有所不校也酌機審勢動惟厥時<lb/>
　非天聰明睿智萬夫之望其孰能與於此圖説舊本<lb/>
　示守之義居多布陣既成不務衝擊以治待亂堅壁<lb/>
　而固使士卒一心敵無釁進是亦萬全禦侮之法也<lb/>
　然守而無攻不知守也止而不動不知其静也前勞<lb/>
　後佚擊莫閒遊軍無號令將安遣用觸首尾應兩廂<lb/>
<pb n="KR3k0050_WYG_118-27b"/>
　俱救之説何騐哉是故攻之法熟則守之義行攻之<lb/>
　義盡則守之法明攻守兼練坐作並修所以勞佚協<lb/>
　軍勇怯同事上下融流聴聞不滯三軍有氣因勢受<lb/>
　形號令日閑攻守不亦善乎若夫將士有弓馬之修<lb/>
　旗軍有長操之法朝習暮練較勇計功是亦司兵柄<lb/>
　者之有事也<lb/>
<pb n="KR3k0050_WYG_118-28a"/>
</p>
<p>
<pb n="KR3k0050_WYG_118-29a"/>
　右以常山陣歩卒五部凡四千人居中前後左右等<lb/>
　軍量山川土地之形按陣而已可以逸待勞以飽待<lb/>
　饑其揚竒備伏皆馬騎分而為八凡二十人逐便而<lb/>
　居以應權也六皷舉龍旗則為常山矣按戰國䇿曰<lb/>
　常山蛇擊尾其首救擊首其尾救擊其中首尾皆救<lb/>
　此義也<lb/>
　　李靖陣法<lb/>
　古今以来臨戎對敵每作四靣陣周囘受敵以為必<lb/>
<pb n="KR3k0050_WYG_118-29b"/>
　勝儻若選鋒而擊之其陣必破此非天殃將之失也<lb/>
　亦或作長陣或作蛇陣皆以隊伍歩騎相接或被之<lb/>
　破一處即敗敗不全大將避潰師之罪移過於下遂<lb/>
　使驍勇小將無罪受誅今則畫成定制各立陣名部<lb/>
　曲分鬭各明竒正若失一陣則斬一將形勢既就諸<lb/>
　戰陣相應猶手臂相救以此攻守萬無一失然以中<lb/>
　軍為中黄陣次有若前衝行衝左突右擊白雲青蛇<lb/>
　大赤大黒推兇决勝先鋒破敵以上除中黄之外餘<lb/>
<pb n="KR3k0050_WYG_118-30a"/>
　十二陣以應十二辰<lb/>
　　　大黒子　大赤午　破敵丑　左突寅　青蛇夘<lb/>
　　　摧兇辰　前衝已　先鋒未　右擊申　白雲酉<lb/>
　　　决勝戌　後衝亥<lb/>
　凡毎八百人為一小方陣陣周圍十二隊五十人中<lb/>
　間二百人並騎射長槍短兵等伏在陣中隨便衝擊<lb/>
　其白雲青蛇大赤大黒既礙掩尾趁退毎陣加騎長<lb/>
　槍一百人凡都計馬歩軍共萬八百人成一大陣其<lb/>
<pb n="KR3k0050_WYG_118-30b"/>
　中三千人是騎射長槍馬軍除中黄大黒大赤白雲<lb/>
　青蛇之外餘八陣毎陣抽騎射弓弩一百人共八百<lb/>
　人充㳺突軍挑戰亂兵引敵如兵少即於隊中減人<lb/>
　兵多即於隊中加數必要存其陣隊止即為營動即<lb/>
　爲陣逄賊告急皷聲一發陣即立成更不在勞煩指<lb/>
　布此則應變之法出入如神攻取皆勝所向無敵其小<lb/>
　陣皆有四頭毎頭配勇將一人用戰皷一靣中兵立<lb/>
　一大旗號凡毎靣如有賊来攻擊即諸陣相應欲救<lb/>
<pb n="KR3k0050_WYG_118-31a"/>
　南陣即南靣皷動八百人一時順日向南轉戰東西<lb/>
　北同此只轉歩人騎兵不移毎陣相去廣狹一百狀<lb/>
　如街陌設詐挑戰引之令入即背他陣突出弓弩騎<lb/>
　射長槍左右夾擊前抄其胷後掩其尾是以先為不<lb/>
　可勝以待敵之可勝也<lb/>
<pb n="KR3k0050_WYG_118-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_118-32b"/>
　此圖得之瞿太素乃兵家約之以為出入之道者也<lb/>
　其次第一根諸洛書之九數從一而入由二歴三四<lb/>
　以至五六七八而出之於九其中巷道委婉曲折周<lb/>
　旋不爽苟一紊其次則在處堵截窒塞無從而出矣<lb/>
　但識其門而入之也易由其道而出其門也難雖兵<lb/>
　家之陣圖却有不可泥其圖而輕之者况引而伸之<lb/>
　人心之應感天地之化生有出機焉有入機焉一本<lb/>
　而萬殊殊途而同歸藴蓄中含未易窺測咸於此乎<lb/>
<pb n="KR3k0050_WYG_118-33a"/>
　寓也若神明變化則存乎其人<lb/>
　　　握竒八陣九疇陣圖總論<lb/>
　用兵陣法肇於握竒非握竒外别有八卦九疇陣圖<lb/>
　也兵之行止大將居中以握其樞機而兵之竒零分<lb/>
　撥悉由大將以為之節制故握竒一也除中軍即八<lb/>
　連中軍即九如井田區畫除中公即為八家連公田<lb/>
　即為九區其義一而已矣眞識此義凡四門六花十<lb/>
　二二十四多寡錯綜皆不越八陣九疇之分合又孰<lb/>
<pb n="KR3k0050_WYG_118-33b"/>
　能越乎握竒以為之變化哉<lb/>
　　陣法總說<lb/>
　昔稱善師者不陣善陣者不戰此言伐謀制變先聲<lb/>
　後實軍志素定奪敵人之心不待旗壘之相摩兵矢<lb/>
　之相接而勝負之勢决扵前矣其次則立部曲度權<lb/>
　謀先偏後伍彌縫其闕用以乗機而佐勝由中古以<lb/>
　來未之或改大要在士卒訓練兵械堅良號令以伸<lb/>
　之賞罰以督之因山川形勢講歩騎離合之要不囂<lb/>
<pb n="KR3k0050_WYG_118-34a"/>
　不隘按陣而居常以我逸待彼勞常以我治待彼亂<lb/>
　常以我近待彼逺常以我飽待彼饑故其疾如風其<lb/>
　徐如林不動如山難知如隂震動如雷侵掠如火此<lb/>
　制勝之道也法曰以正合以竒勝然則正者行陣也<lb/>
　竒者無方以用變也竒不得正雖鋭而無恃正不得<lb/>
　竒雖整而無攻故必交相用而後能百戰百勝矣故<lb/>
　曰治衆如治寡非分數不能鬬衆如鬬寡非形名不<lb/>
　輯三軍之衆可使受敵而無敗非竒正不成故有天<lb/>
<pb n="KR3k0050_WYG_118-34b"/>
　陣地陣人陣以象三才直陣鋭陣曲陣方陣圓陣以<lb/>
　法五行其體易明其習易成從昔之成法當今之可<lb/>
　用且古者以言不相聞故為金鼔視不相見故為旌<lb/>
　旗金鼔旌旗所以一人之耳目耳目既一則勇者不<lb/>
　得獨進怯者不得獨怯勇怯並用出生入死誰與我<lb/>
　敵哉若夫鳴一鼔舉黒旗則為曲陣鳴二鼔舉赤旗<lb/>
　則為銳陣鳴三鼔舉青旗則為直陣鳴四鼔舉白旗<lb/>
　則為方陣鳴五鼔舉黄旗則為圓陣此應敵之畧也<lb/>
<pb n="KR3k0050_WYG_118-35a"/>
　凡卒一人居地廣縱各二歩十人為列為隊則廣縱<lb/>
　各二十歩陣間容陣隊間容隊曲間容曲此行列之<lb/>
　法也前禦其前後禦其後左防其左右防其右行必魚<lb/>
　貫立必鴈行長以參短短以參長囬軍轉陣以後為<lb/>
　前以前為後進無速奔退無遽走四頭八尾觸處為<lb/>
　首敵衝其中兩頭俱救此教習之詳也然則定兵誓<lb/>
　衆者胡可忽而不務耶議者或曰武夫介士出扵閭<lb/>
　井非有明逹之資彊敏之性而令心存進退耳聽金<lb/>
<pb n="KR3k0050_WYG_118-35b"/>
　皷手知擊刺足趨坐作隨旗變陣焱馳電發俄頃之<lb/>
　際事自繁多則心迷意倦勞而無暇安能乗便奮銳<lb/>
　獵敵争勝哉若但使聞皷知進聞金知退辨旌旗之<lb/>
　指麾習器械之便利粗知三四不必徧知亦足勒兵<lb/>
　示法殺敵致果兹誠一端之論不為無㫖然特施於<lb/>
　忘戰之久市人之合或庻幾焉若乃提卒十萬深入<lb/>
　賊境大軍在前堅城未下欲戰則勝負未决欲攻則<lb/>
　利害難知非整飭車徒部分營壘或先據地之要害<lb/>
<pb n="KR3k0050_WYG_118-36a"/>
　或先扼敵之襟喉蛇蟠月偃中權後勁疇能収萬全<lb/>
　之勝哉秪如平原大野深林險道前丘後澤乘髙趨<lb/>
　下頓兵擁衆呼吸竢命若不素練施設敢問何以處<lb/>
　之然後知議者之言粗而不精也或曰唐人李簽號<lb/>
　能言兵者其説曰兵猶水也水因地以制形兵因敵<lb/>
　以制勝能與敵變化而取勝者謂之神則戰陣無圖<lb/>
　明矣而庸將自以教習之法為戰敵之陣不亦謬歟<lb/>
　是大不然簽之八合八離則雜而無章四竒四正則<lb/>
<pb n="KR3k0050_WYG_118-36b"/>
　定而不變自膠其柱而謂瑟無五音其愚而妄决矣<lb/>
　昔謂諸葛亮推衍八陣得其新意以巴蜀弱卒數萬<lb/>
　東屯渭水天下震動司馬宣王以十萬之衆抗之堅<lb/>
　壁不敢出會亮死僅能取勝馬隆以歩卒三千案八<lb/>
　陣圖轉戰千里破鮮卑數萬騎之衆以復凉州今謂<lb/>
　二人為庸將可乎謂不為戰陳之陣可乎此簽之不<lb/>
　足為凖也今取古今陣法繪出其圖以存梗槩俾將<lb/>
　師度宜而行之若能沿古以便今聞一而悟十觸類<lb/>
<pb n="KR3k0050_WYG_118-37a"/>
　以長此又寄之明哲要之與孫呉暗合為極致耳<lb/>
　陣法考<hi>附</hi>
　　黄帝制陣法<lb/>
　獨孤及曰黄帝立井田之法因以制兵故其受命之<lb/>
　始順殺氣以作兵法文昌以命將握機制勝作為陣<lb/>
　圖夫八卦之位正則數不僣神不忒故八其陣所以<lb/>
　定位也衡抗扵外軸布於内風雲附其四維所以備<lb/>
　物也虎張翼以進蛇向敵而蟠飛龍翔鳥上下其勢<lb/>
<pb n="KR3k0050_WYG_118-37b"/>
　所以致用也至若疑兵以固其餘地游車以按其後<lb/>
　列弛張則二廣迭舉犄角則四竒皆出<lb/>
　孫子曰善戰者其勢險其節短勢如彍弩節如機發<lb/>
　紛紛紜紜閑亂而不亂也渾渾沌沌形圓而不散也<lb/>
　曲禮曰前朱雀而後𤣥武左青龍而右白虎招揺在<lb/>
　上急繕其怒進退有度左右有局各司其局<lb/>
　楚之陣名魚麗鄭之陣名鸛鵝即物以為名其布置<lb/>
　之形狀殆類之歟呉起教戰之令短者持矛㦸長者<lb/>
<pb n="KR3k0050_WYG_118-38a"/>
　持弓弩强者持旌旗勇者持金鼔弱者給厮養智者<lb/>
　為謀士郷里相比什里相保一鼔整兵二鼓習陣三<lb/>
　鼔趨食四鼔嚴辦五鼔就行聞鼔聲合然復舉旗<lb/>
　唐太宗問李靖曰卿所制六花陣法出何術乎靖曰<lb/>
　臣本諸葛亮八陣法也大陣包小陣大營包小營隅<lb/>
　落鈎連曲折相對古制如此臣為圖因之故外畫之<lb/>
　方内環之圜是成六花所號耳方生於正圜生於竒<lb/>
　方所以矩其歩圜所以綴其旋是以歩數定於地綴<lb/>
<pb n="KR3k0050_WYG_118-38b"/>
　應於天歩定齊則變化不亂八陣為六武侯之舊法<lb/>
　焉太宗曰天地風雲龍虎鳥蛇八陣何義也靖曰傳<lb/>
　之者誤也古人秘藏此法故詭設八名爾陣本一也<lb/>
　分為八焉若天地者夲乎旗號風雲者本乎蟠名龍<lb/>
　虎鳥蛇者本乎隊伍之别後世誤傳詭設物象何止<lb/>
　八而已乎太宗曰五行陣如何靖曰夲因五方色立<lb/>
　此名方圓曲直纔實因地形使然凡軍不素習此五<lb/>
　者安可臨敵乎按韓擒虎毎與李靖論兵輙歎曰可<lb/>
<pb n="KR3k0050_WYG_118-39a"/>
　與論孫呉非斯人而誰其後仕唐平蕭銑於江陵獲<lb/>
　輔公祏扵丹陽擒頡利平吐谷渾太宗謂古韓白霍<lb/>
　衛無以加矣說者謂靖與太宗問對之書乃宋阮逸<lb/>
　假托考宋神宗命王震校正武經已有其書豈其然<lb/>
　哉<lb/>
　宋神宗曰黄帝始制八陣法敗蚩尤於涿鹿諸葛亮<lb/>
　造八陣圖於魚復平沙之上壘石為八行此即九軍<lb/>
　陣法也韓擒虎深明其法以授其甥李靖靖以時遭<lb/>
<pb n="KR3k0050_WYG_118-39b"/>
　久亂將帥通逹其法者頗多故造六花陣以變九軍<lb/>
　之法使世人不能曉之大抵八陣即九軍九軍者方<lb/>
　陣也六花陣即七軍七軍者圓陣也葢陣以圓為體<lb/>
　方陣者内圓而外方圓陣則内外皆圓矣故以圓物<lb/>
　驗之則方以八包一圓以六包一此九軍六花陣之<lb/>
　大體也六軍者左右虞侯各一軍為二虞侯軍左右<lb/>
　各二軍為四廂軍與中軍共為七軍八陣者加前後<lb/>
　二軍共為九軍朕采古之法酌今之宜曰營曰陣本<lb/>
<pb n="KR3k0050_WYG_118-40a"/>
　出乎一法而已止則為營行則為陣竒正則營為正<lb/>
　陣為竒也<lb/>
　按自古出師必有營有陣止而無營則無以自守行<lb/>
　而無陣則無以制敵周禮大司馬四時之教中春振<lb/>
　旅中秋治兵中冬大閲敎以行陣之治也若夫中夏<lb/>
　之茇舍敎以止營之法也<lb/>
　宋呉璘為疉陣法後張柔直之退范汝為用此法又<lb/>
　劉信叔順昌之勝大槩亦是如此疉陣法大要在畨<lb/>
<pb n="KR3k0050_WYG_118-40b"/>
　休逓上景泰四年兵科給事中鄭林操練團營軍士<lb/>
　以軒轅氏之陣敎閲軍伍具繪圖以進曰臣通考五<lb/>
　經陣法莫有過於軒轅黄帝破蚩尤之陣夫古之蚩<lb/>
　尤素稱善戰者也黄帝按井田作陣法大軍歸中權<lb/>
　主旗鼔八節旋繞悉聽指揮若正北受敵則東北西<lb/>
　北二陣為竒兵張左右翼以援之若正南受敵則東<lb/>
　南西南二陣為竒兵張左右翼以援之其正東正西<lb/>
　及四隅受敵亦如之所謂常山之蛇擊其首則尾應<lb/>
<pb n="KR3k0050_WYG_118-41a"/>
　擊其尾則首應擊其中則首尾俱應者也古之名將<lb/>
　知此法者惟太公望孫武子韓信諸葛孔明李靖諸<lb/>
　人而已呉起以下莫能知也其名之曰天地風雲龍<lb/>
　虎鳥蛇八陣者則諸葛孔明也一大陣之中固有八<lb/>
　陣而小八陣之中亦各有八陣大陣則法伏羲八卦<lb/>
　小陣則法文王六十四卦所謂陣間乎陣隊間乎隊<lb/>
　者也若夫造遁甲有九星開八門用三竒者則自黄<lb/>
　帝命風后為之也葢聖人神道設敎以神其術使人<lb/>
<pb n="KR3k0050_WYG_118-41b"/>
　莫知其所以然也大將居以𤣥武之位而北嶽則常<lb/>
　山蛇也故曰常山蛇陣<lb/>
　兵不可以形求孔子則慎戰不命學軍旅露則潰陣<lb/>
　可限而入又次而出之旋歴以為用誰其神哉圖非<lb/>
　不言變化索神於可求非握非機餘竒為握竒所以<lb/>
　九其八者有先司而無豫設其立圖虚布全局以待<lb/>
　其一之相值規乎其為龍鳥皆言意也八陣圖陣列<lb/>
　不圖戰演法陣不能演戰又動言竒静言正又天冐<lb/>
<pb n="KR3k0050_WYG_118-42a"/>
　而地顯又善為兵者不陣雖各有指亦各言其志也<lb/>
　乎新都魚腹任其意之所就無慮其不同<lb/>
　　總論陣法<lb/>
　師曷為而有陣也師者衆也衆之所萃易於混亂而<lb/>
　無統將兵者無法以制之則分而不知所以合合而<lb/>
　不知所以分金鼔之聲旌旗之節雜陳莫辨一遇衝<lb/>
　擊則彼此不相顧而獸奔鳥散不可阻遏即自謀且<lb/>
　不暇也而暇於謀人乎哉吁此陣法之不可不講也<lb/>
<pb n="KR3k0050_WYG_118-42b"/>
　考之於古營陣法備於周禮而尤莫詳於握竒篇大<lb/>
　司馬三軍之制萬有二千五百人為一軍小司徒乃<lb/>
　合萬民之卒旅而用之伍兩軍師之中四竒四正而<lb/>
　陣法寓焉至扵四時之敎仲春振旅仲夏茇舍仲秋<lb/>
　治兵仲冬大閲又孰非使之習坐作進退之宜徐疾<lb/>
　疏數之節乎黄帝征蚩尤之迹遐不可稽矣而戰國<lb/>
　之時兵家著述謂八陣圖乃黄帝臣風后所制以取<lb/>
　勝扵涿鹿之野者今觀握竒所載八其圖所以定位<lb/>
<pb n="KR3k0050_WYG_118-43a"/>
　衡抗扵外軸布於内風雲附其四維所以構物而虎<lb/>
　踞蛇蟠飛龍翔鳥弛張犄角離合不窮竒哉圖也雖<lb/>
　未必出於風后之製而後之欲立營陣之法者孰能<lb/>
　外之乎周之文武大聖人也神武不殺其用兵冝不<lb/>
　必于圖矣而降崇之績鉤陳之壘且不廢焉宣王中<lb/>
　興亦用此以制淮夷詩人歌之曰截彼淮浦王師之<lb/>
　所又曰緜緜翼翼不測不克葢美王師之無敵也漢<lb/>
　興去周未逺陣法猶有能通之者而其君相亦究心<lb/>
<pb n="KR3k0050_WYG_118-43b"/>
　武畧敷演陣法以五營士為六十四壘習之於長樂<lb/>
　舘故當時將兵諸臣俱能勒功萬里之外大振中國<lb/>
　之威豈非陣法章明而將士有所憑藉與自後精扵<lb/>
　圖者于三國有諸葛孔明為鼎立之時魏已有天下<lb/>
　之半孔明提孤軍出斜谷司馬懿以葢世之英䧺率<lb/>
　歩騎四十萬而不敢决戰者知其陣之不可犯也至<lb/>
　今魚復平沙之上舊蹟不磨六十四壘播於前者八<lb/>
　陣也二十四壘環於後如却月者遊兵也或直而方<lb/>
<pb n="KR3k0050_WYG_118-44a"/>
　或曲而圓出入無方變化無滯其奪造化之神機晉<lb/>
　桓温見之謂為常山蛇勢葢會之意義之表而非妄<lb/>
　言者矣孔明而下能通其術者扵唐有李靖焉靖之<lb/>
　陣法雖授於韓擒虎而六花之陣方圓異其形九軍<lb/>
　七軍異其數矣但七軍即九軍之變六花者内外俱<lb/>
　圓八陣又未嘗不外方而内圓也觀其對太宗自言<lb/>
　臣本諸葛亮八陣法但靖以時久戰伐將帥能逹是<lb/>
　法者頗多故更亮之制使人不能窺耳若宋蘇軾謂<lb/>
<pb n="KR3k0050_WYG_118-44b"/>
　司馬之法主於環曲所以固拒管子之法主於直鋭<lb/>
　所以克㨗則是古法局於營守後世専於進戰二者<lb/>
　殆不相為用矣豈所以盡圖法之妙哉夫圖以决勝<lb/>
　則治兵者之練兵盡于圖可也而張巡之敎戰惟使士<lb/>
　知將意將識士情岳武穆之言亦曰陣而後戰兵家<lb/>
　之常運用之妙存乎一心則二子之見有自得於陣<lb/>
　法之外者故睢陽之守卒致江淮之保全而朱仙鎮<lb/>
　之㨗金將帥大懼且將棄城逺避焉此其故何也葢<lb/>
<pb n="KR3k0050_WYG_118-45a"/>
　法寓乎機而心寄於法可相和而不可相離者養由<lb/>
　基以射名天下其法不盡於彀率而公輸子之巧又<lb/>
　未有舍䋲墨而専以目中者也是故孔明李靖精於<lb/>
　法者兵固極天下之至安矣而機以神之又未嘗不<lb/>
　及天下至變張巡武穆妙扵機者兵固極天下之至<lb/>
　變矣而法以紀之又未常不極天下之安譬之醫焉<lb/>
　岐黄製方者也用方治病百無不中者而庸醫用之<lb/>
　則反有以古方而誤人者盧醫扁鵲不用方者也膏<lb/>
<pb n="KR3k0050_WYG_118-45b"/>
　盲之疾一望之而可知焉故有岐黄盧扁之術則用<lb/>
　方可也不用方亦可也若非其人則用方不應不用<lb/>
　方亦不應何者方不出扵心而心亦無有以神乎方<lb/>
　故也治兵者亦若是而已孔明李靖非所謂岐黄而<lb/>
　張巡武穆非所謂盧扁也不知趙括知書長平敗績<lb/>
　任福違制易水隳功皆徃事之明鍳也歟機其可偏<lb/>
　廢哉<lb/>
　圖書編卷一百一十八<lb/>
</p>
<p>
</p>
  </div>
</body>
</text>
</TEI>
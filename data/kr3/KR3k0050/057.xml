<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>圖書編卷五十七</head> <lb/>
    <p>
<pb n="KR3k0050_WYG_057-1a"/>
欽定四庫全書<lb/>
　圖書編卷五十七<lb/>
　　　　　　　　　　　　　明　章潢　撰<lb/>
<pb n="KR3k0050_WYG_057-2a"/>
</p>
<p>
<pb n="KR3k0050_WYG_057-3a"/>
</p>
<p>
<pb n="KR3k0050_WYG_057-4a"/>
</p>
<p>
<pb n="KR3k0050_WYG_057-5a"/>
</p>
<p>
<pb n="KR3k0050_WYG_057-6a"/>
</p>
<p>
<pb n="KR3k0050_WYG_057-7a"/>
</p>
<p>
<pb n="KR3k0050_WYG_057-8a"/>
</p>
<p>
<pb n="KR3k0050_WYG_057-9a"/>
</p>
<p>
<pb n="KR3k0050_WYG_057-10a"/>
</p>
<p>
<pb n="KR3k0050_WYG_057-11a"/>
</p>
<p>
<pb n="KR3k0050_WYG_057-12a"/>
</p>
<p>
<pb n="KR3k0050_WYG_057-13a"/>
　海防<lb/>
　　廣東事宜<lb/>
　　東路<lb/>
　廣東列郡者十分為三路東路為惠潮二郡與福建<lb/>
　連壌漳舶通畨之所必經議者謂潮為嶺東之巨鎮<lb/>
　柘林南澳俱係要區扼吭撫背之防不可一日緩而<lb/>
　靖海海門蓬州大城諸所又皆跬歩海濤所頼以近<lb/>
　保三陽逺衛東嶺者也惠州海豊東南濵海其㨗勝<lb/>
<pb n="KR3k0050_WYG_057-13b"/>
　平海甲子門皆瞬息生變潮惠守備劄於衛治誠有<lb/>
　以嚴其防矣然未知柘林為尤要也柘林乃南澳海<lb/>
　道門户據三路之上㳺畨舶自福趨廣悉由此入舊<lb/>
　例風汛之期各澳皆設戰艦秋盡而掣回泊水寨此<lb/>
　在他澳猶可柘林去水寨一日之逺警報未易逹倘<lb/>
　賊覘我無備批吭搗虚不亦危乎無柘林是無水寨<lb/>
　也無水寨是無恵潮也為今之計東路官軍毎秋掣<lb/>
　班必以柘林為堡慎固要津附近大城所戍卒互為<lb/>
<pb n="KR3k0050_WYG_057-14a"/>
　聲援不得規避空所縱賊馳驟若遇颶霧塵霾尤宜<lb/>
　加意其外石靖海甲子門海澳雖視柘林稍次而舟<lb/>
　師防禦各有汛地之責者又可少懈乎<lb/>
　　中路<lb/>
　嶺南濱海諸郡左為惠潮右為髙雷連亷而廣州中<lb/>
　處故於此置省其責亦重矣環郡大洋風濤千里皆<lb/>
　盗賊淵薮㠶檣上下烏合突來樓船屯哨可容緩乎<lb/>
　常考之三四月東南風汛日本諸島入寇多自閩趨<lb/>
<pb n="KR3k0050_WYG_057-14b"/>
　廣柘林為東路第一関鎻使先會兵守此則可以遏<lb/>
　其衝而不得泊矣其勢必越中路之屯門雞棲佛堂<lb/>
　門冷水角老萬山虎頭門等澳而南頭為尤甚或泊<lb/>
　以寄潮或據為巢穴乃其所必由者附海有東莞大<lb/>
　鵬戍守之兵使添置徃來預為廵哨遇警輒敵則必<lb/>
　不敢泊此矣其勢必歴峡門望門大小横瑟山零丁<lb/>
　洋仙女澳九竈山九星洋等處而西而浪白澳為尤<lb/>
　甚乃畨舶等候接濟之所也附海有香山所戍守之<lb/>
<pb n="KR3k0050_WYG_057-15a"/>
　兵使添置徃來預為廵哨遇警輙敵亦不敢泊此矣<lb/>
　其勢必厯厓門塞門海萬户山綱州等處而西而望<lb/>
　峒澳為尤甚乃畨舶停留避風之門户也附海有廣<lb/>
　海衛新寕海朗所戍守之兵使添置徃來預為廵哨<lb/>
　遇警輙敵則又不敢泊此矣夫其來不得停泊去不<lb/>
　得接濟則濵海居民且安枕而卧况會城乎按今設<lb/>
　禦之法浪白望峒二所各置戰艦慎固封守而南頭<lb/>
　宜特設海道駐劄居中調度似有以扼嶺南之咽喉<lb/>
<pb n="KR3k0050_WYG_057-15b"/>
　矣應援連哨其中路今日之急務乎<lb/>
　　西路<lb/>
　議者曰廣東三路雖並稱險阨今日倭奴衝突莫甚<lb/>
　於東路亦莫便於東路而中路次之西路髙雷亷又<lb/>
　次之西路防守之責可緩也是對日本倭島則然耳<lb/>
　三郡逼近占城暹羅刺諸畨島嶼森列㳺心注盻防<lb/>
　守少懈則變生肘腋滋蔓難圖矣故高州東連肇東<lb/>
　南慿溟渤神電所轄一𢃄海澳若連頭港汾州山<lb/>
<pb n="KR3k0050_WYG_057-16a"/>
　兩家灘廣州灣為本府之南翰兵符重寄不當託之<lb/>
　匪人以貽保障之羞也雷州突出海中三面受敵其<lb/>
　遂溪湛州潿州樂民等四十餘隘固為合衞三道門<lb/>
　户而海安康黒石清道并徐聞錦嚢諸隘所以合<lb/>
　防海澳操縱反側俾不敢梗化焉者猶可齷齪玩愒<lb/>
　已哉若亷州則尤為全廣重輕海北扼塞兩有攸寄<lb/>
　故兵符特劄於靈山逹堡増屯於衞北海寇峒獠外<lb/>
　顧之憂視三嶺獨勞焉西南雄郡如瓊為亷之外<lb/>
<pb n="KR3k0050_WYG_057-16b"/>
　户五指腹心盡為黎據郡邑封彊無不凛冽備倭之制<lb/>
　若白沙石瓊舘頭文昌海安海康對峙畨島飄風突<lb/>
　來防禦甚艱近雖駐叅將於厓州責有攸寄而守禦<lb/>
　營戍舊額嵗久寖弛凢此皆西路今日所當汲汲經<lb/>
　畫焉者深念預防俾幕南稽顙重譯來庭非長民<lb/>
　若兵者之責乎<lb/>
　一南越當閩廣交界之處周圍皆山中有田百頃乃<lb/>
　國初起發居民遺業之地也四面蔽風大潭居中可<lb/>
<pb n="KR3k0050_WYG_057-17a"/>
　以聚舟其大視金堂二倍五六年來因浙直攻捕之<lb/>
　嚴倭舶無所容俱于此互市福建捕急則奔廣東廣<lb/>
　東捕急則奔福建定期於四月終至五月終去不論<lb/>
　貨之盡與不盡也其交易乃撘掤於地舖板而陳所<lb/>
　置甚為清雅刀鎗之類悉在舟中若能密令人於海<lb/>
　濵沉㓕其舟則岸上之倭生擒也何有<lb/>
　海防<lb/>
　　福建事宜<lb/>
<pb n="KR3k0050_WYG_057-17b"/>
　三四月東南風汛畨船多自粤趨閩而入於海南澳<lb/>
　云蓋恃走馬溪乃畨船始發之處慣徒交接之所也<lb/>
　附海有銅山𤣥鍾等哨守之兵若先分兵守此則有<lb/>
　以遏其衝而不得泊矣其勢必趨於外峿嶼乃五澳<lb/>
　地方畨人之巢窟也附海有峿嶼安邉等哨守之兵<lb/>
　若先會兵守此使小哨守把𦂳要港門則必不敢泊<lb/>
　此矣其勢必趨於料羅烏紗乃畨船等候接濟之所<lb/>
　也附近有官澳金門等哨守之兵若先會兵守此則<lb/>
<pb n="KR3k0050_WYG_057-18a"/>
　又不敢泊此矣其勢必趨於圍頭峻上乃畨船停留<lb/>
　避風之門户也附海有深扈福金哨守之兵若先會<lb/>
　守此則又不敢泊此矣其勢必趨於福興若越於福<lb/>
　興計其所經之地在南日則有岱墜湄州等處在小<lb/>
　埕則有海澶連盤等處在風火門則有官井流江九<lb/>
　澳等處此賊船之所必泊者也若先會兵守此則又<lb/>
　不敢泊矣來不得停泊去不得接濟船中水米有限<lb/>
　人力易疲將有不攻而自遁者况乗其疲而夾力攻<lb/>
<pb n="KR3k0050_WYG_057-18b"/>
　之豈有不勝者哉<lb/>
　倭宼擁衆而來動以萬千計非能自至也由福建内<lb/>
　地奸人接濟之也濟以米水然後能久延濟以物貨<lb/>
　然後敢貿易濟以嚮𨗳然後敢深入海洋之治接濟<lb/>
　嚴而後倭夷可靖所以稽察之者其沿海寨司之官<lb/>
　乎<lb/>
　都御史唐順之云賊之根本實在閩中海上經畧此<lb/>
　為第一義况一海喘息相連閩賊亦浙直賊也<lb/>
<pb n="KR3k0050_WYG_057-19a"/>
　都司戴沖霄云福建五澳水寨乃江夏侯所設俱在<lb/>
　海外今遷三寨于海邉曰峿嶼烽火門南日是已其<lb/>
　舊寨一一可考孤懸海中既鮮村落又無生理一時<lb/>
　倭㓂攻刦内地不知哨援不及兵船之設無益也故<lb/>
　後人建議移入内地移之誠是也信國公不設險于<lb/>
　下八山等處而設于舟山之沈家門可見江夏侯之<lb/>
　所見不迨信國逺矣欲復祖宗之訓須知斟酌乃善<lb/>
　又云閩中事體與浙直不同惟在撫之得宜而已盖<lb/>
<pb n="KR3k0050_WYG_057-19b"/>
　米艘不許下海之禁若行于浙直則海濵之民有魚<lb/>
　鹽之利可以聊生而海洋即為肅清若福建漳泉等<lb/>
　處多山少田平日仰給全賴廣東惠潮之米海禁嚴<lb/>
　急惠潮商舶不通米價即貴民何以存活乎愚聞漳<lb/>
　泉人運貨至省城海行者每百斤脚價銀不過三分<lb/>
　陸行者價増二十倍覔利甚難其地所産魚鹽比浙<lb/>
　又賤盖肩挑度嶺無從發賣故也故漳泉强梁狡猾<lb/>
　之徒貸資通畨愈遏愈熾不可勝防不可勝殺為倭<lb/>
<pb n="KR3k0050_WYG_057-20a"/>
　嚮導者官府繫其家屬不敢生還嵗嵗入㓂是外㓂<lb/>
　之来皆由内㓂糾引之也福建之亂何時已乎福亂<lb/>
　不已浙直之患何時靖乎唐荆川云倭患始于福建<lb/>
　福建者亂之根也諒哉言乎如愚見莫若因其勢而<lb/>
　利導之督撫海道衙門令漳泉巨室有船隻者官為<lb/>
　編號富者與之保結許其出洋南則哨至廣東北則<lb/>
　哨至浙江装載貨物納税自賣督之以將官限之以<lb/>
　信地交相報驗其回也南則許販惠潮之米北則許<lb/>
<pb n="KR3k0050_WYG_057-20b"/>
　販福寧温台之米但不許至外國及載畨貨今也海<lb/>
　禁太嚴見船在海有兵器火器者不問是否畨貨即<lb/>
　捕治之米穀魚鹽之類一切厲禁據其迹雖似犯法<lb/>
　論其情實有可原盖海船往来非𢃄兵器火器無以<lb/>
　防海㓂之刦奪明乎此則民情得伸而亂原可塞矣<lb/>
　雖然亦末矣將欲撫之必先威之練兵足食使在我<lb/>
　之威足以制賊則民有所憚而聴吾撫治撫治而不<lb/>
　從者然後兵以𠞰之是故能攻而後能撫知撫而不<lb/>
<pb n="KR3k0050_WYG_057-21a"/>
　知攻者吾未見其能撫也<lb/>
　福寧在福建之東南突出海中左為歐括海居東面<lb/>
　右為福建居南面福寜尤當東南北三面之衝倭船<lb/>
　入㓂必先犯此水寨之設職是故也舊寨在州東北<lb/>
　五六十里三沙海面永樂初所置抽用福州左中二<lb/>
　衛福寜衛大金千戶所守之秦嶼羅浮官井洋胥屬<lb/>
　焉正統間焦𢎞倡議風濤難泊徙今松山之下必復<lb/>
　舊而後可<lb/>
<pb n="KR3k0050_WYG_057-21b"/>
　福洋五寨㑹哨由南而哨北則銅山㑹之浯嶼浯嶼<lb/>
　㑹之南日南日㑹之小埕小埕㑹之烽火而北来者<lb/>
　無不備矣由北而哨南則烽火㑹之小埕小埕㑹之<lb/>
　南日南日㑹之浯嶼浯嶼㑹之銅山而南来者無不<lb/>
　備矣哨道聨絡勢如常山㑹捕合併陣如魚麗防禦<lb/>
　之法無踰于此<lb/>
　海上有三山彭湖其一也山界海洋之外突兀迂迴<lb/>
　居然天險實與南澳海壇並峙為三島夷所必窺也<lb/>
<pb n="KR3k0050_WYG_057-22a"/>
　往林鳯何遷輝跳梁海上潛伏于此比倭夷入㓂亦<lb/>
　往往藉為水國焉險要可知矣今南海有重帥海壇<lb/>
　有遊兵獨委此海賊豈計之得乎愚謂不必更為益<lb/>
　兵以滋紛擾惟就浯銅兩部各量損其艦十之三調<lb/>
　其兵十之四慎簡材官部署其衆往守之又就漁人<lb/>
　中擇其黠而力者署數人為長以助我兵聲援遇有<lb/>
　俘獲賞倍内地其遇㓂而不援助者及觀望助㓂者<lb/>
　罰亦倍之則有所覬而其氣激有所畏而其志堅漁<lb/>
<pb n="KR3k0050_WYG_057-22b"/>
　人皆兵矣三山之犄角既成五寨之門户不益固哉<lb/>
　　福建海防<lb/>
　今之談海防者輒曰兵食夫兵食非二䇿也不可一<lb/>
　日缺兵則亦不可一日缺食故今之最急者不在于<lb/>
　策食而在于策兵愚不知其他而覩於閩以為客兵<lb/>
　之為利者一而其為害者二閩兵之為利者三而其<lb/>
　為害者一何以言之方島㓂猝至勢至急也當事者<lb/>
　無以應急則不得不徴之客兵及其披甲獵纓持戈<lb/>
<pb n="KR3k0050_WYG_057-23a"/>
　吹角揚揚而来也使賊至而能馳之而有所俘獲亦<lb/>
　足以薄收咫尺之功而暫紓斯須之憤所謂利之一<lb/>
　者此也然而客兵悍而貪不可法馭者也賊之至也<lb/>
　則必先倍其餉呼其酋長而勞之未及即戎已靡千<lb/>
　金矣既偪賊壘可攻也顧解甲而坐以多索我金金<lb/>
　至而分而賊已鼓噪去矣然後卷甲趨之即不獲一<lb/>
　賊亦揚揚而回又責我勞也執事謂客兵豈誠勁可<lb/>
　恃哉幸不勁耳使果勁而殺賊即坐而索金何以繼<lb/>
<pb n="KR3k0050_WYG_057-23b"/>
　之此其為害者一也執事又謂其往来數千里侵掠<lb/>
　殘害數千里外逺矣吾不能知即近而省中繩之以<lb/>
　法猶獷而難制則其持戈野畧又何問哉無論有司<lb/>
　者懼不敢問即其酋長亦多尅其餉金一任之矣甚<lb/>
　者又從而令之此其為害者二也夫客兵之為害至<lb/>
　著也然而重視客兵輕視閩兵者何哉誠懼閩兵之<lb/>
　不足恃也而事有大不然者且今嵗賊至而長樂鎮<lb/>
　東興泉同惠之間危矣乃卒無事者則咸其鄉之人<lb/>
<pb n="KR3k0050_WYG_057-24a"/>
　共持之賊之逼長樂也其人伐木為挺伏于莽中賊<lb/>
　至輒大呼而逐之無不披靡切齒相誡勿犯長樂也<lb/>
　長樂人非閩人哉鎮東之圍盖一月矣乃城中人日<lb/>
　日絙引數十人於城外禦賊賊近則握亂石撃之無<lb/>
　不捫首去者雖肆掠山中固未有一人持戈逼城也<lb/>
　當事慮其急則檄兵數千往援而城中人謝不納曰<lb/>
　無論我弱而不能抗敵恐食盡不能空腹立耳即鎮<lb/>
　東人者非閩人哉是民兵近而能守其利一也往嵗<lb/>
<pb n="KR3k0050_WYG_057-24b"/>
　越警亦嘗徴兵於閩而閩兵之入越也輒能先驅走<lb/>
　敵以故吳越之人輒稱閩兵閩兵云即今之賊既去<lb/>
　而要擊之海中至沉其數十大䑼無一生還者固閩<lb/>
　兵非客兵也無論兵即諸生中亦有張空拳缚之而<lb/>
　獻者是閩兵逺而可戰其利二也夫客兵者即使勁<lb/>
　而可恃而又畏不為害亦安能使之常操戈數千里<lb/>
　之外以障我哉乃閩民者使之守即所以守其父母<lb/>
　妻子也而使之戰則又朝令朝行夕令夕行固不敢<lb/>
<pb n="KR3k0050_WYG_057-25a"/>
　坐而挾我金也而其食之也十人之直且不足以當<lb/>
　客兵五人之直是閩兵可以常恃而且不費者其利<lb/>
　三也然而有一害焉夫今之所謂機兵弓兵者即食<lb/>
　我之食而我之所恃以守以戰者也今乃令其人世<lb/>
　守其役而世食之且令役其十之二丞簿與尉役其<lb/>
　一其執牒勾攝譁於道路者咸是人也而當事者輒<lb/>
　曰此何足恃而當别募之夫既不足恃則當奪之食<lb/>
　既不奪之食又别募之兵而重食之宜百姓之大困<lb/>
<pb n="KR3k0050_WYG_057-25b"/>
　也是其一害也然其害也非係之兵而係之練兵者<lb/>
　也愚之所謂練兵者非今之所謂練兵也則欲以八<lb/>
　府之兵而分責之當事者即身至各縣而月練焉其<lb/>
　兵之役於官者既精矣懼其少也則又於二十五家<lb/>
　而擇其一人以為之兵以言乎練之之具也則無踰<lb/>
　弓者弩者礟者三者固中國之長技賊之所至畏者<lb/>
　也以言乎練之之法也則以此三者而五日一試也<lb/>
　又五日再試焉其有十發而五獲以上者是上兵也<lb/>
<pb n="KR3k0050_WYG_057-26a"/>
　宜賞者也其有十發而五獲者是中兵也不賞不罰<lb/>
　者也其有十發而僅二獲者一獲不獲者是下兵也<lb/>
　宜罰者也宜賞者不必别予之則予以五日之食宜<lb/>
　罰者不必鞭之則奪之五日之食其所予者即其所<lb/>
　奪者也夫食者人之養其父母妻子而不令餒焉者<lb/>
　也日日而倍其所入固欣然喜矣日日而奪其所有<lb/>
　以與人固拂然怒矣無論其人即其父母妻子亦不<lb/>
　肯一日而使其人怠於其事也如是而兵未有不精<lb/>
<pb n="KR3k0050_WYG_057-26b"/>
　者也既月練矣去則付諸其縣之令已有間詣而試<lb/>
　焉其兵之精倍之是令之勤也再倍之是令尤勤也<lb/>
　則狀其勤於上而請賞焉如其精或不及其初是令<lb/>
　之惰也國之大亊在戎此而惰咸惰矣則狀其惰於<lb/>
　上而請罰焉令盖無甘於惰者兵亦精矣一縣而以<lb/>
　精兵稱者五百則一省而以精兵稱者二萬矣豈不<lb/>
　赫然威盛哉此練縣兵之法也於是選其精者數千<lb/>
　戌之各寨謂之寨兵寨兵者水兵也賊未有不制之<lb/>
<pb n="KR3k0050_WYG_057-27a"/>
　水能制之陸者也故最精者戌之則付諸督水兵者<lb/>
　如其法練焉選其精者數千戌之省中謂之省兵省<lb/>
　兵者陸兵也賊之至也不水則陸故精者戍之則付<lb/>
　之督陸兵者如其法練焉郡之在海上者春汛秋汛則<lb/>
　調其縣及他郡之縣之兵數千戌之過汛則遣謂之<lb/>
　郡兵郡兵者水陸之援兵也且以守其郡也則付諸<lb/>
　督郡兵者如其法練焉此練水兵陸兵之法也夫兵<lb/>
　之在官既有定食矣二十五家而一兵者則令二十<lb/>
<pb n="KR3k0050_WYG_057-27b"/>
　五家共食之即多直十金耳又計貧富而盈縮焉則<lb/>
　富不過一金貧不過十人一金也其費甚省故事軍<lb/>
　餉納之官恒什一收之其散也恒什一除之是民常<lb/>
　多出而兵常少獲也兹令自收而自給之猶之取之<lb/>
　家而與諸其家之人也其法甚便此食縣兵之法也<lb/>
　縣兵食於縣矣其調之寨則寨食之調之省則省食<lb/>
　之調之郡則郡食之三食者安食哉屯田者正戌閩<lb/>
　之兵而使之自食者也其餘餉併其所食之柤是可<lb/>
<pb n="KR3k0050_WYG_057-28a"/>
　以請而留者也上杭河税者先南贑督臣留作兵餉者<lb/>
　也當是時閩無督臣故歸之贛今設督臣矣則以軍之<lb/>
　食食閩之兵理也且南贛者分也閩者守也無他餉也<lb/>
　此則可以請而歸矣或分焉者若其他糧剰之餘也各<lb/>
　郡練兵之需也咸可佐餉者也此其食水兵陸兵之法<lb/>
　也閩故僻在海隅其人喜為儒不儒則農終年率其孥<lb/>
　息而雜作田隴堇堇焉數其粟芋以編朝夕即是繇亦<lb/>
　苦之又預収其直或倍其直而里胥又因之苛征固宜<lb/>
<pb n="KR3k0050_WYG_057-28b"/>
　其憂嗟怨嘆仰天而呼也兵練則冗兵以裁兵精則冗<lb/>
　食可省此急民之至計而萬世之長利也雖然愚又有<lb/>
　説焉客有見其鄰荒其田而貸粟以充餒者則教之曰<lb/>
　何不耕而田然非謂朝耕而夕獲之也既耕之矣且貸<lb/>
　栗以需之及其獲也始可以無貸若恃耕可充餒而故<lb/>
　不為貸是益之餒也今夫練兵節食是耕之説也百世<lb/>
　之計也客兵而取諸民以養之是貸粟之説也一時之<lb/>
　計也客兵可罷矣而兵固未練也賊而猝至孰執其咎<lb/>
<pb n="KR3k0050_WYG_057-29a"/>
　乎食固可省矣而客兵固難遽罷也紛然而索我之<lb/>
　食何以應之乎此所謂利之疑於害而害之疑於利者<lb/>
　也夫人之保家未有不善者乃其謀國則不及其家者<lb/>
　踈之也夫人之愛子未有不盡其心者乃其為民謀則<lb/>
　不及其子者忽之也惟執事者之於閩也不閩視之而<lb/>
　家視之其於閩之民也不民視之而子視之則其斟<lb/>
　酌利害之原而委曲從違之機必有道矣<lb/>
　　浙江事宜<lb/>
<pb n="KR3k0050_WYG_057-29b"/>
　一國初定海之外秀岱蘭劒金塘五山争利内相仇<lb/>
　殺外連倭夷嵗連邉患信國公經畧海上始遣其民<lb/>
　盡入内地不容得業乃清野之策也趙工侍近奏令<lb/>
　民開種以給募租若興此利金塘一山即可墾田數<lb/>
　萬畝嵗入米幾萬石玉環諸山計之每嵗可得米幾<lb/>
　十萬石大為海防之助但其患二故當道屢議屢止<lb/>
　其一是倭人藉以為糧結巢於此兵費反多其一是<lb/>
　大家争佃秋糧難徵且無益於小民以愚計之須丈<lb/>
<pb n="KR3k0050_WYG_057-30a"/>
　量為屯田召民耕種輸賦軍門耕者撘掤而居不挈<lb/>
　妻拏不得賣買逐嵗更始如大家放租之法則官民<lb/>
　兩利而爭奪之患免矣官差石工伐山造堡海堡有<lb/>
　警小民避入賊之堡中無子女財帛自無結巢之念<lb/>
　矣蠡測之見未知然乎否也<lb/>
　一台州沿海近漲灘塗長數十里闊十里若放范蠡<lb/>
　圍田之法令民耕種外設海塘一條以捍鹽潮俾不<lb/>
　傷稻每嵗起科以給募租可得若千萬石<lb/>
<pb n="KR3k0050_WYG_057-30b"/>
　主事唐樞云杭州居腹裏之地而以錢塘港海門為<lb/>
　分戶南岸為寧紹北為松嘉極西盡底為杭末臨大<lb/>
　海若戰艦嚴守聞警即出把截賊難直搗<lb/>
　把總指揮蔡汝蘭云東南自倭變以來議者不少然<lb/>
　於台州獨無説焉何也夫台州遼處海濵誠四塞之<lb/>
　國南有桃嶴金竹北有桑洲桐巖西有闗山衛墅疊<lb/>
　嶂層巒重闗鳥道真一可禦之險而且南去盤石楚<lb/>
　門僅五十里東南去松門僅百里東去海門僅八十<lb/>
<pb n="KR3k0050_WYG_057-31a"/>
　里設或倭奴棄舟登陸皆可卒至城下自海門而上<lb/>
　者則隨湖直達實一時難禦之變也三靣阻山一面<lb/>
　瀕海孤懸數十里之外救援接濟所難卒至者惟此<lb/>
　耳曩者戚參將駐兵桃渚而倭奴屯聚桑洲遣輸糧<lb/>
　銀經月不至孤危之勢誠可畏也今宜於台州專立<lb/>
　督餉方靣積聚糧餉訓練兵士以重鎮而且西控温<lb/>
　處金衢北衛寧紹權非遥制而威可近飭也如是則<lb/>
　糧餉無臨時輸運之難而士卒有先時設備之佚以<lb/>
<pb n="KR3k0050_WYG_057-31b"/>
　至出海兵船衛所官軍悉知警備而防禦益固矣夫<lb/>
　督餉既立則糧餉聚糧餉聚則兵士充兵士充則訓<lb/>
　練精如是則先聲足以破其膽而防禦足以杜其釁<lb/>
　衝突足以挫其鋒行之三年而海不揚波矣此督餉<lb/>
　所當議也近雖添設兵備參將然於糧餉無禆雖增<lb/>
　兵何益哉<lb/>
　都御史唐順之云江南控扼在崇明浙東控扼在舟<lb/>
　山天生此兩塊土大海中以障蔽浙直門戶諸哨船<lb/>
<pb n="KR3k0050_WYG_057-32a"/>
　皆自此分而南北總㑹於羊山若㑹哨嚴𦂳遇船即<lb/>
　打賊何從入信國廢昌國故縣而内徙之恐是千慮<lb/>
　之一失未可謂昔人盡是而今人非也<lb/>
　浙海諸山其界有三黄牛山馬墓長塗册子金塘大<lb/>
　樹蘭秀劒山雙嶼雙塘六横韭山檀頭等山界之上<lb/>
　也灘山滸山羊山馬蹟兩頭洞魚山三姑霍山徐公<lb/>
　黄澤大小衢大佛頭等山界之中也花腦求芝絡華<lb/>
　彈丸東庫陳錢壁下等山界之下也此倭宼必由之<lb/>
<pb n="KR3k0050_WYG_057-32b"/>
　道也海防莫急於舟師四參六總分哨守各洋港其<lb/>
　南哨也至鎮下門南麂玉環烏沙門等山交於閩海<lb/>
　而止其北哨也至羊山馬蹟灘許衢等山處交於直<lb/>
　海而止陳錢為浙直分䑸之處交相㑹哨是故今日<lb/>
　之設險自内達外有三重焉㑹哨於陳錢分哨於馬<lb/>
　蹟羊山普陀大衢為第一重出沈家門馬墓之師為<lb/>
　第二重總督兵發兵船為第三重備至密也<lb/>
　　直𨽻事宜<lb/>
<pb n="KR3k0050_WYG_057-33a"/>
　巡撫都御史翁大立題云今日海防之要惟有三策<lb/>
　出海㑹哨毋使入港者得上策循塘距守毋使登岸<lb/>
　者得中策出外列陣毋使近城者得下策不得已而<lb/>
　至守城則無策矣臣周行海壖分有信地視吳松所<lb/>
　乃水陸之要衝蘇松之喉吭也提兵南向可以援金<lb/>
　山之急揚帆北哨可以扼長江之險以副總兵統兵<lb/>
　鎮之自吳淞而北為劉家河七了港港又東為崇明<lb/>
　縣七了而西為白茒港為福山又折而西北為楊舍<lb/>
<pb n="KR3k0050_WYG_057-33b"/>
　為江陰為靖江又西為孟河為圖山此砦舟師可居<lb/>
　利於水戰臣皆設有兵船非統以把總即統以指揮<lb/>
　而又以圖山逰兵把總駐劄營前㑹沙哨於江北吳<lb/>
　淞逰兵把總駐劄竹箔沙㑹哨於羊山常鎮𠫭將統<lb/>
　水陸兵據江海之交鎮守於楊舍所備水戰者亦既<lb/>
　密矣但吳淞而南雖有港汉每多沙磧賊可登岸兵<lb/>
　難泊舟非選練步兵循塘距守以出中策不可也今<lb/>
　自吳淞所而南為川沙堡以把總練兵一枝守之川<lb/>
<pb n="KR3k0050_WYG_057-34a"/>
　沙而南為南滙所以把總練兵一枝守之南滙而西<lb/>
　為青村所以把總練兵一枝守之青村而西為柘林<lb/>
　堡以都司練兵一枝守之此皆不逺六十里聲援易<lb/>
　及首尾相應宛然常山蛇勢也柘林而西為金山衛<lb/>
　西連柘浦東接柘林頻年皆賊所巢窟添設遊擊將<lb/>
　軍一員統領馬歩遊兵往来遊徼則北可以䕶松江<lb/>
　而西可以援乍浦<lb/>
　　江北<lb/>
<pb n="KR3k0050_WYG_057-34b"/>
　都御史唐順之云廟灣𠞰賊之路原有兩條一條從<lb/>
　寳應拖船過垻水路自清溝喻口進攻則兵勢既迅<lb/>
　而饋餉亦易一路從淮安至馬邏陸路進攻此兵勢<lb/>
　既迂而饋餉亦難<lb/>
　又云江北局面與江南浙福不同靠不得水戰止靠<lb/>
　陸戰也<lb/>
　閩縣知縣仇俊卿云海㓂之来每自南而北度南麂<lb/>
　山則自廣入閩矣過流江寨則出閩入浙東矣越海<lb/>
<pb n="KR3k0050_WYG_057-35a"/>
　門則又浙之西矣踰寳山至吳淞沙上等處則又自<lb/>
　浙入江南直𨽻矣沙上以南不暇泛及兹以海道之<lb/>
　要害切於江北者言之狼山當江南之吭而廖角掘<lb/>
　港皆揚之東南界也朐山據淮海之首鬱州嚶游山<lb/>
　皆淮之東北境也中包泰興之周家橋鹽城之射陽<lb/>
　湖山陽之雲梯關廟灣等處此皆沿海衝要之區㓂<lb/>
　盗停舶出沒之處乃據守所當先者也<lb/>
　淮陽二郡界於江淮之間東瀕大海賊舟出沒三面<lb/>
<pb n="KR3k0050_WYG_057-35b"/>
　隄防為難國初備禦之制淮安設衛二内屬所五外<lb/>
　屬所五揚州設衛三内屬所十四外屬所三復建兵<lb/>
　府雖職司轉漕實示控扼之勢盖南北之咽喉非他<lb/>
　郡比也愚考其地形𧺫自東南蓼角嘴以抵姚家蕩<lb/>
　綿延三四百里除安豐等二十六塲俱在腹内不為<lb/>
　要害要害之處乃通州也狼山也楊樹港裏河鎮也<lb/>
　餘東餘西塲也蓼角嘴吕四塲也掘港新開港也廟<lb/>
　灣劉庒金沙塲也其尤要者有三曰新塲出入至逼<lb/>
<pb n="KR3k0050_WYG_057-36a"/>
　近揚州也曰北海所從以通新閘港且有鹽艘聚泊<lb/>
　也曰廟灣其為巨鎮而通大海口也當事者須設把<lb/>
　總三人一駐新港一駐北海一駐廟灣更有陸路遊<lb/>
　擊一員駐劄海東則東可以控狼山通州海門之入<lb/>
　而西可以捍衛揚州矣<lb/>
　　山東事宜<lb/>
　　登州營<lb/>
　登莱二郡凸出於海如人吐舌東南北三面受敵故<lb/>
<pb n="KR3k0050_WYG_057-36b"/>
　設三營聨絡每營當一面之寄登州營所以控北海<lb/>
　之險也登莱二衛併青州左𨽻焉其䇿應地方語所<lb/>
　則有竒山福山中前王徐前諸所語寨則有黄河口<lb/>
　劉家汪解宋蘆徐焉停皂河馬埠諸寨語巡司則又<lb/>
　有楊家店髙山孫家鎮馬停鎮東良海口柴胡海倉<lb/>
　魚兒鋪髙家港諸司三營各立把總二員以總轄之<lb/>
　其在海外則島嶼環抱自東北崆峒半洋西抵長山<lb/>
　蓬莱田横沙門鼉磯三山芙蓉桑島錯落盤踞以為<lb/>
<pb n="KR3k0050_WYG_057-37a"/>
　登州北門之䕶過此而北則遼陽矣此天造地設之<lb/>
　險也然諸島雖近登州而居島以取魚鹽之利者乃<lb/>
　遼陽之編伍非山東之戌卒也呌呶跳梁可畏而不<lb/>
　可恃故北海之濱既有府治而設險者復建備倭城<lb/>
　於新河海口以為屏翰且有本營之建焉沿海兵防<lb/>
　特重其責非若他省但建水寨于島嶼良有以也夫<lb/>
　島嶼既不設險則海口所係匪輕自營城以東若抹<lb/>
　直石落灣子劉家汪平暢蘆洋諸處自營城以西若<lb/>
<pb n="KR3k0050_WYG_057-37b"/>
　西王荘西山欒家孫家海洋山後八角城後芝芣莒<lb/>
　島諸處皆可通畨舶登萊嚴外户以綏堂閫其平營<lb/>
　典守之責乎<lb/>
　一曽聞宋以前日本入貢自新邏以趨山東今若入<lb/>
　㓂必由此路但登莱之海危礁暗沙不可勝測非諳<lb/>
　練之至則舟且不保何以迎敵而追擊乎故安東以<lb/>
　北若勞山赤山竹篙旱門劉公芝界八角沙門三山<lb/>
　諸島乃賊之所必泊而我之所當俟焉者也若白蓬<lb/>
<pb n="KR3k0050_WYG_057-38a"/>
　頭槐子石橋鷄鳴嶼金嘴石食廟淺灘亂磯乃賊之<lb/>
　所必避而我之所當逺焉者也嚴出洋之令勒㑹哨<lb/>
　之期交牌信驗習熟有素則他日廟堂或修海運亦<lb/>
　大有賴焉獨禦倭云乎哉<lb/>
　　遼陽亊宜<lb/>
　遼地負山阻海屹然為東北雄鎮北臨沙漠而遼海<lb/>
　三萬瀋陽鐵嶺之統於開元者足遏其衝南枕滄溟<lb/>
　而金復寜蓋旅順諸軍聨屬海濱足嚴守望京師翰<lb/>
<pb n="KR3k0050_WYG_057-38b"/>
　屏可謂固矣然觀今日備邊之防頗為有賴而備倭<lb/>
　之防視為虚文盖自劉江金線島之捷而海氛久熄<lb/>
　自山東海運之廢而墩寨益廢於是旅順諸堡亦無<lb/>
　復用識者謂遼東沿邊五路得分守應援之規沿海<lb/>
　衛所亦當如其制如旅順而西以金州轄之三岔河<lb/>
　而南以蓋州轄之三岔河而東以三屯轄之總兵撫<lb/>
　按之統其責者秋汛以防邊為重防海為次春汛以<lb/>
　防海為重防邊為次則雖島夷窺伺豈能遽犯哉<lb/>
<pb n="KR3k0050_WYG_057-39a"/>
　　海防總論<lb/>
　總督尚書胡宗憲云海防之制謂之海防則必宜防<lb/>
　之於海猶江防者必防之於江此定論也國初沿海<lb/>
　每衛各造大青及風尖八槳等船一百餘隻出海指<lb/>
　揮統率官軍更畨出洋哨守海上諸島皆有烽墩可<lb/>
　為停泊其後弛出洋之令列船港自浙東定海浙西<lb/>
　于乍浦蘇州于吳淞江口及劉家河夫乍浦之地海<lb/>
　灘淺閣無山嶴避風之處前月把總周易等所領戰<lb/>
<pb n="KR3k0050_WYG_057-39b"/>
　船被賊燒燬僅遺十餘隻近又報為颶風擊碎不若<lb/>
　海中洋山殿前窩集反可泊船也吳淞江口及劉家<lb/>
　河出海紆迴又非泊船處所議者欲分畨乍浦之船<lb/>
　以守海上洋山蘇淞之船以守馬蹟定海之船以守<lb/>
　大衢則三山品峙哨守相聨可扼来㓂而又其外陳<lb/>
　錢諸島尤為賊衝三路之要兵部原題副總兵俞大<lb/>
　猷統領戰船駐劄海上防賊截没則如陳錢乃其所<lb/>
　當屯泊而提督軍門及海道等官每於風汛時月相<lb/>
<pb n="KR3k0050_WYG_057-40a"/>
　參巡察有警則我大船火器衝截賊入使不得越各<lb/>
　島則彼毒無所施釁孽不作而外地安堵矣<lb/>
　通政唐順之云禦倭上策自来無人不言禦之於海<lb/>
　而竟罕能禦之者何也文臣不下海者則將領畏避<lb/>
　潮險不肯出洋將領不肯出洋而責之小校水卒則<lb/>
　亦躱泊近港不肯逺哨是以賊惟不来来則登岸殘<lb/>
　破地方則陸將重罪而水將旁覩矣竊觀崇明諸沙<lb/>
　舟山諸山各相連絡是造物者特設此險以迂海賊<lb/>
<pb n="KR3k0050_WYG_057-40b"/>
　入㓂之路以蔽吳淞江定海内地港口也國初設縣<lb/>
　置衛最有深意而沈家門分哨之制至今可考合無<lb/>
　春汛𦂳急時月蘇松兵備暫駐崇明寧紹兵備或海<lb/>
　道擇推一人暫駐舟山而總兵副總兵常居海中嚴<lb/>
　督各把總分定海面南北㑹哨晝夜揚帆環轉不絶<lb/>
　其逺哨必是至洋山馬蹟<lb/>
　又云國初防海規畫至為精密百年以来海烽久息<lb/>
　人情怠弛因而隳廢國初海島便近去處皆設水寨<lb/>
<pb n="KR3k0050_WYG_057-41a"/>
　以據險伺敵後来將士憚於巡海水寨之名雖在而<lb/>
　皆是海島移至海岸聞老將言雙嶼列港峿嶼諸島<lb/>
　近時海賊據以為巢者皆是國初水寨故處向使我<lb/>
　常據之賊安得而巢之今宜查國初海防所在一一<lb/>
　修復及查沿海衛所原設出哨海船額數係軍三民<lb/>
　七成造者照數徴價貼助打造福船之用<lb/>
　兵部尚書楊轉云平倭長䇿不欲鏖戰於海上直欲<lb/>
　邀擊於海中比之制禦北方守大邊而不守次邊者<lb/>
<pb n="KR3k0050_WYG_057-41b"/>
　事體相同誠得先發制人之意國初更畨出洋之制<lb/>
　極為盡善至於列船港次猶之棄門戶而守堂室寖<lb/>
　夫初意宜復祖宗出洋之制<lb/>
　知府嚴中云海防不設險於海中山沙猶論北方邊<lb/>
　務者不可但守近邊須逺守於邊墻之外其見同也<lb/>
　昔者俞子俊嘗因修外邊費財甚多其後邊墻反易<lb/>
　壊而難守何也離内地太逺照顧之力自有所不迨<lb/>
　也且如北邊之制每城垜相去六尺一軍守之至於<lb/>
<pb n="KR3k0050_WYG_057-42a"/>
　六百丈之逺不過守以千人而已倘来攻城動以數<lb/>
　萬計六百丈之間只此千人何以相策應而禦乎此<lb/>
　與水兵哨船出海太逺聲援不及備禦甚難同一義<lb/>
　也國初信國公不肯設險於險之外豈其智不及此<lb/>
　哉可以悟矣<lb/>
　寧波生員陳可願云禦海洋之策有言其可行者有<lb/>
　言其不可行者將以何為定乎嘗親至海上而知之<lb/>
　向来定海奉象一𢃄平民以海為生盪小舟至陳錢<lb/>
<pb n="KR3k0050_WYG_057-42b"/>
　下八山取穀肉柴菜者不啻萬計每嵗倭舶入㓂五<lb/>
　島開洋東北風五六晝夜至陳錢下八分䑸以犯重<lb/>
　浙直𨽻此輩恒先遇之有遇殺者有被擄為鄉導者<lb/>
　因此諸山曠逺蕭條無居民守禦賊以深入總<lb/>
　督胡公與趙工侍之議所由建也此國初以來從無<lb/>
　人法此二公上疏之後罔不羡其精思卓識然事理<lb/>
　雖長而未經試練茍無將官遵而行之始覺其間有<lb/>
　便者何也離内地太逺聲援不及接濟不便風潮有<lb/>
<pb n="KR3k0050_WYG_057-43a"/>
　順逆<graphic n="KR1468" url="https://raw.githubusercontent.com/kanripo/KR-Gaiji/master/images/KR1468.png" mimeType="image/png"/>舶有便否蛟龍之驚觸礁之險設伏擊刺之<lb/>
　難將官之命危於累卵無惑其爭執為難行也然自<lb/>
　禦海洋之法立而倭至必預為之備亦甚易非若乙<lb/>
　卯已舶岸人猶未覺其為㓂也茍因將官之不欲而<lb/>
　遂已之是因咽而廢食也烏可哉如愚見哨賊於逺<lb/>
　洋而不常厥居擊賊於近洋而勿使近岸是謂善體<lb/>
　二公立法之意而悠久可行矣<lb/>
　太常寺卿魏校云晉溪在三邊欲分軍守邊邃菴聞<lb/>
<pb n="KR3k0050_WYG_057-43b"/>
　而訝之使人往問晉溪答曰三邊數千里欲一一守<lb/>
　之雖盡天下之兵不能也只是擇要害處為倭人素<lb/>
　所入㓂之路把接則可耳晉溪威令素行凡倭入㓂<lb/>
　衆軍爭相救援無不擒獲邊境稍安<lb/>
　廣福浙三省大海相連地畫有限若分界以守則孤<lb/>
　圍受敵勢弱而危戢捕之謀能無賴於相須乎曽考<lb/>
　入畨罪犯多係廣福浙三省之人通夥流刦南風汛<lb/>
　則勾引夷船由廣東而上達於漳泉蔓延於興福北<lb/>
<pb n="KR3k0050_WYG_057-44a"/>
　風汛則勾引夷船由浙江而下達於福寜蔓延於興<lb/>
　泉四方無賴又從而接濟之嚮導之若欲調兵剿捕<lb/>
　攻東則竄西攻南則遁北急則潛移外境不能以窮<lb/>
　追緩則旋復合䑸有難於卒殄此夷船與草撇船之<lb/>
　大勢也又有一種姦徒見本處禁嚴勾引外省在福<lb/>
　建者則於廣東之髙潮等處造船浙江之寜紹等處<lb/>
　置貨糾黨入番在浙江廣東者在於福建之漳泉等<lb/>
　處造船置貨糾黨入番此三省之通弊也故福建捕<lb/>
<pb n="KR3k0050_WYG_057-44b"/>
　之而廣浙不捕不可也廣浙捕之而福建不捕亦不<lb/>
　可也必嚴令各官於連界處㑹哨如在福建者下則<lb/>
　哨至大城千戶所與廣東之兵㑹哨至淞門千戶所<lb/>
　與浙江之兵㑹在浙江者下則哨至流江等處與烽<lb/>
　火之兵㑹在廣東者上則哨至南澳等處與銅山之<lb/>
　兵㑹遇有倭患互為聲援協謀㑹捕賊勢有不孤窮<lb/>
　而海患有不戢寜者哉<lb/>
　　海防要害<lb/>
<pb n="KR3k0050_WYG_057-45a"/>
　章氏俊卿曰江淮手足也海口咽喉也京畿建康腹<lb/>
　心也則防海之䇿海口為要害矣故在浙則金山海<lb/>
　門明州定海秀州海鹽為要害在淮則通州料角泰<lb/>
　州石港建康土山江乘為要害于此有備則賊不能<lb/>
　衝突矣葉義問亦言今江淮既有師屯獨海道宜備<lb/>
　臣謂土豪官軍不可雜處蓋土豪諳練海道之險易<lb/>
　又能役使船户若雜以官軍彼此氣不相下難以協<lb/>
　濟欲於沿海要處分寨以土豪為寨主令隨其便使<lb/>
<pb n="KR3k0050_WYG_057-45b"/>
　土豪撓於舟楫之間官軍扼於塘岸之口䇿之上也<lb/>
　此雖皆為宋都建康而設筴與今日事體不同然嘉<lb/>
　靖以來海上桀黠之徒或射利以熾張或望風而嘯<lb/>
　聚而島夷之為患者縱横刼掠于吳浙閩中嶺表之<lb/>
　間且數嵗其始皆從海上來也使當時有建此䇿者<lb/>
　撓之以土豪扼之以官軍而于所謂咽喉者吾據而<lb/>
　遏之則彼豈能飛渡而登陸乎若熾張嘯聚之徒又<lb/>
　不足言矣今幸海波不揚而桑土之徹不可無慮其<lb/>
<pb n="KR3k0050_WYG_057-46a"/>
　間規畫之宜如簡沿海之軍復戰船之數固所當預<lb/>
　者若宋人防海阨其要害與土豪分寨為主之説誠<lb/>
　有可行視昔日縱使登陵而百萬禦之不得及召募<lb/>
　烏合之衆以應接者功相萬也當事者圖之<lb/>
<pb n="KR3k0050_WYG_057-47a"/>
</p>
<p>
<pb n="KR3k0050_WYG_057-48a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_057-48b"/>
　大廣船雖不如大福船之便而大福船則不如大廣<lb/>
　船之堅然皆可施於開洋風濤之中而稍遇風小水<lb/>
　淺又不如蒼山之便易故凡大如樓船艨艟小如舴<lb/>
　艋海鰍以至草搬開浪艟橋八槳鷹船漁船沙船<lb/>
　之類皆可備用但海寇所恃全在于銃吾亦當以<lb/>
　銃中軍大船之前用次等船載佛郎機大銃數架<lb/>
　以鎮之兩翼中船之前亦用再次船以載銅將軍<lb/>
　大銃數十架以列之其小船亦各載鳥銃銅筒於<lb/>
<pb n="KR3k0050_WYG_057-49a"/>
　以備于四面各船編定字號每數船列為一行每一<lb/>
　陣列為數行晝則麾旗為號夜則振鼔為節此乃各<lb/>
　船大利器也若夫蜈蚣船踏輪船亦皆防海所當講<lb/>
　求者<lb/>
<pb n="KR3k0050_WYG_057-50a"/>
　按兩頭船具于大學衍義盖因海運船巨遇風懼<lb/>
　難旋轉故兩頭製舵東風則西馳南風則北走海<lb/>
　道諸船無踰其利以此衝敵則賊舟雖整可亂也<lb/>
　况用此捕盗江洋不尤便哉<lb/>
<pb n="KR3k0050_WYG_057-51a"/>
</p>
<p>
<pb n="KR3k0050_WYG_057-52a"/>
　　沿海界倭要害之地<lb/>
　沿海自廣東樂會縣接南安界起厯海條澳為文昌<lb/>
　界舖前港為會通界神應港豐盈浦為瓊州界麻頭<lb/>
　浦吕灣浦為臨髙界田禾灣為儋州界峩詐山為昌<lb/>
　化所界厯白沙營為感恩縣界大洞天小洞天為崖<lb/>
　州界牙郎澳雙洲門為凌水縣界七十二徑牙山淡<lb/>
　水灣為欽州界革水營烏雷山為靈山縣界青嬰池<lb/>
　楊梅池平江池為亷州界郡州為永安所界<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>洲為<lb/>
<pb n="KR3k0050_WYG_057-52b"/>
　康海所界潿州為錦農所界詞洲獨猪山為石城千<lb/>
　戶所界碙洲小黄程汾洲為寜川所界青聚山羅浮<lb/>
　峯為神靈衞界海凌山為雙海所界小獲山為海朗<lb/>
　所界中獲山為陽江所界大獲山為新寜縣界西雄<lb/>
　山鶚洲山為新會縣界萬斛山上川山為順徳縣界<lb/>
　石岐峯為香山縣界蛇西山大南常山為南海番禹<lb/>
　界烏沙洋為白沙巡司界九星洋為福永巡司界珊<lb/>
　瑚洲渡杯山為東莞縣界合蘭洲為大鵬所界馬鞍<lb/>
<pb n="KR3k0050_WYG_057-53a"/>
　洲為鐡岡驛界寜洲山桔洲山為惠州界記心洋為<lb/>
　平海所界徐娘山為海豐縣界大星尖山為㨗勝所<lb/>
　界吉頭峯為碣石衞界前標峯為甲子門所界陶娘<lb/>
　灣靖海嶴為靖海所界大浮山玉嶼山為潮陽縣海<lb/>
　門所界小柑山為蓬州所界大柑山為大城所界大<lb/>
　京山九猴山為饒平縣界計五千里抵福建南澳山<lb/>
　為𤣥鍾界厯侍郎洲石城嶼為銅山所界厯鴻儒嶼<lb/>
　沙<graphic n="KR1801" url="https://raw.githubusercontent.com/kanripo/KR-Gaiji/master/images/KR1801.png" mimeType="image/png"/>嶴為陸鰲所界大潵嶼璧洲山為鎮海衞界小<lb/>
<pb n="KR3k0050_WYG_057-53b"/>
　潵嶼為月港界舊浯嶼為髙浦所界嘉禾山大担山<lb/>
　為中左所界小担虎頭山為金門所界大登山小登<lb/>
　山為福全所界大捕山小捕山為永寜衞界埕埭峯<lb/>
　獺窟峯為崇武所界沙塘灣為惠安縣界<graphic n="KR3092" url="https://raw.githubusercontent.com/kanripo/KR-Gaiji/master/images/KR3092.png" mimeType="image/png"/>嶼白嶼<lb/>
　為蜂尾巡司界湄洲山為南泉寨蒲禧所界石獅峯<lb/>
　小澚峯為小海衞界埕中三江中為冲心巡司界綱<lb/>
　山王家嶼為萬安所界六湖山碧水島為鎮東衞界<lb/>
　踵門山為蕉山巡司界日嶼月嶼為梅花所界即會<lb/>
<pb n="KR3k0050_WYG_057-54a"/>
　城三波礁五虎澳為連江界下千塘四嶼為定海所<lb/>
　界花瓶為北茭巡司界飛鸞渡為寜徳縣界青山峯<lb/>
　為大金所界天千山丁家程大俞山三星山流江為<lb/>
　福寜州界計二千里抵淛江懸中峯為浦門壯士二<lb/>
　所界厯長沙門大昆山為金鄉衞界鳳凰山為平陽<lb/>
　所界銅盆山為沙園所界仙口峯飛雲渡為瑞安所<lb/>
　界大衢山海安港為海安所界霓嶴披山為寜村所<lb/>
　界黄華港為磐石衞界大巖頭為磐石後右界前山<lb/>
<pb n="KR3k0050_WYG_057-54b"/>
　䨥斗門為蒲岐所界九眼塘斗門闗為三山巡司界<lb/>
　丫髻峯為楚門所界臨門隘為隘頑所界省梅坑為<lb/>
　沙角巡司界大陳山石塘港為松門衛界金清閘西嶼<lb/>
　閘氷清閘皆朱文公所造為新河所界金沙灘鐺礁<lb/>
　為海門衞界海門港為海門前所界五嶼為桃渚所<lb/>
　界三門山為徤跳所界石浦港為前後二所界青苔<lb/>
　灣為昌國衞界小目山為爵谿所界西厨山為前倉<lb/>
　所界孝順洋白塗為大嵩所界大射山為穿山後所<lb/>
<pb n="KR3k0050_WYG_057-55a"/>
　界洛茄山長白山為中左所界大魚灣為長山巡司<lb/>
　界招寳山巾子山為定海衞界金家嶴為寜波界丘<lb/>
　家洋為慈溪界金塾浦為龍山所界松浦港為松浦<lb/>
　巡司界黄山為觀海衞界破山浦為三山所界化龍<lb/>
　浦為餘姚界臨山港為臨山衞界西海塘為上虞界<lb/>
　漁山蒙池臺為紹興三江所界鱉子山為蕭山界和<lb/>
　尚山栲門為㑹城界茶浦門為海寜所界大衢山小<lb/>
　衢山為澉浦所界扶桑山為海寜衞界西海口馬蹟<lb/>
<pb n="KR3k0050_WYG_057-55b"/>
　山北丁興殿前山淡水門為乍浦所界計二千七百<lb/>
　里抵南直𨽻三姑山為金山衛胡家港金山巡司界<lb/>
　上釣山中釣山下釣山大盤山為青村所界蒲嶴為<lb/>
　南滙所界陳錢山茶山為南蹌巡司界寳山為上海<lb/>
　界永字山分水礁海礁山綵淘港為吳淞所界浪岡<lb/>
　山顧涇港為嘉定界竺箔沙送信嘴小團沙新安沙<lb/>
　為太倉界大隂沙管家沙為崇明界福山狼山三槿<lb/>
　口為通州千户所界唐家港海門島為泰州界亂沙<lb/>
<pb n="KR3k0050_WYG_057-56a"/>
　新洋港為鹽城界開山淮河口鶯山為安東界蚄山<lb/>
　髙公島為海州所界清河口已頭河為贑榆界旬島<lb/>
　勞山島為安東界孤耆山為石臼所界計一千八百<lb/>
　里抵山東青沉峯厯胡家峯為髙港巡司界沙嘴峯<lb/>
　為靈山衞界黄埠峯為夏河寨界洋河為膠州界<lb/>
　大勞山田横島為鱉山衞界走馬峯為即墨界馬山<lb/>
　為浮山所界旬島赤島為雄崖所界浯嶼徐福山為<lb/>
　大山所界巨髙島為大嵩衞界竹島為海隅所界松<lb/>
<pb n="KR3k0050_WYG_057-56b"/>
　島莫邪島漫鷄島為靖海衞界佛島為津寜所界五<lb/>
　疊島下勞山為尋山所界歇馬墩洛口堡為成山衞<lb/>
　界海牛島為不夜城界竇家峯為百尺巖所界古陌<lb/>
　頂為威海衞界父島為金山所界新安堡戱山峯為<lb/>
　寜海衛界海鷄山為竈河寨界武家庄為馬埠寨界<lb/>
　洋山為萊州界八角島蜿蟻島為登州界劉馬窪為<lb/>
　盧洋寨界沙門島為解宋寨界單山為黄縣界桑島<lb/>
　為馬停寨界龜島為昌邑縣界歆未島為夀光界都<lb/>
<pb n="KR3k0050_WYG_057-57a"/>
　里鎮為蒲臺界青島為利津界黄島為賔州界直沽<lb/>
　口為寳坻縣界㙮山為盧龍衞界蔬萊島為中前所<lb/>
　界牛車島為中後所界孤山為中右所界向陽島羅<lb/>
　兒島為金州衛界石灘島為左所界東雲島黄駝島<lb/>
　為蓋州衞界屏風山為復州衞界鳳凰山為中左所<lb/>
　界女兒河為中屯衞右屯衞界遼河渡古寺島為廣<lb/>
　寜衞界麻田島平島為海州衞界湯站堡為鎮遼所<lb/>
　界臨江為義州界計一千三百餘里為鴨綠朝鮮界<lb/>
<pb n="KR3k0050_WYG_057-57b"/>
　總其入寇則隨風所之東北風猛則由薩摩或由五<lb/>
　島至大小琉球而視風之變北多則犯廣東東多則<lb/>
　犯福建正東風猛則由五島厯天堂官渡而視風之<lb/>
　變東北多則至烏沙門分䑸或過非山海閘門而犯<lb/>
　温州或由舟山之南而犯定海犯象山奉化犯昌國<lb/>
　犯台州正東風多則至李西嶴壁下陳錢分䑸或由<lb/>
　洋山之南而犯臨觀犯錢塘或由洋山之北而犯青<lb/>
　南犯太倉或由南沙而入大江犯𤓰儀常鎮或由大<lb/>
<pb n="KR3k0050_WYG_057-58a"/>
　洋而風歘東南也則犯淮揚登萊若在五島開洋而<lb/>
　南風方猛則趨遼陽天津防倭者以三四五月為大<lb/>
　汎九十月為小汎向之入寇者薩摩肥後長門三州<lb/>
　之賊居多其次則大隅筑前筑後博多博人善造舟<lb/>
　而豐前豐後和泉之人間亦有之乃因商于薩摩而<lb/>
　附行者也廣東列郡十分為三路髙雷亷近占城滿<lb/>
　刺諸畨烟烽稀曠東路東莞惠潮皆倭寇不時出入<lb/>
　之地而東路為尤要衝若柘林者則又東路控賊之<lb/>
<pb n="KR3k0050_WYG_057-58b"/>
　咽喉門户也無柘林是無水寨矣無水寨是無東路<lb/>
　矣瓊州四面環海東西九百里南北一千一百四十<lb/>
　里長山峻嶺三黎錯居其間而五指腹心盡為黎㨿<lb/>
　羣岡之中定安尤險稍或撤備門庭皆勍敵矣頃因<lb/>
　辛丑之亂舉兵討平事雖大定險終在夷議者欲於<lb/>
　羅活岡㨿以重兵斷其徃來戎伏噫必如是而後為<lb/>
　久安之計乎福洋烽火門寨設于福寜州所轄官井<lb/>
　埕羅浮為南北中三哨後官井添水寨則又以羅江<lb/>
<pb n="KR3k0050_WYG_057-59a"/>
　古鎮分為二哨是在烽火官井當會哨者五小埕水<lb/>
　寨設于連江所轄安鎮北茭焦山等七巡司為南北<lb/>
　中三哨是在小埕當㑹哨者三日南水寨設於莆田<lb/>
　所轄冲心蒲禧崇武等所司為三哨而文澳港則近<lb/>
　添設於平海之後是在日南當會哨者四浯嶼水寨<lb/>
　設于同安上自圍頭以抵日南下自井尾以抵銅山<lb/>
　大約當㑹哨者二銅山水寨設於漳浦北自金山以<lb/>
　接浯嶼南自梅嶺以接廣東大約當會哨者二由南<lb/>
<pb n="KR3k0050_WYG_057-59b"/>
　而哨北則銅山㑹之浯嶼浯嶼㑹之日南日南㑹之<lb/>
　小埕小埕會之烽火而北來者無不備矣由北而哨<lb/>
　南則烽火㑹之小埕小埕會之日南日南㑹之浯嶼<lb/>
　浯嶼㑹之銅山而南來者無不備矣哨道聨絡勢如<lb/>
　長蛇防禦之法其能踰此耶總計八閩之地三面當<lb/>
　海者二興泉是也一面當海者二福漳是也其要害<lb/>
　地如晉江深扈獺窟興化冲心平海龍溪海門漳浦<lb/>
　島尾南靖九龍寨溪是也然莫有如福寜之尤險者<lb/>
<pb n="KR3k0050_WYG_057-60a"/>
　三面孤懸海中如人吐舌賊入必首犯之舊寨設於<lb/>
　州東北六十里三沙海面後焦竑倡議棄徙松山今<lb/>
　必復舊而後可乎浙洋沿海舊設四總今増為四參<lb/>
　六總矣四參者杭嘉湖一寜紹一台一温一也六總<lb/>
　者定海昌國臨觀松海金盤海寜也悉其防禦之制<lb/>
　自内達外有三重焉㑹哨于陳錢分哨于馬蹟羊山<lb/>
　普陀為第一重沈家門馬墓之師為第二重總兵督<lb/>
　發兵船為第三重備至密也乃若定海者是寜紹之<lb/>
<pb n="KR3k0050_WYG_057-60b"/>
　門户舟山者又定海之外藩其地則故縣治也為里<lb/>
　者四為嶴者八十有三五榖之饒魚鹽之利可供數<lb/>
　萬人不待取給于外非若普陀諸山比也國初置昌<lb/>
　國衞於其上屯兵戍守誠至計也信國經畧海上以<lb/>
　其民孤懸徙之内地改𨽻象山識其小而未見其大<lb/>
　也蘇松為畿輔望郡濵于大海自吳淞江口以南黄<lb/>
　浦以東海壖數百里一望平坦皆賊徑道因不能禦<lb/>
　之于海致賊深入其禍慘矣今建議者曰松江之有<lb/>
<pb n="KR3k0050_WYG_057-61a"/>
　海塘而無港口者則自上海之川沙南涯華亭之青<lb/>
　村柘林凡賊所㨿以為巢穴者各設陸路把總以屯<lb/>
　守之而金山界于柘林乍浦之間尤為直浙要衝特<lb/>
　設總兵以為陸路各將之領䄂又于其中添設遊兵<lb/>
　把總一員專駐金山徃來巡哨所以北衛松江而西<lb/>
　援乍浦也至于蘇之沿海而多港口者如嘉定之呉<lb/>
　淞太倉之劉家河常熟之福山港凡賊可入者各設<lb/>
　水兵把總以堵截之至于崇明孤懸海中尤為賊所<lb/>
<pb n="KR3k0050_WYG_057-61b"/>
　必經之處特設參將以為水兵各將之領䄂而又于<lb/>
　中添設遊兵把總二員分駐行治營前二沙徃來巡<lb/>
　哨所以逺哨海洋而遮蔽港口也外内夾持水陸兼<lb/>
　備上之可以禦賊于外洋下之可以循塘而拒守亦<lb/>
　既精且宻矣乃若淮陽二郡介於江淮之間東瀕大<lb/>
　海三面隄防考其形勢起自東南蓼角嘴姚家蕩綿<lb/>
　延四百里除安豐等三十六塲俱在腹裏其為要害<lb/>
　之處乃通州也狼山也楊樹港裏河鎮也餘東餘西<lb/>
<pb n="KR3k0050_WYG_057-62a"/>
　等塲也蓼角嘴吕四場也掘港新閘港也廟灣劉家<lb/>
　庄金沙塲也其尤要者有三曰新塲為其出入至近<lb/>
　逼揚州也曰北海所為其通新閘港且有鹽艘聚泊<lb/>
　也曰廟灣為其巨鎮而通大海口也須設三把總以<lb/>
　駐之仍用陸路遊擊一員駐劄海安則東可以控狼<lb/>
　山通州海門之入而西可以捍禦揚州矣倭患之作<lb/>
　嶺嶠以北達于淮揚靡不受害而山東獨不之及者<lb/>
　豈其無意于此哉良以山東之民便鞍馬不便舟楫<lb/>
<pb n="KR3k0050_WYG_057-62b"/>
　無過海通畨之人為之嚮導接濟耳所虞者登萊突<lb/>
　出海中三面受敵且危礁暗沙不可勝數非諳練之<lb/>
　至則舟且不保何以迎敵而追擊乎故安東以北若<lb/>
　勞山赤山竹篙旱門劉公芝界八角三門沙山諸島<lb/>
　乃賊之所必泊而我之當伺者若白蓬頭槐子口橋<lb/>
　鷄鳴嶼夫人嶼金勞石倉廟淺灘亂磯乃賊之所必<lb/>
　避而我之所當逺者當事諸臣無恃其不來恃吾有<lb/>
　以備之造舟選卒練習故事將來在廟堂或修海運<lb/>
<pb n="KR3k0050_WYG_057-63a"/>
　以備不虞亦大有頼焉獨禦寇云乎哉遼東古營并<lb/>
　地也皆為沙漠花常告列迷諸部落在焉其面為滄<lb/>
　溟其餘氣為朝鮮國初設瀋陽遼陽三萬鐡嶺四衛<lb/>
　統于開元以遏北來之衝金復海蓋旅順諸軍聫屬<lb/>
　海濵以防島夷之入東北藩籬可謂固矣洪武初倭<lb/>
　奴以玩南方之心而玩遼東遼人以禦北方之法而<lb/>
　禦倭冦斬㓕無遺海氛蕩熄劉江金線島之㨗是已<lb/>
　二百年來邊備如故倭敢遽犯哉但地方千有餘里<lb/>
<pb n="KR3k0050_WYG_057-63b"/>
　馬步九萬員名止藉山海闗一路饋餉我朝北都燕<lb/>
　而逺漕江南粟又自京師達于遼陽飛輓不繼何以<lb/>
　食之此其患非渺小矣邇者登萊運米達遼甚便惜<lb/>
　未多耳愚謂國初軍屯商中之制至為精當而大壊<lb/>
　極敝司國計者當深念而亟圖之不當專責幕帥而<lb/>
　已也<lb/>
　　沿海禦寇要地<lb/>
　倭之來在海或仗我中國人為舶主比登陸又仗我<lb/>
<pb n="KR3k0050_WYG_057-64a"/>
　中國人為地主蓋倭以剽刼我中國人為利而我中<lb/>
　國奸人則徃徃以得主倭為利浙直皆然閩為甚閩<lb/>
　之泉漳尤甚禦之之法莫善於洪武初湯信國海上<lb/>
　之經畧其法自遼東山東浙直閩廣凡沿海要害處<lb/>
　咸置行都司以備倭為名而閩之五水門寨尤碩畫<lb/>
　也廢之不講久矣嘉靖癸亥甲子間二華譚公來開<lb/>
　府提督軍務與總兵戚南塘共訪求信國遺迹修復<lb/>
　之西為烽火門寨在福寜州寜徳縣地方與浙之温<lb/>
<pb n="KR3k0050_WYG_057-64b"/>
　台接壤次西為小埕在羅源連江長樂三縣地方又<lb/>
　次在南日山福清縣鎮東衛興化府地方次東為浯<lb/>
　嶼在泉州府永寜衞同安縣地方最東南為銅出寨<lb/>
　在漳州府漳浦縣鎮海衞及𤣥鍾所地方彼此接界<lb/>
　而接哨又防于海之外是最為䇿之善者漳之月港<lb/>
　向為倭之窟穴今改設海澄縣於防禦亦為得䇿矣<lb/>
　第從此更東南則廣東界而閩廣交界之所為南澳<lb/>
　澳中有柘林有金嶼臘嶼有虎嶼有獅頭嶼有鷄母<lb/>
<pb n="KR3k0050_WYG_057-65a"/>
　澳有宰猪澳有龍眼沙澳有雲蓋寺澳有清澳有深<lb/>
　澳又有許朝光新舊城山嶼在大海洋少人屯聚地<lb/>
　甚遼濶又有險可㨿近年海賊呉平曽據以叛造居<lb/>
　室起敵樓于娘娘宫澳口之前後泊艨艟巨艦于澳<lb/>
　前深處我師攻之不克頼戚將軍竭謀悉力僅能驅<lb/>
　之于廣海而其地未聞有所以經畧他時倭復來與<lb/>
　我内地賊互相結而盤㨿為閩廣間腹心肘腋患此<lb/>
　不可不逆慮謂當于五水寨之外更設一鎮即其所<lb/>
<pb n="KR3k0050_WYG_057-65b"/>
　謂新舊城所為宫室敵樓僧置而修葺分兵命將戍<lb/>
　守之地可以耕海可以漁即可省兵餉之四五或即<lb/>
　召募土著統之以能將為防海永逺計亦一䇿也又<lb/>
　若防海者以三四五月為大汎九十月為小汛而防<lb/>
　之以其時防當如五寨於海之外不當於陸於陸斯<lb/>
　無䇿矣禦倭之船當髙大髙大則我能衝壓彼彼舟<lb/>
　小不能當我也我之長技在火器在長兵在筅筅居<lb/>
　前而夾用長兵火器斯為善用長技者矣譚戚二公<lb/>
<pb n="KR3k0050_WYG_057-66a"/>
　敗之于仙遊驅出其巢穴盡殱之于廣東之界上用<lb/>
　此法也濟倭之人在士夫家之門幹在我學校中一<lb/>
　二無耻生亦或利倭之來相與將迎而羽翼之如所<lb/>
　謂程新所謂朱熙載者則軍門既嘗正法而予嘗黜<lb/>
　革其一二示警戒矣是在後來者加之意時倣循故<lb/>
　事振飭焉海氛庻可息矣<lb/>
　　禦倭夷總論<lb/>
　禦倭之䇿謹條其事之大者蓋有七焉一曰議將二<lb/>
<pb n="KR3k0050_WYG_057-66b"/>
　曰議守令三曰議兵四曰議財五曰議援六曰議守<lb/>
　七曰議防海此七議者固游談之常言而當事者所<lb/>
　易厭者也然而不可易也愚聞古之遣將者或誓于<lb/>
　軍中或誓于軍門之外或將交刃而誓所以一定其<lb/>
　制也故將者君授之制而無所制于人者也昔孫武<lb/>
　為吳將兵未試而斬隊長穰苴為齊將始出而斬監<lb/>
　軍此二子者非好殺以明威也子公伐郅支延夀欲<lb/>
　請之而不從條侯禦七國梁王數趣之而不動此二<lb/>
<pb n="KR3k0050_WYG_057-67a"/>
　子者又非執已以忤物也然且行之則以肅人心而<lb/>
　制重也故古者將之于軍如心使臂如臂使指赴湯<lb/>
　火投溝壑而無不從者誠足以制其命也而今也如<lb/>
　漬土如潰癰則敗不可收拾將與俱靡而已此最今<lb/>
　之大患也愚以為將必先有天下之識具命世之才<lb/>
　自知其足以任矣然後不辭而受之因察彼而審虚<lb/>
　實慮時當否具列其狀請少寛日月一切得以自由<lb/>
　如有不効願伏斧躓既得請矣然後卧薪席藁誓不<lb/>
<pb n="KR3k0050_WYG_057-67b"/>
　與此賊並立入忘其家出忘其身淬礪奮發天地可<lb/>
　感而金石可破也蓋三軍之志竦矣然後左援鼓右<lb/>
　援旗申衆而誓之取其不率者罪之于庭以令三軍<lb/>
　又取其甚者懸頭于門以令衆其令一新矣然後陳<lb/>
　金于廡縣格于外有士從中吐奇撫劒躍而出焉則<lb/>
　賞不踰時士皆超距作矣有將如此則其氣足以横<lb/>
　海上而目無倭夷矣軍安得不壯功安得不成故有<lb/>
　將則其他便宜皆末計也故一曰議將然將者折衝<lb/>
<pb n="KR3k0050_WYG_057-68a"/>
　于上者也而守令者保障於下者也將之所轄者廣<lb/>
　而守令之所守者專如使守令能用其民則諸郡邑<lb/>
　皆兵也否則將以賊所至而用兵兵不得不寡如使<lb/>
　守令能率其民以禦賊賊所至皆敵也否則將禦其<lb/>
　東而賊轉而西將禦其南而賊轉而北賊無端而將<lb/>
　所嚮之力有限將不得不勞兵寡而將勞立敝之道<lb/>
　也故李廣守北平而匈奴避邊魏尚為雲中守而敵<lb/>
　不敢犯龔遂為渤海而盗賊散魯恭至樂安而渠帥<lb/>
<pb n="KR3k0050_WYG_057-68b"/>
　降此其已然之效也其法莫如使部使者察東南諸<lb/>
　郡守令之宜而易置之又使天下部使者皆察其可<lb/>
　為東南者上之銓司又使諸臺諌徧察中外以請又<lb/>
　使銓司按諸察舉擇其宜而授之如賊小至則各以<lb/>
　其兵戰大至則固守其地以待能固守者與戰勝者<lb/>
　同賞賞必速玩寇者與將同罰罰必重如此則守令<lb/>
　與將同心而諸郡邑與募府同體合而為一以禦賊<lb/>
　尚何賊之不滅哉故二曰議守令愚聞之將不知兵<lb/>
<pb n="KR3k0050_WYG_057-69a"/>
　以其地與敵也兵不知教以其將與敵也今議者不<lb/>
　謂兵之不練而數欲調兵昔山東兵常調矣而無捄<lb/>
　于敗狼廣兵再調矣而無捄于敗畨土兵又調矣無<lb/>
　捄于敗而害益滋其所至如乳虎而其臨陣而鳥散<lb/>
　居則為民蠧出則長賊威故民苦調兵與被賊等以<lb/>
　其遣之不精而馭之無統也夫兵法平原曠野此用<lb/>
　衆之地也如羣鹿抗獐以多者勝道狹險要如兩鼠<lb/>
　鬭穴以勇者勝雖衆無所用也故我軍千人並進而<lb/>
<pb n="KR3k0050_WYG_057-69b"/>
　賊以數人舞刀横行稍勁其前則後皆反走千人皆<lb/>
　廢矣故兵而有制則淮隂驅市人而勝泜上兵而無<lb/>
　制苻堅以四十萬而敗于淝兵多則難制難制則易<lb/>
　敗此其明騐也故莫若練土著之兵然始練不可以<lb/>
　應卒而調兵不可以持久莫若稍减其調而徐俟其<lb/>
　練調簡則易精練久則愈習精則土著之兵益奮習<lb/>
　則調兵可以益减此始相輔而終相省也其法則分<lb/>
　責守令而總責之將非愚所能悉數也故三曰議兵<lb/>
<pb n="KR3k0050_WYG_057-70a"/>
　愚嘗思今坐困之術莫有過於兵多者方其兵之初<lb/>
　調縣縣傳送其道里之費不可勝言也所過虜掠其<lb/>
　騷動之費不可勝言也至則家給而户養之供餉益<lb/>
　繁而虜掠不息其費又不可勝言也此自竭其源者<lb/>
　也今議者不惟兵多之費而憂財之乏此所謂舛也<lb/>
　因其乏而議加賦益財此又舛之舛也昔先零之役<lb/>
　當其兵集耿中丞糴四十萬榖而不足及充國罷騎<lb/>
　兵般師不費斗榖而羗平人皆知充國屯兵之興利<lb/>
<pb n="KR3k0050_WYG_057-70b"/>
　而不知般師之省費也故調兵一而當練兵之費百<lb/>
　養調兵一而當土著之兵其費十調益减則費益省<lb/>
　以其所費者而練士何弗强也以其所省者而充費<lb/>
　何弗贍也此不加益而足財之道也故四曰議財夫<lb/>
　列地定制犬牙相入所以相衛也封疆相錯所以相<lb/>
　保也緩則相安急則相救非茍自全而已也故春秋<lb/>
　鄰國不能救則譏之桓公不能恤小則譏之此天下之<lb/>
　大誼也漢右渠之伐兩將軍異同而朝鮮幾危唐禄<lb/>
<pb n="KR3k0050_WYG_057-71a"/>
　山之變而賀蘭擁兵睢陽遂䧟此天下之大機也今<lb/>
　地壤相接而坐視勝敗令賊長驅深入而無顧忌之<lb/>
　心此甚不可長也愚以為宜特嚴其法約曰賊攻西<lb/>
　則東出鋭師擊其左賊東則亦如之賊攻南則北出<lb/>
　銳師繞其後賊北則亦如之賊攻中則左右前後各<lb/>
　出鋭師四面而起非其守地而兵先至者有異賞坐<lb/>
　視其隣之敗者與同罰則是賊腹背受敵而我多樹<lb/>
　兵也賊亦安能肆而不顧哉此是多方弭賊之道而<lb/>
<pb n="KR3k0050_WYG_057-71b"/>
　今日之要務也故五曰議援夫是援莫先于守未有<lb/>
　榦弱而枝扶者也然守必以戰而守城必以野自法<lb/>
　有陷城之誅而未嚴殘野之罰賊至則茍賦孤城而<lb/>
　棄其四禁烟焰相望號聲相聞所至蕭條郭為丘墟<lb/>
　誠有所不忍言者又安問其援乎故李牧備邊先在<lb/>
　收保而不失不能收保是資賊也後將軍燉煌先在<lb/>
　乘隧列障相聨不絶賊不敢犯使踈而可犯是自敝<lb/>
　也愚以為宜畧倣墩堡之制使民各聚為市市列為<lb/>
<pb n="KR3k0050_WYG_057-72a"/>
　堡約其道里之中使勢可相及每賊至則墩堡固守<lb/>
　而郡縣急趨而助之而又特嚴其法使四境殘甚者<lb/>
　與失城同罪則人各為戰地各為守賊入而無所得<lb/>
　其勢自困矣故六曰議守雖然此皆賊已入則守之<lb/>
　于内而其未入則禦之于海然諸將海戰而勝者常<lb/>
　十七其内地戰者敗常十八非將勇於海而怯於内<lb/>
　也其故有四士卒入海人無還心皆殊死戰無所逃<lb/>
　難一也洪艟巨艦易以凌䇿勢便二也毒藥火器且<lb/>
<pb n="KR3k0050_WYG_057-72b"/>
　戰且焚三也賊載水而飲開口待鹵勢不能持四也<lb/>
　其後不能禦賊者亦有四犯不測之險以命搏賊而<lb/>
　賞常不讐生其怠心一也海中無人易以為解二也<lb/>
　既不能賞易於姑息將不能驅三也海波不常或利<lb/>
　或否四也議者皆言益修戰具反其四失守馬蹟諸<lb/>
　山以控吳守大衢諸山以衛越守陳錢諸島以制賊<lb/>
　徃來之衝夾擊互救三道鼎峙賊不足防矣故七曰<lb/>
　議防海然愚又聞善計者當反其始詳慮者當慮其<lb/>
<pb n="KR3k0050_WYG_057-73a"/>
　終自明興以來防倭之法備矣當是時信國江夏築<lb/>
　城起自登萊至浙沿海凡五十九城費非不甚大也<lb/>
　籍民丁四之一以戍人非不甚勞也設置衞所間以<lb/>
　烽墩其故基纍然猶有存者役非不甚廣也然且為<lb/>
　之亦見倭之不可不防而制之不可不備也<lb/>
　<lb/>
　<lb/>
　<lb/>
<pb n="KR3k0050_WYG_057-73b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　圖書編卷五十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>圖書編卷六十</head> <lb/>
    <p>
<pb n="KR3k0050_WYG_060-1a"/>
欽定四庫全書<lb/>
　圖書編卷六十<lb/>
　　　　　　　　　　　　　明　章潢　撰<lb/>
<pb n="KR3k0050_WYG_060-2a"/>
</p>
<p>
<pb n="KR3k0050_WYG_060-3a"/>
</p>
<p>
<pb n="KR3k0050_WYG_060-4a"/>
</p>
<p>
<pb n="KR3k0050_WYG_060-5a"/>
</p>
<p>
<pb n="KR3k0050_WYG_060-6a"/>
　南直𨽻應天府山曰鍾山曰石頭<hi>即諸葛亮云龍盤虎踞是</hi>曰聚<lb/>
　寳<hi>上多細瑪瑙石故名</hi>曰茅山<hi>句容三峰三茅君/居第八洞天福地</hi>曰牛首<hi>二峯東西</hi>
　<hi>相對王導指曰雙天闕故又名天闕山</hi>攝山<hi>有草可以/攝生故名</hi>天開巖<hi>在攝山棲霞寺</hi>
　<hi>後</hi>曰石屋<hi>溧陽歐冶/鑄劍于此</hi>芝山<hi>溧水上有李子洞泉出沸湧相去三百步名燕洞中</hi>
　<hi>有石燕遇雨則飛晴則還落為石廣可容數千人</hi>曰定山<hi>江浦上有獅子峯下有逹摩晏坐岩</hi>
　曰峨眉<hi>六合</hi>曰古蹟雨花臺<hi>梁雲光法師講經于此感天雨花故名</hi>
　鳯陽府山曰萬嵗<hi>在皇城北城垣經其上東西有二峯東曰日精西曰月華</hi>曰鳯<lb/>
　凰<hi>治北</hi>曰荆山<hi>懷逺即卞/和採玉處</hi>曰塗山<hi>即禹㑹諸侯之所</hi>曰韭山曰<lb/>
<pb n="KR3k0050_WYG_060-6b"/>
　華盖<hi>俱定逺</hi>曰鹿鳴<hi>虹/</hi>曰八公<hi>壽州淝水之北淮水之南淮南王與八公學仙</hi>
　<hi>于此謝𤣥敗苻堅八公山草木皆兵</hi>曰大别<hi>霍/丘</hi>曰北狼<hi>䝉/城</hi>曰碧山<hi>泗州</hi>曰<lb/>
　第一<hi>盱𣅿有米芾三大字</hi>曰龜山<hi>相傳禹水鎻渦神巫支祁于此三足山西南上有絶壁下</hi>
　<hi>有重淵即其處</hi>浮山<hi>北臨淮水山下有穴去水一丈淮水泛溢其穴即髙水减其穴還低</hi>曰治<lb/>
　山<hi>天長</hi>曰相山<hi>宿/</hi>曰磬石<hi>靈/壁</hi>繡谷<hi>旴𣅿普落院南白虎坡其石岩多花木春</hi>
　<hi>口如錦繡故名</hi>響洞<hi>泗州崇福院後洞方圓丈許語響輙應</hi>
　蘇州府山曰虎丘<hi>府城西北山中有劒池千人坐石陳顧野王序有云髙不抗雲深無</hi>
　<hi>藏景卑非培塿淺異疎林路若絶而復通石將斷而更綴抑巨麗之名山大吳之勝壤也</hi>曰靈巖<lb/>
<pb n="KR3k0050_WYG_060-7a"/>
　<hi>府城西南吳王館娃宫故地舊志云下瞰太湖望洞庭兩山摘翠叢碧在白銀世界中亦宇内絶景山冇</hi>
　<hi>西施洞翫花池採藥徑及琴臺諸勝景</hi>曰穹窿<hi>府城西南舊傳赤松子食桂實石脂于此</hi>曰<lb/>
　𤣥墓山<hi>府城西南山峯四立林木葱蒨前一石屹立太湖中若畫屏然山上有萬峯寺樓閣翬蜚</hi>
　<hi>湖光掩映亦其中佳處其山之隂名至理山山勢蜿蜒前瞰湖水對峙陽山光福諸山左右夾挾山北向</hi>
　<hi>踓隆冬入山其氣盎然</hi>曰若公山<hi>府城西南山根有石如老翁立水中涸不露潦不没故名</hi>
　曰洞庭山<hi>府城西南一百三十里大湖中一名包山漢書云下有穴洞潜行水底無所不通號</hi>
　<hi>為地脉道書以為第九洞天内有角里村毛公壇</hi>曰天平曰馬鞍<hi>崑山孤峯特秀極目</hi>
　<hi>湖海無所蔽山出玲瓏石</hi>曰虞<hi>常熟越絶書巫咸所居/又傳虞仲隠此故名</hi>雪井<hi>在虞山</hi>
<pb n="KR3k0050_WYG_060-7b"/>
　古蹟姑蘇臺<lb/>
　松江府山曰鳯凰<hi>城北華亭有九峯為邑之勝此其一也</hi>干山<hi>吳干將鑄劒于</hi>
　<hi>此因名</hi>澱山<hi>澱湖中其形四面如鼉上有/浮圖下有龍洞屹立湖傍</hi>華亭谷<hi>在崑山之</hi>
　<hi>西谷有水縈繞百里出鱸魚蓴菜下通松江</hi>唳鶴灘<hi>陸機曰華亭鶴唳可復聞乎即此</hi>
　常州府山曰横曰錫<hi>恵山東峯也古銘云有錫兵天下爭無錫寜天下清</hi>曰慧<lb/>
　<hi>無錫舊名九龍山</hi>曰君<hi>江陰以春/申君名</hi>曰荆南<hi>宜/興</hi>曰張公洞<hi>其門三面</hi>
　<hi>皆飛崖峭壁惟正北一門可入嵌空邃碧有水散流石乳融結石上有唐人題刻洞中又有燒香臺仙人</hi>
　<hi>房𤣥武石風土記漢張道陵嘗脩道于此洞</hi>善卷洞<hi>在國山東南洞有二曰乾洞曰大小水洞</hi>
<pb n="KR3k0050_WYG_060-8a"/>
　<hi>舊經周幽王時洞忽自開有二巨石形常如墮洞中寛廣可坐千人周圍峭壁刻為佛像有石柱髙丈餘</hi>
　<hi>號玉柱唐張祜詩金函崇寳藏玉柱祕靈根</hi>㑹仙巖<hi>宜/興</hi>白鶴洞<hi>張公洞北</hi>
　鎮江府山曰北固曰金山<hi>此山大江環繞每大風四起勢若浮動名浮玉山冇</hi>
　<hi>裴公洞龍王池妙空巖善財石山後有孤峯鶻棲其上曰鶻山</hi>曰焦山<hi>在江中漢焦光隠此故名</hi>
　<hi>旁有海門二山金焦相望十五里有羅漢岩</hi>曰招隠<hi>相傳梁昭明太子讀書于此石案尚存下</hi>
　<hi>有招隠寺寺内有虎跑鹿跑真珠三泉及玉蘂亭</hi>曰繡毬<hi>丹/陽</hi>曰大伾<hi>金壇</hi>古蹟<lb/>
　妙髙臺<hi>在金山</hi>
　揚州府山曰甘泉城西北曰城子<hi>儀真</hi>曰孤<hi>泰興</hi>曰神居<lb/>
<pb n="KR3k0050_WYG_060-8b"/>
　<hi>髙陲</hi>曰昭陽<hi>興/化</hi>曰雲山<hi>寳/應</hi>曰天目<hi>泰/州</hi>曰摩訶<hi>如/臯</hi>曰狼<hi>通州</hi>
　淮安府山曰鉢池曰韓山<hi>沭陽信追項羽于此</hi>曰朐山<hi>海州即始皇東</hi>
　<hi>廵界</hi>曰孔望<hi>海州孔子問/官郯子登此</hi>曰羽山<hi>海州殛鯀處禹貢羽畎出此因名</hi>曰<lb/>
　葛嶧<hi>邳州禹貢嶧陽孤桐即此</hi>曰磬石<hi>泗濵浮/磬出此</hi>曰馬陵<hi>宿遷</hi>曰仙掌<lb/>
　<hi>睢寧</hi>古蹟田横國<hi>小鬲山壘石為城漢初田/横與五百人居海島即此</hi>圯橋<hi>即黄石公</hi>
　<hi>授張良素書處</hi>
　廬州府山曰雞鳴<hi>淝水所出</hi>曰四頂山<hi>俯瞰巢湖上有四峯特起亦名四頂</hi>
　<hi>山</hi>曰浮槎<hi>城東俗傳自海上浮來昔有梵/僧過而指曰此耆閣一峯也</hi>龍穴山<hi>上有</hi>
<pb n="KR3k0050_WYG_060-9a"/>
　<hi>張龍公祠</hi>曰龍眠<hi>舒城形/若卧龍</hi>曰治父<hi>廬/江</hi>曰紫芝<hi>無/為</hi>曰卧牛<hi>巢父</hi>
　<hi>許由隱此</hi>曰金庭<hi>即道書第十八福地王子喬登仙處上有金庭洞紫微王蘭二洞相連又冇杏</hi>
　<hi>花泉</hi>曰武陟<hi>六/安</hi>曰霍山<hi>霍山漢武帝南廵至盛唐以南嶽衡山逺乃移嶽神于霍山祀</hi>
　<hi>焉山頂有天池龍湫風洞嶽井試心石凌霄樹又有緑水池雖旱不乾潦不溢一名衡山</hi>曰英山<lb/>
　<hi>英山</hi>
　安慶府山曰大龍曰盛唐<hi>桐城漢武作歌</hi>曰潛山<hi>一名皖伯臺上有三峯</hi>
　<hi>二岩四洞二池山與皖公天柱三峯鼎峙層巒疊嶂為長淮之捍蔽焉</hi>曰天柱<hi>俱潛山與潛山</hi>
　<hi>連其峰最髙</hi>曰三祖山<hi>梁誌公隱居于此冇唐僧三祖禪師塔</hi>曰白雲曰司<lb/>
<pb n="KR3k0050_WYG_060-9b"/>
　空<hi>俱太湖相傳釋氏二祖傳三祖衣鉢在此山極髙峻山半有洗馬池</hi>曰靈隱<hi>宿松</hi>曰小<lb/>
　孤<hi>江北岸孤峯秀㧞與南岸山對峙如門大江之水至此隘束而出其下深險可畏上有神女廟對彭</hi>
　<hi>浪磯故俗冇小姑嫁彭郎之語</hi>曰麒麟曰鳯凰<hi>俱望/江</hi>曰石牛洞<hi>潜山</hi>曰<lb/>
　西風洞<hi>兩石壁立洞口濶五尺入内漸狹風從上出草木不生</hi>
　太平府山曰白紵<hi>本名楚山</hi>曰龍山<hi>府城南十里孟嘉落帽處</hi>曰采石<lb/>
　<hi>孛白著宫袍泛舟于此</hi>曰牛渚<hi>温嶠燃/犀即此</hi>曰靈山<hi>蕪/湖</hi>曰天門<hi>府城西南</hi>
　<hi>二山夾大江東曰博望西曰梁山對峙如門亦名峨眉山</hi>曰鳯凰<hi>繁/昌</hi>靜隱<hi>山有五峯曰碧</hi>
　<hi>雲桂月鳴磬紫氣行道又有宿猿岩噴雲泉岩</hi>七磯<hi>蕪湖</hi>
<pb n="KR3k0050_WYG_060-10a"/>
　寧國府山曰陵陽<hi>城内</hi>曰洪公<hi>寧/國</hi>曰文脊<hi>有山門連漪紫雲朝陽夕</hi>
　<hi>陽碧雲六洞</hi>曰水西<hi>涇/</hi>曰黄山<hi>太平縣南三十里黄帝浮丘煉丹于此有三十二峯</hi>
　<hi>二十六源二十四溪十八洞八大嵓李太白詩黄山四千仞三十二蓮峯</hi>曰華容<hi>旌徳</hi>曰石<lb/>
　壁<hi>峯巒對起清溪中流境最為竒絶</hi>曰石柱曰宫山<hi>南陵舊傳孔子嘗遊後人置石</hi>
　<hi>室</hi>曰射的山<lb/>
　池州府山曰齊<hi>在府城南三里山有十餘峯其髙齊等故名又有妙空武功寄隠竇雲玉</hi>
　<hi>柱有待等岩九頂圓頂華盖蓮子左史石虎等洞極為竒勝唐杜牧九日詩有江涵秋影鴈初飛之句</hi>
　曰九華<hi>青陽詳後</hi>曰中峯<hi>衆峯環列而此峯居中上睇日月下瞷雲兩清泉迸石翠霧凝</hi>
<pb n="KR3k0050_WYG_060-10b"/>
　<hi>空</hi>曰五松<hi>桐/陵</hi>曰金城<hi>石/埭</hi>曰博陽<hi>建/徳</hi>曰厯山<hi>東流西枕厯池故名</hi>
　曰半巖<hi>在齊山大小泉凢十一而半巖為勝</hi>
　徽州府山曰烏聊<hi>城内</hi>曰黄山<hi>即前/黄山</hi>曰松蘿<hi>休寧</hi>曰白嶽<lb/>
　<hi>中峯獨聳旁有懸崖小徑可慿而上絶頂有池池西有石室東北有五彩石壁狀若樓臺有飛動之勢學</hi>
　<hi>仙者多居石室中</hi>曰大鱅<hi>婺/源</hi>曰祁山<hi>祁/門</hi>曰林厯<hi>黟/</hi>曰石照<hi>績溪</hi>
　<hi>石髙二丈光可鑑物</hi>齊雲巖<hi>在白岳/正區</hi>靈岩洞<hi>在婺源縣西北一百二十里中有洞</hi>
　<hi>靈觀觀東北曰慶雲洞巖竇皆五色兩崖上有鸞鶴雲霞之象芝田靈草羅列左右西曰蓮花洞洞有大</hi>
　<hi>石室刻石像旁有羽蓋旙<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>南曰含虛洞洞有二重外徑内平有積雪臺及沉香岑</hi>芙蓉嶺<hi>婺源</hi>
<pb n="KR3k0050_WYG_060-11a"/>
　<hi>有五嶺極髙峻而芙蓉嶺尤為峻特</hi>
　廣徳州山曰横山曰石婦<hi>衆山環繞中一峯獨髙峯之巔髙二丈許如婦人狀</hi>
　<hi>舊傳謝氏女介㓗有守登山化為石藤蘿薜荔縈繞其上如衣被之象樵者莫敢採云</hi>靈山<hi>泉石</hi>
　<hi>甲于一郡上有文殊岩普賢臺羅漢洞山水合流而出淮于丁公潭邐迤數里前後有巨石平廣數十丈</hi>
　<hi>流瀑垂其上望之如織機然</hi>大洞<hi>廣數丈深不可測游者秉燭而/入有石燕羣飛乳泉滴<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>神人</hi>
　<hi>佛像棋盤鍾磬之屬皆白石天成其東洞水深不可入</hi>曰建牙伍牙<hi>建平</hi>
　和州山曰梁山<hi>城南</hi>曰雞籠<hi>以形而名道書/為四十二福地</hi>褒禪山<hi>在縣</hi>
　<hi>北出有起雲峯龍洞羅漢洞龍女泉白龜泉</hi>華陽山<hi>含山縣北上有二洞前洞游者甚衆後洞</hi>
<pb n="KR3k0050_WYG_060-11b"/>
　<hi>獨王后石遊焉有記</hi>濡須山<hi>含山縣西南與無為州七寶山對峙中有石梁鑿石通流山水險阻</hi>
　<hi>卜為控扼之雄吳據其北築塢以拒魏號濡須塢魏據其南為關以之備吳蜀號東關張孝祥詩二闕形</hi>
　<hi>勝千年壯即此</hi>
　滁州山曰琅琊<hi>州城南晉琅琊王嘗駐此因名其山谷七八里自城南行六七里至溪溪</hi>
　<hi>之源出兩峯間流為釀泉</hi>曰南岡<hi>全/椒</hi>曰石固<hi>來/安</hi>龍盤<hi>州城南上有虎上桃花澗</hi>
　<hi>偃月洞洞側皆峭刻壁</hi>
　徐州山曰彭城<hi>州東</hi>楚王山<hi>山下有楚元王墓皆赭土禹貢徐州厥貢惟土五色</hi>
　<hi>後王莽使徐州嵗貢五色土即此山也</hi>桓山<hi>山下有桓魋墓故名蘇軾遊桓山有記</hi>徐山<lb/>
<pb n="KR3k0050_WYG_060-12a"/>
　<hi>周穆王命楚伐徐偃王敗北走彭城武源山即此</hi>吕梁山<hi>下有二洪上有雲夢梁王二城</hi>碭<lb/>
　山<hi>漢髙帝微時常隱于山上有雲氣吕后與人倛求得之即此</hi>九里山<hi>東西連亘凢九里相</hi>
　<hi>傳有穴潜通琅琊王屋</hi>象山<hi>韓信伏兵與楚戰即其地上有樊噲摩旗石下有曽參井</hi>盤馬<lb/>
　山<hi>頂平無草木漢髙祖盤馬于此</hi>境山<hi>西臨泗水/有鎮有閘</hi>子房山<hi>世傳子房隠此又謂</hi>
　<hi>子房作楚歌散羽兵處</hi>雲龍山<hi>上有放鶴亭/蘇軾有記</hi>戲馬臺<hi>項羽因山築臺以觀</hi>
　<hi>戱馬後宋公劉裕九日登臺謝靈運賦詩即此</hi>廟山<hi>蕭縣白土/山稍東北</hi>戚山<hi>員聳為沛縣鎮</hi>
　微山<hi>沛縣東南</hi>東華<hi>豐縣北周亘十里多竒石矗屹五洞各幽勝</hi>
　　金陵鍾山<lb/>
<pb n="KR3k0050_WYG_060-12b"/>
　鍾山一名金陵山漢末秣陵尉蔣子文逐賊死山下<lb/>
　大帝封蔣侯大帝祖諱鍾又更名蔣山實作揚都之<lb/>
　鎮諸葛亮所謂鍾山龍蟠是也<lb/>
　　金陵諸山<lb/>
　凡過後湖必出太平門命舟行可七八里許一望渺<lb/>
　漫光映上下微風播揚文漪聿興蕩漾烟波之上莫<lb/>
　不情暢神爽若遊仙焉余間立四顧其嵳峩霄漢之<lb/>
　表王氣欝葱而峙乎東南者鍾山也疊連如屏如幃<lb/>
<pb n="KR3k0050_WYG_060-13a"/>
　在西北者幕府山也巒嶺偃蹇盤伏於地而松森其<lb/>
　上者覆舟山也挺㧞而凸出城頭殿閣參差浮屠聳<lb/>
　空者鷄鳴山也東西一帶列如懸榜者世傳臺城也<lb/>
　峻<graphic n="KR1828" url="https://raw.githubusercontent.com/kanripo/KR-Gaiji/master/images/KR1828.png" mimeType="image/png"/>冒水而出者島嶼也傍視三法司隱隱錯落雲<lb/>
　水之湄重崗叠阜遥連於其外巋然而鸞鳯峙騰然<lb/>
　而蛟龍走矣<lb/>
　　牛渚山<lb/>
　山在當塗縣北三十里山下有磯古津渡也與和州<lb/>
<pb n="KR3k0050_WYG_060-13b"/>
　横江戍相對隋師伐陳賀若弼從此而渡六朝以來<lb/>
　為屯戍之地輿地志牛渚山昔有人潜行云此處通<lb/>
　洞庭傍逹無底見金牛狀異乃怪而出<lb/>
　　牛首山<lb/>
　金陵多佳山牛首為最山據城之南初名牛頭以雙<lb/>
　峰並峙若牛角然佛書謂江表牛頭是也晉王導嘗<lb/>
　指曰此天闕也又名天闕山出鳯臺門南行十五里<lb/>
　至塘灣又南行十里度嶺又三里抵山舍西上二里<lb/>
<pb n="KR3k0050_WYG_060-14a"/>
　逹𢎞閣寺門内二井左曰白龜池右曰虎趵泉至其<lb/>
　㒹經修廊東行縁石魚貫上登觀音閣再上間有捨<lb/>
　身臺及辟支佛足跡至下兠率巖空洞上突出如屋<lb/>
　至文殊洞既而登山之背觀蕭昭明太子池徑可丈<lb/>
　餘冬夏不涸下而西至辟支洞廣差文殊石浮圖立<lb/>
　其前辟支舍利所藏處也出寺而南山路陡絶二里<lb/>
　至獻花岩石益竒麗中虚深可十步儼如堂宇相傳<lb/>
　唐髙僧嬾融嘗居其中有百鳥獻花之異岩因以名<lb/>
<pb n="KR3k0050_WYG_060-14b"/>
　今名華巖巖之南曰屯雲亭又南曰芙蓉閣閣嵌岩<lb/>
　石登其上羣峯攢蹙悉在目睫山之最佳處也北下<lb/>
　僧廬扁曰無邊風月可坐眺逺又下有軒曰無塵又<lb/>
　二里出山<lb/>
　　盧龍山<lb/>
　山在儀鳯門内與獅子山相連蜿蜒而東故名盧龍<lb/>
　山山阿有道觀因山之名山慿城瞰大江抱都邑崔<lb/>
　嵬兀起實據龍江之險由臺宇傍一徑叢樹環遶而<lb/>
<pb n="KR3k0050_WYG_060-15a"/>
　上至其巔則平脊回拱去江咫尺林木中江影掩映<lb/>
　可愛髙皇帝嘗登其上建閱江樓命學士宋濓記之<lb/>
　後復親製記一篇今樓已毁故址尚存山之西下都<lb/>
　城之外有天妃宫靜海寺亦山之麓形勢竒偉有觀<lb/>
　靜閣毘盧閣前有石磊珂岩穴相貫<lb/>
　　攝山<lb/>
　山出都城北經蔣山廟東行出姚坊門三十里入山<lb/>
　後有田疇平野度石橋而東復入山古檜長松連抱<lb/>
<pb n="KR3k0050_WYG_060-15b"/>
　夾路至棲霞寺寺殿宇皆古制殿後有石浮圖數丈<lb/>
　極精巧山千巖盤繞隨處皆鑿釋像于中飾以金碧<lb/>
　名千佛嶺山多藥草可以攝生故名山之頂極衆山<lb/>
　之髙下視江水如帶左龍江右龍潭前𤓰步真州金<lb/>
　焦二山如塊石在江中南登臨竒壯之勝叢林之古<lb/>
　無踰于此<lb/>
　　塗山<lb/>
　臨濠古跡唯塗荆二山最著圖經塗山在昔鍾離縣<lb/>
<pb n="KR3k0050_WYG_060-16a"/>
　西九十五里荆山亦在縣西八十三里二山本相聨<lb/>
　屬而淮水繞荆山之背神禹鑿開使水流二山間其<lb/>
　疏鑿之蹤具在故人思其功迄今弗能忘二山見諸<lb/>
　載記者其説多乖舛以塗山言之春秋左氏傳云禹㑹<lb/>
　諸侯於塗山杜預注云在壽春縣東北説者云今濠<lb/>
　州是也國語史記則又云禹㑹諸侯於㑹稽亦有塗<lb/>
　山吳越春秋亦以塗山在㑹稽又兼載塗山之歌應<lb/>
　劭云塗山在永興北説者云今㑹稽蕭山縣是也是<lb/>
<pb n="KR3k0050_WYG_060-16b"/>
　二説已不能歸於一致矣至於蘇鶚演義又云塗山<lb/>
　有四一㑹稽二渝州三濠州四當塗然其處皆有禹<lb/>
　跡或者遂謂禹之治水固常徧厯宇内而㑹諸侯實<lb/>
　在㑹稽之塗山柳子厚塗山銘蘇子瞻子由塗山詩<lb/>
　指在濠州者皆非是濓之存疑未决者一也以荆山<lb/>
　言之荆山楚山也楚之先王熊繹僻在荆山篳路籃<lb/>
　縷以處草莽傳至成王始盛又七傳至昭王始遷都<lb/>
　郢昭王有言曰自吾先王受封望不過江漢河非所<lb/>
<pb n="KR3k0050_WYG_060-17a"/>
　獲罪則楚之封彊可知郢即今江陵其地有荆山一<lb/>
　名景山荆故楚號也有之誠宜世則謂在濠州濠州<lb/>
　古鍾離子國與壽春密邇楚自昭王之後又厯十一<lb/>
　傳至考烈王始從都壽春韓非子所載卞和獻玉事<lb/>
　乃在厲武文三王之際昭王上接武王已越十世當<lb/>
　三王時鍾離何嘗屬楚而强謂卞和至此山耶新序<lb/>
　又謂抱玉而泣在共王之時雜記又謂在懐王及其<lb/>
　子平王之時平王乃昭王之父下距懷王九世共王<lb/>
<pb n="KR3k0050_WYG_060-17b"/>
　上至武王亦六世何至顛倒錯亂如是耶濓之存疑<lb/>
　未决者二也必欲可信塗山當稽之左氏以壽春為<lb/>
　正荆山當證諸史傳以江陵為正有謂塗山氏乃故<lb/>
　國名禹曽娶其女者别是一説與此殊不相涉也<lb/>
　　虎丘山<lb/>
　山在城西北九里又名海湧山遥望平田中一小丘<lb/>
　越絶書吳王闔閭葬虎丘山下發五都之士十萬人<lb/>
　共治葬穿土為川積壤為丘丘廣六十步水深一丈<lb/>
<pb n="KR3k0050_WYG_060-18a"/>
　五尺銅棺三重傾池六尺黄金珠玉為鳬鴈扁諸之<lb/>
　劍魚腸之干在焉<lb/>
　　靈巖山<lb/>
　山即古硯石山吳縣圖經云在縣西二十里亦名石<lb/>
　鼓山越絶書云吳人於硯石山館娃宫又云硯石去<lb/>
　姑蘇山十里闔廬養越美人於此上有兩湖吳越春<lb/>
　秋云闔廬城西有山號硯山髙三百六十丈去人烟<lb/>
　三里去吳縣西三十里上有吳館娃宫董覽吳地記<lb/>
<pb n="KR3k0050_WYG_060-18b"/>
　云吳王離宫在石鼓山越獻西施於此有琴臺在其<lb/>
　上續圖經云硯石山西有石鼓故以為名山頂有三<lb/>
　池一曰月池一曰硯池一曰翫華池雖旱不竭蓋吳<lb/>
　時所鑿也山上舊有響屧廊其下有石室今存俗傳<lb/>
　吳王囚范蠡之地又有㠛村其山出石可以為硯蓋<lb/>
　硯之名由此也吳郡志云登山見太湖諸山在銀濤<lb/>
　中亦宇内絶景<lb/>
　　皖山<lb/>
<pb n="KR3k0050_WYG_060-19a"/>
　在懷寧西十里皖伯始封之地漢地理志與潛山天<lb/>
　柱峯相連三峯鼎峙叠嶂重巒拒雲槩日登陟無由<lb/>
　東有激水冬夏懸流狀如瀑布下有九井有一石床<lb/>
　可容百人五里至三祖寺每嵗夏仲有龍水洗塔<lb/>
　　茅山<lb/>
　山有三峯最髙者為大茅峯草被之其緑如黛而茂<lb/>
　樹清泉復相映𢃄遂疾行上山二里至崇禧萬壽宫<lb/>
　其東西楚王澗自華陽洞西三水合流趨宫之前相<lb/>
<pb n="KR3k0050_WYG_060-19b"/>
　傳昔楚威王游憇於是沈靈官清縁率道士出迓宫<lb/>
　蓋梁陶貞白華陽下館入門有崇臺三級甃石堅緻<lb/>
　名拜章臺宋徽宗時物宫又有陶貞白及王逺知祠<lb/>
　逺知貞白弟子其敎所謂正法主是也出宫東行折<lb/>
　而南約五里許皆石級躋陟頗艱輿非挽不得上里<lb/>
　許舍輿而徒經朝山亭復上憇半山土地祠峯至是<lb/>
　登已四里去巔不逺殆不止於半也又上縁崖而行<lb/>
　道益峻險金壇諸山逺列雲霧竦慄不暇顧隨行函<lb/>
<pb n="KR3k0050_WYG_060-20a"/>
　童為道士各持瓦數片謂可以獲福雀躍而至若角<lb/>
　健者予哂之戒毋失足一里聖祐觀據峯之巔大茅<lb/>
　君升仙處也觀北稍上平石為天市壇道士云永樂<lb/>
　中於此五埋玉簡左稍下則龍池也池不甚廣小黑<lb/>
　龍十數游其中取視之長僅三寸昂首四足目晴爛<lb/>
　然腹有丹書而無牝牡蓋蜥蜴類也宋祥符間嘗遣<lb/>
　使醮祭緘二龍於器將獻之闕下中道風雨惟存其<lb/>
　一御製詩送之還山洪武中亦命取入宫五失其四<lb/>
<pb n="KR3k0050_WYG_060-20b"/>
　每嵗旱禱雨輙應今與山之神同著祀典重午日祀<lb/>
　山神而龍則以驚蟄皆縣官親祀下東北半里閲喜<lb/>
　客泉甃以石圓徑丈深可半尋衆鼓掌即湧沸津津<lb/>
　如散珠否則湛然山復有撫掌泉在昭明讀書臺下<lb/>
　與此泉同誠異蹟也涉澗東折數百步二碑屹立草<lb/>
　中其一宋景祐間賜觀額勅牒其一晏元獻五雲觀<lb/>
　記又東百步至華陽洞道家書謂三十六洞之八周<lb/>
　百五十里名金壇華陽之天上巨巖如削有華陽洞<lb/>
<pb n="KR3k0050_WYG_060-21a"/>
　三大字旁多昔人題名洞舊塞於泥近道士通之外<lb/>
　兩石相拒狀如掀唇後人累甃為垣以防失足而復<lb/>
　亭其上以俟游者自其左循右級俯首而入巖泉㸃<lb/>
　滴下多積水數丈泥仍塞不可以前蓋洞有五門此<lb/>
　南面之西便門也洞又東下數百步有石柱洞口偪<lb/>
　仄容僅一人予疲不能入東北道多亂石經仙人洞<lb/>
　西折厯馬迎街度石梁上元符萬壽宫宫陶貞白故<lb/>
　宅中亦有拜章臺堅緻不逮祟禧臺之右二碑刻宋<lb/>
<pb n="KR3k0050_WYG_060-21b"/>
　理宗聖徳仁祐之殿六大字并前元賜印劒環山省<lb/>
　劄登方丈茅峰當其前還崇禧已暝沈靈官開宴言<lb/>
　嵗庚戍三月之望辰刻三茅君現形大茅峯西足躡<lb/>
　祥雲金光繞身食頃而散見者幾百人或曰茅君現<lb/>
　形其衣皆雲氣所為無眉目也夜深宿方丈左室聞<lb/>
　窗外聲澎湃淜滂飄怱颺激如秋江怒濤又如大將<lb/>
　之師萬馬奔騰千里驟至予意是日熱必大雨虞其<lb/>
　妨游攬衣起徐耳之盖松風云山空人寂境乃如是<lb/>
<pb n="KR3k0050_WYG_060-22a"/>
　宜陶真白之愛聴也癸卯經茅君殿偕至方丈觀宋<lb/>
　徽宗賜元符宗師玉印方三寸許其色蒼潤文曰九<lb/>
　老仙都君印篆刻精妙非今人可及元符有法劍一<lb/>
　亦徽宗所賜二物皆鎮山之寳也出山一里入崇禧<lb/>
　觀其右王法主墓攝衣欲登而阻於行潦墓前二石<lb/>
　表猶是唐物與今之製絶異左表中斷道士續以新<lb/>
　石北折幾三里有古松千秣殿角出其中者祠宇宫<lb/>
　也宫祠三茅君道祖有唐刻石北折五里草際遺斷<lb/>
<pb n="KR3k0050_WYG_060-22b"/>
　碑一石羊二其一羊已無首碑字大數寸其僅存者<lb/>
　云宗𤣥翊敎陶隱君瘞劍之地上數百步拜貞白墓<lb/>
　敗垣荒草上老樹欲壓元劉宗師大彬刻石表之一<lb/>
　里至玉晨觀即所謂金陵地肺天下第一福地者也<lb/>
　東晉陽羲許長史父子並於此得道其前池曰雷平<lb/>
　真誥謂昔雷氏養龍之所後人譌為郭真人養龍池<lb/>
　非也池之南為伏龍岡上有唐𤣥靜先生李含光墓<lb/>
　不及登觀門列石古檜十四傳為許長史手植大逾<lb/>
<pb n="KR3k0050_WYG_060-23a"/>
　合抱紋皆左紐若出人力此可以觀造化之巧近一<lb/>
　株瘁人割其皮以去道士云左紐檜不止是三清殿<lb/>
　前凢六老君殿前凢二藏殿茅君殿後皆有其一子<lb/>
　平生見樹之竒古者惟常熟之七星檜錢塘之九里<lb/>
　松及此而已七星檜植于梁九里松植于唐壽咸遜<lb/>
　左紐下視宋元之木直孫曽耳觀東檜下有古井石<lb/>
　闌刻字已半漫剥摹讀數四逆之以意始辨其字云<lb/>
　晉許真人丹井梁天監十四年重開十六年安闌今<lb/>
<pb n="KR3k0050_WYG_060-23b"/>
　道士呼為陶公丹井豈以其重開而誤耶觀之兩廡<lb/>
　及庭古碑二十有五其間梁刻者一唐刻者六南唐<lb/>
　刻者二予所最愛則陶貞白許長史碑顔魯公𤣥靜<lb/>
　先生碑暨李陽氷篆餘皆宋刻不能悉讀登白馬老<lb/>
　君殿前有周真人池其水已涸老君象後龕仙人展<lb/>
　上公像山志稱上公髙辛時人不知其何據劉大彬<lb/>
　題板謂因漢象増飾之亦未必然也午飲方文聞法<lb/>
　堂東有陰陽井亟觀之井二穴而共一水以其氣分<lb/>
<pb n="KR3k0050_WYG_060-24a"/>
　寒燠故名道士云此許長史舊迹飲之可以愈疾<lb/>
　　齊山<lb/>
　昔人有言九華可玩而不可登齊山可登而不可玩<lb/>
　言是山竒秀藴而不外露也乃九月之三日林君約<lb/>
　遊遂入齊山寺始登玩月樓有郡人張侍御所為記<lb/>
　稍折而東寺僧引觀仙人跡跡巨而且長紋劃顯然<lb/>
　厯雲樽及穿石竇路甚險隘相與捫蘿縁薜蜿蜒而<lb/>
　上升翠微亭則林木森蔽禽鳥飛鳴廻視下界真已<lb/>
<pb n="KR3k0050_WYG_060-24b"/>
　隔塵世矣俄臨九頃洞品一人泉又百步許陟小九<lb/>
　華則羣石森立髙下參差其數與九華等故以九華<lb/>
　名少憇振衣亭直上望天門則石耳諸山厯厯如指<lb/>
　掌已而由招隱岩南越上青岩中有巒石塞道且草<lb/>
　莽蓁塞難於登陟命輿人芟草剔石石骨立見形如<lb/>
　抱磬陟岩之右經壽字岩仰視宋張時修所刻壽字<lb/>
　不爽毫髪須臾轉蕉筆岩南至妙空岩穹然空隆乳<lb/>
　溜凝結紺翠蒼緑潤如過雨妙空西上為石鼓洞洞<lb/>
<pb n="KR3k0050_WYG_060-25a"/>
　有石旁出如肺肝懸壁擊之擊然逺聞可諧絃管傍<lb/>
　有一石相去尺許其形與前石無異擊之若槁木竟<lb/>
　不知造化之逞竒於泉石若此也又西為仙人橋廣<lb/>
　僅咫尺長五之並跨兩崖膚理渾然不假人力維是<lb/>
　三者為齊山最勝後至三竒亭因問所以得名曰即<lb/>
　前石鼓洞仙人橋妙空岩三者是也宴罷欲返三泉<lb/>
　子曰去此山折而東百步許北有華蓋洞洞口石峙<lb/>
　如門其中豁然上員如蓋下平若砥可容坐數十人<lb/>
<pb n="KR3k0050_WYG_060-25b"/>
　洞形九旋由大而漸入于小如螺尾然今之華蓋殿<lb/>
　即此製也<lb/>
　　善權洞<lb/>
　由夾浦泛太湖抵宜興又六十里至善權寺寺在國<lb/>
　山東始于南齊建元蓋祝英臺之故宅也門有榜曰<lb/>
　龍巖福地行松間數百步泉上有亭翼然曰湧金小<lb/>
　憇乆之遂入寺寺唐大中十年七月所建柱礎刻字<lb/>
　猶存計年已厯千載有餘矣因名曰唐殿其制與今<lb/>
<pb n="KR3k0050_WYG_060-26a"/>
　絶異殿之四正柱凡用斗拱者二以矮柱接而長之<lb/>
　至柱中用板鋪甃如廻廊可旋繞諸所染色千年如<lb/>
　新丹青炫目不知何故僧云自建寺至今棟宇絶無<lb/>
　塵埃與蛛網粘帯相傳魯公輸子所構故顯其異云<lb/>
　傳昔創殿時雷震其處柱有字者凡二一曰詩來漢<lb/>
　一曰謝鈞計皆倒書大可徑尺非𨽻深入木裏或謂<lb/>
　二者皆雷神之名不可曉也正統周文襄來游見之<lb/>
　戱命削謝鈞計三字隨削而字隨入文襄異之乃止<lb/>
<pb n="KR3k0050_WYG_060-26b"/>
　今柱上削處猶窪鄉民恒摹搨以去云佩之可以愈<lb/>
　疾寺之後亂石離立泉交流其間數十步至小水洞<lb/>
　上飛嵓突出巉峻可二十仞而大石翼其左右其中<lb/>
　有竇形類偃月深莫可測水由是出客投以尾石輙<lb/>
　關然鳴季司空碑謂微時親見白龍騰出洞中蓋龍<lb/>
　穴云水出洞潛行石下百步乃見其一南注經寺之<lb/>
　鍾樓一東流至于寺門一自湧金亭南下與東流淮<lb/>
　至玉帯橋入于溪鄉之人資灌田甚利復由平地登<lb/>
<pb n="KR3k0050_WYG_060-27a"/>
　山計二里許西北循石磴而上至乾洞右崖有刻字<lb/>
　曰仙李巖下小洞如甃覘之無所見洞左峭壁百尺<lb/>
　一古木葉類榆其根縁壁下垂附石而出復産枝葉<lb/>
　人不知其根也前有一石蹲踞為洞之主峰左白象<lb/>
　右青獅相向而立象之形垂而獅之形則昻以炬蠟<lb/>
　照之中有玉柱髙可丈餘大六圍下圓而上鋭光㓗<lb/>
　如玉即唐張承吉所謂玉柱閟靈根者也石之白而<lb/>
　方者髙下井井儼如經畫曰仙人田瀦水尺許冬夏<lb/>
<pb n="KR3k0050_WYG_060-27b"/>
　不枯洞北有丹竈可容三釡竈之後倚壁一石石上<lb/>
　特伸一手巨而且長色白如粉指甲宛然曰米堆曰<lb/>
　鹽堆以形似名南有仙床倚壁如今僧之禪床石色<lb/>
　皆青紅黄白相錯復縁石蹬而下凢數百級則大水<lb/>
　洞在焉水勢迅奔而其流由外而入于小水洞而止<lb/>
　聲如轟雷且不盈溢不知其何受而何泄也由洞而<lb/>
　進右一長石直亘于中左之長亘者比右稍狹若為<lb/>
　洞之第二門予自外窺内洞益髙水益深左右石皆<lb/>
<pb n="KR3k0050_WYG_060-28a"/>
　碧色如肝肺倒垂者以四五百計聨屬不絶二洞上<lb/>
　下相承不爽尺寸如巍樓然亦天下一竒絶也乾洞<lb/>
　前有九斗壇山有九峯如覆斗故名梁武帝禱雨輙<lb/>
　應寺之西名國山山巔有封禪碑乃具孫浩天璽離<lb/>
　墨山空石石長十丈餘無故自立因封禪之侈以為<lb/>
　瑞寺之後有三生堂唐李蠙宋李剛李曽伯一姓而<lb/>
　皆位至宰相沈石田詩所謂一姓轉身三宰相者也<lb/>
　堂右偏石室刻碧鮮庵三大字李曽伯所書乃祝英<lb/>
<pb n="KR3k0050_WYG_060-28b"/>
　臺讀書處與梁山伯同事筆硯者舊有偃栢在寺前<lb/>
　如卧龍今已腐爛㓕跡矣寺門西有玉帯橋唐李丞<lb/>
　相舍玉帯而建者又名勝義橋李曽伯書扁寺前有<lb/>
　龍巖亭予先憇于此扁亦李曽伯所書也夷考洞之<lb/>
　得名則善卷者即舜讓天下與善卷而不受逃之深<lb/>
　山謂洞名以此予品張公善卷二洞張之綺麗雖不<lb/>
　亞善卷第卑濕而狹善卷則有張公之竒巧而雄偉<lb/>
　髙爽過之<lb/>
<pb n="KR3k0050_WYG_060-29a"/>
　　張公洞<lb/>
　游善卷之明日思為張公洞之游舟遂經東溪風逆<lb/>
　甚四十里至湖汶鎮微雨予興不可遏乘肩輿冐雨<lb/>
　東南行羣山在目蒼翠可挹五里避雨天申宫宫舊<lb/>
　名洞靈觀嘗有後唐明宗題榜及南唐韓熙載撰碑<lb/>
　今皆不存而殿宇亦已傾圯所存惟三星石門而已<lb/>
　須臾雨霽道士隨予南行至頤山舍輿而登路多草<lb/>
　莾約半里抵張公洞道士云唐仙人張果得道之所<lb/>
<pb n="KR3k0050_WYG_060-29b"/>
　予嘗覽周處風土記謂漢張道陵修仙于此而郭景<lb/>
　純亦稱陽羡有張公洞則知名洞始于道陵不以果<lb/>
　也洞面西北其周五里脣有石相距丈許又一石横<lb/>
　亘宛若門闕俯身從石級南下數十步上皆飛巖峭<lb/>
　壁嵌空邃深駭人心目莫敢端視予足弱附石小憇<lb/>
　盤旋而下又數百步洞益空豁石壁三面儼如堂宇<lb/>
　其通明處可方數丈謂之天窗雜樹蒙翳天光下垂<lb/>
　傳為吳赤烏中震霆所劈上石乳萬株異形詭狀不<lb/>
<pb n="KR3k0050_WYG_060-30a"/>
　可摹繪時有泉下滴人黙承之出洞衣㓗如故稍有<lb/>
　言其滴處遂痕歸必浣滌亦甚異也中一臺崇三丈<lb/>
　面可坐百人宋縣令趙伯津築以息游者坐飲久之<lb/>
　俯瞰㝠窅足不能措命童子秉炬先後扶携而下臺<lb/>
　南石刻張公洞福地五字道書謂天下福地七十有<lb/>
　二此其五十八也臺之下怪石紛錯欹者倚鋭而出<lb/>
　者却而後者㒹而欲仆者㧞而起者横理者端莊而<lb/>
　拱者偃者夷者將斷而復續者與石乳皆蒼緑一色<lb/>
<pb n="KR3k0050_WYG_060-30b"/>
　傅染不逮又有如笋之植如鳯之騫如獸之怒而走<lb/>
　雞而噬蓋洞之妙至此咸粹而游者亦多止是洞西<lb/>
　壁斜裂下多亂石其東一穴類洞而小人不敢入正<lb/>
　南壁下其深黑處云可通後洞出洞半里東折觀後<lb/>
　洞門石頗隘予疲極不能入又東南數百步㑹仙巖<lb/>
　孤峯側立數仞横理若鑿道士言昔有人見二叟倚<lb/>
　石遯形而入因以名巖其下空洞有泉出焉自右而<lb/>
　趨潺潺有聲極可聴一斷碑横卧草際乃元延祐四<lb/>
<pb n="KR3k0050_WYG_060-31a"/>
　年重修㑹仙亭記<lb/>
　　大洞<lb/>
　由合溪七十里入道院傾圯殊甚望之洞口呀然予<lb/>
　以日尚未暮命童子持炬并爉而入之僅數十步而<lb/>
　止竒偉異常不覺喜愕交并是夜大雨如注早起視<lb/>
　之日光燦爛山樹如沐飯畢復持炬入洞口洞口如<lb/>
　大厦四五間可容千人石乳融結四壁纍垂若峯房<lb/>
　鶴膝純白如玉青苔莓蘚雜然成章日光射洞五色<lb/>
<pb n="KR3k0050_WYG_060-31b"/>
　如繪廻光返射又如大緑金相非人世所有左之北<lb/>
　白石下垂又一石直下與下石聨屬如柱透漏竒瑰<lb/>
　形如鼇足其下平地以大石撞之轟然有聲名曰石<lb/>
　鼓進五十步稍北則横亘如列屏然若與外隔絶中<lb/>
　用白石塑觀音像以祀之乃州守鍾其所立細玩之<lb/>
　其文理縱横形如今之泥塑佛座者至此遂分為二<lb/>
　矣由西入則又𢎞敞若樓臺狀石皆削平又進則髙<lb/>
　而且窪如螺尾由漸而小西石壁有咸淳年號題名<lb/>
<pb n="KR3k0050_WYG_060-32a"/>
　墨染如新中有仙田大小十二頃疆界斬然如受巧<lb/>
　匠施工又進則一洞平削光若墨漆有白石結成如<lb/>
　雲而成象者有鍾之懸者有磬之覆者有垂若蓮者<lb/>
　又如白布數十疋絞成下垂而文理燦然者有白石<lb/>
　蹲踞名曰鹽堆堆之北有一石如人名曰賣鹽老左<lb/>
　石中央一白石長可七八尺由大而尖如人舌特伸<lb/>
　于外其上皆結成龍形首尾交互雜見者三四有龍<lb/>
　石山人題云地肺開天竅行行入洞𤣥片雲孤鶴下<lb/>
<pb n="KR3k0050_WYG_060-32b"/>
　誰見此中仙復大書靈洞二字循此深入里許懸石<lb/>
　噴雪勢欲飛墮又進則石壁横塞已若無路止一小<lb/>
　竇旋折尺餘如車谼僅可容一人名曰銅關石橋横<lb/>
　亘于上非跣足傴僂不可入予興不可遏令二童子<lb/>
　涉之則水深及腰道人曰惟久旱則無水可入某嘗<lb/>
　入其内則宛然一方丈四面純白色間桃紅若脂膏<lb/>
　玉如雉雞斑絢爛奪目昔年題咏滿壁一石垂下曰<lb/>
　石磬一石如練軃尾倒捲曰珍珠簾其左最深處為<lb/>
<pb n="KR3k0050_WYG_060-33a"/>
　大雪洞右曰小雪洞比大洞尤髙而深邃不及愈入<lb/>
　愈深土人云可通大湖昔好事者又深入十里沉黒<lb/>
　巉呀疑為罔象所遊盖不知其所窮矣予聞之怏怏<lb/>
　乃秉炬而返道人曰關外有一西洞洞口有橋横亘<lb/>
　如銅關水聲潺潺名曰仙橋髙約五尺轉折一窩曰<lb/>
　燕巢一壁方徑惟餘桂字無年月可記不知何時其<lb/>
　廣一丈有竒深可二百丈髙可一丈進數步石鏬中<lb/>
　特出一白石下垂亦如前鼇足狀石之下垂若成雲<lb/>
<pb n="KR3k0050_WYG_060-33b"/>
　者若肝聨者若肺附者若覆鍾若懸磬者仙田又一<lb/>
　二十畦其規模愈小其景愈竒不可殫述遂出至洞<lb/>
　口復命人以石撞地其聲如初真石鼓也予以東洞<lb/>
　詢諸道人道人云相傳為黄河洞非舟不可渡予命<lb/>
　童子涉之云止深二尺餘遂命輿人以竹椅由水中<lb/>
　行計其廣殺比三之二髙若倍之進數十步則石形<lb/>
　傴僂如人其色若甘草紋若未糝名曰米堆北復垂<lb/>
　一石中分而上聨輳成一堆竒怪可駭轉而北則又<lb/>
<pb n="KR3k0050_WYG_060-34a"/>
　如螺頂髙可二十丈突生白色牛頭下垂者二<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>孔<lb/>
　與角種種具存峭刻瑰譎乳膏融結千態萬狀此石<lb/>
　崖愈竒岩下有潭深不可測進八十步許為龍潭可<lb/>
　以行舟再轉則深暗無底不可入矣洞之南又一小<lb/>
　洞深廣約四丈又一小景象也僅可容十人暖如曝<lb/>
　日上下如砥可以開宴予所見洞天若華陽張公善<lb/>
　卷及齊雲雖竒巧不忝而病于淺狹獨此洞如臺閣<lb/>
　規模雄偉壯麗兼而有之斯遊竒絶可冠平生矣恨<lb/>
<pb n="KR3k0050_WYG_060-34b"/>
　生於深山僻壤遊客罕至惜哉予又恨銅關以北止<lb/>
　於口傳不及目見又笑丗人謂東洞如何觀者絶跡<lb/>
　以見人言之不足信因題石上曰江南第一洞天<lb/>
　　天平山<lb/>
　續經圖云天平山在縣西二十里巍然特髙羣峰拱<lb/>
　揖吳之鎮山也山腹有亭亭側清泉泠泠不竭所謂<lb/>
　白雲泉也自白樂天題以絶句名遂顯于世有卓筆<lb/>
　峰巾子峯五丈峯石龜照湖鑑毛魚池大小石屋蓋<lb/>
<pb n="KR3k0050_WYG_060-35a"/>
　因好事者得名吳郡志云此山在吳中最為崷崒髙<lb/>
　聳端正特立山皆竒石山半白雲泉亦為吳中第一<lb/>
　水盧志云山頂平正有望湖臺下有白雲寺宋參政<lb/>
　范魏公奏請賜名及公之先隴在焉姑蘇志云在支<lb/>
　硎南里最多竒石今按此山峯巒峭㧞石皆林立亦<lb/>
　無樹藝由以賢逹名也<lb/>
　　支硎山<lb/>
　吳地記云支硎山在縣西十五里晉支遁嘗隠此山<lb/>
<pb n="KR3k0050_WYG_060-35b"/>
　後得道乘白馬升雲而去山中有寺號曰報恩梁武<lb/>
　帝續圖經云所謂南峯中峯皆其山别峯也今名楞<lb/>
　伽山天峯中峯二院建其旁蘇州志云平石為硎山<lb/>
　有平石故因其石以支硎為號焉玉篇吳有臨硎山<lb/>
　即此是也其石室寒泉乃道林盤桓之處姑蘇志云<lb/>
　支硎山其南有石門尤竒特<lb/>
　　七十二峯<lb/>
　太湖之山發自天目迤邐至宜興入太湖融為諸山<lb/>
<pb n="KR3k0050_WYG_060-36a"/>
　湖之西北為山十有四馬跡最大又東為山四十有<lb/>
　一西洞庭最大又東為山十有七東洞庭最大馬跡<lb/>
　兩洞庭望之渺然如世外即之茂林平野閭巷井舍<lb/>
　仙宫梵宅星布棊列馬跡之北津里夫椒為大夫差<lb/>
　敗越處也西洞庭之與北渡渚黿山横山陰山秦餘<lb/>
　長沙山為大長沙之西衝山漫山為大東洞庭之東<lb/>
　武山北則餘山西南三山厥山澤山為大此其上亦<lb/>
　有居人數百家或數十家馬跡兩洞庭分峙湖中其<lb/>
<pb n="KR3k0050_WYG_060-36b"/>
　餘諸山或逺或近若浮若沉隱見出没于波濤之間<lb/>
　馬跡之西北有若積錢者曰錢堆稍東曰大㞦與錫<lb/>
　山若連而斷舟行其中曰獨山有若二鳥相向者曰<lb/>
　東鴨西鴨中有三峯稍南大墮小墮與夫椒相對而<lb/>
　差小為小椒為柆圻范蠡所嘗止也西洞庭之北貢<lb/>
　湖中有兩山相近曰大貢小貢有若五星聚曰五石<lb/>
　浮曰茆浮曰思夫山有若兩鳥飛且止者曰南鳥北<lb/>
　鳥其西兩山南北相對而不相見見即有風雷之異<lb/>
<pb n="KR3k0050_WYG_060-37a"/>
　曰大雷小雷横山之東曰干山紹山曰疃浮曰東嶽<lb/>
　西嶽世傳吳主於此置男女二嶽也其前為粥山云<lb/>
　吳山飼囚者也有若琴者曰琴山若杵曰杵山曰大<lb/>
　竹小竹與衝山近若物浮水面可見者曰長浮癩頭<lb/>
　浮殿前浮與黿山相對而差小者為龜山有二女娟<lb/>
　好相對曰謝姑有若立柱嶻嶭玉柱稍却金庭其南<lb/>
　為垓山為厯耳中髙而旁下者筆格驤首若逝者石<lb/>
　蛇有若老人立石公石虵石公石最竒與黿山龜山<lb/>
<pb n="KR3k0050_WYG_060-37b"/>
　南北相對曰鼉山山傍有小鼉若螺者青浮二鼉之<lb/>
　間若隱若見曰驚藍東洞庭之南首鋭而末岐者曰<lb/>
　箭浮若屋欹者曰王舍浮苧浮又南為白浮澤厥之<lb/>
　間有若粒浮水面者曰蒻㡌有逸于前後追而及之<lb/>
　者曰猫鼠有若碑碣横者曰石碑是為七十二然其<lb/>
　最大而名兩洞庭也<lb/>
　　莫釐峯<lb/>
　成化戊戌行至法海仰見異峯寺僧進曰是所謂莫<lb/>
<pb n="KR3k0050_WYG_060-38a"/>
　釐者也文振衣以升衆皆繼之或後或先或喘或顛<lb/>
　至絶頂而休焉天若為之寛地若為之闢西望吳興<lb/>
　渺瀰一白有若雲焉隱見天末或日下山也北望姑<lb/>
　蘇横金一𢃄人家厯厯可數有浮圖亭亭曰靈巖上<lb/>
　方也東望吳江雲水明麗㠶影出没若有若無蓋七<lb/>
　十二峯之麗三萬六千頃之竒皆一覽而在<lb/>
　　縹緲峯<lb/>
　滙三州以為澤水始大中五湖以為鎮山始尊然三<lb/>
<pb n="KR3k0050_WYG_060-38b"/>
　州之利不同而形勝亦異不厯其尊未易徧也而尊<lb/>
　莫尊縹緲峯其陽空虛無梯可至西為晉陵水最大<lb/>
　山最髙第四峯臨之特親第四峯之於縹緲猶人之<lb/>
　掉右臂北厯三嶠以由西向東踰莫釐以窺吳江秦<lb/>
　家嶺臨之最親秦家嶺之于縹緲猶人之出左臂北<lb/>
　為姑蘇城穹窿陽山或逺或近厥疆不齊砂子嶺臨<lb/>
　之最親由砂子嶺厯西湖寺躡峯之陰尢近是升峯<lb/>
　之三道也明日得第四峯之道輿舁以進踰時而造<lb/>
<pb n="KR3k0050_WYG_060-39a"/>
　厥顛游于空虛忽見大水下奔千巖莫知所在客已<lb/>
　有懼色矣居頃獲詢三州之形如螺如黛隱映煙際<lb/>
　可以意求難以形辯然東北隱起非河非虹可指者<lb/>
　靈巖浮屠也北為無錫其入最深可臆者陽羡諸山<lb/>
　也西方不究厥始<lb/>
　　率山<lb/>
　率山在予里西二十里俗呼為張公山中古為率山<lb/>
　即山海經所謂三天子鄣也鄣一作都後世失其處<lb/>
<pb n="KR3k0050_WYG_060-39b"/>
　或云績之大鄣歙之黄山乘之而遂謂其上皆有三<lb/>
　天子都又岐而二之指休寧率口上游之山為率山<lb/>
　皆非水經云浙江出三天子都在其東廬江出三天<lb/>
　子都入江彭蠡西今為率山之水山陰山陽一東一<lb/>
　西而流入于江者與古今脗合國朝禮侍朱公大同<lb/>
　嘗考知率山之為張公山矣然不知三天子都之即<lb/>
　為率山故猶以新安之江自績溪者出大鄣山巃嵸<lb/>
　山自歙者出古黟山即黄山自婺源者出吉陽章嶺<lb/>
<pb n="KR3k0050_WYG_060-40a"/>
　諸山各遡其源而不知統出于率山之一源循生其<lb/>
　下少從堪輿家得見吳文正公所著地理表云率山<lb/>
　乃江南諸山之祖長閲古經三天子都實彭浙兩江<lb/>
　之源乃斷然以吾里中所謂張公山者當之而無疑<lb/>
　而以昔所謂黟山率山大鄣者本一山也旋厯一山<lb/>
　所謂金字牌李家店者乃古僧院住山盛時游客絡<lb/>
　繹行治宿貫之區今已蕩然翳莽中惟巨石一片上<lb/>
　有三天子都刻字畫蘇蝕摹度可驗山磵兩石對峙<lb/>
<pb n="KR3k0050_WYG_060-40b"/>
　如門謂之石門又上有兩石倒跨磵上水從跨下流<lb/>
　出乃字之為仙人跨磵此正江源所自出青冽潺湲<lb/>
　捫弄乆之而去上一山至清風嶺獨石枕山相傳為<lb/>
　支磯石乃憇嶺上萬甥携酒班荆而坐周羅二第亦<lb/>
　至同飲三四行直上三天子都特出上兩圓土岡東<lb/>
　西相望相傳東為擂鼓尖西為振衣岡中擁小石岡<lb/>
　二北岡稍低舊無名岡石上巍下束壁削千仞頺然<lb/>
　有飛墜之勢據之股戰心悸不敢俯視竊為兩巨中<lb/>
<pb n="KR3k0050_WYG_060-41a"/>
　小以小為尊此即所謂三天子都也俯視萬山𦕈若<lb/>
　丘垤下至清風嶺復盤折西下半山抵靈隱庵宿焉<lb/>
　舊為靈隱院右有釋號靈隱師者飛錫駐于此以建<lb/>
　院宋時極盛而今山下休婺叢林名刹乃其屬庵也<lb/>
　旦起訪靈隱故墟度西嶺尋龍窟觀瀑布泉泉自崖<lb/>
　顛㵼下以坎坎為三井神物潛焉禱雨請汲其水即<lb/>
　應井下石壁斗絶莫能適從巔而下旦視危懼不敢<lb/>
　慿乞水者多夜徃掩所不見還至清風嶺復欲一登<lb/>
<pb n="KR3k0050_WYG_060-41b"/>
　天都衆莫從然復雲四合黟山古註以為深山多雲<lb/>
　故黟字從多從黒而謂之黟山於此益驗<lb/>
　　黄山<lb/>
　在宣歙境雄鎮東南山之陽踰百里為歙郡治其北<lb/>
　三十里為太平縣又北抵宣治二百四十里不當通<lb/>
　都大邑之衝遊者罕至今余始得遊焉山西之麓田<lb/>
　土廣衍曰焦村蓬峯丹碧稍㧞攢蹙若植圭若側弁<lb/>
　若列戈矛若芙蓉菡蓞之開雲烟晴雨晨夕萬狀繇<lb/>
<pb n="KR3k0050_WYG_060-42a"/>
　焦村南道二十五里至湯嶺上仰視羣峯猶在霄漢<lb/>
　間岡阜蟠結鑿石開逕嵁巖欹危瀑布聲訇磕如雷<lb/>
　恠石林立半壁飛泉洒巾袂當新暑凄然如秋又十<lb/>
　里憇祥符寺寺前淙流走萬石間山皆直松名杉藤<lb/>
　落莎被蓊薆蘢茸有龍泉自朱砂峯來依巖通二小<lb/>
　池上池瑩徹廣可七尺深半之毫髪可鑒泉出石底<lb/>
　纍纍如貫珠不絶氣馝馞若湯酌之甘芳蓋非他硫<lb/>
　黄泉比也明日遂試浴垢旋流出纎塵不留令人心<lb/>
<pb n="KR3k0050_WYG_060-42b"/>
　境清廓氣爽體舒相傳沉疴者澡雪立差理或然也<lb/>
　寺有南唐碑初名靈泉院宋祥符中改今額又龍池<lb/>
　距寺左三里許奔流噴薄㵼石潭中亭午照燭五色<lb/>
　璀璨誠靈物所居夜聞啼禽聲甚異若歌若詠節奏<lb/>
　疾徐名山樂鳥下山無有行寺旁近見數峯凌空僧<lb/>
　指曰天都芙蓉朱砂峯其尤髙者天都峯也上多名<lb/>
　藥採者裹糧以上三日逹峯頂余心甚欲游而鳥道<lb/>
　如綿不可乃止凢再宿寺中還至焦村之三日行三<lb/>
<pb n="KR3k0050_WYG_060-43a"/>
　十里遊翠微寺古松修篁石澗横道僧橋焉覆之屋<lb/>
　以息遊者清冷靜邃已隔塵雜余為榜曰翼然至寺<lb/>
　庭有井泉僧言此麻衣師卓錫處泉亦清美不溢不<lb/>
　涸一峯卓然獨秀直峙東南隅曰翠微峰其條支廻<lb/>
　互寺居盤中故諸峯俱隱不見明發行十五里過白<lb/>
　沙嶺徃徃攀崖壁牽蘿蔓或小木貼巖或棧而度幾<lb/>
　不容武旁臨絶壑惴惴焉不敢俯而窺又七里至絶<lb/>
　頂頂平廣倍尋方據石少休時晴雨旭霽氣象澂潔<lb/>
<pb n="KR3k0050_WYG_060-43b"/>
　環視數百里岡巒墟落厯厯可數九華緑翠若連開<lb/>
　陸焦村向所見峯皆平挹座間俄頃白雲滃起遥山<lb/>
　近海如出没海濤僅餘絶頂若乘槎于天漢中倐又<lb/>
　歛藏如掃如是者三可謂竒觀矣日暮抵寺信宿又<lb/>
　二日從村北十里登仙源觀至元中新安吳萬竹習<lb/>
　靜兹壤嘗衍易宛陵誇詡其勝予贈詩還山今竹存<lb/>
　而吳逝已乆林阜周密南列翠峯練形引年者固其<lb/>
　所哉既還憇吳宗公仲雲松樓越十日踰興嶺而南<lb/>
<pb n="KR3k0050_WYG_060-44a"/>
　所謂三十六峯者駢列舒張横絶天表衆岫叠嶺效<lb/>
　竒獻秀盡在一覽世稱黄帝與浮丘容成於此山上<lb/>
　昇改名黄山江浙諸大山所分以出<lb/>
　　君山<lb/>
　在縣治北二里枕江之濵舊名瞰江山後以春申君<lb/>
　易今名江流廻沍其下奫潾<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>溶水光如練山半有<lb/>
　亭曰松風其巔有㕔曰翠烟㕔之後有堂曰浮雲正<lb/>
　徳八年重建蘇人都穆記北向有堂曰時雨從堂而<lb/>
<pb n="KR3k0050_WYG_060-44b"/>
　右為如斯亭山之麓西向為東嶽行宫左為光孝禈<lb/>
　寺右折而西為張公祠從此而上當山正中真武廟<lb/>
　焉突然髙出跂而望之山氣青縹杳乎神明攸居而<lb/>
　靈颷顥景懷納川渠曲而阿複而蹬脊而岡層出而<lb/>
　厓叢石積比巒峯嶞秀巋然百里之巨瞻信佳勝云<lb/>
　<hi>按宋志山巔故有松風亭後易名心逺紹興間知軍趙嶲之作堂其上名曰浮逺取東坡詩江逺欲浮天</hi>
　<hi>之句</hi>
　　招隱山<lb/>
<pb n="KR3k0050_WYG_060-45a"/>
　由廣徳至寧國入招隱山洞當巔出洞前有小築左<lb/>
　昭明太子讀書臺初入卧龍洞深約六七丈廣半之<lb/>
　内一石如床可卧折而北則有玉蘂洞廣深三倍卧<lb/>
　龍空突多門覆處巉嶫如蘂然又折而北留仙洞差<lb/>
　小石頗嘉東下棲雲洞外口復圏一門門上可步行<lb/>
　洞内廣不及玉蘂中實竅窽諸洞石膚潤而堅又玲<lb/>
　瓏瑩淨云<lb/>
　　文脊山<lb/>
<pb n="KR3k0050_WYG_060-45b"/>
　寧國縣西三十里脉迤邐而落還為小山皆石成者<lb/>
　水從石洞中漈消自東南巖下啟一洞如城門廣四<lb/>
　五丈傍甃兩壁石懸突如鍾鼓是為山門洞繞入一<lb/>
　寺嵌石藏中背下一小孔為夕陽洞孔狀鱗文猶繪<lb/>
　鐫所就又隙穴種種西牖一通明寺右數百武躋陟<lb/>
　為碧雲紫雲二洞小石屯擁靉靆然别以二色西碧<lb/>
　雲形圓中尖竅而上右復啟一軒一門有石盆諸物<lb/>
　東紫雲形長兩壁麗繡有石牀諸物南越一山又為<lb/>
<pb n="KR3k0050_WYG_060-46a"/>
　漣漪洞隘<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>而深石巖上覆水暗下洞中隔山復啟<lb/>
　一洞流出石赭色瑩潤又南里許朝陽洞特廣青翠<lb/>
　交垂左半為水道右通二門上覆玲瓏石峯矗起門<lb/>
　亘巧如舞如蹲<lb/>
　　浮山<lb/>
　在桐城縣東九十里又曰浮渡山自地視之如<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>自<lb/>
　江視之如浮不峻不麗其中巖壑相屬多石石多屈<lb/>
　曲可觀其崖三百有五十其最著者三十有六其峯<lb/>
<pb n="KR3k0050_WYG_060-46b"/>
　七十有二其少南為石龍峯其峯蜿蜒如龍人行龍<lb/>
　脊上其東為陸子諸巖<hi>陸務觀有詩</hi>其巖聨緜如千步廊<lb/>
　即之纍如延之豁如謂之廊巖其南為㑹勝巖其巖<lb/>
　洞而且邃可屋可樓景象皆萃山巒翕集其東有穿<lb/>
　心巖空曠可數百武遊者出入焉又其東下為石門<lb/>
　其門綽如也又其東南為金谷巖髙而敞<hi>倍於㑹勝</hi>其上<lb/>
　有屋有塔其西南有峯千仞巋然俯江其上有兊巖<lb/>
　其西上為大通巖視諸巖尢勝者古砦有龍湫人謂<lb/>
<pb n="KR3k0050_WYG_060-47a"/>
　之天地云又有井其水淵洄不溢不涸深不可測其<lb/>
　内有浮苴壅積而生草木蓊然<hi>木今茂矣而其根猶著水上</hi>其西<lb/>
　下為張公巖其中亦有井甘而且冽又其西峯諸岩<lb/>
　<hi>巖亦有可居者</hi>中有滴水巖其上有門僅其望天日坐其中<lb/>
　泠然生寒久則毛髪俱灑矣其南下漸平曠有浮山<lb/>
　寺<hi>今廢</hi>其上多芝多蘭有桂多白石<hi>多唐宋人石刻</hi>其週五里<lb/>
　其髙三里<lb/>
　　灊嶽<lb/>
<pb n="KR3k0050_WYG_060-47b"/>
　灊嶽在潛山縣西北二十里一曰天柱山一曰灊山<lb/>
　一曰皖山漢武帝以霍嶽逺在衡山欲南狩乃移近<lb/>
　於灊山登封之故今為霍山亦以為霍嶽云然灊山<lb/>
　聳其北皖山揖其南兩山削壁如拱如輔叠嶂層巒<lb/>
　拒雲拂日空青積翠萬仞如翔<hi>逺之不見分即之不見合</hi>雪山盤<lb/>
　其東<hi>俗以為天柱山</hi>磅礴重厚如俯如集霍屏在其西巉崖<lb/>
　絶碧真若屏立是山也仰摩層霄俯瞰廣野瑰竒秀<lb/>
　麗不可名狀有峯三十有七其最竒者在灊山有天<lb/>
<pb n="KR3k0050_WYG_060-48a"/>
　柱峯其峯突出衆山之上屹然獨尊峭㧞如柱倚連<lb/>
　二峯其勢鼎峙一曰飛來其巔有巨石如人置於其<lb/>
　上一曰三台上台如麗中台如倚下台如隨其頂有<lb/>
　七星池<hi>一方一圓週不滿丈深不滿尺</hi>其傍有獅巖曰大獅曰小獅<lb/>
　其巖槎牙如座其中有洞曰司𤣥其洞空邃可容萬<lb/>
　餘武石梯差差石欄礌礌可游可止曰桃源其洞有<lb/>
　桃其花五色其實可食曰黑虎其洞如虎有煉丹上<lb/>
　山中山下山昔人丹臺在焉<hi>相傳為左慈煉丹處</hi>其東下<hi>少南</hi>有<lb/>
<pb n="KR3k0050_WYG_060-48b"/>
　真元宫有山谷水有山谷寺其在皖山有榴峰其峯<lb/>
　突然如結有獅峯其峯昻然如顧有印峰其上有石<lb/>
　如印其半有天祚宫其下有登天壇有九井其傍有<lb/>
　石床可容百人其井深不可測<hi>旱則殺一犬投其中即降雨犬亦流出</hi>
　其在雪山有雪崖崖半色垂如雪瀑布萬丈冬夏瑩<lb/>
　然如晴<hi>故又謂之晴雪</hi>其上有蓮巖有玉鏡池有芙蓉山盆<lb/>
　盂山其中有白雲巖下有石室石牀石壁石門石臼<lb/>
　石磴有丹竈其傍有石松其松如蓋松生石上不知<lb/>
<pb n="KR3k0050_WYG_060-49a"/>
　幾百年上有鬬牛石貂鼠石鸚鵡石酒甕石月牙石<lb/>
　其石如牛如鼠如鳥如甕如牙其半有藏虎巖其下<lb/>
　有太子閣<hi>昭明讀書處</hi>有廻龍橋<hi>武帝廻輦處</hi>有天柱寺其中<lb/>
　有三十六菴其最著者曰芙蓉曰中峯有仰天湖其<lb/>
　湖<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而可注可灌可沃其在霍山視灊皖若引若障<lb/>
　其山之髙七千二十丈廣二百五十四里週八百里<lb/>
　<hi>道家以為第十四山司𤣥洞府</hi>其峻如擎其起如躍其止如蟠其落<lb/>
　如踞云<lb/>
<pb n="KR3k0050_WYG_060-49b"/>
　　三祖山<lb/>
　縣東南麓曰山谷一曰三祖山為灊之支山其山上<lb/>
　有燦師㙮一其下有誌公塔七其東為真元宫白鶴<lb/>
　泉其南為山谷寺卓錫泉吳塘陂其内為涪蓊亭其<lb/>
　中多宋元人石刻其下有石宛如牛其牛卧有龍泓<lb/>
　其前有酒島<hi>在潛水之涯</hi>有簾巖有釣崖有石蛟又有峯十<lb/>
　五嶺八崖五巖八源四洞八臺四池三朝峯<hi>即天柱峯有雲</hi>
　<hi>鶴時徃來其上</hi>迎真峰天書峰丹霞峰<hi>頂有神丹/或獻如霞</hi>司命峯<hi>司命</hi>
<pb n="KR3k0050_WYG_060-50a"/>
　<hi>真人發祥所都</hi>降丹峯<hi>相傳昔人降丹/與許真人處</hi>潛陽峰<hi>在司命後上有獅子石</hi>
　麟角峯<hi>嵿最髙石</hi>萬嵗峯<hi>在玉照峯北/真元宫東</hi>排衙峯<hi>真元宫西</hi>皖伯<lb/>
　峯<hi>在天柱山下上有仙丹函</hi>天池峯<hi>皖山嵿冇定心石天印石上有丹甕巖兩相挾中如甕世</hi>
　<hi>傳皖山之嵿有丹砂人不可到夕陽斜照紅日輝映</hi>覆盆峯<hi>皖山之嵿巨頂如盤</hi>丹砂峯<lb/>
　<hi>盆峯之南世傳有丹砂人不能取中夜或獻紅光逺近皆見</hi>石函峯<hi>皖山削壁間有石函䧟于</hi>
　<hi>壁中光彩熒然</hi>斗嶺<hi>又曰大嶺在逍遥壇/岩西其上地平如</hi>趙公嶺<hi>三祖山後趙真人嘗寄岩</hi>
　<hi>下其上有下棊石試劍石</hi>金仙嶺<hi>在真元宫/後十里</hi>煉房嶺<hi>下煉丹之上中煉丹之下</hi>
　雪珠嶺<hi>中煉丹後數百步徑通仙人臺上有碎石圓净如珠</hi>石壯嶺<hi>皖山南</hi>罔嶺<lb/>
<pb n="KR3k0050_WYG_060-50b"/>
　<hi>白鹿見處</hi>九曲嶺<hi>三祖山後/其嶺曲</hi>道士崖<hi>石函峯西南逺視之如羽人端笏而立</hi>
　獅子崖<hi>天柱山下有路通天池絶頂</hi>仙桃崖<hi>下煉丹崖/壁産挑處</hi>仙女崖<hi>白水</hi>
　<hi>澗側</hi>詩崖<hi>吳塘水南崖有石曰/詩崖又曰蓮子崖</hi>白鹿巖<hi>其上有洞穴</hi>朝真巖<lb/>
　<hi>真元宫前其上有迎真亭</hi>虎頭巖<hi>真元宫東/極髙處</hi>水晶巖<hi>司𤣥洞下其巖直通蒼海</hi>
　<hi>昔有道人𤣥巖採藥見一處烟霞清絶有洞門幽曠峰巒竒特冠絶諸處真司𤣥洞天也懸崖絶隔人不</hi>
　<hi>能到</hi>焙藥巖<hi>上煉丹五里左/直人焙藥處</hi>逍遥巖<hi>上煉/丹</hi>龍吟巖<hi>灊山前</hi>
　虎嘯巖<hi>灊山側</hi>天柱源<hi>在朝天峯下乃/閭丘方逺棲處</hi>桃源<hi>昔人曽結菴其上種</hi>
　<hi>术</hi>蒔茶源<hi>下田數畝所收可以卒嵗物不外求浮人罕至山川風物如在世外</hi>白水源<lb/>
<pb n="KR3k0050_WYG_060-51a"/>
　<hi>灊西南飛瀑千丈上連藥真人芰舍衆山闈繞景物絶嘉</hi>丹霞洞<hi>灊山/後</hi>香泥洞<hi>真元</hi>
　<hi>宫殿後相傳唐明皇開元間遣使齎額時出泥其泥香</hi>劍仙洞<hi>在蓮子崖下</hi>石牛洞<lb/>
　<hi>在山谷中</hi>蓮子洞<hi>崖/邊</hi>水蓮洞<hi>中煉/丹</hi>白花洞<hi>真元宫殿前</hi>毛人洞<lb/>
　<hi>相傳夜毛人曽來聴經</hi>髙奔臺<hi>存真/菴東</hi>仙人臺<hi>白鹿崖東北廣五丈其面甚平中有</hi>
　<hi>仙人足跡</hi>定心臺<hi>灊山天池之北花峯之南方/廣數丈下臨千仞視之悚慄</hi>照陽臺<hi>皖山</hi>
　<hi>間夕陽所照光彩射空</hi>盆池<hi>皖山之頂/其池如盆</hi>天池<hi>灊山北其上垣然有天池二清瑩澄</hi>
　<hi>澈不溢不涸</hi>七星池<hi>天池北環列七池其形如水清水盈溢</hi>
　　金焦二山<lb/>
<pb n="KR3k0050_WYG_060-51b"/>
　南都東以赤山為成臯南以長淮為伊洛北以鍾山<lb/>
　為曲阜西以大江為黄河即北都據冀薊上游當燕<lb/>
　趙要㑹環蒼海博大襟河濟通流同一形勝之雄也<lb/>
　石頭城樓堞相望𤣥武湖圖籍閎深閲江樓萬象崢<lb/>
　嶸獻花巖天闕拱峙亦與北都天壽山龍翔鳯舞大<lb/>
　行峯積翠凝華玉泉湖銀河碧浪居庸關叠嶂重巒<lb/>
　同一山川之麗也猗與盛哉崶到官無幾何忽拜廣<lb/>
　西臬僉之檄戒行登舟渡江㠶揚風迅須臾抵鎮江<lb/>
<pb n="KR3k0050_WYG_060-52a"/>
　郡金焦之間泊焉維舟陟磯披襟逺覽用愜夙慕東<lb/>
　南賞心金山舊名浮玉有龍洞有妙髙臺有善財石<lb/>
　有吞海亭有日照巖而中泠泉水品稱天下第一蓋<lb/>
　其前臨滄海却倚大江獨立無朋以天為際風濤朝<lb/>
　夕吞吐魚龍淵窟盤據所謂萬川東注一島中屹者<lb/>
　也焦山或名譙山有羅漢巖有煉丹臺有桃花塢有<lb/>
　吸江亭有寳蓮閣白石粼粼髙見雲表其獨也如洪<lb/>
　濤之砥柱其對也如蒼龍之雙闕山旁二島即江漢<lb/>
<pb n="KR3k0050_WYG_060-52b"/>
　朝宗于海水道也合而觀之焦山山裹寺金山寺裹<lb/>
　山相距甚邇氣勢相抗世以並稱縁二山㧞出江心<lb/>
　岌嶪分引如兩臂狀南臨鐵甕之城北瞰𤓰步之洲<lb/>
　西接建業集慶之都東據海門天蕩之險淏淏焉㵿<lb/>
　㵿焉稽天而白者皆水也矗矗焉嵯嵯焉㧞地而青<lb/>
　者皆山也信哉乾坤勝覽乎按焦山乃漢處士焦光<lb/>
　所隱地故名光三詔不起蔡中郎贊曰猗與焦君常<lb/>
　此𤣥黙衡門之下棲遲偃息云云以其曠然天地為<lb/>
<pb n="KR3k0050_WYG_060-53a"/>
　棟宇出形入𤣥羲皇以來一人而已瘞鶴銘為此山<lb/>
　一絶石刻猶存乃華陽真逸撰上皇樵人逸少書詞<lb/>
　曰相此胎禽浮丘著經爾其何之解化惟寧云云原<lb/>
　其所書諸説不同即蘇子美山陰不見換鵝經京口<lb/>
　新傳瘞鶴銘之詩知為右軍書也金山名昉於晉建<lb/>
　或謂唐貞元間江際獲金數鎰表聞賜名宋祥符名<lb/>
　龍游主僧佛印了元者收内翰蘇文忠公所許玉帯<lb/>
　永鎮山門觀公之金焦放船詩篇則其夙躭兹寺可<lb/>
<pb n="KR3k0050_WYG_060-53b"/>
　知矣虚蜃氣浮張敬夫萬頃洪濤裏巍然閲古今在<lb/>
　元如馮海粟江流吳楚三千里山壓蓬萊第一宫雲<lb/>
　外樓臺迷鳥雀水邊鍾鼓振蛟龍夫金焦佳山水為<lb/>
　京口重而京口形勢亦為留都壃域重<lb/>
　　鎮口山川<lb/>
　京口揚㠶急渡頃刻登岸首觀善財石其石孤挺欹<lb/>
　側宛然有禮拜之狀寺僧導予西至廻廊入玉華館<lb/>
　扁曰觀瀾左右兩壁嵌名人題詠至於無隙予坐對玉<lb/>
<pb n="KR3k0050_WYG_060-54a"/>
　華峯則西南以北三面水光山色照映几席且形勢<lb/>
　環繞波濤汹湧異常真一竒觀也遂入大雄殿其西<lb/>
　則中冷泉扁曰天下第一嘗之甚佳或又以泉在江<lb/>
　中苦於汲引寺僧移置於此非原泉也未知孰是又<lb/>
　由石級轉至琉璃殿殿後有廊䕶以木欄坐觀之則<lb/>
　西之江茫然萬頃逺望諸山如抹景象頓殊又一竒<lb/>
　觀也由石級而坐坐江天閣閣之下塑關王像於其<lb/>
　中其窗臨江舉目北望則𤓰州烟大皆可屈指而風<lb/>
<pb n="KR3k0050_WYG_060-54b"/>
　㠶徃來下視一葉濤聲瀠廻愈急愈震遂登其閣則<lb/>
　錫山王問題曰江天一覽至此下望則濤聲與水勢<lb/>
　若緩而其見愈竒矣遂轉北上直登留雲亭若置身<lb/>
　雲際四面江山如指掌焉夫以萬水東注一島中立<lb/>
　丹輝碧映攬數州之竒于俛仰間而下盤魚龍之宫<lb/>
　實堪輿一極勝處也復由塔傍攀髙北下數丈自石<lb/>
　隙而入名裴公洞石碧四圍中空丈許内置僧龕中<lb/>
　肖頭陀之狀俯視江水出竒石間於石中窺見中流<lb/>
<pb n="KR3k0050_WYG_060-55a"/>
　㠶影尢為摇曳自洞門捫石而下僅可容足而石勢<lb/>
　巉岩陡絶下臨湍流不覺目眩神悚路忽中斷山僧<lb/>
　接以木棧自下而升始逹朝陽洞洞廣袤六丈許石<lb/>
　皆下垂中可坐二十餘人有游僧入定於内洞東向<lb/>
　日初出時霞光五彩如繪隨浪沉浮僧言與岱岳日<lb/>
　觀相似出洞至江堤尋石鏬秉燭俯傴而入則山皆<lb/>
　玲瓏空透以垂石則如氷溜其下而起者如笋然縱<lb/>
　横排列水流石間亦甚湍駚聞濤聲恍在數里外復<lb/>
<pb n="KR3k0050_WYG_060-55b"/>
　回數十武始出洞門轉東即盤陀石東坡與僧了縁<lb/>
　坐談處石髙數丈水流其下盤陀石稍南名曰妙空<lb/>
　岩方廣數丈石西復如廊岩又上數級乃妙髙臺東<lb/>
　坡書經處故址尚存復自中冷而西至江岸乃見石<lb/>
　排山三石削成髙數丈孤立湍流中與東善財石左<lb/>
　右若拱若揖石去山址百丈波濤洶湧聲如巨雷名<lb/>
　為龍門其勝益名於天下蓋勝在水而不在山也若<lb/>
　以此山置之於陸特一卷石耳故觀山之道有二有<lb/>
<pb n="KR3k0050_WYG_060-56a"/>
　因水之外景而増勝於此者則浙之天目徑山潤州<lb/>
　之金山是也有直自本體而稱勝者則閩中之武夷<lb/>
　台之鴈蕩休寧之齊雲是也及予返掉登玉華寺復<lb/>
　覽長江一望無際廻視金山之逶迤曲折不啻十百<lb/>
　千萬可以互照矣初九日由西門北行三里許入北<lb/>
　固寺寺之殿宇不甚𢎞麗傍有空地半畝許如砥且<lb/>
　潔望之則甘露寺之樓閣層叠如倚空中寺址有地<lb/>
　一窪甚平且曠新建一大佛殿獨居其中塗以丹粉<lb/>
<pb n="KR3k0050_WYG_060-56b"/>
　前後青松四列相雜成文真如圖畫遂出北至甘露<lb/>
　寺榜曰天下名山第一舊乃梁天監中武帝御書今<lb/>
　則宋延陵吳琚書也進寺門則廻廊環遶由漸而髙<lb/>
　製類金陵之朝天宫及巔則一亭雄據其上額曰摩<lb/>
　雲坐亭逺望則東之焦西之金如侍衛而長江一望<lb/>
　合二山之景而在目焉京口三山此其最勝歟轉而<lb/>
　西則有觀音閣週遭檻欄皆以青石極其堅固扁曰<lb/>
　靜裏乾坤西望金山青<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>一抹可謂萃景人皆知金<lb/>
<pb n="KR3k0050_WYG_060-57a"/>
　焦之勝而不知北固之尤勝予故題曰三山第一上<lb/>
　乘禪林云蓋甘露與北固雖異名而總之則北固山<lb/>
　也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_060-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
黄山三十六峯總圖<lb/>
<pb n="KR3k0050_WYG_060-58a"/>
</p>
<p>
<pb n="KR3k0050_WYG_060-59a"/>
</p>
<p>
<pb n="KR3k0050_WYG_060-60a"/>
</p>
<p>
<pb n="KR3k0050_WYG_060-61a"/>
</p>
<p>
<pb n="KR3k0050_WYG_060-62a"/>
　黄山舊名黟山當宣歙二郡界髙一千一百七十丈<lb/>
　東南屬徽之歙縣西南屬休寧縣各一百二十里東<lb/>
　北屬宣之太平縣八十里即軒轅黄帝浮丘公容成<lb/>
　子棲真之地唐天寳六月十七日勅改黄山按江南<lb/>
　諸山之大者有天目天台二山郡國志云天目山髙<lb/>
　一萬八千丈而低于黄山者何也以天目近于浙江<lb/>
　天台俯瞰滄海地勢傾下百川所歸而宣歙二郡即<lb/>
　江之上游海之濫觴也今計宣歙平地已與二山齊<lb/>
<pb n="KR3k0050_WYG_060-62b"/>
　况此山有摩天戛日之髙則浙東西宣歙池饒江信<lb/>
　等郡之山並是此山支脉諸峯積石迥如削成烟嵐<lb/>
　無際雷雨在下霞城洞室乳竇瀑布無峯不有山下<lb/>
　徃徃聞峯上仙樂之聲林澗之下巖巒之上竒蹤異<lb/>
　狀不可模寫誠神仙之窟宅也自歙郡自山口一百<lb/>
　二十里自山口至湯院又八里磴道﨑嶇不通車馬<lb/>
　按周書異記神仙傳云昔軒轅黄帝問道於廣成子<lb/>
　受胎息於容成子吐納而谷神不死獲靈丹於浮丘<lb/>
<pb n="KR3k0050_WYG_060-63a"/>
　公遂思超溟渤遊蓬萊乃告浮丘公曰願摳衣躬侍<lb/>
　修煉浮丘公曰凢擇賢而師學必精奥棲隱勝地業<lb/>
　則易成煉金成丹必假於山水山秀水正則藥乃靈<lb/>
　惟江南黟山據得其中雲凝碧漢氣冠羣山神仙止<lb/>
　焉地無葷辛境絶醒腐古木靈藥三冬不凋名花異<lb/>
　果四季皆有山髙木茂可為炭以成藥迸泉直㵼狀<lb/>
　如飛布下有靈泉清温東夏無變若能齋心潔已沐<lb/>
　浴其中飲之灌腸萬病皆愈黄帝遂命駕與容成子<lb/>
<pb n="KR3k0050_WYG_060-63b"/>
　浮丘公同遊此山山有三十六峯三十六源二十四<lb/>
　溪十二洞八巖云<lb/>
<pb n="KR3k0050_WYG_060-64a"/>
</p>
<p>
<pb n="KR3k0050_WYG_060-65a"/>
</p>
<p>
<pb n="KR3k0050_WYG_060-66a"/>
</p>
<p>
<pb n="KR3k0050_WYG_060-67a"/>
　　齊雲山<lb/>
　環休寜縣山皆平逺不足以當大觀出縣西三十里<lb/>
　至白嶽嶺山始髙峯始竒石路盤迴如線游者肩輿<lb/>
　縁梯而升至以雙絙曳前後其甚處輙下行拊背或<lb/>
　行不能步自白嶽西南行五里至桃源嶺重崖夾峙<lb/>
　上結小屋以臨風曰中和亭立亭心下視已數百仞<lb/>
　野田茅屋秩秩如畫亭下二巨石蹲伏色黧黑中有<lb/>
　白質成突晴曰石鼈塢塢傍大壑深不得其底但聞<lb/>
<pb n="KR3k0050_WYG_060-67b"/>
　水聲濺濺出草樹間曰桃花磵循磵南行里餘至獨<lb/>
　聳巖蒼然峭壁横截一山近西乃有石鏬方廣若門<lb/>
　蓋天造以通游者門首石楠一株其大數圍四顧門<lb/>
　下諸石如伏犀馴象不可狎玩入石門東南聨巖如<lb/>
　城懸石四覆勢欲飛墜其第一曰彌陀巖巖屋不踰<lb/>
　丈第二曰觀竒巖視彌陀稍劣前一石色正緑昻啄<lb/>
　而軃尾曰鸚鵡石第三曰羅漢洞稍加大焉二石龍<lb/>
　循洞門旁出鱗骨隱隱蹴之疑為石子所砌諦視之<lb/>
<pb n="KR3k0050_WYG_060-68a"/>
　石肉相粘復意其為真龍也洞深二十餘里束炬東<lb/>
　出可抵縣之藍渡溪然愈入愈狹莫敢為之導者第<lb/>
　四曰龍王巖視觀音加劣巖上飛泉洒洒落崖下如<lb/>
　雨四時不竭曰珍珠簾潴水沸散于西磵曰龍池泉<lb/>
　西巘有虎跡如泥淖所印者曰黑虎岑黑虎西行折<lb/>
　南里餘至車谼嶺其峻視白嶽倍之車谼南二里餘<lb/>
　至𤣥武觀觀後一山突起如屏倚天正立所謂齊雲<lb/>
　巖也古松數十夭矯如虬龍皆數百年物觀左一峯<lb/>
<pb n="KR3k0050_WYG_060-68b"/>
　曰右鼓右一峯曰石鐘夾屏兩峯曰輦輅皆以其形<lb/>
　名觀前溪水如帶委蛇而東為石橋以度南直觀門<lb/>
　數百步一峯挺然拔出莽蒼中不與羣山相屬曰香<lb/>
　爐峯橋西數百步髙崖中斷一小峯離立磵下曰捨<lb/>
　身崖崖西二里餘五峯差列如羣仙冠珮下天際以向<lb/>
　齊雲曰五老峯西北聞有沉香洞人跡罕至草木䝉<lb/>
　翳時有蛇虎潜其中不能徃也游者始入率以白嶽<lb/>
　髙至桃源則白嶽已在其下至車谼則桃源又下至<lb/>
<pb n="KR3k0050_WYG_060-69a"/>
　齊雲則車谼益下盖於此可以見天之髙地之迥杳<lb/>
　不知身之在何境也<lb/>
　　齊雲嵓<lb/>
　齊雲嵓為白嶽之正區羣山廻環夾衛後峯倚者為<lb/>
　輦路前峯面者為香爐大素宫端據中央鎮九霄而<lb/>
　攬四境果宜神靈之栖而非𤣥帝自相卜焉不能也<lb/>
　東去里餘惟羅漢洞與天門為竒詭此外則蜿蜒散<lb/>
　漫漸入凢塵矣白岳來自岐山二十餘里故竒詭紛然<lb/>
<pb n="KR3k0050_WYG_060-69b"/>
　交争叠競不可悉狀者惟西來為最盛由宫西踰浮<lb/>
　雲嶺下不一里峯側一石斜架有泉飛洒如縷注為<lb/>
　洗藥池者鵲橋峯也又踰里餘壁立横張盖覆穹窿<lb/>
　如堂室者紫霄崖也馴伏崖前其首軒然欲起而奔<lb/>
　者駱駝峯也崖左卓牙拖練飃颺如飛者展旗峯也<lb/>
　峯外盤螺並立如去欲留者三姑峯也西望里餘參<lb/>
　差俯仰翻聨如向人拱揖者五老峯也又踰里餘回<lb/>
　望方平如障峯半踈松行列蒼翠貼嵌丹崖如畫者<lb/>
<pb n="KR3k0050_WYG_060-70a"/>
　獨聳峯也由是西望里餘諸峯有如劒如㦸如盖如<lb/>
　鼎者雖可狀而未有名焉又踰二里餘則茅臺嶺麓<lb/>
　矣嶺麓浮沙穿石小澗清冷漾漾而流五六里乃渠<lb/>
　口焉<lb/>
　　齊雲南磵<lb/>
　晨下五老峯由獨聳塘折西里餘至南山嶺慿視兩<lb/>
　山傾峽下插深壑中而茅屋石田平林盤阻逺則亂<lb/>
　山糾結烟靄明㓕杖屨之下窈然别一洞天也迤登<lb/>
<pb n="KR3k0050_WYG_060-70b"/>
　而下幾一里舉首巖崖砑然欲飛墮左前雙峯並峙<lb/>
　中㠝一峯竒詭東向如人為望仙峯右削丹崖横理<lb/>
　深闞飛泉厯級而注如珠為玉階泉又下五里穿磈<lb/>
　縁蘿始抵平壑水聲濺濺出亘樹間為井源循磵經<lb/>
　丘及農舍少憇啜茗而出當門數峯拔地如笋四顧<lb/>
　巃嵸如城堞獨西峯窈窕入雲如髻為玉女峯北向<lb/>
　一峰方平如臺為玉臺峯左開北巖空峒如室深入<lb/>
　二十尺長廣五倍之龕榻之跡依然為佛巖予詢天<lb/>
<pb n="KR3k0050_WYG_060-71a"/>
　井所在道人指西嶺以陟穿松林塢稍東折北巨壑<lb/>
　幽陰漫目青茅蕭䬃夾徑如人長道人健步如奔鹿<lb/>
　又南陟三里逾一岡下見石溪穿林抱麓西走如虹<lb/>
　為南山磵砂石可數毛髪可鑑遡行二里行石井九<lb/>
　焉黛色深坎是固地設㝠造顧人力不能有或束如<lb/>
　甕口或圓如明月或長如海蚌或長如天塹屈曲相<lb/>
　屬如星躔炯炯泠泠可聴可玩復順流泉二里得一<lb/>
　潭焉砂漲幾平旁有瀑下如布其源不知所從來由<lb/>
<pb n="KR3k0050_WYG_060-71b"/>
　磵度峽行則不能成步崖間一石如橋横跨飛泉之<lb/>
　上為小石橋巖折北里餘突見蒼巖騰空如雲一竅<lb/>
　通明如望月為月巖直前二里又得一潭焉道人曰<lb/>
　是所謂天井也流至是陡落奔如玉龍轟如雷驚濤<lb/>
　如雪中有井口圓徑丈餘謂嵗旱有激龍者以絙百<lb/>
　丈繁鐵篆探之終不得其底上則雄崖虬木勢向下<lb/>
　窺陰翳嶮峭潭畔凝立久之心神自怖疑有神物在<lb/>
　焉乃梯崖而下轉盻周覽其源則又不知所從來矣<lb/>
<pb n="KR3k0050_WYG_060-72a"/>
　循磵以西二里許乃得第三潭流至是而夥集峽至<lb/>
　是而益嶮瀑布下懸如銀河人至是不敢近但袖手<lb/>
　仰觀而已謂是流出為靄江㑹黟溪入浙赴海夫是<lb/>
　山深入不二十里萃三潭九井之勝羣峯萬壑長林<lb/>
　夾磵前峻嶮以蔽日後幽晦以多阻春夏則百泉淮<lb/>
　漲峽徑泊没逈絶人跡杳然深䆳誠為魍魎之疆場<lb/>
　龍虎之窟宅也予嘗竊以為齊雲勝於山抑孰知其<lb/>
　水之勝有如是耶嗚呼登齊雲自白嶽而升至觀而<lb/>
<pb n="KR3k0050_WYG_060-72b"/>
　返者嵗幾千萬人至觀及紫霄五老而返者嵗幾千<lb/>
　百人自五老而至於是者嵗不一二人游跡罕及而<lb/>
　境固自竒今子幸來遊而宣之言夫豈偶哉是知物<lb/>
　之不終䝉也<lb/>
　<lb/>
　<lb/>
　<lb/>
九華山總圖<lb/>
<pb n="KR3k0050_WYG_060-73a"/>
</p>
<p>
<pb n="KR3k0050_WYG_060-74a"/>
</p>
<p>
<pb n="KR3k0050_WYG_060-75a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_060-75b"/>
　　九華山叙<lb/>
　圖必有總合之盡其大也九華自秋浦七井而來屈<lb/>
　折三十六盤過白沙嶺入邑之南界山始髙峰始竒<lb/>
　殆天造地設以壯青之形勢也其山水寺宇之名位<lb/>
　形狀俱詳各圖兹不復贅但俗傳九十九峯云者自<lb/>
　陽數之極言之未足盡其秘也大史陶文節公云萬<lb/>
　峯飛舞上青天信哉不然陳青隱先生曷云三十年<lb/>
　來遊未了也<lb/>
<pb n="KR3k0050_WYG_060-76a"/>
　　九華山<lb/>
　自青至化城約五十里許去輿就騎由九華廟行十<lb/>
　五里至西洪嶺適天氣和朗諸山拱秀左一峯最髙<lb/>
　詢輿人則枕月也右峯突起雲觀山也西洪南下有<lb/>
　山在東南兩峯間則蓮花峯也其他峰指顧類是又<lb/>
　五里至石龍口十里至山西屯中有田數十頃寛平<lb/>
　如山外而春水之漲日光掩映四山環列如黛亦竒<lb/>
　境也路東折見獨峯雙峯等列峙上華石照諸峯升<lb/>
<pb n="KR3k0050_WYG_060-76b"/>
　髙時見之經協濟祠抵橋庵日已西僧具飯飯已過<lb/>
　伏龍橋路險甚易肩輿著道袍僧㑹前引按志指諸<lb/>
　峯觀焉二里許有巨石名定心百餘步至湧泉亭山<lb/>
　泉冷冷噴流諸峯各露頂顱又二里至半霄亭自橋<lb/>
　至化城路之半也里許兩澗深絶中一路僅通人行<lb/>
　小仙橋也半里許至碧霄亭香風冉冉自山下則二<lb/>
　小僧以香爐迎十餘步過大仙橋狀如小仙橋而長<lb/>
　聞空中簫管聲則小僧又以吹迎已至望江亭則老<lb/>
<pb n="KR3k0050_WYG_060-77a"/>
　僧盡以徒衆迎前指曰西北煙霧中如練此長江也<lb/>
　登是亭見之故名又東指某天柱某雲門某二神天<lb/>
　柱北五峯拱對余問曰此五老邪僧頷之稱是經𤣥<lb/>
　覽亭路南下左折過聚仙橋懷賢亭扺化城寺則日<lb/>
　銜山矣峯巒四列横藍叠翠在在竒絶飯已出門緩<lb/>
　步老僧出觀諸名賢詩數數陳山中故事已蘇君遣<lb/>
　青衣擊門以酒至觴數舉問天色晴晦忽無星宿予<lb/>
　恐曰諸峯尚未登覽將山靈秘予耶為乞晴文禱之<lb/>
<pb n="KR3k0050_WYG_060-77b"/>
　夜宿千佛樓風聲四作翌晨二吳生携榼來則蘇君<lb/>
　不得至遣二生侍也起視雲氣漸微齋沐謁太白陽<lb/>
　明先生祠已諸峯盡出偕二生至玉香咲指諸亭禮<lb/>
　金池藏環視㙮光老僧談地藏顛末亹亹不倦東折<lb/>
　登神光嶺最髙處采五釵松望天香嶺金剛尖二生<lb/>
　啟榼酒數舉東遊晏坐岩自山根至岩五里許路九<lb/>
　轉有石甚平可坐數人足至是亦倦少憇焉題緩步<lb/>
　二字于石又五轉觀龍女泉路左有石突出狀如龍<lb/>
<pb n="KR3k0050_WYG_060-78a"/>
　頭題云龍頭石至岩巔四壁峭削岩石倒垂上有陽<lb/>
　明親書周經和尚偈卧而仰讀筆跡宛然西折一庵<lb/>
　庵内石洞長丈餘金藏修行處也庵外有舍生岩其<lb/>
　下深不可測令數人牽衣袖側身下視毛髪竦動稍<lb/>
　南一禪室懸岩南向適對外山坐牖中界境空寂二<lb/>
　生觴予予亦觴二生遣人取石芝烹以侑酒地源摘<lb/>
　茗汲泉水煎啜各嘆竒不置已登洞之顛與二生蔭<lb/>
　夜合趺坐僧環列指云此古仙此鉢盂此中峰此雲<lb/>
<pb n="KR3k0050_WYG_060-78b"/>
　門其對岩稍西而最髙者此天台他峰類是皆外峰<lb/>
　也自今光嶺而宴坐至棋盤石而北則内峰也皆拱<lb/>
　向化城晏坐岩一名東岩登是岩則内外諸峯皆在<lb/>
　几席岩額大石二方平廣如削予書千峰坐照四字<lb/>
　于上僧立鐫焉内峯之外有溪石聲括括僧曰此溪<lb/>
　經龍池而下即伏龍橋水也志載龍池者三厯數之<lb/>
　實數十焉此内池也每山一重則有溪緯其下外峯<lb/>
　有數重焉各奔連近縣來化城途所見獨髙蓮花等<lb/>
<pb n="KR3k0050_WYG_060-79a"/>
　峯與九子岩獅子行道羅漢面壁等峯不止百數皆<lb/>
　外峯之綿亘秀麗者其溪因之其外峯之二重溪流<lb/>
　直抵協濟祠同諸山之水而併入西北則驛路之五<lb/>
　溪橋水也外峯險絶游足鮮到與僧周厯内峯焉二<lb/>
　生力倦不能從峯巔上下殊險恠肩輿亦弗能就徒<lb/>
　步徃命兩人掖之由插霄峰摩空嶺觀虎洞僧云數<lb/>
　年前有僧坐此六年不出虎不入洞經讀書臺望一<lb/>
　中石乃縁蘿而下<lb/>
<pb n="KR3k0050_WYG_060-79b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　圖書編卷六十<lb/>
</p>
<p>
</p>
  </div>
</body>
</text>
</TEI>
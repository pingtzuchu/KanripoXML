<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>圖書編卷九十三</head> <lb/>
    <p>
<pb n="KR3k0050_WYG_093-1a"/>
欽定四庫全書<lb/>
　圖書編卷九十三<lb/>
　　　　　　　　　　　　　明　章潢　撰<lb/>
　　禮曹總叙<lb/>
　明則有禮樂幽則有鬼神春官宗伯掌建邦之五禮<lb/>
　實兼幽明之道也故吉禮所以仁鬼神也凶禮所以<lb/>
　仁死䘮也賔禮所以仁邦國也軍禮仁師田封役大<lb/>
　均也嘉禮仁邦國萬民而親之也春仁徳也記曰宗<lb/>
<pb n="KR3k0050_WYG_093-1b"/>
　伯之官以成仁不其合天地人鬼而一歸之仁乎歴<lb/>
　代官名職掌不齊我朝設禮部尚書即周春官大宗<lb/>
　伯卿也侍郎小宗伯也四司儀制祠祭主客精膳皆<lb/>
　其屬也凡郊廟社稷朝貢燕饗厯法樂律冠婚䘮祭<lb/>
　學校之教賔興之舉與夫醫卜佛道番夷重譯一切<lb/>
　等威名數皆其所掌雖外有太常鴻臚為之分職而<lb/>
　禮曹實總之周官大司徒大樂正此其兼之矣夫天<lb/>
　之仁天下也以春故隂陽和而萬物遂春官之仁天<lb/>
<pb n="KR3k0050_WYG_093-2a"/>
　下也以禮故神人洽而萬國寧仁豈易言哉孔子曰<lb/>
　仁者人也曰人者天地之心又曰人而不仁如禮樂<lb/>
　何周禮大宗伯以天産作隂徳以中禮防之以地産<lb/>
　作陽徳以和樂防之以禮樂合天地之化百物之産<lb/>
　以事鬼神以諧萬民以致百物孰非仁以為之本哉<lb/>
　可見萬物夥矣必生之以春萬民衆矣必教之以仁<lb/>
　職掌雖煩其本則一必如此而後可以配乎天之春<lb/>
　也否則禮樂皆虛文欲以事天享帝親萬民也難矣<lb/>
<pb n="KR3k0050_WYG_093-2b"/>
　是故論宗伯之職莫要於仁民論端本之教莫先於<lb/>
　仁身以立其本仁民以敷其教禮樂鬼神一以貫之<lb/>
　矣<lb/>
　　本朝聖制<lb/>
　洪武二年六月上讀叔孫通𫝊至兩生不肯行因謂<lb/>
　侍臣曰叔孫通雖云竊禮樂之糠粃然創制禮儀於<lb/>
　煨燼之餘以成一代之制亦可謂難矣如兩生之言<lb/>
　不無迂耶若禮樂必待百年而後可興當時朝廷之<lb/>
<pb n="KR3k0050_WYG_093-3a"/>
　禮廢矣朕聞先王之禮因宜孔子曰朞年三月必世亦<lb/>
　因時制宜之謂若謂必待百年則誠迂矣<lb/>
　八月禮部尚書陶凱等言古者人臣進膳日舉一樂<lb/>
　今擬舉行上曰古之帝王徳隆治洽熈然太和日一<lb/>
　舉樂似未為過今天下雖定人民未蘇北征將士尚<lb/>
　在暴露朕宵旰憂勤之不暇而可自為逸樂哉寢之<lb/>
　洪武四年六月命吏部尚書陶凱製宴享九奏樂章<lb/>
　成上之一曰本大初二曰仰大明三曰民生初四曰<lb/>
<pb n="KR3k0050_WYG_093-3b"/>
　品物亨五曰御六龍六曰㤗階平七曰君徳成八曰<lb/>
　聖道成九曰樂清寧上命恊音律者歌之謂侍臣曰<lb/>
　禮以道敬樂以宣和不敬不和何以為治元時古樂<lb/>
　俱廢惟淫詞艶曲更唱迭和又使外國之聲與正音<lb/>
　相雜甚者以古先帝王祀典神祗飾為舞隊諧戲殿<lb/>
　廷殊非所以道中和崇治體也今所製樂音頗恊音<lb/>
　律有和平廣大之意自今一切流俗諠譊淫䙝之樂<lb/>
　悉屏去之<lb/>
<pb n="KR3k0050_WYG_093-4a"/>
　洪武十七年六月上御奉天門諭羣臣曰治天下之<lb/>
　道禮樂二者而已若通於禮而不通於樂非所以淑<lb/>
　人心而通治道達於樂而不達於禮非所以振綱紀<lb/>
　而立大中必禮樂並行然後治化醇一或者曰有禮<lb/>
　樂不可無刑政朕觀刑政二者不過輔禮樂為治耳<lb/>
　茍為治徒務刑政而遺禮樂在上者雖有威嚴之政<lb/>
　必無和平之美在下者雖有茍免之心終無格非之<lb/>
　誠大抵禮樂者治平之膏粱刑政者救弊之藥石卿<lb/>
<pb n="KR3k0050_WYG_093-4b"/>
　等於政事間宜知此意毋徒以禮樂為虛文也<lb/>
<pb n="KR3k0050_WYG_093-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_093-5b"/>
　子曰人而不仁如禮何人而不仁如樂何<hi>游氏曰人而不仁則</hi>
　<hi>人心亡矣其如禮樂何哉言雖欲用之而禮樂不為之用也</hi>
　子曰禮云禮云玉帛云乎哉樂云樂云鐘鼓云乎哉<lb/>
　<hi>敬而將之以玉帛則為禮和而發之以鐘皷則為樂遺其本而専事其末則豈禮樂之謂哉</hi>
　周禮大司徒以五禮防萬民之偽而教之中以六樂<lb/>
　防萬民之情而教之和<lb/>
　大宗伯以天産作隂徳以中禮防之以地産作陽徳<lb/>
　以和樂防之以禮樂合天地之化百物之産以事鬼<lb/>
<pb n="KR3k0050_WYG_093-6a"/>
　神以諧萬民以致百物<lb/>
　樂記曰禮樂皆得謂之徳徳者得也是故樂之隆非<lb/>
　極音也食饗之禮非致味也清廟之瑟朱弦而疏越<lb/>
　一唱而三歎有遺音者矣大饗之禮尚𤣥酒而爼腥<lb/>
　魚大羮不和有遺味者矣是故先王之制禮樂也非<lb/>
　以極耳目口腹之欲也將以教民平好惡而反人道之<lb/>
　正也大樂必易大禮必簡樂至則無怨禮至則不争<lb/>
　揖讓而治天下者禮樂之謂也禮者殊事合敬者也<lb/>
<pb n="KR3k0050_WYG_093-6b"/>
　樂者異文合愛者也禮樂之情同故明王以相沿也<lb/>
　故事與時並名與功偕故鐘鼓管磬羽籥干戚樂之<lb/>
　器也屈伸俯仰綴兆舒疾樂之文也簠簋爼豆制度<lb/>
　文章禮之器也升降上下周旋裼襲禮之文也故知<lb/>
　禮樂之情者能作識禮樂之文者能述作者之謂聖<lb/>
　述者之謂明明聖者述作之謂也<lb/>
　孝經子曰移風易俗莫善於樂安上治民莫善於禮<lb/>
　禮者敬而已矣故敬其父則子恱敬其兄則弟恱敬<lb/>
<pb n="KR3k0050_WYG_093-7a"/>
　其君則臣悅敬一人而千萬人恱所敬者寡而恱者<lb/>
　衆此之謂要道也<lb/>
　漢書禮樂志曰六經之道同歸禮樂之用為急　說<lb/>
　者因班固此言謂易以道禮樂之原書以道禮樂之<lb/>
　實詩以道禮樂之志春秋以道禮樂之分<lb/>
　歐陽脩曰三代而上治出於一而禮樂達於天下三<lb/>
　代而下治出於二而禮樂為虛名<lb/>
　周子曰禮理也樂和也隂陽理而後和君君臣臣父<lb/>
<pb n="KR3k0050_WYG_093-7b"/>
　父子子夫夫婦婦萬物各得其理然後和故禮先而<lb/>
　樂後山谷黄氏曰禮樂者聖人所以節文仁義至於<lb/>
　大成者也修之身立於天下一法也一物也樂由天<lb/>
　作禮以地制夫範圍天地非聖人孰能之惟聖人能<lb/>
　遂萬物之宜通天下之志萬物皆得宜禮之實也天<lb/>
　下皆得志樂之實也董生王吉劉向所論葢欲用先<lb/>
　王之禮樂宜於世者以教化民此與聖人之言不悖<lb/>
　孔子所論孟公綽卞莊子之徒葢或過或不及非以<lb/>
<pb n="KR3k0050_WYG_093-8a"/>
　禮樂節文之則不可以為成人如孟子所論合矣聖<lb/>
　人者知人之根本材器故其用禮樂也知變成之道<lb/>
　與天地同流故鐘鼓之間而與天地同和爼豆之間<lb/>
　而與天地同節後世不本之心術故肝膽楚越也而<lb/>
　况於禮樂乎<lb/>
　程子曰禮樂大矣然於進退之間已得性情之正<lb/>
　五峯胡氏曰等級至嚴也失禮樂則不威山河至險<lb/>
　也失禮樂則不固禮乎樂乎天下所日用不可以造<lb/>
<pb n="KR3k0050_WYG_093-8b"/>
　次顛沛廢焉者乎<lb/>
　北溪陳氏曰禮樂不是判然兩物不相干涉禮只是<lb/>
　箇序樂只是箇和纔有序便順而和失序便乖戾而<lb/>
　不和如父子君臣夫婦兄弟所以相戕相賊相怨相<lb/>
　仇如彼其不和者都縁先無箇父子君臣夫婦兄弟<lb/>
　之禮無親義序别便如此<lb/>
　北溪陳氏曰禮樂有本有文禮只是中樂只是和中<lb/>
　和是禮樂之本然本與文二者不可闕一禮之文如<lb/>
<pb n="KR3k0050_WYG_093-9a"/>
　爼豆玉帛之類樂之文如聲音節奏之類是有這中<lb/>
　和而文以玉帛爼豆與聲音節奏方成禮樂<lb/>
　禮樂須就心上論禮只是箇恭敬底意樂只是箇和<lb/>
　樂底意本是裏靣有此敬與和底意然此意何自而<lb/>
　見須於賔客祭祀時將之以玉帛寓之於籩豆播之<lb/>
　於聲音節奏間如此則内外本末相副方成禮樂<lb/>
　禮樂無所不在所謂明則有禮樂幽則有鬼神如何<lb/>
　離得如盗賊至無道亦須上下有統屬此便是禮底<lb/>
<pb n="KR3k0050_WYG_093-9b"/>
　意纔有統屬便自相聽從相睦這便是樂底意又如<lb/>
　行路人兩箇同行纔存箇長少次序長先少後便相<lb/>
　和順而無争其所以有争鬭之心皆縁是無箇少長<lb/>
　之序先自亂了安得有和順底意○人徒見升降裼<lb/>
　襲有類乎美觀鏗鏗節奏有近乎末節以為禮樂若<lb/>
　無益於人者抑不知釋囘増美皆由於禮器之大備<lb/>
　而好善聽過皆本於樂節之素明禮以治躬則莊敬<lb/>
　不期而自肅樂以治心則鄙詐不期而自消葢接於<lb/>
<pb n="KR3k0050_WYG_093-10a"/>
　視聽者所以養其耳目而非以娛其耳目形於舞蹈<lb/>
　者所以導其血氣而非以亂其血氣則禮樂之用可<lb/>
　知矣<lb/>
　西山真氏曰敬者禮之本制度威儀者禮之文和者<lb/>
　樂之本鐘鼔管磬者樂之文禮樂二者闕一不可記<lb/>
　曰樂由陽來禮由隂作天髙地下萬物𣪚殊而禮制<lb/>
　行焉<hi>天尊於上地卑於下萬物散殊有大有小此即制之所由起葢禮主乎别故也</hi>流而不<lb/>
　息合同而化而樂興焉<hi>隂陽二氣流行於天地之間未嘗止息二氣合而化生萬</hi>
<pb n="KR3k0050_WYG_093-10b"/>
　<hi>物此樂之所由興葢樂主和故也所謂隂陽二氣者日月雷霆風雨寒暑之類皆是二氣和合方能生成</hi>
　<hi>萬物</hi>故禮屬隂<hi>凡天地間道理一定/而不可易者皆屬隂</hi>樂屬陽<hi>凡天地間流行運轉</hi>
　<hi>者皆屬陽</hi>禮樂之不可闕一如隂陽之不可偏勝<hi>一嵗之間寒暑</hi>
　<hi>之相易雨露霜雪之相濟方能氣候和平物遂其生陽太勝則亢而為旱隂太勝則濫而為水有隂無陽</hi>
　<hi>則物不生有陽無隂則生不成</hi>禮勝則離以其太嚴而不通乎人情<lb/>
　故離而難合樂勝則流以其太和而無所限節則流<lb/>
　蕩忘返所以有禮須用有樂有樂須用有禮此禮樂<lb/>
　且是就性情上說然精粗本末亦初無二理○禮中<lb/>
<pb n="KR3k0050_WYG_093-11a"/>
　有樂<hi>言嚴肅之中有自然之和此即是禮中之樂</hi>樂中有禮<hi>言和樂之中有自然之節</hi>
　<hi>此即是樂中之禮</hi>朱文公謂嚴而㤗<hi>此即禮/中有樂</hi>和而節<hi>此即樂中有禮</hi>
　　禮樂總論<lb/>
　禮樂切身斯須不可離也斯須離之則耳目瞶毦視<lb/>
　聽失職手足痿痺痛癢不相闗矣禮樂可以斯須離<lb/>
　之哉嘗誦孔子禮云之言固知玉帛鐘鼓不足以盡<lb/>
　禮樂欲求其所謂本焉不可得也因㑹通人而不仁<lb/>
　其如禮樂何始豁然省焉仁即其本矣乎仁則禮樂<lb/>
<pb n="KR3k0050_WYG_093-11b"/>
　不待外求隨其儀度之交錯莫非至敬之文而觸目<lb/>
　皆𤣥黄也隨其聲音之鏗鏘莫非太和之響而盈耳<lb/>
　皆笙簧也有本焉故也否則不仁已非人矣雖有玉<lb/>
　帛鐘鼓而虎皮羊質瓦缶雷鳴禮樂云乎哉葢人之<lb/>
　為人而與禽獸異者以其有禮樂之道也而人之所<lb/>
　以為人者以其仁也試觀七尺之軀内而五臟六腑<lb/>
　外而四肢百骸活潑潑地參兩儀而靈萬物者以其<lb/>
　有此生理流通貫徹故血肉之軀皆活物也孔子曰<lb/>
<pb n="KR3k0050_WYG_093-12a"/>
　仁者人也孟子曰仁人心也與生俱生與形俱形非<lb/>
　仁而何惟以仁存其心焉則視聽言動恊其則喜怒<lb/>
　哀樂中其節作止語黙合其宜脉絡貫通形神俱融<lb/>
　而太和之氣充滿於一身矣無體之禮無聲之樂惟<lb/>
　仁人能實有諸已所以不待三千三百為之等殺而<lb/>
　身即為度也不待六律六吕為之節奏而聲即為律<lb/>
　也仁豈離於須臾之頃耶斯人離也不獨一身為然<lb/>
　凡君臣父子夫婦長幼朋友之倫莫非仁道之浃洽<lb/>
<pb n="KR3k0050_WYG_093-12b"/>
　也故此身之所應接其分秩然其情藹然亦孰非禮<lb/>
　樂以為之節宣哉然論禮樂者莫不曰天髙地下萬<lb/>
　物散殊而禮制興焉流而不息合同而化而樂行焉<lb/>
　盈天地間莫非禮樂人雖滿腔皆惻隱之心焉其如<lb/>
　天地之禮樂何是又不識仁即天地生物之心物各<lb/>
　得其理而和即天地之禮樂也况仁者天地萬物為<lb/>
　一體一物失序即非禮也一物違和即非樂也此心<lb/>
　其能忍乎哉充此不忍之心必欲理萬物之宜必欲<lb/>
<pb n="KR3k0050_WYG_093-13a"/>
　通天下之志而大禮與天地同節大樂與天地同和<lb/>
　非仁人其孰能之然亦非仁之外别有所謂禮與樂<lb/>
　也禮即仁之條理樂即仁之和樂是也求仁者抑豈<lb/>
　能斯須舎禮樂哉斯須不莊不敬不和不樂即非仁<lb/>
　也故禮以固人肌膚之㑹筋骸之束也敢以為升降<lb/>
　上下周旋裼襲皆禮之文也不盡心於禮乎歌詠可<lb/>
　以養其性情舞蹈可以養其血脉也敢以為屈伸俯<lb/>
　仰綴兆疾徐皆樂之文也不盡心於樂乎本之以仁<lb/>
<pb n="KR3k0050_WYG_093-13b"/>
　而文之以禮樂則執持堅定蕩滌消融此即其熟仁<lb/>
　之道矣茍遺其本而專事其文則不可<lb/>
　　禮樂合一總論<lb/>
　周禮大宗伯掌五禮大司樂掌六樂小宗伯而下如<lb/>
　司命司服等十九官皆禮官之聮樂師而下如大師<lb/>
　大胥等十九官皆樂官之聮則是禮樂之職分矣然<lb/>
　禮樂未嘗分也盍求之古人制禮作樂之本乎大司徒<lb/>
　曰以五禮防萬民之偽而教之中以六樂防萬民之<lb/>
<pb n="KR3k0050_WYG_093-14a"/>
　情而教之和大宗伯曰以天産作隂徳以中禮防之<lb/>
　以地産作陽徳以和樂防之夫禮樂固所以防民者<lb/>
　也而司徒宗伯之所掌皆同謂之中和何邪葢嘗觀<lb/>
　子思子之言中和矣喜怒哀樂之未發謂之中性之<lb/>
　正也發而皆中節謂之和情之正也中者天下之大<lb/>
　本天下之理皆由此出道之體也和者天下之達道<lb/>
　天下古今之所共由道之用也致其中之至者則體<lb/>
　立致其和之至者則用行而天地位萬物育矣此子<lb/>
<pb n="KR3k0050_WYG_093-14b"/>
　思子之言中和也然而喜怒哀樂不能不發發而不<lb/>
　能皆中節是以不能無望於隄防之功是故大宗伯<lb/>
　以民物得於天之所産者本屬陽以其冲漠無眹隂<lb/>
　之静也故其徳為隂此乃未發之時寂然不動者也<lb/>
　故以中禮防之民物得於地之所産者本屬隂以其<lb/>
　呈露畢見陽之動也故其徳為陽此乃既發之時感<lb/>
　而遂通者也故以和樂防之此二者因其自然之中<lb/>
　和而隄防之使不流於情偽是宗伯有以導之於内<lb/>
<pb n="KR3k0050_WYG_093-15a"/>
　而制之於外也大司徒以民之易離其中而流於偽<lb/>
　則失其性之正故教以五禮而防其偽以存養其未<lb/>
　發之中以民之易乖其和而流於情則失其情之正<lb/>
　故教以六樂而防其情以省察其既發之和此二者<lb/>
　遏其未流之情偽而隄防之使不失其中和是司徒<lb/>
　有以制之於外而養之於内也葢人生而静天之性<lb/>
　也感於物而動情之欲也如欲内外交制隄防而教<lb/>
　導之舎禮樂何以哉中和者禮樂之本也五禮六樂<lb/>
<pb n="KR3k0050_WYG_093-15b"/>
　者禮樂之文也舎中和之本無以為禮樂舎禮樂之<lb/>
　文無以導中和故曰禮以導中樂以導和司徒以之<lb/>
　而防民則大本立達道行宗伯以之而合天地之化<lb/>
　萬物之産則天地位萬物育豈特事鬼神諧萬民致<lb/>
　百物而已哉觀周官之禮樂不知有中和之本而徒<lb/>
　求詳於玉帛鐘鼓之文未足與言禮樂矣<lb/>
　　禮總序<lb/>
　禮者理也在天曰天理在地曰地理在人曰脉理在<lb/>
<pb n="KR3k0050_WYG_093-16a"/>
　人倫曰倫理在木曰條理支分節觧脉絡貫通至纎<lb/>
　至悉秩然不淆此禮之所以嚴而明經而等曲而中<lb/>
　也觀於天澤則天地自然之理了然於卑髙上下之<lb/>
　陳聖人制為五禮豈能於自然之理加减毫末哉故<lb/>
　曰親親之殺尊賢之等禮所生也禮固制自聖人實<lb/>
　本乎天則雖其安上治民維持世教儀文度數森不<lb/>
　可犯茍有一毫拂人情乖物軌何能使萬世常行而<lb/>
　不易哉是故朝覲所以理上下也郊社所以理神祇<lb/>
<pb n="KR3k0050_WYG_093-16b"/>
　也宗廟所以理昭穆也帝王聖廟所以理功徳也學<lb/>
　校賔興所以理賢才也冠婚䘮祭所以理生死也郷<lb/>
　飲射士相見禮所以理賔友也以至宫室車旗之制<lb/>
　衣裳冠冕之度樽爵爼豆之設進趨拜跽辭讓揖遜<lb/>
　周旋曲折之節三百三千不可窮詰一皆人心同然<lb/>
　之理自為之經曲隆殺也孰非天命之中乎聖王不<lb/>
　過因人心之自然者為之制耳故定省抑搔噦咳欠<lb/>
　伸何其煩也至敬無文乃見天則何其簡也真知禮<lb/>
<pb n="KR3k0050_WYG_093-17a"/>
　者自一理達之萬殊而有壬有林莫非文理之散見<lb/>
　自萬殊㑹之一本有倫有脊一皆至理之淵涵人徒<lb/>
　見其聲名文物等列如此其盛抑知身容俯仰一循<lb/>
　其脉理之不可亂者典禮之敦庸一循其倫理之不<lb/>
　可紊制作至於經天緯地一循天地之理而無一毫<lb/>
　矯强於其間也試反之心茍存焉有不能敬不能序<lb/>
　不能節文不能别嫌明㣲以極其條理之詳者哉心<lb/>
　茍不存則天理已冺縱作而致其恭而不由至誠惻<lb/>
<pb n="KR3k0050_WYG_093-17b"/>
　怛以行之凡儀節皆虛文耳何怪以禮為偽也葢禮<lb/>
　以範俗威儀制度乃其所必有者朝廷有典章聖賢<lb/>
　有成法在也於此特推其本與知禮之君子一商確<lb/>
　之以共服膺乎克巳復禮之教云<lb/>
<pb n="KR3k0050_WYG_093-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_093-18b"/>
　　象曰上天下澤履君子以辯上下定民志<lb/>
　上天下澤履天尊地卑乾坤定矣卑髙以陳貴賤位<lb/>
　矣然以澤視天則尤下之下卑之卑者夫固天地自<lb/>
　然之限制也君子觀履之象於以辨上下定民志夫<lb/>
　民志何以不定由上下未辯不知履之所以為履在人<lb/>
　本至卑至下也故上下無辯則紀綱不立凌逼不慎<lb/>
　則僣亂易生焉因天澤自然之分制為典禮三千三<lb/>
　百各有隆殺不相踰越為之君臣使天下貴役賤為<lb/>
<pb n="KR3k0050_WYG_093-19a"/>
　之等殺使天下尊役卑為之節制使天下上役下舉<lb/>
　紛然不可齊之衆一歸於截然不可亂之禮上者如<lb/>
　天之不可以為澤下者如澤之不可以干天民見其<lb/>
　上下懸絶若此則心志一定凡服食器用之間進退<lb/>
　升降之際不敢僣踰葢自有天澤以来未之改也記<lb/>
　曰禮禁亂之所由生者此也噫是禮也君子所素履<lb/>
　者也惟此志黙順乎天則徳愈盛禮愈恭而率履不<lb/>
　越則民之所視者即此在矣可不慎歟<lb/>
<pb n="KR3k0050_WYG_093-19b"/>
　　五禮總叙<lb/>
　自伏羲至黄帝五禮始具其唐堯則舜典云修五禮<lb/>
　及命伯夷典三禮論語云商因於夏禮周因於商禮<lb/>
　則夏商亦有五禮然王制云司徒修六禮以節民性<lb/>
　明七教以興民徳六禮者冠婚䘮祭郷相見也七教<lb/>
　者父子兄弟夫婦君臣長幼朋友賔客也孔頴達之<lb/>
　䟽曰此六禮教皆商禮也周有五禮十二教焉由三<lb/>
　代而上治出於一而禮樂達乎天下由三代而下治<lb/>
<pb n="KR3k0050_WYG_093-20a"/>
　出於二而禮樂為虛名古者宫室車輿以為居衣裳<lb/>
　冕弁以為服樽爵爼豆以為器金石絲竹以為樂以<lb/>
　適郊廟以臨朝廷以事神而治民其嵗時聚㑹以為<lb/>
　朝覲聘問歡忻交接以為射郷時享合衆興事以為<lb/>
　師田學校下至里閭田畆吉凶哀樂凡民之事莫不<lb/>
　一出於禮由之以教其民為孝慈友弟忠信仁義者<lb/>
　常不出於居處動作衣服飲食之間葢其朝夕從事<lb/>
　者無非在乎此也此所謂治出於一而禮樂達之天<lb/>
<pb n="KR3k0050_WYG_093-20b"/>
　下使天下安習而行之不知所以遷善逺罪而成俗<lb/>
　也及周之衰也道散於異政之國法忘於殊俗之家<lb/>
　君子不得以行禮小人得以行非禮故兩觀大路朱<lb/>
　干玉戚天子之禮在諸侯塞門反坫素衣朱襮諸侯<lb/>
　之禮在大夫隨武子不知殽蒸孟僖子不知相禮范<lb/>
　獻子不知問諱魯不知尚羔則當時之知禮者葢亦<lb/>
　鮮矣遭秦變古後之有天下者自天子百官名號位<lb/>
　序國家制度宫車服器一切用秦間稍損益而大抵<lb/>
<pb n="KR3k0050_WYG_093-21a"/>
　茍簡其朝夕從事則以簿書獄訟兵食為急曰此為<lb/>
　政也所以治民至於三代禮樂具其名物而藏於有<lb/>
　司時出而用之郊廟朝廷曰此為禮也所以教民此<lb/>
　所謂治出於二而禮樂為虛名故自漢以来史官所<lb/>
　記事物名數降登揖遜拜俛伏興之節皆有司之事<lb/>
　耳所謂禮之末節也然用之郊廟朝廷自縉紳大夫<lb/>
　從事其間者皆莫能曉習而天下之人至於老死未<lb/>
　嘗見也况欲識禮樂之盛曉然諭其意而被其教化<lb/>
<pb n="KR3k0050_WYG_093-21b"/>
　以成俗乎嗚呼習其器而不知其意忘其本而僅存<lb/>
　其末又不能備其所謂朝聘射郷食享師田學校冠<lb/>
　婚䘮祭之禮在者能㡬何哉<lb/>
<pb n="KR3k0050_WYG_093-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_093-22b"/>
　　五禮考<lb/>
　大宗伯之職掌建邦之天神人鬼地祇之禮以佐王<lb/>
　建保邦國以吉禮事邦國之鬼神示以禋祀祀昊天<lb/>
　上帝以實柴祀日月星辰以槱燎祀司中司命風伯<lb/>
　雨師以血祭社稷五嶽以貍沈祭山林川澤以疈辜<lb/>
　祭四方百物以肆獻祼享先王以饋食享先王以祀<lb/>
　春享先王以禴夏享先王以嘗秋享先王以烝冬享<lb/>
　先王以凶禮哀邦國之憂以䘮禮哀死亡以荒禮哀<lb/>
<pb n="KR3k0050_WYG_093-23a"/>
　凶札以弔禮哀禍烖以禬禮哀圍敗以恤禮哀冦亂<lb/>
　以賔禮親邦國春見曰朝夏見曰宗秋見曰覲冬見<lb/>
　曰遇時見曰㑹殷見曰同時聘曰問殷頫曰視以軍<lb/>
　禮同邦國大師之禮用衆也大均之禮恤衆也大田<lb/>
　之禮簡衆也大役之禮任衆也大封之禮合衆也以<lb/>
　嘉禮親萬民以飲食之禮親宗族兄弟以婚冠之禮<lb/>
　親成男女以賔射之禮親故舊朋友以饗燕之禮親<lb/>
　四方之賔客以脤膰之禮親兄弟之國以慶賀之禮<lb/>
<pb n="KR3k0050_WYG_093-23b"/>
　親異姓之國小宗伯掌五禮之禁令與其用等辨廟<lb/>
　祧之昭穆吉凶之五服車旗宫室之禁掌三族之别<lb/>
　以辨親踈其正室皆謂之門子掌其政令春秋傳曰<lb/>
　<hi>周内史過</hi>禮國之幹也敬禮之輿也不敬則禮不行則上<lb/>
　下昏何以長世劉子曰君子勤禮小人盡力勤禮莫<lb/>
　如致敬盡力莫如敦篤君子曰讓禮之主也世之治<lb/>
　也君子尚能而讓其下小人農力以事其上是以上<lb/>
　下有禮而讒慝黜逺由不争也謂之懿徳子貢曰夫<lb/>
<pb n="KR3k0050_WYG_093-24a"/>
　禮死生存亡之體也將左右周旋俯仰於是乎取之<lb/>
　朝祀䘮戎於是乎觀之<lb/>
　晉女叔齊曰禮所以守其國行其政令無失其民者<lb/>
　也子太叔引子産之言以答趙簡子曰夫禮天之經<lb/>
　也地之義也民之行也天地之經而民實則之則天<lb/>
　之明因地之性生其六氣用其五行氣為五味發為<lb/>
　五色章為五聲淫則昏亂民失其性是故為禮以奉<lb/>
　之簡子曰甚哉禮之大也對曰禮上下之紀天地之<lb/>
<pb n="KR3k0050_WYG_093-24b"/>
　經緯也民之所以生也是以先王尚之故人之能自<lb/>
　曲直以赴禮者謂之成人大不亦宜乎<lb/>
　晏子曰禮之可以為國也久矣與天地並君令臣共<lb/>
　父慈子孝兄愛弟敬夫和妻柔姑慈婦聽禮也君令<lb/>
　而不違臣共而不二父慈而教子孝而箴兄愛而友<lb/>
　弟敬而順夫和而義妻柔而正姑慈而從婦聽而婉<lb/>
　禮之善物也<lb/>
　荀子曰人生而有欲欲而不得則不能無求求而無<lb/>
<pb n="KR3k0050_WYG_093-25a"/>
　度量分界則不能不争争則亂亂則窮先王惡其亂<lb/>
　也故制禮義以防之以養人之欲給人之求使欲必<lb/>
　不求於物物不必屈於欲兩者相待而長也<lb/>
　凡禮事生飾歡也送死飾哀也師旅飾威是百王之<lb/>
　所同古今之所一也<lb/>
　程頥曰學禮節文必求先王之意得意乃可以沿革<lb/>
　禮之本出於民之情聖人因而道之耳禮之器出於<lb/>
　民之俗聖人因而節文之耳<lb/>
<pb n="KR3k0050_WYG_093-25b"/>
　張載曰禮者理也知禮則能制禮<lb/>
　朱熹曰聖人有作須别有箇措置𤨏細制度皆若具<lb/>
　文且要理㑹大本大原<lb/>
　按古禮之不能行於今世猶今禮之不可行於古也<lb/>
　然萬古此天地萬古此人心聖人縁人情而制禮何<lb/>
　有古今之異哉若夫衣服器用之類則有不能以盡<lb/>
　同亦在時王斟酌而損益之耳葢三代以前以禮為<lb/>
　治天下之大綱三代以后以禮為治天下之一事古<lb/>
<pb n="KR3k0050_WYG_093-26a"/>
　今治效所以有汚隆之異者以此我太祖初得天下<lb/>
　於洪武元年即命中書省暨翰林院太常寺定擬三<lb/>
　禮明年徧徵草茅道德之士相與考訂之以為一代之<lb/>
　制今書之存者大明集禮洪武定制禮儀定式稽古<lb/>
　定式制及諸司職掌所載者乞命掌禮大臣著為一<lb/>
　書頒賜中外使天下後世知我朝一代之制永永遵<lb/>
　守<lb/>
　周行已曰聖人制冠婚䘮祭朝聘鄉射之禮以行君<lb/>
<pb n="KR3k0050_WYG_093-26b"/>
　臣父子兄弟夫婦朋友之義其形而下者見於飲食<lb/>
　器服之用其形而上者極於無聲無臭之㣲衆人勉<lb/>
　之賢人行之聖人由之故所行其身與其家與其國<lb/>
　其天下者禮亂則亂禮存則存禮亡則亡<lb/>
　按禮記一書當以禮為主而分四科以類考之先儒<lb/>
　謂四科禮也儀也樂也制度也以此四科讀此四十<lb/>
　七篇思過半矣<lb/>
<pb n="KR3k0050_WYG_093-27a"/>
</p>
<p>
<pb n="KR3k0050_WYG_093-28a"/>
</p>
<p>
<pb n="KR3k0050_WYG_093-29a"/>
</p>
<p>
<pb n="KR3k0050_WYG_093-30a"/>
　　總論<lb/>
　大哉禮乎必本於太一分而為天地轉而為隂陽變<lb/>
　而為四時列而為鬼神其在人也所以明親踈别嫌<lb/>
　㣲固人肌膚之㑹筋骸之束不可須臾離也禮可以<lb/>
　易言哉故以言其博有大有小有顯有㣲大者不可<lb/>
　損小者不可益顯者不可掩㣲者不可大也有以多<lb/>
　為貴者有以少為貴者有以大為貴者有以外為貴<lb/>
　者有以髙為貴者有以下為貴者有以文為貴者有<lb/>
<pb n="KR3k0050_WYG_093-30b"/>
　以素為貴者不豐不殺惟其稱也君子之於禮也有<lb/>
　直而行也有曲而殺也有經而等也有順而討也有<lb/>
　漸而播也有推而進也有放而文也有放而不致有<lb/>
　順而摭也餘並然又大積不苑並行不謬細行不失<lb/>
　深而通荗而有間連而不相及動而不相害斯之謂<lb/>
　大順也至天子諸侯卿大夫士庶人其禮文不齊又<lb/>
　有不可勝言者何其博也豈一於博而無其要哉禮<lb/>
　即吾心之條理也故曰無體之禮曰至禮不讓曰至<lb/>
<pb n="KR3k0050_WYG_093-31a"/>
　敬無文曰經禮三百曲禮三千一言以蔽之曰毋不<lb/>
　敬以天下之至不齊者一本諸吾心毋不敬又何其<lb/>
　約乎孔子大林放之問曰人而不仁如禮何禮云禮<lb/>
　云玉帛云乎哉皆此意也是故人惟齊莊中正而至<lb/>
　敬在吾心焉則形之親踈其等殺自嚴形之尊卑其<lb/>
　名分自辨形之動容周旋升降裼襲自恊乎規矩而<lb/>
　儀文度數雖不同一皆吾心條理之散殊耳然則人<lb/>
　心自然之敬古猶今也無恭敬之心非人也所謂内<lb/>
<pb n="KR3k0050_WYG_093-31b"/>
　心之禮當體之禮五等之禮文孰非吾心固有之物<lb/>
　哉雖然易謂嘉㑹足以合禮又謂觀其㑹通以行其<lb/>
　典禮禮豈易言乎哉孔子大聖人也素以知禮稱而<lb/>
　問之太廟學之老聃若此乎好古而敏求也觀曽子<lb/>
　問載在禮經大聖大賢其究心於禮也勤勤懇懇無<lb/>
　所不用其極况先聖先王其制禮垂訓纎悉備具后<lb/>
　之人欲觀通嘉㑹而可以弗之問弗之學哉要之禮<lb/>
　有本也有文也志斯禮者果能㑹通經曲而毋不敬<lb/>
<pb n="KR3k0050_WYG_093-32a"/>
　<lb/>
　<lb/>
　<lb/>
　<lb/>
　<lb/>
　天體物不遺故天髙地下萬物散殊禮制行焉禮非<lb/>
　他也即萬物之體也仁者人也仁體事無不在故人<lb/>
　而不仁如禮何而禮非人之體乎禮器篇曰禮也者<lb/>
<pb n="KR3k0050_WYG_093-32b"/>
　猶體也體不備君子謂之不成人設之不當猶不備<lb/>
　也禮有大有小有顯有㣲大者不可損小者不可益<lb/>
　顯者不可掩㣲者不可大也故經禮三百曲禮三千<lb/>
　其致一也一者何也范氏謂經禮三百曲禮三千可<lb/>
　以一言蔽之曰毋不敬是已試觀人之一身肌膚筋<lb/>
　骸具而百體備内焉毫髪之孔竅何一非體何一非<lb/>
　禮此所以君子無不敬而敬身為大也茍斯須不莊<lb/>
　不敬則暴慢邪僻得以乘之耳目無所加手足無所<lb/>
<pb n="KR3k0050_WYG_093-33a"/>
　措且不可以語人也然則欲以固肌膚束筋骸使百<lb/>
　體各得其理者豈有他哉一敬焉盡之矣夫以禮治<lb/>
　躬整齊嚴肅樽節退讓凡升降進退之間周旋裼襲<lb/>
　之中一一中規中矩使耳目鼻口心之百體皆由順<lb/>
　正以行其義者非矯强而致其情也天生蒸民物則<lb/>
　皆其賦子典禮皆其秩叙即周身内外思維運動莫<lb/>
　非自然之天則也惟一敬宰乎中洞洞屬屬朝乾夕<lb/>
　惕無非全吾之天則已耳可見禮切於人非外鑠也<lb/>
<pb n="KR3k0050_WYG_093-33b"/>
　即人之體也體豈可須臾離之哉或曰禮誠體備於<lb/>
　人身而一身能幾何哉周禮儀禮其大綱節目何可<lb/>
　以一端盡也曰禮之𣪚殊彌綸天地要皆體備於一<lb/>
　人之身者也周禮禮之官也儀禮禮之文也須臾不<lb/>
　可離者非經曲之在吾身者乎真知禮儀威儀所以<lb/>
　定命而修已以敬焉則體國經野靡不盡其職朝祭<lb/>
　聘享靡不盡其文而筐篚玉帛莫非禮也否則綱舉<lb/>
　目張不過繁縟之末節耳已禮云乎哉或曰禮即體<lb/>
<pb n="KR3k0050_WYG_093-34a"/>
　也而有無體之禮敬即禮也而有無文之敬何也曰<lb/>
　禮原於太一何體何文之有然天地四時隂陽日月<lb/>
　五行萬物實渾然一體而燦然有文者也人惟即有<lb/>
　體之身以凝乎無體之禮其經而等者森列不淆其<lb/>
　曲而殺者纎悉畢舉即其執禮惟謹雖曰無不敬而<lb/>
　動容周旋中禮實無不敬也故曰待其人而後行信<lb/>
　乎禮一也三千三百言其文之博無不敬也言其體<lb/>
　之約所以顔淵問仁孔子教以非禮勿視聽言動必<lb/>
<pb n="KR3k0050_WYG_093-34b"/>
　克巳復禮斯可為成身之仁人者此也彼周禮儀禮<lb/>
　之所載固有典有則不過舉此以措之耳因世之論<lb/>
　禮者舎其本而事其末故即文公先生所輯小學敬<lb/>
　身篇以冠諸禮之首云<lb/>
　　敬身考<lb/>
　孔子曰君子無不敬也敬身為大身也者親之枝也<lb/>
　敢不敬與不能敬其身是傷其親傷其本傷其本枝<lb/>
　從而亡○仰聖謨景賢範述此篇以訓䝉士<lb/>
<pb n="KR3k0050_WYG_093-35a"/>
　丹書曰敬勝怠者吉怠勝敬者㓕義勝欲者從欲勝義<lb/>
　者凶○曲禮曰毋不敬儼若思安定辭安民哉傲不<lb/>
　可長欲不可從志不可滿樂不可極賢者狎而敬之<lb/>
　畏而愛之愛而知其惡憎而知其善積而能散安而<lb/>
　能遷臨財毋茍得臨難毋茍免狠毋求勝分無求多<lb/>
　疑事毋質直而勿有　孔子曰非禮勿視非禮勿聽非<lb/>
　禮勿言非禮勿動　出門如見大賔使民如承大祭<lb/>
　已所不欲勿施於人　居處恭執事敬與人忠雖之<lb/>
<pb n="KR3k0050_WYG_093-35b"/>
　夷狄不可棄也　言忠信行篤敬雖蠻貊之邦行矣<lb/>
　言不忠信行不篤敬雖州里行乎哉　君子有九思<lb/>
　視思明聽思聰色思温貎思恭言思忠事思敬疑思<lb/>
　問忿思難見得思義　曾子曰君子所貴乎道者三<lb/>
　動容貎斯逺暴慢矣正顔色斯近信矣出辭氣斯逺<lb/>
　鄙背矣　曲禮曰禮不踰節不侵侮不好狎修身踐<lb/>
　言謂之善行　樂記曰君子姦聲亂色不留聰明淫<lb/>
　樂慝禮不接心術惰慢邪僻之氣不設於身體使耳<lb/>
<pb n="KR3k0050_WYG_093-36a"/>
　目鼻口心知百體皆由順正以行其義孔子曰君子<lb/>
　食無求飽居無求安敏於事而慎於言就有道而正<lb/>
　焉可謂好學也已　管敬仲曰畏威如疾民之上也<lb/>
　從懐如流民之下也見懐思畏民之中也<hi>以上明心術之要</hi>
　冠義曰凡人之所為人者禮義也禮義之始在於正<lb/>
　容體齊顔色順辭令容體正顔色齊辭令順而後禮<lb/>
　義備以正君臣親父子和長幼君臣正父子親長幼<lb/>
　和而後禮義正　曲禮曰毋側聽毋噭應毋淫視毋<lb/>
<pb n="KR3k0050_WYG_093-36b"/>
　怠荒逰毋踞立毋跛坐毋箕寢毋伏斂髪毋髢冠毋<lb/>
　免勞毋袒暑毋褰裳　登城不指城上不呼將適舎<lb/>
　求毋固將上堂聲必揚户外有二屨言聞則入不聞<lb/>
　則不入將入户視必下入户奉扄視瞻無囘户開亦<lb/>
　開户闔亦闔有後入者闔而勿遂毋踐履毋踖席摳<lb/>
　衣趨隅必慎唯諾　玉藻曰君子之容舒遲見所尊<lb/>
　者齋遫足容重手容恭目容端口容止聲容静頭容直氣<lb/>
　容肅立容德色容莊曲禮曰坐如尸立如齋　少儀曰<lb/>
<pb n="KR3k0050_WYG_093-37a"/>
　不窺密不旁狎不道舊故不戲色毋㧞來毋報徃毋<lb/>
　凟神毋循枉毋測未至毋訾衣服成器毋身質言語<lb/>
　論語曰車中不内顧不疾言不親指　禮記曰凡視<lb/>
　上於靣則傲下於帶則卑傾則姦　論語曰孔子於<lb/>
　郷黨恂恂如也似不能言者其在宗廟朝廷便便言<lb/>
　唯謹爾朝與下大夫言侃侃如也與上大夫言誾誾如<lb/>
　也　孔子食不語寢不言　士相見禮曰與君言言<lb/>
　使臣與大夫言言事君與老者言言使弟子與幼者<lb/>
<pb n="KR3k0050_WYG_093-37b"/>
　言言孝弟於父兄與衆言言忠信慈祥與居官者言<lb/>
　忠信　論語曰席不正不坐　子見齊衰者雖狎必變<lb/>
　見冕者與瞽者雖䙝必以貎凶服者式之式負版者<lb/>
　禮記曰若有疾風迅雷甚雨則必變雖夜必興衣服<lb/>
　冠而坐　論語曰寢不尸居不容　子之燕居申申<lb/>
　如也夭夭如也　曲禮曰並坐不横肱授立不跪授<lb/>
　坐不立入國不馳入里必式　少儀曰執虛如執盈<lb/>
　入虛如有人　禮記曰古之君子必佩玉右徴角左<lb/>
<pb n="KR3k0050_WYG_093-38a"/>
　宫羽趨以采齊行以肆夏周旋中規折旋中矩進則<lb/>
　揖之退則揚之然後玉鏘鳴也故君子在車則聞和<lb/>
　鸞之聲行則鳴佩玉是以非辟之心無自入也　射<lb/>
　儀曰射者進退周旋必中禮内志正外體直然後持<lb/>
　弓矢審固持弓矢審固然後可以言中此可以觀徳<lb/>
　行矣<hi>以上明威儀之則</hi>士冠禮始加祝曰令月吉日始加元<lb/>
　服棄爾幼志順爾成徳夀考維祺介爾景福再加曰<lb/>
　吉月令辰乃申爾服敬爾威儀淑慎爾徳眉夀萬年<lb/>
<pb n="KR3k0050_WYG_093-38b"/>
　永受胡福三加曰以嵗之正以月之令咸加爾服兄<lb/>
　弟具在以成厥徳黄耉無疆受天之慶　曲禮曰為人<lb/>
　子者父母存冠衣不純素孤子當室冠衣不純采　論語<lb/>
　曰君子不以紺緅飾紅紫不以為䙝服當暑袗絺綌<lb/>
　必表而出之　去䘮無所不佩　孔子曰羔裘𤣥冠<lb/>
　不以弔　禮記童子不裘不帛不履絇孔子曰士志<lb/>
　於道而耻惡衣惡食者未足與議道也<hi>以上明衣服之制</hi>曲<lb/>
　禮曰共食不飽共飯不澤手毋摶飯毋放飯毋流歠<lb/>
<pb n="KR3k0050_WYG_093-39a"/>
　毋咤食毋嚙骨毋反魚肉毋投與狗骨毋固獲毋揚<lb/>
　飯飯黍毋以箸毋嚃羮毋絮羮毋刺齒毋歠醢客絮<lb/>
　羮主人辭不能烹客歠醢主人辭以窶濡肉齒决乾<lb/>
　肉不齒决毋嘬炙　少儀曰侍燕於君子則先飯而<lb/>
　後已毋放飯毋流歠小飯而亟之數噍毋為口容<lb/>
　論語曰食不厭精膾不厭細食饐而餲魚餒而肉敗<lb/>
　不食色惡不食臭惡不食失飪不食不時不食割不<lb/>
　正不食不得其醬不食肉雖多不使勝食氣唯酒無<lb/>
<pb n="KR3k0050_WYG_093-39b"/>
　量不及亂沽酒市脯不食不徹薑食不多食　禮記<lb/>
　曰天子無故不殺牛大夫無故不殺羊士無故不殺<lb/>
　犬豕君子逺庖厨凡有血氣之類弗身踐也　樂記<lb/>
　曰豢豕為酒非以為禍也而獄訟益繁則酒之流生<lb/>
　禍也是故先王因為酒禮一獻之禮賔主百拜終日<lb/>
　飲酒而不得醉焉此先王之所以備酒禍也　孟子<lb/>
　飲食之人則人賤之矣為其養小以害大也<hi>以上明飲食之</hi>
　<hi>節</hi>
<pb n="KR3k0050_WYG_093-40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_093-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　圖書編卷九十三<lb/>
</p>
<p>
</p>
  </div>
</body>
</text>
</TEI>
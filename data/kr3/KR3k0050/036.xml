<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>圖書編巻三十六</head> <lb/>
    <p>
<pb n="KR3k0050_WYG_036-1a"/>
欽定四庫全書<lb/>
　圖書編巻三十六<lb/>
　　　　　　　　　　　　　明　章潢　撰<lb/>
　　南直隸圖叙<lb/>
　南直隸古揚州地南京即六朝舊都也我祖宗創業<lb/>
　實基於此然限南北古今恃為天險<hi>周時已有王氣秦始皇謂東南</hi>
　<hi>有天子氣諸葛亮謂龍蟠虎踞真帝王之都即此地也</hi>江北則徐潁二州<hi>鳯陽府所</hi>
　<hi>屬</hi>地跨中原𤓰連數省竝稱雄鎮故淮安特建兵府<lb/>
<pb n="KR3k0050_WYG_036-1b"/>
　<hi>漕運衙門</hi>守以文武重職雖職司轉運亦示控扼之勢焉<lb/>
　江南則安慶當長江委流西全楚<hi>江西湖廣俱楚地</hi>為江表<lb/>
　門户沿海兵戍本以備倭而崇明常熟<hi>俱蘇州府屬縣</hi>之民<lb/>
　間作弗靖與江洋一帶出没波濤四行摽刼者不可<lb/>
　勝計故今江防海備其重一也若廬州則民習游惰<lb/>
　地不盡利鳯陽習俗本同加以髙墻留守之冗費故<lb/>
　皆易以告饑蘇<hi>蘇州</hi>松<hi>松江</hi>則田賦不均供億日困豐沛<lb/>
　<hi>俱徐州屬縣</hi>之間濁河汎濫幾淪魚鼈轉餉既艱民亦凋<lb/>
<pb n="KR3k0050_WYG_036-2a"/>
　瘵蓋水患莫甚於斯者也徽州多山少田民逐末利<lb/>
　風俗用偷池州在山麓江滸軍民統理不一冦盗因<lb/>
　以竄匿鎮江則當京口之衝鑿山圍水海潮出沒土<lb/>
　田嵗易處<hi>謂山田多荒四圍田多坍江</hi>民勞甚矣<lb/>
　　沿革<lb/>
　古金陵之地自周末時已有王氣秦始皇謂東南有<lb/>
　天子氣諸葛亮謂龍蟠虎踞真帝王都即此地也吳<lb/>
　晉宋齊梁陳及南唐雖嘗於此建都然無功徳以當<lb/>
<pb n="KR3k0050_WYG_036-2b"/>
　之僅保一隅不能混一天下至我太祖髙皇帝隆盛<lb/>
　奄有四海乃定鼎於此為京始足以當形勢之勝永<lb/>
　樂中於北平肇建北京正統中以北京即為京師遂<lb/>
　以此為南京實根本重地云<lb/>
<pb n="KR3k0050_WYG_036-3a"/>
</p>
<p>
<pb n="KR3k0050_WYG_036-4a"/>
　南直隸府十四屬州一十三縣八十七又州四屬縣<lb/>
　八總為里一萬三千七百四十三戶一百九十六萬<lb/>
　二千八百一十八口九百九十六萬七千四百三十<lb/>
　九夏秋二税共米麥五百九十九萬五千三十四石<lb/>
　絲一十萬九千九百一十兩絹三萬八千四百五十<lb/>
　二疋麻布二千七十七疋鈔八千七百七十錠馬草<lb/>
　五百八萬四千二百一十七包<lb/>
　兩淮海運司額辨小引鹽七十萬五千一百八十引<lb/>
<pb n="KR3k0050_WYG_036-4b"/>
　鹽運一<hi>在揚州</hi>領鹽課司三十<hi>淮安九泰州十通州十一</hi>
　親軍衛一十六<hi>屬州一百一十二</hi>守禦千户所一在京屬府<lb/>
　衛三十二<hi>屬所一百九十六</hi>守禦千戶所一在外直隸衛二<lb/>
　十八<hi>屬所一百四十五</hi>守禦千户所十五<lb/>
　中都留守司領衛八<hi>屬所四十</hi>守禦千户所一<lb/>
　京營馬歩官軍舍餘共十二萬有奇在外衛所<lb/>
　除中都留守司南京北直隸山東河南各二班京操<lb/>
　外馬歩官軍舍餘共四萬四千八百<lb/>
<pb n="KR3k0050_WYG_036-5a"/>
　南京太僕寺所屬應天等府種馬凡數萬疋<lb/>
　欽差總理糧儲兼巡撫都御史四<hi>漕運駐淮軍務駐杭</hi>　<hi>浙直巡撫</hi>
　<hi>鳯陽一應天一</hi>都御史操江一　巡按御史三<hi>泗州一蘇太平一    州</hi>
　<hi>一</hi>提學御史一　巡鹽御史一　印馬御史一　巡<lb/>
　倉御史一<lb/>
<pb n="KR3k0050_WYG_036-6a"/>
</p>
<p>
<pb n="KR3k0050_WYG_036-7a"/>
　應天府其名楚金陵秦秣陵吳建業晉建康元集慶<lb/>
　<hi>勲戚豪右舉動掣肘煩劇為最素號難治</hi>其屬縣八附郭上元<hi>二百二里冲煩一年</hi>
　<hi>一差</hi>江寧<hi>七十四里兩縣/俱差多民困</hi>外句容<hi>二百五十一/里冲煩好訟</hi>溧陽<hi>二百</hi>
　<hi>二十六里好訟頗煩</hi>溧水<hi>二百五十五/里訟煩民饒</hi>江浦<hi>二十里/冲煩</hi>六合<hi>十七里軍</hi>
　<hi>民雜治難</hi>髙淳<hi>十二里簡刁</hi>其形勝龍盤虎踞四方根本赤山<lb/>
　為成臯長淮為伊洛鍾山為曲阜大江為黄河三吳<lb/>
　為東門荆蜀為西户七閩二廣為南府其俗君子勤<lb/>
　禮小人盡力風流人物冠映古今<lb/>
<pb n="KR3k0050_WYG_036-7b"/>
　鳯陽府其名古濠梁鍾離<hi>陵寝重地差少糧少冲煩難治</hi>其屬州五<lb/>
　縣十三附郭縣鳯陽<hi>三十九里冲煩軍民雜</hi>外臨淮<hi>四十里煩疲</hi>定<lb/>
　逺<hi>三十三里煩</hi>虹<hi>十九里訟/煩民疲</hi>懐定<hi>四十八里/差重煩冲</hi>五河<hi>二十五里水陸</hi>
　<hi>冲煩</hi>夀州<hi>四十八里水/陸冲煩好訟</hi>霍丘<hi>二十七里/煩饒僻</hi>蒙城<hi>三十八里裁煩朴</hi>
　泗州<hi>五十里水陸冲煩多盗民淳</hi>旴𣅿<hi>三十七里多/盗水陸冲煩</hi>天長<hi>十里簡多訟頗</hi>
　<hi>饒</hi>宿州<hi>七十里冲地/荒民頑訟多</hi>靈璧<hi>四十一/里煩冲</hi>潁州<hi>五十五里水陸冲煩頗饒</hi>
　潁上<hi>十三里冲煩</hi>太和<hi>三十里僻/饒多訟</hi>亳州<hi>四十一里僻煩多盗</hi>其形勝<lb/>
　連三吳引荆汝通江淮接中原其俗尚武勤農<lb/>
<pb n="KR3k0050_WYG_036-8a"/>
　蘇州府其名古吳會姑蘇東漢吳郡宋平江<hi>地肥瘠俗淳澆</hi>
　<hi>相半民冨秀而輕侈冲煩</hi>其屬州一縣七附郭吳縣<hi>五百二里冲煩差重訟刁</hi>
　崑山<hi>四百五十一里冲煩差重</hi>常熟<hi>六百四十一里冲/煩民刁差重多盗</hi>吳江<hi>五百六十</hi>
　<hi>七里冲煩糧重民疲</hi>嘉定<hi>六百六十八/里僻煩糧多</hi>太倉州<hi>二百三十里近海冲煩民刁有</hi>
　<hi>盗</hi>屬崇明<hi>二百二十里多盗民頑惡煩</hi>其形勝具區之藪五湖之<lb/>
　浸海陸之饒水國之勝麗湖海吞大荒其俗士風清<lb/>
　嘉習尚奢靡<lb/>
　松江府其名晉雲間<hi>糧多差重煩劇旱則東鄉収潦則西鄉困好訟上海尤甚</hi>屬<lb/>
<pb n="KR3k0050_WYG_036-8b"/>
　縣二附郭華亭<hi>八百四里糧多差重民刁</hi>外上海<hi>六百三十一里糧多訟煩</hi>其<lb/>
　形勝負海枕江平疇沃野其俗淳秀之風興仁之尚<lb/>
　魚鹽之利<lb/>
　常州府其名古延陵漢毘陵晉晉陵<hi>百姓富冲煩俗悍糧欠訟多</hi>
　屬縣五附郭縣武進<hi>四百二十四里冲煩刁</hi>外無錫<hi>四百二里冲煩刁糧</hi>
　<hi>多差重</hi>江隂<hi>四百二十九里/僻煩刁多盗</hi>冝興<hi>三百十/里僻頑</hi>靖江<hi>五十五里事簡</hi>
　<hi>盗多</hi>其形勝三江雄潤五湖腴表山長水逺氣秀地靈<lb/>
　其俗克遜尚義秀而多文<lb/>
<pb n="KR3k0050_WYG_036-9a"/>
　鎮江府其名吳京口宋南徐唐丹陽<hi>沿江浩煩冲劇有盗</hi>屬縣<lb/>
　三附郭丹徒<hi>二百七十里冲疲多盗</hi>外丹陽<hi>二百七十/里冲煩</hi>金壇<hi>二百</hi>
　<hi>三十六里僻煩饒</hi>其形勝東通吳會南接江湖西接漢沔北<lb/>
　拒淮泗内連天塹外蔽京畿其俗小人尚戰君子習<lb/>
　禮<lb/>
　揚州府其名古淮海維揚漢江都廣陵北齊江陽<hi>水陸</hi>
　<hi>冲煩防倭費處</hi>屬州三縣七附郭江都<hi>一百十八里冲煩兵費</hi>外儀真<lb/>
　<hi>十四里煩疲多盗</hi>泰興<hi>一百一十二/里刁僻防倭</hi>髙郵州<hi>八十里冲刁煩</hi>屬興化<lb/>
<pb n="KR3k0050_WYG_036-9b"/>
　<hi>七十二里僻刁煩</hi>寳應<hi>三十里冲/煩刁貧</hi>泰州<hi>一百七十八里僻煩有徒草冦</hi>屬如<lb/>
　臯<hi>四十二里僻簡</hi>通州<hi>一百十五里/近海多倭患</hi>海門<hi>三十九里邑小僻簡有倭患</hi>其<lb/>
　形勝東南佳麗江淮都會其俗輕揚繁侈儒雅朴野<lb/>
　淮安府其名古淮隂晉山陽<hi>四通八達兩京要路冲煩劇疲</hi>其屬州<lb/>
　二縣九附郭山陽<hi>一百二十一里煩冲劇疲</hi>外鹽城<hi>八十五里僻有鹽盗</hi>清<lb/>
　河<hi>四十六里冲煩有水災</hi>安東<hi>五十五里/僻疲糧欠</hi>桃源<hi>四十八里貧冲有鹽盗</hi>沭<lb/>
　陽<hi>八十一里簡僻有鹽盗</hi>海州<hi>一百十六里貧/煩難治多鹽盗</hi>屬贑榆<hi>五十六里貧煩</hi>
　<hi>難治</hi>邳州<hi>四十七里/冲疲煩悍</hi>屬宿遷<hi>五十九/里貧冲</hi>睢寧<hi>二十六里僻簡糧欠</hi>其<lb/>
<pb n="KR3k0050_WYG_036-10a"/>
　形勝南北襟喉江淮要衝其俗强悍習戰淳實尚義<lb/>
　廬州府其名漢廬江合肥金斗<hi>西南山多路險民俗淳頑相半易治</hi>屬<lb/>
　州二縣六附郭合肥<hi>六十里頗冲近淳</hi>外舒城<hi>四十五里俗薄刁</hi>廬<lb/>
　江<hi>十四里刁</hi>無為州<hi>四十九里簡富/横刁臨江有盗</hi>屬巢<hi>三十里僻饒濵江刁盗</hi>六<lb/>
　安州<hi>七十里僻刁有盗</hi>屬英山<hi>二十七里/山險民刁</hi>霍山<hi>十二里山險淳煩</hi>其<lb/>
　形勝淮右襟喉江北唇齒其俗尚力習鬭多業農賈<lb/>
　安慶府其名古皖城舒國晉熈隋同安<hi>冲煩民頗淳</hi>其屬<lb/>
　縣六附郭懷寧<hi>四十六里冲煩而澆</hi>外桐城<hi>五十九里/冲煩淳饒</hi>潛山<hi>五十</hi>
<pb n="KR3k0050_WYG_036-10b"/>
　<hi>八里冲煩民刁</hi>太湖<hi>六十五里山/險水冲難治</hi>宿松<hi>四十六里衝/煩民疲糧欠</hi>望江<hi>二十</hi>
　<hi>二里民貧悍衝煩</hi>其形勝淮服屛蔽江界要衝其俗尚淳好<lb/>
　儉賤商務農<lb/>
　太平府其名古姑熟晉當塗<hi>府當水陸衝煩</hi>屬縣三附郭當<lb/>
　塗<hi>一百六十九里民淳朴</hi>外蕪湖<hi>三十八里商/民雜衝煩</hi>繁昌<hi>十二里僻簡</hi>其<lb/>
　形勝左天門右牛渚東鐵甕北石頭采石之險甲於<lb/>
　東南其俗士質民儉人安物阜<lb/>
　寧國府其名漢丹陽晉宣城<hi>事煩頗衝</hi>屬縣六附郭宣城<lb/>
<pb n="KR3k0050_WYG_036-11a"/>
　<hi>二百十七里刁劇</hi>寧國<hi>六十里稍/衝多盗</hi>涇<hi>六十四里衝/多盗刁煩</hi>太平<hi>十九里僻</hi>
　<hi>淳</hi>南陵<hi>八十八里/多盗刁疲</hi>旌徳<hi>四十一里僻在山中徤訟多盗</hi>其形勝作藩<lb/>
　南夏據吳上游其俗和柔囂豪詭浮<lb/>
　池州府其名古池陽隋秋浦<hi>沿江土肥衝煩</hi>其屬縣六附郭<lb/>
　貴池<hi>二十七里衝煩頗饒</hi>外青陽<hi>十六里饒/刁難治</hi>銅陵<hi>十六里瘠煩</hi>石埭<lb/>
　<hi>十三里僻朴</hi>建徳<hi>九里/民奸</hi>東流<hi>七里僻瘠稍淳</hi>其形勝山川清曠其<lb/>
　俗民淳氣和<lb/>
　徽州府其名吳新都晉新安<hi>僻山煩悍多訟民饒</hi>其屬縣六附<lb/>
<pb n="KR3k0050_WYG_036-11b"/>
　郭歙<hi>三百十五里好訟刁民饒頗煩</hi>休寧<hi>二百五里刁/訟煩民饒</hi>婺源<hi>一百六十四里</hi>
　<hi>訟煩悍近多礦賊</hi>祁門<hi>四十六里/頗煩淳饒</hi>黟<hi>二十四里/簡悍頗饒</hi>績溪<hi>二十五里簡稍</hi>
　<hi>疲</hi>其形勢山水幽竒其俗務竒喜鬭<lb/>
　廣徳州其名桐汭<hi>二百五十三里煩衝民頑糧欠</hi>其屬縣一建平<hi>一百</hi>
　<hi>四里刁</hi>其形勝三峰拱前溪流枕後其俗力田尚鬼<lb/>
　和州其名晉厯陽宋南豫<hi>四十一里軍民雜煩刁衝</hi>其屬縣一含山<lb/>
　<hi>十八里頗淳</hi>其形勝江淮水陸之衝姑熟金陵之蔽其俗<lb/>
　躁勁果决<lb/>
<pb n="KR3k0050_WYG_036-12a"/>
　滁州其名滁陽東晉南譙唐永陽<hi>三十里刁衝頗煩多訟盗</hi>其屬<lb/>
　縣二全椒<hi>十里刁煩</hi>來安<hi>七里淳簡</hi>其形勝山髙水清形勢深<lb/>
　秀其俗簡訟尚儉<lb/>
　徐州其名彭城<hi>南北咽喉軍民混雜好訟風氣强勁衝煩近罹水災多逃移逋糧</hi>其<lb/>
　屬縣四蕭<hi>四十六里煩</hi>碭山<hi>二十五/里刁煩</hi>豐<hi>一十九/里刁煩</hi>沛<hi>二十七里刁煩</hi>
　其形勝汴泗交流岡嶺四合其俗朴直舒徐<lb/>
　南京畿内之府十有四曰應天<hi>金陵秣陵建業建康集慶煩劇難治</hi>曰<lb/>
　鳯陽<hi>濠梁鍾離衝煩難治</hi>曰蘇州<hi>吳會姑蘇吳都平江衝煩地瘠俗淳澆相半民冨</hi>曰<lb/>
<pb n="KR3k0050_WYG_036-12b"/>
　松江<hi>雲間饒煩</hi>曰常州<hi>延陵毗陵晉陵/百姓富衝煩</hi>曰鎮江<hi>京口南徐丹陽衝</hi>
　曰揚州<hi>淮海維陽江都廣陵江陽䢴江水陸衝煩</hi>曰淮安<hi>淮隂山陽楚州漣水淮安軍四</hi>
　<hi>通八達兩京要路衝煩劇</hi>曰廬州<hi>廬江合肥金斗昭順保信軍西南山路險俗淳煩相半</hi>曰<lb/>
　安慶<hi>皖城古舒晉熈同安徳慶安慶軍</hi>曰太平<hi>姑熟當/塗新和</hi>曰寧國<hi>丹陽宣城</hi>
　<hi>衝</hi>曰池州<hi>池陽秋浦康/化軍易治</hi>曰徽州<hi>新都新安僻山煩</hi>州有四曰<lb/>
　廣徳<hi>桐汭石封大梁陳留郡衝煩</hi>曰和<hi>厯陽南豫軍/民雜煩刁衝</hi>曰滁<hi>滁陽南譙永陽</hi>
　<hi>刁衝頗煩裁</hi>曰徐<hi>彭城武寧軍南北咽喉軍民混雑衝煩</hi>
　　處置<lb/>
<pb n="KR3k0050_WYG_036-13a"/>
　南都根本重地應天役重賦繁頗為難治蘇松常均<lb/>
　稱繁劇蘇為最松次之常又次之至於嵗遭水患時<lb/>
　增軍餉則郡之通患也鎮江太平寧國池州安慶民<lb/>
　業差瘠吏事殊簡不甚難治徽俗鄙吝徤訟棄本逐<lb/>
　末頃者有礦冦守令非亷而有威者不能安於其職<lb/>
　江以北廬為善地揚衝而俗侈淮安南北轉漕衝繁<lb/>
　特甚鳯陽地廣大荒與淮北一帶悉困賦而困役徐<lb/>
　邳俗悍業鹽水陸孔道州邑疲弊一望蕭條不當以<lb/>
<pb n="KR3k0050_WYG_036-13b"/>
　江北簡易例也<lb/>
　　江南北賦役交困<lb/>
　江北徐沛邳淮濠揚滁泗苦當衝衢殊困于役江南<lb/>
　蘇松賦額故重重以多事且有倭警則南北並多故<lb/>
　矣一切科歛率從丁田而又不時穫財與力蓋兩詘<lb/>
　焉勞來拊循全頼牧宰而或賢或否否又居多矯易<lb/>
　化裁之機要有在矣<lb/>
　　金陵防守要害<lb/>
<pb n="KR3k0050_WYG_036-14a"/>
　都金陵宜守淮以防外庭守武昌九江以蔽上游守<lb/>
　淮之勢東固淮安泗州自丹陽而揚州而淮安而泗<lb/>
　州乃金淮之右臂也西固鳯陽夀州自采石而和州<lb/>
　而鳯陽而夀州乃金淮之左臂也東無淮安雖得泗<lb/>
　州而不為用西無鳯陽雖得合肥而不為用上游之<lb/>
　勢沅湘諸水合洞庭之波而輸之江則武昌為之都<lb/>
　會故湖廣省所以蔽九江江西諸水與鄱陽之浸滙<lb/>
　於湓口則九江為之都會故九江所以接武昌而蔽<lb/>
<pb n="KR3k0050_WYG_036-14b"/>
　金陵若用於天下則徐邳臨清淮安之應也洛陽均<lb/>
　鄭鳯陽之應也荆州武昌之應也而襄陽又荆州之<lb/>
　應也固荆州可以開蜀道固襄陽可以控川陜固臨<lb/>
　清可以通燕冀固洛陽可以制潼闗其西南守江西<lb/>
　以運百粤其東南守浙江以治閩吳皆金陵之門庭<lb/>
　帑藏云耳<lb/>
　　守淮以固金陵<lb/>
　劉季裴曰自古守淮莫難于謝𤣥又莫難于楊行宻<lb/>
<pb n="KR3k0050_WYG_036-15a"/>
　謝𤣥以八千人當苻堅九十萬之衆清口之役楊行<lb/>
　宻以三萬人當朱全忠八州之師衆寡殊絶而卒以<lb/>
　勝者扼淮以拒敵而不延敵以入淮也<lb/>
　　金陵山川<lb/>
　岷嶓之山大勢皆自西南而趍東北朱文公謂岷山<lb/>
　之脉東為衡山者盡於洞庭之西其一支南出而東<lb/>
　度大庾嶺者則包彭蠡之源而北盡乎建康山之所<lb/>
　趍水亦至焉故建康者東南之奥區而山水之都會<lb/>
<pb n="KR3k0050_WYG_036-15b"/>
　前志叙之曰鍾山來自建業之東北而向乎西南大<lb/>
　江來自建業之西南而朝於東北由鍾山而左自攝<lb/>
　山臨沂雉亭衡陽諸山以達于東又東為白山大城<lb/>
　雲穴武岡諸山以達于東南又南為土山張山青龍<lb/>
　石砲天印彭城雁門行堂諸山以達于南又南為聚<lb/>
　寳山戚家山梓桐山紫岩夏侯天闕諸山以達于西<lb/>
　南又西南綿亘至三山而止于大江此諸葛亮所謂<lb/>
　龍盤之勢也由鍾山而右近之為覆舟山為雞籠山<lb/>
<pb n="KR3k0050_WYG_036-16a"/>
　皆在宫城之後又北為直瀆山大壮觀山四望山以<lb/>
　達于西北又西北為幙府盧龍馬鞍諸山以達于西<lb/>
　是為石頭城亦止于江此亮所謂虎踞之形也其左<lb/>
　右羣山若散而實聚若斷而實續世傳秦所鑿斷之<lb/>
　處雖山不聨而骨胍在地隠然相續猶可見也石頭<lb/>
　在其西三山在其西南兩山可望而挹大江之水横<lb/>
　其前秦淮自東而來出兩山之端而注于江此蓋建<lb/>
　業之門户也覆山之南聚寳山之北中為寛平宏衍<lb/>
<pb n="KR3k0050_WYG_036-16b"/>
　之區包藏王氣以容衆大以宅壮麗此建業之堂奥<lb/>
　也自臨沂山以至三山圍繞於其左自直瀆山以至<lb/>
　石頭沂江而上屏蔽於其右此建業之城郭也𤣥武<lb/>
　湖注其北秦淮水遶其南青溪縈其東大江環其西<lb/>
　此又建業天然之池也此論環城數十里之山川耳<lb/>
　其居秦淮之源有東廬山華山臨丹陽湖之上者為<lb/>
　絳岩山最竒特然為一州之鎮者又有茅山焉而岷<lb/>
　山中江逕蕪湖溧陽以入于荆溪太湖則又禹貢所<lb/>
<pb n="KR3k0050_WYG_036-17a"/>
　謂三江既入震澤底定者其他一丘一壑擅名紀勝<lb/>
　咸有可徵<lb/>
　　金陵諸山圖考<lb/>
　唐志稱東南名山衡廬茅蒋金陵有二焉蒋山故名<lb/>
　鍾山實都邑之鎮武侯所謂鍾山龍盤是也宋周應<lb/>
　合山川序云鍾山之左自攝山臨沂雉亭衡陽以達<lb/>
　於東又東為白山大城雲穴武岡以達于東南又東<lb/>
　南為土山張山青龍石砲天印彭城雁門行堂以達<lb/>
<pb n="KR3k0050_WYG_036-17b"/>
　于南又南為聚寳戚家梓桐紫巖夏侯天闕以達于<lb/>
　西南綿亘至三山而止於大江所謂龍蟠之勢也鍾<lb/>
　山之右近之為覆舟雞籠在宫城之後又北為直瀆<lb/>
　大壮觀四望以達于西北乂西北為幙府盧龍馬鞍<lb/>
　以達于西是為石頭城亦止于江所謂虎踞之形也<lb/>
　然考其山之逺近地之連脉亦少有不合者蓋東南<lb/>
　之山闗城重抱山勢連屬不可一一次序言之且古<lb/>
　之江水自三山東入沿隂山石子岡北流以注于石<lb/>
<pb n="KR3k0050_WYG_036-18a"/>
　頭又自石頭沿馬鞍四望盧龍幕府東折至於觀音<lb/>
　又由臨沂攝山直抵京口二百餘里山勢不絶浮江<lb/>
　而觀之三山據于西南石頭據于西北秦淮中出乃<lb/>
　天限之門户也今江水西流沙洲曠邈馬鞍鳯臺為<lb/>
　民居日削而隂山則陶冶為澤漸不可尋矣此則圖<lb/>
　其形勢之大者焉<lb/>
　　金陵北水圖考<lb/>
　金陵在大江東南自慈姥山至下蜀渡古稱天塹巨<lb/>
<pb n="KR3k0050_WYG_036-18b"/>
　浸此江之境者也秦鑿淮吳鑿清溪運瀆楊吳鑿城<lb/>
　濠宋鑿䕶龍河元鑿新河國朝開御河城濠今諸<lb/>
　水交錯互流支派靡辨據經考之自方山之岡壟兩<lb/>
　涯北流西入通濟水門南經武定鎮淮飲虹三橋又<lb/>
　西出三山水門沿石城以達於江者秦淮之故道也<lb/>
　自大平城下由潮溝南流入大内又西出竹橋入濠<lb/>
　而絶又自舊内旁周繞出淮清橋與秦淮合者青溪<lb/>
　所存之一曲也自斗門橋西北經乾道大平諸橋東<lb/>
<pb n="KR3k0050_WYG_036-19a"/>
　連内橋西連武衛橋者運瀆之故道也自北門橋東<lb/>
　南至於大中橋截于通濟城内旁内秦淮又自通濟<lb/>
　城外與秦淮分流繞南經長干橋至於三山水門外<lb/>
　與秦淮復合者楊吳之城濠也自昇平橋達于上元<lb/>
　縣從至虹橋接大市橋者䕶龍河之遺蹟也自三山<lb/>
　門外達于草鞋夾經江東橋出大城港與隂山運道<lb/>
　合者皆新開河也東出青龍橋西出白虎橋至柏川<lb/>
　橋入濠者今大内之御河也若城外落馬澗諸水不<lb/>
<pb n="KR3k0050_WYG_036-19b"/>
　能悉載焉<lb/>
　　金陵厯代互見圖考<lb/>
　厯代城邑變置若不可悉辨然鍾山自東北而邐於<lb/>
　西南大江自西南而環抱於東北覆舟阻其後聚寳<lb/>
　當其前青龍石砲掖其左石頭三山踞其右秦淮横<lb/>
　其中考諸漢以後郡城皆在淮水之南六朝宫城皆<lb/>
　在淮水之北而近于覆舟楚秦隋唐之城皆在淮水<lb/>
　西北而據於石頭楊吳以後之城皆跨淮水之南北<lb/>
<pb n="KR3k0050_WYG_036-20a"/>
　而近於聚寳國朝因山距淮盡乎四極以是據方辨<lb/>
　位庶幾可得矣按六朝宫城正門曰大司馬門南對<lb/>
　都城之宣陽門二里宣陽門南對朱雀門五里臺省<lb/>
　相望為御街朱雀門臨淮水上朱雀航北今考鎮淮<lb/>
　橋東南桐樹灣處當是航所中正街府軍營内小橋<lb/>
　當是宣陽門處直出北口西華門西大街當是大司<lb/>
　馬門處國學成賢街南口當是宫後平昌門處珍珠<lb/>
　河正在宫内也成賢街外號以東直抵西十八衛之<lb/>
<pb n="KR3k0050_WYG_036-20b"/>
　後當為都之北城宋上元縣西細柳營直北當為東<lb/>
　城武學以北當為西城其規模大畧可見南唐之宫<lb/>
　前臨内橋東盡昇平橋西盡大市橋北盡小虹橋為<lb/>
　子城之限宋行宫即此内橋南直抵鎮淮橋此則南<lb/>
　唐之御街也志云鎮淮橋即朱雀橋者蓋蕭梁時移<lb/>
　航於此遂名舊航之處唐所謂長樂渡也南渡長樂<lb/>
　一里抵東城角内外皆丹陽郡城之基又東南近倪<lb/>
　塘乃晉王含五城又南當是古揚州治清凉寺地以<lb/>
<pb n="KR3k0050_WYG_036-21a"/>
　至石頭山脊為楚金陵邑城又北為唐韓滉五城少<lb/>
　東南則隋蒋州城又東則治城今朝天宫處又西抵<lb/>
　下街有西州橋即西州城池塘上元縣城亦是其處<lb/>
　皆石頭之麓相去不逺南循三山水闗内浮橋北為<lb/>
　賞心亭少西為折柳亭出水闗中街水環繞處當為<lb/>
　白鷺洲洲上今普惠寺當是李白酒樓繞南城角髙<lb/>
　處即昇元閣舊基少北髙阜皆鳯凰臺山少西即建<lb/>
　初寺西即杏花村聚寳門外為長干向西為越城少<lb/>
<pb n="KR3k0050_WYG_036-21b"/>
　南為秣陵城東南為國門轉東至通濟跨城處當為<lb/>
　府城大中橋東畔為白下亭長安街西口當宋永安<lb/>
　宫北抵竹橋之側當為金華宫六朝城後今國學處<lb/>
　為𤣥圃小教塲西門内為上林苑将臺處當為樂遊<lb/>
　苑蒋廟之西南當為商飈舘西北為親蠶宫此皆可<lb/>
　因據而互見者也<lb/>
　　金陵闗要<lb/>
　登石頭西望宣化渡及厯陽諸山真形勝之地若定<lb/>
<pb n="KR3k0050_WYG_036-22a"/>
　都建康則石頭當仍為闗要或謂今都城徙而南石<lb/>
　頭雖守無益盖未之思也惟城既南徙秦淮乃横貫<lb/>
　城中六朝立柵斷航之類緩急不可復施然大江天<lb/>
　險都城臨之金湯之勢比六朝之勝豈必依淮為固<lb/>
　耶<lb/>
　　三吳水利<lb/>
　東南財賦所出之地惟三吳為巨而三吳之田則水<lb/>
　為最急也書曰三江既入震澤底定言震澤之水由<lb/>
<pb n="KR3k0050_WYG_036-22b"/>
　三江入海故底定而不為害也孔安國云自彭蠡江<lb/>
　分為三入震澤遂為北江而入海蓋泥於彭蠡既瀦<lb/>
　之文而牽合之也然不知彭蠡震澤入海之道既殊<lb/>
　而三江之名亦不得而强同矣虞氏林曰江自彭蠡<lb/>
　分而為三又曰江自太湖入于海其猶孔氏之説歟<lb/>
　桑欽水經所著與班固地理志相表裏也而乃謂南<lb/>
　江自牛渚上桐水過安吉厯長瀆出松江入海者則<lb/>
　又謬甚矣郭景純以岷淛松為三江韋昭以松淛浦<lb/>
<pb n="KR3k0050_WYG_036-23a"/>
　陽為三江豈亦疑於安國之言而為之臆説者耶酈<lb/>
　道元注水經則引之以為據何哉程大昌所進禹貢<lb/>
　山川道里圖邊實所脩崑山續志類訛承而舛踵之<lb/>
　耳惟張守節曰三江在蘇州自西南至太湖曰松江<lb/>
　自東南入白蜆曰上江亦曰東江自東北下三百餘<lb/>
　里入海曰下江亦曰婁江葢得之矣顧雍呉地記唐仲<lb/>
　初吳都賦註朱長文吳郡續圖經其所言雖有詳畧<lb/>
　蓋皆本諸守節者也以今攷之太湖自吳江長橋東<lb/>
<pb n="KR3k0050_WYG_036-23b"/>
　北合龎山湖者松江也又東南分流出白蜆入急水<lb/>
　澱山東而入海者東江也自龎山過大姚東北經崑<lb/>
　山石浦安亭由清浦入海者婁江也但澱湖之東流既<lb/>
　塞而安亭亦失其故道久矣此單鍔所謂開白蜆安<lb/>
　亭通龍鎮以入海者也震澤之稱見於禹貢而周官<lb/>
　爾雅則謂之具區在史記曰五湖在左氏傳曰笠澤<lb/>
　在揚州記曰太湖其實一也故安國云餘州浸藪皆<lb/>
　異而揚州同者蓋浸藪同處論其水謂之浸指其澤<lb/>
<pb n="KR3k0050_WYG_036-24a"/>
　謂之藪者是也張勃吳録曰五湖者太湖之别名以<lb/>
　其周行五百餘里故曰五湖虞翻曰太湖東而松江<lb/>
　南而霅溪西而荆溪北而滆湖連乎韭溪故謂之五<lb/>
　也韋昭以胥蠡洮滆并太湖而五者異矣郭璞則以<lb/>
　具區洮滆彭蠡洞庭青草而五焉豈亦誤於禹貢之<lb/>
　言故取足於楚之所謂洞庭青草者耶今震澤猶稱<lb/>
　洞庭者其或昉於璞乎陸魯望曰大湖上禀咸池五<lb/>
　車之氣故一水而五名斯穿鑿者矣烏足據哉夫太<lb/>
<pb n="KR3k0050_WYG_036-24b"/>
　湖受三吳數郡之水浩渺不可涯涘其底定也則有<lb/>
　灌溉之利其泛濫也則有浸滛之患故古人之治之<lb/>
　者惟䟽其源使水之入者有所分導其流俾水之往<lb/>
　者有所歸然後民得平土而居矣故置五堰於溧陽<lb/>
　以殺宣歙九陽之水所以節其入也開百瀆於冝興<lb/>
　置斗門於江隂建千橋於吳江所以宣其出也單鍔<lb/>
　之論要不出乎此耳然嘗攷之往集詢之故老而知<lb/>
　古人之成績者不獨鍔也太史公曰大禹通渠三江<lb/>
<pb n="KR3k0050_WYG_036-25a"/>
　五湖其震澤底定之時乎夫差北通扶溝吳濞擅利<lb/>
　山海富强之計不足言也若王濬之欲從武康紵溪<lb/>
　穿渠直出海口功雖不竟志則可尚矣至於假節發<lb/>
　三郡之民漕大瀆以㵼淛江者王奕也導太湖入海<lb/>
　復嵗租六十萬斛者張綸也自市經以北赤門以南<lb/>
　築堤起橋復田數千頃者張永和也上書宰臣具言水<lb/>
　利者范仲淹也鑿盤龍滬瀆民頼其利者葉清臣也<lb/>
　自封家渡至大通浦開淘七十餘里者徐確也郭亶<lb/>
<pb n="KR3k0050_WYG_036-25b"/>
　言治田七事趙霖言治水三事李結獻治田三議要<lb/>
　以去水患興民利也我朝夏尚書原吉周侍郎忱相<lb/>
　繼治之昭有成績至今頌焉成化以來復設憲臣以<lb/>
　董之於是乎事有專責而官無廢政矣夫治水以為<lb/>
　田也治水而不治田則治水無全功治田以防水也<lb/>
　治田而不治水則治田無全力是故治田之法有三<lb/>
　曰築岸堘曰修壩堰曰分大圩蓋全吳之地古稱澤<lb/>
　國而田多低下所藉以禦水者岸堘也岸堘不堅則<lb/>
<pb n="KR3k0050_WYG_036-26a"/>
　雖有沃壤而棄之沮洳矣故令民修作田堘則有若<lb/>
　王純臣韓正彦注意隄防則有若夏原吉周忱皆極<lb/>
　其經畫之詳宻而可以守之者也後此者能繼而行<lb/>
　之民不有餘利乎古人制田之法率因水道以正經<lb/>
　界曰涇曰漊曰濵曰浦縱横曲直有井田之象焉其<lb/>
　通也以泄水其塞也以禦水皆使不為田害而已後<lb/>
　乃破壩堰以通江湖專小利而風濤之入獨倚於岸<lb/>
　堘故民日勞而增築煩矣昔文正公曰江南圍田每<lb/>
<pb n="KR3k0050_WYG_036-26b"/>
　方數十里内有河渠外有門閘不可復矣而修舉壩<lb/>
　堰之䇿獨不可行耶圩田之制隨地形之廣狹水道<lb/>
　之逺近而為之大小也圩之小者則岸堘易完民工<lb/>
　易集時有浸澇則車戽之施可朝夕計功也圩之大<lb/>
　者則岸堘既廣工力不及積水經月而稻成腐浥矣<lb/>
　能度其勢而分之使民力易施不其有利乎夫堘岸譬<lb/>
　則城郭也壩堰譬則闗隘也小圩譬則三里七里也<lb/>
　闗隘固城郭堅則内有所恃而冦不能入三里之城<lb/>
<pb n="KR3k0050_WYG_036-27a"/>
　七里之郭則小而易守備無不足可綽然應敵無虞<lb/>
　矣治水之法有三曰决三江曰浚諸浦曰導涇港蓋<lb/>
　太湖東入松江出吳以入海古未有隄障也宋築長<lb/>
　橋以便漕運而江流始噎此單鍔所以欲鑿吳江岸<lb/>
　為木橋以通之也代加浚治已有成效而或者猶欲<lb/>
　决去長橋以决入海之道則亦難矣澱湖之西曰急<lb/>
　水曰白水東曰小漕曰大瀝皆東江入海之故道也<lb/>
　今諸港淺狹而東江遂塞惟澱湖支流北入吳松江<lb/>
<pb n="KR3k0050_WYG_036-27b"/>
　耳因其舊迹而䟽之則松江之流其安乎吳松江即<lb/>
　古婁江也通塞無定夏原吉嘗浚夏駕浦北貫吳塘<lb/>
　通劉家港以入海矣周忱嘗浚顧浦以通吳松江入<lb/>
　海矣然渾潮往來江流漸狹久而不治恐壅塞之害<lb/>
　深而為力難矣古人於沿海之所浚三十六浦以分<lb/>
　三江之勢則入海之途多而水之流不滯也今則未<lb/>
　能盡復其舊而入海者惟茜經七鴉白茆楊林入江<lb/>
　者惟福山許浦而已茍能於其未浚者而浚之於其<lb/>
<pb n="KR3k0050_WYG_036-28a"/>
　已浚者而時導之以為經久之規則今日之急務也<lb/>
　圩田四圍皆涇港環繞所以决田中之水以泄諸湖<lb/>
　塘而達之海也必使修治闊而可以為容納之地則<lb/>
　田之積水可蓄於溝港溝港通流則可以散灌於塘<lb/>
　浦塘不遏則可以疾趨於江海而水之患息矣夫吳<lb/>
　郡之水譬諸人身五堰則首也荆溪則咽喉也震澤<lb/>
　則胸腹三江則腸胃也浦港涇瀆則脉絡衆竅也腸<lb/>
　胃閉衆竅塞脉絡不貫而咽喉之入不節吾見胸滿<lb/>
<pb n="KR3k0050_WYG_036-28b"/>
　腸脹而斃可待矣夫變通者智也經畫者法也若古<lb/>
　人之所行與夫單鍔所著固法之善而智亦存乎其<lb/>
　中矣然時異勢殊陵谷更易所以神變通之術以隨<lb/>
　時冝民者則又存乎人焉耳愚嘗因是而悲吳郡之<lb/>
　民其所患者不獨水也常賦之外供組繡之麗者取<lb/>
　靡焉嗜耳目之玩者取異焉務摶埴之用者取精焉<lb/>
　操囊篋之貪者取盈焉富商大賈侈美同流豪家富<lb/>
　族吞併不饜故民之貧者男終嵗耕而不曾得託糠<lb/>
<pb n="KR3k0050_WYG_036-29a"/>
　粃以飽也婦終嵗織而不曾得蔽繒絮以煖也然則<lb/>
　害之溺於民者獨水也哉<lb/>
　　南畿海防<lb/>
　江南東海之防守在崇明吳淞江口而要在蘇州故<lb/>
　崇明吳淞江口設所而蘇州重鎮設三衛江北淮南<lb/>
　海防守在泰州通州興化鹽城而要在揚州髙郵淮<lb/>
　安故泰州通州興化鹽城各設所而惟揚州髙郵淮<lb/>
　安設衛淮安當大瀆通海為重鎮設二衛淮北海防<lb/>
<pb n="KR3k0050_WYG_036-29b"/>
　患在東海守在海州而要在邳州故東海海州設所<lb/>
　而邳州設衛<lb/>
　　建康形勝<lb/>
　建康東起天目山北接鍾山覆舟山雞籠山終于行<lb/>
　堂又有巖山牛頭白特山堂陽寺山而大江横其後<lb/>
　淮水流其中夾淮而為王都秦始皇見金陵有王氣<lb/>
　東遊以壓之塹秦淮以斷其氣殊不知秦淮入于江<lb/>
　而江水口再朝亦旺水也<lb/>
<pb n="KR3k0050_WYG_036-30a"/>
　　三吳風俗<lb/>
　夫三吳者何神聖基圖之所創也詩書六藝之所漸<lb/>
　也羣材之所鍾百貨之所聚而賢哲之林也盛有日<lb/>
　矣其在禹貢則厥土赤埴塗泥厥賦中中下上然而<lb/>
　夏狄蠙珠織文纎縞橘柚篠簜之珍貢於天府則物<lb/>
　産亦非纎也其在職方則川以三江浸以五湖然金<lb/>
　錫竹箭孔翠犀象列在方物則地利亦非鹻也顧其<lb/>
　時氣化淳龎風俗朴茂天地之藏有所函而未闢山<lb/>
<pb n="KR3k0050_WYG_036-30b"/>
　川之珍有所秘而未吐故號為九州之腴而不入列<lb/>
　國之紀厥有由矣降是而春秋則闔閭以勾吳舊邦<lb/>
　雄視上國越絶書志其城郭宫廷之制如所謂通門<lb/>
　二八隔閡寒暑與夫澒地六尺玉鳬交流何其溢也<lb/>
　降是而七國則春申以楚之上相裂土江東司馬史<lb/>
　稱其城吳故墟自為都邑至於上客三千皆躡珠履<lb/>
　何其汰也然其時淮南十二縣邊齊之南為楚下東<lb/>
　國而泗上十二諸侯附麗故宋之旁以介於大國即<lb/>
<pb n="KR3k0050_WYG_036-31a"/>
　今淮揚諸郡是已則吳越故壤已擅豐區而淮海舊<lb/>
　堧猶稱曠土矣漢初吳楚淮南分王其地彊者即山<lb/>
　煮海擅銅鹽之利下亦厚招娛遊以亢三尺則故吳<lb/>
　益沃而淮南北亦漸衍矣唐承隋江都之舊天寳以<lb/>
　後設鹽鐵租庸大使開府廣陵以籠諸道貢物達之<lb/>
　長安而淮南北之盛畧與江南等矣夫地利有上下<lb/>
　天時有盈虚而吳獨日盛何也蓋自晉之渡而東也<lb/>
　收數十代之衣冠禮樂而生聚長養其中彼號為中<lb/>
<pb n="KR3k0050_WYG_036-31b"/>
　原者方且淪於戎馬荆榛之域故相懸也其後宋又<lb/>
　渡而南也舉數百年之皇圖帝籍以保有億萬之命<lb/>
　彼號為二京者方且為蒐兵講武之塲故益逺也然<lb/>
　則吳之盛久矣俗之𢎞侈亦匪今矣聖祖開基淮甸<lb/>
　吳諸郡則左右輔也成祖定鼎燕京吳諸郡則内外<lb/>
　府也豈非根本膏腴之地哉然以蕞爾之土而當天<lb/>
　下財賦之半加以連年水潦之災民多懸耜野有奥<lb/>
　草守閭之吏日夜責租民輾轉呼號莫所聊生蓋吳<lb/>
<pb n="KR3k0050_WYG_036-32a"/>
　於今日又甚詘矣而執事猶談其盛無乃見其影而<lb/>
　未察其形耶請實其状夫金陵五方之輻輳萬國之<lb/>
　灌輸三服織作内給尚方衣履天下而器食之用自<lb/>
　水衡少府半取給焉然而遊浮之民大都之風非有<lb/>
　厚藏故其地物嗇而功侈自金陵而下控故吳之墟<lb/>
　以跨引閩越則姑蘇一都會也其民利魚稻之饒居<lb/>
　果布之凑造作精靡以綰轂四方其士也慕遊閒之<lb/>
　名頌儁俠之義故其地實嗇而文侈自金陵而北按<lb/>
<pb n="KR3k0050_WYG_036-32b"/>
　三楚之舊苞舉河淮則維揚一都會也其民呰窳輕<lb/>
　訬無所積聚煮海之賈操鉅萬之貲以奔走其間故<lb/>
　其地主嗇而客侈自金陵而上至於甌越則宣歙之<lb/>
　間一都會也其民盡仰機利行賈四方唱櫂轉轂以<lb/>
　遊萬貨之所都而握其竒嬴故其地内嗇而外侈今<lb/>
　執事徒聞其侈而不知其嗇也欲以儉與禮裁之則<lb/>
　過計矣然吳之嗇則生於侈者也欲使之無嗇可使<lb/>
　之侈乎嗟夫侈則侈矣彼其珍竒溢目則頳丹明璣<lb/>
<pb n="KR3k0050_WYG_036-33a"/>
　珠琲磊珂弗為異也其服御鮮華則蕉葛升越弱錫<lb/>
　羅紈笥中之韜鯷人之獻弗為靡也其器用精良則<lb/>
　桃笙象簟寳鋏文犀單費百縑取直萬户弗為訬也<lb/>
　其遊藝嗜古則山甫之鼎考父之銘華山之愽畨吾<lb/>
　之刻弗為邈也其宴居過從之盛則海錯陸珍剖纎列<lb/>
　姬盤舞隨風悲歌入雲弗為適也其百賈之所聚則方<lb/>
　舟結駟織陸鱗川飛塵絳天赭汗如雨弗為譁也衍<lb/>
　平子之賦無以盡其華賡士衡之趨無以極其靡矣<lb/>
<pb n="KR3k0050_WYG_036-33b"/>
　而豈知其力之嗇哉夫山林不給野火江海不實漏<lb/>
　巵難其繼也是故識㣲之士見本而揣其末陳風之<lb/>
　史覩盛而防其敝亦有説矣且夫吳者四方之所觀<lb/>
　赴也吳有服而華四方慕而服之非是則以為弗文<lb/>
　也吳有器而美四方慕而御之非是則以為弗珍也<lb/>
　服之用彌博而吳益工於服器之用彌廣而吳益精<lb/>
　於器是天下之俗皆以吳侈而天下之財皆以吳嗇<lb/>
　也<lb/>
<pb n="KR3k0050_WYG_036-34a"/>
　　議糧兵<lb/>
　太祖定鼎金陵建四十二衛皆散處江北屯田自養<lb/>
　故賦有餘而用足永樂間遷都于燕建七十二衛嵗<lb/>
　漕江南北粳粟四百餘萬石以給軍食而武官俸廩<lb/>
　則仍就支于南京至正統始以南京倉米每石折銀<lb/>
　二錢五分總計四百萬石納于京而存者尚二百餘<lb/>
　萬石蓋兩京並建邊備漸增財用至是始困矣故為<lb/>
　留都今日之計者宜汰冗兵去冗官修江北屯田之<lb/>
<pb n="KR3k0050_WYG_036-34b"/>
　政减裏河進貢之船使兵少而精强賦省而用足北<lb/>
　輔中原南控百粤江淮湖海環邦畿數千里之間民<lb/>
　安盗息根本壮固斯見陪京之形勝矣<lb/>
　　淮揚利病<lb/>
　一言淮安鳯陽以北地髙宜糓粟而少塘堰一遇亢<lb/>
　旱則坐觀枯稿淮揚以東地下冝秈稻而少堰圩一<lb/>
　遇水澇則任其湮沒故江北地利不盡乞勅徐潁兵<lb/>
　備官督率所屬躬親相度隨其髙下開濬修築教民<lb/>
<pb n="KR3k0050_WYG_036-35a"/>
　播種一如江南則無曠土無惰民而民食可足二言<lb/>
　山陽寳應髙郵江都諸州縣地臨白馬甓社卲伯黄<lb/>
　山諸湖延亘三四百里兼以天長西山諸水時為泛<lb/>
　濫遂至衝决運道田地棄而不種税糧無所從出運<lb/>
　船亦往往摧壊其中為患甚鉅乞勅治河諸臣乘時<lb/>
　堅築運堤量度地勢建立平水石匣以為䟽洩之計<lb/>
　　山西圖叙<lb/>
　山西古冀州地背臨朔易<hi>沙漠是也</hi>表裏河山蓋有俯挹<lb/>
<pb n="KR3k0050_WYG_036-35b"/>
　中州之勢焉忻代<hi>二州皆太原府屬</hi>以北戎馬内侵故大同<lb/>
　特設巡撫焉綏<hi>在大同西</hi>宣府<hi>在大同東南</hi>互為聲援雁門偏<lb/>
　頭寧武<hi>三闗俱在太原北境</hi>竝置闗戍雖烽火之警不殊而套<lb/>
　<hi>河套</hi>賊為急且保徳河曲<hi>保徳州河曲縣俱太原府屬</hi>之間與賊僅<lb/>
　隔一河<hi>黄河</hi>稍或撤備則門庭皆勍敵矣蔚州<hi>大同府屬</hi>之<lb/>
　鑛徒臨晉<hi>平陽府屬縣</hi>之屯卒<hi>藩府/屯軍</hi>潞城<hi>潞州屬縣</hi>之逋民竝<lb/>
　以山谷阻深乘時抄暴要亦不足屯結也然邊餉既<lb/>
　廣宗室彌蕃一切供輸自嵗賦之外皆仰給河東之<lb/>
<pb n="KR3k0050_WYG_036-36a"/>
　鹽課三晉之民勞瘁甚矣而邊卒方且呌呶待哺帥<lb/>
　臣號令為之不行此則積習流弊非漸圖之不可也<lb/>
　　沿革<lb/>
　古冀州地漢分冀州西境河東等郡屬司𨽻置并州<lb/>
　部刺史察舉太原上黨雲中雁門等郡而不常所治<lb/>
　東漢并州治晉陽唐貞觀初置河東道開元中置河<lb/>
　東採訪處置使治蒲州後改採訪為觀察其治仍舊<lb/>
　宋置河東路經略安撫使以太原守臣兼領元以冀<lb/>
<pb n="KR3k0050_WYG_036-36b"/>
　寧諸路直𨽻省部置河東山西道宣慰使司于大同<lb/>
　置河東山西道肅政亷訪司于冀寧本朝置山西等<lb/>
　處承宣布政使司嘉靖中陞潞州為潞安府又置都<lb/>
　指揮使司提刑按察司三司並治于太原而行都司<lb/>
　則分治大同以控制邊境云<lb/>
<pb n="KR3k0050_WYG_036-37a"/>
</p>
<p>
<pb n="KR3k0050_WYG_036-38a"/>
　山西等處承宣布政使司治太原左右布政使二左<lb/>
　右㕘政三左右㕘議四<hi>糧儲兵備</hi>領府四屬州一十有六<lb/>
　縣六十有四州四屬縣一十有一總為里四千四百<lb/>
　四十里有零户五十八萬九千九百五十九口五百<lb/>
　八萬四千一十五夏秋二税共米麥二百二十七萬<lb/>
　四千二十二石絲五十斤絹四千七百七十七疋馬<lb/>
　草三百五十四萬四千八百五十束<lb/>
　山西都指揮使司指揮三内掌印一僉書二領衛九<lb/>
<pb n="KR3k0050_WYG_036-38b"/>
　<hi>屬所四十</hi>所七本都司所屬馬歩官軍舍餘夷人等一萬<lb/>
　九千五餘員名<hi>都司𨽻後軍都督府</hi>儀衛司三<lb/>
　山西行都司<hi>分司大同𨽻後軍都督府</hi>領衛一十四<hi>屬所七十</hi>所三本<lb/>
　司所屬馬歩軍四萬六十餘員名<lb/>
　山西行太僕寺見在馬驢騾共三萬二千九百餘匹<lb/>
　頭<lb/>
　都轉運鹽使司一<hi>在河東</hi>嵗額辨鹽四十二萬引<lb/>
　提刑按察司按察使一副使十二<hi>驛傳清軍一提學一兵衛易州口平</hi>
<pb n="KR3k0050_WYG_036-39a"/>
　<hi>定北岢嵐潞安雁門各一</hi>僉事六分道四<hi>冀寧/冀北</hi>　<hi>河東冀南</hi>
　欽差總督宣大都御史一<hi>駐陽和</hi>巡撫都御史二<hi>一太原或</hi>
　<hi>代州一大同</hi>巡按御史一<hi>太/原</hi>巡鹽御史一<hi>河東</hi>
　王府三　晉府<hi>髙三封太原</hi>　<hi>郡王二/十二</hi>代府<hi>髙十三封大同六千石</hi>
　<hi>郡王二十四</hi>瀋府<hi>髙二十一/封潞安</hi>　<hi>郡王二十</hi>
<pb n="KR3k0050_WYG_036-40a"/>
</p>
<p>
<pb n="KR3k0050_WYG_036-41a"/>
　大原府其名古晉陽晉太原元冀寧<hi>繁劇且近邉衝疲</hi>其屬<lb/>
　州六縣二十二附郭陽曲<hi>九十八里繁劇難治</hi>太原<hi>九十八里僻繁頑</hi>
　榆次<hi>一百七里刁繁地肥</hi>大谷<hi>八十三里/刁疲僻繁</hi>祁<hi>四十五里/刁繁多盗</hi>徐溝<hi>十九</hi>
　<hi>里繁疲</hi>清源<hi>二十八里/僻繁盗</hi>交城<hi>四十三里/僻繁地肥</hi>文水<hi>七十九里僻繁地饒</hi>
　夀陽<hi>三十里衝繁俗嗇</hi>臨<hi>十五里/僻簡</hi>盂<hi>二十三里/僻簡有銕</hi>静樂<hi>三十八里繁疲</hi>
　<hi>多盗</hi>河曲<hi>七里/僻疲</hi>平定州<hi>三十三里/衝繁俗嗇</hi>屬樂平<hi>十里/僻繁</hi>忻州<hi>六十</hi>
　<hi>三里民頑多虜患</hi>屬定襄<hi>二十五/里僻簡</hi>代州<hi>四十一里近邉衝繁多虜患</hi>屬五<lb/>
　臺<hi>十五里近邊僻繁</hi>繁峙<hi>十九/里僻</hi>崞<hi>三十九里/近邊難治</hi>岢嵐州<hi>二十二里近邊</hi>
<pb n="KR3k0050_WYG_036-41b"/>
　<hi>僻繁多虜患</hi>屬嵐<hi>二十二/里貧僻</hi>興<hi>十一里/淳僻貧</hi>石州<hi>四十里僻簡淳</hi>屬寧鄉<lb/>
　<hi>十三里難治</hi>保徳州<hi>五里簡殘疲</hi>其形勝恒山之險大河之固<lb/>
　句注險阻靈山角立其俗好樂無荒清簡質朴<lb/>
　平陽府其名秦河東隋平河元晉寧<hi>繁難地廣民朴</hi>其屬州<lb/>
　六縣二十九附郭臨汾<hi>五十一里繁衝</hi>外襄陵<hi>七十二里繁衝</hi>洪洞<lb/>
　<hi>八十九里賦完事簡</hi>浮山<hi>十七里/繁難貧</hi>趙城<hi>三十七里/僻民苦</hi>太平<hi>五十四里衝繁</hi>
　<hi>難治</hi>岳陽<hi>十八里/僻簡貧</hi>曲沃<hi>六十八里/衝繁難治</hi>翼城<hi>八十四里衝繁難治</hi>汾西<lb/>
　<hi>十五里刁貧</hi>蒲<hi>九里刁/僻疲</hi>蒲州<hi>八十七/里衝繁</hi>屬臨晉<hi>六十三里衝繁難治</hi>榮<lb/>
<pb n="KR3k0050_WYG_036-42a"/>
　河<hi>三十八里僻繁貧</hi>猗氏<hi>五十一里衝/繁難治民勤</hi>萬全<hi>四十里/僻繁貧</hi>河津<hi>三十</hi>
　<hi>六里僻繁民勤</hi>解州<hi>三十一里/僻繁疲</hi>安邑<hi>九十五里/繁衝貧</hi>夏<hi>六十六里衝煩僻</hi>
　聞喜<hi>六十六里衝繁疲</hi>平陸<hi>五十二里/山僻繁貧</hi>芮城<hi>四十四里僻繁貧難治</hi>絳<lb/>
　州<hi>五十一里衝僻</hi>屬稷山<hi>七十三里繁/衝民稍頑</hi>絳<hi>四十里/僻好訟</hi>垣曲<hi>二十七里</hi>
　<hi>僻貧</hi>霍州<hi>二十里/衝頑</hi>屬靈石<hi>二十五/里衝淳</hi>吉州<hi>二十二里僻簡儉</hi>屬寧<lb/>
　鄉<hi>十六里僻頑</hi>隰<hi>三十一里僻/瘠民頑難治</hi>屬大寧<hi>十里/僻貧</hi>石樓<hi>十三里貧苦山</hi>
　<hi>僻</hi>永和<hi>十一里僻貧</hi>其形勝負闗阻河接汾連華其俗崇<lb/>
　禮讓多勇敢<lb/>
<pb n="KR3k0050_WYG_036-42b"/>
　大同府其名戰國時雲中代郡漢定襄雁門馬邑<hi>近邊</hi>
　<hi>衝繁烽堠相接不常難治</hi>其屬州四縣七附郭大同<hi>三十六里兵馬屯聚難治</hi>
　外懐仁<hi>九里裁荒</hi>渾源州<hi>十四里/繁衝貧</hi>應州<hi>二十里/荒僻</hi>屬山隂<hi>七里</hi>
　<hi>衝疲</hi>蔚州<hi>二十六里繁/衝近邉難治</hi>屬廣陵<hi>八里/僻簡</hi>廣昌<hi>四里/衝繁</hi>靈丘<hi>十里</hi>
　<hi>貧衝</hi>朔州<hi>八里僻疲/有邉患</hi>屬馬邑<hi>五里僻疲</hi>其形勝平岥峻坂用<lb/>
　武之地其俗質直淳厚<lb/>
　潞安府其名秦上黨唐昭義宋隆徳<hi>衝繁民質易治</hi>其屬縣<lb/>
　八附郭長治<hi>一百七十七里繁民淳頗饒</hi>長子<hi>九十二/里繁頑</hi>屯留<hi>六十二里</hi>
<pb n="KR3k0050_WYG_036-43a"/>
　<hi>僻簡頗繁</hi>襄垣<hi>八十里/頑簡刁</hi>潞城<hi>九十二里/僻簡頑</hi>壺闗<hi>九十六里僻簡</hi>黎城<lb/>
　<hi>四十九里繁僻</hi>平順<hi>三十一里僻貧頗繁</hi>其形勝肘京洛履蒲津倚大<lb/>
　原跨河朔其俗民儉力農士節務學<lb/>
　直隸沁州其名隋義寧唐陽城<hi>衝繁民疲貧</hi>其屬縣二沁<lb/>
　源<hi>十六里僻盗</hi>武鄉<hi>四十九里頗衝繁貧</hi>其形勝前銅鞮後龜山其<lb/>
　俗專力耕農少事商賈<lb/>
　澤州其名北齊髙都隋長平<hi>繁劇難治</hi>屬縣四髙平<hi>一百六十</hi>
　<hi>一里繁僻民富</hi>陽城<hi>九十四里/繁俗儉</hi>陵川<hi>九十三里/繁僻簡</hi>沁水<hi>五十四里繁民</hi>
<pb n="KR3k0050_WYG_036-43b"/>
　<hi>刁疲</hi>其形勝大行險固山川環抱<lb/>
　遼州其名樂平<hi>僻簡瘠儉</hi>其屬縣二榆杜<hi>三十二/里僻簡</hi>和順<hi>二十</hi>
　<hi>一里簡瘠嗇</hi>其形勝山川險峻其俗剛悍朴直<lb/>
　汾州其名魏西河金汾陽<hi>州有二王府難治雖服裏亦衝</hi>其屬縣三<lb/>
　孝義<hi>三十里衝簡饒</hi>平遥<hi>五十八里/衝繁刁</hi>介休<hi>四十六里衝繁刁</hi>其形勝<lb/>
　美哉山河之固其俗重厚尚義<lb/>
　山西承宣布政使司領府四曰太原<hi>晉陽冀寧幷州唐北京五代唐</hi>
　<hi>西京武勇軍繁劇</hi>曰平陽<hi>河東平河晉寧/晉州唐州繁</hi>曰大同<hi>雲中雁門代郡雲中</hi>
<pb n="KR3k0050_WYG_036-44a"/>
　<hi>西京大同路北恒州縣俱近邊衝繁難治</hi>曰潞安<hi>上黨昭義安義昭徳隆徳襄垣有王府衝繁</hi>
　州四曰澤<hi>上黨河東建興長平高都建州益州城内有宣寧隰川王府衝繁</hi>曰汾<hi>西河</hi>
　<hi>汾陽軍朔州介州浩州有慶城永和二王府難治雖服裡亦為衝繁</hi>曰沁<hi>義寧陽城威勝軍衝</hi>曰<lb/>
　遼<hi>樂平上黨遼箕州儀州平定軍僻簡</hi>
　　處置<lb/>
　山西大同府逼臨敵境最苦侵暴太原府屬如興<lb/>
　岢嵐保河一帶敵一大舉輙入其境斷煙宿莽蕭<lb/>
　條甚矣汾州宗藩不畏國法頗為地方之害潞澤<lb/>
<pb n="KR3k0050_WYG_036-44b"/>
　沁遼環列太行上下谷深林宻盗不時竊發往嵗<lb/>
　青羊山之事可為鑒也平陽雖稱富庶其實止蒲<lb/>
　絳臨汾太平襄陵曲沃翼城差有可觀地震之後<lb/>
　則亦大不如昔矣是故休養内地之民使之裕於<lb/>
　供邊廼一方保釐者之責否則割肉充腹立見其<lb/>
　斃可歎也已<lb/>
　　解鹽利弊議<lb/>
　夫解之有鹽池舊矣厯代之張弛沿革愚未暇悉<lb/>
<pb n="KR3k0050_WYG_036-45a"/>
　也昔所稱為瑩㓗如玉甘美如榖亦宇内之所共<lb/>
　喻也愚不暇論也祖宗時額僅十萬耳至嘉靖中<lb/>
　始增至十九萬有竒全晉闗洛梁鄧之間皆其轉<lb/>
　輸之所也二百年來公私俱足在商人未嘗以山<lb/>
　徑巇嶮稱難在三省未嘗以解鹽苦惡為病何<lb/>
　也法一而志定也自隆慶辛未雨决池防池水<lb/>
　四溢鹽不結聚者謂國計不可負始為澆曬之術<lb/>
　蓋以人力勝天時也然硝與鹽淆不能一一而析<lb/>
<pb n="KR3k0050_WYG_036-45b"/>
　之也有奸商者出焉乘間營私沙礫雜和故色愈<lb/>
　變味愈惡而解鹽於是乎不可食矣民日夕翹首<lb/>
　以竢商之至而商之所貨乃如此則其不樂售者<lb/>
　豈情也哉於是商人坐官肆終嵗不能銷引目所<lb/>
　在長吏又從而代之歛散以取其值焉此不獨商<lb/>
　困而民亦困矣是以民視商若贅疣而視解之産<lb/>
　為棄物無不利於食私販者民利於食私販而<lb/>
　販者適至是謂兩相求兩相求則事宻官卒緝<lb/>
<pb n="KR3k0050_WYG_036-46a"/>
　捕惟賄是饜販者餌之是謂兩相利兩相利則防踈<lb/>
　如是而淮蘆花馬之産紛紛四至勢惡得而禁之哉<lb/>
　間嘗銷退引矣皆偽目也鹽儈肆市而得之者也亦<lb/>
　嘗獲私販矣皆貧負也法所謂易米度日者也夫私<lb/>
　販盛則商利薄商利薄則國税病此而不為之計将<lb/>
　何所取盈哉所謂計者非必分地改額以滋聚訟也<lb/>
　亦非必盡易其舊而創為之法也愚所謂在酌其宜<lb/>
　而變通之耳其一曰慎採取之時夫解鹽池産也與<lb/>
<pb n="KR3k0050_WYG_036-46b"/>
　浙淮齊閩殊而反穡事浙淮齊閩鬻海法也其利在<lb/>
　地不在天其祛弊之法在有餘不在不足乃解池則<lb/>
　異是矣穡事憂旱而池利旱且利南風古所稱阜財<lb/>
　解愠者是已夫天能使之常旱且南風乎恒雨則結<lb/>
　者融恒北風則升者下此其時為難鹽丁散處諸邑<lb/>
　既難遽集竢其集而圖之則已解矣非預以待之不<lb/>
　可也春夏届期此凝之候也羣各丁而聚諸池毋失<lb/>
　其會暇則驅之採草以資蓋藏固未嘗虚其力矣矧<lb/>
<pb n="KR3k0050_WYG_036-47a"/>
　若輩皆正役豈故淹之哉是採辨之所宜講也二曰<lb/>
　廣召募之役池跨解安邑地近百里矣勢甚遼闊鹽<lb/>
　丁僅二萬採取奚遍採之不遍地之所以有遺利也<lb/>
　嘉靖丙午鹽嘗盛生矣募近民雜採之官取其七而<lb/>
　以三充賞其利厚也競趨之因而與之可也柰何存<lb/>
　其鹽不給以值又不以時於是召之不應矣夫民之<lb/>
　潰手足裂肌膚而不憚者逐利也顧賞若是是督之<lb/>
　逺也愚以為宜厚之也試令近地之民毋論千萬置<lb/>
<pb n="KR3k0050_WYG_036-47b"/>
　之長貳而集其民於官則朝結而夕可集也民之趨<lb/>
　利猶水也利則來不則去往有定令矣而自食之是<lb/>
　上不信也今宜逮其報成而給以二仍朝驗而夕惠<lb/>
　之毋令胥吏持簿書而肆為呵索民其有不樂於赴<lb/>
　者哉赴益衆則採益時採益時則入益富一嵗而不<lb/>
　獲數嵗之利者不然也此足以待凶年之額胡為較<lb/>
　錙銖而遺逺慮乎三曰貴採取之精夫各丁募夫羣<lb/>
　然竝集不憂其入之不厚矣在官司或急成科以希<lb/>
<pb n="KR3k0050_WYG_036-48a"/>
　功在丁夫或急採取以充數寧無雜硝石而竝進者<lb/>
　乎則分區畫地以程其工驗料計直以定其等屏惡<lb/>
　存美以待夫商皆不可不為之慮也四曰别逺近之<lb/>
　地夫曬鹽非惡也稍帶硝性試灼以火則騰越而上<lb/>
　無異池鹽此法河東諳之而逺人未諳也今曬亦無<lb/>
　幾矣請以待近之求而减其價以為耗逺征之商非<lb/>
　池鹽不給則轉輸者皆飴鹽而商無不售之值民無<lb/>
　境外之求矣五曰清支給之法夫所謂超支者非旋<lb/>
<pb n="KR3k0050_WYG_036-48b"/>
　中旋支以勸商者乎商人中納次第掣攴例也往以<lb/>
　池鹽未結曬鹽未充無以給商而責之入乃隨募小<lb/>
　販給以澆曬而籍其貲萬不得已之計耳而商人之<lb/>
　停支者迄今遂不可復夫商傾貲以入公家以恒産<lb/>
　在池也乃其視生而不得支何以異於農之耕耨而<lb/>
　不得獲者哉今池平而花漸結矣採以時則蓄且倍<lb/>
　也請絶小販之招以優舊商之困可乎六曰均商民<lb/>
　之惠夫商人經年守支國課取足人情之所當優者<lb/>
<pb n="KR3k0050_WYG_036-49a"/>
　也然而此輩則無厭矣籍口曬鹽肆為挿和以恣壟<lb/>
　斷之計是故所在居民棄官鹽而樂私販為官司者<lb/>
　又從而强所不樂民之無告甚矣今宜徧榜諸司凡<lb/>
　諸無様鹽即係飾偽様鹽非官記即是私封沒其貲<lb/>
　而置之法一懲而百警矣則商安所售其術而民有<lb/>
　不樂於商之至者乎七曰禁太汾之票何者二郡固<lb/>
　全晉之半也地多斥鹵採而煎之轉相輸販已非正<lb/>
　法頃從其便給販者以劵而嵗徵其入此票之所由<lb/>
<pb n="KR3k0050_WYG_036-49b"/>
　名也彼皆自食其有矣解鹽入其境終嵗束閣竟莫<lb/>
　能售夫二郡去河東纔數舍耳法已莫可詰彼逺者<lb/>
　奚讓焉矧二郡之民動以一田兩税為口實正謂業<lb/>
　已供邊儲而又以輸鹽課且并其所謂私販者而忘<lb/>
　之矣此非當禁之一耶夫惟慎天時也廣召募也精<lb/>
　採辨也則盡人之力者盡地之利所謂生之貴裕其<lb/>
　源者此也惟辨逺近也循舊例也均商民也革煎販<lb/>
　也則商無滯貨者民無艱食所謂救之貴通其變者<lb/>
<pb n="KR3k0050_WYG_036-50a"/>
　此也此則不必分地而流布者自廣不必改額而壅<lb/>
　滯者自行民亦何所為而顧食私販以博罪哉雖然<lb/>
　此特自鹽之已生者計之也萬一事勢如昔當奈何<lb/>
　嗚呼池之利在天不在人前已陳之矣夫鹽公課也<lb/>
　鹽務公務也王者有分土無分民故以河東視三省<lb/>
　誠難撓越若自國家統觀之則安可執一而論也拓<lb/>
　存穡之淮蘆充有餘之花馬以寛不足之河東竢其<lb/>
　生結而各還其舊奚不可者夫據時宜而談利害環<lb/>
<pb n="KR3k0050_WYG_036-50b"/>
　池之人類能言之至問上不病國中不病民下不病<lb/>
　法則鉅公大人謇謇不欲語者何者狃于法之故也<lb/>
　　三闗備兵議<lb/>
　山西右屏畿輔外鄰沙漠所稱為并冀藩垣者北則<lb/>
　大同大同之南則寧雁折而之西則有偏老大同之<lb/>
　邊冦也近不一舍逺不二三舍偏老亦然夫大同彼<lb/>
　固有專之者矣如偏老寧雁所謂三闗也三闗之形<lb/>
　若鱗次然東稍南為雁門百八十里抵寧武又二百<lb/>
<pb n="KR3k0050_WYG_036-51a"/>
　里抵偏闗絶懸西北與大同峙而雁門寧武者則猶<lb/>
　有馬邑朔州之為外藩也往以大同不能為蔽故議<lb/>
　與畫地而守之三闗節制以屬全晉之撫臣而移總<lb/>
　戎之駐偏頭者駐寧武者為居中調度備東西䇿應<lb/>
　也近籌邊者更議以為不便謂棄外即内或以外地<lb/>
　委敵而撫臣距疆塲既逺病於請質之難偏禆孤居<lb/>
　卒不得藉援於大将欲以撫鎮槩置偏老與大同相<lb/>
　掎角并力要害脱冦自馬邑朔州入犯而吾猶得收<lb/>
<pb n="KR3k0050_WYG_036-51b"/>
　弊於寧雁也噫是則然矣愚以為制冦之術在扼其<lb/>
　勢審勢者人也專計於人相宜而圖之則建官責守<lb/>
　有可更者有不必更者夫撫臣折衝之任也非有親<lb/>
　冐矢石列陣行伍之事平居申約束明賞罸謹烽修<lb/>
　隘備儲厲兵秋防駐代俾之不得隙入一旦有警當<lb/>
　冦者走軍吏計事轅門而撫臣亦數馳赴之以便授<lb/>
　䇿故在太原猶偏老也如必居偏老而後可是将親<lb/>
　與抗也平居之所經畧宜何事耶假令其大舉南侵<lb/>
<pb n="KR3k0050_WYG_036-52a"/>
　則彼必數月集我必數月備悉吾之精鋭視險易而<lb/>
　慎守之彼必不濟若遊騎突入禦之一健将事耳何<lb/>
　足以辱撫臣夫天下之事恒起於時之所趨而亂於<lb/>
　數易偏闗之設也在洪武之三十三年而成化丁亥<lb/>
　始創老營堡前乎此者未嘗命一卒守也亦未有大<lb/>
　患乃今帥武臣力開府運籌而猶俱有丁卯之患焉<lb/>
　即多多奚益哉彼之畏我以有實也非畏名也今之<lb/>
　所以稱藩而市馬者利金繒也第必設撫臣以為名<lb/>
<pb n="KR3k0050_WYG_036-52b"/>
　彼於畏何有議者曰設臣於偏老視延寧甘肅之例<lb/>
　也夫事茍利固無庸例然而以陜例之者誤也延寧<lb/>
　甘固實稱四鎮置三撫臣而固原一鎮以總督當之<lb/>
　總督趨花馬池則以撫臣之在長安者移領鎮焉而固<lb/>
　原西至於蘭靖西南至於洮岷蓋方數千里畨虜雜<lb/>
　居烽燧時警然皆撫臣之在長安者兼制之陜西之<lb/>
　撫内者何嘗不兼邊也山西幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>不滿千里民又甚<lb/>
　瘠而三闗固太原一郡地耳必以一郡建兩撫臣無<lb/>
<pb n="KR3k0050_WYG_036-53a"/>
　論供億煩苛無益勝負之數而反以滋病即内有分<lb/>
　地則外之召兵於内者難外有分地則内之轉饟於<lb/>
　外者緩牽制沮格之患不可不虞也故曰建官惟其<lb/>
　人不必備若乃總兵之移則有可言者總兵雖信大<lb/>
　将與文吏異古者中軍在御援枹而鼔朱殷輪而不<lb/>
　惰今猥以為持韜握鈐之臣虞偏闗多故或失之而<lb/>
　以移之寧武無謂也夫重移鎮者蓋以武寧之衝燕<lb/>
　水雕窩陽方盤道相望廣衍紆漫騎得成列萬一彼<lb/>
<pb n="KR3k0050_WYG_036-53b"/>
　𢷬我虚直入将狼顧失㨿焉噫獨不虞偏闗之可達<lb/>
　汾永乎馬邑朔州大同地也尚寄一帶之衛於寧雁<lb/>
　而彼志俘掠則大同其饜足處耳饜足則不南望即<lb/>
　南望吾且有備安得為虚耶偏闗逼近賊巢即已欵<lb/>
　貢而板井叛人嵗時窺伺又夷人叩闗者月無虚日<lb/>
　所不能髙枕也故大将不可以深居深居則偏禆觀<lb/>
　效士氣且日懈夫寧武之赴偏闗猶偏闗之還而自<lb/>
　救其地里獨雁稍逺也誠令總兵移偏闗仍恊之以<lb/>
<pb n="KR3k0050_WYG_036-54a"/>
　㕘将而寧武則撤馬站遊擊居之偏頭加一大将與<lb/>
　副将俱是鬬士倍也人情偷於習皷於新旌幟一耀<lb/>
　其耳目號令一作其頹靡則重闗之固壮於戒嚴今<lb/>
　之援寧武亦昔之援偏老矣夫何間也若雁門固有<lb/>
　㕘備且近撫臣當必無害顧乃謂偏老逺不可居何<lb/>
　歟總兵之設也始於宣徳既罷復於𢎞治當是時皆<lb/>
　偏老居也寧武設於成化丙戌置守備耳而幸無事<lb/>
　𢎞治間置守禦千户所耳而亦無事總兵居寜武之<lb/>
<pb n="KR3k0050_WYG_036-54b"/>
　議果何見耶要之撫臣職在謀筭者也總兵職在征<lb/>
　戰者也二者甚可相能而必竝處故因勢以命職因<lb/>
　職以任人因人以度勢建官之要罔踰於此矣雖然<lb/>
　三闗之地皆稱要也三闗之守皆宜嚴也故有禦邊<lb/>
　之逺略則何地而非守有體國之實心則何守而不<lb/>
　固區區一隅一隙之補所見者淺也而責守之事且<lb/>
　或有未盡者邊墻綿亘數百里戍卒僅四五萬星羅<lb/>
　棋布殊多中空彼聚而攻我驍騎軼突如決大河潰<lb/>
<pb n="KR3k0050_WYG_036-55a"/>
　蟻壤此畫地而守之難故不如無與争鋒各令收聚<lb/>
　入保堅壁以待彼縱掠無所得又懼深入必自遁矣<lb/>
　是求地利於人也戎伍𨽻尺籍者虚耗以半而日餉<lb/>
　數錢多浚剥於渠帥老弱無營者應募勇悍多俠者<lb/>
　畏羈此無兵而守之難故莫如嚴覈軍實養一夫必<lb/>
　得一夫之力而又優募府之用俾不取盈於下則備<lb/>
　在我不在彼矣是求兵於将也往吾與彼防也邊氓<lb/>
　懼為俘戮故死不敢即夷人自為守也今視同一家<lb/>
<pb n="KR3k0050_WYG_036-55b"/>
　而愚夫無逺略或争趨之以避賦就逸後将何支焉<lb/>
　盍亦拊循百姓輕其徭税俾居者固而去者思乎彼<lb/>
　與吾市也馬皆異産不與中土習分發郡縣輒踣死<lb/>
　而償之民也夫民無所得焉而樂于償固以免兵弭<lb/>
　患彼亦與有利焉盍亦以此補營馬之墟而仍輪郡<lb/>
　邑之值将不軍之惠而市無損乎嵗選内地丁壮修<lb/>
　守邊隙顧募犒來之費全省以數萬計而丁壮至邊<lb/>
　顧救死扶傷不暇安所禆於事哉盍亦徵募金於官<lb/>
<pb n="KR3k0050_WYG_036-56a"/>
　委輸邊郡召土著而簡練之止則為民動則成旅而<lb/>
　内地丁壮番休者則永以保障不調焉此其利固不<lb/>
　獨貽國家盤石之固也<lb/>
　　山西藩禄屯田鹽課軍箱總議<lb/>
　今晉之當亟議者有四而卒未有以應之自藩封之<lb/>
　典盛而禄食于土者亦既衆矣矧生養益繁罄民之<lb/>
　入不足以供宗藩之需加之師旅凶荒而三晉常患<lb/>
　於無禄自兼併之計肆而屯田之沒於豪强者亦既<lb/>
<pb n="KR3k0050_WYG_036-56b"/>
　盛矣矧依假册籍陽應其名而隂收其地加之招納<lb/>
　亡命之徒而三晉常患於無屯自計羡之議起而課<lb/>
　無積藏地之生不生不可必朝三暮四之術要惟足<lb/>
　課此可為一二年計也加之屢年浸沒而三晉常患<lb/>
　於無鹽自改户之風熾而軍無定籍軍之正與偽不<lb/>
　足論而彼出此入要惟實伍此但可以充目前文具<lb/>
　也加之窮邊改調而三晉常患於無軍今之議藩封<lb/>
　者禄不支矣而民不可加賦則禄未可議之不足中<lb/>
<pb n="KR3k0050_WYG_036-57a"/>
　也我祖宗以天下公諸藩蓋厚之也計環晉所賦已<lb/>
　不足支必空匱而他營他營不稱而詘計種種非所<lb/>
　以厚之也其後當必弛藩封之禁而歸其四業間有<lb/>
　求自試者倣昔漢宋更生汝愚故事收而與天下共<lb/>
　之禄優之選既及而散業者無禁則不增賦而宗藩<lb/>
　皆備外府矣不然罄三晉不足以資目前而其生将<lb/>
　不窮也今之議屯田者籍不可稽矣而地不可徧畫<lb/>
　則屯田未可議之不足中也我國家計軍授田蓋畜<lb/>
<pb n="KR3k0050_WYG_036-57b"/>
　之也晉疆子粒不支半軍不支必枵腹不任指使指<lb/>
　使不任而譟呼繼之非所以稱其畜也其後必當惟<lb/>
　稽其子粒間有侵奪者視地而補之軍倣漢塞下渭<lb/>
　濱故事與軍共之分種之利既博而收利者惟取盈<lb/>
　則不必清丈而軍皆土著矣不然分畫晉疆不能一<lb/>
　朝辨而欺愚嬴縮不可計矣夫晉之鹽古稱曰海眼<lb/>
　蓋以自生而易利也鹽之生不生視水之髙下中條<lb/>
　之麓其山溜未易洩也鹽不花數年矣此不足之尤<lb/>
<pb n="KR3k0050_WYG_036-58a"/>
　者也不惟輕販無頼之徒不可覊而撈放之編役且<lb/>
　坐困頃者水漸落而鹵且生則水猶可鬻也或倣鬻<lb/>
　海之計而以應目前之需則不必峻法取盈異日者<lb/>
　冀一生則年計所積必倍不必拘計羡間矣夫晉兵<lb/>
　古曰天下莫强蓋以習邊而輕敵也軍之籍不籍視<lb/>
　貲之盈縮并薊之交其去留不易羈也軍之虚籍亦<lb/>
　數年矣此不足之尤者也不惟隠避滑稽之徒不可<lb/>
　窮而里胥之役益張熾頃者軍貲費而邊民困則軍<lb/>
<pb n="KR3k0050_WYG_036-58b"/>
　猶可募也或倣招募之議以充塞下則不必窮勾盡<lb/>
　類異日者冀其習利則邊民樂戰不必勾攝而塞下<lb/>
　皆勝兵矣<lb/>
　<lb/>
　<lb/>
　<lb/>
　<lb/>
　圖書編巻三十六<lb/>
</p>
<p>
</p>
  </div>
</body>
</text>
</TEI>
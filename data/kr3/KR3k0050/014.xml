<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>圖書編卷十四</head> <lb/>
    <p>
<pb n="KR3k0050_WYG_014-1a"/>
欽定四庫全書<lb/>
　圖書編卷十四<lb/>
　　　　　　　　　　　　　明　章潢　撰<lb/>
　　學論語叙<lb/>
　論語二十篇雜記聖門師弟子問答語何博哉談聖<lb/>
　學者有云一貫爾己似無以博為也然孔子嘗欲無<lb/>
　言因賜疑何述乃曰天何言哉四時行焉百物生焉<lb/>
　是聲臭俱無而時行物生此天之所以於穆不已也<lb/>
<pb n="KR3k0050_WYG_014-1b"/>
　不厭不倦而無行不與此孔子所以無隱也與言終<lb/>
　日而無言不悦此囘之所以如愚也如此則知隨其<lb/>
　問仁問知問政問孝而語之孰非因材而篤之意哉<lb/>
　茍不能于並育並行窺其敦化川流之藴而止求一<lb/>
　於於穆之㣲其何以識天何以識孔子也噫時刻皆<lb/>
　天行也纎物皆天生也一作止語黙皆聖徳之著也<lb/>
　雖謂論語二十篇一以貫之可矣合二十篇而蔽以<lb/>
　一言曰學而時習之亦可矣若夫發憤竭才下學上<lb/>
<pb n="KR3k0050_WYG_014-2a"/>
　達則存乎其人<lb/>
<pb n="KR3k0050_WYG_014-3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_014-3b"/>
　　　子罕第九　子張第十九　不與齊魯語同<lb/>
　　　鄉黨第十　堯曰第二十<lb/>
　程子曰論語之書成於有子曾子之門故其書獨二<lb/>
　子以子稱<lb/>
　程子曰讀論語有讀了全無事者有讀了後其中得<lb/>
　一兩句喜者有讀了後知好之者有讀了後直有不<lb/>
　知手之舞之足之蹈之者<lb/>
　程子曰今人不㑹讀書如讀論語未讀時是此等人<lb/>
<pb n="KR3k0050_WYG_014-4a"/>
　讀了後又只是此等人便是不曾讀<lb/>
　程子曰頥自十七八讀論語當時已曉文義之美愈<lb/>
　久但覺意味深長<lb/>
　嘗讀魯論而求吾孔氏之所以為學者矣蓋夫孔氏<lb/>
　之教其徒也一則曰仁二則曰仁當時學者之學於<lb/>
　孔氏也一則曰求仁二則曰求仁是故立而立人達<lb/>
　而達人者語其體一克己復禮主敬行恕参前而倚<lb/>
　衡者語其方也博學審問慎思明辯篤行者語其功<lb/>
<pb n="KR3k0050_WYG_014-4b"/>
　也一貫者語其約也天下歸仁者語其大也擇善者<lb/>
　擇乎此也固執者固執乎此也造次於是顛沛於是<lb/>
　者語其不息乎此也曾子之一日三省志乎此而省<lb/>
　也子路之樂與物共志乎此而共也顔子之無伐善<lb/>
　施勞志乎此而無伐施也嗚呼聖門之相授受者如<lb/>
　此然則聖人之學其至易而至簡者果在是耶抑不<lb/>
　在是耶故夫子嘗曰仁逺乎哉我欲仁斯仁至矣又<lb/>
　曰茍志於仁矣無惡也今之為聖人者其果求諸聖<lb/>
<pb n="KR3k0050_WYG_014-5a"/>
　人矣乎<lb/>
　孔子以一人纘緒干聖立極萬世豈有他術哉惟其<lb/>
　學焉而已矣一則曰我學不厭一則曰下學上達而<lb/>
　且以好學自許也所以論語二十篇首揭學而時習<lb/>
　一語以開萬世作聖之䝉而學之一字得非孔門之<lb/>
　至要者哉試由論語以求孔子蓋自十五以至七十<lb/>
　從心不踰矩雖以仰鑽瞻忽之囘尚欲從末由而究<lb/>
　其所以惟發憤忘食樂以忘憂不知老之將至於以<lb/>
<pb n="KR3k0050_WYG_014-5b"/>
　滿其志學之分量云耳然其學也果多學而識之歟<lb/>
　一以貫之仁而已矣即大學所謂明明徳親民止至<lb/>
　善是也今之頌大成贊天縱者咸謂其祖述憲章上<lb/>
　律下襲問官問禮好古敏求夫子焉不學也孰知孔<lb/>
　子不以忠信自足不以生知自居惟躬行未得以自<lb/>
　歉徳不修學不講以為憂毎云我未能焉何有於我<lb/>
　所以亹亹然終日不食終夜不寢而不敢不勉惟時<lb/>
　習此學焉已矣古今之勤學孰有如孔子者哉然己<lb/>
<pb n="KR3k0050_WYG_014-6a"/>
　欲立而立人己欲達而達人老者安朋友信少者懐<lb/>
　乃其仁愛天下之心也終身汲汲皇皇欲滿其志學<lb/>
　之分量者滿此欲立欲達老安少懐之心也使得邦<lb/>
　家而理之朞月而可三年有成綏來動和之化可以<lb/>
　計歲月而責成效矣奈何鳯鳥不至河圖不出天下<lb/>
　莫我知也雖問津轍環若求亡子於道路而畏於匡<lb/>
　要於宋絶糧於陳蔡至叔孫毁於朝微生譏其佞而<lb/>
　楚狂接輿且有鳯衰之嘆矣斯時也若可以已也猶<lb/>
<pb n="KR3k0050_WYG_014-6b"/>
　然南子可以見陽貸可與言公山弗擾與佛肸召可<lb/>
　以徃此其心豈徒以至堅至白者在我欲自試於磨<lb/>
　湼而不為匏𤓰繫焉者哉鳥獸不可與同群吾非斯<lb/>
　人之徒與而誰與故仕以行義欲以有道易無道者<lb/>
　自不容己也知其不可而為之雖晨門亦諒其心矣<lb/>
　但仁愛天下之心固無窮也然衛靈齊景季桓子一<lb/>
　有不合明日遂行仕止久速則惟其時而已矣所以<lb/>
　用行舍藏我無所與疏食水飲樂在其中凡陋巷之<lb/>
<pb n="KR3k0050_WYG_014-7a"/>
　囘舞雩之㸃皆可與共此學也故在陳之歎惟屬於<lb/>
　吾黨之小子觀其進互鄉戒闕黨孺悲有教無類孰<lb/>
　非仁愛斯人之心乎雖然孔子果因道既不行然後<lb/>
　有四教之陳四科之設乎蓋諸賢相從未嘗一日離<lb/>
　也車不停驂固欲行義以達道而聨屬天下之英才<lb/>
　以大明此學啟憤發悱實未嘗一日廢是以誾誾侃<lb/>
　侃樂於洙泗之濵不特四勿一貫各得其心學之傳<lb/>
　也隨羣弟子問仁問孝問政莫不因才造就而被之<lb/>
<pb n="KR3k0050_WYG_014-7b"/>
　以時雨之化此其立達之心雖不能盡遂而心學一<lb/>
　脉亦賴諸賢以傳之於無窮文未喪天道不墜地萬<lb/>
　世其永賴矣可見堯舜禹湯文武以是學而作之君<lb/>
　臯陶益稷伊傅周召以是學而作之相孔子以是學<lb/>
　而作之師而春秋以下凡為君為相者得其學則治<lb/>
　失其學則亂孔子以匹夫而師萬世者非學而何哉<lb/>
　要之仁一也學在斯教即在于斯也夫子不可及固<lb/>
　猶天不可階而升然四時行百物生莫非天也天雖<lb/>
<pb n="KR3k0050_WYG_014-8a"/>
　不言而即時與物以觀天斯可以黙識其於穆不已<lb/>
　之藴學不厭教不倦夫子一天也夫子雖不可及而<lb/>
　即學與教以求夫子亦可以黙識其與天並運之心<lb/>
　後人特患無作聖之志耳有能一日用其力于仁矣<lb/>
　乎我未見力不足者况魯論所記載其無行不與循<lb/>
　循善誘具在也否則人人讀此論語程子謂讀了後<lb/>
　又只是此等人便是不曾讀反觀寧無愧哉<lb/>
　　論語大㫖<lb/>
<pb n="KR3k0050_WYG_014-8b"/>
　問子謂學習為論語二十篇要㫖信然矣謂學不盡<lb/>
　于一字之訓釋何歟曰讀論語且不必證他經書即<lb/>
　二十篇中反覆紬繹亦見非一字可訓何也學之為<lb/>
　言效也皆是也未足以盡其義也孔子自十五志學<lb/>
　觀其終身進步而立不惑知天命耳順不踰矩何一<lb/>
　而非學哉未易窺也然曰汝以予為多學而識與予<lb/>
　一以貫之學識貴乎約矣多聞擇善多見而識亦未<lb/>
　嘗不博也吾嘗終日不食終夜不寢以思無益固為<lb/>
<pb n="KR3k0050_WYG_014-9a"/>
　之不厭矣君子有九思學而不思則罔亦未嘗不思<lb/>
　也行有餘力則以學文若不專于行矣文莫猶人躬<lb/>
　行未得謂不重夫行也可乎天何言哉予欲無言言<lb/>
　若可廢矣有徳者必有言吾與囘言終日謂不重夫<lb/>
　言也可乎好仁好知好信好直剛勇茍不好學則有<lb/>
　蔽矣使徳之不修徒曰學之不講是吾憂也可乎學<lb/>
　詩學禮學易學韶咸有益于得矣使博學于文不能<lb/>
　約之以禮欲其弗畔于道也得乎君子病無能焉固<lb/>
<pb n="KR3k0050_WYG_014-9b"/>
　天縱之將聖又多能矣何為又云君子多乎哉不多<lb/>
　也生而知之者上也蓋有不知而作我無是矣何為<lb/>
　又云吾有知乎哉無知也黙而識之下學上達謂學<lb/>
　非覺也可乎敏事慎言就正有道即以好學許之恐<lb/>
　不専在于覺矣好古敏求見賢思齊謂學非效也可<lb/>
　乎囘也不遷怒不貳過則以好學許之恐不専事夫<lb/>
　效矣故子貢曰夫子焉不學而亦何嘗師之有是學<lb/>
　也果可以一字一義訓釋之否耶是故欲學孔子之<lb/>
<pb n="KR3k0050_WYG_014-10a"/>
　學必真知孔子之大學而後可或曰夫子之學信大<lb/>
　學矣學者即欲學孔子之學多見其不知量也噫後<lb/>
　學各因其資之所近才力之所及于以自成其學可<lb/>
　也若願學孔子欲執一廢百反曰孔子不可學謂之<lb/>
　叛孔非歟<lb/>
　問聖學必有宗也觀諸賢皆問仁果聖門必以求仁<lb/>
　為宗乎曰玩其篇章次第首云學習即次以孝弟為<lb/>
　仁之本又次以巧言令色鮮仁則謂仁為聖門學脉<lb/>
<pb n="KR3k0050_WYG_014-10b"/>
　此亦可徵况真知為仁之本在孝弟鮮仁之害在巧<lb/>
　言令色而仁亦過半矣問聖門髙弟無踰顔子固夫<lb/>
　子獨以克復傳之其餘諸子不過各以資之所近者<lb/>
　語之耳後學為仁安敢遽希克復之乾道乎曰仁一<lb/>
　而已矣聖門如顔淵仲弓司馬牛樊遲子貢子張皆<lb/>
　問仁而夫子教之謂非因人而施不可也後儒遂因<lb/>
　各賢之造詣疑聖教有偏全小大之殊使果有偏全<lb/>
　小大之殊則仁亦參差不齊矣如克己復禮信乎全<lb/>
<pb n="KR3k0050_WYG_014-11a"/>
　而大也非顔子不能也出門如見大賔使民如承大<lb/>
　祭己所不欲勿施於人時時處處是此一㸃如見如<lb/>
　祭勿施之心尚與克復者異乎顔淵仲弓信能請事<lb/>
　斯語牛也疑訒言不足以盡仁視囘雍霄壤矣向使<lb/>
　因訒言一語而能以三隅反則非禮勿視勿聽勿動<lb/>
　者不已涵畜於訒言之中乎樊遲三問夫子三答之<lb/>
　如以其言而已矣則將以何者為終身之依㨿也然<lb/>
　在居處則為恭在執事則為敬在與人則為忠非即<lb/>
<pb n="KR3k0050_WYG_014-11b"/>
　愛人之仁乎夷狄不可棄非即先難後獲之功乎謂<lb/>
　諸子領畧聖教各有不齊則可謂聖人教諸子有偏<lb/>
　全大小則不可以語仁矣<lb/>
　仁人也人而不仁不可以為人也何近儒談萬物一<lb/>
　體之仁者不假修證色色具在徵之聖門祗見其不<lb/>
　足據也是故將以仁為難歟一日克己復禮天下歸<lb/>
　仁有能一日用力于仁未見力不足者將以為易歟<lb/>
　何為罕言仁而謂若聖與仁則吾豈敢將以為近也<lb/>
<pb n="KR3k0050_WYG_014-12a"/>
　仁以為己任不亦重乎死而後已不亦逺乎將以為<lb/>
　逺也仁逺乎哉我欲仁斯仁至矣茍志于仁無惡也<lb/>
　將以為人心之固有而不待求歟君子無終食之違<lb/>
　造次顛沛必于是雖之夷狄不可棄也將以為求之<lb/>
　方寸而足歟凡視聽言動居處執事與人交以及出<lb/>
　門使民能行五者于天下皆是也將謂取足於己而<lb/>
　已乎君子以友輔仁事其大夫之賢者友其士之仁<lb/>
　者皆仁之資也將謂其必藉于人乎當仁不讓於師<lb/>
<pb n="KR3k0050_WYG_014-12b"/>
　己欲立而立人己欲達而達人己所不欲勿施於人<lb/>
　為人由己而由人乎哉將謂如伯夷叔齊欲仁即得<lb/>
　仁乎然諸賢如由求赤雍與憲之克伐怨欲不行者<lb/>
　何為皆未知其仁將謂此心潔淨即是仁體如微箕<lb/>
　比干同一仁乎令尹子文陳文子止得稱為忠清皆<lb/>
　未知焉得仁也且三月不違囘之外無聞焉其餘日<lb/>
　月至焉已矣而堂堂乎張也且難與並為仁也于此<lb/>
　會而通之神而明之仁其庶幾矣<lb/>
<pb n="KR3k0050_WYG_014-13a"/>
　聖人仁愛天下老安少懐之心無日不貫徹流通於<lb/>
　斯民曰吾非斯人之徒與而誰與天下有道丘不與<lb/>
　易也所以周流轍環棲棲于魯衛宋陳齊蔡荆楚不<lb/>
　遑寧處如晨門荷蕢楚狂沮溺莫不識其心不曰有<lb/>
　心哉擊磬乎則曰是知其不可而為之者與不曰是<lb/>
　知津矣則曰鳯兮鳯兮何徳之衰故請討正名欲徃<lb/>
　公山佛肸之召此其心蓋可識矣其如當時君相不<lb/>
　獲一遇何乃于魯于齊于衛皆明日遂行逮絶糧于<lb/>
<pb n="KR3k0050_WYG_014-13b"/>
　陳遭桓魋于衛叔孫武叔毁于朝俾綏來動和之化<lb/>
　雖三月而可朞年有成者卒不得一試於邦家乃欲<lb/>
　居夷浮海道大莫容一至此極故不得已有歸與之<lb/>
　嘆誾誾侃侃囘琴㸃瑟日侍其側洙泗之濵卒以衍<lb/>
　道脉于無窮孰非仁天下之心哉噫求仁者跡夫子<lb/>
　之素履可以識仁矣何也夫子渾身一仁體故以天<lb/>
　下為一家中國為一人萬世萬物為一體也大學曰<lb/>
　古之欲明明徳於天下非孔子而誰茍有志于仁而<lb/>
<pb n="KR3k0050_WYG_014-14a"/>
　不求仁于孔子之身以為學習之準乃守一見一説<lb/>
　以談仁之理抑末矣<lb/>
　問學以淑己教以淑人其理一也學以求仁為宗而<lb/>
　教之所施何以見其仁愛之心曰不厭不倦無行不<lb/>
　與非仁而何特因人異施莫覺其立達之無方耳如<lb/>
　賜因論學悟詩商因論詩悟禮均許其可與言詩是<lb/>
　與其進者仁之也求也退故進之由也兼人故退之<lb/>
　一進一退非仁之乎師也過商也不及而均約之以<lb/>
<pb n="KR3k0050_WYG_014-14b"/>
　中非仁之乎冉子之與過于惠原憲之辭過于亷而<lb/>
　均裁之以義非仁之乎不忮不求由也終身誦之則<lb/>
　曰是道也何足以臧未嘗不進由也而求也無乃爾<lb/>
　是過與何嘗不退求哉子貢方人曰夫我則不暇亦<lb/>
　退之也狂者進取乃曰吾與㸃也又因其進而進之<lb/>
　矣他如小樊遲之稼圃矣又示之以大人之學忍宰<lb/>
　予之短喪矣又啟之以三年之懐警晝寢攻聚歛戒<lb/>
　闕黨進互鄉瑟曉孺悲杖叩原壤無非此意推而廣<lb/>
<pb n="KR3k0050_WYG_014-15a"/>
　之凡問仁問孝問政同而答則人人殊在當時若各<lb/>
　因一時之事機在後世實為不易之典則無非其仁<lb/>
　愛所寄也又問囘之約參之一得非其一定之教乎<lb/>
　曰聖人變動不居不可為典要蓋參也省身實踐懼<lb/>
　其滯於有也故示之以一貫而一唯之外渾然内外<lb/>
　之都忘囘也仰鑽瞻忽懼其淪於無也故誘之以博<lb/>
　約而卓爾之餘脱然隱顯之俱化聖教造就人才如<lb/>
　化工陶鎔品彚莫測其所自而仁愛實無窮焉豈如<lb/>
<pb n="KR3k0050_WYG_014-15b"/>
　後人單提片言以立教便謂之一謂之約者所可倫<lb/>
　哉夫子學不厭處即是教不倦處故無行而不與二<lb/>
　三子者是丘也謂夫子有文行忠信之四教則可謂<lb/>
　其止此四教則不可謂羣賢所造有徳行言語政事<lb/>
　文學之四科則可謂夫子設此四科以造就羣賢則<lb/>
　不可所以語上語下雖不同有教無類則一也雖然<lb/>
　主忠信一言則尤為聖門所喫𦂳<lb/>
　孔門以顔子為最故稱賢稱好學祗歸諸顔子及其<lb/>
<pb n="KR3k0050_WYG_014-16a"/>
　死曰天喪予後人遂謂顔子絶徳非人所可幾及迨<lb/>
　稽其素仁曰不違樂曰不改怒曰不遷豈無怒哉過<lb/>
　曰不貳豈無過哉空曰庶乎屢空豈空空哉犯曰不<lb/>
　校未嘗無犯也善曰無伐勞曰無施亦自願其如此<lb/>
　也豈顔子必不可學哉且曰顔子死聖人之學不傳<lb/>
　及究其所以不傳者則謂其墮體黜聰心齋坐忘人<lb/>
　莫能窺其窈㝠恍惚之秘宻也然亦曷為不載諸二<lb/>
　十篇哉嘗觀曾子稱其虛止云實若虛非致虛極之<lb/>
<pb n="KR3k0050_WYG_014-16b"/>
　謂也稱其無止云有若無非宗無相之謂也博文約<lb/>
　禮欲罷而不能克己復禮請事于視聽言動何有于<lb/>
　虛室生白之謂哉雖孔子予欲無言特以儆子貢耳<lb/>
　于囘則曰語之不惰曰與言終日曰於吾言無所不<lb/>
　悦何為諄諄循循而囘也拳拳服膺勿失哉然則謂<lb/>
　顔子絶徳不傳者不求之論語此聖學所以絶而不<lb/>
　傳哉<lb/>
　孔門惟曾子獨得其宗謂其唯一貫之傳也但既得<lb/>
<pb n="KR3k0050_WYG_014-17a"/>
　其宗宜如後人日逐語言惟敷衍一貫可矣所云三<lb/>
　省吾身或在未唯之先然臨終啓手啓足又惟三貴<lb/>
　之叮嚀何也聽執燭童子之言而易簀何異三省之<lb/>
　宻乎且當時方唯于一呼之頃未幾出答門人即曰<lb/>
　夫子之道忠恕而已矣又何為便異於一貫之語乎<lb/>
　然參竟以魯得之註云魯鈍也故以椎魯視曾子矣<lb/>
　考史記孔子没時曾子年方二十七耳則其唯一貫<lb/>
　必在數載之前謂之遲鈍可乎蓋參本篤實之人觀<lb/>
<pb n="KR3k0050_WYG_014-17b"/>
　其平日自治誠切如十目所視十手所指無時無處<lb/>
　而非慎獨之功所以任重道逺死而後已無徃非忠<lb/>
　恕誠實之所在又何徃而非慎獨一貫之㫖哉又豈<lb/>
　如後之傳宗㫖者言言必一貫云乎哉<lb/>
　仲尼發憤顔子竭才曾子死而後已此正是聖門學<lb/>
　脉所繫後人不能希聖希賢病正坐此<lb/>
　聖學之全固揭之首章矣併玩志道據徳依仁游藝<lb/>
　修徳講學徙義改過共學適道與立與權知及仁守<lb/>
<pb n="KR3k0050_WYG_014-18a"/>
　莊蒞動禮知之好之樂之可見學有全功不可闕功<lb/>
　有漸次不可紊也<lb/>
　欲惡人之情也富貴貧賤人之遇也聖人與衆人同<lb/>
　而為學之機實决于此故懐居不可以為士恥惡衣<lb/>
　食不可與議道而不求安飽能敏慎就正便謂之好<lb/>
　學又曰富而可求也雖執鞭之士吾亦為之如不可<lb/>
　求從吾所好曰不義而富且貴于我如浮雲至以喻<lb/>
　義喻利判决君子小人亦甚切矣噫仲尼大聖也疏<lb/>
<pb n="KR3k0050_WYG_014-18b"/>
　食曲肱樂在其中顔淵大賢也簞瓢陋巷不改其樂<lb/>
　然則志孔顔之學尚可以温飽累其心哉<lb/>
　夫子盛徳固難形容只温良恭儉讓五字描寫聖真<lb/>
　令萬世如見併觀燕居申申夭夭鄉黨恂恂似不能<lb/>
　言宗廟朝廷便便惟謹之類可見渾身是道也奚必<lb/>
　言言博約語語一貫然後為傳道哉<lb/>
　聖人之學性學也人只見論語言性者一便以為性<lb/>
　非上智不足與語又謂性相近此兼氣質言故有美<lb/>
<pb n="KR3k0050_WYG_014-19a"/>
　惡不齊而性善之㫖幾不明于孔門矣觀孔子繫易<lb/>
　謂繼善成性後人却云與論語不同姑置勿論如人<lb/>
　之生也直斯民也三代直道而行者也曾謂直亦美<lb/>
　惡不齊乎仁義禮知性也孔門以仁立教曰茍志于<lb/>
　仁矣無惡也曾謂仁亦有美惡不齊乎若謂仁同性<lb/>
　善則性不可以美惡言也彰彰矣是故觀仁可以知<lb/>
　性觀孔子教人之求仁則知孔門教人之盡性也<lb/>
　論語中所記多是面相授受忠告善道辭簡意盡蓋<lb/>
<pb n="KR3k0050_WYG_014-19b"/>
　平日聖徳既已服其心當時誠意柔顔温辭和氣又<lb/>
　足以啟其信要皆以無厚入有間而不覺其入之深<lb/>
　焉真是法言不容不從而改巽言不容不悦而繹雖<lb/>
　羣賢之辭亦自與他書所記載者迥别曰遊於聖人<lb/>
　之門難為言他書義理雖邃宻尚有可以著精神思<lb/>
　慮處惟論語一書初讀之似覺日用平常布帛菽粟<lb/>
　人人不可缺者潛心久之纔見得如天地包含徧覆<lb/>
　聲色象貌充塞太虛成大成小各正性命意似化育<lb/>
<pb n="KR3k0050_WYG_014-20a"/>
　之神卒莫得而形容之矣然玩味愈久其意味愈覺<lb/>
　雋永一草一蟲莫非造化之全功一字一語莫非聖<lb/>
　門之全學導翕河涉長江者尚可遡流窮源而假舟<lb/>
　航以泛溟渤終莫覩其涯涘淵淵浩浩何所容其測<lb/>
　識哉<lb/>
　　論語<lb/>
　孔子其天乎論語二十篇其諸天之時行物生所散<lb/>
　見乎何也聖神功化若未易窺測而不出乎庸言庸<lb/>
<pb n="KR3k0050_WYG_014-20b"/>
　行之間故曰吾無隱乎爾吾無行而不與二三子者<lb/>
　是丘也即其首揭學習一語啟迪萬世要亦夫子自<lb/>
　道也蓋自志學以至從心終生發憤不厭不倦無非<lb/>
　求滿此志學之分量耳但學之宗㫖不越求仁何論<lb/>
　語記載若此其不齊乎自今觀之孔子非多學而識<lb/>
　也信然矣學詩學禮學易學文好古敏求乃諄諄以<lb/>
　此為訓而子貢亦謂其焉不學者非欺我也故教一<lb/>
　也曰有教無類足矣然博文約禮啟憤發悱教固多<lb/>
<pb n="KR3k0050_WYG_014-21a"/>
　術而進求退由且因人異施焉政一也曰為政以徳<lb/>
　足矣然節用愛人尊美屏惡政固多端而賜達求藝<lb/>
　且因人異用焉同一問孝也如無違疾憂敬養色難<lb/>
　孝可一端盡乎同一問政也如先勞無倦兵食民信<lb/>
　政可一端盡乎至同一問仁克復一語若足以盡為<lb/>
　仁之要矣然不特敬恕訒言問答異即樊遲一人三<lb/>
　問三答不可為典要有如此况己欲立也即欲立人<lb/>
　己欲達也即欲達人既直指仁者之心體己不欲也<lb/>
<pb n="KR3k0050_WYG_014-21b"/>
　即勿施於人又詳示學者之真功此無他言教若人<lb/>
　人殊隨物曲成人則一也如一火散為千燈異照同<lb/>
　明一水流灌百川殊𣲖共海所以賜也滯于守一承<lb/>
　其教即悟詩意之無窮商也拘于見一承其教即悟<lb/>
　執禮之有本囘也仰鑽涉於無誘之以博約而卓然<lb/>
　有真見參也省身泥於有啟之以一貫而唯然無方<lb/>
　體悦開與㸃化雨及時老安少懐物各得所無行不<lb/>
　與兹可槩見矣豈獨言教為然哉試從孔子所自躬<lb/>
<pb n="KR3k0050_WYG_014-22a"/>
　行者觀之仕以行義固欲以有道易無道至轍環問<lb/>
　津畏匡要宋絶糧陳蔡叔孫毁于朝接輿沮溺譏刺<lb/>
　于田野斯時也若可以已也猶南子可見陽貨可與<lb/>
　言公山弗擾佛肸召可徃此其心何心也鳥獸不可<lb/>
　同羣非斯人之徒與而誰與此其仁愛天下之心浩<lb/>
　浩乎一天之時行不息物生不窮也然衛靈齊景季<lb/>
　桓子一有不合明日遂行猶之乾道變化孰得而測<lb/>
　之哉可見周流列國固期明良之一遇而樂得英才<lb/>
<pb n="KR3k0050_WYG_014-22b"/>
　以教育之洙泗之濵誾誾侃侃俾千古道脉迄今不<lb/>
　墜雖未得綏動乎春秋之邦家然宗廟百官之富美<lb/>
　萬代如見者以有論語在也所以四科並列四教錯<lb/>
　陳道固不越乎日用常行而人皆可為堯舜亹亹乎<lb/>
　聨屬四海九州為一體會通百千萬載為一時孰非<lb/>
　孔子求仁一脉以詔誥于無窮哉是故天不可窺也<lb/>
　即其運行時物者固可測其無言之藴孔子不可作<lb/>
　矣即其散見論語者亦可窺其無隱之精然則學孔<lb/>
<pb n="KR3k0050_WYG_014-23a"/>
　子之學者一宗乎論語之所記載不特下學上達之<lb/>
　法程有可依據雖各舉一言以服膺亦可入道庶不<lb/>
　至躭空寂泥詞章舉一廢百如異端之流弊也雖然<lb/>
　他書縱隱㣲秘宻凡頴慧之士尚可以智見測度自<lb/>
　謂妙悟神解獨論語一書真所謂淡而不厭簡而文<lb/>
　温而理徹上徹下縱于聖學有深造者終不能一一<lb/>
　與之相當此論語所以難學也噫人人讀此論語程<lb/>
　子謂讀了後又只是此等人便是不曾讀反觀以為<lb/>
<pb n="KR3k0050_WYG_014-23b"/>
　何如<lb/>
　　學習<lb/>
　論語二十篇具載孔子誨門弟子及對當時國君大<lb/>
　夫何循循善誘哉今讀其書欲會通其指歸如入孝<lb/>
　出弟詩書執禮文行忠信無一非教蕩蕩乎莫得而<lb/>
　名之矣後人欲執泥一説標為聖門宗㫖何異于日<lb/>
　星露雷各指一以名天道哉但聖道大不可窺其因<lb/>
　材而篤之教又不可測譬盧扁之門諸病者羣聚乞<lb/>
<pb n="KR3k0050_WYG_014-24a"/>
　醫鍼砭所施動中膏肓片咀所投頓愈痿痺凡起死<lb/>
　囘生靡不藥之為全人焉雖聖神功巧不可名狀幸<lb/>
　而穴法良方與脉决並存乃活人心之所寄也論語<lb/>
　所載孰非孔子之方脉哉醫必有活人心始可語良<lb/>
　醫而學之一字乃孔子頂門針法也故首揭示人只<lb/>
　在學習得非一書大㫖之所關乎茍讀其書遵其教<lb/>
　而學之㫖意且未了徹則與聖學異趨者有之矣不<lb/>
　知論語所寄乃聖門全學特不可各執一説以訓釋<lb/>
<pb n="KR3k0050_WYG_014-24b"/>
　之也何也學者肇于説命大發明於孔門後儒訓釋<lb/>
　祖學于古訓者則曰學之為言效也然稱顔囘好學<lb/>
　乃在不遷怒不貳過效豈足以盡之乎因諧聲轉註<lb/>
　者則曰學之為言覺也然言君子好學乃在敏事慎<lb/>
　言覺豈足以盡之乎據為之不厭者則曰學即躬行<lb/>
　是也然夫子焉不學而博學於文好古敏求為豈足<lb/>
　以盡之乎至謂離經辯志以博文强記為學者取證<lb/>
　于何必讀書然後為學之語是謂誦讀非學不可也<lb/>
<pb n="KR3k0050_WYG_014-25a"/>
　學易學詩學禮學道又豈誦讀云乎哉可見學之所<lb/>
　包者廣未可專以一字一義偏言之也學之義不明<lb/>
　况好學乎所好不在乎學則雖仁知信直勇剛俱各<lb/>
　有蔽况所學一偏效則模做格式覺則寂照圓通為<lb/>
　則砥礪行檢記誦則訓詁辭章各就所見以求進益<lb/>
　使聖學之全不見於後世者職此故也欲學聖人之<lb/>
　全學者惡可于論語開卷第一義而忽之哉然亦不<lb/>
　必他求也本諸身心性命合前諸義而㑹通之大義<lb/>
<pb n="KR3k0050_WYG_014-25b"/>
　可黙識矣習之義云何嘗讀易六十四卦文王獨于<lb/>
　坎曰習坎周爻孔彖皆因之盖水之習于坎也自古<lb/>
　迄今逝者如斯盈科放海不舍晝夜是他物之習也<lb/>
　尚有息時惟水之習也無一時息觀之習坎時習之<lb/>
　義了然矣大象曰君子以常徳行習教事常習時習<lb/>
　意也兌之大象曰君子以朋友講習是習亦澤水取<lb/>
　象兌說也觀之水淫溢浹洽活潑動盪無時不習即<lb/>
　無時不悦學習而悦亦可得意于象外矣何待習熟<lb/>
<pb n="KR3k0050_WYG_014-26a"/>
　然後悦乎况兑悦在乎朋友之講習則朋來而樂不<lb/>
　待言矣可見如此而學即如此而習體天行健自强<lb/>
　不息故悦樂在我又何待於人之知不知為欣戚哉<lb/>
　此其所以為君子也百川學海而至于海者惟在時<lb/>
　習之不已君子之學猶是也或曰時之義果無間斷<lb/>
　如禹之惜隂抑善變通如巽以行權耶曰皆是也天<lb/>
　之運也積十二時以成日積四時以成歲惟其無間<lb/>
　斷是以常變通也君子之時中也惟時時此未發之<lb/>
<pb n="KR3k0050_WYG_014-26b"/>
　中而不離須㬰則喜怒哀樂皆中節而時措時出在<lb/>
　其中矣盍于孔子觀之自十五志學以至七十從心<lb/>
　曰發憤忘食曰學而不厭無非及時進脩之意則是<lb/>
　學而時習乃其所自道焉所以與時偕行而為聖之<lb/>
　時者此也然則學豈無其要哉詳玩論語二十篇殆<lb/>
　不越乎求仁而已矣人心生生之機本無一時間斷<lb/>
　學者學此習者習此悦者悦此故其篇章次以孝弟<lb/>
　為仁之本又次以巧言令色鮮仁皆有深意存焉則<lb/>
<pb n="KR3k0050_WYG_014-27a"/>
　凡各篇散見固皆聖神功巧之玅用而欲立欲達老<lb/>
　安少懐實不外乎活人心之真脉訣也信乎論語一<lb/>
　書惟在學習説三字而孔門學脉不外求仁一言<lb/>
　　志學<lb/>
　孔子萬世師也志聖學者必師孔子而孔子之學何<lb/>
　學乎觀其由十五以至七十自述志學而立不惑知<lb/>
　命耳順不踰矩若後世年譜然其終身忘食忘憂不<lb/>
　厭不倦亦若可想見矣但其散見於論語所記録者<lb/>
<pb n="KR3k0050_WYG_014-27b"/>
　曾未見有希竒越常可喜可愕為古今之絶徳何哉<lb/>
　然不如丘之好學乃其所自道焉不過曰好古敏求<lb/>
　躬行未得且以脩徳講學徙義改過未能為己憂自<lb/>
　言所志亦不過曰老安少懐朋友信而已矣其在鄉<lb/>
　也不過恂恂似不能言其在宗廟朝廷也不過便便<lb/>
　惟謹其接人也不過無衆寡無小大無敢慢見衰冕<lb/>
　與瞽者雖少必作過之必趨其日用常行不過食不<lb/>
　語寢不言食不厭精膾不厭細紅紫不以為䙝服而<lb/>
<pb n="KR3k0050_WYG_014-28a"/>
　已矣至事公卿父兄喪事不敢不勉不為酒困則曰<lb/>
　何有於我仁不憂智不惑勇不懼則曰丘未之能然<lb/>
　則聖人之學所以師萬世者果安在乎况以此而為<lb/>
　之不厭即以此而誨人不倦其教不過文行忠信而<lb/>
　已其雅言不過詩書執禮而已其訓弟子不過孝弟<lb/>
　謹信愛衆親仁而已問孝不過曰色難敬養問政不<lb/>
　過曰足食足兵若仁則聖學所宗也曰志即無惡曰<lb/>
　欲仁即仁至曰有能一日用其力于仁矣乎未見力<lb/>
<pb n="KR3k0050_WYG_014-28b"/>
　不足者所以羣弟子問仁不曰訒言則曰居處恭執<lb/>
　事敬與人忠而已後人乃云此特其淺淺者然出門<lb/>
　如見大賔使民如承大祭亦何嘗離邦家也猶云此<lb/>
　非其至者然一日克已復禮天下歸仁亦何嘗離乎<lb/>
　視聽言動也自今觀之將謂其家庭有異聞乎聞詩<lb/>
　聞禮已矣故孝友即為政也將謂其及門有異教乎<lb/>
　啟憤發悱本有教無類也是故雖曰無知未嘗不叩<lb/>
　竭兩端雖曰君子不多未嘗不多聞多見雖曰無可<lb/>
<pb n="KR3k0050_WYG_014-29a"/>
　無不可未嘗不用行舍藏雖曰知我其天未嘗不下<lb/>
　學上達信乎無行不與人人可以與知而與能也然<lb/>
　此自後學揣度聖人或不足以窺其㣲乎觀其稱君<lb/>
　子好學不出乎敏事慎言稱顔囘好學以告其國君<lb/>
　大夫亦惟在不遷怒貳過實實可信矣况及門三千<lb/>
　速肖者七十徳行言語政事文學縱如閔冉之儔尚<lb/>
　無與於聖學之傳焉至稱天喪予獨歸顔囘囘之竭<lb/>
　才卓爾初不越乎博文約禮而樂雖超乎簞瓢之外<lb/>
<pb n="KR3k0050_WYG_014-29b"/>
　然無所不悦未嘗不由於終日之與言也囘之亞參<lb/>
　獨得其宗以其有一貫之唯也又只曰夫子之道忠<lb/>
　恕而已矣則未悟之前功勤三省何啟手啟足之時<lb/>
　尚惓惓于三貴乎哉其他如商之起予不離乎詩禮<lb/>
　㸃之可與不離乎春風詠歌雖語師以參前倚衡之<lb/>
　見不離乎忠信篤敬雖語賜以無言之天不離乎時<lb/>
　行物生故賜稱夫子無常師亦未嘗不自識大識小<lb/>
　之賢者而學之也然則聖人之學果安在乎論語二<lb/>
<pb n="KR3k0050_WYG_014-30a"/>
　十篇果皆聖人粗迹而未足以記其藴奥乎何為聖<lb/>
　學皆不離倫物言行之顯卒無希竒越常者如異教<lb/>
　浸淫人心而莫之解也噫夫子嘗自言之矣索隱行<lb/>
　怪後世有述焉吾弗為之矣君子遵道而行半途而<lb/>
　廢吾弗能已矣君子依乎中庸遯世不見知而不悔<lb/>
　惟聖者能之于此真信不疑聖人志學宗譜昭然盡<lb/>
　發洩于論語各篇章者當不待辯説矣雖然世之習<lb/>
　舉子業者莫不曰志學即志乎不踰矩之學也誠哉<lb/>
<pb n="KR3k0050_WYG_014-30b"/>
　是言也聖人一言一動載在論語者孰非其心矩之<lb/>
　顯示乎然則志聖人之學者必師孔子又有出于心<lb/>
　矩之外者乎奈何聰頴之士悦怪貪竒忽邇慕逺效<lb/>
　異教單提直指標一說以為秘藏捷徑不可以能智<lb/>
　求不可以思議盡不可以修證得不可以權貴顯自<lb/>
　讚無上妙道世所希有雖舉一廢百勿恤焉又何怪<lb/>
　其視論語記録悉學究之常談哉噫士真矢志聖學<lb/>
　而矩在吾心且幸而論語具存也異教惡得而惑之<lb/>
<pb n="KR3k0050_WYG_014-31a"/>
　　周監二代<lb/>
　四海風俗美惡一朝政治汚隆係大君所尚何如而<lb/>
　創業之君尤一代好尚之根源也好尚不齊大畧不<lb/>
　過文質兩端已爾雖曰文猶質也質猶文也二者不<lb/>
　可偏廢也但無文之質不失其為質無質之文則不<lb/>
　可以為文故與其文有餘質不足莫若文不足而質<lb/>
　有餘也况質則渾樸非人情所喜故人君欲敦篤儉<lb/>
　約為天下先猶日見其不足也若文則侈靡華麗乃<lb/>
<pb n="KR3k0050_WYG_014-31b"/>
　人情所爭好不待倡導祗日見其有餘矣盍自天地<lb/>
　開闢以來觀其變態之漸乎洪荒之世純乎質也帝<lb/>
　王代興風氣日開耕稼興而飲茹毛血者不復見矣<lb/>
　簠簋興而汙樽坏飲者不復見矣書契興而結䋲紀<lb/>
　事者不復見矣由羲黄而唐虞而夏商而成周吾見<lb/>
　質之日趨于文猶江河之日趨于海雖欲挽而止之<lb/>
　不可得也何後儒因孔子謂周監二代郁郁乎文哉<lb/>
　遂有周尚文之説因孔子謂殷因夏禮周因殷禮遂<lb/>
<pb n="KR3k0050_WYG_014-32a"/>
　以所因謂三綱五常所損益謂忠質文三統即如夏<lb/>
　建寅商建子周建丑改時改月已于春王正月詳辨<lb/>
　之矣若夏尚忠商尚質周尚文其果然哉自後世品<lb/>
　題三代猶可説也謂禹湯文武有心以尚之則非矣<lb/>
　何也粉飾日增謂能修上世之不足而務求前人之<lb/>
　所未完以為成功而不知其不若使上世之質未散<lb/>
　而前人之樸常在也况世道愈趨愈下雖後代創業<lb/>
　之主未有不欲挽侈靡之習以還之渾厚者厥後毎<lb/>
<pb n="KR3k0050_WYG_014-32b"/>
　毎以文而滅質也三代君相皆聖人也獨見不及此<lb/>
　以各審所尚乎桀為瓊宫瑶臺紂作竒技淫巧俱以<lb/>
　文彩靡麗竭民脂膏自取滅亡乃謂忠之敝愚質之<lb/>
　敝野何指而云然也書曰纘禹舊服曰反商政政由<lb/>
　舊亦未聞其救忠以質救質以文也即如武王勝殷<lb/>
　未及下車封黄帝堯舜後下車封王子墓釋箕子囚<lb/>
　表商容閭凡此莫非崇尚忠厚質朴豈假此潤色太<lb/>
　平而濟其質之不及哉可見忠質文迭尚雖載在禮<lb/>
<pb n="KR3k0050_WYG_014-33a"/>
　經不過因孔子贊周文郁郁故牽合傅會之耳不然<lb/>
　孔子從周從其文也先進之後反欲從夏商野人之<lb/>
　陋與武周尚文之辨只此可以决之矣<lb/>
　　一貫<lb/>
　古今言道統者堯以執中傳之舜孔以一貫傳之曾<lb/>
　先聖後聖無間然也欲求一貫之㫖盍求諸執中之<lb/>
　傳乎子思子本家學作為中庸曰喜怒哀樂未發謂<lb/>
　之中發而皆中節謂之和中也者天下之大本也和<lb/>
<pb n="KR3k0050_WYG_014-33b"/>
　也者天下之達道也又曰君子之中庸也君子而時<lb/>
　中惟時時此未發之中而大本立焉則溥博淵泉時<lb/>
　措時出莫非太和之流行莫非此率性之道而達之<lb/>
　天下沛如矣一即中也中即未發也虞廷孔門豈二<lb/>
　道哉且大學乃曾子傳自孔門者也明徳親民止至<lb/>
　善而要在知止知止則定靜安慮得凡天下國家身<lb/>
　心意知物一以貫之矣知止非即一貫執中之㫖乎<lb/>
　所以戒慎于不覩不聞斯目善天下之色耳善天下<lb/>
<pb n="KR3k0050_WYG_014-34a"/>
　之聲天聰天明所自出也敬信于不言不動斯言而<lb/>
　世為天下法行而世為天下則聲律身度所自來也<lb/>
　君子多乎哉不多也無能而無不能也吾有知乎哉<lb/>
　無知也無知而無不知也易無思無為也寂然不動<lb/>
　感而遂通天下之故也為物不貳則其生物不測天<lb/>
　地此一貫也故曰維天之命於穆不已此天之所以<lb/>
　為天也不識不知順帝之則聖人此一貫也故曰於<lb/>
　乎不顯文王之徳之純此文王之所以為文也天何<lb/>
<pb n="KR3k0050_WYG_014-34b"/>
　言哉四時行焉百物生焉天何言哉其所以時行物<lb/>
　生者亦何言之所能盡哉天下何思何慮天下同歸<lb/>
　而殊塗一致而百慮天下何思何慮其所以同歸一<lb/>
　致者亦何所容其思慮哉故曰天地之常以其心普<lb/>
　萬物而無心聖人之常以其情順萬事而無情也廣<lb/>
　引博証所謂一貫所謂執中不可以會通而黙識之<lb/>
　哉或曰參唯一貫矣乃以忠恕盡夫子之道果以近<lb/>
　易者曉門人歟盖道無逺近難易而雜以有我之私<lb/>
<pb n="KR3k0050_WYG_014-35a"/>
　者二之也中心為忠如心為恕惟中心無為渾然未<lb/>
　發之體一切如心以行之即所謂己所不欲勿施于<lb/>
　人則直下人我一體己私盡融推之天下何徃不達<lb/>
　而道豈有餘藴哉或又曰舜于執中之外益之以危<lb/>
　㣲精一曾子一貫之外易之以忠恕何歟盖道本中<lb/>
　也本一也然而無定在無定名也舜曾恐人求之幽<lb/>
　深𤣥逺故危㣲精一忠恕之言無非欲人反求諸身<lb/>
　心而近裏着已有所持循以為功也若執言詮則人<lb/>
<pb n="KR3k0050_WYG_014-35b"/>
　人殊矣孔之一即異乎堯之中矣孰知盤隨山移而<lb/>
　針則有定舟隨水轉而舵則常操使操舵用針者無<lb/>
　活法焉則執中無權執一賊道弊可勝言哉雖然堯<lb/>
　以執中傳之舜舜傳之禹孔以一貫語乎參又語乎<lb/>
　賜道固得人而後傳也不知其語舜禹語曾賜正所<lb/>
　以教萬世無窮也但自生民以來前而唐虞羣聖人<lb/>
　都俞吁咈協恭和衷相與警惕于朝堂之上此一時<lb/>
　也君臣即師友也繼而春秋羣聖賢考徳問業義重<lb/>
<pb n="KR3k0050_WYG_014-36a"/>
　聚樂相與切琢于洙泗之濵此一時也師友即君臣<lb/>
　也其間如湯尹文武周召翕然唐虞之休風如周程<lb/>
　張邵朱陸宛乎孔氏之家法不如此而望其徳業之<lb/>
　相成聖學之大昌未之有也是故有志聖學而執中<lb/>
　一貫其道脉如故也在天在田聖作物覩聲應氣求<lb/>
　雲龍風虎不有曠世相傳者在乎<lb/>
　　發憤<lb/>
　自吾人之視聖人也從容中道渾然純一而不已自<lb/>
<pb n="KR3k0050_WYG_014-36b"/>
　聖人自視則常若不及歉然望道未見之心也惟聖<lb/>
　不自聖常若望道而未之見此所以純一不已而為<lb/>
　天下之至聖乎何也道無窮學無窮聖人之心與之<lb/>
　俱無窮也盍觀諸天乎天行一晝夜周三百六十五<lb/>
　度自混沌初闢以來運行無一息停惟健故也聖人<lb/>
　體天行健所以自强不息發憤忘食樂以忘憂不知<lb/>
　老之將至也聖人其天乎憤非他也即人心勃然之<lb/>
　生機也樂非他也即生機之欣欣暢達不能自已也<lb/>
<pb n="KR3k0050_WYG_014-37a"/>
　人人有此憤機特不能自開發爾不然何為以不善<lb/>
　名之即艴然變色也或偶一發動而真機不露不能<lb/>
　常發常憤中心不樂反自遏其生生之機矣聖人之<lb/>
　為人也惟恐一日不能自盡其分惟恐一息不能自<lb/>
　全其天以自遏其生機故其憤常發雖食且忘焉自<lb/>
　他人觀之若或不堪聖人則孜孜汲汲油然豁然若<lb/>
　有必如是而後能自快于心者外此又何憂乎所謂<lb/>
　樂則生生則惡可已則不知手舞而足蹈矣盖惟常<lb/>
<pb n="KR3k0050_WYG_014-37b"/>
　憤自爾忘食夫我則不暇也惟其常樂自爾忘憂憂<lb/>
　亦無自而行也惟其常發憤而忘食所以常樂而忘<lb/>
　憂即所謂我樂此不為疲也常憤常樂一出于天機<lb/>
　自然之發生而不㕘之以一毫人力且不自知其憤<lb/>
　不自知其樂不知老之將至如草木自萌蘖初發至<lb/>
　合抱㕘天一段生機欣欣向榮無一息間也或曰夫<lb/>
　子天縱將聖生知安行何事憤發不過謙己誨人耳<lb/>
　不知聖人言皆實言而發憤之言乃所以自狀其為<lb/>
<pb n="KR3k0050_WYG_014-38a"/>
　人之實故曰為之不厭曰學而不厭曰好古敏求曰<lb/>
　不敢不勉曰一日用力于仁曰吾弗能已曰學如不<lb/>
　及猶恐失之曰吾嘗終日不食終夜不寢曰不如丘<lb/>
　之好學皆發憤之意也不憤不啟教人且然何獨于<lb/>
　其所自學者而疑之囘也欲罷不能參乎死而後已<lb/>
　其家法固如此也或曰始而憤終而樂惟其道有得<lb/>
　與未得故一憤一樂相需而不窮耳安能一憤即樂<lb/>
　耶殊不知勇士不忘喪元且有視刀鋸鼎鑊甘如飴<lb/>
<pb n="KR3k0050_WYG_014-38b"/>
　者顔子簞瓢不改其樂豈始猶不樂必待久之而後<lb/>
　樂耶况發憤忘食茍非真樂在中舉天下無以尚之<lb/>
　雖一日且難之矣安能由之以終身也或曰日用飲<lb/>
　食在凡人且安其常使聖人非自謙之意則憤發遽<lb/>
　至忘食何有于動容周旋之中禮乎不知安于飲食<lb/>
　宴樂之常者此所以為凡人也若好學君子且不求<lb/>
　安飽而敏事慎言雍容自有所在矣觀舜之羮墻見<lb/>
　堯引慝號泣禹過門不入三飯三哺文日昃不遑暇<lb/>
<pb n="KR3k0050_WYG_014-39a"/>
　食周終夜仰思坐以待旦孰非發憤忘食罔敢暇逸<lb/>
　之舉動乎或曰樂本吾性真體也發憤忘食正以求<lb/>
　此忘憂之真樂耳不知憤樂之先後一分則以憤為<lb/>
　發心之初樂為得道之效似亦有見如此則憤以求<lb/>
　樂既樂即無所事憤矣故近世之學有學宗自然頓<lb/>
　悟樂體則樂即是學流連光景玩㺯意趣調停于勿<lb/>
　忘勿助間自以為鳶飛魚躍春風沂水而超然其自<lb/>
　得焉所以終生悠游自在以小成自安不復更求進<lb/>
<pb n="KR3k0050_WYG_014-39b"/>
　益間有憤機生發反謂障碍性體而遏絶之矣貿貿<lb/>
　然千載無真儒者其弊正坐此也非謂樂不宜也憤<lb/>
　樂一機原無間隔而况以意趣為樂者非自性之真<lb/>
　樂乎試觀豪傑之士卓然自樹且不肯陶情適興虛<lb/>
　度光隂又肯以宴安為超脱也耶可見憤之外無樂<lb/>
　憤非强作樂之外無憤樂非意興雖憤樂在聖心者<lb/>
　淵浩莫窺而其生機活潑亹亹忘倦或亦有可想像<lb/>
　焉者十五志學至七十從心其進修固為有漸而憤<lb/>
<pb n="KR3k0050_WYG_014-40a"/>
　樂諒無一息間斷是亦天行之徤矣雖然望道未見<lb/>
　日進無疆固孔子聖不自聖之心亦孔子自道其實<lb/>
　也若自吾人視之謂其不思不勉從容中道者此也<lb/>
　謂其與天並運純一不已者此也外此而謂孔子别<lb/>
　有一道為聖不可知則非吾之所知也已噫自生民<lb/>
　以來未有孔子孰有如孔子發憤者哉願學孔子者<lb/>
　信其發憤一語而運身轉動不自安焉則知恥近勇<lb/>
　聖學其庶幾矣<lb/>
<pb n="KR3k0050_WYG_014-40b"/>
　　絶四<lb/>
　聖人與人同以其心本同也而其所以異者由人皆<lb/>
　自失其本心惟聖人為能盡之也聖人所以能盡其<lb/>
　心者豈能于其本同之心有所加乎去其所以累吾<lb/>
　心者而已矣蓋人心本廓然太虛洞然澄徹雖無所<lb/>
　不包無所不貫而物感即應事過不留如止水無波<lb/>
　或隨風變態亦與風俱恬如赤日麗空雖普物畢照<lb/>
　亦與物俱寂故靈明常烱無有一毫能為之累者其<lb/>
<pb n="KR3k0050_WYG_014-41a"/>
　本體也而其所以累之者豈有他哉曰意曰必曰固<lb/>
　曰我是也人惟不識其本心故隨念遷轉逐境支離<lb/>
　外之所感萬有不齊中之所萌紛雜靡定或有所為<lb/>
　而動或無所為而亦動坐馳卧游生東滅西倐起倐<lb/>
　止千態萬狀莫可窮詰皆意也由是而事求可功求<lb/>
　成斷斷乎期于必遂而後已而必則意有定在矣由<lb/>
　是執之彌堅持之愈確硜硜然膠滯不通而固則意<lb/>
　必莫之返焉由是而一事之行一物之得自一念以<lb/>
<pb n="KR3k0050_WYG_014-41b"/>
　至萬念惟知有我而已凡自是自足自私自利皆我<lb/>
　之為病也匪特不善之念不可有茍有意為善必欲<lb/>
　如此以為之至于固守其善私之為一己之善也是<lb/>
　亦有我之病也使四者有一焉則心之本體已為之<lb/>
　錮蔽窒塞况四者相為牽引循環無窮而人之所以<lb/>
　自失本心不能同流天地孰非意必固我之為累哉<lb/>
　此在常人則皆然也間有豪傑之士謂四者皆吾心<lb/>
　所不可有而竭吾力以遏之于以禁止其意禁止其<lb/>
<pb n="KR3k0050_WYG_014-42a"/>
　必禁止其固禁止其我凡所以堅忍克制使不得萌<lb/>
　于中形于外也無所不用其至視常人輾轉牽纒於<lb/>
　意必固我者大相逕庭矣但毋之一言用力不為不<lb/>
　專不為不苦亦可以為難矣然縱能拔去病根無復<lb/>
　潛藏隱伏之累而尚假人力以㕘之非天性之自然<lb/>
　也聖人絶無此四者非但無意必固我也如毋意毋<lb/>
　必毋固毋我皆聖人所絶無也何也意必固我常人<lb/>
　之通病也毋意毋必毋固毋我賢者之用功也聖人<lb/>
<pb n="KR3k0050_WYG_014-42b"/>
　并禁止遏絶之功而亦無之到此地位一毫力不可<lb/>
　着大而化聖而不可知也豈聖人之心與人異哉夫<lb/>
　人之心周流變動本無方體無知而無不知無為而<lb/>
　無不為無思而無不通無可而無不可是心也謂其<lb/>
　有意必固我而有之未免自蔽其心也謂其無意必<lb/>
　固我而毋之亦豈善事其心者乎即如有意不可也<lb/>
　欲其無意而禁止之非意乎有必不可也欲其無必<lb/>
　而禁止之非必乎有固有我不可也欲無固無我而<lb/>
<pb n="KR3k0050_WYG_014-43a"/>
　禁之非固與我乎蓋水本動也因風以成文固不可<lb/>
　執波以為水而必欲水之無波焉非真知水者矣日<lb/>
　本明也隨物以普照固不可執照以為日而必欲日<lb/>
　之無照焉非真知日者矣是以聖人無心以制其意<lb/>
　而必誠其意不可以意名之也無心以制其必而好<lb/>
　謀有成不可以必名之也無心以制其固而確乎不<lb/>
　可拔不可以固名之也無心以制其我己欲立而立<lb/>
　人己欲達而達人不可以我名之也何思何慮同歸<lb/>
<pb n="KR3k0050_WYG_014-43b"/>
　殊途不逆不億抑亦先覺從心所欲而不踰乎矩欲<lb/>
　即矩也何四者足累其心又何患四者之為心累而<lb/>
　役吾心以為之防耶此聖人所以適得乎心體之常<lb/>
　生生不息化化無窮不可以起滅論不可以有無言<lb/>
　矣否則謂聖人何用禁止者不為無見而改毋作無<lb/>
　豈知既云絶矣又曰無焉於文義果相安乎不識吾<lb/>
　人之本心者不足與語聖人之心不識聖人之心者<lb/>
　惡可與語絶四之㫖<lb/>
<pb n="KR3k0050_WYG_014-44a"/>
　　聞韶<lb/>
　甚矣樂之難知也非聞聲知音聞音知樂之難也難<lb/>
　乎聞其樂即知其徳焉耳至聞樂知徳千載儼然神<lb/>
　交為尤難也是故孔子在齊聞韶豈三月之間日聞<lb/>
　其搏拊戛擊遂至肉味不知哉蓋耳與韶樂俱融心<lb/>
　與重華俱釋精神凝結想自韶樂外舉不足以尚之<lb/>
　記者特指飲食一端以見聖人用志不分云耳若徒<lb/>
　聆音察理知其蓋天載地盛徳蔑加則季札一覩聞<lb/>
<pb n="KR3k0050_WYG_014-44b"/>
　間悉已洞澈之矣何待三月亦何有于忘食味耶或<lb/>
　曰聞韶至忘肉味孔子亦不過知韶之美善已爾子<lb/>
　之意乃謂舜孔相孚若有可想像不可以語言形容<lb/>
　焉者子于何而見之哉曰神不一不足以達化思不<lb/>
　沈不足以通㣲惟誠精之極則鬼神與通故孔子雖<lb/>
　聰明天縱而好古敏求無所不用其極也昔嘗學琴<lb/>
　于師襄十日不進襄子曰可以益矣孔子曰未得其<lb/>
　數也有間曰可以益矣曰未得其志也有間曰可以<lb/>
<pb n="KR3k0050_WYG_014-45a"/>
　益矣曰未得其人也有間曰有所穆然深思焉有怡<lb/>
　然高望而逺志焉曰丘得其為人黯然而黒頎然而<lb/>
　長眼如望洋非文王誰能為此也襄子避席再拜曰<lb/>
　師蓋云文王操也此雖學琴一事亦可見潛神之至<lb/>
　矣揚子雲曰潛天而天潛地而地天地神明而不測<lb/>
　者也心之潛也猶將測之况于人乎况于事倫乎又<lb/>
　曰昔仲尼潛心于文王達之然則忘味于齊也得非<lb/>
　潛心于舜乎是即學琴而聞韶者可知也即潛心于<lb/>
<pb n="KR3k0050_WYG_014-45b"/>
　韶而學易韋編三絶又可知也嘗自述其人曰發憤<lb/>
　忘食樂以忘憂不知老之將至可見終生發憤則終<lb/>
　生食且忘之又何有于肉味哉信乎不如丘之好學也<lb/>
　或曰先孔子而聖者非一人也未聞神不兩用如此<lb/>
　專切何歟曰見堯羮墻非舜乎舜之潛神于堯蓋可<lb/>
　想也禹思天下之溺由已至八年三過不入不知有<lb/>
　家矣手足胼胝不知有身矣文王無逸至日昃不遑<lb/>
　暇食周公思兼至坐以待旦不知有飲食寢興之節<lb/>
<pb n="KR3k0050_WYG_014-46a"/>
　矣何獨于孔子而疑之或曰寂然不動感而遂通心<lb/>
　體之常也若有所好樂則心不正而食不知味在他<lb/>
　人則謂之心不在矣曾謂聖心亦有所歟曰三月不<lb/>
　知肉味門人記之矣不圖為樂至斯孔子自嘆之矣<lb/>
　正嘆為韶樂之深不圖一至于此非嘆韶音之善美<lb/>
　也即其哭顔淵不自知其慟何以異此蓋情所當慟<lb/>
　雖慟且不知而哀不失其節心有當思雖味且不知<lb/>
　而思不出其位此未易言也盍觀諸天乎日月朗明<lb/>
<pb n="KR3k0050_WYG_014-46b"/>
　萬象畢照此太虛也雷雨滿盈萬象絪緼此太虛也<lb/>
　是日月雷雨皆天之用也萬象畢照于日月之明而<lb/>
　非著于空萬象絪緼于雷雨之屯而非蔽于物聖心<lb/>
　一天也使以衆人意見揣度聖心且不知此心體量<lb/>
　必如之何而後盡也而欲盡其心者又躭戀虛明之<lb/>
　景象執滯圓覺之言詮安足以窺聖人聞韶之心哉<lb/>
　　至徳<lb/>
　道雖人所共由徳乃人所自得聖人與人為善人茍<lb/>
<pb n="KR3k0050_WYG_014-47a"/>
　有一徳鮮不亟稱之焉然未嘗輕以至徳許人也獨<lb/>
　于周室既以至徳許㤗伯矣又以至徳稱文王嘗讀<lb/>
　易而紬繹至徳之義于乾曰大哉于坤曰至哉蓋坤<lb/>
　元順承天道是以徳合無疆而坤之至徳以此文王<lb/>
　三分天下有二以服事殷恪共臣職此所以合徳于<lb/>
　坤也稱為至徳為其讓天下于紂也予知之矣其在<lb/>
　㤗伯也果謂其當商周之際其徳足以朝諸侯有天<lb/>
　下乃棄而不取又泯其迹為荆蠻之逃此徳之所以<lb/>
<pb n="KR3k0050_WYG_014-47b"/>
　為至極歟如此則㤗伯為至徳在太王為不臣矣然<lb/>
　則翦商之説非歟魯頌居岐之陽實始翦商自後人<lb/>
　觀之太王遷岐之日實周室代商之始謂其肇基王<lb/>
　迹非謂其志欲取商也且太王時商祚方隆其不得<lb/>
　已而遷岐求避狄難且不暇安得遽懐不臣之心欲<lb/>
　翦商之祚哉己之土地且捐以與狄而不顧乃欲取<lb/>
　商之土地以自王焉吾知太王斷不然也觀文王值<lb/>
　紂方稔雖三分有二事殷如故猶不免羑里之難太<lb/>
<pb n="KR3k0050_WYG_014-48a"/>
　王之時何時也不敢蓄無君之心也明矣若㤗伯當<lb/>
　太丁帝乙之世安能朝諸侯有天下哉縱使足以王<lb/>
　時勢在我而嗣位後祗守臣節以終身亦不失為讓<lb/>
　商矣乃逺逃以成父翦商之志謂之固讓吾不知也<lb/>
　然則㤗伯不嗣周統孔子謂其三以天下讓何哉蓋<lb/>
　㤗伯仲雍季歴皆太王子也太王因季歴生文王知<lb/>
　有聖徳而欲傳之故㤗伯順承父志與仲雍同竄荆<lb/>
　蠻方其逃也以國讓之王季也厥後文王三分有二<lb/>
<pb n="KR3k0050_WYG_014-48b"/>
　武王克商遂有天下知㤗伯以國讓耳孰知以天下<lb/>
　讓哉故曰三以天下讓民無徳而稱焉詩大雅曰帝<lb/>
　作邦作對自㤗伯王季維此王季因心則友則友其<lb/>
　兄則篤其慶載錫之光受禄無喪奄有四方伯之讓<lb/>
　季之友正謂此也若謂其不從太王翦商故為逃荆<lb/>
　採藥之舉即以天下讓之商也人皆知之矣胡為乎<lb/>
　民無得而稱也耶可見坤順承天臣道也子道也㤗<lb/>
　伯文王所以均之為至徳也若曰父欲翦商而子不<lb/>
<pb n="KR3k0050_WYG_014-49a"/>
　從即為至徳則周家自太王王季文王世世有圖商<lb/>
　之志至武王始克遂也周之世徳安在哉噫史傳記<lb/>
　載豈特太王受誣已哉以文王事殷之至徳乃曰西<lb/>
　伯隂行善以武王順天應人之師乃曰武王至紂死<lb/>
　所三射之躬斬其首懸於太白之旗其敢於誣聖人<lb/>
　一至此哉是皆君臣大義所關不容不辯故併及之<lb/>
　　無知<lb/>
　天地間凡有血氣之屬必有知故大學莫先於致知<lb/>
<pb n="KR3k0050_WYG_014-49b"/>
　也聖人乃云無知果謙己以誨人乎抑統言人心之<lb/>
　虛體乎玩味上下語意皆是也亦皆非也何也人皆<lb/>
　有此徳性之知雖若烱然在中昭明有融實無形象<lb/>
　可覩無方體可求故謂之為虛靈謂之如神明而知<lb/>
　本無也人或守己之智識以盡天下之見聞或能反<lb/>
　觀黙照得常惺惺法固自以為有知爾非所以論聖<lb/>
　人也兹以凡人擬度至聖將以為謙己歟然玩下文<lb/>
　叩兩端而竭焉何自任也將以為統論心體之本然<lb/>
<pb n="KR3k0050_WYG_014-50a"/>
　玩上文吾有知乎哉則又自道其實焉此必當時因<lb/>
　聖人誨人不倦叩竭兩端或以有知稱之故云無知<lb/>
　語意渾涵徹上徹下雖謙而實自任雖若統論知體<lb/>
　而實自道也不然誨由以知之為知之不知為不知<lb/>
　只此是知也易曰乾知知至知終孟曰良知知愛知<lb/>
　敬安得直謂之無哉况知體之在人也泥于識見則<lb/>
　不通扭于方所則不盡又何敢自以為有知耶是故<lb/>
　惟寂為能通天下之感惟虛為能待天下之動惟無<lb/>
<pb n="KR3k0050_WYG_014-50b"/>
　為能納天下之有天地且然况於人乎嘗觀諸天時<lb/>
　物皆在其包涵徧覆中也然萬物異類矣並育不相<lb/>
　害四時異候矣並行不相悖孰主張是哉易曰乾知大<lb/>
　始乾以易知宜乎有知莫天若也而天之類族辨物<lb/>
　其于卑高小大之等是非善惡之别犂然不爽雅云<lb/>
　監觀四方頌云日監在兹孔子亦云知我其天而天<lb/>
　之知終莫之窺焉天命本於穆也天載無聲臭也是<lb/>
　天有知乎哉無知也而知始則悉歸諸天焉人獨異<lb/>
<pb n="KR3k0050_WYG_014-51a"/>
　於天乎故知一也在耳為聰在目為明在心為思為<lb/>
　睿智也聲未接于耳聰與聲俱寂也然聽五聲者聰<lb/>
　也雖既竭耳力隨其音響悉聽容之不淆焉似乎聰<lb/>
　有定在矣即此以反聽之聰則畢竟無可執也茍自<lb/>
　以為聰執之以辯天下之聲則先已自塞其聰何以<lb/>
　達四聰乎色未交于目明與色俱冺也然見五色者<lb/>
　明也雖既竭目力隨其形貌悉詳覩之不紊焉似乎<lb/>
　明之有定方矣即此以反觀之明則畢竟無可象也<lb/>
<pb n="KR3k0050_WYG_014-51b"/>
　茍自以為明執之以察天下之色則先已自蔽其明<lb/>
　何以明四目乎思慮未萌睿智與事物而俱歛矣然<lb/>
　神通萬變者思之睿也雖竭心思隨其事物以酬酢<lb/>
　之而盡入幾㣲似乎睿智有所定矣即此以自反焉<lb/>
　睿則畢竟無可窺也若自以為睿執之以盡天下之<lb/>
　變則先已自窒其思何以無思無不通乎易曰天下<lb/>
　何思何慮天下同歸而殊途一致而百慮天下何思<lb/>
　何慮此之謂也夫逺而觀諸天之知大始近而觀諸<lb/>
<pb n="KR3k0050_WYG_014-52a"/>
　衆人何思何慮聖人無知之訓豈欺我哉可見無知<lb/>
　云者如無適無莫一以義為適莫也無可無不可不<lb/>
　以我為可不可也無知無不知一隨鄙夫之問而叩<lb/>
　竭兩端以為知其空空者自如也豈并徳性良知而<lb/>
　無之之謂哉噫惟其無知所以無不知也所以學必<lb/>
　致知而為知之至者無之極也古今稱大智者必歸<lb/>
　諸舜也好問好察執兩端而用中于民舜有知乎哉<lb/>
　諒哉知本無也聖人天聰明之盡不能于知之本體<lb/>
<pb n="KR3k0050_WYG_014-52b"/>
　加毫末矣奈何執見聞知識自以為有知者無論已<lb/>
　或欲并徳性良知掃之以歸諸無是又不可以無辯<lb/>
　　博文約禮<lb/>
　談聖學者莫不曰顔子没而聖人之道亡談顔子之<lb/>
　學者莫不曰顔子深潛純粹終日如愚善發聖人之<lb/>
　藴爾已然稽諸論語孔子因其問仁而教之以克己<lb/>
　復禮囘之自叙亦曰博文約禮夫何言禮者又只以<lb/>
　天理歸諸此心之虛寂而視節文儀度皆粗迹焉則<lb/>
<pb n="KR3k0050_WYG_014-53a"/>
　在聖人之學信亡于顔子之後矣樂記曰天高地下<lb/>
　萬物散殊而禮制行焉臯陶篇曰天秩五禮自我五<lb/>
　禮五庸哉中庸曰親親之殺尊賢之等禮所生也謂<lb/>
　禮非天理不可也然經禮三百曲禮三千其等殺之<lb/>
　森列品節之詳明謂非聖人之制不可然一皆原之<lb/>
　天秩而其條理自不可紊也所謂復者復此也約者<lb/>
　約此也顔子請事竭才卓然如有所立卓者莫非禮<lb/>
　也或曰克己復禮子以禮為秩序等列之天則焉可<lb/>
<pb n="KR3k0050_WYG_014-53b"/>
　矣使文禮亦以此言之何以謂之約哉曰且以文字<lb/>
　先發明之可乎彼以博文為先約禮為後截然分屬<lb/>
　信不可也專以文為外以禮為内而判然以多寡分<lb/>
　之可乎不可乎世儒只認詩書六藝為文者必欲多<lb/>
　其見聞廣其訓詁一切歸諸典章史冊固失之記誦<lb/>
　之末矣而必於視聽言動作止進退之際以為文止<lb/>
　在乎一身則文猶人矣何躬行之未得而孝弟謹信<lb/>
　又何必行有餘力然後學文哉彼四教有文行之殊<lb/>
<pb n="KR3k0050_WYG_014-54a"/>
　四科有徳行文學之異則文不可專指動容也明矣<lb/>
　易曰觀乎天文以察時變觀乎人文以化成天下所<lb/>
　以伏羲仰天俯地近身逺物其博為何如哉若夫禮<lb/>
　儀三百威儀三千似不可以約言矣而不知三百三<lb/>
　千一皆此心天理之等列不可以一毫人力㕘也即<lb/>
　如目之所視形色錯覩何其文也然五色不可淆而<lb/>
　目中之條理孰非自然之禮乎耳之所聽聲響錯陳<lb/>
　何其文也然五聲不可亂而耳中之條理孰非自然<lb/>
<pb n="KR3k0050_WYG_014-54b"/>
　之禮乎口之所言言論錯出何其文也然五音不可<lb/>
　混而口中之條理孰非自然之禮乎身之所動事為<lb/>
　錯行何其文也然五事不可紊而身中之條理孰非<lb/>
　自然之禮乎以倫叙之酬酢用敬用愛何文如之而<lb/>
　尊卑親疎當隆當殺莫非禮也經史之記載或言或<lb/>
　行何文如之而賢否治亂當勸當懲莫非禮也天地<lb/>
　萬物成象成形何文如之而高下散殊洪纎森列孰<lb/>
　非禮乎自文言之嘉美㑹通是即文之禮也自禮言<lb/>
<pb n="KR3k0050_WYG_014-55a"/>
　之儀度品節是即禮之文也文乃禮之章施禮為文<lb/>
　之條理由一心以達之兩間其文不可勝窮非博而<lb/>
　何其禮不可踰越非約而何從心所欲而矩自不踰<lb/>
　動容周旋而禮無不中博約一致所以為盛徳之至<lb/>
　也盍觀諸水乎波瀾瀠囘其文渙然而千支萬𣲖一<lb/>
　皆其自然之川流也盍觀諸木乎華實暢茂其文森<lb/>
　然而千枝萬葉一皆其自然之木理也可見水之源<lb/>
　源木之生生條理分明莫非天也不然道之以徳可<lb/>
<pb n="KR3k0050_WYG_014-55b"/>
　謂約矣何為而齊之以禮知及仁守莊蒞可謂約矣<lb/>
　又何為動之不以禮者猶未善乎噫三千三百一天<lb/>
　秩也萬事萬物一天則也此之為天理此之謂禮之<lb/>
　約善求顔子之學者甚毋認天理于虛寂之歸而博<lb/>
　約一致其庶矣乎<lb/>
　　先進後進<lb/>
　嘗誦孔子曰吾觀於鄉而知王道之易易也因觀蜡<lb/>
　語子貢曰百日之蜡一日之澤非爾所知也一張一<lb/>
<pb n="KR3k0050_WYG_014-56a"/>
　弛文武之道也又畢蜡出遊觀上而嘆語言偃有曰<lb/>
　大道之行也與三代之英丘未之逮也而有志焉夫<lb/>
　鄉飲酒禮與蜡祭之禮皆禮行于鄉者也孔子何為<lb/>
　而有取于鄉之禮乎因有感而嘆曰此孔子所以從<lb/>
　先進也此所以禮失求之野猶有古人遺意在也不<lb/>
　然孔子嘆魯之郊禘非禮至不欲觀曰我觀周道幽<lb/>
　厲傷之又曰周公其衰矣夫國家之禮莫大乎郊禘<lb/>
　乃哀周道之衰蜡與鄉飲酒禮乃志三代之英而嘆<lb/>
<pb n="KR3k0050_WYG_014-56b"/>
　王道之易易此其意蓋可識矣夫禮樂一也無分于<lb/>
　古今無分于上下無分于鄉國者也此可論於三代<lb/>
　盛時而敝流叔世則有大不然者故論語曰先進之<lb/>
　於禮樂野人也後進之於禮樂君子也如用之則吾<lb/>
　從先進自今觀之先進後進以時言也如註中前輩<lb/>
　後輩是也野人君子以分言也即愛人易使之君子<lb/>
　小人是也不曰小人而曰野人以地言也野人散居<lb/>
　都鄙鄉井其于禮也樂也不免粗鄙朴陋之習而古<lb/>
<pb n="KR3k0050_WYG_014-57a"/>
　先餘風猶有存焉者此其前輩之所尚乎君子聨聚<lb/>
　于朝宁城邑其于禮樂也華麗便習燦然可觀乃今<lb/>
　時之所尚者此非後輩之所行乎由今日較之春秋<lb/>
　固時異世殊而以今日習俗言之或與春秋時亦不<lb/>
　大相懸絶凡今之有識者莫不嘆後輩之澆漓思先<lb/>
　輩之質朴孔子先進之從想亦同此意歟蓋郊野之<lb/>
　人耕而食鑿而飲晝于茅夜索綯胼胝手足勞苦其<lb/>
　筋力凡侈靡之習非惟不能且不暇亦且耳目見聞<lb/>
<pb n="KR3k0050_WYG_014-57b"/>
　有不及也故衣冠飲食之間語言揖讓未免質直儉<lb/>
　嗇過于簡畧然禮以節民而節之之意未盡壊樂以<lb/>
　和民而和之之意未盡流司世教者有能舉而用之<lb/>
　則一變可至于道矣况野則野矣大朴未散本真尚<lb/>
　存忠信之人可以學禮所以先進之禮樂為可用也<lb/>
　若夫城邑固聲名勢利之塲縉紳士大夫又皆文物<lb/>
　相競之會裼襲升降濟濟蹌蹌承順應對唯唯諾諾<lb/>
　聲音笑貌之間莫不可觀而可聽也後進之於禮樂<lb/>
<pb n="KR3k0050_WYG_014-58a"/>
　若此孰不以為彬彬郁郁舍君子而誰此所以不有<lb/>
　祝鮀之佞而有宋朝之美難乎免於今之世也然巧<lb/>
　言令色足恭左丘明恥之矣脅肩諂笑病於夏畦曾<lb/>
　子傷之矣文華大勝本實先撥至求之玉帛鐘鼓不<lb/>
　愈失而愈逺哉如或用之自一身以及一家一鄉一<lb/>
　邑一國至四海之廣雖欲不從乎先進不可得矣所<lb/>
　以孔子論禮樂之本則曰禮與其奢也寧儉喪與其<lb/>
　易也寧戚論奢儉則曰與其不孫也寧固孰非從先<lb/>
<pb n="KR3k0050_WYG_014-58b"/>
　進之意歟可見先進本質樸也後進本華美也何必<lb/>
　添今人反謂之為野人反謂之為君子哉或曰周尚<lb/>
　文故孔子一則曰郁郁乎文哉吾從周一則曰吾學<lb/>
　周禮今用之吾從周此固為下不悖之義亦周監二<lb/>
　代之得宜也于此乃曰如用之則吾從先進夫野則<lb/>
　不文矣從周顧如是乎蓋先進於禮樂乃文武成康<lb/>
　之舊野人尚未失其初也後進乃周末文勝之流弊<lb/>
　君子競趨之靡固至此耳先進是從豈變禮易樂哉<lb/>
<pb n="KR3k0050_WYG_014-59a"/>
　今之禮猶古之禮今之樂猶古之樂特今之人非古<lb/>
　之人也前輩後輩用禮樂不同耳孔子從先進正以<lb/>
　從周之盛時也噫傷今思古聖人欲挽風會之流而<lb/>
　不可得至斟酌四代禮樂又曰放鄭聲逺佞人亦將<lb/>
　以救後進之流弊歟<lb/>
　　克己由己<lb/>
　執中虞庭之宗㫖也既曰人心惟危矣又曰道心惟<lb/>
　微是果有二心乎求仁孔門之宗㫖也既曰克己復<lb/>
<pb n="KR3k0050_WYG_014-59b"/>
　禮為仁又曰為仁由己是果有二已乎哉心一也而<lb/>
　有人心道心之分已一也而有克己由己之辯差毫<lb/>
　釐繆千里不可不慎也譬之同一刃也本以防盗而<lb/>
　以之刼掠斯為盗矣取盗之刃以防盗即非盗矣是<lb/>
　故人受天地之中以生而幾微即道心也但有是人<lb/>
　之形即有是形骸之欲茍心為形役則危矣惟不從<lb/>
　乎人心之危是即道心之微而精一執中在是也仁<lb/>
　者人也本無己之可克也但有是人之形即易狥乎<lb/>
<pb n="KR3k0050_WYG_014-60a"/>
　一己之私茍己私一勝不容以不克矣惟能克乎軀<lb/>
　殻之己是即天性之真己而已克禮復仁在是也可<lb/>
　見仁即人也即所謂人受天地之中以生純乎天理<lb/>
　而無一毫人欲之私者也天理非禮乎人欲非己乎<lb/>
　克己即復禮復禮即為仁此所謂為仁由己也一也<lb/>
　仁則可以為人不仁則不可以為人故已一也克己<lb/>
　即復禮而為仁己不克則禮不復不可以為仁矣又<lb/>
　何疑哉嘗謂克己斯能由己由己斯為真克己幾微<lb/>
<pb n="KR3k0050_WYG_014-60b"/>
　之間不可不早辯也或曰克己斯為由己是矣亦必<lb/>
　克去淨盡而後處處皆真己運用乃為由己此亦未<lb/>
　易能者殊不知我欲仁斯仁至矣曾有欲仁而仁不<lb/>
　即至者乎有能一日用其力於仁矣乎我未見力不<lb/>
　足者曾有一日用力于仁而力不足于一日者乎若<lb/>
　曰姑待明日便非善用力者矣便非真克己矣是故<lb/>
　人孰無欲凡欲食欲色皆欲也一刻轉念而欲乎仁<lb/>
　則此即純乎天理而仁與欲俱至矣然則欲仁之欲<lb/>
<pb n="KR3k0050_WYG_014-61a"/>
　與欲食色之欲一乎二乎特視所欲何如耳人孰無<lb/>
　力凡用力于貨利皆力也一刻反己而用力于仁則<lb/>
　渾身純乎天理而仁與力俱足矣然則用力于貨利<lb/>
　與用力于仁之力一乎二乎特視所力何如耳况食<lb/>
　色貨利皆外物也求之不以為難而何獨難于克復<lb/>
　之功哉或曰一日克復固由乎已而天下歸仁則存<lb/>
　乎人其能必之於一日耶殊不知天下同此人也同<lb/>
　此純乎天理之仁也本自天下一家本自中國一人<lb/>
<pb n="KR3k0050_WYG_014-61b"/>
　本自萬物一體人人具足不由外鑠不容一毫人力<lb/>
　以增損之者惟一日克己復禮則已不逞乎血氣已<lb/>
　不牿于形骸一日之間即能天下為一家中國為一<lb/>
　人萬物為一體八荒皆我閨闥四海皆我度内而天下<lb/>
　不其歸仁矣乎是故仁即無我之謂無我則自有條<lb/>
　理而親親仁民愛物取之吾心裕如也不仁有我之<lb/>
　謂也有我則為軀殻視至親如路人矣去其有我之<lb/>
　私即為無我之體消其一己之欲即同天下之心正<lb/>
<pb n="KR3k0050_WYG_014-62a"/>
　所謂仁者己欲立而立人己欲達而達人而天下人<lb/>
　之立達皆由己以立達之則歸仁之機可識矣或曰<lb/>
　非禮即己也必於視聽言動上克之何歟蓋人之一<lb/>
　身除却耳目口體則無所謂已矣而不知形色天性<lb/>
　也視所當視聽所當聽言所當言動所當動何一非<lb/>
　禮也但其視也必欲快己之目其聽也必欲快己之<lb/>
　耳其言動也必欲快己之口體而己之耳目口體反<lb/>
　為外物所奪矣謂之由己可乎以己之耳目口體不<lb/>
<pb n="KR3k0050_WYG_014-62b"/>
　得自由是可以為人乎人之不仁職此故也所以為<lb/>
　仁之功不必逺求惟于耳目口體之間凡有一毫之<lb/>
　非禮者勿視勿聽勿言動焉則心不為形骸所牿而<lb/>
　廓然無我矣非仁而何信乎克己斯為由己而已即<lb/>
　仁也不䧟于人心之危即為道心之微而道心即中<lb/>
　也一翻覆手而隂陽分也識仁者其慎辯之<lb/>
　　下學上達<lb/>
　孔子自十五志學以至七十從心所欲不踰矩無一<lb/>
<pb n="KR3k0050_WYG_014-63a"/>
　日而不盡其下學之功亦無一日不得夫上達之妙<lb/>
　也所謂下學者何自其致力處言也所謂上達者何<lb/>
　自其得力處言也未有能自致力而終不得力者又<lb/>
　豈有得力而不由于致力者乎雖工夫之初進或用<lb/>
　力多而得力尚少惟工夫進進不已則日見其熟致<lb/>
　力即已得力而未敢自懈其力焉嘗自日用觀之時<lb/>
　其飲食猶之下學也飲食之變化以滋養血氣猶之<lb/>
　上達也飲食之變化滋養雖非人之所能與亦非人<lb/>
<pb n="KR3k0050_WYG_014-63b"/>
　之所能强者而節宣飲食之多寡惡可以一日而忽<lb/>
　之哉孔子十五志學即志此下學上達之學也從心<lb/>
　所欲不踰矩雖其上達非常情所能窺測而其下學<lb/>
　之功則未嘗一日少懈故其言曰其為人也發憤忘<lb/>
　食樂以忘憂不知老之將至斯言也孔子豈欺我哉<lb/>
　或者又以孔子聖由天縱生而知安而行自上達乎<lb/>
　神化性命之臭而學知何足以盡孔子之神明也是<lb/>
　皆常人觀聖人也若孔子則曰聖則吾不能我學不<lb/>
<pb n="KR3k0050_WYG_014-64a"/>
　厭教不倦也豈特不以聖自居且曰君子之道丘未<lb/>
　能焉惟言有餘不敢盡行不足不敢不勉而其下學<lb/>
　也有如此故其上達肫肫而言行相顧者即此乎在<lb/>
　也然則聖人果下學人事上達天理乎蓋天下無理<lb/>
　外之事亦無事外之理也猶夫農之于五穀焉耕耘<lb/>
　収穫皆人事也苖秀花實皆天理也吾惟盡吾耕耘<lb/>
　収穫之事而自具夫苗秀花實之理即此下學即此<lb/>
　上達無時無處而不下學亦無時無處而不上達如<lb/>
<pb n="KR3k0050_WYG_014-64b"/>
　此而分人事天理無不可者若人事天理分為兩截<lb/>
　或以人事已畢然後上達皆不可也要非聖人有意<lb/>
　以合之也道一而已矣精粗一致上下一原道之自<lb/>
　然而然者也聖人一循其自然而不敢㕘之以一毫<lb/>
　智識意見此所以下學自然上達吾惟節吾之飲食<lb/>
　而血氣自充吾惟勤吾之耕播而苗生自盛由少至<lb/>
　老不敢一息懈此所以不怨不尤而聖益聖也况堯<lb/>
　舜以上善無窮則是上達者無窮而下學者又豈有<lb/>
<pb n="KR3k0050_WYG_014-65a"/>
　窮盡哉雖然下學上達道本合一而知我其天則天<lb/>
　人合一者不即此可以窺之哉今夫天行健自開闢<lb/>
　以來未嘗一日息也惟其行健而不息所以資始資<lb/>
　生絪緼化醇之無窮者自在其中也然則孔子之下<lb/>
　學一天之行健而不息乎孔子之上達一天之絪緼<lb/>
　化醇而生物之不測乎信乎知我其天而莫我知也<lb/>
　但孔子于莫知無言之嘆每援天以曉子貢想亦因<lb/>
　其庶幾性與天道而以是語之乎觀天階之喻則其<lb/>
<pb n="KR3k0050_WYG_014-65b"/>
　智足以知聖人也端有自矣<lb/>
　　請討<lb/>
　名分莫大乎君臣罪惡莫大於弑逆思以有道易無<lb/>
　道而天下有大逆不道者不思倡大義以討而誅之<lb/>
　仁人之心能一日安乎哉惟仁人之心不忍天下無<lb/>
　道之甚至于無君故討賊以明天下大分其于賊之<lb/>
　能討與否卒阨于時勢之不齊焉非所論也况弑逆<lb/>
　之賊人人得而誅之不論其鄰與不鄰在位不在位<lb/>
<pb n="KR3k0050_WYG_014-66a"/>
　茍有能興義旅以討之者雖出自匹夫賤役而其大<lb/>
　義已伸于天下矣又豈必真能執其賊而誅之哉人<lb/>
　臣無將將則必誅凡普天率土有能正其名定其罪<lb/>
　聲言以倡義舉則天理在人心激之即動倡之必和<lb/>
　雖奸邪跋扈中藏不軌者一聞斯言亦將禠其魄而<lb/>
　落其膽矣所以忠臣義士其動舉若不過一節之微<lb/>
　而其義有關于宗廟社稷綱常之重者每每使天常<lb/>
　人紀既墜復振雖百世之下聞之且凛凛有生氣焉<lb/>
<pb n="KR3k0050_WYG_014-66b"/>
　正以名義足以肅人心也觀唐肅宗播遷在草萊中<lb/>
　悍將背闕而坐及李勉一彈劾之乃嘆曰吾有李勉<lb/>
　一言足以尊朝廷而倡言討弑逆者其義關綱常當<lb/>
　何如哉陳恒弑君天下之大變也孔子沐浴請討扶<lb/>
　植綱常之大義也大凡仁人處無道之世其心已有<lb/>
　大不忍者弑君之賊又法所必誅也孔子時在魯也<lb/>
　雖欲不請討于魯其中端有不容己者矣左氏記孔<lb/>
　子之言曰陳恒弑其君民之不與者半以魯之衆加<lb/>
<pb n="KR3k0050_WYG_014-67a"/>
　齊之半可克也謂此非孔子語由其以力不以義是<lb/>
　也胡氏曰仲尼此語先發後聞可也蘇子瞻曰哀公<lb/>
　患三桓之偪嘗欲以越伐魯而去之以越伐魯豈若<lb/>
　從孔子伐之既克田氏則魯室自張三桓將不治而<lb/>
　自服此孔子之志也子由曰齊桓雖中主然其所以<lb/>
　任管仲者世無有也然後九合之功可得而成今哀<lb/>
　公之懦非可以望桓公也使孔子誠克田氏而返將<lb/>
　誰與保其功程子曰若孔子之志必將正名其罪上<lb/>
<pb n="KR3k0050_WYG_014-67b"/>
　告天子下告方伯而率與國以討之即數子之言程<lb/>
　子近之矣要皆以智謀測度聖人之作為也何也哀<lb/>
　公之懦三桓之强不足與有立也孔子知之素矣知<lb/>
　其不可與有立而不之請聖人不忍也好謀有成以<lb/>
　戰則克孔子餘事耳而事求成一一如蘇胡諸家之<lb/>
　計畫聖人有不為也不知孔子聖之時也天下無道<lb/>
　思以易之此其仁天下之心未嘗一日忘而女樂一<lb/>
　受雖魯國幾治弗顧也時乎天下有大逆不道如陳<lb/>
<pb n="KR3k0050_WYG_014-68a"/>
　恒者沐浴請討乃其大義之不容己者矣若或義師<lb/>
　一動由此可以勝齊可以强魯可以興周其神妙固<lb/>
　非後人所能窺測而計功之心諒聖人所必無也已<lb/>
　是故孔子請討陳恒只此一舉倡之魯庭當時君臣<lb/>
　之大義已明載之魯論萬世君臣之大分已肅不必<lb/>
　擬議其神筭為何如成功為何如而天理在人心者<lb/>
　已覺而醒矣真若天地生萬物而天下雷行物與無<lb/>
　妄化工之妙孰得而思議之哉雖然天地之造化固<lb/>
<pb n="KR3k0050_WYG_014-68b"/>
　非人所能擬而無妄之在物者又未嘗因雷霆有所<lb/>
　加聖人之化工固非衆人所能窺而大義之在人者<lb/>
　亦未嘗因聖人有所益然雷霆之震驚聖人之舉動<lb/>
　其神功自有在也故曰孔子修春秋而亂臣賊子懼<lb/>
　　為東周<lb/>
　孔子夢寐周公志欲行周公之道也周公之道何道<lb/>
　哉文武之道也二帝三王得以其道君天下周公不<lb/>
　過相天下耳然大君天地之宗子大臣宗子之家相<lb/>
<pb n="KR3k0050_WYG_014-69a"/>
　君相握天下之權總天下之政行其道以澤民利物<lb/>
　致太平也一而已矣西周之盛周公親致之身親見<lb/>
　之二帝三王之行于昔者行于西周之盛時思兼之<lb/>
　心想無遺憾矣自今觀之監二代之典章頒一王之<lb/>
　制度體國經野設官分職文謨武烈之精遍乎寰宇<lb/>
　關睢麟趾之意浹洽民心薄海内外罔不率從俾皥<lb/>
　皥乎天地太和之氣盎溢于西周宇宙間也此即堯<lb/>
　舜禹湯文武之心堯舜禹湯文武之道而周公行之<lb/>
<pb n="KR3k0050_WYG_014-69b"/>
　矣不特成康之世治隆化洽刑措不用自幽厲以前<lb/>
　天下同文同軌而周公之澤尚流被無窮迨平王東<lb/>
　遷周道凌夷禮樂征伐之權不自天子出至下堂見<lb/>
　諸侯矣雖賴周公僅存之烈而列國尚知宗周未敢<lb/>
　改物易姓然問鼎請隧射王中肩者莫敢誰何天子<lb/>
　亦徒擁虚器于上耳囘視西周盛際曷能已于黍離<lb/>
　之憂下泉之愾歎哉故詩曰誰將西歸懐之好音曰<lb/>
　彼美人兮西方之人兮以意逆志其哀東周衰弱亦<lb/>
<pb n="KR3k0050_WYG_014-70a"/>
　至矣此孔子所以志欲行周公之道而夢寐不忘欲<lb/>
　挽其衰以還其盛也觀其終身煖席不暇皇皇焉若<lb/>
　求亡子于道路豈得已哉此其心直欲以老安少懐<lb/>
　之志見諸行事之實朞月而可三年有成庶幾海宇<lb/>
　黎庶復覩西周衣冠文物之盛焉則周公之道于是<lb/>
　乎行孔子之心于是乎少慰也奈何天下莫宗而卒<lb/>
　老于行及公山弗擾以費叛召之欲徃其徃與不徃<lb/>
　不可測但欲赴叛人之召其大不得已之心蓋可想<lb/>
<pb n="KR3k0050_WYG_014-70b"/>
　矣子路不悦乃曰吾其為東周乎夫東周之規模氣<lb/>
　象為何如者乃屑為乎此耶今即其辭氣以會其意<lb/>
　正言其不為東周耳不為東周則必為西周之盛可<lb/>
　知也孔子一出而用于世即可使天下復如西周則<lb/>
　周公之道既以復行斯世斯民得悉被乎唐虞三代<lb/>
　之澤又如之何必欲潔身山林不思一出以為之兆<lb/>
　乎且召則能加之以禮即其良心亦真知聖人而能<lb/>
　授之以政矣所以孔子知天下無不可化之人亦無<lb/>
<pb n="KR3k0050_WYG_014-71a"/>
　不可為之時而語皆實語也觀他日欲徃佛肸之召<lb/>
　不甘為匏𤓰之繫亦此意也深厲淺揭安足以識孔<lb/>
　子之心哉至如東周君弱臣强以下凌上公山畔費<lb/>
　正坐此弊即其不為東周其不徃公山亦自可見而<lb/>
　其心亦戚矣嗟夫讀孔子之書當觀孔子之心也但<lb/>
　欲以有道易無道孔子之心未嘗一日忘天下然當<lb/>
　時如沮溺楚狂丈人之流且不足以語此後儒又謂<lb/>
　孔子欲為東周是孔子之心其終于不白矣乎孔子<lb/>
<pb n="KR3k0050_WYG_014-71b"/>
　之心不白于當時又不白于後世志孔子之道者惡<lb/>
　容已於言哉或曰孔子非助畔之人彼豈不知而敢<lb/>
　于來召者必有道存焉蓋費乃季氏私邑三家分據<lb/>
　魯國故陪臣欲張公室畔季氏將以强魯也所以謂<lb/>
　之召我豈徒哉此亦一説也<lb/>
　　執中<lb/>
　民受天地之中以生是中也天之所以為天即民之<lb/>
　所以為民也聖人代天子民舍中奚以哉是故執中<lb/>
<pb n="KR3k0050_WYG_014-72a"/>
　之傳不徒徃聖絶學此其繼之實為天地立心生民<lb/>
　立命而萬世太平一脉于此乎繫也夫天高高在上<lb/>
　民生其間若不足為重輕况自天子視之其分又若<lb/>
　此乎卑且賤矣孟子謂民為貴君為輕豈輕君而貴<lb/>
　民哉得乎丘民為天子正以民心即天心也得民得<lb/>
　天揭其要不過曰中而已矣論語末篇歴叙二帝三<lb/>
　王本之典謨誓誥觀堯曰咨爾舜天之厯數在爾躬<lb/>
　允執其中四海困窮天禄永終夫天子膺上天厯數<lb/>
<pb n="KR3k0050_WYG_014-72b"/>
　以統攝四海之民執中亦足以合天矣然民受天地<lb/>
　之中以生茍四海困窮民皆不獲遂生復性謂之允<lb/>
　執中也可乎哉此所以天禄永終謂不能安養上天<lb/>
　所生之民即不克負荷上天之厯數而中之有關于<lb/>
　天民也如此堯以此命舜舜以此命禹三聖相授受<lb/>
　儆戒叮嚀若是其諄切者中之外無餘藴也所以湯<lb/>
　執中而惟上帝之祗也曰萬方有罪罪在朕躬武建<lb/>
　中而畏上帝之臨也曰百姓有過在予一人惓惓乎<lb/>
<pb n="KR3k0050_WYG_014-73a"/>
　以罪過反諸己匹夫匹婦時切勝予之念惟恐辜上<lb/>
　天厯數而此心有不容自己者在也故仲虺之誥曰<lb/>
　惟天生民有欲無主乃亂惟天生聰明時乂泰誓曰<lb/>
　惟天惠民惟辟奉天真有見乎天人一體而湯武善<lb/>
　承堯舜禹執中之傳者此也順天應人易豈虛語哉<lb/>
　不然揖遜放伐傳賢傳子若是乎不齊而允執厥中<lb/>
　胡為乎後先一揆也後之君天下者莫不希名禪讓<lb/>
　比迹征誅求如二帝三王以天地生物之心為心而<lb/>
<pb n="KR3k0050_WYG_014-73b"/>
　用中于民者誰歟中也者天下之大本也人君不能<lb/>
　濟美帝王非其揖遜放伐不相似也不能體天心立<lb/>
　民命則大本不立惡足以望唐虞三代之盛哉或曰<lb/>
　上帝作之君師而學必執中于以家四海子萬民何<lb/>
　與哉蓋人之生也受中天地自天子至庶人一也故<lb/>
　曰仁者天地之心茍不能視萬物為一體天下為一<lb/>
　家中國為一人未免隔藩籬分汝我視至親猶路人<lb/>
　且不可以語人也况生民以來未有之孔子耶觀其<lb/>
<pb n="KR3k0050_WYG_014-74a"/>
　皇皇然必欲以有道易無道以求遂老安少懐之心<lb/>
　是心也即堯舜禹惟恐四海困窮之心也即湯武萬<lb/>
　方百姓罪在一人之心也即大學欲明明徳于天下<lb/>
　中庸盡性參贊天地之化育也論語以此終篇意亦<lb/>
　微矣孟子叙聞知見知以堯舜湯文孔子並列韓退之<lb/>
　叙堯舜禹湯文武周公孔孟之相傳皆此意也奈何<lb/>
　此學不明遂指中為寂體止觀収視返聽黙照圓通<lb/>
　以為秘宻自私自利四大之外漠然不相關舉天下<lb/>
<pb n="KR3k0050_WYG_014-74b"/>
　溺虚寂之見何怪乎聖學之不昌耶雖然道本一而<lb/>
　二之非道也學本一而二之非學也明徳親民中和<lb/>
　位育一以貫之者也古之學出于一貴賤一也治教<lb/>
　一也窮達一也人我一也内外體用費隱寂感一也<lb/>
　此人心所以正世道所以隆也後之學出于二貴與<lb/>
　賤殊治與教殊窮與達殊人與我殊内外體用費隱<lb/>
　寂感一切岐而二之此人心所以邪正道所以汚也<lb/>
　何也人受天地之中以有生無二中也二之自絶于<lb/>
<pb n="KR3k0050_WYG_014-75a"/>
　天自戕其命也志執中之學者惟潛神堯曰篇久久<lb/>
　當自得之<lb/>
　　學大學叙<lb/>
　嘗讀易見孔子以大贊乾知大始故也然乾之所以<lb/>
　知大始者非即在人之明徳乎易知則有親非即明<lb/>
　徳之必親民乎由此有親有功可久可大易簡而天<lb/>
　下之理得矣非即知止而自然定靜安慮得乎此學<lb/>
　之所以為大也然欲明明徳於天下而推其功之所<lb/>
<pb n="KR3k0050_WYG_014-75b"/>
　先必先乎致知格物何哉乾陽物也坤隂物也真信<lb/>
　得乾坤無形體而亦謂之物則格物之義明矣是故<lb/>
　易九卦有曰復徳之本也復以自知復小而辨於物<lb/>
　㑹而通之物有本末物格而後知至此謂知本此謂<lb/>
　知之至也又何待辯哉噫物即至善之止復見天地<lb/>
　之心而壹是皆以修身為本但止即止其所復修即<lb/>
　修其所止此之謂先天之學<lb/>
<pb n="KR3k0050_WYG_014-76a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_014-76b"/>
　子程子曰大學孔氏之遺書而初學入徳之門也於<lb/>
　今可見古人為學次第者獨賴此篇之存而論孟次<lb/>
　之學者必由是而學焉則庶乎其不差矣<lb/>
　大學章句序曰大學之書古之大學所以教人之法<lb/>
　也蓋自天降生民則既莫不與之以仁義禮智之性<lb/>
　矣然其氣質之禀或不能齊是以不能皆有以知其<lb/>
　性之所有而全之也一有聰明睿智能盡其性者出<lb/>
　於其間則天必命之以為億兆之君師使之治而教<lb/>
<pb n="KR3k0050_WYG_014-77a"/>
　之以復其性此伏羲神農黄帝堯舜所以繼天立極<lb/>
　而司徒之職典樂之官所由設也三代之隆其法寢<lb/>
　備然後王宫國都以及閭巷莫不有學人生八歲則<lb/>
　自王公以下至於庶人之子弟皆入小學而教之以<lb/>
　灑掃應對進退之節禮樂射御書數之文及其十有<lb/>
　五年則自天子之元子衆子以至公卿大夫元士之<lb/>
　適子與凡民之俊秀皆入大學而教之以窮理正心<lb/>
　修己治人之道此又學校之教大小之節所以分也<lb/>
<pb n="KR3k0050_WYG_014-77b"/>
　夫以學校之設其廣如此教之之術其次第節目之<lb/>
　詳又如此而其所以為教則又皆本之人君躬行心<lb/>
　徳之餘不待求之民生日用彛倫之外是以當世之<lb/>
　人無不學其學焉者無不有以知其性分之所固有<lb/>
　職分之所當為而各俛焉以盡其力此古昔盛時所<lb/>
　以治隆於上俗美於下而非後世之所能及也及周<lb/>
　之衰賢聖之君不作學校之政不修教化陵夷風俗<lb/>
　頹敗時則有若孔子之聖而不得君師之位以行其<lb/>
<pb n="KR3k0050_WYG_014-78a"/>
　政教於是獨取先王之法誦而傳之以詔後世若曲<lb/>
　禮少儀内則弟子職諸篇固小學之支流餘裔而此<lb/>
　篇者則因小學之成功以著大學之明法外有以極<lb/>
　其規模之大而内有以盡其節目之詳者也三千之<lb/>
　徒蓋莫不聞其説而曾氏之傳獨得其宗於是作為<lb/>
　傳義以發其意及孟子没而其傳泯焉則其書雖存<lb/>
　而知者鮮矣自是以來俗儒記誦詞章之習其功倍<lb/>
　於小學而無用異端虛無寂滅之教其高過於大學<lb/>
<pb n="KR3k0050_WYG_014-78b"/>
　而無實其他權謀術數一切以就功名之説與夫百<lb/>
　家衆技之流所以惑世誣民充塞仁義者又紛然雜<lb/>
　出乎其間使其君子不幸而不得聞大道之要其小<lb/>
　人不幸而不得蒙至治之澤晦盲否塞反覆沈痼以<lb/>
　及五季之衰而壊亂極矣天運循環無徃不復宋徳<lb/>
　隆盛治教休明於是河南程氏兩夫子出而有以接<lb/>
　乎孟氏之傳實始尊信此篇而表章之旣又為之次<lb/>
　其簡編發其歸趣然後古者大學教人之法聖經賢<lb/>
<pb n="KR3k0050_WYG_014-79a"/>
　傳之㫖粲然復明於世雖以熹之不敏亦幸私淑而<lb/>
　與有聞焉顧其為書猶頗放失是以忘其固陋采而<lb/>
　輯之間亦竊附己意補其闕畧以俟後之君子極知<lb/>
　僭踰無所逃罪然于國家化民成俗之意學者修己<lb/>
　治人之方則未必無小補云<lb/>
　右傳之十章釋治國平天下凡傳十章前四章統論<lb/>
　綱領指趣後六章細論條目工夫其第五章乃明善<lb/>
　之要第六章乃誠身之本在初學尤為當務之急讀<lb/>
<pb n="KR3k0050_WYG_014-79b"/>
　者不可以其近忽之也<lb/>
　大學古本序曰大學之要誠意而已矣誠意之功格<lb/>
　物而已矣誠意之極止至善而已矣止至善之則致<lb/>
　知而已矣正心復其體也修身著其用也以言乎己<lb/>
　謂之明徳以言乎人謂之親民以言乎天地之間則<lb/>
　備矣是故至善也者心之本體也動而後有不善而<lb/>
　本體之知未嘗不知也意者其動也物者其事也致<lb/>
　其本體之知而動無不善然非即其事而格之則亦<lb/>
<pb n="KR3k0050_WYG_014-80a"/>
　無以致其知故致知者誠意之本也格物者致知之<lb/>
　實也物格則知致而有復其本體是之謂止至善聖<lb/>
　人懼人之求之於外也而反覆其辭舊本折而聖人<lb/>
　之意亡矣是故不務於誠意而徒以格物者謂之支<lb/>
　不事格物而徒以誠意者謂之虛不本於致知而徒<lb/>
　以格物誠意者謂之妄支與虛與妄其於至善也逺<lb/>
　矣合之以敬而益綴補之以傳而益離吾懼學之日<lb/>
　逺于至善也去分章而復舊本傍為之什一以引其<lb/>
<pb n="KR3k0050_WYG_014-80b"/>
　義庶幾復見聖人之心而求之者有其要噫乃若致<lb/>
　知則存乎心悟致知焉盡矣<lb/>
　大學問曰大學者昔儒以為大人之學矣敢問大人<lb/>
　之學何以在于明明徳乎陽明子曰大人者以天地<lb/>
　萬物為一體者也其視天下猶一家中國猶一人焉<lb/>
　若夫間形骸而分爾我者小人也大人之能以天地<lb/>
　萬物為一體也其心之仁本若是其與天地萬物而<lb/>
　為一也豈惟大人雖小人之心亦莫不然彼顧自小<lb/>
<pb n="KR3k0050_WYG_014-81a"/>
　之耳是故見孺子之入井而必有怵惕惻隱之心焉<lb/>
　是其仁之與孺子而為一體也孺子猶同類者也見<lb/>
　鳥獸之哀鳴觳觫而必有不忍之心焉是其仁之與<lb/>
　鳥獸而為一體也鳥獸猶有知覺者也見草木之摧<lb/>
　折而必有憫恤之心焉是其仁之與草木而為一體<lb/>
　也草木猶有生意者也見瓦石之毁壊而必有顧惜<lb/>
　之心焉是其仁之與瓦石而為一體者是其一體之<lb/>
　仁也雖小人之心亦必有之是乃根于天命之性而<lb/>
<pb n="KR3k0050_WYG_014-81b"/>
　自然靈昭不昧者是也故謂之明徳小人之心旣已<lb/>
　分隔隘陋矣而其一體之仁猶能不昧若此者是其<lb/>
　未動于欲而未蔽于私之時也及其動於欲蔽於私<lb/>
　而利害相攻忿怒相激則將戕物圮類無所不為其<lb/>
　甚至有骨肉相殘者而一體之仁亡矣是故茍無私<lb/>
　欲之蔽則雖小人之心而其一體之仁猶大人也一<lb/>
　有私欲之蔽則雖大人之心而其分隔隘陋猶小人<lb/>
　矣故夫為大人之學者亦惟去其私欲之蔽而自明<lb/>
<pb n="KR3k0050_WYG_014-82a"/>
　其明徳復其天地萬物一體之本然而已矣非能於<lb/>
　本體之外而有所增益之也曰然則何以在親民乎<lb/>
　曰明明徳者立其天地萬物一體之體也親民者建<lb/>
　其天地萬物一體之用也故明明徳必在於親民親<lb/>
　民即所以明其明徳也是故親吾之父以及天下之<lb/>
　父而後吾之仁實與吾之父人之父與天下人之父<lb/>
　而為一體也實與之為一體而後孝之明徳始明矣<lb/>
　親吾之兄以及人之兄以及天下人之兄而後吾之<lb/>
<pb n="KR3k0050_WYG_014-82b"/>
　仁實與吾之兄人之兄與天下人之兄而為一體矣<lb/>
　實與之為一體而後弟之明徳始明矣君臣也夫婦<lb/>
　也朋友也以至為山川鬼神鳥獸草木也莫不實有<lb/>
　以親之以達吾一體之仁然後吾之明徳始無不明<lb/>
　而真能以天地萬物為一體矣夫是之謂明明徳於<lb/>
　天下是之謂家齊國治而天下平是之謂盡性曰然<lb/>
　則又烏在其為止至善乎曰至善者明徳親民之極<lb/>
　則也天命之性粹然至善其靈明不昧者皆其至善<lb/>
<pb n="KR3k0050_WYG_014-83a"/>
　之發見是而是焉非而非焉輕重厚薄隨感隨地變<lb/>
　動不居而亦莫不自有天然之中是乃民彛物則之<lb/>
　極而不容少有議擬增損於其間也少有議擬增損<lb/>
　於其間則是私意小智而非至善之謂矣自非慎獨<lb/>
　之至惟精惟一者其孰能與于此乎後之人惟其不<lb/>
　知至善之在吾心而用其私智以揣摸測度於其外<lb/>
　以為事事物物各有定理也是以昧其是非之則支<lb/>
　離决裂人欲肆而天理亡明徳親民之學遂大亂于<lb/>
<pb n="KR3k0050_WYG_014-83b"/>
　天下蓋昔之人固有欲明其明徳者矣然惟不知止<lb/>
　于至善而騁其私心於過高是以失之虛罔空寂而<lb/>
　無有乎家國天下之施則二氏之流是矣有欲親其<lb/>
　民者矣然惟不知止於至善而溺其私心於卑𤨏是<lb/>
　以失之權謀智術而無有乎仁愛惻怛之誠五霸功<lb/>
　利之徒是矣是不知止於至善之過也故止至善之<lb/>
　於明徳親民也猶之規矩之於方圓也尺度之於長<lb/>
　短也權衡之于輕重也故方圓而不止於規矩爽其<lb/>
<pb n="KR3k0050_WYG_014-84a"/>
　則矣長短而不止于尺度乖其劑矣輕重而不止于<lb/>
　權衡失其準矣明明徳親民而不止于至善亡其本<lb/>
　矣故止於至善以親民而明其明徳是之謂大人之<lb/>
　學<lb/>
　大學原只是一章書無所謂經無所謂傳也亦無所<lb/>
　從缺無所從補也蓋其書從頭至尾只是反覆詳明<lb/>
　以顯大人之學其初説明明徳親民當止諸至善如<lb/>
　一破題相似却即接連説但能知至善所當止則其<lb/>
<pb n="KR3k0050_WYG_014-84b"/>
　意自定其心自靜其身自安以慮家國天下而自得<lb/>
　其平矣此與箇承題相似却亦只是反説以見明親<lb/>
　當止至善也於是又申明如何是當止之至善蓋明<lb/>
　親這箇物事其末終貫徹天下而其本始却根諸身<lb/>
　心此是一定格則先知得停當然後做得停當惟古<lb/>
　之欲明明徳於天下者能如是焉所以身心家國無<lb/>
　不停當而為明親之善之至也又决言自上至下既<lb/>
　皆以修身為本而後停當若本亂且薄則决無停當<lb/>
<pb n="KR3k0050_WYG_014-85a"/>
　之理所以必知本乃謂知至善也此却如小講相似<lb/>
　亦不過將明親止至善衍説一遍至所謂誠其意者<lb/>
　以下則如一大講逐件物事詳細條陳一段格則而<lb/>
　格則最停當處則俱指示以淇澳等詩帝典等書又<lb/>
　即是以古之明明徳於天下者為至善也推之如所<lb/>
　謂正心修身所謂齊家治國平天下直至此謂國不<lb/>
　以利為利而以義為利也總是每件物事與他一箇<lb/>
　至善格子而學者所當知者也則一章書首尾原自<lb/>
<pb n="KR3k0050_WYG_014-85b"/>
　相應亦自完全何容補凑<lb/>
　天地之大非徒大以形也欲窺天地之所以大者當<lb/>
　窺其大生之心聖學之大必有大之實也欲求聖人<lb/>
　之所以大者當求其大學之道大學一書既曰孔氏<lb/>
　之遺書而孔門之學脉果何在乎亦曰仁而已矣天<lb/>
　地之大生非仁乎曾謂大學之宗㫖而有外于天地<lb/>
　萬物一體之仁乎讀其書究其㫖當自得之矣是故<lb/>
　揭大學之道固在明明徳親民止至善而約之以知<lb/>
<pb n="KR3k0050_WYG_014-86a"/>
　止矣則知止其要也定靜安慮得自將馴致于涵養<lb/>
　中也而至善之當止豈出於事物之外哉物有本末<lb/>
　事有終始知所先後則近道矣盍於古之人而求之<lb/>
　學主於明明徳而親民正所以明其明徳也故欲明<lb/>
　明徳于天下必先于治國齊家修身正心誠意致知<lb/>
　格物如此而知所先格物而後知至意誠心正身修<lb/>
　家齊國治天下平如此而知所後而一是皆以修身<lb/>
　為本又約之以知本斯為知之至矣知本知止知所<lb/>
<pb n="KR3k0050_WYG_014-86b"/>
　先後也學豈有二宗乎夫知即明徳致知即明明徳<lb/>
　也既曰知止又曰知本何也至善者至人固有之天<lb/>
　則雖萬物之咸備實一物不可加是物原至善也但<lb/>
　有本末存焉真知本之所在則物格而知止矣即修<lb/>
　身為本一語觀之謂身為本則國家天下為末明矣<lb/>
　身為本家國天下為末則所謂物者即身家國天下<lb/>
　同為一物明矣身為物本家國天下為物末則所謂<lb/>
　知本為知之至者即知身為家國天下之本乃所謂<lb/>
<pb n="KR3k0050_WYG_014-87a"/>
　知之至也又明矣况有是天下國家身心意知之物<lb/>
　即有是格致誠正修齊治平之事而本末終始先後<lb/>
　又何待言哉然則身之為物也存之為心意知達之<lb/>
　為家國天下浩浩乎天地同流民物胞與本無窮盡<lb/>
　本無間隔孔孟所謂仁者人也形色天性也皆是物<lb/>
　也其本末厚薄雖各有等殺而一皆天生蒸民之物<lb/>
　則也何如其至善哉夫人同是物而必欲格之何也<lb/>
　非於物有所加也是以陽明先生謂良知祗用安排<lb/>
<pb n="KR3k0050_WYG_014-87b"/>
　得此物由來自渾成茍欲致吾至善之知全吾明徳<lb/>
　之體惟工夫即本體本體即工夫不敢以一已智識<lb/>
　亂其知本之明而一順乎帝則是也既知身即公好<lb/>
　公惡之本由是隨所應感一惟毋自欺以慎其獨焉<lb/>
　斯已矣所以曾子傳大學深致嚴于斯也誠意之君<lb/>
　子惟能如好好色如惡惡臭而徳潤身焉則自心身<lb/>
　以達之家國天下忿懥恐懼好樂憂患不滯於有所<lb/>
　親愛賤惡畏敬哀矜傲惰不溺於一偏有諸己而後<lb/>
<pb n="KR3k0050_WYG_014-88a"/>
　求諸人無諸己而後非諸人而仁讓興於國民之所<lb/>
　好好之民之所惡惡之而絜矩于天下要皆此物格<lb/>
　而止至善也故曰惟仁人能好人能惡人夫前言慎<lb/>
　獨而獨即矩也後言絜矩而矩即獨也皆此至善之<lb/>
　物而異其名焉耳徵諸詩書如堯湯文武武公之學<lb/>
　夫豈有二道哉然親民以明其明徳而約之於知止<lb/>
　格物以致其知而約之於知本信乎學無二道矣所<lb/>
　以修身為本而自明自修若不過一人之身耳謂之<lb/>
<pb n="KR3k0050_WYG_014-88b"/>
　為大學之道者正以人皆有不忍人之心而原非形<lb/>
　骸之所能隔則此身豈小物哉故明徳非一於内也<lb/>
　即天下國家統㑹於吾身之心意知而自不容間者<lb/>
　也親民非一於外也即吾身之心意知貫徹乎天下<lb/>
　國家而自不容己者也知有一毫之不至意一毫之<lb/>
　不誠心一毫之不正固不可以言身之修而天下國<lb/>
　家漠然與我不相關且視天親猶途人也可以言修<lb/>
　身乎是故知吾身之非小則知聖學之本大彼徒事<lb/>
<pb n="KR3k0050_WYG_014-89a"/>
　於格致誠正而不知親民者是二氏之自私其身也<lb/>
　徒事於齊治均平而不知明明徳者是五霸之自遺<lb/>
　其身也皆不可以語仁也大學之宗㫖不明於後世<lb/>
　也有由然矣夫知修身為本而天子與庶人一者何<lb/>
　哉位有崇卑學無小大堯天子也堯明峻徳以漸致<lb/>
　親睦平章協和之化其仁固如天矣孔子庶人也己<lb/>
　欲立而立人己欲達而達人老安少懐不厭不倦亦<lb/>
　何異於堯也後之人皆知宗孔子之學而惡可以庶<lb/>
<pb n="KR3k0050_WYG_014-89b"/>
　人自諉耶雖然孔子十五志學即所謂欲明明徳于<lb/>
　天下是也人孰無所欲哉果有志於大學之道我欲<lb/>
　仁斯仁至矣<lb/>
　天之生人有物焉完具於其身至善也至善無物也<lb/>
　而有本末不得不謂之物無物而萬物備也知其靈<lb/>
　覺也意其生意也意原於知而其端甚微道心惟微<lb/>
　也吾身之所以為本也天下國家皆末也本始皆統<lb/>
　原于一本而其實一物也屬之於為故謂之事格致<lb/>
<pb n="KR3k0050_WYG_014-90a"/>
　誠正修齊治平是也明明徳于天下事之終也而欲<lb/>
　明明徳即為始事致吾之知在止于至善之一物者<lb/>
　事之始也而知至知終同為一知有終始而其實一<lb/>
　事也事不離物物不離事知所先後學之道也是以<lb/>
　下者自天子以至庶人壹是皆以修身為本先本而<lb/>
　後末厚本而薄末未有外其身而為天下國家者也<lb/>
　必以修身為本謂之知本非茍知之實能至之是謂<lb/>
　知之至也至斯止矣不至則不止不慎則不至知之<lb/>
<pb n="KR3k0050_WYG_014-90b"/>
　至其為慎獨乎獨即本也本即至善也天之命也藏<lb/>
　之至寂而發之至微微之顯誠之不可掩也其動而<lb/>
　後有不善者不慎故也慎則何不善之有<lb/>
　　大學大㫖<lb/>
　問大學古本悉遵王文成公表章是矣然前云明明<lb/>
　徳親民止至善而當知所止矣復云事物之先後何<lb/>
　也曰前三在舉其槩後六先推其詳蓋天下國家身<lb/>
　心意知總是明明徳親民然雜施不遜獵等無序可<lb/>
<pb n="KR3k0050_WYG_014-91a"/>
　乎故自欲明明徳於天下歴推其所先莫先致知矣<lb/>
　致知在格物正所謂知止至善也問明徳與知明明<lb/>
　徳與致知果不同乎曰姑即明與知之字義分别之<lb/>
　明其知之全體知其明之發竅雖謂明為體知為用<lb/>
　亦可也明之則無所不通致則隨所發竅推而廣之<lb/>
　以要其極也問文成謂親民正以明明徳也或問中<lb/>
　發揮仁者以萬物為一體至精切矣然明徳知也一<lb/>
　體之親仁也曾謂知即仁乎曰明徳一也知仁皆明<lb/>
<pb n="KR3k0050_WYG_014-91b"/>
　徳之别名耳蓋人心明覺未有不知痛癢者醫家以<lb/>
　手足痿痺為不仁謂不自知其痛癢也孰謂明覺親<lb/>
　愛有二乎哉試觀孩提之良知未有不知愛其親者<lb/>
　大人特不失乎赤子之心耳問明明徳親民固體用<lb/>
　一原然必親民而後謂之自明歟曰非有意以致其<lb/>
　親也記云凡生天地之間者有血氣之屬必有知有<lb/>
　知之屬莫不知愛其類况有血氣之屬者莫知於人<lb/>
　乾父坤母民胞物與原來國家之民皆是一體之親<lb/>
<pb n="KR3k0050_WYG_014-92a"/>
　亦因其本親而親之耳問明親無二孔子於知人愛<lb/>
　人發之矣他亦有所證乎曰易繫謂乾知大始乾以<lb/>
　易知易知則有親有親則可久孰謂人道非天道乎<lb/>
　問明徳外無至善又謂學有知止為急務而止至善<lb/>
　外復有定靜安慮何也曰至善即明徳之本體所謂<lb/>
　天然自有之則不待人力安排即朱子所謂盡乎天<lb/>
　理之極而無一毫人欲之私是也果能知止乎天理<lb/>
　之極則漸漸定靜安慮實有諸己而能得矣問物猶<lb/>
<pb n="KR3k0050_WYG_014-92b"/>
　事乎致知在格物與知止至善一乎二乎曰天下國<lb/>
　家身心意知一物也有是物即有是格致誠正修齊<lb/>
　治平之事是物也有物必有則本至善也世有致知<lb/>
　而不止乎至善之物則故凡致力于國家天下者有<lb/>
　似于親民而昧乎物之本致力于身心意知者有似<lb/>
　于明明徳而不可以治天下國家要皆出乎智見之<lb/>
　安排而不能格乎物耳問物格則知至知至則止至<lb/>
　善矣又謂之知本何也曰物有本末而身為物本茍<lb/>
<pb n="KR3k0050_WYG_014-93a"/>
　徒明義理建事功而身不足法亦末矣故云自天子<lb/>
　以至於庶人壹是皆以修身為本其本亂而末治者<lb/>
　否矣真能知修身為本者此謂知之至也非即物格<lb/>
　知至之謂乎問既云知止又云知本知至何也曰至<lb/>
　善原于天修身存乎人知本而不知止固失其本然<lb/>
　之天則知止而不知本又失其當然之人功惟知止<lb/>
　至善而一本之修身焉盡之矣<lb/>
　問欲明明徳於天下果欲使天下之人皆有以明其<lb/>
<pb n="KR3k0050_WYG_014-93b"/>
　徳乎曰真信得體用一原人我無間如此説亦是蓋<lb/>
　己欲立而立人己欲達而達人即欲仁是也况可欲<lb/>
　之謂善茍不欲明明徳於天下又何以止至善乎問<lb/>
　孔子十五志學直至七十始從心所欲不踰矩何可<lb/>
　遽責之初學耶曰格物正以滿乎此欲之量耳子以<lb/>
　物之大而格之難乎夫所惡于上即明徳中所同有<lb/>
　者毋以使下即親民也推之上下左右前後莫不皆<lb/>
　然始焉己所不欲勿施于人終焉從心所欲不踰矩<lb/>
<pb n="KR3k0050_WYG_014-94a"/>
　而止至善矣<lb/>
　問文成謂大學之要致知焉盡矣而格物之㫖在格<lb/>
　其不正以歸于正然歟曰窮至事物之理固懼其偏<lb/>
　于外矣意之所在為物如意在事親則事親為一物<lb/>
　意在忠君則忠君為一物得無懼其偏于内乎夫是<lb/>
　物也原不可以有無内外精粗截然二之也但二先<lb/>
　生雖各有定説然知性格物之謂非朱子之言乎良<lb/>
　知抵用安排得此物由來自渾成非王文成之言乎<lb/>
<pb n="KR3k0050_WYG_014-94b"/>
　合二先生之言觀其會通格物之㫖了然矣<lb/>
　問談名理止至善極矣下文乃舉事物言之果恐人<lb/>
　之涉虛見乎曰人莫不云這物事不過舉有形象者<lb/>
　謂之物舉逐日幹辦者謂之事而天下國家身心意<lb/>
　知總謂之物格致誠正修齊治平總謂之事誰則知<lb/>
　之物事自有本末終始先後要在重本始急先務誰<lb/>
　則知之若終生只此一事一物而物格止至善尤難<lb/>
　知也所以謂之大學本在修身先在格物<lb/>
<pb n="KR3k0050_WYG_014-95a"/>
　問修身為本之本果不對末言乎曰天之生物使之<lb/>
　一本安得有二本也惟不信格物之物即物有本末<lb/>
　之物故有二物即有二本矣試觀一篇之内物有本<lb/>
　末致知在格物物格而後知至一是皆以修身為本<lb/>
　其本亂而末治者否矣此謂知本此謂知之至也無<lb/>
　二物也無二本也無二知也二之則不是<lb/>
　問文成表章大學古本原只一篇不必分章不必補<lb/>
　傳是矣旁註雖云歸重致知序則云大學之道誠意<lb/>
<pb n="KR3k0050_WYG_014-95b"/>
　而已矣似亦以前為經因提所謂誠其意者起頭故<lb/>
　重誠意則又以下為傳其果然歟曰既信原是一篇<lb/>
　而所謂又似起頭則二篇矣獨不思此謂知本此謂<lb/>
　知之至也此謂二字得非承上文物有本末物格而<lb/>
　後知至言之乎真信得物格知本為知之至矣則所<lb/>
　謂誠其意者𦂳頂知本知至言也然則謂誠其意者<lb/>
　毋自欺也非即上文欲誠其意者先致其知乎何也<lb/>
　毋自欺者毋自欺其所獨知也致知即誠意實用功<lb/>
<pb n="KR3k0050_WYG_014-96a"/>
　處不過㸃出意之好惡使人于此實致其知而已矣<lb/>
　故慎獨二字包誠意致知言也獨即此一物也安得<lb/>
　以上文為經此為傳分作兩截耶問誠中形外在小<lb/>
　人亦可謂之誠乎曰聖人指㸃誠偽之分莫有切于<lb/>
　此者如閒居為不善見君子則揜不善而著其善此<lb/>
　是偽處人之視己如見其肺肝然在小人却知得自<lb/>
　家不善故這㸃真心都發露在外謂非誠之不可掩<lb/>
　乎惟其誠中形外幾不可掩所以君子必慎其獨而<lb/>
<pb n="KR3k0050_WYG_014-96b"/>
　曾子平日謂其嚴如十目所視十手所指也<lb/>
　問近時提揭大學或致知或誠意或修身而子必欲<lb/>
　依本文先在格物何也曰非予欲先之也依經文耳<lb/>
　提修身者得其本矣不推其所先則不格乎物此本<lb/>
　從何而出提誠意與致知則知所先矣而不知所在<lb/>
　則物有不格此知何由而至故物格則知所先後知<lb/>
　本知至而知止矣謂予有意先之則惡乎敢<lb/>
　問誠意而下歴引詩書孔子之言皆所以廣誠意也<lb/>
<pb n="KR3k0050_WYG_014-97a"/>
　誠意為大學之要非歟曰格致誠正以修其身原只<lb/>
　一事聖人于其中逐一細細剖析使人惟精惟一不<lb/>
　可紊不可雜耳蓋上文此謂知本知至己包修正誠<lb/>
　致在其内雖天下國家不過舉此以措之耳故雜引<lb/>
　詩書不獨身心意知明明徳親民止至善渾作一團<lb/>
　如盛德至善民不能忘雖没世不能忘而齊治均平<lb/>
　莫不含蓄在内故總以知本収之豈專為誠意發也<lb/>
　問康誥太甲堯典皆自明其明徳也盤銘康誥周詩<lb/>
<pb n="KR3k0050_WYG_014-97b"/>
　得非釋親民乎何為謂親當作新者非也曰古文原<lb/>
　是親字文成謂其不必改耳况日新承上文自明不<lb/>
　已則日日新作新民以至新天命無所不用其極若<lb/>
　不觀其會通惟拘執字義則日新新命可以謂之釋<lb/>
　新民乎問止至善乃在仁敬孝慈信得非專言至善<lb/>
　之散殊耶曰緝熈敬止見諸君臣父子與國人交統<lb/>
　體散殊已兼之矣是故人倫明于上小民親于下此<lb/>
　正是聖人明親之實學也豈教專空寂外人倫以求<lb/>
<pb n="KR3k0050_WYG_014-98a"/>
　至善者可同語哉<lb/>
　問修身𦂳承上文知本是矣此復舉身心並言之何<lb/>
　歟曰形色天性也有是身即有是忿懥恐懼好樂憂<lb/>
　患之感只一著于有所便是心不正不正便是心不<lb/>
　在一身之間凡視聽飲食亦不自知矣可見心中好<lb/>
　惡之意或有發得是處謂之不誠亦不可惟稍有沾<lb/>
　滯便非此心常寂常感之正體也此所以修身必先<lb/>
　正心<lb/>
<pb n="KR3k0050_WYG_014-98b"/>
　身不專于形骸之末心不專于方寸之間忿懥恐懼<lb/>
　好樂憂患總屬之心而見諸身者一落于有所則心<lb/>
　即不得其正可見渾身都是心也如上天生物之心<lb/>
　盎然太虛之内日月星辰風雨露雷何一非天故萬<lb/>
　象森然無一能為太虛障碍者可見身不可有所固<lb/>
　不專指方寸亦不專指形體而形神渾融為最難<lb/>
　問修身齊家專自好惡言好惡果足以盡修齊之道<lb/>
　乎曰人心所發不越好惡兩端公好惡則通之家國<lb/>
<pb n="KR3k0050_WYG_014-99a"/>
　天下而各當作好作惡則行之一身一家而不通如<lb/>
　親愛賤惡畏敬哀矜傲惰乃人人所必有者有所且<lb/>
　不得其正况之其所而僻焉可乎蓋人心公溥則明<lb/>
　通偏邪則暗塞此所以好而不知其惡惡而不知其<lb/>
　美也况溺愛不明貪得無厭此尤人之所同患者只<lb/>
　此兩語凡有身家者可以諺而忽之哉<lb/>
　人以一身應接乎家國天下雖有尊卑老幼親踈逺<lb/>
　邇之殊而此心之明徳則無弗同者事親謂之孝事<lb/>
<pb n="KR3k0050_WYG_014-99b"/>
　君謂之忠事兄謂之弟事長謂之敬恤㓜謂之慈使<lb/>
　衆謂之仁雖曰其為父子兄弟足法而後民法之要<lb/>
　在先慎乎徳不慮而知不學而能一出于天性固有<lb/>
　之良觀諸慈㓜一端未有學養子而後嫁者可知也<lb/>
　彼母之于子一體而分真誠惻怛皆其本性凡拊摩<lb/>
　鞠育呼吸相關撫恤百端自中肯綮蓋由情真則機<lb/>
　自通心誠固法自善也欲明明徳于天下國家一體<lb/>
　流貫心誠求之有不與民同好惡也哉故曰如保赤<lb/>
<pb n="KR3k0050_WYG_014-100a"/>
　子民之父母孰非其親親不容自己者哉所以興仁<lb/>
　興讓興孝興弟殆猶赤子之慕慈母自有不容己者<lb/>
　在矣噫真信此者始可與語明明徳親民之學<lb/>
　問大學言止至善矣復言格物言知至矣復言知本<lb/>
　言慎獨矣復言絜矩何歟曰大學之道一也明親必<lb/>
　止乎至善者盡性也格物即至善之天則本即此物<lb/>
　至善之本諸身獨即此物至善之原于一矩即此物<lb/>
　至善四達不悖也問學貴自悟乃歴引詩書以證之<lb/>
<pb n="KR3k0050_WYG_014-100b"/>
　何歟曰學必師古此説命言學所自始也故歴引詩<lb/>
　書見堯舜湯文以及衛武乃後學之模範也所以古<lb/>
　之欲明明徳于天下國家者必本于修身而先于正<lb/>
　心誠意致知惟在格物都是如此豈後世單提直指<lb/>
　不立文字者可倫哉<lb/>
　問中庸言教必原之天命大學言學只歸之至善何<lb/>
　歟曰至善即是天命之性而止至善即是明明徳之<lb/>
　極處所以古人欲明明徳于天下推其所先只在致<lb/>
<pb n="KR3k0050_WYG_014-101a"/>
　知格物正以物原統天下國家身心意知無不包無<lb/>
　不貫也故下文證諸康誥太甲堯典湯銘自明不已<lb/>
　則日新以至于新民新命無所不用其極這纔是至<lb/>
　善所當止如君臣父子與人交必止乎仁敬孝慈信<lb/>
　而何所不用其極哉後言峻命不易惟命不于常無<lb/>
　非教人盡性以至于命也豈特顧諟天之明命為大<lb/>
　學之真功耶<lb/>
　　明親止<lb/>
<pb n="KR3k0050_WYG_014-101b"/>
　學與道非二也道以言其體學以言其功惟本體明<lb/>
　徹則功夫庶乎不差而學固所以學此道也故大學<lb/>
　必首揭學與道而串言之不徒曰明徳必曰明明徳<lb/>
　不徒曰民必曰親民不徒曰至善必曰止至善本體<lb/>
　工夫一齊呈露道之外無學矣否則學其所學非所<lb/>
　以為大學道其所道豈大學之道哉然徳本明也必<lb/>
　欲明之何也是徳也即人之性也即徳性良知之通<lb/>
　明是也在天為明命在人為明徳吾惟因其本明者<lb/>
<pb n="KR3k0050_WYG_014-102a"/>
　而明之所以為學也方其未明或有氣拘欲蔽固必<lb/>
　加夫磨礪之功及其既明恐復有拘蔽亦不忘夫緝<lb/>
　熈之力未失者常保其明而不息既失者必復其明<lb/>
　而後已此所以功夫即本體也然民而必欲親之何<lb/>
　也是明徳也本與天地萬物渾然同體本與天下國<lb/>
　家之人一體而分者也即孩提知愛知敬之良原與<lb/>
　斯人無所間隔是也吾惟即其本親者而親之而親<lb/>
　民正所以明吾之明徳耳雖曰吾于天下國家之人<lb/>
<pb n="KR3k0050_WYG_014-102b"/>
　未嘗無厚薄之等然天下一家中國一人非强合之<lb/>
　也即如一身未嘗無手足腹心爪髪之殊而無故拔<lb/>
　一髪傷一爪焉其心有不忍耳所以愛親者不敢惡<lb/>
　于人敬親者不敢慢于人而無故斷一樹殺一獸非<lb/>
　孝也人皆有不忍人之心而明明徳者其能忍于一<lb/>
　體之親乎然明明徳親民而又止至善者何也至善<lb/>
　者即明明徳之本體也即孩提之愛親敬長原自不<lb/>
　學而能不慮而知者是也止之者明明徳親民一循<lb/>
<pb n="KR3k0050_WYG_014-103a"/>
　乎繼善成性之天則不容有一毫作為增損于其間<lb/>
　即書之安汝止欽汝止也不學而能不慮而知固不<lb/>
　以孩提而有所減不思而得不勉而中亦不以聖人<lb/>
　而有所加詩云不識不知順帝之則上帝所以懐文<lb/>
　王之明徳者不在是哉奈何世之人語以聖人之不<lb/>
　思不勉則畏之而不敢為語以孩提之不學不慮又<lb/>
　忽之以為不足為此曷故哉不知大學之道云爾大<lb/>
　人者不失赤子之心以言其學則學之大也以言其<lb/>
<pb n="KR3k0050_WYG_014-103b"/>
　道則道之大也何為捨大學而趨小道畏聖人而忽<lb/>
　赤子哉然明親止固足以括大學矣又有八條目云<lb/>
　者何也天下之道博之雖千萬語而不足約之則一<lb/>
　言而有餘故總三語即繼之以知止何其約也析三<lb/>
　語而謂格致誠正修身為明徳齊治平為親民自所<lb/>
　謂誠意以下為各條之傳亦無不可者何其博也况<lb/>
　身心意知非明徳之專于内也即所以為齊治均平<lb/>
　之主宰家國天下非親民之專于外也即所以為致<lb/>
<pb n="KR3k0050_WYG_014-104a"/>
　誠正修之流行則是本末非二物終始非二事自明<lb/>
　明徳于天下直推至格物所謂合天下國家身心意<lb/>
　知為一物也不信然哉一物有本末之分壹是皆以<lb/>
　修身為本此謂知本此謂知之至也知至則知止矣<lb/>
　是故明明徳親民總歸之至善而約之以知止天下<lb/>
　國家身心意知總歸之格物而約之以知本曾謂聖<lb/>
　人有二學而學有二道哉本體功夫原不相離而學<lb/>
　與道又豈有二乎哉<lb/>
<pb n="KR3k0050_WYG_014-104b"/>
　　知止<lb/>
　宇宙間凡人與物莫不有歸宿之地而後能遂其生<lb/>
　也否則食息起居行藏進退貿貿焉莫知所之求一<lb/>
　日安定不可得矣此歸宿之地乃人與物之所必有<lb/>
　者而學可知矣大學所謂知止指歸宿言也易艮止<lb/>
　詩敬止書欽止安止皆此意也然則止之云者果歸<lb/>
　寂之謂乎蓋於穆之體運而不息天之止也宥宻之<lb/>
　衷應而無方人之止也寂而未嘗不感感而未嘗不<lb/>
<pb n="KR3k0050_WYG_014-105a"/>
　寂顯宻渾淪淵浩無際故易以動靜不失其時發明<lb/>
　止之義也何可專以寂言耶然則以至善為歸宿果<lb/>
　有方體可指歟人性本善至動而神至感而寂虛融<lb/>
　恢廓本無内外顯微之間而一有方所非至善也然<lb/>
　則知止云者果知識至此止息而復其無知之體歟<lb/>
　蓋真知之體虛明洞涵固不可以分别是非為了徹<lb/>
　亦不可以智識見聞為證解而性體瑩然灼見天則<lb/>
　况知其所止原有聖訓物格知止且有明徴惟詳玩<lb/>
<pb n="KR3k0050_WYG_014-105b"/>
　大學本文其義具備何必巧為之説也是故邦畿千<lb/>
　里惟民所止民各有所止曾謂學而無所止乎綿蠻<lb/>
　黄鳥止於丘隅鳥尚知所止也曾謂人而莫之知乎<lb/>
　仁敬孝慈信文王所以緝熈敬止也曾謂大學之止<lb/>
　豈出倫理之外而别有虛寂所當歸宿者乎可見日<lb/>
　用倫物皆性也至善之性即止也在己之心身意知<lb/>
　而言謂之明徳謂之仁敬孝慈信在天下國家而言<lb/>
　謂之親民謂之為人君臣父子與人交所謂明明徳<lb/>
<pb n="KR3k0050_WYG_014-106a"/>
　親民止至善即為君止仁為臣止敬為子止孝為父<lb/>
　止慈與人交止信雖至善乃天理之渾融不可名狀<lb/>
　而性善隨人倫以散見不待安排殆隨其萬感萬應<lb/>
　各當天則而一真凝然無聚散無隱顯自爾安所止<lb/>
　也所以大學之道雖只提止至善一語亦足矣必自<lb/>
　明明徳親民説來者豈無意而云然哉正恐離親民<lb/>
　以明明徳者斷情慾以證圓覺亦近似矣何與於君<lb/>
　臣父子之倫離明徳以新民者肅法制以致小康亦<lb/>
<pb n="KR3k0050_WYG_014-106b"/>
　其止念息機之談以為宻秘寳藏肆言以傅會聖經<lb/>
　陋亦甚矣胡不即大學上下全文以會通其立言之<lb/>
　㫖哉或曰人之性本善即人之知本良也是知即止<lb/>
　至善矣何必知其所止而後得耶曰人性莫不有知<lb/>
　也好智不好學者其失蕩性善莫不自止也日用不<lb/>
　知者其失迷故知其所止正復以自知開發有覺之<lb/>
　靈即止乎至善之體内外瑩徹微顯昭融所謂致知<lb/>
　在格物物格而後知至是也何必寂然觀空離出入<lb/>
<pb n="KR3k0050_WYG_014-107a"/>
　息以為止耶或又曰知一也既云知止又云知本何<lb/>
　也曰知為此身之神靈身即此神之宅舍是良知具<lb/>
　足于身中惟本諸身以求之則根苗著土自爾生意<lb/>
　條達將來合抱參天此其本也故止即此身之止於<lb/>
　善本即性善之本諸身止外無本本外無止一以貫<lb/>
　之耳但言知止不言知本恐人以頓悟超脱為究竟<lb/>
　終涉𤣥虛言知本不言知止恐人以檢飭制行為真<lb/>
　修終歸强作于此會而通之學必以性善為歸宿也<lb/>
<pb n="KR3k0050_WYG_014-107b"/>
　不信然哉<lb/>
　　格物<lb/>
　大學之道道本大而學亦大也在明明徳親民止至<lb/>
　善而約之以知止矣下文乃詳言之即揭此事物之<lb/>
　本末終始使知所先後故自明明徳於天下探本窮<lb/>
　源曰致知在格物物格而後知至可見格物其大學<lb/>
　之統括而道之所以為大乎物亦大無窮際而未易<lb/>
　窺測者乎古今格物之論亦多矣茍能身體力行各<lb/>
<pb n="KR3k0050_WYG_014-108a"/>
　就所入以為功皆可謂之學特非大學之道也今之<lb/>
　辯者不過指傳註與傳習録中數語以相角耳謂在<lb/>
　物之理有未窮故吾心之知有未盡是欲先外以及<lb/>
　内也謂致吾心之良知於事事物物是欲先内以及<lb/>
　外也知與物均之有内外之别也豈大學之㫖與大<lb/>
　學本㫖謂何物有本末壹是皆以修身為本其本亂<lb/>
　而末治者否矣此謂知本此謂知之至也凡言物與<lb/>
　此不相契者非大學之所謂物矣然則格物之義云<lb/>
<pb n="KR3k0050_WYG_014-108b"/>
　何知修身為本其與知止之㫖尚二之焉非知之至<lb/>
　也知之至者真知身為物本而止乎是物天然之則<lb/>
　安安於吾性至善之歸也嘗誦大雅蒸民之詩曰天<lb/>
　生蒸民有物有則民之秉彛好是懿徳孔子曰為此<lb/>
　詩者其知道乎故有物必有則是物則也即天命之<lb/>
　性渾然至善通天地徹古今無内外無人物合天下<lb/>
　國家身心意知一物也天下之平國之治家之齊身<lb/>
　之修心之正意之誠知之致與夫本末終始先後厚<lb/>
<pb n="KR3k0050_WYG_014-109a"/>
　薄皆是物自然不易之天則也明明徳親民止至善<lb/>
　者止于斯耳知止于斯故為君止仁為臣止敬為<lb/>
　子止孝為父止慈與人交止信隨其所止各當其則<lb/>
　而止至善也特本在乎身其為父子兄弟足法而絜<lb/>
　矩於天下矣可見物格則知至知本則知至身即物<lb/>
　之本而知止至善也但此學不明世之提格致者以<lb/>
　修身為格致之條件而不知其本提知本者以格致<lb/>
　為修身之事功而莫知所先不思知至一也若知本<lb/>
<pb n="KR3k0050_WYG_014-109b"/>
　格物判然兩途且與知止各一其㫖是大學有二道<lb/>
　作聖有二功矣二其功者可以語大學之道乎<lb/>
<pb n="KR3k0050_WYG_014-110a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_014-110b"/>
　天地間物一而已矣吾人知一而已矣大學前云知<lb/>
　止後云知本知果有二乎哉前云物有本末後云致<lb/>
　知在格物物果有二乎哉前既云本末矣後云壹是<lb/>
　皆以修身為本其本亂而末治者否矣本果有二乎<lb/>
　哉前云物格而後知至後云此謂知本此謂知之至<lb/>
　知至果有二乎哉可見一篇無二物也無二本也無<lb/>
　二知也此所謂大學之道也何也天下國家身心意<lb/>
　知一物也就一物之中而指其本則修身為本也知<lb/>
<pb n="KR3k0050_WYG_014-111a"/>
　修身為本斯為知本斯為知至即所謂知止即所謂<lb/>
　物格而知至也大學之道豈不明白而易簡哉夫本<lb/>
　不難知矣何知本之難其人也蓋自聖學不明世之<lb/>
　人既無明明徳於天下之欲欲則不肯先之以致知<lb/>
　格物之功其欲也不過功利之私其知也不過聞見<lb/>
　之知孰知是物也即所謂仁者人也即所謂形色天<lb/>
　性也吾性之仁渾然萬物一體中國一人敦化川流<lb/>
　顯微無間不離乎形色之人也心不正意不誠知不<lb/>
<pb n="KR3k0050_WYG_014-111b"/>
　致不可以語修身矣家不齊國不治天下不平可以<lb/>
　語身之修哉故統一物言之雖有本末之分而其本<lb/>
　則在乎身以身之所處不於家則於國不於國則於<lb/>
　天下不能舍斯人而獨立也是以心意知之完具于<lb/>
　身者非淪於無也實與家國天下之人相為貫徹家<lb/>
　國天下之體備于身者非滯于有也實由心意知以<lb/>
　為之經綸知修身為本者非徒解釋乎義理已也真<lb/>
　知本者必能格物以致其知誠其意正其心精神凝<lb/>
<pb n="KR3k0050_WYG_014-112a"/>
　聚融結而肫肫其仁焉則誠諸中形諸外有諸己求<lb/>
　諸人盛徳至善民不能忘家于此乎齊國于此乎治<lb/>
　天下于此乎平浩浩乎直以一身通于天地萬物上<lb/>
　下同流明明徳親民而止至善矣此所以總結曰自<lb/>
　天子以至於庶人壹是皆以修身為本噫惟仁者為<lb/>
　能與物為體大學一書即孔門求仁之方豈非修身<lb/>
　固不足以立天下之大本非知本豈足以語聖人之<lb/>
　大學<lb/>
<pb n="KR3k0050_WYG_014-112b"/>
　　格物<lb/>
　天高地下萬物散殊雖一物不知乃其所耻俗學執<lb/>
　而不化所以滯于有也萬物生于有有生于無吾有<lb/>
　一物無頭尾背面名字異學蕩而無歸所以淪于無<lb/>
　也蓋由見之偏而未會其全故有無分而二其物矣<lb/>
　豈特二其物焉已哉且以虛實論知如致知則致為<lb/>
　虛知為實知即明徳也所謂不虚之良知是也如知<lb/>
　止知本知所先後則止本先後為實知為虛所謂知<lb/>
<pb n="KR3k0050_WYG_014-113a"/>
　性知天是也不思知一也明徳為體明明徳止一明<lb/>
　字即用如康誥明徳是體克即用帝典峻徳是體克<lb/>
　明即用論語知之為知之不知為不知是知也何有<lb/>
　于虚實體用之分哉可見體用原不相離徳性之知<lb/>
　即知覺之知知覺之知即徳性之用猶之乎一人之<lb/>
　身對祖父則稱為子若孫對子孫則稱為父若祖雖<lb/>
　隨其異稱不因人之稱而改移其面目也不識其面<lb/>
　目而止隨稱名以增擬議所以覿面不相識者多矣<lb/>
<pb n="KR3k0050_WYG_014-113b"/>
　蓋縁二其物故二其知則其分知與物而二之者又<lb/>
　不待言也試以物言之萬物皆備於我今之談者必<lb/>
　曰萬物之理皆備我之性談致知格物必曰致吾心<lb/>
　之知窮在物之理不識聖賢著述何為吝一理字必<lb/>
　待後人增之而後能明其説也易謂乾陽物坤隂物<lb/>
　中庸謂不誠無物亦將加一理字而後明乎理一分<lb/>
　殊言各有攸當也自物之本末言之天下國家身心<lb/>
　意知物之分殊何如也自事之終始言之格致誠正<lb/>
<pb n="KR3k0050_WYG_014-114a"/>
　修齊治平事之分殊何如也然合天下國家身心意<lb/>
　知而統之為一物合格致誠正修齊治平統之為一<lb/>
　事而事之先惟在格物事物之理一為何如也且大<lb/>
　學之道探本窮源惟在格物而身為物本一是皆以<lb/>
　修身為本聖賢垂訓何其詳切簡明一至此哉諒哉<lb/>
　物一而已矣無而未嘗無有而未嘗有一實而萬殊<lb/>
　萬分而一本故中庸一言以盡天地之道曰其為物<lb/>
　不貳則其生物不測易繫曰乾知大始坤作成物又<lb/>
<pb n="KR3k0050_WYG_014-114b"/>
　曰復以自知復小而辨於物合而觀之知果一乎否<lb/>
　也物果一乎否也知之與物一乎否也真信其體之<lb/>
　一則用自不容以不一皆不待辯而自明矣否則各<lb/>
　執其見各是其説而不相通故人為萬物之靈茍昧<lb/>
　格致而淪於無自以為靈明常惺惺矣何以使物各<lb/>
　得其所也泥格物而滯于有自以為百物皆通矣何<lb/>
　以通天地萬物為一體也然則欲通天地萬物為一<lb/>
　體便物各得其所以充滿乎至善之分量者又可於<lb/>
<pb n="KR3k0050_WYG_014-115a"/>
　天生蒸民之物則而莫之省乎或曰傳註與傳習録<lb/>
　果不相通歟曰學者欲觀其會通須合二先生之書<lb/>
　以會其全焉晦翁先生辯蘇黄門老子解有云道兵<lb/>
　器之名雖異其實一物也故曰吾道一以貫之陽明<lb/>
　先生詩云良知祗用安排得此物由來自渾成于此<lb/>
　得意忘言二先生潛孚黙契蓋可想矣或曰格物之<lb/>
　㫖合内外虛實有無隱顯而一之然矣然必以脩身<lb/>
　為本未他有所證歟曰哀公問何謂成身孔子對曰<lb/>
<pb n="KR3k0050_WYG_014-115b"/>
　不過乎物又曰仁人不過乎物孝子不過乎物是故<lb/>
　仁人之事親也如事天孝子之事天也如事親是故<lb/>
　孝子成身夫成身在不過乎物非孔子從心所欲不<lb/>
　踰矩其孰能之雖然求物于散殊者其失也支離滯<lb/>
　固物而不化人易識也異教則單提虛寂為宗云恍<lb/>
　兮惚兮其中有物云有物先天地無形本寂寥祖其<lb/>
　説者反援聖經無聲無臭寂然不動諸説以證之使<lb/>
　高明超脱之士咸溺志于無物之歸俾大學之道愈<lb/>
<pb n="KR3k0050_WYG_014-116a"/>
　晦而塞格故不得不於大學格物詳辯之也噫乾知<lb/>
　坤作不貳不測萬物皆備有物有則致知格物辯物<lb/>
　自知天人性教一以貫之顧人之自信何如耳<lb/>
　　修身為本<lb/>
　嘗讀程子全書謂人於外物奉身者事事要好只自<lb/>
　家一身與心却不要好以此泛觀世間其人人之通<lb/>
　病乎夫以一身處覆載中不啻滄溟一浮漚耳倐起<lb/>
　倐滅于滄溟無增損也其自待之小甘為外物驅役<lb/>
<pb n="KR3k0050_WYG_014-116b"/>
　困苦豈上天厥付不均而分各有限制耶及讀大學<lb/>
　謂自天子至庶人壹是皆以修身為本乃知吾人原<lb/>
　合天下國家身心意知為一物就物之本末觀之乃<lb/>
　知身為物本天子庶人分為崇卑身無大小真知修<lb/>
　身為本者此謂知本此謂知之至也人可自小其身<lb/>
　哉學有大小而人之小大因之耳然大學之道其㫖<lb/>
　意若未易窮詰而揭其要修身為本一語足以括之<lb/>
　矣何也兩間萬類渾然一氣雖名象各别而物則本<lb/>
<pb n="KR3k0050_WYG_014-117a"/>
　同何獨于吾身而疑之所以天下國家即身之統體<lb/>
　而大無外也心意知即身之藴蓄而小無内也若止<lb/>
　認塊然骨骸為吾身而不能致知格物以直窺天地<lb/>
　萬物一本之原則砥礪名節整飭行檢亦有似于身<lb/>
　之修矣内焉豐蔀屋以自蔽藏而徳有不明外焉樹<lb/>
　藩籬以分汝我而民有不親則天然至善之性吾自<lb/>
　桎梏之而莫之覺矣豈大學修身為本之教哉惟此<lb/>
　學不明故有從事于身以外者亦若可以治天下國<lb/>
<pb n="KR3k0050_WYG_014-117b"/>
　家矣然法制森羅事功炫赫非不足以表暴此身之<lb/>
　設施而刻花鏤葉其如本實先撥何有從事于身以<lb/>
　内者亦知自淨其心意知矣然止觀定慧了悟圓通<lb/>
　非不足以解脱此身之拘縛祗亦拳局其本根以求<lb/>
　活于盆盎堦砌間耳此所以學必求乎大學知止知<lb/>
　本之道而後可以通天地萬物為一身合天下國家<lb/>
　為一體也且形色天性原無精粗無内外也學大學<lb/>
　者果知修身為本則知吾身即天地也原自為物不<lb/>
<pb n="KR3k0050_WYG_014-118a"/>
　貳原自生物不測原自一物不著原自萬物皆備知<lb/>
　即根本之通明其于家國天下洞然無疑而此身常<lb/>
　著察焉致知者致此也意即根本之發生其于家國<lb/>
　天下盎然同春而此身常活潑焉誠意者誠此也心<lb/>
　即根本之真宰其于家國天下廓然無碍而此身常<lb/>
　清寧焉正心者正此也凡視聽言動之間喜怒哀樂<lb/>
　之際大而綱常倫理微而食息起居朝乾夕惕毋自<lb/>
　欺其至善之物則焉雖萬感俱寂此身非無事也天<lb/>
<pb n="KR3k0050_WYG_014-118b"/>
　下國家之經綸已于此乎藏諸宻而靜非無也雖萬<lb/>
　感紛紜此身非始有事也心意知之所主宰隨其酬<lb/>
　酢澄然不撓而動非有也為君止仁為臣止敬為子<lb/>
　止孝為父止慈與人交止信惟其身之所接而物則<lb/>
　周流我無所與故己欲立而立人己欲達而達人安<lb/>
　人安百姓胥此乎存焉信乎格致誠正齊治均平只<lb/>
　修身為本一語足以括之矣或曰易復之初九不逺<lb/>
　之復以修身也言内也家人上九威如之吉及身之<lb/>
<pb n="KR3k0050_WYG_014-119a"/>
　謂也言外也大學正心誠意致知不專於内乎曰物<lb/>
　無内外故身心皆合内外言也何也人知忿懥恐懼<lb/>
　好樂憂患存諸心也何為原又有所只自身言人知<lb/>
　視聽飲食形諸身也何為不見不聞不知味皆由於<lb/>
　心不在耶此所以心不正則身不修身不修則家不<lb/>
　齊國不治天下不平如好人之所惡惡人之所好是<lb/>
　謂拂人之性災及其身矣孰謂身心可專以内外分<lb/>
　言之哉或曰如子之意則身有所忿懥不當改身為<lb/>
<pb n="KR3k0050_WYG_014-119b"/>
　心歟曰觀人之忿懥者必有怒容恐懼者必有戰色<lb/>
　好樂者必有笑顔憂患者必有愁態則其所謂有所<lb/>
　果屬之心而非身乎不然何掩不善而著善者乃肺<lb/>
　肝之如見也此所以身心相貫人已相通身不行道<lb/>
　則不行于妻子而其身一正天下歸之矣修身為天<lb/>
　下國家之本也又何待他釋哉或又曰子前取證成<lb/>
　身不過在物則本即物有本末之本矣有謂此本不<lb/>
　對末言者非歟曰天之生物也使之一本正言無二<lb/>
<pb n="KR3k0050_WYG_014-120a"/>
　本也况本亂則末不治聖經已有明訓何必取證天<lb/>
　上天下惟我獨尊必欲脱離四大之幻身求所謂法<lb/>
　身化身報身而身外有身始為真知本來面目哉噫<lb/>
　不求明格物而及竊禪宗止義以深言其本也抑末<lb/>
　矣<lb/>
　　毋自欺<lb/>
　昔嘗誦大學誠意章得毋自欺語不覺豁然醒欣然<lb/>
　喜此中若有所持循追惟陽明先生曰大學之道誠<lb/>
<pb n="KR3k0050_WYG_014-120b"/>
　意而已矣信哉斯言也誠意工夫只此一語足以蔽<lb/>
　之毎謂此三字符終身誦之可也蓋自誠明謂之性<lb/>
　自明誠謂之教非分兩等人言也天之生人也其渾<lb/>
　然樸實處明自生焉此天命之性也聖人之教人也<lb/>
　由了然明白處而誠斯存焉此修道之教也所以誠<lb/>
　則明明則誠非判然不相合者大學曰欲誠其意者<lb/>
　先致其知而由教以入也得非自誠明哉夫自欲明<lb/>
　明徳於天下追其功之所先至致知焉止矣致知在<lb/>
<pb n="KR3k0050_WYG_014-121a"/>
　格物則無先後之分矣可見致知即誠意之實功也<lb/>
　即古本觀之此謂知本此謂知之至也所謂誠其意<lb/>
　毋自欺也既云知之至也稍渉自欺則知不致矣意<lb/>
　何自而誠耶是格物致知誠意只毋自欺足以括之<lb/>
　若曰如之何以致其意又如之何以誠其意明誠各<lb/>
　一其功也奚其可難者曰温公語劉元城終身所行<lb/>
　只在乎誠而行之自不妄語始元城力行七年而後<lb/>
　成此非無自欺者乎不知用功真切如元城亦可以<lb/>
<pb n="KR3k0050_WYG_014-121b"/>
　為難矣謂此即大學毋自欺之功則未也何也元城<lb/>
　原非知本之學也若謂元城為能誠焉則趙清獻晝<lb/>
　之所為夜必焚香告天司馬温公平生所為無一不<lb/>
　可對人言者皆至誠之聖人矣吳草廬何為乃云未<lb/>
　免行不著習不察也惟其原未知本原不可以語知<lb/>
　之至則不可以語聖之誠也明矣蓋自天子至於庶<lb/>
　人壹是皆以修身為本真知修身為本者必真知天<lb/>
　下國家身心意知為一物而反之此身凡立本之道<lb/>
<pb n="KR3k0050_WYG_014-122a"/>
　悉洞徹不疑即前云知止即孟子云知性知天此所<lb/>
　以為知之至也斯人也一毫不敢自欺而知止至善<lb/>
　矣又何意之不誠哉且欺之云者非徒欺瞞己也即<lb/>
　世云欺侮是也悍僕之欺主强臣之欺君原不知君<lb/>
　位主翁之至尊故敢恣其凌侮無所顧忌而人之自<lb/>
　欺其天君主宰殆有甚焉信乎毋自欺其知本之知<lb/>
　則知至意誠管是矣然人毎自欺其知豈有他哉好<lb/>
　惡偏而邪暗塞也夫好惡乃人心天機所本有者非<lb/>
<pb n="KR3k0050_WYG_014-122b"/>
　去思絶念不起意之謂也如惡惡臭無作惡焉如好<lb/>
　好色無作好焉此之謂自謙而能慎其獨知矣雖好<lb/>
　惡萬有不齊獨知常止于至善雖謂之無好無惡可<lb/>
　也故曰欲誠其意者先致其知知至而後意誠也可<lb/>
　見好好惡惡知之原于天性者不待見聞探索而知<lb/>
　無一息之不明如惡惡臭好好色意之發于天機者<lb/>
　無所將迎畱滯而意無一毫之不誠惟時時毋自欺<lb/>
　則心身家國天下一以貫之何也人未有内不欺己<lb/>
<pb n="KR3k0050_WYG_014-123a"/>
　而外欺人者也故意發于身心而好惡不着于有所<lb/>
　我自知也我自不欺此物則也斯心正身修而徳明<lb/>
　于身心矣意動于身家而好惡不至于少僻我自知<lb/>
　也我自不欺此物則也斯身修家齊而明徳于身家<lb/>
　矣意動于家國而本恕心以好惡我自知也我自不<lb/>
　欺此物則也斯家齊國治而徳明于家國矣意動于<lb/>
　天下而同民心以好惡我自知也我自不欺此物則<lb/>
　也斯國治天下平而明徳于天下矣是明明徳于天<lb/>
<pb n="KR3k0050_WYG_014-123b"/>
　下而功惟在乎毋自欺匪特民不能忘且没世不能<lb/>
　忘而能民無訟焉則合家國天下之民皆毋自欺矣<lb/>
　孰謂毋自欺非大學之要訣乎要之章首欲明明徳<lb/>
　于天下而其始在於格物物一格而其終至于天下<lb/>
　平末章以絜矩為平天下之道豈格物之外别有絜<lb/>
　矩云乎哉絜矩即格物之義毋自欺即格物絜矩之<lb/>
　實也一毋自欺而格致誠正修齊治平無餘藴焉何<lb/>
　其簡而易也但毋自欺三字以之語市井販夫莫不<lb/>
<pb n="KR3k0050_WYG_014-124a"/>
　警醒若論其功夫雖久於問學者未必能實踐也惡<lb/>
　可以其近易而忽諸<lb/>
　　孝弟慈<lb/>
　天下國家本諸身學誠大矣究其本㫖身之所以通<lb/>
　乎家國天下者不出孝弟慈也學者昧之反求至善<lb/>
　于虛寂而不求止于仁敬孝慈信焉大學之道安在<lb/>
　哉嘗與同志論此因記其畧有謂古之學者為己志<lb/>
　學之初即欲明明徳于天下不幾于為人乎蓋己非<lb/>
<pb n="KR3k0050_WYG_014-124b"/>
　軀殻之謂也仁者人也形色天性也天性之仁本合<lb/>
　天地萬物為一體而非强合之也家乃身之積也國<lb/>
　乃家之積也天下國之積也其初也盎焉太虛吾身<lb/>
　與天地萬物皆一體而分混乎其無間也是家國天<lb/>
　下莫非己也觀己之好惡出于太虛未嘗不通之人<lb/>
　人之好惡出于太虛亦未嘗不通之己可見也所以<lb/>
　仁者與物同體己欲立而立人己欲達而達人仁本<lb/>
　如是也誠者非自成己而已也所以成物也性之徳<lb/>
<pb n="KR3k0050_WYG_014-125a"/>
　也性本如是也欲全天性之仁而必欲明明徳于天<lb/>
　下國家雖曰初學之發心也抑知學必如此而後可<lb/>
　以為大學哉又謂君子之於物也愛之而弗仁於民<lb/>
　也仁之而弗親大學明明徳即欲親民不幾于仁愛<lb/>
　親之無辯矣乎蓋親非無等殺之謂也近觀一身凡<lb/>
　腹心爪髮莫不愛也未嘗無内外輕重之别逺觀六<lb/>
　合凡天下國家莫非親也又豈無疏戚厚薄之殊但<lb/>
　人之常情惟知有己而已矣隔形骸而分汝我樹藩<lb/>
<pb n="KR3k0050_WYG_014-125b"/>
　籬而異比鄰且將視天親猶途人不明亦甚矣記曰<lb/>
　凡生天地之間者血氣之屬莫不有知有知之屬莫<lb/>
　不知愛其類毎誦至此未嘗不掩卷嘆息而悲人之<lb/>
　不鳥獸燕雀若也此所以大學之道在明明徳在親<lb/>
　民家國天下悉在其民胞物與中正以擴充不忍人<lb/>
　之量而復還天性之仁體耳壹是皆以修身為本尚<lb/>
　何二本之患哉是故欲明明徳于天下者即欲仁也<lb/>
　親民正以明明徳者擴吾性一體之仁日見諸家國<lb/>
<pb n="KR3k0050_WYG_014-126a"/>
　天下隨所應接之實事也觀孩提知愛知敬一本諸<lb/>
　不學不慮之良而天性之仁兹可見矣所以齊家治<lb/>
　國平天下若有不同然一則曰孝者所以事君也弟<lb/>
　者所以事長也慈者所以使衆也一則曰上老老而<lb/>
　民興孝上長長而民興弟上恤孤而民不倍喫𦂳又<lb/>
　只在修身為本其為父子兄弟足法而民法之由此<lb/>
　民不能忘以至没世不能忘要皆取諸身之孝弟慈<lb/>
　而足矣可見天性之仁一也隨所接而異乎孝弟慈<lb/>
<pb n="KR3k0050_WYG_014-126b"/>
　之名焉惟此心真誠惻怛融液貫通始于親長達于<lb/>
　閭里族黨以及四海九州施有漸次心無間隔故孝<lb/>
　弟慈即明徳也止孝止弟止慈即止至善也身法一<lb/>
　端人極攸立民皆興孝興弟不倍焉即所謂親民所<lb/>
　謂明明徳於天下國家即所謂天地萬物為一體也<lb/>
　大學之道何簡易如之噫有天地萬物一體之志願<lb/>
　斯有天地萬物一體之學術然非真知天地萬物本<lb/>
　吾一體而其要只在孝弟慈焉安能志此學哉是故<lb/>
<pb n="KR3k0050_WYG_014-127a"/>
　信此者斯可以信孔子之志學斯可以信孔子從心<lb/>
　所欲不踰矩<lb/>
　　絜矩<lb/>
　物有體必有用也泥定體者其用有限體雖存而無<lb/>
　形故隨感而用不窮也夫人孰不曰天下之用萬有<lb/>
　不齊我之所以待其感而應之者以有定體故也體<lb/>
　不先定何以待其不測之用哉然隨其所感而體不<lb/>
　易謂之定焉何也執我之定體以應天下事物則膠<lb/>
<pb n="KR3k0050_WYG_014-127b"/>
　滯而不通者多矣盍觀大匠之運矩乎矩所以為方<lb/>
　之器無方之形也無方之形而天下之方皆從此出<lb/>
　凡欲為方者運此矩以度之或斵或削是尋是尺而<lb/>
　後能成其器之方焉否則天下之器小大厚薄不可<lb/>
　勝計方亦如之欲先執一定之方以强其同也得乎<lb/>
　哉大學曰君子有絜矩之道至論矩之所以絜則不<lb/>
　外乎民之所好好之民之所惡惡之同民心以為好<lb/>
　惡而我無好惡于其間此天下所以截然方正一歸<lb/>
<pb n="KR3k0050_WYG_014-128a"/>
　于平也以天下之大平之若此易易焉者平以此心<lb/>
　之矩耳非執此心之矩强天下之我從故又以能好<lb/>
　能惡歸之仁人也可見是心也將以為棼然其靡定<lb/>
　乎烱然在中萬化攸基應感紛紜確乎不拔故一人<lb/>
　之公是一家是之一國是之天下莫不以為是也一<lb/>
　人之公非一家非之一國非之天下莫不以為非也<lb/>
　謂之靡定不可也將以為一定而不易乎神明周流<lb/>
　圓虛不測隨感而應惟變所適故唐虞揖讓不可為<lb/>
<pb n="KR3k0050_WYG_014-128b"/>
　商周之征誅臯䕫襄贊不可為關比之直諫執為一<lb/>
　定亦不可也何也大匠有定規而矩無定方也君子<lb/>
　之心有定理而理無定好惡也此心之矩在絜之者<lb/>
　何如耳能絜則以我之心同天下人之心凡用人理<lb/>
　財莫不與人同其好惡故得衆得國得天命焉不絜<lb/>
　則强天下人之心以同乎我好惡拂人之性斯菑及<lb/>
　其身矣毫釐千里幾之不可不慎也如此故求人非<lb/>
　人藏身不恕則所令反其所好非所以絜齊治之矩<lb/>
<pb n="KR3k0050_WYG_014-129a"/>
　也親愛賤惡畏敬哀矜敖惰之其所而僻焉非所以<lb/>
　絜修齊之矩也忿懥恐懼好樂憂患一或有所則矩<lb/>
　且失其所以為矩矣故約之至于致知誠意惟在知<lb/>
　本毋自欺其好惡而常自慊焉非慎獨之君子其孰<lb/>
　能之則是矩也即前之所謂獨也所謂物也絜矩則<lb/>
　慎獨格物言殊而義則一也是故孔子自十五志學<lb/>
　至七十從心所欲不踰矩老安少懐綏來動和無非<lb/>
　與民同好惡而明明徳于天下云耳故曰規矩方圓<lb/>
<pb n="KR3k0050_WYG_014-129b"/>
　之至聖人人倫之至也雖然矩所以為方也孟子謂<lb/>
　孔子聖之時時則圓神不滯無方無體矩與時不相<lb/>
　悖乎蓋惟其不踰矩此所為聖之時而與時偕行此<lb/>
　矩之所以無徃不絜也若世所謂矩特執方以絶俗<lb/>
　而舉足便有礙耳豈無定方之矩乎世所謂時不免<lb/>
　毁方從俗圓滑輀熟以投衆好耳豈不踰矩之時乎<lb/>
　觀匠之為圓必自方始蓋可見也况志大學之道其<lb/>
　于格物絜矩之義可弗究心乎哉<lb/>
<pb n="KR3k0050_WYG_014-130a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_014-130b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　圖書編卷十四<lb/>
</p>
<p>
</p>
  </div>
</body>
</text>
</TEI>
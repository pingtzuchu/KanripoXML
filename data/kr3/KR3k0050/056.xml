<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>圖書編卷五十六</head> <lb/>
    <p>
<pb n="KR3k0050_WYG_056-1a"/>
欽定四庫全書<lb/>
　圖書編卷五十六<lb/>
　　　　　　　　　　　　　明　章潢　撰<lb/>
　　河運海運總敘<lb/>
　王者宅中圖治必輓天下財賦以給經費我朝河運<lb/>
　海運繼由陸運凡三變乃改今河運然地勢高南北<lb/>
　迤邐就下乏水以濟濟水伏流齊魯隨地溢出為泉<lb/>
　泉在東郡凡二百八十有竒各以近入汶泗洸沂諸<lb/>
<pb n="KR3k0050_WYG_056-1b"/>
　水東流赴海文皇帝命工尚書宋公禮修復會通河<lb/>
　伐石起堰東遏諸水西注漕渠南北分流北流者會<lb/>
　漳會衛上接白河南流者會河會淮下接寳應髙郵<lb/>
　諸湖漕渠遂亘南北濟泉以廣其源建閘以節其流<lb/>
　築堤堰以防其潰决列舖舍以通其淤淺闢湖瀦水<lb/>
　以時其蓄洩引水灌注以平其險阻備夫以供其役<lb/>
　銓官以司其事董之以主事八各有専職臨之以郎<lb/>
　中三各有分地監司守令亦有責焉又以事廣地劇<lb/>
<pb n="KR3k0050_WYG_056-2a"/>
　役衆費繁統宗不可以無人乃勅差大臣一人總理<lb/>
　於上爰集衆思以舉羣䇿嵗輓東南四百萬石萬艘<lb/>
　鱗次而進時當盛夏維揚迤北乗風揚帆南旺迤北<lb/>
　順流放舟既脱海運之險又免陸輓之勞四方萬國<lb/>
　五材百貨罔不畢集民命永頼國計斯裕文皇帝開<lb/>
　濟之功同於天地諸臣弼成之績要亦不可冺也或<lb/>
　曰漕河之立制以帝都之在燕也前代都平陽都關<lb/>
　中都洛陽都大梁並以黄河為運道寕有此勞費哉<lb/>
<pb n="KR3k0050_WYG_056-2b"/>
　曰是不然夫東南以海為險西北以山為險遡海肆<lb/>
　逆為難而乗髙犯順為易故西北世有憑陵之患自<lb/>
　遼左至甘凉六鎮皆守山外去中原千有餘里惟幽<lb/>
　薊一鎮獨守山内中原内外僅隔一山而山復中<lb/>
　缺易于窺伺安史之亂唐契丹之制晉金元之取宋率<lb/>
　由此首難自昔有天下而以此地屬人未有能乆寕<lb/>
　者竊謂扼強兵而障中原據上㳺而制六合孔子復<lb/>
　生必從文皇帝之見矣曰都燕之地則既聞命矣海<lb/>
<pb n="KR3k0050_WYG_056-3a"/>
　運由浙西不旬日可達都下較之河運費省而功倍<lb/>
　丘文莊衍義補言之詳矣近年言者亦多厭河運之<lb/>
　勞而欲舉文莊之策子顧極言河運之利而欲侈諸<lb/>
　臣之功示諸久逺何也曰海運之法作俑於秦效尤<lb/>
　於元祖宗已棄之䇿三代以前未聞也文莊計漂溺<lb/>
　之米而不計漂溺之人故以海運為便不知米漂而<lb/>
　載米之舟駕舟之卒管卒之官能獨免乎考之元史<lb/>
　至元二十八年海運漂米二十四萬五千六百有竒<lb/>
<pb n="KR3k0050_WYG_056-3b"/>
　至大二年漂米二十萬九千六百有竒即如文莊言<lb/>
　每舟載米千石用卒二十人則嵗溺而死者殆五六<lb/>
　千人此虐吏之所忍於斯人也奈何文莊亦忍於斯人<lb/>
　哉河運之費費於人所謂人亡人得者損上益下王<lb/>
　者以天下為家又奚恤哉曰海運誠不可復矣今之河<lb/>
　運築堤建閘並以人勝時不常泰人不皆良能保無意外之<lb/>
　變乎曰變不可保也海胡可蹈哉今之黄河經行河<lb/>
　南之祥符者去衛河僅七十里鑿而通之萬夫一月<lb/>
<pb n="KR3k0050_WYG_056-4a"/>
　之力也議者徒以衝决為難竊以為黄河之難不難<lb/>
　於海也二道並設而各從其便常可也變亦可也是<lb/>
　則可為也曰此尤不可之大者先朝河决張秋運道<lb/>
　梗塞罄數省之力捐不貲之費再歴寒暑乃克底寕<lb/>
　衆方幸其南子欲引之北如子之言且將為運道憂<lb/>
　矣曰今之黄河固古之運道也昔固北行而今始南<lb/>
　遷也民間舟楫徃來如織未嘗一日廢在古則宜在<lb/>
　今則否在南則利在北則否在民則可在公則否在<lb/>
<pb n="KR3k0050_WYG_056-4b"/>
　海則易在河則難吾不知其何説也<lb/>
<pb n="KR3k0050_WYG_056-5a"/>
</p>
<p>
<pb n="KR3k0050_WYG_056-6a"/>
</p>
<p>
<pb n="KR3k0050_WYG_056-7a"/>
　　海運考<lb/>
　朱清張瑄者海上亡命也久為盗魁出沒險阻若風<lb/>
　與鬼刼掠商販人甚苦之至元二十一年巴延建議<lb/>
　海運乃招二人授以金符千户押運糧三萬五千石<lb/>
　仍立海道萬戶府三以清瑄與羅壁為萬户轄千户<lb/>
　百户所領虎符金牌素銀牌船大者不過千石小者<lb/>
　三百石自劉家港出楊子江盤轉黄連沙嘴月餘始<lb/>
　至淮口過膠州牢山一路至延真島望北行轉成山<lb/>
<pb n="KR3k0050_WYG_056-7b"/>
　西行到九臯島劉公島沙門島於萊州大洋收界河<lb/>
　兩月餘抵直沽實為繁重至元二十六年增糧八十<lb/>
　萬石二月大洋四月直沽交郵五月還復運夏糧至<lb/>
　八月回一嵗兩運是時船小人恐懼至元二十七年<lb/>
　宋萬戶請長興李福四押運自楊子江開洋落朝東<lb/>
　北行離長灘至白水緣水經黒水大洋北望延真島<lb/>
　轉成山西行入沙門開萊州大洋進界河不過一月<lb/>
　或半月至直沽漕運利便是嵗加朱為浙江𠫭政張<lb/>
<pb n="KR3k0050_WYG_056-8a"/>
　為浙江鹽運司都運如是者二十餘年大徳七年招<lb/>
　兩浙上戶自造船與脚價十一兩五錢分撥春夏二<lb/>
　運延祐以來各造海船大者八九千小者二千餘石<lb/>
　嵗運三百六十萬石篙師稱便迤南畨貢亦通蓋自<lb/>
　上海至直沽内楊材馬頭凡一萬三千三百五十里<lb/>
　不出月餘可以達省費不貲若長樂港出福州經崇<lb/>
　明以北又自古未有之利也我朝洪武三十年猶放<lb/>
　其制嵗運七十萬石以給遼東至永樂間會通河成<lb/>
<pb n="KR3k0050_WYG_056-8b"/>
　始不復講議者恒有意外之慮以為人生一日食不<lb/>
　下咽則死亡立至會通河固南北之咽也訪求故道<lb/>
　擇賢才而任之且重其權抑亦可為先事之防即使<lb/>
　有如清與瑄者亦且消其驍獷而誘以自效有博采<lb/>
　王憲使獻膠萊河之説因其垂成之功督以畫一之<lb/>
　法使表裏兼資㕘酌利害以甦漕卒之困而求無疆<lb/>
　之利憂世君子豈無是心哉<lb/>
　　海道<lb/>
<pb n="KR3k0050_WYG_056-9a"/>
　福建布政司水波門船厰船要水手船䕶送其神仙壁碧<lb/>
　水屋山島有賦開洋至三分山河口一二日至古山寺送香<lb/>
　燭防東南颶作潮過平息至望錤港娘娘廟前泊一日至<lb/>
　長樂港口一日至民逺鎮巡檢司一日至總埠頭港一日<lb/>
　至福州左衛要水手送一日至五虎廟燒總福一日至五<lb/>
　虎門開洋望東北行正東便是裏衣山正北是定海千戸<lb/>
　所東南是福清縣鹽塲一日至王家峪海島泊一日至北<lb/>
　髙山巡檢司西洋山口泊一日福寜縣幇娘娘廟前泊一<lb/>
<pb n="KR3k0050_WYG_056-9b"/>
　日至滿門千戸防露晚收<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>艚巡檢海口一日至金鄉要<lb/>
　水手送一日松門衛一日至温州平陽縣平陽巡檢司<lb/>
　海口至鳯凰山銅盆山防東南颶作晚收中界山泊一<lb/>
　日至盤石衛見霧在中界山正北島泊待南風行至晚<lb/>
　收北門千戸所要捕魚小列船送待南風北行過利洋<lb/>
　雞籠山候潮至松門港松門衛東港泊候潮至台州海<lb/>
　門衛東洋山泊離温州望北行到桃青千户所聖門口<lb/>
　泊開洋至大佛頭山屏風山至徤跳千户所長亭巡檢<lb/>
<pb n="KR3k0050_WYG_056-10a"/>
　司要水手漁船送又至羅漢堂山到石浦千户所東<lb/>
　關泊要水手送至定海衛始換金鄉盤石水手離石<lb/>
　浦港后門過銅瓦山后沙洋半邊山党公爵溪千户<lb/>
　所望北行至青門山亂后礁洋至前倉千户所䨇臍<lb/>
　港騎頭廵檢司過至大松千户所家門山招寳山進<lb/>
　定海港定海衛南門要稍水船送繞總福開洋望北<lb/>
　行至遮口山黄公洋列港千户所海寕衛東山如山<lb/>
　望北行若至茶山低了至金山衛東海灘松江府上<lb/>
<pb n="KR3k0050_WYG_056-10b"/>
　海縣海套水淺望東南行晚泊船候潮過羊山大七<lb/>
　山小七山大倉寳㙮望東北行兩日夜見黒水洋南<lb/>
　風一日見緑水瞭見海内懸山一座便是延真島靖<lb/>
　海衛口淺灘避之<lb/>
　一劉家港出楊子江南岸候潮長迤西行半日到白<lb/>
　茒港潮平𢃄篷櫓摇過撑脚沙尖轉家明沙正東<lb/>
　行南有朱八沙婆婆沙三脚沙須避之楊子江内北有<lb/>
　䨇㙮南范家港灘東南有張家沙江口有陸家沙可<lb/>
<pb n="KR3k0050_WYG_056-11a"/>
　避口外有暗沙一𢃄連至崇明江北有瞭角嘴開洋<lb/>
　或正西西南北風潮落正東或𢃄北一字行半日可<lb/>
　過長灘是白水洋東北行見官緑水一日見黒緑水<lb/>
　循黒緑水正北行好風兩日一夜到黒水洋又兩日<lb/>
　夜見北洋緑水又一日夜正北望顯神山半日見成<lb/>
　山自轉瞭角嘴未過長灘正北行靠桃花班水邉北<lb/>
　有長灘沙響沙半洋沙隂沙溟沙切避之如黒水洋<lb/>
　正北𢃄東一字行量日期不見成山黒水多必低了<lb/>
<pb n="KR3k0050_WYG_056-11b"/>
　可見升羅嶼海中島西有璣而筆架即復回望北𢃄<lb/>
　西一字行一日夜便見成山若過黒水洋官緑水或<lb/>
　延真島望西北由便是九峯山向北去有赤山牢山<lb/>
　皆有島嶼可泊若牢山北有北茶山白蓬頭石礁<lb/>
　百餘里潡浪如雪即便開或復回望東北行北有馬<lb/>
　鞍山竹山島北有旱門漫灘皆可泊若東南風大不<lb/>
　可泊北向便是成山如在北洋官緑水内望見顕神<lb/>
　仙挑西一字行多必是了即便回復望東北行過<lb/>
<pb n="KR3k0050_WYG_056-12a"/>
　成山正西行前雞鳴嶼内有浮礁避有夫人嶼不可<lb/>
　行須到劉島正西行到芝界島東北有門可入西北<lb/>
　離百餘里有黒礁三四畝避之八角島東南有門可<lb/>
　入自芝界島好風半日過抹直口有金嘴石衝出洋<lb/>
　内潮落可見避之新河海口到沙島東南有淺挨深<lb/>
　行南門可入東可門有暗礁西北有門可泊沙門島<lb/>
　開洋北過砣磯山欽島沒島南洋北半洋鐵山洋東<lb/>
　收旅順口黄津川西南有礁黄洋川東收平島口内<lb/>
<pb n="KR3k0050_WYG_056-12b"/>
　北南岸外洋成兒嶺盡東望三山正中入内有南北<lb/>
　沙相連可泊三山西有南山收青泥窪西有松樹島<lb/>
　北有孤山東北望鳳凰山和尚島墩西有礁石外有<lb/>
　亂礁避之三山玘青島一路望海島收黄島使島若<lb/>
　鐵山西收羊頭窪䨇島東北看蓋州西看寳㙮台<lb/>
　便是梁房口入三岔河收牛壮馬頭泊<lb/>
　直沽開洋望東挑南一字行一日夜見半邉沙門<lb/>
　島挑南字多必見萊州三山挑東北行半日便見沙<lb/>
<pb n="KR3k0050_WYG_056-13a"/>
　門島若挑北多見砣磯山南收登州衛沙門島開<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>
　東南山島有淺挨中東行好風一日夜見緑水一日<lb/>
　夜見黒水又一日夜見南洋緑水又兩日一夜見白<lb/>
　水望南挑西一字行一日挑㸃竿戳二丈漸减一丈<lb/>
　五尺水下有亂泥二尺深便是長灘漸挑西收洪如<lb/>
　截硬沙即便復回望東行見緑水到白水尋長沙收<lb/>
　三沙洪如不着洪望東南行日看黄緑色浪花如茶<lb/>
　末夜看浪撥而大星多即是茶山若<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>坐茶山徃<lb/>
<pb n="KR3k0050_WYG_056-13b"/>
　西南一字半朝北見崇民沙南見青浦墩岸劉家港<lb/>
　如見黒水洋正南挑西多是高了前有隂沙半洋沙<lb/>
　響沙攔頭沙即是瞭角嘴便復回徃正東行看水色<lb/>
　風汛收三沙洪如風不便即挑東南行看水色收寳<lb/>
　山如在黒水大洋挑東多必是低了見隔界大山一<lb/>
　座便望正西南一字行一日夜便見茶山而不見隔<lb/>
　界山又不見茶山見黒水多便望正西行必見石龍<lb/>
　山孤礁山復回望正西南行見茶山收洪<lb/>
<pb n="KR3k0050_WYG_056-14a"/>
　遼河口開洋順風一日夜至鐵山𢃄東二字望南行<lb/>
　經成山入南津望正南行三日夜經桃花班水望東<lb/>
　行見白水𢃄西二字動戳㸃竿尋長灘一丈八尺漸<lb/>
　减至一丈五尺望西行戳楊子江洪如不見望下使<lb/>
　必見茶山<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>稍南面坐茶山望西行半朝便見崇明<lb/>
　洲如風順一朝至劉家港内<lb/>
　　海運<lb/>
　夫自平江伯開濬會通河以來海運之不講已久其<lb/>
<pb n="KR3k0050_WYG_056-14b"/>
　后科道之條陳鄉會之䇿試名臣之著書舉行者<lb/>
　不一而足然卒莫之能用也近臣備員山東甞條斯<lb/>
　議適廵撫都御史梁夢龍經濟抱才忠誠體國毅<lb/>
　然以未試行底績無壅事獲上聞恭遇陛下聖明英<lb/>
　斷輔臣恢張廟謨遂出帑銀委督漕司慕載而四<lb/>
　方始知海道之可通行矣然議立於剏見之時則<lb/>
　羣心未信而法復於久廢之後則不免更張故今縉<lb/>
　紳之慮不過云海上風波爾風波在海三尺童子<lb/>
<pb n="KR3k0050_WYG_056-15a"/>
　知之矣然其事有可言者古語云天不滿西北地不<lb/>
　滿東南故東南之海天下之水之委也𣺌茫無山則<lb/>
　廻避靡地近南水煖則蛇龍窟居是以風波足畏傳<lb/>
　聞可駭昔元人海運之有損壞以其起自太倉嘉定<lb/>
　而北也若自淮安而東引登萊以泊天津則原名北<lb/>
　海中多島嶼可以避風又其地髙而多石蛟龍有徃<lb/>
　来而無窟宅故登州有海市以石氣與水氣相搏映<lb/>
　日而成石氣能逹於水面以石去水近故也北海之<lb/>
<pb n="KR3k0050_WYG_056-15b"/>
　淺是其明騐即以舟與米行於登莱因其曠逹以取<lb/>
　其速而摽記島嶼以避其患則名雖同於元人而利<lb/>
　實專其便易佐河運之缺計無便於此者然此猶舉<lb/>
　時宜之緒論非臣條議之初圖若語其全則有稍進<lb/>
　於是者而其説有三一曰天下大勢二曰都燕專勢<lb/>
　三曰目前急勢請以唐宋之事明之唐人都秦右據<lb/>
　岷凉而左通陕渭是有險可依而無水通利也有<lb/>
　險則天寳興元乗其便無水則會昌大中受其貧宋<lb/>
<pb n="KR3k0050_WYG_056-16a"/>
　人都梁背負大河而面接淮汴是以水通利而無險<lb/>
　可依也有水則景徳元佑享其全無險則重和宣和<lb/>
　受其病若今國家都燕北有居庸巫閭以為城而南<lb/>
　通大海以為池金湯之固天造地設以拱衞神京誠<lb/>
　聖子神孫萬年之全利也而乃使塞不通焉豈非太<lb/>
　平之遺慮乎此臣所謂天下大勢也夫三門之險天<lb/>
　下所謂峻絶也然唐人裴耀卿劉晏軰百計為之經<lb/>
　營者以彼都在關中故也粟不能飛則途有必由<lb/>
<pb n="KR3k0050_WYG_056-16b"/>
　是三門者秦都之専路也若夫都燕則靣受河與海<lb/>
　矣一河自安山渉汶濟即今之會通河一河自淮入<lb/>
　汴入衛而俱會於天津然終元之世未甞事河而専<lb/>
　于海者彼以時方紛攘終嵗用兵固無暇於事河也<lb/>
　彼又以為河亦間有不如海者入閘則兩舟難並是<lb/>
　不可速也魚貫逆遡一舟壞則連觸數十舟同時俱<lb/>
　靡若火則又甚也是不可避也一夫大呼則萬櫓皆<lb/>
　停此腰脊咽喉之譬先臣丘濬載在衍義補者是<lb/>
<pb n="KR3k0050_WYG_056-17a"/>
　不可㪚也若我朝太平重熈累洽主於河而恊以海<lb/>
　自可萬萬無慮故都燕之受海猶慿左臂從腋下取<lb/>
　物也元人用之百餘年矣梁秦用之所不得望也此<lb/>
　臣所謂都燕専勢也黄河西来禹之故道雖不可考<lb/>
　然不過自三門而東出天津入海是腹雖稍南而首<lb/>
　尾則東西相衡也至宋時直獵大名則已稍南矣我<lb/>
　朝𢎞治二年决張秋奪汶入海是其首猶北向也乃<lb/>
　今則直南入淮而去嵗之决閻家口支出小河近符<lb/>
<pb n="KR3k0050_WYG_056-17b"/>
　離靈壁則又㡬正南西北而直東南途益逺而合諸<lb/>
　水益多則其勢大而决未可量也故以漢武之雄才<lb/>
　尚自臨决塞王安石之精愽且開局講求河之為立<lb/>
　國病詎直今日然哉且如去年之漂大臣之與國同<lb/>
　休及小臣之有志於世者聞之有不變色於河之<lb/>
　梗而又不能無難色於海之通則計將安出歟富人<lb/>
　之造宅則旁啟門焉防中堂有客而肴核自旁入<lb/>
　也此臣所謂目前急勢也臣誠愚淺如該科條議<lb/>
<pb n="KR3k0050_WYG_056-18a"/>
　慮之應熟豈其肯誤聖明乃風波係天數臣亦不能<lb/>
　逆覩其必無然臣以為趨避占候使其不爽當不足<lb/>
　以妨大計故敢緣科臣建議而詳布其愚有所請銀<lb/>
　造舟張官改額皆係更<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>統乞聖明采擇<lb/>
　　一計程限<lb/>
　第一程自淮安府開船至八套口共計三百餘里係<lb/>
　河道為一程　第二程自八套口開船至鶯遊山共<lb/>
　約二百四十里用東南風一日為一大程如風不便<lb/>
<pb n="KR3k0050_WYG_056-18b"/>
　九十里可投五丈河又西北一百二十餘里可投狹<lb/>
　口灣泊容船伍百餘隻　第三程自鶯逰山起東北<lb/>
　逺望瑯玡山前投齋堂島灣泊約四百里用西南順<lb/>
　風一日可到為一大程島西面泥灘三里可容船百<lb/>
　餘隻如船多島東北三十里有龍灣口可泊船二百<lb/>
　餘隻中間所過水面東北濤落口約一百九十里可<lb/>
　容船十餘隻又至夾倉口二十里可容二十隻廻避<lb/>
　望海石又東至石臼海口三十里可容船六七隻廻<lb/>
<pb n="KR3k0050_WYG_056-19a"/>
　避石臼攔胡家攔曲伏桃花攔又東至龍王口四十<lb/>
　里可容船三十隻廻避黄石攔又東至龍潭二十里<lb/>
　可容船百餘隻木𤓰島又東至二十餘里廻避胡家<lb/>
　山以上堪灣泊海口五處應廻避七處俱用西南風廻<lb/>
　避西北風其餘滴水口沙灣口二處係西南徑過避路<lb/>
　如遇𦂳急亦可灣泊　第四程自齋堂島處開船正<lb/>
　東由膠州靈山島東北望逺勞山前投福島灣泊共<lb/>
　約二百餘里用西南順風半日可到為一大程此島方<lb/>
<pb n="KR3k0050_WYG_056-19b"/>
　圓二十里南有泥灘二里半可灣船六七十隻如船<lb/>
　多島迤西五十里董家灣濶大堪灣船三百餘隻中<lb/>
　間所過水靣東四十里回古鎮海口可容船三百餘<lb/>
　隻廻避海子嘴又東至靈山島五十里島西南嘴可<lb/>
　容船二十隻廻避東北正東風島東北鼓樓圈容船<lb/>
　十餘隻廻避正北西北風此處雖可容船不宜乆住<lb/>
　有東北至唐島六十里可灣二百餘隻避東北正東<lb/>
　北風廻避露明石又東至小青島五十里可容船三<lb/>
<pb n="KR3k0050_WYG_056-20a"/>
　十隻避正北東北風又至董家灣六十里廻避捉馬<lb/>
　嘴以上堪灣泊海口五處應廻避三處俱用西南風<lb/>
　避西北正北東北風　第五程自福島開船東二里<lb/>
　廻避老君石逺望田横島約一百五十里用西南順<lb/>
　風為一大程半日可到此島方圓三十里可容船二<lb/>
　百餘隻如船多島東北十里有濶落灣容船二百餘<lb/>
　隻中間所過水面東北由小管島六十里可容船二<lb/>
　十隻又東大管島十里可容船可十餘隻又東至田<lb/>
<pb n="KR3k0050_WYG_056-20b"/>
　横島七十里以上堪灣泊二處廻避一處餘有淮口<lb/>
　可容船十餘隻係背路遇𦂳急亦可灣泊　第六<lb/>
　程自田横島由青黄島逺望槎山前投𤣥真島灣<lb/>
　泊共約四百餘里用西南順風一日可到為一大程<lb/>
　島東西長五里遇北風灣南面遇東風灣北圈可<lb/>
　容船百餘隻東北岸下水底三孤石旁多隐石該廻<lb/>
　避遇船多島迤西五里朱家圈可容船百餘隻又<lb/>
　西五里宋家圈與草島前可容船五六十隻中間<lb/>
<pb n="KR3k0050_WYG_056-21a"/>
　所過水面東十二里濶落灣容船二百餘隻又東至<lb/>
　楊家溝三十里可容船三十餘隻又東至十里廻避<lb/>
　劉家嶺又東至草島嘴三十里可容船五六十隻又<lb/>
　東至青島三十里西圈可容船十餘隻又東至黄島<lb/>
　三十里西南灘可容船十餘隻又東北至宫家島三<lb/>
　十里可容船三四十隻又東徑過蘇島王至𤣥真島<lb/>
　朱家等圈一百五十里廻避朱家圈西栁溝與沙嘴<lb/>
　𤣥真島西嘴與島東岸三孤石以上灣泊六處廻避<lb/>
<pb n="KR3k0050_WYG_056-21b"/>
　五處其餘行村寨馬公島與何家馬頭乳山寨上港<lb/>
　口及靖海衛北張濛島皆是背路去處如遇𦂳急亦<lb/>
　灣泊廻避靖海排义石裏島娘娘廟嘴　第七程自<lb/>
　𤣥真島開<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>稍放洋行東轉杵島嘴北過城山頭西<lb/>
　北望威海山前投劉公島灣泊二百四十餘里用南<lb/>
　風為順風一日可到為一大程容船六七十隻如船<lb/>
　多島迤西十里威海東門口教塲頭塢口可容船三<lb/>
　四百隻中間所過水面東至鏌鎁島西頭季家圈三<lb/>
<pb n="KR3k0050_WYG_056-22a"/>
　十餘里可容船二三十隻避東北東南風南三里廻<lb/>
　避<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>石又東三里鹿島可容船一二十隻避北風與<lb/>
　東風又東七八里廻避凹屋港又東十五里廻避黒<lb/>
　石島又北十餘里廻避楊家墳又北二里廻避餓狼<lb/>
　鴟石又西北四十餘里飬魚池可容船二百餘隻避<lb/>
　東風與東北風又東北二十餘里黄埠嘴可容船二<lb/>
　百餘隻避東北與北風又東南一里廻避成山頭又<lb/>
　東七八里廻避殿東頭此二處稍險須放洋逺廻避<lb/>
<pb n="KR3k0050_WYG_056-22b"/>
　過此轉西三十餘里駱駝口圈裏東岸下可容船七<lb/>
　八十隻避東北風又西三里李叢嘴可容船二三十<lb/>
　隻避西北風又西十五里栁夼海口可容船五六十<lb/>
　隻避西北東北風又西七八里廻避青雞島與鷄鳴<lb/>
　島相連水底礁石又西直至劉公島一百里廻避島<lb/>
　東南礁石嘴又西六七里黄泥崖可容船二三十隻<lb/>
　又西六七里沙嘴兒可容船二三十隻俱避東北正<lb/>
　北風又西二里小黄島口可容船三十隻避四面風<lb/>
<pb n="KR3k0050_WYG_056-23a"/>
　又西十里衞東面口教塲頭塢口灣船四百隻避西<lb/>
　北風以上灣泊十處廻避十處其餘寕津所西北崮<lb/>
　山海口尋山所西南青魚灘家雞汪皆是背路去處<lb/>
　如遇𦂳急亦可灣泊　第八程自劉公島開船西北<lb/>
　十餘里廻避王家嘴又西十餘里廻避靖子嘴又西<lb/>
　十餘里㢠廻避小杵島遶遶嘴西南逺望芝罘島灣泊<lb/>
　共約二百餘里為一大程用東風東北風為順風半<lb/>
　日可到島東西長二十里東頭廻避勝子嘴圈又西<lb/>
<pb n="KR3k0050_WYG_056-23b"/>
　大口婆婆口可容船百餘隻避東北西北風又西三<lb/>
　里廻避宅窠如船多島迤東三十餘里崆峒島前可<lb/>
　容船二三十隻廻避東南沙港又北三里夾島可容船<lb/>
　六七十隻避北風中間所過水面迤西一百四十里飬<lb/>
　馬島東柄上老鴉港可容船三四十隻避西北風又<lb/>
　島西頭廻避煉石嘴又轉島龍王廟前可容船二三<lb/>
　百隻避西北東北正北風又西北五十里係崆峒島<lb/>
　又西三十里係芝罘島以上灣泊四處廻避六處<lb/>
<pb n="KR3k0050_WYG_056-24a"/>
　第九程自芝罘島開船西六十里過龍洞直西逺望<lb/>
　長山島西投沙門島灣泊共約一百八十里為一大<lb/>
　程用東南風一日可到島東南汪周圍二三里可容<lb/>
　<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>一百餘隻避西北東北正北風如船多島迤六十<lb/>
　里新河海口可容船五六十隻口外不宜住船口裏<lb/>
　避四面風中間所過水面西六十里八角嘴可容船<lb/>
　六七十隻避西北正北風又西五里廻避龍洞嘴又<lb/>
　西五十里廻避四石又一二里入劉家汪海口可容<lb/>
<pb n="KR3k0050_WYG_056-24b"/>
　船百餘隻避四面風又西二十里廻避灣子口東北<lb/>
　沙港又西二十里廻避抹直口金嘴礁石又西三里<lb/>
　八新河海口廻避觀音嘴石西北四十里廻避長山<lb/>
　島東南嘴沙島港又西十里係沙門島以上灣泊三處<lb/>
　廻避六處　第十程自沙門島開船西南逺望三山<lb/>
　島約二百餘里為一大程用東風為順風半日可到<lb/>
　島南面黒港可容船三四十隻避北風中間所過水<lb/>
　面南三十里廻避大石攔又西六十里桑島前面可<lb/>
<pb n="KR3k0050_WYG_056-25a"/>
　容船五六十隻避東北西北正北風廻避島東北二<lb/>
　處礁石又西四十里㟂屺島廻避島東西北三處礁<lb/>
　石島南宋港可容船四五十隻又西四十五里廻避<lb/>
　羊攔礁石又西十五里係三山島以上灣泊二處廻<lb/>
　避四處　第十一程自三山島開船過芙蓉島直西<lb/>
　頭開船過芙蓉島直西投大青河口灣泊共約四百<lb/>
　餘里為一大程用東風與東北風為順風一日可到<lb/>
　可容船五百餘隻避北風中間所過水面西五十餘<lb/>
<pb n="KR3k0050_WYG_056-25b"/>
　里芙蓉島廻避東沙港轉西而廻可容船四五十隻<lb/>
　避東北風又西五十餘里廻避虎頭崖與東北碎石<lb/>
　又西五十餘里廻避海倉口椿木閘石又西一百一<lb/>
　十里係洱河口外有沙嶺船難進又西四十餘里係<lb/>
　小青河船難進泊以上灣泊二處廻避三處還有三<lb/>
　處小河口俱不堪灣泊　第十二程自大青河開船<lb/>
　投大溝河約一百六十里用西南風一日可到為一<lb/>
　大程可容船一百餘隻又至大沙河三十里可容船<lb/>
<pb n="KR3k0050_WYG_056-26a"/>
　一百餘隻如風不便六十里投降河可容船二百餘<lb/>
　隻又至大沙河三十里可容船一百五十隻利北岸<lb/>
　有沙崗廻避以上灣泊三處廻避一處　第十三程<lb/>
　自大溝河開船投大沽河灣泊約二百餘里可容船<lb/>
　二百餘隻如風不便七十里投乞溝河灣泊可容船<lb/>
　一百餘隻俱無廻避其桑句河窄小不堪灣泊<hi>自淮安府</hi>
　<hi>起至張家灣止海道水程共計三千四百五十里</hi>
　一察潮汐惟潮汐雖天地呼吸之氣亦波濤消長<lb/>
<pb n="KR3k0050_WYG_056-26b"/>
　之機舟人泛洋不可不察以南而言每月二十七日<lb/>
　潮生漸長至初一日寅時大潮辰時潮退大潮自<lb/>
　初一初二初三初四日潮至初五日潮落小信至十<lb/>
　三日十四潮生子時潮滿丑時潮退長至十五日大<lb/>
　潮寅時潮滿辰時潮退十六十七十八日大潮十九<lb/>
　日漸消二十日小信潮午時滿未時退每年如此<lb/>
　東海亦然以北海而言與二海稍異每月十三日<lb/>
　大潮漸長十七日午時潮滿申時退二十日退潮<lb/>
<pb n="KR3k0050_WYG_056-27a"/>
　至二十七日為小潮二更潮滿寅時退至二十八日<lb/>
　又漸長為大潮至初一日初二日午時長滿未時退<lb/>
　初三日漸進初四十二日退為小潮二更潮滿寅時<lb/>
　退週而復始每月如此<lb/>
　　八卦時風<lb/>
　乾<hi>辰未申巳午吉寅夘時凶</hi>坎<hi>辰未寅邜申吉/巳午未時凶</hi>艮<hi>寅夘巳午吉辰未時凶</hi>
　震<hi>亥午子吉辰戌丑未時凶</hi>㢲<hi>寅邜辰吉/申酉時凶</hi>　　離<hi>子丑寅夘辰吉申酉時凶</hi>
　坤<hi>寅夘巳午吉亥子時凶</hi>兑<hi>巳午辰戌未吉寅夘時凶</hi>以上看定風旗風從<lb/>
<pb n="KR3k0050_WYG_056-27b"/>
　何方来查騐防避吉凶先知<lb/>
　<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>仙曰凡占風雨必審天時雲氣以每月朔一日管<lb/>
　上二旬二日管中旬三日管下旬日色青黒潤明多<lb/>
　雨黄赤乾枯多風又云朔日管上半月望日管下半<lb/>
　月又云逐日天色青黒潤明主雨黄赤乾枯主風<lb/>
　善斷者當以三旬朔望而觀其大畧以當曰而决其<lb/>
　風雨<lb/>
　　占晴門<lb/>
<pb n="KR3k0050_WYG_056-28a"/>
　早起滿天晴　　日出漸漸明　早晨霧露雲<lb/>
　晌午日蒸曛　　日光明又彩　久晴定可待<lb/>
　暮日光燭天　　晴明且又炎　暮看西邉晴<lb/>
　明日主晴明　　紅雲日暮起　晴明便可許<lb/>
　夜觀魁斗净　　明日天色正　電光起西南<lb/>
　明日天炎炎　　遊絲天外飛　乆晴定可期<lb/>
　白虹若下降　　惡霧盡消亮　西南北㣲風<lb/>
　可喜天光晴<lb/>
<pb n="KR3k0050_WYG_056-28b"/>
　　占風門<lb/>
　魁罡氣白黄　　隄防風勢狂　早間日晒耳<lb/>
　狂風即時起　　早白與暮赤　飛沙及走石<lb/>
　午前日忽昏　　北方風怒嗔　午後日昏暈<lb/>
　風起須當慎　　日月忽然圓　風來不等閒<lb/>
　雲掩日不動　　風勢如山重　返照色黄光<lb/>
　明朝風必狂　　天道忽昏慘　狂風時下感<lb/>
　天色赤與黄　　頃刻大狂風　黒雲片片生<lb/>
<pb n="KR3k0050_WYG_056-29a"/>
　眼底主狂風　　黒紫雲如牛　　狂風急似流<lb/>
　雲勢若魚鱗　　来朝風不輕　　黒雲北方突<lb/>
　暴頭風太毒　　黒雲半開閉　　大颶隨風至<lb/>
　雲起亂行急　　風勢難當底　　亂雲大頂絞<lb/>
　狂風来不少　　辰闕電光飛　　大颶必可期<lb/>
　連日霧濛籠　　必定起狂風　　星辰若晝見<lb/>
　頃刻狂風變　　閃爍見星光　　星下風大狂<lb/>
　螻蛄若放洋　　大風必難當　　海泛海沙塵<lb/>
<pb n="KR3k0050_WYG_056-29b"/>
　颶風却怎禁　　風雨潮相攻　　須防起颶風<lb/>
　禽鳥冲霄漢　　狂風時下見　　面頰熱如紅<lb/>
　有雲天即風<lb/>
　　占風雨<lb/>
　日出夘遇雲　　無雨天必隂　　日出紅雲暗<lb/>
　東風雨即見　　日暮若暗紅　　無雨必生風<lb/>
　日暮黒雲接　　風雨不可説　　朝暮起海雲<lb/>
　東風與當晨　　東風黒雲急　　但犯雨傾滴<lb/>
<pb n="KR3k0050_WYG_056-30a"/>
　雲暗遇東風　　霶𩃱雨下傾　雲隨東風起<lb/>
　風定雨方止　　雲布滿三低　東風雨亂飛<lb/>
　雨過東風至　　晩來越添巨　午後遇雲遮<lb/>
　東風夜雨泄　　雲從龍門起　颶風連急雨<lb/>
　但犯起東風　　雨下必相從　黒雲暮生西<lb/>
　半夜雨風催　　春夏遇隂凉　雨下把風防<lb/>
　秋後遇隂熱　　雲雷風雨烈　西北黒雲生<lb/>
　雷雨必聲訇　　東南北海響　風雨漸漸長<lb/>
<pb n="KR3k0050_WYG_056-30b"/>
　蝃蝀出自東　　無雨必生風　斷虹當晩見<lb/>
　不明天必變　　電光若亂明　大雨隨風傾<lb/>
　汛頭風不長　　汛後風雨狂　滿海起荒浪<lb/>
　潮隨風雨漲　　鳥鱗㺯忽波　風雨急如梭<lb/>
　　占雨門<lb/>
　魁罡潤雲氣　　必定雨垂地　朝霞如黒洒<lb/>
　細雨紛紛下　　電光西北起　定然連夜雨<lb/>
　朝日光燭地　　細雨必然至　虹見被雲吃<lb/>
<pb n="KR3k0050_WYG_056-31a"/>
　當時雨傾滴　　蝃蝀出自西　　明日應雨垂<lb/>
　中後日晒耳　　明日定有雨　　霧露夜不起<lb/>
　來朝必細雨<lb/>
　　海運總論<lb/>
　海運之法自秦有之唐人亦轉東吳粳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>給幽燕然<lb/>
　亦給逺方之用而已用以足國則始於元焉初巴延<lb/>
　平宋命張瑄等以宋圖籍自崇明由海道入京師至<lb/>
　元十九年始見海運之策命羅壁等造平底海船<lb/>
<pb n="KR3k0050_WYG_056-31b"/>
　運糧從海道抵直沽是時猶有巾灤之運不専於海<lb/>
　道也二十八年立都漕運萬石府以督嵗運至大中<lb/>
　以江淮浙財賦府每歳所辦糧充運以至末年専仰<lb/>
　海運夫海運之道其初也自平江劉家港入海至海<lb/>
　門縣界開洋月餘始抵成山計其水程自上海至楊<lb/>
　村馬頭凢一萬三千三百五十里最後千户殷明畧<lb/>
　者又開新道從劉家港至崇明州三沙放洋向東行<lb/>
　入黒水大洋入界河當舟行風汛有時自浙西至<lb/>
<pb n="KR3k0050_WYG_056-32a"/>
　京師不過旬日而已說者謂其雖有風濤漂溺之虞<lb/>
　然視河漕之費所得蓋多故終元之世不費我朝洪<lb/>
　武三十年會通河通始罷海運考元史食貨志論海<lb/>
　運有云民無輓輸之勞國有蓄儲之富以為一代良法<lb/>
　又云河運視河漕之數所得蓋多作元史者皆國初<lb/>
　史臣其人皆生長勝國時習見海運之利所言非無<lb/>
　徴者竊以為自古漕運之道有三曰陸曰河曰海陸<lb/>
　運以車水運以舟而皆資乎人力所運有多寡所費<lb/>
<pb n="KR3k0050_WYG_056-32b"/>
　有繁省河漕視陸道之費省十四海運視河運費省<lb/>
　十七八河漕雖免陸行而人輓如故海運雖有漂溺<lb/>
　之患而省牽率之勞較其利害蓋亦相當今漕河通<lb/>
　利嵗運充積固無資于海運也然善謀國者恒于未<lb/>
　事之先為意外之慮今國家都幽蓋極北之地而財<lb/>
　賦皆是東南而來會通一河譬則人身之咽喉也一<lb/>
　日食不下咽立有死亡之禍况自古皆是轉搬而以<lb/>
　鹽為傭直今則専用軍夫長運而加兑支之耗嵗嵗<lb/>
<pb n="KR3k0050_WYG_056-33a"/>
　常運儲積之糧而征戍之卒日少食固足矣如兵之<lb/>
　不足何迂儒逺慮請于無事之秋尋元人海運之故<lb/>
　道别通海運一路與河漕並行江西湖廣江東之粟<lb/>
　照舊河運而以浙西東瀕海一𢃄由海通運使人習<lb/>
　知海道一旦漕渠少有滯塞此不可來而彼來是亦<lb/>
　思患預防之先計也家居海隅頗知海舟之便舟行<lb/>
　海洋不畏深而畏淺不慮風而慮磕故製海舟者必<lb/>
　為尖底首尾必俱置柁卒遇暴風轉㠶為難亟以<lb/>
<pb n="KR3k0050_WYG_056-33b"/>
　尾為首縱其所如且暴風之作多在盛夏今後率以<lb/>
　正月已後開船置長槁以料角定盤針以取向一如<lb/>
　畨船之制夫海運之利也以其放洋而其險也亦以<lb/>
　放洋今欲免放洋之害宜預遣習知海道者起自蘇<lb/>
　州劉家港訪問傍海居民捕魚漁戸煎塩竈丁次第<lb/>
　踏視海崖有無行舟潢道泊舟港汊沙石多寡洲渚<lb/>
　逺近親行試騐委曲為之設法圖畵具本以為傍海<lb/>
　通運之法若夫占視風候見于沈氏筆談每日五鼔<lb/>
<pb n="KR3k0050_WYG_056-34a"/>
　初起視星月明潔四際至地皆無雲氣便可行舟至<lb/>
　于已時則止斯不遇暴風矣中途忽見雲起即便易<lb/>
　柁回舟仍泊舊處如此可保萬全永無沉溺之患萬<lb/>
　一言有可採乞先行下閩廣二藩訪尋舊曽通畨航<lb/>
　船之人及行廣東鹽課提舉司歸徳等塲趣取慣駕<lb/>
　海舟竈丁令其優給驛遣既至訪詢其中知海道曲<lb/>
　折者以海道事宜許以事成加以官賞俾其監工照<lb/>
　依舶式様造為運船及一應合用器物就行委官督<lb/>
<pb n="KR3k0050_WYG_056-34b"/>
　領其人起自蘇州歴揚淮清登等府直抵直沽濵海<lb/>
　處處踏看可行與否先成運舟十數艘付與駕使<lb/>
　給以月糧俾其沿海按試經行停泊去處所至以山<lb/>
　島港汊樹標幟詢看是何州縣地方一一紀録造成<lb/>
　圖䇿縱其徃來十數次既以通習保其决然可行無<lb/>
　疑然後於昆山大倉起蓋船厰將工部原𣲖船料差<lb/>
　官于此收貯照依現式造為海運尖底船隻量定<lb/>
　軍夫若干装載若干大抵海舟與河舟不同河舟<lb/>
<pb n="KR3k0050_WYG_056-35a"/>
　畏淺故宜輕海舟畏風故宜重假如每艘載八百石<lb/>
　則造為一千石每舟許以百石載私貨三年之後軍<lb/>
　夫自載者三十稅一客商附載者照依稅課常例就<lb/>
　于直沽立一宣課司收貯為嵗造船科之費其糧既<lb/>
　從海運脚費比漕河為省其兑支之加耗宜量為减<lb/>
　殺大約每舟載千石則可當河舟所載之三河舟用<lb/>
　卒十人海舟加五或倍之則漕卒一比舊省矣此又<lb/>
　非徒可足國用自此京城百貨駢集而公私俱足矣<lb/>
<pb n="KR3k0050_WYG_056-35b"/>
　若謂海道險逺恐其損人費財請以元質之其海運<lb/>
　自至元二十年至天歴二年止備載逐年所至之數<lb/>
　以見其所失不無意也竊恐今日河運之糧每年所<lb/>
　失不止此數而其支兑加耗每石須有所减恐亦浮<lb/>
　於所失之數矣<lb/>
　　河運海運總論<lb/>
　嘗觀之主河運者則絀海道曰風檣浪楫漂溺叵測<lb/>
　未可也主海運者則絀河道曰黄流為梗嵗費億萬<lb/>
<pb n="KR3k0050_WYG_056-36a"/>
　不可也噫誠虚談乎愚請一切捐棄之直以臆對夫<lb/>
　會通既成海運告罷民甚便之矣而洪閘停留則苦搬<lb/>
　運河流衝塞則苦推移會通獨無害乎遮洋初試<lb/>
　民甚苦之矣而糧無剥損可省耗石舟無停次可免<lb/>
　輓卒海運獨無利乎彼韓非子曰法立而有難推其<lb/>
　難而事成則立之事成而有害而功多則為之如此<lb/>
　則天下皆無難之法皆無害之功世之受笑者無亦<lb/>
　較利害計難易孰少與多耳彼秦攻匃奴餽運繁苛<lb/>
<pb n="KR3k0050_WYG_056-36b"/>
　飛芻輓粟起自黄腄古東萊地則東省為轉轂之門<lb/>
　户直自秦始而秦運蓋未廣也漢都長安初不過漕<lb/>
　山東粟數十萬石已自足用後引渭穿渠又通褒斜<lb/>
　道非好勞民勢不得不然也唐亦都長安初不過漕關<lb/>
　東粟十萬亦自足用迨後劉晏漕於汴淮李泌増<lb/>
　運百萬非好侈費勢不得不然也宋之漕也東南自<lb/>
　汴入陕西自黄河入陳蔡自惠民河入京東自廣濟<lb/>
　河入盖分為四路矣元之漕也始而河繼而陸已而<lb/>
<pb n="KR3k0050_WYG_056-37a"/>
　海盖分為三道矣海漕通而運至三百萬石豈得已<lb/>
　哉秦漢以上事寡而簡秦漢以下官冗而兵繁輻輳<lb/>
　並進且猶不給勢則然也故管子曰七十二代之君<lb/>
　俱王天下必富國而粟多㫖哉言之矣國都定鼎<lb/>
　背控長邊平衡以臨四面經費不出倚辦東南漕輓<lb/>
　之道僅僅一線邇復梗塞嵗事講求甲可乙否遄<lb/>
　興倐罷卒未有能建萬世之長䇿以紓吾君相之隱<lb/>
　憂者何盖說有擇利而曠于實者言有樸訥而適于<lb/>
<pb n="KR3k0050_WYG_056-37b"/>
　用者見其難而釋其業覩其害而相其利則四海之<lb/>
　無成勞也噫沐者尚有棄髪瘍者且無完膚况謀<lb/>
　及大事乎今之談河運者不曰黄淮失道乎不曰徐<lb/>
　邳高涸乎不曰崔鎮諸口未塞高寳諸堰未固乎不<lb/>
　曰泇河可疏徐南故道可通乎夫高墉固防塞決補<lb/>
　潰淮揚之役不日告成前後大臣經畧無遺筴矣泇<lb/>
　口若濬可逺河患而崇岡漫泊厥功難施姑勿論也<lb/>
　若彭城西境達乎夏邑黄河故址儼然在焉疏而<lb/>
<pb n="KR3k0050_WYG_056-38a"/>
　復之以濟洪流以殺河勢南不妨鳯泗國陵北不<lb/>
　逼兖冀運道此其利害彰彰著也何也徐吕二洪<lb/>
　資河之利亦受河之害設如河臣之議修復有三利<lb/>
　焉河改而南北漸細扶溝留城之間可免衝塞利一<lb/>
　也南流既下建瓴直達勢無紓折湍悍其徐南<lb/>
　壅沙漸流漸去利二也四野泛濫舉歸故道蕭碭曹<lb/>
　單永有寕居利三也則雖違衆論斷之可也任心膂<lb/>
　之能臣假便宜之重寄俟積貯之少紓舉必成之碩<lb/>
<pb n="KR3k0050_WYG_056-38b"/>
　畫而漕流安矣乃歐陽氏曰河流已棄之故道自古<lb/>
　難復信斯言也則以不易辦之鉅費圖不必成之大<lb/>
　功非今所當緩焉者耶此治河漕之大略也今日之<lb/>
　談海道者不曰閩越長樂港乎不曰秣陵龍江關乎<lb/>
　不曰太倉劉家港乎不曰自<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>口以入海乎不曰由<lb/>
　成山以達直沽乎夫浙直大海横亘千里兵艘販舶<lb/>
　晝夜相續朱清張瑄所經略無遺慮矣鶯遊而上<lb/>
　逺歴成山風濤險悪礁石林立誠可畏也若膠口以北<lb/>
<pb n="KR3k0050_WYG_056-39a"/>
　海倉以南元運舊河儼然在焉修而復之以近易逺<lb/>
　以夷易險南北商販可使阜通東省本色可使復舊<lb/>
　此其利害亦彰彰著也說者謂分水嶺焉壕難於開<lb/>
　鑿大沽河小沽河易于壅沙復欲自黄埠嶺雲河口<lb/>
　諸所剏開一道以接之愚則以為理舊業有三易焉<lb/>
　夫馬家壕両岸阻石舟不可觸近經削治海舶大行<lb/>
　不煩人力一易也二沽衝沙為害良不能免然河越<lb/>
　二百年積沙近以尺計冬春水涸嵗加撈刷何能為<lb/>
<pb n="KR3k0050_WYG_056-39b"/>
　患二易也分水嶺地勢誠高然河底泉水可瀦河旁<lb/>
　支流可引更為増置閘埧蓄洩有備何憂淺閣三<lb/>
　易也夫治之果有易也則排衆議而舉之可也捐東<lb/>
　省數萬之存留募沿河郡縣之丁壮督率則責之二<lb/>
　三能吏部署則假之方面重臣膠河辦矣乃歐陽氏<lb/>
　曰智者之於事有所不能必則較利害之輕重信斯<lb/>
　言也則海運之有利于國膠河尤有利于海運非<lb/>
　今日所宜䆒心者耶此治海運之大略也大抵今昔<lb/>
<pb n="KR3k0050_WYG_056-40a"/>
　異勢新故異備達者不期修古哲士務於知新夫何<lb/>
　故勢易乎時備因乎事也則又當以今日之事勢籌<lb/>
　之矣彼元世都燕嵗省邉供而今則百萬仰哺矣宋<lb/>
　處中土四靣入饋而今止東南一綫矣故修河宜亟<lb/>
　而海運不可忽也海運當圖而沁衞不可忘也何也<lb/>
　専主河運便矣而潢池㺯鎧咽喉為梗能無慮乎専<lb/>
　主海運當矣而溟渤揚氛煙波阻絶獨無慮乎漕海<lb/>
　並治沁衞兼通無事則循守故轍有警則増置篙夫<lb/>
<pb n="KR3k0050_WYG_056-40b"/>
　此阻彼通鳬趨鱗貫使國賦日贏食貨日充以通四<lb/>
　塞之要以助軍國之盛非水利歟抑更有疑焉或謂<lb/>
　治漕者當以𨗳泉濬淤治洪建閘為上而引河次之<lb/>
　治海者當以龍關劉港開洋為上而淮安次之此何説也<lb/>
　萬里黄流建領直下湍悍則决㪚緩則淤徙突不常<lb/>
　自古為然既欲資之濟邉而病其妨運誠有神禹不<lb/>
　能慮其後者然禹之九道元之四道流漸雖斷故蹟<lb/>
　豈盡冺耶誠能按蹟求索分遣屬邑預為蓄備稍俟<lb/>
<pb n="KR3k0050_WYG_056-41a"/>
　嵗豐人和徧加䟽瀹勿逼而南令其由舊入海而别<lb/>
　引沁水從魏博折而東之資漕艘是亦一竒也江南<lb/>
　之運幾三百萬𤓰儀以北河流如𢃄萬一有阻京庾<lb/>
　何恃誠有如丘文莊所慮者說者欲令浙直之運自<lb/>
　太倉發三椘之運自龍江發俱由大洋以入膠河每<lb/>
　嵗計輸三十萬石俾其習熟海道永備不虞雖有小<lb/>
　挫勿遽停止是又一竒也<lb/>
　　四海附<lb/>
<pb n="KR3k0050_WYG_056-41b"/>
　四海之邉中國者在山東為東海在廣南為南海人<lb/>
　人得而見聞不待證説矣若夫禹跡所及西境流沙<lb/>
　而極不言西海東北甞至碣石而北海之名不著于<lb/>
　經則謂外薄四海訖于四海者如之何而四也漢武<lb/>
　帝事逺有効使命方行四表故西北二海遂有身歴<lb/>
　而目撃之者矣非道聴塗説比于是條支之西有海<lb/>
　先漢使者固嘗見之而入諸史矣後漢班超又嘗遣<lb/>
　甘英軰親至其地也至西海之西又有大秦<hi>卽波斯國</hi>夷<lb/>
<pb n="KR3k0050_WYG_056-42a"/>
　人與商人皆嘗徃來若北海則又甚逺如霍去病之<lb/>
　封狼居胥山也其山實臨瀚海即北海也蘇武郭吉<lb/>
　皆為匈奴所幽寘諸北海之上唐史曰突厥部北海<lb/>
　之北更有骨利幹國在海北岸也然則詩書稱四海<lb/>
　者實環夷夏而四之矣若西北二邊有西海栢海青<lb/>
　海蒲類海居延海此類雖與海並稱實衆水為大澤<lb/>
　故以海為名耳班固叙張掖之水曰羌水出羌中東<lb/>
　北至居延入海則直以居延為海矣<lb/>
<pb n="KR3k0050_WYG_056-42b"/>
　　渤海附<lb/>
　夫海者百谷之王萬水之宗也山東三面瀕海登萊<lb/>
　二府島嶼環抱其在青濟則樂安日照濵州利津霑<lb/>
　化海豊諸境皆抵海為界稱渤海云説文曰東海之<lb/>
　别有渤海故東海稱渤海列子曰渤海之東有大壑<lb/>
　曰歸塘歸塘者即莊生所謂尾閭也初學記曰北海<lb/>
　之别有瀚海瀚海之南有渤鞮海則北海亦通稱渤<lb/>
　海矣夫東方之極自碣石通朝鮮諸國直抵扶桑<lb/>
<pb n="KR3k0050_WYG_056-43a"/>
　一望汪洋浩瀚溟涬無際外控邊落内衞中夏則山<lb/>
　東形勝實稱險絶昔人謂齊得十二又豈直為兵車<lb/>
　卒乗之富邪博物志曰海中有蓬萊方丈金銀宫闕<lb/>
　仙人所集十洲記謂東海中五百里有不死草返魂<lb/>
　樹此固秦皇漢武所以縱其侈心求之而不得也顧<lb/>
　其說荒唐不經然觀登萊海市樓䑓城郭人物旌旗<lb/>
　之状成于瞬息千態萬像不可摹冩則海中靈欝之<lb/>
　氣洩而為竒怪瑰瑋之物固亦理之所宜有也至於<lb/>
<pb n="KR3k0050_WYG_056-43b"/>
　禽鳥木石之産金錫鹽鐡之利珠璣鱗甲之珍民實<lb/>
　資之則海于東土其利固甚博哉<lb/>
　　渤海辦<lb/>
　海岱惟青州所謂東北跨海西南距岱跨小海也本<lb/>
　名渤海亦謂之渤澥海别枝名也盖大行恒嶽大徼<lb/>
　之山循塞東入朝鮮<hi>今高䴡</hi>海限塞山有此一曲北自<lb/>
　平州碣石南至登川沙門島是謂渤海之口闊五百<lb/>
　里西入直沽㡬千里焉漢王横乃謂九河之地㵸為<lb/>
<pb n="KR3k0050_WYG_056-44a"/>
　小海然則唐虞之時青州跨海者跨何海耶且海溢<lb/>
　出浸數百里河自秦漢以來青兖營平郡縣不聞有<lb/>
　漂沒者足證横失海溢者有之横言之過也近世蔡<lb/>
　氏書傳金履祥通鑑前編皆祖横説又謂小海所淪<lb/>
　青兖北境悉非全壌豈二州北境有荒漠棄地海所<lb/>
　漸而歴代信史不之書耶盖因委九河于海中指碣<lb/>
　石在海外遂有此論今青境無缺茲不必辯古兖之<lb/>
　地自濟南以西北包濵棣滄瀛𢃄雄鄚西襟深冀南<lb/>
<pb n="KR3k0050_WYG_056-44b"/>
　遶曹濮東括魯鄆四至亦不狹矣在春秋戰國其地<lb/>
　𤓰分從後世小之未詳考也金氏又云碣石二在髙麗<lb/>
　者曰左碣石在平州者禹貢之右碣石也乃金沙門<lb/>
　島對岸之鐡山正當渤海之口果為右碣石則唐虞<lb/>
　之時青兖東北直岸大海無渤海矣此又可信耶今<lb/>
　齊境東南則日照即墨膠州正東則寕海登州皆岸<lb/>
　大海東北則萊濰昌邑正北則博興夀光西北則濵<lb/>
　棣二州皆岸渤海云<lb/>
<pb n="KR3k0050_WYG_056-45a"/>
　　南海附<lb/>
　廣東三面皆瀕海地也禹貢三江皆從會稽入於南海<lb/>
　<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>會稽地綿亘四千餘里</hi>南五嶺復有三江又從廣城一百里合<lb/>
　流入于南海分東西二道焉東道八十里出斗古村<lb/>
　南自此浩淼無際又東南二百里抵東莞南海衛又<lb/>
　南六十里出虎頭門又南一百五十里抵南頭城下<lb/>
　海可抵甌越自嶺東惠州府海豊縣八十里出甲子<lb/>
　又東至潮州府城南一百五十里出朝陽東北可抵<lb/>
<pb n="KR3k0050_WYG_056-45b"/>
　閩越又東則抵青齊以至登萊島嶼環抱爰有蜃樓<lb/>
　鮫室是為東海其别則渤澥故東海又名渤海云海<lb/>
　運自金陵之龍江為通路東徃海門而南行可以至<lb/>
　廣州古斗海晋劉裕滅南燕還建康遣孫處襲盧循<lb/>
　至東衝即此道也西道七十里出上弓灣見西海壖<lb/>
　又西南二百里抵新會縣出城南八十里為崕門又<lb/>
　南七十里廣海衛扼其要衝官軍每征海㓂必集<lb/>
　于此又西蜆岡至南陵有夜郎豚水出牂牁江可<lb/>
<pb n="KR3k0050_WYG_056-46a"/>
　通巴蜀漢武帝發夜郎兵會番禺即此道也其西南<lb/>
　由慿祥海路可抵駱越<hi>交趾</hi>又自嶺西陽江縣西南抵<lb/>
　電白縣東一百里而徃西南出限門則川流皆放於<lb/>
　海爰有海<graphic n="KR1411" url="https://raw.githubusercontent.com/kanripo/KR-Gaiji/master/images/KR1411.png" mimeType="image/png"/>水犀龍鯉是多文魮珠鱉有海人焉見<lb/>
　之則風有魚焉腹有兩洞皮可餙刀劍其名曰䱜中<lb/>
　有軒轅之丘鸞自歌鳳自舞是為天樂其外有灾洲<lb/>
　洲上有獸焉如狸而青鐡椎撃之輒死張口向風而<lb/>
　活其名曰風生可以已疾洲之下鮫人蜃氣或蒸為<lb/>
<pb n="KR3k0050_WYG_056-46b"/>
　海市去海康縣東十里對面即為瓊海郡邑則居島<lb/>
　上又南則通島夷畨服之國以千百數自巴蜀而抵<lb/>
　于滇之西則水皆西流注于西海海一而已自青齊<lb/>
　北至滄州為北海亦曰瀛海其别至于極北為瀚海<lb/>
　南與渤海合自碣石通朝鮮諸國直抵扶桑一望汪<lb/>
　洋溟涬三神山在焉其西海則通西域樓蘭姑師邑<lb/>
　有城郭臨鹽澤至條支則臨大海惟南海居東南委<lb/>
　輸之極為萬水所宗故出虎頭甲子二門則東西二<lb/>
<pb n="KR3k0050_WYG_056-47a"/>
　洋隨舶所之東可以至倭國西可以通西畨故曰海<lb/>
　為百谷之王以其下也翕受自此而東西迤演夾乎<lb/>
　左右故南海獨𢎞且逺稱天池焉<lb/>
　　海潮附<lb/>
　余安道圖叙曰古之言潮者多矣或言如槖籥翕張<lb/>
　或言如人氣呼吸或云海鰌出處皆無經據唐世盧<lb/>
　肇著海潮賦以為日入海而潮生月離日而潮大自<lb/>
　謂極天人之論世莫敢非予嘗東至海門南至武山<lb/>
<pb n="KR3k0050_WYG_056-47b"/>
　旦夕候潮之進退弦望視潮之消息乃知盧氏之談<lb/>
　出於胸臆所謂不知而作者也夫陽燧取火於日隂<lb/>
　鑑取水於月從其類也潮之漲退海非増减盖月之<lb/>
　所臨則水徃從之日月右轉而天左旋一日一周臨<lb/>
　於四極故月臨卯酉則水漲乎東西月臨子午則潮<lb/>
　平乎南北彼竭此盈徃來不絶皆繋於月不繋於日<lb/>
　何以知其不然乎夫晝夜之運日東行一度月行十<lb/>
　三度有竒故太隂西沒之期常緩於日三刻有竒潮<lb/>
<pb n="KR3k0050_WYG_056-48a"/>
　之日緩其期率亦如是自朔至望常緩於夜潮自望<lb/>
　至晦每復緩于晝潮若因日之入海激而為潮則何<lb/>
　故緩不及期常三刻有竒乎肇又謂月去日逺其潮<lb/>
　乃大合朔之際潮始㣲絶此故不知潮之凖也夫朔<lb/>
　望前後月行差疾故晦前三日潮勢長朔後三日潮<lb/>
　勢極大望亦如之非謂逺于日也月弦之際其行稍<lb/>
　遲故潮之來亦合而不盡非謂近於日盈虚消息一<lb/>
　之于月隂陽之所以分也夫春夏晝潮常大秋冬夜<lb/>
<pb n="KR3k0050_WYG_056-48b"/>
　潮常大盖春為陽中秋為隂中歳之有春秋猶月之<lb/>
　有朔望也故潮之極漲常在春秋之中潮之極大常<lb/>
　在朔望之後此又天地之常数也昔竇氏為記謂潮<lb/>
　虚于午此候于東海者也近燕公著論謂生于午此<lb/>
　則于南海者也又嘗問于商賈云潮生東南乗舟候<lb/>
　潮而進退者耳古今之説以為地闕東南水歸之海<lb/>
　賈云潮生東南亦近之矣今通一海之盈縮以誌其<lb/>
　期西北二海所未嘗見故闕而不紀云嘗候于海門<lb/>
<pb n="KR3k0050_WYG_056-49a"/>
　月加卯而潮平者日月合朔則旦而平緩三刻有竒<lb/>
　上弦則午而平望已前則為晝潮望已後則為夜<lb/>
　潮此皆臨海之候也逺海之處則各有逺近之期月<lb/>
　加酉而潮平者日月合朔則日入而潮平上弦則夜<lb/>
　半而平望則明日之日而平望已前則為夜潮望已後<lb/>
　則為晝潮此東海之潮候也又嘗候于武山<hi>廣州</hi>月加<lb/>
　午而潮平者日月合朔則午而潮平上弦則日入而<lb/>
　平望則夜半而平上弦已前為晝潮上弦已後為夜<lb/>
<pb n="KR3k0050_WYG_056-49b"/>
　潮月加子而潮平者日月合朔則夜半而潮平上弦則<lb/>
　則日出而平望則午而平上弦已前為晝潮上弦已<lb/>
　後為夜潮此南海之潮候也<lb/>
　高麗圖經云潮汐徃來應期不爽為天地之至信古<lb/>
　人嘗論之在山海經以為海鰌出入之度浮屠書以<lb/>
　為神龍之變化竇叔䝉海嶠志以為水隨月之盈虧<lb/>
　盧肇海潮賦以為日出于海衝撃而成王充論衡以<lb/>
　為水者地之血脉隨氣進退率未之盡大抵天包水<lb/>
<pb n="KR3k0050_WYG_056-50a"/>
　承地而一元之氣升降于大空之中地承水力以自<lb/>
　持且與元氣升降互為抑揚而人不覺亦猶坐于船<lb/>
　中而不知船之自運也方其氣升而地浮則海水溢<lb/>
　上而為潮及其氣降而地沉則海水縮而為汐計日<lb/>
　十二辰由子至已其氣為陽而陽之氣又自有升降<lb/>
　以運乎晝由午至亥其氣為隂而隂之氣又自有升<lb/>
　降以運乎夜一晝一夜合隂陽之氣凢再升再降故<lb/>
　一日之間凢潮汐皆再焉然晝夜之攻擊乗日升降<lb/>
<pb n="KR3k0050_WYG_056-50b"/>
　而應乎月日臨于子則陽氣始升月臨于午則隂<lb/>
　氣始升故也夕潮之期日皆臨子晝潮之期月皆臨<lb/>
　午焉又日行遲月行速以速應遲每二十九度過半<lb/>
　而月行及之日月之㑹謂之合朔故月朔之夜潮日亦<lb/>
　臨子月朔晝潮日亦臨午焉即天上而言之天體西<lb/>
　轉日月東行自朔而徃月速漸東至入于夜此所以<lb/>
　一日午時二日午末三日未時四日未末五日申時六<lb/>
　日申末七日酉時八日酉末也至夜即海下而言<lb/>
<pb n="KR3k0050_WYG_056-51a"/>
　之天體東轉日月西行自朔而徃月速漸西至於漸<lb/>
　遲而潮亦應之以遲於夜故夜潮自朔後迭復而入<lb/>
　于晝此所以一日子時二日子末三日丑時四日丑<lb/>
　末五日寅時六日寅末七日卯時八日卯末也以時<lb/>
　有交變氣有盛衰而潮所至亦因之為大小當卯酉<lb/>
　之月則隂陽之交也氣以交而盛故潮之大也獨異<lb/>
　於餘月當朔望之後則天地之變也氣以變而盛故<lb/>
　潮之大也獨異於餘日今海中有魚獸殺皮而乾之<lb/>
<pb n="KR3k0050_WYG_056-51b"/>
　至潮時則毛皆起豈非氣感而類應之自然歟<hi>臨安志</hi>
　　潮考<lb/>
　卲子曰潮汐者地之喘息也所以應月者從其類也<lb/>
　朱子曰潮汐之説余襄公言之尤詳大抵天地之間<lb/>
　東西為緯南北為經故子午卯酉為四方之正位而<lb/>
　潮之進退以月至此位為節耳以氣之消息言之則<lb/>
　子者隂之極而陽之始午者陽之極而隂之始卯為<lb/>
　陽中酉為隂中也<lb/>
<pb n="KR3k0050_WYG_056-52a"/>
　寰宇記云瓊州潮候不同凡江浙欽亷之潮皆有定<lb/>
　候瓊海之潮半月東流半月西流潮之大小隨長短<lb/>
　星不係月之盛衰此又不可曉也又廣西桂林府志<lb/>
　載聖水岩子時潮起午時潮落三五十年有一大潮<lb/>
　則尤有不可知者故備録之見造化之大不可執一<lb/>
　説以盡其神理云<lb/>
　　萬理海防總叙<lb/>
　海為衆水所會而環中國皆海也東北起遼東東南<lb/>
<pb n="KR3k0050_WYG_056-52b"/>
　抵瓊州其地之遥㡬萬里而海中夷島小大不一而<lb/>
　其叛服亦不常雖其叛也不足為中國大患而疥癬<lb/>
　亦足為病洪惟我大祖髙皇帝于沿海要害設為衛<lb/>
　所水旱之寨星列棊布其防亦既宻矣然宻于防海<lb/>
　而今之為海濵患者豈特舊法廢弛為然哉如漳泉<lb/>
　濵海之民以海上爲家以夷島為商販之地固有所<lb/>
　利于夷而各夷島之貨皆欲求售其所利於中國之<lb/>
　貨物者亦不少其中且有名雖入貢實為貿易財貨<lb/>
<pb n="KR3k0050_WYG_056-53a"/>
　故利之所在皆争趨之而忘其風波之險也一或禁<lb/>
　其舟楫其初亦若海烽之稍息矣然而奸頑惡黨鈎<lb/>
　引潜匿為害滋甚近日倭奴之患可覩也已今欲防<lb/>
　之豈有他哉亦惟舉國初之制而潤色之俾威嚴在<lb/>
　我而懐柔有道海㓂惡為大害云<lb/>
　<lb/>
　<lb/>
　<lb/>
<pb n="KR3k0050_WYG_056-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　圖書編卷五十六<lb/>
</p>
<p>
</p>
  </div>
</body>
</text>
</TEI>
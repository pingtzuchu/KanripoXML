<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0050_WYG_085-1a"/>
欽定四庫全書<lb/>
圖書編卷之八十五<lb/>
　　　　　　　　　　　　　明　章潢　撰<lb/>
　　皇朝文武銓選<lb/>
　國初選用人才不拘一途設賢良方正聰明正直孝<lb/>
　悌力田通經孝亷科或從耆民及稅户人才與科貢<lb/>
　之士兼收並用隨材授任多岀親擢其後始定銓選<lb/>
　之法祖宗以來文武並用選法亦循資格然亦不專<lb/>
<pb n="KR3k0050_WYG_085-1b"/>
　資格文選主於吏部武選主於兵部武臣之選其始<lb/>
　也以功次而用其後也純用任子之法父死子繼無<lb/>
　子者兄若弟繼之有定格也若夫都指揮至都督則<lb/>
　以才能擢用又不專於資格矣文臣入仕之途有三<lb/>
　進士也監生也吏員也吏員資格其崇者止於七品<lb/>
　用之為佐貳幕職監當筦庫之任非有保薦者不得<lb/>
　為州郡正員監生則出自學校之貢選及舉人試進<lb/>
　士不第者其肄業大學也循資以出先歴事於府部<lb/>
<pb n="KR3k0050_WYG_085-2a"/>
　諸司然後次其名於選曹循資而考之以定其髙下<lb/>
　而授以職焉監生吏員各有資格進仕初任亦循甲<lb/>
　第及其不測擢用徃徃越常調又不專在資格也第<lb/>
　行之既久不能無弊武臣之弊天下衛所有定所設<lb/>
　官有定員世襲之官恒滿其位新立功資之人歲有<lb/>
　増益其後亦何以處之也又臣當祖宗之時科舉有<lb/>
　定額歲貢有常數學校貢舉與吏部選調其人才適<lb/>
　足以相當而無甚有餘不足之數其後言者憫學校<lb/>
<pb n="KR3k0050_WYG_085-2b"/>
　之士多衰老乃開四十五歲入監之例又用國計不<lb/>
　足立納粟上馬入監等名自是科貢之外别開蹊徑<lb/>
　選用之條止有此數入仕之途比舊加多其人才日<lb/>
　積月累遂至數倍於前至有需次二十年而不得選<lb/>
　者其監生<hi>兼舉人</hi>亦以人多缺少常充積於待選此非<lb/>
　獨士子不幸亦國家之不幸也盖國家所恃以為治<lb/>
　者人才也今日用人必循資格而才能需選者徃徃<lb/>
　老於選調而不得及時進用及用之大半衰老矣鮮<lb/>
<pb n="KR3k0050_WYG_085-3a"/>
　不為身家子孫計者茍不為之所而欲事治民安不<lb/>
　可得也為今之計必有以消息調停之謂宜通計考<lb/>
　試第列三等造册送部上中者依次選用下等者授<lb/>
　以冠帶庶使仕路澄徹選法疏通仕進者有及時效<lb/>
　用之實汰退者免失職無聊之嘆且不復開倖門擠<lb/>
　塞正路則洪武永樂之盛可復矣<lb/>
　　皇朝考課<lb/>
　丘氏濬曰考課之法屬之吏部内外官皆以三年為<lb/>
<pb n="KR3k0050_WYG_085-3b"/>
　一考六年再考九年通考始行黜陟之典即有虞之<lb/>
　制也官滿者則造為牌册備書其在任行事功績屬<lb/>
　官則先考於其長其最目轉送御史考核亦書其最<lb/>
　目考功則稽其功狀書其殿最凡有三等一曰稱二<lb/>
　曰平常三曰不稱既書之引奏取㫖令復職六年再<lb/>
　考亦如之九年通考乃通計前二考之所書者以定<lb/>
　其升降之等其以御史考核即漢宣命御史考殿最<lb/>
　也書以考語即唐人第其殿最也稽其牌策以實奏<lb/>
<pb n="KR3k0050_WYG_085-4a"/>
　對即宋人之引對磨勘也以一代之制兼各代之所<lb/>
　長而又本於有虞三考黜陟幽明之意誠萬世之良<lb/>
　法矣又曰本朝三年一朝覲天下布政按察諸司府<lb/>
　州縣官吏各齎須知文册來朝六部都察院行查其<lb/>
　所行事件有未完報者廷劾奏之以考黜陟近世為<lb/>
　因選調積滯設法以疏通之輙憑廵按御史開具揭<lb/>
　帖以進退天下官僚不復稽其實跡録其罪狀立為<lb/>
　老疾罷軟貪暴素行不謹等名以黜退之非祖宗初<lb/>
<pb n="KR3k0050_WYG_085-4b"/>
　意也按舊制官員考滿給由到部考得平常及不稱<lb/>
　職者亦皆復任必待九年之久三考之終然後黜降<lb/>
　焉其有縁事降職除名亦許其申理其愛惜人才如<lb/>
　此而近制則使人改過遷善無由矣雖然使天下失<lb/>
　職之人布列郡縣亦豈朝廷之福哉夫授人以章程<lb/>
　約束而考其成者譬之懸權以辨輕重惡可緩耶近<lb/>
　者狃於治平日就偷安即所上計簿入聖覧者每廢<lb/>
　時日貪墨酷鷙有定論也乃滯留不發何所懲惡也<lb/>
<pb n="KR3k0050_WYG_085-5a"/>
　勸賞虚冐有明徴也乃稽滯不止何所懲欺也錢糧<lb/>
　額賦徴解有期也乃㑹稽徒具何以充國計也刑獄<lb/>
　擬議輕重有律也乃停閣踰年而寃抑不白何以重<lb/>
　民命也條陳利病詳勘以定也乃徒取文具何以補<lb/>
　民生也凡此類遂成常習矣上今頃歲稽查積年章<lb/>
　奏立限考成内閣則總其綱部院則分其事臺省則<lb/>
　核其實下之監司下之郡縣若雷之震若風之披中<lb/>
　外臣工㒺不滌玩愒改觀聽日有成歲有報矣以此<lb/>
<pb n="KR3k0050_WYG_085-5b"/>
　飾吏治而臣下尚安有不奮起事功者哉<lb/>
　　三途並用議<lb/>
　議曰所謂三途者進士也科貢也吏員也國初用人<lb/>
　有徴聘有經明行修有人才有賢良方正有才識兼<lb/>
　人有楷書有童子諸科其後率多罷廢承平以來專<lb/>
　用進士科貢吏員是三者初未嘗廢而邇者欲新天<lb/>
　下之吏治於科貢吏員之中稍加不次之擢故有三<lb/>
　途並用之說其實前此未嘗不並用也愚以為朝廷<lb/>
<pb n="KR3k0050_WYG_085-6a"/>
　欲收用人之實效於科貢吏員所宜加之意者當先<lb/>
　清其源而後其末流可治也今進士之與科貢皆出<lb/>
　學校皆用論經義論策試進士不中入國子為舉人<lb/>
　監生試舉人不中循年資而貢之入國子為歲貢監<lb/>
　生非若漢世賢良孝亷對策與博士弟子判然為二<lb/>
　其實一途而已然進士升於禮部為髙選舉人之下<lb/>
　第與歲貢國家亦不輕以待之故使之學於大學以<lb/>
　觀其成茍成矣雖任以進士之官可也今成均教養<lb/>
<pb n="KR3k0050_WYG_085-6b"/>
　之法不具獨令以資歴待選而已非復如古之舎法<lb/>
　此其科貢之源不清也吏員之在古本與士大夫無<lb/>
　别異迨後流品既分遂為異物士人不復肯詘辱於<lb/>
　此故本朝資格吏員崇者止於七品多用為掾幕監<lb/>
　當筦庫之職非保薦不得為州郡則吏道本不可與<lb/>
　儒者並然其始皆自藩憲衛府州縣府署置猶有前<lb/>
　代辟舉之遺法而今則自始為吏先責其輸納自提<lb/>
　控以下至于吏典但以所輸之貲第其出身之等差<lb/>
<pb n="KR3k0050_WYG_085-7a"/>
　此吏員之源未清也夫欲使舉貢之得人在於修大<lb/>
　學之法而科貢可用矣欲使掾幕監當管庫之得人<lb/>
　在於辟舉之舊而掾幕監當筦庫可矣然吏者止可<lb/>
　以循資如祖宗之制非得與科貢並也愚於貢猶有<lb/>
　說焉㑹試有甲乙榜盖乙榜即亦舉人之中試者特<lb/>
　限於欽定之制額故次之乙榜授以教職其實進士<lb/>
　無異今特以敗卷置乙榜而以乞恩者概與教職則<lb/>
　教官之選輕矣歲貢本以州縣之俊如徃年所謂選<lb/>
<pb n="KR3k0050_WYG_085-7b"/>
　貢者今不本洪武舊制而專累日月則歲貢無少俊<lb/>
　者可施以成均之教矣愚又怪夫今之未有以清其<lb/>
　源而壅其源者又不止也自納粟買馬穵運納級之<lb/>
　例日開吏道雜而多端官方所以日繆也而科貢吏<lb/>
　員皆由此而妨閼矣故欲振飭吏治莫若清其源而<lb/>
　無壅之凡此皆於格例之中修其廢壊耳於此二者<lb/>
　其源既清於格例已復其常而於其間簡其卓異加<lb/>
　不次之擢盖天下竒俊之士少而中庸之士多三者<lb/>
<pb n="KR3k0050_WYG_085-8a"/>
　之道先為其法以就天下中庸之士而精神運用獨<lb/>
　可於竒俊之士加於其法之外而不為法之所限此<lb/>
　其所以能鼓舞一世之人材也或曰子謂吏道不得<lb/>
　與先朝如尚書徐熈知府况鍾皆至顯用者何也曰<lb/>
　此又不可以吏之途論也盖先朝用人時取之常格<lb/>
　之外宋景濓一代文章之宗楊士竒三朝輔相之首<lb/>
　皆以布衣特起乃遂掌帝制典機宻豈謭謭於循途<lb/>
　者盖自古中世猶未嘗不事旁招俊乂博採聲望側<lb/>
<pb n="KR3k0050_WYG_085-8b"/>
　席幽人思皇多士今百餘年寥寥未之見而專以資<lb/>
　格進叙今亦頗苦其膠束伏隘而未能曠然也是以<lb/>
　思為三途並用之說愚以為非大破因循之論考國<lb/>
　家之故事追三代兩漢之髙踪以振作鼓舞一世之<lb/>
　人材恐不足以剗累世之宿弊而収用人之實効也<lb/>
　謹議前詔不及吏員此議不及薦舉兹兩存之以備<lb/>
　考嘉靖十年正月内吏部題為開讀事查得嘉靖九<lb/>
　年十一月二十三日奉詔書内一欵一天之立君本<lb/>
<pb n="KR3k0050_WYG_085-9a"/>
　以為民今天下之廣兆民之衆為人君者豈能人人<lb/>
　而加之惠哉惟在内外大小諸司得人任用而已我<lb/>
　祖宗朝雖定科舉歲貢之法猶為薦舉之例並列三<lb/>
　途自夫科舉之法重而尤以偏用進士為重而歲貢<lb/>
　之法遂輕薦舉之路已盡塞矣夫三途並用材無偏<lb/>
　重而人才有餘由是懷才抱德之士斯得顯於世非<lb/>
　特求之文詞之徒而已今舉人無九卿之望歲貢禁<lb/>
　方靣之陞田野絶保舉之路有一員缺必求進士出<lb/>
<pb n="KR3k0050_WYG_085-9b"/>
　身者斯得推補以致人尚浮詞不修實行甚至修於<lb/>
　家而壊於天子之庭欲求為上為德為下為民者率<lb/>
　未易得也今後着吏部禮部即便考求祖宗以來舊<lb/>
　典備細開具奏請定奪務要科舉歲貢薦舉三途<lb/>
　並用但有真才實德不拘資格一體不次擢用庶忠<lb/>
　義向風浮薄改行内外大小諸司各得其人以為惠<lb/>
　民致治之本欽此欽遵抄奉到部除科舉歲貢係禮<lb/>
　部掌行徑自具奏外查得𢎞治十九年天下各府州<lb/>
<pb n="KR3k0050_WYG_085-10a"/>
　縣每歲於所轄隅廂鄉都内㧞選容止端謹無過人<lb/>
　才一名申布政司考覈轉行按察司覈實有堪充歲<lb/>
　貢開坐考過詞語差人送部若有賢良方正及山林<lb/>
　巖穴隱逸之士并通曉經書儒士秀才孝亷俱各訪<lb/>
　求到官不拘名數差人送部永樂元年勅内外諸司<lb/>
　文職官員於羣臣百姓之中各舉所知懷才抱德堪<lb/>
　以任用者以聞洪熈元年令各處見任官於軍民中<lb/>
　薦舉行止亷能才堪守令經明行備可充教職者宣<lb/>
<pb n="KR3k0050_WYG_085-10b"/>
　德七年令各處有司保舉有文學才行卓然出衆之<lb/>
　士自三十五以上者俱送赴京師選用正統五年令<lb/>
　進士辦事一年監生歴事考中並坐監三年以上由<lb/>
　吏員授官曽歴兩考悉聽保舉景泰三年詔各處見<lb/>
　任官有屈在下僚文學才行之士隱於民間文官罷<lb/>
　職無贓犯而才學可用並聽在京四品以上在外撫<lb/>
　按方靣官并府州縣正官舉薦聽用成化二十三年<lb/>
　令軍民之中有懷才抱德堪為任用者許府州縣正<lb/>
<pb n="KR3k0050_WYG_085-11a"/>
　官推舉送吏部以憑覈實考用不許徇私濫舉𢎞治<lb/>
　十一年令山林隱逸之士有懷才抱德經明行修衆<lb/>
　所推服者許本府州縣正官保舉從撫按及布按二<lb/>
　司官覈實奏送吏部量才擢用如所舉不當保勘官<lb/>
　員一體㕘究及查永樂宣德正統景泰天順等年由<lb/>
　舉人陞任京堂者如俞山歴陞本部左侍郎吕震陞<lb/>
　禮部尚書鄭誠歴陞本部右侍郎陳諤歴陞順天府<lb/>
　尹鄧浩歴陞南京太僕寺少卿傅宗歴陞翰林院檢<lb/>
<pb n="KR3k0050_WYG_085-11b"/>
　討由監生陞任方靣者如尚廸張鵬歴任左布政李<lb/>
　浩袁昱歴陞左右參政荆璞宋徴歴陞左右參議華<lb/>
　嵩劉成歴陞按察司副使張善楊和歴陞按察司僉<lb/>
　事看得我朝祖宗求才圖治之法委的不限一途歲<lb/>
　貢不足則求之科目科目不足則又求之薦舉夫薦<lb/>
　舉者有人才則取之有孝亷則取之有儒士有秀士<lb/>
　則取之有賢良方正則取之有懷才抱德經明行修<lb/>
　則取之故薦舉一途比之科貢二途得才最廣三途<lb/>
<pb n="KR3k0050_WYG_085-12a"/>
　並用然後天下之人才得以乗時並進而野無遺賢<lb/>
　至其録用則又惟求才與位稱者用之初不論其出<lb/>
　身以為叙遷之地故當時號稱得人多係薦舉所出<lb/>
　奈何後來科目盛興進士一途日重于是薦舉之路<lb/>
　遂塞歲貢之法亦輕矣夫薦舉之途塞則山林之下<lb/>
　雖有賢士無由進用歲貢之法輕則貢之於禮部者<lb/>
　類多衰朽無用之人故當事凡遇京堂方面有缺其勢<lb/>
　不能他求只得取足於進士出身者用之伏詳詔㫖<lb/>
<pb n="KR3k0050_WYG_085-12b"/>
　所謂舉人無九卿之望歲貢禁方靣之陞田野絶保<lb/>
　舉之路大哉皇言切中用人偏重之弊合無查照洪<lb/>
　武永樂以來舊典并欽奉詔㫖行令天下各府州縣<lb/>
　正官保有懷才抱德或經明行修不干名利素為鄉<lb/>
　評許可伏在岩穴者悉聽所在有司即時薦舉從本<lb/>
　處廵撫廵按㑹同布按二司覈實然後送本部考驗<lb/>
　奏請量才擢用若有徇私濫舉聽本部與科道官紏<lb/>
　劾所舉之人後有犯賍罪者連坐舉主其舉人監生<lb/>
<pb n="KR3k0050_WYG_085-13a"/>
　見任官員果有才德出衆屢經廵撫廵按官論薦及<lb/>
　於本部查訪相同者不拘常格一體陞用京堂方靣<lb/>
　等官以勵其餘如此則取人之途既廣用才之法亦<lb/>
　均勞於求賢逸於得人而雍熈太和之治可計日而<lb/>
　成矣奉聖㫖是用賢圖治國家急務我祖宗朝三途<lb/>
　用人取之至廣俾才德者各稱其位故仁覃天下澤<lb/>
　被生民後來因專務科舉之學偏重進士之選以致<lb/>
　人尚浮辭不修實行蠧國害民者在在有之依部裏<lb/>
<pb n="KR3k0050_WYG_085-13b"/>
　既開具祖宗及累朝事例明白逐一遵照着實舉行<lb/>
　以後用人務要三途並進必求得人以稱朕用賢澤<lb/>
　民之意欽此<lb/>
　　公侯伯表總叙<lb/>
　封建古制也而莫詳於周周之天子僅稱王而其下<lb/>
　為公侯伯子男不能子男者為附庸其命則自九而<lb/>
　至五其别則有同姓有異姓而其封則以功德不以<lb/>
　親踈秦始并天下創尊為皇帝廢封建公侯無尺寸<lb/>
<pb n="KR3k0050_WYG_085-14a"/>
　之土而猶存侯爵為三等以待有功者列侯則如武<lb/>
　城通武之類倫侯則如建城武鄉之類皆有邑名而<lb/>
　不稱國下者則關中侯有封食而無邑名然皆金印<lb/>
　紫綬而列侯倫侯至位在丞相之上尊重者莫如李<lb/>
　斯九卿之見幸有大功者莫如蒙恬兄弟而皆不得<lb/>
　沾其封慎貴可畧推矣漢髙豁逹裂天下以王諸子<lb/>
　弟及大功臣而其次則因秦之舊為徹侯亦有關内<lb/>
　侯凡二等第功臣之為王雅非其意至白馬之誓而<lb/>
<pb n="KR3k0050_WYG_085-14b"/>
　獨侯國存武帝挾海宇鞭誅四夷不愛通侯之印以<lb/>
　待有功者雖尠細或見録天下之壤地不能侯而國<lb/>
　用則益侈于是苛為之禁以伺其過即尠細亦見削<lb/>
　而髙帝身與共創業之臣所餘無幾封拜日下而侯<lb/>
　國不日益漢地不少損自武帝而後封拜之典削亦<lb/>
　漸寡而終東西二京其制畧相仿彿中間雖以吕氏<lb/>
　之擅王與新莽之盗為公未幾輙罷自魏氏之末司<lb/>
　馬擅制始復為五等曰郡縣公侯伯曰縣子曰縣男<lb/>
<pb n="KR3k0050_WYG_085-15a"/>
　皆得稱開國金印紫綬而關内侯有不開國者顧反<lb/>
　居子男下晉氏以至齊梁陳皆因之若北魏之與北<lb/>
　齊皆崇設王爵以待勲舊而其更有功則别封郡公<lb/>
　侯或一人而儋三四爵然同姓異姓皆不得為國王<lb/>
　而郡縣公侯益卑矣後周宇文泰辭安定王遂以安<lb/>
　定公終其身而其子簒魏進封功臣晉趙等大國然<lb/>
　皆稱公而不王隋氏因之至唐而始定以子弟為親<lb/>
　王正一品其稍疏而有功者為郡王功臣之有功者<lb/>
<pb n="KR3k0050_WYG_085-15b"/>
　為國公皆從一品郡公以至侯伯子男則逓降焉如<lb/>
　趙公無忌梁公𤣥齡之類皆得世襲而它以恩賜者<lb/>
　或世與否自安祿山之為東平王遂毁周例而踰之<lb/>
　然中興以後王公之格益輕至有佩櫜鞬捧酒巵而<lb/>
　趨走於節度之庭者而封亦不復世矣宋興復唐初<lb/>
　之制以宗室之懿叙封王爵而其疎者與文武大臣<lb/>
　自國公而下至子男徃徃以推恩逓進徒以<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>其名<lb/>
　而已户不得言祿爵不得言世然猶斤斤守其制焉<lb/>
<pb n="KR3k0050_WYG_085-16a"/>
　自蔡京之公而國而公制紊矣童貫之為王而王制<lb/>
　除矣南渡以後所謂三者遂冐於宰執如檜如侂胄<lb/>
　如彌逺矣元承遼金之後王爵尤易即將相非勲德<lb/>
　可以一嚬唉而得之獨漢人至國公而止明興髙皇<lb/>
　帝之下建業草創未遑吳元年始拜功臣李善長徐<lb/>
　逹常遇春為國公而其他功臣之死勤事封疆者有<lb/>
　國郡公侯伯子男之贈然徃徃一徇元舊洪武三年<lb/>
　始大啟封建皇帝之子為親王親王之從庶子為郡<lb/>
<pb n="KR3k0050_WYG_085-16b"/>
　王而功臣則公侯伯三等有世襲有流爵罷子男不<lb/>
　置公侯位正一品上伯位正二品上朝服進賢官加<lb/>
　籠巾貂蟬世襲者領鐵劵流爵則否當是時封伯者<lb/>
　僅二人忠勤之祿僅當侯三之一誠意至不能當六<lb/>
　之一而其輕可知矣十年以後封束莞徽先祿遂與<lb/>
　侯等永樂初而始定居侯之下正一品之上其階勲<lb/>
　皆與侯等而伯益重矣凡公侯伯之任入則掌參五<lb/>
　府總六軍出則領將軍印為大帥督留都筦鑰轄曹<lb/>
<pb n="KR3k0050_WYG_085-17a"/>
　綱獨不得預九卿事大抵視一以下獨隆崇云<lb/>
　　髙帝功臣公侯伯表<lb/>
　余讀髙皇帝洪武之三年功令未嘗不三復而嘆也<lb/>
　曰嗚呼厚而裁則可久矣當是時封公者六人而魏<lb/>
　公功最大祿秩亦最重中山侯宿將也以一言之誖<lb/>
　而不獲公德慶侯鉅勲也以一事之紕而不獲公永<lb/>
　城封而貶東勝封而奪訓詞盖凜乎斧鉞焉夫孰敢<lb/>
　有恣睢而隕于法者然至安吉江夏臨川東平之類<lb/>
<pb n="KR3k0050_WYG_085-17b"/>
　抑其殱夷狼籍也三年而後續侯者獨西畨之役最<lb/>
　盛平雲南次之其它以舊封伯錯封然至藍氏之株<lb/>
　累而幾若掃矣夫以馮宋公傅頴公之雄而卒不免<lb/>
　死嫌謂其不蔽法也可諱之猶不為置後可嘆也太<lb/>
　史公言幽厲之後見于春秋尚書有唐虞之侯伯歴<lb/>
　三代千有餘載自全以蕃衛天子豈非篤于仁義奉<lb/>
　上法哉漢興功臣受封者百有餘人天下初定故大<lb/>
　城名都散亡户口可得而數者十二三是以大侯不<lb/>
<pb n="KR3k0050_WYG_085-18a"/>
　過萬家小者五六百户後數世民咸歸鄉里户益息<lb/>
　蕭曹絳灌之屬或至四萬小侯自倍富厚如之子孫<lb/>
　驕溢㤀其先淫僻至太初百年之間見侯五餘皆坐<lb/>
　法隕命亡國耗矣網亦少宻焉㫖哉所稱網少宻者<lb/>
　人主不睹其先得天下之所由是以輕視其功臣而<lb/>
　私利其土地人臣不睹其先國之所由是以易為慝<lb/>
　而難為守明之國邑薄不過再倍一公卿而已天子<lb/>
　無所利之然而至嘉靖百餘年之間初所封六公僅<lb/>
<pb n="KR3k0050_WYG_085-18b"/>
　一公在二十八侯其二侯進為公者亦絶而餘二十<lb/>
　六侯一里土乗駟之奉後封四公二十一侯二伯亦<lb/>
　僅西平武定在耳其故何也當是時天子紹明先世<lb/>
　之道慨然下明詔太宰大司馬追政故實収錄故鄂<lb/>
　國公遇春曹國公文忠衛國公愈信國公和後俱為<lb/>
　徹侯誠意伯基後仍為伯増其秩天下翕然歸厚焉<lb/>
　而一時奉行之臣不能推廣德意至使宋頴二公遂<lb/>
　不獲一比肩曹衛而李韓公廖德慶吳江隂靖海之<lb/>
<pb n="KR3k0050_WYG_085-19a"/>
　裔寥寥勒一命之澤將無望于後聖哉夫繼絶世舉<lb/>
　廢國天子所以懷諸侯也則自古記之矣夫豈欺我<lb/>
　故特紀之而表其興廢云<lb/>
　　永樂以後功臣公侯伯年表<lb/>
　文皇帝以建文之四年七月下京師即大位因其年<lb/>
　為洪武三十五年又二月制詔吏兵部差次從靖難<lb/>
　功臣遂封淇公等二公城陽等十三侯興安等十一<lb/>
　伯已又錄降附功増曹公歲祿封永春一侯忠誠等<lb/>
<pb n="KR3k0050_WYG_085-19b"/>
　三伯明年封駙馬都尉袁客等二侯遂追舊功封豊<lb/>
　城一侯寧陽等五伯三年復追舊功進封新城侯至<lb/>
　是靖難始究六年論平安南功進封新城西平二侯<lb/>
　皆為功増豐城侯雲陽伯祿各五百石已進清逺一<lb/>
　侯安逺建平二伯終文皇帝之世凡再大封至睿皇<lb/>
　帝之元年論奪門迎駕功進封武清侯為忠國公封<lb/>
　太平一侯興濟文安等四伯已又封武功一伯自是<lb/>
　終諸帝世僅一大封而其它破軍殺將戡亂僝工之<lb/>
<pb n="KR3k0050_WYG_085-20a"/>
　特封者不與焉鳴呼靖難諸將臣從藩邸起以一旅<lb/>
　之師彈丸之地出萬死者三載而安宗社于泰山之固<lb/>
　此其績誠巨然英主實在軍攻堅履危斷自神授又<lb/>
　大戰不過十餘所定軍府不過三四而已母論中山<lb/>
　開平其視曹衛宋潁而下抑何徑庭也定興之掃安<lb/>
　南固自偉亦何能超潁川之下滇蜀且久復失之今<lb/>
　髙帝之盟白馬指黄河而誓其功臣鮮有存者易世<lb/>
　而後所留僅如一綫區區萑苻之盜累級數十以至<lb/>
<pb n="KR3k0050_WYG_085-20b"/>
　百積封自伯而至侯遂有公者今胡以貂綿蟬聫也<lb/>
　以此况彼誠不可同年而語自孝宗而後執政者始<lb/>
　知愛守名爵不輕畀而不能無畏於首尾未暇一一<lb/>
　釐正之然至新建之取叛王不煩天子璽書不費太<lb/>
　倉水衡金錢縛之于股掌寧逺之摧東累積級至萬<lb/>
　餘其所遘敵固皆瑕然其績豈與它徹侯等而縉紳<lb/>
　大夫猶齗齗有後言者何也少所見多所怪故也又<lb/>
　陋而不習掌故余故表之以告夫司勲者<lb/>
<pb n="KR3k0050_WYG_085-21a"/>
　　内閣輔臣年表叙<lb/>
　内閣故翰林學士任也始髙皇帝渡江剪荆棘日不<lb/>
　暇給矣而稍從諸儒生受經而是時𢎞文學士基最<lb/>
　貴幸當帷中寄丞相以下亾敢望之已益勌焉上業<lb/>
　進學士承㫖同及濓濓又最幸得偕上坐起其職大<lb/>
　抵紀註言動備顧問云而上時時授以㫖使為詔草<lb/>
　濓獨多所當久之上傚宋益置華盖謹身文華武英<lb/>
　四文淵東閣二俱大學士秩正五品徴諸明經長者<lb/>
<pb n="KR3k0050_WYG_085-21b"/>
　以次代擢而㑹丞相惟庸敗析中書六之尚書寄天<lb/>
　下任而大學士稱近臣不為置僚屬亾所治天子方<lb/>
　自操威福亦亾所寄裁至文皇帝繼大位始即文淵<lb/>
　閣召侍講七人日入直左右已益親重上所與謀羣<lb/>
　臣甚秘稍遷至大學士歲時賚予同尚書矣仁宣朝<lb/>
　用太子經師恩累加至三孤益尊而宣皇帝右文遏<lb/>
　殺内柄無大小悉下大學士士竒等取報行而吏部<lb/>
　蹇義户部夏原吉以不時召得迭入省可六尚書事<lb/>
<pb n="KR3k0050_WYG_085-22a"/>
　與士竒均而大學士陳山等或鮮所關預豈無顓職<lb/>
　由上輕重裁耶論道之體創尊仁宣迨景及憲大權<lb/>
　始集今視之赫然眞相矣夫閣于禮至貴倨也視百<lb/>
　司乃無重相壓何以相稱焉其喜怒借上意故上不<lb/>
　嫌逼也威福間己意故下屏息也創白由六曹故難<lb/>
　不與也取以詔行故衆無敢訾也賢者當之不見跡<lb/>
　而治不肖者當之不及敗而亂此在人主擇矣<lb/>
　　公孤表<lb/>
<pb n="KR3k0050_WYG_085-22b"/>
　三公古官也自周公制為一代經典而係之曰太師<lb/>
　太傅太保曰三公少師少傅少保曰三孤又曰官不<lb/>
　必備唯其人盖坐而論道者其體誠重而其選誠不<lb/>
　易矣漢承秦制設丞相大夫以至九卿而罷三公不<lb/>
　復設至安漢公莽竊政始自為太傅而以虚名崇故<lb/>
　丞相孔光為太師東漢以後惟代置太傅一人踞三<lb/>
　公上而隆其秩曰上公至董卓竊政自相國拜太師<lb/>
　踞諸侯王上而幾成鼎革矣晉以避諱故改太師為<lb/>
<pb n="KR3k0050_WYG_085-23a"/>
　太宰然猶在丞相下大將軍大司馬大尉司徒司空<lb/>
　上江左以後自王導謝安外非宗屬尊貴者亦不及<lb/>
　而北魏之季太師與大丞相並加以待執國之臣北<lb/>
　齊因之太師與太宰並設而序遷太宰乃序遷左右<lb/>
　丞相則又舛矣宇文泰之執國始倣周官自為太師<lb/>
　大冡宰兼總五官之柄而宇文䕶因之其事雖美其<lb/>
　心則慝矣乃欲與三代比隆得哉自隋迨唐大抵以<lb/>
　太師太傅太保為三師曰上公而以太尉司徒司空<lb/>
<pb n="KR3k0050_WYG_085-23b"/>
　為三公而宋氏亦因之然三公不時置而所謂三師<lb/>
　者抑何寥寥也太師重矣乃有謂太尉次重寧與太<lb/>
　傅而不與太尉者宋徽宗政和定官制如以太宰易<lb/>
　左僕射少宰易右僕射為真宰相太師太傅太保為<lb/>
　三上公以少師少傅少保易太尉司徒司空為三孤<lb/>
　無職而有秩以隆宰執之資深績崇者南渡而後因<lb/>
　之元人得中土置公孤皆如故而益以太尉司徒司<lb/>
　空環衛之㣲與言色之昵合朝拜暮加不可勝紀明<lb/>
<pb n="KR3k0050_WYG_085-24a"/>
　興髙皇帝始釐正之罷太尉以下官而李韓公善長<lb/>
　徐魏公逹以舊德元勲為太師太傅亦無職事不置<lb/>
　掾屬防閤洪武十三年罷中書省采御史言欲特置<lb/>
　三公府竟不果而僅設四府官位尚書上聘耆儒自<lb/>
　布衣徑為之賜坐倡和分四時以示燮理之任而無<lb/>
　何復罷師傅之官自魏公薨韓公雉亦絶響矣將下<lb/>
　視博采鮮所當意所謂無其人則缺者耶建文永樂<lb/>
　代不置此官仁宗初即位謂羣臣皇祖考神聖無所<lb/>
<pb n="KR3k0050_WYG_085-24b"/>
　藉毗師傅即𦕈末何敢于是拜張英公輔太師沐黔<lb/>
　公晟太傅陳寧陽侯懋太保蹇吏部義自少保屢進<lb/>
　少傅至少師楊殿學士竒自少保進少傅夏户部原<lb/>
　吉進少保于是公孤之官備矣然以是寓美稱耳非<lb/>
　必有燮理之實也獨宣德三年詔太師輔少師義少<lb/>
　傅士竒少保元吉太子少傅榮俱輟所領從容謀議<lb/>
　以不時召對凡所游幸必從庶幾若真授矣而士竒<lb/>
　榮理閣務如故自是而後三公僅公侯伯而文臣限<lb/>
<pb n="KR3k0050_WYG_085-25a"/>
　三孤以為常嘉靖二年以太學士楊廷和一品滿十<lb/>
　二載且有定册功太傅四辭而止萬厯九年大學士<lb/>
　張居正一品滿十二載遂拜太傅其後病甚以遼左<lb/>
　功加太師不及拜縉紳聚而譁之以為非故典然而<lb/>
　嘉靖中加大同帥左都督周尚文錦衣帥左都督陸<lb/>
　炳武弁也其非故典尤甚而未有譁者何也夫燮理<lb/>
　責之紈袴論道以施乳臭即公侯伯奚取焉然則文<lb/>
　臣而加者非德嫓則譁非勣崇則譁非齒宿而資重<lb/>
<pb n="KR3k0050_WYG_085-25b"/>
　則譁以譁江陵可也夫四者備矣而譁不必也政和<lb/>
　之制有以太尉冠武階于義竊謂可取云<lb/>
　　東宫三師表<lb/>
　東宫三師古官也漢獨制太子太傅二千石至東漢<lb/>
　為中二千石少傅比二千石後亦為二千石魏晉以<lb/>
　還雖並設三師而徃徃不備官大約太師太傅太保<lb/>
　為一品下少師少傅少保為二品上髙帝初因勝國<lb/>
　之制自太師至賔客皆無所闕掌而詹事以下至于<lb/>
<pb n="KR3k0050_WYG_085-26a"/>
　坊局始實為宫臣然洪武元年丞相善長逹平章遇<lb/>
　春帶少師少傅少保右都督馮勝帶詹事平章廖<lb/>
　永忠趙鏞帶副詹事都督康茂才等帶左右率府<lb/>
　使副御史大夫湯和鄧愈帶左右諭德中丞劉基章<lb/>
　溢帶贊善大夫善長基溢理省臺幾事煩日不暇給<lb/>
　而逹遇春等諸大將帥征討之不遑然則以虚名被<lb/>
　之而已所日授經者宋濓軰耳洪武二十二年公馮<lb/>
　勝傅友德領太師公藍玉李景隆領太傅公常昇侯<lb/>
<pb n="KR3k0050_WYG_085-26b"/>
　孫恪領太保而尚書詹徽兼少保尚書楊靖領賔客<lb/>
　亦不聞有關掌永樂初以公李景隆丘福領太師朱<lb/>
　能領太傅尚書蹇義金忠侍郎墨麟領少傅事而學<lb/>
　士解縉等七人皆兼坊學士庶子諭德中允等官顧<lb/>
　獨僧姚廣孝專為太子少師㑹上狩北京廣孝與義<lb/>
　忠麟留輔太子學士楊士竒亦以諭德輟閣務輔太<lb/>
　子而自是以後三師至賔客乃為虚銜以待文武臣<lb/>
　之資重或有功者然三師視三孤三少在尚書上賔<lb/>
<pb n="KR3k0050_WYG_085-27a"/>
　客在侍郎上故為表之使有考焉<lb/>
　　翰林諸學士表<lb/>
　學士非古官其職初散寓於中秘諸省至唐文皇開<lb/>
　天䇿府而始有學士之目武后中復置北門學士間<lb/>
　以親暱充之如漢鴻都而加重其後至德宗朝始定<lb/>
　設學士繫衘于翰林與中書舎人對掌内外制然無<lb/>
　定品徃徃寄祿於他官其資重者至散騎諫議而淺<lb/>
　者僅拾遺參軍尚不能與舎人埒獨其長一人最貴<lb/>
<pb n="KR3k0050_WYG_085-27b"/>
　曰承㫖徃徃竟拜宰相其次亦不失三師觀察卿監<lb/>
　至宋一切因之而益加重然不為定品如故元豐制<lb/>
　行自是稍有恒秩元之初興定學士承㫖正三品學<lb/>
　士以下逓降有差其後進承㫖為從一品視中書平<lb/>
　章政事學士視左右丞髙祖初下江南庶事草創有<lb/>
　所聘擢以備顧問而已吳元年五月始置院學士正<lb/>
　三品侍講讀學士正四品直學士正五品修撰典簿<lb/>
　正七品編修正八品洪武二年正月定學士承㫖正<lb/>
<pb n="KR3k0050_WYG_085-28a"/>
　三品學士從三品侍講學士正四品侍讀學士正五<lb/>
　品典簿正七品待制從五品修撰正六品應奉正七<lb/>
　品編修正八品典簿從八品九年閏九月詔承㫖與<lb/>
　六部尚書同然班在其上十四年罷承㫖直學士待<lb/>
　制應奉檢閱典簿十八年三月始定置學士一人正<lb/>
　五品侍讀講學士各二人從五品孔目為首領一人<lb/>
　未入流侍讀侍講各二人從六品五經博士五人正<lb/>
　八品典簿二人從八品侍書二人正九品待詔六人<lb/>
<pb n="KR3k0050_WYG_085-28b"/>
　從九品皆稱屬又修撰三人從六品編修四人正七<lb/>
　品檢討四人從七品别為史官亦係屬焉是歲侍讀<lb/>
　始列侍講前建文初大有所更制然于職分無損益<lb/>
　永樂初仍髙帝舊尋擢史官解縉而下七人入内閣<lb/>
　預機宻典綸綍然自學士王景卒解縉胡廣楊榮軰<lb/>
　猶相繼領院篆洪熈之歳大學士士竒驟遷至三孤<lb/>
　踞六曹上遂不復領院矣第文淵内署與諸曹異文<lb/>
　移徃復猶以翰林行之今雖稍稍變革而猶有一二<lb/>
<pb n="KR3k0050_WYG_085-29a"/>
　存者如史成焚草中貴傳㫖猶傳大學士為翰林學<lb/>
　士翰林公署中左設大學士三座學士一座而講讀<lb/>
　學士東西對列是也學士秩雖卑而職與内閣通故<lb/>
　係其姓名于後<lb/>
　　六部尚書表<lb/>
　尚書非周官也自秦寄國事于丞相而内庭有尚書<lb/>
　其為令丞不可攷但其職惟以通章奏而已漢興至<lb/>
　武帝而始削丞相權躬自攬斷而中書令以㕘尚書<lb/>
<pb n="KR3k0050_WYG_085-29b"/>
　至臨崩而始命大將軍霍光領尚書事裁斷萬幾可<lb/>
　否保䕶萬乗兼馭宫禁而九卿將軍守相所諮白不<lb/>
　之丞相而之大將軍富平繼之稍自抑絀至大將軍<lb/>
　王鳯而復修光故事權至侔人主丞相取充位而已<lb/>
　成帝始置尚書令各一人尚書四人凡四曹曰常侍<lb/>
　曹二千石曹民曹客曹後又益四直三公曹是為五<lb/>
　曹然不過一大將軍掾屬而已後漢光武不以政委<lb/>
　三公天下章疏皆尚書與人主㕘决乃下三府而至<lb/>
<pb n="KR3k0050_WYG_085-30a"/>
　孝明以後天子初即位輙置錄尚書事以太傅居之<lb/>
　或以太尉參之然時置時罷而令僕射及尚書號八<lb/>
　座其可否庶務即今之内閣而案考功法詰責公卿<lb/>
　又有今所不敢望者然令秩不過千石僕射公百石<lb/>
　銅印墨綬令以久次始得為郡守用望遷九卿而尚<lb/>
　書至有補大縣令者以故委寄雖重而不敢萌肆心<lb/>
　至魏晉時令僕不出為他官徃徃逕為三公如山濤<lb/>
　衛瓘或領開府如荀朂而居端揆自命矣魏分尚書<lb/>
<pb n="KR3k0050_WYG_085-30b"/>
　五曰吏部左民客曹五兵度支晉分為六曰吏部五<lb/>
　兵客曹駕部屯田支度而尚書始以其職入衘矣渡<lb/>
　江後改為吏部祠部五兵左民度支凡五歴宋齊梁<lb/>
　陳又加都官為六當是時六尚書雖分寄省事于令<lb/>
　僕不稱屬而吏部尤重沿至北齊周隋有錄公則録<lb/>
　為真相而令僕為參執無録公則令為真相而僕射<lb/>
　為參執無令則僕射真相矣而中書主奉行門下主<lb/>
　封駁與尚書省次體而為參執唐自太宗為尚書令<lb/>
<pb n="KR3k0050_WYG_085-31a"/>
　遂罷令不復置而至髙宗以後左右僕射為左右丞<lb/>
　相姑美其名以為侍中中書令優老之階而歸重文<lb/>
　武二憲其後遂以中書令為右相兼文部尚書而李<lb/>
　林甫楊國忠居之左相兼武部尚書而李適之陳希<lb/>
　烈居之尚書之重盖未有甚於此時而左相武部其<lb/>
　權寄不能右相文部之士二亦人主為之低昻耳至<lb/>
　德以後侍中中書令復以重故為勲臣加秩而二侍<lb/>
　郎同平章事為真相資望之深重亦有至中令侍中<lb/>
<pb n="KR3k0050_WYG_085-31b"/>
　者其左右僕射或以為加秩或以優資大抵省事非<lb/>
　關係天下大計而六尚書亦因之矣宋初以至元豐<lb/>
　政和淳熈宰執之更改不常而六尚書之係尚書省<lb/>
　如故元制中書省令丞相平章左右丞參政以釐天<lb/>
　下之務而吏户禮兵刑工六尚書為曹官率屬分職<lb/>
　其尚書省遇理財則以權幸臣為之徃徃奪中書柄<lb/>
　然不數歲輙革而以尚書部𨽻中書省于職名頗不<lb/>
　維矣明髙皇帝下江南即置行中書省自頒之即吳<lb/>
<pb n="KR3k0050_WYG_085-32a"/>
　王位改置中書省而于六尚書勢不遑設洪武元年<lb/>
　始備六尚書皆正三品而侍郎正四品郎中以下品<lb/>
　秩有差而皆𨽻中書省一仍元舊獨戸部事煩設三<lb/>
　四科尚書尋亦罷十三年丞相胡惟庸以專擅蒙蔽<lb/>
　誅分其職于吏户禮刑工兵部分五大都督府為五<lb/>
　而攝其樞要于兵部陞尚書正二品左右侍郎正三<lb/>
　品雖並稱政府而名位不極事權不專天子之威福<lb/>
　無下移盖隱然周世六官之媺而獨冡宰不制國用<lb/>
<pb n="KR3k0050_WYG_085-32b"/>
　司徒不掌政邦教以此小異耳建文之主歸重左班<lb/>
　以故進尚書正一品増設侍中正一品侍郎品如故<lb/>
　欲以踞五都督之上而權輕位崇遷拜太驟識者以<lb/>
　為未然至文皇即大位而悉從洪武之舊矣是時改<lb/>
　北平故燕國為北京設刑部尚書以總布按二司事<lb/>
　行都督府總都司永樂上狩北京討不庭經畧定鼎<lb/>
　之日雖備行在九卿印以從然皇太子以元良監國<lb/>
　大小庶務悉以委之唯封爵大辟及除拜三品文武<lb/>
<pb n="KR3k0050_WYG_085-33a"/>
　職六科都給事中以聞而户部主糧餉兵部主軍旅<lb/>
　禮部主朝議始以行在尚書夏元吉方賔吕震扈從<lb/>
　而九卿印務徃徃令原吉兼攝是時六部政本猶在<lb/>
　南十七年而皇太子歸青宫以皇太孫留守南京六<lb/>
　部政悉移而北十八年行在六部落行在字諸九卿<lb/>
　大小省署之留皆稱南京洪熈元年天子留意豐鎬<lb/>
　諸九卿大小之在南者皆落南京字而六部復稱行<lb/>
　在宣德三年始定如永樂𢎞正以還内閣日益重而<lb/>
<pb n="KR3k0050_WYG_085-33b"/>
　六尚書日益輕然老臣勲業稍重加三孤東宫三師<lb/>
　共吏兵之長猶能與之抗而至分宜之得政則若外<lb/>
　藏矣江陵之當國則若曹郎矣嗚呼人主不可以太阿<lb/>
　授人哉余因攷六尚書姓名自永樂四年而後十七<lb/>
　年而前其在南北者皆列之本部十七年而後在南<lb/>
　者始列之南京盖以政本為重故也<lb/>
　　都察院左右都御史表<lb/>
　都察院古御史府也自周官御史掌贊善授法令秦<lb/>
<pb n="KR3k0050_WYG_085-34a"/>
　人因之自漢益重置大夫以貳丞相銀印青綬位上<lb/>
　卿于萬機無所不參攝每丞相闕則大夫以次選代<lb/>
　成哀之際遂為大司空與丞相大司馬俱封侯位三<lb/>
　公金印紫綬後雖旋復旋改而建武以還遂定與太<lb/>
　尉司徒仍三公故鼎足承君矣當御史大夫有中丞<lb/>
　二在内則掌蘭臺秘書受公卿奏事舉劾按章外則督<lb/>
　部刺史與丞相司直司𨽻校尉察舉非法自大司空<lb/>
　設而中丞廢獻帝時尊權將曹操并太尉司徒于<lb/>
<pb n="KR3k0050_WYG_085-34b"/>
　丞相俾任之而郄慮以御史大夫為之副然不復置<lb/>
　中丞至魏黄初建司空官仍罷大夫不置而歴晉宋<lb/>
　南北朝以至北齊後周别設中丞主臺事而御史府<lb/>
　自是稱臺矣後魏以至北齊改中丞為中尉最號雄<lb/>
　峻若李彪崔暹之類紏按貴戚威行朝省瑯琊帝子<lb/>
　之尊尚假赤棒之威以自張餘可推也隋始復置大<lb/>
　夫罷中丞唐初亦因之有以其官為大司憲者以臺<lb/>
　為正肅者而職任如故開元之際復為御史臺而大<lb/>
<pb n="KR3k0050_WYG_085-35a"/>
　夫與中丞不並設其職俱以振綱紀察奸弊中丞秩<lb/>
　雖卑大夫而雄峻過之至有逕入相者宋初有中丞<lb/>
　而無大夫其屬有侍御史監察裏行知雜之類大約<lb/>
　三司使學士承㫖以為班知諫院司諫正言以為表<lb/>
　裏參知樞副承郎僉院以階進監司牧守以待退至<lb/>
　元而尤重其任設大夫從一品中丞二品侍御史從<lb/>
　二品治書侍御史正三品皆為長官當是時扎雅圖<lb/>
　帝有恒言中書省樞宻院吾左右手也御史臺治吾<lb/>
<pb n="KR3k0050_WYG_085-35b"/>
　左右病者也㫖矣明興其初制一循元舊當是時左<lb/>
　右大夫湯和鄧愈數膺斧鉞寄外出而中丞劉基章<lb/>
　溢理臺事其後汪廣洋陳寧軰俱遷大夫洪武十<lb/>
　三年胡氏之事發而御史臺僅設左右中丞俱正二<lb/>
　品侍御史正四品而已十四年始改為都察院然僅<lb/>
　正七品其官有御史而無都御史十六年仍為正三<lb/>
　品明年為正二品于是定設左右都御史正二品左<lb/>
　右副都御史正三品左右僉都御史正四品職紏劾<lb/>
<pb n="KR3k0050_WYG_085-36a"/>
　官邪申辨寃抑而所屬御史分為十三道御史廵按<lb/>
　以至它公委出則奏請還則考績然御史獨不係都<lb/>
　察以示相得紏察之意建文初改為御史府都御史<lb/>
　一員左右副都御史各一員品如故故十三道御史<lb/>
　曰左右兩院監察御史永樂鼎革悉復洪武之制其<lb/>
　後移都察院于北京而留者曰南京都察院畧如六<lb/>
　部矣其以左右都御史而下總督提督㕘贊撫各鎮<lb/>
　者初自本院出曰公差事或得代則回理院事其後<lb/>
<pb n="KR3k0050_WYG_085-36b"/>
　不勝多則徃徃自部佐卿寺藩臬遷轉亦不復歸院<lb/>
　以為衆御史大夫中丞左右都御史及左右都御史<lb/>
　出鎮者<lb/>
　　總督陜西三邊都御史年表<lb/>
　髙皇帝初中山武寧王逹等下陜西遂悉平甘肅寧<lb/>
　夏諸鎮秦慶肅三公鎮之而侯伯都督耿秉文等理<lb/>
　兵政間命宋潁諸國公一按閱操練而已永樂始命<lb/>
　寧陽侯陳懋西寧侯宋晟鎮寧夏寧逺侯何福等鎮<lb/>
<pb n="KR3k0050_WYG_085-37a"/>
　甘肅而文臣不過分理文移治糧餉而已正統初西<lb/>
　邊弗靖始命兵部尚書王驥提督諸軍踞總兵官任<lb/>
　禮蔣貴上討平而陜西右都御史王文陳鑑分歲鎮<lb/>
　守然實未嘗合三鎮而歸一總督也成化初滿政據<lb/>
　石城叛詔左副都御史項忠總全陜三邊兵討之已<lb/>
　詔右都御史王越右副都御史馬文升總兵如之然<lb/>
　有事而置事已則革不為恒也𢎞治十年始起王越<lb/>
　以太子太保左都御史總制禦火篩十一年二十五<lb/>
<pb n="KR3k0050_WYG_085-37b"/>
　年秦紘以户部尚書守如越自是定矣嘉靖十九年<lb/>
　避制字改總督<lb/>
　　總督兩廣軍務年表<lb/>
　洪武元年師未下廣東西命永嘉侯朱亮祖出鎮廣<lb/>
　永樂中廣西則都督韓觀山雲侯柳溥相繼為大帥<lb/>
　得專征及誅賞獨有文臣督攝之寄至正統十四年<lb/>
　苖㓂蝟起廣東則命侍郎掲稽廣西則命侍郎李棠<lb/>
　各廵撫之然二廣地勢犬牙賊東西豕突來徃叵測<lb/>
<pb n="KR3k0050_WYG_085-38a"/>
　而武臣自守便利不相䇿應天子用兵部尚書于謙<lb/>
　言命太子太保左都御史王翺總督兩廣軍務總兵<lb/>
　以下悉聽節制一切便宜從事然事已即歸不恒設<lb/>
　馬昻再以提督至葉盛以成化元年復命都督趙輔<lb/>
　帥大兵討之陞浙江參政韓雍為僉都御史贊理軍<lb/>
　務然于制書特重雍既平㓂遂命總軍務兼理廵撫<lb/>
　久之雍以兩廣土地廣逺恐餘孽復生重貽邉患請<lb/>
　于朝願得文武大臣分理其事上命副都陳濓撫廣<lb/>
<pb n="KR3k0050_WYG_085-38b"/>
　東僉都張鵬撫廣西而雍專治軍尋以憂去五年復<lb/>
　起雍以右都御史總督兼廵撫于梧州開設總府居<lb/>
　中調度兩廣副總兵㕘將而下悉聽節制而兩廣廵<lb/>
　撫不復設仍統于總督正德十一年改都督為提督<lb/>
　嘉靖四十五年因廣東㓂發遥制不便兵部題准總<lb/>
　督軍務止撫廣西于廣東另設廵撫至隆慶四年改<lb/>
　總督閩廣兼理糧餉廵撫廣東于廣西另設廵撫<lb/>
　　南京守備恊同㕘贊大臣年表<lb/>
<pb n="KR3k0050_WYG_085-39a"/>
　永樂中皇太子監國南都府部大小諸臣六軍按堵<lb/>
　如故自二十二年皇太子即位為仁宗亡何晏駕皇<lb/>
　太子來自南都即位是為宣宗始制詔太監鄭和王<lb/>
　瑾總下西洋及留水陸兵馬與駙馬都尉沐琮襄城<lb/>
　伯李隆同督守備于是和等稱内守備琮等稱外守<lb/>
　備而亡何琮罷隆專督守備久之以南京户部尚書<lb/>
　黄福㕘贊機務參贊所理專外守備亦時與内守備<lb/>
　㕘盖位差亞而權實重今列外守備㕘贊諸公于左<lb/>
<pb n="KR3k0050_WYG_085-39b"/>
　　總督河運兼廵撫鳯陽等處都御史年表<lb/>
　太祖有天下漕東南粟于海以營遼東五年屬靖海<lb/>
　侯吳禎復卒乃遣都朱夀張赫領之二十年冬十月<lb/>
　享太廟封夀舳艫侯赫航海侯又嘗建漕運使尋罷<lb/>
　成祖始命平江伯陳瑄治漕河内地贍北京景泰二<lb/>
　年特命都御史王竑總督與總兵㕘將同理其事尋<lb/>
　令淮陽廬鳯四府徐和滁三州屬竑廵撫兼督常盈<lb/>
　倉以淮為治所至成化八年改廵撫總漕各設一員<lb/>
<pb n="KR3k0050_WYG_085-40a"/>
　明年復舊正德十三年又各設一員十六年復嘉靖<lb/>
　三十六年又改各設一員四十年復廵撫自永樂十<lb/>
　九年吏部尚書蹇義廵行南畿考察官吏至宣德五<lb/>
　年始命刑部右侍郎曹𢎞廵撫正統八年又命工部<lb/>
　右侍郎廵撫十三年又命刑部右侍郎薛希璉吏部<lb/>
　尚書趙新相繼廵撫然未奉命故另列表首今詳漕<lb/>
　臣年表于後其行實見于事紀其勲德茂著者表為<lb/>
　列傳若奉勅清理田地賑濟饑民并考察官吏有事<lb/>
<pb n="KR3k0050_WYG_085-40b"/>
　准甸不可以類附者亦另列于後云<lb/>
　　國子祭酒年表<lb/>
　國子監古太學也祭酒古宴賔之尊長者先舉酒而<lb/>
　酹地者也博士有之郡邑三老亦有之至晉而始以<lb/>
　祭酒屬國子遂為諸生師髙皇帝因元之舊不廢其<lb/>
　僚有司業監丞博士助教典簿正學學錄掌饌之類<lb/>
　祭酒正四品尋降秩為從四品以鳯陽為中都亦置<lb/>
　國子祭酒未幾革永樂間都北京設國子監其國子<lb/>
<pb n="KR3k0050_WYG_085-41a"/>
　監冠以南京國朝官職事宜問辯<lb/>
　　三省<lb/>
　問三省者漢以下之制得失互制之法可行于後世<lb/>
　天子不能以一人治天下尚書省奉行之不可無也<lb/>
　繼世貴養不能勞悉萬機中書省造命之不可無也<lb/>
　獨任易流則門下省審駁之不可無也今日之事可<lb/>
　與同之否曰三省之意古與今大畧相同但前代都<lb/>
　未盡善中書尚書官尊得門下省相為持衡惟漢武<lb/>
<pb n="KR3k0050_WYG_085-41b"/>
　宣以任宦者弊於襲成帝以更士人弊於輕晉宋而<lb/>
　來以屬相臣弊於合光武事歸臺閣則繼之者弊於<lb/>
　尚書任重魏置秘書令監典尚書奏事則中書宻勿<lb/>
　弊於尚書疏逺東晉南北朝天子以侍中常在左右<lb/>
　弊於權歸門下唐武德中門下省署政事堂開元後<lb/>
　移政事堂於中書省皆先議同而後行之宋宰相兼<lb/>
　統三省以三省為空官元以中書省為都省弊於和<lb/>
　光而無建白吕公著司馬光請三省合班奏事分省<lb/>
<pb n="KR3k0050_WYG_085-42a"/>
　行事議者謂既同進呈不應自駁已行之命盖無補<lb/>
　於事也宋宰相權合三省所籍後省給舎尚存㕘復<lb/>
　之意元豊制則以給舎為宰相屬官由是風采蔑聞<lb/>
　矣我朝太祖深識此意重六科封駁與天子抗議而<lb/>
　特卑其衘超越前古之見其一洗諸弊者乎<lb/>
　　入閣<lb/>
　考之漢朝凢為賢相俱由郡守考之宋制凡為宰相<lb/>
　須歴州郡盖取其知閭閻之困苦與人情之練逹也<lb/>
<pb n="KR3k0050_WYG_085-42b"/>
　我朝若薛瑄入閣則由御史李賢入閣則由主事皆<lb/>
　為一時名臣大學士楊一清亦由巡撫而轉吏部選入<lb/>
　閣矣是誠立賢無方善能變通者也乞議為定制永<lb/>
　世遵行可焉<lb/>
　　師保<lb/>
　問師保加官自三代而上且然盖古之道乎由今以<lb/>
　觀若綴旒然徒以為華也則奈何曰世之議者謂三<lb/>
　公三少之不當立則哂然以為不考古甚矣古三代<lb/>
<pb n="KR3k0050_WYG_085-43a"/>
　之英三公論道三孤貳公𢎞化盖天子不可無師故<lb/>
　歴代因之似矣而孰知其為責也格人主之非必司<lb/>
　萬化之原無案牘以為託者乎是以周官不列衘司<lb/>
　冦詢萬民位槐棘司士掌治朝儀位太僕掌復逆不<lb/>
　過備顧問習聞國議論道不論政與後世師傅保異<lb/>
　耳夫尊之以道則不常授之以事今大臣總有朝廷<lb/>
　機務復以師禮致隆如其實師之則宷寮稽覈之典<lb/>
　或疏如繫之以空名則其建是官亦徒也太祖的知<lb/>
<pb n="KR3k0050_WYG_085-43b"/>
　此意未嘗有師保加秩太宗深識太祖之心至洪熈<lb/>
　朝始加張輔為太師楊士竒為少保進少傅楊榮為<lb/>
　太子少傅進少保後三楊皆進少師又夏元吉蹇義<lb/>
　黄福亦加師保景泰間以易儲事文武大臣各進師<lb/>
　保之衘天順初悉革罷天順五年曹欽及李賢幾被<lb/>
　害獨加太子少保成化初復加少保吏部尚書王翺<lb/>
　加太子太保其後或以考滿加或以論功加漸無制<lb/>
　矣故以道德為王者師官不必備惟其人乃借為酬<lb/>
<pb n="KR3k0050_WYG_085-44a"/>
　恩榮資之賫不惟溷王者不僭之賞抑所以長臣子<lb/>
　自恣之心至於身殁濫為贈典則尤其無謂者矣<lb/>
　　内閣<lb/>
　問本朝内閣票㫖太祖太宗未有也然繼體之君貴<lb/>
　養萬幾之勞似須有代之者而絲綸之寄權局攸歸<lb/>
　復與相體無異則太祖禁立相之嚴恐於此焉閡矣<lb/>
　設加情於内閣之臣則欲通閭闔者乃釁端焉奄監<lb/>
　是重有不宜可乎敢質其所由來與可通於萬世盖<lb/>
<pb n="KR3k0050_WYG_085-44b"/>
　奚從而便曰永樂初建内閣於東閣門内取翰林解<lb/>
　縉等七人在閣辦事止以備顧問官衘學士而已終<lb/>
　永樂之世楊士竒楊榮官止五品是時尚沿太祖之<lb/>
　意欲卑其衘以殺其勢至仁宗朝其意漸失一在閣<lb/>
　資深又東宫誼厚勢難久滯乃陞楊士竒為禮部侍<lb/>
　郎尋加少保轉少傅兼華盖殿大學士楊榮為太常<lb/>
　鄉進太子少傅兼謹身殿大學士楊溥為太常卿兼<lb/>
　翰林學士此三楊特恩破格之始也後楊榮陞尚書<lb/>
<pb n="KR3k0050_WYG_085-45a"/>
　授以工部盖不欲以兼官壓六卿之上楊溥丁憂起<lb/>
　復不入閣宣德間因九年考滿陞禮部尚書至英宗<lb/>
　時復命入閣故宣德以前内閣與外九卿為平交執<lb/>
　禮持法不相顧忌宣德以後三楊眷重漸柄朝政英<lb/>
　宗以九歲登極事凡啟太后太后避專令内閣議行<lb/>
　此内閣票㫖之所由始也然三楊權在不妄用及楊<lb/>
　榮卒於正統五年楊士竒卒於正統九年楊溥卒於<lb/>
　正統十一年則漸改於其舊及景泰易儲之後雖天<lb/>
<pb n="KR3k0050_WYG_085-45b"/>
　子亦藉内閣以為已用但其官品如蕭鎡江淵許彬<lb/>
　王一寧商輅等皆不脫學士之衘天順初李賢始以<lb/>
　兵部侍郎陞吏部尚書兼翰林學士入閣薛瑄由大<lb/>
　理卿陞禮部侍郎兼翰林學士入閣成化𢎞治多由<lb/>
　侍郎陞尚書入閣若先陞尚書則無入閣之命至正<lb/>
　德初劉瑾亂政其黨焦芳直以吏部尚書入閣盖以<lb/>
　外寮之首而入主中秘之權然亦隂執其柄至張孚<lb/>
　敬則直以相體自尊危坐諸卿之上而名委之張雖<lb/>
<pb n="KR3k0050_WYG_085-46a"/>
　好髙不懼絶利一源乃其具美以後則廣容奔競鈐<lb/>
　攬百司典内則禍福響應漁外則餽將鱗集有不可<lb/>
　勝言者矣<lb/>
　　天官冡宰<lb/>
　問周禮天官卿總五官庶職如錢榖供御悉屬其掌<lb/>
　理不幾於𤨏屑非易簡之道乎然今日之事何以不<lb/>
　然曰周冡宰之職只稽覈百官而出之法敷布于正<lb/>
　月之吉廢置于歲終之㑹只大計於三年之誅賞豈<lb/>
<pb n="KR3k0050_WYG_085-46b"/>
　屑屑八法八則八柄八綂九式九職九貢九兩之親<lb/>
　理耶彼其所有事在建牧立監設參傅伍之類定其<lb/>
　銓注以考課要其功罪其贊治聽朝及戒祀贊至不<lb/>
　過具百官之長非其所專業也今之職掌大畧相似<lb/>
　惟計覈疏宻為不同及内政不相關逈異耳<lb/>
　　銓司<lb/>
　問銓司缺少每病壅滯奈何曰覈今仕板京堂官約<lb/>
　一百二十餘京司官約五百方靣官約四百進士候<lb/>
<pb n="KR3k0050_WYG_085-47a"/>
　選者三年約三百進士為州縣正府佐及舉人官可<lb/>
　陞京司約二百三年之間以進士候選者進士為州<lb/>
　縣府佐者舉人官可陞京司者共計五百以陞京司<lb/>
　五百之缺京司之五百以陞方靣之四百及羡餘以<lb/>
　補京堂方靣之四百合京司羡餘共以京堂綂共約<lb/>
　一千五百員三年之内續益進士三百舉人約陞京<lb/>
　司者少許歲准其益數計合消一百餘員以一千五<lb/>
　百人歲得廢黜亾故百餘消息之數亦自然之勢也<lb/>
<pb n="KR3k0050_WYG_085-47b"/>
　而銓司復慮才湧而官無以居之乃不為久任長便<lb/>
　之法或數轉以申私或巧排以騰缺或添註増設以<lb/>
　疏通而士無固志雖欲痛裁奔競其庸得乎哉<lb/>
　　臺省<lb/>
　今之弊官不久任國初臺省不甚通如御史陞按察<lb/>
　僉副或徑陞使使久則入為左右副都則左右副僉<lb/>
　則左右僉如知府久則陞左右布政使或參左右使<lb/>
　久則入為部侍郎尚書等如此則法吏敢持繩紏之<lb/>
<pb n="KR3k0050_WYG_085-48a"/>
　權民吏無不更事之嫌今臺省既大相通融而任又<lb/>
　弗久也盖官非良久必敗故今之官利數遷往往夤<lb/>
　縁求速故私奸易規避大事又徃來途路迎送麋費<lb/>
　甚者一官至民不知姓名去矣猶過客也今又為小<lb/>
　轉法如知府轉按察副使按察僉事轉㕘議等或年<lb/>
　資未應轉又為更調法如此府調彼府此縣調彼縣<lb/>
　此臬調彼臬此省調彼省等甚者廵撫都御史亦調<lb/>
　法愈巧而官愈廢故曰今弊<lb/>
<pb n="KR3k0050_WYG_085-48b"/>
　　翰林<lb/>
　問吳元年置翰林院開禮樂二局洪武初局廢已而<lb/>
　設學士承㫖侍講侍讀直等學士及典簿待制修撰<lb/>
　應奉編修典籍檢閲官洪武十四革承㫖直學士待制<lb/>
　應奉檢閱典簿又設孔目五經博士侍書待詔檢討<lb/>
　至十八年定學士侍讀侍講學士為正官孔目為首<lb/>
　領官經博士典籍侍書待詔為屬官編修修撰檢討<lb/>
　為史官又有秘書監𢎞文館起居注亦皆革先是十<lb/>
<pb n="KR3k0050_WYG_085-49a"/>
　五年倣宋制設華盖武英文華殿文淵殿東閣大學<lb/>
　士後先創革必有說乎曰髙皇帝初定東南首召陶<lb/>
　安為學士制度儀章悉安所議是時宋升詹同宋濓魏<lb/>
　觀劉三吾葛鈞皆有藉焉洪武初典禮肇修局且廢<lb/>
　制誥記史藝翰有國之首翰乃立諸員而總以學士<lb/>
　為提綱學士文學之成者以之侍其讀侍其講以親<lb/>
　其所御其考經執籍執書應詔更以供其所役編焉<lb/>
　撰焉檢覈焉以記其所行此建置之周也中間謂其<lb/>
<pb n="KR3k0050_WYG_085-49b"/>
　繁而革之亦各有指殿閣之沿於古即承㫖學士直<lb/>
　學士之職也制應奉即知制誥之事也檢閱即檢討<lb/>
　之官也秘書監即典籍之司也起居注即史官之業<lb/>
　也𢎞文館即五經博士之屬也盖廢置有因典司無<lb/>
　缺而設立甚明其後不就列陳力典宻非奉直原司<lb/>
　制誥非承㫖舊意修書非史官故業撰著非學士本<lb/>
　色或非昔之舊矣<lb/>
　　官僚<lb/>
<pb n="KR3k0050_WYG_085-50a"/>
　問願聞官僚建置曰國朝東宫官屬洪武二十五年<lb/>
　以詹事院為府左右春坊司經局悉屬焉二十九年<lb/>
　増設清紀郎司諫通事舎人大要以輔導侍從為職<lb/>
　盖預養皇德雅意墳史輯頥性情前代設五率十府<lb/>
　掌兵仗羽衛洪武初沿古亦設左右率府尋罷夫東<lb/>
　宫不在防禦衛則廢置之由其輕重太祖已深識之<lb/>
　洪武初置諭德贊善洗馬庶子等官皆以勲舊大臣<lb/>
　兼之亦沿親翊三府之義皆非設官之正耳夫詹省<lb/>
<pb n="KR3k0050_WYG_085-50b"/>
　也給也視主而給之視屬而省之總其屬以事主主<lb/>
　德未修吾輔掖之無功也主學未明吾開導之弗至<lb/>
　也是故羣而正焉少而習焉不見異物而遷焉此皇<lb/>
　之所以恒為皇三代有道之長也國初立大本堂合<lb/>
　親王居之是時制未全備永樂間定文華殿講義師<lb/>
　少詹事鴻臚給事衆官講畢齊出及有召問衆官亦<lb/>
　必齊入苦獨進獨留許給事鴻臚司直清紀紏劾天<lb/>
　順間革選秀才以充伴讀皆所以慎清接與不令見<lb/>
<pb n="KR3k0050_WYG_085-51a"/>
　聞之雜也<lb/>
　　司直清紀<lb/>
　詹事府侍從兼輔東宫舊設司直清紀職掌紏彈<hi>今官</hi>
　<hi>且不設矣况繩愆紏繆哉</hi>
　　總督<lb/>
　夫天下豈有常之勢哉顧制勢者何如耳善勢者常<lb/>
　合而不分則常治不善制勢者常分而不合則常不<lb/>
　治三代以上無論已漢初以合治矣其終也以分侯<lb/>
<pb n="KR3k0050_WYG_085-51b"/>
　王而亂唐初以合治矣其終也以分藩鎮而亂宋初<lb/>
　以合治矣其終以分南北而亂夫通天下猶一身也<lb/>
　治一身者必使摩頂放踵氣血周流榮衛清利精神<lb/>
　管攝而無有壅蔽杆格之處是久視長生之道也治<lb/>
　天下者必使循内及外逺近相折大小相濟强弱相<lb/>
　維而無有偏重不舉之處是久安長治之道也我列<lb/>
　聖制勢之䇿盡善矣無遺筭矣盖兩京十三省各設<lb/>
　廵撫大臣以制京省之勢而凡城池錢榖甲兵官屬<lb/>
<pb n="KR3k0050_WYG_085-52a"/>
　丁田之勢皆得便宜從事而文武諸臣悉攝巳以聽<lb/>
　而奉行其制命焉而得其人也又太平無事則一國<lb/>
　之勢合而不分則常治而不亂此國家安寧之術所<lb/>
　以度越前代也正綂而後或變生於腹裏或釁起于<lb/>
　邉陲而諸邉諸省一時撫臣多不能振聫屬之策興<lb/>
　討罪之師保境以自全攖城以自守直為懔懔耳若<lb/>
　北之也先河北之趙賊西蜀之廖冠江西之華林及<lb/>
　藩豪八閩之鄧茂楚之麻陽廣之岑猛滇之麓川猖<lb/>
<pb n="KR3k0050_WYG_085-52b"/>
　獗震蕩而各省撫臣皆相視而莫之能相救必設總<lb/>
　督而後能平之彼其時非盡撫臣之怯也亾筭也爵<lb/>
　並權均夫兩大不能以相使而况十數大乎勢分故<lb/>
　也列聖振長䇿而議聫屬邉方腹裡多設總督以聫<lb/>
　屬而節制之若連環然且頒之勅如一省難作則總<lb/>
　督調近省之食與兵或擊其首或邀其尾或掎其左<lb/>
　或角其右有同心合制之權已則散而歸之無借兵<lb/>
　之苦無萃食之擾語曰分指之十彈不如合掌之一<lb/>
<pb n="KR3k0050_WYG_085-53a"/>
　擊此分合利病之說也制勢之䇿善之善之者也難<lb/>
　之者曰多設總督恐多擾則不便恐多費則不便不<lb/>
　知今天下薊遼已設總督矣宣大山西又總督以聫<lb/>
　屬之陜西三邉又總督以聫屬之四川雲貴湖廣嘗<lb/>
　設總督矣事平罷不設假令至今存也調諸省之食<lb/>
　與兵撻而制莽酋耳胡有今日之紛紛也且兩廣有<lb/>
　總督矣閩浙直又設總督以聫屬之事平又罷不設<lb/>
　假令至今存也調諸省之食與兵直拉朽而誅浙兵<lb/>
<pb n="KR3k0050_WYG_085-53b"/>
　之亂矣又胡有今曰之紛紛也近又從言者河漕總<lb/>
　督得提督南北直𨽻山東河南之兵浙江江西湖廣<lb/>
　之食是中原一總督也即有師尚詔者弄兵釜中第<lb/>
　合諸路坐而烹之爾又胡有徃事之紛紛也惟河漕<lb/>
　大臣不當令兼廵撫鳯陽爾夫鳯陽廼是陵寢之所<lb/>
　鍾也中原之所樞也其地重其勢尊烏可以河漕帶<lb/>
　為也且古治水者八年萬里于外又安可匏繫一隅<lb/>
　哉决以另置廵臣便由是言之則邉海増兩總督足<lb/>
<pb n="KR3k0050_WYG_085-54a"/>
　矣鳯陽増一廵撫足矣増三臣而博天下安何費之<lb/>
　足云且無事則總督不得侵廵撫之權有事則廵撫<lb/>
　不得抗總督之命夫調兵食之事數十年一有之何<lb/>
　擾之足云若川雲總督當駐滇或兼廵撫閩浙總督<lb/>
　當駐浙或兼廵撫尤屬省便又不必増官矣河漕總<lb/>
　督中原當駐淮而江北廵撫當駐鳯陽此大聫屬勢<lb/>
　也而鄖陽贑州之軍門又小聫屬勢也如此則常合<lb/>
　而不分常治而不亂然非老臣尊爵不可也詩曰維<lb/>
<pb n="KR3k0050_WYG_085-54b"/>
　師尚父又曰太師皇父固廟堂事乎責乎故曰善制<lb/>
　勢者制之堂上而已矣<lb/>
　　總督<lb/>
　問總督軍務官本朝始于何時曰都御史總督軍務<lb/>
　自正綂四年麓川之役王驥始也總兵官悉聽節制<lb/>
　既以兵部尚書帥師當王振好大之心遂擬糧儲故<lb/>
　事糧儲稱總督宣德中始也繼是而巳巳之變兵薄<lb/>
　都城石亨營城于謙督之孫鏜營城西則江淵參之<lb/>
<pb n="KR3k0050_WYG_085-55a"/>
　而已繼是而四方多警類率如例如馬昻於兩廣石<lb/>
　璞于關外王來於湖廣侯璡於雲南然事平則罷又<lb/>
　繼是景㤗天順及成化初白圭葉盛韓雍等皆稱提<lb/>
　督意屬恊同勅以贊理為云又繼是則為任官矣成<lb/>
　化六年開總府於梧州此任官之所由始也三邉總制<lb/>
　自𢎞治末年秦紘楊一清張泰始便於徴發䇿應<lb/>
　今亦為任官夫議者秉低昻文武之釣濟兼制勦<lb/>
　綏之術是矣而進止異同束於和混内外援搆隱於<lb/>
<pb n="KR3k0050_WYG_085-55b"/>
　奸宄其能制而協之更當潤飾令必無伏機不亦盡<lb/>
　乎又繼是而陳金華陽之役陸完劉六七之役至綂<lb/>
　制七省者後事而或援以為例其必有慎而馭之則<lb/>
　可矣<lb/>
　　廵撫<lb/>
　問天下廵撫之說何如曰天下設廵撫都御史洪武<lb/>
　未有也太祖不欲以重臣令典錢糧兵馬永樂十九<lb/>
　年勅尚書侍郎都御史少卿等官十三員各同給事<lb/>
<pb n="KR3k0050_WYG_085-56a"/>
　中廵行天下是謂廵撫宣德間令廵撫官每歲八月<lb/>
　一赴京議事盖不欲疏逖以懸機重景泰四年纔差<lb/>
　都御史其意尚在執持風紀有故則入參廟議而握<lb/>
　纛之柄則有司存自是則曰整飭曰提督曰總制曰<lb/>
　鎮守又復典兵部尚書侍郎之職兼都御史百寮羣<lb/>
　將俯首聽一人之謀似于兼制少疏故復以廵按權參<lb/>
　殺之然表裏異同痛癢不相關而司鋒鏑者毎掣肘<lb/>
　不能自盡是近年失事并罪撫臣誠得肯綮而當道<lb/>
<pb n="KR3k0050_WYG_085-56b"/>
　執要可愈施矣夫天順間石亨曹欽請罷廵撫正德<lb/>
　間劉瑾取回廵撫彼固借私以逞要亦不謂無說茍<lb/>
　使其置布腹心則其為毒又不可勝言切願天下錢<lb/>
　糧兵馬之重所頼鎮攝不以躁僨事廵撫之不可缺<lb/>
　者而書生渉仕必由此以致卿輔能允文武得全才<lb/>
　有幾乎哉不素習而亟與之恐亦不易為稱也<lb/>
　　廵按御史<lb/>
　問廵按御史復命以銷繳勘合七分為稱職近固即<lb/>
<pb n="KR3k0050_WYG_085-57a"/>
　其數而踰之者矣舊百執事各職其所司而今廵按<lb/>
　百務萃攬事大繁而反易集謂之何哉則其所為集<lb/>
　知非昔日之詳也曰按憲綱廵按受理詞訟必自各<lb/>
　衙門斷過不公者其所受理必親决不令批發懸意<lb/>
　向於喜怒夫然事可直見而上下附同之流塞矣<lb/>
　　六科<lb/>
　問六科主封駁九卿取承㫖宸衷而給事中與天子<lb/>
　爭可否其非宿諳深造不足以當之秪以要津思抑<lb/>
<pb n="KR3k0050_WYG_085-57b"/>
　故特卑其衘品遂以新進是充不幾於覆若餗乎曰<lb/>
　太祖設科官始示名元士又名士源盖言繫之重也<lb/>
　𢎞治前以進士筮仕注銓意在初出山人無世情入<lb/>
　心必能恪守成章率真不懼𢎞治十五年馬文升題<lb/>
　議始開行人博士兼除之例而推官知縣行取入選<lb/>
　則正德中始也盖法與時更事由諳得有不可以强<lb/>
　一者夫道於科言責同而政本之在科尤為關係道<lb/>
　選多途直是舊例然又加以試事科之未有處雖後<lb/>
<pb n="KR3k0050_WYG_085-58a"/>
　事通融亦終未之悉焉國初新進士分習九卿衙門<lb/>
　各衙門朝夕親試堂上官以其通敏諸歴頴出者咨<lb/>
　銓司首充科選是得人有以也<lb/>
　　小京堂<lb/>
　問科道部屬陞小京堂宜否乎曰此𢎞治初例也超<lb/>
　㧞任賢亦何不可直須慎用之耳天順以前方靣勢<lb/>
　重又不為部使所困其遷轉與小京堂等成化間始<lb/>
　重小京堂之職内閣吏部乃以是推為駕駁科道之<lb/>
<pb n="KR3k0050_WYG_085-58b"/>
　法成化末知釐此弊不許科道陞轉只于郎中内選<lb/>
　用𢎞治改元乃始有兼補之例近來則全以吏部科<lb/>
　道充之夫欲重其任則輕其衘祖宗用人本意盖隱<lb/>
　其後以殺之所以恃心不萌而逸意自戢今必并其<lb/>
　所後而便以圖焉非法之宜也<lb/>
　　推用大臣<lb/>
　問陞用大臣吏部㑹推例不亦公乎起自國初否曰<lb/>
　公矣自成化間始也天順間朝罷宣吏部降㫖除某<lb/>
<pb n="KR3k0050_WYG_085-59a"/>
　人為某官前是亦出宸擬法漸以備大臣之道無以<lb/>
　輕為乃以票㫖異同為内閣所執則關白其容巳乎<lb/>
　大臣進退設有專屬勢之不能無所趨有由然者矣<lb/>
　　推用方靣<lb/>
　問推用方靣官吏部舉兩人以聽簡任例始何朝曰<lb/>
　此天順末年例也李賢在閣為之宣德間三楊用事<lb/>
　勅方靣有缺令在京三品以上官舉保親民要職盡<lb/>
　出私門銓曹專業乃成虚設矣此可行於三楊而不<lb/>
<pb n="KR3k0050_WYG_085-59b"/>
　可行於後世三楊後此例亦罷止吏部查各衙門歴<lb/>
　俸淺深奏除夫查其年資出補固必然之限而低昻<lb/>
　品器復所不能齊試課稽覈是持過此以徃未之或<lb/>
　知耳<lb/>
　　兵備<lb/>
　問兵備憲員始設於何時曰此𢎞治間例也馬文昇<lb/>
　居本兵慮武職不修故増一臬員以敇之時内閣劉<lb/>
　健力阻而不欲行後因奏設九江兵備都給事中夏<lb/>
<pb n="KR3k0050_WYG_085-60a"/>
　祚疏論不可着劉馬回話劉馬皆秉正未克濟時而<lb/>
　議見逈不恊何也劉欲修祖宗之舊以振武備馬則<lb/>
　拯倉卒之急以釐宿滯嗟乎為天下計者二澄源塞<lb/>
　流世知塞流之易効而人樂於就易是以創建之本<lb/>
　世逺愈不明於天下故各知其已而不㑹其全日冗<lb/>
　世費而不能以自止雖賢者不能免民其且奈之何<lb/>
　哉<lb/>
　　守令<lb/>
<pb n="KR3k0050_WYG_085-60b"/>
　問養民之道莫切於有司而有司賢否必恃於考課<lb/>
　當而賢否明何術而能然曰天下之親於民得以盡<lb/>
　其牧之之意者莫州縣若天下之近於民得以持其<lb/>
　牧之之道者莫府若惟其親民而能牧則亦能肆已<lb/>
　而為殃於是乎持之以府臨之以監司紏之以觀察<lb/>
　府上其計監司㑹之觀察稽之於是乎銓曹考課之<lb/>
　法審有司廢置之典明舊意久而漸湮當事者急近<lb/>
　功乃欲以低昻平其勢故行取縣令為科道不信監<lb/>
<pb n="KR3k0050_WYG_085-61a"/>
　司觀察之言為考課是職無綂紀非易簡之法也監<lb/>
　察者便自决乃欲以法律嚴其情故關白赫於𤨏牘<lb/>
　下情綑於遥斷是事無體制非平易之道也夫上下<lb/>
　有體大小有職不容於混施王澤壅而不濬其患坐<lb/>
　混施援上陵下九牧十羊無體無職民其得養乎哉<lb/>
　　州縣官<lb/>
　問先王體國經野曷為而州也以復别於縣也曰凢<lb/>
　天下要害多設州盖欲重其衘以鎮之今科道選於<lb/>
<pb n="KR3k0050_WYG_085-61b"/>
　縣令而知州勢輕似於原設矛盾矣<lb/>
　　教職<lb/>
　問教之為官也可以寄士養哉曰今天下勢官謂<lb/>
　可茍具無所繫重輕焉莫教職若以其實論之庶官<lb/>
　之賢不賢其由教職之懋不懋始耳天下教官幾三<lb/>
　千員注銓者以御末才舉人乙榜令就教洪武十八<lb/>
　年例也而今故以毦鈍居乙榜以應之正統八年令<lb/>
　副榜限年非三十不除盖惜之也歲貢令就教景㤗<lb/>
<pb n="KR3k0050_WYG_085-62a"/>
　元年例也而貢至景泰非衰敝不能與納馬納粟四<lb/>
　十五歲令就教成化元年例也而其意固將以備雜<lb/>
　流矣𢎞治間懲其大甚一切革不准除正令舉人歲<lb/>
　貢及進士内外見任官科目出身願就者聽𢎞治十<lb/>
　五年許教官如憲綱例入御史選然不能實崇之使<lb/>
　得盡職抑末矣今之部使劾有司不職則曰堪以任<lb/>
　教夫模範不立乃欲責士以行豈不甚難矣乎今欲<lb/>
　尊師寮覈士養慮於貢員未澄欲並用三途慮於<lb/>
<pb n="KR3k0050_WYG_085-62b"/>
　貢法無制古鄉舉里選以得士而今獨不可行乎<lb/>
　若科甲之外依古薦舉而充歲貢之額嚴其法必<lb/>
　得真才而並用以為教豈不為養士之望哉<lb/>
　　鎮守衛所<lb/>
　問在外各地方設建官軍衙門必有機要大意願聞<lb/>
　之曰凡天下要害之地不係一郡者不設兵其止係<lb/>
　一郡者設所係連郡者設衛勢重則衛多其尤重者<lb/>
　設鎮特官主之總鎮一方為鎮守獨鎮一路者為分<lb/>
<pb n="KR3k0050_WYG_085-63a"/>
　守各守一城一堡者為守備與主將同處一城者為<lb/>
　恊守又備倭提督提調廵視等官稱掛印專制者為<lb/>
　總兵次為副總兵為參將為遊擊<lb/>
　　武職䕃襲<lb/>
　問祖宗飭武之道致重於世官祖宗養材之方豫練於<lb/>
　應襲故制官舎隨軍操備箕裘禪習朝夕見聞而今<lb/>
　重武舉榮任調以佔畢鉛槧礪干戈之士而簽書掛<lb/>
　印咸頼以文顯一有緩急是以國與敵也可不畏乎<lb/>
<pb n="KR3k0050_WYG_085-63b"/>
　曰本朝武選之途其初深重録䕃洪武二十二年兵<lb/>
　部五軍府官奉㫖華盖殿衛所官員不肯教兒子<lb/>
　弓馬如今但有學唱的割了舌頭下棋打雙陸的斷<lb/>
　了手蹴圓的䣃了脚做賣買的發邉逺充軍已而府<lb/>
　軍左衛千户虞讓男虞端吹簫唱曲將上唇連鼻尖<lb/>
　割了龍江衛指揮伏顒與小旗姚晏保蹴圓卸了右<lb/>
　脚能不驅而自盡其職其後安於世胄紈袴恣情不<lb/>
　得已而思收異材宣德五年正統八年成化八年各<lb/>
<pb n="KR3k0050_WYG_085-64a"/>
　有㫖令天下保舉有謀勇者用之其天順八年始開<lb/>
　武舉成化四年𢎞治十七等年各有㕘定條例然所<lb/>
　取甚少初止取二名七名至十五名三十餘名及嘉<lb/>
　靖年間䕃襲太隳故此途漸重乃非武舉不得陞調<lb/>
　於是世胄擁為虚器而功臣之澤斬矣國家相沿君<lb/>
　子已踰五世舊祿不减而新進繼増不有以通之則<lb/>
　用於民者何以勝其費耶<lb/>
　　京官遷調<lb/>
<pb n="KR3k0050_WYG_085-64b"/>
　科道部屬陞小京堂此𢎞治初例任賢不次直順慎<lb/>
　之天順前方靣勢重又不為部使所困其遷轉與小<lb/>
　京堂等成化間始重京職遂有借為駕馭之法成化<lb/>
　末知釐此弊一於郎中選用𢎞治改元乃始有兼補<lb/>
　之例近來則全以要充之夫欲重其任則輕其衘祖<lb/>
　宗用人本意盖隱其後以殺之所以恃心不萌而逸<lb/>
　意自戢今必并其所後而便以圖焉非法之宜也<lb/>
　　添設冗官<lb/>
<pb n="KR3k0050_WYG_085-65a"/>
　冗官如寺部卿等帶俸添註郎中主事増官百倍<lb/>
　又競求外差為家鄉便利之圖督速錢榖増郡縣奉<lb/>
　承之苦是何益乎藩臬則添設管糧㕘議海道副<lb/>
　使官員何重兵備僉事屯田僉事一事添設一官則<lb/>
　原順者乎郡縣者乎郡縣佐貳或添註四員三員凡<lb/>
　此冗員生艱難求進或納粟入監希圖厚獲者故於<lb/>
　未選則負債以徃授任則携帑以行舉數十口以仰<lb/>
　食一官責望一官以富厚一世則政何有不弊民何<lb/>
<pb n="KR3k0050_WYG_085-65b"/>
　由不窮是將添官以任事實因官以生事也識治體<lb/>
　者寧不深思逺慮為國家分憂乎<lb/>
　　薦舉<lb/>
　霍韜曰國初用薦舉為重貢舉次之科舉為輕今則<lb/>
　科舉為重貢舉次之薦舉不行矣故有行同盗跖心<lb/>
　孚商賈者能染翰為文俱𨽻仕籍此士風所以益偷<lb/>
　也<lb/>
　　進士觀政<lb/>
<pb n="KR3k0050_WYG_085-66a"/>
　進士每科大約三百名分試九卿衙門觀政每衙門<lb/>
　大約三十餘人堂長司僚與之朝夕而試之事其人<lb/>
　端衺能不能若燭照而數計之於是㑹其實以上于<lb/>
　天官天官籍准以為銓注文學政事風節慈愷隨所<lb/>
　成以授其任任則必乆而不數更是以無不可用之才<lb/>
　無不可知之人此易簡之道祖宗朝之所以得人今<lb/>
　乃無豫以處士而後輕用以棄之士先不幸而嘆其<lb/>
　無遭朝廷亦不幸而咎不得士其誰自哉祖宗之法<lb/>
<pb n="KR3k0050_WYG_085-66b"/>
　不存也<lb/>
　　京省陞黜員缺<lb/>
　今仕版京堂官約一百二十餘京司官約五百方靣<lb/>
　官約四百進士候選者三年約三百進士為州縣正<lb/>
　府佐及舉人官陞京司者約一百三年之間以進士<lb/>
　候選者進士為州縣正府佐者舉人官陞京司者共<lb/>
　計五百以陞京司五百之缺京司之五百以陞方靣<lb/>
　之四百及羡餘以補京堂方靣之四百合京師羡餘<lb/>
<pb n="KR3k0050_WYG_085-67a"/>
　共以陞京堂統共約一千五百員三年之内續益進<lb/>
　士三百并舉人陞京司者歲准其益數計合消其一<lb/>
　百餘員以一千五百人歲得廢黜亾故百餘消息之<lb/>
　數亦自然之勢也復慮才湧官無以居之不為久任<lb/>
　長便之法或數轉以申情或侈摘以騰缺或添設増<lb/>
　設以疏任而士無固志雖欲痛裁奔競不能<lb/>
　　吏員<lb/>
　文獻通考曰西漢開儒吏二途以取人未為抑掦輕<lb/>
<pb n="KR3k0050_WYG_085-67b"/>
　重自後判為二途儒詆吏為俗吏誚儒為迂故拘謭<lb/>
　不通者一歸之儒放蕩無恥者一歸之吏而二途皆<lb/>
　不足以得人噫古之儒通經籍吏精法律今之儒非<lb/>
　古之儒今之吏非古之吏况吏員乎哉<lb/>
　　謚法<lb/>
　文　經緯天地　修德來逺　勤學好問<lb/>
　　　道德博聞　慈惠愛民　敏而好學<lb/>
　　　愍民惠禮　剛柔相濟　忠信接禮<lb/>
<pb n="KR3k0050_WYG_085-68a"/>
　　　修治班制　施而中禮<lb/>
　武　克定禍亂　保大定功　威强克敵<lb/>
　　　剛強直理　剛強以順　闢地斥境<lb/>
　　　折衝禦侮　刑民克服<lb/>
　成　禮樂明具　持盈守滿　遂物之美<lb/>
　　　通逺強立　安民立政<lb/>
　康　安樂撫民　温柔好樂　令民安樂<lb/>
　　　淵源流通<lb/>
<pb n="KR3k0050_WYG_085-68b"/>
　獻　聰明睿智　嚮惠内德　智質有聖<lb/>
　懿　柔克有光　温柔賢善<lb/>
　元　體仁長民　行義悅民　道德純一<lb/>
　　　立建國都　恩能辨衆　立義行德<lb/>
　章　法度大明　敬慎髙明　出言有文<lb/>
　景　耆意大圖　由義而濬　布義行剛<lb/>
　宣　施而不私　善問周逹　誠意見外<lb/>
　　　聖善周聞<lb/>
<pb n="KR3k0050_WYG_085-69a"/>
　明　照臨四方　任賢致逺　獨見先識<lb/>
　　　譖愬不行　察危見情　招集殊異<lb/>
　昭　明德有功　聖聞昭逹　昭德有勞<lb/>
　正　内外賔服<lb/>
　恭　卑以自牧　尊賢貴義　不懈為德<lb/>
　　　敬事供上　愛民弟長　執禮御賔<lb/>
　　　尊賢讓善　執事堅同　敬順事上<lb/>
　　　正德美容　既過能改<lb/>
<pb n="KR3k0050_WYG_085-69b"/>
　莊　嚴敬臨民　威而不猛　履正志和<lb/>
　肅　剛德克就　執心厥斷　正己攝下<lb/>
　穆　布德執義　中情見貌<lb/>
　清　避逺不義<lb/>
　定　安民大慮　安民法古　純行不爽<lb/>
　簡　治典不殺　平易不訾　正直無邪<lb/>
　　　一德不懈<lb/>
　憲　賞善罰奸　博聞多能　行善可紀<lb/>
<pb n="KR3k0050_WYG_085-70a"/>
　敏　應事有功<lb/>
　端　守禮執義<lb/>
　敬　夙夜警戒　夙興恭事<lb/>
　介　執一不遷<lb/>
　裕　強學好問<lb/>
　通　物至能應　事起而辨<lb/>
　白　内外貞復<lb/>
　靖　寛樂令終　恭巳鮮言　柔德安衆<lb/>
<pb n="KR3k0050_WYG_085-70b"/>
　賢　行義合道　明德有功<lb/>
　貞　清白守節　大慮克就　不隱無屈<lb/>
　孝　慈惠愛親　五宗安之　大慮行節<lb/>
　　　能差能恭　繼志成事　恊時肇享<lb/>
　　　秉德不回　幹蠱用譽<lb/>
　忠　盛衰純固　危身奉上　推能盡忠<lb/>
　　　廣方公正<lb/>
　　　臨患不忘國<lb/>
<pb n="KR3k0050_WYG_085-71a"/>
　惠　愛民好與　柔質慈民　施勤無私<lb/>
　　　柔質愛諫<lb/>
　和　柔逺能邇　不剛不柔　號令民悅<lb/>
　　　推賢推能<lb/>
　安　和好不争　兆民寧頼<lb/>
　質　名實不爽　忠正無邪<lb/>
　静　柔德教衆<lb/>
　烈　安民有功　秉德尊業<lb/>
<pb n="KR3k0050_WYG_085-71b"/>
　禮　奉義順則　恭儉莊敬<lb/>
　威　賞功刑懲　以刑服逺　猛以強果<lb/>
　　　強義執正<lb/>
　勇　率意共用<lb/>
　義　制事合宜　見義能忠　先君後己<lb/>
　　　取而不貪<lb/>
　　　除去天地之害<lb/>
　剛　強毅果敢　追補前過　致果殺敵<lb/>
<pb n="KR3k0050_WYG_085-72a"/>
　壯　勝敵志強　叡圉克服　死於原野<lb/>
　　　兵甲亟作　屢征殺伐　武而不遂<lb/>
　潔　不汚不義<lb/>
　節　好亷自克　謹行制度<lb/>
　襄　闢地有德　甲胄有勞　因事有功<lb/>
　愍　在國逢艱<lb/>
　良　小心敬事　温良好樂<lb/>
　勤　能修其官<lb/>
<pb n="KR3k0050_WYG_085-72b"/>
　宻　追補前過<lb/>
　温　得性寛和<lb/>
　榮　寵祿光大<lb/>
　順　慈和偏服　和比於理　慈仁和民<lb/>
　僖　小心畏忌　無過為僖　質淵受諫<lb/>
　　　小心恭順<lb/>
　純　中正和粹<lb/>
　果　好力致勇　好學近智<lb/>
<pb n="KR3k0050_WYG_085-73a"/>
　修　勤其世業<lb/>
　顯　行見中外<lb/>
　恪　敬共官次　威容端嚴　温恭朝夕<lb/>
　毅　善行不怠　温仁忠厚　能紀國善<lb/>
　思　追悔前過　念終如始　謀慮不僣<lb/>
　　　外内思索<lb/>
　容　寛裕温柔<lb/>
　懷　慈仁短折　失位而死<lb/>
<pb n="KR3k0050_WYG_085-73b"/>
　隱　懷情不盡　不顯力國　隱拂不成<lb/>
　　　見美堅長<lb/>
　悼　肆行勞祀　年中早夭　恐懼從處<lb/>
　懋　以德受官　以功受賞<lb/>
　愿　弱無立志<lb/>
　匡　貞心大度<lb/>
　比　擇善而從<lb/>
　翼　愛民好治　思慮深逺<lb/>
<pb n="KR3k0050_WYG_085-74a"/>
　湯　除殘去虐<lb/>
　伐　剛克為伐<lb/>
　圉　威德剛武<lb/>
　桓　辟土服逺　克敬動民　辟土兼國<lb/>
　慧　柔質受諫<lb/>
　周人制謚美刺並陳所由來長逺矣我朝尤重視之<lb/>
　髙皇帝至不以私諸子一何嚴也太史公曰謚者行<lb/>
　之迹也大行受大名細行受細名殆庶幾乎周人之<lb/>
<pb n="KR3k0050_WYG_085-74b"/>
　遺意焉國朝謚法有美無刺實始於賀侍郎銀<lb/>
　說者謂與初指稍異竊以為非然也美刺並陳不<lb/>
　如無謚矣何者所以激厲者顯而其指淺也今制大<lb/>
　都非尊貴不得謚非起家翰林不概以文謚盖功德<lb/>
　名位參互用之美者自美亦有隱刺於美者矣今<lb/>
　其謚具在試因其論求之深恩哉朝廷易名之典鄭<lb/>
　先生分類之意維鏡可覩已嗟嗟斯固太史公家法<lb/>
　也<lb/>
<pb n="KR3k0050_WYG_085-75a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_085-75b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　圖書編卷八十五<lb/>
</p>
<p>
</p>
  </div>
</body>
</text>
</TEI>
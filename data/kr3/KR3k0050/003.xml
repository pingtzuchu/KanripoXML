<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>圖書編卷三</head> <lb/>
    <p>
<pb n="KR3k0050_WYG_003-1a"/>
欽定四庫全書<lb/>
　圖書編卷三<lb/>
　　　　　　　　　　　　　明　章潢　撰<lb/>
　　六十四卦反對圗總叙<lb/>
　自乾坤至小畜履六卦層叠亦如一卦統三十六卦<lb/>
　言之上經由乾坤至小畜履初畫也由泰否至噬嗑<lb/>
　賁二畫也由剥復至離三畫也内卦備矣由咸恒至<lb/>
　損益四畫也由夬姤至漸歸妹五畫也由豐旅至既<lb/>
<pb n="KR3k0050_WYG_003-1b"/>
　未濟六畫也而外卦成焉可見六六四九總只如一<lb/>
　卦也徒知八八六十四皆以六畫而成卦不知六六<lb/>
　三十六乃先聖無言之易也豈深于易者哉况上經<lb/>
　首乾坤而屯蒙需訟師比皆坎用事坎得陽之中乃<lb/>
　陽中之陽也至泰否則乾坤既交而同人大有謙豫<lb/>
　皆離用事矣然隂猶得中其陽中之隂乎下經兌巽<lb/>
　震艮則皆偏隂偏陽而乾坤坎離咸在其包括之中<lb/>
　尚為陰中之陽也至夬姤萃升之後不復見有乾坤<lb/>
<pb n="KR3k0050_WYG_003-2a"/>
　非隂中之隂而何然咸體艮居内未濟坎居内震艮<lb/>
　二純卦居巽兌之先其尊陽抑隂之意又自寓于中<lb/>
　也惟細玩反對層叠圗象其義皆不言而喻矣<lb/>
<pb n="KR3k0050_WYG_003-3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_003-3b"/>
　上經正卦六反卦二十四共用十八卦成三十卦<lb/>
　下經正卦二反卦三十二亦十八卦成三十四卦<lb/>
　天地者陰陽之統㑹水火者陰陽之流行雷風山澤<lb/>
　者陰陽之節宣是以乾坤坎離為經之終始而艮兌<lb/>
　震巽交于下經之首也上經乾坤定天地之位固有<lb/>
　否泰之異下經咸恒成夫婦之交乃有豐旅之殊然<lb/>
　剥而復者坤陰剥乎陽而乾之一陽為始復也夬而<lb/>
　姤者乾陽决乎陰而坤之一陰為始姤也剥復以艮<lb/>
<pb n="KR3k0050_WYG_003-4a"/>
　震而相反夬姤以兊巽而相反六叠之中陰陽消息<lb/>
　之機卦位錯綜之妙真可樂而玩也<lb/>
　上經首乾坤陰陽各分故終之以坎離亦陰陽之分<lb/>
　也下經首咸恒陰陽交合故終之以既濟未濟亦陰<lb/>
　陽之交合也惟其各分而否泰亦分惟其相合而豐<lb/>
　旅亦交合大畧上經多陽故剥者剥乎陽復者復乎<lb/>
　陽下經多陰夬以陰而夬姤以陰而姤上經二陽在<lb/>
　外則為頥四陽在内則為大過下經二陰在内則為<lb/>
<pb n="KR3k0050_WYG_003-4b"/>
　中孚四陰在外為小過雖曰八純卦乾坤坎離俱不<lb/>
　變震艮巽兑則有相反焉然艮上震下為頥震上艮<lb/>
　下為小過巽上兑下為中孚兑上巽下為大過是震<lb/>
　艮巽兑亦四卦不變總之變者八卦不變者六十四<lb/>
　卦雖曰上經止三十卦下經則三十四焉然上經對<lb/>
　者六卦乾與坤頥與大過坎與離俱相對其餘相反<lb/>
　者則十有二下經對者二卦中孚與小過對其餘相<lb/>
　反者則十有六以六合十二以二合十六各以十八<lb/>
<pb n="KR3k0050_WYG_003-5a"/>
　卦而分上下經焉至于坎離得乾坤陰陽之中故居<lb/>
　上下經之終兑艮巽震得陰陽之偏而四卦交合于<lb/>
　下經之首散見于剥復夬姤豐旅六變之間則亦不<lb/>
　可以輕重言也况總上下經始終之義論之乾坤陰<lb/>
　陽之正也坎離水火之正也造化之自然者立其一<lb/>
　定之體咸恒夫婦之交也既未濟水火之交也人事<lb/>
　之當然者盡其變通之用此三才之道也上經乾坤<lb/>
　六變而有泰否乃天地之泰否也泰否六變而有剥<lb/>
<pb n="KR3k0050_WYG_003-5b"/>
　復復乃乾之一陽方剥于上即復于下矣下經咸恒<lb/>
　六變而有夬姤姤即坤之一陰方決于上即姤于下<lb/>
　焉夬姤六變而豐旅則又人事之泰否也觀乾坤之<lb/>
　于咸恒剥復之于夬姤泰否之于豐旅其消息盈虚<lb/>
　皆造化人事之自然而然者聖人特因而畫卦以示<lb/>
　人也于此黙識心通則六十四卦可以精義入神矣<lb/>
易序卦反對象義<lb/>
　　乾䷀<hi>乾上乾下</hi>
<pb n="KR3k0050_WYG_003-6a"/>
　天者萬象之原也天命於穆聲臭俱無知天豈易易<lb/>
　哉然天垂象聖人因而畫象示人而於穆不已之精<lb/>
　藴於兹見矣䷀即天之象也䷁即所以順承乎天而<lb/>
　六十四卦三百八十四爻皆乾之藴也知乾則知易<lb/>
　矣是以彖傳謂乾元資始繋辭曰乾知大始乾以易<lb/>
　知九三文言曰知至至之知終終之知此則無象之<lb/>
　乾可以黙識而伏羲畫卦為䷀文王謂之元亨利貞<lb/>
　周公謂之用九見羣龍無首孔子謂之天行健君子<lb/>
<pb n="KR3k0050_WYG_003-6b"/>
　以自强不息皆不言而喻也然人能象天即天之肖<lb/>
　子惟復以自强而知崇效天則乾道在我可以先天<lb/>
　後天矣不為合徳之大人乎但易成于四聖而四聖<lb/>
　之徳皆天徳也伏羲猶仰觀俯察文王猶望道未見<lb/>
　周公猶夜以繼日孔子猶發憤忘食不敢不勉何也<lb/>
　乾道無窮體乾之健不容自己此所以善體乾此所<lb/>
　以善用易也噫是乾也變動不居上下無常時乗六<lb/>
　龍乃見天則本無象也聖人畫之象焉觀其象可以<lb/>
<pb n="KR3k0050_WYG_003-7a"/>
　得其無象之意本無言也聖人繋之辭焉玩其辭可<lb/>
　以得其無言之精雖曰茍不固聰眀聖知達天徳者<lb/>
　其孰能知之然神明存乎其人顧其自强何如耳<lb/>
　　坤䷁<hi>坤上坤下</hi>
　坤非自為坤而異乎乾也盖天陽地陰䷀䷁即天地<lb/>
　之象䷋即古天地字也一竒一偶象本一定而不移<lb/>
　乾健坤順徳亦並行而不悖彖傳大哉至哉資始資<lb/>
　生元亨利貞皆所同具坤為乾之對無疑也然乾坤<lb/>
<pb n="KR3k0050_WYG_003-7b"/>
　竒偶一而二二而一者也其誰知之哉何也偶即竒<lb/>
　之分順即順乎健乾大無外坤亦至乎其大乾資物<lb/>
　始坤即因其所始而為之發生所以乾元亨利貞坤<lb/>
　元亨同而利牝馬之貞則有深意存也然則坤配乾<lb/>
　猶牝馬柔順足為健剛之配而馬之資生雖出于牝<lb/>
　其資始者不有指乎故文王于坤又設牝馬之象向<lb/>
　使柔順而非牝馬則不可以言正亦非柔順之所利<lb/>
　也明矣况玩彖傳爻象文言之辭曰乃順承天曰合<lb/>
<pb n="KR3k0050_WYG_003-8a"/>
　徳無疆曰含章可貞或從王事曰用六永貞以大終<lb/>
　也曰後得主有常曰承天而時行曰地道無成而代<lb/>
　有終也即一卦之辭㑹而通焉坤順乎乾健一言以<lb/>
　蔽之矣知此始可以論乾坤始可用六利永貞也知<lb/>
　此則繋辭所謂乾知大始坤作成物乾以易知坤以<lb/>
　簡能與知崇效天禮卑法地辭若並舉而相承之意<lb/>
　可黙識矣學易者反諸身真悟乾坤易簡而效法之<lb/>
　則用九用六上下與天地同流<lb/>
<pb n="KR3k0050_WYG_003-8b"/>
　　屯䷂<hi>震下坎上</hi>
　　蒙䷃<hi>坎下艮上</hi>
　渾沌既開而天地位萬物並育而屯蒙生曰屯曰蒙<lb/>
　萬象初開有屯塞蒙昧之象然即屯蒙二卦相反而震坎<lb/>
　艮三陽皆用事矣故自䷂觀之為雲雷屯在天之象也自<lb/>
　䷃觀之為山下出泉蒙在地之象也析之雖有屯蒙之分<lb/>
　合之原無竒偶之别惟即其象以上下之而屯蒙異也<lb/>
　聖人有見于斯乃象屯以建侯而君道立象蒙以養正而<lb/>
<pb n="KR3k0050_WYG_003-9a"/>
　師道行君以亨屯則經綸以立政一皆正人之不正也故<lb/>
　有取於初剛之動師以開蒙而果育以立教一皆中以養<lb/>
　不中也故有取于二剛之中君師之道以剛為主故屯主<lb/>
　初蒙主二而以貴下賤可以得民剛行時中可以作聖皆<lb/>
　于此乎寓也况震為長男而建侯坎為中男而克家艮為<lb/>
　少男而童蒙吉三子並列于乾坤之後則君師之位正治<lb/>
　教之道彰此所以屯亨蒙開而萬世為永頼矣<lb/>
　卦中爻義不一如屯二女子貞不字蒙二子克家而<lb/>
<pb n="KR3k0050_WYG_003-9b"/>
　有男女之分屯四求婚媾往吉蒙三忽用取女而有<lb/>
　利不利之别相闗互發諸如此例不能備述惟在得<lb/>
　其大意云爾<lb/>
　　需䷄<hi>乾下坎上</hi>
　　訟䷅<hi>坎下乾上</hi>
　屯蒙之後繼以需訟乾始與坎遇也屯蒙以二陽四<lb/>
　陰成體需訟以二陰四陽成體且屯險在上必有事<lb/>
　于相需蒙險在下毎相争以成訟人之情也觀雲上<lb/>
<pb n="KR3k0050_WYG_003-10a"/>
　于天需天與水違行訟訟即需之反也䷄如此則需<lb/>
　䷅如此則訟其機在乎反覆間耳所以剛健不陷而<lb/>
　爲需險而又健則為訟也况觀其象而玩其辭二卦<lb/>
　俱以坎之中實為主需之坎在上則為孚為光訟之<lb/>
　坎在下則為窒為惕需之乾在坎下則利涉大川訟<lb/>
　之乾在坎上則不利涉大川可見乾健坎險一也相<lb/>
　待則胡越同舟以共濟而往有功相持則骨肉讐仇<lb/>
　以傾䧟而入於淵故曰需不進也訟不親也君子法<lb/>
<pb n="KR3k0050_WYG_003-10b"/>
　其象于日用之間惟需乎飲食宴樂之常而作事謀<lb/>
　始則敬慎不敗復命安貞有需之利而吉無訟之不<lb/>
　利而終凶矣<lb/>
　　師䷆<hi>坎下坤上</hi>
　　比䷇<hi>坤下坎上</hi>
　需訟之後繼以師比乾與坎相上下為需訟坤與坎<lb/>
　相上下則為師比且訟則師興而需則君比亦理之<lb/>
　必然者然地中有水師于此得井田之象焉故容民<lb/>
<pb n="KR3k0050_WYG_003-11a"/>
　畜衆而兵農之有法地上有水比于此得封建之象<lb/>
　焉故建國親侯而君臣之相聫况觀之卦體比以一<lb/>
　陽在上為衆陰之主君之象也師以一陽在下為衆<lb/>
　陰之統師帥之象也可見陽一也在上則為君在下<lb/>
　則為帥在上則顯比而王用三驅在下則師中而王<lb/>
　三錫命合而玩之可以得其設象命辭之意矣噫得<lb/>
　比九五之賢君而建國親侯則封建足以聫上下之<lb/>
　交得師九二之丈人而容民畜衆則井田足以合兵<lb/>
<pb n="KR3k0050_WYG_003-11b"/>
　農之制三代長久之治率由是道也然師之初六即<lb/>
　比之上六也在師則曰否臧凶在比上則曰比之無<lb/>
　首凶同此一陰也謹始慮終其嚴也哉<lb/>
　　<hi>小畜</hi>䷈<hi>乾下巽上</hi>
　　履䷉<hi>兊下乾上</hi>
　師比之後繼以小畜履巽兑始與乾合長少二女始<lb/>
　用事也且師比二卦俱以一陽統五隂小畜履皆以<lb/>
　一隂五陽一隂在上則風行天上故為小畜于此可<lb/>
<pb n="KR3k0050_WYG_003-12a"/>
　以觀其文焉一陰在下則上天下澤故為履于此可<lb/>
　以觀其禮懿文徳即陽剛之中而有運旋者存郁郁<lb/>
　乎其美自不可掩陰含其美也辨上下以定民志即<lb/>
　陽剛之内而有節制者寓秩秩乎其等自不可踰禮<lb/>
　由陰制也可見陰一也在小畜則曰柔得位而上下<lb/>
　應之在履則曰柔履剛説而應乎乾彖傳大象雖不<lb/>
　同而㑹通于意言之表則剛應柔而其文著柔履剛<lb/>
　而其禮嚴非二義也要之陽中有陰剛中有柔特因<lb/>
<pb n="KR3k0050_WYG_003-12b"/>
　爻之六三六四異其名義其實文禮同出一原而博<lb/>
　文約禮非强合也至于隂在六四而初九則履自道<lb/>
　陰在六三而上九則視履考祥善于畜履者盍反而<lb/>
　求諸身<lb/>
　　泰䷊<hi>乾下坤上</hi>
　　否䷋<hi>坤下乾上</hi>
　小畜履之後繼以泰否乾坤自相遇也夫師比畜履<lb/>
　不獨一陰一陽其交已並自乾坤至此隂陽各三十<lb/>
<pb n="KR3k0050_WYG_003-13a"/>
　畫而泰否分焉皆一定之不亂者是故小往大來則<lb/>
　天地交而為泰大往小來則天地不交而為否泰係<lb/>
　乎交與不交其實本乎君子小人之消長也但乾坤<lb/>
　十變為泰何其難自泰一變即否何其易所以泰雖<lb/>
　由君子之道長而九三即示以平陂往復之戒否雖<lb/>
　由小人之道長而初六未甞不望以㧞茅連茹之貞<lb/>
　以否即泰之反而上九傾否之道即在九三艱貞之<lb/>
　時故泰之三必艱貞無咎而後于食有福否之四必<lb/>
<pb n="KR3k0050_WYG_003-13b"/>
　有命無咎而後疇離祉此聖人保泰傾否之深意也<lb/>
　能傾則先否後喜不保則城復于隍一治一亂其機<lb/>
　如此然大象以泰由于君乃以裁成輔相歸之后否<lb/>
　由于匪人乃以儉徳避難歸之君子何也使君子之<lb/>
　避難者小人也任小人以致否者君也君能左右斯<lb/>
　民以保泰則否其永休而君子又何難之可辟哉雖<lb/>
　然陰陽不交世道之否也人本天地之心而危微之<lb/>
　機否泰之原也于以去欲存理轉否為泰位天地育<lb/>
<pb n="KR3k0050_WYG_003-14a"/>
　萬物其責将誰諉哉<lb/>
　　<hi>同人</hi>䷌<hi>離下乾上</hi>
　　<hi>大有</hi>䷍<hi>乾下離上</hi>
　泰否之後繼以同人大有盖泰否陰陽既交而同人<lb/>
　大有則以一隂同有于五陽之中焉欲傾否為泰非<lb/>
　同人而大有不可也且自泰以前坎之見于各卦者<lb/>
　凡六自否以後而離始見也離中之陰虚而眀也一<lb/>
　隂居二而上下五陽皆欲同之故曰同人一陰居五<lb/>
<pb n="KR3k0050_WYG_003-14b"/>
　而上下五陽皆其所有故曰大有二卦皆以離中一<lb/>
　陰為主特因二五而異其象耳但離眀在二窮而在<lb/>
　下其道眀也故以類以辯而後可以為于野之亨離<lb/>
　眀在五逹而在上其道行也故以遏以掦而後可以<lb/>
　順天時之應在同人則曰柔得位得中而應乎乾在<lb/>
　大有則曰柔得尊位大中而上下應之觀彖傳之辭<lb/>
　亦自有别所以雜卦傳曰大有衆也同人親也此皆<lb/>
　卦位之象也以卦徳而推廣之大眀以健得非自明<lb/>
<pb n="KR3k0050_WYG_003-15a"/>
　而誠之謂乎剛健而文眀得非自誠而眀之謂乎觀<lb/>
　象玩辭皆可意㑹<lb/>
　　謙䷎<hi>艮下坤上</hi>
　　豫䷏<hi>坤下震上</hi>
　同人大有之後繼以謙豫盖前以一陰而成同人大<lb/>
　有此以一陽而成謙豫且于人既同所有既大則謙<lb/>
　卑和豫乃其所當然者故一陽静止于坤陰之下則<lb/>
　為謙一陽動出于坤陰之上則為豫可見陽一也一<lb/>
<pb n="KR3k0050_WYG_003-15b"/>
　動一静而謙豫殊也禮由隂制樂由陽作觀之爻象<lb/>
　勞謙萬民服由豫大有得動靜無不宜矣此其故何<lb/>
　哉一陽處於坤順之中是以謙則其禮卑豫則其樂<lb/>
　和也否則為上六之鳴謙而志未得為初六之鳴豫<lb/>
　而志窮凶矣至於大象若各一其㫖然味而玩之惟<lb/>
　其裒多益寡稱物平施而物各得其理故作樂崇徳<lb/>
　殷薦之上帝以配祖考而神人協其和周子曰萬物<lb/>
　得其理而後和此之謂也且裒益平施政之善也殷<lb/>
<pb n="KR3k0050_WYG_003-16a"/>
　薦配亨徳之盛也故曰見其禮而知其政聞其樂而<lb/>
　知其徳要之謙豫本相須而不離者葢惟謙而能豫<lb/>
　則其謙也自然中禮而不涉之於矜持惟豫本於謙<lb/>
　則其豫也怡然自得而不流之於怠肆此皆具於卦<lb/>
　象之中有實體非寓言也<lb/>
　　隨䷐<hi>震下兑上</hi>
　　蠱䷑<hi>㢲下艮上</hi>
　謙豫之後繼以隨蠱葢謙豫本艮震與坤合體隨則<lb/>
<pb n="KR3k0050_WYG_003-16b"/>
　震下于兌蠱則艮上于㢲但謙而豫則善隨而蠱則<lb/>
　有未善也何也常豫則動説過謙則㢲止其相因則<lb/>
　有然者觀之卦象長男少女動而説所以成隨隨之<lb/>
　徳果善乎惟得乎隨時之道則善矣長女少男㢲而<lb/>
　止所以成蠱蠱之徳果善乎惟求其飭蠱之道則善<lb/>
　矣是故彖傳重乎隨時而大象嚮晦宴息亦以隨乎<lb/>
　時也蠱彖重于飭蠱而大象振民育徳正以飭其蠱<lb/>
　也至若動以時者宜正中以孚嘉往有事者貴承徳<lb/>
<pb n="KR3k0050_WYG_003-17a"/>
　而用譽爻則又以中為尚也所以易道變通有不可<lb/>
　執一言者動而説之時在所當隨隨乎動也茍時當<lb/>
　嚮晦宴息則息之于其静矣㢲而止之事既以成蠱<lb/>
　蠱以静也茍有事于振民育徳則振之于其動矣况<lb/>
　合而言之隨之初九非即蠱之上九乎在初九則官<lb/>
　有渝在上九則不事王侯要之皆是也噫道不離乎<lb/>
　時與事也惟時時必有事焉則猶善之善者<lb/>
　　臨䷒<hi>兌下坤上</hi>
<pb n="KR3k0050_WYG_003-17b"/>
　　觀䷓<hi>坤下㢲上</hi>
　隨蠱之後繼以臨觀隨蠱兑㢲交以震艮而臨則兑<lb/>
　下于坤觀則㢲上于坤也但隨蠱莫大乎時與事而<lb/>
　已矣惟時與事寧有大于政教者哉是故二陽在下<lb/>
　則為臨臨之以徳不以位而教思容保凡君子之有<lb/>
　一命者皆得而行之也二陽在上則為觀而省方觀<lb/>
　民設教非先王之大觀在上可得而行之乎是同此<lb/>
　二陽也在上在下而臨觀分也彖于臨則曰剛浸而<lb/>
<pb n="KR3k0050_WYG_003-18a"/>
　長長則自下而上如澤上有地其居也一定而不易<lb/>
　非在下職守之象乎彖于觀則曰大觀在上如風行<lb/>
　地上其行也周徧而無方非在上巡狩之象乎何也<lb/>
　風行而澤有定在皆于卦位得之也至于爻中臨曰<lb/>
　知臨乃出以臨乎人觀曰觀我生乃入以觀乎已于<lb/>
　此融㑹貫通則人已上下有不可執一論者不然在<lb/>
　臨則至于八月有凶而觀天之神通四時不忒可見<lb/>
　吉凶皆係人之自取也試考之八月有凶豈由臨至<lb/>
<pb n="KR3k0050_WYG_003-18b"/>
　遯之謂哉臨觀相反䷒如此為臨十二月建丑是也<lb/>
　䷓如此為觀八月建酉是也臨卦二陽在下陽剛浸<lb/>
　長至八月則觀卦二陽在上陽又将消陰陽消長之<lb/>
　機若循環然觀象玩辭何事于他求也然文王演易<lb/>
　正當殷之末世而臨觀相反之卦乃云至于八月則<lb/>
　三正不改月也又何疑哉<lb/>
　　<hi>噬嗑</hi>䷔<hi>震下離上</hi>
　　賁䷕<hi>離下艮上</hi>
<pb n="KR3k0050_WYG_003-19a"/>
　臨觀之後繼以噬嗑賁盖臨觀二陽四隂自相上下<lb/>
　噬嗑賁則離合震艮雖三隂三陽而一陽實間其中<lb/>
　矣以義揆之即教飬以先之刑罰以繼之明刑以弼<lb/>
　教也夫噬嗑與賁俱以離為主離眀在上則歸之于<lb/>
　先王明罰敕法所以定輕重之典而立其章程者非<lb/>
　在上不能也離眀在下則歸之于君子眀庶政無敢<lb/>
　折獄乃在下位者之常分耳卦辭噬嗑亨利用獄賁<lb/>
　亨小利有攸往不亦有明辨乎况離上而震下則明<lb/>
<pb n="KR3k0050_WYG_003-19b"/>
　以用其動才本長于治獄離下而艮上則艮以止其<lb/>
　眀而文章政事乃其所優為者辭意各有所歸亦因<lb/>
　其眀之上下動止為之别也至若九四九三雖同以<lb/>
　一陽居卦爻之中然在噬嗑之上卦則為梗故利用<lb/>
　獄在賁之下卦則有文故為人文而用獄則貴乎柔<lb/>
　曰貞厲無咎文眀則貴乎止曰白賁無咎所以懼人<lb/>
　嚴刑繁文之意又自可想也<lb/>
　　剥䷖<hi>坤下艮上</hi>
<pb n="KR3k0050_WYG_003-20a"/>
　　復䷗<hi>震下坤上</hi>
　噬嗑賁後繼以剥復艮止離上震動離下為噬嗑賁<lb/>
　艮止坤上震動坤下則為剥復離之一陰其坤之機<lb/>
　乎夫陽一也初九之不逺復即上九之碩果不食者<lb/>
　是也特因上下而有剥復之異耳但即其陰陽消長<lb/>
　之理故彖于剥復皆曰天行然于剥則曰順而止之<lb/>
　于復則曰動而以順行剥以順而止復以順而行君<lb/>
　子于陰陽消長之間未嘗一毫不以順也所以剥之<lb/>
<pb n="KR3k0050_WYG_003-20b"/>
　厚下固欲以安夫上之陽復之閉闗亦将以飬夫下<lb/>
　之陽皆順道也但剥不利往小人長也復利攸往剛<lb/>
　長也此則在所當辯也否則剥固小人之道也剥而<lb/>
　不已適以自剥其廬矣復固君子之道也頻復不已<lb/>
　寜免于迷復之凶乎學易者以此反求諸身觀剥之<lb/>
　象可見夫人之真心雖已復萌而羣陰未易以頓消<lb/>
　也特陰氣不盡則陽氣不萌不剥則不復而其機間<lb/>
　不容髪然一毫隂氣未融不可以為純乾之體惡容<lb/>
<pb n="KR3k0050_WYG_003-21a"/>
　已于自强不息之功哉故曰復徳之本也<lb/>
　　<hi>无妄</hi>䷘<hi>震下乾上</hi>
　　<hi>大畜</hi>䷙<hi>乾下艮上</hi>
　剥復之後繼以无妄大畜剥復艮震交以坤无妄大<lb/>
　畜艮震交以乾且由剥而復則无妄而大畜矣然震<lb/>
　動于天之下動以天也剛中而應大亨以正行天道<lb/>
　也艮止于天之上畜以天也剛健篤實光輝日新其<lb/>
　徳存天徳也彖傳一則曰天之命一則曰應乎天同<lb/>
<pb n="KR3k0050_WYG_003-21b"/>
　一天而震艮殊也惟其行天道也則無一時一物非<lb/>
　其所茂育雖由中以達外實有以彌綸乎天地惟其<lb/>
　存天徳也則無一言一行非其所多識雖由外以飬<lb/>
　中而亦可以進退乎古今况无妄之初九即大畜之<lb/>
　上九故在初九則无妄往吉在上九則何天之衢亨<lb/>
　惟一循乎天所以其動其止莫不吉而亨矣不然何<lb/>
　以无妄大畜而猶有事于利貞也如此則无妄之病<lb/>
　无妄之災聴之而已矣而童牛之牿豕牙之豶其可<lb/>
<pb n="KR3k0050_WYG_003-22a"/>
　以少懈乎<lb/>
　　頥䷚<hi>震下艮上</hi>
　无妄大畜之後繼之以頥不徒震動艮止于乾之上<lb/>
　下者至此始合盖自噬賁剥復歴六卦而始歸于一<lb/>
　也然由六卦之徳觀之震善于艮大抵震為初分之<lb/>
　陽而艮其陽之終乎震艮既合上下二陽中含四隂<lb/>
　一動一止有以得乎隂陽動静之宜故天地以之飬<lb/>
　萬物聖人以之飬賢及萬民夫人得之以自飬飬人<lb/>
<pb n="KR3k0050_WYG_003-22b"/>
　飬徳飬生莫非此道信乎頥之時為大也故曰頥飬<lb/>
　正也但頥飬一也朶頥丘頥皆所不宜而拂頥顛頥<lb/>
　此凶彼吉飬其大體為大人飬其小體為小人殆有<lb/>
　不容以不辯者大象之慎言語節飲食果足以盡其<lb/>
　道乎即如序卦傳曰物畜然後可飬茍言語不慎則<lb/>
　大畜之多識徒為口耳之贅飲食不節則大畜之不<lb/>
　家食適為饕餮之資矣果能于日用之常節之慎之<lb/>
　無為靈龜之舍必如虎視之躭則其所以飬賢飬民<lb/>
<pb n="KR3k0050_WYG_003-23a"/>
　飬萬物者皆斯人之能事也故中庸曰道不逺人孟<lb/>
　子曰道在邇而求諸逺<lb/>
　　<hi>大過</hi>䷛<hi>㢲下兊上</hi>
　頥之後繼以大過故惟有所飬而後可動動則有過<lb/>
　也然觀之卦象頥以艮震成體故上下皆陽中含四<lb/>
　陰大過以兑㢲成體故上下皆陰而中含四陽體固<lb/>
　不同其實則相對也且夫大過之卦本謂陽剛大過<lb/>
　彖傳謂陽過而中㢲而説行是也然而有謂大過者<lb/>
<pb n="KR3k0050_WYG_003-23b"/>
　不過于事而過于理也豈知理外無事事外無理當<lb/>
　大過之時理宜如此事欲不如此也得乎有謂大過<lb/>
　之事如堯舜之揖遜湯武之征伐始足以當之豈知<lb/>
　當唐虞之際夏商之末事固有不得不然者自堯舜<lb/>
　湯武視之亦皆中庸之道乎又有謂聖人有小過無<lb/>
　大過者是又不知時當大過則大過時當小過則小<lb/>
　過故孟子謂周公之過不亦宜乎即如獨立不懼遯<lb/>
　世無悶自常情視之謂非大過人之行不可也然君<lb/>
<pb n="KR3k0050_WYG_003-24a"/>
　子值斯時也剛過而中亦理之必然者耳夫豈希髙<lb/>
　慕外務為峻絶之行以駭俗乎噫寧為白茅之藉以<lb/>
　過于慎無為滅頂之凶以過于髙非有大過人之識<lb/>
　者惡足以語此<lb/>
　　坎䷜<hi>坎下坎上</hi>
　大過之後繼之以坎二陰中含四陽陽剛以大過矣<lb/>
　惟坎則陽剛得乎中也陽中則不過矣但坎本陽體<lb/>
　乾交乎坤而陽陷于陰之中焉文王獨于坎卦指出<lb/>
<pb n="KR3k0050_WYG_003-24b"/>
　心象以開示後人中實而外虚故卦辭曰習坎有孚<lb/>
　中陽而外陰故彖傳曰乃以剛中無非發明維心亨<lb/>
　之意也是陽雖陷于陰之中維心則超乎險之外至<lb/>
　誠可以貫金石蹈水火尚何患難之足驚忠信足以<lb/>
　行蠻貊通鬼神曾何顛沛之可懼水固行險不失其<lb/>
　信心則遇險適得其平所謂行有尚往有功本此心<lb/>
　以行而往也所謂常徳行習教事本此心以常而習<lb/>
　也可見心雖寓于形骸之内實非形骸所能囿也善<lb/>
<pb n="KR3k0050_WYG_003-25a"/>
　事其心者使一陽為主于内而先立乎其大則其小<lb/>
　者不能奪矣否則剛如九二猶曰未出中剛如九五<lb/>
　猶曰中未大欲此心常存而不至于陷者胡不由坎<lb/>
　象以反觀之哉<lb/>
　　離䷝<hi>離下離上</hi>
　坎後繼之以離坎為陽之中離則陰之中也其實坎<lb/>
　離非二陽也陽中之隂隂中之陽即乾坤交而各得<lb/>
　乎陰陽之中耳上經首之以乾坤終之以坎離正謂<lb/>
<pb n="KR3k0050_WYG_003-25b"/>
　此也然習坎中孚固以其陽實而能施而離畜牝牛<lb/>
　得非以其隂虚為能受乎可見離以牝牛配坎坤以<lb/>
　牝馬配乾必如此而後謂之利貞亨坤離其一揆矣<lb/>
　况隂麗乎陽虚眀畢照吾人眀徳之體本如是也必<lb/>
　學有緝熈于光眀而後可以復其眀之體必眀眀徳<lb/>
　于天下而後可以滿其眀之量否則以察為眀者遺<lb/>
　其内回光反照者遺其外皆非離之明矣觀之彖傳<lb/>
　曰重眀麗乎正乃化成天下大象曰明兩作離大人<lb/>
<pb n="KR3k0050_WYG_003-26a"/>
　以繼眀照于四方可見眀無内外聖人示人之旨極<lb/>
　其精詳而爻有取于黄離者此也茍見之不審既蹈<lb/>
　乎履錯之咎寜免乎日昃之凶<lb/>
　　咸䷞<hi>艮下兊上</hi>
　　恒䷟<hi>㢲下震上</hi>
　上經首乾坤天地開萬化之原下經首咸恒夫婦肇<lb/>
　人道之始且咸乃天地之交也恒乃天地之久也人<lb/>
　不交不久故咸恒人道之統實天地之功也是以咸<lb/>
<pb n="KR3k0050_WYG_003-26b"/>
　則柔上剛下而二少之相交乃夫婦之感通也固所<lb/>
　以成婚姻之禮恒則剛上柔下而二長之相承乃夫<lb/>
　婦之定位也實有以正居室之倫然咸一也彖傳主<lb/>
　乎感故云聖人感人心大象主于受乃云君子以虚<lb/>
　受人果二乎哉惟其寂而感斯可以大受也惟其虚<lb/>
　而受斯可以感通也感以通乎人受以取諸已人已<lb/>
　貫通之無間此所以為咸也恒一也彖傳主于變通<lb/>
　故云恒久不已大象主于定立乃云立不易方果二<lb/>
<pb n="KR3k0050_WYG_003-27a"/>
　乎哉惟其終始變化而不已斯可以常定也惟其方<lb/>
　所一定而不易斯可以永終也不易可與立不已可<lb/>
　與權經權運用之不窮此所以為恒也且惟咸則恒<lb/>
　本相須也君子虚以受人立不易方亦並行而不相<lb/>
　悖者玩咸恒者于卦辭彖象㑹而通之斯可以得咸<lb/>
　恒之正故二卦皆重利貞皆云天地之情可見惟正<lb/>
　則其情之相感為可常也茍為不貞非咸拇則咸輔<lb/>
　非浚恒則振恒矣可不慎歟<lb/>
<pb n="KR3k0050_WYG_003-27b"/>
　　遯䷠<hi>艮下乾上</hi>
　　<hi>大壮</hi>䷡<hi>乾下震上</hi>
　咸恒之後繼之以遯大壮咸恒艮震之陽與兊㢲之<lb/>
　陰相交成卦遯與大壮則艮震之陽與乾陽相上下<lb/>
　焉艮之一陽本在乎上而又有三陽在上可謂盛矣<lb/>
　然二陰浸長于下夫固不容以不遯也震之一陽本<lb/>
　在乎下而亦有三陽處其下陽若與遯同矣四陽並<lb/>
　進于下此所以為大壮焉可見陽以下為進以上為<lb/>
<pb n="KR3k0050_WYG_003-28a"/>
　退震則動之始艮則止之機四陽雖同而上下之間<lb/>
　進退異矣然觀之彖辭遯小利貞小者利于貞也勉<lb/>
　二陰也大壮利貞大者利于貞也指四陽也得無有<lb/>
　不同乎不知陰進以正則小人不至凌君子陽進以<lb/>
　正則君子自能勝小人皆所以扶陽也雖然係遯用<lb/>
　壮又君子所當辨者是故遯有取于九五之嘉遯上<lb/>
　九之肥遯而遯則去之為當逺壮有取于九二之貞<lb/>
　吉九四之貞吉而壮則剛宜濟之以柔也至于大象<lb/>
<pb n="KR3k0050_WYG_003-28b"/>
　遯謂逺小人不惡而嚴其處人有以得逺惡之道大<lb/>
　壮謂非禮弗履其處已也有以端去惡之原如此則<lb/>
　時乎遯也時乎大壮也莫不盡善矣<lb/>
　　晉䷢<hi>坤下離上</hi>
　　<hi>明夷</hi>䷊<hi>離下坤上</hi>
　遯大壮之後繼以晉明夷艮震與乾相為上下固有<lb/>
　進退之義離明于坤時有出入斯有明晦之分而大<lb/>
　壮則晉遯則明夷亦其機之相因而馴至者是故日<lb/>
<pb n="KR3k0050_WYG_003-29a"/>
　之明一也出于地上則為晉大眀在上固亦獲乎晝<lb/>
　接之榮入于地中則為明夷真眀在下必有事于艱<lb/>
　貞之利况爻辭于晉之六五猶曰失得勿恤于眀夷<lb/>
　之六二猶曰用拯馬壮其兢業之意可以一時而或<lb/>
　懈乎然同一晉也以之承眀君則為晝接以之修眀<lb/>
　徳則為自昭同一眀夷也以之蒙難則晦其明以之<lb/>
　蒞衆則晦而明道何若此其殊也變動不居易之道<lb/>
　也要之日有出入眀無加損地中所以用其晦地上<lb/>
<pb n="KR3k0050_WYG_003-29b"/>
　所以昭其明雖有晝夜之象而實有常眀者在也然<lb/>
　則眀之在人心也或用錫也或蒙難也不以常變而<lb/>
　有改或涖衆也或自昭也不以體用而少偏所以繋<lb/>
　辭曰通乎晝夜之道而知故神無方而易無體<lb/>
　　<hi>家人</hi>䷤<hi>離下㢲上</hi>
　　暌䷥<hi>兑下離上</hi>
　晉明夷之後繼以家人暌離坤上下而晉與明夷異<lb/>
　矣然離下㢲則為家人離上于兊則為暌晉則相親<lb/>
<pb n="KR3k0050_WYG_003-30a"/>
　夷則相暌亦其義也但離一也下于㢲而為家人者<lb/>
　長女中女咸得位而利乎貞上于兊而為暌者中女<lb/>
　少女雖同居而志不同行矣何也家人離之陰在二<lb/>
　㢲之陰在四女正也暌則兊陰在三離隂在五女不<lb/>
　正矣女正則家正女不正則家暌也然觀之爻辭家<lb/>
　人有正家之道而處家尚乎嚴雖嗃嗃未失也暌有<lb/>
　合暌之道而處暌貴乎遇雖巷遇未失也然家固當<lb/>
　正矣彖謂正家而天下定象謂言有物而行有恒者<lb/>
<pb n="KR3k0050_WYG_003-30b"/>
　豈二道哉治天下觀于家治家觀于身端本善則固<lb/>
　如此也所以上九威如之吉反身之謂也暌固當合<lb/>
　矣彖謂男女暌而其志通象謂君子以同而異者豈<lb/>
　二道哉志同不害其迹之異辨異斯能統乎物之同<lb/>
　理一分殊固如此也所以上九遇雨之吉羣疑亡也<lb/>
　知此則知二卦之利貞者雖同歸于道實各有所重<lb/>
　也故闗朗子曰明乎外者物自暌明乎内者家自齊<lb/>
　　蹇䷦<hi>艮下坎上</hi>
<pb n="KR3k0050_WYG_003-31a"/>
　　解䷧<hi>坎下震上</hi>
　家人暌後繼以蹇解家人暌二卦成以離蹇解皆以<lb/>
　坎而成體也惟家人至于暌是以有蹇之當解矣然<lb/>
　坎上于艮則止乎險中而為蹇坎下于震則動而出<lb/>
　乎險中故為解雖在險出險不同其利西南一也何<lb/>
　也坎以一陽居乎坤中坤屬西南坎艮震則皆属于<lb/>
　東北也故蹇以五為得中解以二為得中况蹇雖遇<lb/>
　險而止解雖遇險而動而其利西南者則一耳所以<lb/>
<pb n="KR3k0050_WYG_003-31b"/>
　皆云往有功也否則終于蹇而莫之解矣可見二卦<lb/>
　皆以坎陽得中為主既有五之剛中主于外矣而九<lb/>
　三之陽非時止則止乎既有二之剛中主于内矣而<lb/>
　九四之陽非時行則行乎蹇解皆吉者此也至若彖<lb/>
　謂見險知止象謂反身修徳蹇皆求諸已彖謂往得<lb/>
　衆象謂赦過宥罪解皆及乎人豈君子故為是以處<lb/>
　蹇解之時乎蹇解原同一體解即解乎蹇而蹇即其<lb/>
　所未解者也是故君子惟有解而大蹇朋來何往不利<lb/>
<pb n="KR3k0050_WYG_003-32a"/>
　　損䷨<hi>兊下艮上</hi>
　　益䷩<hi>震下㢲上</hi>
　蹇解之後繼以損益蹇解本一艮一震與坎成體損<lb/>
　益則艮兊震㢲相合而成而損益即咸恒之反也然<lb/>
　損下益上則謂之損由咸既變盡而艮上兊下陽變<lb/>
　而為陰也損上益下則謂之益由恒既變盡而㢲上<lb/>
　震下陰變而為陽也非有意以損益之也有餘則損<lb/>
　所當損不足則益所當益况損卦不損二與初而損<lb/>
<pb n="KR3k0050_WYG_003-32b"/>
　三益卦不益三與二而益初正所以損其盈而益其<lb/>
　本也向使隂陽適宜則無所用其損益矣故彖傳<lb/>
　皆曰與時偕行况損下以益上在君子則為自損損<lb/>
　上以益下在君子則為自益然則二卦雖有損益之<lb/>
　分其實損所當損即益所當益特以上下殊其名義<lb/>
　耳觀之爻辭益之六二即損之六五以柔居剛則曰<lb/>
　元吉以柔居柔則曰永貞吉即此便可以窺損益之<lb/>
　大㫖也至于大象懲忿窒慾是損其不善以歸于善<lb/>
<pb n="KR3k0050_WYG_003-33a"/>
　而益固寓于損之中然遷善改過則善之益也何甞<lb/>
　不損其過哉如是則以之修己即為克己復禮以之<lb/>
　治人即為節用愛人是道也不可須㬰離也<lb/>
　　夬䷪<hi>乾下兊上</hi>
　　姤䷫<hi>㢲下乾上</hi>
　損益之後繼以夬姤損益皆所以損兊㢲也此則兊<lb/>
　上于乾而為夬㢲下于乾而為姤夬也者以五陽决<lb/>
　一陰也姤也者以一陰遇五陽也陰陽消息循環無<lb/>
<pb n="KR3k0050_WYG_003-33b"/>
　端一陰方决于上一陰已寓于下然則姤之初六即<lb/>
　夬之上六也眀矣但陰陽消息固其自然之理聖人<lb/>
　見五陽决一隂若此其易然必曰揚于王庭孚號有<lb/>
　厲于上六則曰無號終有凶見一陰上遇五陽若是<lb/>
　其微然必曰女壮勿用取女于初六即曰係于金柅<lb/>
　所以申戒五陽毋輕視一陰之意何深哉但决之貴<lb/>
　和而壮于頄則凶遇之貴豫而姤其角則吝矣然亦<lb/>
　不可謂陰宜盡無而執一以論之也觀大象一陰上<lb/>
<pb n="KR3k0050_WYG_003-34a"/>
　于乾則為澤上于天夬一陰下于乾則為天下有風<lb/>
　姤施禄者果如澤之决于上而天禄之與共施命者<lb/>
　果如風之遇于下而文命之誕敷用之得宜陰亦何<lb/>
　可廢也噫施禄施命所以能施者皆有賴于乾剛也<lb/>
　故于夬則曰剛决柔曰剛長乃終于姤則曰柔遇剛<lb/>
　曰剛遇中正聖人之重陽也如是夫<lb/>
　　萃䷬<hi>坤下兊上</hi>
　　升䷭<hi>㢲下坤上</hi>
<pb n="KR3k0050_WYG_003-34b"/>
　夬姤之後繼以萃升夬姤二卦兊㢲與乾合體萃升<lb/>
　兊㢲與坤合體聖人于五陽一陰且儆戒極其諄切<lb/>
　而與坤合體則四隂二陽聖人得無意哉觀卦辭一<lb/>
　則曰利見大人一則曰用見大人彖傳則皆曰剛中<lb/>
　而應夫萃之剛中本在乎上而為衆所萃升之剛中<lb/>
　則在乎下而勢亦必升故萃以五為大人升以二為<lb/>
　大人大人在上而衆心樂聚故曰利見大人在下而<lb/>
　上進則非柔君所欲乃曰用見而勿恤焉可見剛中<lb/>
<pb n="KR3k0050_WYG_003-35a"/>
　之大人一也特因在上在下而有利見用見之分要<lb/>
　皆聖人重陽之微意也豈有意以重之哉己在上者<lb/>
　固有快覩之願而在下方進未艾則勢亦不容不屈<lb/>
　己以枉見也至于大象簡兵以萃衆積小以升徳若<lb/>
　此其不同矣然體用一致惟有順徳者斯可以萃乎<lb/>
　衆也否則九五之萃有位者猶曰志未光而初九之<lb/>
　允升者即曰上合志矣然則萃以正而升以時孰有<lb/>
　外于徳哉<lb/>
<pb n="KR3k0050_WYG_003-35b"/>
　　困䷮<hi>坎下兊上</hi>
　　井䷯<hi>㢲下坎上</hi>
　萃升之後繼以困井盖萃升二卦兊㢲與坤相為上<lb/>
　下困井則兊㢲與坎相上下焉萃而升于上者勢必<lb/>
　反于下而困入乎井中矣然坎一也澤本無源而坎<lb/>
　在其下適以涸其澤矣安得而不困㢲本能入而坎<lb/>
　在其上則愈入而愈深焉非井而何此兑澤之無水<lb/>
　而困者兑不宜上于坎也㢲木之有水而井者㢲能<lb/>
<pb n="KR3k0050_WYG_003-36a"/>
　處乎坎之下也本同一體而困與井之分特在上下<lb/>
　間耳况澤雖無水為能困而不失其所則有亨之道<lb/>
　焉井飬固不窮茍羸其瓶則凶矣觀象于困井者果<lb/>
　能動悔有悔而元吉大成之學可造也何也澤無水<lb/>
　而困也命也井有水而無得䘮者性也致命遂志既<lb/>
　以立命于己勞民勸相且以盡性于人而困井之象<lb/>
　皆有資于學矣所以繋辭曰困徳之辨也井徳之地<lb/>
　也何徃而非性之教哉<lb/>
<pb n="KR3k0050_WYG_003-36b"/>
　　革䷰<hi>離下兊上</hi>
　　鼎䷱<hi>㢲下離上</hi>
　困井之後繼以革鼎困井兊㢲與坎合體革鼎則兊<lb/>
　㢲與離合盖既以困而入于井矣則不得不革而鼎<lb/>
　新之也夫離下于兑為革澤火本相息而革當其時<lb/>
　離上于㢲為鼎木火本相資而鼎有實用所以雜卦<lb/>
　傳曰革去故也鼎取新也惟革而當乎巳日之時則<lb/>
　順天應人可以革其命矣惟鼎而烹乎雉膏之食則<lb/>
<pb n="KR3k0050_WYG_003-37a"/>
　上帝聖賢皆賴之以飬也革鼎之義亦何大哉况革<lb/>
　也者變革之靡定鼎也者一定而不移未革之先固<lb/>
　宜于孚信而虎變豹變之攸宜定鼎之後莫要于安<lb/>
　凝而金鉉玉鉉之各正否則知變而不知守則鼎足<lb/>
　折而公餗覆莫若鞏用黄牛之革之為愈矣是故觀<lb/>
　革之象則以治厯明時惟時斯可革也觀鼎之象則<lb/>
　以正位凝命在徳不在鼎也時與命實相須也順天<lb/>
　時以凝鼎命非天下之至徳其孰能之<lb/>
<pb n="KR3k0050_WYG_003-37b"/>
　　艮䷳<hi>艮下艮上</hi>
　　震䷲<hi>震下震上</hi>
　革鼎之後繼以艮震革有動義鼎有止義革鼎由離<lb/>
　合㢲兊皆隂而震艮則皆陽也一索而得震三索而<lb/>
　得艮孰非乾之陽乎但陽一也在下則動在上則止<lb/>
　☳如此則動☶如此則止特在一反一覆焉耳震得<lb/>
　其初故動而為雷艮得其三故止而為山雷惟動也<lb/>
　雖二隂在其上而其氣則必逹夫天山惟止也雖二<lb/>
<pb n="KR3k0050_WYG_003-38a"/>
　陰處其下而其形則終峙于地此乃一陽自然上下<lb/>
　于天地間者是故君子于震來虩虩若與之而俱動<lb/>
　矣然後笑言啞啞震驚百里不䘮匕鬯何甞一于動<lb/>
　而莫之静乎于艮止其所若與之而俱止矣果能時<lb/>
　止則止時行則行動静不失其機何甞一于止而莫<lb/>
　之動乎所以恐懼修省思不出位非二致也何也知<lb/>
　所恐懼則必思其所以修省之道思不出位則時時<lb/>
　自修自省而無䘮有事矣如是而在震之初則恐致<lb/>
<pb n="KR3k0050_WYG_003-38b"/>
　福而後有則在艮之上則敦艮以後終卦象殊而學<lb/>
　則一矣否則陽一也在四則震遂泥在三則艮其限<lb/>
　學者欲慎動而知止則可不早辨哉<lb/>
　　漸䷴<hi>艮下㢲上</hi>
　　<hi>歸妹</hi>䷵<hi>兊下震上</hi>
　震艮之後繼以漸歸妹震艮二卦自相反而漸則艮<lb/>
　下于㢲歸妹則震上于兊也艮下于㢲三以陽居陽<lb/>
　四以陰居隂陰陽各得其正故卦辭漸女歸吉利貞<lb/>
<pb n="KR3k0050_WYG_003-39a"/>
　彖傳亦謂進得位剛得中也震上于兊三以陰居陽<lb/>
　四以陽居隂陰陽俱不得位故卦辭歸妹貞凶無攸<lb/>
　利彖傳亦謂位不當柔乗剛也可見三四反覆之間<lb/>
　而二卦之吉凶係之矣且止而㢲者進以止也説以<lb/>
　動者合以説也所以易有取于漸而深戒夫歸妹者<lb/>
　無非定陰陽之大義也至于大象山上有木則居得<lb/>
　其正故君子以居賢徳善俗能正乎已者且以正乎<lb/>
　人而風俗為之轉移澤上有雷則相感以情故君子<lb/>
<pb n="KR3k0050_WYG_003-39b"/>
　以永終知敝不善其始者必不善其終而倫紀為之<lb/>
　攸斁士君子立身必為漸女無以歸妹待其身焉可<lb/>
　也嗟夫止而㢲動不窮也㢲而止則蠱矣説以動所<lb/>
　歸妹也動以説則隨矣反覆毫釐之際辨之不可不審<lb/>
　　豐䷶<hi>離下震上</hi>
　　旅䷷<hi>艮下離上</hi>
　漸歸妹之後繼以豐旅漸歸妹由艮震與㢲兊合而<lb/>
　豐旅乃艮震與離合也至此則震艮與三隂交合為<lb/>
<pb n="KR3k0050_WYG_003-40a"/>
　已徧矣然離一也震而上夫離則動而明故為豐豐<lb/>
　有富盛之象矣所以云豐亨王假之尚大也艮而下<lb/>
　夫離則眀而止故為旅旅乃窮困之象也所以云旅<lb/>
　小亨瑣瑣窮災而已矣豈豐之大而旅之小乎離明<lb/>
　上下有動則大止則小之義人之或豐或旅亦若上<lb/>
　經之泰否也但豐不可以自恃旅亦不可以自困也<lb/>
　茍不宜日中之照則豐蔀豐斾見斗見沬雖屋翔于<lb/>
　天際而閴然無人良可憂也茍得夫柔中之道即次<lb/>
<pb n="KR3k0050_WYG_003-40b"/>
　懐資則終以譽命而旅貞吉矣至若大象于豐則有<lb/>
　取乎在天之雷電而折獄致刑固凛乎肅殺之義于<lb/>
　旅則有取于在地之山火而明慎不留又藹乎寛恤<lb/>
　之仁離明動止顧人用之何如耳<lb/>
　　㢲䷸<hi>㢲下㢲上</hi>
　　兊䷹<hi>兊下兊上</hi>
　豐旅之後繼以㢲兊盖豐旅由離之中隂與震艮合<lb/>
　體㢲則一隂在下兊則一隂在上自相反也然初與<lb/>
<pb n="KR3k0050_WYG_003-41a"/>
　四為㢲之主㢲本以陰在下為能㢲也彖傳乃謂剛<lb/>
　㢲乎中正而志行柔皆順乎剛三與上為兊之主兊<lb/>
　本以隂在乎上為能説也彖傳則謂剛中而柔外説<lb/>
　以利貞可見㢲者順也陰能順乎二五之剛中故利<lb/>
　往而進退利武人之貞良有以也否則不免㢲在牀<lb/>
　下之凶矣兊者説也説夫二五之剛中故利貞然商<lb/>
　兊未寧介疾有喜猶有取焉否則不免來兊之凶矣<lb/>
　卦雖陰柔實以陽剛為尚若徒知一陰在下為㢲之<lb/>
<pb n="KR3k0050_WYG_003-41b"/>
　體一陰在上為兊之體不知所㢲所説之實豈聖人<lb/>
　設象命辭之意哉至大象㢲風則有取于申命行事<lb/>
　兊澤則有取于朋友講習是行義則㢲以順民而政<lb/>
　事為日敷隐居則説以取友而問學為日廣此猶㢲<lb/>
　兊之最大者也善用陰柔者又當以時措之<lb/>
　　渙䷺<hi>坎下㢲上</hi>
　　節䷻<hi>兊下坎上</hi>
　㢲兑之後繼以渙節㢲兊一陰自相反而渙節則㢲<lb/>
<pb n="KR3k0050_WYG_003-42a"/>
　兊與坎相上下盖一于㢲説則必至于渙而在所當<lb/>
　節矣㢲上于坎為渙兊下于坎為節雖卦辭曰渙亨<lb/>
　曰節亨而渙則當聚節亦不可過也何也二卦之相<lb/>
　反在渙為六四爻辭乃曰渙其羣元吉在節為六三<lb/>
　爻辭乃曰不節若則嗟若是渙固當渙節亦當節此所以亨<lb/>
　也然渙彖則曰王假有廟王乃在中也謂非渙之當<lb/>
　聚乎節彖則曰苦節不可貞其道窮也謂非節之不<lb/>
　可過乎要之天下之道中正而已矣所以渙九五渙<lb/>
<pb n="KR3k0050_WYG_003-42b"/>
　汗其大號渙王居無咎象曰正位也節九五甘節吉往<lb/>
　有尚象曰居位中也惟本之以中正當渙則渙而既渙<lb/>
　則不可不聚當節則節而過節則苦矣至于大象享帝<lb/>
　立廟而天親之允協制數度議徳行而人已之皆宜<lb/>
　此乃舉渙節之尤要者言之必如此而後永協于中正<lb/>
　也且渙則節節則渙其相須之義惡可以説辭盡之哉<lb/>
　　<hi>中孚</hi>䷼<hi>兊下㢲上</hi>
　渙節之後繼以中孚渙節兊㢲交以坎中孚則兊㢲<lb/>
<pb n="KR3k0050_WYG_003-43a"/>
　自相交而或渙或節之偏不得不孚之以中也然㢲<lb/>
　本以一陰在下成體兊本以一陰在上成體㢲上兊<lb/>
　下則二陰在中四陽在外故為中虚然以二體分之<lb/>
　二五陽得中又為中實且下説以應上上㢲以入下<lb/>
　皆相孚之象也即如澤上有風豚魚澤物風性木舟<lb/>
　順風涉水鶴鳴在陰子和其中孚之象可謂明矣然<lb/>
　彖傳曰中孚以利貞乃應乎天也何也中孚者誠也<lb/>
　誠者天之道也中孚純乎其天不容以一毫人力㕘<lb/>
<pb n="KR3k0050_WYG_003-43b"/>
　也觀風之動水豚魚之信風虚舟之渉險鶴鳴而子<lb/>
　和孰非天道之自然而然哉此中孚所以為正也然<lb/>
　則知應天斯可以知利貞矣知利貞斯可以言中孚<lb/>
　矣初九虞吉乃教人無改初念不可不反已虞度以<lb/>
　純乎天也噫以無妄中孚猶曰利貞聖學豈易言哉<lb/>
　若大象所謂議獄緩死則猶不忍人之心發之最親<lb/>
　切者所謂乍見孺子入井皆有怵惕惻隐之心而無<lb/>
　納交要譽即中孚應天之謂也發于孺子入井用于<lb/>
<pb n="KR3k0050_WYG_003-44a"/>
　議獄緩死其中孚一而已矣<lb/>
　　<hi>小過</hi>䷽<hi>艮下震上</hi>
　中孚之後繼以小過中孚之體以兊㢲二隂在中而<lb/>
　成小過則以震艮二陽在中而四隂過乎陽也且咸<lb/>
　恒由艮兊震㢲陰陽互交中孚小過則陰陽各以類<lb/>
　從矣自卦體觀之震之一陽本在乎下艮之一陽本<lb/>
　在乎上兹震上艮下則二陽在内四陰在外陽大陰<lb/>
　小所以為小過也然既云小過亨矣又云可小事不<lb/>
<pb n="KR3k0050_WYG_003-44b"/>
　可大事何歟柔得中是以小事吉也剛失位而不中<lb/>
　是以不可大事也行過恭䘮過哀用過儉皆吉道也<lb/>
　故君子以之然彖傳云過以利貞與時行也時則正<lb/>
　不時則不正即如三者之過亦時乎可過而過之耳<lb/>
　茍非其時而必欲過焉豈君子之道哉雖然事須小<lb/>
　也道無往而不在道雖大也事無微而可忽是道本<lb/>
　與時而偕行君子亦隨時以處事此君子之學也時<lb/>
　之當然即道之本然君子之應事也其庸以不然哉<lb/>
<pb n="KR3k0050_WYG_003-45a"/>
　過與不過未可豫定必如彖之與時行也小過大過<lb/>
　莫非道矣<lb/>
　　既濟䷾<hi>離下坎上</hi>
　　未濟䷿<hi>坎下離上</hi>
　小過之後繼之以既濟未濟即上經大過繼之以坎<lb/>
　離盖既未濟以坎離成體皆以救其陰陽之過也况<lb/>
　自小過以前陰陽錯綜惟坎離得陰陽之中故上經<lb/>
　首乾坤終坎離而坎離至此始交故下經以既未終<lb/>
<pb n="KR3k0050_WYG_003-45b"/>
　焉雖曰坎離陰陽得自相為對其實乾坤之後屯始<lb/>
　以坎此亦終之以坎卦名既濟未濟亦因坎取義盖<lb/>
　天地間險難最多非剛中未易以濟殆有深意存也<lb/>
　至若以一卦言之三陽得位則既濟三陽失位則未<lb/>
　濟以二體言之水上火下則既濟火上水下則未濟<lb/>
　此其隂陽消息循環無端天道人事終則有始所以<lb/>
　大象于既濟則勉人思患豫防未濟則勉人慎辨物<lb/>
　居方而居方之慎是即豫防之思觀六爻寜曳輪濡<lb/>
<pb n="KR3k0050_WYG_003-46a"/>
　尾於其初無濡首于其終既未濟其詞同其意同也<lb/>
　嗚呼豈獨世道為然哉推之萬古治亂相為倚伏反<lb/>
　之一念理欲相為勝負與治同道罔不興與亂同道<lb/>
　罔不亡惟狂克念作聖惟聖罔念作狂既濟未濟判<lb/>
　于㡬微之際也盡人承天易之道待其人而後行<lb/>
<pb n="KR3k0050_WYG_003-47a"/>
　易道不過一陰一陽雖曰太極生兩儀兩儀即隂陽<lb/>
　也兩儀生四象四象即陰陽之老少也四象生八卦<lb/>
　八卦即隂陽之生生也八卦重而為六十四卦六十<lb/>
　四卦即隂陽之生生不窮也是圗也一體不變者八<lb/>
　一陽五隂一隂五陽反對者各六二陽四隂二隂四<lb/>
　陽反對者各十二而三隂三陽反對各十自卦象觀<lb/>
　之雖有變與不變之殊相對相反之别不過隂陽竒<lb/>
　耦升降錯綜而已天地自然之造化固如此圗象之<lb/>
<pb n="KR3k0050_WYG_003-47b"/>
　布列非有意以安排也人惟即其象之可見以求其<lb/>
　不可見則形上形下一以貫之而隂陽生生不測者<lb/>
　流通充滿觸處皆然矣<lb/>
<pb n="KR3k0050_WYG_003-48a"/>
</p>
<p>
<pb n="KR3k0050_WYG_003-49a"/>
　六十四卦八卦之重也天四卦各重八卦乾八卦為<lb/>
　太陽兊八卦為少隂離八卦為少陽震八卦為太陰<lb/>
　地四卦各重八卦坤八卦為太陰艮八卦為少陽坎<lb/>
　八卦為少陰㢲八卦為太陽八卦各變天地陰陽太<lb/>
　少變者七不變者一天太陽八卦不變者乾少陰八<lb/>
　卦不變者中孚少陽八卦不變者離太陰八卦不變<lb/>
　者頥地太隂八卦不變者坤少陽不變者小過少陰<lb/>
　八卦不變者坎太陽八卦不變者大過天地陰陽太<lb/>
<pb n="KR3k0050_WYG_003-49b"/>
　少各一卦不變八宫各變七卦通計五十六卦<lb/>
　乾坤易之門户與乾坤毀則無以見易是故卦有陰<lb/>
　陽一畫為陽乾之道也以其直而施也曰闢一畫為<lb/>
　陰坤之道也以其翕而受也曰闔一闢一闔道之變<lb/>
　也卦有内外初變上二變五三變四自内而外曰往<lb/>
　四變三五變二上變初自外而内曰來一往一來道<lb/>
　之通也闔闢往來之交曰㡬同條共貫曰理不知易<lb/>
　非能知㡬不知㡬非能知理學不見理而曰我能通<lb/>
<pb n="KR3k0050_WYG_003-50a"/>
　變也者妄也<lb/>
　繋辭傳曰易之為道也屢遷變動不拘周流六虚上<lb/>
　下無常剛柔相易不可為典要唯變所適闔闢往來<lb/>
　之謂也<lb/>
<pb n="KR3k0050_WYG_003-51a"/>
　　　八卦不變圗例<lb/>
　卦凡八宫宫凡八卦變者七卦不變者一卦凡八卦<lb/>
　不變以統五十六卦之變天太陽其變天太陽故乾<lb/>
　之乾乾不變地太陰故坤之坤坤不變天少隂其變<lb/>
　地太陽故兊之㢲中孚不變地太陽其變天少隂故<lb/>
　㢲之兊大過不變天少陽其變天少陽故離之離離<lb/>
　不變地少隂其變地少隂故坎之坎坎不變天少隂<lb/>
　其變地少陽故艮之震頥不變地少陽其變天太陰<lb/>
<pb n="KR3k0050_WYG_003-51b"/>
　故震之艮小過不變<lb/>
　　　八卦變例<lb/>
　重乾天太陽之極而地太隂生焉乾不變其變也坤<lb/>
　重坤地太隂之極而天太陽生焉坤不變其變也乾<lb/>
　中孚天少陰之極而地少陽生焉中孚不變其變也<lb/>
　小過小過地少陽之極而天少隂生焉小過不變其<lb/>
　變也中孚重離天少陽之極而地少陰生焉離不變<lb/>
　其變也坎重坎地少陰之極而天少陽生焉坎不變<lb/>
<pb n="KR3k0050_WYG_003-52a"/>
　其變也離頥天太陰之極而地太陽生焉頥不變其<lb/>
　變也大過大過地太陽之極而天太隂生焉大過不<lb/>
　變其變也頥<lb/>
<pb n="KR3k0050_WYG_003-53a"/>
</p>
<p>
<pb n="KR3k0050_WYG_003-54a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_003-54b"/>
　<lb/>
　<lb/>
　<lb/>
　<lb/>
　五十六卦以八卦變例為率一闔一闢一往一來凡<lb/>
　為天太陽之卦者七其變皆天太陽地太陰之卦者<lb/>
　七其變皆地太隂天少陰之卦者七其變皆地太陽<lb/>
　地太陽之卦者七其變皆天少隂天少陽之卦者七<lb/>
<pb n="KR3k0050_WYG_003-55a"/>
　其變皆天少陽地少隂之卦者七其變皆地少隂天<lb/>
　太隂之卦者七其變皆地少陽地少陽之卦者七其<lb/>
　變皆天太隂<lb/>
　乾坤坎離中孚小過頥大過八卦自相為變陰變陽<lb/>
　陽變陰一闔一闢之謂也八卦變五十六卦陽變陽<lb/>
　隂變隂往來不窮之謂也八卦雖以陰陽相變為闔<lb/>
　闢然初變上二變五三變四四變三五變二上變初<lb/>
　一往一來通在其中也五十六卦雖以陰陽自變為<lb/>
<pb n="KR3k0050_WYG_003-55b"/>
　往來然初三五為陽二四上為陰一闔一闢變在其<lb/>
　中也化而裁之推而行之範圍天地之化而不過曲<lb/>
　成萬物而不遺其惟文王乎<lb/>
　闔户謂之坤闢户謂之乾乾變坤坤變乾一闔一闢<lb/>
　之謂也坎離中孚小過頥大過六卦一畫為乾一畫為<lb/>
　坤以卦畫陰陽為闔闢也屯蒙以下五十六卦初三五陽<lb/>
　位為乾二四上隂位為坤以卦位陰陽為闔闢也是故乾<lb/>
　坤者易之門户也一闔一闢一往一來而易之時義備矣<lb/>
<pb n="KR3k0050_WYG_003-56a"/>
</p>
<p>
<pb n="KR3k0050_WYG_003-57a"/>
　乾順進一得姤姤乾之一世自姤進二得遯遯乾之<lb/>
　二世自遯進四得否否乾之三世自否進八得觀觀<lb/>
　乾之四世自觀進十六而得剥剥乾之五世也上爻<lb/>
　不變故三十二數不用彼三十隂三十二陽皆六十<lb/>
　四卦上爻耳卦有遊魂歸魂亦以八與十六為法乾<lb/>
　遊魂自剥退八而得晉歸魂自乾進十六而得大有<lb/>
　此自然之理也坤逆進亦以此凖焉<lb/>
　震退一得豫自豫進二得解自解進四得恒退八得<lb/>
<pb n="KR3k0050_WYG_003-57b"/>
　升自升進十六得井而五世備遊魂則自井進八而<lb/>
　得大過歸魂則自本卦進十六而得隨焉<lb/>
　坎右進一節退二屯自屯進四既濟進八革自革退<lb/>
　十六得豐而五世備矣遊魂則自豐退八而得明夷<lb/>
　歸魂則自本卦退十六而得師焉離亦如之<lb/>
　艮右退一賁自賁退二大畜退四損自暌退十六履<lb/>
　而五世備遊魂則自履進八而得中孚歸魂則自本<lb/>
　卦退十六得漸兊亦如之<lb/>
<pb n="KR3k0050_WYG_003-58a"/>
　八卦相推何也天與地雷與風水與火山與澤彼此<lb/>
　相推之謂也觀乾為天則天為主矣天風姤天山遯<lb/>
　天地否皆天在上也然天地既合之後則風地觀山<lb/>
　地剥火地晉而地之在下者亦極焉是以天為主而<lb/>
　三世之後則以地承天使不反本還原而歸之天也<lb/>
　可乎况一世為天風姤四世乃為風地觀二世為天<lb/>
　山遯五世乃為山地剥彼此相推猶不相離至火地<lb/>
　晉則愈推而愈逺矣所以為遊魂也然火天大有卒<lb/>
<pb n="KR3k0050_WYG_003-58b"/>
　由火以合乎天而謂之歸魂不以此哉觀乾之一卦<lb/>
　八卦可類通也然始而相承既而相逺終而相合者<lb/>
　何以言之變化不測生生不息之謂也乾純陽也姤<lb/>
　則一隂遯則二隂觀則四隂剥則五隂而晉則一隂<lb/>
　麗于二陽之中非遊魂而何且火尚與地相合至火<lb/>
　與天合則四陽矣此魂之所以歸也以此觀坤坤猶<lb/>
　乾也震坎艮主乎陽㢲離兊主乎隂隂陽變化不測<lb/>
　而易之生生可窺矣<lb/>
<pb n="KR3k0050_WYG_003-59a"/>
</p>
<p>
<pb n="KR3k0050_WYG_003-60a"/>
　邵子曰乾四十八而四分之一分為所尅之隂也盖<lb/>
　乾至泰乾夬大有大壮小畜需大畜泰凡八卦共四<lb/>
　十八爻分作四分每分十二及其三分三十六陽爻<lb/>
　其一分十二隂爻也又曰坤四十八而四分之一分<lb/>
　為所尅之陽也盖自坤至否坤剥比觀豫晉萃否凡<lb/>
　八卦共四十八爻分作四分毎分十二爻其三分三<lb/>
　十六隂爻其一分十二陽爻也<hi>即二卦而餘卦可類通矣</hi>
<pb n="KR3k0050_WYG_003-61a"/>
</p>
<p>
<pb n="KR3k0050_WYG_003-62a"/>
</p>
<p>
<pb n="KR3k0050_WYG_003-63a"/>
　是圗也八卦之上各加八卦而成六十四卦即前之<lb/>
　横圗是也但乾一兊二離三震四巽五坎六艮七坤<lb/>
　八卦之與數豈安排而强合之哉一為乾固于本卦<lb/>
　一位上之見二為兊即于本卦二位上見之三為離<lb/>
　四為震五為巽六為坎七為艮八為坤莫不然也况<lb/>
　即乾之一宫其八卦次序固依一二三四五六七八<lb/>
　整然不亂而各宫皆然可見六十四卦聖人無一毫<lb/>
　増損于其間矣<lb/>
<pb n="KR3k0050_WYG_003-63b"/>
八卦成列象爻變動圖<lb/>
<pb n="KR3k0050_WYG_003-64a"/>
　<lb/>
　<lb/>
　<lb/>
　<lb/>
　<lb/>
　傳曰八卦成列象在其中矣因而重之爻在其中矣<lb/>
　剛柔相推變在其中矣繋辭焉而命之動在其中矣<lb/>
　吉凶悔吝生乎動者也<lb/>
<pb n="KR3k0050_WYG_003-64b"/>
　此發明先天六十四卦方圗之義八卦成列者乾兊<lb/>
　離震㢲坎艮坤成行列也此自上而數向下自左而<lb/>
　數向右若自中而數向外則震離兊乾㢲坎艮坤亦<lb/>
　成列也以至横斜曲直左右前後莫不皆然而天地<lb/>
　水火雷風山澤之象在其中矣因而重之者八卦之<lb/>
　上各加八卦分隂分陽迭用柔剛而初二三四五上<lb/>
　之六爻在其中矣剛柔相推者剛生于復之初九自<lb/>
　一而二三四五以次推上而至于乾之六柔生于姤<lb/>
<pb n="KR3k0050_WYG_003-65a"/>
　之初六自一而二三四五以次推下而至于坤之六<lb/>
　則卦爻之變在其中矣聖人因卦爻之變繋之以吉<lb/>
　㓙悔吝之辭則舉天下之動在其中矣<lb/>
<pb n="KR3k0050_WYG_003-66a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_003-66b"/>
　傳曰剛柔者立本者也變通者趨時者也吉凶者貞<lb/>
　勝者也天地之道貞觀者也日月之道貞明者也天<lb/>
　下之動貞夫一者也<lb/>
　右傳盖發明後天六十四卦變通之義剛柔者變通<lb/>
　之本體變通者剛柔之時用以圗推之乾剛坤柔位<lb/>
　乎上下乃不易之定體故曰剛柔者立本者也坤初<lb/>
　爻柔變而趨于剛為復為臨為泰為大壮為夬進之<lb/>
　極而為乾自冬而夏也乾初爻剛化而趋于柔為姤<lb/>
<pb n="KR3k0050_WYG_003-67a"/>
　為遯為否為觀為剥退之極而為坤自夏而冬也故<lb/>
　曰變通者趨時者也故夫乾坤以初爻變而一隂一<lb/>
　陽之卦各六皆自復姤而推之二爻變而二隂二陽<lb/>
　之卦各十有五皆自臨遯而推之三爻變而三隂三<lb/>
　陽之卦各二十皆自泰否而推之四爻變而四隂四<lb/>
　陽之卦各十有五皆自大壮觀而推之五爻變而五<lb/>
　隂五陽之卦各六皆自夬剥而推之縱横上下反復<lb/>
　相推無所不可在識其通變則無所拘泥而無不通<lb/>
<pb n="KR3k0050_WYG_003-67b"/>
　傳所謂變通不拘周流六虚上下無常剛柔相易不<lb/>
　可為典要唯變所適然陽主進自復而左升隂主退<lb/>
　自姤而右降泰否則隂陽中分自寅至申皆晝也而<lb/>
　乾實冐之自酉至丑皆夜也而坤實承之故上繋言<lb/>
　變化者進退之象剛柔者晝夜之象也或剛或柔有<lb/>
　失有得而吉凶之理常相勝也乾上坤下定體不易<lb/>
　天地之道貞觀者也離南坎北日麗乎晝月顯乎夜<lb/>
　日月之道貞明者也天下之動其變無窮順理則吉<lb/>
<pb n="KR3k0050_WYG_003-68a"/>
　逆理則凶則其所正而常者有恒以一之是亦一理<lb/>
　而已矣<lb/>
　按朱子謂參同契以乾坤為鼎器坎離為藥物餘六<lb/>
　十卦為火候今以此圗推之盖以人身形合之天地<lb/>
　隂陽者也乾為首而居上坤為腹而居下離為心坎<lb/>
　為腎心火也腎水也故離上而坎下陽起于復自左<lb/>
　而升由人之督脉<hi>陽脉也</hi>起自尻循脊背而上走于首<lb/>
　隂起于姤自右而降由人之任脉<hi>隂脉也</hi>至自咽循膺<lb/>
<pb n="KR3k0050_WYG_003-68b"/>
　胸而下起于腹也上二十卦法天天者陽之輕清故<lb/>
　皆四陽五陽之卦下二十卦法地地者陰之重濁故<lb/>
　皆四隂五陰之卦中二十卦象人人者天地之徳隂<lb/>
　陽之交故皆三隂三陽之卦亦如人之經脉手足各<lb/>
　有三隂三陽也又人上部法天中部法人下部法地<lb/>
　亦其義也由是言之則參同之義不誣矣若夫恒卦<lb/>
　居中則書所謂若有恒性傳所謂恒以一徳孟子所<lb/>
　謂恒心而恒之彖曰日月得天而能久照四時變化<lb/>
<pb n="KR3k0050_WYG_003-69a"/>
　而能久成聖人久于其道而天下化成觀其所恒而<lb/>
　天地萬物之情可見矣<lb/>
<pb n="KR3k0050_WYG_003-70a"/>
　乾起于西北者天傾西北之義乾既位西北則坤當<lb/>
　位東南以地不滿東南故㢲長女代居其位㢲亦先<lb/>
　天兊之反也是以坤退居西南三爻皆變而之乾乾<lb/>
　三爻皆變而之坤互相反對而乾坤之位縱矣離火<lb/>
　炎上而居南坎水潤下而居北坎三爻皆變而之離<lb/>
　離三爻皆變而之坎亦互相反對而坎離之位縱矣<lb/>
　艮反先天震而位乎東北㢲反先天兊而位乎東南<lb/>
　艮三爻皆變而之兊反而觀之則為㢲㢲三爻皆變<lb/>
<pb n="KR3k0050_WYG_003-70b"/>
　而之震反而觀之則為艮亦互相反對而艮㢲之位<lb/>
　縱矣電激而雷故震居正東先天離位<hi>離火炎上故以上爻亦震</hi>
　三爻皆變而之艮反而觀之則為震故震兊左右相<lb/>
　反對而其位横矣邵子曰震兊横而六卦縱易之用<lb/>
　也至哉言乎惟其如此故今時所傳卜筮宫卦亦乾<lb/>
　坤相反坎離相反震兊相反艮㢲相反乾宫之姤自<lb/>
　坤而反觀之則為夬乾之遯反坤之大壮乾之否反<lb/>
　坤之泰乾之觀反坤之臨乾之剥反坤之復也坎宫<lb/>
<pb n="KR3k0050_WYG_003-71a"/>
　之節自離而反觀之則為渙坎之屯反離之蒙坎之<lb/>
　既濟反離之未濟坎之革反離之鼎坎之豐反離之<lb/>
　旅也艮宫之賁自㢲而反觀之則為噬嗑艮之大畜<lb/>
　反㢲之无妄艮之損反㢲之益艮之暌反㢲之家人<lb/>
　艮之履反㢲之小畜也震宫之豫自兊而反觀之則<lb/>
　為謙震之解反兊之蹇震之恒反兊之咸震之升反<lb/>
　兊之萃震之井反兊之困也其遊魂歸魂二卦謂其<lb/>
　不在八宫正變之列以本宫第五爻變而得外體之<lb/>
<pb n="KR3k0050_WYG_003-71b"/>
　内三爻皆變則為遊魂曰遊者自内而之外也第五<lb/>
　爻變而内三爻不變則為歸魂曰歸者自外而反内<lb/>
　也周旋左右升降上下王者之禮法盡于是矣<lb/>
<pb n="KR3k0050_WYG_003-72a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_003-72b"/>
　此圗以先天圗一仰一覆下體八卦静而守位上體<lb/>
　八卦動而右轉由是剛柔相摩八卦相盪一貞而入<lb/>
　悔八八六十四卦左右相交震宫八卦交于坤起于<lb/>
　復次震次噬嗑次隨次无妄益屯至頥而得貞悔反<lb/>
　對之象<hi>震下艮上二象反對</hi>離宫八卦離交于艮起于賁次明<lb/>
　夷次豐次離革同人家人至既濟而得隂陽交中之卦<lb/>
　<hi>離下坎上三陽三隂晝夜平分</hi>兊宫八卦兊交于坎起于節次損次<lb/>
　臨次歸妹暌兊履至中孚而得貞悔反對之象<hi>兊下㢲上</hi>
<pb n="KR3k0050_WYG_003-73a"/>
　<hi>二象相對</hi>乾宫八卦乾交于㢲起于小畜次需次大畜次<lb/>
　泰大有大壮夬至乾而得六陽純體之卦極焉此圗<lb/>
　之左方也㢲宫八卦交于乾起于姤次㢲次井次蠱<lb/>
　升恒鼎至大過而得貞悔反對之象<hi>㢲下兌上二象反對</hi>坎宫<lb/>
　八卦坎交于兊起于困次訟次渙次坎蒙師解至未<lb/>
　濟而得剛柔中分之卦<hi>坎下離上三剛三柔晝夜平分</hi>艮宫八卦艮<lb/>
　交于離起于旅次咸次遯次漸蹇艮謙至小過而得<lb/>
　貞悔反對之象<hi>艮下震上二象反對</hi>坤宫八卦坤交于震起于<lb/>
<pb n="KR3k0050_WYG_003-73b"/>
　豫次晉次萃否觀比剥至坤而得六隂純體之卦周<lb/>
　焉此圗之右方也環而觀之則乾坤泰否坎離既未<lb/>
　濟隨蠱漸歸妹頥大過中孚小過凡一十六卦交易<lb/>
　反對三位相間累累若貫珠若網在綱有條而不紊<lb/>
　察其自然之妙非人力之所能為也是故以一嵗之<lb/>
　節論之震始交坤一陽生冬至之卦變坤為復是以<lb/>
　乾起于復之初九而盡于午中㢲始消乾一隂生夏<lb/>
　至之卦變乾為姤是以坤起于姤之初六盡于子中乾<lb/>
<pb n="KR3k0050_WYG_003-74a"/>
　坤定上下之位冬至變坤隂多多寒晝極短而夜極<lb/>
　長夏至變乾陽多多熱晝極長而夜極短冬夏二至<lb/>
　陰陽合也乾坤交中而為坎離坎離交而為既未濟<lb/>
　既未交南北兩間之中春分變既濟而為節是以坎<lb/>
　起于節之九二而盡于酉中秋分變未濟而為旅是<lb/>
　以離起于旅之六二而盡于卯中三陽三陰温凉適<lb/>
　宜晝夜平等春秋二分隂陽離也立春變頥為賁頥<lb/>
　卦二陽外而四陰内立夏變中孚而為小畜中孚四<lb/>
<pb n="KR3k0050_WYG_003-74b"/>
　陽外而二隂内此春夏陽在外而陰在内聖人春夏<lb/>
　飬陽之時立秋變大過而為困大過二陰外而四陽<lb/>
　内立冬變小過而為豫小過四隂外而二陽内此秋<lb/>
　冬陽在内而隂在外聖人秋冬飬隂之時是則一嵗<lb/>
　周天之節備于圗而邵子所謂春夏秋冬晝夜長短<lb/>
　由乎此者也又以一月之度推之則重坤之時乃晦<lb/>
　朔之間以次而生明小過之震<hi>反對二震</hi>三日昏時出庚<lb/>
　之西也大過之兌<hi>反對二兊</hi>八日上弦在丁之南也至十<lb/>
<pb n="KR3k0050_WYG_003-75a"/>
　五則乾體就望而盛滿出于東方甲地以漸而生魄<lb/>
　中孚之㢲<hi>反對二㢲</hi>十八日平眀見辛之西也頥卦之艮<lb/>
　<hi>反對二艮</hi>二十三日下弦直丙之南也此一月太陰之行<lb/>
　度備于圗而邵子所謂晦朔望行度盈縮由乎此者<lb/>
　也至若艮東北之卦萬物之所成終所成始故冬至<lb/>
　之卦盡于艮<hi>山雷頥卦</hi>而立春之節起于艮<hi>山火賁卦</hi>自然之<lb/>
　數也故曰易與天地凖<lb/>
　邵子曰圗雖無文吾終日言而未甞離乎是盖天地<lb/>
<pb n="KR3k0050_WYG_003-75b"/>
　萬物之理盡在其中矣朱子曰先天圗今以一嵗之<lb/>
　運言之若大而古今十二萬九千六百年亦只這圈<lb/>
　子小而一日十二時亦只這圈子都從復上推起去<lb/>
　<lb/>
　<lb/>
　<lb/>
　<lb/>
　圗書編卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>圖書編卷四十一</head> <lb/>
    <p>
<pb n="KR3k0050_WYG_041-1a"/>
欽定四庫全書<lb/>
　圖書編卷四十一<lb/>
　　　　　　　　　　　　　明　章潢　撰<lb/>
　　廣東圖敘<lb/>
　廣東古百粤地葢五嶺之外號為樂土由雄<hi>南雄</hi>連<hi>連州</hi>
　<hi>廣州府屬</hi>可以向荆呉<hi>湖廣江/西是也</hi>由惠<hi>惠/州</hi>潮<hi>潮州</hi>可以制閩越<lb/>
　<hi>福建是</hi>由髙<hi>髙/州</hi>亷<hi>亷/州</hi>可以控交桂<hi>交趾廣西是</hi>而形勝亦寓<lb/>
　焉濱海一帶島夷之國雖時時出沒要其志在貿易<lb/>
<pb n="KR3k0050_WYG_041-1b"/>
　非盜邊也然諸郡之民恃山海之利四體不勤惟務<lb/>
　剽掠有力則私通番舶<hi>托名通番因而行刼海上</hi>無事則挺身為<lb/>
　盜將鼓之警彌山谷凡以良民困於徵求通山之禁<lb/>
　久弛<hi>齎送鹽未入山通盜者謂之通山</hi>教治不修而大征數舉之過<lb/>
　也且宻邇蒼梧<hi>廣西梧州府</hi>征蠻幕府在焉<hi>總督兩廣太監總兵都御</hi>
　<hi>史俱駐劄于此</hi>軍旅之興殆無寧嵗兵糧供饋咸得待乏况<lb/>
　在産珠池<hi>在亷州境内</hi>番物駢集本民時所興而内使數<lb/>
　來采辦民反病之故外負富饒之名而内實貧困者<lb/>
<pb n="KR3k0050_WYG_041-2a"/>
　廣東是也<lb/>
　　沿革<lb/>
　古百粤地漢置交州部刺史察舉南海等郡而不常<lb/>
　所治東漢末交州遷治番禺唐貞觀中置嶺南道開<lb/>
　元中置嶺南道採訪處置使治南海後分為嶺南東<lb/>
　道仍舊治宋置廣南東路經畧安撫司以廣州守臣<lb/>
　兼領又置提㸃刑獄司治韶州元置廣東宣慰司及<lb/>
　肅政廉訪司於廣州又置海北海南道宣慰司及肅<lb/>
<pb n="KR3k0050_WYG_041-2b"/>
　政廉訪司於廣州𨽻江西行中書省本朝改置廣東<lb/>
　等處承宣布政使司都指揮使司提刑按察司並治<lb/>
　于廣州云<lb/>
<pb n="KR3k0050_WYG_041-3a"/>
</p>
<p>
<pb n="KR3k0050_WYG_041-4a"/>
　廣東等處承宣布政使司治廣州左右布政使二左<lb/>
　右㕘政二<hi>嶺東一嶺西一</hi>左右㕘議三<hi>嶺南一嶺北一</hi>領府十屬州<lb/>
　七縣六十九總為里四千二十八里户四十八萬三<lb/>
　千三百八十口一百九十七萬八千二十二夏秋二<lb/>
　税共米麥一百一萬七千七百七十二石廣東鹽課<lb/>
　提舉司領鹽課一十四海北鹽課提舉司領鹽課一<lb/>
　千五二司本所色鹽價并引價銀共三萬七千二百<lb/>
　八十兩<lb/>
<pb n="KR3k0050_WYG_041-4b"/>
　廣東都指揮使司<hi>𨽻前軍都督府</hi>都指揮三内掌印一僉書<lb/>
　二領衛十五<hi>屬所六十八</hi>守禦千户所四十有五本都司<lb/>
　所屬馬步官軍三萬九千四百餘員名<lb/>
　提刑按察司按察使一副使四　僉事七　分道五<lb/>
　<hi>嶺東嶺西嶺南海南海北</hi>
　欽差總督兩廣都御史一<lb/>
　欽差平蠻將軍總管一<lb/>
　欽差巡撫都御史一<lb/>
<pb n="KR3k0050_WYG_041-5a"/>
　巡按御史或清軍御史一<hi>俱駐廣州</hi>
　市舶提舉司一<lb/>
<pb n="KR3k0050_WYG_041-6a"/>
</p>
<p>
<pb n="KR3k0050_WYG_041-7a"/>
　　廣東各府州縣煩簡<lb/>
　廣州府其名古羊城秦南海<hi>無瘴煩</hi>其屬州一縣十五<lb/>
　附郭南海<hi>二百五十一里煩</hi>番禺<hi>一百三十/九里煩</hi>外崇化<hi>三十里僻簡</hi>
　順德<hi>一百六十四里近海無瘴煩</hi>東莞<hi>一百八/十里煩</hi>増城<hi>九十八里地險無瘴</hi>龍<lb/>
　門<hi>十七里有瘴</hi>香山<hi>三十六里四/圍俱海無瘴</hi>清逺<hi>十七里/無瘴簡</hi>連州<hi>十七里近</hi>
　<hi>山有瘴地隣猺賊</hi>屬陽山<hi>六里在/山有瘴</hi>連山<hi>二里接/湖廣</hi>三水<hi>五十一里</hi>從<lb/>
　化<hi>三十里</hi>新寧<hi>四十里多/盜無瘴</hi>新㑹<hi>二百三十八里近海無瘴煩</hi>其形勝<lb/>
　總百粤連五嶺扼鉅海帶衡岳其俗得華之雜刀耕<lb/>
<pb n="KR3k0050_WYG_041-7b"/>
　火種商賈阜通<lb/>
　韶州府其名始興廣興韶陽<hi>無瘴煩冲</hi>其屬縣六附郭曲<lb/>
　江<hi>三十六里冲</hi>外樂昌<hi>十五里有/瘴僻簡</hi>仁化<hi>二/里</hi>乳源<hi>猺里有四賊僻</hi>翁<lb/>
　源<hi>十二里冲</hi>英德<hi>十二里無瘴冲</hi>其形勝控扼五嶺粤之北門其<lb/>
　俗土曠人稀習尚浮朴運販鹽鈔嵗月致富藤葉嚼<lb/>
　檳榔茅簷覆土床<lb/>
　南雄府其名江凌宋保昌<hi>有瘴冲</hi>其屬縣二附郭保昌<lb/>
　<hi>四十四里有瘴簡冲</hi>外始興<hi>七里瘴僻</hi>其形勝控帶羣蠻襟㑹百粤<lb/>
<pb n="KR3k0050_WYG_041-8a"/>
　其俗鑄銅鼓號召攻擊為都老婚娶檳榔為禮病不<lb/>
　服藥而祀鬼<lb/>
　惠州府其名梁化隋龍川唐海豐宋博羅<hi>無瘴冲煩</hi>其屬<lb/>
　縣八附郭歸善<hi>四十五里冲</hi>外博羅<hi>五十/六里</hi>海豐<hi>四十里簡僻瘴</hi>河<lb/>
　源<hi>十里多瘴盜冲</hi>龍川<hi>十里簡/瘴冲</hi>長樂<hi>十里/無瘴</hi>興寧<hi>七里有盜無瘴</hi>長寧<lb/>
　<hi>二十七里</hi>和平<hi>三/里</hi>永安<hi>七里新設</hi>其形勝東接海潮西連汀贛<lb/>
　漢之名郡越之沃野其俗女為市男坐家婚喪用樂<lb/>
　衣葛紵盤游<lb/>
<pb n="KR3k0050_WYG_041-8b"/>
　潮州府其名晉義安唐潮鳯又鳯城<hi>無瘴煩</hi>其屬縣七<lb/>
　附郭海陽<hi>三百里冲</hi>潮陽<hi>二百四十/二里冲</hi>揭陽<hi>一百三十四里煩僻</hi>程鄉<lb/>
　<hi>十八里有賊瘴</hi>饒平<hi>一百四十六/里瘴煩冲</hi>大埔<hi>二十/七里</hi>惠來<hi>裁三十里</hi>平逺<lb/>
　<hi>十二里新設</hi>其形勝城號鳯棲溪傳鱷徙閩南兩越之界<lb/>
　其俗士篤文行海濱鄒魯<lb/>
　肇慶府其名隋信安又古端<hi>無瘴煩冲</hi>其屬州一縣十附<lb/>
　郭髙要<hi>一百里煩冲</hi>外四㑹<hi>六十二/里僻冗</hi>新興<hi>五十八里無瘴簡冲</hi>陽春<lb/>
　<hi>二十四里瘴簡冲</hi>陽江<hi>五十里/簡冲</hi>髙明<hi>十八里無/瘴僻簡</hi>恩平<hi>二十二里有賊</hi>
<pb n="KR3k0050_WYG_041-9a"/>
　德慶州<hi>六十三里猺人半瘴簡冲</hi>屬瀧水<hi>二十六里多/賊少瘴冲</hi>封川<hi>二十四里</hi>
　<hi>淳瘴簡冲</hi>開連<hi>四里僻</hi>其形勝據邕桂賀三江口居廣上游<lb/>
　頂湖在北銅鼓在南其俗火耕水耨食魚與稻椎髻<lb/>
　跣足雞骨為占鬭歌為樂市無陶瓦好著木屐又羅<lb/>
　定州<hi>二十六里</hi>屬東安縣<hi>即東山西/郷新設</hi>西軍縣<hi>即西山大洞新設</hi>
　髙州府其名漢髙凉髙興<hi>山多有瘴盜賊出沒</hi>其屬州一縣五<lb/>
　附郭茂名<hi>四十六里猺賊出沒瘴</hi>外電白<hi>十二里/僻瘴</hi>信宜<hi>十五里猺瘴</hi>
　化州<hi>三十七里瘴簡</hi>屬呉州<hi>二十七/里瘴簡</hi>石城<hi>四十六里瘴簡</hi>其形勝三<lb/>
<pb n="KR3k0050_WYG_041-9b"/>
　山揖前三水繞城其俗為臘髙欄為居三日一市信<lb/>
　鬼尚儉<lb/>
　廉州府其名漢合浦呉珠官<hi>有瘴簡</hi>其屬州一縣三附<lb/>
　郭合浦<hi>二十六里簡瘴</hi>外石康<hi>十/里</hi>欽州<hi>十里簡/無瘴</hi>屬靈山<hi>三十里簡</hi>
　其形勝大廉峙東巨海南鑿山為城門其俗珠採甲<lb/>
　香為業以臘月為嵗首以亥聚市不事巫醫儉朴簡<lb/>
　訟<lb/>
　雷州府其名唐海康雷陽<hi>無瘴冲</hi>其屬縣三附郭海康<lb/>
<pb n="KR3k0050_WYG_041-10a"/>
　<hi>一百五十里簡冲</hi>外遂溪<hi>四十八/里瘴</hi>徐聞<hi>九十里瘴</hi>其形勝窮服嶺<lb/>
　並南海平田沃壤海道通閩浙其俗人多欄居以避<lb/>
　時欝風淳嚮學己酉為臘極南倍熱州雜黎俗<lb/>
　瓊州府其名漢珠崖唐瓊山瓊管<hi>在大海中無瘴煩</hi>其屬州<lb/>
　三縣十附郭瓊山<hi>一百四里煩</hi>外澄邁<hi>五十六/里簡</hi>定安<hi>三十里簡</hi>
　文昌<hi>三十八里簡</hi>㑹同<hi>七/里</hi>樂㑹<hi>十一/里簡</hi>臨髙<hi>六十七/里僻</hi>儋州<hi>四十</hi>
　<hi>六里簡僻</hi>屬昌化<hi>九/里</hi>萬州<hi>三十九/里僻簡</hi>屬陵水<hi>九里/僻</hi>崖州<hi>二十二里</hi>
　<hi>簡僻</hi>屬感恩<hi>九里簡無瘴</hi>其形勝海中洲居四郡一島潮候<lb/>
<pb n="KR3k0050_WYG_041-10b"/>
　不同中盤黎峒其俗富而尚儉民無饑寒黎蜑雜居<lb/>
　牛羊被野無冒認者<lb/>
　鹽課提舉司<hi>十八里</hi>
　海北鹽課提舉司<hi>十五里</hi>
　廣東承宣布政使司領府十曰廣州<hi>羊城南海郡番州清海軍廣州</hi>
　<hi>路無瘴煩</hi>曰韶州<hi>南海郡番州東衡州始/興廣興韶陽無瘴煩衝</hi>曰南雄<hi>始興郡雄州江</hi>
　<hi>凌保昌有瘴煩</hi>曰惠州<hi>梁化龍川海豐博/羅無瘴衝煩豐</hi>曰潮州<hi>義安潮陽郡鳯城無</hi>
　<hi>瘴</hi>曰肇慶<hi>蒼梧信安古端興/慶軍無瘴煩衝</hi>曰髙州<hi>髙凉髙興石番山多有瘴盜賊</hi>
<pb n="KR3k0050_WYG_041-11a"/>
　<hi>出沒</hi>曰廉州<hi>合浦官珠大山還/珠大亷軍有瘴簡</hi>曰雷州<hi>南合州海康雷陽無瘴衝</hi>曰<lb/>
　瓊州<hi>珠崖儋耳崖州鎮州瓊山瓊管靖康軍在大海中無瘴煩淳饒</hi>
　　處置<lb/>
　廣東介嶺海間昔稱饒富然地逺法疎官多黷貨以<lb/>
　致山海諸寇聨䑸嘯聚師旅繁興民之殘疲既甚而<lb/>
　廣西兵餉又全仰給近增巡撫雖稱得䇿方在經始<lb/>
　故廣潮惠肇南韶都郡盜熾事繁選用守令為急雷<lb/>
　廉髙瓊諸郡民淳務簡稍為次之至於擇海道副使<lb/>
<pb n="KR3k0050_WYG_041-11b"/>
　以備諸夷擇嶺南兵備以防山寇擇屯鹽僉事以脩<lb/>
　舉屯政講求鹽法庶幾南粤有息肩之日乎<lb/>
　　制禦山猺<lb/>
　夫廣東上燭南斗下聫衡岳左跨荆揚五嶺之重阻<lb/>
　右瞰牂牁溟渤之洪波少隂多陽物恒榮茂固天實<lb/>
　作之以開竒甸也然山猺海舶菁伐航浮時為疆場<lb/>
　之害愚嘗考自洪武以迄嘉靖選將誓師屢廑征討<lb/>
　如鍾福全寇海晏下川我是以有陽江之役既猺寇<lb/>
<pb n="KR3k0050_WYG_041-12a"/>
　長塾林墟我是以有雷州衛官軍之追嚴啓盛寇香<lb/>
　山東莞我是以有大船之衝黄蕭養攻廣城我是以<lb/>
　有董興之旅黄秀山屯據海洋許折桂何並八遯回<lb/>
　聚黨我是以有馘首磔市之提清逺黄白眉上杭江<lb/>
　小流刼漳泉程鄉我是以有二省夾攻之舉羅劉寧<lb/>
　林烏鐵蘇孟凱丘泥金陳萬寧魏宋輝先後寇海陽<lb/>
　我是以有葉元玉劉洪源等之禦其平海之盜有若<lb/>
　此者峝獠李仲可則葉榮擒之潭源岡吕法子則征<lb/>
<pb n="KR3k0050_WYG_041-12b"/>
　虜移師定之白飯坑等猺則率鄉夫滅之連賀獞賊<lb/>
　刼江華則㑹調三省官軍剿之大帽猺彭錦瀧水猺<lb/>
　劉第三趙音旺鳯第吉封川猺龎古子侯弟晚蘇公<lb/>
　樂則調達漢土兵樸之茂名茅岡鄧公長化州游魚<lb/>
　寨馮曉則抵營諭降之羅扶山寨李汝端黄三坑盤<lb/>
　永賢等則分哨捕獲之其平山之盜有若此者然戰<lb/>
　艦方回棹於二洋而雙桅復揚帆於諸澳矣征卒纔<lb/>
　載戈於舊壘而羣酋已舞劍於郊埛矣抑愚復有陳<lb/>
<pb n="KR3k0050_WYG_041-13a"/>
　焉海寇之來當防諸海閩浙之水寨是已山猺之治<lb/>
　貴因其俗粤西之土官是已吾廣地濱南海而分東<lb/>
　西平洋東洋之極東曰拓林稍西曰碣石近省曰南<lb/>
　頭西洋之極西南曰瓊州極西曰欽廉而曰沙烏兔<lb/>
　白鴿乃其要害頃嵗比例閩浙創六水寨統之以㕘<lb/>
　將守備把總協之以近府同知而監之以海兵各道<lb/>
　綜理周宻海防振舉矣顧所以制禦山猺者可無長<lb/>
　䇿乎嘗考聖祖命將討平溪峝即立猺首領之自是<lb/>
<pb n="KR3k0050_WYG_041-13b"/>
　四面向化緣正統間鎮守内臣多索方物乃始作亂<lb/>
　延蔓至今未已兹若仰體聖祖遺意近倣粤西成規<lb/>
　取諸酋中素所信服者授之以官其秩崇卑視地大<lb/>
　小而又禁交通之私守必經之路則不惟息征剿之<lb/>
　繁而且獲調遣之用與粤西向武等州埒矣<lb/>
　　區處諸寇<lb/>
　夫粤自番州而上接牂牁九疑此嶺南界也其番夷<lb/>
　市舶交易葢自唐結好立户而已然矣洪武初命商<lb/>
<pb n="KR3k0050_WYG_041-14a"/>
　番止集舶所乃後稍稍築私室於灣澳以便交易則<lb/>
　已有雜居之意矣嘉靖間盜發禁之徙去尋又别集<lb/>
　今之香山濠鏡澳林林然聚也夫市之可也居之不<lb/>
　可也乃今則居矣居而聨絡矣又或匿亡命畜死士<lb/>
　矣而漳潮無藉蟻附而蠅集矣官為之權而任其便<lb/>
　而譁然齮齕莫之誰何矣今承平既久國家威靈萬<lb/>
　無一失脱有不測何以待之今成者即不可亟毁廢<lb/>
　者勿令其續成又禁其來不得附益如洪武中只就<lb/>
<pb n="KR3k0050_WYG_041-14b"/>
　舶所故事數年之後以次散落是亦隂折其武悍之<lb/>
　氣而剝落其附比之黨也或者其庶幾矣不然吾見<lb/>
　其寖以滋蔓昌熾不可圖也合浦欽靈山雷北海北<lb/>
　界也其俗類西粤地墝埆不耕作民以採珠為業然<lb/>
　自吾已有禁矣唐宋間尋弛尋復至洪武中猶復採<lb/>
　取已而禁嚴民以饑困然大盜巨艘掠而取之而不<lb/>
　得則攻埋椎剽久而戍者私焉陽浮而隂示其意既<lb/>
　乃半其入則取其沒而得者掌握錐刀之末抵死鉗<lb/>
<pb n="KR3k0050_WYG_041-15a"/>
　鐵載道亦可憫也先是烏兔白鴿二寨面峙夾而戍<lb/>
　已廢烏兔而並于白鴿益單弱莫濟盜公行無禁矣<lb/>
　議者欲復烏兔嚴其戍而差其罪刼殺為上從者次<lb/>
　之沒而得者末減之是亦救敝之微權乎不然吾莫<lb/>
　知其所終也已瓊崖亦南溟之一都㑹也則黎岐為<lb/>
　急盤據山峒羣縣環乎其外進有所掠而退有所守<lb/>
　彼無外憂而我有内患葢自職方以來千六百年餘<lb/>
　靡有寧日元至元間大舉空其巢窟勒五指山嘉靖<lb/>
<pb n="KR3k0050_WYG_041-15b"/>
　間渡師直𢷬其穴賊迸首就死可謂偉矣然皆未有<lb/>
　善後之略以故隨散隨聚其舉之也未覩目前一息<lb/>
　之安而調發傳置儲芻之費不待逺計瓊崖之間固<lb/>
　已數千萬矣如此即累舉何益也議者欲于大兵之<lb/>
　後乗其威力從瓊至崖千里而遥自儋至萬六百餘<lb/>
　里横徑以十字通道直走其峒洞胷達背𤓰分之然<lb/>
　后邑里亭障衣冠禮樂而沙灣羅合即温嶺脚諸峒<lb/>
　悉為坦途是亦一勞永逸之計而瓊之民或者其少<lb/>
<pb n="KR3k0050_WYG_041-16a"/>
　息也自春恩陽電而上互髙凉倉梧嶺西一都㑹也<lb/>
　其間猺浪最著從晉康都城走髙要楊栁兩山之間<lb/>
　如大牛石歌村石龜古種古蓬上馬綿邈千餘里皆<lb/>
　為巢窟往時刼髙州破其城嗣復出沒莫禁葢我聚<lb/>
　而彼散我進而彼退我厚集其陳而彼星落以伺吾<lb/>
　釁近一舉蕩平為東安西寧二都界兩山之間而統<lb/>
　之於羅定州燧亭障為函夏經略虜于是狼奔鳥遯<lb/>
　無復逸志是誠千載一㑹也但其招插安輯愚以為<lb/>
<pb n="KR3k0050_WYG_041-16b"/>
　園田漆林之類宜悉以付也勿與之兢豪𦕈而履畝<lb/>
　之税不必煩劇新民復業者任之其不能盡墾者始<lb/>
　令屯兵雜耕如孔明渭濱之事而又聚兵力營保千<lb/>
　百為屯統以偏裨勿令使分即有流刼相機鵰剿數<lb/>
　年之後可以袵席而為樂土之民矣<lb/>
　　廣東風氣<lb/>
　風土紀南中五六月長風迄七月止每發或三日或<lb/>
　七日大害農穡冬月則北風暴發海行舟南越志南<lb/>
<pb n="KR3k0050_WYG_041-17a"/>
　海熙安間多颶風颶者具四方之風也或曰懼風言<lb/>
　怖懼也熙安與義寧抵界將發則兆以斷虹時謂颶<lb/>
　母初則自東而北而西而南乃止未至時三日雞犬<lb/>
　為之不寧既大至則林宇悉拔覆舟殺稼俗有朝三<lb/>
　晚七晝不過一之諺亦頗驗云宋張世傑覆舟時乃<lb/>
　五月四日也漢書陽奥之地少隂多陽其人疏理鳥<lb/>
　獸希毛其性耐暑拔荒錄嶺南方盛夏倐暘倐霽雖<lb/>
　大雨傾注頃即赫日已復驟雨故炎熱甚于北土自<lb/>
<pb n="KR3k0050_WYG_041-17b"/>
　三月至于九月皆夏令也舊志瀕海地卑土薄陽燠<lb/>
　之氣常泄隂濕之氣常甚三者相搏少寒多暑故四<lb/>
　時常花隆冬無雪風則暮北而朝南時則春寒而夏<lb/>
　煖甚至一日之間風候屢變夏綿冬葛者有之語曰<lb/>
　急脱急著勝服藥言氣候不時也村落依山者草茅<lb/>
　障翳炎氣蒸欝或生瘴癘海濵之地風氣舒遲則無<lb/>
　此患<lb/>
　　廣東習尚<lb/>
<pb n="KR3k0050_WYG_041-18a"/>
　禹貢島夷卉服逮漢猶椎結箕踞中國人雜居其間<lb/>
　漸見禮化至於宋聲教日洽然後士𢎞學農力本工<lb/>
　不事淫巧民不貴末作間有小民好為師訟刑扑屢<lb/>
　加畧無悔色恃財者慕外而輕悍游民則投充打手<lb/>
　轉為剽盜河圖義曰荆揚角徵㑹氣慓輕人聲急其<lb/>
　泉酸以苦始安記曰呉越之境其人好劍輕死易發<lb/>
　火耕水耨人養魚稻無千金之家而好巫鬼重淫祀<lb/>
　此語足以槩其風俗葢由廣郡本荆揚之裔土而邑<lb/>
<pb n="KR3k0050_WYG_041-18b"/>
　之習尚與風氣恒相隨也<lb/>
　　議處黎人<lb/>
　瓊州居浮海中周二千餘里中有黎母山絶峻五峯<lb/>
　諸蠻盤據號黎人最中者為生黎不與州人交其外<lb/>
　為熟黎雜耕州地原姓黎後多姓王及符熟黎之産<lb/>
　今半為湖廣福建奸民亡命及南恩藤梧髙化征夫<lb/>
　利其土占居之各稱峒酋成化來副使凃棐有犛庭<lb/>
　之計漸就編差𢎞治末符南蛇之亂連郡震驚其小<lb/>
<pb n="KR3k0050_WYG_041-19a"/>
　醜侵突無時而息故欲拔其根株可編甲食土或遷<lb/>
　置髙雷湖廣酋籍之亦可<lb/>
　　嶺南總論<lb/>
　天下之所日中寇而尾幾不掉者自諸邊外則莫若<lb/>
　嶺南夫呉越之所以中寇者海上之奸民為之内主<lb/>
　也奸民盡則寇亦從盡非能使寇盡也寇至而無與<lb/>
　導者也故呉奸民最少最先弭越次少次弭閩次多<lb/>
　次後弭若夫嶺南則不然其海寇負海以為訌東借<lb/>
<pb n="KR3k0050_WYG_041-19b"/>
　日東諸島悍夷以為爪牙而西南借交趾占城闍婆<lb/>
　暹羅以為逋藪此其於疾在骨節腠理間而非可湯<lb/>
　藥去也而又内結山寇以為腹心之援山寇之為巢<lb/>
　穴累數百千計而不可窮緩則出急則遁撫之則陽<lb/>
　聽招而隂為寇我寡則彼乗間我衆則彼匿形而吾<lb/>
　民介於二寇之間善事之則相與通有無而得為利<lb/>
　不善事之則併其身家以餌寇夫耕而出其賦税以<lb/>
　共官官且重徵之矣出其賦税以予寇則搆郭之民<lb/>
<pb n="KR3k0050_WYG_041-20a"/>
　以為間郭之民餌於寇而樂為間則借郊之民以為<lb/>
　藏故其始也海寇焉而已山寇焉而已今而郊之民<lb/>
　寇也郭之民寇也自節帥而有司一身之外皆寇也<lb/>
　此其疾於膏之下肓之上非可以金石針砭也夫海<lb/>
　寇之來也彼為客而我之除山寇也我為客夫主不<lb/>
　可以不時備而客可以不時至也故其便莫若先除<lb/>
　山寇除山寇則莫若大用兵大用兵者合二廣閩楚<lb/>
　之分道而悉入窮其巢穴之所至而蕩芟之度其險<lb/>
<pb n="KR3k0050_WYG_041-20b"/>
　逺而素不為盜者為置官吏以約束之分兵以扼其<lb/>
　要害而後時察郭之時為寇偵我者郊之民兩屬寇<lb/>
　者轘而裂之以使民曉然知從寇之害海寇之至茫<lb/>
　然不知我之有無内寇而我始得為主善為主者多<lb/>
　聚兵以為伏深寇之入而焚其舟寇進而無與之導<lb/>
　退而歸已絶其氣必奪而計必窮矣夫然一舉而殱<lb/>
　之此十世利也書云若藥不瞑眩厥疾不瘳屠牛垣<lb/>
　之屠牛皆衆理解也至於髖髀而非斤則斧皆嶺南<lb/>
<pb n="KR3k0050_WYG_041-21a"/>
　之謂也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_041-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　圖書編卷四十一<lb/>
</p>
<p>
</p>
  </div>
</body>
</text>
</TEI>
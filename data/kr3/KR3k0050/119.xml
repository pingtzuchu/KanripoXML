<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>圖書編卷一百十九</head> <lb/>
    <p>
<pb n="KR3k0050_WYG_119-1a"/>
欽定四庫全書<lb/>
　圖書編卷一百十九<lb/>
　　　　　　　　　　　　　明　章潢　撰<lb/>
　　營法總叙<lb/>
　軍制曰止則為營行則為陣言營陣同制也法云陣<lb/>
　中容陣謂隊伍布列有廣狹之制欲其囘轉離合無<lb/>
　相奪倫營中有營謂部分次序有疏宻之法欲其左右<lb/>
　救援不相奸亂卒有外宼侵軼皆堅整全備莫得而<lb/>
<pb n="KR3k0050_WYG_119-1b"/>
　動也茍非規模素定其孰能與於此乎故司馬宣王<lb/>
　觀武侯營壘處所而歎曰天下竒才美其法製精妙<lb/>
　也昔衛青出塞以武剛自環<hi>蓋今之車營也</hi>充國屯田則校<lb/>
　聮不絶<hi>今之木柵營也</hi>其來尚矣<lb/>
　凡大將出戰且約授兵二萬人即分為七軍如或少<lb/>
　臨時更定<hi>大率十分之中以三分為竒兵</hi>中軍四千人内取戰兵二<lb/>
　千八百人<hi>五十人為一隊</hi>計五十六隊戰兵為弩手四百人<lb/>
　弓手四百人馬軍一千人跳盪五百人　竒兵五百<lb/>
<pb n="KR3k0050_WYG_119-2a"/>
　人　左右虞候各一軍每軍各二千八百人内各取<lb/>
　戰兵一千九百人<hi>共計七十六隊</hi>戰兵内每軍弩手三百人<lb/>
　弓手三百人馬軍五百人跳盪四百人竒兵四百人<lb/>
　左右兩廂各二軍毎軍各二千六百人内各取戰兵<lb/>
　一千八百五十人<hi>共計一百四十八隊</hi>弩手二百五十人弓手<lb/>
　三百人馬軍五百人跳盪四百人竒兵四百人<lb/>
　　凡馬歩軍通總計<lb/>
　當萬四千人共二百八十隊當戰餘六千人守輜重<lb/>
<pb n="KR3k0050_WYG_119-2b"/>
　下營之時以四千人為中營在中心左右虞侯左右<lb/>
　廂四軍共六總管各千人為營六面援中軍六總管<lb/>
　下各更有兩小營每隊幕五口若在賊境地狹則四<lb/>
　歩下幕若地土寛廣不在賊境則五歩下幕凡五十<lb/>
　人為一隊合五隊為一大隊每軍大将一人副二人<lb/>
　纛六口門旗二口色紅五方旗五口各隨其方色大<lb/>
　将軍中營建纛五旗亦於纛後隨方建之凡置營先<lb/>
　計人數列營幾重配地多少隨師衆寡一人一歩使<lb/>
<pb n="KR3k0050_WYG_119-3a"/>
　隊間容隊寕使剰隊下得少隊已住便定不得移易<lb/>
　若有緊急隨方捍禦<lb/>
<pb n="KR3k0050_WYG_119-4a"/>
</p>
<p>
<pb n="KR3k0050_WYG_119-5a"/>
　　方營法<lb/>
　凡軍逢平原廣澤無險可恃即作方營兵既有二萬<lb/>
　人已分為七軍中軍四千人左右四軍各二千六百<lb/>
　人虞候兩軍各二千八百人左右軍及兩虞候軍别三<lb/>
　營六軍都當十八營中軍立一大營如其不在賊境<lb/>
　田土寛平毎營中當使容一營如狹則不得使容一<lb/>
　營中軍在中央六軍總管在四畔象六出之花及軍<lb/>
　出之日虞候引其前營在中央後廂向南左軍虞候<lb/>
<pb n="KR3k0050_WYG_119-5b"/>
　押後在中央後左廂近北結角两軍虞候相當伏同<lb/>
　日月若左虞候前即虞候在後諸軍並卻轉其左右<lb/>
　两廂營在四面各令依本營卓幕得相統攝急緩須<lb/>
　救援若欲得放馬其外營幕即狹長布列務取營裏<lb/>
　面寛廣不使街巷窄狹營外仍置拓隊効此<lb/>
<pb n="KR3k0050_WYG_119-6a"/>
</p>
<p>
<pb n="KR3k0050_WYG_119-7a"/>
　　月營法<lb/>
　凡地帶半險須作月營其營軍列面平背險而兩趐<lb/>
　向險如月初生每營相去踈宻又及置隊伍凖前方<lb/>
　營法其門則臨時計之至若兵馬多少幕次所設此<lb/>
　大約也如有𦂳急牧畜並於營後安置<lb/>
　一説安營之法與圓陣相侔每一大營有四十子營<lb/>
　營各四十幕為一部其一子營皆空其内入開三逕<lb/>
　十二旗十六鼓左矛右㦸前盾後弩旗鼓中央大将<lb/>
<pb n="KR3k0050_WYG_119-7b"/>
　之所餘法同上<lb/>
　　裴緒營法<lb/>
　凡兵師之營擬於城郭宫室必須牢固不可得而犯<lb/>
　亂也其古法多依九宫六甲太乙天門地户之法皆<lb/>
　為疑惑不便於事今則但取山川地形利便水草隨<lb/>
　其險易為防禦平則列圍水則圓開山路則盤囘川<lb/>
　流則屈曲務於敵時便用耳<lb/>
　　束伍編陣叙<lb/>
<pb n="KR3k0050_WYG_119-8a"/>
　夫營陣之法全在編𣲖伍什隊哨之際計筭之定若<lb/>
　無與於行陣然伍什隊哨之法則或為八陣或九軍<lb/>
　七軍十二軍古人各色陣法皆在於編戸時已定一<lb/>
　加旌旗立表則雖畎畝之夫十萬之衆一鼓而就列<lb/>
　者人見其教成之易而知其功出於編伍者鮮矣故<lb/>
　營陣以伍法隊哨為者乃以束伍冠之庶使知次第<lb/>
　也今法長牌一面狼筅二把長鎗四枝短兵二件火<lb/>
　兵一名為一隊方而為九直之為伍分而為三才為<lb/>
<pb n="KR3k0050_WYG_119-8b"/>
　五花四隊為一哨虚其中哨長居之四隊為一哨虚<lb/>
　其中鳥銃火器哨官居之每前後左右四哨為一總<lb/>
　把總居之設與五方旗一付髙招一付巡視旗四件<lb/>
　掌號一名金鼓十二名銃手另聚為伍庶便裝藥㸃<lb/>
　放無他失而鳥銃則是單人自放也<lb/>
<pb n="KR3k0050_WYG_119-9a"/>
</p>
<p>
<pb n="KR3k0050_WYG_119-10a"/>
</p>
<p>
<pb n="KR3k0050_WYG_119-11a"/>
</p>
<p>
<pb n="KR3k0050_WYG_119-12a"/>
　鴛鴦陣乃殺賊必勝屢效者此是緊要束伍第一戰<lb/>
　法冝遵式以二牌平列狼箭各跟一牌以防拿牌人<lb/>
　後身長鎗毎二枝各分管一牌一筅短兵防長鎗進<lb/>
　的老了即便殺上伍長執挨牌在前餘兵照鴛鴦陣<lb/>
　緊隨牌後其挨牌手低頭執牌前進如己聞鼓聲而<lb/>
　遲疑不進即以軍法斬首其餘兵仗牌刀遮抵於後<lb/>
　緊隨牌進交鋒筅以救牌長鎗救筅短兵救長鎗牌<lb/>
　手陣亡伍下兵通斬要依此法無不勝矣<lb/>
<pb n="KR3k0050_WYG_119-12b"/>
　鳥銃遇賊不許早放不許一遍盡放每賊至近銃裝<lb/>
　不及徃徃誤事今後遇賊至百歩内聴吹竹筒響在<lb/>
　兵前擺開每一哨前擺一隊聴本營放銃一箇纔許<lb/>
　放鳥銃凡弩手射手候鳥銃打放將完賊至六十歩<lb/>
　内起火放纔許繼銃後射箭無令不許擅發夫倭性<lb/>
　疑疑則遲兵臨之時我若進而有制彼若先不預聞<lb/>
　便不就合我得易於分布余數年百戰但見諸賊據<lb/>
　髙臨險坐待我師只至日暮乗我惰氣衝出或於收<lb/>
<pb n="KR3k0050_WYG_119-13a"/>
　兵錯雜乘而追之又能用乘鋭氣盛以初鋒且其盔<lb/>
　上飾以金銀牛角之状五色長線類如神鬼以駭士<lb/>
　氣多執明鏡善磨刀鎗日中閃閃以奪士目故我兵<lb/>
　持乆便為所怯余所著操練圖令内切切分詳退兵<lb/>
　之法諄諄面諭鴛鴦陣勢速戰之條者良以此也若<lb/>
　夫北方原曠地形既殊鐵馬動以數萬衆寡亦異馳<lb/>
　如風雨進不能止豈可以此用之耶或曰必如何而<lb/>
　可曰北方之事須革車三千練驥萬餘甲兵數萬必<lb/>
<pb n="KR3k0050_WYG_119-13b"/>
　興十萬之師用衛公之法而不泥其跡乃可收功尺<lb/>
　寸出萬千里<lb/>
　　水操擺船式<lb/>
　夫擺船之説大端海濤洶湧港有灣曲闊狹或當風<lb/>
　隠風不同隨港形淺深難拘一定之勢此言處寛廻<lb/>
　水善之形耳設使狹如羊膓則又當單隻一字順下<lb/>
　不可拘以方也<lb/>
<pb n="KR3k0050_WYG_119-14a"/>
</p>
<p>
<pb n="KR3k0050_WYG_119-15a"/>
</p>
<p>
<pb n="KR3k0050_WYG_119-16a"/>
　　福船說<lb/>
　夫福船髙大如城非人力可驅全仗風勢倭舟自來<lb/>
　矮小如我之小滄船故福船乘風下壓如車碾螳蜋<lb/>
　鬬船力而不鬬人力是以每每取勝設使賊船亦如<lb/>
　我福船大則吾未見有必濟之䇿也且吃水一丈三<lb/>
　尺惟利大洋不然多膠於淺無風不可使是以賊舟<lb/>
　一入裏海沿淺而行則福舟為無用矣故又有海滄<lb/>
　之說<lb/>
<pb n="KR3k0050_WYG_119-16b"/>
　　海滄說<lb/>
　夫海滄稍小福船耳吃水七八尺風小亦可動但其<lb/>
　力功皆非福船比設賊大而相並我舟非人力十分<lb/>
　膽勇死鬬不可勝之然二項船皆只可犁沉賊舟而<lb/>
　不能撈取首級故又有蒼船之設<lb/>
　　蒼船說<hi>一名<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>又蒼之大者</hi>
　夫蒼船最小舊時太平縣地方捕魚者多用之海洋<lb/>
　中遇賊戰勝遂以著名殊不知彼時各漁人為命負<lb/>
<pb n="KR3k0050_WYG_119-17a"/>
　極之勢亦由賊入我地是也今應官役便知愛命然<lb/>
　此船水面上髙不過五尺加以木料棚架亦不過五<lb/>
　尺賊舟與之相等既勢均不能衝犁若使徑逼賊舟<lb/>
　兩艘相聮以短兵鬬力我兵决非長䇿多見誤事但<lb/>
　遇賊舟甚小一入裏海非我大福海滄不能入必用<lb/>
　滄船以追之此船吃水六七尺與賊舟等耳其撈取<lb/>
　首級水潮中可以揺馳而怏便者三者之中又此為<lb/>
　利近改制為艟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>比蒼船稍大比海滄更小而無立<lb/>
<pb n="KR3k0050_WYG_119-17b"/>
　壁最得中制遇倭船或小或少皆可施功但水兵人<lb/>
　技皆次於陸兵設使將水兵教練遴選亦如陸兵然<lb/>
　後登之舟中則比陸戰加一舟險其功倍於陸兵<lb/>
　必矣司寄者何憚而不為此之勉哉<lb/>
　　三船利鈍總説<lb/>
　大端天若風動勢順滄不如福蒼不如滄若風小勢<lb/>
　逆則福不如滄滄不如蒼其開浪網船之類皆可備<lb/>
　哨探而不戰者開浪以其頭尖故名吃水三四尺四<lb/>
<pb n="KR3k0050_WYG_119-18a"/>
　槳一櫓其形如飛内可容三五十人不拘風潮順逆<lb/>
　者又不如八槳船左右十六槳後一櫓更為飛迅但<lb/>
　坐卧處不冠冕耳網船形似織梭内用二人前後用<lb/>
　二人以罩罩之風浪大又可拖之塗上不至於覆吃<lb/>
　水七八寸耳此可走報或用之裏港窄河動以百數<lb/>
　毎隻内鳥銃二三人蜂集蟻附沿淺沿塗而打之甚<lb/>
　妙如賊追逼就可棄走一舟不過一金之費耳<lb/>
　　相宼情<lb/>
<pb n="KR3k0050_WYG_119-18b"/>
　小舟數徃來者謀議也遲而審顧者疑我也欲進而<lb/>
　復退者探我也既退而卒進者襲我也鼓噪而矢石<lb/>
　不下者兵噐少也卻而顧者欲復來也先急而復緩<lb/>
　者整備也促鼓而不戰者懼我也泊而揚帆者欲出<lb/>
　不意也既退而不速者謀也夜火明而呼噪者恐我<lb/>
　襲彼也擲䌫而即起者欲擇其利也火數明而無聲<lb/>
　者備噐也夜泊而趨於涯涘者鄉𨗳欲徃也促䌫而<lb/>
　不呼者急欲逃也促䌫及流懸燈於塗者夜逸而潰<lb/>
<pb n="KR3k0050_WYG_119-19a"/>
　也乆而不動者偶人也鼓而無韻者偽響也近岸連<lb/>
　村而不登刼者怯也不乆困請和投降者詐也<lb/>
　　舟師總論<lb/>
　夫舟師之用多在江海而不可過大如漢人之樓船<lb/>
　晋人之巨舟所費不貲且轉動為難冝求古擊竿横<lb/>
　海之制如閩廣所置者所謂百僚之名不必盡拘可<lb/>
　也且今沿海衛所四十有一戰船之設百二十九<hi>即備</hi>
　<hi>倭船㡬隻</hi>四時分哨上下畨休亦足稱有備然論者以為<lb/>
<pb n="KR3k0050_WYG_119-19b"/>
　嵗嵗督造而無一日之用亦或積朽費缺舟中噐具<lb/>
　頁亦腐敗而軍士頗不素練則當事者亦宜為之規<lb/>
　畫矣<lb/>
<pb n="KR3k0050_WYG_119-20a"/>
</p>
<p>
<pb n="KR3k0050_WYG_119-21a"/>
</p>
<p>
<pb n="KR3k0050_WYG_119-22a"/>
</p>
<p>
<pb n="KR3k0050_WYG_119-23a"/>
　　車制考<lb/>
　詩秦風小戎章曰小戎俴收五楘梁輈游環脅驅隂<lb/>
　靷鋈續文茵暢轂駕我騏馵<lb/>
　小雅采薇章曰彼爾維何維常之華彼路斯何君子<lb/>
　之車戎車既駕四牡業業豈敢定居一月三㨗駕彼<lb/>
　四牡四牡騤騤君子所依小人所腓四牡翼翼象弭<lb/>
　魚服豈不日戒玁狁孔棘<lb/>
　出車章曰王命南仲往城於方出車彭彭旗旐央央<lb/>
<pb n="KR3k0050_WYG_119-23b"/>
　天子命我城彼朔方赫赫南仲玁狁於襄<lb/>
　六月章曰玁狁匪茹整居焦穫侵鎬及方至於涇陽<lb/>
　織文鳥章白斾央央元戎十乘以先啟行戎車既安<lb/>
　如輊如軒四牡既佶既佶且閑薄伐玁狁至於太原<lb/>
　文武吉甫萬邦為憲<lb/>
　采芑章曰蠢爾蠻荆大邦為讐方叔元老克壯其猷<lb/>
　方叔率止執訊獲醜戎車嘽嘽嘽嘽焞焞如霆如雷<lb/>
　顯允方叔征伐玁狁蠻荆來威<lb/>
<pb n="KR3k0050_WYG_119-24a"/>
　左傳北戎侵鄭鄭伯禦之患戎師曰彼徒我車懼其<lb/>
　侵軼我也公子突曰使勇而無剛者嘗宼而速去之<lb/>
　君為三覆以待之戎輕而不整貪而無親勝不相<lb/>
　譲敗不相救先者見獲必務進進而遇覆必速奔<lb/>
　後者不救則無繼矣乃可以逞從之戎人之前遇<lb/>
　覆者奔祝𣆀逐之衷戎師<hi>衷戎師謂戎師在三伏之中也</hi>前後<lb/>
　撃之盡殪戎師大奔<lb/>
　　陳祥道曰古者之用兵也險野人為主易野車為<lb/>
<pb n="KR3k0050_WYG_119-24b"/>
　　主則險野非不用車而主於人易野非不用人而<lb/>
　　主於車車之於戰動則足以衝突止則足以營衛<lb/>
　　将帥有所庇兵械衣裝有所齎詩曰君子所依<lb/>
　　小人所腓<lb/>
　晉中行穆子敗無終及羣狄於太原将戰魏舒曰彼<lb/>
　徒我車所遇又阨請皆卒乃毁車以為行荀呉之嬖<lb/>
　人不肯即卒斬以徇為五陳以相離兩於前伍於後<lb/>
　專為右角㕘為左角偏為前拒以誘之翟人笑之未<lb/>
<pb n="KR3k0050_WYG_119-25a"/>
　陳而薄之大敗之<hi>荀呉用車法雖舍車而法在其中</hi>
　馬端臨曰兵雖曰凶噐然古之以車戰其坐作進退<lb/>
　整暇有法未嘗揜人之不備而以竒取勝也故韓厥<lb/>
　遇齊侯則捧觴加璧郤至之遇楚子則免胄趨風可<lb/>
　以死則為于犨之請矢可以無死則為庾公之扣輪<lb/>
　所謂殺人之中又有禮焉至狄戎之侵中國則雲合<lb/>
　鳥散輕進易退於是乎車之雍容不足以當徒之<lb/>
　慓疾遂至舍車而用徒然彼長於徒我長於車捨吾<lb/>
<pb n="KR3k0050_WYG_119-25b"/>
　之長技而與之搏是以兵與敵也故必設覆以誘之<lb/>
　未陳而薄之然後可以取勝而車戰之法廢矣秦漢<lb/>
　以後戰勝攻取者大槩皆如鄭之禦戎晉之敗狄耳<lb/>
　何嘗有堂堂正正之舉乎<lb/>
　晉馬隆擊鮮卑以山陕隘乃作偏箱車地廣則為鹿<lb/>
　角車營路陜則為木屋施於車上轉戰而前行千餘<lb/>
　里殺傷甚衆遂平凉州<lb/>
　李靖曰偏箱鹿角之兵大要一則治力一則前拒一<lb/>
<pb n="KR3k0050_WYG_119-26a"/>
　則東部伍三者迭相為用斯馬隆得古法詳矣按今<lb/>
　海北地所造小車獨輪無箱若因其制而改為戰車<lb/>
　一可以戰二可以前拒三可以為營四可以衝突五<lb/>
　可以載軍裝六可以舁病卒且其費不多千錢以下<lb/>
　可具一車中途有損不用匠而可脩<lb/>
　宋真宗時吳淑上䟽請復古車戰之法謂夫當契丹<lb/>
　之戰陣禦突騎之輕慓而可無蔽䕶哉夫人之被甲<lb/>
　鎧所以蔽䕶其身也而戰之用車亦一陣之甲鎧也<lb/>
<pb n="KR3k0050_WYG_119-26b"/>
　夫鱗甲之蟲肌肉在内鱗介在外而用車以戰亦一<lb/>
　陣之鱗介也故賊至則歛兵附車以拒之賊退則乘<lb/>
　勝出兵以擊之用竒掩襲見可以進故出藉此為所<lb/>
　歸之地入則以此為所居之宅故心有所依據不懼<lb/>
　敵騎之陵突也<lb/>
　　按淑之車制取常用車接其行軛駕以牛布為方<lb/>
　　陣此但可用之平地而施於險阻未易行也其後<lb/>
　　至和中有郭固車戰法嘉祐中有章洵陳腳兵車<lb/>
<pb n="KR3k0050_WYG_119-27a"/>
　　治平中有黄懷信萬全車後李綱又上車制圖王<lb/>
　　大智造霆電擊車然卒不見用用者亦未聞戰勝<lb/>
　　之效有則史書之矣今日之邊皆臨崇山峻嶺浮<lb/>
　　沙磧石其車之大者不可也惟魏勝創為如意車<lb/>
　　每車二人推轂行則載輜重噐甲止則為營掛搭<lb/>
　　如城壘人馬不能近遇敵又可以禦箭鏃列陣則<lb/>
　　如意車在外以旗蔽障弩車當陣門砲車在陣中<lb/>
　李賢上禦戎䟽畧曰臣觀今日之拒馬木止能拒馬<lb/>
<pb n="KR3k0050_WYG_119-27b"/>
　不能避箭挨牌止能避箭不能拒馬惟有所謂戰車<lb/>
　者既能避箭又能拒馬蓋此車即漢時衛青武剛車<lb/>
　之類青擊匃奴深入宼内地見單于兵陣必以武剛<lb/>
　車自環為營兵法謂是車有中有蓋為先驅焉臣謂<lb/>
　武剛車徒能避其弓馬自今之戰車不但能避弓馬<lb/>
　又有取勝之道取勝者何火鎗是也論中國之長技<lb/>
　無出於火鎗前代未嘗有也若用得其法彼之弓馬<lb/>
　弗能當也近來不能出此取勝者非火鎗之過用之<lb/>
<pb n="KR3k0050_WYG_119-28a"/>
　者不得其法耳且使火鎗者須要遮其身以壯其膽<lb/>
　然後發而有所中不然則畏其箭來傷已手足失措<lb/>
　雖能發鎗不暇取中臣觀車制四圍箱板内藏其人<lb/>
　下留銃眼上門上牕長一丈五尺髙六尺五寸前後<lb/>
　左右横排鎗頭每車前後占地五尺若用車一千輛<lb/>
　一面二十五輛約長四里四面共十六餘里欲行則<lb/>
　行欲止則止謂之有腳之城内藏軍馬糧草輜重以<lb/>
　此禦敵使馬不能衝陣箭不得傷人彼若近前火砲<lb/>
<pb n="KR3k0050_WYG_119-28b"/>
　齊發竒兵既出彼若逺避我勢自張我威益振况此<lb/>
　時大同宣府遼東一帶軍民不敢出城耕作城外之<lb/>
　地俱是敵人馳騁之所若此等邊俱是用此車遣將<lb/>
　出師可以横行於沙漠可以深入其巢穴不但用之<lb/>
　退敵驅之出境使我軍民得以耕作營其衣食所謂<lb/>
　其䇿莫善於此<lb/>
　余子俊上言邊務曰自古命將出師誅暴禁亂見可<lb/>
　而進知難而退進退之間非車不可臣奉命以來熟<lb/>
<pb n="KR3k0050_WYG_119-29a"/>
　看大同地方山川平曠宣府地方一半相等門庭㓂<lb/>
　至車戰為宜今為軍之計大率以萬人為一軍戰車<lb/>
　五百餘輛用兵軍十人駕拽行則繼以為陣止則横<lb/>
　以為營車空缺去處用鹿角祚補塞凡戰士噐械不<lb/>
　勞馬䭾乾糧不煩自齎若使賊人合衆對壘彼用弓<lb/>
　矢止有百歩技能我用鎗炮動以三四百歩威勢如<lb/>
　相持過乆彼將分散搶掠我則出兵或首遏其驕横<lb/>
　或尾擊其惰歸前項車營取便䇿應運有足之城䇿<lb/>
<pb n="KR3k0050_WYG_119-29b"/>
　不飼之馬此意萬年守邉簡易之法也<lb/>
　夫兵戰用車其來尚矣然古今異人古兵車之制不<lb/>
　可復矣今當師其意不師其制其必斟酌損益今民<lb/>
　間獨輪小車而用之乎蓋大車難行而小車易運大<lb/>
　車之造費多而小車費省大車用騾畜費芻而小車<lb/>
　一二人可推挽大車重滯難於前卻而小車開合周<lb/>
　旋易為布陣大車遇險阻溝塍難踰而小車遇險即<lb/>
　可舁以度是故今欲車戰酌用小車便矣宋李綱論<lb/>
<pb n="KR3k0050_WYG_119-30a"/>
　用兵謂歩不足以勝騎而騎不足以勝車呉淑請復<lb/>
　車戰之法謂契丹所長者騎兵茍非車以制之則何<lb/>
　以禦其奔突我戰之用車一陣之鎧甲也故可為行<lb/>
　止為營陣賊至則歛兵附車以拒之賊退則乘勝出<lb/>
　兵以擊之出則藉此為所歸之地入則以此為所居<lb/>
　之宅故人心有依不懼鐵騎之陵突也二子所言其<lb/>
　逹車戰之利乎自漢以下俻邉禦狄用車者不一而<lb/>
　足衛青之擊匈奴以武剛車自環為營光武造戰車<lb/>
<pb n="KR3k0050_WYG_119-30b"/>
　上作樓櫓置塞上以拒匃奴隋禦突厥皆戎車歩騎<lb/>
　相參與鹿角為方陣哥舒翰節度隴右嘗造戰車以<lb/>
　收黄河九曲是數者皆知車戰之利而用之也不特<lb/>
　此也馬隆擊鮮卑作偏箱車為木屋施於車上轉戰<lb/>
　千餘里殺傷甚衆遂平凉州劉裕伐秦為魏軍所遏<lb/>
　命將軍朱超石等以車七百乘渡河北岸為却月陣<lb/>
　以大弩及矟千餘禦之魏師奔潰後魏攻鍾離梁武<lb/>
　帝遣豫州刺史韋叡救之魏將軍楊大眼勇冠三軍<lb/>
<pb n="KR3k0050_WYG_119-31a"/>
　將萬餘騎來戰所向皆靡叡結車為陣以强弩三千<lb/>
　一時俱發殺傷甚衆矢貫大眼右臂大眼退走唐馬<lb/>
　燧鎮河東戰車冒以狻猊行以載兵止則為陣遇險<lb/>
　以遏奔衝討田恱大破之前代名將用車取勝徃往<lb/>
　如此况於今日如何不可行之有若夫戰車制度則<lb/>
　往籍所載不一今姑舉其可行者著之宋魏勝嘗創<lb/>
　為如意戰車弩車砲車矣近日何燕泉餘冬嵗序録<lb/>
　載今寕夏戰車之制矣大明㑹典雙槐日抄皆嘗録<lb/>
<pb n="KR3k0050_WYG_119-31b"/>
　及當時戰車矣丘文莊亦嘗言小車之制於大學衍<lb/>
　義補尤詳可考而近日邉城亦嘗言輕車之利矣今<lb/>
　誠欲舉行但考三者斟酌行之斯善矣抑守邉用車<lb/>
　尤有説焉亦時焉而已蓋承平之勢與開國創業時<lb/>
　勢霄壌不侔開國利於戰承平利於守開國之初乘<lb/>
　百勝之餘威士馬精强將臣彪武有不戰戰必勝斯<lb/>
　時也車固為贅也不必用也若夫承平恬熈之餘百<lb/>
　不如前强宼内侵非守何以為䇿非車何以為守不<lb/>
<pb n="KR3k0050_WYG_119-32a"/>
　暇逺引即以我國朝言之國初兵勢視今日何如也<lb/>
　髙皇帝命將四征而漠南肅清文皇親駕六征而寇<lb/>
　跡逺遁無怒臂當轍請降恐後斯時也守在四夷邉<lb/>
　雖不備可無警也而何談於車後來則有不然者正<lb/>
　統己巳之役王師二十萬騎覆於土木近日邉臣搜<lb/>
　套亦以數萬騎敗於花馬池是皆不知承平時勢之<lb/>
　宜戰不知禦狄之宜車而不宜騎以我所短角彼所<lb/>
　長一敗塗地無惑也使二役也有車為拒長短兵夾<lb/>
<pb n="KR3k0050_WYG_119-32b"/>
　衛之彼馬豈能近驅車以衝之彼馬將退走豈有此<lb/>
　禍哉悲夫一時謀臣不知出此也愚備徵今古而灼<lb/>
　知車戰為守邉禦狄之長䇿不容於己故首陳<lb/>
　之<lb/>
　　用車總論<lb/>
　兵法曰用車之法五車有一長十車有一吏五十車<lb/>
　有一卒百車有一將易戰之法五車為列前後相去<lb/>
　四十歩左右十歩隊間六十歩險戰之法車必循道<lb/>
<pb n="KR3k0050_WYG_119-33a"/>
　十車為一聚二十車為一屯前後相去二十歩左右<lb/>
　六歩隊間三十六歩五車一長縱横相去一里易戰<lb/>
　之法一車當歩卒八十人八十人當一車一車當十<lb/>
　騎十騎當一車車騎者軍之武兵也故十乘敗千<lb/>
　人百乘敗萬人用車之道隂濕則停陽燥則起貴髙<lb/>
　賤下馳其要害逐其糧草若進若止必從其道敵人<lb/>
　若起必逐其跡其士須選少壯强健走追奔馬及馳<lb/>
　而乘之則前後左右上下周旋能縛束車旗力可引<lb/>
<pb n="KR3k0050_WYG_119-33b"/>
　其八石能射前後左右便習者名武車之士養之不<lb/>
　可不厚也然用車之道死地有十勝勢有八不可不<lb/>
　審察也可往而無以還者車之死地越絶險阻乘敵<lb/>
　逺行者車之竭地前易後險者車之困地陷之阻險<lb/>
　出而無以返者車之絶地圯下漸澤黒土粘埴者車<lb/>
　之勞地左險右易上陵仰跋者車之逆地殷草横畝<lb/>
　犯歴深澤者車之拂地車少地易與歩不敵者車之<lb/>
　敵地後有溝瀆左有深水右有深塹者車之壞地日<lb/>
<pb n="KR3k0050_WYG_119-34a"/>
　夜霖雨旬日不止道潰地陷前不能進後不能解車<lb/>
　之陷地此十者車之死地也拙將之所以見擒明將<lb/>
　之所以見避凡以車陷敵者敵之前後行陣未定或<lb/>
　坐或起即陷之陣堅不固士卒前後相顧即陷之前<lb/>
　往而疑後恐而怯即陷之三軍卒驚皆薄而起即陷<lb/>
　之戰於易地暮不能解即陷之逺行而暮舍三軍恐<lb/>
　懼即陷之此八者車之勝勢也将明於十害八勝敵<lb/>
　莫之禦也至若敵騎慓輕以安車制之適當其理河<lb/>
<pb n="KR3k0050_WYG_119-34b"/>
　朔坦平以車騎行之正得其便前賢著説皆可推用<lb/>
　故謂以車禦侮以騎逐利行有所恃止有所息居則<lb/>
　不可犯動則不可失機此用車之利也<lb/>
　　臨陣輕車制度<lb/>
　此車面濶三尺單輪前昂後低兩傍各設枝柱一根<lb/>
　活眼可以上下車後長拖兩脚行則持之止則拄之<lb/>
　中置方箱可藏二人以放鳥銃車前横木開孔以閣<lb/>
　鳥銃三箇内又一横木閣鳥柄令銃可上下左右也<lb/>
<pb n="KR3k0050_WYG_119-35a"/>
　前用竹皮夾紙綿為牌四面安置木架之上其隙處<lb/>
　開三孔以放鳥銃一人安樂彼此迭為之車前兩旁<lb/>
　各冲出三尺鐡鎗二根前稍出横置二木安一上一<lb/>
　下各懸夾綿方帳一面打濕垂幛用避箭砲其上帳<lb/>
　用繩索牽扯則開起放砲下扯則放遮避砲此車務<lb/>
　要輕便兩人可擡而行出則為陣止則為營是也立<lb/>
　營時車两旁地夾一千里城牀子弩將軍砲牌卒長<lb/>
　鎗各二周圍排定真如鐡壁銅墻可横行匃奴安營<lb/>
<pb n="KR3k0050_WYG_119-35b"/>
　衝鋒百戰百勝之具<lb/>
　　竒門遁甲總叙<lb/>
　昔大撓造甲子而天地之數管是矣風后復演為遁<lb/>
　甲其法幽深隱秘未易窺測故謂之為遁歟大約以<lb/>
　六甲儀為直符以二十四氣為式局而六戊之下貴<lb/>
　神攸處然總之以乾坤坎離震巽艮兊八卦以一節<lb/>
　二氣分之八節各起主卦冬至後陽遁順數自一至<lb/>
　九夏至後隂遁逆數自九至一冬至後順布六儀逆<lb/>
<pb n="KR3k0050_WYG_119-36a"/>
　布三竒夏至後順布三竒逆布六儀所謂六儀者即<lb/>
　六甲也三竒者乙丙丁也如六甲為直符直事乙為<lb/>
　日竒丙為月竒丁為星竒戊己庚辛壬癸為儀也常<lb/>
　以直事加時宫即知開休生三門所臨又以直符加<lb/>
　時於天上三竒與開休生三門合則吉無不利九宫<lb/>
　即九星也蓋天有九星以鎮九宫地有九州以應九<lb/>
　土取諸洛龜戴九履一左三右七二四為肩六八為<lb/>
　足五居中宫之儀也是遁甲法不過乘天之日時擇<lb/>
<pb n="KR3k0050_WYG_119-36b"/>
　地之方向使人皆知趨吉避㐫云耳豈行軍避敵伏<lb/>
　匿逃形之怪術哉<lb/>
<pb n="KR3k0050_WYG_119-37a"/>
</p>
<p>
<pb n="KR3k0050_WYG_119-38a"/>
　　竒門布局法<lb/>
　遁甲之法三重象三才上層象天列九星中層象人<lb/>
　開八門下層象地定八卦九宫天蓬及休門與坎相<lb/>
　對三才定位也乙丙丁三竒也乙為日竒丙為月竒<lb/>
　丁為星竒戊己庚辛壬癸六儀也而甲常同六戊甲<lb/>
　戌常六己甲申相同六甲二辛甲辰壬申寅癸甲雖<lb/>
　不用而六甲為天之貴神常隠於六儀之下為直符<lb/>
　其發用實在此故謂之遁此大衍虚一太𤣥虚三之<lb/>
<pb n="KR3k0050_WYG_119-38b"/>
　義也蓬任衝府輔英芮柱心禽九星也逓直符休生<lb/>
　傷杜景死驚開八門也通為直使二十四氣直於八<lb/>
　卦坎則冬至小寒大寒艮則立春雨水驚蟄震則春<lb/>
　分清明榖雨巽則立夏小滿芒種離則夏至小暑大<lb/>
　暑坤則立秋處暑白露兊則秋分寒露霜降乾則立<lb/>
　冬小雪大雪四時分至及四立為八節得八卦正氣<lb/>
　故各為初直二氣從之以分天地人元又間六宫而<lb/>
　行各為中下元也冬至十二氣為陽遁皆順行夏至<lb/>
<pb n="KR3k0050_WYG_119-39a"/>
　後十二氣為隂遁逆行二遁各占卦四為節中之氣<lb/>
　各六諸氣一周八卦嵗事備矣此以月取之也五日<lb/>
　一候故遁法過甲巳易日局蓋自甲子至戊辰五日<lb/>
　六十時足為上局己巳至癸酉五日六十時足為中<lb/>
　局甲戌至戊寅又五日六十時足為下局三局三才<lb/>
　之道也餘如之由是甲巳加四仲皆為上加四孟皆<lb/>
　為中加四季皆為下三局定而六十甲子畢矣上局<lb/>
　則起本氣之上元中局則起下易之法也故凡日雖<lb/>
<pb n="KR3k0050_WYG_119-39b"/>
　以氣候相推至三元先後不同而三元始終日有多<lb/>
　少在經有折局之法因日定局因局起元終不可易<lb/>
　此以日取之也凡選日時先分二遁次定三局方起<lb/>
　三元蓋先看其日在何節氣内合為其遁次看其日<lb/>
　在何甲巳下合為某局於是一本局起遁冬至後為<lb/>
　隂遁則遁逆六儀順布三竒本法自甲至癸十千常<lb/>
　以序行如局逆順並先布三竒後六儀今皆反之因<lb/>
　指六甲為六儀而布局及布三竒並以乙丙丁為序皆<lb/>
<pb n="KR3k0050_WYG_119-40a"/>
　㨗法也布五竒理於二宫此土長生於申之說也九<lb/>
　宫已布滿則㸃出其時旬頭之甲在何宫以為直符<lb/>
　以其門為直使然後以加臨法用之尋本時枝落處<lb/>
　加以直符加臨已乃視其時課大綱吉與凶所作之<lb/>
　方得不得休開生三門并天上三竒必其時課吉又<lb/>
　得門竒不可用事此三開即北方三白也其所選時<lb/>
　每月先取四大時用之諸法已通必於此得吉縱遇<lb/>
　太嵗金神等殺亦無害凡行方者尤宜用此已有諸<lb/>
<pb n="KR3k0050_WYG_119-40b"/>
　門可止所向若為隂陽二寄家以其宫為山或為其<lb/>
　坐向而選之但於符應經不可不詳察也夫遁甲<lb/>
　一為課四千三百二十古人約為千八十局後修為<lb/>
　七十二局最後撮為圖局十有八可為要矣然為局<lb/>
　尚多莫若止一局用盤子為簡徑若又嫌<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>子多事<lb/>
　則惟上指為妙<lb/>
　冬至用陽遁順行九宫夏至後用隂遁逆行九宫總<lb/>
　只是從天道也天道日也<lb/>
<pb n="KR3k0050_WYG_119-41a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_119-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　圖書編卷一百十九<lb/>
</p>
<p>
</p>
  </div>
</body>
</text>
</TEI>
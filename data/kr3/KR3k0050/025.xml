<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>圖書編卷二十五</head> <lb/>
    <p>
<pb n="KR3k0050_WYG_025-1a"/>
欽定四庫全書<lb/>
　圖書編卷二十五<lb/>
　　　　　　　　　　　　　明　章潢　撰<lb/>
<pb n="KR3k0050_WYG_025-2a"/>
</p>
<p>
<pb n="KR3k0050_WYG_025-3a"/>
　　堯典<lb/>
　分命羲仲宅嵎夷曰暘谷寅賔出日平秩東作日中<lb/>
　星鳥以殷仲春厥民析鳥獸孳尾申命羲叔宅南交<lb/>
　平秩南訛敬至日永星火以正仲夏厥民因鳥獸希<lb/>
　革分命和仲宅西曰昧谷寅餞納日平秩西成宵中<lb/>
　星虚以殷仲秋厥民夷鳥獸毛毨申命和叔宅朔方<lb/>
　曰幽都平在朔易日短星昴以正仲冬厥民隩鳥獸<lb/>
　氄毛<lb/>
<pb n="KR3k0050_WYG_025-3b"/>
　鄭氏云二十八宿環列於四方隨天而成轉東方七<lb/>
　宿自角至箕是為蒼龍以次舍而言則房心為大火<lb/>
　之中南方七宿自井至軫是為鶉鳥以形而言則有<lb/>
　朱鳥之象虚者北方七宿之中星也昴者西方七宿<lb/>
　之中星也星本不移附天而移天傾西北極居天之<lb/>
　中二十八宿半隠半見各以其時所以必於南方而<lb/>
　考之仲春之月星火在東星鳥在南星昴在西星虚<lb/>
　在北至仲夏則鳥轉而西火轉而南虚轉而東昴轉<lb/>
<pb n="KR3k0050_WYG_025-4a"/>
　而北仲秋則火轉而西虚轉而南昴轉而東鳥轉而<lb/>
　北至仲冬則虚轉而西昴轉而南鳥轉而東火轉而<lb/>
　北來嵗仲春鳥復轉而南矣循環無窮此堯典考中<lb/>
　星以正四時甚簡而明異乎吕令之星舉月本然聖<lb/>
　人南面視四星之中豈徒然哉凡以授民時秩民事<lb/>
　而已<lb/>
　春夏秋冬四時之運也若隠於無形然日月星辰七<lb/>
　政之旋也則顯於有象而日中星鳥日永星火宵中<lb/>
<pb n="KR3k0050_WYG_025-4b"/>
　星虚日短星昴此皆有象之可見者惟即其有象以<lb/>
　察無形而四時寒暑之候固已昭然於天象之表矣<lb/>
　後世厯家執其一定之數以算其無窮之運一有不<lb/>
　合則歸之差法不精不知考驗天象以授民時何怪<lb/>
　其法愈密而差愈多歟<lb/>
　　堯典分至中星<lb/>
　分命羲仲宅嵎夷曰暘谷寅賔出日平秩東作日中<lb/>
　星鳥以殷仲春厥民析鳥獸孳尾申命羲叔宅南交<lb/>
<pb n="KR3k0050_WYG_025-5a"/>
　平秩南訛敬至日永星火以正仲夏厥民因鳥獸希<lb/>
　革分命和仲宅西曰昧谷寅餞納日平秩西成宵中<lb/>
　星虚以殷仲秋厥民夷鳥獸毛毨申命和叔宅朔方<lb/>
　曰幽都平在朔易日短星昴以正仲冬厥民隩鳥獸<lb/>
　氄毛鳥火虚昴皆分至之昏見于南方正午位之中<lb/>
　星仲春之月七宿各居其方位故星火在東鳥在南<lb/>
　昴在西虚在北日在昴入于酉地則初昏時鶉火見<lb/>
　于南方正午之位當是時晝夜各五十刻是為春分<lb/>
<pb n="KR3k0050_WYG_025-5b"/>
　之氣至仲夏之月則鳥轉而西火轉而南虚轉而東<lb/>
　昴轉而北日在星入于辛地初昏之時大火房心見<lb/>
　於南方正午之位當是時晝長夜短晝六十刻夜四<lb/>
　十刻是為夏至之氣至仲秋之月則火轉而西虚轉<lb/>
　而南昴轉而東鳥轉而北日在心入于酉地初昏之<lb/>
　時虚見於午當是時晝夜分亦各五十刻是為秋分<lb/>
　之氣至仲冬之月則虚轉而西昴轉而南鳥轉而東<lb/>
　火轉而北日在虚入于申地初昏之時昴見於午當<lb/>
<pb n="KR3k0050_WYG_025-6a"/>
　是時晝短夜長晝四十刻夜六十刻是為冬至之氣<lb/>
　冬至之氣既定則十二月之氣無不定矣星鳥以象<lb/>
　言星火以次言虚昴以宿言互相備也愚謂天地四<lb/>
　時之氣皆不外于中子午者二至之中亦天地之中<lb/>
　夘酉者二分之中亦陰陽之中也以二十八宿之中<lb/>
　星至于中而止聖人出而致中和以位天地者亦曰<lb/>
　執中而已<lb/>
<pb n="KR3k0050_WYG_025-7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_025-7b"/>
　唐虞時日躔冬至在子夏至在午春分在夘秋分在<lb/>
　酉今未四千年而冬至在寅夏至在申春秋二分在<lb/>
　己亥計其嵗差退四五十度則由帝堯後萬餘年冬<lb/>
　至日反躔午夏至日反躔子春分在酉秋分在夘矣<lb/>
　若復舊躔而冬至在子夏至在午當在二萬年之間<lb/>
　逆而推之帝堯之前亦必如是<lb/>
　四時中星何由而定曰昏旦之星由日而行出入志<lb/>
　其中黄道既毎嵗有差則日躔亦隨之而變故正四<lb/>
<pb n="KR3k0050_WYG_025-8a"/>
　時之中星必先於冬至日日躔既定於冬至則推之<lb/>
　四時可坐而致大抵日冬至日躔與夏至日躔對衡<lb/>
　春分與秋分亦然堯時冬至之日日在虚一度則星<lb/>
　鳥星火星虚星昴皆於四時之中而得其正<lb/>
　　四仲中星正日總論<lb/>
　聖人南面視四時之中所以候四時以布民政也故<lb/>
　堯命羲和厯象日月星辰敬授人時舜在璿璣玉衡<lb/>
　以齊七政皆為此也然則天以二十八宿分布四方<lb/>
<pb n="KR3k0050_WYG_025-8b"/>
　凡三百六十五度有竒為日月五星之次舍日行一<lb/>
　度為一日一周天為一嵗月行三十日一周天為一<lb/>
　月故日月一嵗十二㑹為四時時有孟仲季仲為分<lb/>
　星人君不能以朝夕察候乎星度也故舉四時之中<lb/>
　以驗之曰日中春分也曰日永夏至也曰宵中秋分<lb/>
　也曰日短冬至也所謂星鳥者南方之星七為朱雀<lb/>
　體春分則見於南方也所謂星火者東方之星七為<lb/>
　蒼龍體夏至則見於南方也所謂星虚者北方之星<lb/>
<pb n="KR3k0050_WYG_025-9a"/>
　七為𤣥武體秋分則見於南方也所謂星昴者西方<lb/>
　之星七為白虎體冬至則見於南方也鄭康成曰凡<lb/>
　記昏明中星者為人君南面而聽天下視時候以授<lb/>
　民事也既舉四時之中又昏旦但視南方列宿則孟<lb/>
　季之月與周天之度數從可知也故厯代聖王尚之<lb/>
　夏有小正周有時訓秦漢暨唐及宋朝皆有月令所<lb/>
　以順天時而督民務也詩曰定之方中作於楚宫又<lb/>
　有三星在天在隅在户之候春秋𫝊曰啟蟄而郊龍<lb/>
<pb n="KR3k0050_WYG_025-9b"/>
　見而雩又曰土功水昏正而裁又曰凡馬日中而出<lb/>
　日中而入此皆視列宿而行國政也厯三代漢唐至<lb/>
　于今數千年日行漸逺故中星隨而轉移堯典之中<lb/>
　星與月令之中星為不同月令之中星與厯之中星<lb/>
　又不同書於春舉星鳥而月令於仲春則曰昏弧中<lb/>
　書於夏舉星火而月令於仲夏則曰昏尾中書於秋<lb/>
　舉星虚而月令於仲秋則曰昏牽牛中書於冬舉星<lb/>
　昴而月令於仲冬則曰昏東壁中書之中星常在後<lb/>
<pb n="KR3k0050_WYG_025-10a"/>
　而月令之中星常在前故鄭康成之釋禮記則曰月<lb/>
　令舉其初朔而尚書舉其月之中也豈非與月令為<lb/>
　不同乎月令於孟春昏參中而三統皆於立春則以<lb/>
　為昏畢十度中元加厯於立春則以為昏昴九度中<lb/>
　皆不同其為昏參中者考之餘月之昏旦亦莫不然<lb/>
　是月令與厯未嘗同也故孔頴達之疏禮記則曰月<lb/>
　令但舉其大畧所以昏明之星不可以正依厯法也<lb/>
　豈非與厯為不同乎昔元祐中蘇頌為儀象法要以<lb/>
<pb n="KR3k0050_WYG_025-10b"/>
　月令洎唐及宋朝所測者合為四時昏旦中星圖陳<lb/>
　祥道為禮書亦併論其月令尚書中星之異皆此意<lb/>
　也雖然月令於餘月之昏旦中皆舉二十八宿如孟<lb/>
　春之參尾中季春之牽牛中孟夏之日翼日婺女季<lb/>
　夏之日火日奎孟秋之昏虚中孟冬之旦七星中季<lb/>
　冬之旦軫中皆二十八宿也惟仲春之月日奎昏弧<lb/>
　中旦建星中獨非二十八宿者以弧星近井而建星<lb/>
　近斗石氏星經曰井有三十六度斗有二十六度以<lb/>
<pb n="KR3k0050_WYG_025-11a"/>
　井斗度多其星體廣逺不可的指其昏旦之中故舉<lb/>
　弧建以定之此又不可不知<lb/>
<pb n="KR3k0050_WYG_025-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_025-12b"/>
　其大畧葢以不合於厯數何言之疎矣斯殆不知夫<lb/>
　嵗差所由始哉春秋運斗樞所次七星一天樞二璇<lb/>
　三璣四權五衡六開陽七摇光一至四為魁五至七<lb/>
　為杓魁杓合故曰斗焉居陰布陽故稱北焉石氏乃<lb/>
　曰一主天二主地三主火四主水五主土六主木七<lb/>
　主金也又曰一秦二楚三梁四呉五燕六趙七齊也<lb/>
　其占法殊焉天官書則曰杓携龍角衡中南斗魁枕<lb/>
　參首斗為帝車運于中央臨制四海分陰陽建四時<lb/>
<pb n="KR3k0050_WYG_025-13a"/>
　均五行移節度定諸紀皆係於斗也其取義異焉斯<lb/>
　殆有見於七政所由叙哉夫所謂嵗差者葢後世史<lb/>
　官攷諸中星與太初厯不協大要日躔之次常失不<lb/>
　及未敢有定制焉迨晉虞喜始創差法宋何承天倍<lb/>
　之隋劉焯折衷之唐一行復推以大衍皆以所推之<lb/>
　年為日退一度至校以堯典月令之差又不符合或<lb/>
　謂吕不韋已用差法故不宗堯典載考自堯甲子厯<lb/>
　秦莊襄漢太初越宋紹興甲子積年三千四百二十<lb/>
<pb n="KR3k0050_WYG_025-13b"/>
　一其日差也計度以四十三積分以七千八百八十<lb/>
　八然或百嵗計或七八十嵗計又莫一焉噫差是也<lb/>
　其不能必一者非差之咎也昔者聖人作厯考之以<lb/>
　象曰日月星辰驗之以氣曰陰陽寒暑積之以數曰<lb/>
　秒忽毫釐夫以至㣲之數而推至變之氣動息升降<lb/>
　不謀也盈縮遲速不律也非變通以達其滯神明以<lb/>
　觀其用毫忽之爽躔次之謬幾南北易位冬春互見<lb/>
　矣故杜預曰治厯者當順天以求合非為合以驗天<lb/>
<pb n="KR3k0050_WYG_025-14a"/>
　程朱亦論陰陽盈縮不齊不能無差凡此獨觀其原<lb/>
　者也<lb/>
<pb n="KR3k0050_WYG_025-15a"/>
</p>
<p>
<pb n="KR3k0050_WYG_025-16a"/>
　　厯法所起<lb/>
　古法以紀蔀為宗從伏羲先天甲寅積周一千八百<lb/>
　一十四紀再八十五紀人元一十有二蔀當癸酉蔀<lb/>
　嵗在己丑而生帝堯至甲辰嵗十有六即位越二十<lb/>
　有一嵗得甲子而演紀作厯是年天正冬至日在虚<lb/>
　一度按乾鑿皇極經世及漢皇甫謐所載並然<lb/>
　　嵗差法<lb/>
　按紀元厯　嵗周三百六十五度四千二百三十六<lb/>
<pb n="KR3k0050_WYG_025-16b"/>
　分此一嵗之氣積分也　周天三百六十五度四千<lb/>
　五百六十四分大陽所躔周天之度也　嵗差一百<lb/>
　二十八分注云以嵗周數除周天數即得太陽嵗行<lb/>
　不及之分　度毎一萬注以一度為萬分　自演紀<lb/>
　至開元甲子冬至在斗十度凡退三十八度四千一<lb/>
　百二十八分王乾德甲子冬至日在斗六度凡退四<lb/>
　十一度四千八百四十分至慶厯甲申冬至日在斗<lb/>
　五度此法通古合今故堯厯日在虚一度而鳥昴虛<lb/>
<pb n="KR3k0050_WYG_025-17a"/>
　以仲月昏中合堯典<lb/>
　嵗差之法虞喜以五十年差一度久而驗之弗合也<lb/>
　何承天以百年劉焯以七十五年僧一行以八十三<lb/>
　年久而驗之又弗合也許衡王恂郭守敬以六十六<lb/>
　年有餘似密矣今據其法歩之又弗合也且如定嵗<lb/>
　之法積四朞餘日而分日加於四朞故二至之時秪<lb/>
　存絲忽此所宜定也又如定日之法日有百刻而變<lb/>
　為九百四十畫以氣朔有不盡之數難分故也凡月<lb/>
<pb n="KR3k0050_WYG_025-17b"/>
　三十日而二氣盈四百十一畫二十五秒一朔虚四<lb/>
　百四十一畫積虚盈之數以成閏故定朔必視四百<lb/>
　四十一畫前後為朓朒秪在一畫之間此又所宜定<lb/>
　也日月交食唯日食實難定月食分數惟以距交逺<lb/>
　近别無四時増損葢月小闇虚大月入闇虚而實故<lb/>
　八方所見同也日為月所掩而食而日大而月小日<lb/>
　上而月下日逺而月近日異四時月有九道故旁觀<lb/>
　者逺近自不同矣如北方食既南才半虧南方食既<lb/>
<pb n="KR3k0050_WYG_025-18a"/>
　北才半虧故食之時刻分秒據地定表因時求合而<lb/>
　後準也如乾清宫火之嵗仲秋日食日宫所歩合八<lb/>
　分六十七秒而閩廣之區遂至食既其時刻分秒焉<lb/>
　可同之今按交食以更厯元時分刻刻分分分分秒<lb/>
　至精至細及至於半秒難分之所此又所宜定也夫<lb/>
　差之半秒積以嵗月則躔離朓朒皆不合原算矣<lb/>
　嵗差法見天道自古及今日漸不同也厯家但拘常<lb/>
　而推所以誤焉隨時脩改以與天合元厯得之矣<lb/>
<pb n="KR3k0050_WYG_025-18b"/>
　厯自上古黄帝以後莫不隨時考驗以與天合故厯<lb/>
　法無數更之弊及秦滅先世之術置閏於嵗終古法<lb/>
　殫廢矣由漢而下以積年日法為推歩之準以至於<lb/>
　天夫天運流行而不息欲以一定之法拘之未有久<lb/>
　而不差之理差而必改其勢有不得不然者乃命改<lb/>
　造儀象日測月驗以與天合庶永終無弊<lb/>
　自古厯多一定之法故未久而差由不知天為動物<lb/>
　而嵗亦畧有差也古厯雖立差法五十年差一度又<lb/>
<pb n="KR3k0050_WYG_025-19a"/>
　太過一百年差一度又不及七十五年差一度稍為<lb/>
　近之尚未精密元朝以八十一年而差一度算已往<lb/>
　減一算算將來加一算始為精密又隨時以儀象<lb/>
　三代以上厯無差法非不差也順天運以治厯故也<lb/>
　漢唐以下厯法愈密而差愈多非始有差也執厯法<lb/>
　以合天故也夫法象莫大乎天地變通莫大乎四時<lb/>
　懸象著明莫大乎日月惟順此以治厯而隨而變通<lb/>
　焉故雖有差也亦差于本嵗之四時而即因以草之<lb/>
<pb n="KR3k0050_WYG_025-19b"/>
　不守其故轍此所以無差也若恃吾之算數為至密<lb/>
　籌䇿為甚精毫釐絲忽為不爽吾恐銖銖而較之至<lb/>
　后必差况執有為有盡之術窮無方無體之妙雖欲<lb/>
　不差其可得乎盍以古今之日躔觀之彼天開于子<lb/>
　冬至乃時之始也混沌初闢日躔冬至而日月五星<lb/>
　皆在于子凡知厯理知厯法者莫不云然考之堯典<lb/>
　曰日短星昴以殷仲冬是冬至昏見之星昴在天中<lb/>
　則日之躔固在虚也夫子之虚非子之半乎堯時冬<lb/>
<pb n="KR3k0050_WYG_025-20a"/>
　至日躔虚宿故知堯去開闢未逺也周則冬至日躔<lb/>
　牽牛矣夏商雖把宋無徴以是推之其在須女乎漢<lb/>
　太初厯猶在牽牛唐在斗迨元厯日已在箕我朝在<lb/>
　箕三四度矣夫斗牛女虚皆北方之宿箕乃東方之<lb/>
　宿也自子之半虚之十度至箕三四度已差六十五<lb/>
　六度可見日度漸移古今一也三代以前無差法無<lb/>
　所用其法也雖然猶有説焉書堯典曰日短星昴以<lb/>
　殷仲冬禮記月令曰仲冬之月日在斗昏東壁中旦<lb/>
<pb n="KR3k0050_WYG_025-20b"/>
　軫中又與史書周漢在牛唐在斗者不合故漢洛下<lb/>
　閎但疑八百年差一度至虞喜劉焯議始紛紛唐冬<lb/>
　至日躔斗十三度至一行而論始定蔡邕何承天王<lb/>
　朴輩皆所不及然久亦弗合元郭守敬授時厯倬然<lb/>
　超軼古今而在元時亦已有差焉然則後世算愈密<lb/>
　而差愈多者得非察于細而畧于大較于尺寸而遺<lb/>
　于尋丈驗於旦夕而不迨於天地之始終歟今將何<lb/>
　所折衷哉書有欽天授時之訓易有治厯明時之象<lb/>
<pb n="KR3k0050_WYG_025-21a"/>
　周禮有致日致月之法皆聖人之教也大約總年與<lb/>
　度而通均之則知一度所得之年矣而又嵗嵗冬夏<lb/>
　致日春秋致月隨其變通為之改革故雖有差也要<lb/>
　不出於一嵗之外也以此欽天授民得非堯典四仲<lb/>
　考定中星之遺法乎<lb/>
<pb n="KR3k0050_WYG_025-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_025-22b"/>
　十九年七閏而氣朔分齊特餘三時爾是為一章也<lb/>
　七十六年為一蔀凡為四章四三十二合三時之數<lb/>
　復得全日一闗十二時為一日一章該二百三十五<lb/>
　朔一蔀該九百四十朔故以二百三十五闗為三時<lb/>
　以九百四十闗為一日是以分四章而為一蔀故四<lb/>
　三一十二而朔亦無餘分也<lb/>
　漢太初厯凡十九年七閏為一章章者至朔分齊閏<lb/>
　無餘分也二十七章五百一十三嵗為一㑹㑹者日<lb/>
<pb n="KR3k0050_WYG_025-23a"/>
　月交㑹一終也凡三㑹八十一章一千五百三十九<lb/>
　嵗為一統閏朔並無餘分但非甲子嵗首也凡三統<lb/>
　二百四十三章四千六百一十七嵗為一元至是閏<lb/>
　朔並無餘分又值甲子嵗首也此揚子雲擬之以作<lb/>
　太𤣥也唐大衍厯亦以初年甲子日子時朔旦冬至<lb/>
　在嵗次甲子之首謂之至朔同日第二十年為第二<lb/>
　章首復得至朔同日然非甲子之先期夜半乃是癸<lb/>
　邜日邜時第三十九年至朔同癸未日午時第五十<lb/>
<pb n="KR3k0050_WYG_025-23b"/>
　八年為第四章首至朔復同於癸亥日夘時第七十<lb/>
　七章至朔又復同於癸邜日子時因其至朔同在夜<lb/>
　半與初年第一章同遂以七十六年名一蔀蔀者蔽<lb/>
　暗昧之時也凡四章為一蔀總二十蔀者曰一紀計<lb/>
　一千五百二十年必然至朔同於甲子之先期夜半<lb/>
　但非甲子嵗首耳總三紀積四千五百六十年至朔<lb/>
　同於甲子之先期夜半又甲子嵗首總㑹如初名曰<lb/>
　一元此僧一行推之衍大易也厯説雖多不出此二<lb/>
<pb n="KR3k0050_WYG_025-24a"/>
　家之一説也<lb/>
　厯家之好為欺罔也甚哉不知厯者率為其所欺及<lb/>
　知厯者又復與之為徒欲自神其術故凡為是紛紛<lb/>
　名數之浩繁㕘錯者大抵設辭飾説務使人莫知之<lb/>
　遽解以自神竒而已矣獨司馬遷之厯書獨為簡易<lb/>
　特曰大餘小餘而已而亦不明著其説至於班固之<lb/>
　志太初厯何其欺之甚也太初立法之踈已不足道<lb/>
　司馬遷悟其非不敢筆之於書復用古厯九百四十<lb/>
<pb n="KR3k0050_WYG_025-24b"/>
　分而固尊稱八十一分之善又從而肆陳其飾説所<lb/>
　謂太初厯之本法以一日為八十一分凡月行凡一<lb/>
　十九日八十一分日之四十三復與日㑹而為一月<lb/>
　如此言足矣何必秘其説而曰月法二千三百九十<lb/>
　二也二千三百九十二即二十九日又八十一分日<lb/>
　之四十三之數也以月法二千三百九十二而四之<lb/>
　弦望晦朔於是乎定爾又分何必復立通法五百九<lb/>
　十八也此猶云可十九年而七閏初無深秘乃立為<lb/>
<pb n="KR3k0050_WYG_025-25a"/>
　章嵗之名又曰合天地終數得閏法地數於十天數<lb/>
　於九十九而七閏耳何必詭為是强合之説自此積<lb/>
　之至千五百三十九年而為統何法之有又何必言<lb/>
　以閏法乘日法得統法其章二十七章而為㑹三㑹<lb/>
　而為統初無闗乎以閏法乗日法也秘其本實之説<lb/>
　詭飾偶合之文所謂章月二百三十五日者十九年<lb/>
　之月數耳殊不必言何必復立其數又何必五位乗<lb/>
　㑹數得章月也所謂㑹月六千三百四十五者二十<lb/>
<pb n="KR3k0050_WYG_025-25b"/>
　七章之月數耳亦何必言又何必曰以㑹數乗朔望<lb/>
　之㑹得㑹月也所謂統月萬九千三十五元月五萬<lb/>
　七千一百五皆不必言也所謂章中二百二十八即<lb/>
　十九年之中除七閏月之無中氣者其數如是耳所<lb/>
　謂統中即統月之除閏所謂元中即元月之除閏徒<lb/>
　為浩繁之數以助神竒之狀葢不神其術無以言功<lb/>
　于上功無足言則名譽不彰利禄患失此漢以來厯<lb/>
　家胸中黙符之利心厯法精備世服大衍之為法其<lb/>
<pb n="KR3k0050_WYG_025-26a"/>
　要在乎通法三千四十凡二十九日三千八十四日<lb/>
　之一千六百一十三則月復與日㑹是為一月耳何<lb/>
　必飾而為説曰四象之䇿又曰揲法八萬九千七百<lb/>
　七十三揲法之數即二十九日與夫餘分一千六百<lb/>
　一十三之數每一日為分三千四十即得其數何竒<lb/>
　之有何揲之有如曰四四揲之象夫四方其數而定<lb/>
　弦望晦朔則明曰四分之以定弦望晦朔足矣何必<lb/>
　為是詭飾之辭不務以明告天下而専務以滋惑人<lb/>
<pb n="KR3k0050_WYG_025-26b"/>
　周天三百六十五度三千四十分度之七百七十九<lb/>
　太如此言周天度分豈不明白簡易何必易其名曰<lb/>
　乾實又積每度三千四十分而為一百一十一萬三<lb/>
　百七十九太也日行不盡天度嵗差三十六分如此<lb/>
　言嵗差又豈不明白簡易又何必變其名曰實䇿一<lb/>
　百一十一萬三百四十三也所謂減法尤其無謂所<lb/>
　謂九萬一千二百者三十日之數耳既不合日之行<lb/>
　又不合月之行乃先布此數復減朔虚一千四百二<lb/>
<pb n="KR3k0050_WYG_025-27a"/>
　十七是為揲法一月之數八萬九千七百七十三耳<lb/>
　不必立此數可也所謂所差一萬七千一百二十四<lb/>
　即十二月之朔虚一千四百二十七也朔餘一千六<lb/>
　百一十三其數不可廢至於虚分一千四百二十七<lb/>
　不必言可也又何必詭其名日用積差其虚數至于<lb/>
　　一萬七千一百二十四若此之類奚可殫舉自時厥<lb/>
　後諸厯迭興豈能果有所改作哉皆不過寫大衍之<lb/>
　分或以八千四百為日法以四千四百五十七為朔<lb/>
<pb n="KR3k0050_WYG_025-27b"/>
　餘或以一千三百四十為日法以七百一十一為朔<lb/>
　餘其數自異其實即大衍之日法三千四十即大衍<lb/>
　之朔餘一千六百一十三詭名飾詐以欺不知厯者<lb/>
　忠信道喪一至于此歐陽永叔既知其詭又備載其<lb/>
　詭辭相與為欺何也豈詭辭為文士之常耶<lb/>
　日與天㑹而有氣盈即厯書所謂大餘五小餘八也月與<lb/>
　日㑹而有朔虚即厯書所謂大餘五十四小餘三百<lb/>
　四十八也大餘日也小餘分也五嵗再閏而無餘分<lb/>
<pb n="KR3k0050_WYG_025-28a"/>
　厯書所謂無大餘無小餘也<lb/>
<pb n="KR3k0050_WYG_025-29a"/>
</p>
<p>
<pb n="KR3k0050_WYG_025-30a"/>
</p>
<p>
<pb n="KR3k0050_WYG_025-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_025-31b"/>
　厯家逆考往古冬至嵗月日時各紀甲子兩曜交㑹<lb/>
　五星連珠必推其聚於子正𤣥枵之中者名曰上元<lb/>
　乃履端於始也從上元而下至當時測驗與籌䇿相<lb/>
　應乃取正於中也又順推以後求其餘分皆盡總㑹<lb/>
　如初乃歸餘於終也一日百刻亦曰百分一分又為<lb/>
　百秒求其積年總㑹難以百分萬秒細作名項籌䇿<lb/>
　亦不能齊是以日法立焉古者以九百四十為日法<lb/>
　始於至朔同在甲子夜半復㑹如初名曰一元積年<lb/>
<pb n="KR3k0050_WYG_025-32a"/>
　止四千五百六十而已後世推歩知十九年七閏尚<lb/>
　有餘數兼欲七政皆齊是以履端歸餘之算非積年<lb/>
　數千萬不可諸厯各立日法或以八十一或作三千<lb/>
　四十或作九千七百四十其數多寡不定惟所謂截<lb/>
　元厯者但以推歩定數為則不復逆考順推以求其<lb/>
　齊至元辛巳改授時厯實用其術而積年日法在所<lb/>
　不取<lb/>
　左𫝊文公元年於是閏三月非禮也先王之正時也<lb/>
<pb n="KR3k0050_WYG_025-32b"/>
　履端於始舉正於中歸餘於終履端於始序則不愆<lb/>
　舉正於中民則不惑歸餘於終事則不悖<lb/>
　厯法以十一月甲子朔夜半冬至為一元其時日月<lb/>
　五星皆起於牽牛初度更無餘分以此為推歩之端<lb/>
　每嵗有二十四氣節氣十二中氣十二是每月皆有<lb/>
　中氣惟閏月獨無中氣閏前之月則中氣在晦日閏<lb/>
　後之月則中氣在朔日舉中氣而正月則置閏不差<lb/>
　矣周天三百六十五度四分度之一日之行也日一<lb/>
<pb n="KR3k0050_WYG_025-33a"/>
　度自今年冬至至明年冬至方一周天實計三百六<lb/>
　十五個日零三個時也而一嵗止有三百六十日更<lb/>
　有五日零三個時辰無所歸著是為日行之餘分每<lb/>
　嵗只均分在二十四氣上所謂氣盈者也月之行也<lb/>
　日十三度十九分度之七常以二十九日半强與日<lb/>
　合於朔是每月又有半日弱無所歸著是謂月行之<lb/>
　餘所故月不滿三十日而有大小盡焉所謂朔虚者<lb/>
　也積日月之餘分每嵗常餘十一日弱故十九年而<lb/>
<pb n="KR3k0050_WYG_025-33b"/>
　置七閏月是謂一章之數故云終于終也惟開端不<lb/>
　差故時序無愆過中氣既正則寒暑不惑而民心無<lb/>
　疑惑置閏得所故作事順時而無悖亂<lb/>
　史記太史曰神農以前尚矣葢黄帝考定星厯建立<lb/>
　五行起消息正閏餘於是有天地神祗物類之官是<lb/>
　謂五官各司其序不相亂也民是以能有信神是以<lb/>
　能有明德民神異業敬而不凟故神降之嘉生民以<lb/>
　物享灾禍不生所求不匱少皥氏之衰也九黎亂德<lb/>
<pb n="KR3k0050_WYG_025-34a"/>
　民神雜擾不可方物禍菑荐至莫盡其氣顓頊受之<lb/>
　乃命南正重司天以屬神命火正黎司地以屬民使<lb/>
　復舊職無相侵凟其後三苖服九黎之德故二官咸<lb/>
　廢所職而閏餘乖次孟陬殄滅攝提無紀厯數失序<lb/>
　堯遂復重黎之後不忘舊職使復典之而立羲和之<lb/>
　官明時正度則節陰陽調風雨節茂氣至民無夭疫<lb/>
　年耆禪舜申戒文祖云天之厯數在爾躬舜亦以命<lb/>
　禹由是觀之王者所重也夏正以正月殷正以十月<lb/>
<pb n="KR3k0050_WYG_025-34b"/>
　周正以十一月葢三王之正若循環窮則反本天下<lb/>
　有道則不失紀序無道則正朔不行於諸侯幽厲之<lb/>
　後周室㣲陪臣執國政史不記時君不告朔故疇人<lb/>
　子弟分散或在諸夏或在夷狄是以其禨祥廢而不<lb/>
　統周襄王二十六年閏三月而春秋非之先王之正<lb/>
　時也履端於始舉正於中歸邪於終履端於始序則<lb/>
　不愆舉正於中歸邪於終事則不悖其後戰國並爭<lb/>
　在於强國禽敵救急解紛而已豈遑念斯哉是時獨<lb/>
<pb n="KR3k0050_WYG_025-35a"/>
　有鄒衍明於五德之𫝊而散消息之分以顯諸侯而<lb/>
　亦因秦滅六國兵戎極煩又升至尊之日淺未暇遑<lb/>
　也而亦頗推五勝而自以為獲水德之瑞更名河曰<lb/>
　德水而正以十月色上黒然厯度閏餘未能覩其真<lb/>
　也漢興髙祖曰北畤待我而起亦自以為獲水德之<lb/>
　瑞雖明習厯及張蒼等咸以為然是時天下初定方<lb/>
　綱紀大基髙后女主皆未遑故襲秦正朔服色至孝<lb/>
　文時魯人公孫臣以終始五德上書言漢得土德宜<lb/>
<pb n="KR3k0050_WYG_025-35b"/>
　更元改正朔易服色當有瑞瑞黄龍見事下丞相張<lb/>
　蒼張蒼亦學律厯以為非是罷之其後黄龍見成紀<lb/>
　張蒼自黜所欲論著不成而新垣平以望氣見頗言<lb/>
　正厯服色色貴赤後作亂孝文帝廢不復問至今上<lb/>
　即位招致方士唐都分其天部而巴洛下閎運算轉<lb/>
　厯然後日辰之度與夏正同乃改元更官號封泰山<lb/>
　因詔御史曰乃者有司言星度之未定也廣延宣問<lb/>
　以理星度未能詹也葢聞昔者黄帝合而不死名察<lb/>
<pb n="KR3k0050_WYG_025-36a"/>
　度驗定清濁起五部建氣物分數然葢尚矣書缺樂<lb/>
　弛朕甚閔焉朕惟未能循明也紬績日分率應水德之<lb/>
　勝今日順夏至黄鍾為宫林鍾為徴太蔟為商南吕<lb/>
　為羽姑洗為角自是以後氣復正羽聲復清明復正<lb/>
　變以至子日當冬至則陰陽離合之道行焉十一月<lb/>
　甲子朔旦冬至已詹其更以七年為太初元年年名<lb/>
　焉逢攝提格月名畢陬日得甲子夜半朔旦冬至<lb/>
　潛室陳氏曰左𫝊正義曰周天三百六十五度四分<lb/>
<pb n="KR3k0050_WYG_025-36b"/>
　度之一日一日行一度月一日行十三度十九分度<lb/>
　之七計二十七日有餘月已行天一周至二十九日<lb/>
　過半<hi>即月法二十九日四百九十九分也</hi>又遂及日而與之㑹是為一<lb/>
　月十二月而成嵗一嵗氣周有三百六十五日四分<lb/>
　日之一今十二月惟三百五十四日是少十一日四<lb/>
　分之一未得氣周細而言之一嵗正少十一日少弱<lb/>
　所以然者一月有餘分二十九<hi>日法九百四十分四百七十八為半日今</hi>
　<hi>有四百九十九分是餘二十九分</hi>合十二月餘分三百四十八是一<lb/>
<pb n="KR3k0050_WYG_025-37a"/>
　嵗既得三百五十四日又餘三百四十八分一日九<lb/>
　百四十分其二百三十五分為四分日之一今於餘<lb/>
　分三百四十八内取二百三十五以當四分日之一<lb/>
　仍有一百一十三其餘整日又以餘分一百一十三<lb/>
　減之是一年正餘十日八百二十七分不成十一日<lb/>
　<hi>故謂十一日少弱</hi>一年少十日八百二十七分積十九年少<lb/>
　二百六日六百七十三分少弱足以當之古厯十九<lb/>
　年為一章章有七閏八章三年閏九月六年閏六月<lb/>
<pb n="KR3k0050_WYG_025-37b"/>
　九年閏三月十一年閏十一月十四年閏八月十七<lb/>
　年閏四月十九年閏十二月此據元首初章若於後<lb/>
　漸積餘分大率三十二月則置閏不必同初章日月<lb/>
　運轉於天如人之行歩推厯謂之歩厯歩厯之始謂<lb/>
　之上元必以日月全數為始於前更無餘分以此日<lb/>
　為端首<hi>即十一月甲子夜半朔旦冬至也</hi>故言履端於始也分一周<lb/>
　之日為十二月則每月當三十日餘以日月㑹為一<lb/>
　月則每月惟二十九日餘每月參差氣漸不正但觀<lb/>
<pb n="KR3k0050_WYG_025-38a"/>
　中氣所在以為此月之正取中氣以為正月閏前之<lb/>
　月中氣在晦閏後之月中氣在朔無中氣之月則謂<lb/>
　閏月故言舉正於中也月朔之與月節每月剩一日<lb/>
　有餘以所有餘日歸之於終積成一月則置閏故言<lb/>
　歸餘於終也<lb/>
　　厯法總論<lb/>
　厯法之難言也久矣天道無端惟數可以推其機天<lb/>
　道至妙惟數可以明其理是故理因數顯者也數從<lb/>
<pb n="KR3k0050_WYG_025-38b"/>
　理出者也理數可相倚而不可相離者也治厯以正<lb/>
　天時因時以興民事而帝王為治之先務在是矣何<lb/>
　則日月之運行星辰之次舍凡可歩推而知者亘古<lb/>
　今而不變者也日月有盈縮朓朒之不齊焉星辰有<lb/>
　遲留疾伏之不一焉往來出入于二道之間者雖竭<lb/>
　天下之至巧而不能盡者也于天運有常之中而參<lb/>
　之以隨時變通之術驗之以陰陽寒暑之氣積之以<lb/>
　絲秒毫忽之數其于厯也庶幾乎自黄帝命羲和占<lb/>
<pb n="KR3k0050_WYG_025-39a"/>
　日常儀占月臾區占星象大撓作甲子而容成總其<lb/>
　術厯所自始也少昊使𤣥鳥氏司分伯趙氏司至青<lb/>
　鳥氏司啟丹鳥氏司閉而鳳鳥氏為厯正法所由𫝊<lb/>
　也顓頊命南正重司天北正黎司地而建孟春為元<lb/>
　是為厯宗帝堯使羲仲叔主春夏和仲叔主秋冬以<lb/>
　閏月定四時是為厯紀舜察璣衡禹衍疇範周官設<lb/>
　馮相保章古之帝王所以奉若天道者其法雖不盡<lb/>
　𫝊其意固可得而識矣然古未有閏也至堯命羲和<lb/>
<pb n="KR3k0050_WYG_025-39b"/>
　而後置閏閏法立則四時之氣候不忒矣古未有嵗<lb/>
　差也至晉虞喜諸人而後立差差法立則七政之躔<lb/>
　度不爽矣二者相用而不可偏廢者也古今改厯者<lb/>
　無慮數十家由黄帝訖秦末凡六改惟史官喪紀疇<lb/>
　人子弟分散春秋因魯厯而譏置閏之差秦厯無定<lb/>
　法而置閏常在十月之後是三代至秦已非黄帝之<lb/>
　舊矣由漢髙祖訖漢末凡五改張蒼用顓帝厯司馬<lb/>
　遷作太初厯劉歆作三統厯李梵作四分厯劉洪作<lb/>
<pb n="KR3k0050_WYG_025-40a"/>
　乾象厯可謂備矣而惟太初為善葢其説本于鍾律<lb/>
　以黄鍾八十一分為日法復自前厯上元推之得閼<lb/>
　逢攝提格之嵗為甲子冬至日月如合璧五星如連<lb/>
　珠而晦朔弦望不爽毫髮當時一十七家之疏逺者<lb/>
　悉罷矣由魏文帝訖隋末凡十三改由唐髙訖周末<lb/>
　凡十六改晉有春秋長厯杜預之長慶厯何承天之<lb/>
　元嘉新厯崔浩之五寅元厯馬重績之調元厯隋劉<lb/>
　焯之皇極厯唐髙祖有傅仁均厯髙祖有李淳風厯<lb/>
<pb n="KR3k0050_WYG_025-40b"/>
　開元有一行大衍厯代宗有寳應五紀厯徐承嗣有<lb/>
　建中正元厯徐昻有元和宣明厯穆宗時有長厯昭<lb/>
　宗時有景福崇元厯周王朴有欽天厯可謂備矣而<lb/>
　惟大衍為最葢其説起于蓍策以卦當嵗以爻當月<lb/>
　以䇿當日以天地之二始位剛柔以天地之二中終<lb/>
　紀閏餘以卦氣定七十二候以中星正二十四氣以<lb/>
　晦朔正日月之㑹以日度正周天之數章蔀紀元皆<lb/>
　合于易而二十三家之厯盡廢矣由宋太祖訖宋末<lb/>
<pb n="KR3k0050_WYG_025-41a"/>
　凡十八改由金熈宗訖元末凡三改呉昭素衛朴之<lb/>
　乾元奉元厯呉處訥周琮之應天明天厯夀星之㑹<lb/>
　元厯孝宗之乾道厯史序宋行古之義天崇天厯皇<lb/>
　居卿姚舜輔之觀天占天厯陳得一之統天厯楊級<lb/>
　初之大明厯元許衡之授時厯耶律楚材之庚午厯<lb/>
　皆各所取也而惟授時為近之葢簡儀仰儀及諸儀<lb/>
　表皆郭守敬創為之宿度餘分約為大半少未得其<lb/>
　的乃用二線推測餘分纎㣲皆有可考而又當時四<lb/>
<pb n="KR3k0050_WYG_025-41b"/>
　海測景之所凡二十有七東極髙麗西極滇池南踰<lb/>
　珠崖北盡鐵勒皆古人所未為者其法具載元史可<lb/>
　謂度越前古矣合而觀之隨時更改代有損益而推<lb/>
　驗精密不過三家耳豈皆憑胸臆以作聰明任智巧<lb/>
　以愚耳目為哉廣集衆見而周思曲算之無遺博采<lb/>
　羣言而參伍錯綜之不謬然後定而行之宜其推往<lb/>
　知來信今𫝊後也即厯代長于厯者亦不數嵗而輒<lb/>
　差何哉考之堯時冬至躔在虚一度夏至在栁十四<lb/>
<pb n="KR3k0050_WYG_025-42a"/>
　度春分在胃十二度秋分在氐十度至唐開元大衍<lb/>
　厯冬至日躔在斗十度夏至在井十度春分在奎七<lb/>
　度秋分在軫十四度宋統元厯冬至在井二度夏至<lb/>
　在井六度春分在奎初度秋分在軫七度此厯代之<lb/>
　厯可驗者也晉虞喜覺其差乃以天為天嵗為嵗立<lb/>
　差法以追其變而算之以五十年差一度然失之大<lb/>
　過久而驗之弗合也何承天倍増其數約以百年差<lb/>
　一度而乂不及劉焯取二家中數以七十五年為近<lb/>
<pb n="KR3k0050_WYG_025-42b"/>
　之僧一行以大衍推之得八十三年而差一度久而<lb/>
　驗之又弗合也許衡王恂郭守敬以六十六年而差<lb/>
　一度算已往減一算算將來加一算至精密矣今據<lb/>
　其法歩之又弗合也此厯代之不可驗者也或者曰四<lb/>
　時寒暑無形而運于下日月星有象而見于上二者<lb/>
　常動而不息一有一無出入升降或遲或速不相為<lb/>
　謀其久不能無差忒者勢使之然也夫以嵗差而歸<lb/>
　之勢其能有合乎哉然其所以差者由天周有餘日<lb/>
<pb n="KR3k0050_WYG_025-43a"/>
　周不足也天周有餘則天常平運而舒日周不足則<lb/>
　日常内轉而縮天日之差于中星驗焉堯之冬至初<lb/>
　昏昴中而日在虚七度虚者北方之宿則日行北陸<lb/>
　躔于𤣥枵之子也今之冬至初昏室中而日在箕三<lb/>
　度箕者東方之宿則日行東陸躔于析木之寅也是<lb/>
　去堯未四千年而差五十度矣古厯之簡易者今安<lb/>
　得倣而求之乎或曰定朔之法莫驗于日月之交食<lb/>
　書詩春秋所載日食俱在朔漢魏以後日食或在晦<lb/>
<pb n="KR3k0050_WYG_025-43b"/>
　者葢日行一度月行十三度有竒言其平行也二十<lb/>
　九日有竒而㑹言其經朔也夫日者陽之精也行南<lb/>
　陸則盈行北陸則縮月者隂之精也近日則行疾逺<lb/>
　日則行遲古者止用經朔故月一大一小日食或在<lb/>
　朔二月食或在望之前後漢魏以後日食多在晦其<lb/>
　弊葢坐此耳張衡分九道何承天定小餘李淳風之<lb/>
　定朔皆是矣然日躔有自然之度而以己意附之可<lb/>
　乎善乎杜預之言曰陰陽之運隨動而差差而不已<lb/>
<pb n="KR3k0050_WYG_025-44a"/>
　遂與厯錯厯家者流欲以管窺之見而推合以驗天<lb/>
　不知以有常之理而順天以求合差法何時而明哉<lb/>
　洪惟我太祖髙皇帝承乾御極膺厯授圖數由天悟<lb/>
　理本心孚二統相持則徴諸七政三厯相讎必協于<lb/>
　五紀占天有臺而璿璣之器存造厯有官而羲和之<lb/>
　職舉銅候有儀而推測之法立其積分一授時之數<lb/>
　也其置閏一大易之㫖也分至啟閉即少昊之所命<lb/>
　也春夏秋冬即陶唐之所授也敬天勤民也至矣而<lb/>
<pb n="KR3k0050_WYG_025-44b"/>
　猶有謂年逺數盈隨時改厯之説是豈無所徴歟嘗<lb/>
　考博士元統之議曰厯日之法其來尚矣今厯雖以<lb/>
　大統為名而積分猶授時之數况授時厯以至元辛<lb/>
　巳為厯元至洪武甲子積一百四年以厯法推之得<lb/>
　三億七千六百一十九萬九千七百七十五分經云<lb/>
　大約七十年而差一度每嵗差一分五十秒辛巳至<lb/>
　今年逺數溢漸差天度擬合脩改太祖是其言矣開<lb/>
　創未遑也正德十三年五月己亥朔日食起復弗合<lb/>
<pb n="KR3k0050_WYG_025-45a"/>
　員外郎鄭繼之日官周濂請驗交食以更厯元矣而<lb/>
　武廟未之行也嘉靖三年正月五星聚營室勸脩德<lb/>
　以應天脩省以承慶少卿樂䕶之疏可考也請登臺<lb/>
　測影調元正厯以求未定之差法少卿華湘之疏可<lb/>
　考也諸臣先後之建白豈無所見而云然哉嘗以赤<lb/>
　道考之勝國至元辛巳改厯天正冬至赤道嵗差一<lb/>
　度五十秒今退天三度五十二分五十秒矣黄道嵗<lb/>
　差九十二分九十八秒今退天三度二十五分七十<lb/>
<pb n="KR3k0050_WYG_025-45b"/>
　四秒矣故距元辛巳至洪武甲子僅一百四年迄今<lb/>
　則二百九十五年每嵗差一分五十秒約七十年差<lb/>
　一度今合差四度餘矣考厯元以坐致千嵗之日授<lb/>
　民時以永萬年之統者不有待于今日哉竊聞之改<lb/>
　厯之法有四一曰立元二曰測候三曰察度四曰定<lb/>
　朔夫嵗朔又復謂之元作厯者每以十一月甲子夜<lb/>
　半朔旦冬至為厯元必也用太史公三紀大備之法<lb/>
　本范史紀元之日如太初所謂四千六百十七嵗已<lb/>
<pb n="KR3k0050_WYG_025-46a"/>
　盡都無絲髮之餘特起新厯之第一日則厯元不差<lb/>
　後其可久乎是謂厯元馬融謂天體不可測知天之<lb/>
　度惟有璣衡一事夫璣衡即今之渾儀也厯代以來<lb/>
　其法漸備至郭守敬又加詳焉獨不可倣而行之乎<lb/>
　是謂測候易之革曰澤中有火革君子以治厯明時<lb/>
　夫作厯有常度也惟觀五星以測三垣觀三垣以測<lb/>
　二十八宿觀二十八宿以察中星是謂察度定朔之<lb/>
　法必于交食驗之張何所考皆不能無差惟郭守敬<lb/>
<pb n="KR3k0050_WYG_025-46b"/>
　以辰集時刻所在之日為定數此其為最精者是謂<lb/>
　定朔治厯之人有三一曰專門之裔二曰明經之儒<lb/>
　三曰精算之士夫漢之公孫卿壺遂司馬遷請改正<lb/>
　朔矣而不能為算也乃鄭平唐都洛下閎之徒出然<lb/>
　後成太初厯崔浩之魏厯稱精矣而惟髙允能辨五<lb/>
　星聚井之差程子嘗曰堯夫差法冠絶古今堯夫嘗<lb/>
　曰揚子雲知厯法又知厯理許衡郭守敬王恂之作<lb/>
　厯也窮極四海竭盡心思就晷測影凌駕百代夫唐<lb/>
<pb n="KR3k0050_WYG_025-47a"/>
　都洛下閎鄧平專門之裔也子雲堯夫許衡明經之<lb/>
　儒也髙允郭守敬王恂精算之士也誠得三者之人<lb/>
　而行改厯之法庶可備一代之制而樹未來之準<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0050_WYG_025-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　圖書編卷二十五<lb/>
</p>
<p>
</p>
  </div>
</body>
</text>
</TEI>
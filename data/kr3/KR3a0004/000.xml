<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0004_SBCK_000-1a"/>
新刋新語序<lb/>
漢班固論列劉向父子所校書為藝文志又<lb/>
即歆所奏七畧中序六藝為九種首之以儒<lb/>
家者流稱其出於司徒之官游文於六經之<lb/>
中留意扵仁義之際宗師仲尼以重其言雖<lb/>
未必盡然要亦有近似者矣書凢五十三家<lb/>
而陸賈新語十二篇實存焉予讀其書信固<lb/>
之知言又嘆司馬遷之雄於文也遷傳賈拜<lb/>
大中大夫時時前說稱詩書髙帝罵之曰乃<lb/>
公居馬上得之安事詩書賈曰馬上得之寧<lb/>
<pb n="KR3a0004_SBCK_000-1b"/>
可以馬上治乎湯武逆取而以順守之文武<lb/>
並用長乆之術也昔者吴王夫差智伯極武<lb/>
而亡秦任刑法不變卒滅趙氏郷使秦以并<lb/>
天下行仁義法先聖陛下安得而有之帝有<lb/>
慙色謂賈曰試為我著秦所以失天下吾所<lb/>
以得之者及古成敗之國賈凢著十二篇今<lb/>
其書不下數千言而其要旨不越遷數言扵<lb/>
是乎知遷之雄於文序事覈而眀可指也然<lb/>
遷尚豪狹喜縦横而稱其固辨士固稍知重<lb/>
儒術既列其書扵儒又賛其身名俱榮為優<lb/>
<pb n="KR3a0004_SBCK_000-2a"/>
扵<graphic n="KR1073" url="https://raw.githubusercontent.com/kanripo/KR-Gaiji/master/images/KR1073.png" mimeType="image/png"/>婁建通軰賈亦有以自致之㢤故知人<lb/>
不可以無所見有所見必不能掩矣先儒議<lb/>
其逆取順守之說及秦雖行仁義不可及者<lb/>
秦漢辨士豈足及此要之亦為髙帝既定天<lb/>
下而言之耳其書亦不復見此論豈遷以已<lb/>
見文餙其說而致然歟若其两使南粤調和<lb/>
平勃以平諸吕自為大有功於漢其識見議<lb/>
論非惟椎埋屠狗之軰所不及而一時射利<lb/>
賈友採芝綿蕞之徒亦豈可企㢤其書所論<lb/>
亦正且多崇儉尚静䓁語似亦有啓文景蕭<lb/>
<pb n="KR3a0004_SBCK_000-2b"/>
曺之治者但無叚落條理如先儒所論賈誼<lb/>
之失自是當時急於論事動人主聴不暇精<lb/>
擇渾融觀遷謂其毎奏一篇帝輒稱善其稱<lb/>
新語又出於他人可見其随時論奏非若後<lb/>
世之著述次苐成一家言也其所分篇目則<lb/>
固所稱向輒條其篇目撮其㫖意奏之者必<lb/>
非其所自定然其言既與遷傳合而篇次至<lb/>
于今不訛且雄偉粗壮漢中葉以来所不及<lb/>
其為真本無疑秦漢之書傳至于今無訛妄<lb/>
如此者良亦鮮㢤方今承平既乆文章熾興<lb/>
<pb n="KR3a0004_SBCK_000-3a"/>
有識者或病其過於細而弱也故徃徃搜秦<lb/>
漢之佚書而梓之然辨鍳未精以偽為真則<lb/>
害道壊教亦有之矣予竊病焉適過桐郷訪<lb/>
宗合族而得其令莆陽李君梓是書見眎予<lb/>
素聞李君學博意誠履樸守謙而敏扵政事<lb/>
今觀是益可見其見之明而擇之精也樂書<lb/>
諸其首君名廷梧字仲陽以已未進士来已<lb/>
二年此又仕優而學之一端云<lb/>
皇明弘治壬戌嵗日長至翰林<lb/>
國史脩撰儒林郎華亭錢福序<lb/>
<pb n="KR3a0004_SBCK_000-3b"/>
</p>
<p>
</p>
  </div>
</body>
</text>
</TEI>
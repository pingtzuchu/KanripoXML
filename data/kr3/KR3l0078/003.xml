<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東南紀聞卷三</head> <lb/>
    <p>
<pb n="KR3l0078_WYG_003-1a"/>
欽定四庫全書<lb/>
　東南紀聞卷三<lb/>
息壤在江陵子城南門外舊記以為不可犯畚鍤所及<lb/>
輒如故又能致雷雨唐元和中裴宙為牧掘之六尺得<lb/>
石城如江陵城樓狀是嵗霖雨為災用方士說復埋之<lb/>
一夕如故舊傳如此近世遇旱則郡守設祭掘之畚其<lb/>
土於傍以俟報應徃徃掘至城樓之簷則雨作復以故<lb/>
土還覆之不聞壤之息也然掘土而雨則辛稼軒幼安<lb/>
<pb n="KR3l0078_WYG_003-1b"/>
帥江陵時親騐之而信秦甘茂盟息壤乃在秦地非此<lb/>
也龍興寺今在永州太平寺而息壤不復見矣江陵城<lb/>
内有法濟院今俗稱為地角寺乃昔息壤祠圖經引溟<lb/>
洪録云江陵南門有息壤焉隆起如伏牛馬狀平之則<lb/>
一夕如故前古相傳不知其始牛馬踐之或立死唐元<lb/>
和中裴宙牧荆州掘之深六尺得石城與江陵城同制<lb/>
中徑六尺八寸棄徙於牆壁間是年霖雨不止江潦暴<lb/>
漲從道士歐陽獻之謀復埋之祭以酒脯而水止厥後<lb/>
<pb n="KR3l0078_WYG_003-2a"/>
凡亢旱徧禱無應即詣地角寺欲發掘必得滂沱之雨<lb/>
遂為故事詳見皇祐辛卯刑侍王子融息壤記二郡大<lb/>
率相𩔖而秦地之息壤則未詳也<lb/>
龍門峽在新城峩眉觀下數里盖溪澗自兩巖門中湧<lb/>
出者也范石湖嘗以一葉舟棹入石門兩巖千丈巖壁<lb/>
色如碧玉刻削光潤入峽十餘丈有兩瀑布水出一巖<lb/>
頂相對飛下巖根有磐石盛之激為飛雨濺沫滿峽舟<lb/>
逼其前衣皆透濕又數丈半巖有圓龕去水可二丈許<lb/>
<pb n="KR3l0078_WYG_003-2b"/>
用木梯升之即龍洞也峽中紺碧無底石寒而水清非<lb/>
復人世舟行數十步石壁益峻水益湍激亟返棹舟人<lb/>
云前去更竒以雨大作且飛瀑沾濡著肌起粟骨驚神<lb/>
<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>凜乎不可久留也盖天下峽泉之勝當以龍門為第<lb/>
一要之遊者自知未遊者當必以其言為過也<lb/>
范石湖帥蜀還至嘉州登大峩山焉即佛書所紀普賢<lb/>
大士示現之所也山髙摩霄無復磎磴斫木作雲梯釘<lb/>
巖壁縁之而上頂峰有光相寺七寶巖險峻無比上有<lb/>
<pb n="KR3l0078_WYG_003-3a"/>
松狀如杉而葉圓細重重偃蹇有如浮圖范以季夏至<lb/>
時數日前雪大降木葉尚有雪漬斑斕之迹草木之𩔖<lb/>
世所無有明日復登巖眺望諸山之北即西域雪山崔<lb/>
嵬刻峭凡數千百峯初日照之雪色洞明如爛銀晃燿<lb/>
曙光中此雪見者謂自古至今未嘗消也頃之巖前氛<lb/>
霧四起混然一白僧云銀色世界也俄而洗巖雨至而<lb/>
佛現光矣光將大現兠羅綿雲布巖下紛郁而上巖腹<lb/>
有大圓光偃卧平雲之上外暈三重每重有青黄紅緑<lb/>
<pb n="KR3l0078_WYG_003-3b"/>
之色光之正中虛明凝湛觀者若自見其形貌於虚明<lb/>
之處毫釐無隱一如對鏡舉手動足影皆隨形而不見<lb/>
旁人僧云攝身光也此光既沒前山如水起雲馳復出<lb/>
大圓光横亘十數山盡諸異色合集成彩峯巒草木皆<lb/>
鮮妍絢蒨不可正視雲霧既散而此光獨明人謂之清<lb/>
現又自雷洞山上復出一光而差小過山外至平野間<lb/>
與巖正相直色狀俱變遂為金橋大畧如吳江垂虹而<lb/>
兩圯間有紫雲捧之至未時雲物淨盡謂之收巖金橋<lb/>
<pb n="KR3l0078_WYG_003-4a"/>
至酉後始開<lb/>
艮岳初建土木宏麗獨念四方所貢珍禽之在囿者不<lb/>
能盡馴有市人薛公素以豢擾為優日集輿衛傚禽鳴<lb/>
以致其𩔖一日徽宗幸是山聞清道聲望而羣翔者數<lb/>
萬焉翁輒先以牙牌奏道左曰萬嵗山瑞禽迎駕上顧<lb/>
罔測遂命以官賚予加厚<lb/>
宣和末有巨商捨三萬緡裝飾泗州普照塔煥然一新<lb/>
建炎中商歸湖南至池州大江中一日晨興忽然見一<lb/>
<pb n="KR3l0078_WYG_003-4b"/>
塔十三級浮水上南來金碧照燿舟師人人見之皆驚<lb/>
怖<lb/>
杭州有豢魚者能變魚以金色鯽為上鯉次之貴游多<lb/>
鑿石為池寘之簷牖間以供玩問其術秘不肯言或云<lb/>
以闤市洿渠之小紅蟲飼凡魚百日皆然初白如銀次<lb/>
漸黄久則金矣未暇騐其信否也又别有雪質而黑章<lb/>
的皪如漆曰玳瑁魚文采又可觀吴曦之歸蜀汲湖水<lb/>
浮載泛巨艘以從詭狀瑰麗不止一二種惟杭人能餌<lb/>
<pb n="KR3l0078_WYG_003-5a"/>
蓄之亦挾以自隨東坡詩曰我識南屏金鯽魚則承平<lb/>
時盖已有之特不若今之盛多耳<lb/>
維揚有石塔院者特以塔之精妙得名龍德韋后幸維<lb/>
揚時嘗欲徃觀先遣人排辦供奉諸璫環視之嘆賞曰<lb/>
京師無此制作有一僧從傍厲聲曰何不取充花石綱<lb/>
<hi>宣和間起花石綱名艮岳</hi>衆愕然龍德尋聞之遂罷幸<lb/>
維揚后土廟有瓊花宣和間起花石綱因取之御苑三<lb/>
年不花乃杖之遣還其地花開如故<lb/>
<pb n="KR3l0078_WYG_003-5b"/>
松源之望山曰中子折旋綿延以達于桃溪有石如龜<lb/>
在水之涘鄉人以之占嵗沒則豐見則凶更數百年罔<lb/>
有弗騐將沒則淫潦乘其巔驅沙卷石化為平洲漫不<lb/>
露踪跡時則豫有豐年之喜將見則流水齧其下盪激<lb/>
溲滌匯為深淵屹然浮游於清波之上時則豫有凶年<lb/>
之憂鄉人因其沒而樂于耕稼因其見而謹於蓄儲是<lb/>
以豐年有餘而凶年不匱兹其為靈龜歟<lb/>
嘉州凌雲寺有天寜閣即大像所在沫水由雅州而來<lb/>
<pb n="KR3l0078_WYG_003-6a"/>
合大江直擣山壁灘瀧險惡舟楫至危之地唐開元中<lb/>
浮屠海通始鑿山為彌勒像以鎮之髙三百六十尺頂<lb/>
圍十丈目廣二丈為樓十三層自頭面以及其足去江<lb/>
數步驚濤怒號洶湧過前不可安立正視今謂之佛頭<lb/>
灘東坡詩云但願身為漢嘉守載酒常作凌雲遊後人<lb/>
取其語作載酒亭於山上<lb/>
湘西有漢廟焉門外古樟一兩株本幹空竅小株出根<lb/>
上亦數十圍意廟必長沙定王時所建及瞻肖像則前<lb/>
<pb n="KR3l0078_WYG_003-6b"/>
祀漢文帝上不及髙下不及景後殿呂后巍然而已<lb/>
柳耆卿風流俊邁聞于一時既死葬棗陽縣之花山逺<lb/>
近之人毎遇清明日多載酒殽飲于耆卿墓側謂之弔<lb/>
柳會<lb/>
蜀之青城有繩橋每橋長百二十丈排連之上布竹笆<lb/>
攢立大木數十于沙中輦石固其根每數木作一架掛<lb/>
橋于平空大風過之掀舉幡幡然大畧如漁人曬網<lb/>
白樂天有忠州木蓮詩木蓮盖所罕見放翁陸游嘗逰<lb/>
<pb n="KR3l0078_WYG_003-7a"/>
臨卭白鶴山寺佛殿前有兩株髙數丈葉堅厚如桂以<lb/>
仲夏發花狀如芙蕖香亦酷似花折時有聲如破竹然<lb/>
一郡止此二株不知何自至也成都多竒花亦未嘗見<lb/>
北户録云廣人於山間掘大蟻卵為醬名蟻子醬按此<lb/>
即所謂蚔醢也三代以前固以為食矣然則漢人鼃祭<lb/>
宗廟又何足恠哉<lb/>
泗州浮圖下有僧伽像徽宗時改僧為道士僧皆頂冠<lb/>
泗州太守亦令以冠加於像上忽天地晦㝠風雨驟至<lb/>
<pb n="KR3l0078_WYG_003-7b"/>
冠裂為雨飛墜門外舉城驚怖莫知所為守遽詣拜曰<lb/>
僧伽有神吾不可强遂止　又翟公巽靖康初赴召過<lb/>
泗州見僧伽像鬚涌出長寸餘他人不見恠之一僧曰<lb/>
公雖召還不久復出盖鬚出者須出也後果驗<lb/>
名山大川皆有神司之潯州一土神並無土偶像但有<lb/>
一木主長五尺餘半在地書云唐御史李百行殿然考<lb/>
之唐書無傳竟不知何神也<lb/>
九江岳肅之負山立屋在湓城之中山有堅土凡版築<lb/>
<pb n="KR3l0078_WYG_003-8a"/>
者得畚致之慶元初年五月大雨隤其巔古冡出焉初<lb/>
僅數甓流下其上有刻如瑞草傍著字曰永寜元年五<lb/>
月造又有匠者姓名曰張某下有文如押字焉居數日<lb/>
山隤壙周半墮骨髮棺槨皆無存兩傍列瓦盌二十餘<lb/>
左壁有一燈尚熒熒取之即滅有油如膏見風凝結不<lb/>
可抉盌中有甘蔗節有銅盆𩔖今厮羅殊無古制中有<lb/>
雙魚盆底有四鐶附着不測其所以用有一銅盂穴底<lb/>
市井庖人什器同制碣曰晉征虜將軍墓數日復雨山<lb/>
<pb n="KR3l0078_WYG_003-8b"/>
又隤碣遂埋焉考晉書永寜盖惠帝年號征虜之名漢雖<lb/>
有之在晉時以此官顯者不著於史又無姓氏可見亦<lb/>
一異也<lb/>
雪山王景文嘗逰東林有導以訪古冢於西山之阿者<lb/>
入而觀之累甓為室下廣而方上鋭而圓四隅蹲以猛<lb/>
獸而其傍皆石為壁石柱承之柱為龍虎形而壁則為<lb/>
人狀别以𩔖而飾于首有功曹書佐門下功曹門下書<lb/>
佐車亭長候車亭長信都長都亭長從史門下史中史<lb/>
<pb n="KR3l0078_WYG_003-9a"/>
立符史重車卒賊曹騎小史二人騎牛三人皆乘大車<lb/>
盖或挽以槖駞以馬以牛從者或執刀斧或執劍或懸<lb/>
鐘鼓以擊之皆作奔走狀又有反袂障面而哭者其畧<lb/>
可見者如此又有穴正中斑斑似有人物而狹不可入<lb/>
其刻畫不甚精宻而皆有文采字正𩔖漢𨽻退而考之<lb/>
其官屬與晉志多合徃徃晉宋前郡守縣令所藏也其<lb/>
刻諸壁者亦記當時送葬之官屬云耳以其與前事相<lb/>
𩔖故取而併録之<lb/>
<pb n="KR3l0078_WYG_003-9b"/>
番禺有海獠雜居其最豪者蒲姓本占城之貴人也後<lb/>
留中國以通徃來之貨居城中屋室侈靡富盛甲一時<lb/>
性尚鬼而好潔祈福有堂堂中有碑是為像主凡㑹食<lb/>
時不用匕箸以金銀為巨槽合鮭炙粱米為一洒以薔<lb/>
薇寘右手于褥下羣以左手攫取<lb/>
吉水周氏之先有為里胥者出入里巷一日至縣下十<lb/>
里外曰牢橋小鹺鋪中見鋪家用一稱錘如冶鐵如土<lb/>
硃石周取而閱之亦贊其好問鋪家何處得來鋪家曰<lb/>
<pb n="KR3l0078_WYG_003-10a"/>
牆東隅尚有數十塊周就取其一歸示妻子競相傳玩<lb/>
愛其形如馬蹄有磨之於石者其光爛然乃知其為金<lb/>
也周即夜擕小器盡載以歸枚枚相似輕重不差夫麟<lb/>
趾褭蹏漢一斤金也其來古矣更千百年忽焉而出古<lb/>
人云至寶横棄道側是可為此寶惜<lb/>
南安屬縣曰上猶有鍾氏者家素饒財有媪主家勤儉<lb/>
好善所居堂後汙池廣尋丈以散鵞鴨一日鴨得魚長<lb/>
七八寸既吞復吐媪意魚之不受啄也倚户視之吞吐<lb/>
<pb n="KR3l0078_WYG_003-10b"/>
益久怪之驅鴨而涸其水魚無有也漉其泥得一笏如<lb/>
魚之長浴而視之白金也既又探泥笏愈多竭其泥得<lb/>
笏凡千百自是家益饒<lb/>
義騟者九江戍校王成之鎧騎也嘉定庚午峒寇李元<lb/>
礪盗弄潢池兵符下統府調卒成與行至吉之月餘寇<lb/>
犯龍泉柵成出鬭死焉官軍亟鳴鉦騟屹立不去悲鳴<lb/>
尸側賊將顧之曰此良馬也遂取之<lb/>
錫夫人者俚謂之湯婆鞴錫為器貯湯其間霜天雪夜<lb/>
<pb n="KR3l0078_WYG_003-11a"/>
置之衾席用以煖足因目為湯婆竹谷羅學温文之曰<lb/>
錫夫人且贊之曰禮云八十非人不煖則人固可以安<lb/>
老也然黄太史之詩不云乎小姬煖足卧或能起心兵<lb/>
則人或適以病老也夫人有安老之功而無病老之患<lb/>
其賢於人逺矣孔子曰關雎樂而不淫錫夫人有焉<lb/>
東晉猶乘牛車王導短轅犢車長柄麈尾是也唐劉子<lb/>
𤣥傳古大夫以上皆乘車以馬為騑服宋朝渡江以前<lb/>
無今之簥只是乘馬所以有席帽䕶塵之服思陵在維<lb/>
<pb n="KR3l0078_WYG_003-11b"/>
揚一時擾亂中遇雨傳㫖百官許乘肩轝因循至此故<lb/>
制盡泯紹興乾道間都下安敢張蓋雖曽為朝士或外<lb/>
任監司州郡入京未嘗有蓋只是持袋扇障日開禧間<lb/>
始創出皂蓋程覃尹京出賞嚴皂蓋之禁有越士張蓋<lb/>
過府門遂為所治後學中有詩云冠蓋相望自古傳以<lb/>
青易皂已多年中原數頂黄羅繖何不多多出賞錢時<lb/>
山東盜賊紛起故有此詩也<lb/>
唐髙祖實録武德二年正月甲子下詔曰釋典㣲妙淨<lb/>
<pb n="KR3l0078_WYG_003-12a"/>
業起於慈悲道教沖虚至德去其殘暴況乎四時之禁<lb/>
毋伐麛卵三驅之禮不取順從盖欲敦崇仁惠蕃衍庶<lb/>
物立政經邦咸率斯道朕祗膺靈命撫遂羣生言念膏<lb/>
肓無忘餐寐殷帝去網庶踵前修齊王捨牛實符末志<lb/>
自今每正月五月九月十直日並不得行刑所在公私<lb/>
宜斷屠殺此三長月斷屠殺之始也竇苹注引釋氏智<lb/>
論曰天帝釋以大寶鑑鏡照四大神洲每月一移察人<lb/>
善惡正五九月照南贍部洲故爲省刑唐士大夫如白<lb/>
<pb n="KR3l0078_WYG_003-12b"/>
居易輩盖有遇此三齋月杜門謝客命僧作佛事者宋<lb/>
朝於此三月官中請俸亦不支羊肉錢近年之禁刑屠<lb/>
亦其遺制也<lb/>
古所謂揖但舉手而已今所謂喏乃始於江左諸王方<lb/>
其時惟王氏子弟爲之故支道林入東見王子猷兄弟<lb/>
還人問諸王何如答曰見一羣白項烏但聞喚啞啞聲<lb/>
即今喏也<lb/>
今之衣半臂者或者謂非古之禮服也魏明帝嘗著帽<lb/>
<pb n="KR3l0078_WYG_003-13a"/>
被縹綾半袖楊阜問曰此於禮何法服也帝黙然不答<lb/>
自是不法服不見阜光武紀更始諸將服婦人衣諸于<lb/>
繡镼<hi>注書無镼字續漢書作䘿並甚勿切</hi>三輔吏士莫不笑之或有畏而<lb/>
走者注前書音義云諸于大掖衣也如婦人之袿衣揚<lb/>
雄方言襜褕其矩者自關而西謂䘪䘿郭璞注云俗名<lb/>
䘿䘸據此則諸于上加繡䘿如今之半臂也<lb/>
五原趙執中分領駐鎮江之中軍出新巧進木幹箭塗<lb/>
之以漆黑質而赤章椽首罌項自其腹羨以殺之旁開<lb/>
<pb n="KR3l0078_WYG_003-13b"/>
兩道左右如一中爲穴以末受鏃其鋒鑿長七寸有竒<lb/>
射及三百步之外名曰風羽云<lb/>
宣和之季京師士庶競以鵞黄爲腰腹圍謂之腰上黄<lb/>
婦人便服不施衿紐束身短製謂之不製衿始自宫掖<lb/>
未幾而通國皆服之未幾而金人之來卒不能制斯亦<lb/>
服之妖歟<lb/>
楊東山云紹興庚戌隨侍先文節公接伴北使使以趙<lb/>
州濁梨兩顆私覿梨皮黄褐色肉黑如墨質如酥味甘<lb/>
<pb n="KR3l0078_WYG_003-14a"/>
而香大如妳膀亦竒種也<lb/>
</p>
<p>
</p>
  </div>
</body>
</text>
</TEI>
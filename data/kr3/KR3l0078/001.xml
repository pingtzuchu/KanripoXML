<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東南紀聞卷一</head> <lb/>
    <p>
<pb n="KR3l0078_WYG_001-1a"/>
欽定四庫全書<lb/>
　東南紀聞卷一<lb/>
司馬温公歸洛講孝經有二父老徃聽持簞食豆羮以<lb/>
獻公爲享盡講庻人章畢父老請曰自天子至士皆有<lb/>
詩庻人獨無詩耶公不能答<lb/>
李如圭字寶之吉水人七歲能誦書淳熈間孝宗諭云<lb/>
誦尚書即誦無逸孝宗大喜撫榻和誦以至終篇誦訖<lb/>
聖諭云予汝一官即再拜謝遂授廸功郎<lb/>
<pb n="KR3l0078_WYG_001-1b"/>
葉少藴早年貴顯退居石林累年常以吟咏自娛每遇<lb/>
風和日暖輙以數婢子肩小車且擕酒罇食奩自隨遇<lb/>
其意適處即下車酌酒賦詩有小史稍慧每使之檢書<lb/>
薰染既久亦能詩詞<lb/>
浙西趙憲㦛夫權平江府事有婦告姑私醋者官追姑<lb/>
勘罪將施刑而問婦曰事姑孝乎曰極孝順憲曰汝既<lb/>
孝順代姑受杖竟杖其婦俞文豹云深得誅心之法<lb/>
張尚書枃尹京禁銅器有僧持匙筯一副來首及追問<lb/>
<pb n="KR3l0078_WYG_001-2a"/>
犯者則云自祖父相傳每日用此齋僧至此僧遂挾之<lb/>
而去公縱之而語僧曰汝能辦事今刺汝爲廂軍乃當<lb/>
額大刺專一搜捕銅器六字此蓋深得誅心之法<lb/>
徐帥安民守漢陽時外境旱蝗上下巴河嚙草木淨盡<lb/>
次第入境同官父老皆以爲法當禳禬或驅而殺之翁<lb/>
不然一日四鼓小騎徑之境上望蝗所祀天曰漢陽民<lb/>
悉力耕耨幸而中熟今境外蝗有將及境者此皆臣政<lb/>
事不明德意不宣願蝗飛入臣口寜臣死毋壞百姓頃<lb/>
<pb n="KR3l0078_WYG_001-2b"/>
之大雨明日報蝗已盡出境矣<lb/>
韓淲字仲止上饒人南澗尚書之子以䕃補京官清苦<lb/>
自持史相當國羅致之不少屈一爲京局終身不出人<lb/>
但以韓判院稱南澗晩年有宅一區伏臘粗給至仲止<lb/>
貧益甚客至不能具胡床只木杌子而已長沙吳某得<lb/>
廣東憲還至京擁迓吏甚盛道候仲止立馬久之㕔事<lb/>
閴寂無人未幾一老嫗啟户出吏亟以刺狀授之抵於<lb/>
地徑入去吳慚退訪樟丘文卿亦故舊也色尚未和樟<lb/>
<pb n="KR3l0078_WYG_001-3a"/>
丘曰得非見拒於仲止乎曰然樟丘曰是非君所知且<lb/>
相與共食食畢與同徃於是聯裾行至㕔事樟丘以杖<lb/>
叩屛者再内徐問為誰樟丘自稱曰文卿復徐言吳某<lb/>
也在此仲止乃出吳謝曰適候謁移時仲止笑曰松風<lb/>
吹耳不聞喝道也時方暑於是席地飲極歡而去次日<lb/>
吳專狀遣吏送酒錢若干仲止出問曰你官人交割了<lb/>
也吏錯愕曰本官方拜見自此卻去上任仲止作色云<lb/>
便是近來官員不曽到任先打動公使庫物色韓某一<lb/>
<pb n="KR3l0078_WYG_001-3b"/>
生不會受此錢使吏領賫去其清節如此<lb/>
龍溪汪藻與薌林向子諲交游情分甚厚汪集中有和<lb/>
向伯恭詩即薌林也汪為湖州納妾名娼周氏而其妻<lb/>
不能容汪置諸郡圃時與之㑹其妻矙其徃即徑造其<lb/>
所而詬之汪預戒十數卒布於道俟其妻之來則連聲<lb/>
大唱喏其聲如雷汪聞喏聲即由他道以去向平居每<lb/>
議論慷慨以功名自期後知潭州失守而歸汪舉笏戲<lb/>
之曰君喜功名今中興第一功也向答云公喜佛今十<lb/>
<pb n="KR3l0078_WYG_001-4a"/>
大弟子位也汪以是深怨之已而向為言者論去<lb/>
楊談字純父臨川人少學聲律弱冠曳裾侯門泛舟訪<lb/>
郢州張守既至張資之徃合淝謁制使杜子興杜亦壯<lb/>
之眀年用以解安豐圍孟元庵珙開帥荆湖張郢州薦<lb/>
之元庵處以茶局周其資用楊盡捲本領錢數萬用之<lb/>
既盡茶局本領錢實𨽻總所後事發秋壑為總領求純<lb/>
父甚急元庵以白金六百兩與之使急還元逋純父又<lb/>
以散之賔客酣歌不顧<lb/>
<pb n="KR3l0078_WYG_001-4b"/>
汪勃歙人也仕州縣年踰六十猶未調官滿趨朝試干<lb/>
秦檜求一近闕秦問其已改官乎曰未也有舉者幾人<lb/>
曰三人耳于是遣人導之徃謁張韓時二公皆以前執<lb/>
政奉朝請聞有秦命倒屣出迎執禮甚至勃得改秩秦<lb/>
後擢寘臺省<lb/>
蔡京爲相日置講議司官吏人數俸給優異一日集僚<lb/>
屬㑹議因留飯命作蟹黄饅頭畧計其費饅頭一味爲<lb/>
錢一千三百餘緡又嘗有客集其私第酒酣顧庫吏曰<lb/>
<pb n="KR3l0078_WYG_001-5a"/>
取江南官員送鹹䜴來吏以十缶進細認乃黄雀肫也<lb/>
京問尚有幾何吏對以猶有八十有竒其充口腹之欲<lb/>
者若此他可知也<lb/>
劉龍洲過太和人嘉定間客京師因争競到府趙尹師<lb/>
<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>素不喜士將杖之其儕軰扣槖使王方巖居間王不<lb/>
得已折簡於趙云劉過平生違越事不止此要當使俗<lb/>
子治之勿出吾曹手也趙忻然即釋其罪<lb/>
韓大倫蘄王曾孫也本刀鑷家兒隨父出入府第韓翁<lb/>
<pb n="KR3l0078_WYG_001-5b"/>
竒之翁無子媪啟翁曰刀鑷兒尚在今不收拾後得無<lb/>
患翁慨然呼以入時十七八矣翁立之於前作色曰我<lb/>
有四個字汝能不犯戒則留不然去耳請問之曰酒色<lb/>
財氣也大倫曰幸受教敢不敬承不飲酒不耽色不愛<lb/>
財皆當服行終身惟氣之一字却欠商量不可少屈翁<lb/>
聞其言大喜出布衣一襲俾服自是折節讀書力行其<lb/>
言惟居官着紫𫀆每下㕔小虞兵即擎青布背子在屏<lb/>
後自㓜及老不改其操<lb/>
<pb n="KR3l0078_WYG_001-6a"/>
蜀人任子淵好謔鄭宣撫剛中自蜀召歸其實秦檜欲<lb/>
害之鄭公治蜀有惠政人猶覬其復來數日乃聞秦氏<lb/>
之指人人太息衆中或曰鄭不來矣子淵對曰秦真少<lb/>
恩哉人稱其敢言<lb/>
韓蘄王世忠㣲時貧困亡聊疥癩滿體臭腐不可近其<lb/>
妻孥亦惡之夏日浴於溪澗中忽一巨蟒直前將嚙之<lb/>
韓窘急以兩手握其首頷間蟒以尾繞其身韓不得已<lb/>
握持以歸其家欲呼妻孥刺殺之皆駭遁不敢前韓愈<lb/>
<pb n="KR3l0078_WYG_001-6b"/>
窘入厨中見有切菜刀偶仰置几上遂持蟒首就上極<lb/>
力按之來去如引鋸卒斷蟒首既免不勝忿置之鑊煮<lb/>
而啖之明日所病疥癩即脱去肌體瑩白如玉其無疥<lb/>
癩處即否<lb/>
理宗朝史嵩之當國徃徃以深刻得罪公論鹺之商運<lb/>
自昔而然嵩之悉從官鬻價直低昻聽販官自定其各<lb/>
州縣别有提領考其殿最以辦多爲優於是他鹽盡絶<lb/>
官擅其饒毎一千錢重有賣至三千足錢者深山窮谷<lb/>
<pb n="KR3l0078_WYG_001-7a"/>
數百里之錢無不輻輳收到見錢就充糴本順流而下<lb/>
撥赴邊州廟堂㑹計糴運到邊每一軍斛止計本錢十<lb/>
七界㑹一道時江西十七界百十五錢可不謂之深刻<lb/>
乎有無名子以詩嘲之曰萬舸千艘滿運河人人盡道<lb/>
相公鹺相公雖是調羮手傅説何曽用許多<lb/>
鎮江有䜟云老虎逐鹿走狀元出京口丞相背後走寶<lb/>
祐戊午春虎逐一鹿自甘露寺後入城突入故將李顯<lb/>
忠家諸孫皆勇悍攅槍拒之鹿死虎復從故道出城遁<lb/>
<pb n="KR3l0078_WYG_001-7b"/>
去次年三邑舉人入京赴省集飲豐樂樓下中間傑作<lb/>
者醉中踴躍自謂必應此䜟時丞相丁大全聞而惡之<lb/>
意謂狀元應䜟丞相當走矣丁鎮江人也陰囑省闈官<lb/>
吏黙識三邑試卷皆不取及揭曉悉遭黜落時丁之氣<lb/>
燄熏灼邦人敢怒而不敢言是年冬丁罷相出判鄉郡<lb/>
繼而遭劾代之守鎮江者乃焦炳炎嘗爲武舉狀元與<lb/>
丁素有深憾到郡未幾適丁有謫居之命焦遣勇將數<lb/>
十軰押發如捕強盗丁狼狽就道是知狀元出丞相走<lb/>
<pb n="KR3l0078_WYG_001-8a"/>
䜟應乃如此<lb/>
黄震知撫州以明决稱宜黄宰何自亦能官一日郡符<lb/>
督賦何自報云若欲行推剥之政下邑不能奉承黄怒<lb/>
幾劾去之<lb/>
張惟孝字仲友襄陽石碑人鐵面磔髯身長六尺善騎<lb/>
射以春秋領鄉薦金之敗也聞北兵掃境率其族人自<lb/>
襄趨郢過湖渡江卜居江陵之藕池湖光山色抱膝長<lb/>
嘯如是者二十年鍾泉巖訪唐舜申見其人物魁梧心<lb/>
<pb n="KR3l0078_WYG_001-8b"/>
異之問之唐具言其平生鍾自扣之則不輕言再三扣<lb/>
之則曰朝廷負人遂不答明日鍾言於宣撫姚橘洲希<lb/>
得姚使邀之堅不來鍾與唐委曲導意又眀日盛禮具<lb/>
書札宴之仲宣樓酒數行鍾語之曰有國而後有家今<lb/>
天下如此將安歸乎始有相向意即條具請虛帖三十<lb/>
歸所居召募明日遂行<lb/>
韓境字仲容金紫膺胄之曽孫也蔣重珍以女許妻之<lb/>
而未婚蔣招之就學韓見其氷翁所爲有可議者未免<lb/>
<pb n="KR3l0078_WYG_001-9a"/>
苦口蔣不悦驟遣之援牒朝堂離婚改壻境後登進士<lb/>
第遂别娶焉<lb/>
咸淳丙寅秋澧陽風雹四山林木皆赭如焚而枝葉不<lb/>
凋凡當墜者率糜爛而澧陽爲甚時守澧陽髙將軍也<lb/>
髙爲郡守惟取蛇饌每一都保月獻一蛇皆全生致萃<lb/>
以陶瓮將食則旁薪炭廹之或臠或脯又走四逺以餽<lb/>
親厚一郡皆苦之至是雹見異大者重一二斤著瓦瓦<lb/>
裂著木木折郡之器用率皆碎毁髙恐怖不知所為避<lb/>
<pb n="KR3l0078_WYG_001-9b"/>
在牀下亦不能禦有吏教以亟具衣冠秉笏下拜以謝<lb/>
天怒不得已用其言久乃漸息譙樓直㕔事之南前有<lb/>
髙城爲之障暝色既解但樓忽頓在城外沙上葢風挾<lb/>
之以去也未幾髙遂罷<lb/>
秦檜爲相都堂左揆閤前有榴著實時檜每黙數焉忽<lb/>
亡其二不之問一日將排馬忽顧謂左右取斧伐樹有<lb/>
親吏在旁倉卒對云實甚佳去之可惜檜反顧曰汝盗<lb/>
吾榴吏叩頭服蓋其機穽根於心雖細𤨏弗自覺<lb/>
<pb n="KR3l0078_WYG_001-10a"/>
何執中居相位時京師童謡曰殺了穜蒿割了菜喫了<lb/>
羔兒荷葉在説者謂指童貫蔡京髙俅及執中也賈似<lb/>
道當國京師亦有童謡云滿頭青都是假這回來不作<lb/>
耍蓋時京妝競尚假玉以假爲賈喻似道之專權而丙<lb/>
子之事非復庚申之役矣因記似道貶時有人題壁去<lb/>
年秋今年秋湖上人家樂復愁西湖依舊流吳循州<hi>履齋</hi>
<hi>之貶似道擠之</hi>賈循州十五年間一轉頭人生放下休比之雷<lb/>
州冦司户之句勸儆尤多<lb/>
<pb n="KR3l0078_WYG_001-10b"/>
王樞宻庻本出張魏公之門後忤秦檜貶死其子又以<lb/>
誹謗時政褫官編置在貶所無聊有方士口辯多技能<lb/>
因與之徃還方士能以葯和水作字白與紙等人不知<lb/>
其有字也投之水上乃見庻之子因戲書秦檜可斬四<lb/>
字投諸水以試其術方士持紙竟去欲白之官厚賄之<lb/>
乃巳每至家升堂呵叱如嚴父然少怫其意即欲白發<lb/>
其事其子飲恨事之惟謹獨一老僕不平一日與方士<lb/>
遊屋後廢圃中有眢井僕謂方士曰井有巨蟒方士俯<lb/>
<pb n="KR3l0078_WYG_001-11a"/>
視僕從後推墜方士入井中下石瘞之已而爲人所告<lb/>
秦遂起大獄加以叛逆獄遂成其家夢庻乗馬語其家<lb/>
人曰吾今徃辯明兹事矣未幾秦死其獄遂解其子之<lb/>
竒淳熈間入兩府云<lb/>
秦檜爲相久擅威福士大夫懷速化之望故仕於朝者<lb/>
多不肯求外遷有王仲荀者以滑稽游公卿間一日坐<lb/>
於秦府賔次朝士雲集待見稍久仲荀輙曰今日公相<lb/>
未出衆官久候某有一小話願資醒困衆知其善謔竦<lb/>
<pb n="KR3l0078_WYG_001-11b"/>
聽之乃曰昔有一朝士出謁未歸有客投刺於門閽者<lb/>
告某官不在客怒叱閽者曰汝何敢爾凡人之死者乃<lb/>
稱不在汝獨無忌諱而爲此言我必面白以治汝閽謝<lb/>
曰小人誠不曉忌諱若以爲不可當復作何語以謝客<lb/>
曰汝官既出但云某官出去可也閽愀然曰我官人寜<lb/>
死却是諱出去二字滿坐大笑仲荀出入秦門預䙝客<lb/>
云<lb/>
東山先生楊長孺字伯子誠齋之適也學似其父清似<lb/>
<pb n="KR3l0078_WYG_001-12a"/>
其父至骨鯁乃更過之守霅川時秀邸横一州廷相擇<lb/>
而使之蓋欲其㧞薤一日秀王袖緘招府公公念不欲<lb/>
徃又無辭以卻於是徃赴張樂開宴水陸畢陳帷幕數<lb/>
重列燭如晝酒半少休已而復坐乃知踰兩日夕矣歸<lb/>
即自劾云祗赴嗣秀王華會荒醉凡兩日夜曠廢職事<lb/>
願罰俸三月以懲不恪自是終其去秀邸不敢復招亦<lb/>
斂手不敢撓政一日幹辦府捉解爬松釵人公據案判<lb/>
云松毛本是山中草小人得之以爲寶嗣王捉得太吃<lb/>
<pb n="KR3l0078_WYG_001-12b"/>
倒楊秀才放得却又好闔郡傳之以爲笑<lb/>
王嘉叟自洪倅召爲光禄丞李德逺亦召爲太常丞一<lb/>
日相遇於景靈幙次李謂王曰見公告詞云其鐫月廩<lb/>
仍褫身章謂通判可借牙緋入朝則服緑且俸薄也王<lb/>
答之曰亦見君告詞矣李曰云何曰具官李浩但知健<lb/>
羡不揆孤寒既名右相之名又字元樞之字蓋謂史衛<lb/>
王張魏公也滿坐皆大笑<lb/>
葉丞相衡罷相歸金華里居不復問時事但召布衣交<lb/>
<pb n="KR3l0078_WYG_001-13a"/>
游日飲亡何一日覺意中忽忽不怡問諸客曰某且死<lb/>
所恨未知死後佳否耳一士人在下坐作而對曰佳甚<lb/>
丞相驚顧問曰何以知之曰使死而不佳死者皆逃歸<lb/>
矣一死而不返是以知其佳也滿坐皆笑士氏金滑稽<lb/>
人也<lb/>
劉平國宰京口人弱冠登紹熈庚戌第有髙誼復善綜<lb/>
理初甚貧後斥奩裝買田由此遂裕聚族於漫塘族皆<lb/>
仰給焉因以漫塘自號再調浙東倉司鹽幹措置得宜<lb/>
<pb n="KR3l0078_WYG_001-13b"/>
鹺利大入後以賣運鹽籮發邑宰之私爲宰所下石遂<lb/>
歸不復出杜門却掃屏居二十年端平甲午特改入官<lb/>
除藉田令不拜尋又起知宣州後直秘閣至大監有漫<lb/>
塘集文挾偉氣其尺牘有云今之所謂豪傑士者古之<lb/>
所謂破落户者也意有所指知者以爲名言其漫塘口<lb/>
占曰醉着船頭背月眠醒來紅日浴晴川等閒活計無<lb/>
人共獨占江湖萬里天又漫塘賦云張端衡謂漫塘叟<lb/>
曰余昨宦東州客有問漫塘之景者余無以應或又有<lb/>
<pb n="KR3l0078_WYG_001-14a"/>
徴圖於余曰子漫塘里中人也寜無之余又謝無有既<lb/>
歸將與好事者謀之而遊乎塘之上見景物之無竒游<lb/>
觀之無所難之可若何叟不對援筆爲之賦其辭曰東<lb/>
㳂柳巷北届蔬畦小溝環其南通川浸其西靡種靡藝<lb/>
不<graphic n="KR1573" url="https://raw.githubusercontent.com/kanripo/KR-Gaiji/master/images/KR1573.png" mimeType="image/png"/>不治葭蘆茁而映帶成行沙土潰而壅底爲堤荼<lb/>
蓼叢生蒲稗因依菡萏紅白錯如布棋爛乎若吳陂初<lb/>
按於綵陳粲兮若月宫更下於瑶池翠蓋亭亭芳氣菲<lb/>
菲鷺慣圓沙之宿魚便宻藻之依蛙蚓争鳴而皷吹百<lb/>
<pb n="KR3l0078_WYG_001-14b"/>
萬鴛鴻來下而斕斌舞衣雲斷而霞散錦綺風平而月<lb/>
漾玻瓈兹實天壤之真趣有非世俗之可知亦有新齋<lb/>
臨乎水涯小橋斜徑短屋疏籬雨未多而泥没膝門雖<lb/>
設而草侵扉朽木慣宰予之晝寢青苔驚玉川之夜歸<lb/>
仙舟自去誰爲元禮髙軒不來孰爲退之叟之辭未畢<lb/>
端衡曰止余聞李愿安盤谷之居杜老喜浣花之寓彼<lb/>
豈玩志於物縱心佚豫葢以厭俗喧卑脱身遐舉要必<lb/>
有偉麗之觀幽閒之趣以澡雪其精神澄清其志慮庻<lb/>
<pb n="KR3l0078_WYG_001-15a"/>
白日可到于羲皇而宵夢足通乎帝所况如吾子内絶<lb/>
意於聲色外忘勢於圭組為計已决歴年已屢而是塘<lb/>
也廣深雖愧蘇夫子之滄浪而僻逺亦殊柳先生之鈷<lb/>
鉧其隘也可闢其闕也可補胡不増其髙而為基夷其<lb/>
平而為圃畫舫浮深修梁跨阻嘉花美木之列植髙館<lb/>
涼臺之接廡使隣曲改觀兒童欣舞顧乃計失于因循<lb/>
事仍於莽鹵豈惟無以自適於一時抑恐由之貽笑于<lb/>
千古漫塘叟曰吁巢居知風穴處識雨顧吾與子雖同<lb/>
<pb n="KR3l0078_WYG_001-15b"/>
聲氣尚殊出處子寜規我以目前之茍且母寧怵我以<lb/>
方來之謗譽彼花迷金谷之園雪冷𡊮宏之渚淒凉釣<lb/>
瀬富貴郿塢試由今而視昔果孰去而孰取張子由是<lb/>
俛然而思釋然而悟曰子無俟於索言吾特從而戲汝<lb/>
吳鎰字仲權臨川人頗慕張于湖之豪蕩于湖豪氣横<lb/>
九州去長沙百年猶有能道其不覊者仲權尤不減嘗<lb/>
使湖南漕行部以小舟私載一妓自隨至湘潭夜泊<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>
妓失足墜水舟人驚呼打撈運使幸而拯溺其豪放如<lb/>
<pb n="KR3l0078_WYG_001-16a"/>
此<lb/>
</p>
<p>
</p>
  </div>
</body>
</text>
</TEI>
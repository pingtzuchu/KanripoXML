<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0048_WYG_005-1a"/>
　異魚圖贊䟦<lb/>
予作異魚圖贊間出以示好事者或獻疑曰爾雅注蟲<lb/>
魚定非磊落人子不見韓子之詩乎予曰韓子有為言<lb/>
之也跡其焚膏繼晷之際口吟手披之餘遇蟲名魚字<lb/>
將删之乎老子云美言不信而五千之言未嘗不美莊<lb/>
子欲絶學而莊子何嘗不學蘇子謂人生識字憂患始<lb/>
其欲人盡不識字乎如此之類古人善戯謔自掊擊之<lb/>
一機也雖然不可以訓若孔子則豈其然教小子以學<lb/>
<pb n="KR3i0048_WYG_005-1b"/>
詩終于多識則蟲魚固在其中矣孔子豈非磊落人哉<lb/>
近之不悦學者往往拾古人善謔之言以為不肖䕶躬<lb/>
之符可笑且悼充類其説則伏獵弄麞之侍郎長鎗大<lb/>
劒之將軍一一皆磊落人也夫<lb/>
</p>
<p>
</p>
  </div>
</body>
</text>
</TEI>
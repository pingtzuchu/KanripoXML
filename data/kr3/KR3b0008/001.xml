<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三畧直解卷上</head> <lb/>
    <p>
<pb n="KR3b0008_WYG_001-1a"/>
欽定四庫全書<lb/>
　三畧直解卷上<lb/>
　　　　　　　　　　　　　明　劉寅　撰<lb/>
　三者上中下三卷也畧者謀畧也世以為黄石公書<lb/>
　授張子房於圯橋者也按漢書藝文志云張良韓信<lb/>
　序次兵法凢百八十二家删取要用定著三十五家<lb/>
　並不言有三畧者漢成帝時任宏論次兵書分權謀<lb/>
　形勢陰陽技巧四種共五十三家而三畧亦不載焉<lb/>
<pb n="KR3b0008_WYG_001-1b"/>
　史稱張良少匿下邳與父老遇於圯橋出書一編曰<lb/>
　讀此則為王者師遂去旦日視之乃太公兵法也通<lb/>
　鑑綱目亦曰張良與沛公遇於留良數以太公兵法<lb/>
　說沛公沛公喜常用其䇿良為他人言輙不省良曰<lb/>
　沛公殆天授遂不去正義曰七錄云太公兵法一帙<lb/>
　三卷唐李靖亦云張良所學太公六韜三畧是也然<lb/>
　則三畧本太公書而黄石公或推演之以授子房所<lb/>
　以兵家者流至今因以為黄石公書也宋張商英又<lb/>
<pb n="KR3b0008_WYG_001-2a"/>
　云素書乃黄石公所授子房者也世人多以三畧為<lb/>
　是盖傳之者誤耳素書者晉亂有盜發子房塜於枕<lb/>
　中獲之上有祕戒不許傳於不神不聖之人又摘取<lb/>
　書中數語以證子房之事且曰自漢以來章句文辭<lb/>
　之學熾而知道之士極少如諸葛亮王猛房喬裴度<lb/>
　等雖號為一時賢相至於先天大道曽未知其髣髴<lb/>
　此書所以不傳於不道不神不聖不賢之人也今觀<lb/>
　素書原始章首論道德仁義禮俱本三畧下卷中文<lb/>
<pb n="KR3b0008_WYG_001-2b"/>
　因而推廣之耳下文賢人君子明於盛衰之道通乎<lb/>
　成敗之數審乎理亂之勢達乎去就之理故潜居抱<lb/>
　道以待其時若時至而行則能極人臣之位得機而<lb/>
　動則能成絶代之功是以其道足髙而名揚於後世<lb/>
　及能有其有者安貪人之有者殘舍己以教人者逆<lb/>
　正己以化人者順皆三畧全文而少變之耳其後五<lb/>
　章赤是雜取古書中語而更換字樣聨屬之非秦漢<lb/>
　以前古書況商英之言多涉虚無觀其曰離有離無<lb/>
<pb n="KR3b0008_WYG_001-3a"/>
　之謂道非有非無之謂神有而無之之謂聖無而有<lb/>
　之之謂賢又曰老子言其體故云禮者忠信之薄而<lb/>
　亂之首黄石公言其用故云道德仁義禮不可無一<lb/>
　焉此其深於斯道者之言也素書果出於子房塜中<lb/>
　而隋唐以來名儒碩士何故無一言及之恐是後人<lb/>
　依倣而為之者所以宋先正程朱輩俱不暇論也今<lb/>
　亦未敢必以為然姑明其大槩係於三畧直解下以<lb/>
　俟知者焉<lb/>
<pb n="KR3b0008_WYG_001-3b"/>
夫主將之法務攬英雄之心賞祿有功通志於衆故與<lb/>
衆同好靡不成與衆同惡靡不傾治國安家得人也亡<lb/>
國破家失人也含氣之類咸願得其志<lb/>
　夫為主將之法務延攬英雄之心厚賞祿其有功之<lb/>
　人通上下之志於衆故與衆人同為美事靡有不成<lb/>
　者與衆人同作惡事靡有不傾者治國安家得賢智<lb/>
　之人而用之也亡國破家失賢智之人而不用也故<lb/>
　含氣有生之類皆願得遂其所志或曰好惡皆去聲<lb/>
<pb n="KR3b0008_WYG_001-4a"/>
　未知是否<lb/>
軍䜟曰柔能制剛弱能制强柔者德也剛者賊也弱者<lb/>
人之所助强者人之所攻<lb/>
　䜟者騐也言將來之騐也其書有曰柔者能制其剛<lb/>
　弱者能制其强夫柔者非柔懦而不立也示之柔以<lb/>
　制其剛也弱者非怯弱而不振也示之弱以制其强<lb/>
　也如漢文帝以柔而制趙佗孫臏以弱而制龎㳙之<lb/>
　類是也柔者德也謂柔嘉維則為德若柔而過中又<lb/>
<pb n="KR3b0008_WYG_001-4b"/>
　非德也剛者賊也謂剛愎不仁為賊若剛而得中又<lb/>
　非賊也弱而有德者衆人之所助援故古人有濟弱<lb/>
　扶傾者所以弱者人多助也若弱而無德誰肯助之<lb/>
　强而不仁者衆人之所攻擊古人有禁暴救亂者所<lb/>
　以强者人多攻也若强而仁孰肯攻之今本柔能制<lb/>
　下皆欠剛弱能制四字悉依舊本増之<lb/>
柔有所設剛有所施弱有所用强有所加兼此四者而<lb/>
制其宜<lb/>
<pb n="KR3b0008_WYG_001-5a"/>
　柔有所設不妄設也剛有所施不妄施也弱有所用<lb/>
　不妄用也强有所加不妄加也兼此剛柔强弱四者<lb/>
　制其宜而行之上文言剛者賊也强者人之所攻戒<lb/>
　人之過於剛與强也此言剛有所施强有所加勉人<lb/>
　剛强而適其宜也始如處女柔有所設也後如脱兔<lb/>
　剛有所施也令軍減竈弱有所用也萬弩齊發强有所<lb/>
　加也但要制其宜而行之耳今本强有下無所字亦<lb/>
　依舊本正之<lb/>
<pb n="KR3b0008_WYG_001-5b"/>
端末未見人莫能知天地神明與物推移變動無常因<lb/>
敵轉化不為事先動而輙隨故能圖制無疆扶成天威<lb/>
康正八極宻定九夷知此謀者為帝王師<lb/>
　大凢天下之事端倪本末未曽顯見人莫得而知也<lb/>
　天地之神明即所謂二氣之良能也天之道春而夏<lb/>
　夏而秋秋而冬冬而復春矣地之道生而長長而收<lb/>
　收而藏藏而復生矣興亡盛衰榮枯代謝是與物推<lb/>
　移者也故為將者或奇或正變動無常因敵之强弱<lb/>
<pb n="KR3b0008_WYG_001-6a"/>
　虛實而轉化焉不為事先謂不先人而首事也人動<lb/>
　而我輙隨而應之故能謀制無疆而扶成天威康正<lb/>
　乎八極宻定乎九夷知此謀者真可為帝王之師此<lb/>
　子房所以佐漢髙滅秦項定四海為帝王者師也八<lb/>
　極者四方四維之盡處也九夷者畎夷于夷方夷黄<lb/>
　夷白夷赤夷元夷風夷陽夷是也<lb/>
故曰莫不貪强鮮能守微若能守微乃保其生<lb/>
　故曰人人莫不貪求其强少有能持其機微者若能<lb/>
<pb n="KR3b0008_WYG_001-6b"/>
　持守幾微則知足知止乃能明哲而保其生也此子<lb/>
　房所以不擇齊三萬户而願封於留全身遠害而托<lb/>
　以從赤松子遊而去也<lb/>
聖人存之以應事機舒之彌四海卷之不盈杯居之不<lb/>
以室宅守之不以城郭藏之胷臆而敵國服<lb/>
　聖人存之方寸以應酬事機舒而放之則彌滿乎四<lb/>
　海卷而收之則不盈乎一杯即中庸集註所謂放之<lb/>
　則彌六合卷之則退藏於宻是也今本皆作坯字誤<lb/>
<pb n="KR3b0008_WYG_001-7a"/>
　也居之不用室宅守之不用城郭言道體在乎心是<lb/>
　以心居之以一守之所以不用屋宅與城郭也心在<lb/>
　胷臆而為身之主妙衆理而宰萬物故曰藏之胷臆<lb/>
　而天下服此子房所以運籌帷幄之中决勝千里之<lb/>
　外也<lb/>
軍䜟曰能柔能剛其國彌光能弱能强其國彌彰純柔<lb/>
純弱其國必削純剛純强其國必亡<lb/>
　軍䜟有曰為主將者能柔能剛則其國愈益光顯如<lb/>
<pb n="KR3b0008_WYG_001-7b"/>
　文王囚於羑里之庫其臣南宫适散宜生求美女善<lb/>
　馬獻紂而出之是能柔也伐崇伐宻一怒而安天下<lb/>
　是能剛也如日月之照臨光於四方顯於西土其國<lb/>
　豈不光乎為主將者能弱能强則其國愈益彰明如<lb/>
　齊威王使孫臏田忌救趙臏使齊軍入魏地為十萬<lb/>
　竈明日為五萬竈又明日為三萬竈是能弱也候至<lb/>
　馬陵萬弩齊發是能强也進敗魏軍虜太子申威震<lb/>
　海内其國豈不彰乎若為主將者純用柔純用弱則<lb/>
<pb n="KR3b0008_WYG_001-8a"/>
　其國必然衰削如韓魏或獻地或請朝求媚於秦以<lb/>
　幸一日之安是純柔純弱也卒致宗社傾危其國豈<lb/>
　不削乎為主將者純用剛純用强則其國必然喪亡<lb/>
　如項羽破章邯殺子嬰圍漢王於滎陽敗漢兵於渭<lb/>
　水後至陰陵不肯渡江而東是純剛純强也八千兵<lb/>
　散至以自刎其國豈不亡乎今本純柔純弱下皆無<lb/>
　其國必削四字亦依舊本増之<lb/>
夫為國之道恃賢與民信賢如腹心使民如四肢則䇿<lb/>
<pb n="KR3b0008_WYG_001-8b"/>
無遺<lb/>
　夫治國之道倚恃賢士與衆民聽信賢人之言如自<lb/>
　己之腹心役使衆民如自己之四肢則其䇿無遺失<lb/>
　也<lb/>
所適如肢體相隨骨節相救天道自然其巧無間<lb/>
　凢有所往如四肢與身體相隨從骨節相救䕶此天<lb/>
　道之自然其巧無間隙也<lb/>
軍國之要察衆心施百務<lb/>
<pb n="KR3b0008_WYG_001-9a"/>
　軍國之要道審察衆心而施設百務百務者言事務<lb/>
　之多也今本作施肯務亦依舊本正之<lb/>
危者安之懼者歡之叛者還之寃者原之<lb/>
　危殆者則扶而安之畏懼者則喻而歡之叛去者則<lb/>
　致而還之寃抑者則宥而原之<lb/>
訴者察之卑者貴之强者抑之敵者殘之<lb/>
　來訴者則審而察之卑微者則尊而貴之强梁者則<lb/>
　禁而抑之敵我者則殘而滅之<lb/>
<pb n="KR3b0008_WYG_001-9b"/>
貪者豐之欲者使之畏者隠之謀者近之<lb/>
　性貪者則豐而富之願欲者則順而使之有畏者隠<lb/>
　之使勿出有謀者近之使籌畫<lb/>
讒者覆之毁者復之反者廢之横者挫之<lb/>
　讒佞者則傾而覆之敵毁辱我者則令人復之有不<lb/>
　當復者姑忍之以伺其便耳反滅者則廢滅其身與<lb/>
　家上言叛者還之是謀背本國而徃他國者若能還<lb/>
　之古人猶赦之也此言反者廢之是反逆不道謀危<lb/>
<pb n="KR3b0008_WYG_001-10a"/>
　社稷者故當廢而滅之也暴横者則挫其威使不復<lb/>
　横也<lb/>
滿者損之歸者招之服者活之降者脫之<lb/>
　志盈滿者則減損之欲歸順者則招來之已服從者<lb/>
　則全活之願降附者則解脫之<lb/>
獲固守之獲阨塞之獲難屯之獲城割之獲地裂之獲<lb/>
財散之<lb/>
　得堅固之處則守之得險阨之處則塞之得艱危之<lb/>
<pb n="KR3b0008_WYG_001-10b"/>
　處則屯之得城池則割以與人得土地則裂以封人<lb/>
　得財貨則散以濟人<lb/>
敵動伺之敵近備之敵强下之敵佚去之敵陵待之敵<lb/>
暴綏之敵悖義之敵睦攜之<lb/>
　敵人將動吾則伺其便敵人相持地近吾當修其備<lb/>
　敵人勢力盛强吾當以卑下驕之敵人之力閒佚吾<lb/>
　當逺而去之敵人之勢憑陵吾當待其衰敵人之氣<lb/>
　剛暴吾當安其衆或曰綏當作需亦待之也敵人狂<lb/>
<pb n="KR3b0008_WYG_001-11a"/>
　悖吾以義服之敵人親睦吾與攜待之<lb/>
順舉挫之因勢破之放言過之四網羅之<lb/>
　吾順人心而舉事則能挫敵之威吾因敵虚實之勢<lb/>
　而出奇則能破其衆聞放浪之言則過謫之恐惑衆<lb/>
　也招延賢士當張四網而羅取之欲致其用也<lb/>
得而勿有居而勿守拔而勿久立而勿取<lb/>
　得人財則當散勿以為已有取人之所居勿安於所<lb/>
　守拔人之城當以速勿用久敵已立君而主社稷勿<lb/>
<pb n="KR3b0008_WYG_001-11b"/>
　用攻而取如齊人已立法章為王而拒燕欲取之而<lb/>
　不能後至於敗是也<lb/>
為者則已有者則士焉知利之所在彼為諸侯已為天<lb/>
子使城自保令士自處<lb/>
　此節疑有闕文誤字或曰為國政者在自己有成<lb/>
　功者在衆士何以知利之所在彼為諸侯之職已為<lb/>
　天子之任使天下之城自保守令天下之士自處置<lb/>
　言在上不能任賢守城而權出於衆也未知是否<lb/>
<pb n="KR3b0008_WYG_001-12a"/>
世能祖祖鮮能下下祖祖為親下下為君<lb/>
　世之人君能以尊祖之禮祀其祖少有能以撫下之<lb/>
　道字其下者以尊祖之禮祀其祖是為親也以撫下<lb/>
　之禮字其下是為君也<lb/>
下下者務耕桑不奪其時薄稅斂不匱其財罕徭役不<lb/>
使其勞則國富而家娯然後選士以司牧之<lb/>
　下下者務耕田蠶桑不侵奪其耕作之時月輕薄稅<lb/>
　斂不匱竭其日用之財貨罕少徭役不使令民力之<lb/>
<pb n="KR3b0008_WYG_001-12b"/>
　勞困如此則國富足而家娯樂然後選用賢士以司<lb/>
　牧之蕭何曰養民以致賢人胡氏曰天之立君以為<lb/>
　民也君之求臣以行保民之政也臣之事君以行養<lb/>
　民之術也故世主無養民之心則天下之賢人君子<lb/>
　不為之用而上之所得者莫非殘民害物之人是以<lb/>
　民心日離君勢日孤亡秦之轍可以鑒矣蕭何有見<lb/>
　乎此而髙祖聞言即悟漢業之興不亦宜哉三畧先<lb/>
　言養民之法而後云選士亦此義歟<lb/>
<pb n="KR3b0008_WYG_001-13a"/>
夫所謂士者英雄也故曰羅其英雄則敵國窮<lb/>
　夫所謂士者英雄是也故曰網羅其英雄而用之則<lb/>
　敵國窮困言國無英雄為之謀畫經理則百職皆廢<lb/>
　而困窮矣猶孟子所謂不信仁賢則國空虚之義<lb/>
英雄者國之幹庶民者國之本得其幹收其本則政行<lb/>
而無怨<lb/>
　英雄者國家之幹蔽庶民者國家之根本得其幹蔽<lb/>
　收其根本則政化行而人無怨幹築墻兩旁木以制<lb/>
<pb n="KR3b0008_WYG_001-13b"/>
　板者左傳僖公十年有曰禮者國之幹也又木之正<lb/>
　出者為幹<lb/>
夫用兵之要在崇禮而重禄禮崇則智士至禄重則義<lb/>
士輕死故禄賢不愛財賞功不踰時則下力并敵國削<lb/>
　夫用兵之要道在崇其禮節而重其祿秩禮節崇則<lb/>
　有智之士至如昭王師事郭隗而致樂毅之至是也<lb/>
　祿秩重則有義之士輕視其死如公子光以專諸之<lb/>
　子為卿而得專設諸之死是也故以祿養賢者不愛<lb/>
<pb n="KR3b0008_WYG_001-14a"/>
　惜其財賞賚有功者不踰過其時則下之力并而所<lb/>
　敵之國削而敗<lb/>
夫用人之道尊以爵贍以財則士自來接以禮勵以義<lb/>
則士死之<lb/>
　夫任用人才之道尊之以爵贍之以財則賢士自來<lb/>
　接之以禮勵之以義則義士為我死之<lb/>
夫將帥者必與士卒同滋味而共安危敵乃可加故兵<lb/>
有全勝敵有全因<lb/>
<pb n="KR3b0008_WYG_001-14b"/>
　夫為將帥者必與士卒同食滋味而共處安危然後<lb/>
　士卒感激奮發而敵乃可加因字未詳或曰當作湮<lb/>
　言吾兵有全勝則敵有全湮者未知是否<lb/>
昔者良將之用兵有饋簞醪者使投諸河與士卒同流<lb/>
而飲夫一簞之醪不能味一河之水而三軍之士思為<lb/>
致死者以滋味之及已也<lb/>
　昔者良將之用兵有人饋獻簞醪者簞竹器漆之可<lb/>
　盛酒河北方流水之通名是時三軍皆渴一簞之酒<lb/>
<pb n="KR3b0008_WYG_001-15a"/>
　不足飲之故使投之河與士卒同流而共飲三軍之<lb/>
　士思為致死者以滋味之能及已而將不獨飲也按<lb/>
　此是勾踐事豈黄石公引之而増廣其説歟或勾踐之<lb/>
　前别有以醪投諸河而飲三軍者歟<lb/>
軍䜟曰軍井未達將不言渴軍幕未辦將不言倦軍竈<lb/>
未炊將不言饑冬不服裘夏不操扇雨不張蓋是謂將<lb/>
禮<lb/>
　軍䜟有曰軍井鑿而未通將不先言渴以求飲軍幕<lb/>
<pb n="KR3b0008_WYG_001-15b"/>
　施而未完將不先言倦以求息軍竈設而未炊將不<lb/>
　先言飢以求食冬雖寒而不敢服裘蓋欲與士卒同<lb/>
　其寒也夏雖熱而不敢操扇蓋欲與士卒共其熱也<lb/>
　雨雖濕而不敢張蓋蓋欲與士卒共其濕也是謂為<lb/>
　將之禮<lb/>
與之安與之危故其衆可合而不可離可用而不可疲<lb/>
以其恩素蓄謀素合也故曰蓄恩不倦以一取萬<lb/>
　與之同其安與之同其危故其衆人之心可合而不<lb/>
<pb n="KR3b0008_WYG_001-16a"/>
　可離衆人之力可用而不可疲蓋以其恩惠數蓄而謀<lb/>
　計素合也故古人有言蓄恩惠而不倦怠以吾一而<lb/>
　取人之萬也非謂一人而可取萬人盖此一人之恩<lb/>
　蓄之不倦而萬人自歸之也<lb/>
軍䜟曰將之所以為威者號令也戰之所以全勝者軍<lb/>
政也士之所以輕戰者用命也故將無還令賞罰必信<lb/>
如天如地乃可使人士卒用命乃可越境<lb/>
　軍䜟有曰將帥之所以為威者號令之嚴也戰鬬之<lb/>
<pb n="KR3b0008_WYG_001-16b"/>
　所以全勝者軍政之明也士卒之所以輕戰者用將<lb/>
　之命也故將無還反之令罰欲必而賞欲信也如天<lb/>
　之春夏秋冬不失其期如地之生長收藏不失其時<lb/>
　乃可以使人士卒聽用將命乃可以越人之境<lb/>
夫統軍持勢者將也制勝敗敵者衆也故亂將不可使<lb/>
保軍乖衆不可使伐人攻城不可拔圖邑則不廢二者<lb/>
無功則士力疲敝士力疲敝則將孤衆悖以守則不固<lb/>
以戰則奔北是謂老兵<lb/>
<pb n="KR3b0008_WYG_001-17a"/>
　夫總統三軍握持兵勢者大將之權也制伐之勝以<lb/>
　敗敵者衆人之力也故自亂之將不可使保䕶三軍<lb/>
　乖錯之衆不可使攻伐敵人以亂將馭乖衆攻城則<lb/>
　不可拔圍邑則不可廢二者既無功則士卒之力皆<lb/>
　疲敝士民疲敝則將孤於上衆悖於下以之而守則<lb/>
　不固以之而戰則奔北此謂之老兵春秋傳以師曲<lb/>
　為老是也<lb/>
兵老則將威不行將無威則士卒輕刑士卒輕刑則軍<lb/>
<pb n="KR3b0008_WYG_001-17b"/>
失伍軍失伍則士卒逃亡士卒逃亡則敵乘利敵乘利<lb/>
則軍必喪<lb/>
　兵老則將之威令不行於下將無威令則士卒輕上<lb/>
　之刑而不畏懼士卒既輕刑則軍必失行伍而不整<lb/>
　軍既失伍則士卒必逃亡者多士卒既逃亡則敵人<lb/>
　必乘利而動敵人既乘利則吾軍必至於喪敗<lb/>
軍䜟曰良將之統軍也恕己而治人推惠施恩士力日<lb/>
新戰如風發攻如河決故其衆可望而不可當可下而<lb/>
<pb n="KR3b0008_WYG_001-18a"/>
不可勝以身先人故其兵為天下雄<lb/>
　軍䜟有曰良將之統御三軍也以恕己之心而治人<lb/>
　推己及物為恕是推愛己之心以愛人所以推惠施<lb/>
　恩而士力日新也戰鬬如風發之迅疾攻擊如河決<lb/>
　之猛烈故其衆但可望而不可當可下人而不可勝<lb/>
　我也將能以身先人故其兵為天下之雄焉<lb/>
軍䜟曰軍以賞為表以罰為裏賞罰明則將威行官人<lb/>
得則士卒服所任賢則敵國畏<lb/>
<pb n="KR3b0008_WYG_001-18b"/>
　軍䜟有曰行軍以賞為之表以罰為之裏賞罰嚴明<lb/>
　則將之威令行授官任人得其道則士卒服所任用<lb/>
　者皆賢而有德則敵畏<lb/>
軍䜟曰賢者所適其前無敵故士可下而不可驕將可<lb/>
樂而不可憂謀可深而不可疑<lb/>
　軍䜟有曰賢者所往其前無人可敵如樂毅之往齊<lb/>
　齊誰能與之敵哉故士可以禮下之而不可以驕將<lb/>
　可樂之而不可使憂如燕昭之於樂毅能下而樂之<lb/>
<pb n="KR3b0008_WYG_001-19a"/>
　此齊所以敗而燕所以勝也至燕惠王則驕而憂之<lb/>
　此毅所以去而燕所以敗也為謀可深而不可疑謀<lb/>
　疑則事不成矣<lb/>
士驕則下不順將憂則内外不相信謀疑則敵國奮以<lb/>
此攻伐則致亂<lb/>
　待士而驕則在下之人不順士民之望也故驕其士<lb/>
　則下之人亦不順矣將而使之憂則内外不相信君<lb/>
　治内將治外故將有憂心則内外不相信矣憂者憂<lb/>
<pb n="KR3b0008_WYG_001-19b"/>
　其讒佞之譖已也主將之謀疑而不定則敵國必奮<lb/>
　而勝我矣以此攻伐敵人則自致其亂<lb/>
夫將者國之命也將能制勝則國家安定<lb/>
　夫將者國家之司命也將能制勝於敵則國家自然<lb/>
　定矣<lb/>
軍䜟曰將能清能净能平能整能受諫能聽訟能納人<lb/>
能採言能知國俗能圖山川能表險難能制軍權<lb/>
　軍䜟有曰將要能清清則不可干以私要能静静則<lb/>
<pb n="KR3b0008_WYG_001-20a"/>
　不可欺以詐要能平平則處心均而人自順要能整<lb/>
　整則能率下而士不亂要能受諫受諫則衆善進而<lb/>
　無遺謀要能納人納人則衆賢集而無遺才要能採<lb/>
　言人之言有是有非是者採而聽之無稽者則不聽<lb/>
　也要能知敵國之風俗敵國風俗各有所尚知其所<lb/>
　尚則隨其俗而為之備要能圖山川之形勢山川形<lb/>
　勢各有逺近險易之不同圖其形勢則知地利而易<lb/>
　為戰守之機要能表白其險難之處險難之處能表<lb/>
<pb n="KR3b0008_WYG_001-20b"/>
　白之則無應變之失要能制三軍之權三軍之權將<lb/>
　之所以御下威敵者也茍能制之則三軍服威士卒<lb/>
　用命戰無强敵攻無堅陣矣<lb/>
故曰仁賢之智聖明之慮負薪之言廊廟之語興衰之事將<lb/>
所宜聞將者能思士如渴則䇿從焉<lb/>
　故曰仁賢之智畧聖明之謀慮及負薪之言廊廟之<lb/>
　語前代興衰之事將所宜聞也將能思士如渴之欲<lb/>
　飲則䇿無不從焉<lb/>
<pb n="KR3b0008_WYG_001-21a"/>
夫將拒諫則英雄散䇿不從則謀士叛善惡同則功臣<lb/>
倦專己則下歸咎自伐則下少功信讒則衆離心貪財<lb/>
則奸不禁内顧則士卒淫<lb/>
　夫將者拒絶諫諍則英雄皆離散夫人之籌䇿不能<lb/>
　聽從則知謀之士皆叛去矣善者當賞惡者當罰善<lb/>
　惡不分而雷同視之則功臣皆倦怠而不為用矣專<lb/>
　任私智則下皆歸咎於上矣自伐其善則下之人少<lb/>
　有成功矣聽信讒言則士衆皆離心矣貪取財貨則<lb/>
<pb n="KR3b0008_WYG_001-21b"/>
　姦邪之人不可禁矣有内顧之心則士卒皆好淫矣<lb/>
將有一則衆不服有二則軍無式有三則下奔北有四<lb/>
則禍及國<lb/>
　已上八事之中將或有一事則衆心不服矣有二事<lb/>
　則軍無法式矣有三事則下奔北矣有四事則禍及<lb/>
　於國矣若八事俱全則身死家殘國亦破滅其任將<lb/>
　者可不慎歟<lb/>
軍䜟曰將謀欲宻士衆欲一攻敵欲疾將謀宻則姦心<lb/>
<pb n="KR3b0008_WYG_001-22a"/>
閉士衆一則軍心結攻敵疾則備不及設軍有此三者<lb/>
則計不奪<lb/>
　軍䜟有曰將之謀計欲祕宻而不泄士衆之心欲專<lb/>
　一而不散攻擊敵人欲疾速而不遲將之謀宻則姦<lb/>
　宄之心閉而不得張矣閉音鼈閉也今本作閑非書<lb/>
　皆押韻故下云士衆專一則軍心固結攻敵疾速則<lb/>
　防備之具不及施設行軍而有此三者則計不為人<lb/>
　所奪矣<lb/>
<pb n="KR3b0008_WYG_001-22b"/>
將謀泄則軍無勢外闚内則禍不制財入營則衆奸㑹<lb/>
將有此三者軍必敗<lb/>
　將之計謀泄則軍無威勢矣外人得以闚視吾内則<lb/>
　禍患不可得而制矣財貨入營則衆奸皆㑹聚矣為<lb/>
　將而有此三者則軍必敗亡矣<lb/>
將無慮則謀士去將無勇則士卒恐將妄動則軍不重<lb/>
將遷怒則一軍懼<lb/>
　將無逺慮則智謀之士亦去矣將無才勇則士卒亦<lb/>
<pb n="KR3b0008_WYG_001-23a"/>
　有畏恐之心矣將妄亂而動則軍亦不持重矣將遷<lb/>
　移忿怒則一軍皆懼矣<lb/>
軍䜟曰慮也勇也將之所重動也怒也將之所用此四<lb/>
者將之明誡也<lb/>
　軍䜟有曰慮也勇也將之所宜重者動也怒也將之<lb/>
　所宜用者言慮與勇不可無而動不可妄怒不可遷<lb/>
　也此四者為將之明誡不可不察也<lb/>
軍䜟曰軍無財士不來軍無賞士不徃<lb/>
<pb n="KR3b0008_WYG_001-23b"/>
　軍䜟有曰軍中無財則士卒不來軍中無賞則士卒<lb/>
　不徃上言財入營則衆姦㑹乃為將貪求私取之財<lb/>
　也此言軍無財士不來乃為國積聚公用之財也<lb/>
軍䜟曰香餌之下必有死魚重賞之下必有勇夫<lb/>
　軍䜟有曰釣者香餌之下必有死魚國家重賞之下<lb/>
　必有勇夫<lb/>
故禮者士之所歸賞者士之所死招其所歸示其所死<lb/>
則所求者至<lb/>
<pb n="KR3b0008_WYG_001-24a"/>
　故禮者士之所願歸賞者士之所輕死招其士之所<lb/>
　歸示其士之所死則所求者皆至矣<lb/>
故禮而後悔者士不止賞而後悔者士不使禮賞不倦<lb/>
則士争死<lb/>
　故以禮待人而後有悔者士不肯止矣舊本作徃止<lb/>
　用韻今從之以賞與人而後有悔者士不為之使矣<lb/>
　禮與賞用之不倦則士争為之死矣<lb/>
軍䜟曰興師之國務先隆恩攻取之國務先養民以寡<lb/>
<pb n="KR3b0008_WYG_001-24b"/>
勝衆者恩也以弱勝强者民也<lb/>
　軍䜟有曰欲將興師之國務先隆勝其恩謀欲攻取<lb/>
　之國務先撫養其民以寡少而勝衆者恩使之也以<lb/>
　怯弱而勝强者民助之也<lb/>
故良將之養士不易於身故能使三軍如一心則其勝<lb/>
可全<lb/>
　故良將之養士如養自己之身而不可少改易也能<lb/>
　養士如此故能使三軍如一人之心則其勝可全得<lb/>
<pb n="KR3b0008_WYG_001-25a"/>
　也<lb/>
軍䜟曰用軍之要必先察敵情視其倉庫度其糧食卜<lb/>
其强弱察其天地伺其空隙<lb/>
　軍䜟有曰用兵之要道必先審察敵人之情視其倉<lb/>
　庫之有無度其糧食之多少卜其勢力之强弱察其<lb/>
　天時地利之得失伺其敵人之空隙<lb/>
故國有軍旅之難而運糧者虚也民菜色者窮也千里<lb/>
饋糧士有飢色樵蘇後爨師不宿飽<lb/>
<pb n="KR3b0008_WYG_001-25b"/>
　故國家無軍旅之難而輸運糧食者知其内虚也民<lb/>
　有菜色者知其國之貧窮也千里饋送糧食者則士<lb/>
　有飢餒之色樵蘇後炊爨而食師無隔宿之飽采薪<lb/>
　曰樵刈草曰蘇<lb/>
夫運糧千里無一年之食二百里無二年之食三百里<lb/>
無三年之食是謂國虚國虚則民貧民貧則上下不親敵<lb/>
攻其外民盜其内是謂必潰<lb/>
　夫運糧千里則國無一年之食運糧二百里則國無<lb/>
<pb n="KR3b0008_WYG_001-26a"/>
　二年之食運糧三百里則國無三年之食上既云千<lb/>
　里恐百字皆千字之誤也無糧食是國内空虚國内<lb/>
　空虚則民亦貧餒民既貧餒則上下不相親敵人或<lb/>
　攻之於外民貧而盜之於内是謂必潰之國也<lb/>
軍䜟曰上行虐則下急刻賦重斂數刑罰無極民相殘<lb/>
賊是謂亡國<lb/>
　軍䜟有曰上行暴虐則下之人皆急迫苛刻賦於民<lb/>
　者重斂於民者數刑罰之用無有窮極則民相殘相<lb/>
<pb n="KR3b0008_WYG_001-26b"/>
　賊是謂將亡之國此一節言煩刑重斂之禍<lb/>
軍䜟曰内貪外㢘詐譽取名竊公為恩令上下昏飾躬<lb/>
正顔以獲髙官是謂盜端<lb/>
　軍䜟有曰内務貪求外似㢘潔詐為虚譽以取美名<lb/>
　盜竊公室以為私恩致令上下皆昏暗而耳目如無<lb/>
　所見聞務飾躬而正顔以獲取國之髙官重爵是謂<lb/>
　起盜之端也此一節言詐欺私蔽之禍<lb/>
軍䜟曰羣吏朋黨各進所親招舉姦枉抑挫仁賢背公<lb/>
<pb n="KR3b0008_WYG_001-27a"/>
立私同位相訕是謂亂源<lb/>
　軍䜟有曰軍吏相為朋黨各進其所親愛之人招延<lb/>
　舉薦者皆姦邪矯枉之徒抑止挫辱者皆仁德賢能之<lb/>
　士背棄公道樹立私恩雖在同位亦相訕謗是謂生<lb/>
　亂之源也此一節言羣小朋黨之禍<lb/>
軍䜟曰强宗聚姦無位而尊威無不震葛藟相連種德<lb/>
立恩奪在位權侵侮下民國内譁諠臣蔽不言是謂亂<lb/>
根<lb/>
<pb n="KR3b0008_WYG_001-27b"/>
　軍䜟有曰强大之宗相聚為奸無有爵位妄自尊大<lb/>
　擅立威勢而人無不震懼依恃朋姦如葛藟之相連<lb/>
　繫葛藟皆草名蔓生者也種植小惠樹立私恩攘奪<lb/>
　有位之權侵侮在下之民使國内之人譁諠不止為<lb/>
　大臣者蔽而不言是謂生亂之根也此一節言强宗<lb/>
　擅權之禍<lb/>
軍䜟曰世世作姦侵盜縣官進退求便委曲弄文以危<lb/>
其君是謂國姦<lb/>
<pb n="KR3b0008_WYG_001-28a"/>
　軍䜟有曰世世蹈襲作為姦惡侵欺盜竊於宰邑之<lb/>
　官或進或退求取便利於己委曲弄其文法以危殆<lb/>
　在上之君是謂一國之姦人也此一節言世族姦欺<lb/>
　之禍<lb/>
軍䜟曰吏多民寡尊卑相若强弱相虞莫適禁禦延及<lb/>
君子國受其害<lb/>
　軍䜟有曰為吏者多為民者少尊卑相若言人無尊<lb/>
　卑也强弱相虞言以强凌弱也在上者莫適禁止禦<lb/>
<pb n="KR3b0008_WYG_001-28b"/>
　防之患延及於君子而國家亦受其害矣此一節言<lb/>
　法令不行之禍<lb/>
軍䜟曰善善不進惡惡不退賢者隠蔽不肖在位國受<lb/>
其害<lb/>
　軍䜟有曰善其善不能進而用之惡其惡不能退而<lb/>
　逺之賢者隠蔽不用不肖者任之在位而國亦受其<lb/>
　害矣此一節言不能進善退惡之禍<lb/>
軍䜟曰枝葉强大比周居勢卑賤凌貴久而益大上不<lb/>
<pb n="KR3b0008_WYG_001-29a"/>
忍廢國受其敗<lb/>
　軍䜟有曰根本弱而枝葉强大黨比周徧居於勢要<lb/>
　之地卑賤之人得以欺陵尊貴之人久而益大為上<lb/>
　者不忍廢之而國亦受其敗矣此一節言本弱末强<lb/>
　之禍<lb/>
軍䜟曰佞臣在上一軍皆訟引威自與動違於衆無進<lb/>
無退茍然取容專任自己舉措伐功誹謗盛德誣述庸<lb/>
庸無善無惡皆與己同稽留行事命令不通造作苛政<lb/>
<pb n="KR3b0008_WYG_001-29b"/>
變古易常若用佞人必受禍殃<lb/>
　軍䜟有曰諛佞之臣在上一軍之人皆訟彼乃牽引<lb/>
　威勢自許其能動作則違於衆無進無退言不知進<lb/>
　退而茍合取容於上專任自己之智一舉一措夸伐<lb/>
　功能誹謗盛德之士誣述有功之人庸功也禮曰保<lb/>
　庸安有功也又曰勞也一說虚妄稱述庸下之人謂<lb/>
　盛德之士反誹謗之庸下之人反稱述之所謂無善<lb/>
　無惡皆欲與己合也稽留行事謂臨事不謹也命令<lb/>
<pb n="KR3b0008_WYG_001-30a"/>
　不通謂阻格君命也造作苛刻之政變亂古道改易<lb/>
　常法為君者好用諛佞之人必受禍害殃咎也此一<lb/>
　節言佞臣用事之禍<lb/>
軍䜟曰奸雄相稱障蔽主明毁譽並興壅塞主聰各阿<lb/>
所私令主失忠<lb/>
　軍䜟有曰奸雄之人互相稱譽障蔽人主之明毁譽<lb/>
　相並而興壅塞人主之聰毁者讒人之短譽者稱人<lb/>
　之美此奸雄之人善者反毁之不善者反譽之所以<lb/>
<pb n="KR3b0008_WYG_001-30b"/>
　壅塞人主之聰明使不能分别善惡而用舍之也人<lb/>
　主既不能分别善惡故奸雄各阿比其所私令人主<lb/>
　失其忠臣而不見用也此一節言奸雄蔽主之禍<lb/>
故主察異言乃覩其萌主聘儒賢奸雄乃遯主任舊齒<lb/>
萬事乃理主聘巖穴士乃得實謀及負薪功乃可述不<lb/>
失人心德乃洋溢<lb/>
　故人主能審察異言乃能覩其事之將萌者矣人主<lb/>
　能聘用儒士賢才奸雄者皆逺遁而不敢出矣人主<lb/>
<pb n="KR3b0008_WYG_001-31a"/>
　能用故舊耆德之士則萬事皆得其理矣人主能聘<lb/>
　用巖穴隠逸則士乃得其實矣得其實言非徒取其<lb/>
　名也人主謀及負薪微賤之人則功業可述矣人主<lb/>
　下不失衆人之心則德洋溢於四海矣上文凢十引<lb/>
　軍䜟言不能用賢之禍故末以此六事結之盖欲人<lb/>
　主行此六事而免彼十禍也其丁寧之意深矣<lb/>
　<lb/>
　<lb/>
<pb n="KR3b0008_WYG_001-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三畧直解卷上<lb/>
</p>
<p>
</p>
  </div>
</body>
</text>
</TEI>
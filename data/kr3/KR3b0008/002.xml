<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三畧直解卷中</head> <lb/>
    <p>
<pb n="KR3b0008_WYG_002-1a"/>
欽定四庫全書<lb/>
　三畧直解卷中<lb/>
　　　　　　　　　　　　　明　劉寅　撰<lb/>
　　中畧<lb/>
夫三皇無言而化流四海故天下無所歸功<lb/>
　夫上古之世三皇為君無言而化流四海故天下之<lb/>
　人無所歸功三皇者伏羲神農軒轅也此時風氣方<lb/>
　開太樸未散其民易治故人君無用多言而化自行<lb/>
<pb n="KR3b0008_WYG_002-1b"/>
　也<lb/>
帝者體天則地有言有令而天下太平君臣讓功四海<lb/>
化行百姓不知其所以然故使臣不待禮賞有功美而<lb/>
無害<lb/>
　帝者體天之道法地之理有言有令施於兆民而致<lb/>
　天下太平君臣相讓其功而教化行乎四海百姓亦<lb/>
　不知其所以然所謂其民皡皡而不知為之者故使<lb/>
　臣不待禮賞有功盡美而無害帝五帝少昊顓頊髙<lb/>
<pb n="KR3b0008_WYG_002-2a"/>
　辛唐堯虞舜也言令讓功之事載在典籍皆可考焉<lb/>
　言出於口者也令施於竹帛者也<lb/>
王者制人以道降心服志設矩備衰四海㑹同王職不<lb/>
廢雖甲兵之備而無鬭戰之患君無疑於臣臣無疑於<lb/>
主國定主安臣以義退亦能美而無害<lb/>
　王者制人以道道謂父子君臣夫婦長幼朋友之道<lb/>
　制者制為禮節等級使上下不亂如此則能降人之<lb/>
　心服人之志又設立規矩法度以備衰世使四海諸<lb/>
<pb n="KR3b0008_WYG_002-2b"/>
　侯皆來㑹同而王職不廢也矩法度之器所以為方<lb/>
　者也衆見曰㑹殷見曰同雖甲兵備具而無鬬戰之<lb/>
　患為君者無疑於臣為臣者無疑於君國家人主皆<lb/>
　安定而臣告老致仕以義而退亦能盡美而無害王<lb/>
　三王夏禹商湯周之文武也君臣無所相疑如禹之<lb/>
　於伯益湯之於伊尹文武之於周召太公同心一德<lb/>
　豈有所疑哉<lb/>
霸者制士以權結士以信使士以賞信衰則士疏賞虧<lb/>
<pb n="KR3b0008_WYG_002-3a"/>
則士不用命<lb/>
　霸者制士用權道結士用信實使士用賞賜若上之<lb/>
　信衰則士亦疏上之賞虧則士亦不肯用命霸若以<lb/>
　太公之時論之即夏昆吾商大彭豕韋之類為是若<lb/>
　以黄石公之時言之則齊桓晉文之類為是<lb/>
軍勢曰出軍行師將在自專進退内御則功難成<lb/>
　軍勢論兵家之形勢也其書有曰凢出軍行師為將<lb/>
　者在自専其任若進若退而君自内御之則功勲難<lb/>
<pb n="KR3b0008_WYG_002-3b"/>
　得而成矣<lb/>
軍勢曰使智使勇使貪使愚智者樂立其功勇者好行<lb/>
其志貪者邀趨其利愚者不顧其死因其至情而用之<lb/>
此軍之微權也<lb/>
　軍勢有曰為主將者當使有智謀之士使有勇敢之<lb/>
　士使貪財之人使愚昧之人有智謀之士喜樂建立<lb/>
　其功有勇敢之士好愛行其所志貪財之人專務邀<lb/>
　趨貨利愚昧之人進戰不顧其死能因其至情而用<lb/>
<pb n="KR3b0008_WYG_002-4a"/>
　之此行軍之微權也微權權之微妙者也<lb/>
軍勢曰無使辯士談說敵美為其惑衆無使仁者主財<lb/>
為其多施而附於下<lb/>
　軍勢有曰無使辯給之士談説敵國之美為其惑亂<lb/>
　於衆無使仁者主掌財用為其多惠施而親附於下<lb/>
軍勢曰禁巫祝不得為吏士卜問軍之吉㐫<lb/>
　軍勢有曰禁止巫祝之人不得與吏士卜問軍中之<lb/>
　吉㐫亦恐其惑衆也<lb/>
<pb n="KR3b0008_WYG_002-4b"/>
軍勢曰使義士不以財故義者不為不仁者死智者不<lb/>
為闇主謀<lb/>
　軍勢有曰使有義之士當以禮不以財故有義之士<lb/>
　不為不仁者効死言不仁者不能使人以禮雖有財<lb/>
　義士亦不為之死有智之士不為昏闇之主謀言闇<lb/>
　主不能使人以禮雖有財智士亦不與之謀也<lb/>
主不可以無德無德則臣叛不可以無威無威則失權<lb/>
　人主治國不可以無德無德則臣下皆離叛臨民不<lb/>
<pb n="KR3b0008_WYG_002-5a"/>
　可以無威無威則失人主之權行道而有得於心謂<lb/>
　之德有威而可畏謂之威德以附之威以臨之無德<lb/>
　無威則無以治國而君臨兆民矣<lb/>
臣不可以無德無德則無以事君不可以無威無威則<lb/>
國弱威多則身蹶<lb/>
　臣不可以無德無德則無以事奉人君臣不可以無<lb/>
　威無威則國勢衰弱夫人臣之威當行於敵國施於<lb/>
　士衆則國勢盛强若威多震主則身反顛蹶矣<lb/>
<pb n="KR3b0008_WYG_002-5b"/>
故聖王御世觀盛衰度得失而為之制故諸侯二師方<lb/>
伯三師天子六師世亂則叛逆生王澤竭則盟誓相誅<lb/>
伐<lb/>
　故聖王御世觀望氣化之盛衰量度人事之得失而<lb/>
　為之法制故諸侯之國二師二師二軍也方伯之國<lb/>
　三師三師三軍也天子之國六師六師六軍也此師<lb/>
　字與六師移之之義同非五旅為師萬二千五百人<lb/>
　耳世亂是無聖王在上則叛逆之人生王澤竭是御<lb/>
<pb n="KR3b0008_WYG_002-6a"/>
　世之道衰則諸侯盟誓以相征伐<lb/>
德同勢敵無以相傾乃攬英雄之心與衆同好惡然後<lb/>
加之以權變故非計䇿無以决嫌定疑非譎竒無以破<lb/>
姦息冦非陰計無以成功<lb/>
　德與之同勢與之敵無得以相傾乃延攬英雄之心<lb/>
　與士衆同好同惡然後加之以權變之術故非籌䇿<lb/>
　無以决嫌而定疑如薛公之䇿英布于謹之䇿蕭繹<lb/>
　是也非譎竒無以破姦而息冦譎竒謂謀之譎詐竒<lb/>
<pb n="KR3b0008_WYG_002-6b"/>
　異者如陳平六出竒計之類是也非陰宻之計無以<lb/>
　成就事功陰計謂謀之祕宻者機事不宻則害成故<lb/>
　陰計可以成功也<lb/>
聖人體天賢人法地智者師古<lb/>
　上古聖人體天而行天道無為而成化聖人無為而<lb/>
　成治賢人法地而行地道有為方成生長之功賢人<lb/>
　亦有為方成安民之治若春不種地何以生夏不耘<lb/>
　地何以長是以必待有為而成功也賢人非聖人比<lb/>
<pb n="KR3b0008_WYG_002-7a"/>
　也安能以無為而成治哉智者必師古人書曰事不<lb/>
　師古匪說攸聞詩曰古訓是式盖法古而行惟智者<lb/>
　能之<lb/>
是故三畧為衰世作上畧設禮賞别姦雄著成敗中畧<lb/>
差德行審權變下畧陳道德察安危明賊賢之咎<lb/>
　是故三畧之書為衰世而作也上畧一卷陳說禮賞<lb/>
　之事區别姦雄之人著顯成敗之迹中畧一卷差别<lb/>
　德行審度權變下畧一卷敷陳道德審察安危明賊<lb/>
<pb n="KR3b0008_WYG_002-7b"/>
　臣與賢士之殃咎按此節以下至中卷末疑是黄石<lb/>
　公推演之言學者詳之<lb/>
故人主深曉上畧則能任賢擒敵深曉中畧則能御將<lb/>
綂衆深曉下畧則能明盛衰之源審治國之紀<lb/>
　故人主深曉上畧則能任賢用人擒取敵將上畧設<lb/>
　禮賞所以能任賢也著成敗所以能擒敵也人主深<lb/>
　曉中畧則能御治將帥綂屬士衆中畧差德行審權<lb/>
　變所以能御將綂衆也人主深曉下畧則能明辨盛<lb/>
<pb n="KR3b0008_WYG_002-8a"/>
　衰之根審察治國之綱紀下畧陳道德察安危明賊<lb/>
　賢之咎所以能明盛衰之源審治國之紀也<lb/>
人臣深曉中畧則能全功保身<lb/>
　人臣深曉中畧則能全功而保身中畧審權變人臣<lb/>
　知權變之道所以能全功保身也不言上畧下畧者<lb/>
　但論人臣全功保身之事也<lb/>
夫髙鳥死良弓藏敵國滅謀臣亡亡者非喪其身也謂<lb/>
奪其威廢其權也<lb/>
<pb n="KR3b0008_WYG_002-8b"/>
　夫髙鳥之死則良弓藏之於府庫敵國既破滅則謀<lb/>
　臣皆亡去亡者非喪亡其身也謂人君奪其威廢其<lb/>
　權不令搃兵柄也此下又言人主保全功臣之道<lb/>
封之於朝極人臣之位以顯其功中州善國以富其家<lb/>
美色珍玩以悦其心<lb/>
　封之於朝使極人臣之位以彰顯其功與之中州善<lb/>
　國使納貢賦以富其家賜之美女珍玩以娯悦其心<lb/>
　此漢光武宋太祖保全功臣之術非上古聖帝明王<lb/>
<pb n="KR3b0008_WYG_002-9a"/>
　所以保全功臣之道<lb/>
夫人衆一合而不可卒離權威一與而不可卒移還師<lb/>
罷軍存亡之階故弱之以位奪之以國是謂霸者之畧<lb/>
故霸者之作其論駁也<lb/>
　夫人衆一合而不可倉卒以離之權威一與而不可<lb/>
　倉卒以移之還師罷軍之日存亡之階梯也故弱之<lb/>
　以位不使執大權奪之以國不使居要地此謂霸者<lb/>
　之謀畧故霸者之作其論駁雜也弱之以位奪之以<lb/>
<pb n="KR3b0008_WYG_002-9b"/>
　國此漢髙所以偽遊雲夢擒楚王信奪其國而降封<lb/>
　為淮陰侯也論者以為漢雜霸道於此亦可見矣<lb/>
存社稷羅英雄者中畧之勢也故勢主秘焉<lb/>
　存守社稷搜羅英雄者乃中畧之權勢也故權勢之<lb/>
　主祕宻而不肯泄焉<lb/>
　<lb/>
　<lb/>
　三畧直解卷中<lb/>
</p>
<p>
</p>
  </div>
</body>
</text>
</TEI>
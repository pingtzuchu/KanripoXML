<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>管子補注卷四</head> <lb/>
    <p>
<pb n="KR3c0002_WYG_004-1a"/>
欽定四庫全書<lb/>
　管子補注卷四<lb/>
　　　　　　　　　　　　　眀　劉績　撰<lb/>
　　宙合第十一<hi>古往今来曰宙也所陳之道既通往古又合来今無不包羅也</hi>
　　　　　　　　　　　　　　　　外言二<lb/>
左操五音右執五味<hi>第一舉目</hi>懐繩與准鉤多備䂓軸減溜<lb/>
大成是唯時徳之節<hi>第二舉目</hi>春采生秋采蓏夏處隂冬<lb/>
處陽大賢之徳長<hi>第三舉目</hi>眀乃哲哲乃眀奮乃苓眀哲乃<lb/>
<pb n="KR3c0002_WYG_004-1b"/>
大行<hi>第四舉目</hi>毒而無怒怨而無言欲而無謀<hi>第五舉目</hi>大揆度<lb/>
儀若覺卧若晦眀若教之在堯也<hi>第六舉目</hi>毋訪于佞毋<lb/>
蓄于謟毋育于㐫毋監于讒不正廣其荒<hi>第七舉目</hi>不<lb/>
用其區區鳥飛准繩<hi>第八舉目</hi>讂充末衡易政利民<hi>第九舉目○績</hi>
<hi>按讂火縣反</hi>毋犯其凶毋邇其求而逺其憂髙為其居危顛<lb/>
莫之救<hi>第十舉目</hi>可淺可深可浮可沉可曲可直可言可黙<lb/>
<hi>第十一舉目</hi>天不一時地不一利人不一事<hi>○績按第十一舉目當在此</hi>
可正而視定而履深而迹<hi>第十二舉目</hi>夫天地一險一易若<lb/>
<pb n="KR3c0002_WYG_004-2a"/>
鼓之有揨擿擋則擊<hi>别本注揨牢耕反擿丁厯反擋丁用反○績按第十二舉目當在此</hi>
天地萬物之橐宙合有橐天地<hi>第十三舉目</hi>
左操五音右執五味此言君臣之分也<hi>左陽君道右隂臣道故曰君臣</hi>
<hi>之分也</hi>君出令佚故立於左<hi>君但出令故曰佚凡右為用事故左佚而右勞</hi>臣任<lb/>
力勞故立於右<hi>臣則任力故曰勞</hi>夫五音不同聲而䏻調此言<lb/>
君之所出令無妄也<hi>五音雖有不同樂師盡䏻調之喻百度雖各有别君則盡䏻裁之故</hi>
<hi>所出無妄</hi>而無所不順順而令行政成<hi>君出令皆順奉之則政成</hi>五味不<lb/>
同物而䏻和此言臣之所任力無妄也<hi>五味宰夫䏻和之百職臣守任</hi>
<pb n="KR3c0002_WYG_004-2b"/>
<hi>之而無妄也</hi>而無所不得得而力務財多<hi>臣䏻任職得宜務而財必多也</hi>故<lb/>
君出令正其國而無齊其欲<hi>民欲既異常隨其欲而教之也</hi>一其愛而<lb/>
無獨與是<hi>王臣其愛宜一率土周之無所獨與則是愛䏻一毋獨與是也</hi>王施而無私<lb/>
則海内来賔矣臣任力同其忠而無爭其利不失其事<lb/>
而無有其名分敬而無妬則夫婦和勉矣君失音則風<lb/>
律必流<hi>流謂蕩散</hi>流則亂敗臣離味則百姓不養<hi>臣離味百職曠故百</hi>
<hi>姓不養也</hi>百姓不養則衆散亡君臣各䏻其分則國寧矣故<lb/>
名之曰不徳<lb/>
<pb n="KR3c0002_WYG_004-3a"/>
懷繩與准鉤多備規軸減溜大成是唯時徳之節夫繩<lb/>
扶撥以為正准壊險以為平<hi>准必壊舊髙峻而後以為平也</hi>鈎入枉而<lb/>
出直<hi>工人用鈎則就枉取直也</hi>此言聖君賢相之制舉也<hi>言制以舉賢之法用</hi>
<hi>鈎也</hi>博而不失因以備䏻而無遺<hi>所舉既博則枉直咸盡故無所失雖雞鳴狗盜</hi>
<hi>無所不取皆有所長各備其䏻也</hi>國猶是國也民猶是民也桀紂以亂<lb/>
亡湯武以治昌<hi>湯之國人亦桀之國人武之國人亦紂之國人桀紂以之亡亂之故也湯武以</hi>
<hi>之昌治之故也</hi>章道以教眀法以期民之興善也如此湯武之<lb/>
功是也<hi>湯武之昌教化眀也人之興善亦章眀也</hi>多備規軸者成軸也<hi>規者正圓</hi>
<pb n="KR3c0002_WYG_004-3b"/>
<hi>器軸者轉規大小悉須備故多備方主嚴剛圓主柔和今用規者欲施恩引物也</hi>夫成軸之多<lb/>
也其處大也不究其入小也不塞<hi>究窮也大軸用大處小用小處因物施宜</hi>
<hi>故有大小也○績按别本註成軸既多因物施宜隨大小而用之者也</hi>猶迹求履之憲也<lb/>
<hi>迹者履之所出善者恩之所生憲法也擬迹而求履法履法可得施恩而求善心善心可生也</hi>夫焉有<lb/>
不適善<hi>以恩駈善故無不適也</hi>適善備也僊也是以無乏<hi>僊輕順貌既皆</hi>
<hi>適善䏻備以恩為善輕順人君善既備順何所乏哉則求者無不善也</hi>故諭教者取辟焉<lb/>
<hi>辟法也取為規矩也</hi>天淯陽無計量地化生無法崖<hi>淯古育字天以陽氣育生</hi>
<hi>萬物物生不可計量地以隂氣化萬物物之生化無有崖畔君之恩法天地之厚廣也</hi>所謂是而<lb/>
<pb n="KR3c0002_WYG_004-4a"/>
無非非而無是<hi>亦既行恩又須順物當順而是之不得有非當順而非之不得有是也</hi>是<lb/>
非有必交来茍信是以有不可先規之<hi>是非既有必使二者俱来得以</hi>
<hi>驗之是既信之有矣非則不可掩故先以恩意令悉改也</hi>必有不可識慮之然将卒<lb/>
而不戒<hi>不可識謂其非謀隠伏意在不測或包藏禍心故必有以防慮之如其事将終必當隂備待之</hi>
<hi>不可戒告於彼也</hi>故聖人博聞多見畜道以待物<hi>以道待物物無不容也</hi>
物至而對形曲均存矣<hi>對配也物至矣以多少之恩配大小之形如此則均平皆在於恩中</hi>
<hi>無遺失也</hi>減盡也溜發也言徧環畢莫不備得故曰減溜<lb/>
大成<hi>減溜盡發君既均施以恩故物盡發於善亦既盡善君教不偏減順環圓之周無不備得也</hi>
<pb n="KR3c0002_WYG_004-4b"/>
成功之術必有巨獲<hi>巨大也功大成大獲</hi>必周於徳審於時時徳<lb/>
之遇事之㑹也若合符然故曰是唯時徳之節<hi>徳既周時又審</hi>
<hi>二者遇㑹若合符契則何功而不成也</hi>
春采生秋采蓏夏處隂冬處陽此言聖人之動静開闔<lb/>
詘信浧<hi>○績按浧弋井<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>
                    </hi>濡取與之必因於時也時則動不時<lb/>
則静是以古之士有意而未可陽也故愁其治言含愁<lb/>
而藏之也<hi>有意濟世時亂方殷未可眀論故曰理代之言隂愁而藏之</hi>賢人之處亂<lb/>
世也知道之不可行則沈抑以辟罰静黙以侔免<hi>侔取也</hi>
<pb n="KR3c0002_WYG_004-5a"/>
辟之也猶夏之就凊冬之就温焉可以無及於寒暑之<lb/>
菑矣<hi>夏不就凊冬不就温更以寒暑致災終無益也喻賢者不避亂世更招刑譴何榮之可得哉</hi>非<lb/>
為畏死而不忠也<hi>賢人之避亂世豈畏死而不忠哉但以無益而徒死也</hi>夫強言<lb/>
以為僇而功澤不加<hi>時非所言必致刑僇既刑僇矣何功澤之加哉</hi>進傷為人<lb/>
君嚴之義<hi>臣進而遇傷人君因此益加其嚴酷也</hi>退害為人臣者之生<hi>退而</hi>
<hi>不遇害而人臣因此轉更偷生也</hi>其為不利彌甚<hi>不避亂世而遇害則君益其嚴酷臣益偷</hi>
<hi>生不利彌甚也</hi>故退身不舎端修業不息版<hi>版牘/也</hi>以待清眀<hi>賢者</hi>
<hi>雖復退身終不舎其端操不息修業亦不息其版籍所以俟亂世清眀俟風雲以舉翼也</hi>故微子不<lb/>
<pb n="KR3c0002_WYG_004-5b"/>
與於紂之難而封於宋以為殷主先祖不滅後世不絶<lb/>
故曰大賢之徳長<hi>可久可大則賢人之徳業</hi>
眀迺哲哲迺眀奮乃苓眀哲乃大行此言擅美主盛自<lb/>
奮也以琅湯<hi>○績按湯一本作璘</hi>凌轢人人之敗也常自此是故<lb/>
聖人著之簡筴𫝊以告後進曰奮盛苓落也盛而不落<lb/>
者未之有也故有道者不平其稱不滿其量不依其樂<lb/>
不致其度<hi>有道者則湯武也所以不平稱滿量依樂致度者所以晦其眀</hi>爵尊則肅士<lb/>
禄豐則務施功大而不伐業眀而不矜夫名實之相怨<lb/>
<pb n="KR3c0002_WYG_004-6a"/>
久矣是故絶而無交<hi>有名有實必為人怨其來久所以絶四鄰之好杜賔客之交惡其名</hi>
<hi>實之聞也</hi>恵者知其不可兩守乃取一焉故安而無憂<hi>名實不可兩守</hi>
<hi>故但存其一怨從此而息所以安然而無憂也</hi>
毒而無怒此言止忿速濟沒法也<hi>毒者隂為賊害從而怒之彼知其所以行</hi>
<hi>毒怨恨續赴其行毒之法没而不用今不為怒者所以止此忿速濟斷沒法也</hi>怨而無言言不<lb/>
可不慎也言不周宻反傷其身<hi>凢怨怒但可藏之在心不言之口以泄其恨隂</hi>
<hi>懐他計反傷其身也</hi>故曰欲而無謀言謀不可以泄謀泄菑極<hi>既欲</hi>
<hi>其事方始聞之無使謀泄泄謀災必至故曰災極至</hi>夫行忿速遂沒法賊發言輕<lb/>
<pb n="KR3c0002_WYG_004-6b"/>
謀泄菑必及於身故曰毒而無怒怨而無言欲而無謀<lb/>
大揆度儀若覺卧若晦眀<hi>言人君財質雖不慧但大揆度儀法有疑則問之賢若覺</hi>
<hi>而卧若從晦而視明可以成大也</hi>言淵色以自詰也静黙以審慮依賢可<lb/>
用也<hi>君有所未晤當淵寂其色以自窮詰静黙其神以審思慮有所不晤依賢以問之故其為可用也</hi>
仁良既眀通於可不利害之理循發䝉也<hi>問於仁良其事既眀見利</hi>
<hi>害之理則通晤循而用之其䝉自發眀也</hi>故曰若覺卧若晦眀若敖之在<lb/>
堯也<hi>敖堯子丹朱慢而不恭故曰敖敖在堯時雖凡下材但以聖人在上賢人在下位動而履規矩常自</hi>
<hi>禮法竟以改邪為眀故賔虞朝譲徳羣后書曰無若丹朱敖</hi>
<pb n="KR3c0002_WYG_004-7a"/>
毋訪於佞言毋用佞人也用佞人則私多行毋蓄於謟<lb/>
言毋聴謟聴謟則欺上毋育於㐫言毋使暴使暴則傷<lb/>
民毋監于䜛言毋聴䜛聴䜛則失士夫行私欺上傷民<lb/>
失士此四者用所以害君義失正也夫為君上者既失<lb/>
其義正而倚以為名譽為臣者不忠而邪以趨爵禄亂<lb/>
俗敗世以偷安懷樂雖廣其威可損也故曰不正廣其<lb/>
荒是以古之人阻其路塞其遂守而物修故著之簡筴<lb/>
𫝊以告後世人曰其為怨也深是以威盡焉<lb/>
<pb n="KR3c0002_WYG_004-7b"/>
不用其區區者虚也人而無良焉故曰虚也凡堅觧而<lb/>
不動陼隄而不行其於時必失失則廢而不濟失植之<lb/>
正而不謬不可賢也植而無䏻不可善也所賢美於聖<lb/>
人者以其與變隨化也淵泉而不盡微約而流施是以<lb/>
徳之流潤澤均加于萬物故曰聖人參於天地鳥飛准<lb/>
繩此言大人之義也<hi>鳥飛准繩曲以為直大人之義權而合道</hi>夫鳥之飛也<lb/>
必還山集谷不還山則困不集谷則死山與谷之處也<lb/>
不必正直而還山集谷曲則曲矣而名繩焉以為鳥起<lb/>
<pb n="KR3c0002_WYG_004-8a"/>
於北意南而至于南起於南意北而至于北茍大意得<lb/>
不以小缺為傷<hi>鳥意将集南北亦隨山谷而曲飛茍遂南北之大意不以曲飛小缺為傷</hi>
<hi>聖人行權亦猶是也茍得合義之大致不以反經小過而為傷也</hi>故聖人美而著之<lb/>
<hi>美飛鳥之事著之簡䇿也</hi>曰千里之路不可扶以繩<hi>繩直千里路必窮也</hi>萬家<lb/>
之都不可平以准<hi>平准萬家居必塞也</hi>言大人之行不必以先<lb/>
帝常義立之謂賢<hi>守常為變道必躓也</hi>故為上者之論其下<lb/>
也<hi>議欲理也</hi>不可以失此術也<hi>此術權道</hi>
讂充言心也心欲忠<hi>○績按别本注讂逺也</hi>末衡言耳目也耳目<lb/>
<pb n="KR3c0002_WYG_004-8b"/>
欲端中正者治之本也耳司聴聴必順聞聞審謂之聰<lb/>
<hi>耳之所闈既順且審故謂之聰</hi>目司視視必順見見察謂之眀<hi>目之順視曰眀</hi>
心司慮慮必順言言得謂之知<hi>心之所慮既順且得故謂之智</hi>聰眀以<lb/>
知則博博而不惛所以易政也<hi>聰也眀也智也三者既博故事無過舉乃得中</hi>
<hi>可制禮作樂易先古政○績按易政所謂平易近民也</hi>政易民利利乃勸勸則<lb/>
告<hi>民既勸勉故可以禮樂告之○績按告當作吉對下凶字</hi>聴不慎<hi>○績按衍此不慎二字</hi>不<lb/>
審不聰不審不聰則繆事不察不眀不察不眀則過慮<lb/>
不得不知不得不知則惛繆過以惛則憂憂則所以伎苛<lb/>
<pb n="KR3c0002_WYG_004-9a"/>
<hi>○績按伎梁紀切</hi>伎苛所以險政政險民害害乃怨怨則凶故<lb/>
曰讂充末衡言易政利民也<lb/>
毋犯其凶言中正以蓄慎也毋邇其求言上之敗常貪<lb/>
於金玊馬女而吝愛於粟米貨財也厚藉歛于百姓<lb/>
則萬民懟怨逺其愛言上之亡其國也常邇其樂立優<lb/>
美而外淫于馳騁田獵内縱于美色淫聲下乃觧怠惰<lb/>
失百吏皆失其端則煩亂以亡其國家矣髙為其居危<lb/>
顛莫之救此言尊髙滿大而好矜人以麗主盛處賢而自<lb/>
<pb n="KR3c0002_WYG_004-9b"/>
予雄也<hi>言君王豪盛處己以賢自許以為英雄予許也</hi>故盛必失而雄必敗夫<lb/>
上既主盛處賢以操士民國家煩亂萬民心怨此其必<lb/>
亡也猶自萬仭之山播而入深淵其死而不振也必矣<lb/>
故曰無邇其求而逺其憂髙為其居危顛莫之救也<lb/>
可淺可深可浮可沉可曲可直可言可黙此言指意要<lb/>
功之謂也<hi>凢此淺深曲直諸事皆可詳之言之指意要必得此然可以成功</hi>天不一時<lb/>
<hi>春秋夏冬各有其時</hi>地不一利<hi>五土十地/各有其利</hi>人不一事<hi>士農工商各有其事</hi>是<lb/>
以著業不得不多人之名位不得不殊<hi>天時地利猶有不一況於人之</hi>
<pb n="KR3c0002_WYG_004-10a"/>
<hi>著事業及其名位豈得不多而殊乎</hi>方眀者察于事故不官於物而旁通<lb/>
於道<hi>方謂法術言法術通眀之士察於天地知不可専一官主也故云不主一物功用無方旁通於道也</hi>
道也者通乎無上詳乎無窮運乎諸生<hi>諸物由道而生</hi>是故辯<lb/>
于一言察于一治攻于一事者可以曲說而不可以廣<lb/>
舉<hi>言寡䏻之人但辯一言察一理攻一事如此者唯可以示一曲之說未足以廣包也</hi>聖人由此<lb/>
知言之不可兼也故博為之治而計其意<hi>知一言不可兼羣言故博</hi>
<hi>為理衆言而復計度所言之意以告諭之也</hi>知事之不可兼也故名為<lb/>
之說而況其功<hi>又知一事不足以兼衆事故每事皆况立名而為之說又恐未明其功故比</hi>
<pb n="KR3c0002_WYG_004-10b"/>
<hi>而曉告之</hi>嵗有春秋冬夏月有上下中旬日有朝暮夜有昏<lb/>
晨半星<hi>星半隠半見也</hi>辰序各有其司故曰天不一時<hi>此以上畧舉天</hi>
<hi>時不一半星辰序言其星辰半隠夜出常見半至於次序有司以為法也</hi>山陵岑巖淵泉閎<lb/>
流泉踰瀷<hi>瀷湊漏之流也○績按瀷余力昌力二切</hi>而不盡薄承瀷而不滿<lb/>
<hi>泉逾而前瀷隨而後欲其流不盡至溪谷小既停薄隨至而泄雖承瀷而常不滿之流也</hi>髙下肥墝<lb/>
物有所宜故曰地不一利<hi>此以上畧言地不一利也</hi>鄉有俗國有法<lb/>
食飲不同味衣服異采世用器械規矩繩准稱量數度<lb/>
品有所成故曰人不一事<hi>此以上舉人之事不一也</hi>此各事之儀其詳<lb/>
<pb n="KR3c0002_WYG_004-11a"/>
不可盡也<hi>此天地人三者之儀但略舉之故其詳不盡也</hi>
可正而視言察美惡審别良善不可以不審操分不<lb/>
雜故政治不悔定而履言處其位行其路為其事則民<lb/>
守其職而不亂故葆統而好終深而迹言眀墨章書道<lb/>
徳有常則後世人人修理而不迷故名聲不息夫天地<lb/>
一險一易若鼓之有楟<hi>楟當為響</hi>擿擋則擊<hi>險易猶否泰也夫天地否泰應</hi>
<hi>徳而至猶鼔之含響應擊而鳴者也</hi>言茍有唱之必有和之和之不差<lb/>
因以盡天地之道<hi>唱則擊也小則小和大則大和故曰和擊而不差應擊為響象天地應徳</hi>
<pb n="KR3c0002_WYG_004-11b"/>
<hi>為否泰也</hi>景不為曲物直響不為惡聲美<hi>物曲則影曲聲惡則響惡亦以天道</hi>
<hi>福善禍淫随事而至也</hi>是以聖人眀乎物之性者必以其類來也<lb/>
<hi>惡聲往則惡響来猶積善餘慶積惡餘殃</hi>故君子繩繩乎慎其所先<lb/>
天地萬物之槖也<hi>君子知善惡必報繩繩戒慎先天地以類善天地萬物從而應之則善在</hi>
<hi>先應在後如槖之盛物也故曰天地萬物之槖</hi>宙合有槖天地<hi>宙合之道教以先天地行善故</hi>
<hi>槖天地也○績按有又也</hi>天地苴萬物故曰萬物之槖<hi>苴裏萬物在天地之中故</hi>
<hi>為槖也</hi>宙合之意上通於天之上下泉於地之下外出於<lb/>
四海之外合絡天地以為一裹<hi>宙合廣積善以通天上入地下包絡天地為一</hi>
<pb n="KR3c0002_WYG_004-12a"/>
<hi>裹也</hi>散之至於無間不可名而山<hi>宙合之裏故散其終上䏻無偷觀猶不可得其</hi>
<hi>名若山然也○績按山乃止字誤</hi>是大之無外小之無内故曰有橐天<lb/>
地其義不傳<hi>茍非其人道不虚行故其不可名則義不可妄𫝊也</hi>一典品之不極<lb/>
一薄然而典品無治也<hi>典常也宙合之道専一而䏻常行則可不窮若乃輕薄不䏻崇</hi>
<hi>重則此道或㡬乎息矣常品之人不䏻重理也</hi>多内則富時出則當而聖人之<lb/>
道富貴以當奚謂當本乎無妄之治運乎無方之事應<lb/>
變不失之謂當變無不至無有應當本錯不敢忿<hi>當謂行賞</hi>
<hi>以當功當功所以錯而不用者則以變不至也故雖不用物不敢忿怒也</hi>故言而名之曰宙<lb/>
<pb n="KR3c0002_WYG_004-12b"/>
合<hi>尋古遺言之立名名曰宙合也</hi>
　　樞言第十二<hi>樞者居中以運外動而不窮者也言則慮心而發口變而無主者也其用</hi>
　　　<hi>若樞故曰樞言</hi>　　　　　　　　　外言三<lb/>
管子曰道之在天者日也<hi>日者萬物由之以照萬象由之以顯功莫大焉故謂之道</hi>
<hi>也</hi>其在人者心也<hi>心者萬物由之以慮萬理由之以斷云為莫大焉故謂之道</hi>故曰<lb/>
有氣則生無氣則死生者以其氣<hi>日與心以成生為功而生成以氣為生此</hi>
<hi>言氣者道之用尤冝重也○績按諸本無生者以其氣五字非</hi>有名則治無名則亂治<lb/>
者以其名<hi>物既生成須立法以治之在於名實相副故實稱其名則治名重其實則亂</hi>樞言<lb/>
<pb n="KR3c0002_WYG_004-13a"/>
曰愛之利之益之安之<hi>四者從道而生故曰道之出也</hi>帝王者用之而<lb/>
天下治矣帝王者審所先所後先民與地則得矣<hi>民者君之</hi>
<hi>木地者民之本先此二者則無所不得矣</hi>先貴與驕則失矣<hi>貴而不已則驕驕而不已則亡</hi>
<hi>先此二者則無所不失矣</hi>是故先王慎貴在所先所後人主不可以<lb/>
不慎貴不可以不慎民不可以不慎富慎貴在舉賢慎<lb/>
民在置官慎富在務地故人主之卑尊輕重在此三者<lb/>
不可不慎<hi>慎三則尊以重忽三則卑以輕</hi>國有寳有器有用城郭險阻<lb/>
蓄藏寳也<hi>城郭完險阻修則㓂盜息蓄藏積民無饑故為寳也</hi>聖智器也<hi>聖無不通智無</hi>
<pb n="KR3c0002_WYG_004-13b"/>
<hi>遺䇿二者可操以成事故曰器</hi>珠玉末用也<hi>珠玉者饑不可食寒不可衣費多而益少故為末用</hi>
<hi>也</hi>先王重其寳器而輕其末用故䏻為天下生而不死<lb/>
者二<hi>謂寳與器</hi>立而不立者四<hi>人君雖欲自立而重珠玉則不令得立者四謂喜怒惡欲</hi>
喜也者怒也者惡也者欲也者天下之敗也而賢者寳<lb/>
之為善者非善也<hi>非善此珠玉也</hi>故善無以為也故先王貴善<lb/>
<hi>貴善蓄藏</hi>王主積於民<hi>無不足○績按/言廣人民也</hi>霸主積于将士<hi>卒勇奮</hi>
衰主積於貴人<hi>益其驕○績按多貴寵</hi>亡主積於婦女珠玉<hi>速其亡也</hi>
故先王慎其所積疾之疾之萬物之師也為之為之萬<lb/>
<pb n="KR3c0002_WYG_004-14a"/>
物之時也強之強之萬物之指也<lb/>
凡國有三制有制人者有為人之所制者有不䏻制人<lb/>
人亦不䏻制者何以知其然徳盛義尊而不好加名於<lb/>
人<hi>加名扵人者人亦加之也</hi>人衆兵强而不以其國造難生患<hi>患難於人</hi>
<hi>者人亦患難之</hi>天下有大事而好以其國後<hi>謙受益也</hi>如此者制人<lb/>
者也<hi>下人者在人上</hi>徳不盛義不尊而好加名於人人不衆兵<lb/>
不強而好以其國造難生患恃與國幸名利<hi>言恃黨與之國又不</hi>
<hi>為推譲每輒幸其名利也</hi>如此者人之所制也<hi>陵人者人反陵之息侯伐鄭之比</hi>人<lb/>
<pb n="KR3c0002_WYG_004-14b"/>
進亦進人退亦退人勞亦勞人佚亦佚進退勞佚與人<lb/>
相胥<hi>胥視也常視人與之俱進退勞佚也</hi>如此者不䏻制人人亦不䏻制<lb/>
也<lb/>
愛人甚而不䏻利也<hi>愛甚不利生其怨心</hi>憎人甚而不䏻害也<hi>憎甚</hi>
<hi>不害生其賊心</hi>故先王貴當<hi>愛必利/憎必害</hi>貴周<hi>深宻不測則周也</hi>周者不出<lb/>
於口不見于色一龍一蛇<hi>一則為龍一則為蛇喻人行藏</hi>一日五化之<lb/>
謂周<hi>行藏五變故曰五化</hi>故先王不以一過二<hi>以少喻多衆所驚也</hi>先王不<lb/>
獨舉不擅功<hi>獨舉擅功人之所疾</hi>先王不約束不結紐約束則觧<lb/>
<pb n="KR3c0002_WYG_004-15a"/>
<hi>有束故可得而觧</hi>結紐則絶<hi>有紐故可/得而絶</hi>故親不在約束結紐<hi>相親</hi>
<hi>從心生也</hi>先王不貨交<hi>貨交則人/心有親</hi>不列地<hi>列地則人心有向背</hi>以為天<lb/>
下不可改也<hi>親疎向背是其改也改謂分别</hi>而可以鞭箠使也<hi>若乃不改而以</hi>
<hi>鞭箠威之則無思不服</hi>時也利也出為之也<hi>先王有所出為必上得天時下盡地利</hi>
餘目不眀餘耳不聰<hi>茍非時利雖目視有餘不用其眀耳聴有餘不用其聰也</hi>是以<lb/>
䏻繼天子之容<hi>天子之容時利而已</hi>官職亦然<hi>亦時利也</hi>時者得天義<lb/>
者得人<hi>義即利也</hi>既時且義故䏻得天與人先王不以勇猛<lb/>
為邉境則邉境安邉境安則鄰國親鄰國親則舉當矣<lb/>
<pb n="KR3c0002_WYG_004-15b"/>
人故相憎也人之心悍故為之法法出於禮禮出於治<lb/>
治禮道也萬物待治禮而後定凡萬物隂陽兩生而參<lb/>
視先王因其參而慎所入所出以卑為卑卑不可得以<lb/>
尊為尊尊不可得桀舜是也先王之所以最重也得<lb/>
之必生失之必死者何也唯無得之堯舜禹湯文武孝己<lb/>
斯待以成天下必待以生故先王重之一日不食比嵗<lb/>
歉三日不食比嵗饑五日不食比嵗荒七日不食無國<lb/>
土十日不食無疇類盡死矣先王貴誠信誠信者天下<lb/>
<pb n="KR3c0002_WYG_004-16a"/>
之結也<hi>信誠者所以結固天下之心也</hi>賢大夫不恃宗至士不恃外權<lb/>
坦坦之利不以功坦坦之備不為用<hi>坦坦謂平平非有超而異者故不䏻</hi>
<hi>立功而成用也</hi>故存國家定社稷在卒謀之間耳聖人用其心<lb/>
沌沌乎博而圜豚豚乎莫得其門<hi>一本作沌沌乎博圜豚豚乎莫得而</hi>
<hi>聞也</hi>紛紛乎若亂絲遺遺乎若有所從治故曰欲知者<lb/>
知之欲利者利之欲勇者勇之欲貴者貴之彼欲貴我<lb/>
貴之人謂我有禮彼欲勇我勇之人謂我恭彼欲利我<lb/>
利之人謂我仁彼欲知我知之人謂我慜戒之戒之微<lb/>
<pb n="KR3c0002_WYG_004-16b"/>
而異之<hi>人心不同其猶面焉令既順欲穫失時無所收</hi>動作必思之無令人識<lb/>
之卒来者必備之信之者仁也不可欺者智也既智且<lb/>
仁是謂成人<lb/>
賤固事貴不肖固事賢貴之所以能成其貴者以其貴<lb/>
而事賤也賢之所以䏻成其賢者以其賢而事不肖也<lb/>
惡者美之充也卑者尊之充也賤者貴之充也故先王<lb/>
貴之天以時使地以材使人以徳使鬼神以祥使禽獸<lb/>
以力使所謂徳者先之之謂也故徳莫如先應適莫如<lb/>
<pb n="KR3c0002_WYG_004-17a"/>
後先王用一隂二陽者霸盡以陽者王以一陽而二隂<lb/>
者削盡以隂者亡量之不以少多稱之不以輕重度之<lb/>
不以長短不審此三者不可舉大事䏻戒乎䏻勅乎䏻<lb/>
隠而伏乎䏻而稷乎䏻而麥乎春不生而夏無得乎衆<lb/>
人之用其心也愛者憎之始也徳者怨之本也唯賢者<lb/>
不然先王事以合交徳以合人二者不合則無成矣無<lb/>
親矣<lb/>
凡國之亡也以其長者也人之自失也以其所長者也<lb/>
<pb n="KR3c0002_WYG_004-17b"/>
故善㳺者死于梁池善射者死于中野命屬于食治<lb/>
屬于事無善事而有善治者自古及今未嘗之有也<lb/>
衆勝寡疾勝徐勇勝怯智勝愚善勝惡有義勝無<lb/>
義有天道勝無天道凡此七勝者貴衆用之終身者衆<lb/>
矣人主好佚欲亡其身失其國者殆其徳不足以懐其<lb/>
民者殆眀其刑而殘其士者殆諸侯假之威久而不知<lb/>
極已者殆身彌老不知敬其適子者殆蓄藏積陳朽<lb/>
腐不以與人者殆<lb/>
<pb n="KR3c0002_WYG_004-18a"/>
凡人之名三有治也者有恥也者有事也者事之名二<lb/>
正之察之五者而天下治矣名正則治名倚則亂無名<lb/>
則死故先王貴名先王取天下逺者以禮近者以體體<lb/>
禮者所以取天下逺近者所以殊天下之際日益之而<lb/>
患少者惟忠日損之而患多者惟欲多忠少欲智也<lb/>
為人臣者之廣道也為人臣者非有功勞于國也家冨而<lb/>
國貧為人臣者之大罪也為人臣者非有功勞扵國也<lb/>
爵尊而主卑為人臣者之大罪也無功勞于國而貴<lb/>
<pb n="KR3c0002_WYG_004-18b"/>
富者其惟尚賢乎<lb/>
衆人之用其心也愛者憎之始也<hi>愛盡而憎至</hi>徳者怨之本<lb/>
也<hi>徳竭而怨生</hi>其事親也妻子具則孝衰矣其事君也有好<lb/>
業家室富足則行衰矣爵禄滿則忠衰矣唯賢者不然<lb/>
<hi>賢者有始有卒</hi>故先王不滿也<lb/>
人主操逆人臣操順先王重榮辱榮辱在為天下無私<lb/>
愛也無私憎也為善者有福為不善者有禍禍福在為<lb/>
故先王重為眀賞不費眀刑不暴賞罰眀則徳之至者<lb/>
<pb n="KR3c0002_WYG_004-19a"/>
也故先王貴眀天道大而帝王者用愛惡愛惡天下可<lb/>
祕愛惡重閉必固釡鼓滿則人概之人滿則天概之故<lb/>
先王不滿也先王之書心之敬執也而衆人不知也故<lb/>
有事事也毋事亦事也吾畏事不欲為事吾畏言不<lb/>
欲為言故行年六十而老吃也<lb/>
　<lb/>
　<lb/>
　<lb/>
<pb n="KR3c0002_WYG_004-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　管子補注卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>管子補注卷二</head> <lb/>
    <p>
<pb n="KR3c0002_WYG_002-1a"/>
欽定四庫全書<lb/>
　管子補注卷二<lb/>
　　　　　　　　　　　　　眀　劉績　撰<lb/>
　　七法第六<hi>謂則象法化决塞心術計數</hi>　　　　經言六<lb/>
言是而不䏻立言非而不䏻廢<hi>謂之是不䏻立其人而用之謂之非不䏻廢其</hi>
<hi>人而退之</hi>有功而不䏻賞有罪而不䏻誅若是而䏻治民者<lb/>
未之有也是必立非必廢有功必賞有罪必誅若是安<lb/>
治矣未也<hi>䏻此四者可以安治矣而猶未者則以未具下事故</hi>是何也曰形勢器<lb/>
<pb n="KR3c0002_WYG_002-1b"/>
械未具猶之不治也形勢器械具四者備治矣<hi>四者備謂立是</hi>
<hi>廢非賞功誅罪</hi>不䏻治其民而䏻彊其兵者未之有也<hi>䏻治民然後䏻</hi>
<hi>強兵</hi>䏻治其民矣而不眀于為兵之數猶之不可<hi>雖䏻治民而欲</hi>
<hi>強兵必眀於為兵之數然後可</hi>不䏻彊其兵而䏻必勝敵國者未之有<lb/>
也䏻彊其兵而不眀于勝敵國之理猶之不勝也<hi>雖䏻彊兵</hi>
<hi>其欲勝敵國必須眀審其理理之不眀猶是不勝也</hi>兵不必勝敵國而䏻正天下<lb/>
者未之有也兵必勝敵國矣而不眀正天下之分猶之<lb/>
不可故曰治民有器為兵有數勝敵國有理正天下有<lb/>
<pb n="KR3c0002_WYG_002-2a"/>
分<hi>器數理分即下之七法也</hi>則象法化决塞心術計數<hi>此七法之目也</hi>根天<lb/>
地之氣寒暑之和水土之性人民鳥獸草木之生物雖<lb/>
不甚多皆均有焉而未嘗變也謂之則<hi>根本也生萬物者天地之元氣</hi>
<hi>也</hi>義也名也時也似也類也比也状也謂之象<hi>義者所也以合宜</hi>
<hi>名者所以命事也時者名有所當也似類比状謂立法者必有所倣效不徒然也</hi>尺寸也繩墨也<lb/>
規矩也衡石也斗斛也角量也謂之法<hi>角亦器量之名凡此十二事皆</hi>
<hi>立政者所以為法也</hi>漸也順也靡也久也服也習也謂之化<hi>漸謂革物</hi>
<hi>當以漸也順也靡也謂物順教而風靡也久也服也習也謂人服習教命之久</hi>予奪也險易也<lb/>
<pb n="KR3c0002_WYG_002-2b"/>
利害也難易也開閉也殺生也謂之决塞<hi>凡此十二事皆為政者所</hi>
<hi>以决斷而窒塞也</hi>實也誠也厚也施也度也恕也謂之心術<hi>凡此</hi>
<hi>六者皆自心術生也</hi>剛柔也輕重也大小也實虚也逺近也多少<lb/>
也謂之計數<hi>凡此十二事必計之以知其數也</hi>不眀於則而欲出號令<lb/>
<hi>眀則然後可以出號令</hi>猶立朝夕於運均之上擔竿而欲定其末<lb/>
<hi>均陶者之輸也立朝夕所以正東西也今均既運則東西不可准也擔舉也夫欲定末者必先静其本今既舉</hi>
<hi>竿之本其末不定也</hi>不眀於象而欲論材審用猶絶長以為短續<lb/>
短以為長<hi>鶴脛非所斷鳬頸非所續也</hi>不眀於法而欲治民一衆猶<lb/>
<pb n="KR3c0002_WYG_002-3a"/>
左書而右息之<hi>息止也左手為書右手從而止之則無時成書矣</hi>不眀於化而<lb/>
欲變俗易教猶朝揉輪而夕欲乗車不眀於决塞而欲<lb/>
敺衆移民猶使水逆流不眀於心術而欲行令於人猶<lb/>
倍招而必拘之<hi>物有倍叛而招之者必有以慰之令其感服今反拘留之則彼逾叛矣</hi>不<lb/>
眀於計數而欲舉大事猶無舟檝而欲經於水險也故<lb/>
曰錯儀畫制不知則不可論材審用不知象不可和民<lb/>
一衆不知法不可變俗易教不知化不可敺衆移民不<lb/>
知决塞不可布令必行不知心術不可舉事必成不知<lb/>
<pb n="KR3c0002_WYG_002-3b"/>
計數不可<lb/>
　　　右七法<lb/>
百匿傷上威<hi>百百官也言百官皆匿情為私則上威傷</hi>姦吏傷官法姦民傷<lb/>
俗教賊盜傷國衆<hi>盜賊之人常欲損敗於物也</hi>威傷則重在下<hi>君威傷則</hi>
<hi>臣反得尊重</hi>法傷則貨上流教傷則從令者不輯衆傷則百<lb/>
姓不安其居重在下則令不行貨上流則官徒毁<hi>官者既不</hi>
<hi>以徳進但以貨成故官徒毁徒事也</hi>從令者不輯則百事無功百姓不安<lb/>
其居則輕民處而重民散<hi>輕民謂為盜者用盜致富故處重民謂務農者為盜破産</hi>
<pb n="KR3c0002_WYG_002-4a"/>
<hi>故散</hi>輕民處重民散則地不辟地不辟則六畜不育六畜<lb/>
不育則國貧而用不足國貧而用不足則兵弱而士不<lb/>
厲兵弱而士不厲<hi>厲奮也</hi>則戰不勝而守不固戰不勝而<lb/>
守不固則國不安矣故曰常令不審則百匿勝官爵不<lb/>
審則姦吏勝符籍不審則姦民勝刑法不審則盜賊勝<lb/>
國之四經敗人君泄見危<hi>謂常令官爵符籍刑法四者為政之經四者既敗則是君</hi>
<hi>泄其事君泄其事則其位危矣</hi>人君泄則言實之士不進言實之士不<lb/>
進則國之情偽不竭于上<hi>下皆𨼆實言虚則是國情不竭于上</hi>世主所貴<lb/>
<pb n="KR3c0002_WYG_002-4b"/>
者實也所親者戚也所愛者民也所重者爵禄也亡君<lb/>
則不然致所貴非實也致所親非戚也致所愛非民<lb/>
也致所重非爵禄也故不為重寳虧其命故曰令貴於<lb/>
寳<hi>重寶而全命則當弃是令貴於寶</hi>不為愛親危其社稷故曰社稷戚<lb/>
於親<hi>社稷者身之存亡故弃親而存社稷</hi>不為愛人而枉其法故曰法愛<lb/>
於人<hi>法者崇替所由故弃所愛而存其法</hi>不為重禄爵分其威故曰威重<lb/>
於爵禄<hi>威者人君所以服海内必不得已寧散爵禄不可分威也</hi>不通此四者則反於<lb/>
無有<hi>不達於四者用非其國故曰反於無有</hi>故曰治人如治水潦<hi>治水潦者必峻</hi>
<pb n="KR3c0002_WYG_002-5a"/>
<hi>其隄防也</hi>養人如養六畜<hi>養六畜者必致其閑皂堅其羈絆</hi>用人如用草木<lb/>
<hi>用草木者時入山林輪轅不失其宜樵蘓各得其所</hi>居身論道行理則羣臣服教<lb/>
百吏嚴斷莫敢開私焉<hi>君之於民其猶居身治之養之用之三者各得其宜論道而行</hi>
<hi>理則無私不服也</hi>論功計勞未嘗失法律也便辟左右大族尊<lb/>
貴大臣不得増其功焉疏逺卑賤隠不知之人不忘其<lb/>
勞故有罪者不怨上<hi>罪得其人故不怨</hi>愛賞者無貪心<hi>賞不踰等故息</hi>
<hi>其貪也</hi>則列陳之士皆輕其死而安難以要上事<hi>賞罰不濫則立</hi>
<hi>功要功之士知其不誣故競而為之</hi>本兵之極也<hi>為兵之本其極要者在於眀賞罰也</hi>
<pb n="KR3c0002_WYG_002-5b"/>
　　　右四傷百匿<lb/>
為兵之數存乎聚財而財無敵<hi>存謂専立意存之君無財士不来故存意於聚</hi>
<hi>財則彼國之財不䏻敵也</hi>存乎論工而工無敵<hi>工者所以造軍之器用者也</hi>存乎<lb/>
制器而器無敵<hi>器謂兵器</hi>存乎選士而士無敵存乎政教而<lb/>
政教無敵<hi>政教軍中號令</hi>存乎服習而服習無敵<hi>服便也謂便習武藝</hi>存<lb/>
乎徧知天下而徧知天下無敵<hi>徧知天下謂徧知其地形險易主将工拙士卒</hi>
<hi>勇怯</hi>存乎眀於機數而眀於機數無敵<hi>機者發内而動外為近而成逺不逺</hi>
<hi>而疾不行而至見其為之不知其所以為有數存焉於其間故曰機數也</hi>故兵未出境而無<lb/>
<pb n="KR3c0002_WYG_002-6a"/>
敵者八是以欲正天下財不盖天下不䏻正天下<hi>財貨財不</hi>
<hi>䏻盖天下則無以正天下也</hi>財盖天下而工不盖天下不䏻正天下<lb/>
工盖天下而器不盖天下不䏻正天下<hi>財雖盖天下而工與器不䏻盖</hi>
<hi>則無以正天下餘皆放此</hi>器盖天下而士不盖天下不䏻正天下士<lb/>
盖天下而教不盖天下不䏻正天下教盖天下而習不<lb/>
盖天下不䏻正天下習盖天下而不徧知天下不䏻正<lb/>
天下徧知天下而不眀於機數不䏻正天下故眀於機<lb/>
數者用兵之勢也大者時也小者計也<hi>王者征伐䏻立天大功者在於合</hi>
<pb n="KR3c0002_WYG_002-6b"/>
<hi>時也至小者㨗勝亦在人計謀也</hi>王道非廢而天下莫敢窺者王者之<lb/>
正也<hi>大寳之位神器也古今所共𫝊非有蹔廢而天下莫敢窺窬者以王者當樂推之運應天人之正也</hi>
衡庫者天子之禮也<hi>衡者所以平輕重庫者所以藏寳物不令外知者也言王者用心常</hi>
<hi>當凖平天下既知輕重審用於心無令長耳目者所得此則天子之禮然也</hi>是故器成卒選<lb/>
則士知勝矣<hi>選謂簡其精練</hi>徧知天下審御機數則獨行而無<lb/>
敵矣所愛之國而獨利之所惡之國而獨害之則令行<lb/>
禁止是以聖主貴之<hi>貴謂貴兵</hi>勝一而服百則天下畏之矣<lb/>
立少而觀多則天下懐之矣<hi>立少謂興亡國雖少天下共觀之故曰觀多桓公救</hi>
<pb n="KR3c0002_WYG_002-7a"/>
<hi>邢遷衛用此術也或曰觀當為勸</hi>罰有罪賞有功則天下從之矣故聚<lb/>
天下之精財論百工之鋭器春秋角試以鍊精鋭為右<lb/>
<hi>右上也</hi>成器不課不用不試不藏<hi>兵器雖成未經課試則不用不藏</hi>收天<lb/>
下之豪傑有天下之駿碓故舉之如飛鳥動之如雷電<lb/>
發之如風雨莫當其前莫害其後獨出獨入莫敢禁圉<lb/>
成功立事必順於禮義故不禮不勝天下不義不勝人<lb/>
故賢知之君必立扵勝地故正天下而莫之敢御也<lb/>
　　　　右為兵之數<lb/>
<pb n="KR3c0002_WYG_002-7b"/>
若夫曲制時舉不失天時<hi>制雖委曲順天而舉不失天時也</hi>毋壙地利<lb/>
其數多少其要必出於計數<hi>壙空也天之所覆空地謂山河坡澤所以營作而興</hi>
<hi>利者也必計數其多少之要然後度材而用之</hi>故凡攻伐之為道也計必先定<lb/>
於内然後兵出乎境計未定於内而兵出乎境是則戰<lb/>
之自勝攻之自毁也<hi>自勝謂自勝於已其敗可知也</hi>是故張軍而不䏻<lb/>
戰圍邑而不䏻攻得地而不能實三者見一焉則可破<lb/>
毁也故不眀於敵人之政不䏻加也<hi>不眀敵政未可加兵</hi>不眀于<lb/>
敵人之情不可約也<hi>不眀敵情未可約士約誓也</hi>不眀於敵人之将<lb/>
<pb n="KR3c0002_WYG_002-8a"/>
不先軍也不眀於敵人之士不先陣也是故以衆擊寡<lb/>
以治擊亂以富擊貧以䏻擊不䏻以教卒練士擊敺衆<lb/>
白徒<hi>白徒謂不練之卒無武藝</hi>故十戰十勝百戰百勝故事無備兵<lb/>
無主則不蚤知<hi>既無備無主故敵来攻不䏻先知之</hi>野不辟地無吏則無<lb/>
畜積官無常下怨上則器械不功<hi>功謂堅利</hi>朝無政則賞罰<lb/>
不眀賞罰不眀則民幸生<hi>僥倖以偷生也</hi>故蚤知敵人如獨行<lb/>
<hi>蚤知敵人則有以備之敵人望風自退故曰獨行也</hi>有蓄積則久而不匱器械功<lb/>
則伐而不費賞罰眀則人不幸人不幸則勇士勸之故<lb/>
<pb n="KR3c0002_WYG_002-8b"/>
兵也者審於地圖謀十官<hi>地圖謂敵國險易之形軍之部置十官必伍什則有長故</hi>
<hi>曰十官又須謀得其人也</hi>日量蓄積齊勇士徧知天下審御機數兵<lb/>
主之事也故有風雨之行故䏻不逺道里矣<hi>行疾如風雨故不以</hi>
<hi>道里為逺</hi>有飛鳥之舉故䏻不險山河矣<hi>輕疾如飛鳥故不以山河為險阻</hi>
有雷電之戰故䏻獨行而無敵矣<hi>雷電天之威怒故莫敢為戰</hi>有水<lb/>
旱之功故䏻攻國救邑<hi>謂其功可以為彼水旱</hi>有金城之守故䏻定<lb/>
宗廟育男女矣有一體之治故䏻出號令眀憲法矣<hi>謂上</hi>
<hi>下同心其猶一體也</hi>風雨之行者速也飛鳥之舉者輕也雷電之<lb/>
<pb n="KR3c0002_WYG_002-9a"/>
戰者士不齊也<hi>懼雷電之威故彼士不齊</hi>水旱之功者野不收耕不<lb/>
穫也<hi>䏻令彼有水旱故不得使收穫也</hi>金城之守者用貨財設耳目也<lb/>
<hi>貨財所以養敢死之士耳目所以聴鄰國之動靜令必知之</hi>一體之治者去竒說禁<lb/>
雕俗也<hi>竒說謂譎詐之言雕俗謂浮偽之俗</hi>不逺道里故䏻威絶域之民<lb/>
不險山河故䏻服恃固之國獨行無敵故令行而禁止<lb/>
故攻國救邑不恃權與之國故所指必聴<hi>雖有權與之國不顧而恃</hi>
<hi>之權與謂權為親與也</hi>定宗廟育男女天下莫之䏻傷然後可<lb/>
以有國制儀法出號令莫不嚮應然後可以治民一衆<lb/>
<pb n="KR3c0002_WYG_002-9b"/>
矣<lb/>
　　　右選陳<lb/>
　　版法第七<hi>選擇政要載之扵版以為常法○績按此註多非當依後版法觧自眀</hi>
　　　　　　　　　　　　　　　經言七<lb/>
凡将立事<hi>立經國之事</hi>正彼天植<hi>謂順天道以種植必令得其正</hi>風雨無違<lb/>
<hi>君道不虧則風雨無違也</hi>逺近髙下各得其嗣<hi>髙下猶多少也謂君之賦稅因其逺近之</hi>
<hi>别以多少之差輕重合宜故可嗣之以常行嗣續也</hi>三經既飭君乃有國<hi>三經謂上天植</hi>
<hi>風雨髙下也是三者既以飭整故君可以有國也○績按謂天也風也雨也</hi>喜無以賞怒無<lb/>
<pb n="KR3c0002_WYG_002-10a"/>
以殺喜以賞怒以殺怨乃起令乃廢驟令而不行民心<lb/>
乃外<hi>有外叛之心也</hi>外之有徒禍乃始牙<hi>徒謂黨與也外叛者有黨與禍由是生故</hi>
<hi>曰始牙</hi>衆之所忿置不䏻圖<hi>衆忿難犯故必置之誰䏻圖之○績按當依觧作寡不䏻</hi>
<hi>圖</hi>舉所美必觀其所終<hi>凡人情靡不有初鮮克有終故須觀之</hi>廢所惡必<lb/>
計其所窮<hi>蜂蠆有毒故必計其所窮知困獸猶鬬其所終将何為也</hi>慶勉敦敬以顯<lb/>
之<hi>人有敦敬則慶勉以顯之也</hi>富禄有功以勸之<hi>人之有功則富貴以勸之</hi>爵貴<lb/>
有名以休之<hi>賢者有名則爵貴以休之</hi>兼愛無遺是謂君心必先順<lb/>
教萬民鄉風<hi>上之敦敬有功名之士必爵禄順而與之所以教之急也如此則民向風而從化</hi>
<pb n="KR3c0002_WYG_002-10b"/>
旦暮利之衆乃勝任<hi>有功名之士既旦暮得利衆自厲而勝任</hi>取人以己成<lb/>
事以質<hi>将欲取人必先審己才畧䏻用彼不貭謂凖的将欲成事必先立其凖的事不違貭然後為善</hi>
審用財慎施報察稱量故用財不可以嗇用力不可以<lb/>
苦用財嗇則費<hi>嗇於用財不以賞賜則立功之士懈怠敵人來侵其費更多嗇恡也</hi>用力<lb/>
苦則勞民不足令乃辱<hi>民不足則令不行故辱也</hi>民苦殃令不行施<lb/>
報不得禍乃始昌禍昌不寤民乃自圖<hi>謀為叛已</hi>正法直度<lb/>
罪殺不赦<hi>夫正直之法度罪殺有過終不免赦</hi>殺僇必信民畏而懼武威<lb/>
既眀令不再行頓卒怠倦以辱之<hi>頓卒猶困苦其有怠倦不勤則困苦以辱</hi>
<pb n="KR3c0002_WYG_002-11a"/>
<hi>之</hi>罰罪有過以懲之殺僇犯禁以振之植固不動倚邪<lb/>
乃恐<hi>言執法者必當深植而固守則不可動移若乃頓倚而邪則法亂而身危故可恐也○績按倚觧作</hi>
<hi>竒邪謂徧邪不正之人也恐謂恐懼迂善不敢為惡也</hi>倚革邪化令往民移<hi>既䏻正倚</hi>
<hi>化邪歸於正直如此化出令纔往則民移</hi>法天合徳<hi>天之資始/無有私徳</hi>象地無親<hi>地之</hi>
<hi>資生無所親私</hi>參於日月<hi>日月無/私耀也</hi>伍於四時<hi>賞以春夏刑以秋冬</hi>悦在愛<lb/>
施有<hi>将恱於下在于施無令有○績按當作恱衆在愛施觧作說在愛施脱一衆字註以有字屬上句非</hi>
<hi>盖言䏻廢私然後有衆也</hi>衆在廢私<hi>将欲齊衆/在扵廢私</hi>召逺在脩近<hi>脩近則逺者至</hi>
閉禍在除怨<hi>除怨則禍端塞</hi>脩長在乎任賢<hi>任賢則國祚長</hi>安髙在乎<lb/>
<pb n="KR3c0002_WYG_002-11b"/>
同利<hi>與下同利則髙位安</hi>
　<lb/>
　<lb/>
　<lb/>
　<lb/>
　<lb/>
　<lb/>
　管子補注卷二<lb/>
</p>
<p>
</p>
  </div>
</body>
</text>
</TEI>
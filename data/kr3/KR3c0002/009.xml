<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>管子補注卷九</head> <lb/>
    <p>
<pb n="KR3c0002_WYG_009-1a"/>
欽定四庫全書<lb/>
　管子補注卷九<lb/>
　　　　　　　　　　　　　明　劉績撰<lb/>
　　霸形第二十二<hi>陳霸言之形容</hi>　　　　　内言五<lb/>
桓公在位管仲隰朋見立有間有二鴻飛而過之桓公<lb/>
嘆曰仲父今彼鴻鵠有時而南有時而北有時而徃有<lb/>
時而來四方無遠所欲至而至焉非唯有羽翼之故是<lb/>
以能通其意於天下乎管仲隰朋不對桓公曰二子何<lb/>
<pb n="KR3c0002_WYG_009-1b"/>
故不對管子對曰君有霸王之心而夷吾非霸王之臣<lb/>
也是以不敢對桓公曰仲父胡為然盍不當言寡人其<lb/>
有鄉乎<hi>何不陳當言令寡人有所歸鄉</hi>寡人之有仲父也猶飛鴻之有<lb/>
羽翼也若濟大水有舟楫也仲父不一言教寡人寡人<lb/>
之有耳將安聞道而得度哉<hi>言何以自度得至於霸王哉</hi>管子對曰<lb/>
君若將欲霸王舉大事乎則必從其本事矣桓公變躬<lb/>
遷席拱手而問曰敢問何謂其本管子對曰齊國百姓<lb/>
公之本也人甚憂饑而税斂重人甚懼死而刑政險人<lb/>
<pb n="KR3c0002_WYG_009-2a"/>
甚傷勞而上舉事不時公輕其税斂則人不憂饑緩其<lb/>
刑政則人不懼死舉事以時則人不傷勞桓公曰寡人<lb/>
聞仲父之言此三者聞命矣不敢擅也將薦之先君<hi>不敢</hi>
<hi>專擅自發此命將進之宗廟告先君而後行所謂以神道設教者也</hi>於是令百官有司削<lb/>
方墨筆<hi>方謂版牘也凡此欲書其所定令也</hi>明日皆朝於太廟之門朝定<lb/>
令於百吏<hi>因朝廟而定百吏之令也</hi>使税者百一鍾<hi>下令百石而取一鍾</hi>孤㓜<lb/>
不刑澤梁時縱<hi>放人入不設禁</hi>關譏而不征市書而不賦<hi>書謂録其</hi>
<hi>名籍○績按書乃㕓字誤</hi>近者示之以忠信遠者示之以禮義行此<lb/>
<pb n="KR3c0002_WYG_009-2b"/>
數年而民歸之如流水<lb/>
此其後宋伐杞狄伐邢衛桓公不救裸體紉胷稱疾<hi>紉猶</hi>
<hi>摩也自摩其胷若有所痛患也</hi>召管仲曰寡人有千嵗之食而無百嵗<lb/>
之夀今有疾病姑樂乎管子諾於是令之縣鐘磬之榬<lb/>
<hi>榬所以嚴飾之</hi>陳歌舞竽瑟之樂日殺數十牛者數旬羣臣進<lb/>
諫曰宋伐杞狄伐邢衛君不可不救桓公曰寡人有千<lb/>
嵗之食而無百嵗之夀今又疾病姑樂乎且彼非伐寡<lb/>
人之國也伐鄰國也子無事焉宋已取杞狄已拔邢衞<lb/>
<pb n="KR3c0002_WYG_009-3a"/>
矣桓公起行筍簴之間管子從至大鐘之西桓公南面<lb/>
而立管仲北鄉對之大鐘鳴桓公視管子曰樂夫仲父<lb/>
管子對曰此臣之所謂哀非樂也臣聞之古者之言樂<lb/>
於鐘磬之間者不如此言脱於口而令行乎天下<hi>脱出也</hi>
㳺鐘磬之間而無四面兵革之憂今君之事言出於口<lb/>
令不得行於天下在鐘磬之間而有四面兵革之憂此<lb/>
臣之所謂哀非樂也桓公曰善於是伐鐘磬之縣<hi>伐謂斫斷</hi>
<hi>也</hi>併歌舞之樂<hi>併除/也</hi>宫中虚無人<hi>不令人掌守之</hi>桓公曰寡人<lb/>
<pb n="KR3c0002_WYG_009-3b"/>
已伐鐘磬之縣併歌舞之樂矣請問所始於國將為何<lb/>
行管子對曰宋伐杞狄伐邢衞而君之不救也臣請以<lb/>
慶<hi>以不救為是故慶之</hi>臣聞之諸侯爭於彊者勿與分於彊<hi>若救三國</hi>
<hi>是分於彊</hi>今君何不定三君之處哉<hi>三君旣失國當定其居處也</hi>於是桓<lb/>
公曰諾因命以車百乘卒千人以縁陵封杞車百乘卒<lb/>
千人以夷儀封邢車五百乘卒五千人以楚丘封衞桓<lb/>
公曰寡人已定三君之居處矣今又將何行管子對曰<lb/>
臣聞諸侯貪於利勿與分於利君何不發虎豹之皮文<lb/>
<pb n="KR3c0002_WYG_009-4a"/>
錦以使諸侯令諸侯以縵帛鹿皮報桓公曰諾於是以<lb/>
虎豹皮文錦使諸侯諸侯以縵帛鹿皮報則令固始行<lb/>
於天下矣此其後楚人攻宋鄭燒焫熯焚鄭地使城壊<lb/>
者不得復築也屋之燒者不得復葺也令其人有喪雌<lb/>
雄<hi>失男女之偶</hi>居室如鳥鼠處穴要宋田夾塞兩川使水不<lb/>
得東流<hi>楚人又遮取宋田夾兩川築堤而壅塞之故水不得東流兩川蓋睢汴也</hi>東山之西<lb/>
水深滅垝<hi>垝敗牆也</hi>四百里而後可田也楚欲吞宋鄭而畏<lb/>
齊曰思人衆兵彊能害己者必齊也於是乎楚王號令<lb/>
<pb n="KR3c0002_WYG_009-4b"/>
於國中曰寡人之所明於人君者莫如桓公所賢於人<lb/>
臣者莫如管仲明其君而賢其臣寡人願事之<hi>旣以其君臣為</hi>
<hi>明賢故願事之</hi>誰能為我交齊者寡人不愛封侯之君焉於是<lb/>
楚國之賢士皆抱其重寶幣帛以事齊桓公之左右無<lb/>
不受重寶幣帛者於是桓公召管仲曰寡人聞之善人<lb/>
者人亦善之今楚王之善寡人一甚矣寡人不善將拂<lb/>
於道<hi>拂違也若不報善之是違於道也</hi>仲父何不遂交楚哉管子對曰<lb/>
不可楚人攻宋鄭燒焫熯焚鄭地使城壊者不得復築<lb/>
<pb n="KR3c0002_WYG_009-5a"/>
也屋之燒者不得復葺也令人有喪雌雄居室如鳥鼠<lb/>
處穴要宋田夾塞兩川使水不得東流東山之西水深滅<lb/>
垝四百里而後可田也楚欲吞宋鄭思人衆兵彊而能<lb/>
害己者必齊也是欲以文克齊<hi>以寶幣賂齊而齊自服故曰以文克齊</hi>而<lb/>
以武取宋鄭也楚取宋鄭而不知禁是失宋鄭也禁之<lb/>
則是又不信於楚也知失於内兵困於外非善舉也桓<lb/>
公曰善然則若何管子對曰請興兵而南存宋鄭而令<lb/>
曰無攻楚言與楚王遇<hi>冬㑹曰遇</hi>至於遇上而以鄭城與宋<lb/>
<pb n="KR3c0002_WYG_009-5b"/>
水為請楚若許則是我以文令也楚若不許則遂以武<lb/>
令焉桓公曰善於是遂興兵而南存宋鄭與楚王遇於<lb/>
召陵之上而令於遇上曰毋貯粟毋曲隄無擅廢適子<lb/>
毋置妾以為妻因以鄭城與宋水為請於楚楚人不許<lb/>
遂退七十里而舍使軍人城鄭南之地立百代城焉<hi>取其雖百</hi>
<hi>代而無敢毁者也</hi>曰自此而北至於河者鄭自城之而楚不敢<lb/>
隳也東發宋田夾兩川使水復東流而楚不敢塞也遂<lb/>
南伐及踰方城濟於汝水望汶山<hi>○績按汶音岷岷山江水所從出</hi>南<lb/>
<pb n="KR3c0002_WYG_009-6a"/>
致楚越之君而西伐秦北伐狄東存晉公於南<hi>自伐秦而遂存</hi>
<hi>晉於晉之南故曰東存</hi>北伐孤竹還存燕公兵車之㑹六乘車之<lb/>
㑹三九合諸侯反位已霸脩鐘磬而復樂管子曰此臣<lb/>
之所謂樂也<lb/>
　　霸言第二十三<hi>謂此言足以成霸道</hi>　　　　内言六<lb/>
霸王之形象天則地<hi>謂象天明則地義</hi>化人易代<hi>謂美教化移風俗</hi>創<lb/>
制天下<hi>與之更始</hi>等列諸侯<hi>列爵惟五/各得其宜</hi>賓属四海<hi>賓禮四夷以恩属之</hi>
時匡天下<hi>時一㑹而正之</hi>大國小之曲國正之强國弱之輕國<lb/>
<pb n="KR3c0002_WYG_009-6b"/>
重之亂國并之<hi>并亂所以總其威權</hi>暴王殘之僇其罪卑其列維<lb/>
其民然後王之<hi>其王之匈暴者則殘滅之於國則戮其首罪卑其爵列維持其人衆</hi>夫豐<lb/>
國之謂霸<hi>但自豐其國者霸也</hi>兼正之國之謂王<hi>兼能正他國者王</hi>夫王<lb/>
者有所獨明德共者不取也道同者不王也<hi>夫能王天下者必有</hi>
<hi>獨見之明羣物之所不違若彼德與我共彼道與我同則不取而且不王</hi>夫爭天下者以威<lb/>
易危暴王之常也<hi>若以兵威易彼危亂此固暴王之常也非霸王之道也</hi>君人者<lb/>
有道<hi>有常道也</hi>霸王者有時<hi>必遇其時然後霸王</hi>國脩而鄰國無道霸<lb/>
王之資也<hi>我脩而彼暴可以取亂侮亡故曰資也</hi>夫國之存也鄰國有焉<lb/>
<pb n="KR3c0002_WYG_009-7a"/>
<hi>雖存而國小弱必事鄰國以為安故曰鄰國有焉</hi>國之亡也鄰國有焉<hi>因其亡而取之</hi>
鄰國有事鄰國得焉<hi>鄰國有征伐之事因而敗績故鄰國得焉</hi>鄰國有事鄰<lb/>
國亡焉<hi>或有征伐之事大勝而多獲遂亡鄰國</hi>天下有事則聖王利也<hi>必有</hi>
<hi>非常之事然後有非常之人</hi>國危則聖人知矣<hi>懷獨見之明故先知也</hi>夫先王<lb/>
所以王者資鄰國之舉不當也<hi>奉事皆當則我無因為功</hi>舉而不當<lb/>
此鄰國敵之所以得意也<hi>不當所以資我故得意也</hi>
夫欲用天下之權者必先布德諸侯<hi>諸侯懷徳而歸欲求無權其可得乎</hi>
是故先王有所取有所與<hi>所謂將欲取之必固與之</hi>有所詘有所信<lb/>
<pb n="KR3c0002_WYG_009-7b"/>
<hi>所謂尺蠖之屈以求伸也</hi>然後能用天下之權<hi>妙於前四事故能用天下之權</hi>夫兵<lb/>
幸於權權幸於地<hi>兵幸在於有權權從在於得地幸尤勝也</hi>故諸侯之得地<lb/>
利者權從之失地利者權去之夫爭天下者必先爭人<lb/>
<hi>人惟邦本</hi>明大數者得人審小計者失人得天下之衆者王<lb/>
得其半者霸是故聖王卑禮以下天下之賢而王之均<lb/>
分以釣天下之衆而臣之<hi>旣王有地均分其禄用此以引天下之衆故可得而臣之</hi>
<hi>也</hi>故貴為天子富有天下而伐不謂貪者其大計存也<lb/>
<hi>得地均分可以臣彼地自利彼於我何貪此其大計也</hi>以天下之財利天下之人<lb/>
<pb n="KR3c0002_WYG_009-8a"/>
以明威之振<hi>利天下之人還用天下之財於我無所減削更可以明威權之振所謂惠而不費者</hi>
<hi>也</hi>合天下之權<hi>○績按以我明威之振征伐人者合天下之權而總之注俱非</hi>以遂德<lb/>
之行結諸侯之親<hi>合天下之權皆令在己權總則徳遂徳遂則親成也○績按遂徳之行猶</hi>
<hi>成徳之行也如此者諸侯親之所謂親有徳也</hi>以姦佞之罪刑天下之心<hi>所謂懲一</hi>
<hi>而勸百</hi>因天下之威以廣明天之伐<hi>因天下所欲亡而亡之則明王之伐自廣</hi>
攻逆亂之國賞有功之勞封聖賢之德明一人之行而<lb/>
百姓定矣<hi>賞加一人而天下勸罰加一人而天下畏故曰明一人之行而百姓定矣</hi>
夫先王取天下也術<hi>非術則無以取天下也</hi>術乎大德哉物利之<lb/>
<pb n="KR3c0002_WYG_009-8b"/>
謂也<hi>術可以取天下故曰大徳然術之所歸在於令物得利也</hi>夫使國常無患而名<lb/>
利竝至者神聖也<hi>神聖則多所感致</hi>國在危亡而能夀者明聖<lb/>
也<hi>明聖則不失事機</hi>是故先王之所師者神聖也其所賞者明<lb/>
聖也<hi>賞樂翫也</hi>夫一言而夀國<hi>用其言故夀也</hi>不聽而國亡若此者<lb/>
大聖之言也<lb/>
夫明王之所輕者馬與玉其所重者政與軍若失主不<lb/>
然輕與人政而重與人馬輕予人軍而重予人玉重宫<lb/>
門之營而輕四境之守所以削也夫權者神聖之所資<lb/>
<pb n="KR3c0002_WYG_009-9a"/>
也獨明者天下之利器也獨斷者㣲宻之營壘也<hi>謂獨斷可</hi>
<hi>以自營而即定故曰營壘</hi>此三者聖人之所則也聖人畏㣲而愚人<lb/>
畏明<hi>至人能知吉凶之先見故曰畏㣲愚人近火方知熱履水乃知寒故曰畏明也</hi>聖人之憎<lb/>
惡也内愚人之憎惡也外<hi>至人知心胸之姦謀故曰憎内愚人兵在頸方懼故曰憎</hi>
<hi>外也</hi>聖人將動必知愚人至危易辭<hi>至人之動必闇知愚者至危不知禍之將</hi>
<hi>至尚有慢易之辭然後湯武之師起也○績按至人將動先知其安危若愚人則至危之時方改易其平素言</hi>
<hi>知之</hi>聖人能輔時不能違時<hi>至人能因時來輔成其事不能違時而立功不有桀紂之</hi>
<hi>暴則無湯武之功</hi>知者善謀不如當時精時者日少而功多夫<lb/>
<pb n="KR3c0002_WYG_009-9b"/>
謀無主則困事無備則廢是以聖王務具其備而慎守<lb/>
其時以備待時以時興事時至而舉兵絶堅而攻國<hi>其兵</hi>
<hi>超絶而又堅利故能攻國</hi>破大而制利大本而小標<hi>標末也本大而末小則難崩也</hi>
埊近而攻逺<hi>所全之地近故能攻逺而有歸若髙光之有闗中河内也</hi>以大牽小以<lb/>
强使弱以衆致寡德利百姓威振天下令行諸侯而不<lb/>
拂近無不服逺無不聽<lb/>
夫明王為天下正理也<hi>修正理而動故能成天下之功也</hi>按强助弱<hi>按抑</hi>
<hi>也</hi>圉暴止貪存亡定危繼絶世此天下之所載也<hi>徳義如此</hi>
<pb n="KR3c0002_WYG_009-10a"/>
<hi>故為天下所載也</hi>諸侯之所與也<hi>與親也</hi>百姓之所利也是故天<lb/>
下王之<hi>天下樂推以為王</hi>知蓋天下繼最一世<hi>其繼敗續亡能成天下之功也</hi>
材振四海王之佐也千乘之國得其守諸侯可得而臣<lb/>
天下可得而有也萬乗之國失其守國非其國也天下<lb/>
皆理巳獨亂國非其國也諸侯皆令<hi>皆從霸者之令</hi>己獨孤國<lb/>
非其國也鄰國皆險己獨易<hi>易平易不牢固謂無守禦之備也</hi>國非其<lb/>
國也此三者亡國之徵也夫國大而政小者國從其政<lb/>
<hi>小政䠞國故國從其政</hi>國小而政大者國益大<hi>大政開國故國益大</hi>大而不<lb/>
<pb n="KR3c0002_WYG_009-10b"/>
為者復小<hi>大而不為則日損故復小</hi>强而不理者復弱<hi>强而不理則綱紀亂故復</hi>
<hi>弱也</hi>衆而不理者復寡<hi>衆而不理則/人散故復寡</hi>貴而無禮者復賤<hi>貴而</hi>
<hi>無禮則位奪故復賤也</hi>重而凌節者復輕<hi>重而凌節則威䘮故復輕也</hi>富而驕<lb/>
肆者復貧<hi>富而驕肆則財竭故復貧也</hi>故觀國者觀君<hi>君為化主</hi>觀君者<lb/>
觀將<hi>將為兵本</hi>觀備者觀野<hi>野有障塞則國不侵</hi>其君如明而非明也<lb/>
<hi>外明而内暗也</hi>其將如賢而非賢也<hi>外賢而内愚</hi>其人如耕者而非<lb/>
耕也<hi>雖耕而鹵莽</hi>三守旣失國非其國也<hi>三守謂明賢耕旣失謂是而非</hi>地<lb/>
大而不為命曰土滿<hi>謂土滿而功狹也</hi>人衆而不理命曰人滿<lb/>
<pb n="KR3c0002_WYG_009-11a"/>
<hi>謂人多而政少</hi>兵威而不止命曰武滿<hi>所謂亢之為言也知進而不知退也</hi>三滿<lb/>
而不止國非其國也<hi>三滿不止敗亡立至</hi>地大而不耕非其地也<lb/>
<hi>地大不耕則無所獲</hi>卿貴而不臣非其卿也<hi>卿貴不臣化為敵也謂卿大夫</hi>人衆<lb/>
而不親非其人也<hi>人衆不親欲亡者也</hi>夫無土而欲富者憂<hi>無上欲富</hi>
<hi>猶縁木而求魚故憂也</hi>無德而欲王者危<hi>無德而王猶欲進而却行故危</hi>施薄而<lb/>
求厚者孤<hi>施薄求厚人必不應故孤</hi>夫上夾而下苴<hi>苴包裹也上旣狹故為下所苞</hi>
國小而都大者弑<hi>此二者常有篡弑之禍</hi>
主尊臣卑上威下敬令行人服理之至也使天下兩天<lb/>
<pb n="KR3c0002_WYG_009-11b"/>
子天下不可理也一國而兩君一國不可理也一家而<lb/>
兩父一家不可理也<hi>凡此所謂兩權必爭亂之本也</hi>夫令不髙不行不<lb/>
摶不聽<hi>摶聚也君命不髙不聚而聴之</hi>堯舜之人非生而理也<hi>化之而理</hi>桀<lb/>
紂之人非生而亂也<hi>效之而亂</hi>故理亂在上也夫霸王之所<lb/>
始也以人為本本理則國固本亂則國危故上明則下<lb/>
敬政平則人安士教和則兵勝敵使能則百事理親仁<lb/>
則上不危任賢則諸侯服霸王之形<hi>説霸王之形容</hi>德義勝之<lb/>
智謀勝之兵戰勝之地形勝之動作勝之故王之<hi>有此五勝</hi>
<pb n="KR3c0002_WYG_009-12a"/>
<hi>故可以王</hi>夫善用國者因其大國之重以其勢小之因彊國<lb/>
之權以其勢弱之因重國之形以其勢輕之<hi>凡大彊重皆國之盈</hi>
<hi>盛者也然盛者有時而衰盈者有時而息故因其衰息之勢大者小之彊者弱之重者輕之</hi>彊國衆<lb/>
合彊以攻弱以圖霸<hi>謂時彊國衆多吾國雖彊亦可圖霸</hi>彊國少合小以<lb/>
攻大以圖王<hi>謂時彊國旣少我則合衆聚小以攻彊大之國如此者可以圖王</hi>彊國衆<lb/>
而言王勢者愚人之智也<hi>非言王之時</hi>彊國少而施霸道者<lb/>
敗事之謀也<hi>非施霸之時</hi>夫神聖視天下之形知動静之時<lb/>
視先後之稱知禍福之門彊國衆先舉者危後舉者利<lb/>
<pb n="KR3c0002_WYG_009-12b"/>
<hi>彊國衆先舉必為彊者所圖故危</hi>彊國少先舉者王後舉者亡戰國衆<lb/>
後舉可以霸戰國少先舉可以王夫王者之心方而不<lb/>
最<hi>心雖方直未為其最</hi>列不讓賢<hi>雖列爵位/不讓賢俊</hi>賢不齒第擇衆<hi>雖稱為賢</hi>
<hi>無優劣齒第又非選衆而舉也</hi>是貪大物也<hi>大物謂大寶之位有此數者是定貪大位之利而無</hi>
<hi>德位之實也</hi>是以王之形大也<hi>不可以小數得</hi>夫先王之争天下也<lb/>
以方心<hi>心方而最故可以争天下也</hi>其立之也以整齊<hi>整而齊之故可立也</hi>其<lb/>
理之也以平易<hi>平而易之故可理</hi>立政出令用人道<hi>政令須合人心</hi>施<lb/>
爵禄用地道<hi>地道平而無私</hi>舉大事用天道<hi>心應天時然後可以舉大事</hi>是<lb/>
<pb n="KR3c0002_WYG_009-13a"/>
故先王之伐也伐逆不伐順伐險不伐易伐過不伐不<lb/>
及<hi>伐其太過者</hi>四封之内以正使之<hi>以正使之則人無怨</hi>諸侯之㑹以<lb/>
權致之<hi>以權致之則不敢不來</hi>近而不服者以地患之<hi>侵削其地則自服</hi>
逺而不聽者以刑危之<hi>興師以征之</hi>一而伐之武也<hi>守一不移興師</hi>
<hi>伐之此其武也</hi>服而舎之文也<hi>旣服舎之綏之以德此其文也</hi>文武其滿德也<lb/>
<hi>唯文教武功可以滿其徳</hi>
夫輕重彊弱之形諸侯合則强孤則弱驥之材而百馬<lb/>
伐之驥必罷矣彊最一伐而天下共之國必弱矣彊國<lb/>
<pb n="KR3c0002_WYG_009-13b"/>
得之也以收小其失之也以恃彊小國得之也以制節<hi>制度</hi>
<hi>合節故得之○績按制節謂事大國受其法令</hi>其失之也以離彊<hi>離彊則乖節者也故失</hi>
夫國小大有謀彊弱有形服近而彊逺<hi>謂用强兵威逺國故曰强逺</hi>
王國之形也合小以攻大敵國之形也以負海攻負海<lb/>
<hi>謂以蠻夷攻蠻夷負海以為固故曰負海</hi>中國之形也折節事彊以避罪小<lb/>
國之形也自古以至今未嘗有能先作難違時易形以<lb/>
立功名者無有<hi>言無有此事也</hi>常先作難違時易形無不敗者<lb/>
也<lb/>
<pb n="KR3c0002_WYG_009-14a"/>
夫欲臣伐君<hi>以臣伐君若湯武之於桀紂也</hi>正四海者不可以兵獨攻<lb/>
而取也<hi>謂當兼下事</hi>必先定謀慮便地形利權稱親與國視<lb/>
時而動王者之術也夫先王之伐也舉之必義用之必<lb/>
暴<hi>其用師必加於暴亂</hi>相形而知可<hi>謂相其亂亡之形</hi>量力而知攻攻得<lb/>
而知時是故先王之伐也必先戰而後攻先攻而後取<lb/>
地故善攻者料衆以攻衆<hi>量吾衆寡可敵彼衆然後攻餘放此</hi>料食以攻<lb/>
食料備以攻備以衆攻衆衆存不攻<hi>彼衆存則我不能亡之故不攻</hi>以<lb/>
食攻食食存不攻以備攻備備存不攻釋實而攻虚<hi>知其</hi>
<pb n="KR3c0002_WYG_009-14b"/>
<hi>實而避之</hi>釋堅而攻膬釋難而攻易夫摶國不在敦古<hi>在於合今</hi>
<hi>時之宜摶聚也</hi>理勢不在善攻<hi>在於/權宜</hi>霸王不在成曲<hi>在於全大體</hi>夫<lb/>
舉失而國危刑過而權倒<hi>刑罰過理則權柄倒錯</hi>謀易而禍反<hi>謀事</hi>
<hi>易數禍必反來</hi>計得而强信<hi>音申</hi>功得而名從權重而令行固其<lb/>
數也<hi>數猶理也</hi>夫爭彊之國必先爭謀爭刑爭權<hi>先此三争然後争彊</hi>
令人主一喜一怒者謀也<hi>謀得則喜謀失則怒</hi>令國一輕一重者<lb/>
刑也<hi>怒刑則重喜刑則輕</hi>令兵一進一退者權也<hi>權重則進權輕則退</hi>故精<lb/>
於謀則人主之願可得而令可行也精於刑則大國之<lb/>
<pb n="KR3c0002_WYG_009-15a"/>
地可奪彊國之兵可圉也精於權則天下之兵可齊諸<lb/>
侯之君可朝也夫神聖視天下之刑知世之所謀知兵<lb/>
之所攻知地之所歸知令之所加矣夫兵攻所憎而利<lb/>
之此鄰國之所不親也<hi>兵攻所憎之國而以攻得為利徳義不施鄰國必怨而不親</hi>
權動所惡而實寡歸者彊<hi>其威權旣動移所惡而徳義之實少為人所歸如此但彊</hi>
<hi>而已不能至霸王也</hi>擅破一國彊在後世者王<hi>今能專破一國常守其彊𫝊之後世</hi>
<hi>如此者王也</hi>擅破一國彊在鄰國者亡<hi>旣破一國不能守其彊令鄰國得之如此</hi>
<hi>者亡也</hi>
<pb n="KR3c0002_WYG_009-15b"/>
　　問第二十四<hi>謂為國所當察問者</hi>　　　　　内言七<lb/>
凡立朝廷問有本紀<hi>所問之事必有根本綱紀</hi>爵授有德則大臣興<lb/>
義禄予有功則士輕死節上帥士以人之所戴則上下<lb/>
和<hi>上帥其士所為者皆人之所戴仰故上下和</hi>授事以能則人上功<hi>有能然後得事</hi>
<hi>故人上功也</hi>審刑當罪則人不易訟<hi>易猶交也所刑皆當其罪故人不交相訟</hi>無<lb/>
亂社稷宗廟則人有所宗<hi>社稷宗廟各得其正則人知所宗</hi>毋遺老㤀<lb/>
親則大臣不怨<hi>大臣非國老則君親今不遺㤀故不怨</hi>舉知人急則衆不<lb/>
亂行此道也<hi>急謂困難也舉困難之事以示人則人不復行此道</hi>國有常經人知<lb/>
<pb n="KR3c0002_WYG_009-16a"/>
終始此霸王之術也<hi>國有常經則人知終始之所歸霸王之術也</hi>然後問事<lb/>
事先大功<hi>先問大功則勞臣悦</hi>政自小始<hi>為政先小從㣲而至著</hi>問死事之<lb/>
孤其未有田宅者有乎<hi>未有則給與之死事孤謂死王事之子孫也</hi>問少壯<lb/>
而未勝甲兵者幾何人<hi>知其數則預有所准</hi>問死事之寡其餼廩<lb/>
何如<hi>寡謂其妻餼廪言給其餼廩餼生食廪米粟之屬也</hi>問國之有功大者何官<lb/>
之吏也<hi>問何官之火欲知其材之所當</hi>問州之大夫也何里之士也<hi>問州</hi>
<hi>里欲知其風俗所好尚</hi>今吏亦何以明之矣<hi>問吏所明欲知其優賞厚薄</hi>問刑<lb/>
論有常以行不可改也今其事之乆留也何若<hi>罪旣論定國有</hi>
<pb n="KR3c0002_WYG_009-16b"/>
<hi>常科當奉而行之此不可改易者也今乃乆留其事將如之何</hi>問五官有度制官都其<lb/>
有常斷今事之稽也何待<hi>官都謂總攝諸司者也五官旣各有制度官都復自有常</hi>
<hi>斷今稽其事而不行將何待乎</hi>問獨夫寡婦孤寡疾病者幾何人也<hi>知其</hi>
<hi>人數當有所廪餼</hi>問國之棄人何族之子弟也<hi>棄人謂有過不齒投之四裔者</hi>
<hi>也問之其族欲有所救也</hi>問鄉之良家其所牧養者幾何人矣<hi>良家謂善</hi>
<hi>營生以致富者牧養謂其人不能自存良家全活之知其所養之數欲有所復除也</hi>問邑之貧人<lb/>
債而食者幾何家<hi>債而食謂從富者出息以供食知其家數欲有所矜免也</hi>問理園<lb/>
圃而食者幾何家人之開田而耕者幾何家士之身耕<lb/>
<pb n="KR3c0002_WYG_009-17a"/>
者幾何家問鄉之貧人何族之别也<hi>知從何族而别或從公族當有所收</hi>
<hi>恤也</hi>問宗子之收昆弟者以貧從昆弟者幾何家<hi>以貧而從昆弟</hi>
<hi>以求養者與之從者各有幾家也</hi>餘子仕而有田邑今入者幾何人<hi>謂收</hi>
<hi>入其税者</hi>子弟以孝聞於鄉里者幾何人餘子父母存不養<lb/>
而出離者幾何人<hi>出離謂父母在分居者</hi>士之有田而不使者幾<lb/>
何人吏惡何事<hi>不使謂不用其吏不惡此等當惡何事</hi>士之有田而不耕<lb/>
者幾何人身何事<hi>旣不耕此人身為何事</hi>君臣有位而未有田者<lb/>
幾何人外人之來從而未有田宅者幾何家國子弟之<lb/>
<pb n="KR3c0002_WYG_009-17b"/>
㳺於外者幾何人貧士之受債於大夫者幾何人<hi>貧士無資</hi>
<hi>而被大夫債者有幾人</hi>官賤行書身士以家臣自代者幾何人<hi>其人</hi>
<hi>居官乃賤自行文書身任士職輒以家臣自代亦須知其數也</hi>官承吏無田餼而徒<lb/>
理事者幾何人<hi>承吏謂攝官無餼而空理事</hi>羣臣有位事官大夫者<lb/>
幾何人<hi>羣臣自有位事乃左官於大夫</hi>外人來㳺在大夫之家者幾何<lb/>
人<hi>外人謂外國人也</hi>鄉子弟力田為人率者幾何人<hi>旣自力田又能率人</hi>
國子弟之無上事衣食無節率子弟不田弋獵者幾何<lb/>
人<hi>旣無上事乃率子弟不田農但弋獵</hi>男女不整齊亂鄉子弟者有乎<hi>謂不</hi>
<pb n="KR3c0002_WYG_009-18a"/>
<hi>以禮交者</hi>問人之貸粟米有别劵者幾何家<hi>别劵謂分契也</hi>問國之<lb/>
伏利其可應人之急者幾何所也<hi>伏利謂貨利𨼆蔽不見若銅銀山及溝瀆</hi>
<hi>可决而溉灌者</hi>人之所害於鄉里者何物也<hi>人之為害者何物也○績按物事也</hi>
問士之有田宅身在陳列者幾何人餘子之勝甲兵有<lb/>
行伍者幾何人問男女有巧伎能利備用者幾何人<hi>能利</hi>
<hi>備器之用</hi>處女操工事者幾何人<hi>能操女工之事謂綺繡之屬也</hi>冗國所開<lb/>
口而食者幾何人<hi>言其不農作置開口仰食</hi>問一民有幾年之食也<lb/>
問兵車之計幾何乘也牽家馬軛家車者幾何乘<hi>牽家馬言</hi>
<pb n="KR3c0002_WYG_009-18b"/>
<hi>直有馬軛家車言直有車相配以成乘</hi>處士脩行足以教人可使帥衆莅<lb/>
百姓者幾何人士之急難可使者幾何人<hi>謂士之可以急難使者</hi>
工之巧出足以利軍伍處可以脩城郭補守備者幾何<lb/>
人<hi>其人旣有技巧出用則能利軍居處則可以脩城補備也</hi>城粟軍糧其可以行幾<lb/>
何年也<hi>行由經也城粟謂守城之粟軍糧謂出軍之糧二者可經幾年</hi>吏之急難可使<lb/>
者幾何人大夫疏器<hi>疏飾畫也</hi>甲兵兵車旌旗皷饒帷幕帥<lb/>
車之載幾何乘<hi>載謂其車盖</hi>疏藏器<hi>疏畫而可/以藏者</hi>弓弩之張<hi>弓弩</hi>
<hi>之可以張者</hi>衣夾鋏<hi>鋏兩刄鈹也衣/夾謂在腋也</hi>鈎弦之造<hi>鈎弦所以挽弦</hi>戈㦸<lb/>
<pb n="KR3c0002_WYG_009-19a"/>
之緊<hi>緊謂其堅强者</hi>其厲何若<hi>其淬厲可用如何</hi>其宜脩而不脩者故<lb/>
何視<hi>視比也其器物宜脩者於故物何比</hi>而造脩之官出器處器之具宜<lb/>
起而未起者何待<hi>出器謂可出用之器處器謂貯庫而為備者起謂其材所經日月可起用</hi>
<hi>者也</hi>鄉師車輜造脩之具其繕何若<hi>輜謂車之有防蔽可以重載者</hi>工尹<lb/>
伐材用毋於三時羣材乃植而造器定冬完良備用必<lb/>
足<hi>工尹工官之長三時謂春夏秋此時木方生植不堅故不可伐材其伐材必以冬也</hi>人有餘兵<lb/>
詭陳之行以慎國常<hi>方戰有餘兵不用且詭而陳之以為行伍當慎而聽命遵國之常令</hi>
<hi>也</hi>時簡稽帥馬牛之肥膌其老而死者皆舉之<hi>軍之統帥常時</hi>
<pb n="KR3c0002_WYG_009-19b"/>
<hi>簡選稽考之以知其能否而有黜陟至於馬牛肥膌及老而死者皆舉之以知其數也</hi>其就山藪<lb/>
林澤食薦者幾何<hi>薦草之美者</hi>出入死生之㑹幾何<hi>㑹謂合其數</hi>
若夫城郭之厚薄溝壑之淺深門閭之尊卑宜脩而不<lb/>
脩者上必幾之<hi>幾察也君必察知之</hi>守備之伍器物不失其具滛<lb/>
雨而各有處藏<hi>器物遇雨必致腐敗故當有藏處</hi>問兵官之吏國之豪<lb/>
士其急難足以先後者幾何人<hi>官吏國豪有急難可令之先後者當知其數相</hi>
<hi>道前後曰先後詩曰予曰有先後</hi>夫兵事者危物也不時而勝不義而<lb/>
得未為福也<hi>必合於時義然後為福</hi>失謀而敗國之危也慎謀乃<lb/>
<pb n="KR3c0002_WYG_009-20a"/>
保國問所以教選人者何事<hi>其教人其選人者問以何亊欲知其勤且觀其材用</hi>
<hi>也</hi>問執官都者其位事幾何年矣<hi>執官都之職者問其官位及執事并建立</hi>
<hi>之年數</hi>所辟草萊有益於家邑者幾何矣所封表以益人<lb/>
之生利者何物也<hi>謂其事業最可以益人者遂封表以示之問知是何物也</hi>所築城<lb/>
郭脩牆閉絶通道阨闕深防溝以益人之地守者何所<lb/>
也<hi>牆閉謂築牆有所遮閉雖通路而為妨碍者絶塞之路開空之處亦當絶之凡此守地者所以省其功費</hi>
<hi>故曰益地守</hi>所捕盜賊除人害者幾何矣<lb/>
制地君曰理國之道地德為首<hi>當制地之時君為此言故言曰法地以為政故</hi>
<pb n="KR3c0002_WYG_009-20b"/>
<hi>曰地德為首</hi>君臣之禮<hi>地有髙下君/臣之禮也</hi>父子之親<hi>髙地下覆下地上承父子</hi>
<hi>之親也</hi>覆育萬人<hi>百貨出於地人得以生焉故曰覆育萬人</hi>官府之藏彊兵保<lb/>
國城郭之險外應四極<hi>四極謂國之四鄙也自官府以下非地則無所容居</hi>具取<lb/>
之地<hi>凡此皆因地而成故曰具取之地</hi>而市者天地之財具也<hi>求天地之財不</hi>
<hi>登山不入海至於市求而得之故曰天地則具</hi>而萬人之所和而利也<hi>和謂交易也萬</hi>
<hi>人因市交易而得利</hi>正是道也<hi>言市正合道之理</hi>民荒無苛人盡地之職<lb/>
一保其國<hi>欲理荒人無得苛虐但使盡地之職自然齊一而保國也</hi>各主異位毋使<lb/>
讒人亂普而德營九軍之親<hi>自君以下其位旣異當各主之無使讒人交鬬普廢</hi>
<pb n="KR3c0002_WYG_009-21a"/>
<hi>其徳如此則九軍之親自營也</hi>關者諸侯之陬隧也<hi>謂陬隅之道也</hi>而外財之<lb/>
門戸也<hi>他國之財因之而入</hi>萬人之道行也<hi>謂因此出入</hi>明道以重告<lb/>
之<hi>當明道路之令再重而告之</hi>征於關者勿征於市<hi>征於關謂行商也</hi>征於<lb/>
市者勿征於關<hi>征於市謂坐賈</hi>虚車勿索<hi>索虚車益其煩擾</hi>徒負勿入<lb/>
<hi>徒負貨旣寡故勿令入其征</hi>以來逺人<hi>闗征如此可/以來逺人</hi>十六道同<hi>齊國凡有</hi>
<hi>十六道皆置闗並同此令</hi>身外事謹則聽其名<hi>謂出入於闗者身外之事旣謹而從令則</hi>
<hi>當聽其名之真偽者也</hi>視其名視其色<hi>旣知其名又須視其色之是非</hi>是其事稽<lb/>
其德<hi>旣知其色乂須是正其事以考合其徳也</hi>以觀其外<hi>旣知其徳又觀其外以校量之也</hi>
<pb n="KR3c0002_WYG_009-21b"/>
則無敦於權人以困貎德<hi>敦猶厚也校察如此則權詐之人無以成其厚校察行則</hi>
<hi>困厚姦非因而不生故曰以困貌徳</hi>國則不惑行之職也<hi>國無姦人所以不惑凡此掌行</hi>
<hi>者之職</hi>問於邊吏曰小利害信小怒傷義邊信傷德<hi>邉人失信</hi>
<hi>故傷徳也</hi>厚和搆四國以順貎德<hi>敦厚而和可以搆結四國四國之來皆以誠信故曰</hi>
<hi>以順貎徳</hi>后鄉四極<hi>旣結四國然後向/四極而撫安之</hi>令守法之官日行<hi>又令</hi>
<hi>守法之官日行邉鄙與闗塞</hi>度必明失經常<hi>其廵行之時必明其制度無得失於經常</hi>
　　謀失第二十五<hi>闕</hi>　　　　　　　内言八<lb/>
　管子補注卷九<lb/>
</p>
<p>
</p>
  </div>
</body>
</text>
</TEI>
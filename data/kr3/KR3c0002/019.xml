<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>管子補注卷十九</head> <lb/>
    <p>
<pb n="KR3c0002_WYG_019-1a"/>
欽定四庫全書<lb/>
　管子補注卷十九<lb/>
　　　　　　　　　　　　明　劉績　撰<lb/>
　　地員第五十八<hi>地員者土地髙下水泉深淺各有其位也</hi>雜篇九<lb/>
夫管仲之匡天下也其施七尺<hi>施者大尺之名也其長七尺</hi>瀆田悉<lb/>
徙<hi>瀆田謂穿溝而溉田悉徙謂其地每年皆湏更易也</hi>五種無不宜其立后而手<lb/>
實<hi>謂立君以主之手常握此地之實數也</hi>其木宜蚖菕與杜松<hi>蚖菕二木名也○績</hi>
<hi>按蚖恐作杬出豫章煎汁藏果及卵不壞菕律春切恐作棆杜木名詩有杕之杜</hi>其草宜楚棘<lb/>
<pb n="KR3c0002_WYG_019-1b"/>
見是土也命之曰五施五七三十五尺而至於泉<hi>謂其地深</hi>
<hi>五施每施七尺故五七三十五而至於泉也</hi>呼音中角<hi>謂此地號呼之聲其音中角</hi>其水<lb/>
倉其民强<lb/>
赤壚歴强肥<hi>歴疎也强堅也</hi>五種無不宜其麻白其布黄其草<lb/>
宜白茅與雚其木宜赤棠見是土也命之曰四施四七<lb/>
二十八尺而至於泉呼音中商其水白而甘其民夀黄<lb/>
唐無宜也<hi>唐虚脆也</hi>唯宜黍秫也宜縣澤<hi>常宜縣注而澤</hi>行廧落<lb/>
<hi>土既虚脆不堪版築故為行廧及籬落也</hi>地潤數毁難以立邑置廧<hi>其地遇潤則數</hi>
<pb n="KR3c0002_WYG_019-2a"/>
<hi>類毁故不可立邑置廧也</hi>其草宜黍秫與茅其木宜櫄擾桑<hi>櫄木名擾柔又</hi>
<hi>曰柔桑也</hi>見是土也命之曰三施三七二十一尺而至於泉<lb/>
呼音中宫其泉黄而糗流徙<hi>謂水糗糒之氣其泉居地中而流故曰流徙也</hi>
斥埴宜大菽與麥其草宜萯雚其木宜杞<hi>杞木名也</hi>見是土<lb/>
也命之曰再施二七十四尺而至於泉呼音中羽其泉<lb/>
鹹水流徙<lb/>
黒埴宜稻麥其草宜苹蓨<hi>苹蓨草名也</hi>其木宜白棠見是土<lb/>
也命之曰一施七尺而至於泉呼音中徴其水黒而苦<lb/>
<pb n="KR3c0002_WYG_019-2b"/>
凡聽徴如負猪豕覺而駭凡聽羽如鳴馬在野凡聽宫<lb/>
如牛鳴窌中凡聽商如離羣羊凡聽角如雉登木以鳴<lb/>
音疾以清<hi>績按此言呼以聽土地之音非謂他音皆然也</hi>凡將起五音凡首<hi>凡首</hi>
<hi>謂音之總先也</hi>先主一而三之四開以合九九<hi>一而三之即四也以是四開合</hi>
<hi>於五者九也又九九之為八十一也</hi>以是生黄鍾小素之首以成宫<hi>素本宫八</hi>
<hi>十一數生黄鍾之宫而為五音之本</hi>三分而益之以一為百有八為徴<hi>黄鍾</hi>
<hi>之數本八十一益以三分之一二十七通前為百有八是為徴之數</hi>不無有三分而去其<lb/>
乘適足以是生商<hi>不無有即有也乘亦三分之一也三分百八而去一餘七十二是商之數</hi>
<pb n="KR3c0002_WYG_019-3a"/>
<hi>也</hi>有三分而復於其所以是成羽<hi>三分七十二而益其一分二十四合為九十六</hi>
<hi>是羽之數</hi>有三分去其乘適足以是成角<hi>三分九十六去其一分餘六十四是</hi>
<hi>角之數</hi>
墳延者六施六七四十二尺而至於泉<hi>墳延地名下皆此類</hi>陜之<lb/>
旁七施七七四十九尺而至於泉祀陜八施八七五十<lb/>
六尺而至於泉杜陵九施七九六十三尺而至於泉延<lb/>
陵十施七十尺而至於泉環陵十一施七十七尺而至<lb/>
於泉蔓山十二施八十四尺而至於泉付山十三施九<lb/>
<pb n="KR3c0002_WYG_019-3b"/>
十一尺而至於泉付山白徒十四施九十八尺而至於<lb/>
泉中陵十五施百五尺而至於泉青山十六施百一十<lb/>
二尺而至於泉青龍之所居庚泥不可得泉<hi>庚續其處既有青龍</hi>
<hi>居又沙泥相續故不可得泉也</hi>赤壤<graphic n="KR2893" url="https://raw.githubusercontent.com/kanripo/KR-Gaiji/master/images/KR2893.png" mimeType="image/png"/>山十七施<hi>○績按<graphic n="KR2893" url="https://raw.githubusercontent.com/kanripo/KR-Gaiji/master/images/KR2893.png" mimeType="image/png"/>吾髙切廣韻俊健也</hi>百一<lb/>
十九尺而至於泉其下青商不可得泉<hi>青商神怪之名</hi>
                    <graphic n="KR3381" url="https://raw.githubusercontent.com/kanripo/KR-Gaiji/master/images/KR3381.png" mimeType="image/png"/>山白<lb/>
壤十八施百二十六尺而至於泉其下駢石不可得泉<lb/>
<hi>言有石駢宻故不可得泉</hi>徒山十九施百三十三尺而至於泉其下<lb/>
有灰壤不可得泉髙陵土山二十施百四十尺而至於<lb/>
<pb n="KR3c0002_WYG_019-4a"/>
泉<lb/>
山之上命之曰縣泉其地不乾其草如茅與走<hi>如茅走皆草名</hi>
其木乃樠<hi>樠木名</hi>鑿之二尺乃至於泉山之上命曰復吕<lb/>
其草魚膓與蕕其木乃栁鑿之三尺而至於泉山之上<lb/>
命之曰泉英其草蘄白昌其木乃楊鑿之五尺而至於<lb/>
泉山之材<hi>材猶旁也</hi>其草兢與薔其木乃格鑿之二七十四<lb/>
尺而至於泉山之側其草葍與蔞其木乃品榆鑿之三<lb/>
七二十一尺而至於泉<lb/>
<pb n="KR3c0002_WYG_019-4b"/>
凡草土之道各有榖造<hi>謂此地生某草宜某榖造成也</hi>或髙或下各有<lb/>
草木葉下於<graphic n="KR2175" url="https://raw.githubusercontent.com/kanripo/KR-Gaiji/master/images/KR2175.png" mimeType="image/png"/>
                    <hi>葉亦草名唯生葉無莖在鬰之下鬰即鬰也莊周所謂鬰西也</hi>鬰下於<lb/>
莧莧下於蒲蒲下於葦葦下於雚雚下於蔞蔞下於荓<lb/>
荓下於蕭蕭下於薜薜下於萑<hi>萑音追芫蔚草也一作蓷</hi>萑下於茅<lb/>
凡彼草物有十二衰<hi>衰謂草上下相重次也</hi>各有所歸<hi>謂短者生於髙者之</hi>
<hi>下</hi>
九州之土為九十物每州有常而物有次<lb/>
羣土之長是為五粟五粟之物或赤或青或白或黒或<lb/>
<pb n="KR3c0002_WYG_019-5a"/>
黄五粟五章五粟之狀淖而不肕<hi>○績按肕如振切堅也</hi>剛而不<lb/>
觳<hi>觳薄</hi>不濘車輪<hi>濘泥</hi>不汙手足其種大重細重白莖白秀<lb/>
無不宜也五粟之土若在陵在山在隫在衍其隂其陽<lb/>
盡宜桐柞莫不秀長其榆其栁其檿其桑其柘其櫟其<lb/>
槐其楊羣木蕃滋數大條直以長其澤則多魚牧則宜<lb/>
牛羊其地其樊俱宜竹箭藻黽楢檀五臭生之薜荔白<lb/>
芷蘪蕪椒連五臭所校<hi>校謂馨烈之鋭</hi>寡疾難老士女皆好其<lb/>
民工巧其泉黄白其人夷姤<hi>夷平也姤好也言均善也</hi>五粟之土乾<lb/>
<pb n="KR3c0002_WYG_019-5b"/>
而不格<hi>格謂堅禦也</hi>湛而不澤無髙下葆澤以處<hi>言常潤也</hi>是謂<lb/>
粟土粟土之次曰五沃五沃之物或赤或青或黄或白<lb/>
或黒五沃五物各有異則五沃之狀剽怸橐土蟲易全<lb/>
處<hi>剽堅也怸宻也橐土謂其土多竅穴若橐多竅故蟲處之易全</hi>怸剽不白下乃以澤<lb/>
<hi>既堅宻故常潤濕而不乾白此乃葆澤之地也</hi>其種大苗細苗赨莖黒秀箭長<lb/>
<hi>赨即赤也箭長謂若箭竹之長也</hi>五沃之土若在丘在山在陵在岡若<lb/>
在陬陵之陽其左其右宜彼羣木桐柞扶櫄及彼白梓<lb/>
其梅其杏其桃其李其秀生莖起其棘其棠其槐其楊<lb/>
<pb n="KR3c0002_WYG_019-6a"/>
其榆其桑其杞其枋羣木數大條直以長其隂則生之<lb/>
楂梨其陽則安樹之五麻若髙若下不擇疇所其麻大<lb/>
者如箭如葦大長以美其細者如雚如蒸欲有與名大<lb/>
者不類<hi>欲有施與則以麻之大而類也</hi>小者則治揣而藏之若衆練絲<lb/>
<hi>言細麻既治揣而藏故若練絲○績按類當作類疪節也言大麻疏美無疪節小麻條理易治故如練絲也</hi>
五臭疇生<hi>疇隴也謂為隴而種也</hi>蓮與蘪蕪藁本白芷其澤則多<lb/>
魚牧則宜牛羊其泉白青其人堅勁寡有疥騷終無痟<lb/>
酲<hi>痟首疾也酲酒病也</hi>五沃之土乾而不斥<hi>斥舄鹵</hi>湛而不澤無髙<lb/>
<pb n="KR3c0002_WYG_019-6b"/>
下葆澤以處是謂沃土沃土之次曰五位五位之物五<lb/>
色雜英各有異章五位之狀不塥不灰<hi>塥謂堅不相著</hi>青怸以<lb/>
菭及<hi>謂色青而細宻和菭以相及也</hi>其種大葦無細葦無赨莖白秀五<lb/>
位之土若在岡在陵在墳在衍在丘在山皆宜竹箭求<lb/>
黽<hi>求黽亦竹類也</hi>楢檀其山之淺有蘢與斥<hi>蘢斥並古草名</hi>羣木安逐<lb/>
條長數大<hi>安和易逐競長數謂速長</hi>其桑其松其杞其茸<hi>茸木名也</hi>種木<lb/>
胥容榆桃栁棟羣藥安生薑與桔梗小辛大䝉<hi>大䝉藥名</hi>其<lb/>
山之梟<hi>梟猶顛也</hi>多桔符榆其山之末有箭與苑其山之傍<lb/>
<pb n="KR3c0002_WYG_019-7a"/>
有彼黄䖟及彼白昌山藜葦芒羣藥安聚以圉民殃其<lb/>
林其漉其槐其棟其柞其榖羣木安逐鳥獸安施<hi>施謂有以</hi>
<hi>為生</hi>既有麋麃又且多鹿其泉青黒其人輕直省事少食<lb/>
<hi>言其性亷省事少食</hi>無髙下葆澤以處是謂位土位土之次曰五<lb/>
隠五隠之狀黒土黒菭<hi>菭地衣也</hi>青怵以肥芬然若灰<hi>芬然壤起</hi>
<hi>貎</hi>其種櫑葛赨莖黄秀恚目<hi>恚目謂殻/實怒開也</hi>其葉若苑<hi>苑謂藴結</hi>
<hi>○績按苑同鬰</hi>以蓄殖果木不若三土<hi>三土謂五粟五沃五位</hi>以十分之<lb/>
二<hi>言於三土十分已不知其二分餘放此</hi>是謂蘟土蘟土之次曰五壤五<lb/>
<pb n="KR3c0002_WYG_019-7b"/>
壤之狀芬然若澤若屯土<hi>言其土得澤則墳起為堆故曰屯土也</hi>其種大<lb/>
水腸細水腸赨莖黄秀以慈忍水旱無不宜也<hi>忍耐</hi>蓄殖<lb/>
果木不若三土以十分之二是謂壤土壤土之次曰五<lb/>
浮五浮之狀捍然如米<hi>捍堅貎其上屑碎如米</hi>以葆澤不離不坼<lb/>
其種忍蘟<hi>忍蘟草名蘟於謹切</hi>忍葉如雚葉以長狐茸<hi>草之狀若狐也</hi>黄<lb/>
莖黒莖黒秀其粟大無不宜也蓄植果木不如三土以<lb/>
十分之二凡上土三十物種十二物中土曰五怸五怸<lb/>
之狀廪焉如壏<hi>壏猶彊也</hi>潤濕以處其種大稷細稷赨莖黄<lb/>
<pb n="KR3c0002_WYG_019-8a"/>
秀慈忍水旱細粟如麻<hi>其蘩美若麻也</hi>蓄植果木不若三土以<lb/>
十分之三怸土之次曰五纑五纑之狀强力剛堅其種<lb/>
大邯鄲細邯鄲<hi>草名</hi>莖葉如扶櫄<hi>扶櫄亦/草名也</hi>其粟大<hi>言其粒大</hi>蓄<lb/>
植果木不若三土以十分之三纑土之次曰五壏五壏<lb/>
之狀芬焉若糠以肥<hi>謂其地色黄而虚</hi>其種大荔細荔青莖黄<lb/>
秀蓄植果木不若三土以十分之三壏土之次曰五剽<lb/>
五剽之狀華然如芬以脤<hi>謂其地邑青紫若脤然也</hi>其種大秬細秬<lb/>
<hi>秬黒黍</hi>黒莖青秀蓄植果木不若三土以十分之四剽土<lb/>
<pb n="KR3c0002_WYG_019-8b"/>
之次曰五沙五沙之狀粟焉如屑塵厲<hi>言其地粟碎故若屑塵之厲厲</hi>
<hi>踊起也</hi>其種大萯細萯<hi>萯草名萯房乆切小豆四月生</hi>白莖青秀以蔓蓄<lb/>
植果木不如三土以十分之四沙土之次曰五塥五塥<lb/>
之狀累然如僕累<hi>僕附也言其地附著而重累也</hi>不忍水旱其種大樛<lb/>
杞細樛杞<hi>木名</hi>黒莖黒秀蓄植果木不若三土以十分之<lb/>
四凡中土三十物種十二物<lb/>
下土曰五猶五猶之狀如糞其種大華細華<hi>草名</hi>白莖黒<lb/>
秀蓄植果木不如三土以十分之五猶土之次曰五𢎞<lb/>
<pb n="KR3c0002_WYG_019-9a"/>
五𢎞之狀如䑕肝其種青梁黒莖黒秀蓄植果木不如<lb/>
三土以十分之五𢎞土之次曰五殖五殖之狀甚澤以<lb/>
䟽離圻以臞塉其種鴈膳<hi>草名</hi>黒實朱跗黄實<hi>跗花足也</hi>蓄植<lb/>
果木不如三土以十分之六五殖之次曰五觳五觳之<lb/>
狀婁婁然<hi>婁婁䟽也</hi>不忍水旱其種大菽細菽多白實蓄植<lb/>
果木不如三土以十分之六觳土之次曰五鳬五鳬之<lb/>
狀堅而不骼<hi>雖堅不同骨之骼也</hi>其種陵稻<hi>陵稻謂/六生稻</hi>黒鵞馬夫<hi>皆草</hi>
<hi>名也</hi>蓄殖果木不如三土以十分之七鳬土之次曰五桀<lb/>
<pb n="KR3c0002_WYG_019-9b"/>
五桀之狀甚鹹以苦其物為下其種白稻長狹<hi>謂稻之形長而</hi>
<hi>狹也</hi>蓄植果木不如三土以十分之七凡下土三十物其<lb/>
種十二物凡土物九十其種三十六<lb/>
　　弟子職第五十九　　　　　　　雜篇十<lb/>
先生施教弟子是則温恭自虚<hi>必虚其心然後有所容也</hi>所受是極<lb/>
<hi>極謂盡其本原</hi>見善從之聞義則服温柔孝悌毋驕恃力<hi>驕而恃力</hi>
<hi>則觝羊觸藩</hi>志無虚邪<hi>虚謂虚詐</hi>行必正直游居有常必就有徳<lb/>
顔色整齊中心必式<hi>式法</hi>夙興夜寐衣帶必飭朝益暮習<lb/>
<pb n="KR3c0002_WYG_019-10a"/>
小心翼翼一此不懈是謂學則<lb/>
少者之事夜寐早作既拚盥漱<hi>掃席前曰拚盥潔手潄滌口</hi>執事有<lb/>
恪攝衣共盥<hi>謂供先生之盥器也</hi>先生乃作沃盥徹盥<hi>謂既盥而徹盥器也</hi>
汎拚正席<hi>汎拚謂汎水而拚之</hi>先生乃坐出入恭敬如見賔客危<lb/>
坐鄉師顔色毋怍<hi>怍謂變其容貎</hi>
受業之紀必由長始<hi>先從長者教也</hi>一周則然其餘則否<hi>謂施教一</hi>
<hi>周則必長始一周之外則不必然</hi>始誦必作其次則已<hi>績按始誦而作以敬事端也至</hi>
<hi>於次誦則不必然</hi>凡言與行思中以為紀<hi>思合中和以為紀綱○註中者無過不及</hi>
<pb n="KR3c0002_WYG_019-10b"/>
<hi>之名以此為紀綱然後可興也</hi>古之將興者必由此始<hi>必先中和然後可興</hi>後至<lb/>
就席狹坐則起<hi>狹坐之人見後至者則當起</hi>若有賔客弟子駿作<hi>迅起</hi>
<hi>也</hi>對客無讓<hi>對客而譲則有不足故敬心○績按弟子供給使令不敢亢禮也</hi>應且遂<lb/>
行趨進受命<hi>受先生命</hi>所求雖不得必以反命<hi>求雖不得必當反白</hi>反<lb/>
坐復業若有所疑捧手問之師出皆起<lb/>
至於食時先生將食弟子饌饋<hi>饋謂選具其食</hi>攝衽盥潄跪坐<lb/>
而饋置醬醋食陳膳毋悖凡置彼食鳥獸魚鼈必先菜<lb/>
羮<hi>先菜後肉食之次也</hi>羮胾中别<hi>胾謂肉/而細切</hi>胾在醬前<hi>逺胾近醬食之便也</hi>其<lb/>
<pb n="KR3c0002_WYG_019-11a"/>
設要方<hi>其陳設食器要令成方也</hi>飯是為卒<hi>既飯而食/則卒也</hi>左酒右醬<hi>左酒</hi>
<hi>右醤隂陽也○績按禮三飯而食胾而辨殽皆畢又用酒以酳用漿以潄故言飯胾而食終乃言酒漿明在胾</hi>
<hi>外也醬蓋漿之誤</hi>告具而退捧手而立三飯二斗<hi>三飯食必二毁斗也</hi>左<lb/>
執虚豆右執挾七<hi>七者所以載鼎實故曰挾匕也○績按挾猶著也</hi>周還而貳<lb/>
<hi>貳謂再益</hi>唯嗛之視<hi>食盡/曰嗛</hi>同嗛以齒<hi>齒類也謂食盡者則以其所盡之類而進○績</hi>
<hi>按齒次序也如菜肉同盡則先益菜後益肉也</hi>周則有始柄尺不跪是謂貳紀<lb/>
<hi>豆有柄長尺則立而進之此是再益之紀綱也</hi>
先生已食弟子乃徹趨走進潄拚前歛祭<hi>既席畢掃席前并搜斂所</hi>
<pb n="KR3c0002_WYG_019-11b"/>
<hi>祭也</hi>
先生有命弟子乃食以齒相要坐必盡席<hi>所謂食坐盡前</hi>飯必<lb/>
捧<graphic n="KR1158" url="https://raw.githubusercontent.com/kanripo/KR-Gaiji/master/images/KR1158.png" mimeType="image/png"/>羮不以手<hi>當以挾也</hi>亦有據膝毋有隠肘<hi>隠手肘則大㐲也</hi>既<lb/>
食乃飽循咡覆手<hi>咡口也覆手而循之所以拭其不潔也</hi>振衽掃席<hi>謂振其底</hi>
<hi>衽以掃席之汙</hi>已食者作摳衣而降旋而鄉席各徹其餽如於<lb/>
賔客<hi>賔客食畢亦自徹也</hi>既徹并器乃還而立<hi>并謂藏去也</hi>
凡拚之道實水于盤<hi>次用泛灑</hi>攘臂袂及肘<hi>恐濕其䃿且不便於事也</hi>堂<lb/>
上則播灑室中握手<hi>堂上寛故播散而灑室中隘故握手為掬以灑</hi>執箕膺揲<lb/>
<pb n="KR3c0002_WYG_019-12a"/>
厥中有帚<hi>揲舌也既灑水將掃之故執箕以舌自當置帚於其中也</hi>入户而立其儀<lb/>
不忒執帚下箕倚于户側<hi>謂倚箕於户側也</hi>凡拚之紀必由奥<lb/>
始<hi>西南隅也</hi>俯仰磬折拚毋有徹<hi>徹動也不得/觸動他物也</hi>拚前而退<hi>謂從</hi>
<hi>前掃而却退也</hi>聚於户内<hi>謂聚其所掃之/穢壤於户内也</hi>坐板排之<hi>板穢時以手排之也</hi>
以葉適已<hi>適已猶向已也</hi>實帚于箕先生若作乃興而辭<hi>以拚未畢</hi>
<hi>故辭之令止也</hi>坐執而立<hi>坐執謂獨坐執箕也</hi>遂出棄之既拚反立是恊<lb/>
是稽<hi>恊合也稽考也謂合考書義也</hi>暮食復禮<hi>謂復朝食之禮也</hi>昬將舉火執<lb/>
燭隅坐錯㧾之法横于坐所<hi>㧾設燭之束也○别註㧾束也古者束薪蒸以為燭</hi>
<pb n="KR3c0002_WYG_019-12b"/>
<hi>故謂之㧾其未然者則横於坐之所也</hi>櫛之逺近乃承厥火<hi>櫛謂燭盡察其將盡之逺</hi>
<hi>近乃更以燭承取火也</hi>居句如矩<hi>句謂著燭處言居燭於句如前燭之法矩法也</hi>蒸間容<lb/>
蒸然者處下<hi>蒸細薪者蒸之間必令容蒸然燭者必處下以焚也○别註句曲也舊燭既盡則更</hi>
<hi>使人以新燭繼之一横一直其兩端相接之處勢曲如矩則方正不邪也蒸細薪也言稍寛其束使其蒸間可</hi>
<hi>以各容一蒸以通火氣又使已然者居下未然者居上則火易然也</hi>捧椀以為緒<hi>緒然燭燼也椀</hi>
<hi>所以貯緒也</hi>右手執燭左手正櫛有墮代燭<hi>燒燭者有墮即令其次代之也</hi>
交坐毋倍尊者乃取厥櫛遂出是去<hi>○别註先執燭者既捧椀以貯櫛之</hi>
<hi>餘緒遂以左手正櫛而投其緒於椀中至其櫛漸短有墮而不可執者則後執燭者代之而交坐於其處前執</hi>
<pb n="KR3c0002_WYG_019-13a"/>
<hi>燭者乃取櫛而出棄之也</hi>
先生將息弟子皆起敬奉枕席問所何趾俶衽則請有<lb/>
常則否<hi>俶始也變其衽席則當問其所趾若有常處則不請也</hi>先生既息各就其<lb/>
友相切相磋各長其儀周則復始是謂弟子之紀<lb/>
　　言昭第六十亡　　　　　　　雜篇十一<lb/>
　　修身第六十一亡　　　　　　雜篇十二<lb/>
　　問霸第六十二亡　　　　　　雜篇十三<lb/>
　　牧民解第六十三亡　　　　　管子解一<lb/>
<pb n="KR3c0002_WYG_019-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　管子補注卷十九<lb/>
</p>
<p>
</p>
  </div>
</body>
</text>
</TEI>
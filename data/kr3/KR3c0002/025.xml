<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3c0002_WYG_025-1a"/>
管子補註跋<lb/>
余讀管子然後知莊生鼂錯董生之語時出於管子也<lb/>
不獨此耳凡漢書語之雅馴者率多本管子管子天下<lb/>
之奇文也所以著見於天下後世者豈徒其功烈哉及<lb/>
讀心術上下白心内業諸篇則未嘗不廢書而歎益知<lb/>
其功業之所本然後知世之知管子者殊淺也管子書<lb/>
多古字如専作摶忒作貣宥作侑況作兄釋作澤此類<lb/>
甚衆大匡載召忽語曰百嵗之後吾君下世犯吾君命<lb/>
<pb n="KR3c0002_WYG_025-1b"/>
而廢吾所立奪吾糾也雖得天下吾不生也兄與我齊<lb/>
國之政也而注乃謂召忽呼管仲為兄曰澤命不渝而<lb/>
注乃以為澤恩之命甚陋不可徧舉書既雅奥難句而<lb/>
為之注者復繆於訓故益使後人疑惑不能究知世𫝊<lb/>
房𤣥齡所注者非是予求管子書久矣紹興己未乃從<lb/>
人借得之伏而讀者累月始頗窺其義訓然舛脫甚衆<lb/>
其所未解尚十二三用上下文義及叅以經史訓故頗<lb/>
為是正其訛謬疑者表而發之其所未解者置之不敢<lb/>
<pb n="KR3c0002_WYG_025-2a"/>
以意穿鑿也既取其間奥於理切於務者抄而蔵於家<lb/>
將得善本而卒業焉張嵲跋<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>管子補注卷十二</head> <lb/>
    <p>
<pb n="KR3c0002_WYG_012-1a"/>
欽定四庫全書<lb/>
　管子補注卷十二<lb/>
　　　　　　　　　　　　　明　劉績　撰<lb/>
　　侈靡第三十五<hi>○績按此篇多錯簡脱誤不可讀</hi>　短語九<lb/>
問曰古之時與今之時同乎曰同<hi>天地四時旣無所易故曰同</hi>其人<lb/>
同乎不同乎曰不同<hi>古淳而今澆古質而今薄故不同也</hi>可與政誅<hi>言今雖不</hi>
<hi>同古然可為政誅其不法以復古</hi>俈堯之時混吾之美在下其道非獨<lb/>
出人也<hi>俈帝俈也言二帝之時比屋可封美俱在下其能若此亦言非有出人之道脩古而已混同也</hi>
<pb n="KR3c0002_WYG_012-1b"/>
山不童而用贍澤不弊而養足<hi>山無草木曰童弊竭也</hi>耕以自養<lb/>
以其餘應良天子故平<hi>以其自養之餘應天子之食故天下平有時而賦曰良也</hi>牛<lb/>
馬之牧不相及<hi>各自足則自不相及</hi>人民之俗不相知<hi>人至老死不相徃來</hi>
<hi>故不相知</hi>不出百里而來足<hi>行者不出百里而來者所求自足故也</hi>故卿而不<lb/>
理靜也<hi>雖得公卿之位不理其事故曰以人靜</hi>其獄一踦腓一踦屨而當<lb/>
死<hi>諸侯犯罪者令著一隻屨以恥之可以當死刑○績按踦音竒物體不具</hi>今周公斷指滿<lb/>
稽斷首滿稽斷足滿稽而死民不服非人性也敝也<hi>今周</hi>
<hi>公謂時所用法也稽考也罪滿而㫁則従而考之首滿其罪者亦從而考而考之應㫁足所罪滿者乂從而考</hi>
<pb n="KR3c0002_WYG_012-2a"/>
<hi>之凡此欲以為慎審也罪定者死之然人尚不服其罪豈人性之然乎時爽故也</hi>地重人載毁<lb/>
敝而養不足事末作而民興之<hi>載生也今地利旣重人之生植榖物吾乂從而</hi>
<hi>毁奪弊盡之所以養不足人旣惰於本業故競起而事末作</hi>是以下名而上實也<hi>謂下</hi>
<hi>但有農作之名不得自用而實皆歸於上也</hi>聖人者省諸本而游諸樂<hi>聖人為能</hi>
<hi>察人之本游之於富夀之域則俈堯以前為然也</hi>大昏也博夜也<hi>夜謂暗昧之行也令人主</hi>
<hi>至於大昏者則以博為夜事故也</hi>
問曰興時化若何<hi>謂度時興化其理若何也</hi>莫善於侈靡<hi>侈靡謂珠玉者饑不</hi>
<hi>可食寒不可衣然時共貴之君若不重則彊者守之以招人故度時興化莫若重珠玉以為侈靡也</hi>賤有<lb/>
<pb n="KR3c0002_WYG_012-2b"/>
實敬無用則人可刑<hi>有實謂榖帛可貴而賤之無用謂珠玉可賤而敬之若此則人之賢</hi>
<hi>不肖可刑也</hi>故賤粟米而如敬珠玉好禮樂而如賤事業本<lb/>
之始也<hi>言粟常人賤之賢者貴之如常人之敬珠玉末業常人貴之賢人賤之今則賢者之好禮樂如</hi>
<hi>常人貴末業若此者可謂務本之始也矣</hi>珠者陰之陽也故勝火<hi>珠生於水而有光鑒</hi>
<hi>故為陰之陽以向日則火烽故勝火</hi>玉者陰之陰也故勝水<hi>玉之生於山而藏於石故</hi>
<hi>為隂之陰以向月則水流故勝水</hi>其化如神<hi>言珠玉能致水火故曰如神也</hi>故曰天子<lb/>
藏珠玉諸侯藏金石大夫蓄狗馬百姓藏布帛不然則<lb/>
彊者能守之智者能牧之賤所貴而貴所賤<hi>粟米可貴而賤之珠</hi>
<pb n="KR3c0002_WYG_012-3a"/>
<hi>玉可賤而貴之</hi>不然鰥寡獨老不與得焉均之始也<hi>君不貴而藏之則利</hi>
<hi>積於彊智雖務鰥寡獨老無所與之今藏之者所以賑貧乏故為均之始也</hi>
政與教孰急<hi>政者立法以齊物教者調誘以感心用二者何先也</hi>管子曰夫政教<lb/>
相似而殊方若夫教者摽然若秋雲之逺動人心之悲<lb/>
<hi>摽髙舉貌秋雲凄慘有愁悴之容髙置且逺能生人之悲心喻教者憂人之不令見其戚容人亦為之傷悼之</hi>
藹然若夏之靜雲乃及人之體<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然若謞之靜<hi>藹油潤貌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然</hi>
<hi>和順貌夏雲之起油然含潤將降其澤及人之體去除熱氣而和順雖有謞躁之人亦皆恬靜喻教者洒之温</hi>
<hi>辭而彊梁者亦能感服之</hi>動人意以怨蕩蕩若流水<hi>教者若秋雲之動人意人意旣</hi>
<pb n="KR3c0002_WYG_012-3b"/>
<hi>動則自怨而蕩搖自怨而蕩搖則従教若流水也</hi>使人思之人所生徃教之始<lb/>
也身必備之<hi>教者若夏雲之順適能使人思之人旣思之則生其善心教人之始必備此二者然</hi>
<hi>後可也</hi>辟之若秋雲之始見賢者不肖者化焉<hi>教者旣若秋雲始見</hi>
<hi>而哀憐之又若夏雲之起而潤澤之則天下之賢與不肖無不化也</hi>敬而待之愛而使之<lb/>
若樊神山祭之<hi>旣従聖化人則敬而來待愛而後使尊衛其君若樊落神山設祭而祈福者也</hi>
賢者少不肖者多使其賢不肖惡得不化<hi>賢與不肖皆教而使之則</hi>
<hi>不得不化也</hi>今夫政則少則<hi>即皆従教則人無所犯故於為政少用為則也</hi>若夫成<lb/>
形之徴者也去則少人使可乎<hi>欲成太平之形以知其徴驗者全能去則而使</hi>
<pb n="KR3c0002_WYG_012-4a"/>
<hi>之斯太平之先兆也</hi>用貧與富何如而可<hi>問貧富之中適</hi>曰甚富不可使<lb/>
<hi>甚富則驕故不可使</hi>甚貧不知恥<hi>甚貧則濫故不知恥</hi>水平而不流無源則<lb/>
遫竭<hi>水平不流謂停水也停水無源必速竭</hi>雲平而雨不甚無委雲雨則<lb/>
遫已<hi>平雲少雨乂無委雲以助之其雨必遫已上二事為下有比例</hi>政平而無威則不<lb/>
行<hi>此則為政者威以為本也</hi>愛而無親則流<hi>但行汎愛無所偏親則其愛流漫賢智不盡親</hi>
<hi>力</hi>左有用無用則辟之若相為有兆怨<hi>雖曰當有所親而用親之理僻</hi>
<hi>左則有為用者不為用者譬猶言有中不中此但為怨兆而已親之無益也</hi>上短下長無度<lb/>
而用則危本不稱<hi>或復上得短而下持長其役用之不以度如此者或能懷怨以敗國故曰</hi>
<pb n="KR3c0002_WYG_012-4b"/>
<hi>危本不稱也</hi>而祀譚次祖犯詛渝盟傷言<hi>譚延也國敗絶祀之事延及次祖更</hi>
<hi>有犯詛渝盟傷言之罪</hi>敬祖禰尊始也<hi>祖禰人之始也</hi>齊約之信論行也<lb/>
<hi>詛盟欲為整齊要束之信所以論行也</hi>尊天地之理所以論威也<hi>天地以秋冬肅</hi>
<hi>殺雷震電耀為威為政者所取則故威不可弛之也</hi>薄徳之君之府囊也<hi>凡尊始論行論</hi>
<hi>威為政者所當行德薄之君皆囊而藏之故有敗亡之禍</hi>必因成形而論於人此政<lb/>
行也可以王乎<hi>必因王事之成形論考於人事此為政所行也遵而勿失故可以王也</hi>
請問用之若何<hi>問用政何如也</hi>必辨於天地之道然後功名可<lb/>
以殖<hi>天地有尊卑恩威之序故必明之然後可以立功名也</hi>辨於地利而民可富<lb/>
<pb n="KR3c0002_WYG_012-5a"/>
通於侈靡而士可戚<hi>戚親也貴珠玉以賞士故士可親也</hi>君親自好事<hi>謂好</hi>
<hi>為政事也</hi>彊以立斷<hi>彊立其志/以斷是非</hi>仁以好任<hi>所謂悦以使人</hi>人君夀以<lb/>
政年<hi>君以所夀考由為政以順年之四時令也</hi>百姓不天厲<hi>厲發疾也</hi>六畜遮育<lb/>
五榖遮熟<hi>遮猶兼也</hi>然後民力可得用<hi>人俱富而力全可用也</hi>鄰國之<lb/>
君俱不賢然後得王<hi>若俱賢則不可得而制難以王矣</hi>俱賢若何<hi>問之</hi>曰<lb/>
忽然易卿而移<hi>黜不肖立仁賢</hi>忽然易事而化<hi>去故而取新</hi>變而足<lb/>
以成名<hi>變革舊弊故成名</hi>承弊而民勸之<hi>承先代之弊而成能名故民勸勉之也</hi>
慈種而民富<hi>慈愛以勉種故人富</hi>應言待感與物俱長<hi>應物而後言待感而</hi>
<pb n="KR3c0002_WYG_012-5b"/>
<hi>後動所謂應天順人者也故與物俱長也</hi>故日月之明<hi>所謂與日月齊其明</hi>應風雨而<lb/>
種<hi>風雨應時則以君禮不失故也</hi>天之所覆地之所載斯民之良也<hi>君人</hi>
<hi>者徳包天地首出庶物有生莫能踰故曰人之良</hi>不有而醜天地非天子之事<lb/>
也<hi>不有上事而又醜惡天地之化此非天子之事</hi>民變而不能變是棁之傅革<lb/>
<hi>棁柱也革皮也棁之附革則外革而内不革也令人變而君不能變亦外革而内不革之類故取喻焉</hi>有<lb/>
革而不能革不可服<hi>可革而不革則人有輕君之心故不服也</hi>民死信<hi>人無信不</hi>
<hi>立故死在信也</hi>諸侯死化<hi>變通之以盡利不化則利竭故死○績按别本註徳化可以服人則必死</hi>
<hi>於化矣</hi>
<pb n="KR3c0002_WYG_012-6a"/>
請問諸侯之化弊<hi>弊謂久行而無益者</hi>弊也者家也<hi>言國之弊則以家習不革</hi>
家也者以因人之所重而行之<hi>非人所重則當革也</hi>吾君長來獵<lb/>
君長虎豹之皮<hi>君好虎豹皮故來獵</hi>用功力之君上金玉幣<hi>君上用金玉為</hi>
<hi>幣故用功力也</hi>好戰之君上甲兵甲兵之本必先於田宅<hi>有田宅然</hi>
<hi>後可以充兵甲之賦</hi>今吾君戰則請行民之所重飲食者也侈樂<lb/>
者也民之所願也足其所欲贍其所願則能用之耳<hi>君之</hi>
<hi>於人必足欲贍願然後可用也</hi>今使衣皮而冠角食野草飲野水孰能<lb/>
用之<hi>言士旣乏於衣食則君之不能用也</hi>傷心者不可以致功<hi>謂富者奢靡而有餘</hi>
<pb n="KR3c0002_WYG_012-6b"/>
<hi>貧者窘卒而不足則傷心矣傷則無聊而茍且故不能致功</hi>故嘗至味而罷至樂<hi>謂富</hi>
<hi>者先奏至樂及味至食而罷之○績按别本註罷至樂謂耳倦絲竹也</hi>而雕卵然後㵸之<lb/>
雕撩然後爨之<hi>皆富者所為也撩薪也</hi>丹砂之穴不塞則商賈不<lb/>
處<hi>趨丹穴而求利故不處也</hi>富者靡之貧者為之<hi>富者所以得成此侈靡則兼幷貧者</hi>
<hi>而為之也</hi>此百姓之怠生百振而食非獨自為也<hi>百姓旣為富者所兼</hi>
<hi>則怠於作葉故能生此富者之靡富者之所以能成此侈靡亦以百姓振起之故也豈富者能自為乎</hi>為<lb/>
之蓄化用<hi>今欲為此畜貧富之良法當變化富者之用也</hi>其臣者予而奪之<hi>謂臣</hi>
<hi>富者今欲化之使貧或先少與而後多奪之也</hi>使而輟之<hi>使之多使費用然後成其功也</hi>徒以<lb/>
<pb n="KR3c0002_WYG_012-7a"/>
而富之<hi>或空言與利而令得富且取其物終之也</hi>父繋而伏之<hi>或加父罪而繋之子必贖</hi>
<hi>父也</hi>予虚爵而驕之<hi>或空與爵名而無其位以驕此人令有所貴用也</hi>收其春秋<lb/>
之時而消之<hi>富者先貯物以射春秋之利今則官自收而消也</hi>有雜禮我而居<lb/>
之<hi>或有費用財物雜禮於我若此者順其意而居之</hi>時舉其彊者以譽之<hi>富而又彊</hi>
<hi>則為之作聲譽或令有所綂率</hi>彊而可使服事<hi>服行也彊者服事事必成也</hi>辨以辨<lb/>
辭<hi>其有辨明者則令辨繁辭</hi>智以招請<hi>富而多智則使/招来而請謁也</hi>亷以標人<hi>富而</hi>
<hi>清亷則使為人標式</hi>堅彊以乘六廣其德以輕上位<hi>君能堅意彊力以乘上之</hi>
<hi>六者可以廣其徳又可以分其上之任故位輕者也</hi>不能使之而流徙此謂國亡<lb/>
<pb n="KR3c0002_WYG_012-7b"/>
之郄<hi>若不能使任上之六者乃流而移徙之斯亡國之郄也</hi>故法而守常<hi>謂古法得其制者則</hi>
<hi>守常故不革也</hi>尊禮而變俗<hi>流遁之俗/則當變之</hi>上信而賤文<hi>虚文而寡用故賤之</hi>
好縁而好駔<hi>縁即捐也駔馬之壮健者怯惡者必亂故棄之喻姦人之雄亦亂國當絶之也</hi>此<lb/>
謂成國之法也為國者反民性然後可以與民戚<hi>戚親也反</hi>
<hi>者𡨕也順其性欲必敗亡若能反之然後有成可與之親之也</hi>民欲佚而教以勞<hi>勞致於耕</hi>
<hi>鑿則有功</hi>民欲生而教以死<hi>死致於冦難/則有功也</hi>勞教定而國富<hi>積財</hi>
<hi>故也</hi>死教定而威行<hi>致死則莫能當/其鋒故威行也</hi>聖人者隂陽之理<hi>言法</hi>
<hi>隂陽之理</hi>故平外而險中<hi>此則含隂於内發陽於外也</hi>故信其情者傷其<lb/>
<pb n="KR3c0002_WYG_012-8a"/>
神美其質者傷其文<hi>情盛則神滅也</hi>化之美者應其名<hi>實應其名故化</hi>
<hi>美也</hi>變其美者應其時<hi>事應其時故變美也</hi>不能兆其端者菑及之<lb/>
<hi>來事之端不知其兆者常失於㡬故菑及之也</hi>故縁地之利<hi>縁順也</hi>承從天之指<lb/>
<hi>指意也當承順天之意也</hi>辱舉其死<hi>辱猶逆也逆天地/以舉事則死也</hi>開國閉辱<hi>若能</hi>
<hi>開國以納善言則辱可閉也</hi>知其縁地之利者所以參天地之吉綱<lb/>
也<hi>知能順地之利則能參天地之吉綱</hi>承從天之指者動必明辱舉其死<lb/>
者與其失人同<hi>逆天舉事故與失人同也</hi>公事則道必行<hi>公事則無擁故其道</hi>
<hi>必行也</hi>開其國者玩之以善言<hi>有善言可玩故開國以納之也</hi>柰其斝辱<lb/>
<pb n="KR3c0002_WYG_012-8b"/>
<hi>亦旣有辱當柰之何唯有報斝爵祭神以謝過耳</hi>知神次者操犧牲與其珪璧<lb/>
以執其斝<hi>當令巫祝知神之次秩者操牲及珪璧執斝爵以禱神而謝逆舉之罪也</hi>家小害<lb/>
以小勝大<hi>祭祀之費家雖有小損因此小損以勝大灾</hi>員其中辰其外<hi>旣以謝過</hi>
<hi>又當員中心無所專固有善則従無失外事之時也辰時也</hi>而復畏彊長其虚<hi>其有彊大</hi>
<hi>於已者則當長其謙虚之心而敬畏之也</hi>而物正以視其中情<hi>其於物也雖有外正猶未</hi>
<hi>可信又當視其中情以驗之也</hi>公曰國門則塞百姓誰敢敖胡以備之<lb/>
<hi>謂冦有至國門以塞百姓警衛而誰敢傲者事主於如此何救而可也</hi>擇天下之所宥<hi>謂不</hi>
<hi>為天下之所疾者</hi>擇鬼之所當<hi>謂為神所/福助者也</hi>擇人天之所戴<hi>謂為人所</hi>
<pb n="KR3c0002_WYG_012-9a"/>
<hi>戴仰也</hi>而亟付其身此所以安之也<hi>得此三徳之人付其身而任之雖有冦賊</hi>
<hi>無若我何故安也</hi>彊與短而立齊國之若何<hi>謂冦賊旣持彊弓又執短兵列陣而</hi>
<hi>立以攻齊國若之何禦之此亦公問之辭</hi>髙予之名而舉之<hi>髙舉其名則歡悦也</hi>重予<lb/>
之官而危之<hi>與之重官則不避危亡也</hi>因責其能以隨之猶傶則踈<lb/>
之毋使人圖之<hi>責知其能隨而任之則自課厲而無所顧望使人圖之為戚猶踈也○績按傶</hi>
<hi>韻書當足恐當作戚字誤</hi>猶踈則數毋使人曲之<hi>因不寵任而踈己者則數加恩意以</hi>
<hi>悦之無使人見怨隂謀曲求己隙者也</hi>此所以為之也<hi>撫人若此可以禦止彊與短兵之冦</hi>
<hi>也</hi>大有臣甚大將反為害<hi>謂大臣富旣有臣且甚大甚大則逼君故將反為害</hi>吾<lb/>
<pb n="KR3c0002_WYG_012-9b"/>
欲優患除害將小能察大為之柰何<hi>言我且欲寛優此患漸除其害毎見其</hi>
<hi>小能則察知其大欲為此事如何亦公之問辭也</hi>潭根之毋伐<hi>潭深也此以大樹喻惡也譬若</hi>
<hi>大樹深根不可伐大臣根黨盤亦未可卒誅</hi>固事之毋入<hi>旣未能誅且固事之無得入同其惡</hi>
<hi>也</hi>深<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>之毋涸<hi>
                        <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>謂探其深情常令/見之無使涸竭也</hi>不儀之毋助<hi>儀善也彼</hi>
<hi>為不善毋得助佐之也</hi>章明之母滅<hi>當發人不善令人皆知之無使昧滅也</hi>生榮之<lb/>
毋失<hi>謂生簒殺之心若草木之生榮此其可誅之時必不得失之</hi>十言者不勝此一<lb/>
<hi>謂今他事有十言之善不如此一言也</hi>雖凶必吉<hi>忍而容之屈而事之凶也惡稔易誅吉也</hi>故<lb/>
平以滿無事而總以待有事而為之若何若<hi>總謂收積也故使國</hi>
<pb n="KR3c0002_WYG_012-10a"/>
<hi>家從故平安之時滿積其財以無事之時收積至時散其積而用也</hi>積者立餘<hi>○績按餘一作為</hi>
食而侈美車馬而馳多酒醴而靡<hi>積謂富而積財者富而侈食美車多醴財</hi>
<hi>有所散因其散以收之</hi>千嵗毋出食此謂本事<hi>雖復千嵗常令自食其財無使他外</hi>
<hi>則富者之財可得而收之此積之本</hi>縣人有主<hi>縣謂繋屬也言欲繋屬於人必有所主主於財</hi>人<lb/>
此治用<hi>官旣積財人則於官取之以理其器用也</hi>然而不治積之市<hi>謂不取官財以</hi>
<hi>理其用翻乃積之於市使髙價得其利也</hi>一人積之下一人積之上此謂利<lb/>
無常<hi>財旣入市則公私共積之上雖積一分下亦積一分上可謂利無常也</hi>百姓無寶以<lb/>
利為首<hi>百姓無他寶惟以利為寶之首</hi>一上一下惟利所趨<hi>積利多者百姓則從</hi>
<pb n="KR3c0002_WYG_012-10b"/>
<hi>而歸之也</hi>利然後能通通然後成國<hi>無利而不通則國亡也</hi>利靜而不<lb/>
化觀其所出從而移之<hi>利而不化者則由所出不變故也觀而移變之</hi>視其不<lb/>
可使因以為民等<hi>等謂率而齊之不可使謂其人非有文武之材又不任作役若此者使之</hi>
<hi>率興利之人而齊之也</hi>擇其好名因使長民<hi>其有好虚譽之名者則擇之使為興利者</hi>
<hi>之長○績按别本註好名之人必盡知竭能以干虚譽故使為民之長也</hi>好而不已是以為<lb/>
紀<hi>好名不已財乃彌積故為國紀</hi>功未成者不可以獨名<hi>積財之功未成則無獨與</hi>
<hi>之名也</hi>事未道者不可以言名成功然後可以獨名<hi>衆共言此</hi>
<hi>人有名○績按别本註獨擅名譽</hi>事道然後可以言名然后可以承致<lb/>
<pb n="KR3c0002_WYG_012-11a"/>
酢<hi>旣有獨名乂有言名然后可以致於承君之酢報也</hi>先其士者之為自犯<hi>人有士行</hi>
<hi>當推以為先今反自先之是謂自犯其過也</hi>後其民者之為自贍<hi>人能興利亦當先之</hi>
<hi>充國今乃後之是自為其贍不憂國也</hi>輕國位者國必敗<hi>輕國位則有散居之心故國敗</hi>
<hi>也</hi>踈貴戚者謀將泄<hi>踈貴戚則有外顧之意故謀泄</hi>毋事異國之人是<lb/>
為失經<hi>異國之人所謂非我族類者也今而任之其心異此謂失國之經也</hi>毋數變易是<lb/>
為敗成<hi>數變易則事繁而無功故曰敗成</hi>大臣得罪勿出封外是為漏<lb/>
情毋數㨿大臣之家而飲酒是為使國大消<hi>飲酒於臣家則威權</hi>
<hi>移焉物不兩盛故臣彊則國消也</hi>三堯在臧於縣返於連比若是者必從<lb/>
<pb n="KR3c0002_WYG_012-11b"/>
是櫑亡乎<hi>雖使三堯在臧但懸其物而不散施之終亦不能守其物亡必不返於連比之臣臣旣得</hi>
<hi>之自用樹福則國從是<graphic n="KR2710" url="https://raw.githubusercontent.com/kanripo/KR-Gaiji/master/images/KR2710.png" mimeType="image/png"/>敗而亡乎□即□字也</hi>辟之若尊譚未勝其本亡流<lb/>
而下<hi>譚延也雖堯守臧不施必亡尤如尊位將反而未能勝其本此位旣不可得自然流而下也</hi>不<lb/>
平令茍下不治<hi>凡治理下者必先能平令令旣不平令雖下而不理也</hi>髙下者不<lb/>
足以相待<hi>自處其髙欲下待上必不待之也</hi>此謂殺<lb/>
事立而壞何也兵遠而畏何也<hi>此謂弑君之事其事旣立而後壊如此者何也</hi>
<hi>即以徳不素積故也</hi>民已聚而散何也<hi>人不歸無道故也</hi>輟安而危何也<lb/>
<hi>神不佑故也皆謂簒弑</hi>功成而不信者殆兵彊而無義者殘不謹<lb/>
<pb n="KR3c0002_WYG_012-12a"/>
於附近而欲來遠者兵不信<hi>欲來逺者必謹於附近然後逺人來信也</hi>畧近<lb/>
臣合於其逺者立<hi>畧禮謂不繁也言於近則畧之於逺則合之若此者則可以立功○績按</hi>
<hi>㨿文當作事立而壊</hi>亡國之起毁國之族則兵遠而不畏<hi>先有踈國之宗</hi>
<hi>族漸以至三者若此則兵皆逃遠無兵則威息故不畏也○績按别本註宗族國之藩屏若毁之則國弱兵冦</hi>
<hi>遠而不畏也</hi>國小而脩大仁而不利猶有爭名者累哉是也<lb/>
<hi>不量國之小好脩逺大雖復行仁不遇其利而猶與他國争名是必自累者也</hi>樂聚之力以兼<lb/>
人之彊以待其害雖聚必散<hi>好自勉以聚人力欲兼他人之强用此以禦危害如</hi>
<hi>是者先雖聚後必散也</hi>太王不恃衆而自恃百姓自聚供而後利<lb/>
<pb n="KR3c0002_WYG_012-12b"/>
之成而無害<hi>太王亶父為狄所攻乃去幽之岐杖䇿而徃百姓曰仁君也不可失扶老攜㓜而從</hi>
<hi>之一年成邑二年成都三年五倍其初言大王雖有衆不恃但自恃其徳故百姓隨而聚之供其所須而利之</hi>
<hi>遂至於成功而無危害者也</hi>踈戚而好外企以仁而謀泄賤寡而好<lb/>
大此所以危<hi>言自己親好交外人雖企慕於仁而所謀多有泄漏旣賤且寡好為迂大凡皆危敗</hi>
<hi>之道也</hi>衆而約<hi>謂與衆為/約束也</hi>實取而言讓<hi>謂實取於民而言遜讓</hi>行隂<lb/>
而言陽<hi>於行實為隂蜜在言更成顯陽</hi>利人之有禍<hi>謂因禍而生利</hi>言人之無<lb/>
患<hi>人雖實禍於言乃為無患</hi>吾欲獨有是若何<hi>凡此獨君之事也問獨有之何如自衆而</hi>
<hi>約以下皆公問之辭也</hi>是故之時陳財之道可以行今也利散而<lb/>
<pb n="KR3c0002_WYG_012-13a"/>
民察必放之然後行<hi>管氏言此乃古之陳設致財之道亦可行求於今然利散於下人則</hi>
<hi>察而知之置之於身勿令下知然後可以行放置之言也</hi>公曰謂何<hi>問所以行之</hi>長喪以<lb/>
毁其時<hi>毀黯也居喪者毁厝之息謂增長叛居喪之禮使人皆毁黯之敗也</hi>重送葬以起<lb/>
身財<hi>重送葬則費用廣驕慢則不及事由人習為精厲無事不怠故能起身之財也</hi>一親徃一<lb/>
親來所以合親<hi>謂一親往死一親來生親無絶時故曰合親</hi>此謂衆約<hi>人皆親教之重</hi>
<hi>葬可以起財故曰衆要之也</hi>問用之若何<hi>問用衆要</hi>巨瘞堷所以使貧民<lb/>
也<hi>瘞堷謂壙中埋藏處深堷也貧人雖無財而有力故教之巨瘞堷以役其力也</hi>美壟墓所以<lb/>
文明也<hi>壟墓髙美文明而不滅也</hi>巨槨棺所以起木工也<hi>人習為棺槨則增長</hi>
<pb n="KR3c0002_WYG_012-13b"/>
<hi>木之工</hi>多衣衾所以起女工<hi>習為衣衾則增長女工也</hi>猶不盡故有次<lb/>
浮也<hi>謂上之禮猶有不盡也次浮謂棺槨壟墓之外逰飾也</hi>有差樊<hi>樊蕃也謂壟墓之外樹以</hi>
<hi>蕃其制尊卑之差此壟墓之次浮也</hi>有瘞藏<hi>謂古之瘞藏或以藏金玉器物之類此棺槨之次浮也</hi>
作次相食然後民相利守戰之備合矣<hi>方喪之時孝子荒迷或不舉火</hi>
<hi>鄰里為食以相飼如此此則人逓相衛親恩情結固至於守戰之時必誠力齊敵而不能當之矣</hi>鄉殊<lb/>
俗國異禮則民不流矣<hi>流移也俗禮殊異則人各得其所安故不流也</hi>不同法<lb/>
則民不困鄉丘老不通覩誅流散則人不眺<hi>丘大也大老者各足</hi>
<hi>於其所不相交通流散於其鄉則誅之今其覩如此則人安其本不眺望他所而歸之</hi>安鄉樂宅<lb/>
<pb n="KR3c0002_WYG_012-14a"/>
享祭而謳吟稱號者皆誅所以留民俗也<hi>皆令安樂鄉宅享祭先祖</hi>
<hi>其有謳吟思於他所者則誅之或有稱舉號吟於他所鄉者皆誅之凡此所以留止人俗不令轉移也</hi>斷<lb/>
方井田之數<hi>謂分人之地每㫁定其方而立之田數屋三為井也</hi>乘馬甸之衆<hi>每一</hi>
<hi>甸之衆數賦長轂一乘馬四匹謂之乗馬十六井曰丘四丘為甸</hi>制之陵谿立鬼神而<lb/>
謹祭<hi>每大陵深谿皆有靈焉立鬼神之祠使人有禱祈而致祭也</hi>皆以能别以為食<lb/>
數示重本也<hi>人之大小各有材能多者食多能少者食寡故曰以能别為食數凡此皆重人本之</hi>
<hi>事者也</hi>故地廣千里者禄重而祭尊其無餘<hi>言不脩祭以餘地與飼也</hi>
地與他若一者從而艾之<hi>從謂次受封者艾謂減削也言脩祭之君受地與他同故</hi>
<pb n="KR3c0002_WYG_012-14b"/>
<hi>曰若一者則减削其地與次受封之君也</hi>君始者<hi>謂始為君者也</hi>艾若一者從于殺<lb/>
與于殺若一者<hi>言始受封之君本旣無地故取先受君者彼或不與從而殺之彼或自取與受</hi>
<hi>而殺之彼自與于始封者令與先受封者地均若一也</hi>從者艾艾若一者從于殺<lb/>
與于殺若一者從無封始王事者上王者<hi>言從者先無封令始王事</hi>
<hi>故艾取他國之地與先者均齊若一則止也</hi>上事霸者生功言重本<hi>言諸侯旣受地</hi>
<hi>分則上事霸王隨政命以生立其功凡此皆為重本也</hi>是為十禺分免而不爭言<lb/>
先人而自後也<hi>禺猶區也十區謂十里之地毎里為一禺故曰十禺若他國來分明勸勉而與</hi>
<hi>之不敢交争如此者所以先陳他人自取其後也</hi>官禮之司<hi>每言國官禮各有私</hi>昭穆之<lb/>
<pb n="KR3c0002_WYG_012-15a"/>
離<hi>離謂次位之别也</hi>先後功器事之治<hi>功有大小器有精粗各定其先後之差也</hi>尊<lb/>
鬼而守<hi>尊鬼謂謹其享祭之禮也</hi>故戰事之任髙功而下死本事<hi>戰士</hi>
<hi>雖有髙下之殊各令死其本事也</hi>食功而省利勸臣<hi>飼其有功省其無功則臣勸也</hi>上<lb/>
義而不能與小利<hi>上當操大義而主㫁不可顧小利而移也</hi>五官者人爭其<lb/>
職然後君聞<hi>官爭理職則國治故君名聞於天下</hi>祭之時上賢者也<hi>謂助祭之</hi>
<hi>時賢者居上為儀而已非能有所益</hi>故君臣掌<hi>祭者掌禮以行事所用其智謀或君有故使臣攝之</hi>
<hi>事亦無曠故曰君臣掌也</hi>君臣掌則上下均<hi>臣能行君事故上下均也</hi>此知上賢<lb/>
無益也其亡兹適<hi>祭祀之時非不上賢但庸臣亦能行君之事無損於令主人雖云上賢而</hi>
<pb n="KR3c0002_WYG_012-15b"/>
<hi>不用其智謀與祭時適故曰無益旣不賢則動皆違理故兹適於危也</hi>上賢者亡<hi>謂空上之而已</hi>
<hi>不能用之也</hi>而役賢者昌<hi>用賢其功/成故國昌</hi>上義以禁暴<hi>義者所以除去不宜</hi>
<hi>故禁暴也</hi>尊祖以敬祖<hi>祖始也尊立祖廟所以敬始封之君也</hi>聚宗以朝殺示<lb/>
不輕為主也<hi>謂聚㑹也小之封宗以朝於君而有親踈之殺凡此為主之重者也</hi>載祭明<lb/>
置<hi>載行也言將為行祭至明而置之欲人不知也○績按此以下至雖在聖人惡用之皆錯簡也</hi>髙子<lb/>
聞之以告中寢諸子<hi>髙子齊大夫聞君之將行故告中寢諸子諸侯諸子之居中寢者</hi>
中寢諸子告寡人舎朝不鼎饋<hi>常禮退朝常鼎饋而食今不然故致怪之也</hi>
中寢諸子告宫中女子曰公將有行故不送公<hi>言何故不送公</hi>
<pb n="KR3c0002_WYG_012-16a"/>
<hi>也</hi>公言無行女安聞之曰聞之中寢諸子索中寢諸子<lb/>
而問之寡人無行女安聞之吾聞之先人諸侯舎於朝<lb/>
曰不鼎饋者非有外事必有内憂公曰吾不欲與汝及<lb/>
若<hi>若不欲與汝論此言也</hi>女言至焉不得毋與女及若言<hi>至謂盡理也</hi>
吾欲致諸侯諸侯不至若何哉女子不辯於致諸侯<hi>婦人</hi>
<hi>無預於外事故不明於致諸侯之理</hi>自吾不為汙殺之事人布織不可得<lb/>
而衣<hi>汙殺言為人必有所汙殺染戮者所以服逺而來近今旣為人雖織不得已用故有布不得而衣言</hi>
<hi>此者欲桓公立威以伏其諸侯也○績按汙殺之事人猶言屈已下人也餘註見前戒篇雖有聖人惡用之言</hi>
<pb n="KR3c0002_WYG_012-16b"/>
<hi>不下人則諸侯不至雖聖人亦無用也</hi>故雖有聖人惡用之<hi>服者寡也民不用威聖人</hi>
<hi>亦何能用之堯為匹夫不能服三家即其事也</hi>能摩故道新道定國家然後化<lb/>
時乎<hi>摩謂新其事也故道謂先王之典則新道謂度時而制法言能摩故道以成新道定國安家然後可</hi>
<hi>以化時也</hi>國貧而鄙富苴美於朝市國<hi>言朝國貧而邉鄙富饒若此者邉鄙之邑</hi>
<hi>必苞苴財貨好遺朝以市權利也</hi>國富而鄙貧莫盡如市<hi>國富財故富鄙輸貨故貧</hi>
<hi>其取富平反也其物莫知盡入於市以市人不虚取故鄙人不虚與故也</hi>市也者勸也勸者<lb/>
所以起本<hi>善農者能多致市利則自勸而不怠故能起本也</hi>善而末事起不侈<lb/>
本事不得立<hi>侈謂饒多也末事不饒多農事不給故本事不得立矣</hi>選賢舉能不<lb/>
<pb n="KR3c0002_WYG_012-17a"/>
可得惡得伐不服用<hi>欲伐不服用必待賢能</hi>百夫無長不可臨也<lb/>
<hi>若無賢雖百夫之長無人為之</hi>千乘有道不可脩也<hi>雖千乘之國有道以用之則不可脩</hi>
<hi>營而伐之也</hi>夫紂在上惡得伐不得<hi>紂在上位萬人讎之鬼神怒之雖其旅若林莫</hi>
<hi>不倒戈自伐故無有伐而不得者也</hi>鈞則戰守則攻<hi>言伐者力鈞則與之野戰城守則圍而攻</hi>
<hi>之</hi>百蓋無築千聚無社謂之陋一舉而取天下有事之<lb/>
時也<hi>言紂人茍且雖有聚之夫不立一社以綂之如此者為政之陋也故武王一舉取天下而有之此萬</hi>
<hi>代一時之事也</hi>萬諸侯鈞萬民無聽<hi>雖使萬諸侯鈞引於人人必不聽此言王者貴</hi>上<lb/>
位不能為功更制其能王乎<hi>居上位不獨立其功不更共制之若此者必不能王</hi>
<pb n="KR3c0002_WYG_012-17b"/>
<hi>也</hi>縁故脩法以政治道則約殺子吾君故取夷吾謂替<lb/>
<hi>子君之子也其能縁順故常脩理法制為政不違於道若此者可共謀要殺君子之不當獨立者吾君所以取</hi>
<hi>夷吾為替者為有此道也</hi>公曰何若<hi>明何以獨/取夷吾也</hi>對曰以同<hi>以其徳智同故取也</hi>
其日乆臨可立而待鬼神不明<hi>謂君子之不當立者雖久臨其位危亡可立而</hi>
<hi>待其享祭鬼神之禮又不能明也</hi>囊<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>之食無報明厚徳也<hi>此論桓公之隱雖以</hi>
<hi>囊<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>之食遺人不求其報所以明厚徳也</hi>沈浮示輕財也<hi>其散施於人不顧其沈所以示輕財</hi>
<hi>也不得其報曰沈得報曰浮或曰祭川曰浮沈</hi>先立象而定期則民從之<hi>先立法象</hi>
<hi>與人定期人則率服皆順從也</hi>故為禱<hi>謂先人禱神祈福样</hi>朝縷綿明輕財而重<lb/>
<pb n="KR3c0002_WYG_012-18a"/>
名<hi>縷帛也言每於朝置縷綿以賞賜所明者輕財而重名也</hi>公曰同臨所謂同者其<lb/>
以先後智渝者也<hi>所謂臣徳同君者能先後於君其遇危難則智謀變而通之詩所謂予曰</hi>
<hi>有先後是也</hi>鈞同財爭依則説<hi>假令財與人鈞同人則悦而爭依於已</hi>十則從<lb/>
服<hi>若財十倍多彼則服而從之也</hi>萬則化成功而不能識<hi>若財萬倍多彼則變化而</hi>
<hi>無不如意故可以成功而觀者莫能識之</hi>而民期然後成形而更名則臨矣<lb/>
<hi>人心期以為主相與樂推然後成形於以名前所服之人則臨之以為君</hi>
請問為邊若何<hi>問所以防御邊境</hi>對曰夫邊日變不可以常知<lb/>
觀也<hi>邊者兩國交爭冦狄伺郄日有變當應機而動故不可以常智觀也</hi>民未始變而是<lb/>
<pb n="KR3c0002_WYG_012-18b"/>
變是為自亂<hi>未變者應機未發且當循常而伺之令人未當變而輒為變此謂先時也更益其亂</hi>
<hi>故曰是為自亂也</hi>
請問諸邊而参其亂任之以事而因其謀<hi>諸邊則四邊也謂参驗知</hi>
<hi>其委變之亂然後以事任之因其所謀而用之此已上公問之辭也</hi>方百里之地樹表相<lb/>
望者丈夫走禍婦人備食<hi>謂百里之國自國都至邊境每於髙顯之處樹立其表使</hi>
<hi>逓相望其有冦賊之禍丈夫則走而奔命婦人則備食以餽之也</hi>内外相備<hi>外拒冦以防内内備</hi>
<hi>食以給其外故曰相備也</hi>春秋一日敗事曰千金稱本而動<hi>春秋種穫尤為</hi>
<hi>農要此二時而有戰敗但經一日敗費千金故為國者必當稱本而動也</hi>候人不可重也唯<lb/>
<pb n="KR3c0002_WYG_012-19a"/>
交於上能必於邊之辭<hi>候人謂謁候之來入國者候人入國或伺我虚實覘我動静不</hi>
<hi>可使重之唯有能與上交必定邊境之辭至當不易者其可重也</hi>行人可不有私不有<lb/>
私所以為内因也<hi>行人使人也若何而可唯不有私耳無私則意成故能為國内成事也</hi>
使能者有主矣而内事<hi>使人出境必有所主其所主者欲成内國之事也</hi>
萬世之國必有萬世之寶<hi>無萬世之寳不能成萬世之國也</hi>必因天地<lb/>
之道<hi>天地之道順以動者也</hi>無使其内使其外<hi>應内而外失外情也</hi>使其小<lb/>
毋使其大棄其國寶<hi>應小而失大事之宜大臣國之寳也今非理使之故曰棄國寳也</hi>
使其大貴一與而聖稱其寶使其小可以為道<hi>謂使其大臣當</hi>
<pb n="KR3c0002_WYG_012-19b"/>
<hi>尊之一與其事必無轉移如此則舉輒有成能立聖人之功謂稱其寳矣</hi>能則專專則佚<hi>使得</hi>
<hi>其能於事必專専則成功故佚樂也</hi>椽能踰則椽於踰<hi>椽猶梯也謂鑿椽以為梯凡欲蹈越</hi>
<hi>髙遠必因梯而後能若不因梯直欲踰之則不能踰矣然則踰因梯而踰矣此喻成功必有良臣賢佐然後事</hi>
<hi>遂而名立之矣</hi>能宫則不守而不散<hi>宫謂防禦之國四國也能有四國之宫則不有冦難</hi>
<hi>若無宫直欲守之其衆必散也</hi>衆能伯不然將見對<hi>伯長也謂材能之士衆必能為之長</hi>
<hi>若不能長之豪傑之士將來對己以兩雄兩雄角之道也</hi>君子者勉於糺人者也<hi>君子</hi>
<hi>者徳民之稱故但糺察人不為人所糺</hi>非見糺者也故輕者輕重者重前<lb/>
後不慈<hi>輕謂臣也重謂君也凡君臣所以能相慈者輕能事重重能制輕然後慈恵之心油然生矣今</hi>
<pb n="KR3c0002_WYG_012-20a"/>
<hi>輕自在輕重自在重或前或後不相交接否之謂也何慈之有乎</hi>凡輕者操實也<hi>臣須君食</hi>
<hi>故必操君實也</hi>以輕則可使<hi>輕而操實/則可使也</hi>重不可起輕<hi>雖重無實則輕不可</hi>
<hi>起用</hi>輕重有齊重以為國<hi>重者不限/則以為國</hi>輕以為死<hi>以道使輕可以致死</hi>
毋全禄貧國而用不足<hi>欲全其禄不以與下則賢去而人散故國逾貧而用逾不足也</hi>
毋全賞好德惡亡使常<hi>雖曰好徳全賞而不與雖曰惡亡所使者乃常人若此者敗亡</hi>
<hi>之道</hi>
請問先合於天下而無私怨<hi>謂與天下合同人皆樂推故無私怨也</hi>犯彊<lb/>
而無私害<hi>雖犯於强乃以公義故無私害謂責楚苞茅之比也</hi>為之若何對曰國<lb/>
<pb n="KR3c0002_WYG_012-20b"/>
雖彊令必忠以義<hi>令忠以義雖强必得之也</hi>國雖弱令必敬以哀<hi>令敬</hi>
<hi>以哀雖弱必免也</hi>彊弱不犯則人欲聽矣<hi>犯雖輕弱則人違之</hi>先人而自<lb/>
後而無以為人也<hi>先人自後大國禮之何人之為也</hi>加功於人而勿得<lb/>
<hi>施功而不求於報也</hi>所橐者逺矣<hi>橐貨而匱民/者當逺之也</hi>所爭者外矣<hi>交爭無禮</hi>
<hi>者當遣之外也</hi>明無私交則無内怨<hi>私交則不公而偏故内怨起之</hi>與大則勝<lb/>
<hi>能親與大國故得勝</hi>私交衆則怨殺夷吾也<hi>使君私交者夷吾之由故恐衆怨而殺之</hi>
如以予人財者不如無奪時如以予人食者不如無奪<lb/>
其事<hi>不奪其事則各安其業食無不足也</hi>此謂無外内之患事故也<hi>財食足則</hi>
<pb n="KR3c0002_WYG_012-21a"/>
<hi>外内之患亡也</hi>君臣之際也<hi>君臣非有骨肉之親但以禮義相接也</hi>禮義者人君<lb/>
之神也<hi>禮義在則君尊臣卑萬人以寧故曰神</hi>且君臣之屬也<hi>以義相屬</hi>親戚<lb/>
之愛性也<hi>相親相愛性也</hi>使君親之察同索屬故也<hi>索求也君親於臣子</hi>
<hi>同氺其愛敬矣故事也臣雖屬君當以事親之故事君</hi>使人君不安者屬際也<hi>使君</hi>
<hi>不安其位者則臣但以義際君無愛敬故也</hi>不可不謹也<hi>臣無愛敬或化為仇故不可不謹之</hi>
<hi>也</hi>賢不可威<hi>威賢則邦/國殄瘁</hi>能不可留<hi>材能當引用之不可留之於彼身</hi>杜<lb/>
事之於前易也水鼎之汨也<hi>姦罔之事先其未然而杜塞之則甚易猶水之在鼎</hi>
<hi>以烹之食事亦不擾也</hi>人聚之壤地之美也<hi>由壤地美故人聚之也</hi>人死之<lb/>
<pb n="KR3c0002_WYG_012-21b"/>
若江湖之大也<hi>人所以為君致死者由君量若江湖水之大無不容納故也</hi>求珠貝<lb/>
者不令也<hi>君之於人有所簡擇若求珠貝之為人必去而不令之</hi>逐神而逺熱交<lb/>
觯者不處兄遺利<hi>君之於人也使敬之若逐神畏之若逺熱其逐神者交觯祭祀不敢留處</hi>
<hi>其逺熱者雖有兄弟之親亦遺利而去君之尊嚴莫與大誰敢窺覦之哉○績按兄古况字</hi>夫事左<lb/>
<hi>謂人君行事不得正</hi>中國之人觀危國過君而弋其能者豈不幾<lb/>
於危社主哉<hi>中國謂得禮義之中國也弋取也中國之人見危國過君不能用賢道為己用如此</hi>
<hi>則過君之社主近於危也</hi>利不可法故民流神不可法故事之<hi>神亦不得</hi>
<hi>其法不知神之所在故畏敬事之所謂隂陽不測者也</hi>天地不可留故動化故從<lb/>
<pb n="KR3c0002_WYG_012-22a"/>
新<hi>天施地化日夜不息故能生成不已以天地變化不可留停故動化其故以就其新然亦循故之四時周</hi>
<hi>而復始無所易之也○績按别本註天地變化生成不息不可留停云</hi>是故得天者髙而<lb/>
不崩<hi>謂得天變化日新之理故得常保其尊髙而不崩壞也</hi>得人者卑不可勝<hi>得人</hi>
<hi>則衆歸之故雖卑不可勝</hi>是故聖人重之<hi>謂重/天也</hi>人君重之<hi>謂重君也</hi>故至<lb/>
貞生至信至<hi>貞正也謂正心生則至信生而應之也</hi>言徃至絞生<hi>絞謂急言私已</hi>
<hi>今空以言徃而無其實則至絞已言生而應</hi>至自有道<hi>正生則信至言徃則絞來皆有因而然故</hi>
<hi>曰至自有道也</hi>不務以文勝情<hi>以文勝情/情彌虚也</hi>不務以多勝少<hi>少是能正</hi>
<hi>衆非故多不能勝之</hi>不動則望有牆<hi>君子儼然不動/則望者如牆焉</hi>旬身行<hi>旬均也君</hi>
<pb n="KR3c0002_WYG_012-22b"/>
<hi>子身行必令均平正直</hi>法制度量王者典器也<hi>理國之常器也</hi>執故義道<lb/>
畏變也<hi>君人執守故義以尊於道者畏輕躁之人妄有所變也</hi>天地若大神之動<lb/>
化變者也天地之極也<hi>若能祀神而動變化流弊天地之極理善莫大焉</hi>能與<lb/>
化起而王用則不可以道山也<hi>若能隨神化而起王者有天下其所運用則不</hi>
<hi>可以常道格之其富饒取類於山也</hi>仁者善用智者善用非其人則與神<lb/>
徃矣<hi>非其人尚能用之則明無不用如此者可謂通靈合契與神徃來也</hi>衣食之於人也<lb/>
不可以一違日也<hi>一日違衣食生理或㡬乎不全也</hi>親戚可以時大也<lb/>
<hi>謂時大聚㑹之以結其恩意</hi>是故聖人萬民艱處而立焉<hi>人者難靜而易擾故</hi>
<pb n="KR3c0002_WYG_012-23a"/>
<hi>聖人處立其上常有戰競之心畏難之也</hi>人死則易云<hi>死者無所為不憂其為亂故易云也○績</hi>
<hi>按云旋而歸之也詩婚姻孔云</hi>生則難合也<hi>生者有利之心合而無防合生姦謀故難合也</hi>故<lb/>
一為賞再為常三為固然<hi>謂一時行其賜人則欣頼以謂為賞頻再為之則人以為常</hi>
<hi>至此時必當有賞頻三為之則以為理固當然無懷愧之心</hi>其小行之則俗也<hi>若小行其</hi>
<hi>賞則人習之以為俗無過厚之恩也</hi>久之則禮義<hi>久而一行厚賞則人荷徳而懷恩此禮義之正</hi>
<hi>者也</hi>故無使下當上行之<hi>無使下人每至時承當君上必行之賞也</hi>然後移商<lb/>
人於國非用人也<hi>下旣不希上賞則專意於市故商人皆移來於國也</hi>不擇鄉而<lb/>
處不擇利而使<hi>商人常隨利往來故不擇鄉又不擇利</hi>出則從利入則不<lb/>
<pb n="KR3c0002_WYG_012-23b"/>
守<hi>商人出國惟從利焉其入國遇冦難則恇怯而茍且不為君城守也</hi>國之山林也則而<lb/>
利之<hi>商人雖不為國用亦有利於國猶山林也隨取而得其利焉則當容受而取其利也</hi>市塵之<lb/>
所及二依其本<hi>市則衆聚喧囂尤多塵埃今使工商二族依之以為本此亦處物之宜也</hi>故<lb/>
上侈而下靡<hi>得商賈之利故上侈下靡</hi>而君臣相上下<hi>得商賈之用故衣之章著</hi>
<hi>上下之儀</hi>相親則君臣之財不私藏<hi>相親則情公故不私藏財</hi>然則貪動<lb/>
枳而得食矣<hi>枳棘者所以擁塞也農人貪商賈而動者則多擁塞其幸者但得貪食而已無餘利</hi>
<hi>也</hi>徙邑移市亦為數一<hi>其有田邑之人今移於市此亦為費數而得一耳也</hi>
問曰多賢可云<hi>問多賢之理可言不</hi>對曰魚鼈之不食咡者不出<lb/>
<pb n="KR3c0002_WYG_012-24a"/>
其淵樹木之勝霜雪者不聽於天<hi>霜雪不能殺是不聽於天也</hi>士能<lb/>
自治者不從聖人<hi>能自理者則有餘不從聖人而求之也</hi>豈云哉<hi>能自理則雖聖</hi>
<hi>人不能致自此之外何可云者也</hi>夷吾之聞之也不欲强能<hi>材能之士心不慕已</hi>
<hi>勿强引之也</hi>不服智而不牧<hi>士之材智上不服則勿養之</hi>若旬虚期於月<lb/>
津若出於一明然則可以虚矣<hi>匝一月曰期津明潤貌君人之道當若每旬之</hi>
<hi>虚而任數自期以來日旣至津然後出一明矣如此虚而任數理足自明人但虛懷接物賢才自至亦猶是也</hi>
故阨其道而薄其所予則士云矣<hi>士之道藝則能阨而服之至人所與則薄</hi>
<hi>而少之如此則必自来其理可言也</hi>不擇人而取之謂之好利<hi>遇人則與無所簡擇</hi>
<pb n="KR3c0002_WYG_012-24b"/>
<hi>可謂多所愛所愛多不當</hi>審此兩者以為處行則云矣<hi>兩者謂不擇取與不擇而</hi>
<hi>取寧不取而與用此以為處身之行則其理可云矣</hi>不方之政不可以為國<hi>不方之政</hi>
<hi>謂邪也</hi>曲靜之言不可以為道<hi>靜謀也</hi>節時於政與時徃矣<lb/>
<hi>凡為節度當合於時所施政教與時俱徃</hi>不動以為道齊以為行<hi>守正不動以為道齊</hi>
<hi>整肅然以此為行也</hi>避世之道不可以進取<hi>茍避世則晦明藏用若無所能故不可進</hi>
<hi>取</hi>陽者進謀㡬者應感<hi>顯明其事者欲進而為謀㡬理之動唯應所感也</hi>再殺<lb/>
則齊<hi>一殺尚有參差必再殺然後可齊文王再駕伐崇武王再伐紂也</hi>然後運可請也<lb/>
<hi>旣齊則天下服故請問歴數之運將陟帝位也陽者進謀已下公問之辭也</hi>對曰夫運謀者<lb/>
<pb n="KR3c0002_WYG_012-25a"/>
天地之虚滿也合離也<hi>言歴運之謀崇替相因若天地之有滿虚合離乃理之不可已</hi>
<hi>者已春夏為合秋冬為虚</hi>春秋冬夏之勝也<hi>若無春秋冬夏之變則不能相勝而成嵗有道</hi>
<hi>之伐無道亦猶是也</hi>然有知强弱之所尤然後應諸侯取交<hi>尤殊絶也</hi>
<hi>謂應運而王者必有智而强殊絶於衆然後應諸侯可以取天下之交</hi>故知安危國之所<lb/>
存以時事天以天事神<hi>謂以神禮事也</hi>以神事鬼<hi>謂依時而享鬼也</hi>故<lb/>
國無罪而君夀而民不殺智運謀而雜櫜刃焉<hi>雖用智謀亦須</hi>
<hi>威以成之故曰雜櫜韜也</hi>其滿為感<hi>感則物應/故滿也</hi>其虚為亡<hi>亡則物散故虛也</hi>
滿虚之合有時而為實<hi>滿時為實也</hi>時而為動<hi>虛時為動散也</hi>地陽<lb/>
<pb n="KR3c0002_WYG_012-25b"/>
時貸<hi>地在陽時假貸萬物精氣以長養也</hi>其冬厚則夏熱其陽厚則隂寒<lb/>
<hi>厚謂過於寒熱冬有極寒夏有極熱夏有極熱冬有極寒</hi>是故王者謹於日至<hi>謂冬夏至</hi>
<hi>也當知二至之寒熱</hi>故知虚滿之所在以為政令<hi>知其寒熱之虛為時令以順之</hi>
已殺生其合而未散可以決事<hi>時冬時旣有肅殺其萌芽内發欲生也然其時</hi>
<hi>方寒合而未有時可以決㫁罰罪之事也</hi>將合可以禺其隨行以為兵<hi>禺謂事端</hi>
<hi>初見也謂夏末初秋之時寒凉方至將凝合初見其禺隨此時而行可以為兵威也</hi>分其多少以<lb/>
為曲政<hi>兵之所由各有多少隨其多少委曲為政</hi>
請問形有時而變乎<hi>謂嵗年吉凶之變可知</hi>對曰隂陽之分定則<lb/>
<pb n="KR3c0002_WYG_012-26a"/>
甘苦之草生也<hi>隂陽之分定於吉則甘草生薺是也定於㓙則苦草生葶<graphic n="KR1047" url="https://raw.githubusercontent.com/kanripo/KR-Gaiji/master/images/KR1047.png" mimeType="image/png"/>是也</hi>從其<lb/>
宜則酸醎和焉<hi>謂從四時之宜以酸醎之味和而食焉若春多酸冬多醎是也</hi>而形色<lb/>
定焉以為聲樂<hi>酸色青醎色黒青聲角黒聲羽皆定色而生聲</hi>夫隂陽進退滿<lb/>
虚亡時其散合可以視嵗惟聖人不為嵗<hi>言隂陽滿虚散合可視知</hi>
<hi>嵗之豐荒也</hi>能知滿虚奪餘滿補不足<hi>聖人善識滿虚之所在故奪有餘者補於</hi>
<hi>不足</hi>以通政事以贍民常<hi>或滿與虚萬人均平故能通達政事贍足於民使修常道</hi>地<lb/>
之變氣應其所出<hi>謂地見災變之氣應其所出之處設法以禳之</hi>水之變氣應<lb/>
之以精受之以豫<hi>水見災變之氣則當應之以精誠其祥不弭當受之者須預有所防備之</hi>
<pb n="KR3c0002_WYG_012-26b"/>
<hi>也</hi>天之變氣應之以正<hi>天見災變之氣惟守正以應之也</hi>且夫天地精<lb/>
氣有五不必為沮<hi>謂五行之時也其時之氣不能必則為沮敗也</hi>其亟而反其<lb/>
重陔動毁之進退即此數之難得者也<hi>其為沮敗也或纔有形而違反</hi>
<hi>者或遲重滯凝久而不去者或發動而有所毁傷者或乍進乍退者凡此皆災敗之數難得而知之者也</hi>此<lb/>
形之時變也<hi>謂嵗年之形有變也</hi>
沮平氣之陽若如辭靜<hi>言欲沮敗平和之陽氣黙至而無形聲如辭言之静者</hi>餘<lb/>
氣之潜然而動愛氣之潜然而哀胡得而治動<hi>灾之餘氣潜然</hi>
<hi>發動愛怜之氣已潜然而哀則氣候之動難知者也故曰胡得而治動自沮平已下公問之辭</hi>對曰得<lb/>
<pb n="KR3c0002_WYG_012-27a"/>
得之衰時位而觀之<hi>得其沮氣衰敗之時立分位而觀察之</hi>佁美然後有<lb/>
煇<hi>佁深思貌謂深得其美理然後情悦而貌煇然也</hi>脩之心其殺以相待<hi>旣知灾氣</hi>
<hi>之所召則脩徳於心以禳之其凶殺之至必有以待之也</hi>故有滿虚哀樂之氣也<hi>當察</hi>
<hi>灾而得禳或滿而樂或虚而哀也</hi>故書之帝八神農不與存為其無位<lb/>
不能相用問運之合滿安臧<hi>易之所存五帝謂伏羲神農黄帝堯舜書之所記三</hi>
<hi>王夏殷周然於八帝之中神農所存事迹獨少則以不為位以觀灾處氣又不用公問自今之後運之合滿何</hi>
<hi>所藏隱可得知之者乎</hi>二十歲而可廣十二歲而聶廣百歲傷神<lb/>
<hi>管氏對曰從今之後二十嵗天下安寧禮義可廣又十二嵗代將亂而攝其廣又百嵗之後天下將分鬼神之</hi>
<pb n="KR3c0002_WYG_012-27b"/>
<hi>祀絶矣</hi>周鄭之禮移矣<hi>禮移則/俗變也</hi>則周律之廢矣<hi>周之法則壊矣</hi>則<lb/>
中國之草木有移於不通之野者<hi>時旣戰争廢於農事稼穡之地荆棘生焉</hi>
<hi>故草之屬移變於不通之野</hi>然則人君聲服變矣<hi>聲謂樂聲衆亂則聲服俱變</hi>則<lb/>
臣有依駟之禄<hi>依稱也代衰則臣富故臣多養駟馬及其受禄又以稱之</hi>婦人為政<lb/>
鐡之重反旅金<hi>君㓜則母后為政鐡者所以為兵噐當重之謂下流卑識不重鐵反旅陳於金</hi>
<hi>而玩之也</hi>而聲好下曲食好鹹苦<hi>謂聲之下而悲者食多鹹苦之味者婦人所好</hi>則<lb/>
人君日退亟<hi>旣使婦人為政則百度昏君人之衰也日以亟矣</hi>則谿陵山谷之<lb/>
神之祭更應國之稱號亦更矣<hi>更改也國衰則神之祀改其所應祭國之稱號</hi>
<pb n="KR3c0002_WYG_012-28a"/>
<hi>亦更矣市朝旣變後聖旣作故改其號國者也</hi>視之亦變<hi>目視而取節令旌麾之屬亦變矣</hi>觀<lb/>
之風氣古之祭有時而星<hi>或祭星以祈風氣之和者也</hi>有時而星熺<lb/>
<hi>熺星之明或有祭明星者</hi>有時而熰<hi>熰熱甚也或/時旱熱而祭</hi>有時而胊<hi>朐逺也或逺而</hi>
<hi>為来嵗祈福而祭之也</hi>鼠應廣之實隂陽之數也<hi>鼠憂也凡此皆君之憂人故廣</hi>
<hi>為祈福而祭之調隂陽為物也</hi>華若落之名祭之號也<hi>言祭時為物作美號若花落之</hi>
<hi>莅物益其光輝也</hi>是故天子之為國圖具其樹物也<lb/>
　<lb/>
　<lb/>
<pb n="KR3c0002_WYG_012-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　管子補注卷十二<lb/>
</p>
<p>
</p>
  </div>
</body>
</text>
</TEI>
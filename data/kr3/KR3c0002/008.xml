<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>管子補注卷八</head> <lb/>
    <p>
<pb n="KR3c0002_WYG_008-1a"/>
欽定四庫全書<lb/>
　管子補注卷八<lb/>
　　　　　　　　　　　　明　劉績　撰<lb/>
　　中匡第十九　　　　　　　　内言二<lb/>
管仲㑹國用三分二在賔客<hi>二以供賔客</hi>其一在國管仲懼<lb/>
而復之<hi>復白也以賔客之費太半欲白之</hi>公曰吾子猶如是乎<hi>以吾子為賢當</hi>
<hi>以供賔之義為急務尚懼而白之乎</hi>四鄰賔客入者説出者譽<hi>入見禮而悦者出必</hi>
<hi>為延譽也</hi>光名滿天下入者不說出者不譽汙名滿天下壤<lb/>
<pb n="KR3c0002_WYG_008-1b"/>
可以為粟<hi>播壤則生粟</hi>木可以為貨<hi>破木成器則貨</hi>粟盡則有生貨<lb/>
散則有聚君人者名之為貴財安可有<hi>吝財則失名故不可有</hi>管<lb/>
仲曰此君之明也公曰民辦軍事矣則可乎對曰不可<lb/>
甲兵未足也請薄刑罰以厚甲兵於是死罪不殺刑罪<lb/>
不罰使以甲兵贖<hi>有罪使出甲兵以贖之也</hi>死罪以犀甲一㦸刑罰<lb/>
以脅盾一㦸<hi>脅盾也既出盾又令出一㦸也</hi>過罰以金<hi>過誤致罰出金以贖之</hi>軍<lb/>
無所計而訟者成以束矢<hi>不計於軍事而以私訟者令出東矢以平其罪成平也</hi>
公曰甲兵既足矣吾欲誅大國之不道者可乎對曰愛<lb/>
<pb n="KR3c0002_WYG_008-2a"/>
四封之内而後可以惡竟外之不善者<hi>先施愛於四封之内則士致死</hi>
<hi>故可以惡外之不善</hi>安卿大夫之家而後可以危救敵之國<hi>卿大夫家</hi>
<hi>安得大臣盡力故可以危救敵之國</hi>賜小國地而後可以誅大國之不道<lb/>
者舉賢良而後可以廢慢法鄙賤之民是故先王必有<lb/>
置也而後必有廢也必有利也而後必有害也<lb/>
桓公曰昔三王者既弑其君今言仁義則必以三王為<lb/>
法度不識其故何也對曰昔者禹平治天下及桀而亂<lb/>
之湯放桀以定禹功也湯平治天下及紂而亂之武王<lb/>
<pb n="KR3c0002_WYG_008-2b"/>
伐紂以定湯功也且善之伐不善也自古至今未有改<lb/>
之君何疑焉公又問曰古之亡國其何失對曰計得地<lb/>
與寳而不計失諸侯計得財委而不計失百姓計見親<lb/>
而不計見棄三者之屬一足以削遍而有者亡矣古之<lb/>
隳國家隕社稷者非故且為之也必少有樂焉不知其<lb/>
陷於惡也桓公謂管仲曰請致仲父<hi>仲父者尊老有徳之稱桓公欲尊事</hi>
<hi>管仲故以仲父之號致之</hi>公與管仲父而將飲之<hi>行飲酒禮以尊顯之</hi>掘新井<lb/>
而柴焉<hi>新井而又柴盖之欲以潔清示敬之</hi>十日齋戒召管仲管仲至公<lb/>
<pb n="KR3c0002_WYG_008-3a"/>
執爵夫人執尊觴三行管仲趨出公怒曰寡人齋戒十<lb/>
日而飲仲父寡人自以為脩矣仲父不告寡人而出其<lb/>
故何也<hi>謂不辭而出所以怒</hi>鮑叔隰朋趨而出及管仲於途曰公<lb/>
怒管仲反入倍屏而立公不與言少進中庭公不與言<lb/>
少進中堂公曰寡人齋戒十日而飲仲父自以為脱於<lb/>
罪矣仲父不告寡人而出未知其故也對曰聞之沉於<lb/>
樂者洽於憂<hi>樂過則憂博</hi>厚於味者薄於行慢於朝者緩於<lb/>
政害於國家者危於社稷臣是以敢出也公遽下堂曰<lb/>
<pb n="KR3c0002_WYG_008-3b"/>
寡人非敢自為脩也仲父年長雖寡人亦衰矣吾願一<lb/>
朝安仲父也<hi>言俱至於衰老故欲一朝樂飲而為安</hi>對曰臣聞壯者無怠<lb/>
老者無偷順天之道必以善終者也三王失之非一朝<lb/>
之萃<hi>三代之季亂亡者非一朝之故其所由來者漸矣萃集也</hi>君奈何其偷乎管仲<lb/>
走出君以賔客之禮再拜送之明日管仲朝公曰寡人<lb/>
願聞國君之信對曰民愛之鄰國親之天下信之此國<lb/>
君之信公曰善請問信安始而可對曰始於為身中於<lb/>
為國成於為天下公曰請問為身對曰道血氣以求長<lb/>
<pb n="KR3c0002_WYG_008-4a"/>
年長心長徳<hi>長心謂謀慮逺也長徳謂恩施廣也</hi>此為身也公曰請問為<lb/>
國對曰逺舉賢人慈愛百姓外存亡國繼絶世起諸孤<lb/>
<hi>孤謂死王事者子孫</hi>薄稅斂輕刑罰此為國之大禮也法行而不<lb/>
苛刑廉而不赦有司寛而不凌<hi>不虐惸獨</hi>菀濁困滯皆法度<lb/>
不亡<hi>鬱濁謂穢塞不潔清者也困滯謂痩羸微隠者也有如此者皆以法度加之不失有所失亡也</hi>往<lb/>
行不來而民㳺世矣<hi>其行法度者但往行而進不却來而退而人以此自得行於世也</hi>
此為天下也<lb/>
　　小匡第二十　　　　　　　　内言三<lb/>
<pb n="KR3c0002_WYG_008-4b"/>
桓公自莒反于齊使鮑叔牙為宰鮑叔辭曰臣君之庸<lb/>
臣也君有加惠於其臣使臣不凍飢則是君之賜也若<lb/>
必治國家則非臣之所能也其唯管夷吾乎臣之所不<lb/>
如管夷吾者五寛惠愛民臣不如也治國不失秉臣不<lb/>
如也<hi>秉柄也柄操所以作事國柄者所以賞罰之紀要也</hi>忠信可結於諸侯臣不<lb/>
如也<hi>○績按齊語諸侯作百姓</hi>制禮義可法於四方臣不如也介胄<lb/>
執枹立於軍門使百姓皆加勇臣不如也<hi>抱擊鼓槌</hi>夫管仲<lb/>
民之父母也將欲治其子不可棄其父母公曰管夷吾<lb/>
<pb n="KR3c0002_WYG_008-5a"/>
親射寡人中鈎殆於死今乃用之可乎鮑叔曰彼為其<lb/>
君動也君若宥而反之其為君亦猶是也公曰然則為<lb/>
之奈何鮑叔曰君使人請之魯公曰施伯<hi>○績按一本有夫字</hi>魯<lb/>
之謀臣也彼知吾將用之必不吾予也鮑叔曰君詔使<lb/>
者曰寡君有不令之臣在君之國願請之以戮於羣臣<lb/>
<hi>戮以徇羣臣也</hi>魯君必諾且施伯之知夷吾之才必將致魯之<lb/>
政<hi>既知其才故授以國政</hi>夷吾受之則魯能弱齊矣夷吾不受彼<lb/>
知其將反於齊必殺之公曰然則夷吾受乎鮑叔曰不<lb/>
<pb n="KR3c0002_WYG_008-5b"/>
受也夷吾事君無二心公曰其於寡人猶如是乎對曰<lb/>
非為君也為先君與社稷之故君若欲定宗廟則亟請<lb/>
之不然無及也公乃使鮑叔行成<hi>成平也與魯平</hi>曰公子糺親<lb/>
也請君討之魯人為殺公子糺又曰管仲讎也請受而<lb/>
甘心焉魯君許諾施伯謂魯侯曰勿予非戮之也將用<lb/>
其政也<hi>用之使知政也</hi>管仲者天下之賢人也大器也在楚則<lb/>
楚得意於天下在晉則晉得意於天下在狄則狄得意<lb/>
於天下今齊求而得之則必長為國憂君何不殺而授<lb/>
<pb n="KR3c0002_WYG_008-6a"/>
之其屍<hi>○績按一作殺之而授其屍</hi>魯君曰諾將殺管仲鮑叔進曰<lb/>
殺之齊是戮齊也<hi>言戮以徇齊也</hi>殺之魯是戮魯也敝邑寡君<lb/>
之賊得之以徇於國為羣臣僇也<hi>戮之以誡羣臣</hi>若不生得是<lb/>
君與寡君之賊比也<hi>言親吾賊</hi>非敝邑之君所謂也<hi>○績按一作非</hi>
<hi>敝邑之所請也</hi>使臣不能受命<hi>能一作敢</hi>於是乎魯君乃不殺遂生<lb/>
束縛而柙以予齊<hi>柙檻</hi>鮑叔受而哭之三舉<hi>三舉其聲偽哀其将死也</hi>
施伯從而笑之<hi>笑其偽也</hi>謂大夫曰管仲必不死夫鮑叔之<lb/>
忍不僇賢人<hi>言多所容忍必不僇賢人</hi>其智稱賢以自成也<hi>稱舉也</hi>鮑<lb/>
<pb n="KR3c0002_WYG_008-6b"/>
叔相公子小白先入得國<hi>得國人心</hi>管仲召忽奉公子糺後<lb/>
入與魯以戰能使魯敗<hi>謂魯師與齊戰能使魯敗而齊克也</hi>功足以得天<lb/>
與失天其人事一也<hi>管仲本圖将立小白今能敗魯而勝齊是其功也故於齊為得天於</hi>
<hi>魯為失天至於能成人事則一</hi>今魯懼殺公子糺召忽囚管仲以予齊<lb/>
鮑叔知無後事<hi>既得管仲則知後無禍難之事也</hi>必將勤管仲以勞其<lb/>
君<hi>必探管仲本敗魯勝齊之意以成其功勤而慰其君也</hi>願以顯其功衆必予之<lb/>
<hi>願君施用管仲以顯其定齊之功如此衆必與之與許也○績按言鮑叔知齊無他讎為後患恐其君驕故勤</hi>
<hi>管仲使君戒省不佚且以顯仲之功則國衆必歸之勤孜孜也</hi>有得力死之功猶尚可<lb/>
<pb n="KR3c0002_WYG_008-7a"/>
加也顯生之功將何如是<hi>假令管仲力死成功但一時之事耳猶尚可加况不恥垢</hi>
<hi>辱忍而生全齊將得之而覇以顯其本謀之功何善如之言不可加也○績按言常人有為君得曽力死為國</hi>
<hi>者功猶可貴今鮑叔為桓得仲生者則功無以加矣</hi>昭徳以貳君也<hi>言昭管仲之徳以為君之</hi>
<hi>副貳○績按貳君即前勞君謂使桓公思前唯不一於安之矣</hi>鮑叔之知不是失也<hi>以鮑</hi>
<hi>叔之智能及此圖必不失也</hi>至於堂阜之上<hi>堂阜地名</hi>鮑叔祓而浴之三<lb/>
<hi>祓謂除其凶邪之氣</hi>桓公親迎之郊管仲詘纓挿衽<hi>示将就戮○績按挿一本</hi>
<hi>作攝弟子職所謂攝衽盥潄</hi>使人操斧而立其後<hi>操斧者将受斧鉞之誅也</hi>公辭<lb/>
斧三然後退之<hi>退操斧者</hi>公曰垂纓下衽寡人將見管仲再<lb/>
<pb n="KR3c0002_WYG_008-7b"/>
拜稽首曰應公之賜殺之黄泉死且不朽<hi>言君賜之死尚感恩不朽</hi>
<hi>况生之乎</hi>公遂與歸禮之於廟三酌而問為政焉曰昔先君<lb/>
襄公髙臺廣池湛樂飲酒田獵畢弋不聴國政卑聖侮<lb/>
士唯女是崇九妃六嬪<hi>九妃謂諸侯所娶九女天子九嬪諸侯六也</hi>陳妾數<lb/>
千食必粱肉衣必文繡而戎士凍飢戎馬待㳺車之弊<lb/>
<hi>㳺車弊然後以為戎車</hi>戎士待陳妾之餘<hi>陳妾食餘然後以食戎士</hi>倡優侏儒<lb/>
在前而賢士大夫在後是以國家不日益不月長吾恐<lb/>
宗廟之不掃除社稷之不血食敢問為之奈何管子對<lb/>
<pb n="KR3c0002_WYG_008-8a"/>
曰昔吾先王周昭王穆王世法文武之逺迹以成其名<lb/>
<hi>○績按迹齊語作績</hi>合羣國<hi>○績按齊/語作<graphic n="KR1621" url="https://raw.githubusercontent.com/kanripo/KR-Gaiji/master/images/KR1621.png" mimeType="image/png"/>
                    </hi>比校民之有道者設象以<lb/>
為民紀<hi>校試其人有道者與之設法象而為人紀</hi>式美以相應比綴以書原<lb/>
本窮末<hi>其所用羙事必令始終相應然後次比緝綴書之簡策故能原其本窮其末无不錯綜也</hi>勸<lb/>
之以慶賞糺之以刑罰糞除其顛旄<hi>顛者髙之項人或不墾闢旄者所以</hi>
<hi>誓勒兵士言能務農息兵故糞其顛而除其旄也</hi>賜予以鎮撫之以為民終始<lb/>
<hi>○績按設象即周禮所謂縣治象之法于象魏使萬民觀治象是也本謂上之所設末謂下之所行糞分也孟</hi>
<hi>子百畆之糞王制作分是也旄老人也國語作班序也言合羣叟比校民之有道者必先設象刑以為民法其</hi>
<pb n="KR3c0002_WYG_008-8b"/>
<hi>從而相應者比合綴連於書推象刑之意而究其是非合則勸以慶賞違則糺以刑罰於中又分異其老而賜</hi>
<hi>予以鎮撫之猶勞之來之之意也終始猶言常行也</hi>公曰為之奈何管子對曰昔<lb/>
者聖王之治其民也參其國而伍其鄙定民之居成民<lb/>
之事以為民紀謹用其六秉如是而民情可得而百姓<lb/>
可御矣桓公曰六秉者何也管子曰殺生貴賤貧富此<lb/>
六秉也桓公曰參國奈何管子對曰制國以為二十一<lb/>
鄉工商之鄉六士農之鄉十五公帥十一鄉髙子帥五<lb/>
鄉國子帥五鄉參國故為三軍公立三官之臣<hi>謂三軍之官也</hi>
<pb n="KR3c0002_WYG_008-9a"/>
<hi>○績按官官府也此言士之鄉</hi>市立三鄉<hi>○績按此/言商之鄉</hi>工立三族<hi>○績按此言工</hi>
<hi>之郷</hi>澤立三虞山立三衡<hi>自三鄉以下毎皆置其官○績按此二句言農之鄉也</hi>制<lb/>
五家為軌軌有長十軌為里里有司四里為連連有長<lb/>
十連為鄉鄉有良人五鄉一帥桓公曰五鄙奈何管子<lb/>
對曰制五家為軌軌有長六軌為邑邑有司十邑為率<lb/>
率有長十率為鄊鄊有良人三鄉為屬屬有帥五屬一<lb/>
大夫武政聽屬<hi>以武為政者聴於属</hi>文政聴鄉<hi>○績按齊語作制鄙三十家為邑邑</hi>
<hi>有司十邑為卒卒有卒帥十卒為鄊鄊有鄊帥三鄉為縣縣有縣帥十縣為屬屬有大夫五屬故立五大夫各</hi>
<pb n="KR3c0002_WYG_008-9b"/>
<hi>使治一屬焉立五政使各聴一屬焉是故正之政聴屬牧之政聴縣下政聴鄉按後屬退而脩連連退而脩鄉</hi>
<hi>鄉退而脩卒卒退而脩邑則三鄉下缺為連連有帥十連七字但國語以連為縣耳後云立五鄉以崇化逮五</hi>
<hi>属以属武則國語正政牧政下政皆誤之也</hi>各保而聴<hi>鄉属之聴各自保之</hi>毋有淫佚<lb/>
者桓公曰定民之居成民之事奈何管子對曰士農工<lb/>
商四民者國之石民也<hi>四者國之本猶柱之石也故曰石</hi>不可使雜處<lb/>
雜處則其言哤其事亂<hi>哤亂也</hi>是故聖王之處士必於閒<lb/>
燕<hi>處士閑燕則謀議審</hi>處農必就田壄處工必就官府處商必就<lb/>
市井<hi>市井必四方若造井之制故曰市井</hi>今夫士羣萃而州處閒燕<hi>每州之士</hi>
<pb n="KR3c0002_WYG_008-10a"/>
<hi>羣萃共處間燕謂學校之處</hi>則父與父言義子與子言孝其事君者<lb/>
言敬長者言愛幼者言弟旦暮從事於此<hi>旦暮猶朝夕也</hi>以教<lb/>
其子弟少而習焉其心安焉不見異物而遷焉<hi>異物異事也非</hi>
<hi>其所當習者</hi>是故其父兄之教不肅而成其子弟之學不勞<lb/>
而能夫是故士之子常為士今夫農羣萃而州處審其<lb/>
四時權節<hi>於四時中又權量其節之早晚</hi>具備其械器用<hi>械器皆謂田器○績按當</hi>
<hi>作權節其用備其械器乃字誤亂註皆非齊語作權節其用是也</hi>比耒耜榖芨<hi>比偶其耒耜及</hi>
<hi>榖芨榖芨小於耜耒一人執之以隨耒耜之後重治其闕遺</hi>及寒擊槀除田以待時<lb/>
<pb n="KR3c0002_WYG_008-10b"/>
乃耕<hi>冬寒之月即擊去其革之槀者偹除其田以待春之耕也</hi>深耕均種疾耰<hi>耰謂覆種</hi>
<hi>既已均種當疾耰之</hi>先雨芸耨以待時雨時雨既至挾其槍刈耨<lb/>
鎛<hi>在掖曰挾槍椿也刈鎌也耨鎰基也鎛鉏也</hi>以旦暮從事於田壄稅衣就<lb/>
功<hi>脱其常服以就功役便事而省費</hi>别苗莠列疏遬<hi>遬宻也謂苗之踈家者當均列之</hi>
首戴苧蒲<hi>苧蔣也編苧與蒲以為笠</hi>身服襏襫<hi>襏襫謂麤堅之衣可以任苦著者也○績</hi>
<hi>按音鉢釋</hi>沾體塗足暴其髮膚盡其四支之力以疾從事於<lb/>
田野少而習焉其心安焉不見異物而遷焉是故其父<lb/>
兄之教不肅而成其子弟之學不勞而能是故農之子<lb/>
<pb n="KR3c0002_WYG_008-11a"/>
常為農樸野而不慝<hi>農人之子朴質而野不為姦慝</hi>其秀材之能為士<lb/>
者則足賴也<hi>農人之子有秀異之材可為士者即所謂生而知之不習而成者也故其賢足可賴</hi>
<hi>也</hi>故以耕則多粟以仕則多賢是以聖王敬畏戚農<hi>以農</hi>
<hi>民能致粟又秀材生焉故聖王敬畏農而戚近之</hi>今夫工羣萃而州處相良材<lb/>
審其四時辨其功苦<hi>功謂堅羙苦謂濫惡</hi>權節其用論比計制<hi>○績</hi>
<hi>按齊語作論比協材</hi>斷器尚完利<hi>裁斷為器貴於完利</hi>相語以事相示以巧<lb/>
相陳以功相髙以知事<hi>以能知器用之事相髙尚</hi>旦暮從事於此以<lb/>
教其子弟少而習焉其心安焉不見異物而遷焉是故<lb/>
<pb n="KR3c0002_WYG_008-11b"/>
其父兄之教不肅而成其子弟之學不勞而能夫是故<lb/>
工之子常為工今夫商羣萃而州處觀凶飢審國變察<lb/>
其四時而監其鄉之貨<hi>監視也</hi>以知其市之賈負任擔荷<lb/>
服牛輅馬<hi>○績按輅一作軺</hi>以周四方料多少計貴賤以其所<lb/>
有易其所無買賤鬻貴是以羽旄不求而至竹箭有餘<lb/>
於國竒怪時來珍異物聚旦暮從事於此以教其子弟<lb/>
相語以利相示以時<hi>○績按時齊語作賴</hi>相陳以知賈<hi>賈知物價相與陳説</hi>
少而習焉其心安焉不見異物而遷焉是故其父兄之<lb/>
<pb n="KR3c0002_WYG_008-12a"/>
教不肅而成其子弟之學不勞而能夫是故商之子常<lb/>
為商相地而衰其政則民不移矣<hi>相地沃塉以差其政則人安其沃塉而不</hi>
<hi>移衰差也○績按政齊語作征</hi>正旅舊則民不惰<hi>國之軍旅正之以從舊貫則禀令而不惰</hi>
<hi>○績按當依齊語作政不旅舊則民不偷旅舊棄故舊不用如旅也或疑乃施字誤所謂故舊不遺則民不偷</hi>
山澤各以其時至則民不茍<hi>茍謂非時入山澤也</hi>陵陸丘井田疇<lb/>
均則民不惑<hi>○績按惑齊語作憾</hi>無奪農時則百姓富犧牲不勞<lb/>
則牛馬育<hi>過用謂之勞○績按勞齊語作略</hi>
桓公又問曰寡人欲脩政以干時於天下其可乎<hi>干求也時</hi>
<pb n="KR3c0002_WYG_008-12b"/>
<hi>時見曰㑹欲求天下脩時見之㑹</hi>管子對曰可公曰安始而可管子對<lb/>
曰始於愛民公曰愛民之道奈何管子對曰公脩公族<lb/>
家脩家族使相連以事相及以禄則民相親矣<hi>相連以事則人</hi>
<hi>慣狎相及以禄則恩情生故有親也</hi>放舊罪脩舊宗立無後則民殖矣<hi>放舊</hi>
<hi>罪則全人命脩舊宗則收散親立無後則繼絶世故人殖殖生也</hi>省刑罰薄稅斂則民<lb/>
富矣鄉建賢士使教於國則民有禮矣出令不改則民<lb/>
正矣此愛民之道也公曰民富而以親則使之而可乎<lb/>
管子對曰舉財長工以止民用<hi>工能積財舉而長之民則慕而不費用矣</hi>陳<lb/>
<pb n="KR3c0002_WYG_008-13a"/>
力尚賢以勸民知<hi>賢能陳力而崇上之民則勸而學智矣</hi>加刑無苛以濟<lb/>
百姓行之無私則足以容衆矣出言必信則令不窮矣<lb/>
此使民之道也桓公曰民居定矣事已成矣吾欲從事<lb/>
於天下諸侯其可乎<hi>欲從㑹事</hi>管子對曰未可民心未安公<lb/>
曰安之奈何管子對曰脩舊法擇其善者舉而嚴用之<lb/>
<hi>○績按嚴齊語作業皆敬也</hi>慈於民予無財<hi>貧無財者當施予之</hi>寛政役敬百<lb/>
姓則國富而民安矣公曰民安矣其可乎管仲對曰未<lb/>
可君若欲正卒伍脩甲兵則大國亦将正卒伍脩甲兵<lb/>
<pb n="KR3c0002_WYG_008-13b"/>
君有征伐之事則小國諸侯之臣有守圉之備矣然則<lb/>
難以速得意於天下公欲速得意於天下諸侯則事有<lb/>
所隠而政有所寓<hi>不顯習其兵事故曰事有所隠軍政寓之田獵故曰政有所寓矣</hi>公<lb/>
曰為之奈何管子對曰作内政而寓軍令焉為髙子之<lb/>
里為國子之里為公里三分齊國以為三軍擇其賢民<lb/>
使為里君<hi>每里皆使賢者為君</hi>鄉有行伍卒長則其制令且以田<lb/>
獵因以賞罰<hi>因田獵之功道行賞罰</hi>則百姓通於軍事矣桓公曰<lb/>
善於是乎管子乃制五家以為軌軌為之長十軌為里<lb/>
<pb n="KR3c0002_WYG_008-14a"/>
里有司四里為連連為之長十連為鄉鄉有良人以為<lb/>
軍令是故五家為軌五人為伍軌長率之十軌為里故<lb/>
五十人為小戎里有司率之四里為連故二百人為卒<lb/>
連長率之十連為鄉故二千人為旅鄉良人率之五鄊<lb/>
一帥故萬人一軍五鄊之帥率之三軍故有中軍之皷<lb/>
<hi>中軍則公之里卒則知所之也</hi>有髙子之皷有國子之皷春以田曰蒐<lb/>
振旅<hi>因窩軍政而且正旅</hi>秋以田曰獮治兵<hi>順殺氣因治兵</hi>是故卒伍政<lb/>
定於里軍旅政定於郊<hi>○績按齊語政作正字</hi>内教既成令不得<lb/>
<pb n="KR3c0002_WYG_008-14b"/>
遷徙故卒伍之人人與人相保家與家相愛少相居長<lb/>
相㳺祭祀相福死䘮相恤禍相憂居處相樂行作相和<lb/>
哭泣相哀是故夜戰其聲相聞足以無亂晝戰其目相<lb/>
見足以相識歡欣足以相死是故以守則固以戰則勝<lb/>
君有此教士三萬人以横行於天下<hi>教士謂先教習之士</hi>誅無道<lb/>
以定周室天下大國之君莫之能圉也<lb/>
正月之朝鄉長復事<hi>復白也○績按此即參國五卿一帥每嵗報政於君</hi>公親問<lb/>
焉曰於子之鄉有居處為義好學聰明質仁慈孝於父<lb/>
<pb n="KR3c0002_WYG_008-15a"/>
母長弟聞於鄉里者有則以告有而不告謂之蔽賢其<lb/>
罪五<hi>謂其罪當入於五刑而定其罰</hi>有司巳於事而竣<hi>既畢於上事而竣退</hi>公又<lb/>
問焉曰於子之鄉有拳勇股肱之力筋骨秀出於衆者<lb/>
有則以告有而不以吿謂之蔽才其罪五有司已於事<lb/>
而竣公又問焉曰於子之鄉有不慈孝於父母不長弟<lb/>
於鄉里驕躁淫暴不用上令者有則以告有而不以吿<lb/>
謂之下比<hi>下與有罪者比而掩盖之也</hi>其罪五有司巳於事而竣於<lb/>
是乎鄉長退而脩徳進賢桓公親見之遂使役之官<hi>謂受</hi>
<pb n="KR3c0002_WYG_008-15b"/>
<hi>之官而役之所以厯試其材能</hi>公令官長期而書伐以吿<hi>伐功也</hi>且令選<lb/>
官之賢者而復之曰有人居我官有功休徳維順<hi>○績按一</hi>
<hi>作慎</hi>端慤以待時使<hi>以慤善待時待可用之時而使之也</hi>使民恭敬以勸其<lb/>
稱秉言則足以補官之不善政<hi>謂此人所稱柄也言可以補不善之政</hi>公<lb/>
宣問其鄉里而有考驗<hi>宣遍也遍問其鄉里之人以考其所行皆有事驗</hi>廼召<lb/>
而與之生省相其質以參其成功成事<hi>既有考驗召而與坐更省視其</hi>
<hi>質體以參驗其所成功之事也</hi>可立而時設問國家之患而不肉<hi>其人既可</hi>
<hi>將立之又時設問國家之患以知其智謀之深淺不直相其骨肉而已肉者所謂皮相也○績按齊語作可立</hi>
<pb n="KR3c0002_WYG_008-16a"/>
<hi>而授之設之以國家之患而不疚則肉乃疚之誤</hi>退而察問其鄉里以觀其所<lb/>
能而無大過登以為上卿之佐<hi>為卿大夫之佐</hi>名之曰三選<hi>名此</hi>
<hi>人曰三大夫所選</hi>髙子國子退而脩鄉<hi>朝士既畢二人又如前退脩於鄉鮑在朝故不</hi>
<hi>言</hi>鄉退而脩連<hi>○績按即前/十連為鄉</hi>連退而脩里<hi>○績按即前四里為連</hi>
里退而脩軌<hi>○績按即前十里為軌</hi>軌退而脩家<hi>○績按即前五家為軌</hi>是<lb/>
故匹夫有善故可得而舉也匹夫有不善故可得而誅<lb/>
也政既成鄉不越長朝不越爵罷士無伍<hi>罷謂乏於徳義者周禮所</hi>
<hi>謂罷人不義之衆恥以為伍也</hi>罷女無家<hi>罷女猶罷士衆恥娶之故無家</hi>士三出妻逐<lb/>
<pb n="KR3c0002_WYG_008-16b"/>
於境外<hi>三出妻所謂士也罔極二三其徳為政者之所忌故逐於境外也</hi>女三出嫁入<lb/>
於舂榖<hi>三見出而嫁是不貞順者也故入於舂榖</hi>是故民皆勉為善士與其<lb/>
為善於鄊不如為善於里與其為善於里不如為善於<lb/>
家<hi>家善則鄉善矣所謂居家治理可移於官</hi>是故士莫敢言一朝之便皆有<lb/>
終嵗之計莫敢以終嵗為議皆有終身之功<hi>脩政則人無茍且</hi>
正月之朝五屬大夫復事於公<hi>○績按此即前五鄙五屬大夫每嵗報政於君</hi>
擇其寡功者而譙之曰列地分民者若一何故獨寡功<lb/>
何以不及人教訓不善政事其不治一再則宥三則不<lb/>
<pb n="KR3c0002_WYG_008-17a"/>
赦公又問焉曰於子之屬有居處為義好學聰明質仁<lb/>
慈孝於父母長弟聞於鄉里者有則以吿有而不以吿<lb/>
謂之蔽賢其罪五有司巳事而竣公又問焉曰於子之<lb/>
屬有拳勇股肱之力秀出於衆者<hi>○績按秀上前有筋骨二字</hi>有則<lb/>
以吿有而不以吿謂之蔽才其罪五有司巳事而竣公<lb/>
又問焉曰於子之屬有不孝於父母不長弟於鄉里驕<lb/>
躁淫暴不用上令者有則以吿有而不以吿者謂之下<lb/>
比其罪五有司巳事而竣於是乎五屬大夫退而脩屬<lb/>
<pb n="KR3c0002_WYG_008-17b"/>
屬退而脩連<hi>○績按齊語作縣下同</hi>連退而脩鄉鄊退而脩卒<hi>○績</hi>
<hi>按前作率下同</hi>卒退而脩邑邑退而脩家是故匹夫有善可得<lb/>
而舉匹夫有不善可得而誅政成國安以守則固以戰<lb/>
則强封内治百姓親可以出征四方立一霸王矣<hi>可謂一霸</hi>
<hi>王之功也</hi>桓公曰卒伍定矣事已定矣吾欲從事於諸侯其<lb/>
可乎管子對曰未可若君令則吾既寄諸内政矣夫齊<lb/>
國寡甲兵吾欲輕重罪而移之於甲兵公曰為之奈何<lb/>
管子對曰制重罪入以兵甲犀脅二㦸輕罪入蘭盾鞈<lb/>
<pb n="KR3c0002_WYG_008-18a"/>
革二㦸<hi>蘭即所謂蘭錡兵架也鞈革重革當心著之所以禦矢○績按齊語作制重罪贖以犀甲一㦸</hi>
<hi>輕罪贖以鞼盾一㦸也</hi>小罪入以金鈞<hi>三十斤曰鈞</hi>分宥薄罪入以半<lb/>
鈞<hi>分宥謂從坐者分其首犯而寛宥之</hi>無坐抑而訟獄者正三禁之而不<lb/>
直則入一束矢以罰之<hi>謂其人自無所坐而被抑屈為訟者正當禁之三日得其不直</hi>
<hi>者則令入束矢也○績按正如春秋傳正直為正之正言罪五刑本無所坐屈抑訟獄者若為之正先已三禁</hi>
<hi>之不從成獄不直則入束矢以罰其誣齊語作槀訟者三禁而不可上下坐成以束矢</hi>美金以鑄<lb/>
戈劔矛㦸試諸狗馬惡金以鑄斤斧鉏夷鋸<graphic n="KR2049" url="https://raw.githubusercontent.com/kanripo/KR-Gaiji/master/images/KR2049.png" mimeType="image/png"/>試諸木<lb/>
土<hi>夷鉏類也鋸<graphic n="KR2049" url="https://raw.githubusercontent.com/kanripo/KR-Gaiji/master/images/KR2049.png" mimeType="image/png"/>钁類也</hi>
<pb n="KR3c0002_WYG_008-18b"/>
桓公曰甲兵大足矣吾欲從事於諸侯可乎管子對曰<lb/>
未可治内者未具也為外者未偹也故使鮑叔牙為大<lb/>
諫<hi>所以諫正君</hi>王子城父為將弦子其為理<hi>理獄官也</hi>寗戚為田<lb/>
<hi>教以農事自此巳上理内已下理外</hi>隰朋為行<hi>行謂行人也所以通使諸侯</hi>曹孫宿處<lb/>
楚商容處宋季勞處魯<hi>○績按前作季友</hi>徐開封處衛匽尚處<lb/>
燕審友處晉<hi>令此諸賢各處諸侯之國者所以諷動之令歸齊也</hi>又㳺士八千人<lb/>
奉之以車馬衣裘多其資糧財幣足之使出周㳺於四<lb/>
方以號召收求天下之賢士飾玩好使出周㳺於四方<lb/>
<pb n="KR3c0002_WYG_008-19a"/>
鬻之諸侯以觀其上下之所貴好擇其沈亂者而先政之<hi>以政正也</hi>
<hi>○績按齊語作擇其淫亂者而先征之則政乃攻字之訛</hi>
公曰外内定矣可乎管子對曰未可鄰國未吾親也公曰親之<lb/>
奈何管子對曰審吾疆塲反其侵地正其封界毋受其貨財而<lb/>
美為皮幣以極聘覜於諸侯<hi>覜見也</hi>以安四鄰則鄰國親我矣桓<lb/>
公曰甲兵大足矣吾欲南伐何主<hi>謂以何國為征伐之主也</hi>管子對曰以魯<lb/>
為主反其侵地常潜<hi>常潜地名○績按語作堂</hi>使海於有弊<hi>或遇水灾教令泄於海使有弊</hi>
<hi>盡也</hi>渠彌於有陼<hi>復教之穿渠/彌亘於河陼</hi>綱山於有牢<hi>教之立國城必依山以為綱紀而有牢固</hi>
<pb n="KR3c0002_WYG_008-19b"/>
桓公曰吾欲西伐何主管子對曰以衛為主反其侵地吉臺原<lb/>
姑與柒里<hi>皆地名○績按㭍齊語作漆</hi>使海於有弊渠彌於有陼綱山於有<lb/>
牢桓公曰吾欲北伐何主管子對曰以燕為主反其侵地柴夫<lb/>
吠狗<hi>亦地名也</hi>使海於有弊渠彌於有陼綱山於有牢四鄰大親既<lb/>
反其侵地正其封疆地南至於岱隂<hi>謂岱山之北</hi>西至於濟北至於<lb/>
海東至於紀隨<hi>紀隨地名○績按齊語作□</hi>地方三百六十里三嵗治定四<lb/>
嵗教成五嵗兵出有教士三萬人革車八百乘諸侯多沈<hi>○績按同</hi>
<hi>淫</hi>亂不服於天子於是乎桓公東救徐州分吳半<hi>分吳地之半</hi>存魯<lb/>
<pb n="KR3c0002_WYG_008-20a"/>
蔡陵<hi>蔡陵地名</hi>割越地南據宋鄭<hi>既割越地又據宋鄭之國以為親援也</hi>征伐楚<lb/>
濟汝水<hi>伐楚時渡汝水</hi>踰方地<hi>謂方城之地○績按地/乃城字誤後亦作方城</hi>望汶山<hi>楚山</hi>
<hi>也</hi>使貢絲於周室<hi>使貢絲即所謂檿絲者也堪為琴瑟絃</hi>成周反胙於隆嶽<lb/>
<hi>周室有事歸胙於齊齊太嶽之後故言隆嶽</hi>荆州諸侯莫不來服中救晉公禽<lb/>
狄王敗胡貉破屠何<hi>屠何東胡之先也</hi>而騎寇始服<hi>北狄以騎為寇</hi>北伐<lb/>
山戎制泠支斬孤竹而九夷始聴海濵諸侯莫不來服西<lb/>
征攘白狄之地遂至于西河<hi>謂龍門之西河</hi>方舟設柎<hi>○績按一作投</hi>
<hi>柎</hi>乘桴濟河至于石沈<hi>石沈地名○績按齊語作石杭</hi>縣車束馬踰大<lb/>
<pb n="KR3c0002_WYG_008-20b"/>
行與卑耳之貉拘秦夏<hi>與卑耳之貉共拘秦夏之不服者○績按拘之秦夏乃地名齊</hi>
<hi>語作拘夏</hi>西服流沙西虞<hi>西虞國名</hi>而秦戎始從故兵一出而大<lb/>
功十二<hi>自救徐州巳下有十二也</hi>故東夷西戎南蠻北狄中國諸侯<lb/>
莫不賔服與諸侯飾牲為載書<hi>書謂要盟之辭載之於策</hi>以誓要于<lb/>
上下薦神<hi>謂以上下之神祇為民誓又以其牲薦之於神○績按薦當依齊語作庶</hi>然後率<lb/>
天下定周室大朝諸侯於陽榖故兵車之㑹六乘車之<lb/>
㑹三九合諸侯一匡天下甲不解纍兵不解翳<hi>翳所以蔽兵謂</hi>
<hi>脅盾之屬不解甲於纍不解兵於翳言不用也</hi>弢無弓服無矢<hi>弢弓衣也無弓無矢亦言不用</hi>
<pb n="KR3c0002_WYG_008-21a"/>
<hi>也</hi>寢武事行文道以朝天子<hi>○績按齊語作帥諸侯而朝天子</hi>
葵丘之㑹天子使大夫宰孔致胙於桓公曰余一人之<lb/>
命有事於文武<hi>有祭事於文王武王之廟也</hi>使宰孔致胙且有後命<lb/>
曰以爾自卑勞<hi>以爾自卑而勞弊</hi>實謂爾伯舅母下拜桓公召<lb/>
管仲而謀管仲對曰為君不君<hi>君命臣無下拜是不君也</hi>為臣不臣<lb/>
<hi>臣承命而不讓是不臣也</hi>亂之本也桓公曰余乘車之㑹三兵車之<lb/>
㑹六九合諸侯一匡天下北至於孤竹山戎濊貉拘秦<lb/>
夏西至流沙西虞南至吳越巴䍧牱<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>不庾雕題黒齒<lb/>
<pb n="KR3c0002_WYG_008-21b"/>
<hi>皆南夷之國號也</hi>荆夷之國莫違寡人之命而中國卑我<hi>中國之人</hi>
<hi>不尊崇樂推使居臣位是卑我也</hi>昔三代之受命者其異於此乎管仲<lb/>
對曰夫鳳凰鸞鳥不降而鷹集鴟梟豐庶神不格<hi>庶神不至</hi>
<hi>則未歆其祭享</hi>守龜不兆<hi>守龜國之守龜不兆謂不以誠信告之</hi>握粟而筮者屢<lb/>
中<hi>長者不告而短者告是徳之不至𫝊曰龜長筮短詩曰握粟出卜</hi>時雨甘露不降飄<lb/>
風暴雨數臻五穀不蕃六畜不育而蓬蒿藜<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>竝興夫<lb/>
鳳皇之文前徳義後日昌<hi>前抱徳義後有日昌明先徳義乃可以日昌</hi>昔人<lb/>
之受命者龍龜假<hi>假至也</hi>河出圖雒出書地出乘黄<hi>乗黄神馬</hi>
<pb n="KR3c0002_WYG_008-22a"/>
<hi>也山海經載云坤利牝馬之貞故從地出若漢之渥洼神馬之比</hi>今三祥未見有者<hi>三祥</hi>
<hi>謂龜龍圖書乘黄也</hi>雖曰受命無乃失諸乎桓公懼出見客曰天<lb/>
威不違顔咫尺小白承天子之命而毋下拜恐顛蹶於<lb/>
下以為天子羞遂下拜登受賞服大路龍旂九㳺渠門<lb/>
赤旂<hi>渠門旗名</hi>天子致胙於桓公而不受天下諸侯稱順焉<lb/>
桓公憂天下諸侯魯有夫人慶父之亂而二君弑死<hi>慶父</hi>
<hi>通莊公夫人姜氏弑子般又弑閔公</hi>國絶無後桓公聞之使髙子存之男<lb/>
女不淫<hi>淫亂雜也</hi>馬牛選具<hi>選擇其善者以成具凡欲以貢齊也</hi>執玉以見請<lb/>
<pb n="KR3c0002_WYG_008-22b"/>
為闗内之侯<hi>請為齊闗内之侯</hi>而桓公不使也狄人攻邢桓公<lb/>
築夷儀以封之男女不淫馬牛選具執玉以見請為關<lb/>
内之侯而桓公不使也狄人攻衛衛人出旅於曹<hi>旅客也客</hi>
<hi>居曹也</hi>桓公城楚丘以封之其畜以散亡故桓公與之繫<lb/>
馬二百匹<hi>謂在閔廐繋養之言其良也</hi>天下諸侯稱仁焉於是天下<lb/>
之諸侯知桓公之為已勤也是以諸侯之歸之也譬若<lb/>
市人桓公知諸侯之歸己也故使輕其幣而重其禮故<lb/>
使天下諸侯以疲馬犬羊為幣<hi>疲謂痩也</hi>齊以良馬報諸侯<lb/>
<pb n="KR3c0002_WYG_008-23a"/>
以縷帛布鹿皮四分以為幣<hi>謂四分其鹿皮○績按覇形作縵帛鹿皮報則縷乃</hi>
<hi>縵字誤齊語作縷纂以為奉鹿皮四个註謂奉籍所以藉玉之藻也縷纂以縷織纂不用緣取易供也纂織文</hi>
<hi>也个枚也亦不甚通</hi>齊以文錦虎豹皮報諸侯之使垂櫜而入攟<lb/>
載而歸<hi>垂櫜言其空也攟收拾也</hi>故釣之以愛致之以利結之以信<lb/>
示之以武是故天下小國諸侯既服桓公莫之敢倍而<lb/>
歸之喜其愛而貪其利信其仁而畏其武桓公知天下<lb/>
小國諸侯之多與已也於是又大施忠焉可為憂者為<lb/>
之憂可為謀者與之謀可為動者為之動伐譚萊而不<lb/>
<pb n="KR3c0002_WYG_008-23b"/>
有也<hi>○績按齊語作軍譚遂而不有也</hi>諸侯稱仁焉通齊國之魚鹽于<lb/>
東萊<hi>自東萊通魚鹽於諸侯</hi>使關市幾而不征壥而不稅<hi>幾察也察其姦</hi>
<hi>非而不征稅</hi>以為諸侯之利諸侯稱寛焉築蔡鄢陵培夏靈<lb/>
父丘<hi>皆邑名○績按齊語作築葵兹晏負夏領釜丘</hi>以衛戎狄之地所以禁暴<lb/>
於諸侯也築五鹿中牟鄴盖與牡丘以衞諸夏之地所<lb/>
以示勸於中國也<hi>○績按勸齊語作權</hi>教之大成是故天下之於<lb/>
桓公逺國之民望如父母近國之民從如流水故行地<lb/>
滋逺得人彌衆是何也懐其文而畏其武故殺無道定<lb/>
<pb n="KR3c0002_WYG_008-24a"/>
周室天下莫之能圉武事立也定三革<hi>車馬人皆有革甲曰三革</hi>偃<lb/>
五兵朝服以濟河而無怵惕焉<hi>謂乗車之㑹朝服濟河以與西諸侯盟也</hi>文<lb/>
事勝也是故大國之君慙媿小國諸侯附比是故大國<lb/>
之君事如臣僕小國諸侯驩如父母夫然故大國之君<lb/>
不尊<hi>不以國大加其尊禮</hi>小國諸侯不卑<hi>不以國小而卑其敬</hi>是故大國之<lb/>
君不驕小國諸侯不懾於是列廣地以益狹地損有財<lb/>
以與無財周其君子不失成功<hi>周給君子得其力用故不失成功也</hi>周其<lb/>
小人不失成命<hi>周給小人懷徳而歸故不失成命也</hi>夫如是居處則順出<lb/>
<pb n="KR3c0002_WYG_008-24b"/>
則有成功不稱動甲兵之事以遂文武之迹於天下<hi>既以</hi>
<hi>朝服濟河故不稱甲兵文徳成也大國畏威事如臣僕也</hi>桓公能假其羣臣之謀以<lb/>
益其智也其相曰夷吾大夫曰寗戚隰朋賔胥無鮑叔<lb/>
牙用此五子者何功<hi>言何功而不成</hi>度義光徳繼法紹終以遺<lb/>
後嗣貽孝昭穆大霸天下名聲廣裕不可掩也則唯有<lb/>
明君在上察相在下也<lb/>
初桓公郊迎管子而問焉管仲辭讓然後對以參國伍<lb/>
鄙立五鄊以崇化建五屬以厲武寄兵於政因罰備器<lb/>
<pb n="KR3c0002_WYG_008-25a"/>
械加兵無道諸侯以事周室桓公大説於是齋戒十日<lb/>
將相管仲管仲曰斧鉞之人也幸以獲生以屬其腰領<lb/>
<hi>屬綴連也</hi>臣之禄也若知國政非臣之任也公曰子大夫受<lb/>
政寡人勝任<hi>言子受政而輔我我則勝君之任也</hi>子大夫不受政寡人恐<lb/>
崩管仲許諾再拜而受相三日公曰寡人有大邪三其<lb/>
猶尚可以為國乎對曰臣未得聞公曰寡人不幸而好<lb/>
田晦夜而至禽側<hi>言夙興晦夜之時已至禽之側畔也</hi>田莫不見禽而後<lb/>
反<hi>其田必見禽多獲而後反</hi>諸侯使者無所致百官有司無所復<hi>既専</hi>
<pb n="KR3c0002_WYG_008-25b"/>
<hi>於田故使者不得致命有司不得白事</hi>對曰惡則惡矣然非其急者也公<lb/>
曰寡人不幸而好酒日夜相繼諸侯使者無所致百官<lb/>
有司無所復對曰惡則惡矣然非其急者也公曰寡人<lb/>
有汙行不幸而好色而姑姊有不嫁者對曰惡則惡矣<lb/>
然非其急者也公作色曰此三者且可則惡有不可者<lb/>
矣<hi>此三者尚以為可豈更有不可於此者</hi>對曰人君唯優與不敏為不可<lb/>
<hi>優謂倭隨不斷</hi>優則亡衆不敏不及事公曰善吾子就舍異日<lb/>
請與吾子圖之對曰時可將與夷吾何待異日乎<hi>可言之時</hi>
<pb n="KR3c0002_WYG_008-26a"/>
<hi>正與夷吾不可待他日</hi>公曰奈何對曰公子舉為人愽聞而知禮<lb/>
好學而辭遜請使㳺於魯以結交焉公子開方為人巧<lb/>
轉而兊利請使㳺於衛以結交焉曹孫宿其為人也小<lb/>
廉而苛<graphic n="KR1016" url="https://raw.githubusercontent.com/kanripo/KR-Gaiji/master/images/KR1016.png" mimeType="image/png"/>
                    <hi>苛<graphic n="KR1016" url="https://raw.githubusercontent.com/kanripo/KR-Gaiji/master/images/KR1016.png" mimeType="image/png"/>密習也言多/所慣習也<graphic n="KR1016" url="https://raw.githubusercontent.com/kanripo/KR-Gaiji/master/images/KR1016.png" mimeType="image/png"/>逝也</hi>足恭而辭結<hi>其辭能與人定交結○績</hi>
<hi>按大匡作愽於教而又巧於辭不好立大義而好結小信則辭結當作辭給苛微細也</hi>正荆之則<lb/>
也<hi>言此人立行正與荆俗同使之㳺荆必得其歡心上二人亦然</hi>請使往㳺以結交焉<lb/>
遂立行三使者而後退<hi>使三使將出然後退</hi>相三月請論百官公<lb/>
曰諾管仲曰升降揖讓進退習閑辨辭之剛柔臣不如<lb/>
<pb n="KR3c0002_WYG_008-26b"/>
隰朋請立為大行<hi>大行大使之官</hi>墾草入邑辟土聚粟多衆盡<lb/>
地之利臣不如寗戚請立為大司田平原廣牧<hi>廣逺可牧之地</hi>
車不結轍士不旋踵皷之而三軍之士視死如歸臣不<lb/>
如王子城父請立為大司馬决獄折中不殺不辜不誣<lb/>
無罪臣不如賔胥無請立為大司理犯君顔色進諫必<lb/>
忠不辟死亡不撓富貴臣不如東郭牙請立以為大諫<lb/>
之官此五子者夷吾一不如<hi>於五子各不如其一</hi>然而以易夷吾<lb/>
夷吾不為也<hi>以五子能易夷吾之徳則夷吾所不為</hi>君若欲治國强兵則<lb/>
<pb n="KR3c0002_WYG_008-27a"/>
五子者存矣若欲霸王夷吾在此桓公曰善<lb/>
　　王言第二十一<hi>闕</hi>　　　　　　内言四<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3c0002_WYG_008-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　管子補注卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>管子補注卷十</head> <lb/>
    <p>
<pb n="KR3c0002_WYG_010-1a"/>
欽定四庫全書<lb/>
　管子補注卷十<lb/>
　　　　　　　　　　　　　明　劉績　撰<lb/>
　　戒第二十六<hi>所以陳戒桓公</hi>　　　　　　内言九<lb/>
桓公將東㳺問於管仲曰我㳺猶軸轉斛<hi>言我之㳺必有所濟猶軸</hi>
<hi>之轉載斛石○績按孟子昔者齊景公問於晏子曰吾欲觀於轉附朝儛遵海而南放於琅邪此必轉附朝之</hi>
<hi>悞也但以之為景公晏子未知孰是</hi>南至琅邪司馬曰亦先王之㳺已何<lb/>
謂也<hi>春㳺而南行故司馬正令之為先王之㳺公未達其意故問管仲</hi>管仲對曰先王<lb/>
<pb n="KR3c0002_WYG_010-1b"/>
之㳺也春出原農事之不本者謂之㳺<hi>原察也農事不依本務當原察</hi>
<hi>之</hi>秋出補人之不足者謂之夕<hi>秋為西成尚有不足者當補之也</hi>夫師<lb/>
行而糧食其民者謂之亡<hi>師行無成功空費糧食如此者必亡</hi>從樂而不<lb/>
反者謂之荒先王有㳺夕之業於人無荒亡之行於身<lb/>
桓公退再拜命曰寶法也<hi>謂其法可寶也</hi>
管仲復於桓公曰無翼而飛者聲也<hi>出言門廷千里必應故曰無翼而飛</hi>
無根而固者情也<hi>同舟而濟胡越不患異心知其情也故曰無根而固</hi>無方而富<lb/>
者生也<hi>生全則萬方輻湊生盡則鴻毛不振故曰無方而富也莫知生所在故曰無方也</hi>公亦<lb/>
<pb n="KR3c0002_WYG_010-2a"/>
固情謹聲以嚴尊生<hi>言當固物情謹聲教嚴為防禁以尊其生</hi>此謂道之榮<lb/>
<hi>謂此三者順道而光榮</hi>桓公退再拜請若此言<hi>若順也</hi>
管仲復於桓公曰任之重者莫如身<hi>萬事萬行非身不舉故曰重任</hi>塗<lb/>
之畏者莫如口<hi>樞機之發榮辱之主故可畏也</hi>期而逺者莫如年<hi>殤夭日聞</hi>
<hi>期頤實寡故曰逺期也</hi>以重任行畏塗至逺期唯君子乃能矣桓<lb/>
公退再拜之曰夫子數以此言者教寡人管仲對曰滋<lb/>
味動靜生之養也好惡喜怒哀樂生之變也聰明當物<lb/>
生之德也<hi>非禮勿視聽故曰當物</hi>是故聖人齊滋味而時動静<hi>所以</hi>
<pb n="KR3c0002_WYG_010-2b"/>
<hi>養其生也</hi>御正六氣之變<hi>所以循其變也六氣即好惡喜怒哀樂</hi>禁止聲色之<lb/>
滛<hi>所以成其徳</hi>邪行亡乎體違言不存口<hi>體無邪行口無違言</hi>靜然定<lb/>
生聖也<hi>欲静則生定如此者聖也</hi>行從中出義從外作<hi>仁自心生故曰中出義因</hi>
<hi>事斷故曰外作</hi>仁故不以天下為利義故不以天下為名<hi>若以天下</hi>
<hi>為名利則非仁義也</hi>仁故不代王<hi>不以道輔君而代之王者非仁也</hi>義故七十而<lb/>
致政<hi>老而不致政貪冒者耳非義也</hi>是故聖人上德而下功尊道而賤<lb/>
物<hi>物謂名利之事</hi>道德當身故不以物惑<hi>身茍有道徳豈名利之物能惑哉</hi>是<lb/>
故身在草茅之中而無懼意<hi>道徳為重何懼之有</hi>南面聽天下而<lb/>
<pb n="KR3c0002_WYG_010-3a"/>
無驕色<hi>伸噐儻来何驕之有</hi>如此而後可以為天下王所以謂德<lb/>
者不動而疾<hi>徳必𠖇通故不動而疾</hi>不相告而知<hi>不出户牖以知天下</hi>不為<lb/>
而成<hi>無為而無不為</hi>不召而至是德也<hi>同聲相應同氣相求如此者可謂至徳也</hi>故<lb/>
天不動四時云下萬物化<hi>天常無為故曰不動然四時云下故萬物化云運動貎也</hi>
<hi>○績按云周旋也</hi>君子不動政令陳下而萬功成<hi>君亦常無為故曰不動然</hi>
<hi>政令陳列而下故萬物成也</hi>心不動使四肢耳目而萬物情<hi>心亦常無為故</hi>
<hi>曰不動然四肢耳目使萬物莫不得其情也○績按一本作萬物而得之所以然者必以情得是也</hi>寡交<lb/>
多親謂之知人<hi>以其知人故能交寡而親多</hi>寡交成功謂之知用<hi>以其</hi>
<pb n="KR3c0002_WYG_010-3b"/>
<hi>知用故能事寡而功成</hi>聞一言以貫萬物謂之知道<hi>以其知道故能聞一言而</hi>
<hi>得萬物貫也</hi>多言而不當不如其寡也<hi>故曰狗不以善吠為良人不以多言為賢</hi>
博學而不自反必有邪<hi>博學而不反脩於其身心曼衍者故必有邪行</hi>孝弟者<lb/>
仁之祖也<hi>仁從孝弟生故為仁祖</hi>忠信者交之慶也<hi>有忠信之心故能慶交友</hi>
<hi>之善</hi>内不考孝弟<hi>言不/仁</hi>外不正忠信<hi>言不友</hi>澤其四經而誦<lb/>
學者是亡其身者也<hi>四經謂詩書禮樂也旣無孝弟忠信空使四經流澤徒為誦學者即</hi>
<hi>四經可以亡身也</hi>桓公明日弋廩<hi>廪所以盛米粟禽鳥或多集焉故於此弋也</hi>管仲<lb/>
隰朋朝公望二子㢮弓脫釬<hi>釬所以鈎弦</hi>而迎之曰今夫鴻<lb/>
<pb n="KR3c0002_WYG_010-4a"/>
鵠春北而秋南而不失其時夫唯有羽翼以通其意於<lb/>
天下乎今孤之不得於天下非皆二子之憂也<hi>二子不能為羽</hi>
<hi>翼所以當憂</hi>桓公再言二子不對桓公曰孤旣言矣二子何<lb/>
不對乎管仲對曰今夫人患勞而上使不時人患饑而<lb/>
上重斂焉人患死而上急刑焉如此而又近色<hi>親治容</hi>而<lb/>
逺有徳<hi>疎賢俊</hi>雖鴻鵠之有羽翼濟大水之有舟楫也其<lb/>
將若君何<hi>不飛雖羽翼無益不濟雖舟楫徒施不聽雖讜言空設故曰其將若君何</hi>桓公蹵<lb/>
然逡遁管仲曰昔先王之理人也盖人有患勞而上使<lb/>
<pb n="KR3c0002_WYG_010-4b"/>
之以時則人不患勞矣人患饑而上薄斂則人不患饑<lb/>
矣人患死而上寛刑焉則人不患死矣如此而近有徳<lb/>
而遠有色則四封之内視君其猶父母邪四方之外歸<lb/>
君其猶流水乎公輟射援綏而乘自御管仲為左隰朋<lb/>
参乘朔月三日進二子於里官<hi>里官謂里尉也齊國之法舉矣必自里尉始故</hi>
<hi>令里官進二子將旌别而用之也</hi>再拜頓首曰孤之聞二子之言也耳<lb/>
加聰而視加明於孤不敢獨聽之薦之先祖<hi>謂陳其所言以薦祖</hi>
<hi>廟</hi>管仲隰朋再拜頓首曰如君之王也<hi>君能如此可以王也</hi>此非<lb/>
<pb n="KR3c0002_WYG_010-5a"/>
臣之言也君之教也<hi>此雖臣言必君用之然後成教曰君之教</hi>於是管仲與<lb/>
桓公盟誓為令曰老弱勿刑參宥而後弊<hi>老弱犯刑者無即刑之必</hi>
<hi>三寛宥而後斷罪三宥即周禮三宥一曰不識二曰過悞三曰悼耄也</hi>關㡬而不征市正<lb/>
不布<hi>布謂錢也即其物而正之不必分錢</hi>山林梁澤以時禁發而不正也<lb/>
<hi>獺祭魚然後入梁澤豺祭獸然後入山林也</hi>草封澤鹽者之歸之也譬若市<lb/>
人<hi>草封澤謂澤多草刈積成封可用煑鹽者也其處旣多鹽故歸者譬若市人言不設禁也</hi>三年教<lb/>
人四年選賢以為長五年始興車踐乘遂南伐楚門傳<lb/>
施城<hi>施城楚城名謂附至其下以得其所也</hi>北伐山戎出冬䓗與戎菽布<lb/>
<pb n="KR3c0002_WYG_010-5b"/>
之天下<hi>山戎有冬䓗戎菽今伐之取其物布天下戎菽胡豆</hi>果三匡天子而九合<lb/>
諸侯<lb/>
桓公外舎而不鼎饋<hi>外舎謂出宿於外不以鼎饋食言其饌不盛也</hi>中婦諸子<lb/>
謂宫人盍不出從乎君將有行<hi>中子諸婦内官之號君將有行何不出乎盍何</hi>
<hi>不也</hi>宫人皆出從公怒曰孰謂我有行者宫人曰賤妾聞<lb/>
之中婦諸子公召中婦諸子曰女言聞吾有行也對曰<lb/>
妾人聞之君外舎而不鼎饋非有内憂必有外患今君<lb/>
外舎而不鼎饋君非有内憂也妾是以知君之將有行<lb/>
<pb n="KR3c0002_WYG_010-6a"/>
也公曰善此非吾所與女及也而言乃至焉<hi>言我本不與汝及此</hi>
<hi>謀今汝言乃能至如此謂能知我謀也</hi>吾是以語女吾欲致諸侯而不至<lb/>
為之柰何<hi>我欲諸侯之至而不至今欲令其至如何</hi>中婦諸子曰自妾之身<lb/>
之不為人持接也<hi>為猶與也言妾身在深宫之中未嘗得出與人相持而接對</hi>未嘗<lb/>
得人之布織也意者更容不審邪<hi>言中旣少織婦絍之事又不得外人之布</hi>
<hi>織言此者旣昧於人事不當訪以軍謀蓋託不知以止君之行也故言更當容我思其不審之事○績按此言</hi>
<hi>已不事人未嘗得人布織而衣猶君不下小國故諸侯不至也意者或有不審致諸侯之道邪註皆非</hi>明<lb/>
日管仲朝公告之管仲曰此聖人之言也君必行也<hi>謂中</hi>
<pb n="KR3c0002_WYG_010-6b"/>
<hi>婦諸子止君不行此合聖人之言也故令君行之</hi>
管仲寢疾桓公徃問之曰仲父之疾甚矣若不可諱也<lb/>
不幸而不起此疾彼政我將安移之管仲未對桓公曰<lb/>
鮑叔之為人如何管仲對曰鮑叔君子也千乘之國不<lb/>
以其道予之不受也<hi>雖與千乘之國不以其道彼必不受</hi>雖然不可以為<lb/>
政其為人也好善而惡惡己甚<hi>己猶太也言曾惡惡人太甚</hi>見一惡<lb/>
終身不忘桓公曰然則孰可管仲對曰隰朋可朋之為<lb/>
人好上識而下問<hi>好上識謂好知逺大之事</hi>臣聞之以德予人者謂<lb/>
<pb n="KR3c0002_WYG_010-7a"/>
之人以財予人者謂之良以善勝人者未有能服人者<lb/>
也<hi>以善勝人人亦生勝己之心故不服</hi>以善養人者未有不服人者也於<lb/>
國有所不知政於家有所不知事必則朋乎<hi>若皆知之則事鍾於</hi>
<hi>已將不勝任而敗朋能有所不知故可以移政</hi>且朋之為人也居其家不忘公<lb/>
門居公門不忘其家事君不二其心亦不忘其身舉齊<lb/>
國之幣握路家五十室其人不知也大仁也哉其朋乎<lb/>
<hi>握持也或有舉齊國之幣持與路旁之家五十室其事大而且易顯此皆自有主司朋能不干預而强知此所</hi>
<hi>謂於國有所不知政合於天地之無不容載故曰大仁哉其朋乎也</hi>公乂問曰不幸而失<lb/>
<pb n="KR3c0002_WYG_010-7b"/>
仲父也二三大夫者其猶能以國寧乎管仲對曰君請<lb/>
矍已乎<hi>矍已謂有所驚懼而問未止也</hi>鮑叔牙之為人也好直賓胥無<lb/>
之為人也好善甯戚之為人也能事孫在之為人也善<lb/>
言公曰此四子者其孰能一人之上也寡人并而臣之<lb/>
則其不以國寧何也<hi>言四子皆有超絶之材無人能過其上今吾并得臣之國尚不寧何</hi>
<hi>也</hi>對曰鮑叔之為人也好直而不能以國詘<hi>不能為國以屈其直</hi>
<hi>也</hi>賓胥無之為人也好善而不能以國詘甯戚之為人<lb/>
也能事而不能以足息<hi>甯戚善於農植貪於積聚不能知足而息也</hi>孫在之<lb/>
<pb n="KR3c0002_WYG_010-8a"/>
為人也善言而不能以信黙<hi>其所陳言旣見信用不能尚黙凡此四子皆矜其能</hi>
<hi>太過不能與時屈伸故國不能也</hi>臣聞之消息盈虚與百姓詘信然後<lb/>
能以國寧勿己者朋其可乎朋之為人也動必量力舉<lb/>
必量技言終喟然而嘆曰天之生朋以為夷吾舌也其<lb/>
身死舌焉得生哉<hi>言朋亦將隨已早亡不得乆理齊政故哀歎也以先知未然夷吾所以稱</hi>
<hi>聖也</hi>管仲曰夫江黄之國近於楚為臣死乎<hi>二國旣近於楚必臣於楚</hi>
<hi>豈為齊臣而死乎</hi>君必歸楚而寄之<hi>以二國歸楚若寄託然則楚不得為私而齊猶有望</hi>
君不歸楚必私之私之而不救也則不可救之則亂自<lb/>
<pb n="KR3c0002_WYG_010-8b"/>
此始矣<hi>楚旣私二國二國有難齊必不救一為不救則不可救此救彼不臣則構怨矣故曰亂自此始</hi>
<hi>○績按臣管仲自謂也言江黄二國近楚已死後君必歸二國於楚使楚知服己而不伐君不歸楚為齊私國</hi>
<hi>楚必伐之盟不救固不可若救則逺興師旅而致亂矣榖梁曰貫之盟管仲曰江黄逺齊而近楚楚為利之國</hi>
<hi>也若伐而不能救則無以宗諸侯矣桓公不聽遂與之盟管仲死楚伐江滅黄桓公不能救故君子閔之也</hi>
桓公曰諾管仲又言曰東郭有狗嘊嘊旦暮欲齧我猳<lb/>
而不使也今夫易牙子之不能愛將安愛君必去之公<lb/>
曰諾<hi>東郭之狗喻易牙言其人殘忍同於狗矣猳謂以木連狗取聲為義即國家也言易牙終能亡國滅</hi>
<hi>家此不當使必須去之也○績嘊魚佳切狗欲齧也</hi>管子又言曰北郭有狗嘊嘊<lb/>
<pb n="KR3c0002_WYG_010-9a"/>
旦暮欲齧我猳而不使也今夫豎刁其身之不愛焉能<lb/>
愛君君必去之公曰諾管子又言曰西郭有狗嘊嘊旦<lb/>
暮欲齧我猳而不使也今夫衛公子開方去其千乘之<lb/>
太子而臣事君是所願也得於君者是將欲過其千乘<lb/>
也<hi>開方在衛當嗣君之位今棄而事齊則所望不只千乘也其意必得齊國然後稱所望也</hi>君必去<lb/>
之桓公曰諾管子遂卒卒十月隰朋亦卒桓公去易牙<lb/>
豎刁衛公子開方五味不至於是乎復反易牙宫中亂<lb/>
復反豎刁利言卑辭不在側復反衛公子開方桓公内<lb/>
<pb n="KR3c0002_WYG_010-9b"/>
不量力外不量交而力伐四鄰公薨六子皆求立易牙<lb/>
與衛公子内與豎刁因共殺羣吏而立公子無虧故公<lb/>
死七日不歛九月不葬孝公犇宋宋襄公率諸侯以伐<lb/>
齊戰於甗大敗齊師殺公子無虧立孝公而還襄公立<lb/>
十三年桓公立四十二年<lb/>
　　地圖第二十七　　　　　　　　短語一<lb/>
凡兵主者必先審知地圖轘轅之險<hi>謂路形若轅而又轘曲緱氏東南有</hi>
<hi>轘轅道是也</hi>濫車之水<hi>其水深渺/能泛車</hi>名山通谷經川<hi>謂常川也</hi>陵陸<lb/>
<pb n="KR3c0002_WYG_010-10a"/>
丘阜之所在苴草林木蒲葦之所茂<hi>苴草謂其草深茂能有所覆藏</hi>道<lb/>
里之遠近城郭之大小名邑癈邑困殖之地<hi>困謂其地墝埆不可</hi>
<hi>種藝殖謂壤田可播殖者</hi>必盡知之<hi>凡此皆兵主所當知</hi>地形之出入相錯者<lb/>
盡藏之<hi>藏謂包藴在心</hi>然後可以行軍襲邑舉錯知先後不失<lb/>
地利此地圖之常也人之衆寡士之精粗器之功苦盡<lb/>
知之此乃知形者也<hi>形謂兵之形</hi>知形不如知能知能不如<lb/>
知意故主兵必參具者也主明相知將能之謂參具<hi>明智</hi>
<hi>能三者合謂之參具</hi>故將出令發士期有日數矣宿定所征伐之<lb/>
<pb n="KR3c0002_WYG_010-10b"/>
國<hi>宿猶先也</hi>使羣臣大吏父兄便辟左右不能議成敗人主<lb/>
之任也<hi>事之成敗明主獨斷之於心故其臣不能議論也</hi>論功勞行賞罰不敢<lb/>
蔽賢<hi>不敢蔽𨼆賢能</hi>有私行用貨財供給軍之求索<hi>言相室或用私財供</hi>
<hi>軍所求若竇嬰李牧之為也</hi>使百吏肅敬不敢解怠行邪以待君之<lb/>
令相室之任也繕器械選練士為教服<hi>設教令使士服習</hi>連什<lb/>
伍<hi>使其什伍各相鉤連有所統屬</hi>徧知天下審御機數此兵主之事也<lb/>
　　參患第二十八<hi>太彊亦有患太弱亦有患必參詳彊弱之中自致於無患也</hi>
　　　　　　　　　　　　　　　短語二<lb/>
<pb n="KR3c0002_WYG_010-11a"/>
凡人主者猛毅則伐懦弱則殺猛毅者何也輕誅殺人<lb/>
之謂猛毅懦弱者何也重誅殺人之謂懦弱此皆有失<lb/>
彼此凡輕誅者殺不辜而重誅者失有罪故上殺不辜<lb/>
則道正者不安上失有罪則行邪者不變道正者不安<lb/>
則才能之人去亡行邪者不變則羣臣朋黨才能之人<lb/>
去亡則宜有外難<hi>能士去亡必搆鄰来伐故有外難也</hi>羣臣朋黨則宜有<lb/>
内亂<hi>羣臣朋黨則狗變為虎篡殺常因是生故有内亂也</hi>故曰猛毅者伐懦弱者<lb/>
殺也君之所以卑尊國之所以安危者莫要於兵故誅<lb/>
<pb n="KR3c0002_WYG_010-11b"/>
暴國必以兵禁辟民必以刑然則兵者外以誅暴内以<lb/>
禁邪故兵者尊主安國之經也不可廢也若夫世主則<lb/>
不然外不以兵而欲誅暴則地必虧矣<hi>無兵誅暴暴必内侵故地虧</hi>
内不以刑而欲禁邪則國必亂矣<hi>無刑禁邪邪必上侵故國亂</hi>故凡<lb/>
用兵之計三驚當一至<hi>驚謂耀威示武能驚敵使懼如此者三可當師之一至敵國</hi>
三至當一軍<hi>師之三至可當一軍之用</hi>三軍當一戰<hi>軍之三用可當一戰之功</hi>故<lb/>
一期之師十年之蓄積殫<hi>師行一期能盡十年之蓄積</hi>一戰之費累<lb/>
代之功盡<hi>傾國一戰能盡累代之功</hi>今交刄接兵而後利之則戰之<lb/>
<pb n="KR3c0002_WYG_010-12a"/>
自勝者也<hi>交刄接兵必卒喪刄折貨財空耗雖未被敵勝先已自勝</hi>攻城圍邑主人<lb/>
易子而食之析骸而爨之則攻之自拔者也<hi>主人食子爨骸攻者</hi>
<hi>必致智窮力盡財殫士喪城雖未攻先已自拔凡此者庸主之師非善計者也</hi>是以聖人小征<lb/>
而大匡不失天時不空地利用日維夢其數不出於計<lb/>
<hi>小征謂誅暴國大匡謂正天下旣合天時又得地利用吉日襲吉夢其數從何而生皆出於計謀者也</hi>故<lb/>
計必先定而兵出於竟計未定而兵出於竟則戰之自<lb/>
敗攻之自毁者也得衆而不得其心則與獨行者同實<lb/>
<hi>不得其心則叛亡至故與獨行同實也</hi>兵不完利與無操者同實甲不堅<lb/>
<pb n="KR3c0002_WYG_010-12b"/>
密與俴者同實<hi>俴謂無甲单衣者</hi>弩不可以及逺與短兵同<lb/>
實射而不能中與無矢者同實中而不能入與無鏃<lb/>
者同實將徒人與俴者同實<hi>徒人謂無兵甲者俴單也人雖衆無兵甲則與單人</hi>
<hi>同也</hi>短兵待逺矢與坐而待死者同實<hi>逺矢至短兵不能應則坐而受死也</hi>
故凡兵有大論必先論其器論其士論其將論其主故<lb/>
曰器濫惡不利者以其士予人也士不可用者以其將<lb/>
予人也將不知兵者以其主予人也主不積務於兵者<lb/>
以其國予人也故一器成徃夫具而天下無戰心<hi>一器謂師</hi>
<pb n="KR3c0002_WYG_010-13a"/>
<hi>之器其器旣成敢徃之夫又具則天下不敢生心與戰也</hi>二器成驚夫具而天下無<lb/>
守城<hi>二器謂軍之器其器旣成驚敵之夫又具則天下不敢守城而禦也</hi>三器成㳺夫具<lb/>
而天下無聚衆<hi>三器謂一國之器其器旣成㳺務之夫又具則天下之衆懼而自散也</hi>所<lb/>
謂無戰心者知戰必不勝故曰無戰心所謂無守城者<lb/>
知城必拔故曰無守城所謂無聚衆者知衆必散故曰<lb/>
無聚衆<lb/>
　　制分第二十九　　　　　　　　短語三<lb/>
凡兵之所以先爭<hi>謂欲用兵所當先而爭為者為下事</hi>聖人賢士不為愛<lb/>
<pb n="KR3c0002_WYG_010-13b"/>
尊爵<hi>有聖人賢士則以尊爵加之而不愛惜也</hi>道術知能不為愛官職<hi>有道術智</hi>
<hi>能則以官職加之也</hi>巧伎勇力不為愛重禄聰耳明目不為愛金<lb/>
財故伯夷叔齊非於死之日而後有名也其前行多修<lb/>
也<hi>由前行多修故死後多名</hi>武王非於甲子之朝而後勝也其前政<lb/>
多善矣<hi>由前政多善故甲子之朝一戰大勝</hi>故小征千里徧知之<hi>小征謂以諸侯</hi>
<hi>之衆有所征古者諸侯大國有五百里者今旣舉衆而征己國與敵國皆當知之故徧知千里</hi>築堵之<lb/>
牆十人之聚日五間之<hi>間謂私候之假令築一堵之牆或十人聚作主者猶日五候之</hi>
<hi>况戎事之大可以不徧知哉</hi>大征徧知天下<hi>大征謂以天下之衆有所征伐天子以天下為</hi>
<pb n="KR3c0002_WYG_010-14a"/>
<hi>家故徧知天下也</hi>日一間之散金財用聰明也<hi>夫動衆當令主者日一間候之</hi>
<hi>其問候之也或散金財有所慕賞或用聰明度其不虞</hi>故善用兵者無溝壘而有<lb/>
耳目<hi>溝壘防禦小耳目視聽遠</hi>兵不呼儆不茍聚不妄行不彊進呼<lb/>
儆則敵人戒茍聚則衆不用<hi>無事徒聚衆必不用若周之偽烽也</hi>妄行則<lb/>
羣卒困彊進則鋭士挫故凡用兵者攻堅則軔<hi>軔牢固之名也</hi>
<hi>所攻旣堅則軔而難入</hi>乗瑕則神<hi>瑕謂虚脫也所乘旣脆繣然瓦解故若神</hi>攻堅則瑕<lb/>
者堅<hi>所攻雖堅能令脆者則以士卒堅彊故也</hi>乘瑕則堅者瑕<hi>所乘雖脆却為堅者則以</hi>
<hi>士卒脆弱故也</hi>故堅其堅者瑕其瑕者<hi>謂彊卒攻堅弱卒攻脆</hi>屠牛坦朝<lb/>
<pb n="KR3c0002_WYG_010-14b"/>
九牛而刀可以莫鐡<hi>莫猶削也</hi>則刄㳺間也<hi>刄㳺理間故刀不虧</hi>故天<lb/>
道不行屈不足從<hi>用兵者必順天道若及天道之不行必屈竭而不足○績按從事為句舊</hi>
<hi>在下非</hi>人事荒亂以十破百<hi>敵國人事旣荒且亂故十可破百</hi>器備不行<lb/>
以半擊倍<hi>敵國器備不可施行故此雖半可以擊彼之倍</hi>故軍爭者不行於完<lb/>
城池<hi>行謂先覘之也欲以軍争而行其城池彼則知而備之也</hi>有道者不行於無君<lb/>
<hi>覘彼無君亦恐知而有備也</hi>故莫知其將至也<hi>旣不先覘以潛襲所以不知其將至</hi>至<lb/>
而不可圉莫知其將去也<hi>不可圉者必潛而遁故不知其將去楚幕有烏之比</hi>去<lb/>
而不可止<hi>○績按言至不可圉去不可止</hi>敵人雖衆不能止<hi>去旣不可止雖衆何</hi>
<pb n="KR3c0002_WYG_010-15a"/>
<hi>能止</hi>待<hi>○績按待即上圉意註非又不知此為句</hi>治者所道富也而治未必富<lb/>
也<hi>有所待而治其道當然未能富也</hi>必知富之事然後能富富者所道<lb/>
彊也而富未必彊也<hi>富者其道當彊而未必能彊也</hi>必知彊之數然後<lb/>
能彊彊者所道勝也而彊未必勝也必知勝之理然後<lb/>
能勝勝者所道制也而勝未必制也必知制之分然後<lb/>
能制是故治國有器富國有事彊國有數勝國有理制<lb/>
天下有分<lb/>
　　君臣上第三十　　　　　　　　短語四<lb/>
<pb n="KR3c0002_WYG_010-15b"/>
為人君者修官上之道而不言其中<hi>君在衆官之上但修此官上之道而</hi>
<hi>已至於官中之事則有司存非所言也</hi>為人臣者比官中之事而不言其<lb/>
外<hi>比謂校次之也若言官外則為越職</hi>君道不明則受令者疑權度不一<lb/>
則修義者惑民有疑惑貳豫之心而上不能匡則百姓<lb/>
之與閒<hi>閒謂礙不通也人心有疑君不能正故其所與為多礙而不通也</hi>猶掲表而令<lb/>
之止也<hi>掲舉也表謂以木為標有所告示也旣使舉於表又令止之是不一也故以况人心之疑也</hi>
是故能象其道於國家加之於百姓而足以飾官化下<lb/>
者明君也<hi>象法也謂能本道而立法</hi>能上盡言於主下致力於民而<lb/>
<pb n="KR3c0002_WYG_010-16a"/>
足以修義從令者忠臣也上恵其道下敦其業上下相<lb/>
希<hi>言相希准以為法也</hi>若望參表則邪者可知也<hi>參表謂立表所以參驗曲直</hi>
吏嗇夫任事<hi>吏嗇夫謂檢束羣吏之官也若督郵之比也</hi>人嗇夫任教<hi>人嗇夫亦</hi>
<hi>謂檢束百姓之官</hi>教在百姓令在不橈<hi>謂百姓有不從教論其罪法不橈法以行私</hi>
賞在信誠體之以君臣其誠也以守戰<hi>旣賞信罰必君臣合體莫不致</hi>
<hi>誠故入可以守城出可以野戰也</hi>如此則人嗇夫之事究矣吏嗇夫盡<lb/>
有訾程事律<hi>訾限也程准也事律謂每事據律而行也</hi>論法辟衡權升斛文<lb/>
劾不以私論而以事為正<hi>辟刑也文劾謂據文而舉劾謂法刑已下皆據事以為正</hi>
<pb n="KR3c0002_WYG_010-16b"/>
<hi>不曲從其私也</hi>如此則吏嗇夫之事究矣人嗇夫成教吏嗇夫<lb/>
成律之後則雖有敦慤忠信者不得善也<hi>人嗇夫之教旣成則人皆</hi>
<hi>忠信故無有獨得善者也</hi>而戲豫怠傲者不得敗也<hi>吏嗇夫之事旣成人皆懼法不</hi>
<hi>敢為非雖有豫怠不得為敗也○績按言教律旣成善惡不能損益</hi>如此則人君之事究<lb/>
矣是故為人君者因其業<hi>謂因人嗇夫之業也</hi>乘其事<hi>謂乘吏嗇夫之事</hi>
而稽之以度<hi>又以國之法度考此二者</hi>有善者賞之以列爵之尊田<lb/>
地之厚而民不慕也<hi>善自應賞故不善者不敢横慕</hi>有過者罰之以廢<lb/>
亡之辱僇死之刑而民不疾也<hi>過自應罰故人不敢疾怒</hi>殺生不違<lb/>
<pb n="KR3c0002_WYG_010-17a"/>
而民莫遺其親者<hi>或罰而殺之或賞而生之皆不違其理則人知王徳之有常不輕為去就</hi>
<hi>故人不遺其親也</hi>此唯上有明法而下有常事也<lb/>
天有常象<hi>懸象著明不改其貞</hi>地有常形<hi>山澤通氣/不改其静</hi>人有常禮<hi>尊君</hi>
<hi>父卑臣子其儀不易</hi>一設而不更此謂三常兼而一之人君之道<lb/>
也<hi>人君無官兼統衆官故曰兼而一之</hi>分而職之<hi>各有司存</hi>人臣之事也君失<lb/>
其道無以有其國臣失其事無以有其位然則上之畜<lb/>
下不妄而下之事上不虚矣上之畜下不妄則所出法<lb/>
制度者明也下之事上不虚則循義從令者審也上明<lb/>
<pb n="KR3c0002_WYG_010-17b"/>
下審上下同德代相序也<hi>代更也謂上明下審更相序次</hi>君不失其威<lb/>
下不曠其産而莫相德也<hi>君以威覆下下以産供上各有所職故不相徳</hi>是以<lb/>
上之人務德而下之人守節義禮成形於上而善下通<lb/>
於民則百姓上歸親於主而下盡力於農矣故曰君明<lb/>
相信五官肅士亷農愚商工愿則上下體<hi>上下各得其體也</hi>而<lb/>
外内别也民性因而三族制也<hi>三族謂農商工也言因上下有體内外有别故</hi>
<hi>此三族各得其制也</hi>夫為人君者廕徳於人者也<hi>君者以徳廕人也</hi>為人<lb/>
臣者仰生於上者也<hi>臣者仰君而生</hi>為人上者量功而食之以<lb/>
<pb n="KR3c0002_WYG_010-18a"/>
足<hi>量其功之多少制禄以食之各得足也</hi>為人臣者受任而處之以教<hi>受任</hi>
<hi>必設教也</hi>布政有均<hi>○績按指君食足</hi>則國家豐矣以勞授禄則民<lb/>
不幸生<hi>有勞者必得禄人則致死以立功不僥倖而偷生也</hi>刑罰不頗則下無怨<lb/>
心名正分明則民不惑於道<hi>刑名職分明則人於道不惑也</hi>道也者上<lb/>
之所以道民也是故道徳出於君<hi>徳從君出</hi>制令傳於相<hi>令因</hi>
<hi>相𫝊</hi>事業程於官<hi>官各以其事業程於君也</hi>百姓之力也胥令而動者<lb/>
也<hi>胥視也視令而動則所舉不妄</hi>
是故君人也者無貴如其言<hi>君以言制下無言則下無所稟令故言最貴也</hi>臣<lb/>
<pb n="KR3c0002_WYG_010-18b"/>
人也者無愛如其力<hi>臣則宣力事君故其力最可愛也</hi>言下力上<hi>君言下於</hi>
<hi>臣臣力上於君也</hi>而臣主之道畢矣是故主畫之相守之<hi>畫謂分别</hi>
<hi>其所授事君旣盡其事相則守而行之也</hi>相畫之官守之官畫之民役之<hi>官旣</hi>
<hi>畫之民則役力以行其事</hi>則又有符節印璽典法筴籍以相揆也<hi>符節</hi>
<hi>印璽所以示其信也典法筴籍所以示之制也凡此可以考其真偽定其是非故曰以相揆也</hi>此明公<lb/>
道而滅姦偽之術也論材量能謀德而舉之<hi>謀知其德然後舉用</hi>
<hi>之</hi>上之道也專意一心守職而不勞<hi>不以職事為勞苦</hi>下之事<lb/>
為人君者下及官中之事則有司不任也<hi>下及官中之事則君奪臣</hi>
<pb n="KR3c0002_WYG_010-19a"/>
<hi>職故有司不任也</hi>為人臣者上共專於上則人主失威<hi>臣常上供從君</hi>
<hi>之命令乃專上之權故主失威○績按此言臣奪君職供其專令</hi>是故有道之君正其<lb/>
德以莅民而不言智能聰明智能聰明者下之職也所<lb/>
以用智能聰明者上之道也<hi>謂用下之智能聰明</hi>上之人明其道<lb/>
下之人守其職上下之分不同任而復合為一體<hi>君為元首</hi>
<hi>臣為股肱故曰一體</hi>是故知善人君也<hi>知善則謀慮深逺故可以為人君也</hi>身善人<lb/>
役也<hi>身善則材能可用故為人役也</hi>君身善則不公矣<hi>君身善則智淺故不公人也○</hi>
<hi>績按君任人而不自任故知善而不身善若身善則自用小而不公矣</hi>人君不公常恵於<lb/>
<pb n="KR3c0002_WYG_010-19b"/>
賞而不忍於刑<hi>不公則不識理之正故恵賞而不忍刑也</hi>是國無法也治國<lb/>
無法則民朋黨而下比飾巧以成其私<hi>○績按此言君身善之弊</hi>法<lb/>
制有常則民不散而上合竭情以納其忠<hi>○績按此言君不身善之</hi>
<hi>益</hi>是以不言智能而順事治國患解大臣之任也不言<lb/>
於聰明而善人舉姦偽誅視聽者衆也<hi>○績按此言君不言智能聰明</hi>
<hi>以此乃臣下之職故曰大臣之任也視聽者衆也</hi>是以為人者君坐萬物之原<lb/>
而官諸生之職者也<hi>謂授諸生之官而任之以職也生謂知學之士也○績按諸生之職</hi>
<hi>猶言治亂所從起也</hi>選賢論材而待之以法舉而得其人坐而收<lb/>
<pb n="KR3c0002_WYG_010-20a"/>
其福不可勝収也<hi>得人則福多故不可勝收</hi>官不勝任奔走而奉其<lb/>
敗事不可勝救也<hi>不勝則敗廣故不可勝救</hi>而國未嘗乏於勝任之<lb/>
士上之明適不足以知之是以明君審知勝任之臣者<lb/>
也故曰主道得賢材遂百姓治治亂在主而已矣故曰<lb/>
主身者正德之本也官治者耳目之制也<hi>官稟君命而後行若耳目</hi>
<hi>待上制而後用故曰官者耳目之制</hi>身立而民化正德而官治治官化民<lb/>
其要在上是故君子不求於民<hi>立身正徳而已</hi>是以上及下之<lb/>
事謂之矯<hi>及猶預也矯偽也上預下事則偽有餘而實不足也</hi>下及上之事謂之<lb/>
<pb n="KR3c0002_WYG_010-20b"/>
勝<hi>下預上事則威權勝君也</hi>為上而矯悖也為下而勝逆也國家有<lb/>
悖逆反忤之行<hi>忤背也</hi>有土主民者失其紀也<lb/>
是故别交正分之謂理<hi>别上下之交正君臣之分</hi>順理而不失之謂道<lb/>
道德定而民有軌矣有道之君者善明設法而不以私<lb/>
防者也而無道之君旣已設法則舎法而行私者也為<lb/>
人上者釋法而行私則為人臣者援私以為公公道不<lb/>
違則是私道不違者也<hi>臣之所以為公者乃是私也名曰不違公道便是不違私道也</hi>
行公道而託其私焉寖乆而不知姦心得無積乎<hi>旣乆行私</hi>
<pb n="KR3c0002_WYG_010-21a"/>
<hi>而不知則是姦心之積也故言姦心豈無積乎</hi>姦心之積也其大者有侵偪殺<lb/>
上之禍其小者有比周内爭之亂此其所以然者由主<lb/>
德不立而國無常法也主德不立則婦人能食其意<hi>若意</hi>
<hi>委曲隨於女謁若食之充口故曰婦人能食其意</hi>國無常法則大臣敢侵其勢<lb/>
大臣假於女之能以規主情<hi>假因也因女之能食主意以規度主之情也</hi>婦<lb/>
人嬖寵假於男之知以援外權<hi>婦人旣得君之嬖乂因大臣之智以引其外權</hi>
<hi>則何為不成也</hi>於是乎外夫人而危太子<hi>女有寵隆又挾大臣之助故夫人被外太</hi>
<hi>子見危</hi>兵亂内作以召外冦此危君之徵也<lb/>
<pb n="KR3c0002_WYG_010-21b"/>
是故有道之君上有五官以牧其民則衆不敢踰軌而<lb/>
行矣下有五横以揆其官則有司不敢離法而使矣<hi>横謂</hi>
<hi>糺察之官得入人罪者也五官各有其横曰五横也</hi>朝有定度衡儀以尊主位<hi>衡正</hi>
<hi>也</hi>衣服緷絻盡有法度<hi>緷絻古/衮冕字</hi>則君體法而立矣<hi>體猶依也</hi>
君㨿法而出令有司奉命而行事百姓順上而成俗著<lb/>
乆而為常<hi>著明而且乆積習而為常也</hi>犯俗離教者衆共姦之<hi>衆必離教</hi>
<hi>為姦而罪之也</hi>則為上者佚矣天子出令於天下諸侯受令於<lb/>
天子大夫受令於君子受令於父母下聽其上弟聽於<lb/>
<pb n="KR3c0002_WYG_010-22a"/>
兄此至順矣衡石一稱斗斛一量丈尺一綧制<hi>所謂同律度量</hi>
<hi>衡也綧古准字准節律度量也謂丈尺各有准限也</hi>戈兵一度書同名車同軌此<lb/>
至正也從順獨逆從正獨辟此猶夜有求而得火也姦<lb/>
偽之人無所伏矣<hi>衆皆從順而有獨逆者衆皆從正而有獨僻者必為順正者所發也</hi>此<lb/>
先王之所以一民心也是故天子有善讓德於天諸侯<lb/>
有善慶之於天子<hi>諸侯有善讓於天子而慶也</hi>大夫有善納之於君<lb/>
民有善本於父慶於長老此道法之所從來是治本也<lb/>
<hi>道法以讓為主</hi>是故嵗一言者君也<hi>謂正嵗之朝布政縣象○績按一作王省惟嵗是也</hi>
<pb n="KR3c0002_WYG_010-22b"/>
時省者相也月稽者官也務四支之力脩耕農之業以<lb/>
待令者庶人也是故百姓量其力於父兄之間聽其言<lb/>
於君臣之義而官論其德能而待之<hi>謂百吏之官各論其德能以待君命</hi>
<hi>○績按此言庶人</hi>大夫比官中之事不言其外而相為常具以<lb/>
給之<hi>具謂衆官之法制也○績按此言官</hi>相總要者<hi>相無常官所以總統百吏之官</hi>官謀<lb/>
士量實義美匡請所疑<hi>士事也官各謀其職事又當量實宜其有美善者用匡於所疑</hi>
<hi>必陳而請之也○績按此上言相</hi>而君發其明府之法瑞以稽之<hi>府謂百吏</hi>
<hi>所居之官曹也立府必有明法故曰明府之法瑞君所與臣為信珪璧之屬也又必合其瑞以考之也</hi>立<lb/>
<pb n="KR3c0002_WYG_010-23a"/>
三階之上南面而受要<hi>君之路寢前有三階要為百吏之日也○績按此以上言君明</hi>
<hi>府之法瑞謂大吏旣布憲入籍於太府者猶象魏所縣之法也稽考其合否瑞或疑端字誤</hi>是以上<lb/>
有餘日<hi>上唯受要故有餘日</hi>而官勝其任<hi>各理其職故能勝任</hi>時令不滛而<lb/>
百姓肅給<hi>言其敬而供上</hi>唯此上有法制下有分職也<lb/>
道者誠人之姓也非在人也<hi>姓生也言道立人之生人之所從出故非在人</hi>而<lb/>
聖王明君善知而道之者也<hi>道猶言也聖王善知道理故言而相教也</hi>
是故治民有常道而生財有常法道也者萬物之要也<lb/>
為人君者執要而待之則下雖有奸偽之心不敢殺也<lb/>
<pb n="KR3c0002_WYG_010-23b"/>
<hi>不敢殺君也</hi>夫道者虚設<hi>道無形而善應故曰虚設</hi>其人在則通其人亡<lb/>
則塞者也非兹是無以理人非兹是無以生財<hi>前兹是謂是道</hi>
民治財育其福歸於上是以知明君之重道法而輕其<lb/>
國也<hi>得遁之真以理身緒餘以理國家故重道輕國</hi>故君一國者其道君之也<lb/>
<hi>道可為君故君一國</hi>王天下者其道王之也<hi>道可王故王天下</hi>大王天下<lb/>
小君一國其道臨之也<hi>其道足以臨國與天下也</hi>是以其所欲者能<lb/>
得諸民<hi>君之所欲人則順之令得</hi>其所惡者能除諸民<hi>君之所惡亦順之而除也</hi>
所欲者能得諸民故賢材遂所惡者能除諸民故姦偽<lb/>
<pb n="KR3c0002_WYG_010-24a"/>
省如冶之於金陶之於埴制在工也<hi>廢置之由君若金埴之由工也</hi>
是故將與之惠厚不能供<hi>謂欲與人雖有惠厚之意財不能供○績按此言留賞</hi>
將殺之嚴威不能振<hi>謂欲殺人以致其理然而嚴威銷縮不能振起也○績按此言留罰</hi>
嚴威不能振惠厚不能供聲實有間也<hi>或有聲無實或有實無聲聲實</hi>
<hi>間礙故不供不根也</hi>有善者不留其賞故民不私其利<hi>善必得賞私利何為</hi>
有過者不宿其罰故民不疾其威<hi>宿猶停也罰得其過則人不疾其威疾怨</hi>
<hi>也</hi>威罰之制無踰於民<hi>因人所欲罰而罰之故不踰於人也○績按威當作賞註非</hi>
則人歸親於上矣如天雨然澤下尺生上尺<hi>澤從上降潤有一尺</hi>
<pb n="KR3c0002_WYG_010-24b"/>
<hi>則苗從下生上引一尺澤下降苗上引猶君恩下流人心上就也</hi>是以官人不官事人<lb/>
不事獨立而不稽者人主之位也<hi>君者與人之官而不自官授人之事而不</hi>
<hi>自事獨立於無過之地臣下莫得而稽之如此者人主之位也</hi>先王之在天下也民比<lb/>
之神明之德先王善牧之於民者也夫民别而聽之則<lb/>
愚<hi>别而聽之則各信其一方暗莫之發故愚</hi>合而聽之則聖<hi>合而聽之則得失相輔可否相</hi>
<hi>濟蒭蕘之言賢聖不能易故聖也</hi>雖有湯武之德復合於市人之言是<lb/>
以明君順人心安情性而發於衆心之所聚<hi>聚謂所同歸湊也</hi>
是以令出而不稽<hi>稽留也</hi>刑設而不用<hi>人不犯法故無所用刑</hi>先王<lb/>
<pb n="KR3c0002_WYG_010-25a"/>
善與民為一體<hi>以百姓心為心故言一體</hi>與民為一體則是以國守<lb/>
國以民守民也<hi>一國同一意萬人同一心</hi>然則民便不為非矣<hi>為非則失</hi>
<hi>利故不便</hi>雖有明君百歩之外聽而不聞<hi>耳聽有所極</hi>間之堵牆<lb/>
窺而不見也<hi>目視有所窮</hi>而名為明君者君善用其臣臣善<lb/>
納其忠也<hi>君能善用臣能善納則何聽而不聞何視而不見耳目不壅非明而何也</hi>信以繼<lb/>
信善以傳善<hi>君信而臣繼之君善而臣𫝊之</hi>是以四海之内可得而治<lb/>
是以明君之舉其下也盡知其短長知其所不能益若<lb/>
任之以事<hi>夫任人以事者必擇其可否君之舉臣亦猶是也</hi>賢人之臣其主也<lb/>
<pb n="KR3c0002_WYG_010-25b"/>
盡知短長與身力之所不至<hi>謂知君之短長及其身力所不至也</hi>若量能<lb/>
而授官<hi>夫授人官者亦擇其可否臣之擇事亦猶是也</hi>上以此畜下<hi>擇其可畜而畜之</hi>
下以此事上<hi>擇其可事而事之也</hi>上下交期於正<hi>君有賢臣臣有令主欲求不正</hi>
<hi>其可得乎</hi>則百姓男女皆與治焉<hi>君臣正則百姓無自為滛辟也</hi>
　<lb/>
　<lb/>
　<lb/>
　管子補注卷十<lb/>
</p>
<p>
</p>
  </div>
</body>
</text>
</TEI>
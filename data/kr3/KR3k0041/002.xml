<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>氏族大全卷二</head> <lb/>
    <p>
<pb n="KR3k0041_WYG_002-1a"/>
欽定四庫全書<lb/>
　氏族大全卷二<lb/>
四江<lb/>
　江<hi>商音江濟陽楚顓頊𤣥孫伯益之後封於  後為  所滅子孫以國為氏</hi>
　　　說客<lb/>
江乙說安陵君曰以財交者財盡而交絶以色交者華<lb/>
落而交渝是以嬖女不敝席寵臣不敝軒<lb/>
　　　子孫博士<lb/>
<pb n="KR3k0041_WYG_002-1b"/>
瑕丘江公受詩書春秋於申公以詩授韋賢以春秋授<lb/>
榮廣子孫皆博士<lb/>
　　　奇士<lb/>
江充為人魁岸漢武異之曰燕趙固多奇士拜直指繡<lb/>
衣使者　治巫蠱獄迫促衛太子太子斬之<lb/>
　　　巨孝<lb/>
江革字次翁齊郡人事母自輓車鄉里稱之曰江巨孝<lb/>
舉孝㢘遷諫議大夫告歸漢元和中詔齊相以見穀千<lb/>
<pb n="KR3k0041_WYG_002-2a"/>
斛賜巨孝由是名聞天下<lb/>
　　　爇雞<lb/>
江逌字道載晉殷浩北伐請為諮議參軍擊姚襄逌取<lb/>
雞數百以繩連之繫火於足飛集襄營因其亂擊之<lb/>
從子績有志氣為南郡相遷御史中丞<lb/>
　　　江左馳聲<lb/>
江統字應元静黙有逺志時語曰嶷然稀言江應元<lb/>
晉惠朝為太子洗馬作徙戎論以警朝廷　史賛云霦<lb/>
<pb n="KR3k0041_WYG_002-2b"/>
統兄弟江左馳聲彬彬藻思卓冠羣英　子思𤣥　思<lb/>
悛<lb/>
　　　夢筆<lb/>
江淹字文通年十三孤貧賣薪以養母於樵所得蟬冠<lb/>
一具母曰此汝休徵也可留待得侍中時著之後果如<lb/>
其言少以文章顯晚節微退云為宣城太守時罷歸泊<lb/>
禪靈寺渚夢張景陽謂曰前以匹錦相寄今可見還探<lb/>
懷中得數尺與之此人大恚曰那得割截都盡顧見丘<lb/>
<pb n="KR3k0041_WYG_002-3a"/>
遲曰餘此以遺君自是淹文章躓矣　又少時夢人授<lb/>
以五色筆自是文藻日新後宿冶亭夢郭璞曰吾有筆<lb/>
在卿處多年可見還淹乃探懐中得筆還之後為詩絶<lb/>
無美句時人謂之才盡　嘗作别賦云春草碧色春水<lb/>
緑波送君南浦傷如之何　齊武帝朝除侍郎王儉謂<lb/>
曰卿年三十五已作中書侍郎何憂不至尚書所謂富<lb/>
貴卿自取之　梁天監中遷金紫光禄大夫封醴陵侯<lb/>
　　　御龍騁驥<lb/>
<pb n="KR3k0041_WYG_002-3b"/>
江革字休映<hi>一作休明</hi>少孤貧弟兄自相訓朂俱詣太學補<lb/>
國子生舉髙第王融謝眺雅相敬重眺嘗過革時大雪<lb/>
革敝絮單席而耽學不倦眺脫所著𥜗併手割半氊與<lb/>
革充卧席而去　梁建安王為雍州刺史以革為記室<lb/>
參軍革弟觀同為記室沈約任昉與書云卿昆季可謂<lb/>
御雙龍於長途騁騏驥於千里<lb/>
　　　刻燭賦詩<lb/>
江拱與蕭文琰丘令楷等並以文稱竟陵王夜集賦詩<lb/>
<pb n="KR3k0041_WYG_002-4a"/>
約四韻刻燭一寸而成又共擊鉢立韻響絶而成<hi>南史</hi>
　　　觀書秘閣<lb/>
江子一仕梁為侍郎啓求觀書秘閣武帝許之有勅直<lb/>
華林省　侯景反與二弟子四子五同死國難　追諡<lb/>
子一曰義子　子四曰毅子　子五曰烈子<lb/>
　　　狎客<lb/>
江總字總持蒨之孫也少孤依外氏故杜詩云江總外<lb/>
家養　仕陳為尚書侍後主遊宴後庭多為艷詩與孔<lb/>
<pb n="KR3k0041_WYG_002-4b"/>
範陳聘等十餘人謂之狎客　劉禹錫詩云南朝詞臣<lb/>
北朝客歸來惟見秦淮碧池臺竹樹三畆餘至今人道<lb/>
江家宅<lb/>
　　　江髙齊名<lb/>
江文蔚字君章後唐長興二年盧華榜下進士八人文<lb/>
蔚張沅吳承範湯鵬范禹偁五人為學士　後歸南唐<lb/>
為御史對仗彈馮延已常夢錫大言曰白麻雖佳要不<lb/>
如江文蔚一疏　與髙越俱以能賦擅名江表<lb/>
<pb n="KR3k0041_WYG_002-5a"/>
　　　抗疏<lb/>
江公望字民表宋徽宗朝除左司諫與王縉並以風節<lb/>
著抗節極論時政為陳上堯舜之道累數百言有云一<lb/>
池四監未知其孰守十羊九牧未知其孰從陛下不<lb/>
以先入已信之言宿於心不以未入遽告之言拒於耳<lb/>
决事如析薪從理如破竹上稱奇者數四曰卿文采<lb/>
甚奇<lb/>
　　　氣節<lb/>
<pb n="KR3k0041_WYG_002-5b"/>
江萬里號古心文章氣節當代推敬宋咸淳中拜右相<lb/>
閒居值大元革命之際赴水死　弟萬頃號古崖<lb/>
　　　女徳婚姻<lb/>
　　　　解珮<lb/>
江妃二女不知何許人出遊江濵逢鄭交甫解珮二珠<lb/>
與之交甫受而懐之行數十步女不見珮亦隨失<hi>韓詩外傳</hi>
　　　　梅妃<lb/>
江氏女名采蘋唐開元中選入宫性愛梅明皇戲名曰<lb/>
<pb n="KR3k0041_WYG_002-6a"/>
梅妃吹白玉笛作驚鴻舞<hi>遺事</hi>
　　　　金盤㯽榔<lb/>
江嗣女妻劉穆之穆之微時苦貧嘗往妻家食畢求㯽<lb/>
榔江之兄弟曰君常飢何須此後為丹陽令召妻兄弟<lb/>
以金盤貯㯽榔一斛以進<lb/>
　　　　我顧伊<lb/>
江霦娶諸葛恢長女此女初適庾亮之子會㑹死改適<lb/>
霦次女適羊楷楷子衡娶鄧攸女于時謝尚求婚其小<lb/>
<pb n="KR3k0041_WYG_002-6b"/>
女恢云羊鄧是平婚江家我顧伊庾家伊顧我<lb/>
　　　　風流江郎<lb/>
江斆字叔文湛之孫為丹陽丞袁粲嘆曰風流不墜正<lb/>
在江郎　齊孝武謂謝莊曰此小兒當為名器尚臨汝<lb/>
公主三子　蒨字彥標　曇字彥徳　禄字彥遐皆為<lb/>
梁顯官<lb/>
　　　　舅氏鍾愛<lb/>
江總之母蕭氏總少依外家舅蕭勵鍾愛之曰爾神采<lb/>
<pb n="KR3k0041_WYG_002-7a"/>
英拔後世當出吾右<lb/>
　　西江　濯錦江　烏江　曲江<lb/>
　龎<hi>宫音後始平封周文王子畢公髙之  支子  於龎鄉因氏焉</hi>
　　　兵法<lb/>
龎㳙魏人與孫臏同學兵法後與臏戰臏使人斫大樹<lb/>
白而書之曰龎㳙死此樹下㳙夜至伏兵起戰敗智窮<lb/>
自剄<lb/>
　　　宰相器<lb/>
<pb n="KR3k0041_WYG_002-7b"/>
龎參字仲逺漢安帝朝為漢陽太守郡人任棠有奇節<lb/>
參往候之棠抱兒當户以一盂水拔大本薤獻之參曰<lb/>
水者欲吾清也拔大本薤者欲吾擊強宗也抱兒當戸<lb/>
者欲吾開門恤孤也　虞詡薦之有宰相器<lb/>
　　　鹿門採藥<lb/>
龎徳公居峴山之南平生不入城府劉表問曰先生不<lb/>
肯受官禄何以遺子孫曰世人遺之以危我遺之以安<lb/>
　司馬徳操嘗謁之值其上冢徑入其室妻子羅拜堂<lb/>
<pb n="KR3k0041_WYG_002-8a"/>
下命速作黍徐元直當来乃設具須臾徳公還直入相<lb/>
就不知何者為客也　諸葛亮每造之獨拜床下徳公<lb/>
初不令止　漢建安中攜妻入鹿門山採藥不返<hi>逸民傳</hi>
　從子統<lb/>
　　　鳳雛<lb/>
龎統字士元南州士之冠冕也蜀先主使守耒陽令不<lb/>
治魯肅曰士元非百里之才處之治中别駕之任始當<lb/>
展其驥足耳　少樸鈍惟徳公司馬徽重之徳公以為<lb/>
<pb n="KR3k0041_WYG_002-8b"/>
鳳雛<lb/>
　　　陶令故人<lb/>
龎通之淵明故人也王𢎞欲識淵明而不能致乃命通<lb/>
之齎酒於栗里半道以邀之<lb/>
　　　造禪<lb/>
龎居士名藴深造禪理嘗參馬祖祖云待汝一口吸盡<lb/>
西江水却道居士大悟<lb/>
　　　貧宰相<lb/>
<pb n="KR3k0041_WYG_002-9a"/>
龎籍字醇之宋明道中召拜殿中侍御史孔道輔曰龎<lb/>
君可謂天子御史與程文惠同戊子生程已貴而籍尚<lb/>
小官程戲之曰君乃小戊子慶厯中龎大拜程以書賀<lb/>
云今日大戊子却為小戊子矣　年七十六致仕家居<lb/>
讀書自娛賦詩云田園貧宰相圖史舊書生　封潁公<lb/>
　諡莊敏<lb/>
　　　聾醫<lb/>
龎安常黄州人善醫而聾然甚穎悟以指畫字示之深<lb/>
<pb n="KR3k0041_WYG_002-9b"/>
㑹人意東坡嘗戲之曰余以手為口君以眼為耳<lb/>
　魏龎徳號白馬将軍以戰死諡壯侯<lb/>
　　　女徳婚姻<lb/>
　　　　孝養<lb/>
龎盛女為姜詩妻養姑篤孝姑好飲江水汲不時至詩<lb/>
怒逐之龎氏止於鄰家紡績供養<hi>見姜氏</hi>
　　　　坐逝<lb/>
龎居士女名靈照以賣竹漉籬自給後得道日中坐居<lb/>
<pb n="KR3k0041_WYG_002-10a"/>
士之坐而逝<lb/>
　　　　師友婚<lb/>
龎直温博學范景仁少受學焉後直温之子昉卒於京<lb/>
公娶其女為孫婦養其妻子終身<lb/>
　逄<hi>宫音陵長樂齊夏殷諸侯有逄公伯  封於  其子孫因氏焉</hi>
　　　代君任患<lb/>
逄丑父齊大夫齊侯戰敗丑父與易位晉韓厥獲之卻<lb/>
子将戮之呼曰自今無有代其君任患者乃免之<lb/>
<pb n="KR3k0041_WYG_002-10b"/>
　　　掛冠城門<lb/>
逄萌字子慶初為亭長擲楯嘆曰大丈夫安能為人役<lb/>
哉遂去之　王莽専政萌謂友人曰三綱絶矣不去禍<lb/>
将及身即解冠掛東都城門歸将家屬浮海　光武連<lb/>
徵不起<lb/>
　雙<hi>宫音魏始平士顓頊之後封于雙蒙城因氏焉後  有雙  洛為凉州刺史號天水公</hi>
五支<lb/>
　支<hi>徵音胡邵陽今支雄傳云其先月支  人也  琅琊有支氏</hi>
<pb n="KR3k0041_WYG_002-11a"/>
　　　講經<lb/>
晉支遁字道林天竺人與許詢講維摩經杜詩云空忝<lb/>
許詢輩難酬支遁詞<lb/>
　　　天下博知<lb/>
支謙受業於支亮亮受業於支懴世稱天下博知不出<lb/>
三支<lb/>
　　　白鵲之異<lb/>
支叔才至孝母亡廬墓有白鵲止其旁唐髙宗表異其<lb/>
<pb n="KR3k0041_WYG_002-11b"/>
門<lb/>
　郗<hi>角音作山陽一讀  卻</hi>
　　　儒雅著名<lb/>
晉郗鑒字道徽漢御史大夫慮之孫博覽經籍躬耕隴<lb/>
畆吟詠不倦以儒雅著名與王導受遺詔輔少主拜司<lb/>
空諡文成二子　曇　愔<lb/>
　　　修褉成詩<lb/>
郗曇字重熈為中書郎中遷御史中丞　永和修褉成<lb/>
<pb n="KR3k0041_WYG_002-12a"/>
五言一首<hi>見王姓</hi>郗愔字方回襲父爵南昌縣公徵拜門<lb/>
下中書侍郎　有三子超融冲<lb/>
　　　入幕之賔<lb/>
郗超字景興少卓犖不羈父愔好聚斂積錢數千萬超<lb/>
一日散與親故俱盡　桓温辟為府掾府中語曰髯參<lb/>
軍短主簿能令公喜能令公怒超多鬚而王珣短也<lb/>
桓温入朝謝安與王坦之詣温温令超卧帳中聴客語<lb/>
風動帳開安笑曰郗生可謂入幕之賔矣<lb/>
<pb n="KR3k0041_WYG_002-12b"/>
　　　伊川田父<lb/>
唐郗士美字和夫張九齡稱之自拾遺七遷至中書舍<lb/>
人還東都徳宗召拜學士不就世髙其節<lb/>
　　　女徳婚姻<lb/>
　　　　坦腹東床<lb/>
郗鑒嘗使門生求婚於王導導使遍觀東廂子弟一人<lb/>
獨坦腹東床訪之乃王逸少遂妻之<lb/>
　　　　戒弟勿至<lb/>
<pb n="KR3k0041_WYG_002-13a"/>
王右軍郗夫人戒二弟曰王家見汝輩来平平耳可毋<lb/>
煩復至也<lb/>
　　　　乗果生天<lb/>
郗氏夫人梁武帝妻也梁王作懴郗氏得以生天<lb/>
　施<hi>徵音施吳興五魯惠公子施父尾生  伯公  代孫因氏焉</hi>
　　　兵學得禄<lb/>
魯施氏二子一好學一好兵皆以得禄孟氏二子效之<lb/>
而皆以得禍<hi>列子</hi>
<pb n="KR3k0041_WYG_002-13b"/>
　　　執經聖門<lb/>
施之常字子恒孔子弟子魯人也贈乗氏伯封臨濮侯<lb/>
賛曰開國乗氏有徳斯彰參稽百行賛理三綱<lb/>
　　　論經石渠<lb/>
施讎字長卿從田王孫受易梁丘賀薦之拜為博士與<lb/>
諸儒論難五經同異於石渠閣　以經授張禹<lb/>
　　　修道上昇<lb/>
施芩字太玉棲紫玉府修道晉寧康二年御蒼虬上昇<lb/>
<pb n="KR3k0041_WYG_002-14a"/>
　　　蓋竹山<lb/>
施真人名存洽隠蓋竹山在衢州仙都縣天下第二福地也<lb/>
　　　朝士執經<lb/>
施士匄在太學十九年為博士韓愈銘其墓云先生明<lb/>
毛詩通春秋左氏傳朝士大夫從而執經考疑者踵于<lb/>
門　子友直縣簿　次友諒齋郎<lb/>
　　　文有古風<lb/>
施師㸃字聖愈十嵗通六經十二嵗能文宋紹興中入<lb/>
<pb n="KR3k0041_WYG_002-14b"/>
太學髙公閌為司業見公文嘆其深醇有古風　孝宗<lb/>
淳熈中樞宻院事搜訪人才手書置夾袋中薦胡晉臣<lb/>
有廊廟器後果大用公執政柄既久果於引去疏凡五<lb/>
上識者韙之謂進退之義合於時中<lb/>
　　　心算<lb/>
施文慶陳後主時為中書舍人心算口占應時條理<lb/>
　　　進中興雅頌<lb/>
施鍔婺州人宋紹興中進中興頌紹興雅十篇詔免文<lb/>
<pb n="KR3k0041_WYG_002-15a"/>
解進士及第<lb/>
　　　文帶之寵<lb/>
施鉅宋紹興中與宋樸鄭仲熊同日遷侍郎受詔日易<lb/>
服謝樸鉅緋仲熊緑賜毬文帶<lb/>
　　　女徳<lb/>
　　　　東西施<lb/>
越女姓施住東者曰東家施住西者曰西家施東醜而<lb/>
西妍<hi>寰宇記</hi>
<pb n="KR3k0041_WYG_002-15b"/>
　　達施　先施　設施　嬙施<lb/>
　皮<hi>徵音齊詩</hi>　<hi>天水有漢有皮容受蒲昌後漢  皮究為諫議大夫</hi>
　　　賦桃花<lb/>
皮日休唐文士也有桃花賦九諷七愛諸篇　黄巢入<lb/>
長安日休孟浩然皆隠於鹿門山有鹿門草隠書序云<lb/>
不醉則游不游則息息於道思其所未至息於文慙其<lb/>
所未用故復草隠書焉　自戲曰醉士又曰酒民作酒<lb/>
箴食箴　歸氏子有詩嘲之云八片尖斜砌作毬火灰<lb/>
<pb n="KR3k0041_WYG_002-16a"/>
撏之水中揉一生閑氣如常在惹踢招拳卒未休　與<lb/>
陸龜蒙為友有松陵倡和集<lb/>
　　　機悟<lb/>
皮子信機悟有風神位儀同三司勲貴子弟稱其識鑒<lb/>
<hi>北史</hi>
　　五羊皮　榴皮　掇皮　羊質虎皮<lb/>
　師<hi>徽音後太原為周師尹之  以官  氏</hi>
　　　轉轂致財<lb/>
<pb n="KR3k0041_WYG_002-16b"/>
師史前漢人轉轂百數郡國無不至過邑不入門能致<lb/>
十千萬<hi>貨殖傳</hi>
　　　儒宗<lb/>
師丹治詩事匡衡舉孝㢘為郎漢哀帝朝領尚書事徙<lb/>
犬司空平帝朝封義陽侯　經為世儒宗徳為國元輔<lb/>
可謂社稷臣矣<lb/>
　　　墨帖<lb/>
晉師宜官工書王右軍賛之云師宜墨帖之竒令去官<lb/>
<pb n="KR3k0041_WYG_002-17a"/>
字<lb/>
　麋<hi>宫音</hi>　<hi>汝南</hi>
麋竺以妹事劉備為夫人奴客三千貨幣助軍資先主<lb/>
待以上賔之禮為安漢将軍　弟芳　子威<hi>三國志</hi>
　綦<hi>角音</hi>
綦宗禮字叔厚三世取進士明經科遂為北海名家宋<lb/>
建炎中除翰林學士上曰綦某之文有體真學士也以<lb/>
文翰際遇在玉堂前後五載　退居合州賔客到門攝<lb/>
<pb n="KR3k0041_WYG_002-17b"/>
衣延坐雖一介韋布之士亦與均禮故家子弟淪落不<lb/>
自給者援橐金推月俸以賑其乏<lb/>
　伊<hi>宫音氏陳留因古天子有伊祈  其後  以伊為姓</hi>
　　　耕莘<lb/>
伊尹耕于有莘之野湯以幣聘之<lb/>
　　　才辯機捷<lb/>
蜀伊籍使孫權權聞其才辯欲逆拒之入拜權曰勞事<lb/>
無道之君乎曰一拜一起未足為勞其機捷如此<lb/>
<pb n="KR3k0041_WYG_002-18a"/>
　　　拽牛却行<lb/>
北魏伊馛善射力能拽牛却行走及奔馬太武擢為秘<lb/>
書監拜司空賜爵河南公<lb/>
　　吾伊　我顧伊　欎伊<lb/>
　姬<hi>徵音永南陽因帝嚳生姬  支子  氏焉</hi>
　周姬旦制禮作樂以開千萬世之治<lb/>
　漢姬嘉號周子南君<lb/>
　唐姬處遜為水部郎中<lb/>
<pb n="KR3k0041_WYG_002-18b"/>
　　瑶姬　蒼姬　周姬<lb/>
　眭<hi>商音</hi>
眭𢎞字孟從嬴公受春秋以明經為議郎漢昭帝元鳳<lb/>
中因推大石起立枯栁復生之異霍光惡之奏妄設妖<lb/>
言惑衆伏誅<lb/>
　邳<hi>宫音</hi>　<hi>清河</hi>
邳肜信都人歸光武信都反者捕係其父弟妻子使為<lb/>
手書招肜肜報曰事君者不顧家後以功封靈夀侯圖<lb/>
<pb n="KR3k0041_WYG_002-19a"/>
像雲臺<lb/>
　祁<hi>角音</hi>　<hi>太原</hi>
祁奚請老晉平公問嗣焉舉其子祁午建一官而三物<lb/>
成能舉善也<lb/>
　隨<hi>羽音隨河内之晉大夫  武子  後</hi>
隨何為謁者説九江王黥布歸漢<lb/>
　猗<hi>羽音</hi>
猗頓魯之窮士用盬鹽起家與王者埒富<lb/>
<pb n="KR3k0041_WYG_002-19b"/>
　時<hi>徵音</hi>　<hi>隴西</hi>
　　　留犢<lb/>
時苗少清白漢建安中為夀春令之官用黄㹀牛牽車<lb/>
嵗餘生一犢及去留其犢以初来本無犢也<hi>魏畧</hi>
　　　紫蓋府<lb/>
時荷字道陽從許君學道晉寧康二年與陳真君孝舉<lb/>
執䇿導從許君上昇荷有遺迹在紫蓋府今為南昌縣<lb/>
㕔　宋封為洪施真人<lb/>
<pb n="KR3k0041_WYG_002-20a"/>
　　　破黄巢<lb/>
時溥徐州人破黄巢功第一後兼中書令封鉅鹿郡王<hi>五代</hi>
　脂<hi>商音</hi>
脂習京兆人漢末與孔融相友善及曹操殺融習往撫<lb/>
之曰文舉捨我死吾何用生為文帝以習有欒布之節<lb/>
加中散大夫<hi>孔融傳</hi>
　危<hi>角音</hi>　<hi>汝南</hi>
危稹字逢吉號驪塘宋嘉定中柴與之得謫稹送以詩<lb/>
<pb n="KR3k0041_WYG_002-20b"/>
有云人才自係國輕重吾道亦闗公去留為世所稱<lb/>
登進士第<lb/>
　訾<hi>徵音之後</hi>　<hi>渤海訾帝嚳妃訾娵氏古有  順為樓虚侯</hi>
　遲<hi>徵音設太原也遲任  賢人</hi>
　池<hi>徵音北西平池漢有池瑗為中牟令    魏有  仲魚為城門侯</hi>
　䕫<hi>羽音孫京兆國楚有䕫國子  因以  為氏</hi>
　斯<hi>闕</hi>
八微<lb/>
<pb n="KR3k0041_WYG_002-21a"/>
　韋<hi>羽音於京兆苗顓帝天彭之後封  豕韋  裔以國為氏</hi>
　　　鄒魯大儒<lb/>
韋賢字長孺漢宣朝拜相在位五年致仕賜第一區封<lb/>
扶陽侯　自韋孟至賢五世為鄒魯大儒<lb/>
　　　金籯<lb/>
韋𤣥成字少翁賢幼子也以父仕為郎與五經諸儒雜<lb/>
論於石渠閣　元帝朝拜相封侯故國　父子俱以明<lb/>
經至相諺曰遺子黄金滿籯不如教子一經<lb/>
<pb n="KR3k0041_WYG_002-21b"/>
　　　五處士<lb/>
韋著博學篤行陳蕃薦處士徐穉韋著等　徳行純備<lb/>
可登三事桓帝以安車𤣥纁備禮徵之<lb/>
　　　明珠出蚌<lb/>
韋端二子長元将次仲将孔融與端書云不意雙珠近<lb/>
出老蚌前日元将来淵才亮茂雅度𢎞毅經世之器也<lb/>
昨日仲将来文敏篤誠保家之主也<lb/>
　　　徑丈之勢<lb/>
<pb n="KR3k0041_WYG_002-22a"/>
韋仲将善大字魏初鄴都宫觀始就詔仲将題署奏云<lb/>
若用張芝筆左伯紙及臣墨又得臣手然後可以逞徑<lb/>
丈之勢　明帝立陵雲觀誤先釘榜以籠盛仲将書扁<lb/>
轆轤引之去地二十五丈既下鬚髮皓白<lb/>
　　　竹如意<lb/>
韋叡字懐文梁武朝名将也臨陣交鋒緩服乗輿執竹<lb/>
如意以麾進止　任豫州刺史進爵為侯<lb/>
　　　逍遥公<lb/>
<pb n="KR3k0041_WYG_002-22b"/>
韋瓊字敬逺澹於勢利前後十見徵辟不就所居枕帶<lb/>
林泉娛翫琴書時人號為居士　周文帝勅有司日給<lb/>
河東酒一升號逍遥公　兄孝寛西魏名将<lb/>
　　　東西眷<lb/>
韋氏東眷有逍遥公瓊鄖公孝寛西眷有平齊公瑱固<lb/>
安公法保並為盛門至今稱四公之後<hi>北史</hi>
　　　動揺山岳<lb/>
韋思謙字仁約唐髙宗朝擢監察御史曰出不能使動<lb/>
<pb n="KR3k0041_WYG_002-23a"/>
揺山岳者為不任職　丈夫當敢言地須明目張膽以<lb/>
報天子安能録録保妻子邪　子承慶　嗣立<lb/>
　　　一門三相<lb/>
韋承慶在武后朝代父為天官侍郎嗣立代兄為鳳閣<lb/>
舎人長安中拜鳳閣侍郎一門父子三人為相兄弟相<lb/>
繼大拜制曰芝蘭並秀見謝石之階庭騏驥齊驅有劉<lb/>
山之昆季　嗣立子濟天寶中尚書左丞　孫𢎞慶長<lb/>
慶間名卿<lb/>
<pb n="KR3k0041_WYG_002-23b"/>
　　　五雲體<lb/>
韋陟字殷卿安石長子年十嵗美文辭開元中遷禮部<lb/>
侍郎常以五綵牋為書記使侍婢主之陟惟署名自謂<lb/>
書陟字若五朶雲時號郇公五雲體肅宗朝與弟斌從<lb/>
兄由及縚同時列㦸罕比　父安石武后朝進中書令<lb/>
　　　延英賜對<lb/>
韋渠牟初為浮屠已而復冠少工詩李白異之　韓滉<lb/>
表試校書郎　徳宗誕日進詩七百言未浹旬擢諫議<lb/>
<pb n="KR3k0041_WYG_002-24a"/>
大夫對延英殿輒五六刻乃罷<lb/>
　　　儲書<lb/>
韋述家儲書二千卷兒時誦之畧遍　撰唐春秋三十<lb/>
篇開元譜二十篇元宗朝任史官二十年禄山亂抱國<lb/>
史藏南山　弟五人迪逍迴巡迫俱進士及第時趙冬<lb/>
曦兄弟亦知名當時張說曰韋趙弟兄人之杞梓<lb/>
　　　二妙<lb/>
韋維開元中為户部郎中善裁割宋之問為員外善詩<lb/>
<pb n="KR3k0041_WYG_002-24b"/>
人稱户部二妙<lb/>
　　　召講太液<lb/>
韋處厚字徳載家藏書萬巻舉賢良方正　與路隋為<lb/>
侍講穆宗召入太液亭講闗睢洪範　文宗朝拜相<lb/>
　　　松菊主人<lb/>
韋表微字子明羈丱能文元和三年崔邠榜及第一榜<lb/>
十三人長慶中同年五人庾敬休栁公權李紳髙鉞表<lb/>
微皆為翰林學士授表微監察御史裏行不樂曰吾将<lb/>
<pb n="KR3k0041_WYG_002-25a"/>
為松菊主人<lb/>
　　　子弟之賢<lb/>
韋羣玉賢而有才韓愈與陸祠部書云求子弟之賢而<lb/>
能業其家者羣玉是也<lb/>
　　　覆以蜀袍<lb/>
韋綬為翰林學士帝幸其院綬方寢以蜀袍覆之而去<lb/>
　　　三世學士<lb/>
韋貫之在憲宗朝其伯兄綬在徳宗朝其子澳在宣宗<lb/>
<pb n="KR3k0041_WYG_002-25b"/>
朝澳之子庠在僖宗朝弟郊在明宗朝三世五人皆為<lb/>
翰林學士<lb/>
　　　呈身御史<lb/>
韋澳字子裴武宗朝擢宏詞十年不調髙元裕欲薦之<lb/>
諷澳謁已澳曰恐無呈身御史周墀表署幕府<lb/>
　　　山林友<lb/>
韋温字𢎞育綬之子七嵗日誦書數千言年十一舉兩<lb/>
經及第換著作郎謝歸事親疾彌二十年衣不㢮帶<lb/>
<pb n="KR3k0041_WYG_002-26a"/>
文宗朝遷尚書右丞　性剛峻少合惟與蕭祐善不以<lb/>
塵事自蒙號山林友<lb/>
　　　凝香齋<lb/>
韋應物工詩代宗朝為蘇州太守有凝香齋館自娛日<lb/>
與文士宴集有詩云兵衛森畫㦸燕寢凝清香<lb/>
　　　丹鼎未開<lb/>
韋承矩僖宗朝䇿試夜書一詩於都堂壁云褒衣博帶<lb/>
滿塵埃獨上都堂納卷回蓬巷幾時聞吉語棘籬他日<lb/>
<pb n="KR3k0041_WYG_002-26b"/>
免重來三條燭盡鐘初動九轉丹成鼎未開殘日漸低<lb/>
人擾擾不知誰是謫仙才<lb/>
　　　勸農興學<lb/>
韋丹字文明孝寛六世孫唐憲宗朝擢明經為容州刺<lb/>
史教民耕織興學校徙江西觀察使徳被八州治行第<lb/>
一子宙為永州刺史築常平倉置社立學官　宣宗朝<lb/>
拜相<lb/>
　　　女徳婚姻<lb/>
<pb n="KR3k0041_WYG_002-27a"/>
　　　　著女訓<lb/>
韋温女工屬文續曹大家女訓<lb/>
韋氏適王琳琳卒韋年二十五不嫁自處一室著女訓<lb/>
行於世<lb/>
　　　　仙婚<lb/>
韋恕有女及笄有張老者六合縣之園叟也求婚恕曰<lb/>
今日内得五百緡則可老曰諾不移時而錢至既娶負<lb/>
钁穢地鬻蔬不輟妻執㸑濯王屋山下有小莊女謂恕<lb/>
<pb n="KR3k0041_WYG_002-27b"/>
曰他日可令大兄来相訪後恕令男義方訪之至一甲<lb/>
第見一青衣人引一衣冠人即張老也曰賢妹梳頭即<lb/>
令引入堂内敘寒温經日别奉金三十鎰并一舊席帽<lb/>
曰可於揚州王老家取錢一千萬持此為信歸往王家<lb/>
果得錢再尋之不復有路矣<lb/>
　　　　識貴人<lb/>
韋臯秀才也張延賞之妻苗夫人選為婿延賞不禮臯<lb/>
東遊改名韓翺唐徳宗幸奉天臯以功持節西川代延<lb/>
<pb n="KR3k0041_WYG_002-28a"/>
賞公慙懼郭圍詩云當時甚訝張延賞不識韋臯是<lb/>
貴人<lb/>
　　　　族望清華<lb/>
韋詵為潤州刺史族望清華特選參軍裴寛為婿時寛<lb/>
衣碧瘠而長族人呼為碧鸛雀詵曰愛女必以為賢公<lb/>
侯妻何可以貌求人卒妻之<lb/>
　　　　定婚店<lb/>
韋固旅次宋城店議司馬潘昉女為婚見老人月下檢<lb/>
<pb n="KR3k0041_WYG_002-28b"/>
書云此婚不合後娶刺史王泰之女宋城題其店曰定<lb/>
婚店<lb/>
　　　　指腹婚<lb/>
梁韋叡之子放字元真為徐州刺史與吳郡張率皆有<lb/>
側室方孕指腹為婚後率亡放贍恤之以子娶率女時<lb/>
稱其能篤舊<lb/>
　　　　奇才<lb/>
韋孝寛齊神武嘗稱之云闗西男子屬楊侃為大都督<lb/>
<pb n="KR3k0041_WYG_002-29a"/>
出鎮潼闗引孝寛為司馬奇其才以女妻之<lb/>
　　　　翁婿同相<lb/>
韋執誼杜黄裳之婿也翁婿同時為相近古衣冠無比<lb/>
　　　　翁婿相知<lb/>
韋夐為京兆尹時薛裕弱冠為丞相參軍載酒肴候之<lb/>
談宴終日夐遂以女妻之裕曰韋公退不丘壑進不市<lb/>
朝怡然守道榮辱不及<lb/>
　　　　通家婚<lb/>
<pb n="KR3k0041_WYG_002-29b"/>
韋堅娶姜皎之女李林甫舅子也　韋陟堂妹年十九<lb/>
與崔元綜議婚　韋丹初娶清河崔諷之女再娶蘭陵<lb/>
中書令蕭華之孫殿中侍御史恒之女也<lb/>
　　佩韋　脂韋<lb/>
　歸<hi>徵音歸京兆孫春秋時晉有  生子  因氏焉</hi>
　　　博通墳典<lb/>
歸崇敬字正禮家學治禮唐天寶中舉博通墳典科對<lb/>
䇿第一有詔舉才可宰百里者復䇿髙等授左拾遺<lb/>
<pb n="KR3k0041_WYG_002-30a"/>
使新羅國東夷傳其清徳　子登<lb/>
　　　竄名<lb/>
歸登字冲之唐徳宗貞元初䇿賢良為右拾遺陽城熊<lb/>
執易論裴延齡以疏示登登動容曰願竄吾名雷霆之<lb/>
下君難獨處故同列聯署無所回諱<lb/>
　祈<hi>徵音</hi>　<hi>太原</hi>
　　舉善<lb/>
祈奚為晉公族大夫　祈奚能舉善矣稱其讎不為諂<lb/>
<pb n="KR3k0041_WYG_002-30b"/>
立其子不為比　子祈午<lb/>
　　　勇士<lb/>
祈彌明為趙盾車右國之勇士也<lb/>
　　　呼窗<lb/>
晉祈嘉字孔賔夜窗忽有聲呼曰祈孔賔歸去来修飾<lb/>
人間事甚苦不可諧<lb/>
九魚<lb/>
　徐<hi>商音之東海封顓頊之後嬴姓伯益  兄受  於徐子孫因氏</hi>
<pb n="KR3k0041_WYG_002-31a"/>
　　　入海求仙<lb/>
徐市因始皇游海上上書請與童男女各五百人入海<lb/>
求三神山不死藥<lb/>
　　　上書闕下<lb/>
徐樂趙人漢武朝上書言事天子召見曰公等安在何<lb/>
相見之晚拜郎中遷中大夫<lb/>
　　　賜帛<lb/>
徐福茂陵人漢宣朝三上書言霍氏奢僣後賜福帛十<lb/>
<pb n="KR3k0041_WYG_002-31b"/>
疋遷為郎<lb/>
　　　南州髙士<lb/>
徐穉字孺子南昌人家貧常自耕稼非其力不食恭儉<lb/>
義讓所居服其徳陳蕃薦五處士穉居其一桓帝以安<lb/>
車𤣥纁備禮徵之不就<hi>見韋著</hi>太尉黄瓊辟之亦不就<lb/>
郭林宗丁母憂穉往弔之置生芻一束而去林宗曰此<lb/>
必南州髙士徐孺子也太守陳蕃特設一榻以待之子<lb/>
𦙍篤行孝弟隠居不仕<lb/>
<pb n="KR3k0041_WYG_002-32a"/>
　　　名將<lb/>
徐晃字公明魏武名將每戰必先為不可勝攻圍陷陣<lb/>
功最多遷右将軍卒諡壯侯<lb/>
　　　柱石臣<lb/>
徐宣字寶堅魏人歴仕三朝有託孤寄命之節可謂柱<lb/>
石之臣　諡貞侯<lb/>
　　　十年西省<lb/>
徐邈字景山魏初為尚書郎嘗私飲沈醉趙達問以曹<lb/>
<pb n="KR3k0041_WYG_002-32b"/>
事曰中聖人魏亡歸晉太傅謝安舉之補中書舍人處<lb/>
西省前後十年　志髙行潔通介有常可謂國之良材<lb/>
時之彥士<lb/>
　　　建安七子<lb/>
徐幹字偉長魏人擅名東土與陳琳阮瑀應㻛劉楨曹<lb/>
植王粲皆好文章號建安七子　騁騏驥於千里仰齊<lb/>
足而並馳<lb/>
　　　佳吏部<lb/>
<pb n="KR3k0041_WYG_002-33a"/>
徐寧字子期東晉人桓彞謂庾亮曰為卿得一佳吏部<lb/>
矣真海岱清士也<lb/>
　　　托孤<lb/>
徐羡之字宗文起布衣宋武帝朝位司空與傅亮謝晦<lb/>
等同被顧命<lb/>
　　　風亭月觀<lb/>
徐湛之字孝源為南兖州刺史廣陵舊有髙樓起風亭<lb/>
月觀吹臺琴室招集文士盡遊翫之適伎樂之妙冠絶<lb/>
<pb n="KR3k0041_WYG_002-33b"/>
一時<lb/>
　　　人中騏驥<lb/>
徐勉字脩仁宋人徐孝嗣見之曰此人中騏驥必能致<lb/>
千里王儉謂其有宰輔之量後事梁為尚書左丞客有<lb/>
求詹事者正色曰今夕止可談風月不宜及公事嘗曰<lb/>
人遺子孫以財我遺以清白　諡簡肅公<lb/>
　　　石麒麟<lb/>
徐陵字孝穆陳人摛之子也母臧氏夢五色雲化為鳳<lb/>
<pb n="KR3k0041_WYG_002-34a"/>
集左肩已而生陵年數嵗沙門寶誌摩其頂曰天上石<lb/>
麒麟也　任吏部尚書為一代文宗子儉為郎中　儀<lb/>
為尚書　份為洗馬<lb/>
　　　南徐北魚<lb/>
襄陽舊志云徐鯤魚宏尚豪侈人化之府中諺曰北路<lb/>
魚南路徐<lb/>
　　　鳳閣舎人様<lb/>
徐齊𣆀八嵗能文唐太宗召試賜所佩金削刀　子堅<lb/>
<pb n="KR3k0041_WYG_002-34b"/>
與張說修三教珠英　楊再思目為鳳閣舍人様<lb/>
徐則唐時東海隠士杖策入縉雲山後入天台山卓矣<lb/>
仙才飄然騰氣千尋萬頃莫測其涯<hi>六帖</hi>
　　　天下無寃<lb/>
徐有功舉明經武后時補蒲州司法參軍為仁政不忍<lb/>
杖罰民相約曰犯徐參軍杖者衆共斥之訖代不杖一<lb/>
人　遷肅政臺侍御史天下洒然相賀　潘好禮曰有<lb/>
功斷獄天下無寃人仁恕過漢于張　盧若虚曰徐公<lb/>
<pb n="KR3k0041_WYG_002-35a"/>
當雷電之震而能全仁恕千載未有其比<lb/>
　　　河東三絶<lb/>
徐彥伯七嵗能文對䇿髙第調蒲州司兵參軍時司户<lb/>
韋嵩善判司士李亘工書彥伯屬文時稱河東三絶<lb/>
　　　怒貎渴驥<lb/>
徐嶠善書以其法授其子浩書四十二幅屏八體皆備<lb/>
草隸尤工如怒猊抉石渴驥飲泉　肅宗朝授浩中書<lb/>
舍人張說見其喜雨賦嘆曰後来之英<lb/>
<pb n="KR3k0041_WYG_002-35b"/>
　　　篤舊<lb/>
徐晦素為楊慿所厚李夷簡彈慿貶臨賀尉獨徐公送<lb/>
至藍田夷簡奏為監察御史曰公不負楊臨賀豈負國<lb/>
乎<lb/>
　　　天上麒麟<lb/>
徐卿生二子杜甫歌云孔子釋氏親抱送並是天上麒<lb/>
麟兒<hi>未云</hi>吾知徐公百不憂積善衮衮生公侯　徐偉有<lb/>
子八人號徐氏八龍<lb/>
<pb n="KR3k0041_WYG_002-36a"/>
　　　白髮青衫<lb/>
徐遹宋初作特奏狀元詩云白髮青衫晚得官瓊林頓<lb/>
覺酒腸寛平康里過無人問留得宫花醒後看<lb/>
　　　狀元<lb/>
徐奭宋祥符時人狀元及第試鑄鼎象物賦云足惟下<lb/>
正詎聞公餗之欹傾鉉乃上居可比王臣之威重<lb/>
　　　甘露連理<lb/>
徐積字仲車獨行人也毋終廬墓三年所居茅舍不蔽<lb/>
<pb n="KR3k0041_WYG_002-36b"/>
風雨而農夫樵婦瞻仰如神毎嵗甘露降於墳所墳左<lb/>
有杏樹一本而兩枝一日兩枝之端相合成連理　與<lb/>
山谷同登治平四年第　徽宗朝除宣徳郎　諡節孝<lb/>
處士<lb/>
　　　詩派法嗣<lb/>
徐俯字師川懐奇負氣七嵗能詩為其舅山谷所知<lb/>
吕居仁作江西傳衣詩派圖列陳無已等二十五人為<lb/>
法嗣　陳無已　潘大臨　謝無逸　徐俯　洪朋<lb/>
<pb n="KR3k0041_WYG_002-37a"/>
洪炎　林敏修　林敏功　王直方　洪芻　饒節<lb/>
髙荷　江革　李錞　晁冲之　潘大觀　江端本<lb/>
李彭　謝遵　楊符　何顗　韓子倉　夏均父　僧<lb/>
仕可　僧善權　謂皆出於豫章也<lb/>
　　　見如骨肉<lb/>
徐君猷宋元豐中知黄州時東坡謫居與子由詩云舉<lb/>
眼無親識君猷一見如骨肉<lb/>
　　　江南文士<lb/>
<pb n="KR3k0041_WYG_002-37b"/>
徐鉉南唐人十嵗能文與韓熈載齊名時謂之韓徐歸<lb/>
宋直學士院時稱江南文士　弟鍇與鉉齊名李穆使<lb/>
江南見之曰二陸不能及<lb/>
　　　水墨髙品<lb/>
徐熈江南布衣也工畫宋初至京師其妙但以墨筆畫<lb/>
之殊草草畧施丹粉神氣迥出别有飛動之象<lb/>
　徐復之舉進士不第退而學易號冲晦處士<lb/>
　　　女徳婚姻<lb/>
<pb n="KR3k0041_WYG_002-38a"/>
　　　　績分餘光<lb/>
齊女徐吾貧共鄰婦燭光夜績曰妾以貧故起常先去<lb/>
常後布席以待来者坐常處下今一室之中益一人燭<lb/>
不為益暗去一人燭不為益明何愛東壁餘光乎皆莫<lb/>
能應<lb/>
　　　　八嵗能文<lb/>
徐惠生五月而能言四嵗通論語毛詩八嵗能屬文父<lb/>
孝徳嘗使擬離騷為小山篇云仰幽蘭以流盻撫桂枝<lb/>
<pb n="KR3k0041_WYG_002-38b"/>
以凝想将千齡兮此遇荃何為而獨往唐太宗聞之召<lb/>
為才人及卒贈賢妃<lb/>
　　　　蓬萊女官<lb/>
徐清字静之蓬萊女官也下西里王氏詩得謝體書效<lb/>
山谷妍妙可喜后山詩云蓬萊仙子補天手妙筆詩清<lb/>
萬世功肯學黄家元祐脚信知人厄匪天窮<lb/>
　　　　種璧成婚<lb/>
徐氏洛陽人陽雍伯因給義漿有一人飲漿罷懐中出<lb/>
<pb n="KR3k0041_WYG_002-39a"/>
石一升與之曰種此則生玉并得好婦後得白璧一雙<lb/>
娶徐氏女天子聞而異之拜為大夫生十男位至卿相<lb/>
　　　　委禽<lb/>
徐吾犯之妹美公孫黒强委禽焉卒與子南<lb/>
　　　　擇婿<lb/>
徐邈有女才淑大㑹僚佐使女於内觀之指王濬告母<lb/>
遂以妻之時濬為江東從事<lb/>
徐陵仕陳為吏部尚書虞世基一見奇之謂朝士曰當<lb/>
<pb n="KR3k0041_WYG_002-39b"/>
今潘陸也以女妻之<lb/>
　　　　擇婦<lb/>
徐廣字野民晉朝為秘書郎仕宋遷秘書監娶中山劉<lb/>
謐之女<lb/>
徐非<hi>一作俳</hi>娶劉孝標妹劉三娘作文尤清拔可喜<lb/>
　徐氏盧惟清妻也盧貶播州尉死徐迎尸還足繭流<lb/>
　血<lb/>
　　青徐　舒徐　虚徐<lb/>
<pb n="KR3k0041_WYG_002-40a"/>
　余<hi>商音以下邳字秦由余之後  王父  為氏</hi>
　　　四賢四諌<lb/>
余靖字安道宋慶厯中除右正言知制誥時范文正以<lb/>
言事忤大臣落職公上書謫監筠州酒稅尹洙歐陽修<lb/>
抗䟽亦逺謫士大夫號為四賢　初歐公余靖王素俱<lb/>
列諫官蔡襄詩曰御筆新除三諫官喧騰朝野競相觀<lb/>
當年流落丹心在自古忠良得路難必有謀謨禆帝右<lb/>
更須風采動朝端世間萬事皆塵土留取功名乆逺看<lb/>
<pb n="KR3k0041_WYG_002-40b"/>
三人以詩聞於上亦除諫官時謂之四諫　為廣帥十<lb/>
年不載南海一物廣州有八賢堂<hi>見潘美</hi>英宗朝遷工部<lb/>
尚書諡襄公<lb/>
　　　劍井瑞氣<lb/>
余中熈寧中狀元及第常州有劍井先一嵗瑞氣氤氲<lb/>
上騰數日乃大魁之䜟也<lb/>
　　　石月老人<lb/>
余安行號石月老人鄒道卿常與之遊作春秋新傳李<lb/>
<pb n="KR3k0041_WYG_002-41a"/>
綱序之　紹興中扣閣論時事遭斥逐而不悔　　未老<lb/>
投紱樂道養恬坐忘屢空而憂國之心切切焉<lb/>
　　　神救水患<lb/>
余端禮字處恭未十嵗時衢婺大水與里人共處一閣<lb/>
閣将沈空中有聲云余端禮在内當為宰相可䕶之有<lb/>
頃一物如黿鼉長數十丈来負此閣達於平地衆賴以<lb/>
全　宰烏程縣決事風生事紛如蝟庭寂如水䑕輩膽<lb/>
落鶩行股栗　台湖嚴三州之民有口算錢曰丁絹臨<lb/>
<pb n="KR3k0041_WYG_002-41b"/>
安之民有口算錢曰身丁公請與復三年又請減免衢<lb/>
州雜稅符既下五州之民欣舞　宋光宗朝相封郇國公<lb/>
　　　教子<lb/>
宋余良弼教子詩云白髮無慿吾老矣青春不再汝知<lb/>
乎年将弱冠非童子學未成名豈丈夫幸有明窗并浄<lb/>
几何勞鑿壁與編蒲功名欲自殊頭角記取韓公訓阿<lb/>
符<lb/>
　　　余佛<lb/>
<pb n="KR3k0041_WYG_002-42a"/>
余崇龜字景望在孕時母葉氏夢星入懐童稚穎異宋<lb/>
淳熈中擢甲科　家藏書萬卷出入經史貫串古今扁<lb/>
其堂曰静勝徜徉其中視升沈淡如也　開禧中侂胄<lb/>
専權公獨立不倚嘗曰名節至重官職至輕力求去出<lb/>
知江州恤民禱雨民呼為佛<lb/>
　　　孝行里<lb/>
余齊有孝行父亡號叫而絶秦改其里為孝行里<hi>南史</hi>
　　　女徳<lb/>
<pb n="KR3k0041_WYG_002-42b"/>
余媚娘初適周氏夫亡介潔自守陸希聲為郎中娶之<lb/>
劈牋泳墨更倡迭和後希聲又娶名姬栁舜媚娘手刃之<lb/>
　　由余<lb/>
　舒<hi>徵音以京兆姓舒子后  國為</hi>
　　　賦牡丹<lb/>
舒元輿唐元和進士太和中獻書闕下所上八萬言出<lb/>
入古今　作玉筯篆志云斯去千年冰生唐時冰復去<lb/>
矣後來者誰千年有人誰能得之後千年無人篆止於<lb/>
<pb n="KR3k0041_WYG_002-43a"/>
斯嗚呼主人為吾寶之　作牡丹賦文宗摘其傑句<lb/>
拜監察御史　死於甘露之禍<lb/>
　　　鸞鳳隠起<lb/>
舒亶字信道熈寧中夢入空中見樓閣金壁輝煌有瓊<lb/>
琚琅佩者數百人揖亶請詩且曰此間文章要似鸞鳳<lb/>
隠起與織女分巧亶吟曰天風吹散赤城霞染出連雲<lb/>
萬樹花誤入醉鄉迷去路傍人應笑却還家一人曰未<lb/>
免近凡　調臨海縣民有醉酒逐其叔母者亶執之而<lb/>
<pb n="KR3k0041_WYG_002-43b"/>
斷其首投劾去題壁云一鋒不斷兇渠首千古誰知将<lb/>
相材時荆公當國奇之為改調官　御史裏行　號亦<lb/>
樂居士<lb/>
　　　雪月苦<lb/>
舒堯夫苦學坡翁夜過其家戲作詩云先生堂前雪月<lb/>
苦弟子讀書喧兩廡撞門入室書縱横蠟紙燈籠似雲<lb/>
母<lb/>
　　卷舒　望舒　荆舒<lb/>
<pb n="KR3k0041_WYG_002-44a"/>
　蘧<hi>角音</hi>
蘧伯玉名瑗衛人孔子弟子贈衛伯　淮南子云蘧伯<lb/>
玉年五十而知四十九年之非　衛靈公與夫人南子<lb/>
夜坐聞車聲轔轔至闕而止夫人曰此伯玉也公曰何<lb/>
以知之曰大臣不為冥冥惰行伯玉賢大夫也不以暗<lb/>
昧廢禮是以知之<lb/>
　魚<hi>徵音有鴈門為宋司馬子魚之後以王父字為氏  宋  魚容  左師魚府為少宰  成十五年</hi>
梁魚容性侈靡以象齒沈檀造一睡床金蓮花捧琥珀<lb/>
<pb n="KR3k0041_WYG_002-44b"/>
龜支床脚<lb/>
唐魚朝恩肅宗朝知内侍省事為觀軍容宣尉使觀軍<lb/>
容自朝恩始<lb/>
　南徐北魚<lb/>
　疏<hi>商音</hi>　<hi>東海</hi>
疏廣字仲翁少好學明春秋漢地節三年拜太子太傅<lb/>
兄子受拜太子少傅居職五年乞身去送者車數百兩<lb/>
觀者皆曰賢哉二大夫<lb/>
<pb n="KR3k0041_WYG_002-45a"/>
　儲<hi>羽音之後</hi>　<hi>河東儲齊儲子漢有  太伯</hi>
唐儲光羲工詩為汜水尉山中流泉詩云映地為天色<lb/>
飛空作雨聲<lb/>
　渠<hi>角音之後</hi>　<hi>鴈門有周大夫渠伯後漢  渠參封賛侯</hi>
　居<hi>宫音字鴈門王父  為氏</hi>　<hi>晉大夫先且居之後以漢有居般封宋城侯</hi>
　諸<hi>商音之後</hi>　<hi>琅邪諸越大夫諸稽郢漢有  於為洛陽令</hi>
　<lb/>
　<lb/>
<pb n="KR3k0041_WYG_002-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　氏族大全卷二<lb/>
</p>
<p>
</p>
  </div>
</body>
</text>
</TEI>
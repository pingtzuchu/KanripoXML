<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>氏族大全卷五</head> <lb/>
    <p>
<pb n="KR3k0041_WYG_005-1a"/>
欽定四庫全書<lb/>
　氏族大全卷五<lb/>
二十文<lb/>
　文<hi>商音是鴈門之周文王支孫以諡為氏姓文潞公自云  敬暉  後翼祖避石敬塘諱改  文周派</hi>
　　<hi>又有改姓茍者</hi>
　　　修學<lb/>
文翁漢景末為蜀郡守修學宫蜀地大化崇好文雅<lb/>
　　　館下顔回<lb/>
<pb n="KR3k0041_WYG_005-1b"/>
文立師事譙周門人以立為顔回以陳夀李䖍為游夏<lb/>
以羅憲為子貢　晉泰始初為散騎常侍<lb/>
　　　杏林香囊<lb/>
文澹後蜀人生五嵗謂母曰有五色香囊在杏林中往<lb/>
取之乃前生為兒時所失者再生而記之<lb/>
　　　天下異人<lb/>
文彥博字寛夫凝簡端重歴事四朝薦更二府七換節<lb/>
鉞出将入相五十餘年　畢仲游詩云十年三冊命四<lb/>
<pb n="KR3k0041_WYG_005-2a"/>
海一師臣　契丹使来聘望見公殿門外却立改容拱<lb/>
手曰天下異人　宋哲宗朝以太師致仕封潞公　諡<lb/>
忠烈<lb/>
　　　耆英㑹<lb/>
元豐五年潞公留守東都與富公等十三人為耆英㑹<lb/>
洛陽多名園古刹水竹林泉之勝諸老鬚眉皓白衣冠<lb/>
甚偉洛陽太平盛事也又與程珦司馬旦席汝言作同<lb/>
甲㑹公詩云四人三百二十嵗況是同生丙午年<lb/>
<pb n="KR3k0041_WYG_005-2b"/>
　　　墨竹<lb/>
文同字與可少以文學知名潞公竒之曰襟度灑落如<lb/>
晴雲秋月塵埃不可到　墨竹精妙四方持縑素請者<lb/>
相踵厭之投于地曰吾将以為襪人以為口實　遺東<lb/>
坡書云吾墨竹一派近在彭城襪材當萃於子矣<lb/>
　　　死忠<lb/>
文天祥字宋瑞號文山吉州人宋寶祐中狀元歴仕江<lb/>
西湖南憲徳祐初大元大兵渡江宋遣天祥奉使險阻<lb/>
<pb n="KR3k0041_WYG_005-3a"/>
艱難脫身而歸募兵勤王拜右相挾二王入閩廣兵敗<lb/>
被執繫燕獄經年不屈獄中有集社句諸詩載本傳死<lb/>
之日顔色不變南向再拜曰吾事了矣衣帶中有一賛<lb/>
云孔曰成仁孟云取義惟其義盡所以仁至讀聖賢書<lb/>
所學何事而今而後庶幾無愧<lb/>
　文獻八世同居宋朝旌表門閭蠲租稅<lb/>
　　　婚姻<lb/>
　文蕭遇采鸞　文好謙善墨竹陳康伯以女妻之<lb/>
<pb n="KR3k0041_WYG_005-3b"/>
　　同文　移文　𤣥文　康文<lb/>
　殷<hi>宫音殷汝南以子姓之後商湯十九世孫小辛改號曰  其後  國為氏  漢有殷崇授歐陽尚書</hi>
　　<hi>於陳翁牛</hi>
　　　書郵<lb/>
殷羡字洪喬為豫章太守都下人寄書百餘函至石頭<lb/>
悉投之水曰沉者自沉浮者自浮不能為人作致書郵<lb/>
　　　書空<lb/>
殷浩字深源羡之子善𤣥言好老易為風流談論者所<lb/>
<pb n="KR3k0041_WYG_005-4a"/>
宗屏居幾十年時人擬之管葛王濛謝尚俟其出處以<lb/>
卜江左興亡曰深源不起當如蒼生何　晉簡文假節<lb/>
督諸軍事以山桑之敗廢為庶人居家談詠不輟不見<lb/>
有流放之戚但終日書空作咄咄怪事四字而已　毎<lb/>
云送人上百尺樓上擔将梯去　桓温将起之為尚書<lb/>
令浩欣然許焉答書慮有謬誤開閉者十數竟達空函<lb/>
忤温意由是遂絶<lb/>
　　　舌本強<lb/>
<pb n="KR3k0041_WYG_005-4b"/>
殷仲堪云三日不讀道徳經便覺舌本間強　晉武召<lb/>
為中庶子遷荆州刺史詔曰卿去有日常謂永為廊廟<lb/>
之寶忽為荆楚之珍良以慨嘆　父殷師病耳聰聞床<lb/>
下蟻動謂之牛鬬病積年仲堪衣不解帶執藥揮淚遂<lb/>
眇一目<lb/>
　　　冠冕一時<lb/>
殷景仁與王華王曇首劉湛四人宋元嘉初同為侍中<lb/>
風力局幹冠冕一時　位至尚書　子道矜孫恒三世<lb/>
<pb n="KR3k0041_WYG_005-5a"/>
尚書<lb/>
　　　五總龜<lb/>
殷踐猷字伯起博學與賀知章陸象先相友善知章號<lb/>
之為五總龜千年五聚問無不知也為秘書省學士<lb/>
　殷芸與龍門之遊號蘭臺聚<lb/>
　殷不害事母孝梁簡文賜其母練裙襦氊席等物<lb/>
　殷開山名嶠從唐太宗征伐有功進爵勛公圖形凌煙<lb/>
　殷侑唐貞元中及五經第　元和中遷諫議大夫上<lb/>
<pb n="KR3k0041_WYG_005-5b"/>
　疏論治亂得失前後凡八十四通<lb/>
　　　婚姻<lb/>
　　　　才藻<lb/>
殷仲文有才藻美容貌桓温以女妻之為尚書何無忌<lb/>
中傷之一日照鏡而不見其面遂遇害<lb/>
　殷景仁少有大志王謐奇之以女妻焉<lb/>
　殷保晦妻封氏能文<lb/>
　　孔殷　殷勤<lb/>
<pb n="KR3k0041_WYG_005-6a"/>
　云<hi>角音氏琅邪縉雲  之後</hi>
　　　髙節<lb/>
云敞字幼儒師事吳章及王莽斬章門人皆更名敞獨<lb/>
稱吳章弟子收章尸以葬将軍王舜髙其志節比之欒<lb/>
布薦為中郎諫議大夫<lb/>
　聞<hi>宫音</hi>　<hi>吳興</hi>
聞見昌古筠人宋咸平中陳堯咨榜登進士第<lb/>
二十二元<lb/>
<pb n="KR3k0041_WYG_005-6b"/>
　元<hi>商音因河南于元  氏焉</hi>　<hi>周大夫元咺之後也其先食采北魏初為拓跋氏後改姓元</hi>
　　　勁節<lb/>
元志北魏公子也少清辨邢巒曰露竹霜條故多勁節<lb/>
非鸞則鳳其在本枝也<lb/>
　　　藥籠<lb/>
元澹字行冲狄仁傑器之曰君正吾藥籠中物不可一<lb/>
日無也除太常卿<lb/>
　　　紫芝眉宇<lb/>
<pb n="KR3k0041_WYG_005-7a"/>
元徳秀字紫芝房琯嘆曰見紫芝眉宇使人名利之心<lb/>
都盡　為魯山令天下髙其行稱曰元魯山　元宗賜<lb/>
酺五鳳樓下命三百里内守令各以聲樂来集徳秀自<lb/>
作于蒍于遣樂工數十人聯袂歌之帝嘆曰賢人之言<lb/>
哉秩滿架柴車去　及卒惟枕屨簞瓢而已諡文行先<lb/>
生　李華兄事之作三賢傳謂徳秀劉迅蕭穎士也<lb/>
　　　磨崖碑<lb/>
元結字次山年十七始折節向學楊復見其文曰一第<lb/>
<pb n="KR3k0041_WYG_005-7b"/>
溷子耳擢上第舉制科少居商余山著元子十篇㑹禄<lb/>
山返逃亂入猗玕洞稱猗玕子後家瀼濵自稱浪士及<lb/>
有官人以為浪者亦浪為官乎後棄官居樊上更曰聱<lb/>
叟酒徒又曰公之漫其猶聱乎公漫久矣可以漫為叟<lb/>
又稱漫郎後進授容管經畧使綏定八州民樂其教結<lb/>
屋浯溪上號瀼溪浪士　作大唐中興頌磨浯溪石崖<lb/>
書之<lb/>
　　　鍾乳胡椒<lb/>
<pb n="KR3k0041_WYG_005-8a"/>
元載専權唐大厯中賜死籍其家財鍾乳五百兩胡椒<lb/>
八百斛他物稱是<lb/>
　　　元和體<lb/>
元稹字微之唐詩人與白居易齊名時稱元白號元和<lb/>
體宫中呼為元才子　元守浙西白牧蘇臺置驛遞詩<lb/>
筒醉和至千篇有云有月多同賞無杯不共持又與竇<lb/>
鞏酬和號蘭亭絶唱<lb/>
　　　婚姻<lb/>
<pb n="KR3k0041_WYG_005-8b"/>
元懐景知張說必貴以女妻之<lb/>
　　乾元　開元　入元<lb/>
　原<hi>角音</hi>　<hi>太原</hi>
　　　學殖<lb/>
原伯魯為周大夫不說學閔子馬曰學殖也不學将落<lb/>
原氏其亡乎<lb/>
　　　桑樞甕牖<lb/>
原憲字子思居魯環堵之室蓬户甕牖以桑為樞上漏<lb/>
<pb n="KR3k0041_WYG_005-9a"/>
下濕坐而絃歌子貢過之曰何其病也曰無財謂之貧<lb/>
道不行謂之病吾貧也非病也<lb/>
　　　大俠<lb/>
原涉字巨先祖父為南陽太守死官斂送葬皆千萬以<lb/>
上涉讓還之　閭里之俠原涉為魁漢哀帝朝大司徒<lb/>
舉為谷口令谷口聞其名不言而洽<lb/>
　　周原　花原　燎原　五原<lb/>
　源<hi>角音</hi>　<hi>太原</hi>
<pb n="KR3k0041_WYG_005-9b"/>
　　　機辯<lb/>
源賀北魏大将有機辯封隴西王　子懐寛雅清儉為<lb/>
雍州刺史<lb/>
　　　清慎<lb/>
源乾曜歴官以清慎恪敏得名唐開元中為相十年務<lb/>
為寛平封安郡公<lb/>
　　詞源　仙源　桃源<lb/>
　袁<hi>羽音父汝南氏陳胡公七代孫莊伯轅諸生清塗以王  字為  代為上卿其後去車為袁或作爰</hi>
<pb n="KR3k0041_WYG_005-10a"/>
　　<hi>實同出一源</hi>
　　　詩學<lb/>
轅固齊人也治詩漢景時為博士以㢘直拜清河王太<lb/>
傅武帝立復以賢良徵時年已九十餘<lb/>
　　　上客<lb/>
爰盎字絲申屠嘉引為上客　漢文帝與慎夫人同坐<lb/>
盎引卻之上賜之金　後病免家居景帝時遣人問籌<lb/>
䇿<lb/>
<pb n="KR3k0041_WYG_005-10b"/>
袁安字邵公微時客洛陽時大雪洛陽令按行至安門<lb/>
門閉無行跡令人除雪入户見安僵卧曰大雪人皆餓<lb/>
死不宜干人令舉為孝㢘漢建初中為河南尹在職十<lb/>
年論曰尹者正也孫寶行秋霜之誅袁安留冬日之愛<lb/>
　遷司空復為司徒　子敞　孫湯　曾孫逢四世居<lb/>
三公<lb/>
　　　安車之召<lb/>
袁閎字夏甫耕學為業陳蕃薦之可登三事桓帝以安<lb/>
<pb n="KR3k0041_WYG_005-11a"/>
車徵之及黨事將作閎乃築土室潜身十八年<lb/>
　　　月夜泛渚<lb/>
袁宏字彥伯有逸才文章絶美謝尚鎮牛渚秋夜乗月<lb/>
泛舟㑹宏在舫中吟詠尚迎之登舟與談論由是知名<lb/>
　仕晉為東陽守謝安取一扇贈行答曰當奉揚仁風<lb/>
慰彼黎庶　作東征北征二賦人共推其美<lb/>
　　　直造竹所<lb/>
袁粲字景倩負才尚氣詩酒自適家居負郭每杖策逍<lb/>
<pb n="KR3k0041_WYG_005-11b"/>
遥悠然忘返郡南一家頗有竹石粲率然步往不通主<lb/>
人直造竹所嘯詠自得　仕宋為尚書僕射<lb/>
　　　江東之傑<lb/>
袁淑文冠當時作赤鸚鵡賦及見謝莊賦曰江東無我<lb/>
卿當獨步我若無卿亦一時之傑　宋元嘉中遷尚書<lb/>
　　　白頭尚書<lb/>
袁昂字千里齊武帝曰昂昂千里之駒在卿有之　梁<lb/>
武帝朝遷吏部尚書謂曰齊明帝用卿為黒頭尚書朕<lb/>
<pb n="KR3k0041_WYG_005-12a"/>
用卿為白頭尚書　世號宗臣雅有人鑒至其門者號<lb/>
登龍門<lb/>
　　　侍宴承香<lb/>
袁憲字徳章幼聰敏國子博士周𢎞正将升講堂授以<lb/>
麈尾令升講坐論說曰此兒已堪代博士矣時生徒對<lb/>
䇿多行賄賂其父君正曰我豈用錢為兒買第邪尋舉<lb/>
髙第　陳宣帝朝為右僕射嘗陪宴承香閣帝徙席山<lb/>
亭談宴終日謂樊俊曰袁家故為有人　兄樞為左僕<lb/>
<pb n="KR3k0041_WYG_005-12b"/>
射臺省目樞為大僕射憲為小僕射<lb/>
　　　清郎<lb/>
袁聿脩字叔徳仕齊為尚書郎十年不受升酒之遺邢<lb/>
卲嘗呼為清郎　後為太常卿出使巡省邢邵遺白紳<lb/>
為信不受卲曰今日復作清郎矣<lb/>
　　　嘉蓮頌<lb/>
袁朗樞之子也陳後主詔為月賦一篇復詔為芝草嘉<lb/>
蓮二頌自以人物為海内冠　唐初為給事中<lb/>
<pb n="KR3k0041_WYG_005-13a"/>
　　　方技<lb/>
袁天綱有風鑒唐太宗召見曰古有君平朕今得爾何<lb/>
如對曰彼不逢時臣固勝之子客師亦傳其術無不竒<lb/>
中<lb/>
　　　梅岩<lb/>
袁樞字幾仲幼穎悟年八九嵗題詩屏間云泰山一毫<lb/>
輕滄海一滴水我觀天地間何啻猶一指衆奇之　宋<lb/>
乾道中兼史院編修章子厚家乃同里求飾其事公曰<lb/>
<pb n="KR3k0041_WYG_005-13b"/>
書法不隠寧負鄉人不可負天下後世公議趙丞相曰<lb/>
無愧古之良史所居有飛瀑梅竹之勝為樓觀亭榭其<lb/>
上扁曰梅岩日杖屨往来賦詩飲酒其間　為祭酒遷<lb/>
寶謨待制<lb/>
　　　婚姻<lb/>
　　　　近姮娥<lb/>
袁筠娶蕭安女言定未幾擢第羅隠賀以詩云細看月<lb/>
輪還有意定知青桂近姮娥<lb/>
<pb n="KR3k0041_WYG_005-14a"/>
　袁湛少有雅操為外祖謝安所知安以姪𤣥之女妻之<lb/>
　袁隗汝南人娶扶風馬融女資裝甚厚<lb/>
　垣<hi>角音</hi>
垣敞燕人與二子遵苗歸晉敞拜龍驤将軍<lb/>
　垣䕶之年少倜儻苗之子宋武初遷豫州刺史<lb/>
　垣崇祖年十四有幹畧叔父䕶之曰此兒必大吾門<lb/>
　户齊髙帝時為豫州刺史<lb/>
　　掖垣　薇垣　星垣<lb/>
<pb n="KR3k0041_WYG_005-14b"/>
　樊<hi>商音士上黨於虞仲支孫為周卿  食采  樊因氏焉</hi>
　　　學稼<lb/>
樊須字子遲請學稼學圃贈樊伯進封益都侯<lb/>
　　　壯士<lb/>
樊噲沛人以屠狗為事從沛公見羽鴻門羽曰壯士<lb/>
後髙帝病噲排闥直入大臣隨之　元功十八人位次<lb/>
噲第二封舞陽侯<lb/>
　　　焚券<lb/>
<pb n="KR3k0041_WYG_005-15a"/>
樊重家貲鉅萬賑給宗族恩加鄉閭貸人以數百萬臨<lb/>
終遺令焚其契劵子宏漢世祖之舅拜光禄大夫<lb/>
　　　専心典籍<lb/>
樊遜字孝謙専心典籍舉秀才第一揚悟曰文章莫過<lb/>
樊孝謙<lb/>
　　　樊侯學<lb/>
樊鯈字長魚宏之子就丁氏受公羊嚴氏春秋　永平<lb/>
中封燕侯刪定春秋章句世號樊侯學門徒三千餘人<lb/>
<pb n="KR3k0041_WYG_005-15b"/>
　　　一笥餌<lb/>
樊曄字仲華與光武有舊光武微時以事拘新野曄為<lb/>
吏餽餌一笥後光武即位引見雲臺賜御食及乗輿服<lb/>
拜河東都尉戲之曰一笥餌<hi>餅也</hi>得都尉　遷揚州牧<lb/>
　　　𤣥纁備禮<lb/>
樊英字季齊隠壺山順帝備𤣥纁徵之既至待以師傅<lb/>
之禮及後應對無竒謀深䇿談者以為失望　習京氏<lb/>
易善風角星算河洛七緯推步災異嘗含水西向噀之<lb/>
<pb n="KR3k0041_WYG_005-16a"/>
云救成都市火後驗之果然<lb/>
　　　玉麟符<lb/>
樊子蓋字華宗檢校河南内史有政績隋文帝曰為公<lb/>
别造玉麟符以代銅虎嘗陪宴積翠池上賜以金盃<lb/>
　　　澁體<lb/>
樊宗師字紹述唐人著書三十卷曰樊子詩七百一十<lb/>
九篇不蹈襲前人一言一句號澁體歐公詩云窮荒探<lb/>
幽入有無一語詰曲百盤紆孰云已出不蹈襲句斷欲<lb/>
<pb n="KR3k0041_WYG_005-16b"/>
學盤庚書　終諫議大夫<lb/>
　　　獻䇿<lb/>
樊若水江南人舉進士不第謀歸宋釣魚采石磯以小<lb/>
舫載絲繩其中維南岸棹北岸度江之廣狹丈尺詣闗<lb/>
獻䇿取江南上遂遣使往荆湖造舟如其䇿　拜賛善<lb/>
大夫<lb/>
　樊澤宗師父也有将帥器徳宗召對延英　後拜右<lb/>
　相<lb/>
<pb n="KR3k0041_WYG_005-17a"/>
　　　女徳婚姻<lb/>
　　　　仙婚<lb/>
樊氏雲翹夫人劉綱天師之妻鬢翠如雲肌潔如雪與<lb/>
綱較仙術綱唾盤中成鯉魚樊唾成獺又各呪桃二枚<lb/>
使相鬬綱所呪走出籬外綱為上虞令縣庭前有皂莢<lb/>
一樹綱升樹數丈能上升樊平坐冉冉而升如雲氣之<lb/>
騰<lb/>
　樊通徳飛燕女史也後為伶𤣥妾能道飛燕姊妹事<lb/>
<pb n="KR3k0041_WYG_005-17b"/>
　　樊圃　塵樊<lb/>
　孫<hi>商音為樂安卿周文王第八子封于衛至武公子惠孫  衛上  因氏焉  孫良夫  孫桓子  孫</hi>
　　<hi>文子世為衛卿</hi>
　　　識馬<lb/>
孫陽善御馬伯樂乃天星名主典天馬故以為名　戰<lb/>
國策云騏驥服鹽車上太行伯樂遭之驥乃仰而髙鳴<lb/>
感其知己也<lb/>
　　　兵法<lb/>
<pb n="KR3k0041_WYG_005-18a"/>
孫武齊人以兵法見吳王闔廬王出宫中美人百八十<lb/>
人使武教之戰孫子分為二隊以王寵姬為隊長皆令<lb/>
持㦸三令五申婦人大笑斬二隊長以徇復鼓之婦人<lb/>
左右前後跪起皆中䂓矩繩墨　著兵法十三篇<lb/>
　　　減竈<lb/>
孫臏與龎㳙同學兵法㳙忌其能用法斷其兩足後㳙<lb/>
為魏将伐韓齊使孫臏救之臏入魏地令士卒日減竈<lb/>
以致㳙伏弩馬陵㳙敗自剄<lb/>
<pb n="KR3k0041_WYG_005-18b"/>
　　　閉户先生<lb/>
孫敬字文寶閉户讀書不堪其睡以繩係頭懸之梁上<lb/>
市人呼之曰閉户先生来也<lb/>
　　　設𤓰<lb/>
孫鍾種𤓰為業一日有三人来覓𤓰鍾設𤓰及飲三人<lb/>
曰謝厚意今示子𦵏地下山百步勿反顧鍾不六十步<lb/>
回看見三白鶴飛去遂以𦵏其母鍾後生堅堅生權立<lb/>
國江東<lb/>
<pb n="KR3k0041_WYG_005-19a"/>
　　　潄石枕流<lb/>
孫楚字子荆少欲隠居謂王濟曰當與潄石枕流濟曰<lb/>
流非可枕石非可潄曰所以枕流欲洗其耳所以潄石<lb/>
欲厲其齒　晉初為著作佐郎<lb/>
　　　遂初賦<lb/>
孫綽字興公少與許珣有髙尚之志居㑹稽游放山水<lb/>
十餘年作遂初賦以見意　晉哀帝朝為著作郎時桓<lb/>
温欲遷都洛陽綽上疏切諫温不悦曰致意興公何不<lb/>
<pb n="KR3k0041_WYG_005-19b"/>
尋君遂初賦知人家國事邪　作天台山賦示范榮期<lb/>
曰卿試擲地當作金石聲答曰恐此金石非中宫商<lb/>
　　　蘇門長嘯<lb/>
孫登字公和好讀易撫一絃琴居北山土窟中　阮籍<lb/>
嘗遇登於蘇門山與商畧終古及栖神導氣之術籍退<lb/>
至半嶺聞有聲若鸞鳳乃登之嘯也<lb/>
　　　龍宫禁方<lb/>
孫思邈善談老莊通陰陽推步醫藥居太白山唐太宗<lb/>
<pb n="KR3k0041_WYG_005-20a"/>
召至京欲官之不受　大旱因救昆明池龍得龍宫禁<lb/>
方三十首<lb/>
　　　煉形養氣<lb/>
孫智諒字徳成築室𤣥秀峯煉形養氣上常有浮雲因<lb/>
號浮雲觀　唐開元中召至京師祈雨隨應後尸解<lb/>
　　　肉臺<lb/>
孫晟南唐人家富毎食不設几案衆妓各執器號肉擡<lb/>
柈<lb/>
<pb n="KR3k0041_WYG_005-20b"/>
　　　經典徽言<lb/>
孫奭字宗古為國子監直講宋太宗幸其監奭講尚書<lb/>
說命三篇賜緋章服　真宗朝為給事中掇五經切於<lb/>
治道者為五十篇號經典徽言　諡宣公<lb/>
　　　泉石養閒<lb/>
孫冕宋天禧中直史館幾三十年晚守蘇州甫及引年<lb/>
大書廰事云人生七十鬼為隣已覺光隂屬别人莫待<lb/>
朝廷差致仕早謀泉石養閒身去年河北曽逢李今日<lb/>
<pb n="KR3k0041_WYG_005-21a"/>
淮西又見陳寄語姑蘇孫太守也須抖擻老精神　拂<lb/>
衣歸九華山<lb/>
　　　著唐書<lb/>
孫甫字之翰宋仁宗朝為右正言後直史館人獻一硯<lb/>
云直三十千呵則出水甫曰一呵得水一擔纔直三錢<lb/>
不受著唐書七十五巻未成而卒詔藏之秘府　温公<lb/>
書其後云孫公此書甚自重惜常别緘其藳於笥一日<lb/>
出而家失火弟子負其笥避於池中島上還及門曰唐<lb/>
<pb n="KR3k0041_WYG_005-21b"/>
書在乎餘無所問<lb/>
　　　賢良<lb/>
孫洙字巨源仁宗朝舉賢良方正上䇿論五十篇韓琦<lb/>
見而奇之曰今之賈誼也<lb/>
　　　銀魚<lb/>
孫復字明復居泰山之陽范文正在睢陽掌學有孫秀<lb/>
才上謁文正贈之錢一千明年復謁又贈一千文正曰<lb/>
觀子辭氣非乞客也當補子學職月俸三千於是授以<lb/>
<pb n="KR3k0041_WYG_005-22a"/>
春秋明年各去後十年間泰山有孫明復先生以春秋<lb/>
教授者道徳髙邁朝廷召至乃向日孫秀才也　仁宗<lb/>
朝范公富公薦除國子監直講車駕幸學賜緋衣銀魚<lb/>
召拜邇英閣説書<lb/>
　　　四休居士<lb/>
孫昉字景初為大醫自號四休居士山谷問其說對曰<lb/>
麄茶淡飯飽即休補破遮寒暖即休三平二滿過即休<lb/>
不貪不妒老即休山谷曰此安樂法也山谷云四休家<lb/>
<pb n="KR3k0041_WYG_005-22b"/>
有二畆園花木欎欎客来傳酒煑茗與余相善因作小<lb/>
詩令家僮歌以侑酒茗富貴何時潤髑髏守錢奴與抱<lb/>
官囚大醫診得人間病安樂延年萬事休　無求不著<lb/>
看人面有酒可以留人嬉欲知四休安樂法聴取山谷<lb/>
老人詩一病能惱安樂性四病長作一生愁借問四休<lb/>
何所好不令一㸃上眉頭<lb/>
　楚孫叔敖本姓蒍<hi>見四紙</hi>
　孫盛著晉陽春秋辭直理正時稱良史　晉給事中<lb/>
<pb n="KR3k0041_WYG_005-23a"/>
　孫康幼清介常映雪讀書　後為御史大夫<lb/>
　孫諭元祐中與七老同時掛冠早退<lb/>
　孫覺字莘老與喬執中秦少游齊名號三賢<lb/>
　孫抃六世祖長孺喜藏書置書樓上蜀人稱書樓孫<lb/>
　氏<lb/>
　　　女徳婚姻<lb/>
　　　　金章<lb/>
虞潭母孫氏恭順和貞有婦徳潭拜武昌侯太夫人加<lb/>
<pb n="KR3k0041_WYG_005-23b"/>
金章紫綬王導以下皆就拜焉年九十五卒諡曰定夫<lb/>
人<lb/>
　　　有諸兄風<lb/>
孫權以妹妻劉備才捷剛猛有諸兄風後有題先主廟<lb/>
云元徳當年婿仲謀並縁𤓰葛得荆州男兒若假裙襦<lb/>
力卒世如何得舉頭為譏黄勉齋恃晦翁而作<lb/>
　　　青鸞木雞<lb/>
張復年老妻孫氏妙年因病煩主簿周黙診視黙見孫<lb/>
<pb n="KR3k0041_WYG_005-24a"/>
秀麗他日折簡送詩云五十衰翁二十妻目昏髮白巳<lb/>
頭低絳帷深處休論議天外青鸞伴木雞答云雨集枯<lb/>
池時暫緑藤籠古木一畨新如今且說眼前景妝㸃亭<lb/>
臺隨分春得君簡急毁恐彰子之過也後復死黙遣媒<lb/>
通好娶之<lb/>
　　　娶相女<lb/>
孫明復枯槁憔悴鬚鬢皓白李文定公見之嘆曰先生<lb/>
年五十一室獨居誰事左右不幸風雨飲食生疾奈何<lb/>
<pb n="KR3k0041_WYG_005-24b"/>
吾弟之女賢可以奉先生箕箒先生辭文定曰吾女不<lb/>
事先生不過一官人妻先生徳髙天下幸婿李氏榮貴<lb/>
莫大先生曰宰相女不妻公侯貴戚而以嫁山谷衰老<lb/>
藜藿不充之人吾不可不成相國之賢妻之女亦甘淡<lb/>
薄盡禮<lb/>
　孫氏張齊賢母封晉國夫人年八十餘上賜手書存問<lb/>
　孫夀梁冀之妻善為愁眉啼妝墮馬髻折腰步齲齒笑<lb/>
　孫綽頑女妻阿智　　孫䇿納大喬<lb/>
<pb n="KR3k0041_WYG_005-25a"/>
　孫咎有獨行娶虞喜弟預之女棄華尚素與咎同志<lb/>
　孫雋字文英娶太尉栢叔元之女<lb/>
　孫泰娶姨母盲女曰人有廢疾非泰何適<lb/>
　　王孫　童孫　天孫<lb/>
　温<hi>商音封平原之唐叔虞之後晉公族受  河内  温邑因以為氏</hi>
　　　然犀照怪<lb/>
温嶠字太真風儀秀整有棟梁之任為劉琨奉表江東<lb/>
其母崔氏固止之絶裾而去既至元帝器而嘉之　明<lb/>
<pb n="KR3k0041_WYG_005-25b"/>
帝時蘇峻反時嶠為江州刺史有衆七千灑泣登舟約<lb/>
陶侃同赴國難侃雖盟主而處分規畧一出於嶠峻平<lb/>
還至牛渚磯然犀照水怪夜見于夢因中風而卒　諡<lb/>
忠武<lb/>
　　　陵顔轢謝<lb/>
温子昇字鵬舉博覽百家文章清婉避難歸魏濟隂王<lb/>
云子昇足以陵顔轢謝含任吐沈　庾信自南朝至北<lb/>
方惟愛子升韓山寺碑曰惟韓山一片石堪取餘驢鳴<lb/>
<pb n="KR3k0041_WYG_005-26a"/>
犬吠<lb/>
　　　卿相才<lb/>
温大雅字彥宏與弟彥博大有俱知名薛道衡見之曰<lb/>
三人皆卿相才也與董常等師王通北面受王佐之道<lb/>
　太宗朝封黎國公　弟大有字彥将封清河郡公<lb/>
　　　水南山人<lb/>
温造字簡與隠王屋山其居曰處士墅慨然有髙世之<lb/>
心烏公羅而致之幕下韓愈詩云水南山人又繼往者<lb/>
<pb n="KR3k0041_WYG_005-26b"/>
此也唐長慶末為侍御史彈奏李祐違詔進馬祐曰今<lb/>
日膽落於温御史矣<lb/>
　　　慈鴉挽鈴<lb/>
温璋為京兆尹設鈴以通寃訴者一日聞挽鈴聲視之<lb/>
乃鴉也璋曰是必訴人採子命吏視之果得採子者政<lb/>
有績賜之金紫<lb/>
　　　八义手<lb/>
温庭筠少敏悟工辭章與李商隠齊名號温李　工於<lb/>
<pb n="KR3k0041_WYG_005-27a"/>
賦入試凡八义手而八韻成　唐大中末授方山尉<lb/>
　　　死節<lb/>
温廷皓唐咸通中署徐州幕府值龎勛反以刃脅之作<lb/>
表罵曰我豈以筆墨事汝邪速殺我勛笑曰儒生有膽<lb/>
邪<lb/>
　　　狀元自期<lb/>
温仲舒少與吕蒙正讀書洛陽龍門山誓不作狀元不<lb/>
仕及吕為狀元温中甲科大不適意宋淳化中參大政<lb/>
<pb n="KR3k0041_WYG_005-27b"/>
　温彥博名大臨通書記善辭令　太宗朝拜中書令<lb/>
　温憲咸通中及第與張喬等為十哲<lb/>
　温羡兄弟六人世號六龍<lb/>
　温商正元中及第號龍虎榜<lb/>
　　　婚姻<lb/>
温嶠從姑劉氏有女資慧屬嶠覓婿後報之曰得婿矣<lb/>
門地身材名位皆不減嶠因下玉鏡臺一枚姑大喜既<lb/>
婚女以手披紗扇撫掌大笑曰我固疑是老奴<lb/>
<pb n="KR3k0041_WYG_005-28a"/>
　　春温　温恭　紫裘温<lb/>
　言<hi>角音</hi>　<hi>太原</hi>
言偃字子游孔門髙弟居文學科　贈吳侯封丹陽公<lb/>
　武城絃歌<lb/>
　渾<hi>羽音</hi>
　　　忠義感士<lb/>
渾瑊唐建中末從徳宗出守奉天但以忠義感激将士<lb/>
上臨軒授以節鉞託以討賊瑊頓首曰敢不畢力以對<lb/>
<pb n="KR3k0041_WYG_005-28b"/>
揚天子休命　朱泚平拜侍中同平章事封咸寧王<lb/>
諡忠武<lb/>
　渾良夫衛孔圉之豎也強盟孔悝而納蒯瞶<lb/>
　宛<hi>羽音鄭南陽皆左傳衛宛春  宛射  音鴛</hi>
　宛暹仕漢為下邳相<lb/>
　宛方仕漢為吳興太守<lb/>
十五寒<lb/>
　寒<hi>羽音</hi>
<pb n="KR3k0041_WYG_005-29a"/>
寒朗字伯奇舉孝亷為濟陰令去官百姓追思　漢永<lb/>
平中為侍御史心傷楚獄之寃冒死廷爭由是理出者<lb/>
衆<lb/>
　　庇寒　一寒　齒寒　廣寒<lb/>
　韓<hi>商音名南陽邑唐叔虞之後曲沃桓叔之子  萬食  韓原其後以國為氏</hi>
　　　見易象<lb/>
晉韓宣子適魯見易象與魯春秋曰周禮盡在魯矣<lb/>
　　　法律之學<lb/>
<pb n="KR3k0041_WYG_005-29b"/>
韓非韓之諸公子與李斯俱事荀卿善刑名法律之學<lb/>
作說難孤墳五蠧說林五十六篇<lb/>
　　　國士<lb/>
韓信淮隂人蕭何竒之曰如信國士無雙漢王設壇具<lb/>
禮拜為大将　與張良蕭何為漢三傑<lb/>
　　　死灰復然<lb/>
韓安國初事梁孝王得罪獄吏田甲辱之安國曰死灰<lb/>
不復然乎甲曰然則溺之　漢武時為御史大夫<lb/>
<pb n="KR3k0041_WYG_005-30a"/>
　　　長活飢民<lb/>
韓韶潁川人為嬴長流民入界者甚衆韶開倉賑之主<lb/>
者爭不可韶曰長活溝壑之人以此伏罪含笑入地矣<lb/>
　潁川四長<lb/>
　　　飛談巻霧<lb/>
韓伯字康伯殷浩之甥也勝氣籠霄飛談巻霧出羣之<lb/>
器也　晉吏部尚書<lb/>
　　　躍龍騁驥<lb/>
<pb n="KR3k0041_WYG_005-30b"/>
韓緯南燕人為右僕射封嵩為左僕射嵩弟融為東中<lb/>
郎將綽弟軌為西中郎将四人同拜帝曰躍二龍於長<lb/>
衢騁雙驥於千里<lb/>
　　　平定江表<lb/>
韓擒虎字子通初名擒容貌魁岸有雄傑之表隋文帝<lb/>
委以平陳之任功成進位上柱國死作閻羅王<lb/>
　　　韓長者<lb/>
韓思復為滁州刺史黄芝五莖生州署民刻石頌之<lb/>
<pb n="KR3k0041_WYG_005-31a"/>
遷御史大夫卒元宗親題一碑曰有唐忠孝韓長者之<lb/>
墓<lb/>
　　　識荆<lb/>
韓朝宗思復子也為荆州刺史李白詩云生不願封萬<lb/>
户侯但願一識韓荆州　襄有二井飲者死朝宗移書<lb/>
喻神飲者無恙人號曰韓公井<lb/>
　　　社稷計<lb/>
韓休開元中拜相峭鯁尚直左右曰休入相陛下殊瘦<lb/>
<pb n="KR3k0041_WYG_005-31b"/>
於舊上曰吾貌雖瘦天下肥矣吾用休為社稷計<lb/>
　　　詩人<lb/>
韓翃工詩唐徳宗時制誥闕人上批曰與韓翃時有與<lb/>
翃同姓名者上復批曰春城無處不飛花寒食東風御<lb/>
栁斜日暮漢宫傳蠟燭青煙散入五侯家與此韓翃<lb/>
　　　泰山北斗<lb/>
韓愈字退之唐之文宗李漢序文云日光玉潔周情孔<lb/>
思千態萬貌卒澤於道徳仁義炳如也　宋景文公賛<lb/>
<pb n="KR3k0041_WYG_005-32a"/>
云愈以六經之文為諸儒倡學者仰之如泰山北斗云<lb/>
　徳宗朝為監察御史以論宫市貶　憲宗朝遷刑侍<lb/>
以論佛骨貶潮州上表謝移袁州召拜祭酒遷吏侍<lb/>
諡文公　號昌黎先生　當時後進從游者皆號韓門<lb/>
弟子<lb/>
　　　元田寶鼎<lb/>
韓湘愈姪老成之子字清夫落魄不羈文公勉之學曰<lb/>
吾所學非公所知公使言其意作詩曰青山雲水窟此<lb/>
<pb n="KR3k0041_WYG_005-32b"/>
地是吾家後夜流瓊液凌晨咀絳霞琴彈碧玉調爐養<lb/>
白朱砂寶鼎存金虎元田養白鴉一瓢藏世界三尺斬<lb/>
妖邪解造逡巡酒能開頃刻花有人能學我同共看仙<lb/>
葩公曰子能奪造化乎曰兹事甚易即聚土以盆覆之<lb/>
良久花開花片上出金字一聯云雲横秦嶺家何在雪<lb/>
擁藍闗馬不前公不曉湘曰事久可驗後公貶潮州途<lb/>
中遇雪俄有人冒雪而来乃湘也詢其地乃藍闗公遂<lb/>
足成一詩與同宿傳舍湘又詩云舉世盡為名利醉吾<lb/>
<pb n="KR3k0041_WYG_005-33a"/>
今獨向道中醒他時定見飛昇去衝破秋空一㸃青乃<lb/>
出藥一粒曰服此可禦瘴也<lb/>
　　　王佐才<lb/>
韓㑹愈之宗兄有友四人自謂王佐才號四䕫<hi>見盧姓</hi>
　　　香奩集<lb/>
韓偓字致光工詩髙秀實云韓偓香奩集麗而無骨李<lb/>
端叔酷喜之誦其序云咀五色之靈芝香生九竅咽三<lb/>
危之瑞露美動七情　唐昭宗時以翰林承㫖謫嶺表有<lb/>
<pb n="KR3k0041_WYG_005-33b"/>
詩云謀身拙為安蛇足報國危曽捋虎鬚滿世可能無<lb/>
黙識未知誰擬試齊竽其詞悽楚不忘君也<lb/>
宰相韋貽範母䘮還位偓當草制偓曰腕可斷麻不可<lb/>
草<lb/>
　　　五鳳樓<lb/>
韓浦唐末人與弟洎俱有詞學洎常輕浦曰吾兄為文<lb/>
繩樞草舍庇風雨而已吾之文宜是修五鳳樓手<lb/>
　　　襪線之才<lb/>
<pb n="KR3k0041_WYG_005-34a"/>
韓昭仕偽蜀王氏為禮尚書琴棋書算皆涉獵李台瑕<lb/>
曰韓八座伎藝如拆襪線無一條長<lb/>
　　　韓徐<lb/>
韓熈載字叔言初舉進士投書李晟曰釣大鼇者不投<lb/>
取魚之餌斷長鯨者焉用割雞之刀　唐明宗時坐事<lb/>
奔南唐除知制誥書命典雅有元和風與徐鉉齊名號<lb/>
韓徐<lb/>
　　　出謁更僕<lb/>
<pb n="KR3k0041_WYG_005-34b"/>
韓億字宗魏布衣時與李若穀俱貧同試京師止一氊<lb/>
割而分之毎出謁更為僕李先登第韓次之位皆至參<lb/>
政億八子綱綜綘繹維縝緯緬　綘縝皆拜相世謂桐<lb/>
樹韓家蓋門有桐樹人以别魏公也陸農師詩云棠棣<lb/>
行中排宰相梧桐名上識韓家　宋仁宗朝參大政<lb/>
諡忠憲<lb/>
　　　弟草兄制<lb/>
韓綘字子華神宗朝拜相弟維在翰林草制　兄弟友<lb/>
<pb n="KR3k0041_WYG_005-35a"/>
悌天至同時為宰相近輔者三人衣冠之盛近世未有<lb/>
　封原國公　諡獻肅<lb/>
　　　一代冠冕<lb/>
韓維字持國與司馬文正吕正獻王荆公為四友　富<lb/>
弼帥河東辟掌機宜文字荆公贈詩云韓侯氷玉人不<lb/>
可塵土雜<hi>云云</hi>㑹當薦還朝立子在閶闔　元祐初除<lb/>
門下侍郎　子元龍元吉　號南澗名家文獻政事文<lb/>
學為一代冠冕<lb/>
<pb n="KR3k0041_WYG_005-35b"/>
　　　晝錦堂<lb/>
韓琦字稚圭相州人年二十登進士第唱名第一甲終<lb/>
太史奏日下五色雲見　與范公在兵間最久二公名<lb/>
重一時朝廷倚以為重天下稱為韓范軍中有一韓一<lb/>
范之謡嘉祐中拜平章事時曽公亮為亞相趙槩歐公<lb/>
參政凡事闗政令則曰問集賢典故則曰問東㕔文學<lb/>
則曰問西㕔至大事則自决人以為得宰相體　為相<lb/>
十年光輔三后上曰侍中國之龜鑑歐公心服其徳量<lb/>
<pb n="KR3k0041_WYG_005-36a"/>
嘗曰累百歐陽修何敢望韓公　公判相州歐作晝錦<lb/>
堂記有云臨大節决大事垂紳正笏不動聲氣而措天<lb/>
下於泰山之安可謂社稷之臣矣　公嘗謂保初節易<lb/>
保晚節難故晚年事事著力在北門時有九日詩云不<lb/>
羞老圃秋容淡且看黄花晚節香　公姿貌英特圖繪<lb/>
傳天下人謂如髙山大岳望之氣象雄傑蓄泄雲雨藏<lb/>
匿寶怪或問伊川曰魏公可學否曰魏公是間氣　英<lb/>
宗朝封魏國公　薨神宗親製神道碑賜之題曰兩朝<lb/>
<pb n="KR3k0041_WYG_005-36b"/>
顧命定䇿元勲之碑　諡忠獻　徽宗朝追封魏王<lb/>
曽南豐挽詩云錙銖赤舄無驕志咳唾黄金有古風覆<lb/>
冒遐荒知大度委蛇艱急見孤忠謀謨丙魏丹青力擁<lb/>
立昭宣柱石功御筆新詩在新隴哀榮誰得似初終<lb/>
四子忠彥粹彥純彥幼子嘉彥徽宗朝拜相封儀國公<lb/>
　　　官様文章<lb/>
韓駒字子蒼自布衣時有詩名著詩法名陵陽正法眼<lb/>
吕居仁列為江西詩派法嗣　曽端伯謂文章有兩等<lb/>
<pb n="KR3k0041_WYG_005-37a"/>
山林草野之文其氣枯槁朝廷臺閣之文其氣温潤王<lb/>
安國亦云文章格調須得官様若子蒼之文乃臺閣之<lb/>
文所謂官様者歟　宋政和初召除正字終徽猷待制<lb/>
　　　中興元勲<lb/>
韓世忠字良臣少貧賤人呼為韓潑五跳澗以習騎洞<lb/>
貫以習射宋建炎初為統制勇冠三軍大功數十紹興<lb/>
中加少保御筆書忠勇韓世忠于白旗以賜之　狻猊<lb/>
之鍪連鎖之甲掠陣斧尅敵弓皆其遺法也　秦檜主<lb/>
<pb n="KR3k0041_WYG_005-37b"/>
和議成為大傅充醴泉使自此杜門謝客絶口不談兵<lb/>
時跨驢攜酒從一二僮奴遊西湖以自樂好浮屠自號<lb/>
清隠居士隆興中封蘄王諡忠武　子彥直彥質彥古<lb/>
　韓増漢宣時功臣　圖形麒麟閣<lb/>
　韓延夀漢宣時守馮翊恩信徧二十四縣<lb/>
　韓滉貞元中拜相性清儉衣裘䄄祉十年一易<lb/>
　韓𢎞唐元和中平蔡有功拜中書令　　子公武節<lb/>
　度使<lb/>
<pb n="KR3k0041_WYG_005-38a"/>
　退之子昶小字符幼讀書城南長慶中第進士為集<lb/>
　賢校理<lb/>
　退之父仲卿武昌令伯父雲卿禮部郎叔父紳卿涇<lb/>
　陽令弟滂聰悟奇偉從愈之潮之袁而卒<lb/>
　　　女徳婚姻<lb/>
　　　　韓夫人城<lb/>
韓夫人者朱序之母也序守襄陽苻堅遣将攻之韓夫<lb/>
人自登城行曰西北角先當受攻領百餘婢及城中女<lb/>
<pb n="KR3k0041_WYG_005-38b"/>
丁於其角築城二十丈後果潰衆守新築城寇退號韓<lb/>
夫人城<lb/>
　　　　紅葉之縁<lb/>
韓夫人者唐僖宗宫女也嘗題紅葉云流水何太急深<lb/>
宫盡日閒殷勤謝紅葉好去到人間放御溝中有士人于<lb/>
祐拾得就題一葉云曽聞葉上題紅怨葉上題詩寄阿誰<lb/>
溝逆流韓夫人拾得後帝放宫人時祐託韓泳門館泳<lb/>
以韓夫人有同姓之親作伐嫁祐及成禮各示所得葉<lb/>
<pb n="KR3k0041_WYG_005-39a"/>
韓泣曰事豈偶然莫非前定泳開宴曰今日可謝媒韓<lb/>
笑答曰一聯佳句題流水十載幽思滿素懐今日却成<lb/>
鸞鳳友方知紅葉是良媒<lb/>
　　　　師友婚<lb/>
韓愈門人李漢辱知最厚以其子妻之　張徹亦從愈<lb/>
學以從弟俞之子妻之　俞女事進士周况<lb/>
　　　　爛盈<lb/>
韓侯娶妻汾王之甥蹶父之子韓侯迎止于蹶之里八<lb/>
<pb n="KR3k0041_WYG_005-39b"/>
鸞鏘鏘爛其盈門韓侯姬姓之國傳所謂邘晉應韓是<lb/>
也<lb/>
　韓介愈親兄也妻鄭氏視愈如子愈所謂鞠於嫂氏<lb/>
　者介次子老成即愈所祭十二郎者也<lb/>
　韓滉擇楊於陵為婿<lb/>
　韓夀因竊香取賈充女<lb/>
　韓翃妻栁氏為沙吒利所得<lb/>
　　識韓　仰韓　三韓<lb/>
<pb n="KR3k0041_WYG_005-40a"/>
　桓<hi>宫音之譙國魋齊桓公及宋桓公  後向  亦號桓氏</hi>
　　　鹽鐵<lb/>
桓寛前漢人善屬文推衍鹽鐵之議著數萬言自成一<lb/>
家<lb/>
　　　非䜟<lb/>
桓譚字君山漢建武初拜議郎時帝方信䜟譚極言䜟<lb/>
之非經帝怒出為六安郡丞著書二十九篇號曰新論<lb/>
　　　稽古力<lb/>
<pb n="KR3k0041_WYG_005-40b"/>
桓榮字春卿漢明帝朝拜為五更遷太子少傅賜以輜<lb/>
車乗馬榮大㑹諸生陳其車馬印綬曰今日所蒙稽古<lb/>
力也<lb/>
　　　書學<lb/>
桓郁字仲思榮之子敦重篤學以尚書教授門徒常數<lb/>
百人初學受尚書於朱普章句四十萬言榮刪二十三<lb/>
萬言郁復刪定為十三萬言由是有桓君大小章句<lb/>
位侍中<lb/>
<pb n="KR3k0041_WYG_005-41a"/>
　　　驄馬御史<lb/>
桓典字公雅榮之曽孫漢靈帝拜侍御史常乗驄馬京<lb/>
師畏憚之語曰行行且止避驄馬御史　桓氏自榮至<lb/>
典父子兄弟以經學代為帝師致位卿相<lb/>
　　　樹碑頌徳<lb/>
桓彬字彥林郁之曾孫漢靈帝拜尚書郎與蔡邕齊名<lb/>
邕論彬有過人者四夙智岐嶷早成也學優文麗至通<lb/>
也仕不茍禄緣髙也辭隆從窊絜操也乃樹碑而頌焉<lb/>
<pb n="KR3k0041_WYG_005-41b"/>
　　　仁者之勇<lb/>
桓彞字茂倫榮九世孫也周顗特重之曰茂倫嶔崎歴<lb/>
落固可笑人也　東晉初遷吏部郎後為宣城内史蘇<lb/>
峻反守節而死　史臣曰茂倫抱中和之氣懐不撓之<lb/>
節仁者之勇不其然乎　五子　温　雲　豁　秘<lb/>
冲<lb/>
　　　英物<lb/>
桓温字子元生未朞温嶠見之曰此兒有奇骨因試使<lb/>
<pb n="KR3k0041_WYG_005-42a"/>
啼聞其聲曰真英物也　豪爽有風槩姿貌甚偉面有<lb/>
七星少與劉惔善惔曰温眼如紫石稜鬚作蝟毛磔<lb/>
嘗撫枕嘆曰男子不能流芳百世亦當遺臭萬年　　庾<lb/>
翼言於康帝曰桓温有英雄之才宜委以方面之任必有<lb/>
𢎞濟艱難之勲　哀帝朝加大司馬假黄鉞　六子孽<lb/>
子𤣥以簒誅<lb/>
　　　盡忠王室<lb/>
桓冲性儉素其妻嘗進新衣冲怒促持去復進之曰衣<lb/>
<pb n="KR3k0041_WYG_005-42b"/>
不經新何縁得故冲乃笑而服之　　孝武朝為荆州刺<lb/>
史代温居任盡忠王室　　三子　嗣　脩　謙　　兄豁六<lb/>
子石虎石秀石民石生石綏石康俱知名　　嗣之子𦙍<lb/>
有清操位至中書令<lb/>
　　　胡床三弄<lb/>
桓伊字叔夏小字野王善音樂江左第一初與王子猷<lb/>
不相識偶相遇為之據胡床三弄笛而去不交一言<lb/>
帝召伊飲謝安侍坐命伊吹笛安泣下沾衿乃越席就<lb/>
<pb n="KR3k0041_WYG_005-43a"/>
之捋其鬚曰使君於此不凡　太元中以淮淝功封永<lb/>
脩縣侯<lb/>
　　　止瘧<lb/>
桓石䖍小字鎮惡有文武器幹從桓温入闗威震敵人<lb/>
時有病瘧者謂桓石䖍来以怖之多愈　為豫州刺史<lb/>
　　　復辟元勲<lb/>
桓彥範字士則同張柬之定䇿安唐　中宗復辟為侍<lb/>
中封譙國公後封王是為五王　諡忠烈<lb/>
<pb n="KR3k0041_WYG_005-43b"/>
　　　女徳婚姻<lb/>
　　　　挽鹿車<lb/>
桓氏字少君鮑宣嘗就少君之父學父奇其清苦以女<lb/>
妻之資送甚厚宣曰少君生富驕習美飾吾貧賤也不<lb/>
敢當禮少君曰大人以先生修徳守約故使賤妾侍巾<lb/>
櫛奉承君子唯命是從宣曰能如是吾志也少君乃更<lb/>
著短衣與宣共挽鹿車持甕出汲修行婦道鄉里賢之<lb/>
　　　　義嫠<lb/>
<pb n="KR3k0041_WYG_005-44a"/>
桓鸞之女適劉長卿夫死兒夭乃刑其耳自誓沛相王<lb/>
吉奏聞髙行顯其門閭號行義桓嫠鄉里有祀必膰焉<lb/>
　　　　女乗龍<lb/>
桓叔元郁之子也明經篤行二女適孫雋及李元禮時<lb/>
人謂其二女俱乗龍言得婿如龍也<lb/>
　　盤桓<lb/>
　安<hi>商音</hi>　<hi>武威</hi>
　　　玉舄<lb/>
<pb n="KR3k0041_WYG_005-44b"/>
安期生琅琊人賣藥海邊秦王請見與語三日夜賜金<lb/>
璧萬數出阜鄉亭皆置之而去留書以赤玉舄一兩為<lb/>
報曰後千嵗求我於蓬莱山下　廣州有菖蒲澗安期<lb/>
所餌也郭祥正詩云菖蒲澗中生九節流水遂作菖蒲<lb/>
香安期服之已仙去謾說兩舄留秦皇<lb/>
　　　剖心<lb/>
安金藏在大常工籍武后時或有誣睿宗反者金藏大<lb/>
呼曰請割心以明皇嗣不反引刀劃腹腸出被地而仆<lb/>
<pb n="KR3k0041_WYG_005-45a"/>
詔停獄　母喪葬南闕口泉忽湧流李冬有花詔鑱其<lb/>
名於泰華二山碑以為榮<lb/>
　　　讀奏上前<lb/>
安重誨驍果善騎射唐明宗朝拜相上目不知書每四<lb/>
方奏事皆令讀之弟重榮仕石晉為節度使常佩玉魚<lb/>
　　　平心奉詔<lb/>
安燾字厚卿宋嘉祐中劉輝榜為探花試堯舜性仁賦<lb/>
歴仕提刑時朝廷方行新法或迎合求進或異趍為髙<lb/>
<pb n="KR3k0041_WYG_005-45b"/>
燾平心奉詔數有陳論<lb/>
　　　放浪山水<lb/>
安昌期宋皇祐中舉進士調横州永定尉去官不仕放<lb/>
浪山水間治平中攜一童至清逺峽山寺遊和光洞數<lb/>
日不返僧疑為虎所食求之洞前石壁有詩云蕙帳将<lb/>
辭去猿猱不忍啼琴書自為樂朋友孰相攜丹竈非吾<lb/>
樂青雲别有梯峽山予暫隠人莫擬夷齊<lb/>
　安惇字處厚以上舍釋褐元符中為御史中丞<lb/>
<pb n="KR3k0041_WYG_005-46a"/>
　安堯臣上書論童貫以宦寺専命交結權臣<lb/>
　　　女徳<lb/>
　安法興王母侍女也　安欎嬪仙女也<lb/>
　　居安　槐安　偷安　竹報平安<lb/>
　潘<hi>羽音食滎陽潘畢公之子季孫  采於  因氏焉</hi>
　　　貫札<lb/>
潘黨字叔黨楚大夫與養由基蹲甲而射貫七札<hi>成十六</hi>
　　　花縣<lb/>
<pb n="KR3k0041_WYG_005-46b"/>
潘岳字安仁鄉邑號為竒童才名冠世為衆所病棲遲<lb/>
十年出為河陽令滿縣種桃李花　美姿容少時挾琴<lb/>
彈出洛陽道婦人皆投之以果滿車而歸　藻思如江<lb/>
濯錦綺而増絢　文苑羽儀詩人龜鑑　晉惠朝為黄<lb/>
門侍郎<lb/>
　　　金谷友<lb/>
潘岳與石崇謟事賈謐毎候其出望塵而拜　謐開閣<lb/>
延賢金谷園二十四友岳為之首次石崇左思陸機陸<lb/>
<pb n="KR3k0041_WYG_005-47a"/>
雲郭彰劉琨歐陽建杜斌王粹鄒頴崔基劉瓌周恢陳<lb/>
䀭劉訥繆徵摯虞諸葛詮和郁牽秀許猛劉與杜育並<lb/>
附㑹于謐<lb/>
　　　板輿奉親<lb/>
潘岳仕途不達作閒居賦以見志畧曰凜秋暑退熈春<lb/>
寒往微雨新晴六合清朗太夫人御板輿升輕軒昆弟<lb/>
斑白兒童稚齒夀觴舉慈顔和浮盃樂飲絲竹駢羅頓<lb/>
筵起舞就席髙歌人生安樂孰知其他從子尼有清才<lb/>
<pb n="KR3k0041_WYG_005-47b"/>
為中書令<lb/>
　　　逍遥谷<lb/>
潘思正居逍遥谷唐髙宗幸東都召問所須對曰茂松<lb/>
清泉臣所須也詔即其居作崇唐觀年九十餘卒諡體<lb/>
𤣥先生<lb/>
　　　遊山寺<lb/>
潘孟陽登博學宏詞科唐元和初除鹽鐵轉運副使詔<lb/>
馳驛視江淮財賦并察諸路治否孟陽所至會賔客留<lb/>
<pb n="KR3k0041_WYG_005-48a"/>
連娼樂名譽大損　後鄭敬宣諭江淮帝戒之曰勿效<lb/>
潘孟陽殫財酣飲遊山寺而已<lb/>
　　　劔術<lb/>
潘扆自稱野客善劔術海州刺史鄭匡國求學焉扆乃<lb/>
探懐出二錫丸俄出<graphic n="KR0587" url="https://raw.githubusercontent.com/kanripo/KR-Gaiji/master/images/KR0587.png" mimeType="image/png"/>如虹旋遶匡國頭上有聲錚然<lb/>
匡國懼汗下如雨扆乃收之<lb/>
　　　八賢<lb/>
潘美字仲旬事趙祖平嶺南又與曹彬同下江南以功<lb/>
<pb n="KR3k0041_WYG_005-48b"/>
拜宣徽北院使　諡武惠　廣州八賢堂　潘美　向<lb/>
敏中　余靖　魏瓘　陳世卿　郡曄　陳從易　張<lb/>
頡<lb/>
　　　催租敗興<lb/>
潘大臨字邠老唐太僕卿季荀之後宋元豐中寓居齊<lb/>
安得句法於東坡與徐師川友善山谷嘗稱之曰天下<lb/>
奇材也　謝無逸嘗問有新詩否曰秋来景物件件是<lb/>
佳句昨日得句云滿城風雨近重陽忽催租人至遂敗<lb/>
<pb n="KR3k0041_WYG_005-49a"/>
意只此一句奉寄<lb/>
　　　逍遥子<lb/>
潘閬自號逍遥子宋初人作苦吟詩云髮任莖莖白詩<lb/>
須字字精貧居云長喜詩無病不憂家更貧　坐盧多<lb/>
遜黨得罪匿舒州潜山寺為行者又入中條山初與許<lb/>
洞錢易為友狂放不羈至是許洞贈之詩云潘逍遥平<lb/>
生志氣如天髙仰天大笑無所懼天公慎爾口呶呶<hi>云云</hi>
中條山神鎮長在驅雷逐電依前趕出這老怪<lb/>
<pb n="KR3k0041_WYG_005-49b"/>
　　　墨仙<lb/>
潘谷宋元豐間人精墨法山谷嘗以錦囊貯其墨半丸<lb/>
後飲酒三日發狂浪走赴井死人下視之趺坐井中手<lb/>
尚持數珠也坡詩云一朝入海尋李白空看人間畫墨<lb/>
仙<lb/>
　　　女徳婚姻<lb/>
　　　　知人之明<lb/>
潘孟陽母劉晏女也問坐末緑衣少年何人曰此人全<lb/>
<pb n="KR3k0041_WYG_005-50a"/>
别必是貴人乃杜黄裳也<lb/>
　　　　蓮步<lb/>
潘妃小字玉奴齊東昬妃也鑿金蓮花於地令妃行其<lb/>
上曰步步生金蓮花齊亡王茂清欲妻之玉奴守節而<lb/>
死<lb/>
　　　　潘楊之睦<lb/>
楊經字仲武潘之世親也潘岳誄文云藉三葉世親之<lb/>
恩子之姑余之伉儷潘楊之睦有自來矣<lb/>
<pb n="KR3k0041_WYG_005-50b"/>
　鄭曄娶長樂潘氏生六子俱賢<lb/>
　韋固議潘昉女不成<lb/>
　檀<hi>徵音</hi>　<hi>瑕丘</hi>
　　　照千里<lb/>
檀子者齊人也威王言吾臣有檀子等四人将照千里<lb/>
豈特如魏王徑寸之珠照十二乗哉<lb/>
　　　八及<lb/>
檀敷字文有漢黨人八及之一也立精舎教授常數百<lb/>
<pb n="KR3k0041_WYG_005-51a"/>
人後舉方正遷議<lb/>
　　　唱籌量沙<lb/>
檀道濟宋武顧命元臣元嘉中伐魏糧盡夜唱籌量沙<lb/>
平明魏軍見之不敢逼　妻向氏嘗戒之曰髙世之勲<lb/>
道家所忌後果為朝廷所疑見收憤怒目光如炬脫幘<lb/>
投地曰壞汝萬里長城　位司空　兄韶　子臻臻子<lb/>
珪<lb/>
　　　蟬腹<lb/>
<pb n="KR3k0041_WYG_005-51b"/>
檀珪字伯玉王僧䖍以為參軍求禄不得與書曰蟬腹<lb/>
龜腸為日已久餓彪能嚇人遽與肉餓麟不噬誰為落<lb/>
毛乃以為安成郡丞<lb/>
　檀翥字鳳翔志能清介之士仕北魏為中書舍人<lb/>
　檀敷禮黄山谷在荆州有帖與之覔硯山<lb/>
　　紫檀　樹檀<lb/>
　欒<hi>徵音采西河以晉靖侯孫食  於欒  邑為氏</hi>
　　　輸力王室<lb/>
<pb n="KR3k0041_WYG_005-52a"/>
欒書晉大夫成公二年伐齊而歸公勞之對曰士用命<lb/>
也書何力之有焉成十六年晉鄢陵之捷欒鍼掀公出<lb/>
於淖　襄二十一年晉逐欒盈盈過周辭曰昔陪臣書<lb/>
輸力王室王施惠焉<lb/>
　　　欒公社<lb/>
欒布初為梁大夫梁王彭越誅布獨祠而哭之髙祖義<lb/>
之拜都尉景帝時吳楚反布以功封鄃侯燕齊之間皆<lb/>
為立社號欒公社<lb/>
<pb n="KR3k0041_WYG_005-52b"/>
　　　立學<lb/>
欒巴字叔元漢桓帝朝四遷桂陽太守定婚姻喪紀之<lb/>
禮興立學校有道術能役鬼神帝嘗正旦大㑹羣臣巴<lb/>
忽含酒西噀云救蜀火災遣使往驗果云是日火有雨<lb/>
從東北来火息有酒氣<hi>仙傳</hi>拜尚書　陽嘉八使<lb/>
　　圑欒<lb/>
　干<hi>角音</hi>　<hi>河内</hi>
　　　著晉記<lb/>
<pb n="KR3k0041_WYG_005-53a"/>
干寶字令升博覽書紀以才器召為著作郎著晉紀二<lb/>
十巻直而能婉咸稱良史　作搜神記三十巻以示劉<lb/>
惔惔曰卿可謂鬼之董狐　仕晉為始安太守<lb/>
　　　夫妻得仙<lb/>
干大本姓許旌陽族也得仙道改姓干夫妻偕隠西山<lb/>
下大詩云自從明府升仙後出入塵寰直至今不是戴<lb/>
名混時俗賣柴沽酒貴無心妻詩云醉舞狂歌踏落花<lb/>
緑羅裙帶有丹砂往来城市賣生藥那介西山是我家<lb/>
<pb n="KR3k0041_WYG_005-53b"/>
　　斯干　長干　江干<lb/>
　蘭<hi>宫音以中山字鄭穆公支孫  王父  為氏</hi>
　漢有蘭廣為武陵太守<lb/>
　蘭欽有謀畧武勇進號智勇将軍為衢州刺史有恵<lb/>
　政甚得百姓心<lb/>
　官<hi>商音</hi>　<hi>東陽</hi>
官鑑宋人朱文公石鼓書院記云蘇侯詡官侯鑑皆齎<lb/>
金幣割公田以佐其役<lb/>
<pb n="KR3k0041_WYG_005-54a"/>
　乾<hi>角音</hi>
乾思彥性倜儻賀遂亮贈以詩云志氣百年内平生一<lb/>
寸心欲交天下士未面已虚襟<lb/>
二十七山<lb/>
　山<hi>商音為河内俗周山師之官掌山林以官  氏風  通云古烈山氏之後</hi>
　　　璞玉渾金<lb/>
山濤字巨源器量不羣與阮籍為竹林之友　晉武朝<lb/>
為吏部尚書典選十餘年甄拔人物各為題目而奏之<lb/>
<pb n="KR3k0041_WYG_005-54b"/>
時稱山公啟事　王戎目之為璞玉渾金人莫知其器<lb/>
　子簡<lb/>
　　　髙陽池<lb/>
山簡字季倫晉永嘉初出為征南将軍鎮襄陽毎出嬉<lb/>
遊多之習氏池上置酒輒醉名之曰髙陽池時有童兒<lb/>
歌曰山公出何許往至髙陽池日夕倒載歸酩酊無所<lb/>
知時時能騎馬倒著白接䍦舉鞭問葛強何如并州兒<lb/>
　　　侍宴歌詩<lb/>
<pb n="KR3k0041_WYG_005-55a"/>
山惲侍唐中宗宴惟誦鹿鳴蟋蟀二章上嘉其直賜服<lb/>
一稱<lb/>
　　　紫陽真人<lb/>
山𤣥卿名不傳世唐時有夢人遺新宫銘者畧曰新宫<lb/>
宏宏崇軒䡾䡾末云紫陽真人山𤣥卿撰<lb/>
　　　女妻權門<lb/>
衛玠妻亡山簡曰戴良嫁女惟賢是與況衛氏權門貴<lb/>
户乎以女妻之<lb/>
<pb n="KR3k0041_WYG_005-55b"/>
　山遐濤之孫為東陽太守為政嚴猛郡境肅然<lb/>
　　龍山　天山　力抜山　泣牛山<lb/>
　顔<hi>商音而魯國又出琅琊本伯禽支庶食采於顔邑者因  聚族  武公字曰顔故公羊傳稱顔公後</hi>
　　<hi>遂為氏</hi>
　　　簞瓢樂道<lb/>
顔回字子淵有郭外之田五十畆足以給饘粥郭内之<lb/>
田十畆足以給絲麻鼓琴足以自娛學夫子之道足以<lb/>
自樂也贈兖國公<lb/>
<pb n="KR3k0041_WYG_005-56a"/>
顔蠋戰國時人有處窮方其藥有四味一曰無事以當<lb/>
貴二曰早寢以當富三曰安步以當車四曰晚食以當<lb/>
肉東坡云若此可謂巧於處窮矣<lb/>
　　　三葉不遇<lb/>
顔駟龎眉皓髮為郎漢武輦過郎署問何其老也駟曰<lb/>
文帝好文臣好武景帝好美臣貌醜陛下好少臣已老<lb/>
是以三葉不遇上拜為都尉<lb/>
　　　脩已守道<lb/>
<pb n="KR3k0041_WYG_005-56b"/>
顔含字𢎞都有操行郭璞過含欲為之筮含曰年在天<lb/>
位在人脩已而天不與者命也平道而人不知者性也<lb/>
自有性命無勞蓍龜　晉成帝朝為侍中加光禄大夫<lb/>
　　　顔彪<lb/>
顔延之字延年文章冠絶當世與謝莊齊名鮑照曰謝<lb/>
五言如初發芙蓉公詩如鋪錦繡亦雕繢滿眼江左稱<lb/>
顔謝宋文帝嘗召之不見但酒店酣歌了不應對他日<lb/>
醉醒乃見問諸子才能對曰竣得臣筆測得臣文㚟得<lb/>
<pb n="KR3k0041_WYG_005-57a"/>
臣義曜得臣酒何尚之曰誰得卿狂曰其狂不可及<lb/>
性𥚹激直言無忌避論者謂之顔彪　　孝武加金紫光<lb/>
禄大夫<lb/>
　　　考定五經<lb/>
顔師古字籕性簡峭視輩行傲然　　初為秘書監太宗<lb/>
命考定五經多所釐正又注班固漢書上之時人謂杜征<lb/>
南顔秘書為丘明孟堅忠臣　　撰五禮成進爵為子<lb/>
　　　御史雨<lb/>
<pb n="KR3k0041_WYG_005-57b"/>
顔真卿字清臣唐開元中遷監察御史使河隴時五原<lb/>
有寃獄久不決天旱真卿辨獄而雨郡人呼為御史雨<lb/>
　　　　嚴霜烈日<lb/>
真卿為平原太守禄山反公獨倡義討之元宗嘆曰河<lb/>
北二十四郡無一忠臣邪及聞真卿討賊曰朕不識真<lb/>
卿何如人所為乃如此　　四朝元老忠直孝友羽儀王<lb/>
室史賛云雖千五百嵗其英烈言言如嚴霜烈日可畏<lb/>
而仰哉詩評云千五百年如烈日二十四郡惟一人朝<lb/>
<pb n="KR3k0041_WYG_005-58a"/>
衣視坎趍前死羽服行山即此身　位太師封魯郡公<lb/>
　諡文忠<lb/>
　　　碧霞丹<lb/>
真卿出使希烈親族餞之公曰吾少遇陶八八道士授<lb/>
刀圭碧霞丹曰八十有厄即服之他日待我於羅浮山<lb/>
後希烈殺之瘞於城南家人啟棺面如生遍身金色後<lb/>
有商人至羅浮山見二道圍棋曰奉寄一書至北山顔<lb/>
家子孫得書大驚曰此先太師親翰也書法蠶頭馬尾<lb/>
<pb n="KR3k0041_WYG_005-58b"/>
真得仙矣兄春卿子頵　碩　從兄杲卿<lb/>
　　　罵賊<lb/>
顔杲卿天寶末為常山太守禄山反城陷被執罵賊為<lb/>
臊羯狗賊鈎斷其舌杲卿含胡而絶　子泉明有孝節<lb/>
　　　寒畯<lb/>
顔標寒畯士也唐咸通中鄭薰主文錯認為魯公之後<lb/>
以為狀元無名子嘲之云主司頭腦太冬烘錯認顔標<lb/>
作魯公<lb/>
<pb n="KR3k0041_WYG_005-59a"/>
　顔闔得道之人守陋閭魯君遣使致幣闔不答<lb/>
　魯顔息侵齊射人中眉退曰我無勇吾志其目也<lb/>
　顔竣字子遜宋武帝藩舊専斷衆務及即位加中書令<lb/>
　顔相時為瀛洲學士　次弟勤禮亦為𢎞文館學士<lb/>
　　兄師古<lb/>
　顔楊庭表　師古所撰匡繆正俗八篇<lb/>
　　　女徳婚姻<lb/>
　　　　從父所制<lb/>
<pb n="KR3k0041_WYG_005-59b"/>
顔氏有三女叔梁紇求婚父問曰陬大夫父祖為士武<lb/>
力絶倫誰能事之小女徵在曰從父所制父曰即汝能<lb/>
矣遂以歸紇生仲尼<lb/>
　　　　不答拜<lb/>
王渾娶顔氏交拜之夕不答拜謂顔為妾顔氏恥之<lb/>
　　承顔　花顔　解顔　鑄顔<lb/>
　班<hi>徵音虎扶風子楚若敖孫令尹子文為虎所乳楚人謂  班其  因名鬬班秦滅楚遷之晉代之間</hi>
　　<hi>因氏焉</hi>
<pb n="KR3k0041_WYG_005-60a"/>
　　　神明<lb/>
班伯漢元成間為定襄太守郡中稱為神明入為侍中<lb/>
　　　貴老莊<lb/>
班嗣修儒學尤貴老莊桓生借其書嗣報曰若莊子者<lb/>
絶聖棄智修生保真漁釣於一壑栖遲於一丘不絆聖<lb/>
人之網不齅驕君之餌今子既繫攣於世教何用大道<lb/>
為<lb/>
　　　王命論<lb/>
<pb n="KR3k0041_WYG_005-60b"/>
班彪字叔皮才髙而好述作専心史籍敷文華緯以國<lb/>
典值漢光中興之初隗囂竊據彪著王命論以諷之囂<lb/>
不悟彪乃避地河西　子固<lb/>
　　　著漢書<lb/>
班固字孟堅漢永平中為郎典校秘書専以著述為業<lb/>
　章帝時與賈逵等入講白虎觀南宫雲臺　著典引<lb/>
賔戲銘頌詩賦文記凡四十二篇　著西漢書　後坐<lb/>
為竇憲客死獄中　弟超<lb/>
<pb n="KR3k0041_WYG_005-61a"/>
　　　萬里侯<lb/>
班超字仲升有大志不修小節傭書養母投茟歎曰大<lb/>
丈夫當立功異域以取封侯安能久事筆硯間乎左右<lb/>
笑之超曰小子安知壯士之志哉　有相者曰虎頭燕<lb/>
頷飛而食肉萬里侯相也　明章兩朝出征西域安集<lb/>
五十餘國封定逺侯　和帝朝久在絶域年老思土上<lb/>
書曰臣不敢望到酒泉郡但願生入玉門闗乃召還<lb/>
子勇有父風<lb/>
<pb n="KR3k0041_WYG_005-61b"/>
　　　登仙<lb/>
班景倩開元中自揚州採訪使入為大理少卿過大梁<lb/>
刺史倪若水望其行塵久之反謂官屬曰班生此行何<lb/>
異登仙<lb/>
　班斿博學舉賢良擢諫議大夫與劉何校書　子嗣<lb/>
　　兄伯<lb/>
　斿弟稚方直自守哀帝出為廣平相　子彪<lb/>
　班肅貞元中髙郢知貢舉擢肅第一栁子有送歸序<lb/>
<pb n="KR3k0041_WYG_005-62a"/>
　　　女徳婚姻<lb/>
　　　　怨歌行<lb/>
班婕妤班況之女班伯之妹漢成帝朝為婕妤後希見<lb/>
寵幸乃作怨歌行託扇自況<lb/>
　　　　女誡<lb/>
班昭彪女也適曹世叔號曰大家作女誡七章　兄固<lb/>
著漢書未就而死詔昭踵而成之<lb/>
　　春班　筍班　仙班<lb/>
<pb n="KR3k0041_WYG_005-62b"/>
　關<hi>商音周隴西為夏大夫闗龍逢之後一云  尹喜  闗尹其後以官為氏</hi>
　　　萬人敵<lb/>
闗羽字雲長事蜀先主收江南諸郡拜前将軍假節鉞<lb/>
威震華夏孔明答之書云馬超兼資文武猶未及髯之<lb/>
絶倫逸羣也羽美髯故云　為世虎臣稱萬人敵　報<lb/>
効曹公有國士之風　二子平　興<lb/>
　　　談易<lb/>
闗朗字子明北魏人太和末王虬穆公封晉陽朗為公<lb/>
<pb n="KR3k0041_WYG_005-63a"/>
府記室與談易虬曰天下奇才也　文中子有闗朗篇<lb/>
　　　盲宰相<lb/>
闗播字務先盧杞薦以為相時李希烈叛播以李元平<lb/>
知汝州為希烈縳去罵曰盲宰相以汝當我何相輕也<lb/>
　　　女徳<lb/>
闗圖有妹能文每語人曰自是一進士恨不櫛耳　適<lb/>
鹺客之子常修修畧曉文墨闗氏與習讀數年咸通中<lb/>
登第<lb/>
<pb n="KR3k0041_WYG_005-63b"/>
　　陽闗　藍闗　斬闗<lb/>
　環<hi>羽音東闕守為江  太</hi>　<hi>楚環泉之後紀漢環茂晉環濟撰吳  三十巻</hi>
環中宋紹興中為秘書丞嘗進春秋表沈與求奏之不<lb/>
當先魯後周上曰為人臣而不知尊主之義豈可置之<lb/>
三館<lb/>
　<lb/>
　<lb/>
　氏族大全卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>氏族大全卷七</head> <lb/>
    <p>
<pb n="KR3k0041_WYG_007-1a"/>
欽定四庫全書<lb/>
　氏族大全卷七<lb/>
五爻<lb/>
　包<hi>羽音之土黨王楚大夫申包胥  後以  父字為氏</hi>
　　　魯論章句<lb/>
包咸字子良少事右師細君習魯詩論語　漢光武時<lb/>
入授皇太子論語包氏章句岀焉　永平中選大鴻臚<lb/>
賜以几杖入朝不趍贊謁不名經傳有疑遣小黄門就<lb/>
<pb n="KR3k0041_WYG_007-1b"/>
問　上以有師傅之恩賞賜俸禄增於諸卿咸皆散與<lb/>
諸生之貧者<lb/>
　　　吳中四士<lb/>
包融唐開元中為集賢院學士與賀知章張旭張若虛<lb/>
齊名號吳中四士<lb/>
　　　青雲之士<lb/>
包佶韓洄盧貞李衡皆出劉晏門下唐貞元以來相繼<lb/>
掌天下財賦　佶卧病詩寄劉長卿云惟有貧兼病能<lb/>
<pb n="KR3k0041_WYG_007-2a"/>
令親愛踈嵗時俱放過身世付空虚肌弱秋添絮頭風<lb/>
髮廢梳波瀾喧衆口藜藿静吾廬<hi>云云</hi>十年江海隔離<lb/>
恨不知予<lb/>
　　　不持一硯<lb/>
包拯字希仁天性嚴厲未嘗有笑容人謂包公笑比黄<lb/>
河清　知端州嵗滿不持一硯歸　為京尹令行禁止<lb/>
閭里童稚亦知其名語曰闗節不到有閻羅包老天下<lb/>
呼為包待制又曰包家　詩曰直幹終為棟直鋼不作<lb/>
<pb n="KR3k0041_WYG_007-2b"/>
鈎宋慶厯中為御史中丞　拜樞密　諡孝肅<lb/>
　包鼎宣州人以畫虎名家<lb/>
　　緑籜包　虎皮包<lb/>
　巢<hi>商音巢彭城後上古有  氏之  也</hi>
　　　洗耳<lb/>
巢父昔因年老以樹為巢寢其上號曰巢父　堯讓天<lb/>
下於巢父巢父曰君之牧天下猶予之牧犢無用天下<lb/>
為莊子有樊仲父牽牛飲水見巢父洗耳驅牛而還耻<lb/>
<pb n="KR3k0041_WYG_007-3a"/>
令牛飲其下流也<lb/>
　　　重義<lb/>
巢谷字元修與二蘇同鄉二蘇在朝未嘗一見坡謫海<lb/>
表谷徒步訪子由握手相泣又訪坡海南自循至新病<lb/>
而死夷堅志云紹興八年無錫縣有道人曰眉山巢谷<lb/>
年一百一十七嵗瞳子碧光烱然以十月二十一日遍<lb/>
告邑中還館閉户而去　蜀有巢菜東坡名元修菜<lb/>
　巢堪漢章帝朝為太常時曹褒請著成漢禮堪言一<lb/>
<pb n="KR3k0041_WYG_007-3b"/>
　世大典非褒所能定後拜司空<lb/>
　巢尚之與戴發興仕宋武帝朝參謀内外權重當時<lb/>
　　憎巢　鳯來巢　燕定巢<lb/>
　茅<hi>商音曰東海子周公第三子封於茅  茅叔  孫以國為氏</hi>
　　　死諫<lb/>
茅焦秦人始皇遷太后諫而死者二十七人焦解衣伏<lb/>
質殿下曰聞天有二十八宿欲滿其數秦皇悟曰先生<lb/>
起就衣今願受教以為上卿　楊子曰茅焦厯井幹諫<lb/>
<pb n="KR3k0041_WYG_007-4a"/>
秦王可謂劘虎牙矣<lb/>
　　　戲赤城<lb/>
茅濛字初成隱華山修道秦始皇三十一年九月龍駕白<lb/>
日昇天民謡云神仙得者茅初成駕龍上昇入太清時<lb/>
下𤣥州戲赤城繼世而往在我盈<lb/>
　　　三茅君<lb/>
茅盈濛𤣥孫得道金陵句曲山上昇為東嶽上卿司命<lb/>
君太元真人居赤城時來句曲鄉人名句曲為茅君山<lb/>
<pb n="KR3k0041_WYG_007-4b"/>
荆公詩云一峯髙出衆山巔疑隔塵沙道里千<hi>云云</hi>人<lb/>
間已立嘉平帝地上誰通句曲天<hi>云云</hi>長弟固為武威<lb/>
太守次弟震為江西太守二弟聞兄得仙棄官學道後<lb/>
固為句曲真人定保右禁郎震為保命地仙主司是為<lb/>
三茅君　茅山詩云白雲生處龍池杳明月歸時鶴馭<lb/>
空<lb/>
　　　殺雞饌母<lb/>
茅容字季偉年四十餘耕于野與等軰避雨樹下容坐<lb/>
<pb n="KR3k0041_WYG_007-5a"/>
愈恭郭林宗見而異之寓宿焉旦日容殺雞供母自以<lb/>
草蔬與客共飯林宗拜之曰卿賢乎哉勸令學卒以成<lb/>
徳後林宗遣容追及徐穉於途與共言稼穡事<lb/>
　茅茷晉城濮之戰以茷祈滿為中軍大夫<hi>僖廿八</hi>
　茅夷鴻邾大夫請救于吳即茅成子也<hi>哀七</hi>
　　草茅　剪茅　仙茅　結茅<lb/>
六豪<lb/>
　陶<hi>徵音韋濟南代陶唐氏之後在夏為御龍氏在商為豕  氏周  商以商民七族封康叔陶居其一</hi>
<pb n="KR3k0041_WYG_007-5b"/>
　　<hi>焉繼命陶叔為司徒授康叔以人民以國為氏</hi>
　　　三世封侯<lb/>
陶舍漢初為左司馬以功封愍侯　子青襲封夷侯孝<lb/>
景朝拜相　青九世孫敦安帝朝拜大司徒　敦之孫<lb/>
同漢未避亂江東生子丹仕吳為揚武将軍封柴桑侯<lb/>
　子侃<lb/>
　　　龍梭<lb/>
陶侃字士行少時漁於雷澤網得一織梭掛於壁有頃<lb/>
<pb n="KR3k0041_WYG_007-6a"/>
雷雨化為龍去　善相者師圭謂曰君左手中指竪理<lb/>
當為公若徹于上貴不可言侃以針刺之見血灑壁成<lb/>
公字　晉成帝咸和中都督交廣荆江等八州軍事<lb/>
封長沙公年七十六薨贈大司馬諡曰桓　　次子瞻瞻<lb/>
子宏宏子綽綽子延夀嗣為長沙公<lb/>
　　　木屑竹頭<lb/>
侃為廣州刺史朝運百甓於齋外暮運於齋内以自勞<lb/>
也移鎮荆州檢攝軍事未嘗少間嘗語人曰大禹聖人<lb/>
<pb n="KR3k0041_WYG_007-6b"/>
乃惜寸隂衆人當惜分隂　　嘗造船其木屑竹頭皆令<lb/>
籍而掌之後皆獲其用其綜理微宻皆此類也<lb/>
　　　八天折翼<lb/>
侃少時夢生八翼飛而上天見天門九重登其八惟一門不<lb/>
得入閽擊之墜地折其左翼後都督八州每思折翼之祥而<lb/>
自抑　梅陶云陶公機明神鑒似魏武忠順勤勞似孔明<lb/>
　　　羲皇上人<lb/>
陶元亮在晉名淵明在宋名潜世號靖節先生侃曽孫<lb/>
<pb n="KR3k0041_WYG_007-7a"/>
也宅邊有五栁著五栁先生傳以自況　親老家貧謂<lb/>
親朋曰聊欲絃歌以為三徑之資可乎執事者聞之起<lb/>
為彭澤令公田悉令吏種秫妻子固請種粳乃以二頃<lb/>
五十畆種秫五十畆種粳在官八十餘日即解印綬去<lb/>
賦歸去來詞以遂其志　性不解音聲蓄素琴一張絃<lb/>
徽不具每朋酒之㑹輒撫弄以寄意曰自得琴中趣何<lb/>
勞絃上聲　貴賤造之有酒輙設若先醉則謂客曰我<lb/>
醉欲眠卿且去　一日郡将候之逢其酒熟取頭上葛<lb/>
<pb n="KR3k0041_WYG_007-7b"/>
巾漉酒畢還復著之　嘗言夏月虚閒髙卧北窗之下<lb/>
清風颯至自為羲皇上人宅邊多種菊每攜酒吟咏其<lb/>
間其飲酒詩云採菊東籬下悠然見南山又云秋菊有<lb/>
佳色裛露掇其英　嘗於九日無酒出宅邊摘菊盈把<lb/>
頃之江州太守遣白衣人送酒至便醉飲而歸　晉義<lb/>
熙末徵為著作郎不就所著文章義熙以前明著晉代<lb/>
年月自宋永初以來惟書甲子而已故朱子書云晉徵<lb/>
士卒　五子　儼俟份佚佟　祖茂武昌太守　父姿<lb/>
<pb n="KR3k0041_WYG_007-8a"/>
城太守史逸其名<lb/>
　　　潯陽三隱<lb/>
靖節居柴桑周續之入廬山劉遺民入匡山時號為潯<lb/>
陽三隱<lb/>
　　　華陽真逸<lb/>
陶𢎞景字通明年十嵗得葛洪神仙傳晝夜研尋便有<lb/>
養生之志曰仰青天覩白日不覺為逺矣　宋末為諸<lb/>
王侍讀齊永明中脱朝服掛神武門上表辭禄上賜束<lb/>
<pb n="KR3k0041_WYG_007-8b"/>
帛月給茯苓五斤白蜜二斤以供服餌　止句容句曲<lb/>
山苐八洞宫名金壇華陽之天周囘百五十里山中立<lb/>
館號華陽陶隱居晩號華陽真逸又曰華陽真人　性<lb/>
愛松風庭院皆植松毎聞其響欣然為樂有時獨遊泉<lb/>
石望者以為仙人築三層樓自處其上弟子處其中賔<lb/>
客至其下與物遼絶善辟穀導引之術年八十五無病<lb/>
而逝諡貞白先生<lb/>
　　　山中宰相<lb/>
<pb n="KR3k0041_WYG_007-9a"/>
𢎞景與梁武有舊及即位書問不絶冠蓋相望給黄金<lb/>
朱砂曽青等物後合飛丹色如霜雪服之體輕帝益重<lb/>
之賜以鹿皮巾屨加禮聘不至惟畫作兩牛以獻一散<lb/>
放水草之間一著金籠頭有人執繩以杖驅之帝笑曰<lb/>
此欲為曵尾之龜豈可致之國家毎有大事無不咨詢<lb/>
日中常數信時謂山中宰相<lb/>
　　　雪水烹茶<lb/>
陶穀字秀實自謂頭骨當珥貂冠宋建隆中為翰林承<lb/>
<pb n="KR3k0041_WYG_007-9b"/>
㫖文冠一時　子炳登第上曰穀不能訓子命中書覆<lb/>
試始此　納党太尉家姬為妾一夕取雪水烹茶問曰<lb/>
党家有此風味否曰彼粗人安識此風味<lb/>
　　　佚老堂<lb/>
陶子駿宋熙豐間人作佚老堂東坡有詩末云能為五<lb/>
字詩仍戴漉酒巾人呼小靖節自是葛天民<lb/>
　　　繼老堂<lb/>
陶弼字商翁有文武材工詩宋神宗朝人一生仕宦廣<lb/>
<pb n="KR3k0041_WYG_007-10a"/>
西晩守欽順二州有詩云冷酒十分無客送輕車一兩<lb/>
有民攀　将老未聞金作印師寒猶用鐵為衣　父及<lb/>
姪皆嘗為賔州守作繼老堂<lb/>
　陶璜晉武時為交州牧　子威為蒼梧大守<lb/>
　陶囘從陶侃平蘇峻有功封安樂伯<hi>今瑞州</hi>
　陶臻字彦遐有謀畧仕晉為南郡守<lb/>
　陶季直徵召不起號曰徵君後仕宋為上蔡令<lb/>
　陶沔唐竹溪六逸中人<hi>見李白</hi>
<pb n="KR3k0041_WYG_007-10b"/>
　陶八八得道授顔真卿刀圭碧霞丹<lb/>
　　　女徳婚姻<lb/>
　　　　黄鵠歌<lb/>
烈女陶嬰夫死守義魯人求之嬰作黄鵠<hi>一作鶴</hi>歌云早<lb/>
寡七年兮不雙飛宛頸獨宿兮想其故帷<hi>云云</hi>魯人聞<lb/>
之曰斯女不可得也<hi>列女傳</hi>
　　　　南山霧豹<lb/>
陶答子為大夫治陶二年名譽不興家産三倍其妻諫<lb/>
<pb n="KR3k0041_WYG_007-11a"/>
曰能薄而官大是謂家害無功而家昌是謂積殃今夫<lb/>
子貪富圖大妾聞南山有𤣥豹霧雨七日而不下食者<lb/>
何也欲以澤其毛衣而成其文章耳故藏以避害<lb/>
　　　　苦節<lb/>
靖節再娶翟氏能安苦節夫耕于前妻鋤于後<lb/>
　　　　母成子名<lb/>
陶丹聘新淦湛氏為妾生侃家貧湛氏紡績供給使交<lb/>
結名勝<lb/>
<pb n="KR3k0041_WYG_007-11b"/>
　　　　世姻<lb/>
靖節母夫人孟嘉第四女也嘉本娶陶侃第十女後以<lb/>
二女妻侃子茂之二子一生靖節一生敬逺<lb/>
　　　　婿有竒表<lb/>
陶謙年十四綴帛于幡乘竹馬而戲邑中兒童隨之蒼<lb/>
梧太守出遇於途悦之許妻以女夫人怒曰陶家兒遊<lb/>
戲無度何可妻公曰彼有竒表長必成材卒妻之　後<lb/>
為徐州牧封溧陽侯<lb/>
<pb n="KR3k0041_WYG_007-12a"/>
　　　　陶李洞<lb/>
陶李洞者昭州平樂縣有二仙廟相傳唐時太尉陶英<lb/>
謫居于此與李氏聯姻後二姓居洞中者數百家世世<lb/>
為婚<lb/>
　　鬱陶　陳陶　鈞陶<lb/>
　曹<hi>商音終譙國子顓帝元孫陸  第三  為曹氏</hi>
　　　一鼓作氣<lb/>
曹劌從魯師與齊戰于長勺曰夫戰勇氣也一鼔作氣<lb/>
<pb n="KR3k0041_WYG_007-12b"/>
再而衰三而竭<lb/>
　　　奮三尺劒<lb/>
曹沬以勇力事荘公為将齊魯㑹盟于柯沬以匕首刦<lb/>
桓公歸魯侵地　戰國䇿曰沬奮三尺之劒一軍不能<lb/>
當使操銚耨居隴不若農人<lb/>
　　　趣装入相<lb/>
曹參與蕭何同起佐漢祖即位定元功十八人位次參<lb/>
第五封平陽侯蕭何薨參告舍人趣装曰吾将入相及<lb/>
<pb n="KR3k0041_WYG_007-13a"/>
為相一遵何約束百姓歌曰蕭何為法較若畫一曹參<lb/>
代之守而勿失載其清静民以寜壹　子窋為中大夫<lb/>
次子時時子襄皆尚公主<lb/>
　　　善筭術<lb/>
曹元理善筭術過陳廣漢家筭有爼上烝豚㕑中荔枝<lb/>
何不設廣漢大驚<lb/>
　　　書倉<lb/>
曹曽濟隂人從歐陽歙受尚書積石為倉以藏書號曹<lb/>
<pb n="KR3k0041_WYG_007-13b"/>
氏書倉<hi>漢光武時人</hi>
　　　三葉侍中<lb/>
曹褒字叔通父充傳慶氏禮為博士褒傳父業博物識<lb/>
古為儒者宗　漢章帝徵拜博士條正冠婚吉㓙制度<lb/>
為百五十篇上之　父子三葉為侍中<lb/>
　　　五色綵棒<lb/>
曹操字孟徳小字阿暪漢桓帝朝舉孝亷為郎除洛陽<lb/>
北部都尉造五色棒垂門左右各十枚有犯禁者不避<lb/>
<pb n="KR3k0041_WYG_007-14a"/>
豪强皆棒殺之　嘗行軍失道三軍皆渴操曰前有梅<lb/>
林結子甘酸可止渴士卒聞之口皆出水　後為魏祖<lb/>
　　　七步　八斗<lb/>
曹植字子建魏文帝忌其才欲害之令作詩限七步成<lb/>
植應聲曰煑豆燃豆箕豆在釡中泣本是同根生相煎<lb/>
何太急　謝靈運言天下文章止一碩子建獨得八斗<lb/>
　建安以曹劉為絶唱　封陳思王<lb/>
　　　黄鬚兒<lb/>
<pb n="KR3k0041_WYG_007-14b"/>
曹彰字子文膂力過人操曰黄鬚兒竟大竒也　封任<lb/>
城王<lb/>
　　　稱象<lb/>
曹冲字倉舒五六嵗智慧若成人時吳貢大象操欲知<lb/>
斤兩冲曰置象大船中而刻其水痕稱物以載之　封<lb/>
節哀王　植　彰　冲　皆操子也<lb/>
　　　競病詩<lb/>
曹景宗字子震以膽勇聞梁武朝為右衛将軍　魏兵<lb/>
<pb n="KR3k0041_WYG_007-15a"/>
圍鍾離景宗解圍振旅凱還帝於光華殿宴飲聯句令<lb/>
沈約賦韻時用韻巳盡惟餘競病二字景宗操筆立成<lb/>
云去時兒女悲歸來笳鼓競借問行路人何如霍去病<lb/>
帝嗟嘆出行坐車幔帷曰昔在郷里騎快馬如龍拓弓<lb/>
弦作礕礰聲箭如餓鴟呌耳後風生鼻頭火出今來揚<lb/>
州作貴人閉置車中如三日新婦邑邑使人氣盡　諡<lb/>
壮侯<lb/>
　　　契丹議和<lb/>
<pb n="KR3k0041_WYG_007-15b"/>
曹利用與契丹議和曰割地之議死不敢聞敵不能屈<lb/>
　　　杏園詩<lb/>
曹鄴字業之唐詩人作四怨三愁五情詩其一怨云庭<lb/>
花已結子岩花猶弄色誰令生處逺用盡青皇力　後<lb/>
舍人韋慤薦之登第杏園宴呈同年云賢路非青雲十<lb/>
年行不至一旦公道開青雲在平地　王荆公選唐百<lb/>
家詩曹鄴一首曹唐二首曹松十三首<lb/>
　　　爼豆干戈<lb/>
<pb n="KR3k0041_WYG_007-16a"/>
曹彬字國華試周日左手提干戈右手取爼豆斯須取<lb/>
一印後佐趙太祖開國拜樞密使相　贈濟陽王　諡<lb/>
武惠<lb/>
　　　舟中圖籍<lb/>
彬伐蜀凱還輜重甚多皆圖書也無銖金寸錦之附<lb/>
征江南囘舟中無他物惟圖籍衣被而已出師時上許<lb/>
凱旋授以相印及還賜錢百萬彬曰好官不過多得錢<lb/>
耳何必使相　彬兩總樞密五臨蕃翰位益髙志益下<lb/>
<pb n="KR3k0041_WYG_007-16b"/>
寵愈厚憂愈深清白如寒儒坐武帳中止衣弋綈紵絮<lb/>
而已<lb/>
　　　三登将壇<lb/>
彬諸子皆賢瑋琮璨繼領旄鉞故陶弼觀王畫像詩云<lb/>
蒐兵四把降王縳教子三登上将壇<lb/>
　　　席上獻詩<lb/>
曹翰趙太祖名将也太宗朝數年不調因内宴獻詩云<lb/>
三十年前學六韜美名常得與時髦曽因國難披金甲<lb/>
<pb n="KR3k0041_WYG_007-17a"/>
不爲家貧賣寳刀臂徤尚嫌弓力軟眼明猶識陣雲髙<lb/>
庭前昨夜西風起羞見團花舊戰袍上為遷數官　　諡<lb/>
武毅公<lb/>
　　　鐵硯篇<lb/>
曹組字元龍六舉不第著鐵硯篇以自見　　宋宣和中<lb/>
召見玉華閣上親洒宸翰以賜之曰曹組文章之士嘗<lb/>
命題作賦援筆立就深得古風　　兄緯字元象宋元符<lb/>
中及第有詩文曰秋浦集<lb/>
<pb n="KR3k0041_WYG_007-17b"/>
　　　詩禮名家<lb/>
曹覲字覿道詩禮名家宋皇祐中為康州刺史儂智髙<lb/>
犯城公曰豈有為天子吏而避賊乎城䧟死罵不止子<lb/>
方生數月棄之竹園賊退妻視其子呱呱而泣曽參政贈<lb/>
詩云轉戰譙門日再晡空弮還自把戈扶身垂虎口猶<lb/>
安坐命在鴻毛更疾呼柱下杲卿存斷節袴中杵臼得<lb/>
遺孤可憐邑邑雄豪氣不怕山西士大夫　　朝廷爵其<lb/>
子以旌其忠<lb/>
<pb n="KR3k0041_WYG_007-18a"/>
　曹仁操從弟也三軍服其勇　封安平亭侯<lb/>
　曹休操從子操曰此吾家千里駒也　為大司馬<lb/>
　曹真操族子明帝朝為大司馬賜劒履上殿入朝不<lb/>
　趨<lb/>
　曹禋曹茂之與永和修禊㑹茂之成五言詩<lb/>
　曹憲仕隋為秘書學士與諸儒譔桂苑珠叢<lb/>
　曹確唐咸通中與畢諴同相俱有雅望世謂曹畢<lb/>
　曹松唐天復初中第時稱五老榜<lb/>
<pb n="KR3k0041_WYG_007-18b"/>
　　　女徳婚姻<lb/>
　　　　溺抱父尸<lb/>
曹娥㑹稽上虞人父旴為巫祝漢順帝漢安二年端午<lb/>
日至江上泝波濤迎神溺死娥年十四㳂江號哭旬有<lb/>
七日投江而死抱父尸而出桓帝元嘉元年縣長度尚<lb/>
改葬娥於江南道傍為之立碑命邯鄲子作碑文<lb/>
　　　　司書仙<lb/>
曹文姬本長安娼女姿艶絶倫尤工翰墨欲偶者請先<lb/>
<pb n="KR3k0041_WYG_007-19a"/>
投詩岷山任生詩曰玉皇殿前掌書仙一染塵心謫九<lb/>
天莫怪濃香薫骨膩霞衣曽帶御爐烟女得詩曰真吾<lb/>
夫也不然何以知吾事邪遂事之朝夕相攜微吟五年<lb/>
忽對任曰吾本天上司書仙人以情愛謫人寰二紀将<lb/>
歸子可偕行騰雲而去後以所居為書仙里<lb/>
　曹氏夏侯氏世為婚姻故曹仁夏侯淵等並肺腑親<lb/>
　舊貴重族門<lb/>
　曹氏孫氏相為婚姻操以弟女配孫䇿之弟匡又為<lb/>
<pb n="KR3k0041_WYG_007-19b"/>
　子彰娶孫賁之女<lb/>
　曹義宗妹有姿色富人姓向者願納錢百萬求婚義<lb/>
　宗貪鏹遂以妻之<lb/>
　曹夀字世叔娶班彪之女稱曹大家<lb/>
　曹洪操從弟也一女有姿色荀粲聘焉<lb/>
　　蕭曹　汝曹　劉曹　水曹　豪曹<hi>劒名</hi>
　髙<hi>角音髙渤海傒齊太公六代孫文公子  之孫  以王父字為氏</hi>
　　　不徑不竇<lb/>
<pb n="KR3k0041_WYG_007-20a"/>
髙柴字子羔執親之喪泣血三年未嘗見齒辟難而行<lb/>
不徑不竇<lb/>
　　　擊筑<lb/>
髙漸離燕人善擊筑送荆軻入秦刺秦王軻死漸離後<lb/>
以擊筑得幸置鉛筑中撲秦王不中誅之<lb/>
　　　漂麥<lb/>
髙鳯字文通居南陽以農畆為業而專精讀誦晝夜不<lb/>
息妻嘗之田曝麥于庭令鳯䕶雞㑹暴雨鳯持竿誦經<lb/>
<pb n="KR3k0041_WYG_007-20b"/>
不覺潦水漂麥　後遂為名儒漢元和間教授西唐山<lb/>
中<lb/>
　　　刺姦<lb/>
髙柔字文惠為刺姦令史夙夜匪懈擁膝抱文書而寢<lb/>
　　　一代偉器<lb/>
髙允字伯恭北魏人少孤有竒度崔宏見而異之曰髙<lb/>
子黄中内潤文明外照必為一代偉器　孝文即位拜<lb/>
中書令呼為令公嘗幸其第惟草屋數間布被縕袍帝<lb/>
<pb n="KR3k0041_WYG_007-21a"/>
曰古之清貧有如此乎賜帛五百匹粟千斛年九十八<lb/>
　子忱字士和為長樂太守<lb/>
　　　地上虎<lb/>
髙昻字敖曹幼有壮氣龍唇豹頸姿體雄異常曰丈夫<lb/>
當横行天下取富貴誰能端坐讀書作老博士耶　北<lb/>
齊神武以為西南道大都督渡河祭河伯曰河伯水中<lb/>
之神髙敖曹地上之虎<lb/>
　　　浮磬之精<lb/>
<pb n="KR3k0041_WYG_007-21b"/>
髙琳字季珉其母嘗祓禊泗濵見一石光潤持以歸是<lb/>
夜夢有仙告之曰石是浮磬之精必生令子後生琳<lb/>
周文帝朝位上柱國　封犍為郡公<lb/>
　　　真宰相<lb/>
髙熲字昭𤣥隋文帝伐陳熲為元帥功加上柱國爵齊<lb/>
國公執政柄殆二十年論者以為真宰相<lb/>
　　　知人之鑒<lb/>
髙孝基隋末為吏侍有知人之鑒見房𤣥齡曰異日必<lb/>
<pb n="KR3k0041_WYG_007-22a"/>
為偉器見杜如晦曰必任棟梁之重皆以子孫託之<lb/>
　　　金鏡<lb/>
髙馮字季輔唐貞觀初拜監察御史遷中書舍人嘗賜<lb/>
鍾乳粉一劑曰汝進藥石之言朕以藥石相報　為吏<lb/>
侍善銓叙人物帝賜金背鏡一以况其精鑒焉<lb/>
　　　三世僕射<lb/>
髙儉字士亷少敏慧隋薛道衡崔祖濬皆宿臣顯重與<lb/>
為忘年友　唐貞觀中拜右僕射士亷三世居此官世<lb/>
<pb n="KR3k0041_WYG_007-22b"/>
榮其貴　六子履行審行真行得名<lb/>
　　　鵰鶚出塵<lb/>
髙適字達夫舉有道科唐肅宗朝從歌舒翰入朝拜左<lb/>
拾遺　改太子詹事杜甫贈以詩云時來如宦達嵗晩<lb/>
莫情踈又云當代論才子如公復幾人驊騮開道路鵰<lb/>
鶚出風塵行色秋将晚交情老更親　後代崔光逺為<lb/>
西川節度召拜散騎常侍甫贈詩云美名人不及佳句<lb/>
法如何<lb/>
<pb n="KR3k0041_WYG_007-23a"/>
　　　知古<lb/>
髙仲舒擢明經博通典籍與崔琳為中書舍人宋璟以<lb/>
古事問仲舒今事問琳姚崇亦曰欲知古事問仲舒今<lb/>
事問齊瀚<lb/>
　　　旌表<lb/>
髙崇文七世不異居開元中再表其門　髙霞㝢五世<lb/>
不異居建中初旌表其門<lb/>
　　　刻石紀功<lb/>
<pb n="KR3k0041_WYG_007-23b"/>
髙崇文有勇畧元和初劉闢叛蜀杜黄裳薦其才詔綂<lb/>
兵討闢崇文卯受詔辰巳出師與闢戰於鹿頭山八戰<lb/>
皆捷擒闢刻石紀功于鹿頭山　封南平郡王子承簡<lb/>
除邢州刺史　霞㝢亦以從崇文討蜀功封威義郡王<lb/>
　　　碧桃紅杏<lb/>
髙蟾唐人累舉不第作詩云天柱數修搘白日天門幾<lb/>
扇鎖明時陽春發處無根蔕須仗東風次第吹上主司<lb/>
侍郎云天上碧桃和露種日邊紅杏倚雲栽芙蓉生在<lb/>
<pb n="KR3k0041_WYG_007-24a"/>
秋江上不向東風怨未開明年李昭知舉及第<lb/>
　　　萬户侯封<lb/>
髙年字明道倜儻豪偉不守小節每風月佳時賔朋宴<lb/>
集酒酣氣壮浩歌慷慨泣下云使我當髙光時萬户侯<lb/>
何足道哉<lb/>
　　　南山三友<lb/>
髙懌字文悦聞种放隱終南山懌亦築室豹子谷與張<lb/>
山堯許勃號南山三友冦準薦之不起　宋仁宗賜號<lb/>
<pb n="KR3k0041_WYG_007-24b"/>
安素居士<lb/>
　　　扶輦渡河<lb/>
髙瓊宋景徳初契丹冦澶淵真宗親征瓊扶輦渡河凱<lb/>
旋授檢校大尉封衛國王　諡烈武　子十四人皆教<lb/>
以知書<lb/>
　　　頥軒<lb/>
髙君素作頥軒請山谷賦詩云辱莫辱多欲樂莫樂無<lb/>
求人生强學耳萬古一東流<lb/>
<pb n="KR3k0041_WYG_007-25a"/>
　　　江西詩𣲖<lb/>
髙荷字子勉宋元祐中太學生也與山谷往來谷與之<lb/>
詩有云寒爐餘幾火灰裏撥隂何與髙元矩皆與江西<lb/>
詩𣲖<hi>見徐俯</hi>燕山平獻凱歌除直龍圖閣<lb/>
　　　修學門庭<lb/>
髙登字彦先漳浦名儒也志節髙亮少游太學宋靖康<lb/>
中與陳東上書陳六賊之害　紹興中校文潮陽命題<lb/>
譏切秦檜長流容州遂立祠於容州學宫有修學門庭<lb/>
<pb n="KR3k0041_WYG_007-25b"/>
𫝊於世<lb/>
　齊髙固入晉師桀石投人曰欲勇者賈余餘勇<hi>成二</hi>
　齊髙强曰三折肱知為良醫惟伐君為不可<hi>哀十三</hi>
　髙賀公孫𢎞故人也揚𢎞之惡𢎞曰寜逢惡賔勿逢<lb/>
　故人<lb/>
　髙頥漢人與弟君實子文王一門三舉孝亷<lb/>
　髙彪授書東觀靈帝詔東觀畫彪像以勸學者<lb/>
　髙濟北魏人與邢穎李熈游雅號北朝四雋<hi>北史</hi>
<pb n="KR3k0041_WYG_007-26a"/>
　髙閎宋紹興中為司業上幸學命講泰卦賜三品服<lb/>
　髙觀國字賔王號竹屋工詞有詞集名竹屋癡語<lb/>
　　　女徳婚姻<lb/>
　　　　名著金石<lb/>
髙氏房嶙妻也筆畫遒麗不類婦人歐公云予集録已<lb/>
博矣婦人筆畫著於金石者髙氏一人而已<lb/>
　　　　死義<lb/>
髙彦昭事李正已及李納拒命屠彦昭之家有女七嵗<lb/>
<pb n="KR3k0041_WYG_007-26b"/>
曰母兄皆不免何賴而生西向哭再拜就死徳宗聞之<lb/>
驚嘆詔諡曰愍諸儒競為之誄<lb/>
　　　　采徳義<lb/>
髙允言婚姻之法曰古之婚者皆采徳義之門妙簡貞<lb/>
嫻之女　将婚于邢氏游雅勸婚其族允不從游雅曰<lb/>
人言河間邢不勝廣平游人自棄伯度我自敬黄頭<hi>允小</hi>
<hi>字</hi>
　　　　定氏族<lb/>
<pb n="KR3k0041_WYG_007-27a"/>
唐太宗以山東士人尚閥閱嫁娶必多取資人謂之賣<lb/>
婚詔髙士亷韋挺岑文本責天下譜牒退新門進舊望<lb/>
左膏梁右寒畯合一百九十三姓千六百五十一家為<lb/>
九等號氏族志<lb/>
　　　　女學士<lb/>
髙越初舉進士文聲藹然鄂帥李簡賢之将妻以女越<lb/>
賦鷂子詩而去雪爪星眸衆所歸摩天專待振毛衣虞<lb/>
人莫謾張羅網未肯平原淺草飛後盧文進鎮上黨具<lb/>
<pb n="KR3k0041_WYG_007-27b"/>
禮幣致之辟為書記文進仲女才色俱有善屬文號女<lb/>
學士以妻越擅名江表<lb/>
　　　　榜下婚<lb/>
髙宇應舉祈夢於邵武廣祐王廟得詩云碧瓦朱簷雲<lb/>
外聳黄花六葉掌中開果登第娶黄司業女六娘碧瓦<lb/>
朱簷乃髙宇也<lb/>
　髙氏女飛梭落謝幼輿二齒<lb/>
　髙瑾有深沈之量琅琊相何英髙其行以女妻之<lb/>
<pb n="KR3k0041_WYG_007-28a"/>
　韓文公娶髙氏<lb/>
　凌準娶髙氏<lb/>
　　登髙　攀髙　琴髙　曲彌髙<lb/>
　毛<hi>羽音魯西河<graphic n="KR1334" url="https://raw.githubusercontent.com/kanripo/KR-Gaiji/master/images/KR1334.png" mimeType="image/png"/>周文王第八子封於毛以國為氏傳云  衛毛  文之昭也周王使毛伯衛求金</hi>
　　　囊錐脱穎<lb/>
毛遂自薦於平原君曰賢士之處世若錐之處囊中其<lb/>
末立見遂曰使早得處囊中乃穎脱而出　與俱至楚<lb/>
定從而歸平原君曰毛先生一至楚使趙重九鼎大吕<lb/>
<pb n="KR3k0041_WYG_007-28b"/>
以三寸之舌强百萬之師乃以為上客<lb/>
　　　詩學<lb/>
毛亨治詩作詁訓傳以授毛萇萇為河間獻王博士時<lb/>
稱亨為大毛公萇為小毛公萇封樂夀伯<lb/>
　　　晝錦<lb/>
毛遐字鴻逺漢明帝以為雍州刺史詔曰晝錦榮郷也<lb/>
　　　捧檄<lb/>
毛義廬江人以行義稱於郷里漢元和間張奉往候之<lb/>
<pb n="KR3k0041_WYG_007-29a"/>
府檄適至以為安陽令義捧檄而入喜動顔色奉心賤<lb/>
之後其母死徵辟皆不就奉嘆曰徃日之喜為親屈也<lb/>
　　　素屏几<lb/>
毛玠字孝先為東曹掾與崔琰典選所舉皆清正之士<lb/>
魏太祖以素屏風几錫又曰君有古人風賜以古人服<lb/>
又曰真古所謂國之司直也位至尚書僕射　子機<lb/>
　　　三葉擁麾<lb/>
毛寳字碩真仕晉為廬江太守稱毛廬江自寳至其孫璩<lb/>
<pb n="KR3k0041_WYG_007-29b"/>
三葉擁麾<lb/>
　　　倚玉<lb/>
晉毛曽與夏侯𤣥共坐人謂蒹葭倚玉樹<lb/>
　　　擒姦酒<lb/>
毛鴻賔仕晉為青州刺史齎酒之藩逢盜刼飲之皆醉<lb/>
并擒之因名曰擒姦酒<lb/>
　　　羊羹絶味<lb/>
毛修之字敬文晉宋間官于洛陽魏入洛修之自調羊<lb/>
<pb n="KR3k0041_WYG_007-30a"/>
羹薦魏尚書以為絶味獻之太武大悦以為太官令後<lb/>
封南郡公<lb/>
　　　律法<lb/>
毛爽隋人受京房律法布管飛灰順月皆驗又每律生<lb/>
五音十二律為六十音因而六之為三百六十音分直<lb/>
一嵗之日以配其音<lb/>
　　　廬山隱士<lb/>
毛炳隱廬山得錢即沽酒嘗醉卧道旁有里正掖起之<lb/>
<pb n="KR3k0041_WYG_007-30b"/>
炳瞋目曰亟去毋撓予睡徙居南臺山題壁云先生不<lb/>
此住千載惟空山<lb/>
　　　東堂集<lb/>
毛滂字澤民工詩有東堂集十二巻宋元祐中坡守杭<lb/>
州滂為法曹秩滿辭去詞云今夜山深處斷魂分付潮<lb/>
囘去坡曰郡僚有詩人而不知軾之罪也<lb/>
　　　尚書後<lb/>
毛國華字君寳仕宋為於潜令東坡捕蝗到其邑詩戲<lb/>
<pb n="KR3k0041_WYG_007-31a"/>
曰令君留滯生二毛飽聴衙鼓眠黄紬　又云尚書清<lb/>
節衣冠後謂毛玠也<lb/>
　　　鳯山八詠<lb/>
毛維瞻字國鎮以詩鳴與趙清獻同里相得為山林之<lb/>
樂宋元豐中出守筠州政平訟理時蘇穎濵謫筠州監酒<lb/>
相與倡和有鳯山八詠山房即事十絶蘇詩云共喜新<lb/>
蒭酒味醇官居休暇不須旬政成境内棠隂合訟息亭<lb/>
中草色新不惜牛刀時一割已因鼷䑕發千鈞嵗成誰<lb/>
<pb n="KR3k0041_WYG_007-31b"/>
與公書考豈止江南第一人<lb/>
　　　　女徳<lb/>
　　荘子毛嬙麗姬人之所美註云古美女也<lb/>
　　毛達可妻能詩寄夫云剪燭新封錦字書擬慿歸鴈<lb/>
　　寄天隅經年不報干秦䇿不識如今舌在無<lb/>
　　　燕毛　鴻毛　一毛　九牛毛<lb/>
　　敖<hi>宫音大譙國後顓頊師  敖之</hi>
　　　　錬丹井<lb/>
<pb n="KR3k0041_WYG_007-32a"/>
敖仙晉人即敖真人也失其名按方輿志敖嶺在江西<lb/>
上髙縣北之五里即真人得道之處上有真人祠磨劒<lb/>
石錬丹井下有冲真觀宋熙寜中樞密蒋之竒行部至<lb/>
上髙寳嚴寺留詩云嘉節長岐路區區夢幻身何年一<lb/>
舉腋仙去逐敖君<lb/>
　　　詩評<lb/>
敖陶孫字器之號臞庵懷才挾氣嘗有詩云蟠胷二萬<lb/>
巻落筆五千言　宋寜宗朝進士及第慶元中韓侂胄<lb/>
<pb n="KR3k0041_WYG_007-32b"/>
用事貶趙忠定于永陶孫時處上庠以詩哭之云狼胡<lb/>
無地歸姬旦魚腹終天痛屈原侂胄惡之編管嶺南<lb/>
作詩評一章自魏晉至唐宋詩人皆有品題<lb/>
　　盧敖<hi>求仙者</hi>　叔敖　子敖　遊敖<hi>敖與遨同</hi>
　勞<hi>徴音逺武陽書蜀有勞彦  為尚  大丞</hi>
七歌<lb/>
　羅<hi>徴音初豫章城祝融之後妘姓國  封宜  周末居長沙</hi>
　　　湘中琳琅<lb/>
<pb n="KR3k0041_WYG_007-33a"/>
羅含字君章晉人幼孤為叔母宋氏所養及長有志尚<lb/>
嘗晝卧夢一鳥文彩飛入口中自是藻思日新　謝尚<lb/>
與為方外友曰湘中琳琅也　或曰荆楚竒材也　為<lb/>
桓溫别駕於城西立茅舍以居織草為席布衣蔬食晏<lb/>
如也溫曰此江左之秀　徵為尚書郎致仕囘家階庭<lb/>
蘭菊叢生徳行之感也狄梁公表云採羅含致仕之蘭<lb/>
　南恩有羅琴山以含嘗攜琴遊此也<lb/>
　　　一門忠孝<lb/>
<pb n="KR3k0041_WYG_007-33b"/>
羅企生晉人為殷仲堪長史及桓𤣥跋扈仲堪走惟企<lb/>
生從之路經家門其弟遵生牽其手曰家有老母揮淚<lb/>
曰汝奉養不失子道一門之中有忠有孝亦復何恨<lb/>
　　　逢鬼揶揄<lb/>
羅崇羅友習鑿齒之舅也友出晉桓溫門下溫以其放<lb/>
誕未用㑹有得郡者溫集僚佐餞之友獨後至溫怪問<lb/>
友曰中路逢鬼揶揄云只見汝送人作郡不見人送汝<lb/>
作郡始怖終慚不覺掩淚溫後以為襄陽太守<lb/>
<pb n="KR3k0041_WYG_007-34a"/>
　　　桂枝橋<lb/>
羅公逺侍明皇秋宴取桂枝杖向空擲之為大橋色如<lb/>
白金與同遊月宫<lb/>
　　　賜金紫<lb/>
羅珦唐徳宗朝為廬州刺史修學宫政教簡易有芝草<lb/>
白雀之祥淮南節度杜祐上其狀賜以金紫服遷京兆<lb/>
尹<lb/>
　　　鑄錯<lb/>
<pb n="KR3k0041_WYG_007-34b"/>
羅紹威唐未為魏博節度使盡殺牙兵遂為朱溫所制<lb/>
悔曰聚六州四十三縣鐵鑄一個錯字不成<lb/>
　　　錢塘進士<lb/>
羅隱唐末人工詩長於詠史舉進士不第詩云六載辛<lb/>
勤九陌中却尋岐路五湖東名慚桂苑一枝緑鱠憶松<lb/>
江滿筯紅浮世到頭須適性男兒何必盡成功惟應鮑<lb/>
叔深知我他日蒲帆百尺風　初赴舉過鍾陵見營妓<lb/>
雲英後一紀下第復見之雲英曰羅秀才尚未脱白隱<lb/>
<pb n="KR3k0041_WYG_007-35a"/>
詩云鍾陵醉别十餘春重見雲英掌上身我未成名英<lb/>
未嫁可能俱是不如人　感春詩云江東日暖花又開<lb/>
江東行客思悠哉髙陽酒徒半凋落終南山色空崔嵬<lb/>
聖代也知無棄物侯門未必用非才滿船明月一竿竹<lb/>
家在五湖歸去來錢塘人號爲羅江東　有湘南雜藁<lb/>
　性傲睨少與桐廬章魯風齊名錢鏐辟為從事遷給<lb/>
事中為發運使<lb/>
　　　比紅兒<lb/>
<pb n="KR3k0041_WYG_007-35b"/>
羅虬與鄴隱齊名號三羅李孝恭籍中有紅兒善南聲<lb/>
虬請之歌不答虬怒拂衣而去詰旦為絶句百篇號比<lb/>
紅兒<lb/>
　　　詩中虎<lb/>
羅鄴詩中虎也唐光化中韋荘奏詞人才士時有遺賢<lb/>
不沾一命於聖朝徒作千年之恨骨如李賀陸龜䝉羅<lb/>
鄴方干賈島溫庭筠劉徳仁皆有竒才伏望追賜進士<lb/>
及第贈補闕拾遺<lb/>
<pb n="KR3k0041_WYG_007-36a"/>
　　　虎符歸<lb/>
羅向廬州人少貧困常投福泉寺隨僧飯二十年間持<lb/>
節歸郷書僧房云二十年來此布衣鹿鳴西上虎符歸<lb/>
故時賔從追前事到處松杉長舊圍野老共遮官路拜<lb/>
沙鷗遥認隼旟飛春風一宿琉璃殿惟有泉聲愜素機<lb/>
　　　犀帶之寵<lb/>
羅處約字思純宋太宗朝知吳縣與王禹偁唱和日賦<lb/>
五題上召至京師自命題試之以禹偁為右拾遺處約<lb/>
<pb n="KR3k0041_WYG_007-36b"/>
為著作郎皆直史館　和御製雪詩稱㫖賜緋特擇犀<lb/>
帶寵之　蘇州童子劉少逸嘗與之聯句處約曰日移<lb/>
竹影侵棋局少逸曰風送花香入酒樽<lb/>
　　　金帶之寵<lb/>
羅彧宋景徳中扈駕親征至澶淵與宰相參議軍務上<lb/>
遣彧使金賜以錦衣金帶及錦旗繡八字云明時折桂<lb/>
衣錦還鄉領本貫江州刺史<lb/>
　　　白雲千頃<lb/>
<pb n="KR3k0041_WYG_007-37a"/>
羅畸字疇老宋元祐四年為滁州刺史或曰僻郡公曰<lb/>
此歐公之醉鄉也庶子紫薇香泉萬斛以為供給琅琊<lb/>
幽谷白雲千頃以為職田何謂貧僻邪　明年治廨宇<lb/>
於堂前植蘭數十本記之曰蘭之徳有道君子也予之<lb/>
於蘭猶賢朋友朝襲其馨暮擷其英攜書就觀引酒對<lb/>
酌<lb/>
　　　乘白騾<lb/>
羅道成宋慶㦄中遊嶽題詩云白騾代步若奔雲閒人<lb/>
<pb n="KR3k0041_WYG_007-37b"/>
所至留詩迹欲知名姓問源流請㸔郴陽山下石後問<lb/>
鄉人言有真人得道乘白騾行石壁上其迹至今存焉<lb/>
　　　道學<lb/>
羅從愿字仲素清介拔俗宋徽宗朝楊龜山倡道學京<lb/>
南之士遊其門者數百人其潜思力行詣極者惟羅公<lb/>
而已　敎學者讀書之法從容黙㑹於幽閒静一之中<lb/>
超然自得於言書象意之表　程氏之學傳之楊時以<lb/>
傳之仲素仲素傳之李侗侗傳之朱熹<lb/>
<pb n="KR3k0041_WYG_007-38a"/>
　　　此庵<lb/>
羅㸃字春伯號此庵先生　宋淳熈中鄭僑侍讀㸃兼<lb/>
侍講胡晉臣<hi>闕</hi>　徳<hi>闕</hi>除浙西提舉揚誠齋詩云山嶽<lb/>
動揺増意氣詔書宣布舞羣黎　　官至樞密　諡文<lb/>
恭<lb/>
　　　筠心<lb/>
羅之紀字國張號筠心居士瑞陽人　宋孝宗朝攝邑<lb/>
雲夢因見雪壓庭竹賦詩云吾道非邪真可耻此君豈<lb/>
<pb n="KR3k0041_WYG_007-38b"/>
是折腰人棄官歸　遇方士授丹經修養法葺一室扁<lb/>
以子午静逸成趣有易傳三巻文集二十巻<lb/>
　羅茂衡宋人山谷贈以詩云嗟來茂衡學道如登<lb/>
　羅孟郊官至翰林草屋數間曰翰林堂池曰洗硯池<lb/>
　　　女徳<lb/>
　　　　西幄奏曲<lb/>
羅妙容秦始皇三年八月十五武夷君置酒㑹鄉人於<lb/>
幔亭峯上仙女妙容為金師西幄奏賔雲石仙之曲<lb/>
<pb n="KR3k0041_WYG_007-39a"/>
　　　　蕚緑華<lb/>
羅郁九疑山得道女也梁簡文時降黄門郎羊權家贈<lb/>
權詩及火浣布金玉條脱　真誥云即蕚緑華也<lb/>
　　　　焚裘<lb/>
羅企生母胡氏桓𤣥常以羔裘遺之後桓𤣥反殺企生<lb/>
胡氏聞之即焚裘<lb/>
　　雀羅　越羅　爬羅　金叵羅<lb/>
　何<hi>商音滅盧江散周成王弟唐叔虞育孫韓王安為秦所  子孫  處江湖間北音以韓為何遂為何</hi>
<pb n="KR3k0041_WYG_007-39b"/>
　　<hi>氏</hi>
　　　太極仙侯<lb/>
何侯以堯時隱蒼梧山慕長生五帝以藥一器與之使<lb/>
投酒中一家三百口飲不竭以餘酒洒屋上拔宅上升<lb/>
為太極仙侯<lb/>
　　　仙籍<lb/>
何鳯兒秦時仙人往天台山獻仙籍　武夷君㑹郷人<lb/>
幔亭峯板師何鳯兒拊節板<lb/>
<pb n="KR3k0041_WYG_007-40a"/>
　　　公清第一<lb/>
何逺字義方遷東陽太守疾强富如仇讎視貧細如子<lb/>
弟豪右畏憚公清第一<lb/>
　　　去思<lb/>
何武字君公射䇿中甲科為郎後為九江守遷揚州刺<lb/>
史所居無赫赫名去後常見思　漢成帝朝拜大司空<lb/>
封汜陽侯　子况嗣為侯　弟並性清亷為潁川守名<lb/>
次黄霸<lb/>
<pb n="KR3k0041_WYG_007-40b"/>
　　　春秋大義<lb/>
何敞字文髙章帝朝為河南守寛和為政郡有寃獄以<lb/>
春秋大義斷之百姓化其恩禮　修理銅陽四渠墾田<lb/>
増三萬餘頃百姓賴其利吏民刻石頌功徳焉　拜侍<lb/>
御史<lb/>
　　　龍驤虎步<lb/>
何進召董卓誅宦官陳琳曰将軍龍驤虎步此猶鼔洪<lb/>
爐燎毛髪耳今反借外助是倒持干戈授人以柄進不<lb/>
<pb n="KR3k0041_WYG_007-41a"/>
能用<lb/>
　　　公羊墨守<lb/>
何休字邵公精研六經漢靈帝朝陳蕃辟之以春秋<lb/>
駁漢事六百餘條妙得公羊本旨作公羊墨守左氏<lb/>
膏肓穀梁廢疾<lb/>
　　　傅粉<lb/>
何晏字平叔美姿容魏文帝疑之以為傅粉夏月賜熱<lb/>
湯餅拭汗而容愈潔<lb/>
<pb n="KR3k0041_WYG_007-41b"/>
　　　薦門下士<lb/>
何祗蜀先主時初為太守楊洪門下書佐洪幸其有才<lb/>
䇿不數年祗為廣漢守朝㑹祗洪同坐洪曰君馬何駛<lb/>
祗曰故吏馬不敢駛但明府為著鞭耳<lb/>
　　　日食萬錢<lb/>
何曽字穎考䕫之子性奢豪日食萬錢猶云無下著處<lb/>
大官所供烝餅上不拆十字不食　人以小紙為書敕<lb/>
記室勿報　傅𤣥曰昔稱曽閔今有荀何<lb/>
<pb n="KR3k0041_WYG_007-42a"/>
　　　八公同辰<lb/>
晉武帝以何曽為司徒司馬孚為太宰鄭冲為太傅司<lb/>
馬望為太尉荀顗為司空石苞為司馬陳騫為大将軍<lb/>
王祥為太保所謂八公同辰攀鱗附翼者也　長子遵<lb/>
次子邵<lb/>
　　　雙鸞<lb/>
何邵奢豪有父風與王濟同為侍中傅咸贈詩云雙<lb/>
鸞遊蘭渚子𡵨　姪嵩綏<lb/>
<pb n="KR3k0041_WYG_007-42b"/>
　　　萬夫之望<lb/>
何充字次道王導妻妹子也導以麈尾拂床與之共坐<lb/>
曰此君坐也後導與庾亮言於成帝曰何充器局志槩<lb/>
有萬夫之望宜為老臣之副社稷無虞矣好釋氏謝萬<lb/>
譏之曰二何<hi>充準</hi>佞於佛二郗<hi>愔曇</hi>謟於道成帝朝與庾<lb/>
氷參録尚書事贈司空<lb/>
　　　大志良材<lb/>
何無忌東海人少有大志與劉裕等起義兵討滅桓𤣥<lb/>
<pb n="KR3k0041_WYG_007-43a"/>
　義熈中遷江州刺史與盧循戰敗厲聲曰取蘇武節<lb/>
來躬執督戰握節而死<lb/>
　　　琴書自娛<lb/>
何琦字方倫東晉末養志衡門耽翫典籍以琴書自娛<lb/>
公府辟命皆不就善養性老而不衰年八十二卒<lb/>
　　　南學<lb/>
何尚之字彦徳宋元嘉中為丹陽尹立宅南郊外設學<lb/>
以聚生徒徐秀等來遊謂之南學王球云西河之風未<lb/>
<pb n="KR3k0041_WYG_007-43b"/>
墜在家常著鹿皮㡌雅道自居以尚書令致仕居方山<lb/>
著遐居賦以明所志　子偃<lb/>
　　　五世尚書<lb/>
何偃之子戢字惠景惠景子昌禹昌禹子敬容五世為<lb/>
吏部尚書　敬容久處臺閣詳悉晉魏以來故事謝郁<lb/>
致書云囘豐貂以步文昌聳髙蟬而超武帳<lb/>
　　　孝隱士<lb/>
何㸃字子晳偃之姪事親至孝長絶婚宦遨遊人間不<lb/>
<pb n="KR3k0041_WYG_007-44a"/>
簪不帶以人地並髙無所與屈公卿敬下之或乘柴車<lb/>
躡草屩恣心所適世論以㸃為孝隱士弟𦙍為小隱士<lb/>
　　　鹿皮巾<lb/>
何㸃與梁武帝有舊詔以鹿皮巾召之引入華林園賜<lb/>
以詩酒恩禮如舊拜為侍中起捋帝鬚曰乃欲臣老子<lb/>
辭疾不起　竟陵王子良於法輪寺見之遺㸃嵇叔夜<lb/>
酒杯徐景山酒鐺<lb/>
　　　三髙<lb/>
<pb n="KR3k0041_WYG_007-44b"/>
何𦙍字子季遊㑹稽居若邪山雲門寺二兄求㸃並棲<lb/>
遁世號㸃為太山𦙍為小山求曰東山是謂何氏三髙<lb/>
　　　白衣尚書<lb/>
𦙍居雲門梁武帝踐祚詔拜為光禄大夫遣王杲之諭<lb/>
意𦙍曰吾年五十七月食四斗米不盡何容復有宦情<lb/>
杲之還奏詔給白衣尚書禄辭不受遷居秦望山别為<lb/>
小閣寝處其中已而山發洪水獨所居室巋然太守王<lb/>
元簡命記室鍾嶸作瑞堂頌刻石旌之　年八十六卒<lb/>
<pb n="KR3k0041_WYG_007-45a"/>
　　　詠梅<lb/>
何遜字仲言梁天監中作揚州法曹廨舍有梅花一株<lb/>
遜吟咏其下後居洛思梅因請再任及抵揚梅花方盛<lb/>
對花彷徨終日　與隂鏗俱以能詩名號隂何　與劉<lb/>
摽並有重名號何劉<lb/>
　何長瑜與羊璿之等為文章四友亦號羊何<hi>見荀姓</hi>
　　　代民輸租<lb/>
何敬叔仕梁為長城令清亷不受禮遺夏節至忽榜門<lb/>
<pb n="KR3k0041_WYG_007-45b"/>
受餉數日中得米二千斛悉以代貧人輸租　　子思澄<lb/>
　　　人中爽爽<lb/>
何子朗字世明與何遜何思澄俱擅文名時謂東海三<lb/>
何子朗最多又曰人中爽爽何子朗<lb/>
　　　去學省親<lb/>
何蕃事親至孝唐徳宗朝居大學二十年請每歲一歸省<lb/>
侍父母不許間二嵗歸又不許居五嵗慨然以親且老<lb/>
揖諸生去　初朱泚反諸生将從亂蕃正色叱之故六<lb/>
<pb n="KR3k0041_WYG_007-46a"/>
館之士無受汙者<hi>卓行傳</hi>
　　　焚榷茶詔<lb/>
何易于唐徳宗時為益昌令時鹽鐵官榷茶詔下無敢<lb/>
隱者易于自焚其詔曰吾敢愛一身而移禍于民乎<lb/>
　　　薄宦<lb/>
何邕為少府杜甫有别邕詩云生死論交地何由見一<lb/>
人悲君隨燕雀薄宦走紅塵　又有何少府覔榿木栽<lb/>
一詩<lb/>
<pb n="KR3k0041_WYG_007-46b"/>
　　　同道<lb/>
何堅以文學知名韓愈有送堅序云何於韓同姓為近<lb/>
堅以進士舉於吾為同業在大學也吾為博士堅為生<lb/>
生於博士為同道<lb/>
　　　白衣御史<lb/>
何羣宋仁宗時人耆古好學善激揚議同舍人目為白<lb/>
衣御史　賜號安逸居士<lb/>
　　　三鳯<lb/>
<pb n="KR3k0041_WYG_007-47a"/>
何<graphic n="KR1643" url="https://raw.githubusercontent.com/kanripo/KR-Gaiji/master/images/KR1643.png" mimeType="image/png"/>字文縝與兄棠弟榘號三鳯宋政和五年登第後<lb/>
十二年大拜從欽宗幸大金軍營不食而死詩云人生<lb/>
㑹有死遺恨滿乾坤<lb/>
　　　龍泉<lb/>
何執中字伯通處州龍泉太縣有靈溪䜟云沙洲到寺<lb/>
上龍泉出宰相沙洲到寺前龍泉出狀元　宋徽宗朝<lb/>
執中為相劉知新為狀元以應之政和六年封榮國公<lb/>
諡正獻<lb/>
<pb n="KR3k0041_WYG_007-47b"/>
　　　三桂堂<lb/>
何造之子絳侯孫修輔曽孫格非三世登第家有三桂<lb/>
堂<lb/>
　何顒與陳蕃李膺善有聲荆豫之域後為董卓所害<lb/>
　何亮宋二十四賢中人<hi>見邊肅</hi>
　何覬與江西詩𣲖<hi>見徐情</hi>
　隋何妥入蜀致金帛巨富號西州大賈　後為國子<lb/>
　祭酒<lb/>
<pb n="KR3k0041_WYG_007-48a"/>
　　　女徳婚姻<lb/>
　　　　玉樓十二<lb/>
西王母姓何氏字婉妗一字大虚又云龜臺金母居崑<lb/>
崙之圃閬風之苑玉樓十二𤣥臺九層左帶瑶池右環<lb/>
翠水漢武時以七夕日降承華殿進蟠桃七顆李欣王<lb/>
母歌云武皇齋戒承華殿端拱須臾王母見霓裳照耀<lb/>
麒麟車羽蓋淋漓孔雀扇<hi>云云</hi>顧謂侍女董雙成酒闌<lb/>
可奏雲和笙紅霞白日催不動七龍五鳯紛相迎<lb/>
<pb n="KR3k0041_WYG_007-48b"/>
　第三女華林字容君為南極元君紫微夫人治太丹<lb/>
　宫<lb/>
　十三女媚蘭為雲林右英夫人嬪上清左卿許真人<lb/>
　三十女青娥為紫微左官夫人<lb/>
　二十三女瑶姬為雲華上宫夫人<lb/>
　小女玉巵<lb/>
　　　　擇婿<lb/>
何承天為中丞有女擇對劉秀之方十嵗異於羣兒承<lb/>
<pb n="KR3k0041_WYG_007-49a"/>
天雅相知器<lb/>
　何英為琅琊相魏髙諲敦厚少華英髙其行妻以女<lb/>
　何㸃娶魯國隱士孔嗣女不與相見别室處之<lb/>
　何無忌劉牢之之甥也酷似其舅<lb/>
　何遷之娶王敬𢎞女<hi>南史</hi>
　何洵直娶滕達道長女<hi>見滕氏</hi>
　何氏妻李澣<hi>五代時人</hi>
　　隂何　誰何　蕭何　常何<lb/>
<pb n="KR3k0041_WYG_007-49b"/>
　和<hi>商音仲汝南之堯時和  和叔  後</hi>
　　　棟梁材<lb/>
和嶠字長興晉人庾敳見之曰森森如千丈松雖磥砢<lb/>
多節施之大厦有棟梁之用　為中書令帝深器重之<lb/>
專車而坐　家富性吝杜預以為有錢癖<lb/>
　　　登庸衣鉢<lb/>
和凝字成績五代時舉進士名居十三後知舉選范質<lb/>
亦居十三謂之曰以傳老夫衣鉢後厯官皆與凝同作<lb/>
<pb n="KR3k0041_WYG_007-50a"/>
詩云從此廟堂添故事登庸衣鉢亦相傳嘗舉進士李<lb/>
澣及大拜澣草制盡取去閣中器皿留詩云座主登庸<lb/>
歸鳯閣門生批詔立鼇頭玉堂舊閣多珍玩可作西齋<lb/>
潤筆不<lb/>
　　　定樂<lb/>
和峴宋乾徳初位太常用上黨黍累尺校律定雅樂<lb/>
　　　草詔精思<lb/>
和㠓宋至道初遷右正言獻歌詩稱㫖上謂宰相子有<lb/>
<pb n="KR3k0041_WYG_007-50b"/>
文采如和㠓者不可得也知制誥毎草詔閉户精思徧<lb/>
討羣籍而後成也<lb/>
　　　婚姻<lb/>
　　　　擇婿<lb/>
和凝少負才名賀瓖謂諸子曰和凝志義之士後當富<lb/>
貴爾謹事之因妻以女後果為相<lb/>
　　天和　春和　雲和瑟　羲和　張志和<lb/>
　柯<hi>商音今齊陽柯吳仲雍五世孫柯相之後  常州  山即柯相所治之處</hi>
<pb n="KR3k0041_WYG_007-51a"/>
　　　石篆<lb/>
柯蕚宋太平興國七年遇一僧往萬嵗山指古松下掘<lb/>
之得石篆乃寶公記國祚綿逺之文<lb/>
　　　異鵲<lb/>
柯仲常宋神宗朝通判潭州以救饑得民有異鵲棲其<lb/>
㕔事仲常去鵲亦送之東坡賦柯侯異鵲一章柯侯古<lb/>
循吏悃愊真無華臨漳所全活數等江干沙仁心格異<lb/>
族兩鵲棲其衙但恨不能言相對空楂楂善惡以類應<lb/>
<pb n="KR3k0041_WYG_007-51b"/>
古語良非誇君㸔彼酷吏所至號鬼車<lb/>
　柯崇<hi>一作桓崇</hi>與曹松等號五老榜<lb/>
　柯益孫唐末為南兗州典籖<lb/>
　柯穎宋人官至尚書<lb/>
　　庭柯　爛柯　南柯　珊瑚柯<lb/>
　戈<hi>宫音臨海</hi>
　　枕戈　揮天戈　逐日戈<lb/>
　過<hi>夏時過國之後</hi>
<pb n="KR3k0041_WYG_007-52a"/>
過之一仕宋為秘丞宰剡縣陳古靈詩云賢哉過縣尹<lb/>
徳政是吾師萬事無鋒穎一心惟孝慈<hi>云云</hi>
九麻<lb/>
　麻<hi>商音上谷</hi>
麻建後漢人註論語<lb/>
麻秋石勒将威名可止兒啼<lb/>
麻溫宋天禧中為太子中允直集賢院<lb/>
麻九疇字知幾三嵗識字七嵗能作大字徑數尺號神<lb/>
<pb n="KR3k0041_WYG_007-52b"/>
童仕大金為太常慱士<hi>金志</hi>
　　　水晶宫<lb/>
麻婆女仙也盧杞少時與婆同賃居廢宅婆為之議婚<lb/>
後三日有女子輜軿降空呼婆付藥二丸斸地種之生一<lb/>
葫蘆大如甕婆以刀劃而為二與杞各處其一風雲忽<lb/>
起騰空而上至女所入水晶宫中女命杞坐曰吾太隂<lb/>
夫人也郎君願留此乎地仙乎宰相乎杞曰留此為上<lb/>
願女即為奏帝朱衣使來宣命杞大呼曰人間宰相女<lb/>
<pb n="KR3k0041_WYG_007-53a"/>
失色令婆急領回推入葫蘆中却至舊居麻婆葫蘆俱<lb/>
不見<lb/>
　　　麟脯行酒<lb/>
麻姑七夕日降蔡經家貌似十八九嵗女子衣有文章<lb/>
而非錦綉進金盤玉杯擘麟脯行酒自言見東海三為<lb/>
桑田蓬萊水亦淺矣以米擲地皆成丹砂王方平笑曰<lb/>
吾了不喜作此狡獪也麻姑手似鳥𤓰蔡經心想好爬<lb/>
背痒方平知之使神人鞭其背後有人題麻姑壇云五<lb/>
<pb n="KR3k0041_WYG_007-53b"/>
百年來别恨多東征重得見青娥擘麟方擬窮歡飲無<lb/>
奈傍人背痒何<hi>仙傳</hi>麻姑壇在撫州顔真卿作記<lb/>
　　胡麻　絲麻　白麻　漚麻<lb/>
　車<hi>角音禁京兆號漢武詔田千秋乘小車出入  中時  車丞相子孫因以為氏</hi>
　　　一言取相<lb/>
車千秋本姓田漢武帝朝以一言寤意取宰相封侯世<lb/>
未之有也　女妻徐仁<lb/>
　　　囊螢<lb/>
<pb n="KR3k0041_WYG_007-54a"/>
車𦙍字武子篤學不倦夏月囊螢讀書　謝安每遊集<lb/>
輙開筵待之　晉大元中領國子博士遷吏部尚書<lb/>
　　河車　雪車詩　五車書　阿香車<lb/>
　巴<hi>徵音以髙平氏巴子國  國為</hi>
　巴寜戰國時人公孫痤曰决利害而使三軍不惑者<lb/>
　寜之力也賜錢十萬<lb/>
　巴茂東漢人受書於丁鴻精通大義<lb/>
　巴肅字恭祖漢黨錮八顧中人<lb/>
<pb n="KR3k0041_WYG_007-54b"/>
　巴祗字敬祖為揚州刺史在官不迎妻子夜侍暗坐<lb/>
　不燃官燭<lb/>
　　　女徳<lb/>
巴寡婦清其先得丹宂數世擅其利家財不貲寡婦能<lb/>
世其業秦始皇以為貞婦而客之為築懷清臺<lb/>
　　三巴　漢巴　欒巴<lb/>
　家<hi>角音家京兆後周大夫  父之</hi>
　　　清約<lb/>
<pb n="KR3k0041_WYG_007-55a"/>
家退翁東坡同年丈也宋元豐中知懷安軍坡送以詩<lb/>
云退翁守清約霜菊凄餘馨<lb/>
　　　棣蕚相輝<lb/>
家□字仲本西蜀名士也宋朝以明經冠上庠　兄抑<lb/>
以廷對中甲科棣蕚相輝為盛<lb/>
　　　雛鳯<lb/>
家安國字復禮初任敎授東坡以詩送歸蜀云岷峨有<lb/>
雛鳯梧竹養修翎山谷贈詩云家侯口吃善著書常願<lb/>
<pb n="KR3k0041_WYG_007-55b"/>
執戈王前驅朱紱蹉跎晩監郡吟弄風月思天衢<lb/>
　　通家　喚西家　付酒家<lb/>
　查<hi>商音濟陽</hi>
　　　好學<lb/>
查文徽南唐人好學刻苦手冩經史數百巻　為兵部<lb/>
尚書　子元方歸宋擢殿中侍御史<lb/>
　　　海陵望族<lb/>
查道字湛然性至孝鑿氷求鯉以養母竹間見一蹄金<lb/>
<pb n="KR3k0041_WYG_007-56a"/>
而掩之徙居海陵純厚長者以文行稱於時為海陵望<lb/>
族　仕宋擢賢良科<lb/>
　查籥與李浩等為五賢<lb/>
　　　婚姻<lb/>
查文徽女妻朱元後為周景所害批云只斬朱元妻不<lb/>
斬文徽女<lb/>
　花<hi>宫音東丘</hi>
　　　花卿<lb/>
<pb n="KR3k0041_WYG_007-56b"/>
花驚定驍勇過人唐上元初段子璋反于蜀時崔光逺<lb/>
為成都尹驚定為牙将討平之杜甫詩云成都猛将説<lb/>
花卿學語小兒知姓名　家東館鎮至今廟食宋朝封<lb/>
忠應公<lb/>
　花季睦仕唐為倉部員郎<lb/>
　　刋花　　坐花　頃刻花<lb/>
　沙<hi>宫音汝南</hi>
沙世堅宋人素號武勇守宜州平劇賊一路賴之<lb/>
<pb n="KR3k0041_WYG_007-57a"/>
　　量沙　鷗沙　風沙<lb/>
　佘<lb/>
　佘欽仕唐為大學博士<lb/>
　佘安裕宋咸淳中廷對進士第二人<lb/>
　<lb/>
　<lb/>
　<lb/>
　<lb/>
<pb n="KR3k0041_WYG_007-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　氏族大全卷七<lb/>
</p>
<p>
</p>
  </div>
</body>
</text>
</TEI>
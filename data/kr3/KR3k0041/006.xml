<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>氏族大全巻六</head> <lb/>
    <p>
<pb n="KR3k0041_WYG_006-1a"/>
欽定四庫全書<lb/>
　氏族大全巻六<lb/>
一先<lb/>
　田<hi>徵音仲鴈門以陳厲公子名完諡敬  仕齊  陳字為田氏</hi>
　　　貧賤驕人<lb/>
田子方魏文侯以為師文侯之子擊遇於道下車伏謁<lb/>
子方不為禮擊問曰貧賤者驕人乎富貴者驕人乎曰<lb/>
亦貧賤者驕人耳<hi>史記</hi>
<pb n="KR3k0041_WYG_006-1b"/>
　　　食客三千<lb/>
田文號孟嘗君父嬰號靖郭君齊威王公子也相齊十<lb/>
一年有子四十餘人文賤妾子也以五月五日生長而<lb/>
豪俠招致天下賢士食客常數千人<lb/>
　　　黄金横帶<lb/>
田單多智習兵仕齊守即墨用火牛之䇿大破燕軍復<lb/>
齊七十餘城襄王封為安平君　攻狄不下問於魯仲<lb/>
連對曰将軍之在即墨坐則織簣立則杖插有死之心<lb/>
<pb n="KR3k0041_WYG_006-2a"/>
無生之氣今将軍西有淄上之娛東有夜邑之奉黄金<lb/>
横帶而騁乎淄澠之間有生之樂無死之心單厲氣巡<lb/>
城明日乃下<lb/>
　　　司馬兵法<lb/>
田穰苴田完之苗裔也齊景公以為将曰将受命之日<lb/>
則忘其家臨軍約束則忘其親援枹鼔之則忘其身<lb/>
齊威王使大夫追論司馬兵法附穰苴於其中號曰司<lb/>
馬穰苴兵法<lb/>
<pb n="KR3k0041_WYG_006-2b"/>
　　　學黄老術<lb/>
田叔學黄老術事趙王張敖為郎中敖得罪叔隨之至<lb/>
長安事白髙祖召與語漢廷臣無出其右者拜漢中守<lb/>
後為魯相　少子仁<lb/>
　　　一言寤意<lb/>
田千秋訟戾太子寃拜大鴻臚一言寤意旬月取宰相<lb/>
封富民侯<lb/>
　　　推轂<lb/>
<pb n="KR3k0041_WYG_006-3a"/>
田蚡漢景王皇后母弟也好儒術學盤盂諸書<hi>孔甲有盤盂二</hi>
<hi>十六篇</hi>武帝即位蚡以肺腑為相推轂趙綰王臧等所言<lb/>
皆聴封武安侯<lb/>
　　　荆株復茂<lb/>
田眞兄弟三人堂前有紫荆一株茂甚共議破之為三<lb/>
未幾枯死兄弟曰木同株因分析而憔悴况人兄弟孔<lb/>
懷而可離乎相感復合荆亦復茂<lb/>
　　　泉石膏肓<lb/>
<pb n="KR3k0041_WYG_006-3b"/>
田游岩隱大白山後入箕山居許由祠旁自謂為東隣<lb/>
唐髙宗幸嵩山親至其門田野服出拜曰臣所謂泉石<lb/>
膏肓烟霞痼疾者召至京師拜崇文館學士　宅居奉<lb/>
天宫左天子自書榜其門曰隱士田游岩宅　與韓法<lb/>
昭宋之問為方外友云<lb/>
　　　三世金吾<lb/>
田仁㑹仕唐為平州刺史嵗旱自暴祈雨雨大至民歌<lb/>
曰父母育我兮田使君挺精誠兮上天聞中田致雨兮<lb/>
<pb n="KR3k0041_WYG_006-4a"/>
山出雲倉廩充實兮禮義申君常在兮不患貧　遷右<lb/>
金吾子歸道歸道子賔延三世並為金吾将軍<lb/>
　　　聚書萬卷<lb/>
田𢎞正初名興性忠孝好功名起樓聚書至萬餘卷<lb/>
唐憲宗時為魏博節度使來朝上燕見麟徳殿眷勞殊<lb/>
等進侍中　子布平蔡凡十八戰有功授御史中丞為<lb/>
河陽節度使𢎞正徙成徳軍節度使父子同日拜命當<lb/>
時榮之<lb/>
<pb n="KR3k0041_WYG_006-4b"/>
　　　御覽三十卷<lb/>
田錫字表聖宋眞宗至道中擢知制誥召對上御覽三<lb/>
十卷御屏風五卷詔褒之　上嘗目之曰朕之汲黯也<lb/>
　　　照天蠟燭<lb/>
田况字元均治蜀人不忍欺號之曰照天蠟燭言聴㫁<lb/>
明也天下顒顒望以為宰相致太平　宋嘉祐中拜樞<lb/>
使<lb/>
　田何受易於孫虞虞以傳丁寛寛以傳田王孫王孫<lb/>
<pb n="KR3k0041_WYG_006-5a"/>
　以傳施仇孟喜等漢言易者本之田何<lb/>
　田延年字子賔宣帝之立延年以決疑定策封陽城<lb/>
　侯<lb/>
　田鳯字季宗為郎靈帝過其署曰堂堂乎張京兆田郎<lb/>
　田神功折節謙損唐大厯中為右僕射<lb/>
　　　婚姻<lb/>
田敬仲完懿氏卜妻之曰吉是謂鳯凰于飛<lb/>
田豹晉人因令狐䇿求郡人張公徵女氷泮成婚<lb/>
<pb n="KR3k0041_WYG_006-5b"/>
　　藍田　原田　桑田　負郭田<lb/>
　錢<hi>徵音孚彭城錢顓帝曽孫陸終生彭祖孫  為周  府上士因官為氏</hi>
　　　詩中首選<lb/>
錢起晩唐人少時寓驛舍聞人吟二句云曲終人不見<lb/>
江上數峯青後十年就進士試試湘靈皷瑟詩起詩既<lb/>
成思結句未得忽憶初年所聞驛舍二句以結之試官<lb/>
李暐曰神句也遂中首選官至翰林學士　錢翊起之<lb/>
諸孫工詩有雪晴早朝詩云紫微晴雪帶恩光遶仗偏<lb/>
<pb n="KR3k0041_WYG_006-6a"/>
隨鴛鷺行長信月留寜避曉宜春花滿不飛香錢起詩<lb/>
多佳篇後五卷多翊所作<lb/>
　　　衣錦城<lb/>
錢鏐字具羙世居杭州唐昭宗時為鎮海軍節度使改<lb/>
鏐所居為衣錦城宴故老山林皆衣以錦幼年常與羣<lb/>
兒戲里中大木下署其木曰衣錦将軍　梁太祖賜之<lb/>
玉帶一匣打毬御馬十匹唐莊宗賜之玉冊金印故東<lb/>
坡表忠觀碑有金劵玉冊虎符龍節之説卒諡武肅王<lb/>
<pb n="KR3k0041_WYG_006-6b"/>
　子元瓘瓘子俶趙大祖時來朝賜劍履上殿詔書不<lb/>
名太宗時復來朝留為大師中書令四十年　俶七子<lb/>
　惟濬　惟治　惟渲　惟灝　惟溍　惟演　惟濟<lb/>
　　　楊劉齊名<lb/>
錢惟演字師聖幼有俊才父俶使賦逺山詩云髙為天<lb/>
一柱秀作海三峯俶深器之嘗自謂人以不得於黄紙<lb/>
後書名為恨　文學與楊億劉筠齊名家聚書侔於秘<lb/>
府　宋咸平中除知制誥翰林學士尋知樞密諡文僖<lb/>
<pb n="KR3k0041_WYG_006-7a"/>
公　子暄暄子景臻　景臻子忱自俶至忱四世節度<lb/>
　　　父子兄弟建節<lb/>
錢景臻官至少師子忱亦至少師宋朝父子建節者十<lb/>
三家景臻父子其一也兄弟建節者七家錢忱錢愐其<lb/>
一也<lb/>
　　　嗜蟹<lb/>
錢昆字裕之倧之子隨俶歸朝有文集十卷性嗜蟹求<lb/>
補外郡曰但得有蟹無監州處足矣官至秘書監<lb/>
<pb n="KR3k0041_WYG_006-7b"/>
　　　父子制科<lb/>
錢易昆之弟十七舉進士御試三題日中皆就俊邁過<lb/>
人為文章數千言頃刻可就蘇易簡曰錢易李白才也<lb/>
　宋眞宗朝為翰林學士章聖嘗圖山水扇命易作詩<lb/>
末云好開今日太平基萬里山河歸掌握上喜之　二<lb/>
子彦逺　明逸　父子俱登制科<lb/>
　　　急流勇退<lb/>
錢若水字淡成河南人十嵗能屬文入華山陳摶一見<lb/>
<pb n="KR3k0041_WYG_006-8a"/>
以為有仙風道骨請麻衣道者相之以火著畫灰作做<lb/>
不得三字徐曰急流中勇退人也　宋眞宗曰錢若水<lb/>
儒臣中知兵者也　位至樞副年未四十致仕諡宣靖<lb/>
　　　安定門人<lb/>
宋神宗問大臣今安定門人在朝為誰對曰錢藻之淵<lb/>
篤孫覺之純明范純仁之直溫錢公輔之簡諒<lb/>
　　　女徳婚姻<lb/>
　　　　燕洞宫<lb/>
<pb n="KR3k0041_WYG_006-8b"/>
錢妙眞二姊妹依陶隱居誦黄庭經積功修行三十年<lb/>
至梁普通二年道成入洞唐天寳七年奉勅建宫名燕<lb/>
洞宫即茅山燕洞也至今有紫菖蒲碧桃在焉其姊披<lb/>
白鍊衣先入洞妹後至洞已扄矣宋淳化五年夏侯嘉<lb/>
貞與道士五人往投龍是夜雷霆其洞復開一吏深入<lb/>
遇道士與林檎一枚食之絶粒田霖題詩云燕口龍泓<lb/>
氣象清錢眞此處有遺靈仙兄去後師猶在女弟來時<lb/>
户已扄雲片尚如披白鍊泉聲長似誦黄庭碧桃花發<lb/>
<pb n="KR3k0041_WYG_006-9a"/>
菖蒲紫留與人間作畫屏<lb/>
　　　　得佳婿<lb/>
錢供奉俶之近屬栁開知潤州謁供奉見壁間畫一婦<lb/>
人甚美錢曰女弟笄矣栁喜曰願求為繼室遂强委禽<lb/>
錢走价白父父面奏栁開刦娶臣女仁宗曰栁開奇傑<lb/>
之士卿家可謂得佳婿矣朕為卿媒可乎錢拜謝而出<lb/>
　錢惟演之姑適劉氏　子娶丁謂之女<lb/>
　　仗頭錢　食萬錢　擲金錢<lb/>
<pb n="KR3k0041_WYG_006-9b"/>
　邊<hi>徵音後隴西父宋平公子邊之  以王  字為氏</hi>
邊韶字孝先敎授常百餘人弟子或嘲之曰邊孝先腹<lb/>
便便懶讀書但欲眠韶應之曰邊為姓孝為字腹便便<lb/>
五經笥但欲眠思經事寐與周公通夢静與孔子同意<lb/>
師而可嘲出何典記　漢桓帝徵為大中大夫<lb/>
　　　顔冉之亞<lb/>
邊讓字文禮善屬文作章華賦多艶麗之詞而終之以<lb/>
正亦如相如之諷也蔡邕薦於何進曰生唐虞則元愷<lb/>
<pb n="KR3k0041_WYG_006-10a"/>
之次值仲尼則顔冉之亞孔融亦薦其有俊逸才　為<lb/>
九江太守<lb/>
　　　邊羅漢<lb/>
邊鎬初生父母夢謝靈運來故小名康樂南唐主用之<lb/>
克湘潭號邊羅漢<lb/>
　　　二十四氣<lb/>
邊肅有文行宋眞宗景徳元年宻采羣臣有聞望者得<lb/>
二十四人召對崇政殿置於臺省館閣　鞠仲謀　郝<lb/>
<pb n="KR3k0041_WYG_006-10b"/>
太冲　邊肅　朱恊　李𤣥　馬京　何亮　衛太素<lb/>
　陳昭度　崔端　趙湘　姜嶼　滕涉　曹廣　周<lb/>
綘　謝濤　髙謹微　張若谷　皇甫選　陸𤣥圭<lb/>
李奉天　崔遵度　陳越　<hi>闕</hi>　比唐修文館學士好<lb/>
事者號為二十四氣<lb/>
　權<hi>徵音之天水緡顓帝之孫封楚楚若敖  孫鬭  尹權因以為氏</hi>
　　　明經<lb/>
權㑹南齊人少受鄭易詩書二禮文義該洽諸儒所推<lb/>
<pb n="KR3k0041_WYG_006-11a"/>
　　　智畧<lb/>
權景宣字暉逺曉兵權有智畧除南陽守立碑頌徳總<lb/>
戍著克敵之功布政垂稱職之譽有國之良翰歟<hi>北史</hi>
　　　五州刺史<lb/>
權懷恩唐髙宗時為萬年令賞罰明信時語曰寜飲三<lb/>
斗塵毋逢權懷恩厯五州刺史威名赫然<lb/>
　　　縉紳羽儀<lb/>
權徳輿字載之四嵗能詩唐徳宗朝知制誥在西掖八<lb/>
<pb n="KR3k0041_WYG_006-11b"/>
年風流醖藉為縉紳羽儀結廬江南蓬蒿晏如每遇一<lb/>
勝境得一佳句怡然獨笑如獲貴仕元和中同平章事<lb/>
父臯字子由在禄山幕府度其必反逸去上召拜為起<lb/>
居舍人不就名入卓行傳子璩監察御史<lb/>
　　　名家駒<lb/>
權邦彦字朝美七嵗能讀毛詩十三入郡庠頭角嶄然<lb/>
父竒之曰眞名家駒一日千里也　宋紹興中獻十議<lb/>
以圖中興時為兵部尚書簽書事　楊誠齋贊云補天<lb/>
<pb n="KR3k0041_WYG_006-12a"/>
重光扶日再中<lb/>
　權萬紀大宗朝為治書侍御史因奏鑿山冶銀被黜<lb/>
　　　婚姻<lb/>
　權徳輿夫人崔造之女也　徳輿奇獨孤郁之才以<lb/>
　女妻之憲宗曰徳輿乃有佳婿<lb/>
　權臯之妹妻福昌尉仲謩後能脱臯禄山之難<lb/>
　燕<hi>羽音燕始興以召公奭封於  其後  國為氏</hi>
　　　定樂<lb/>
<pb n="KR3k0041_WYG_006-12b"/>
燕肅字穆之仁宗朝考定雅樂巧思創物造指南車作<lb/>
蓮花漏世服其精擢龍圖待制<lb/>
　　　文武兼資<lb/>
燕達字逢辰善騎射以材武選𨽻親衛宋神宗嘗問之<lb/>
曰用兵愛克厥威乎曰威非不用也以愛為先上嘉之<lb/>
官至武康軍節度使<lb/>
　燕伋孔門弟子贈漁陽伯進汧源侯<lb/>
　燕倉漢功臣也封宜城侯<lb/>
<pb n="KR3k0041_WYG_006-13a"/>
　燕鳯慱綜經史明習隂陽䜟緯　魏道武朝為尚書<lb/>
　　士趍燕<lb/>
　牽<hi>角音</hi>
　　　武功<lb/>
牽招字子經魏文帝朝拜右中郎将　次子𢎞猛毅有<lb/>
父風隨鄧艾伐蜀有功拜振威䕶軍在綿州築臺為京<lb/>
觀以彰武功<lb/>
　　　金谷友<lb/>
<pb n="KR3k0041_WYG_006-13b"/>
牽秀字成叔晉人博辯有文才弱冠得美名補新安令<lb/>
金谷二十四友秀其一也<hi>見潘岳</hi>
　　餼牽　錦纜牽<lb/>
　全<hi>商音京兆</hi>
　　　棄官<lb/>
全柔錢唐人漢靈帝時舉孝亷補尚書右丞值董卓亂<lb/>
棄官而歸　子琮<lb/>
　　　好施<lb/>
<pb n="KR3k0041_WYG_006-14a"/>
全琮字子瑾父使運米數千斛到吳市易琮散用空船<lb/>
還曰所利非急而士大夫方有倒懸之急故振贍之<lb/>
龎統曰卿好施慕名有似汝南樊子昭亦一時之佳也<lb/>
　仕吳為綏南将軍封錢塘侯　子懌降魏<lb/>
　　　三人方伯<lb/>
全景文與沈攸之孫超之微時同出東都引船過津有<lb/>
一人相之曰三人皆當為方伯茍有不驗相書誤耳後<lb/>
果然俱仕于宋<hi>南史</hi>
<pb n="KR3k0041_WYG_006-14b"/>
　　　易學<lb/>
全綬字𢎞立錢塘人受易學得精微通老莊言𤣥者皆<lb/>
推之<hi>北史</hi>
　　萬全　圖全　神全<lb/>
　連<hi>徵音連上黨後齊大夫  稱之</hi>
　　　瓜戍<lb/>
齊連稱父𬋩至父戍葵丘瓜時而往及瓜而代莊八年<lb/>
　　　羽衣得道<lb/>
<pb n="KR3k0041_WYG_006-15a"/>
連久道字可久江湖得道之士年十二能詩父攜見熊<lb/>
曲肱賦漁父詞云蘆花輕泛微瀾蓬牕獨自清閒一覺<lb/>
遊仙好夢任他竹冷松寒曲肱亦贈以詩且曰此子富<lb/>
貴中留不住後果為羽衣得道往來西山<lb/>
　　　四賢<lb/>
連舜賔徐州人嵗饑出榖萬石損價糶之惠及鄰邑歐<lb/>
公表其墓　二子庶庠相繼登第初從學於二宋故徳<lb/>
安府有四賢堂張文潛為之記<lb/>
<pb n="KR3k0041_WYG_006-15b"/>
　　少連　仲連　惠連<lb/>
　宣<hi>徵音之始平諡魯大夫宣伯  後以  為姓</hi>
　　　三獨坐<lb/>
宣秉字巨公漢建武初拜御史中丞𨽻司𨽻校尉尚書<lb/>
令㑹同並專席而坐京師號三獨坐性儉約常布衣蔬<lb/>
食帝幸其舍見而嘆曰楚國二龔不如雲陽宣巨公即<lb/>
賜布帛帳帷什物所得禄俸輒散親族家無儋石之儲<lb/>
　　董宣　節宣<lb/>
<pb n="KR3k0041_WYG_006-16a"/>
　延<hi>羽音</hi>
　　　王佐才<lb/>
延篤字叔堅博通經傳漢桓帝拜為議郎與朱穆等共<lb/>
著作東觀　李文徳曰叔堅有王佐才奈何屈千里之<lb/>
足乎欲引進之篤固辭　為京兆尹政用寛仁先是邊<lb/>
鳯為尹亦有能名三輔為之語曰前有趙張後有邊延<lb/>
卒郷里圖其形於屈原廟<lb/>
　　招延　綿延　遷延<lb/>
<pb n="KR3k0041_WYG_006-16b"/>
　堅<hi>角音</hi>
堅鐔字子伋光武討河北召見拜偏将軍每戰輒先當<lb/>
矢石以功封合肥侯　繪形雲臺<lb/>
　　攻堅　被堅　氷堅<lb/>
　先<hi>商音</hi>
先軫晉大夫文公城濮之戰軫謀居多後入狄師死之<lb/>
狄人歸其元面如生　子且居晉襄公以三命命将中<lb/>
軍　是為霍伯父為蒲城伯先蔑先克先縠皆其後也<lb/>
<pb n="KR3k0041_WYG_006-17a"/>
　　争先　著鞭先<lb/>
三蕭<lb/>
　蕭<hi>角音孫河南蕭宋微子之後支  封於  因邑命氏</hi>
　　　功第一<lb/>
蕭何起秦刀筆吏後佐漢祖成帝業功第一封鄼侯食<lb/>
邑八千户為丞相<lb/>
　　　儒宗<lb/>
蕭望之字長倩漢地節中上疏言事帝曰此東海蕭生<lb/>
<pb n="KR3k0041_WYG_006-17b"/>
耶擢平原太守雅意本朝上疏自陳徵入守少府　宣<lb/>
帝察其明經持重材任宰相後受遺詔領尚書事　圖<lb/>
形麟閣　八子最貴顯者三人　育　咸　由<lb/>
　　　松石間意<lb/>
蕭思話從宋文帝登鍾山使於石上彈琴賜以銀鐘酒<lb/>
賞其有松石間意厯十二州牧　子惠開　惠休　惠<lb/>
明<lb/>
　　　文酒賞㑹<lb/>
<pb n="KR3k0041_WYG_006-18a"/>
蕭介有器識與族兄琛洽及弟淑等為文酒賞㑹宋武<lb/>
帝延後進二十餘人置酒賦詩介染翰成文文不加㸃<lb/>
臧盾以詩不成罰酒一斗盾飲盡言笑自若帝曰蕭介<lb/>
之文臧盾之飲皆即席之美也仕齊為尚書　子叔佐<lb/>
叔休<lb/>
　　　宗老<lb/>
蕭琛字彦瑜梁武帝以為御史中丞嘗與御宴上以棗<lb/>
投琛琛取栗擲上中面曰陛下投臣以赤心臣敢不報<lb/>
<pb n="KR3k0041_WYG_006-18b"/>
以戰栗　上呼之為宗老<lb/>
　　　結蘭援桂<lb/>
蕭大圜字仁顯梁武帝第二十子封晉熈郡王　嘗曰<lb/>
知止知足蕭然無慮北山之北棄絶人間南山之南超<lb/>
踰世網近瞻霞霧逺睇風雲藉翠草以蔭長松結幽蘭<lb/>
而援芳桂沽酪牧羊協潘生之志畜雞種黍應莊叟之<lb/>
言有朋自逺商確古今田畯相過劇談稼穡<lb/>
　　　紫標黄榜<lb/>
<pb n="KR3k0041_WYG_006-19a"/>
蕭宏字宣達梁武帝苐六子性愛錢百萬一聚黄榜標<lb/>
之千萬一庫懸以紫標豫章王綜為作錢愚論<lb/>
　　　五行俱下<lb/>
蕭綂字徳施小字維摩梁昭明太子也讀書五行俱下<lb/>
五嵗讀五經　註文選三十卷　註陶詩年三十一卒<lb/>
　　　良瑾<lb/>
蕭道度齊髙祖兄也始兄弟俱受學於雷次宗父問二<lb/>
子學業次宗曰其兄外明其弟内潤皆良瑾也　子鈞<lb/>
<pb n="KR3k0041_WYG_006-19b"/>
　　　巾箱五經<lb/>
蕭鈞嘗手自細書五經一卷置巾箱中名巾箱五經<lb/>
愛㑹稽山水曰身處朱門情遊江海形入紫闥意在青<lb/>
雲<lb/>
　　　蕭齋<lb/>
蕭子雲字景喬善草𨽻嘗飛白大書蕭字季約得之結<lb/>
一亭扁為蕭齋　玉笥山有羣玉峯九仙臺金牛坡白<lb/>
龍岩棲霞谷山中有蕭子雲宅　仕梁為國子祭酒<lb/>
<pb n="KR3k0041_WYG_006-20a"/>
　　　疾風勁草<lb/>
蕭瑀後梁明帝子好經術歸唐封宋國公　髙祖嘗引<lb/>
升御榻呼為蕭郎太宗以其武徳之季有讜言賜以詩<lb/>
云疾風知勁草板蕩識誠臣　拜太子太保同三品<lb/>
　　　八葉宰相<lb/>
蕭嵩唐開元中與韓休並相荆州進柑帝以紫帕羅包<lb/>
賜之　本傳贊云蕭梁興江左有功在民餘祉及後裔<lb/>
自瑀至遘凡八葉宰相名徳相望與唐興衰古未有也<lb/>
<pb n="KR3k0041_WYG_006-20b"/>
　瑀<hi>太宗朝</hi>　嵩<hi>元宗/朝</hi>　華<hi>肅宗/朝</hi>　復<hi>徳宗/朝</hi>　俛<hi>穆宗朝</hi>
寘<hi>宣宗朝</hi>　倣<hi>懿宗/朝</hi>　遘<hi>僖宗朝</hi>
　　　蕭夫子<lb/>
蕭穎士字茂挺四嵗能屬文觀書一覽即成誦　唐開<lb/>
元中舉進士對䇿第一　尹徽王桓盧異等執弟子禮<lb/>
受業號蕭夫子　與李華齊名號蕭李　卒門人共諡<lb/>
曰文元先生　李華三賢論云吾師事元魯山而友蕭<lb/>
劉二功曹三賢者賢人之達也　劉謂劉挺卿<lb/>
<pb n="KR3k0041_WYG_006-21a"/>
　　　江西三瑞<lb/>
蕭定基字平一宋景祐中為殿中侍御史仁宗嘗<lb/>
題殿柱云彭齊之文章楊丕之清操蕭定基之政事<lb/>
為江西三瑞云　三子　汝諧　汝礪　汝器　孫服<lb/>
　俱及第<lb/>
　　　曉寒歌<lb/>
蕭貫少時夢至一宫殿羣女如神仙一人授紙云此衍<lb/>
波牋煩賦曉寒歌援筆立成云十二嶤闗隱宫緑獸猊<lb/>
<pb n="KR3k0041_WYG_006-21b"/>
呀酒椒壁馥渴烏涓涓不相續轆轤欲轉霏紅玉百刻<lb/>
香殘隕蓮燭五龍吐水漫寒漿紅銷佩魚無左璫兩兩<lb/>
懸足瞻扶桑紅萍半規出波面囘首觚稜九霞絢鳴鞘<lb/>
逺從天上來大劍髙冠滿前殿仙曰子詩甚有竒語異<lb/>
日必貴　宋祥符中試天下如置器賦蔡齊榜登第<lb/>
　蕭育少與朱慱為友長安語曰蕭朱結綬元帝朝為<lb/>
　相<lb/>
　蕭文琰與江拱擊鉢立韻<lb/>
<pb n="KR3k0041_WYG_006-22a"/>
　蕭靈讀烝嘗伏臘為伏獵嚴挺之曰省中有伏獵侍<lb/>
　郎乎<lb/>
　　　女徳婚姻<lb/>
　　　　孝誠感瑞<lb/>
唐蕭氏女父為撫州長史卒母繼亡蕭氏年十六喪還<lb/>
貧不能達舟人捨棺去蕭結廬水濵穿壙成墳朝夕有<lb/>
縞兔馴烏菌芝之祥人髙其行欲求與婚女曰誠能致<lb/>
二喪還家請事君子於是楊含聘焉及既葬釋服成姻<lb/>
<pb n="KR3k0041_WYG_006-22b"/>
　　　　死莭<lb/>
韋雍妻蕭氏因朱克融亂雍被刦妻呼曰願死君前賊<lb/>
㫁其臂殺雍蕭氏死詔贈蘭陵縣君<lb/>
　　　　鳯蕭<lb/>
蕭史風神超邁善吹笙作鳯鳴秦穆公以女弄玉妻之<lb/>
居十數年有鳯凰止其屋公為作鳯臺夫婦止其上一日<lb/>
弄玉乘鳯蕭史乘龍升天去秦人為作鳯女祠<lb/>
　　　　聖世才郎<lb/>
<pb n="KR3k0041_WYG_006-23a"/>
蕭防南昌人為句容縣簿縣有玉晨觀華陽洞防遊之<lb/>
俄至一門曰蘂珠殿一人紫袍稱東方大夫為華陽洞<lb/>
主謂曰公之逺祖蕭史真人命董雙成與汝成婚令梁<lb/>
玉清引上殿見一女子交拜玉清致辭云華陽玉女聖<lb/>
世才郎仙凡契合如鳯求凰今夕相偶和鳴鏘鏘夀等<lb/>
天地慶衍無疆宴終恍如夢覺尋玉晨觀至縣休官入<lb/>
山<lb/>
　　　　愛女<lb/>
<pb n="KR3k0041_WYG_006-23b"/>
蕭咸張禹女婿禹奏帝曰臣一女愛甚於男逺嫁蕭咸<lb/>
不勝父子私恩願與相近徙為𢎞農太守<lb/>
　　　　蕭郎<lb/>
蕭嵩姿兒偉秀娶㑹稽賀晦之女夏榮善相曰蕭郎位<lb/>
髙年艾一門盡貴後賀氏入覲𤣥宗呼為親家母以嵩<lb/>
子衡尚新昌公主也<lb/>
　蕭安以女妻袁筠<lb/>
　蕭穎士愛李談之以女妻之　談字中庸<lb/>
<pb n="KR3k0041_WYG_006-24a"/>
　蕭瑒後周人帝欲妻以公主相者言無貴妻之相乃<lb/>
　止<lb/>
　　飄蕭　苞蕭<lb/>
　姚<hi>商音之吳興子舜生於姚墟故謂  姚虞  孫因以為氏</hi>
　　　試考功<lb/>
姚平受易於京房漢元帝令房上弟子曉考功課吏者<lb/>
房上中郎姚平任良願以為刺史試考功法<lb/>
　　　救時之相<lb/>
<pb n="KR3k0041_WYG_006-24b"/>
姚崇字元之唐開元中以十事要説天子翌日拜相<lb/>
崇嘗問齊澣曰余為相何如𬋩晏對曰公可謂救時之<lb/>
相　贊云崇善應變以成天下之務璟善守法以持天<lb/>
下之正張説撰神道碑云八柱承天髙明之位列四時<lb/>
成嵗亭毒之功存　封梁國公諡文獻　三子彛弈异<lb/>
皆至卿位<lb/>
　　　詩人<lb/>
姚合工詩唐元和中調武功尉號姚武功遷監察御史選<lb/>
<pb n="KR3k0041_WYG_006-25a"/>
唐詩二十三家為極𤣥集閒居詩云日日長門閉鄰家<lb/>
亦懶過頭風春飲少眼暈夜書多一日㸔除目三年損<lb/>
道心又聴琴知道性尋藥得詩題冩方多識藥失譜廢<lb/>
彈琴皆佳句也　為金州守項斯贈詩云官壁題詩遍<lb/>
衙庭㸔鶴多<lb/>
　　　象溪子<lb/>
姚岩傑以詩酒遊江左唐乾符中顔標典鄱陽創鞠場<lb/>
請岩傑記之標易三字岩傑怒覆碑於地以詩寄標云<lb/>
<pb n="KR3k0041_WYG_006-25b"/>
為報顔公識我麽我心惟只與天和眼前俗物闗情少<lb/>
醉後青山入夢多田子莫嫌彈鋏恨甯生休唱飯牛歌<lb/>
聖朝若有蒼生計也合公車到薜蘿有文集二十卷號<lb/>
象溪子<lb/>
　　　旱魚<lb/>
姚鵠唐人作旱魚詩上苗相公云似龍鱗已足惟是欠<lb/>
登門日裏腮猶濕泥中目未昏乞鉏防蟻穴望水㵼金<lb/>
盆他日能為雨先當報此恩<lb/>
<pb n="KR3k0041_WYG_006-26a"/>
　　　釣魚宴<lb/>
姚鉉宋淳化中春日苑中釣魚小宴鉉詩先成有花枝<lb/>
冷濺昭陽雨釣線斜牽太液風之句賜白金百兩時軰<lb/>
榮之以比奪袍賜花等故事<lb/>
　　　知遇<lb/>
姚嗣宗宋慶厯中題詩於驛壁云踏碎賀蘭石掃清西<lb/>
海塵布衣能辦此可惜作窮人韓魏公見而竒之遂奏<lb/>
補後知尋州能除虎暴<lb/>
<pb n="KR3k0041_WYG_006-26b"/>
　　　青城隱士<lb/>
姚平仲字希晏靖康中為太尉後得道於山中過九十<lb/>
紫髯委地與譙定為青城隱士<lb/>
　　　騎牛圖<lb/>
姚鏞宋南渡後人號雪蓬以功除贑守命工繪其像騎<lb/>
牛於澗谷之間趙東野題其圖云騎牛無笠又無蓑㫁<lb/>
壠横岡到處過暖日暄風不常有前村雨暗却如何規<lb/>
之也未幾果以輕帥臣被劾人服東野之先見<lb/>
<pb n="KR3k0041_WYG_006-27a"/>
　　　錦江四俊<lb/>
姚勉字<hi>闕</hi>　號雪坡瑞陽人宋寳祐中狀元及第廷對<lb/>
萬言為文章數千言頃刻可就有雪坡集行世　徐太<lb/>
子舍人與胡仲雲劉元髙黄夢炎號錦江四俊後皆顯<lb/>
宦<lb/>
　姚義從學河汾北面受王佐之道<lb/>
　姚思亷唐瀛洲十八學士中人<lb/>
　　　女徳婚姻<lb/>
<pb n="KR3k0041_WYG_006-27b"/>
　　　　守節養親<lb/>
姚玉京宋倡家女也嫁小吏衛敬瑜溺死玉京守節養<lb/>
公姑與孤燕為侣以紅縷擊其足玉京死孤燕尋至墳<lb/>
所悲鳴而死每清風明月裏人見玉京與燕同遊漢水<lb/>
之間<lb/>
　　　　三女配三子<lb/>
唐御史姚生有一子二甥於條山之陽結茅以居冀專<lb/>
藝學一日有寳馬數百從一夫人與三女至年皆十七<lb/>
<pb n="KR3k0041_WYG_006-28a"/>
八指以配三子謂曰但百日不泄令君長生位極人臣<lb/>
三子以昏頑為憂夫人召孔宣父示以六籍周尚父示<lb/>
以兵法三子得才兼文武家僮告姚姚召三子至神氣<lb/>
秀發占對閑雅怪問之若不言鞭之具道本末姚館一<lb/>
碩儒與語曰吾見織女婺女須女三星無光必此降禍<lb/>
三子遣歸山夫人與三子訣以湯飲之昏頑如故<lb/>
　　　　擇壻<lb/>
姚崇姚果毅之子也陳州刺史王當有女集州縣文武<lb/>
<pb n="KR3k0041_WYG_006-28b"/>
官令袁天綱擇婿天綱曰惟果毅有貴子可嫁之後果<lb/>
為相<lb/>
　姚顗字伯真中條山處士司空圖以為竒士以女妻<lb/>
　之<lb/>
　姚合以女妻夀昌詩人李頻<lb/>
　　嫖姚<hi>霍去病</hi>　飄姚<hi>美貎</hi>
　銚<hi>銚期音姚</hi>　漢雲臺二十八将中人　封安成侯<lb/>
　刁<hi>徵音豎𢎞農後齊大夫  刁之</hi>
<pb n="KR3k0041_WYG_006-29a"/>
　　　百六掾<lb/>
刁協好經籍博聞强記久宦中朝諳練舊事　晉元帝<lb/>
收用賢俊百餘人協與焉時人謂之百六掾　孫逵字<lb/>
伯通<lb/>
　　　西崑集<lb/>
刁衎仕南唐為秘書後歸宋直秘閣與張詠丁謂陳越<lb/>
晁逈李宗諤薛映李雄劉隲舒雅任隨錢惟濟等十五<lb/>
人倡和成集命曰西崑酬倡集楊大年為之序云雖榮<lb/>
<pb n="KR3k0041_WYG_006-29b"/>
於託驥亦愧於續貂　孫景純<lb/>
　　　藏春塢<lb/>
刁約字景純宋康定中與歐公同在館閣修禮書後直<lb/>
史館浩然有山林志掛冠而歸築室潤州號藏春塢日<lb/>
遊息其中東坡題云年抛造化甄陶外春在先生杖屨<lb/>
中<hi>云云</hi>
　刁間齊人逐魚鹽之利起家數千萬<lb/>
　刁韙字子榮仕東漢為尚書以耆年賜几杖劔履上<lb/>
<pb n="KR3k0041_WYG_006-30a"/>
　殿<lb/>
　刁𤣥吳人詐増䜟文云黄旗紫蓋在東南<lb/>
　　　女徳<lb/>
刁氏梅聖俞妻也聖俞初受勅修唐書語刁氏曰吾修<lb/>
書可謂胡孫入布袋刁氏曰君為仕何異鮎魚上竹竿<lb/>
　晁<hi>角音亦京兆子周景王子王子朝  作晁  孫因以為氏</hi>
　　　智囊<lb/>
晁錯學申韓刑名於張恢峭直刻深為太子家令號智<lb/>
<pb n="KR3k0041_WYG_006-30b"/>
囊漢景帝朝為御史大夫<lb/>
　　　好學長者<lb/>
晁逈字明逺宋眞宗稱為好學長者　　知貢舉眞宗賜<lb/>
詩云必以權衡求實效莫教蓬蓽有遺材　　西崑酬倡<lb/>
者十五人逈其一也<hi>詳刁姓</hi>景祐中為翰林學士<lb/>
　　　一夕草五制<lb/>
晁宗慤逈之子也宋康定中為翰林學士一夕草将相五<lb/>
制　父子掌誥<lb/>
<pb n="KR3k0041_WYG_006-31a"/>
　　　江西詩𣲖<lb/>
晁冲之字知於后山吕居仁江西詩𣲖圖二十五人冲<lb/>
之與焉有詩云男兒更老氣如虹短髪何嫌亂似蓬欲<lb/>
問桃花借顔色未甘着笑向東風<lb/>
　　　竒士<lb/>
晁詠之字知道少有異材　東坡為揚州時詠之兄補<lb/>
之為倅以詠之詩獻坡坡曰有才如此獨不令一識面<lb/>
乎後謁坡坡挽而上之謂坐客曰此竒士也後舉宏詞<lb/>
<pb n="KR3k0041_WYG_006-31b"/>
　　　四學士<lb/>
晁補之字無咎詩有聲陳無已戲之曰聞道新文能入<lb/>
様相州紅襭鄂州花當時重此二物也　在揚州與東<lb/>
坡倡和有雞肋集百卷行於世王安國見而竒之　與<lb/>
黄山谷秦觀張未同遊東坡之門號四學士<lb/>
　　　揮翰手<lb/>
晁無斁有李廷珪墨半丸山谷詩云便令脱㡌𬋩城公<lb/>
小試玉堂揮翰手<lb/>
<pb n="KR3k0041_WYG_006-32a"/>
　　　古人風<lb/>
晁元忠能詩山谷答書云未識足下之面而得足下之<lb/>
詩興趣深逺鬱然類騷又寄以詩云著書蓬蒿底端有<lb/>
古人風<lb/>
　晁説之字以道與陳叔易俱隱嵩山<lb/>
　晁次膺工於詞宣和間充協律郎<lb/>
　　　婚姻<lb/>
　晁無咎娶杜純次女與馬希説崔延孫為連襟<lb/>
<pb n="KR3k0041_WYG_006-32b"/>
　晁<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>娶吕誨女與鞠承之吳安詩為連襟<lb/>
　晁無咎以女妻梁頥吉<lb/>
　橋<hi>角音黄梁國後喬氏  帝之</hi>
　　　禮學<lb/>
橋仁從大戴學註禮記四十九篇號橋君學小戴以博<lb/>
士論石渠授禮記於梁人喬仁楊榮由是有橋楊之學<lb/>
洪武帝大鴻臚<lb/>
　　　斗酒隻雞<lb/>
<pb n="KR3k0041_WYG_006-33a"/>
橋𤣥見曹操而異之操後經𤣥墓祭以斗酒隻雞感其<lb/>
知己也　漢建寜中為司空遷大尉<lb/>
　橋庇魯人明易學<lb/>
　　河橋　午橋　藍橋　鵲橋<lb/>
　喬<hi>角音有梁國為本作橋其後  去木  喬者</hi>
　　　神君<lb/>
喬智明字元達仕晉為隆慮令以徳行著稱號曰神君<lb/>
　　　仙童<lb/>
<pb n="KR3k0041_WYG_006-33b"/>
喬順二子隱湘州棲霞谷服飛龍藥二十年不饑魏文<lb/>
帝詩云西山有仙童不飲亦不食<lb/>
　　　啖松腴<lb/>
喬同學道年八十益壯坡詩云結茅松山啖松腴<hi>云云</hi>
烱然蓮花出泥塗爾來八十胷垂胡上山如飛嗔人扶<lb/>
　　　瑚璉質<lb/>
喬叙字禹功為大博知欽州坡詩云喬侯瑚璉質清廟<lb/>
當薦盥再知施州坡詩愧無負郭田二頃空有載行書<lb/>
<pb n="KR3k0041_WYG_006-34a"/>
五車<lb/>
　　　三賢<lb/>
喬執中以經術教授與孫莘老秦少游齊名號三賢<lb/>
　　　婚姻<lb/>
喬公二女皆國色孫䇿納大喬周瑜納小喬䇿曰喬公<lb/>
二女雖流離得吾二人為婿亦足歡也<lb/>
　　遷喬　重喬<lb/>
　譙<hi>曹大夫食采於譙因氏</hi>
<pb n="KR3k0041_WYG_006-34b"/>
　　　保志全髙<lb/>
譙𤣥獨行之士漢成帝朝對䇿拜議郎王莾時不仕公<lb/>
孫述連聘不至賜以毒藥太守自齎書至𤣥廬𤣥嘆曰<lb/>
保志全髙死亦何恨<lb/>
　　　涪陵居士<lb/>
譙定涪州玉溪人自號涪陵居士伊川山谷繼責於涪<lb/>
深加敬仰涪有四賢樓在北岩乃伊川山谷尹焞譙定<lb/>
也宋建炎中許翰薦于朝以布衣召行在賜通直郎<lb/>
<pb n="KR3k0041_WYG_006-35a"/>
　譙周蜀人著述五經解百餘篇　仕晉拜騎都尉<lb/>
　譙熈周子也抗節玉立不交於世桓溫薦之<lb/>
　譙秀字元彦李雄據蜀屡召不起服弊衣躬耕野藪<lb/>
　焦<hi>角音後中山子周武王封神農之  於焦  孫因氏焉</hi>
　　　易學<lb/>
焦延夀從孟喜學易授之京房分六十四卦更直日用<lb/>
事以風雨寒暑為候房尤精延夀常曰得我道以亡身<lb/>
者京生也　漢元帝朝為三老<lb/>
<pb n="KR3k0041_WYG_006-35b"/>
　　　蝸廬<lb/>
焦先自結草廬於河間號蝸牛廬呻吟其中後野火燒<lb/>
之乃露寢雪中袒卧百餘嵗卒　皇甫謐稱其棄榮味<lb/>
釋衣裳曠然以天地為棟宇羲皇以來一人而已<lb/>
　　　飲仙<lb/>
唐焦遂口吃對客不出一言醉後應答如響飲中八仙<lb/>
歌云焦遂五斗方卓然髙談雄辯驚四筵<lb/>
　　　徤人<lb/>
<pb n="KR3k0041_WYG_006-36a"/>
焦度字文績氣幹弓馬絶倫宋武曰真徤人也<hi>南史</hi>
　　　狀元焦<lb/>
焦蹈宋元豐中因禮部貢院火别試蹈為魁好事者詩<lb/>
云不因南省火安得狀元焦　放榜後六日卒<lb/>
　　　嚴毅<lb/>
焦千之字伯强客歐陽公所吕公著見其嚴毅方正延<lb/>
致之使教諸子希哲等俱成令器<hi>吕氏家傳</hi>東坡有與求惠<lb/>
山泉詩云赤泥開方印紫餅截圓玉故人憐我病蒻籠<lb/>
<pb n="KR3k0041_WYG_006-36b"/>
寄新馥<lb/>
　　　女徳<lb/>
焦仲卿妻能詩鄭子敬家藏玉臺後集乃李仲康所選<lb/>
有曰仲卿死其妻不事二夫庶㡬發乎情止乎禮義<lb/>
　　沃焦　爨下焦<hi>桐</hi>　山岳焦<hi>早</hi>
　苖<hi>羽音皇東陽又楚大夫伯棼之子賁  奔晉  與之苖因氏焉</hi>
　　　延英召對<lb/>
苖晉卿字元輔唐天寳初與宋遥為吏侍李林甫委以<lb/>
<pb n="KR3k0041_WYG_006-37a"/>
銓事分甲乙丙三科　代宗朝攝冢宰日入政事堂聴<lb/>
入閣不趍上御小延英召對宰相對小延英自晉卿始<lb/>
　秉政七年練達事體子粲為郎中<lb/>
　　　兄弟登科<lb/>
苖愔唐長慶二年登第次弟惲登太和五年第小弟恪<lb/>
登太和八年第愔為虞部員外郎與修禊㑹<hi>見白居易</hi>
　　　行本文華<lb/>
苖蕃少喪父受業於母夫人第進士韓愈為作墓誌銘<lb/>
<pb n="KR3k0041_WYG_006-37b"/>
有云有行以為本有文以為華為太原府參軍<lb/>
　　　試館職<lb/>
苖振宋仁宗朝及第召試館職晏殊曰宜稍溫習振曰<lb/>
安有三十年老娘而倒䙀孩兒者乎既試果不中<hi>筆談</hi>
　苖發唐大厯十才子中人<lb/>
　苖訓為趙太祖軍校知天文見日下黒光摩盪曰天命也<lb/>
　苖昌裔五代末為司天監相地西洛<lb/>
　苖舜臣宋天聖中為司天監主簿<lb/>
<pb n="KR3k0041_WYG_006-38a"/>
　　　婚姻<lb/>
　苖氏有知人之鑒特選韋臯為婿<lb/>
　苖氏盧府君夫人也以季女妻韓愈<lb/>
　苖如蘭女有賢行適盧貽<lb/>
　　黍苖　揠苖　菊苖<lb/>
　饒<hi>羽音平陽</hi>
　　　百鍊竒鋒<lb/>
饒次守與徐師川胡少汲謝夷李林子仁潘邠老吳君<lb/>
<pb n="KR3k0041_WYG_006-38b"/>
裕揚信祖吳迪吉㑹飲于賦歸堂可謂一時之盛潘賦詩<lb/>
云胡子雲中白鶴林甥初發芙蓉吳十九成雅奏饒三<lb/>
百練竒鋒南州復見髙士東山行起謝公吳生可斥南<lb/>
郡老夫寜附石崇冠蓋城南髙㑹山隂未掃清風客散<lb/>
日銜西壁主人不過樽空徐師川云不工遂去一字為<lb/>
五言至老夫附石崇坐客大笑<lb/>
　　　江西詩𣲖<lb/>
饒節字徳操工詩宗山谷與陳無己等二十五人為法<lb/>
<pb n="KR3k0041_WYG_006-39a"/>
嗣吕居仁作江西傳衣詩𣲖圖<lb/>
　　　下第詩<lb/>
饒竦宋熙寜中舉進士下第以詩投荆公云又還垂翅<lb/>
下青霄歸指臨川去路遥二畆荒田都賣却要錢準備<lb/>
納青苖<lb/>
　饒威仕漢為魯隂太守有惠政得吏民心<lb/>
　　　女徳婚姻<lb/>
　饒娥字瓊眞父勣醉漁遇風卒起不能舟溺死娥聞<lb/>
<pb n="KR3k0041_WYG_006-39b"/>
　走哭水上氣盡伏死明日黿鼉蛟魚浮死萬數鄉人<lb/>
　葬娥鄱水上栁子為作碑<lb/>
　饒利用家于臨晉富於財劉孟堅新第授臨晉簿見<lb/>
　利用富於資鏹以妹嫁之<lb/>
　　豐饒　春饒　物色饒<lb/>
　堯<hi>羽音</hi>
堯君素仕隋為擊鷹郎将從屈突通拒唐師於河東為<lb/>
木鵝係表於頸浮之黄河河陽太守得之達於東都<lb/>
<pb n="KR3k0041_WYG_006-40a"/>
唐太宗詔曰桀犬吠堯有乖倒戈之志疾風勁草實表<lb/>
嵗寒之心又節義序論曰盛烈所著與河海以争流峻<lb/>
節所標共竹松而俱茂<lb/>
　　吠堯　誦堯<lb/>
　昭<hi>商音</hi>　<hi>太原</hi>
昭奚恤楚人江乙惡之楚宣王問羣臣曰北方畏昭奚<lb/>
恤何如江乙曰北方之畏昭奚恤也其實畏王之甲兵<lb/>
也<lb/>
<pb n="KR3k0041_WYG_006-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　氏族大全卷六<lb/>
</p>
<p>
</p>
  </div>
</body>
</text>
</TEI>
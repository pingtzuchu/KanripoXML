<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>氏族大全巻十五</head> <lb/>
    <p>
<pb n="KR3k0041_WYG_015-1a"/>
欽定四庫全書<lb/>
　氏族大全巻十五<lb/>
十一薺<lb/>
　禰<hi>平原</hi>
禰衡字正平氣尚剛傲矯時慢物漢建安初遊許下隂<lb/>
懐一刺既而無所適懐中刺字漫㓕　孔融深愛其才<lb/>
上疏薦之云鷙鳥累百不如一鶚　曹操召為鼓吏衡<lb/>
為漁陽操檛蹀𨄌而前容態有異聲節悲壯　操送於<lb/>
<pb n="KR3k0041_WYG_015-1b"/>
劉表表送於黄祖祖長子射<hi>音赤</hi>大會賔客有獻鸚鵡者<lb/>
射曰願先生賦之以娛嘉賔衡攬筆而作文無加㸃黄<lb/>
祖性急竟殺之<lb/>
　米<hi>徴音域京兆出西  米國</hi>　<hi>本</hi>
米楷後漢人與田盤陳耽薛郭宋布唐就嬴咨宣褒為<lb/>
八及　張儉等亦名八及此非<lb/>
　　　三朝供奉<lb/>
米嘉榮唐長慶間人善歌劉禹錫詩云唱得涼州意外<lb/>
<pb n="KR3k0041_WYG_015-2a"/>
聲舊人惟有米嘉榮　三朝供奉米嘉榮能變新聲作<lb/>
舊聲子和尤善琵琶<lb/>
　　　饋羊<lb/>
米暨唐㑹昌中為振武軍節度使饋李徳裕四百羊<lb/>
　　　書畫船<lb/>
米芾字元章宋熈豐間人少負英聲以恩補校書郎遷<lb/>
太學博士　東坡云清雅拔俗之文超邁入神之字何<lb/>
時見之以洗瘴毒兒子得寳月賦琅然一誦老夫臥聽<lb/>
<pb n="KR3k0041_WYG_015-2b"/>
未半蹶然而起恨二十年相從知元章不盡此賦當過<lb/>
古人不論今世也　出守無為軍建寳月齋鑿墨池仰<lb/>
髙堂明逺樓愛潤州京口溪山之勝遂定居焉作庵城<lb/>
東號海岳潤州火惟存李衛公塔與此庵耳米詩云神<lb/>
護衛公㙮天留米老庵　喜蓄書畫山谷贈詩二章有<lb/>
云萬里風帆水拍天麝煤鼠尾過年年滄江夜夜虹貫<lb/>
月盡是米家書畫船工篆𨽻真行草書宋髙宗極愛其<lb/>
字分為十卷刻於石<lb/>
<pb n="KR3k0041_WYG_015-3a"/>
　　　御賜碑<lb/>
米友仁芾之子也筆法能世其業髙宗眷侍甚厚賜御<lb/>
書石文殿碑又詔書道山堂碑　紹興中權兵部尚書<lb/>
　　　四賢堂<lb/>
米憲宋嘉泰中守瑞州先是三賢堂在酒務之右祠東<lb/>
坡欒城米憲後塑山谷易曰四賢堂<lb/>
十二蟹<lb/>
　解<hi>商音為平陽大唐叔虞子食采於解子孫以邑  氏晉  夫解揚解狐皆其後也</hi>
<pb n="KR3k0041_WYG_015-3b"/>
　　　治績第一<lb/>
解修仕晉為渤海太守考績為天下第一<lb/>
　　　惡人及蟹<lb/>
解系字少連仕晉為雍州刺史與趙王倫有隙倫得志<lb/>
收系兄弟梁王彤救之倫曰我於水中見蟹且惡之况<lb/>
此人兄弟輕我乎竟害之　二弟　結　育<lb/>
　　　知大體<lb/>
解琬仕唐為滄州刺史為政知大體以金紫光禄大夫<lb/>
<pb n="KR3k0041_WYG_015-4a"/>
致仕年八十餘卒<lb/>
　　　忠義天知<lb/>
解潛宋紹興初為荆南鎮撫使募人耕荒田收大利紹<lb/>
興中屯田自此始疾劇張九成往候之泣曰平生誓與<lb/>
虜死此心忠義惟有天知言終而逝九成壯之<lb/>
　　　女徳<lb/>
解結字叔連一女適裴氏明日當嫁而趙王倫收結與<lb/>
兄系同坐裴氏欲活其女女曰家既若如此我何活為<lb/>
<pb n="KR3k0041_WYG_015-4b"/>
亦死之<lb/>
十四賄<lb/>
　宰<hi>徵音之西河官周大夫宰孔  後以  為氏</hi>
　宰予字子我孔門髙弟在言語科　為臨菑大夫<lb/>
　宰鼂仕漢為會稽太守<lb/>
　宰直仕漢為司空掾<lb/>
　隗<hi>宫音餘杭</hi>
　隗囂西漢末據天水稱西州將軍<lb/>
<pb n="KR3k0041_WYG_015-5a"/>
　隗相後漢人事母至孝徵為郎<lb/>
　　　善易<lb/>
隗炤晉人善易卜終以書板授妻子曰後雖大荒慎勿<lb/>
賣宅後五年有詔使來此亭姓龔曽負吾金如其來以<lb/>
此書板索之至期果有天使至昭妻持板索之天使取<lb/>
蓍筮卦曰妙哉隗生賢夫自有金五百斤在堂屋下去<lb/>
地九尺妻子掘之果得金<lb/>
　　磊隗　二隗<lb/>
<pb n="KR3k0041_WYG_015-5b"/>
十六軫<lb/>
　閔<hi>宫音隴西</hi>
　　　蘆花絮<lb/>
閔損字子騫孔門居徳行科不仕大夫之家不食汙君<lb/>
之禄　性至孝後母冬月以蘆花衣之以代絮父知之<lb/>
欲出其妻損曰母在一子单母去三子寒乃止　贈瑯<lb/>
琊公<lb/>
　　　節士<lb/>
<pb n="KR3k0041_WYG_015-6a"/>
閔貢字仲叔太原人世稱節士客居安邑家貧日買猪<lb/>
肝一片屠者或不肯安邑令聞之勅吏常給仲叔怪問<lb/>
而知之嘆曰閔仲叔豈以口腹累安邑邪遂去客沛<lb/>
漢建武中以博士徵不至<lb/>
　　　五雋<lb/>
晉閔鴻與薛兼紀瞻顧榮賀循號五雋張華曰皆南金<lb/>
也<lb/>
　　　遥遥華胄<lb/>
<pb n="KR3k0041_WYG_015-6b"/>
梁朝有閔姓求官者時何昌㝢為吏部尚書問之曰君<lb/>
是誰後答曰閔子騫後何笑曰遥遥華胄<hi>南史</hi>
　尹<hi>徵音周天水甫少昊之子封於尹城因氏焉    尹吉  詩註云尹官也以官為氏</hi>
　　　清風<lb/>
尹吉甫周卿士也作崧髙韓奕江漢丞民四詩皆以美<lb/>
宣王也　丞民篇云吉甫作誦穆如清風　六月詩云<lb/>
吉甫燕喜既多受祉　子伯竒<lb/>
　　　踐霜挽車<lb/>
<pb n="KR3k0041_WYG_015-7a"/>
尹伯竒事後母孝無衣無履踐霜挽車韓愈為之作履<lb/>
霜操　張横渠云勇於從而順令者伯竒也<lb/>
　　　草樓<lb/>
尹軌杜仲有道之士也周穆王召之居終南山尹真人<lb/>
草樓因號樓觀道士之名始此<hi>事物紀原</hi>
　　　鍊氣<lb/>
尹喜為函谷闗吏望見紫氣又占風而知有神仙過老<lb/>
君果至授喜鍊氣内修吐納之道三宫正一之法<lb/>
<pb n="KR3k0041_WYG_015-7b"/>
　　　製錦<lb/>
尹何鄭人子皮欲使為邑子産曰不可猶未能操刀而<lb/>
使割也子有美錦不使人學製焉大官大邑身之所庇<lb/>
也而使學者製焉其為美錦不亦多乎<lb/>
　　　保障<lb/>
尹鐸趙簡子使為晉陽請曰以為繭絲乎抑為保障乎<lb/>
簡子曰保障哉<lb/>
　　　文武兼備<lb/>
<pb n="KR3k0041_WYG_015-8a"/>
尹翁歸字子兄<hi>音况</hi>田延年故吏也文武兼備　漢地節<lb/>
中徵拜東海太守以髙第入守右扶風治為三輔最<lb/>
三子皆為郡守少子岑歴位九卿<lb/>
　　　四葉表間<lb/>
尹嗣宗唐人子平孫恭先曽孫仁恕皆有孝行王荆公<lb/>
詩云四葉表閭唐尹氏<lb/>
　　　尹卿筆<lb/>
尹思貞弱冠明經及第授太府卿時少府侯知一亦厲<lb/>
<pb n="KR3k0041_WYG_015-8b"/>
威嚴吏語曰不畏侯卿杖祗畏尹卿筆　前後為刺史<lb/>
十三郡治以清最聞　唐景雲初遷工尚書　子愔集<lb/>
賢學士<lb/>
　　　神人鑿心<lb/>
尹知章少夢人持巨鑿破心内劑驚悟志思開徹徧明<lb/>
六經　仕唐為國子博士<lb/>
　　　文體變古<lb/>
尹洙字師魯深於春秋其文謹嚴唐末文章淺俗寖以<lb/>
<pb n="KR3k0041_WYG_015-9a"/>
大敝宋初柳仲塗以古道發明之天聖初公與穆伯長<lb/>
矯時所尚力以古文為主又得歐公以雄詞鼔動之於<lb/>
是文風一變　慶厯初遷起居舎人貶均州監稅卒<lb/>
孫焞<lb/>
　　　六有三畏<lb/>
尹焞字彦明初與張繹同師伊川張以髙識尹以篤行<lb/>
晚歳手書聖賢所言治心養氣之要粘之屋壁以自警<lb/>
一室名六有齋取横渠言有教動有法晝有為宵有得<lb/>
<pb n="KR3k0041_WYG_015-9b"/>
瞬有養息有存之意一室名三畏堂取夫子言君子有<lb/>
三畏之意宋靖康初召至京師懇辭還山授和靜處士<lb/>
　紹興中授崇政殿説書遷禮侍<lb/>
　尹更始以儒術進治穀梁春秋拜議郎子咸<lb/>
　尹齊木强少文斬伐不避貴勢漢武朝拜中尉<lb/>
　尹賞漢元延間為長安令修治長安獄名虎穴<lb/>
　尹正義仕唐為澤州法曹百姓歌曰前得尹佛子<lb/>
　尹元凱唐人與富嘉謨吳少微號北京三傑<lb/>
<pb n="KR3k0041_WYG_015-10a"/>
　　師尹　令尹<lb/>
二十阮<lb/>
　阮<hi>角音之陳留孫殷有阮國在汾渭  間子  以國為氏</hi>
　　　青白眼<lb/>
阮籍字嗣宗任情不羈或閉戸讀書累月不出或登山<lb/>
臨水竟日㤀歸尤好老莊能嘯能琴嗜酒放曠人謂之<lb/>
癡　聞步兵㕑有酒三百斛乃求為步兵校尉　籍能<lb/>
為青白眼母死嵇喜來弔作白眼嵇康齎酒挾琴造焉<lb/>
<pb n="KR3k0041_WYG_015-10b"/>
乃見青眼作詠懐八十餘篇及達莊諭大人先生傳<lb/>
子渾字長成有父風　姪咸　竹林七賢<lb/>
　　　南北阮<lb/>
阮咸字仲容與籍居道南諸阮居道北北阮富南阮貧<lb/>
七夕日北阮曬衣錦綺粲目咸以竹竿掛犢鼻裩於庭<lb/>
曰未能免俗聊復爾耳　顧延年五君詠云仲容青雲<lb/>
噐又云屢薦不入朝一麾乃出守　歴散騎常侍出補<lb/>
始平太守<lb/>
<pb n="KR3k0041_WYG_015-11a"/>
　　　三語掾<lb/>
阮瞻字千里性清虚自得見司徒王戎戎問曰聖人貴<lb/>
名教老莊明自然其㫖固異答曰將無同戎咨嗟良乆<lb/>
即辟之時人謂之三語掾　永嘉中為太子舎人<lb/>
　　　幾緉屐<lb/>
阮孚字遥集晋元帝朝為黄門侍郎終日酣縱嘗以金貂<lb/>
換酒為有司所彈帝宥之　性好屐有詣孚者見其自<lb/>
理蠟屐嘆曰未知一生當着幾緉屐神色閒暢　與畢<lb/>
<pb n="KR3k0041_WYG_015-11b"/>
卓等為八逹<lb/>
　　　杖頭酒資<lb/>
阮修字宣子善清言常步行以百錢掛杖頭至酒店便<lb/>
獨酣暢雖當世富貴不肯顧家無擔石之儲晏如也<lb/>
　　　寵辱不驚<lb/>
阮裕字思曠有肥遯之志王羲之曰此公不驚寵辱<lb/>
仕晉為東陽太守<lb/>
　阮瑀字元瑜與陳琳並為曹操記室與建安七子<hi>見徐</hi>
<pb n="KR3k0041_WYG_015-12a"/>
　<hi>幹</hi>
　阮种字徳猷有殊操何曽薦之舉賢良第一授中書<lb/>
　郎<lb/>
　阮孝緒年十三徧通五經屏居一室呼為居士<lb/>
　阮逸宋仁宗朝上樂論二十篇與馮元等定樂<lb/>
　　　婚姻<lb/>
　　　　天台仙遇<lb/>
阮肇入天台山採藥遇仙女為偶今阮郎亭有詩云阮<lb/>
<pb n="KR3k0041_WYG_015-12b"/>
客家何在仙雲洞口横人間不到處今日此中行其碑<lb/>
石乃李陽冰書<hi>又見劉晨</hi>
　　　　歛錢為婚<lb/>
阮修居貧年四十未有室王敦等歛錢為婚皆名士時<lb/>
有求入錢不得者<lb/>
　　劉阮　南阮　北阮<lb/>
　苑<hi>亦作宛范陽苑殷武丁子文封苑其後因氏焉  何忌為齊大夫</hi>
　　　筆端風雨<lb/>
<pb n="KR3k0041_WYG_015-13a"/>
苑論字言揚元和中與柳子厚聮弟柳拜而兄之送以<lb/>
序云掉鞅乎術藝之塲遊刃乎詞翰之林風雨交於筆<lb/>
札烟霞發於簡牘甚可壯也<lb/>
　苑康字仲真後漢人舉孝㢘歴仕泰山太守<lb/>
　　翰苑　北苑　藝苑<lb/>
二十三旱<lb/>
　管<hi>徵音於平昌管周文王第三子鮮封  管為  叔以國為氏</hi>
　　　𤓰期<lb/>
<pb n="KR3k0041_WYG_015-13b"/>
管至父齊侯使與連稱戍葵丘𤓰時而往曰及𤓰而代<lb/>
<hi>莊八</hi>
　　　仲父<lb/>
管仲名夷吾少與鮑叔牙游叔牙知其賢薦於齊桓以<lb/>
為相九合諸侯一匡天下仲之力也桓公稱為仲父<lb/>
仲曰吾嘗與鮑叔賈分財利多自與叔不以我為貪知<lb/>
我貧也吾嘗與鮑叔謀事而更窮困叔不以我為愚知<lb/>
我有利不利也吾嘗三仕三逐叔不以我為不肖知我<lb/>
<pb n="KR3k0041_WYG_015-14a"/>
不逢時也吾嘗三戰三走叔不以我為怯知我有老母<lb/>
也公子糾敗吾幽囚受辱叔不以我為恥知我不修小<lb/>
節而恥功名不顯也生我者父母知我者鮑子也<hi>撰管子八</hi>
<hi>十六篇</hi>
　　　割席<lb/>
管寜字幼安少與華歆同席讀書有乗軒冕過門者歆<lb/>
廢書觀之寜遂與割席分坐曰子非吾友　又嘗與歆<lb/>
共鋤菜地遇金寜揮鋤不顧歆捉而擲之　漢魏之際<lb/>
<pb n="KR3k0041_WYG_015-14b"/>
居遼東二十年孟觀孫邕王基薦之曰寜含章素質冰<lb/>
潔淵清匿景藏光嘉遯養浩金聲玉色乆而彌章前世<lb/>
未有厲俗獨行若寜者魏明帝具安車蒲輪束帛加璧<lb/>
聘焉　家貧好學一藜床五十年當膝處皆穿　龍頭<lb/>
<hi>見邴氏</hi>子邈為博士<lb/>
　　　善易筮<lb/>
管輅字公明明周易風角占相之道魏正元初其弟辰<lb/>
謂曰兄當富貴乎輅曰吾額上無生骨眼中無守睛鼻<lb/>
<pb n="KR3k0041_WYG_015-15a"/>
無梁柱脚無天根背無三甲腹無三壬皆不夀之驗後<lb/>
果然<lb/>
　　　白雲先生<lb/>
管師復自號白雲先生與弟師常齊名號二管　宋熙<lb/>
豐間陳衮公以其與伊川經明學修薦為學官<lb/>
　管子白心篇云滿盛之家不可為婚<lb/>
　　<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>管　銀管　龍管<lb/>
　筦<lb/>
<pb n="KR3k0041_WYG_015-15b"/>
筦輅琅琊人受公羊春秋於疎廣以授孫　　仕漢為<lb/>
御史中丞<lb/>
　滿<hi>宫音有河東受陳胡公滿之後  漢  滿昌  齊詩於匡衡</hi>
　　　清儉<lb/>
滿寵字伯寜魏祖表為汝南太守　景初中以功遷太<lb/>
尉寵不治産業家無餘財詔曰卿典兵在外專心憂國<lb/>
有行父祭遵之風賜田十傾穀五百斛錢二十萬以明<lb/>
清忠儉約之節　諡景侯<lb/>
<pb n="KR3k0041_WYG_015-16a"/>
　滿奮仕晉為尚書令<lb/>
　　引滿　持滿　撲滿<lb/>
　罕<hi>鄭穆公長子曰子罕其孫罕虎以王父字為氏</hi>
罕虎一名子皮子皮子嬰齊嬰齊子達達子魋魋子朔<lb/>
世為鄭卿聴子皮授子産政子産辭子皮曰虎帥以聽<lb/>
誰敢犯子子善相之<hi>襄三十</hi>
　簡<hi>宫音簡范陽後晉續  伯之</hi>
　　　書學<lb/>
<pb n="KR3k0041_WYG_015-16b"/>
簡卿漢人受尚書於兒寛後又受於夏侯勝<lb/>
　　　滑稽<lb/>
簡雍字憲和蜀先主以為賓友拜昭徳將軍　性簡傲<lb/>
跌宕無所為屈　時天旱禁酒吏於人家得釀具欲加<lb/>
之罪雍與先主游觀見一男一女行道曰彼欲行淫先<lb/>
主曰何以知之曰彼有其具與釀者同先主大笑而赦<lb/>
有釀具者<lb/>
　　山簡　汗簡　白簡<lb/>
<pb n="KR3k0041_WYG_015-17a"/>
二十七銑<lb/>
　單<hi>徵音甸南安因周成王封少子臻於單士邑為  内侯  氏焉二十餘世為周卿</hi>
　　　五侯<lb/>
單超漢宦官也與徐璜左悺具瑗唐衡誅梁冀同日封<lb/>
為五侯<lb/>
　　　仙道<lb/>
單道開得仙道恆服細石子一吞數枚日一服晉升平<lb/>
中入羅浮山獨處茅茨蕭然物外年百餘歳<lb/>
<pb n="KR3k0041_WYG_015-17b"/>
　單襄公如晉拜成<hi>成元年</hi>
　單成公為王官伯<hi>昭二十二</hi>
　單穆公即單旗也王子朝云單劉贊私立少<hi>昭二十六</hi>
　單颺明天官善術學孝㢘遷太史令<lb/>
　單雄信王世充將也善用馬槊號飛將<lb/>
　單士寜宋慶歴中與王洙同編修史館<lb/>
　單時宋乾道中為殿中侍御史上疏諫擊毬<lb/>
　蹇<hi>秦蹇叔之後</hi>
<pb n="KR3k0041_WYG_015-18a"/>
　蹇叔諫秦穆公襲鄭公曰中夀爾墓之木拱矣<hi>僖三十二</hi>
　蹇蘭仕漢為交趾刺史<lb/>
　蹇譽仕宋為歴陽令<lb/>
　蹇周輔善屬文宋神宗命答髙麗書稱㫖<lb/>
　蹇序辰宋紹聖中為給事中搆縉紳之禍<lb/>
　　偃蹇　連蹇　忠蹇<lb/>
　展<hi>魯孝公子展之後無駭卒公命以字為展氏</hi>
　　　聖之和<lb/>
<pb n="KR3k0041_WYG_015-18b"/>
展禽名獲字禽無駭之子　為士師三黜曰直道而事<lb/>
人焉往而不三黜　柳下惠聖之和者也<hi>孟</hi>食邑柳下<lb/>
諡曰惠　弟盜跖<lb/>
　展喜魯人齊侵魯北鄙公使喜犒師還<hi>僖二十八</hi>
　展上公修道於句容縣玉晨觀得仙<lb/>
　展子竒工畫為畫家三史<lb/>
　雋<hi>渤海</hi>
雋不疑字曼倩渤海人暴勝之為直指使東至海不疑<lb/>
<pb n="KR3k0041_WYG_015-19a"/>
冠進賢冠帶櫑具劍珮環玦褒衣博帶至門上謁勝之<lb/>
望見屣履出迎敬納其説還朝表薦之徴拜青州刺史<lb/>
昭帝即位擢為京兆尹其母喜平反故不疑為吏嚴而<lb/>
不殘<lb/>
　善<lb/>
善卷古髙士也舜以天下讓善卷善巻不受去而入深<lb/>
山不知其處　後隠居華妙洞天今常徳府武陵縣南<lb/>
蒼山名枉渚人號枉水山上有善巻壇宋政和中賜號<lb/>
<pb n="KR3k0041_WYG_015-19b"/>
遁世髙蹈先生郡守李壽為壇記<lb/>
　　積善　擇善　遷善<lb/>
　典<lb/>
典韋形貌魁梧膂力過人魏太祖引置左右遷校尉軍<lb/>
中語曰帳中壯士有典君提一雙㦸八十斤　子滿為<lb/>
中郎<lb/>
　扁<hi>渤海之鄭人扁鵲  後</hi>
　扁鵲史記云姓秦名越人醫書云廬國人姓扁名鵲<lb/>
<pb n="KR3k0041_WYG_015-20a"/>
二十九篠<lb/>
　趙<hi>角音周天水賜虞伯益之後十三代至造父  穆王  以趙城由此為趙氏</hi>
　　　良大夫<lb/>
趙衰字子餘諡成子子盾字孟諡宣子世為晉卿　賈<lb/>
季曰趙衰冬日之日也趙盾夏日之日也　仲尼曰趙<lb/>
宣子古之良大夫也　盾子朔<lb/>
　　　袴中兒<lb/>
趙朔亡有遺腹子夫人置之袴中得脫匿程嬰家十五<lb/>
<pb n="KR3k0041_WYG_015-20b"/>
年因韓厥立之是為趙武<hi>史記</hi>武為晉卿薦白屋之士六<lb/>
十家舉筦庫之士七十余家<hi>韓子</hi>
　　　四豪<lb/>
趙勝封平原君食客數千人與齊孟嘗楚春申魏信陵<lb/>
為四豪　太史公曰平原翩翩濁世之佳公子也<lb/>
　　　讀父書<lb/>
趙括馬服君奢之子徒能讀父書而有長平之敗<lb/>
　　　金城上方畧<lb/>
<pb n="KR3k0041_WYG_015-21a"/>
趙充國字翁孫沉勇有大畧漢元康初羗人叛時充國<lb/>
年七十余上老之使丙吉問誰可將者充國曰無踰老<lb/>
臣者矣　馳至金城圖上方畧　上屯田便宜十二事<lb/>
羌破振旅而還　封營平侯　圖形麒麟閣<lb/>
　　　清如水<lb/>
趙軌仕隋為齊州别駕召入朝父老送之曰公清如水<lb/>
酌一杯水奉餞軌受飲之　遷夀州長史開廣芍陂三<lb/>
十六門灌田五千餘頃人賴其利<lb/>
<pb n="KR3k0041_WYG_015-21b"/>
　　　科第趙家<lb/>
趙不器子夏日冬曦和璧安貞居貞順貞彚貞父子八<lb/>
人皆進士及第時稱科第趙家<hi>唐登科記元又見庾子</hi>
　　　文館學士<lb/>
趙彦昭少有才學唐中宗於修文館置大學士四員以<lb/>
韋嗣立李嶠宗楚客趙彦昭為之又置學士以李適<lb/>
劉憲崔湜鄭愔劉子元李乂盧藏用為之又置直學士<lb/>
以馬懐素宋之問沈佺期武平一杜審言徐堅等為之<lb/>
<pb n="KR3k0041_WYG_015-22a"/>
　天子饗㑹學士得從春幸梨園則賜細栁圏夜宴<lb/>
蒲萄園賜金櫻秋登慈恩寺浮屠賜菊花酒冬幸新豐<lb/>
歴白鹿觀賜浴湯池從行給翔麟兵賦詩屬和無君臣<lb/>
之分惟以文章得幸<lb/>
　　　方外十友<lb/>
趙元亮<hi>一無亮字</hi>字貞固少負志略如隠者之操　諡昭夷<lb/>
先生　十友名<hi>見盧藏用</hi>
　　　玉界尺<lb/>
<pb n="KR3k0041_WYG_015-22b"/>
趙光逢字延吉以文行知名時人稱其方直温潤謂之<lb/>
玉界尺　仕後梁為中書侍郎<lb/>
　　　社稷臣<lb/>
趙普字則平宋太祖開國功臣也上常夜半幸其第立<lb/>
風雪中普皇恐出迎設重茵席地熾炭燒肉普妻行酒<lb/>
上以嫂呼之遂定下江南之議每决大事啟閣觀書乃<lb/>
論語也時稱趙普以半部論語治天下　雷徳驤嘗詆<lb/>
之上叱之曰鼎鐺尚有耳汝不聞趙普吾社稷臣乎<lb/>
<pb n="KR3k0041_WYG_015-23a"/>
雍熙中兼中書令封真定郡王諡忠獻王<lb/>
　　　諫林<lb/>
趙槩字叔平性重厚寡言宋仁宗朝與歐陽修同知起<lb/>
居注後參大政　熙寜初致仕居睢陽十五年惟以讀<lb/>
書著文憂國愛君為事集古今諫諍為諫林一百二十<lb/>
巻奏之上賜詔褒美　諡康靖<lb/>
　　　琴鶴清風<lb/>
趙抃字閲道氣貌清逸人不見其喜愠自號知非子<lb/>
<pb n="KR3k0041_WYG_015-23b"/>
宋至和中為侍御史彈劾不避貴勢京師號為鐵面御<lb/>
史　初任成都攜一琴一鶴自行其再任也屏去琴鶴<lb/>
止有蒼頭執事張公裕學士送以詩云馬諳舊路行來<lb/>
滑琴遇知音尚不彈公平生日所為事夜必衣冠露<lb/>
香拜手告天不可告者則不敢為也　元豐初告老退<lb/>
居於衢有溪石松竹之勝與山僧野老游不𣸪有貴勢<lb/>
也有髙齋詩云軒外長溪溪外山捲簾空曠水雲間髙<lb/>
齋有問如何答清夜安眠白晝閒　位至參政年七十<lb/>
<pb n="KR3k0041_WYG_015-24a"/>
七薨　諡清獻公　二子　㞦　明誠<lb/>
　　　戲綵堂<lb/>
趙㞦篤行君子也元豐中為温倅迎清獻來遂名其堂<lb/>
曰戲綵東坡送以詩云風流半刺史清絶校書郎<lb/>
　　　耆英㑹<lb/>
趙丙字南正宋元豐中為太常少卿與文富耆英㑹<lb/>
丙詩云新春鼎鼐燕英髦主禮雍容下庶僚二相比肩<lb/>
官一品十人華髪仕三朝星階並列瞻台曜樽酒時行<lb/>
<pb n="KR3k0041_WYG_015-24b"/>
挹斗杓東頴庸夫最無狀也將顔面赴嘉招<lb/>
　　　秋陽賦<lb/>
趙令畤字徳麟封安定郡王恭儉如寒士東坡作秋陽<lb/>
賦以調其辭云趙王之孫有賢公子告予曰吾心皎然<lb/>
如秋陽之清吾好善而欲成之如秋陽之堅百谷吾惡<lb/>
惡而欲刑之如秋陽之隕羣木是以樂而賦之<lb/>
　　　居中總政<lb/>
趙鼎字元鎮宋紹興中張浚出視師江上鼎居中總政<lb/>
<pb n="KR3k0041_WYG_015-25a"/>
以圖興復之功　拜左僕射加特進　諡忠簡<lb/>
　　　論詩法<lb/>
趙蕃字昌甫號章泉有詩云學詩渾似學參禪要保心<lb/>
𫝊與耳𫝊秋菊春蘭寜易地清風明月本同天　有重<lb/>
名屢召不起劉后村云一生官職監南嶽四海𫝊名仰<lb/>
玉山<lb/>
　趙禹漢武朝以刀筆積勞遷御史與張湯論定律令<lb/>
　趙廣漢孝宣朝為京兆尹發奸摘伏如神<lb/>
<pb n="KR3k0041_WYG_015-25b"/>
　趙熹歴仕三朝<hi>光武明章</hi>為國元老以太傅致仕<lb/>
　趙温仕漢為京兆丞曰大丈夫當雄飛安能雌伏棄<lb/>
　官去<lb/>
　趙典為大司農閉門却掃非徳不交　漢八俊中人<lb/>
　趙咨吳大夫使魏自云如臣比者車載斗量不可勝<lb/>
　數<lb/>
　趙雲號虎威將軍蜀先主曰子龍一身都是膽也<lb/>
　趙昌言字仲謨宋太宗朝拜樞使與同年㑹飲<hi>見董姓</hi>
<pb n="KR3k0041_WYG_015-26a"/>
　　　女徳㛰姻<lb/>
　　　　報父仇<lb/>
趙氏字娥酒泉龎㳙母也娥父為人所殺兄弟三人俱<lb/>
物故娥感憤十年後遇讎於都亭刺殺之詣縣自首遇<lb/>
赦　州縣表其閭<lb/>
　　　　盡婦道<lb/>
趙氏字阿周郁妻也閑於婦道而其夫驕淫郁父謂阿<lb/>
曰汝宜以道匡夫阿退曰我無樊衛二姬之術言而不<lb/>
<pb n="KR3k0041_WYG_015-26b"/>
用必謂我不奉教令言若用是為子違父而從婦生如<lb/>
此亦何聊乃自殺<hi>楚莊王好獵樊姬不食鮮禽齊桓公好樂衛姬不聽五音</hi>
　　　　石華廣袖<lb/>
趙曼二女長曰宜主舉止翩然名飛燕次曰合徳漢成<lb/>
帝召入宫俱拜婕妤　飛燕嘗與妺坐誤唾其袖合徳<lb/>
曰姊唾染人紺碧似石上花令尚方為之未必能此乃<lb/>
號石華廣袖　後立飛燕為后<lb/>
　　　　娶九姨<lb/>
<pb n="KR3k0041_WYG_015-27a"/>
趙晃為尚書劉曄未第前晃以女妻之早亡二妺未適<lb/>
人劉登第夫人復欲妻之使媒妁通意曄乃復娶九姨<lb/>
生七子皆至大官<lb/>
　　　　李居士<lb/>
趙明誠字徳甫妻李易安號李居士平生與之同志徳<lb/>
甫在太學時每朔望告謁出質衣取半千錢步入相國<lb/>
寺市碑文果實歸相對咀嚼展玩後連守兩郡竭俸以<lb/>
事鉛槧有窮天下古文竒字之志　著金石録三十篇<lb/>
<pb n="KR3k0041_WYG_015-27b"/>
　趙璘之姑適盧綸生四子並及第時稱趙家出甥<lb/>
　趙昌言之女妻王旦<lb/>
　趙元淑娶宗連女遂為富人<hi>見宗氏</hi>
　趙徳麟再娶王氏人以為二八字媒<hi>見王氏</hi>
　趙縦郭令公壻郭氏歸寜公出縦像問曰誰也曰趙<lb/>
　郎<lb/>
　趙師雄遷羅浮一夕於松林間見美人乃梅花精也<lb/>
　趙氏女名解愁母夢海棠花蘂而生後為潘杭妾<lb/>
<pb n="KR3k0041_WYG_015-28a"/>
　趙岐娶扶風馬融兄敦之女<lb/>
　　燕趙　完璧歸趙<lb/>
三十一巧<lb/>
　鮑<hi>宫音仕東海采夏禹之後有鮑敬叔  齊食  於鮑因以為氏</hi>
　　　貧交<lb/>
鮑叔牙敬叔之子也代為齊卿　知管仲之賢薦以為<lb/>
相　杜甫云管鮑貧時交此道今人棄如土<lb/>
　　　知不如葵<lb/>
<pb n="KR3k0041_WYG_015-28b"/>
鮑牽為齊卿宣公信聲孟子之訴而刖之仲尼曰鮑莊<lb/>
子之知不如葵葵猶能衛其足<hi>成十七</hi>
　　　舉幡<lb/>
鮑宣字子都漢哀帝朝拜司𨽻校尉以挫辱宰相下廷<lb/>
尉博士弟子王咸舉幡太學下曰欲救鮑司𨽻者㑹此<lb/>
㑹者千餘人　子孫三世俱為司𨽻乗驄馬京師歌曰<lb/>
鮑氏驄三入司𨽻再入公府<lb/>
　　　貴戚欵手<lb/>
<pb n="KR3k0041_WYG_015-29a"/>
鮑永字君長光武朝拜司𨽻辟鮑恢為從事不避强禦<lb/>
帝曰貴戚且歛手以避二鮑　子昱<lb/>
　　　挽鹿車<lb/>
鮑昱字文泉建武中拜司𨽻奉法守正有父風　後自<lb/>
郡守入拜三公嘗從容問其母桓少君曰寜復識挽鹿<lb/>
車時否母曰存不忘亡安不忘危　子徳<lb/>
　　　神父<lb/>
鮑徳有志節章帝朝為南陽太守時歳大荒惟南陽豐<lb/>
<pb n="KR3k0041_WYG_015-29b"/>
稔吏民愛悦號為神父<lb/>
　　　玉郎<lb/>
鮑泉字潤玉梁元帝謂之曰卿面如冠玉髪似蝟毛<lb/>
王僧辯常呼為玉郎<lb/>
　　　煮白石<lb/>
鮑靚字太𤣥五歳記其前生語父母云本是曲陽李家<lb/>
兒九歳墮井死驗之信然　及長學兼内外明天文河<lb/>
洛之書仕晉為南海太守行部入海遇風飢甚取白石<lb/>
<pb n="KR3k0041_WYG_015-30a"/>
煮而食之<lb/>
　　　詞格清美<lb/>
鮑昭字明逺工詩詩評云為詩欲詞格清美當看鮑昭<lb/>
謝靈運　詩人中稱為鮑謝　仕宋為臨海王參軍<lb/>
杜詩云俊逸鮑參軍<lb/>
　　　知人<lb/>
鮑防字子楨唐徳宗朝為御史大夫　典貢舉得名士<lb/>
崔邠等世美其知人<hi>見熊姓</hi>與謝良弼友善時號為鮑謝<lb/>
<pb n="KR3k0041_WYG_015-30b"/>
　　　鮑孤鴈<lb/>
鮑當宋景徳中為河南法掾時薛尚書映知郡因事怒<lb/>
之乃獻孤鴈詩云天寒稻粱少萬里孤難進不惜充君<lb/>
庖為帶邊城信薛大稱賞時目之為鮑孤鴈<lb/>
　　　賜緋<lb/>
鮑彪宋紹興中為尚書司封員外郎引年告老虞允明<lb/>
胡沂陳俊卿等言彪篤學守道安於靜退博物洽聞可<lb/>
以備議論清介端懿可以表縉紳勇退戒得陳義甚髙<lb/>
<pb n="KR3k0041_WYG_015-31a"/>
望表而出之以厲士夫之節　詔褒美賜緋魚袋致仕<lb/>
　　　㛰姻<lb/>
　鮑宣娶桓少君能與同志<hi>見桓氏</hi>
　鮑靚見葛洪深器之以女妻焉洪乃就靚學𫝊其道<lb/>
二十二皓<lb/>
　棗<hi>頴川也本姓棘棘子成之後  因避仇改為棗</hi>
　　　屯田<lb/>
棗祗漢末為羽林監請建屯田曹操以為屯田都尉任<lb/>
<pb n="KR3k0041_WYG_015-31b"/>
峻為典農中郎將募民屯田許下得穀百萬斛軍國之<lb/>
饒起於祗而成於峻<lb/>
　　　一門貴顯<lb/>
棗據字道彦仕晉為山隂令政有異績遷尚書左丞　父<lb/>
叔偉仕魏為鉅鹿太守　子腆以文章顯仕晉為襄城<lb/>
太守　弟嵩才藝尤美仕晉為中庶子<lb/>
　　羊棗　安期棗　交梨火棗<lb/>
　老<hi>顓帝子老童之後一云老萊子之後</hi>
<pb n="KR3k0041_WYG_015-32a"/>
　保<hi>周禮有保章氏其後以官為氏</hi>
三十三哿<lb/>
　左<hi>商音明濟陽古齊公族有左右公子因氏焉七左丘姓  名者  之聞人也左郢字子行孔門  十</hi>
　<hi>二賢中人南華侯</hi>
　　　素臣<lb/>
左丘明因春秋作傳杜預云仲尼為素王丘明為素臣<lb/>
宋元豐中詔從祀封瑕丘伯<lb/>
　　　喉舌之官<lb/>
<pb n="KR3k0041_WYG_015-32b"/>
左雄字伯豪漢永建初虞詡薦之云實有王臣蹇蹇之<lb/>
節宜擢任喉舌之官　遷尚書令　陽嘉中上言自今<lb/>
舉孝㢘年未滿四十不得察舉由是多得其人<lb/>
　　　銅盤引魚<lb/>
左慈字元放少有神道嘗在曹操坐操使求松江鱸魚<lb/>
慈以銅盤貯水以竿餌釣於盤中須㬰引一鱸魚出<lb/>
他日操欲收殺之卻入壁中霍然不知所在<hi>方術傳</hi>
　　　洛陽紙貴<lb/>
<pb n="KR3k0041_WYG_015-33a"/>
左思字太冲口訥而辭藻壯麗欲作三都賦構思十年<lb/>
門庭藩溷皆著紙筆遇得一句即疏之賦成皇甫謐為<lb/>
之序張華見而嘆曰班張之流也於是豪貴之家競相<lb/>
傳寫洛陽為之紙貴　齊王因命為記室不就作詩功<lb/>
成不受賞長揖歸田園<lb/>
　　　斬巫<lb/>
左震唐肅宗朝為黄州守時王璵以祠禱得相遣女巫<lb/>
乗𫝊分禱天下名山大川震斬之州人歌曰吾鄉有鬼<lb/>
<pb n="KR3k0041_WYG_015-33b"/>
巫惑人人不知天子正尊信左公能殺之<lb/>
　左伯桃與羊角哀為死友<hi>見羊氏</hi>
　　　女徳<lb/>
　左思妺名芬晉武帝選入後宫<lb/>
　　虚左　閭左　道左<lb/>
三十五馬<lb/>
　馬<hi>羽音子扶風封商姓伯益之後焉趙王  趙奢  馬服君子孫氏</hi>
　　　儒宗<lb/>
<pb n="KR3k0041_WYG_015-34a"/>
馬宫字游卿受公羊春秋於冷豐以射䇿甲科為郎<lb/>
漢哀帝朝為太師封扶徳侯以儒宗居宰相位<lb/>
　　　圖形雲臺<lb/>
馬武字子張漢中興二十八將中人　論曰咸能感㑹<lb/>
風雲奮其知勇稱為佐命亦各志能之士也<hi>本傳</hi>臧宫馬<lb/>
武之徒撫鳴劍而抵掌志馳伊吾之北矣<hi>臧宫傳</hi>封陽虛<lb/>
侯<lb/>
　　　大才晚成<lb/>
<pb n="KR3k0041_WYG_015-34b"/>
馬援字文淵少有大志乃辭兄况欲就邊郡田牧况曰<lb/>
汝大才當晚成　援嘗謂賔客曰丈夫為志窮當益堅<lb/>
老當益壯建武中拜為伏波將軍擊交趾軍還故人孟<lb/>
冀迎勞之援曰男兒要當死於邊野以馬革裹尸還葬<lb/>
耳何能臥床上在兒女子手中邪冀曰諒為烈士當如<lb/>
此矣　武陵五溪蠻反援自請行據鞍顧盻以示可用<lb/>
帝笑曰□鑠哉是翁也　進營壺頭失利病卒　三兄<lb/>
况余員　從弟少游　四子廖防光客卿<lb/>
<pb n="KR3k0041_WYG_015-35a"/>
　　　下澤車<lb/>
馬少游嘗謂援曰士生一世但取衣食裁足乗下澤車<lb/>
御欵段馬鄉里稱善人斯可矣　援征交趾在浪泊西<lb/>
里間下潦上霧仰視飛鳶跕跕墮水中臥念少游平生<lb/>
時語何可得也<hi>馬援傳</hi>
　　　兄弟貴盛<lb/>
馬廖封順陽侯弟防頴陽侯　次第光許陽侯　㓜弟<lb/>
客卿幼而岐嶷援竒之以為將相器　兄弟貴盛資産<lb/>
<pb n="KR3k0041_WYG_015-35b"/>
巨億大起第觀連閣臨道彌街路多聚聲樂杜篤之徒<lb/>
數百人常為食客有司奏其奢侈踰制悉免就國<lb/>
　　　鉅下二卿<lb/>
馬嚴字威卿弟敦字孺卿援兄子也居鉅下交結英賢<lb/>
並知名當世三輔稱其行義號鉅下二卿　援嘗為書<lb/>
戒之有刻鵠畫虎之喻　嚴七子　固伉歆鱄融留續<lb/>
　　　絳帳<lb/>
馬融字季長才髙博洽為世通儒諸生千數盧植鄭亥<lb/>
<pb n="KR3k0041_WYG_015-36a"/>
皆其徒也坐髙堂施絳紗帳前授生徒後列女樂弟子<lb/>
以次相傳鮮有入其室者漢永初中拜校書郎中<lb/>
　　　蝗化魚蝦<lb/>
馬稜字伯威漢章和初為廣陵太守有治行蝗飛入海<lb/>
化為魚蝦吏民刻石頌之<lb/>
　　　白眉<lb/>
馬良字季常兄弟五人並有才名諺曰馬氏五常白眉<lb/>
最良良眉中有白毛故稱之　蜀先主辟為荆州從事<lb/>
<pb n="KR3k0041_WYG_015-36b"/>
位至侍中弟謖字幼常好論兵計有街亭之敗<lb/>
　　　新豐斗酒<lb/>
馬周字賔王少時袁天綱見之曰伏犀貫腦背若有負<lb/>
貴相也　入闗舎新豐逆旅命酒一斗八升悠然獨酌<lb/>
衆異之舎中郎將常何家為條三十餘事帝問何武人<lb/>
安能此對曰家客馬周為之召與語大悦拜監察御史<lb/>
貞觀十八年拜中書令帝嘗以飛白書賜之曰鸞鳳冲<lb/>
霄必假羽翼股肱之寄要在忠力　岑文本曰馬君論<lb/>
<pb n="KR3k0041_WYG_015-37a"/>
事聽之纚纚令人忘倦然鳶肩火色騰上必速恐不能<lb/>
乆　年四十八卒　子載有知人之鑒<hi>見裴行儉</hi>
　　　武幹絶倫<lb/>
馬璘武幹絶倫以忠力奮李光弼曰吾用兵三十年未<lb/>
見以少擊衆如馬將軍者也　唐至徳中為四鎮節度<lb/>
使<lb/>
　　　翠竹碧梧<lb/>
馬燧字洵美姿度魁傑與諸兄學輟䇿嘆曰方天下有<lb/>
<pb n="KR3k0041_WYG_015-37b"/>
事當以功濟四海豈老一儒哉　唐大厯建中間屢立<lb/>
大功進封北平郡王　賜宸扆台衡二銘以言君臣相<lb/>
成之美圖形凌煙　諡莊武　子暢位至少傅厯孫繼<lb/>
祖殿中少監　韓愈誌繼祖墓云北平王猶髙山深林<lb/>
鉅谷龍虎變化不測魁傑人也退見少傅翠竹碧梧鸞<lb/>
停鵠峙幼子娟好靜秀瑶環瑜珥蘭茁其芽<lb/>
　　　建銅柱<lb/>
馬總字會元唐元和中遷南安都護建二銅柱於漢故<lb/>
<pb n="KR3k0041_WYG_015-38a"/>
處鑱著唐徳以表伏波之裔　韓愈贈詩云紅旗照海<lb/>
壓南荒徵入中臺作侍郎<lb/>
　　　酒狂<lb/>
馬自然有異行飲酒至一石不醉人有疾以雜草木揉<lb/>
與之食無不瘥者自吟云昔日曽隨魏伯陽經時醉臥<lb/>
紫金床東君道我多情懶罰向人間作酒狂　何用燒<lb/>
丹學駐顔閙非城市靜非山時人若覔長生藥對景無<lb/>
心是大還唐廣明中於梓州上昇<lb/>
<pb n="KR3k0041_WYG_015-38b"/>
　　　險怪<lb/>
馬異唐詩人詩體與盧仝俱尚險怪　盧仝與馬異結<lb/>
交詩有云仝不仝異不異是謂大仝而小異<lb/>
　　　以笏擊奸<lb/>
馬知節字子元年十八監彭州兵馬以嚴飭見憚如老<lb/>
將歴典數郡治迹卓然　宋景徳中拜樞宻一日與同<lb/>
列奏對忽厲聲叱王欽若曰莫謾官家退見王文正曰<lb/>
諸子上前議論如此知節幾欲以笏擊死之　諡正惠<lb/>
<pb n="KR3k0041_WYG_015-39a"/>
　馬成字君遷光武二十八將中人　封全椒侯<lb/>
　馬光與張仲讓等號為六儒<hi>見竇士榮</hi>
　馬存字子才善属文有豪氣觀浩齋歌等作可見<lb/>
　馬㳙字巨濟宋元祐進士第一人<hi>見陳堯咨</hi>
　馬伸字時中學於伊川元祐中為西京法曹公暇必<lb/>
　造程門<lb/>
　馬廷鸞號碧梧宋咸淳中與江古心同拜相<lb/>
　　　女徳㛰姻<lb/>
<pb n="KR3k0041_WYG_015-39b"/>
　　　　有才辨<lb/>
馬融少女名倫少有才辨家世豐豪適汝南袁隗資裝<lb/>
甚厚既成禮隗問之曰婦奉箕箒而已何乃珍麗對曰<lb/>
慈親愛重不敢違命君若慕鮑宣梁鴻之髙妾亦效少<lb/>
君孟光之事　隗又曰弟先兄舉世以為笑令處姊未<lb/>
適先行可乎答曰妾姊髙行未獲良匹不似鄙薄茍然<lb/>
而已隗不能屈<lb/>
　　　　賣餅媪<lb/>
<pb n="KR3k0041_WYG_015-40a"/>
馬周微時因袁天綱言京師有賣餅媪者此婦大貴周<lb/>
遂娶之媪乃引至常何家後周為相媪亦為夫人<lb/>
　馬該深為廬陵守唐貞元中王陟游廬陵馬妻以幼<lb/>
　女<lb/>
　馬融有俊才從摯恂學恂竒其才以女妻之<lb/>
　馬暢娶吉州刺史盧徹女<hi>見盧氏</hi>
　　班馬　司馬　五馬<lb/>
　賈<hi>商音以武威氏唐叔虞少子公明康王封之於賈  國為    晉賈它賈季賈辛其後也</hi>
<pb n="KR3k0041_WYG_015-40b"/>
　　　洛陽年少<lb/>
賈誼洛陽人文帝即位河南守吳公薦之於朝帝召為<lb/>
博士時年二十餘絳灌之徒毁之曰洛陽年少專欲擅<lb/>
權乃以為長沙大傅　上坐宣室問鬼神之本至夜半<lb/>
前席拜為梁太傳　上疏陳政事名治安䇿　劉向稱<lb/>
誼通達國體古伊管未能過也　孫嘉好學世其家昭<lb/>
帝時為九卿　曽孫捐之<lb/>
　　　至言<lb/>
<pb n="KR3k0041_WYG_015-41a"/>
賈山涉獵書記漢文時上書言治亂之道借秦為諭名<lb/>
曰至言<lb/>
　　　待詔金馬<lb/>
賈捐之字君房元帝即位上疏言得失召待詔金馬門<lb/>
長安令楊興曰君房言語妙天下使為尚書過五鹿充<lb/>
宗逺甚　後以忤石顯遇害<lb/>
　　　治河三䇿<lb/>
賈讓哀帝朝奏言治河有上中下䇿通渠有三利不通<lb/>
<pb n="KR3k0041_WYG_015-41b"/>
有三害<hi>漢溝洫志</hi>
　　　折衝千里<lb/>
賈復字文君佐光武中興帝解左驂以賜之曰賈督有<lb/>
折衝千里之威　拜執金吾封膠東侯圖形雲臺<lb/>
　　　舌耕<lb/>
賈逵字景伯父徽從劉歆受左氏春秋逵傳父業自為<lb/>
兒童時常在太學身長八尺二寸諸儒為之語曰問事不<lb/>
休賈長頭　門徒來學獻粟盈倉人曰逵非力耕乃舌<lb/>
<pb n="KR3k0041_WYG_015-42a"/>
耕也　和帝朝為侍中内備帷幄兼領秘書<lb/>
　　　褰帷訪問<lb/>
賈琮字孟堅漢中平初三府舉之為交趾刺史巷路歌<lb/>
曰賈父來晚使我先反今見清平吏不敢飯政為十三<lb/>
州最遷冀州刺史舊典傳車垂赤帷裳琮曰刺史當逹<lb/>
視廣聴紏察美惡何有反垂帷裳以自掩塞乎乃命御<lb/>
者褰之百姓聞風震竦貪吏皆解印綬去<lb/>
　　　賈父<lb/>
<pb n="KR3k0041_WYG_015-42b"/>
賈彪字偉節兄弟三人並有髙名時語曰賈氏三虎偉<lb/>
節最怒　漢桓帝時為新息長時小民多不養子彪嚴<lb/>
為之制數年人養子者以千數皆曰此賈父所生也名<lb/>
曰賈子<lb/>
　　　州中曄曄<lb/>
賈洪字叔業蘇荀字文通並仕魏為參軍時語曰州中<lb/>
曄曄賈叔業辨論不窮蘇文通<lb/>
　　　充閭之慶<lb/>
<pb n="KR3k0041_WYG_015-43a"/>
賈逵字梁道魏文帝以為豫州刺史長吏不如法者皆<lb/>
奏免之帝曰真刺史矣通運渠二百里名賈侯渠　晚<lb/>
年生子云當有充閭之慶故名之曰充字公閭後仕晉<lb/>
為尚書　充死無嗣立外孫韓氏為子名謐　仕晉為<lb/>
秘書監開閤延賢<lb/>
　　　父子繼美<lb/>
賈至字幼隣𤣥宗朝知制誥初睿宗傳位父曽草詔𤣥<lb/>
宗傳位至草詔帝曰兩朝盛典出卿家父子可謂繼美<lb/>
<pb n="KR3k0041_WYG_015-43b"/>
矣　有早朝大明宫詩云銀燭朝天紫陌長禁城春色<lb/>
曉蒼蒼千條弱柳垂青𤨏百囀流鶯遶建章劍珮聲隨<lb/>
玉墀步衣冠身惹御爐香共沐恩光鳯池表朝朝染翰<lb/>
侍君王<lb/>
　　　棠棣碑<lb/>
賈敦頥唐永徽中遷洛州刺史以㢘潔稱咸亨初弟敦<lb/>
實復為洛州長史以寛惠得人心洛人先為敦頥刻碑<lb/>
大市旁後為敦實立碑其側號棠棣<lb/>
<pb n="KR3k0041_WYG_015-44a"/>
　　　詩痩<lb/>
賈島字浪仙初為浮屠號無本居法乾寺後舉進士苦<lb/>
吟常跨驢不避公卿貴人嘗吟詩云僧敲月下門又欲下<lb/>
推字於驢上以手作敲推勢不覺衝至京尹韓愈第三<lb/>
節左右擁至馬前詰之以實對愈曰敲字佳與共論詩<lb/>
為布衣交　宣宗嘗微行至法乾寺聞鍾樓上有吟聲<lb/>
取其詩巻覽之島奪取其巻曰郎君何㑹此邪宣宗去<lb/>
賜御札除遂州長江簿時稱為賈長江又為詩云騎驢<lb/>
<pb n="KR3k0041_WYG_015-44b"/>
衝大尹奪卷忤宣宗<lb/>
　　　神童<lb/>
賈黄中六歳中神童宋太宗朝與宋白等五人同拜學士<lb/>
扈䝉有五鳳齊飛之句<hi>見宋白</hi>居翰林九年有詩云青綸<lb/>
輝映輕前古丹禁深嚴隔世塵<lb/>
　　　公輔器<lb/>
賈昌朝字子明宋天僖中除國子監説書時孫奭判監<lb/>
一見許以公輔　治平初拜相　封魏國公<lb/>
<pb n="KR3k0041_WYG_015-45a"/>
　　　不欺<lb/>
賈黯字直孺慶歴中與王曽張唐卿彭汝礪同年登第<lb/>
見范仲淹於鄧州范曰惟不欺二字可終身行之黯拜<lb/>
其言後與人曰吾得范公不欺二字平生用之不盡也<lb/>
嘉祐中為翰學士遷給事中<lb/>
　賈瓊王通門人與董常姚義等北面受王佐之道<lb/>
　賈曽少有才名唐景雲中知制誥與蘇晉同僚並以<lb/>
　文辭稱時號蘇賈<lb/>
<pb n="KR3k0041_WYG_015-45b"/>
　賈耽字敦詩為汾州刺史七年政有異績唐貞元中<lb/>
　拜相<lb/>
　賈餗字子美三典貢舉得士七十五人唐大和中拜<lb/>
　相<lb/>
　賈亨彦宋元祐末掛冠與吳師道等為七老<hi>見朱光復</hi>
　　　女徳㛰姻<lb/>
　　　　孝友<lb/>
賈孝女濮州人父為族人𤣥基所殺弟强仁尚幼撫育<lb/>
<pb n="KR3k0041_WYG_015-46a"/>
至長教伺𤣥基殺之有司論死女請代弟髙宗詔并免<lb/>
之<lb/>
　　　　賈女<lb/>
賈充有女求納為太子妃晉武帝曰衛瓘女有五可賈<lb/>
充女有五不可衛氏種賢而多子賈氏種妬而少子<lb/>
充少女名午與韓夀通竊香以遺之充知之以妻夀<lb/>
　　　　射雉<lb/>
賈大夫惡娶妻而美三年不言不笑御以如臯射雉獲<lb/>
<pb n="KR3k0041_WYG_015-46b"/>
之其妻始笑而言<lb/>
　　　　擇婚<lb/>
賈詡字文和筭無遺策經達權變當曹操盛時闔門自<lb/>
守退無私交男女嫁娶不結髙門　魏文帝以為太尉<lb/>
　　　　擇壻<lb/>
賈混充之弟也仕晉為鎮軍鄧攸訪之混以訟示攸使<lb/>
决之攸曰孔子云必也使無訟乎混竒之妻以女<lb/>
　　蘇賈　陸賈　董賈<lb/>
<pb n="KR3k0041_WYG_015-47a"/>
　夏<hi>羽音民㑹稽孟夏后氏之後以國為  夏育  賁古之力士也</hi>
　　　賜金百鎰<lb/>
夏無且侍醫秦皇當其環柱避荆軻之時無且以所奉<lb/>
藥囊提之論功賜黄金百鎰荆軻傳<lb/>
　　　冶家傭<lb/>
夏馥字子治言行質直與范滂張儉俱為黨魁剪鬚為<lb/>
冶家傭後其弟遇於涇陽市中不識聞聲乃覺<lb/>
　　　木腸石心<lb/>
<pb n="KR3k0041_WYG_015-47b"/>
夏統字仲御㑹稽人引身不仕母病篤詣洛市藥㑹上<lb/>
已洛中王公並至浮橋車乗如雲統不之顧　賈充引<lb/>
船與語其應如響勸之仕俯而不答充曰卿能作卿土<lb/>
地間曲乎曰昔曹娥投水國人哀之為作河女之章伍<lb/>
子胥以忠投海國人為作小海唱今欲歌之於是以足<lb/>
扣舷引聲清激大風應至雲雨響集充令妓女盛服繞<lb/>
船三匝統危坐如故若無所聞充曰此吳兒木腸石心<lb/>
也<hi>晉隠逸傳</hi>
<pb n="KR3k0041_WYG_015-48a"/>
　　　宰相器<lb/>
夏竦字子喬宋仁宗朝舉制科有老宦者曰賢良他日<lb/>
必大用以吳綾手巾乞詩公題曰殿上衮衣明日月硯<lb/>
中旗影動龍蛇縱横禮樂三千字獨對丹墀日未斜楊<lb/>
徽之見而嘆曰真宰相器也　初除館職時早秋上在<lb/>
拱宸殿按舞命中使索新詞公立進喜遷鶯云霞散綺<lb/>
月沉鈎簾捲未央樓夜涼河漢截天流宫闕鎻新秋<lb/>
瑶階曙金莖露鳳髓香和雲霧三千珠翠擁宸游水殿<lb/>
<pb n="KR3k0041_WYG_015-48b"/>
按梁州　知南京二詩寄執政云造化平分荷大鈞腰<lb/>
間新佩玉麒麟南湖不住栽桃李擬狎沙禽過十春<lb/>
海鴈橋邊春水深略無塵土到花隂忘機不取人知否<lb/>
自有江鷗信此心　徙西都以青雀寄諌院張昇云弱<lb/>
羽傷弓尚未完孤飛誰敢擬鴛鸞明珠自有千金價莫<lb/>
與遊人作彈丸　命奉使契丹辭表云父歿王事身丁<lb/>
母憂義不共天難下穹廬之拜禮當枕塊忍聞夷樂之<lb/>
聲時謂精絶　皇祐中拜樞宻副使封鄭國公　嘗知襄<lb/>
<pb n="KR3k0041_WYG_015-49a"/>
州值歳饑募富人出粟全活數萬人　子安期為陜西<lb/>
漕<lb/>
　夏黄公與東園公綺里季角里先生隠商山為四皓<lb/>
　歌曰曄曄紫芝可以樂飢富貴之畏人不如貧賤之肆<lb/>
　志<lb/>
　夏寛受詩於申公漢武時為陽城内史以㢘節稱<lb/>
　夏恭字敬公習孟氏易門徒千餘人漢建武中拜郎<lb/>
　中諡宣明君　子牙習家業早卒號文徳先生<hi>文苑傳</hi>
<pb n="KR3k0041_WYG_015-49b"/>
　　肆夏　韶夏　大夏<lb/>
　假<lb/>
假倉漢成帝朝人習經學由是小夏侯有張鄭秦假氏<lb/>
之學<lb/>
　<lb/>
　<lb/>
　<lb/>
　氏族大全巻十五<lb/>
</p>
<p>
</p>
  </div>
</body>
</text>
</TEI>
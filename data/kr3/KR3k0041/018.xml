<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>氏族大全巻十八</head> <lb/>
    <p>
<pb n="KR3k0041_WYG_018-1a"/>
欽定四庫全書<lb/>
　氏族大全巻十八<lb/>
十四泰<lb/>
　蔡<hi>徴音以濟陽氐周文王子蔡叔度生子曰仲封蔡子孫  國為</hi>
　　　金印紫綬<lb/>
蔡澤燕人少時問相於唐舉舉曰先生曷鼻巨肩魋顔<lb/>
蹙膝攣手吾聞聖人不相殆先生乎澤曰冨貴吾自有<lb/>
不知者夀耳舉曰從今以徃四十三歳澤笑謂御者曰<lb/>
<pb n="KR3k0041_WYG_018-1b"/>
吾躍馬食肉懷金印結紫綬冨貴四十三年足矣　為<lb/>
秦昭王相<lb/>
　　　儒宗<lb/>
蔡義漢昭帝召見説詩悦之後以為相封陽平侯　史<lb/>
云義以儒宗居相位坐持禄保位被譏<lb/>
　　　至孝<lb/>
蔡順字君仲汝南人以至孝稱母噬指而心動伏母棺<lb/>
而火滅橰朽藤生遇雷泣冡漢建武初太守韓崇召為<lb/>
<pb n="KR3k0041_WYG_018-2a"/>
東閣祭酒<lb/>
　　　焦尾琴<lb/>
蔡邕字伯喈性至孝三世同居漢熹平中與揚賜奏定<lb/>
六經文字自書冊鐫碑立於太學門外觀視摹冩者車<lb/>
乘一日千餘　因避患徃來吳㑹吳人有燒桐以㸑者<lb/>
邕聞火烈之聲知其良材因請裁以為琴有美音其尾<lb/>
焦名焦尾琴　漢末董卓辟之署祭酒遷侍御史又遷<lb/>
侍書御史又遷尚書三日之間周歴三臺　所著詩賦<lb/>
<pb n="KR3k0041_WYG_018-2b"/>
碑節書記等作凡百四篇傳於世　後以卓黨死獄中<lb/>
　　　蔡侯紙<hi>出宧官傳</hi>
蔡倫字敬仲有才學言自古書契多編以竹簡其用縑<lb/>
帛書者謂之紙縑倫始用樹膚麻頭敝布魚網為紙天<lb/>
下咸稱蔡侯紙　今耒陽縣北有漢黄門蔡倫宅宅西<lb/>
有石臼云是倫舂紙臼也　漢和帝拜為中常侍元初<lb/>
中封龍亭侯<lb/>
　　　蔡克兒<lb/>
<pb n="KR3k0041_WYG_018-3a"/>
蔡克字子尼山簡與王衍書曰子尼今之正人衍曰山<lb/>
子以一字拔人　子謨字道眀嘗戯王導導曰吾徃與<lb/>
羣賢游何曽聞有蔡克兒邪　晋康帝朝謨位司徒<lb/>
　　　宰相器<lb/>
蔡齊字子思神色眀秀鬚眉如畫宋祥符八年䇿進士<lb/>
上夜夢有菜一苖與殿基相髙及齊為狀元上喜曰得<lb/>
人矣　試天下如置器賦有云安天下於覆盂其功可<lb/>
大上曰宰相器也　公喜飲賈存道上詩云聖君恩重<lb/>
<pb n="KR3k0041_WYG_018-3b"/>
龍頭選慈母年髙鶴髮垂君寵母恩俱未報酒如成病<lb/>
悔何追公自是非賓客不對酒喜薦士如楊偕郭勸劉<lb/>
隨等皆為當世名臣　仁宗朝大拜謚文忠<lb/>
　　　江南夫子<lb/>
蔡用之筠州人宋天禧中豋第上萬言書上喜曰自朕<lb/>
有天下竒才偉器未有如用之者岀其文以示諸學士<lb/>
曰此江南夫子也<lb/>
　　　三歳竒童<lb/>
<pb n="KR3k0041_WYG_018-4a"/>
蔡伯禧<hi>一作伯倫</hi>宋眞宗朝試童科對上誦書歳未二<lb/>
周故號三歳神童賜詩云七閩山水多材俊三歳神童<lb/>
岀盛時家世應傳清白訓嬰兒自得老成資初能學步<lb/>
來朝闕方及能言解誦詩更朂孜孜圖進益青雲千里<lb/>
有前期　授校書郎春宫伴讀<lb/>
　　　四賢三諌詩<lb/>
蔡襄字君謨文章清粹工小楷草書歐公以為獨步當<lb/>
世宋慶厯初歐公王素張方平除諌官公作詩云御筆<lb/>
<pb n="KR3k0041_WYG_018-4b"/>
新除三諌官喧傳朝野競相歡當年流落丹心在自古<lb/>
忠良得路難必有謀猷禆帝右直湏風采動朝端世間<lb/>
萬事皆塵土留取功名乆逺㸔三人以詩薦于上未幾<lb/>
除公知諌院先是歐公范公余靖尹洙坐貶公作四賢<lb/>
一不肖詩以記其事故王十朋詩云四賢詩岀人増氣<lb/>
三諌章成國有光　終端眀殿學士<lb/>
　　　徳政碑<lb/>
蔡襄知福州時聘周希孟以經學授學者延見處士陳<lb/>
<pb n="KR3k0041_WYG_018-5a"/>
烈尊以師禮而鄭穆陳襄方以徳行著稱公皆折莭下<lb/>
之　公去閩人相率詣州請立徳政碑　公嚴毅忮刻<lb/>
鎮福唐時陳烈徃見而不入謁留題津亭云溪山龍虎<lb/>
蟠六月夜衾寒殷勤囑舟子移棹過前灘公見之少霽<lb/>
威　洗位八座椹侍從橚樞師言敷言諒詵六人俱豋<lb/>
第皆公之諸孫也<lb/>
　　　藩邸舊人<lb/>
蔡抗字子直宋嘉祐中中甲科英宗在藩邸深器重之<lb/>
<pb n="KR3k0041_WYG_018-5b"/>
即位召對語之曰卿朕故人勿以常禮自踈也　除工<lb/>
待<lb/>
　　　玉闗人老<lb/>
蔡挺字子正抗弟也宋仁宗朝從冨弼使契丹乆留邉<lb/>
作詞有應念玉闗人老之句　治平中召拜樞副　謚<lb/>
敏肅<lb/>
　　　無為居士<lb/>
蔡諲字伯恭筠州人宋元祐間家居不仕築義方書院<lb/>
<pb n="KR3k0041_WYG_018-6a"/>
有志於學者給之以三十人為率　築圃植花木為遊<lb/>
憇所號無為居士邑有訟不訴之官而决於諲有王烈<lb/>
之風年八十一子眀發紹聖中何昌榜及第官至議郎<lb/>
　　　東郭居士<lb/>
蔡曽字子飛淹貫經史少為太學生宋至和中丞相劉<lb/>
沆舘之以訓諸生欲以郊祀恩例官之不就而歸為南園<lb/>
植花木山谷為作南園記有云學問之澤不加於民而<lb/>
孝友睦於子弟文章之報不華於身而輝光發於草木<lb/>
<pb n="KR3k0041_WYG_018-6b"/>
　於竹中作堂曰青玉據羣山之㑹作亭曰翠光因髙<lb/>
作閣曰冠霞宴居之齋曰樂静經行之亭曰浩然所居<lb/>
類市隱揔其地曰南園自號東郭居士<lb/>
　　　三年博士<lb/>
蔡肇字天啓長於歌詩為博士三年不遷因和人治字<lb/>
韻云先生萬古名何用博士三年冗不治　和秦少游詩<lb/>
云願同籍湜輩終老韓公門　宋大觀末召除中書舍<lb/>
人張天覺薦之<lb/>
<pb n="KR3k0041_WYG_018-7a"/>
　蔡千秋受榮廣春秋及詩以授劉向　漢宣朝給事<lb/>
　中<lb/>
　蔡勲好黄老王莽徴用之勲以不事二姓逃入山不<lb/>
　仕<lb/>
　蔡衍字孟喜少明經以禮譲化鄉里　漢八顧中人<lb/>
　蔡裔有勇氣聲若震雷有二盗入室裔撫床一呼二<lb/>
　盗俱殞<lb/>
　蔡廓字子度宋廢帝以為吏尚書廓曰我不能為徐<lb/>
<pb n="KR3k0041_WYG_018-7b"/>
　羡之書楮也<lb/>
　蔡凝字子居博渉經傳尤工草𨽻常端坐西齋自非名<lb/>
　流罕與交接　陳大建初除吏侍<lb/>
　蔡允恭唐瀛洲十八學士中人<hi>見房氏</hi>
　蔡劒唐末仕至散騎常侍子郊為行營判官没王事<lb/>
　蔡嶷宋崇寜中魁多士　初為太學録有李元亮者<lb/>
　忽之後公自給事中岀臨和州先造元亮之舘元亮<lb/>
　作啓謝焉<lb/>
<pb n="KR3k0041_WYG_018-8a"/>
　蔡元定字季通號西山晦庵門人也補晦庵禮書後<lb/>
　巻<lb/>
　　　女徳婚姻<lb/>
　　　　辨琴<lb/>
蔡琰字文姬邕女也小年能辨琴絃之斷初適衛仲道<lb/>
為胡騎所獲在胡中二十年生二子曹操素與邕善遣<lb/>
使以金璧贖之再嫁董祀祀為屯田都尉犯法當刑文<lb/>
姬蓬首徒行詣操請罪文辭清辨祀獲免操問汝家多<lb/>
<pb n="KR3k0041_WYG_018-8b"/>
書能識之否曰亡父賜書四千餘巻罔有存者今所誦<lb/>
憶才四百餘篇乞給紙筆眞草唯命於是繕寫送呈文<lb/>
無遺語<lb/>
　　　甘貧苦<lb/>
蔡氏職方郎中蔡巽之女適劉道原道原苦學家窶十<lb/>
月無寒具蔡氏與甘貧苦道原在庭恱親以孝蔡之助<lb/>
也　封安平縣君<lb/>
　　　再婚<lb/>
<pb n="KR3k0041_WYG_018-9a"/>
蔡興宗仕宋為尚書妻劉氏早卒一女㓜外甥袁顗妻<lb/>
劉氏亦死一子㓜名彖顗母乃興宗之姊躬自撫養二<lb/>
㓜欲為婚姻大眀初詔興宗以女與南平王敬獻為婚<lb/>
而彖亦他娶其後彖娶不終敬獻遇害蔡氏無子嫠居<lb/>
遂適彖<lb/>
　　　碧雞材<lb/>
蔡襄娶葛常之祖姑清源君已而赴漳南幕常之曽祖<lb/>
通議贈詩云藻思舊傳青管夢哲科新試碧雞材乍依<lb/>
<pb n="KR3k0041_WYG_018-9b"/>
仲寳蓮花幕更下温郎玉鏡䑓<lb/>
　蔡大寳一女擇配見栁莊有逺量曰襄陽水鏡遂妻<lb/>
　之<lb/>
　蔡齊女妻劉庠　　　　　蔡子飛娶山谷之姑<lb/>
　蔡天申娶張方平之女與王鞏為友壻<lb/>
　蔡懋持正之子也為馮當世之壻<lb/>
　蔡襄母有賢行仁宗特賜冠帔以寵之<lb/>
　　適蔡　下蔡　上蔡<hi>見謝氏</hi>
<pb n="KR3k0041_WYG_018-10a"/>
　賴<hi>徴音</hi>　<hi>穎川/</hi>　<hi>春秋時有賴國其後以國為姓</hi>
　賴先仕漢為交趾太守<lb/>
　賴仙芝宋紹聖間人坡詩序云正月二十四日與兒<lb/>
　子過賴仙芝王原同遊羅浮道院及西禅精舍<lb/>
　賴好古宋紹興中奏事行在上曰布衣賴好古上書<lb/>
　言䖍賊事頗有理趙鼎奏云大槩以招安為非<lb/>
　艾<hi>商音</hi>　<hi>天水/</hi>　<hi>齊大夫艾孔之後</hi>
　艾君岳州天岳山昔眞人艾君居之石崖壁立有篆<lb/>
<pb n="KR3k0041_WYG_018-10b"/>
　文<lb/>
　艾頴宋乾徳初上命擇廷臣頴中首選　以工侍致<lb/>
　仕<lb/>
　艾仲儒宋至道中兩浙運使劉文質入奏部内官有<lb/>
　艾仲儒髙輔之李易直梅詢髙貽慶姜嶼戚綸等八<lb/>
　人有治績並降璽書褒諭<lb/>
　艾預宋眞宗朝赴鄉舉遇一村儒曰此行登第矣有<lb/>
　書一巻授君乃左傳第十冊曰冝熟此取冨貴㑹李<lb/>
<pb n="KR3k0041_WYG_018-11a"/>
　愚知舉試鑄鼎象物賦事在巻中一揮而就遂擢甲<lb/>
　科後官至户侍致仕<lb/>
　艾宣鍾陵人工畫花竹翎毛孤標雅致别有風格　東<lb/>
　坡有詩詠其畫四軸<lb/>
　　未艾　耆艾　徴艾　口艾艾<lb/>
十五卦<lb/>
　祭<hi>徴音傳大康祭周公弟五子祭伯子孫以國為民  左  註云  仲初為祭封人掌封疆者後以為</hi>
　　<hi>氏</hi>
<pb n="KR3k0041_WYG_018-11b"/>
　　　雅歌投壺<lb/>
祭遵字弟孫為人廉約賞賜盡與士卒家無私財身衣<lb/>
韋袴布被　范升奏云遵為將軍取士皆用儒術對酒<lb/>
設樂雅歌投壺雖在軍旅不忘爼豆帝毎笑曰安得憂<lb/>
國奉公之臣如祭征虜者乎　封潁陽侯　圖形雲臺<lb/>
　　　卧鼓邉亭<lb/>
祭彤字次孫有勇力能貫三百斤弓漢建武中拜遼東<lb/>
太守在職幾三十年卧鼓邉亭熄烽幽障　永平中徴<lb/>
<pb n="KR3k0041_WYG_018-12a"/>
為太僕賜錢百萬<lb/>
　蒯<hi>晉大夫蒯得之後</hi>
　蒯徹<hi>漢書避武帝諱作通</hi>齊辯士也論戰國時説士<lb/>
　權變序其説凡八十一首號曰雋永<lb/>
　蒯恩字道恩膽力過人仕晉為龍驤將軍建黄州横<lb/>
　江館杜牧詩云孫家兄弟晉龍驤馳騁功名業帝王<lb/>
　畢竟江山誰是主蒼磯空屬釣魚郎宋初封都鄉侯<lb/>
　蒯鰲善屬文以理趣為本居鄉飲博與諸葛瀇盧絳<lb/>
<pb n="KR3k0041_WYG_018-12b"/>
　號廬山三害晚莭自厲風操尚信義嘗蓄龍尾硯友<lb/>
　人欲之而不言鰲亦心許而未與一日友人不告而<lb/>
　去乃徒步追及送硯而還　仕南唐為殿中丞<lb/>
　蒯亮仕南唐為海州録事㕘軍多與徐鉉徃還亮受<lb/>
　代鉉送以詩云昔年聞有蒯先生二十年來道不行<lb/>
　抵掌曽談天下事折腰猶有俗人情老還上國風光<lb/>
　薄貧理歸装結束輕遷客臨流重惆悵晩風黄葉滿<lb/>
　都城<lb/>
<pb n="KR3k0041_WYG_018-13a"/>
　介<lb/>
　介之推晋文公從者也文公復國之推不言禄禄亦<lb/>
　不及遂隠而死文公求之不獲以綿上為之田以旌<lb/>
　善人<hi>僖廿四</hi>琴操作介子綏<lb/>
　介象學道得仙　　　　　　　　介琰<lb/>
十八隊<lb/>
　戴<hi>徴音</hi>　<hi>譙國/</hi>　<hi>宋戴公之後以謚為氏</hi>
　　　大戴小戴<lb/>
<pb n="KR3k0041_WYG_018-13b"/>
戴徳字延君兄之子戴聖字次君同受禮於后蒼徳删<lb/>
禮記為八十五篇號大戴禮聖又刪為四十九篇號小<lb/>
戴禮徳為信都太𫝊　聖以博士論石渠　徳以授徐<lb/>
良　聖以授橋仁楊榮並家世傳業<hi>西漢儒林</hi>
　　　重席<lb/>
戴慿字次仲習京氏易漢建武中正旦朝賀上令能説<lb/>
經者相詰難其不通者輙奪其席以與通者慿遂重五<lb/>
十餘席　京師語曰解經不窮戴侍中<lb/>
<pb n="KR3k0041_WYG_018-14a"/>
　　　闗中大豪<lb/>
戴良字叔鸞東漢逸民也才髙倨傲議論尚竒曰我獨<lb/>
步天下誰與為偶入江夏山中優游不仕　父遵字子<lb/>
髙多財好施食客常三四百人語曰闗中大豪戴子髙<lb/>
　　　賢良第一<lb/>
戴封字平仲東漢末對賢良䇿第一拜議郎遷西華令<lb/>
蝗不入界歳旱積薪自焚火起而雨　遷中山相<lb/>
　　　琴書自娱<lb/>
<pb n="KR3k0041_WYG_018-14b"/>
戴逵字安道常以琴書自娛太宰武陵王晞聞其能琴<lb/>
遣人召之逵對使者破琴曰戴安道不能為王門伶人<lb/>
晉太康中累徴不至　二子勃顒隠居不仕並有髙名<lb/>
<hi>隠逸傳</hi>雪夜訪戴<hi>見王氏</hi>
　　　了了令史<lb/>
戴碩㑹稽人也家貧三子延夀延興法興並能修立山<lb/>
隂有陳戴者家冨積錢三千萬鄉人云戴家三兒敵陳<lb/>
戴三千萬錢　法興好學初為尚書令史彭城王於尚<lb/>
<pb n="KR3k0041_WYG_018-15a"/>
書中覔了了令史得法興以為記室宋武即位以為南<lb/>
臺侍御史兼中書通事舍人甚見親待門外成市家累<lb/>
千金<hi>恩倖傳</hi>
　　　言若湧泉<lb/>
戴胃唐初為秦王府參軍後太理少卿缺太宗曰胄清<lb/>
直其人也　參處法意至析秋毫言若湧泉上益重之<lb/>
　遷尚書左丞　子至徳<lb/>
　　　飛白之寵<lb/>
<pb n="KR3k0041_WYG_018-15b"/>
戴至徳唐乾封中除西臺侍郎髙宗為飛白書賜之曰<lb/>
汎洪源俟舟楫　遷右僕射　父子相繼世詫其榮<lb/>
　戴洪正唐人毎得密友書於編簡號金蘭簿<lb/>
　戴嵩善畫有藏嵩鬬牛者以錦<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>係肘自隨<lb/>
　戴松饒州童子也十歳能誦書宋紹興中免文解<lb/>
　戴蒙宋慶歴中賈黯榜登第時翰林孫抃知舉<lb/>
　戴述與弟迅俱以文學稱<hi>虎</hi>二戴<lb/>
　戴復古字式之號石屏有詩行世趙嬾庵姚雪蓬為<lb/>
<pb n="KR3k0041_WYG_018-16a"/>
　選　父敏才號東泉子亦工於詩<lb/>
　　　婚姻<lb/>
　　　　擇行義<lb/>
大戴記云娶妻嫁女必擇孝弟世世有行義者是則子<lb/>
孫慈愛孝弟不為淫暴故鳯凰生而有仁義之性虎豹<lb/>
生而有貪戾之心戒之哉<lb/>
　　　練裳竹笥<lb/>
戴良嫁女惟賢是與不問貴賤五女並賢皆練裳竹笥<lb/>
<pb n="KR3k0041_WYG_018-16b"/>
木履以遣之<lb/>
　戴逵師事徴士范宣於豫章宣異之妻以兄女<lb/>
　　愛戴　訪戴<lb/>
　代<lb/>
　代淵字仲騫宋朝舉進士為汜水主簿不赴退居青<lb/>
　城山著書為樂<lb/>
二十震<hi>二十三問附</hi>
　藺<hi>中山</hi>　<hi>晉韓厥支孫仕趙食采於藺因氏焉</hi>
<pb n="KR3k0041_WYG_018-17a"/>
　藺相如仕趙初為舍人奉璧入秦易城秦留趙璧無<lb/>
　意償城相如紿取璧却立倚柱怒髮上衝冠曰今臣<lb/>
　頭與璧俱碎於此桂矣睨柱欲擊秦王辭謝相如全<lb/>
　璧以歸趙王拜為上卿　與廉頗為刎頸友　漢司<lb/>
　馬長卿慕其為人改名相如<lb/>
　藺仁基仕唐為并州刺史<lb/>
　靳<hi>徴音</hi>　<hi>河西</hi>
　靳尚楚幸臣妬屈子之能與上官大夫共譛毁之<lb/>
<pb n="KR3k0041_WYG_018-17b"/>
　靳歙漢祖定元功十八人位次歙第十　封信陵侯<lb/>
　靳恒唐景龍中為侍御史<lb/>
　慎<hi>天水</hi>
　慎到韓大夫務刑名之學所撰四十二篇申韓稱之<lb/>
　愼條仕晋為東陽太守　愼錢仕宋為國子博士<lb/>
　愼氏毗陵人儒家女也唐末適嚴灌夫無子岀之愼<lb/>
　氏毅然登舟留詩别云當時心事已相闗雨散雲收<lb/>
　一餉間便駕片㠶從此去不堪重到望夫山夫婦如<lb/>
<pb n="KR3k0041_WYG_018-18a"/>
　初<hi>唐宋遺史</hi>
　印<hi>角音</hi>　<hi>馮翊/</hi>　<hi>鄭穆公子印之後</hi>
　印叚字子石鄭大夫鄭伯享趙孟子石賦蟋蟀趙孟<lb/>
　曰善哉保家之主也<hi>襄三十七</hi>子癸<lb/>
　印癸字子栁鄭六卿餞韓宣子於郊子栁賦籜兮宣<lb/>
　子曰二三君子皆數世之主也<hi>昭十六</hi>
　晉<hi>徴音</hi>　<hi>平陽/</hi>　<hi>晋國子孫因以為氏</hi>
　晉鄙仕魏為將軍守鄴公子無忌奪其兵以救趙<lb/>
<pb n="KR3k0041_WYG_018-18b"/>
　員<hi>宫音</hi>　<hi>平凉</hi>
　員半千字榮期幼通書史舉童子長事王義方義方<lb/>
　曰五百年一賢人生子冝當之因名半千凡舉八科<lb/>
　皆中唐咸亨中上書自陳曰陛下何惜玉階方寸地<lb/>
　不使臣披露肝膽乎　歴事五君有清白節年老不<lb/>
　衰樂山水自放睿宗朝封平原郡公<lb/>
　員嘉静唐開元中張嘉貞薦苖延嗣吕太一崔訓及<lb/>
　嘉静皆位清要時語曰令君四俊苖吕崔員<lb/>
<pb n="KR3k0041_WYG_018-19a"/>
　員結唐貞元龍虎榜中人<hi>見齊姓</hi>　員寓唐徳宗朝<lb/>
　為殿中侍御史<lb/>
卄五願<hi>二十八翰附</hi>
　頓<hi>周末有頓弱縱横士也秦王資頓子萬金破散六國合從</hi>
　頓起宋熙寧中為教授與東坡相往來倡和坡答起<lb/>
　有云側聞頓夫子講道岀新貫又殿廬直宿眞如夢<lb/>
　猶記夏時䇿萬言<hi>起及第時坡為殿後編修官</hi>
　漢有頓肅為卲陽長<lb/>
<pb n="KR3k0041_WYG_018-19b"/>
　萬<hi>商音為氏</hi>　<hi>扶風/</hi>　<hi>畢萬之後一云芮伯萬之後以字</hi>
　萬章孟子弟子難疑答問以發眀道徳仁義之言<lb/>
　萬脩漢雲臺二十八將中人咸際風雲之㑹　封槐<lb/>
　里侯<lb/>
　萬璫唐貞元龍虎榜中人<hi>見齊氏</hi>
　萬敬儒三世同居喪親廬墓刺血冩浮屠書手斷二<lb/>
　指復生所居曰成孝郷　唐宣宗大中年間表其家<lb/>
　<hi>韋女傳</hi>
<pb n="KR3k0041_WYG_018-20a"/>
　萬頃汀州童子也宋紹興中召見内殿時方十歳記<lb/>
　誦經史子書如流賜文林郎<lb/>
　　鉅萬　畢萬　鄭百萬<lb/>
　叚<hi>徴音干京兆叚三輔决録云叚干木之子隠如入闗去  字為  氏  一云鄭共叔叚之後以字為</hi>
　　<hi>氏</hi>
　　　取卿相<lb/>
叚㑹宗字子松漢竟寧陽朔中兩為西域都䕶谷永閔<lb/>
其老與書云若子之才可優游都城取卿相何必勒功<lb/>
<pb n="KR3k0041_WYG_018-20b"/>
崑山之側　元延中賜爵闗内侯<lb/>
　　　凉州三眀<lb/>
叚熲字紀眀初舉孝廉與皇甫威眀張然眀並知名顕<lb/>
逹京師稱為凉州三眀　漢建寧初破羗有功遷司𨽻<lb/>
校尉<lb/>
　　　眞將軍<lb/>
叚志𤣥少驍果唐貞觀中衛章武門上夜遣使至志𤣥<lb/>
拒曰軍門不夜開示以手詔曰夜不能辨上笑曰眞將<lb/>
<pb n="KR3k0041_WYG_018-21a"/>
軍　封褒國公　子建中興榮昌二郡　建中子文昌<lb/>
　　　禱而雨<lb/>
叚文昌字墨卿唐長慶初為翰林學士上屢召入思政<lb/>
殿顧問至夕乃岀　拜相文宗立徙帥荆南或旱檜解<lb/>
必雨或乆雨岀游必霽民歌曰旱不苦禱而雨雨不愁<lb/>
公岀遊子成式博學强記多竒篇秘籍著酉陽雜爼書<lb/>
　　　舉笏擊賊<lb/>
叚秀實字成公六歳母病勺飲不入口七日號孝童<lb/>
<pb n="KR3k0041_WYG_018-21b"/>
唐建中初召為司農卿朱泚反遣銳師襲奉天秀實倒<lb/>
用司農印以追其兵眀日奪源休象笏前唾泚面大罵<lb/>
舉笏擊之中顙流血衊面　興元初詔贈太尉　謚忠<lb/>
烈　子伯倫為觀察使　孫　嶷珂<lb/>
　　　夢鳯<lb/>
叚少連字希逸初生時其母夢鳯集于庭　宋眞宗朝<lb/>
舉服勤辭舉科後為三司度支使　終龍圖直學士<lb/>
　叚規韓康子相也請致邑以驕知伯<hi>史記</hi>
<pb n="KR3k0041_WYG_018-22a"/>
　　　女徳婚姻<lb/>
叚儀仕燕為光禄大夫二女長字元妃婉惠有操嘗謂<lb/>
妹季妃曰我終不為庸人妻妹曰我亦不為庸人婦後<lb/>
慕容垂納元妃慕容徳納季妃俱為后<lb/>
　　錦叚　欵叚<hi>馬</hi>片叚<lb/>
　灌<hi>睢陽</hi>　<hi>古諸侯斟灌氏之後以國為氏</hi>
　灌嬰漢祖定元功十八人位次嬰第十八　班固泗<lb/>
　水亭銘載在第九封潁隂侯　號昌文君　文帝朝<lb/>
<pb n="KR3k0041_WYG_018-22b"/>
　拜相<lb/>
　灌夫字仲孺父張孟為灌嬰舎人得幸故䝉灌姓為<lb/>
　灌孟吳楚反孟戰死仲孺奮曰願取吳王之頭以報<lb/>
　父仇由此名聞天下　喜任俠結交豪傑家累數千<lb/>
　萬食客日數十百人潁川兒歌曰潁水清灌氏寧潁<lb/>
　水濁灌氏族　性剛直使酒終以此敗　漢武朝入<lb/>
　為太僕<lb/>
　灌賢漢武朝封臨汝侯<lb/>
<pb n="KR3k0041_WYG_018-23a"/>
　　絳灌　溉灌<lb/>
　貫<lb/>
　貫髙為趙相時張敖<hi>張耳子</hi>為趙王漢祖過趙倨慢<lb/>
　髙潛有異謀趙王不聽後髙能眀王不反自絶吭死<lb/>
　貫支仕東漢為西羌校尉<lb/>
　　魚貫　該貫　條貫<lb/>
三十諌<hi>三十二霰附</hi>
　諌<hi>周禮有司諫氏子孫以官為氏漢有諫忠為侍書御史</hi>
<pb n="KR3k0041_WYG_018-23b"/>
　晏<hi>齊公族晏弱桓子之後</hi>
　　　解驂<lb/>
晏嬰字平仲桓子之子齊景公以為相食不重肉妾不<lb/>
衣帛一狐裘三十年　越石父賢在縲紲之中晏子解<lb/>
左驂贖之以為上客　太史公曰假令晏子在雖為之<lb/>
執鞭所忻慕焉<lb/>
　　　元和風格<lb/>
晏殊字同叔祖墉官江西居筠父延昌徙臨川七歳善<lb/>
<pb n="KR3k0041_WYG_018-24a"/>
屬文張知白薦之試童科除正字置之秘閣從陳彭年<lb/>
學　為西京留守幕下士王琪張亢最為上客　范仲<lb/>
淹孔道輔歐陽修一時名士多岀其門　王旦曰劉筠<lb/>
宋綬晏殊屬文有貞元元和風格　宋天聖中大拜謚<lb/>
元獻　子叔原<lb/>
　　　樂府<lb/>
晏叔原號小山有樂府行於世山谷為序如舞低楊栁<lb/>
樓心月歌罷桃花扇底風等句流麗為世所稱<lb/>
<pb n="KR3k0041_WYG_018-24b"/>
　　　薑桂之性<lb/>
晏敦復字景初幼若成人從伊川學伊川見而竒之<lb/>
宋大觀中第進士除正字　凡奏篇上嘉奬曰卿鯁峭<lb/>
敢言無忝爾祖　薑桂之性到老愈辣　論事眀目張<lb/>
膽不避權要樂道人之善成人之美　紹興中授臨淄<lb/>
郡開國侯<lb/>
　　　婚姻<lb/>
　晏元獻幼能屬文李虚已知滁州竒之許妻以女<lb/>
<pb n="KR3k0041_WYG_018-25a"/>
　晏元獻判西京范文正掌西監謂范曰吾一女及笄<lb/>
　君為擇壻范曰監中二舉子冨臯張為善晏曰孰優<lb/>
　曰冨修謹張踈俊公取冨為壻即冨弼也<lb/>
　　晏晏　何晏　劉晏<lb/>
　卞<hi>羽音氏焉</hi>　<hi>濟陽子曹叔振鐸之後支庶食采於卞因卞莊  之勇注云卞邑大夫</hi>
　　　泣玉<lb/>
卞和楚人得玉璞凡兩獻之楚王而兩受刖乃抱玉而<lb/>
哭復以獻王使人理之乃得玉名曰和氏之璧<lb/>
<pb n="KR3k0041_WYG_018-25b"/>
　　　卞氏六龍<lb/>
卞壼字望之晋大寧末領尚書　與王導同受顧命蘇<lb/>
峻反壼戰死二子眆盱見父殁相隨赴賊皆死母裴氏<lb/>
撫二子尸哭曰父為忠臣汝為孝子徴士翟湯聞之歌曰<lb/>
子死於父父死於君忠孝之道萃於一門父粹字𤣥仁<lb/>
兄弟六人並登宰府世稱卞氏六龍𤣥仁無雙<lb/>
　卞華字昭岳仕梁為五經博士說經折理當時之冠<lb/>
　卞延之弱冠為上虞令有剛氣太守孟顗以令長裁<lb/>
<pb n="KR3k0041_WYG_018-26a"/>
　之延之拂衣去子彬<lb/>
　卞彬字士蔚峻拔有才擯斥數年不得仕進為枯魚<lb/>
　賦以喻意　仕梁為南康郡丞<lb/>
三十四嘯<hi>三十七號附</hi>
　召<hi>魏郡之周召公奭之後奭本周之支族食邑於召故謂  召公其後因氏焉</hi>
　召伯宣教南國嘗止於甘棠之下<lb/>
　召虎周宣王之臣王命平淮夷江漢之詩作焉<lb/>
　召忽奉齊公子糾奔魯桓公殺子糾召忽死之<lb/>
<pb n="KR3k0041_WYG_018-26b"/>
　召信臣字翁卿漢宣朝為南陽太守躬勸耕桑户口<lb/>
　増倍吏民親愛號曰召父　治行第一増秩賜金<lb/>
　竟寧中徴為少府列於九卿<lb/>
　召馴字伯春習韓詩時語曰徳行恂恂召伯春　漢<lb/>
　章帝朝拜左中郎將<lb/>
　邵<hi>商音</hi>　<hi>博陵/</hi>　<hi>召公奭之後加邑為卲氏</hi>
　　　青門瓜<lb/>
卲平故秦東陵侯秦亡為布衣種瓜長安城東瓜有五<lb/>
<pb n="KR3k0041_WYG_018-27a"/>
色甚美世謂之東陵瓜又曰青門瓜<lb/>
　　　安樂窩<lb/>
卲雍字堯夫始至洛蓬蓽環堵不蔽風雨名所居曰安<lb/>
樂窩為甕牖讀書宴居其下旦則焚香獨坐晡時飲酒<lb/>
三四甌微醺即止自號安樂先生有安樂吟云安樂先<lb/>
生不顯姓氏垂三十年居洛之涘風月情懐江湖性氣<lb/>
色斯其舉翔而後至無賤無貧無冨無貴無將無迎無<lb/>
拘無忌窘未嘗憂飲不至醉收天下春歸之肝肺盆池<lb/>
<pb n="KR3k0041_WYG_018-27b"/>
資吟甕牖薦睡小車賞心大筆快志或戴接䍦或着半<lb/>
臂或坐床間或行水際樂見善人樂聞善事樂道善言<lb/>
樂行善意聞人之惡若負芒刺聞人之善如佩蘭蕙不<lb/>
佞禅伯不諛方士不岀户庭直際天地三軍莫陵萬鍾<lb/>
莫致為快活人六十四歳毎岀乘小車詩云花似錦時<lb/>
髙閣望草如茵處小車行司馬公詩云林間髙閣望已<lb/>
乆花外小車猶未來　毎到一家子弟家人尊奉惟恐<lb/>
不及不呼姓氏但云吾家先生來也十餘家如安樂窩<lb/>
<pb n="KR3k0041_WYG_018-28a"/>
起屋以待其來謂之行窩殁後鄉人挽詩云春風秋月<lb/>
嬉遊處冷落行窩十二家　先生在洛與冨韓公司馬<lb/>
公王宣徽諸君子常相往來其園宅自司馬公而下二<lb/>
十餘家集錢買贈之時有四不岀謂大風大雨大寒大<lb/>
暑也㑹有四不赴謂公㑹葬㑹生㑹燕㑹也熙寧十年<lb/>
夏感微疾曰雍欲觀化一廵如何七月十四日作詩云<lb/>
生於太平世死於太平世客問年幾何六十有七歳俯<lb/>
仰天地間浩然獨無愧是夜五更捐舘　先生之學得<lb/>
<pb n="KR3k0041_WYG_018-28b"/>
之李挺之有皇極經世書六十卷　喜吟詩有擊壤集<lb/>
二十卷　贈秘書省著作郎　元祐中賜謚康莭　朱<lb/>
文公贊云天挺人豪英邁蓋世駕風鞭霆歴覧無際手<lb/>
探月窟足躡天根閒中今古醉裏乾坤<lb/>
　　子伯温　孫　溥　博<lb/>
　　　童子賦詩<lb/>
邵煥宋咸平初以童子召對上令賦春雨詩授筆立成<lb/>
授秘書省正字就秘閣讀書時年十一<lb/>
<pb n="KR3k0041_WYG_018-29a"/>
　邵榮八世同居旌表門閭蠲租稅　邵軫與李華等<lb/>
　八人相友善<lb/>
　邵亢字興宗宋英宗召對羣玉殿曰學士眞國器也<lb/>
　知制誥遷吏侍謚安簡<lb/>
　邵溥宋紹興中除徽猷待制　弟博除秘書省校書<lb/>
　郎<lb/>
　邵曄字日華廣州八賢堂中人<lb/>
　邵宏淵宋紹興中與金人戰於眞州胥浦橋大捷中<lb/>
<pb n="KR3k0041_WYG_018-29b"/>
　興十三戰功之一也<lb/>
　　　婚姻<lb/>
　邵續仕晉為平原樂安太守見塢主劉遐剛毅勇壯<lb/>
　以女妻之<lb/>
　邵康節擇婚詩云人之娶婦徳容威儀倘或生子不<lb/>
　皐則䕫娶婦娶恭和嫁夫嫁才美安得正婦人作配<lb/>
　眞君子<lb/>
　廖<hi>汝南</hi>　<hi>古有廖叔安春秋伯飂其後也</hi>
<pb n="KR3k0041_WYG_018-30a"/>
　　　隠居南岳<lb/>
廖凝字熙績有學行隠居南岳三年仕江南受偽官為<lb/>
彭澤令詩云風清竹閣留僧宿雨濕庭莎放吏衙解印<lb/>
云五斗徒勞自折腰三年兩鬢為誰焦今朝官滿重歸<lb/>
去還挈來時舊酒瓢　遷連州刺史與李建勲為詩友<lb/>
　　　白雲集<lb/>
廖正一字眀畧宋元豐初上御集英殿放時彦以下有<lb/>
晁補之廖正一同榜晁與廖云十年山林廖居士今隨<lb/>
<pb n="KR3k0041_WYG_018-30b"/>
詔書稱舉子文章宏麗學西京新有詩聲似侯喜山谷<lb/>
詩云廖侯言如不岀口銓量今古大如斗度越崔張與<lb/>
二班古風蕭蕭筆追還　有詩文號白雲集元祐中召<lb/>
試館職坡大竒之除正字<lb/>
　　　世綵堂<lb/>
廖剛字用中宋紹興中為御史中丞居言路毅然守正<lb/>
於是廖中丞之名重天下　公之曽大母年九十三歳<lb/>
曽大父年八十八皆見耳孫累世以華髮奉養公名其<lb/>
<pb n="KR3k0041_WYG_018-31a"/>
堂曰世綵諌議陳公播之聲歌士大夫詩者甚衆趙忠<lb/>
簡因取世綵集進奏上他日謂公曰觀世綵集誠人間<lb/>
美事也　封朝儀大夫工尚書<lb/>
　　　衡山居士<lb/>
廖融字元素隠衡山號衡山居士與任鵠凌蟾王正己<lb/>
相友善皆一時名士也　嘗作夢仙謠云琪木扶踈係<lb/>
辟邪麻姑夜宴紫皇家銀河旌節搖波影珠閣笙簫吸<lb/>
月華翠鳯引遊三島路赤龍齊駕五雲車星移猶倚虹<lb/>
<pb n="KR3k0041_WYG_018-31b"/>
橋立擬就張騫搭漢槎　左司諫與詩云未向漆園為<lb/>
傲吏定應明代作徴君傳家奕世無金玉樂道經年有<lb/>
典墳帶雨小舟横别澗隔花幽犬吠深雲到頭終為蒼<lb/>
生起休戀耕烟楚水濱　王正己與詩云病起坐當秋<lb/>
閣迥酒醒吟對夜濤寒爐中藥熟分僧服榻上琴閒借<lb/>
客弹　融後吟詩雲穿搗藥屋雪壓釣魚船自以為不<lb/>
祥果卒刺史何承矩葬之進士鄭鉉誌其墓<lb/>
　　　詩人<lb/>
<pb n="KR3k0041_WYG_018-32a"/>
廖圖字賛禹䖍州人能詩和人贈沈彬云逼眞但使心<lb/>
無著混俗何妨手强抄自喜卜居連岳邑水邉松下得<lb/>
論交贈泉陵上人云直疑木少難留鶴未信山低住得<lb/>
雲<hi>南唐</hi>
　廖扶字文起東漢人習詩書教授常百人尤明天文<lb/>
　䜟緯風角推步之術號北郭先生<lb/>
　廖立字公淵楚之良材也蜀先主徴為侍中後廢為<lb/>
　民<lb/>
<pb n="KR3k0041_WYG_018-32b"/>
　廖化仕蜀先主假節為并州刺史封中鄉侯以果烈<lb/>
　稱<lb/>
　廖洪筠州人父母亡捧土為墳結草廬居有青蛇白<lb/>
　獸來止廬側　唐咸通中旌表門閭<lb/>
　廖琮宋嘉祐中歐公知舉試民監賦章衡榜及第<lb/>
　廖徳明字子晦晦庵門人後把麾持節官至正郎<lb/>
　銚<hi>見三蕭</hi>
　到<hi>彭城</hi>　<hi>楚令尹屈到之後以父字為氏</hi>
<pb n="KR3k0041_WYG_018-33a"/>
　到彦之字道豫晉末宋初守荆楚垂三十年士庶懐<lb/>
　其威信遷南豫州刺史元嘉中督軍北侵有淮南之<lb/>
　捷長子元慶益州刺史　次子仲慶從事中郎　沆<lb/>
　漑洽皆其曽孫也<lb/>
　到沆字茂瀣梁天監中文徳殿置學士召髙才碩學<lb/>
　待詔沆通籍焉帝宴華光殿命羣臣賦詩召沆為二<lb/>
　百字三刻而成　除殿中侍郎<lb/>
　到溉字茂灌仕梁為御史中丞遷吏尚書以清白自<lb/>
<pb n="KR3k0041_WYG_018-33b"/>
　修<lb/>
　到洽字茂松清警有才學任昉笑曰此子日下無雙<lb/>
　天監中昉守義興邀溉洽為山澤之遊號蘭臺聚<hi>見殷</hi>
　<hi>氏</hi>
　暴<hi>河東侯也</hi>　<hi>周卿士暴公之後/</hi>　<hi>風俗通云暴辛周諸</hi>
　暴勝之字公子漢天漢中為直指使者繡衣持斧威<lb/>
　振州郡至渤海雋不疑上謁曰聞暴公子舊矣<hi>不疑傳</hi>
　暴顯字思祖幼時有一沙門指之曰此郎子好相表<lb/>
<pb n="KR3k0041_WYG_018-34a"/>
　大必為良將　仕北齊為徐州刺史<lb/>
三十八箇<lb/>
　賀<hi>啇音中廣平帝齊公族慶父之後漢安帝時慶純為侍  避安  父諱改姓賀氏</hi>
　　　儒宗<lb/>
賀循字彥先操尚清厲晉建武初拜太常朝廷疑難皆<lb/>
咨之為當世儒宗帝曰循氷清玉㓗位上卿而居室才<lb/>
蔽風雨　賜六尺床薦席褥并錢三十萬　授光禄大<lb/>
夫　循𤣥孫名瑒字徳璉世以儒術顯梁天監中兼五<lb/>
<pb n="KR3k0041_WYG_018-34b"/>
經博士　瑒子名革字文眀通三禮仕梁為國子博士<lb/>
　　　啓陳四事<lb/>
賀琛字國寳瑒從子也精三禮梁武帝聞其有學術召<lb/>
見文徳殿與語恱之遷御史中丞　毎進見坐語移晷<lb/>
刻省中語曰上殿不下有賀雅<hi>以容止閒雅得名</hi>大同<lb/>
中啓陳四事上不納<lb/>
　　　三世儒學<lb/>
賀徳基字承業祖父仕梁俱為祠部三世儒學有名當<lb/>
<pb n="KR3k0041_WYG_018-35a"/>
世游學都下一日白馬寺前逢一婦人謂曰君方為重<lb/>
噐貧寒乃爾脫白綸巾贈之而去　位尚書<lb/>
　　　髙陽里<lb/>
賀徳仁與從兄徳基師事周洪正以文辭稱語曰學行<lb/>
可師賀徳基文質彬彬賀徳仁　兄弟八人比漢八荀<lb/>
太守王伯仁改其所居里曰髙陽里唐初為祭酒<lb/>
　　　四眀狂客<lb/>
賀知章字季真陸象先曰季眞清談風流吾一日不見<lb/>
<pb n="KR3k0041_WYG_018-35b"/>
鄙吝生矣唐開元中遷禮侍兼集賢學士　天寳中乞<lb/>
歸田里為道士詔許之供帳東門百僚祖餞御製詩送<lb/>
云遺榮朝入道辭老早抽簮豈不惜賢逹其如髙尚心<lb/>
<hi>云云</hi>以宅為千秋觀而居賜鏡湖剡川一曲　見李白<lb/>
呼為謫仙人以金龜換酒與共飲　年八十六卒　少<lb/>
子由亦度為道士賜帛百匹<lb/>
　　　得仙道<lb/>
賀元得道不死宋朝章聖東封謁於道左曰晉水部員<lb/>
<pb n="KR3k0041_WYG_018-36a"/>
外郎賀元再拜而去　坡寄以詩云舊聞老父晉郎官<lb/>
已作飛騰變化㸔聞道東蒙有居處願供薪水㸔燒丹<lb/>
　　　遺老集<lb/>
賀鑄字方回好學藏書萬卷工文辭有慶湖遺老集小<lb/>
詞二卷名東山寓聲樂府　題定林云破氷泉脈漱籬<lb/>
根壊衲遙疑掛樹猿蠟屐舊㾗尋不見東風先為我開<lb/>
門舒王見之大稱賞由此知名　春愁云欹枕有時成<lb/>
雨夢隔簾無處説春心　元祐中倅涇州<lb/>
<pb n="KR3k0041_WYG_018-36b"/>
　　　泉石之樂<lb/>
賀允中宋紹興末為給事中權吏尚書　李顯忠居丹<lb/>
丘與錢端禮賀允中曹勛蕭振日為棋酒之樂徜佯泉<lb/>
石間<lb/>
　　　婚姻<lb/>
　賀晦二女妻蕭嵩與陸象先夏榮相之曰陸郎位極<lb/>
　人臣不及蕭郎一門盡貴　嵩子尚主夫人賀氏嘗<lb/>
　入覲拜席𤣥宗呼親家母儀禮甚盛<lb/>
<pb n="KR3k0041_WYG_018-37a"/>
　賀瓌仕後梁為義成軍節度使辟和凝為從事瓌戰<lb/>
　敗揮凝使去凝曰大丈夫當為知己死豈可去也引<lb/>
　弓射殺追者瓌歸戒諸子曰和生忠義士也後必冨<lb/>
　貴爾謹事之因妻以女後封魯國夫人<lb/>
　　燕賀　臨賀<hi>郡名</hi>李賀<lb/>
四十禡<lb/>
　謝<hi>商音為陳留以國  氏</hi>　<hi>周宣王之舅姜姓受封於謝其後</hi>
　　　名儒<lb/>
<pb n="KR3k0041_WYG_018-37b"/>
謝該字子儀漢末人眀春秋為世名儒門徒數百人<lb/>
孔融薦之曰博通文藝周覧古今清白異行抱璞而逃<lb/>
　　　社稷元龜<lb/>
謝夷吾字堯卿永平中為鉅鹿太守第五倫令班固為<lb/>
文薦之曰才兼四科行包三徳誠社稷之元龜大漢之<lb/>
棟甍<lb/>
　　　神龍鳯凰<lb/>
謝譚吳處士也㑹稽太守召之為功曹譚辭疾太守曰<lb/>
<pb n="KR3k0041_WYG_018-38a"/>
夫龍以屈伸為神鳯以嘉鳴為貴何必隠形於天外潜<lb/>
鱗於重淵哉<hi>吳志</hi>
　　　一丘一壑<lb/>
謝鯤字幼輿好老易隣有髙氏女美鯤挑之女飛梭折<lb/>
其兩齒時語曰任逹不已幼輿折齒鯤傲然長嘯曰猶<lb/>
不廢我嘯歌　顧愷之畫鯤坐石岩中曰鯤嘗云一丘<lb/>
一壑此子宜在丘壑中　仕晉為豫章太守　子尚<lb/>
　　　一座顔回<lb/>
<pb n="KR3k0041_WYG_018-38b"/>
謝尚字仁祖八歳神悟父攜之送客或曰此兒一座顔<lb/>
回也尚曰座無尼父焉别顔回　鎮牛渚秋夜乗月泛<lb/>
舟㑹袁宏在舫中諷誦即迎之升舟談論逹旦　晉鎮<lb/>
西將軍<lb/>
　　　圍棊却敵<lb/>
謝安字安石四歳桓彛見之曰此兒風神秀徹弱冠詣<lb/>
王濛濛曰此公亹亹逼人隠㑹稽與王逸少許詢支遁<lb/>
遊放情丘壑有公輔之望　髙崧戯之曰髙卧東山安<lb/>
<pb n="KR3k0041_WYG_018-39a"/>
石不出將如蒼生何蒼生亦將如卿何　淮淝之役圍<lb/>
棋賭墅破符秦百萬之師捷書至過户限不覺屐齒之<lb/>
折　紹興府有東山山半有薔薇洞即安石攜妓遊處<lb/>
也　晉太元中録尚書事　加太保謚文靖　子琰琰<lb/>
子混<lb/>
　　　江左第一<lb/>
謝混字叔源風華為江左第一桓𤣥欲以安宅為營混<lb/>
曰召伯仁及甘棠文靖之徳不能保五畆之宅乎三世<lb/>
<pb n="KR3k0041_WYG_018-39b"/>
僕射<lb/>
　　　狂司馬<lb/>
謝奕安之兄也桓温辟為安西司馬在温坐岸幘笑詠<lb/>
嘗逼温飲温入南康王門避之王曰公若無狂司馬何<lb/>
由相見奕攜酒就㕔事引一兵帥共飲曰失一老兵得<lb/>
一老兵温不之責　為豫州刺史二子朗𤣥<lb/>
　　　芝蘭玉樹<lb/>
謝𤣥字幼度與兄朗皆為叔父安所器重安曰子弟亦<lb/>
<pb n="KR3k0041_WYG_018-40a"/>
何預人事而正欲使其佳𤣥答曰譬如芝蘭玉樹欲使<lb/>
其生於階庭耳　肥水之捷𤣥為前鋒　假節封康樂<lb/>
縣公　子瑍瑍子靈運　謝氏尤彥秀者稱封<hi>韶</hi>胡<hi>朗</hi>
羯<hi>𤣥</hi>末<hi>川</hi>皆其小字也<lb/>
　　　綸巾鶴氅<lb/>
謝萬字萬石安之弟簡文帝作相召為從事中郎萬著<lb/>
白綸巾鶴氅裘而前共語移日為豫州刺史萬少患面<lb/>
瘡瘡愈㾗白人呼謝白面拜相　子韶<lb/>
<pb n="KR3k0041_WYG_018-40b"/>
　　　兩玉人<lb/>
謝晦字宣眀嘗與謝混同在武帝前帝目之曰一時頓<lb/>
有兩玉人宋初為鎮北將軍與傅亮等同被顧命<lb/>
　　　齒牙餘論<lb/>
謝眺字𤣥暉文章清麗長五言詩在宣城因豋三山得<lb/>
澄江静如練之句古今所稱　好奬人才謂孔珪曰士<lb/>
子聲名未立冝共奬成無惜齒牙餘論　位尚書郎<lb/>
　　　西堂吟夢<lb/>
<pb n="KR3k0041_WYG_018-41a"/>
謝靈運幼頴悟文章之美與顔延之為江左第一世稱<lb/>
顔謝　與族弟惠連為刎頸交毎對之輙得佳語嘗於<lb/>
永嘉西堂思詩不就忽夢惠連即得池塘生春草之句<lb/>
常云此語有神助　宋元嘉中為永嘉守郡有名山水<lb/>
肆意遨遊㝷山陟嶺必造幽峻登躡常著木屐上山去<lb/>
前齒下山去後齒與何長瑜等為四友<hi>見荀氏</hi>小字客<lb/>
兒　襲父爵封康樂公世稱謝康樂子超宗　超宗子<lb/>
幾卿<lb/>
<pb n="KR3k0041_WYG_018-41b"/>
　　　鳯毛<lb/>
謝超宗好學有文辭嘗作殷淑儀誄帝嗟賞謂謝莊曰<lb/>
超宗殊有鳯毛　宋末為義興太守昇眀二年坐事免<lb/>
詣東府自通齊髙帝時為太傅謂同坐曰此客至使人<lb/>
不衣自暖<lb/>
　　　神童<hi>徳門</hi>
謝幾卿清辨時號神童年十二召補國子生　後為侍<lb/>
御史<hi>並本傳</hi>論曰謝氏自晉以降雅道相傳景桓景仁<lb/>
<pb n="KR3k0041_WYG_018-42a"/>
徳素傳美景懋景先節義流譽宣眀行己之度𤣥暉藻<lb/>
繪之竒各擅一時可謂徳門者矣<hi>南史</hi>
　　　烏衣之遊<lb/>
謝宻字宏微與族子靈運晦瞻以文義賞㑹同居烏衣<lb/>
巷故謂烏衣之遊晉義熙初襲父爵建昌縣侯惟受書<lb/>
數千巻而已遺財禄秩一無干預子莊<lb/>
　　　江東獨步<lb/>
謝莊字希逸七歳能屬文宋文帝見而異之曰藍田生<lb/>
<pb n="KR3k0041_WYG_018-42b"/>
玉豈虚也哉　作赤鸚鵡賦袁淑見之曰江東無我卿<lb/>
當獨步我若無卿亦一時之傑　孝建初遷左將軍<lb/>
子朏<lb/>
　　　謝家千金<lb/>
謝朏字敬冲十歳能屬文琅琊王景文謂其父莊曰卿<lb/>
子足稱神童莊笑撫朏背曰吾家千金　宋末領秘書<lb/>
監　齊受禪不屈節　梁初為尚書令　子諼<lb/>
　　　伊洛間意<lb/>
<pb n="KR3k0041_WYG_018-43a"/>
謝孺子與王或宴於相臺孺子吹笙起舞嘆曰今日眞<lb/>
使人飄飄有伊洛間意<hi>並南史</hi>
　　　李詩謝賦<lb/>
謝偃唐貞觀初對䇿髙第為𢎞文館直學士時李百藥<lb/>
工詩偃善賦世稱李詩謝賦<lb/>
　　　遇仙<lb/>
謝𤣥卿遇神仙見丹柯碧葉微風時叩五音相節即琅<lb/>
玕樹也又設素麟脂斑螭髄𤣥洲白柰空洞靈𤓰扶桑<lb/>
<pb n="KR3k0041_WYG_018-43b"/>
丹椹瓊飴酒桂䐉芝英彈八琅之璈吹叢霄之笙作囬<lb/>
鸞轉鳯之舞<lb/>
　　　有元白風<lb/>
謝絳字希深文章典雅有元白風　宋天聖中錢惟演<lb/>
留守西都絳為通判歐公為推官尹洙為書記梅聖俞<lb/>
為主簿休沐相從為樂後為制誥<lb/>
　　　江西詩𣲖<lb/>
謝逸字無逸號溪堂居士有詩云貪夫蟻旋磨冷官魚<lb/>
<pb n="KR3k0041_WYG_018-44a"/>
上竹山谷稱賞作蝶詩三百首極有佳句人呼為謝蝴<lb/>
蝶與從弟幼槃皆江西詩𣲖中人<lb/>
　　　名利闗<lb/>
謝良佐字顯道號上蔡先生伊川門人别一年後伊川<lb/>
問曰做得甚工夫曰方去得一箇矜字或問謝子勢利<lb/>
如何曰打透此闗十餘年矣透得名利闗便是小歇處<lb/>
須以窮理工夫至此方可望入聖域　伊川嘗稱其有<lb/>
王佐才　以釋褐登第宋建中靖國初召對除書局官<lb/>
<pb n="KR3k0041_WYG_018-44b"/>
　　　訓子孫<lb/>
謝師稷字務本邵武人宋淳熙中為集英殿修撰　謝<lb/>
氏之族盛於江左求其純徳懿行操履端㓗始終無瑕<lb/>
未有出公之右者閒居子孫環侍毎以持身居官大節<lb/>
為訓<lb/>
　　　西州五鳯<lb/>
謝發永康人五子固田因圓困迭魁太學號西州五鳯<lb/>
　　　性學淵源<lb/>
<pb n="KR3k0041_WYG_018-45a"/>
謝諤字昌國新喻人初居縣南之竹坡榜曰艮齋晩徙<lb/>
邑東地多巖桂命曰桂山二名聞於中外周益公嘗薦<lb/>
之上曰是所謂艮齋邪朕見其性學淵源五巻　工大<lb/>
字時稱為堆金積玉廬陵艱食飢民萬餘守譙門求賑<lb/>
公時為録事參軍亟命植五色旗分部給窮頃刻而定<lb/>
　宋淳熙中為太學博士遷監察御史光宗登極首獻<lb/>
十箴　除工尚書<lb/>
　謝繹謝琨皆永和修禊中人　謝濤宋景徳二十四<lb/>
<pb n="KR3k0041_WYG_018-45b"/>
　賢中人<lb/>
　謝瞻作喜霽詩靈運冩謝混詠時王𢎞在坐以為三<lb/>
　絶<lb/>
　謝泌宋淳化中直史館擢右司諌賜金紫　有長樂<lb/>
　集<lb/>
　謝公定景初之子為竟陵簿山谷有詩送之<lb/>
　　　女徳婚姻<lb/>
　　　　殺盗報仇<lb/>
<pb n="KR3k0041_WYG_018-46a"/>
謝小娥叚居貞之妻也居貞與謝父同賈江湖間為盗<lb/>
申蘭申春所殺小娥詭服為男子託傭蘭家出入二年<lb/>
因羣偷釃酒蘭春醉卧小娥閉戸拔佩刀斬蘭首大呼<lb/>
捕賊鄉人救而擒春得贓千萬小娥祝髮為尼<lb/>
　　　仙妃<lb/>
謝英妃秦皇二年武夷君㑹郷人於幔亭峯英妃撫長<lb/>
琴吕荷香戞圓鼓宴罷彩雲四合環佩人馬之聲凌空<lb/>
而去<lb/>
<pb n="KR3k0041_WYG_018-46b"/>
　　　詠雪<lb/>
謝道韞奕女也聰識有才辨因内集雪下安曰何所似<lb/>
兄子朗曰散塩空中差可擬道韞曰未若栁絮因風起<lb/>
　初適王凝之不樂曰一門叔父則有阿大中郎羣從<lb/>
兄弟則有封胡羯末不意天壊間乃有王郎　凝之弟<lb/>
獻之與客談論辭理將屈遣婢白獻之云欲為小郎解<lb/>
圍乃施青綾步障申獻之前議客不能屈　濟尼曰王<lb/>
夫人神情散朗有林下風氣<lb/>
<pb n="KR3k0041_WYG_018-47a"/>
　　　禁臠<lb/>
謝混少有美譽晉武欲擇壻王珣曰謝公不及眞長<hi>劉惔</hi>
不减子敬<hi>王獻之</hi>帝崩袁崧欲壻混珣曰卿莫近禁臠<lb/>
　　　得壻<lb/>
謝景初字師厚宋熙豐間任司封郎中方為長女擇對<lb/>
見黄山谷曰得壻如是足矣遂妻之山谷卒從師厚得<lb/>
詩法曰自從見謝公論對得濠梁　幼女以妻壻茂湛<lb/>
茂湛端厚敏逹初調烏程簿壻夫人居室靖深婉慈言<lb/>
<pb n="KR3k0041_WYG_018-47b"/>
動顧繩墨<lb/>
　　　世姻<lb/>
謝師直小字錦衣奴梅聖俞與謝氏世姻作詩戯之曰<lb/>
古錦裁詩句斑衣戯坐隅木奴今正熟肯效六郎兒時<lb/>
師直時方十歳已悟其意<lb/>
　謝安妻劉惔妹也見家富貴安獨静退謂曰大丈夫<lb/>
　不如此也安掩鼻曰恐不免耳<lb/>
　謝萬早有時譽太原王述以女妻之<lb/>
<pb n="KR3k0041_WYG_018-48a"/>
　謝瀹七歳能文朏之弟也禇彥囬以女妻之厚為資<lb/>
　送<lb/>
　謝尚娶袁彥道之妹與殷浩為連袂<lb/>
　謝生見越漁父一女絶色求娶焉　謝𤣥之女以妻<lb/>
　袁湛<lb/>
　謝安之壻王國寳以浮躁不用<lb/>
　　王謝　陶謝　沈謝　鮑謝<lb/>
　射<hi>後漢謝服為將軍出征不祥改姓射名威其後因氏焉</hi>
<pb n="KR3k0041_WYG_018-48b"/>
　華<hi>角音</hi>　<hi>武陵/</hi>　<hi>宋戴公子考父食采於華因氏焉</hi>
　　　神膏<lb/>
華佗字元化漢末人曉養性之術年百歳有壯容精於<lb/>
方藥若疾發於内鍼藥所不能及者令先用酒服麻沸<lb/>
散旣醉因割破腹背抽割積聚若在腸胃則斷截湔洗<lb/>
除去疾穢而縫合傅以神膏疾乃愈　曹操苦頭風一<lb/>
針而愈後竟殺之<hi>方術傳</hi>
　　　淵清玉㓗<lb/>
<pb n="KR3k0041_WYG_018-49a"/>
華歆字子魚一代偉人也漢末為豫章太守為政清静<lb/>
吏民信愛　後因赴召賓客贈遺累數百金初無所拒<lb/>
臨去曰單車逺行懐璧為罪悉還之衆服其徳入朝拜<lb/>
尚書令陳登曰歆淵清玉㓗　魏文受禪遷司徒封安<lb/>
樂鄉侯擲金割席<hi>見管氏</hi>子表字偉容為尚書以苦節<lb/>
垂名<lb/>
　華耦来魯涖盟書曰宋司馬華孫貴之也<hi>文十五</hi>
　華元宋右師也殺羊食士其御羊斟不與<hi>宣二</hi>夜入<lb/>
<pb n="KR3k0041_WYG_018-49b"/>
　楚師登子反之牀起之遂為質於楚而盟<hi>宣十五</hi>
　華譚字令思仕晉為秘監薦朱鳯吳震為著作佐郎<lb/>
　華嶠字叔駿博學仕晉為臺郎徧觀秘籍作漢紀十<lb/>
　巻<lb/>
　華茂為上虞令華平為徐州西曹與蘭亭宴<hi>詳王氏</hi>
　華融矯矯壯節有國士風<hi>陳登</hi>
　華秋幼失父母以孝聞隋大業中表其門閭盗起相<lb/>
　戒勿犯孝子鄉<lb/>
<pb n="KR3k0041_WYG_018-50a"/>
　華子期建昌有華子崗第卄四福地泉源在羅浮山<lb/>
　中仙人華子期居之<lb/>
　　　婚姻<lb/>
　華廙有才盧毓以女妻之後毓典選而廙年三十五<lb/>
　不得調有苜蓿園<lb/>
　　泰華　嵩華<lb/>
　<lb/>
　<lb/>
<pb n="KR3k0041_WYG_018-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　氏族大全巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>正楊卷三</head>
    <p>
<pb n="KR3j0062_WYG_003-1a"/>
欽定四庫全書<lb/>
　正楊卷三　　　　　　　明　陳耀文　撰<lb/>
　　　雲岳屛風<lb/>
漢鄭𢎞第五倫故吏同為太尉司空每朝見𢎞曲肱自<lb/>
卑明帝聞知乃賜雲岳屛風分隔其間<hi>雲岳即雲氣山岳也</hi>
　謝承後漢書鄭𢎞為太尉時舉第五倫為司空班次<lb/>
　在下每正朔朝見𢎞曲躬自卑上問知其故遂聽置<lb/>
　雲母屛風分隔其間由此為故事<lb/>
<pb n="KR3j0062_WYG_003-1b"/>
　此謂雲岳復為之註何也<lb/>
　梁劉孝威啓昔紀亮所隔惟珍雲母<lb/>
　陳𢎞周正啓昔琉璃見重雲母彌珍<lb/>
　　　趙李<lb/>
阮籍詠懐詩西逰咸陽市趙李相經過顔延年以為趙<lb/>
飛燕李夫人劉㑹孟謂安知非實有此人不必求其誰<lb/>
何也不詳詩意咸陽趙李謂游俠近幸之儔漢書谷永<lb/>
傳小臣趙李從㣲賤尊寵成帝常與㣲行者籍用趙李<lb/>
<pb n="KR3j0062_WYG_003-2a"/>
字正出此若如顔延年說趙飛燕李夫人豈可言經過<lb/>
如劉㑹孟言當時實有此人唐王維詩亦有日夜經過<lb/>
趙李家豈唐時亦實有此人乎乃知讀書不詳考深思<lb/>
雖如延年之博學會孟之精鍳亦不免失之况下此者<lb/>
耶<lb/>
詩話補遺云阮籍詩西㳺<hi>云云</hi>經過顔延年注趙飛燕<lb/>
李夫人非也按漢書乃成帝時趙季李欵延之之博尚<lb/>
有此誤<hi>馮少洲詩紀並載</hi>
<pb n="KR3j0062_WYG_003-2b"/>
　谷永傳成帝乆無繼嗣數為㣲行多近幸小臣趙李<lb/>
　從㣲賤專寵皆皇太后與諸舅夙夜所常憂至親難<lb/>
　數言故推永等因天變切諫永䟽云掖庭獄大為亂<lb/>
　阱滅絶人命主為趙李報怨<lb/>
　班倢伃傳自鴻嘉後上稍隆扵内寵倢伃進侍者李<lb/>
　平平得幸立為倢伃上曰始衛皇后亦從㣲起迺賜<lb/>
　平姓曰衛其後趙飛燕姊弟亦從自㣲賤興踰越禮<lb/>
　制寖盛扵前<lb/>
<pb n="KR3j0062_WYG_003-3a"/>
　敘傳成帝自大將軍王鳯薨後富平定陵侯張放淳<lb/>
　于長等始愛幸出為㣲行行則同輿執轡入侍禁中<lb/>
　設宴飲之會及趙李諸侍中皆引滿舉白談笑大噱<lb/>
　㨿此則子所引者正趙飛燕也且小臣趙李句讀俱<lb/>
　差何用笑延之乎<lb/>
　何並傳並自隴西太守徙潁川太守陽翟輕俠趙季<lb/>
　李欵多畜賓客以氣力漁食閭里至姦人婦女持吏<lb/>
　長短從横郡中聞並至皆亡去並下車敕曰趙李桀<lb/>
<pb n="KR3j0062_WYG_003-3b"/>
　惡雖逺去當得其頭以謝百姓吏後得趙李他郡持<lb/>
　頭還並縣之<lb/>
　謝靈運景隆法師誄云生自豪華家贏金帛加以巧<lb/>
　乗騎解絲竹詠絶響於康衢弄絃管扵華肆者非徒<lb/>
　經旬涉朔彌厯年稔而已諒趙李之咸陽程鄭之臨<lb/>
　卭矣<lb/>
　又云生以意泰意管生理孰是歡慰程鄭趙李<lb/>
　據此趙李與程鄭並言則非陽翟可殺之趙李也王<lb/>
<pb n="KR3j0062_WYG_003-4a"/>
　元美云嵇叔夜詩西㳺<hi>云云</hi>經過注謂李夫人趙飛<lb/>
　燕大誤或云趙飛燕李平皆成帝所幸婕妤然不應<lb/>
　與婕妤㳺從班史谷永傳又為趙李報徳復怨注小<lb/>
　臣趙李從㣲賤尊寵楊用修又言即趙季李欵然二<lb/>
　人皆陽翟大俠為何並所殺未審孰是<lb/>
　　　玉樹<lb/>
左思三都賦序譏揚雄賦甘泉不當言玉樹青葱誤矣<lb/>
揚雄言玉樹者武帝所作集衆寳為之以娛神非謂自<lb/>
<pb n="KR3j0062_WYG_003-4b"/>
然生之猶下句言馬犀金人也<lb/>
　漢武帝故事曰上起神屋前庭殖玉樹珊瑚為枝碧<lb/>
　玉為葉璧馬犀言作馬及犀為璧飾也<lb/>
　此已見選注似無煩贅辭為也<lb/>
　王褒雲陽宫記云甘泉宫北有槐樹今為玉槐樹根<lb/>
　幹盤峙三二百年木也耆舊相傳咸以此樹即揚雄<lb/>
　甘泉賦所謂玉樹青葱者也<hi>三輔黄圖亦載</hi>
　國史纂異云雲陽縣界多漢離宫故地有似槐而葉<lb/>
<pb n="KR3j0062_WYG_003-5a"/>
　細玉人謂之玉樹揚子甘泉賦云玉樹青葱后左思<lb/>
　以雄為假珎恠盖未詳也<hi>隋唐嘉詁長安記亦載</hi>
　　　月窟日域<lb/>
揚子雲長楊賦西壓月<graphic n="KR1633" url="https://raw.githubusercontent.com/kanripo/KR-Gaiji/master/images/KR1633.png" mimeType="image/png"/>
                    <hi>古窟字</hi>東震日域服䖍注以為<lb/>
月所生恐非李太白詩天馬來出月氏窟月窟即指月<lb/>
氏之國日域指日逐單于也盖借日月字以形容威服<lb/>
四夷之逺耳太白妙得其解矣月氐一作氏又作月支<lb/>
唐人僑置覉縻曰氐州氏音支樂府有氐州第一氐州<lb/>
<pb n="KR3j0062_WYG_003-5b"/>
第二即此地也併附著之<lb/>
　顔延年詩月竁來賓日際奉土注竁窟也陶𢎞景水<lb/>
　仙賦東卷長桑日窟西幹龍築月阿南齊禮志月域<lb/>
　來賓日際奉土隋樂志北齊皇夏詞月軌咸梯岫日<lb/>
　域盡浮川唐祭神樂章云包含日域牢籠月竁昭明<lb/>
　大法頌西踰月窟東漸扶桑<lb/>
　據此則月窟自明李白天馬歌天馬来出月氏窟背<lb/>
　為虎文龍翼骨非用此月窟也又云日逐單于單于<lb/>
<pb n="KR3j0062_WYG_003-6a"/>
　豈居東方耶王僧孺與何遜書腦日逐髓月氏<lb/>
　　　金虎<lb/>
甘石星經云昴西方白虎之宿太白金之精太白入大<lb/>
昴金虎相薄主有兵亂文選張平子賦始於宫隣卒扵<lb/>
金虎注不知引此而謬自為說<lb/>
　薛綜曰金虎西方白虎神王金金白也善曰應劭漢<lb/>
　官儀曰不制之臣相與比周比周者宫隣金虎宫隣<lb/>
　金虎言小人在位比周相進與君為隣貪求之徳堅<lb/>
<pb n="KR3j0062_WYG_003-6b"/>
　若金䜛謗之言惡如虎也<lb/>
　觀註薛已註在前矣豈善不知而謬自為説耶<lb/>
　　　李業傳引語<lb/>
彀弩射市薄命先死<lb/>
　後獨行傳王莽命劉咸強召李業業乃載病詣門咸<lb/>
　怒出教曰賢者不避害譬如彀弩射市薄命者先死<lb/>
　聞業名稱故欲與之為治而反託疾乎<lb/>
　此云引語誤<lb/>
<pb n="KR3j0062_WYG_003-7a"/>
　　　古諺古語載籍通引<lb/>
龍不隠鱗鳯不藏羽網羅髙懸去將安所<lb/>
　後逸民傳陳留老父見張升與友人班草而言相抱<lb/>
　而泣趨而過之植杖太息言曰二丈夫何泣之悲也<lb/>
　夫龍不隠鱗<hi>云云</hi>安所雖泣何及乎<lb/>
　未嘗云諺及古語也<lb/>
　　　天禄渴馬<hi>秇林伐山</hi>
漢靈帝脩南宫鑄天禄蝦蟆轉水入宫又作翻車渴烏<lb/>
<pb n="KR3j0062_WYG_003-7b"/>
灑路<lb/>
天禄即大蝦蟆伯樂之子按圖索駿以蝦蟆為馬即天<lb/>
禄也天禄之形漢人多刻石肖之於墓古詩所謂天禄<lb/>
辟邪眠莓苔也<lb/>
又云一角為天禄兩角為辟邪<lb/>
　二說互異何也<lb/>
　瑞應圖曰天䴪者純靈之獸五色光耀洞明王者道<lb/>
　備則至漢書靈帝紀鑄黄鍾四天禄蝦蟆注天禄獸<lb/>
<pb n="KR3j0062_WYG_003-8a"/>
　也今南陽縣有宗資墓旁有兩石獸其髙八尺角而<lb/>
　麟分鼠曳尾過壯大左曰天禄右曰辟邪字皆刻膊<lb/>
　上漢有天禄閣亦因此獸立名<lb/>
　伯樂子執馬經畫様求馬盖尹神童戱語也見朝野<lb/>
　僉載乃即謂蝦蟆為天禄何㢤<lb/>
　　　管輅<lb/>
𢎞明集知察舞鷄爻分封蟻　下句管輅事<lb/>
　梁湘東王簡文帝法寳聨璧序云我儲君業邁宣尼<lb/>
<pb n="KR3j0062_WYG_003-8b"/>
　道髙啓筮之作聲超姬發寧假卞蘭之頌知察<hi>云云</hi>
　異苑云魏武時南方獻山鷄操欲其鳴舞而無由公<lb/>
　子倉舒取大鏡着其前鷄見形而舞不止遂乏死<lb/>
　東觀記云沛獻王輔善京氏易永平五年少雨上以<lb/>
　易林占之繇曰蟻封穴居大雨將至以問輔曰蹇艮<lb/>
　下坎上山出雲為雨蟻穴居知雨<lb/>
　此正引二王事曰管輅事誤<lb/>
　　　劉表善書<lb/>
<pb n="KR3j0062_WYG_003-9a"/>
董北苑云劉景升為書家祖師鍾繇胡昭皆受其學然<lb/>
昭肥繇瘦各得其一體景升即劉表也表初在黨人中<lb/>
俊厨顧及之列其人品之髙可知藝文志有劉表集今<lb/>
雖不可見觀三國志注載其與袁尚兄弟書其筆力豈<lb/>
減崔蔡耶則翰札之工又其餘事耳<lb/>
　書斷云劉徳升字君嗣潁川人桓靈之世以造行書<lb/>
　擅名既以草剏亦甚妍美風流婉約獨步當時胡昭<lb/>
　鍾繇並師其法世謂鍾繇善行押書是也而胡書體<lb/>
<pb n="KR3j0062_WYG_003-9b"/>
　肥鍾書體瘦亦各有君嗣之美也<lb/>
　今以徳升為景升大誤　表二書見王粲集<hi>後書注</hi>
　　　甄字音<lb/>
說文甄陶也从瓦垔居延反呉書孫堅入洛屯軍城南<lb/>
甄宫井上旦有五色氣人入井探得傳國璽以甄與已<lb/>
名音叶以為受命之符則三國以前未有音為之人切<lb/>
者也孫權即位尊堅為帝江左諸儒為吳諱故改音真<lb/>
後秦諱苻堅隋諱楊堅皆暫避其音<lb/>
<pb n="KR3j0062_WYG_003-10a"/>
　全文見莊季裕鷄肋編盖甄履舊譜妄說耳<lb/>
　吳書曰堅入洛掃除漢宗廟祠以太牢堅軍城南甄<lb/>
　宫井上旦有五色氣舉軍驚恠莫有敢汲堅令人入<lb/>
　井探得漢傳國璽初黄門張讓等作亂劫天子出奔<lb/>
　左右分散掌璽者以投井中<lb/>
　袁術有僣逆之謀聞孫堅得𫝊國璽遂拘堅妻奪之<lb/>
　後書既見奪矣可云甄與名叶為受命符耶<lb/>
　裴松之云孫堅扵興義之中最有忠烈之稱若得漢<lb/>
<pb n="KR3j0062_WYG_003-10b"/>
　神器而潜匿不言此所謂隂懐異志豈所謂忠臣者<lb/>
　也吳史欲以為國華而不知損堅之令徳如其果然<lb/>
　孫皓降晉何得寳藏之而獨送六璽耶<lb/>
　張華女史箴云散氣流形既陶既甄在帝庖犧肇經<lb/>
　天人　茂先晉人與吳同時豈亦為吳諱耶<lb/>
　范書光武賛光武誕命靈貺自甄沉幾先物深略緯<lb/>
　文　蔚宗豈秦人耶又豈預為隋文諱耶<lb/>
　㑹昌一品集武宗真容賛爰命彩繢載模天真聖作<lb/>
<pb n="KR3j0062_WYG_003-11a"/>
　物覩禎祥以臻宣光孕靈虞熈載甄徳裕又誰諱耶<lb/>
　孫奕示兒編甄有二音學者皆押先字韻及真韻反<lb/>
　未嘗押此皆相承之乆信耳不信目之過也<lb/>
　按唐何超晉書音義云洛書甄曜度裴秀甄擿舊文<lb/>
　山濤甄拔人物及左甄右甄字音堅甄衛之家甄徳<lb/>
　遣婦生来哭人并州將田甄姓名字音真是甄字二<lb/>
　音之辯也在前人皆互用之乃專據堅音誤其甄陣<lb/>
　之音以何令升為楊正衡又誤<lb/>
<pb n="KR3j0062_WYG_003-11b"/>
　　　水性<lb/>
水性不同予扵續錄詳之矣近閱太平廣記諸葛孔明<lb/>
時有蒲元者術鍳同歐冶風胡常為孔明鑄刀劍言蜀<lb/>
惟江水爽烈是天分其野大金之元精也漢水鈍弱及<lb/>
涪水皆不任淬刀劍或以涪水雜江水元輒能辯之管<lb/>
子論齊之水云其泉白清其人堅勁寡有疥瘙終無痛<lb/>
醒今之濟川伏流至東阿井以煮膠和半夏丸皆異常<lb/>
藥水性之分信有之矣<lb/>
<pb n="KR3j0062_WYG_003-12a"/>
　蒲元别傳見太平御覽刀劒部中廣記不載豈閣本<lb/>
　耶<lb/>
　水性不同如悉唐制角畔怯腐手<hi>云云</hi>俱剽路史説<lb/>
　也别論乃譏其貪慱而忘精焉惡知非有盜憎主人<lb/>
　抑何甚㢤<lb/>
　　　鍾繇<lb/>
魏書鍾繇傳明堂所以祀上帝靈臺所以觀天文辟雍<lb/>
所以脩禮樂太學所以集儒林髙禖所以祈休祥既稱<lb/>
<pb n="KR3j0062_WYG_003-12b"/>
太學又稱辟雍可證辟雍非太學也明矣<lb/>
　魏名臣奏王朗節省奏曰夫天地則掃地而祭其<lb/>
　餘則皆壇而埒之矣明堂<hi>云云</hi>又所以察時務揚教<lb/>
　化此見魏志朗傳注<lb/>
　魏自有書魏志非魏書也云鍾繇傳誤<lb/>
　　　倉舒<lb/>
曹操幼子倉舒死求邴原死女合𦵏史以為譏余觀周<lb/>
禮地官禁嫁殤者注謂生時非夫婦死而葬相從嫁殤<lb/>
<pb n="KR3j0062_WYG_003-13a"/>
嫁死人則此俗古巳有之今民間猶有行焉而無禁也<lb/>
　魏志云沖亡後操哀甚言則流涕為聘甄氏亡女與<lb/>
　合葬原傳云女早亡時倉舒亦没操欲求合葬原辭<lb/>
　曰合葬非禮也原之所以自容於明公明公之所以<lb/>
　待原者以能守訓典而不易也若聴明公之命則是<lb/>
　凡庸也明公焉以為哉操遂止<lb/>
　史前後俱無譏辭其所合葬亦不止求原女也<lb/>
　周禮媒氏禁遷葬與嫁殤者引注亦誤<lb/>
<pb n="KR3j0062_WYG_003-13b"/>
　　　莊<graphic n="KR2084" url="https://raw.githubusercontent.com/kanripo/KR-Gaiji/master/images/KR2084.png" mimeType="image/png"/>
                    <hi>
                        <graphic n="KR2084" url="https://raw.githubusercontent.com/kanripo/KR-Gaiji/master/images/KR2084.png" mimeType="image/png"/>从九从酋</hi>
王仲宣從軍詩館宇充廛里士女滿莊<graphic n="KR2084" url="https://raw.githubusercontent.com/kanripo/KR-Gaiji/master/images/KR2084.png" mimeType="image/png"/>自非聖賢國<lb/>
誰能享茲休<graphic n="KR2084" url="https://raw.githubusercontent.com/kanripo/KR-Gaiji/master/images/KR2084.png" mimeType="image/png"/>音求九交之道也字從九從酋為是又<lb/>
說文馗音逵从九从首九達道也似龜背故曰馗从九<lb/>
首一道為一首與馗同義而異音馗从首<graphic n="KR2084" url="https://raw.githubusercontent.com/kanripo/KR-Gaiji/master/images/KR2084.png" mimeType="image/png"/>从酋今人<lb/>
不識<graphic n="KR2084" url="https://raw.githubusercontent.com/kanripo/KR-Gaiji/master/images/KR2084.png" mimeType="image/png"/>字皆从首誤矣<hi>此見王粲集古本最可證今本多作馗非也</hi>
　善註曰韓詩曰肅肅兔罝施於中逵爾雅云六逵謂<lb/>
　莊薛君曰馗九交之道也<lb/>
<pb n="KR3j0062_WYG_003-14a"/>
　五臣作<graphic n="KR2084" url="https://raw.githubusercontent.com/kanripo/KR-Gaiji/master/images/KR2084.png" mimeType="image/png"/>音仇良曰鄽莊皆道也<lb/>
　選注自明曰古本何耶韻㑹支尤二韻通作馗<lb/>
　　　探情以華<lb/>
選王仲宣詩探情以華覩㣲知著本史記律書情核其華<lb/>
道著明矣之語華者貌也然史記之語觀仲宣之詩而益<lb/>
明仲宣之詩得李善之解而始白觀書所以貴乎博證也<lb/>
　史記律書云雖妙必効情核其華道著明矣正義曰<lb/>
　妙謂㣲妙之性也効猶見也核研核也華道神妙之<lb/>
<pb n="KR3j0062_WYG_003-14b"/>
　道也言人雖有㣲妙之性必須程督巳之情理然後<lb/>
　研核神妙之道乃能究其形體辨其成聲故謂明矣<lb/>
　觀注情屬効讀道屬華讀若情核其華為句則不通<lb/>
　矣者明亦不云著明矣<lb/>
　仲宣贈文叔良詩既慎爾主亦迪知幾探情以華覩<lb/>
　著知㣲不云覩㣲知著也注云華喻貌亦不云華者<lb/>
　貌也<lb/>
　　　吐金鳥<lb/>
<pb n="KR3j0062_WYG_003-15a"/>
酉陽雜爼云魏明帝時昆明國貢辟寒鳥常吐金屑如<lb/>
粟昆明今為雲南服裡之縣不聞此鳥其逺至夷徼亦<lb/>
不聞也段式之好張虛大之言其著酉陽雜爼亦似郭<lb/>
子横洞㝠記唐人杜陽雜編全構虛誑殊無一實也或<lb/>
者逺夷多詐以金屑飼鳥以欺侮中國如秦蜀金牛云<lb/>
是乎<lb/>
　𠻳金鳥吐金屑名避寒金見拾遺記非段柯古好張<lb/>
　虛大也今曰吐金鳥避寒鳥似亦欠審柯古名成式<lb/>
<pb n="KR3j0062_WYG_003-15b"/>
　曰式之又誤<lb/>
　　　碧桐杯<hi>秇林伐山</hi>
唐人碧桐杯詩酒味雜蓮氣香冷勝扵氷輪囷如象鼻<lb/>
瀟灑絶青繩<lb/>
　酉陽雜爼云厯城北有使君林魏正始中鄭公殻三<lb/>
　伏之際每率賓僚避暑扵此取大蓮置硯格上盛酒<lb/>
　二升以簮刺葉令與柄通屈莖上輪囷如象鼻狀噏<lb/>
　之名為碧筩杯歴下學之言酒味雜蓮氣香冷勝於<lb/>
<pb n="KR3j0062_WYG_003-16a"/>
　冰<lb/>
　此復引用之而不著所出何耶筩作桐亦誤<lb/>
　　　侍中執虎子<lb/>
蘇則與吉茂同隱于太白山則為侍中侍中親省起居<lb/>
故謂之執虎子茂見則曰仕進不止執虎子則笑曰誠<lb/>
不能效汝蹇蹇鹿車驅按漢世有諺語云仕宦不止車<lb/>
生耳謂重較也吉茂反語以戱蘇則謂不得坐車較車<lb/>
而反執虎子也則亦為韻語以荅茂驅叶音上聲與汝<lb/>
<pb n="KR3j0062_WYG_003-16b"/>
為韻云<lb/>
　魏畧舊儀侍中親省起居故俗謂之執虎子始則同<lb/>
　郡吉茂者是時仕甫厯縣令遷為冗散見則嘲之曰<lb/>
　仕進不止執虎子則笑曰我誠不能效汝蹇蹇驅鹿<lb/>
　車馳也<lb/>
　魏志則先賜爵關内侯進封都亭侯徵拜侍中<lb/>
　夫則為侍中茂為冗散可戱則無車耶則語自明乃<lb/>
　云韻語故耶誤耶抑未見原本耶<lb/>
<pb n="KR3j0062_WYG_003-17a"/>
　晉書云孝武為清暑殿有識者以為清暑反為楚聲<lb/>
　哀楚之徵也<lb/>
　宋書明帝多忌諱袁粲初名愍孫反語袁愍為殞門<lb/>
　帝意惡之乃令改焉<lb/>
　南史齊文惠太子立樓舘鍾山下號東田東田反語<lb/>
　顛童也武帝于清溪立宫號舊宫反之窮廐也右反<lb/>
　語見史籍者不能盡載茂語可反重較耶<lb/>
　王元美云虎子䙝器也以虎子對鹿車意非謂重較<lb/>
<pb n="KR3j0062_WYG_003-17b"/>
　反語也晦伯辨之更不明<lb/>
　余正用脩誤云反語耳元美謂其不明豈亦未見諸<lb/>
　史反語耶<lb/>
　　　灰釘<lb/>
李商隱露布飛走之期既絶灰釘之望斯窮宋人小説<lb/>
謂杜篤論都賦燔康居灰珍竒椎鳴鏑釘鹿蠡近何子<lb/>
元餘冬録中證其非謂是曹爽在獄中乞棺釘與灰扵<lb/>
司馬懿事其事本不僻也余又考梁書徐勉疏云屬纊<lb/>
<pb n="KR3j0062_WYG_003-18a"/>
才畢灰釘已具陳覇先九錫文袄酋震慴遽請灰釘以<lb/>
二條證之尤足破宋人之謬説<lb/>
　灰釘事楊用修引餘冬論證其非謂曹爽求司馬懿<lb/>
　事其事本不僻云云按王凌既降未測懿意故乞棺<lb/>
　釘與之乃仰藥死曹爽幽處第中糧盡告急扵懿懿<lb/>
　給肉米糗<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>且以書慰之大喜過望未幾獄具夷三<lb/>
　族今以灰釘事歸曹爽抑何舛也<hi>王元美</hi>
　餘冬録辨談苑云魏畧王凌試索棺釘以觀太傅意<lb/>
<pb n="KR3j0062_WYG_003-18b"/>
　太傅給之凌遂自殺陳本紀乃此事故有請之云而<lb/>
　商隠亦有望窮之云其以棺為灰灰與釘皆闔棺之<lb/>
　具商隠承用之正凌事耳若用杜篤賦所云者何以<lb/>
　請以望為㢤<lb/>
　此說自明楊誤以為爽耳乃謂其舛何耶<lb/>
　隋安徳王雄慶舍利感應表云釋提請灰之後育王<lb/>
　建塔以來<hi>廣𢎞明集</hi>請灰豈用釋提事耶<lb/>
　　　賜丞相顧雍書　　　　　　　吳大帝<lb/>
<pb n="KR3j0062_WYG_003-19a"/>
貴孫子直令問休休至扵相見過扵所聞為君嘉之<lb/>
　顧承字子直邵之子雍孫也嘉禾中與舅陸瑁俱以<lb/>
　禮徵權賜雍書云<lb/>
　此吳志全文正尺牘佳語也通志畧不載而用脩遺<lb/>
　焉豈未見耶<lb/>
　　　答魏舒書　　　　　　　　　晉武帝<lb/>
可散愁養氣更増滋味仍給陽燧四望牕户車庶出入<lb/>
觀望或足散憂也<lb/>
<pb n="KR3j0062_WYG_003-19b"/>
　魏舒年老致仕子混卒詔曰舒惟一子薄命短折舒<lb/>
　告老之年處窮獨之苦毎念怛然為之嗟悼思所以<lb/>
　散愁養氣可更増滋味仍給賜陽燧四望繐牕户皂<lb/>
　輪牛車一乗庶出入觀望或足散憂也<lb/>
　此詔也而曰答書且截去前半復去思所以及可字<lb/>
　賜字遂使文義艱澁尺牘耶<lb/>
　　　與天公牋　　　　　　　　　晉劉謐之<lb/>
體戰身噤脫衣凍坐頼公借袍南岳送火<lb/>
<pb n="KR3j0062_WYG_003-20a"/>
　牋云昔辛酉之際遭湯旱流煙今子亥之嵗值堯水<lb/>
　滔天火延其廬水壊其國何人小子頓偷雙船由是<lb/>
　行無擔石室如懸磬<hi>云云</hi>獨此四句可録耶<lb/>
　　　與王導書　　　　　　　　　王敦<lb/>
温太真别來幾日作如此事當募人生致之自拔其舌<lb/>
　此通鑑晉明帝紀語也綱目及胡三省註不證其誤<lb/>
　而公復以為尺牘又誤矣<lb/>
　晉書温嶠傳云王敦表温嶠為丹陽尹嶠既得還都<lb/>
<pb n="KR3j0062_WYG_003-20b"/>
　乃奏敦逆謀請先為之備及敦搆逆加嶠中壘將軍<lb/>
　持節都督東安北部諸軍事敦與導書曰太眞别來<lb/>
　幾日作如此事表誅奸臣以嶠為首募生得嶠者當<lb/>
　自拔其舌<lb/>
　　　與王導書　　　　　　　　　陶侃<lb/>
郭黙殺方州即用為方州害宰相即用為宰相乎足下<lb/>
自謂遵飬時晦是乃遵養時賊也<lb/>
　晉書曰郭黙矯詔殺平安將軍劉𦙍陶侃上表討黙<lb/>
<pb n="KR3j0062_WYG_003-21a"/>
　與王導書云郭黙殺方州即用為方州殺宰相便為<lb/>
　宰相乎導答曰黙居上流之勢如有船艦成資故苞<lb/>
　含隠忍使有其地一月潜嚴足下軍到是以得風發<lb/>
　相赴豈非遵養時晦以定大事者耶侃省笑曰是乃<lb/>
　遵養時賊也<lb/>
　合二事為一書誤<lb/>
　　　瓊寢玉簀<hi>秇林伐山</hi>
劉聰以婢為后王鍳諫曰不可以汗玉簀而塵瓊寢<lb/>
<pb n="KR3j0062_WYG_003-21b"/>
　載記云王沉養女年十四有妙色劉聰立為左皇后<lb/>
　王鍳等諫云縱沉之女弟刑餘小醜猶不可塵瓊寢<lb/>
　汙清廟况其家婢耶<lb/>
　今直以為婢且増玉簀何也<lb/>
　　　陸抗<lb/>
晉陸抗拜侍中謂賓客曰以我為三公是天下為無人<lb/>
唐鄭棨聞拜相曰鄭五作相天下無人矣二子審已量<lb/>
力其視力小任重折足覆餗而猶不知止者有異矣<lb/>
<pb n="KR3j0062_WYG_003-22a"/>
　此陸玩之言也抗三國吳人今以玩為抗誤<lb/>
　尺牘清裁與王丞相書玩作琬又誤<lb/>
　　　茗柯<lb/>
酩酊醉貌晉山簡傳及世說皆作茗艼盖假借字也又<lb/>
簡文帝曰劉尹茗仃有實理茗仃亦茗艼也今本一作<lb/>
茗柯于義不貫<hi>餘録</hi>
　晉書作酩酊此云作茗艼誤<lb/>
晉簡文公劉尹茗柯有實理注言如茗之枝柯小實非<lb/>
<pb n="KR3j0062_WYG_003-22b"/>
外博而中虛也<hi>秇</hi>
蔡叔子云韓康伯雖無骨幹然亦膚立合二條觀之膚<lb/>
立者茗柯之反也<lb/>
宋有謠曰臻蓬蓬外頭花艶裏頭空正可對茗柯<lb/>
　此世說之語注柯一作打一作仃一作<hi>闕</hi>原無定字<lb/>
　何嘗有解豈又古本耶<lb/>
　宣政雜録云宣和初收復燕山金民来居京師者其<lb/>
　俗有臻蓬蓬之歌人皆喜而效之其歌曰臻蓬蓬外<lb/>
<pb n="KR3j0062_WYG_003-23a"/>
　頭花花裏頭空但看明年正二月滿城不見主人翁<lb/>
　本虜䜟故京城不禁然次年正月徽宗南幸次年二<lb/>
　月二聖北狩<lb/>
　此歌云花花無艶字<lb/>
　一本假為注語一云于義不貫已既自相矛盾矣其<lb/>
　云偽書誤人得無自道也與㢤<lb/>
　　　小説<lb/>
説者云宋人小説不及唐人是也殊不知唐人小説不<lb/>
<pb n="KR3j0062_WYG_003-23b"/>
及漢人<hi>云云</hi>晉書荀朂傳云汲郡人不准發冢得古文<lb/>
數百篇載楚事一段尤妙亦小說也惜不傳耳<lb/>
　荀朂傳云汲郡冡中得古文竹書詔朂撰次之以為<lb/>
　中經列在祕書<lb/>
　束晳傳云太康二年汲郡人不准發魏襄王墓或云<lb/>
　安釐王塜得竹書數十車大凡七十五篇<lb/>
　衛恒傳四書體勢云太康元年汲縣人盜發魏襄王<lb/>
　塜得䇿書十餘萬言案敬侯所書猶有彷彿古書亦<lb/>
<pb n="KR3j0062_WYG_003-24a"/>
　有數種其一卷論楚事者最為工妙恒竊悦之故竭<lb/>
　愚思以賛其美愧不足厠前賢之作冀以存古人之<lb/>
　象焉<lb/>
　恒云最為工妙為字言也乃指為小説何耶以晳傳<lb/>
　恒傳為朂傳併誤<lb/>
　　　金谷序<lb/>
世説新語謂王羲之作蘭亭記人以方金谷序羲之甚<lb/>
有欣色金谷序今不傳其實蘭亭之所祖也余舊得宋<lb/>
<pb n="KR3j0062_WYG_003-24b"/>
人石刻一本今録于此其辭曰余以元康六年從太僕<lb/>
卿出為使持節監青徐諸軍事征虜將軍有别廬在河<lb/>
南縣界金谷澗中或髙或下有清泉茂林衆果竹栢藥<lb/>
草之屬莫不畢備又有水碓魚池土窟其為娛目歡心<lb/>
之物備矣時征西大將軍祭酒王詡當還長安余與衆<lb/>
賓共送往澗中晝夜逰晏屢遷共坐或登髙臨下或列<lb/>
坐水次時琴瑟笙筑合載車中道路並作及住令鼓吹<lb/>
迭奏遂各賦詩以叙中懐或不能者罰酒三斗感性命<lb/>
<pb n="KR3j0062_WYG_003-25a"/>
之不永懼凋落之無期故列敘時人官號姓名年紀又<lb/>
寫詩著後後之好事者其覽之㢤<lb/>
　世說品藻篇謝公云金谷中蘇紹最勝注中俱載前<lb/>
　文末云凡三十人吳王師議郎關中侯始平武功蘇<lb/>
　紹字世嗣年五十為首<lb/>
　今云宋人石刻豈容齋所載頭責子羽文意耶<lb/>
　　　王嘉<lb/>
隴西處士王嘉隠居倒處山有異術符堅迎之入長安<lb/>
<pb n="KR3j0062_WYG_003-25b"/>
按嘉字子年今世所傳拾遺記嘉所著也其書全無慿<lb/>
證直搆虛空首篇謂少昊母有桑中之行尤為悖亂嘉<lb/>
盖無徳而詭隠無才而強飾如今之走帳黄冠逰方羽<lb/>
客偽藥欺人假丹誤俗是其故知而移扵筆札世猶傳<lb/>
信之深可怪也㢤嗚呼子書之奥妙不傳者何限而今<lb/>
乃傳鬻子子華子唐詩之佳而不行者無算而世乃盛<lb/>
傳許渾胡曽小説之可觀者多矣而天寳遺事杜詩偽<lb/>
蘇註至今名家亦為所惑且引用焉噫<lb/>
<pb n="KR3j0062_WYG_003-26a"/>
　　　偽書誤人<lb/>
劉子𤣥曰郭子横洞𡨕記王子年拾遺記全構虛辭用<lb/>
驚愚俗卓㢤子𤣥之見也余推其餘如任昉述異記殷<lb/>
芸小說沈約梁四公子記唐人杜陽雜編天寳遺事宋<lb/>
人雲仙散録清異録杜詩偽蘇註盛行於時殊誤學者<lb/>
司馬公作通鑑亦誤取天寳遺事况下此者乎<lb/>
　公所引用具列如左<lb/>
瑣語云水㴠萬物之中精潤百物而行乎地中風㴠太<lb/>
<pb n="KR3j0062_WYG_003-26b"/>
𤣥之中精動百物而行乎天上<lb/>
　子華子語也引用之而匿其名何㢤<lb/>
　　　旋波移光<lb/>
旋波移光越之美女與西施鄭旦同進扵吳王肌香體<lb/>
輕飾以珠幌若雙鸞之在烟霧<lb/>
　拾遺記云越謀滅吳有美女二人一名夷光二名脩<lb/>
　明<hi>即西施鄭旦之别名</hi>以貢扵吳吳處以椒華之房貫細珠為<lb/>
　簾幌<hi>云云</hi>吳王目之若雙鸞之在輕霧<lb/>
<pb n="KR3j0062_WYG_003-27a"/>
　杜陽編云元載寵姬薛瑤英仙姿玉質肌香體輕雖<lb/>
　旋波搖光不能過也<lb/>
　所引合二事為一想未見正本耳<lb/>
拾遺記西海之西有浮玉山山下有穴穴中有水其色<lb/>
如火波濤灌蕩而火不滅名曰隂火木𤣥虛海賦所云<lb/>
隂火潜然者也然李善及五臣註皆不引之<lb/>
商芸小說云晉眀帝問沭啓云沭伏乆勞極不審尊體<lb/>
何如<lb/>
<pb n="KR3j0062_WYG_003-27b"/>
拾遺記曰禹治水所穿鑿處皆泥封記使𤣥龜升其上<lb/>
此封堠之始<lb/>
予又考述異記云空同山有堯碑禹碣皆科斗書<lb/>
　　　香雲香雨<lb/>
雨未嘗有香也而李賀詩依㣲香雨青氛氲元㣲之詩<lb/>
雨香雲淡覺㣲和雲未嘗有香而盧象詩云雲氣香流<lb/>
水<lb/>
　拾遺記云員嶠之山名環丘有雲石廣五百里或四<lb/>
<pb n="KR3j0062_WYG_003-28a"/>
　五十或十數里駁駱如錦川扣之則片片蓊蓊然雲<lb/>
　出俄而遍潤天下西有星池周千里水色隨四時變<lb/>
　化有神龜出爛石之上此石常浮于水邊方數百里<lb/>
　其色多紅質虛似胏燒有煙香聞數百里煙氣升天<lb/>
　則成香雲遍潤則成香雨<lb/>
　此謂雲雨無香誤<lb/>
　若云偽書誤人則隂火潜然固嘗引之以病選注矣<lb/>
　　子年神竒先覺非逰方誤俗者見晉藝術傳<lb/>
<pb n="KR3j0062_WYG_003-28b"/>
　　　與謝安石書<hi>尺牘</hi>　　　　　　　王右軍<lb/>
坐而獲逸遂其宿心比常與安石東逰山海頥養閑暇<lb/>
之餘欲與親故時共歡宴䘖杯引滿語田里所行故以<lb/>
為撫掌之資其為得意可勝言耶常依依陸賈班嗣之<lb/>
處世老夫志願盡於此也<lb/>
　　　分甘帖　　　　　　　　　　王羲之<lb/>
諸君子孫逰觀有一味甘剖而分之以娛目前<lb/>
　晉書曰初羲之既優㳺無事與吏部郎謝萬書曰古<lb/>
<pb n="KR3j0062_WYG_003-29a"/>
　之辭世者或被髮佯狂或汙身穢跡可謂艱矣今僕<lb/>
　坐而獲免遂其宿心其為慶幸豈非天賜違天不祥<lb/>
　頃東逰還脩植桑果今盛敷榮率諸子抱弱孫㳺觀<lb/>
　其間有一味之甘割而分之以娯目前雖植徳無殊<lb/>
　邈猶欲教養子孫以敦厚退讓戒以輕薄庶令舉䇿<lb/>
　數馬彷彿萬石之風君謂此何如比當與安石東㳺<lb/>
　山海并田視地利頥養閑暇衣食之餘欲與親知時<lb/>
　共歡宴雖不能興言髙詠䘖杯引滿語田里所行故<lb/>
<pb n="KR3j0062_WYG_003-29b"/>
　以為撫掌之資其為得意可勝言耶常依陸賈班嗣<lb/>
　楊王孫之處世甚欲希風數子老夫志願盡扵此也<lb/>
　前人名差誤後剪截欠通諸所引證詎可慿耶<lb/>
　　　宗少文<lb/>
越王金鑄范少伯晉帝圖畫宗少文遙聞聲而相思也<lb/>
秦皇未見韓非則思與之並世不可得既見非則殺之<lb/>
武帝未見相如則思與之並世不可得既見相如則擯<lb/>
之日進前而不䘖也<lb/>
<pb n="KR3j0062_WYG_003-30a"/>
　宋書曰宗炳字少文髙祖領荆州辟為主簿不起髙<lb/>
　祖開府辟召下書曰吾沗大寵思延賢彦而兎罝潜<lb/>
　處考槃未至側席丘園良増虛佇南陽宗炳雁門周<lb/>
　續之並植操幽棲無悶巾褐可下辟召以禮屈之扵<lb/>
　是並辟太尉掾皆不起宋受禪屢徵並不應元嘉二<lb/>
　十年炳卒時年六十九<lb/>
　呉越春秋范蠡既去越王乃使良工鑄金象蠡之形<lb/>
　置之坐側朝夕論政<lb/>
<pb n="KR3j0062_WYG_003-30b"/>
　今曰晉帝何帝耶蠡去乃為鑄金何得云聞聲耶<lb/>
　　　太極泉<lb/>
宋孝武帝大明七年赦詔文曰思散太極之泉以福無<lb/>
方之外太極之泉不知何語後閱酉陽雜爼仙藥有太<lb/>
極泉盖神瀵盎漿之類也宋齊六代文人每好用僻事<lb/>
例如此<lb/>
　禮含文嘉曰禮天子靈臺為萬物獲福於無方之源招<lb/>
　太極之清泉以與稼穡之根<lb/>
<pb n="KR3j0062_WYG_003-31a"/>
　酉陽雜爼仙藥有太極井泉此唐段柯古所著也南<lb/>
　宋安得預讀其書耶既誚其虛誑又取以證者何耶<lb/>
　　　紫<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>
南史義陽王㫤傳六軍戒嚴應須紫<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>𢎞明集𤣥光辯<lb/>
惑論張魯鋒帶盧循紫<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>南宋晉安王子勛傳子勛初<lb/>
檄欲攻子業聞其已隕即解甲下<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>讀者多不知紫<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>
為何物按晉書職官志云袴褶之制未詳所起冠黒帽<lb/>
綴紫<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>
                    <graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>以繒為之長四尺廣一寸腰有絡帶以代鞶<lb/>
<pb n="KR3j0062_WYG_003-31b"/>
中官紫<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>外官絳<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>盖戰裙之絡繫也今畫門神將軍<lb/>
有之俗曰飄帶又梁楮緭使魏元日作詩曰帽上著籠<lb/>
冠袴上著朱衣即指此也<lb/>
　南史宋書㫤及子勛本傳並無紫<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>字<lb/>
　宋景和中討義陽王㫤六軍戒嚴須應紫<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>左右欲<lb/>
　營辦王琨曰元嘉初征謝晦有紫<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>在匣中不須作<lb/>
　檢取果得焉<hi>南史王琨傳</hi>
　廢帝子業為壽寂之所弑鄧琬為子勛傳檄京師明<lb/>
<pb n="KR3j0062_WYG_003-32a"/>
　帝遣邵宰還荆州經過襄陽袁顗馳書報琬忽解甲<lb/>
　并奉表勸子勛即位郢州及聞明帝定大事即解甲<lb/>
　下摽繼聞襄陽不息而顗又響應<hi>宋書琬傳</hi>
　𤣥光論張角黄符子魯戴絳盧悚紫<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>孫恩<hi>孤虛</hi>
　晉輿服志袴褶之制未詳<hi>云云</hi>曰職官志誤秇林伐<lb/>
　山又以紫<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>出梁書職官志梁書有志否耶<lb/>
　南史梁楮緭同陳伯之降魏亦非使也<lb/>
　　　石城樂<hi>詩話詩紀亦載</hi>
<pb n="KR3j0062_WYG_003-32b"/>
石城樂宋臧質作碧玉歌一名千金意晉孫綽作慕容<lb/>
攀墻視慕容垂作樂府皆失其名當表出之<lb/>
　唐書樂志云石城樂者宋臧質所作也石城在竟陵<lb/>
　質嘗為竟陵郡於城上眺矚見羣少年歌謠通暢因<lb/>
　作此曲<lb/>
　樂苑云碧玉歌者宋汝南王所作也碧玉汝南王妾<lb/>
　名以寵愛之甚所以歌之其二篇云碧玉小家女不<lb/>
　敢攀貴徳感郎千金意慙無傾城色<lb/>
<pb n="KR3j0062_WYG_003-33a"/>
　慕容垂歌晉書載記云慕容垂本名缺尋以䜟記乃<lb/>
　去夬以垂為名慕容雋僣號封垂為吳王太元八年<lb/>
　自稱燕王其二章云慕容愁憤憤燒香作佛㑹願作<lb/>
　墻裏燕髙飛出墻外<lb/>
　以上俱樂府所載此<hi>云云</hi>誤<lb/>
　通志情人桃葉歌亦曰千金意不云碧玉歌也<lb/>
　　　梅根冶<lb/>
古冶字或借作野金陵有冶城楊子江有梅根野或作<lb/>
<pb n="KR3j0062_WYG_003-33b"/>
冶字而音渚齊武帝詩昨經樊鄧役阻潮梅根冶探懐<lb/>
悵往事意滿辭不敘劉文房詩落日蕪湖色空山梅冶<lb/>
烟孟浩然水溢梅根冶烟迷楊葉洲皆以冶為野也<lb/>
　楊州記云冶城呉時鼓鑄之所吳平猶不廢王茂𢎞<lb/>
　所治也寰宇記宣州有銀冶今廢庾信枯樹賦云北<lb/>
　陸以楊葉為關南陵以梅根作冶南畿志池州有梅<lb/>
　根河源出九華山㑹扵五溪支流入於江銅陵縣有<lb/>
　銅官山有泉冬夏不竭可以陵鐵烹銅因改為銅官<lb/>
<pb n="KR3j0062_WYG_003-34a"/>
　山嘗於此置塲<lb/>
　　　估客樂<lb/>
估客樂齊武帝之所作也其辭曰昔經樊鄧役阻潮梅<lb/>
根渚感憶追往事意滿辭不敘阻潮一本作假楫武帝<lb/>
作此曲令釋寳月被之管絃帝遂數乗龍舟㳺江中以<lb/>
紝越布為帆緑絲為帆縴鍮石為篙足篙傍者悉著鬱林<lb/>
布作淡黄袴舞此曲用十六人云按史稱齊武帝節儉<lb/>
嘗自言朕治天下十年當使黄金與土同價然其從流<lb/>
<pb n="KR3j0062_WYG_003-34b"/>
忘返之奢如此貽厥孫謀何怪乎金蓮步地也<lb/>
　此子詩話所載何渚不作冶耶<lb/>
　南史何尚之告休定省傾朝送别於冶渚可云渚渚<lb/>
　耶<lb/>
　浩然夜泊宣城界排律中火熾梅根冶不云水溢也<lb/>
　曰梅冶烟曰火熾梅根冶則冶中之烟冶中之火也<lb/>
　今曰野豈野燒耶<lb/>
　　　蠱冶通用<lb/>
<pb n="KR3j0062_WYG_003-35a"/>
易冶容誨淫太平廣記引之作蠱容誨淫左傳女惑男<lb/>
曰蠱國語蠱女縱欲張平子西京賦妖蠱艶夫夏姬美<lb/>
聲暢于虞氏南都賦侍者蠱媚巾韝詳明五臣注作冶<lb/>
媚馬融廣成頌古冶字作蠱字可證<lb/>
　廣記引易見第㡬卷何不明言意謂廣記繁富人難<lb/>
　遍閱故每借之以欺人耳<lb/>
　海觀張天錫<hi>錫</hi>作文極敏捷而用事率出杜撰人有<lb/>
　質之者則髙聲應之曰出太平廣記盖其書世所罕<lb/>
<pb n="KR3j0062_WYG_003-35b"/>
　也<hi>七脩類藁</hi>公引廣記無亦天錫之故智乎<lb/>
　西京賦良注曰蠱艶美也<lb/>
　南都賦注良曰蠱媚美容也<hi>並無冶字</hi>
　廣成頌田開古蠱注音冶<hi>不云古字</hi>
　夫一冶字也欲野則野欲蠱則蠱為子字者不亦難<lb/>
　乎使公冶長有知又將有用脩大横之誚矣<lb/>
　　　瓊<lb/>
瓊赤玉也謝希逸雪賦林挺瓊樹世豈有赤雪耶李義<lb/>
<pb n="KR3j0062_WYG_003-36a"/>
山已隨江令誇瓊樹李長吉詩曰夭碎碎墮瓊芳相承<lb/>
誤用皆不考之過也<lb/>
　晉朝雜事云大康七年雨赤雪二頃唐五行志貞元<lb/>
　二十一年正月雨赤雪於京師可云無赤雪耶選注<lb/>
　善云瓊赤玉也瓊樹恐誤已先言之矣<lb/>
　詩木𤓰報之以瓊琚報之以瓊瑤報之以瓊玖毛氏<lb/>
　云瓊玉之美者孔安國曰瓊是玉之美名非玉名也<lb/>
　丘中有麻傳云玖石次玉是玖非全玉也<lb/>
<pb n="KR3j0062_WYG_003-36b"/>
　什文曰玖字書云玉黒色<lb/>
　錢氏曰詩言玉以瓊者多如著瓊華瓊英瓊瑩木𤓰<lb/>
　瓊琚瓊瑤瓊玖皆謂玉色之美非玉之名也<lb/>
　許叔重曰瓊赤玉也然木𤓰所謂瓊玖玖乃黒玉亦<lb/>
　非赤也　反騷精瓊靡應劭曰瓊玉之華也<lb/>
　　　張融海賦<lb/>
文選載木𤣥虛海賦似非全文南史稱張融海賦勝𤣥<lb/>
虛惜今不傳北堂書抄載其畧如湍轉則日月似驚浪<lb/>
<pb n="KR3j0062_WYG_003-37a"/>
動則星河如覆信為竒也<lb/>
　南齊書思光傳中具載特字句脱落難讀耳何以惜<lb/>
　其不傳耶北堂書抄無海部二句見藝文類聚<lb/>
　　　劉須溪<lb/>
世以劉須溪為能賞音為其於選詩李杜諸家皆有批<lb/>
㸃也予以為須溪元不知詩其批㸃詩首云詩至文選<lb/>
為一厄五言盛於建安而勃窣為甚此言大本已迷矣<lb/>
須溪徒知尊李杜而不知選詩又李杜之所自出予嘗<lb/>
<pb n="KR3j0062_WYG_003-37b"/>
謂須溪乃開剪截羅段舖客人元不曽到蘇杭南京機<lb/>
坊也<lb/>
　前引北堂書抄惜海賦不傳公自謂開舖客人耶到<lb/>
　機坊者耶<lb/>
　　　答劉繪書　　　　　　　　　沈約<hi>尺牘</hi>
郭有道漢末之匹夫非蔡中郎不足以偶三絶謝安石<lb/>
素族之台輔時無麗藻乃有碑無文况文憲王冠冕彛<lb/>
倫儀刑宇内自非一代詞宗難或為此約閭閈鄙人名<lb/>
<pb n="KR3j0062_WYG_003-38a"/>
不入第<graphic n="KR1476" url="https://raw.githubusercontent.com/kanripo/KR-Gaiji/master/images/KR1476.png" mimeType="image/png"/>訓令㫖便是以禮許人聞命慙顔已不覺汗<lb/>
之沾背也<lb/>
繪請沈約為竟陵王碑文約答書辭之後竟為之今文<lb/>
選有此碑文當以此入補註<lb/>
　此沈約答樂藹書云答劉繪誤<lb/>
　文選有齊安陸昭王緬碑文無竟陵王碑也謂當入<lb/>
　補註不知寘之何所<lb/>
　南齊書文獻豫章王嶷也文宣竟陵王子良也以文<lb/>
<pb n="KR3j0062_WYG_003-38b"/>
　宣為文獻是又以徳昇為景昇也以獻為憲亦誤<lb/>
　子良傳故吏范雲上表為子良立碑事不行文選有<lb/>
　任昉竟陵王行狀又非休文也<lb/>
　　　梁武帝父子詩䜟<lb/>
梁武帝冬日詩雪花無有蔕冰鏡不安臺梁簡文詠月<lb/>
詩飛輪了無轍眀鏡不安臺竟成二䜟<lb/>
　南史賊臣侯景傳云簡文寒夕詩云雪花<hi>云云</hi>又詠<lb/>
　月詩云飛輪<hi>云云</hi>後人以為詩䜟謂無蒂者是無弟<lb/>
<pb n="KR3j0062_WYG_003-39a"/>
　不安臺者臺城不安輪無轍者以邵陵名綸空有赴<lb/>
　援名也　謂梁武父子誤<lb/>
　　　和南<lb/>
六朝及唐初稱和尚為和南今法帖中有此語觀者不<lb/>
解也<hi>禪林鈎𤣥</hi>
　𢎞明集習鑿齒與釋道安書鑿齒稽首和南<hi>云云</hi>弟<lb/>
　子襄陽習鑿齒稽首和南<lb/>
　李交州淼與釋道高難佛不見形書<hi>云云</hi>伏願大和<lb/>
<pb n="KR3j0062_WYG_003-39b"/>
　尚垂懐允納下心無惜神誥弟子李淼和南<lb/>
　龍潭崇信禪師請居天皇寺示心要皇曰汝擎茶吾<lb/>
　為汝接行食吾為汝受汝和南時我便低首<lb/>
　廣𢎞明集徐陵諫深法師罷道書言必闍黎和尚書<lb/>
　輒致敬和南今以和尚為和南誤矣<lb/>
　僧家謂合掌作禮曰和南<hi>禪苑清規</hi>
　法苑珠林云和南者梵語也或云那漠婆南要律儀<lb/>
　翻為恭敬善見論翻為度我<lb/>
<pb n="KR3j0062_WYG_003-40a"/>
　　　㺯<lb/>
今之巷道名為胡洞字書不載或作衙衕又作<graphic n="KR1803" url="https://raw.githubusercontent.com/kanripo/KR-Gaiji/master/images/KR1803.png" mimeType="image/png"/>㣚皆<lb/>
無據也南齊書蕭鸞弑其君昭于西㺯注㺯巷也南方<lb/>
曰㺯北曰<graphic n="KR1803" url="https://raw.githubusercontent.com/kanripo/KR-Gaiji/master/images/KR1803.png" mimeType="image/png"/>㣚㺯之反切為<graphic n="KR1803" url="https://raw.githubusercontent.com/kanripo/KR-Gaiji/master/images/KR1803.png" mimeType="image/png"/>㣚也盖方言耳<lb/>
　南齊書云欝林王昭業字元尚蕭鸞使蕭諶引兵入<lb/>
　壽昌閣帝行至西㺯殺之<hi>無注</hi>
　欝林名昭業海陵名昭文余録總録俱無業字大誤<lb/>
　胡三省通鑑注丁度集韻曰㺯厦也屏也亦作<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>説<lb/>
<pb n="KR3j0062_WYG_003-40b"/>
　文衙行貌魚舉切又音牙衕通街也徒弄切<lb/>
　　　兀即秃字<hi>巵言</hi>
梁書侯景傳載寳誌公䜟曰兀尾狗子始著狂兀與秃<lb/>
同从元去其上畫最有㑹意之旨<lb/>
　梁天監中釋寳誌曰掘尾狗子自發狂南史同今作<lb/>
　兀尾謂與秃同豈介甫字說意耶<lb/>
　　　大鳯<hi>譚苑</hi>
通史繳大鳯於青丘戮脩蛇于洞庭大鳯作大風内典<lb/>
<pb n="KR3j0062_WYG_003-41a"/>
引古䜟記鳯鳯逆序蒼蒼舛度注鳯音梵鳯字當作<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
從馬非鳯凰之鳯也予舊著古音駢字古音附録亦誤<lb/>
從之今特正之於此<lb/>
　淮南子云堯使羿繳大風于青丘之澤<hi>注大風風伯也</hi>
　梁武通史採異蕪累撰次無幾殘缺遂多<hi>史通</hi>
　據此則通史似即不行矣乃遺淮南而引之耶<lb/>
　皇帝受天睠命四海樂推于時鳯鳯裂序蒼蒼舛度<lb/>
　乃選五石以補之坤軸傾斜積冰發坼乃緯九藪而<lb/>
<pb n="KR3j0062_WYG_003-41b"/>
　正之是以天徳一於上地數二於下<hi>廣𢎞明集二十</hi>
　鳯鳯<hi>云云</hi>簡文大法頌序語非引古䜟也鳯鳯注云<lb/>
　梵音亦非音梵也集韻几音洙部内無馬字<lb/>
　　　嫪<hi>古音余</hi>
嫪說文云婟也要雅倡謂㳺婿曰婟嫪韓退之詩感物<lb/>
増戀嫪聲類戀惜也<lb/>
　韓薦士詩念將決焉去感物増戀嫪廣韻嫪悋物也<lb/>
　史嫪毐注音流説文士無行者曰嫪毐<lb/>
<pb n="KR3j0062_WYG_003-42a"/>
　梁劉杳傳有要雅五卷舊唐書已不載其名獨公家<lb/>
　尚藏其書耶史稱杳愽綜清儉自居母憂便長齋蔬<lb/>
　食盖端士也書名要雅乃載此鄙䙝語耶<lb/>
　　　錦繖夫人<lb/>
馮寳妻洗氏封石龍夫人戰則錦繖寳幰至老未嘗敗<lb/>
年八十而終知勇福三者全矣古今女將第一人也綉<lb/>
旗女將與李全戰者見金史可對錦繖夫人<lb/>
　綉旗女將見宋史李全傳止云綉旗女將馬上衝擊<lb/>
<pb n="KR3j0062_WYG_003-42b"/>
　未審何人此云金史考李全未嘗降金當是楊誤洗<lb/>
　氏六朝人見史鑑綱目等書婦人知大義者不止知<lb/>
　勇福也<hi>胡應麟筆叢</hi>
　洗氏梁大同初髙梁太守馮寳聘以為妻陳永定初<lb/>
　子僕拜陽春郡太守廣州刺史歐陽紇反夫人發兵<lb/>
　拒境僕以夫人功加中郎將轉石龍太守詔冊夫人<lb/>
　為髙涼郡太夫人賫綉幰油絡駟馬安車陳亡王仲<lb/>
　宣反圍隋摠管韋洸夫人進兵共敗之夫人親披甲<lb/>
<pb n="KR3j0062_WYG_003-43a"/>
　張錦傘領彀騎衛詔使裴矩巡撫嶺南悉定封譙國<lb/>
　夫人<hi>北史列女傳隋書冊為中郎將石龍太夫人似誤</hi>
　金騎奄至李全殺數人逐北抵山谷上有龍虎上將<lb/>
　軍者盛兵以出旁有綉旗女將馳搶突鬭會諸將至<lb/>
　拔全以出<hi>宋史叛臣傳</hi>
　楊云洗封石龍夫人戰則錦繖<hi>云云</hi>年八十終誤胡<lb/>
　謂洗六朝人見史綱等書似亦未讀正史也<lb/>
　<lb/>
<pb n="KR3j0062_WYG_003-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　正楊卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>正楊卷二</head>
    <p>
<pb n="KR3j0062_WYG_002-1a"/>
欽定四庫全書<lb/>
　正楊卷二　　　　　　　明　陳耀文　撰<lb/>
　　　方城本萬城<lb/>
左傳方城以爲城古本方本萬字古字萬亦作万故訛<lb/>
爾唐勒奏土論曰我是楚也世伯南土自越以至葉垂<lb/>
𢎞境萬里故曰萬城也<lb/>
　水經注春秋昭公十五年許遷於葉楚盛周衰控霸<lb/>
　南土欲爭强中國多築列城於北方以逼華夏故號<lb/>
<pb n="KR3j0062_WYG_002-1b"/>
　此城爲萬城或作方字唐勒奏土論曰我是楚也世<lb/>
　霸南土自越以至葉垂𢎞境萬里號曰萬城也余按<lb/>
　屈完之在召陵對齊侯曰楚國方城以爲城杜預曰<lb/>
　方城山名也在葉南未詳孰是<lb/>
　左僖公四年齊侯伐楚楚子使屈完如師師退次於<lb/>
　召陵齊侯陳諸侯之師與屈完乗而觀之屈完曰君<lb/>
　若以力楚國方城以爲城漢水以爲池雖衆無所用<lb/>
　之<lb/>
<pb n="KR3j0062_WYG_002-2a"/>
　服䖍曰方城山在漢南<lb/>
　左定公四年吳子伐楚自豫章與楚夾漢左司馬戍<lb/>
　謂子常曰子沿漢而與之上下我悉方城外以毁其<lb/>
　舟還塞大隧直轅寘泥子濟漢而伐之我自後擊之<lb/>
　必大敗之<lb/>
　史記禮書楚汝潁以爲險江漢以爲池阻之以鄧林<lb/>
　緣之以方城然而秦師至鄢郢舉若振槁是豈無固<lb/>
　險阻哉其所以統之者非其道故也<lb/>
<pb n="KR3j0062_WYG_002-2b"/>
　正義曰括地志云方城房州竹山縣東南四十一里<lb/>
　其山頂上平四面險峻山南有城長十餘里名爲方<lb/>
　城即此山也<lb/>
　史記楚世家成王初即位布德施惠結舊好於諸侯<lb/>
　使人獻天子天子賜胙曰鎭爾南方夷越之亂無侵<lb/>
　中國於是楚地千里十六年齊桓公以兵侵楚至陘<lb/>
　山楚成王使將軍屈完以兵禦之蘓秦説楚威王曰<lb/>
　楚天下之强國也地五千餘里帯甲百萬此霸王之<lb/>
<pb n="KR3j0062_WYG_002-3a"/>
　資也<lb/>
　國語曰桓公用管仲即位數年一戰帥服三十一國<lb/>
　遂南征伐楚濟汝踰方城望汶山<hi>管子霸形同汶音岷</hi>
　毛居正六經正誤云谷風蔓音萬作万非蓋万本音<lb/>
　墨万侯姓也俗借作草書萬字經典豈應用之<hi>經典</hi>
　夫齊師至陘退次召陵潁川至葉相去無幾則服䖍<lb/>
　所謂方城在漢南者是也元凱似爲少誤楚成王時<lb/>
　越非楚屬威王强盛不過五千則自越至葉𢎞境萬<lb/>
<pb n="KR3j0062_WYG_002-3b"/>
　里者非也道元亦失折衷然杜注之稱山名尚云可<lb/>
　據酈氏之持兩端猶爲愼密也今勦舊籍以自奓假<lb/>
　古本以欺人何耶宋本文言曽得豐生於面覿左傳<lb/>
　古本又對楊子於遺編故知蒸豚烹雞何代無賢十<lb/>
　室之邑必有忠信者矣<lb/>
　王元美云用修以方城爲萬城其可笑不待言伯晦<lb/>
　引史記阻之以鄧林緣之以方城又我悉方城外及<lb/>
　服䖍杜預之説以闢之似矣然不如盛𢎞之荆州記<lb/>
<pb n="KR3j0062_WYG_002-4a"/>
　之明切也其云葉東界有故城始犨縣東至瀙水達<lb/>
　泚陽界南北聯聯數百里號爲方城一謂之長城南<lb/>
　北雖無基築皆連山相接而漢水流其南故屈完云<lb/>
　云何其易曉也郡國志葉縣有方城郭仲産曰苦萊<lb/>
　于東俱有方城又楚狂接輿耕於方城之南蓋皆傍<lb/>
　此長山方城而名者也<lb/>
　按此所引荆州記云云俱見水經注潕水條下前不<lb/>
　引之以正者蓋管國俱云踰方城望汶山是即所謂<lb/>
<pb n="KR3j0062_WYG_002-4b"/>
　長江之險與我共之者矣則屈完所云方城爲城其<lb/>
　指漢南無疑故余謂元凱似爲少誤是欲因楊以弼<lb/>
　杜非引杜以闢楊也今述道元所載之説以爲明切<lb/>
　易曉而復錯綜其詞自見其博是又承杜之誤而蹈<lb/>
　楊之轍矣<lb/>
　　　孔子沐浴而朝<lb/>
孔子沐浴而朝於義盡矣胡氏乃云仲尼此舉先發後<lb/>
聞可也是病聖人之未盡也果如胡氏之言則不告於<lb/>
<pb n="KR3j0062_WYG_002-5a"/>
君而擅興甲兵是孔子先叛矣何以討人哉胡氏釋之<lb/>
於春秋朱子引之於論語皆未知此理也岳飛承金牌<lb/>
之召或勸之勿班師飛曰此乃飛反非檜反也其從容<lb/>
君臣之義雖聖人不過是也<lb/>
　春秋隱公四年夏宋公陳侯蔡人衛人伐鄭胡氏曰<lb/>
　春秋之法誅首惡云云引陳恒云云不告也然則隣<lb/>
　有弑逆聲罪赴討雖先發而後聞可矣<lb/>
　胡氏未嘗有仲尼此舉之言朱子誤引之耳奈何波<lb/>
<pb n="KR3j0062_WYG_002-5b"/>
　及胡氏耶想亦未觀胡傳耳<lb/>
　　　翠微<lb/>
爾雅山未及上曰翠微詩曰陟彼崔嵬崔嵬即翠微詩<lb/>
傳授字各不同爾然崔嵬字不及翠微之工凡山逺望<lb/>
則翠近之則翠漸微也故曰翠微也<lb/>
　陸佐公石闕銘云旁映重叠上連翠微濟曰翠微天<lb/>
　邊氣也<lb/>
　爾雅云石山戴土謂之崔嵬<lb/>
<pb n="KR3j0062_WYG_002-6a"/>
　使崔嵬即翠微爾雅何爲重岀耶<lb/>
　　　筤<lb/>
蜀名竹藂曰林筤易説卦爲蒼筤竹古注音浪<lb/>
　字書云蒼筤幼竹又車籃也在陽字韻易註音郎今<lb/>
　曰古注豈閣本耶<lb/>
　　　雉噫<lb/>
楊子五百篇論孔子因女樂去魯曰不聽政諫不用雉<lb/>
噫注雉噫猶歌歎之聲梁鴻五噫之類也琴操曰季桓<lb/>
<pb n="KR3j0062_WYG_002-6b"/>
子受齊女樂又不致膰爼於大夫孔子遂行師已送之<lb/>
曰夫子則非罪也孔子曰吾歌可乎歌曰彼婦之口可<lb/>
以岀走彼婦之謁可以死敗優哉游哉聊以卒歲此即<lb/>
雉噫之歌也衝波傳云孔子相魯齊人懼而欲敗其政<lb/>
選齊國好女八十人皆衣文衣而舞容璣季桓子語魯<lb/>
君爲周道游舘孔子乃行覩雉之飛鳴嘆曰山梁雌雉<lb/>
時哉時哉色斯舉矣翔而後集因爲雉噫之歌曰彼婦<lb/>
之叩可以岀奏彼婦之謁可以死北優哉游哉聊以卒<lb/>
<pb n="KR3j0062_WYG_002-7a"/>
歲楊子所云雉噫者指此唐人學官碑文云聆鳯衰於<lb/>
南楚歌雉噫於東魯亦用楊子之語也今本無雉字故<lb/>
詳具之以廣異聞<lb/>
　楊子雉噫司馬本無雉字<lb/>
又秇林伐山云楊子言孔子之去魯云云五噫之類也<lb/>
按家語孔子去魯歌曰彼婦云云聊以卒歲此即雉噫<lb/>
之歌也唐文聆鳯衰於接輿歌雉噫於桓子<lb/>
　按此一事一曰家語一曰衝波傳一有論語一無之<lb/>
<pb n="KR3j0062_WYG_002-7b"/>
　何自相矛盾也<lb/>
　　　風雅逸篇<lb/>
衝波傳云有鳥九尾孔子與子夏見之人以問孔子曰<lb/>
鶬也子夏曰何以知之孔子曰河上之歌云鶬兮鴰兮<lb/>
逆毛衰兮一身九尾長兮<lb/>
　韓詩内傳云孔子渡江見鶬鴰異之衆莫能名孔子<lb/>
　嘗聞河上人歌云鴰兮鶻兮逆毛衰兮一身九尾長<lb/>
　兮<lb/>
<pb n="KR3j0062_WYG_002-8a"/>
　大戴禮注引韓詩内傳云鶬鴰胎生孔子渡江見而<lb/>
　異之<lb/>
　白澤圖云昔孔子子夏所見故歌之其頭九首今呼<lb/>
　爲九頭鳥也<lb/>
　文選江賦龍鯉一角竒鶬九頭注劉騊駼𤣥根賦云<lb/>
　一足之䕫九頭之鶬<lb/>
　酉陽雜俎云白澤圖謂之鶬鸆帝鵠書謂之逆鶬寳<lb/>
　厯中國子四門助教史逈語段成式常見裴瑜所註<lb/>
<pb n="KR3j0062_WYG_002-8b"/>
　爾雅言鶬糜鴰是九頭鳥也<lb/>
　此數書俱不引衝波傳不知何從見之眞竒聞也<lb/>
　　　公冶長<lb/>
世傳公冶長能通鳥語不見於書惟唐沈佺期燕詩云<lb/>
不知黃雀語能免冶長災白樂天鳥鶴贈答詩序云予<lb/>
非冶長不能通其意似實有其事或在亡逸書中如衝<lb/>
波傳魯定公記之類今無所考耳<lb/>
　論語疏云公冶長辨鳥雀語云唶唶嘖嘖白蓮水邊<lb/>
<pb n="KR3j0062_WYG_002-9a"/>
　有車覆粟車脚淪泥犢牛折角收之不盡相呼共啄<lb/>
　人驗之果然<lb/>
　邢昺云舊説冶長解鳥語故係之縲絏<lb/>
　此既云如衝波傳之類無所於考則所引鶬鴰之歌<lb/>
　及雉噫之歌皆云岀衝波傳何耶<lb/>
　王元美云諺有城門失火殃及池魚詩有舊時王謝<lb/>
　堂前燕飛入尋常百姓家其事甚明而附㑹其説者<lb/>
　至以池魚爲姓名以王謝爲商誤游烏衣國又孔子<lb/>
<pb n="KR3j0062_WYG_002-9b"/>
　謂公冶長在縲絏之中而小説謂公冶長識鳥語爲<lb/>
　鳥所誤至沈佺期引之入詩曰不知黃雀語能免冶<lb/>
　長災皆可笑也<lb/>
　解鳥語者公冶長見衝波傳又沈佺期詩不知黃雀<lb/>
　語能免冶長災<lb/>
　池魚王謝事前人已自有説但冶長縲絏既笑沈詩<lb/>
　爲附會而識鳥語復引衝波及沈詩實之一卷中前<lb/>
　後不顧如此王楊殆二秦一律者矣<lb/>
<pb n="KR3j0062_WYG_002-10a"/>
　　　扁舟本作鯿舟<lb/>
或問予詩人多用扁舟何處爲始予按南史天淵地新<lb/>
製鯿魚舟形甚狹故小舟稱扁舟六朝詩惟王由禮有<lb/>
扁舟夜向江頭泊之句至唐人則多用之<lb/>
方望爲隗囂軍師後囂不聽其言望以書謝之曰范蠡<lb/>
收責勾踐乗扁舟於五湖舅犯謝罪文公亦逡巡於河<lb/>
上望之無勞固其宜也望聞烏氏有龍池之山微徑南<lb/>
通與漢相屬其傍時有竒人聊及閒暇廣求其真願將<lb/>
<pb n="KR3j0062_WYG_002-10b"/>
軍勉之望之見機亂邦托跡方外飄然行遁邈焉莫追<lb/>
賢於范増逺矣<lb/>
　吳越春秋范蠡辭王乃乗扁舟岀三江入五湖人莫<lb/>
　知其所適<lb/>
　史貨殖傳范蠡既雪會稽之恥乃乗扁舟浮于江湖<lb/>
　漢書音義曰特舟也<lb/>
　後漢書更始三年正月平陵人方望立前孺子劉嬰<lb/>
　爲天子望爲丞相弓林爲大司馬更始遣李松蘇茂<lb/>
<pb n="KR3j0062_WYG_002-11a"/>
　等擊斬之<lb/>
　所云扁舟爲編舟矣又引方望書望豈在南朝後耶<lb/>
　王元美引方望書末云雖鴟夷子皮何以加焉然至<lb/>
　立劉林作天子自爲丞相卒䧟大戮死者有知能無<lb/>
　爲西川强鬼所笑　以劉嬰弓林爲一人誤<lb/>
　　　西施<lb/>
世傳西施隨范蠡去不見所岀只因杜牧西子下姑蘇<lb/>
一舸逐鴟夷之句而附會也予竊疑之未有可證以折<lb/>
<pb n="KR3j0062_WYG_002-11b"/>
其是非一日讀墨子曰吳起之裂其功也西施之沉其<lb/>
美也喜曰此吳亡之後西施亦死於水不從范蠡去之<lb/>
一證墨子去吳越之世甚近所書得其眞然猶恐牧之<lb/>
别有見後檢修文御覽見引吳越春秋逸篇云吳亡後<lb/>
越浮西施於江令隨鴟夷以終乃嗟曰此事正與墨子<lb/>
合杜牧未精審一時趂筆之過也蓋吳既滅即沉西施<lb/>
於江浮沉也反言耳隨鴟夷者子胥之譖死西施有力<lb/>
焉胥死盛以鴟夷今沉西施所以報子胥之忠故云隨<lb/>
<pb n="KR3j0062_WYG_002-12a"/>
鴟夷以終范蠡去越亦號鴟夷子杜牧遂以子胥鴟夷<lb/>
爲范蠡之鴟夷乃影撰此事以墮後人於疑網也既又<lb/>
自笑曰范蠡不幸遇杜牧受誣千載又何幸遇予而雪<lb/>
之亦一快哉<lb/>
　唐陸廣微吳地記云嘉興縣一百里有女兒亭勾踐<lb/>
　令范蠡取西施以獻夫差西施於路與范蠡潛通三<lb/>
　年始達於吳遂生一子至此亭其子一歲能言因名<lb/>
　女兒亭越絶書云西施亡吳國後復歸范蠡因泛五<lb/>
<pb n="KR3j0062_WYG_002-12b"/>
　湖而去<lb/>
　觀此則逸篇寧非影撰耶<lb/>
　王元美云楊陳之證西施俱各有所岀難以臆斷第<lb/>
　陳引吳地記云云此大可笑夫蠡必不爲此事語兒<lb/>
　者就李也晦伯之駁用修可謂夢中説夢矣<lb/>
　按吳地記其書見存楊謂逸篇者岀何典記耶余謂<lb/>
　其影撰故引以正之耳元美不能逆志而云各有所<lb/>
　岀殆夢中説夢之後更䆿語耶<lb/>
<pb n="KR3j0062_WYG_002-13a"/>
　　　更<lb/>
列子云禾生伯子岀行經坰外宿於田更更訓老老而<lb/>
更事也漢立三老五更義取此張湛注列子乃云更當<lb/>
作叟誤矣<lb/>
　困學紀聞三老五更按列子云禾生子伯宿於田更<lb/>
　商丘聞之舍更亦老之稱也已先言之矣<lb/>
　孝經援神契云尊三老者父象也五更寵以度<lb/>
　禮祭義養三老五更于太學所以教諸侯弟也又食<lb/>
<pb n="KR3j0062_WYG_002-13b"/>
　三老云云　史記西門豹治鄴投三老于河<lb/>
　應劭漢官儀曰三老五更三代所尊也史正義云百<lb/>
　官表云十里一亭亭有長十亭一鄉鄉有三老掌教<lb/>
　化皆秦制也曰漢立三老五更當别有見<lb/>
　蔡邕云更當爲叟叟老人之稱也<lb/>
　　　重違<lb/>
孔藂子載孔子高謂平原君曰重違公子盛㫖漢書孔<lb/>
光傳重違大臣正義東坡晁錯論又重違其意重難也<lb/>
<pb n="KR3j0062_WYG_002-14a"/>
言難違其意而勉從之也近世不達此語以重爲重大<lb/>
之重失之矣<lb/>
　孔藂抗志篇云衛公子交饋馬四乗於子思曰禮雖<lb/>
　有爵賜人不踰父兄今重違公子之盛㫖則有失禮<lb/>
　之僣焉若何<lb/>
　謂子高謂平原君或今本誤<lb/>
　　　鬼谷子<lb/>
漢書蓻文志鬼容區三篇注即鬼臾區也郊祀志黃帝<lb/>
<pb n="KR3j0062_WYG_002-14b"/>
得寳鼎冕侯問於鬼臾區云云注即鬼容區容臾聲相<lb/>
近今按鬼谷即鬼容者又字相似而誤也高似孫子畧<lb/>
便謂蓻文志無鬼谷子何其輕於立論乎<lb/>
　史記注鄭𤣥云鬼臾區黃帝佐也<lb/>
　史記云鬼谷先生蘇秦張儀之師也今以爲谷區豈<lb/>
　見鬼耶儀秦亦豈黃帝時人耶<lb/>
　拾遺記鬼谷子云吾生於歸谷亦曰鬼谷鬼者歸也<lb/>
　又曰歸者谷名也古史考云鬼谷子也歸鬼相近也<lb/>
<pb n="KR3j0062_WYG_002-15a"/>
　栁子云漢劉向班固錄書無鬼谷子鬼谷子後出妄<lb/>
　言亂世難信<lb/>
　今誚子畧栁子亦未見耶<lb/>
　　　度轂<lb/>
韓非子云顔回明仁於度轂程嬰顯義於趙武上句不<lb/>
知事之所岀度轂似是人姓名度姓古有之宋有度正<lb/>
蜀之遂寧人<lb/>
　此後漢書崔駰達㫖語也曰韓子誤<lb/>
<pb n="KR3j0062_WYG_002-15b"/>
　　　秀才<lb/>
趙武靈王論胡服云俗辟民易則是吳越無秀才也秀<lb/>
才之名始此後再見於賈誼傳六朝遂以此爲取士之<lb/>
科名云<lb/>
　史記趙武靈王云且服竒者志淫則是鄒魯無竒行<lb/>
　也俗辟者民易則是吳越無秀士也戰國䇿是吳越<lb/>
　無俊民也無秀才字<lb/>
　　　君主妻河<lb/>
<pb n="KR3j0062_WYG_002-16a"/>
史記年表秦始以君主妻河君主秦君之女其曰君主<lb/>
猶後世公主也妻河沉之河水如河伯娶妻故事蓋戎<lb/>
俗也吕東萊作大事記不達君主之義改主爲生又改<lb/>
生作甥失之逺矣是以君子無貴鑿也<lb/>
　史年表秦靈公八年初以君公妻河索隱曰謂初以<lb/>
　此年取他女爲君主君主猶公主也妻河謂嫁之河<lb/>
　伯故魏俗猶爲河伯取婦蓋其遺風殊異其事故云<lb/>
　初<lb/>
<pb n="KR3j0062_WYG_002-16b"/>
　此註自明伯恭豈不見之或傳寫之誤改甥者何人<lb/>
　　　别號<lb/>
戰國䇿秦惠王時有寒泉子注云秦處士之號史記索<lb/>
隱云甘茂居渭南隂鄉之樗里故號曰樗里子又范蠡<lb/>
去越自稱鴟夷子此固後人别號之所昉乎<lb/>
　史記樗里子者名疾秦惠王之弟也滑稽多知武王<lb/>
　時與甘茂爲左右丞相室在於昭王廟西渭南隂鄉<lb/>
　樗里故俗謂之樗里子索隱即引爲註<lb/>
<pb n="KR3j0062_WYG_002-17a"/>
　楚䇿甘茂與樗里疾貿首之讎也謂茂號樗里誤史<lb/>
　記范蠡自謂鴟夷子皮今止云鴟夷子亦誤<lb/>
　　　萬歲夜<lb/>
姚寛戰國䇿注博引諸書以證之用心亦至矣然猶有<lb/>
遺也楚䇿楚王遊雲夢謂安陵君曰樂矣今日之游寡<lb/>
人千秋萬歲後誰與樂此矣安陵君泣下數行曰萬歲<lb/>
夜願以身試黃泉蓐螻蟻夜如左傳注窀穸厚夜之夜<lb/>
最見人臣不敢斥言之意今本改夜作後不見古人立<lb/>
<pb n="KR3j0062_WYG_002-17b"/>
言之妙矣<lb/>
　戰國䇿云楚王遊於雲夢仰天而嘆曰樂矣今日之<lb/>
　游也寡人萬歲千秋之後誰與樂此矣安陵君泣下<lb/>
　數行而進曰臣入則編席岀則陪乗大王萬歲千秋<lb/>
　之後願得以身試黃泉蓐螻蟻又何如得此樂而樂<lb/>
　之王大説<lb/>
　此文自明夜字如何安置豈所見又古本耶<lb/>
　　　韓非子引諺<hi>風雅遺篇</hi>
<pb n="KR3j0062_WYG_002-18a"/>
奔車之上無仲尼覆舟之下無伯夷<lb/>
　此見韓子安危篇非諺也<lb/>
　　　何與呵通<lb/>
賈誼過秦論信臣精卒陳利兵而誰何註誰何問之也<lb/>
漢書有誰何卒如淳曰何謂何官也按他註解誰與譙通<lb/>
與高帝譙讓項羽之譙同莊子盛鶴列於麗譙之間譙謂<lb/>
出入城門而譙呵問之如今之盤詰守關之例何與呵通<lb/>
　莊子注麗譙髙樓名一作嶕謂華麗而嶕嶢漢書陳勝<lb/>
<pb n="KR3j0062_WYG_002-18b"/>
　傳戰譙門中師古曰門上爲高樓以望也樓一名譙<lb/>
　故謂美麗之樓爲麗譙譙亦呼爲巢所謂巢車者亦<lb/>
　謂兵車之上爲樓以望敵也<lb/>
　漢書漢王謝羽鴻門項荘舞劔樊噲直入羽壯之賜<lb/>
　以酒噲因譙讓羽此謂高帝譙讓項羽誤<lb/>
　索隱云崔浩云何或爲呵漢舊儀宿衛郎官分五夜<lb/>
　誰呵呵夜行者誰也何呵字同如淳曰何猶問也據<lb/>
　此則何呵同矣誰與譙同出何註乎<lb/>
<pb n="KR3j0062_WYG_002-19a"/>
　　　邯鄲才人嫁爲厮養卒婦<hi>南中集</hi>
予觀樂府有邯鄲才人嫁爲厮養卒婦篇特亡其辭亦<lb/>
失其解及考史記張耳傳洎楚漢春秋并云趙王武臣<lb/>
爲燕軍所獲囚於燕獄先後使者往請輒爲燕所殺趙<lb/>
有厮養卒謝其舍中曰吾將載趙王歸舍中人笑之乃<lb/>
走燕壁以利害説燕將燕以爲然乃歸趙王厮養卒御<lb/>
王以歸武臣歸趙以美人妻養卒以報之是其事也予<lb/>
觀養卒有戰國䇿士之風太史公書其事文既竒樂府<lb/>
<pb n="KR3j0062_WYG_002-19b"/>
歌其事亦竒矣六朝及唐人擬作者皆似眯目道黑白<lb/>
雖吾鄉太白亦迷其源昔吾亡友何仲黙一日讀焦仲<lb/>
卿妻樂府謂予曰古今惟此一篇更無第二篇也凡歌<lb/>
辭簡則古此篇愈繁愈古子庶幾焉可作一篇與此相<lb/>
對予謝未遑然亦未有兹竒事直當之也去今二十年<lb/>
屏居滇雲平晝無事散帙見此事思與仲卿事適類復<lb/>
憶仲黙言乃操觚試爲之以成此篇惜不使仲黙見之<lb/>
永昌張愈光亦仲黙文字友也遂往一通以寄愈光云<lb/>
<pb n="KR3j0062_WYG_002-20a"/>
　李子田云邯鄲才人嫁爲厮養卒婦楊用修引張耳<lb/>
　傳厮養卒説燕王事云是此卒且曰古今作者如眯<lb/>
　目道黑白雖吾鄉太白亦昧其源因譔一古風長篇<lb/>
　謂可方焦仲卿妻然張耳傳祗云厮養卒並無才人<lb/>
　嫁爲婦語曷以知所嫁者即此卒耶張耳傳非隱書<lb/>
　古今人所同喻豈得云通不檢此人皆眯目耶且古<lb/>
　人作樂府多襲舊題變岀新意曷欲定掇本事耶凡<lb/>
　此諸不可通而詩之佳否姑勿及也<lb/>
<pb n="KR3j0062_WYG_002-20b"/>
　此事史漢并同注中俱無楚漢春秋字假之以欺人<lb/>
　可耳乃首言史記何耶<lb/>
　其詩有云春禖燕乙乙曉寢蟲<graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>
                    <graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>説文云乙燕燕<lb/>
　𤣥鳥也齊魯謂之乙不云乙乙也文選文賦思乙乙<lb/>
　其若抽善注乙乙難岀之貌説文曰隂氣尚强其岀<lb/>
　乙乙然徐曰乙乙未展也今指爲燕對蟲恐誤<lb/>
　又云黃鵠悲陶嬰蝴蝶怨韓馮搜神記韓馮事乃鴛<lb/>
　鴦非蝴蝶也不知梁祝肯借用否耶<lb/>
<pb n="KR3j0062_WYG_002-21a"/>
　　　古歲字作遂<lb/>
古歲字即歲時之遂今文遂字从歩从戌年至戌而終<lb/>
乃秦人以十月爲歲首故制字以歩戌前此未有也宋<lb/>
姚孝寧已辨之予觀史記注引陸賈楚漢春秋云三老<lb/>
董公八十二遂封爲成侯遂即歲也陸賈著書不用秦<lb/>
篆而用古文亦卓士哉崔希裕畧古篇古歲字作亗未<lb/>
詳其義然亦可證歩戌之爲秦制而非古矣<lb/>
　史記注雖有此句詳其文義遂字屬下句詎可指此<lb/>
<pb n="KR3j0062_WYG_002-21b"/>
　遂爲歲耶<lb/>
　白虎通曰所以名爲歲者何歲者遂也三百六十六<lb/>
　日一周天萬物畢死故爲一歲也<lb/>
　爾雅夏曰歲取歲星行一次也歲星行一次而四時<lb/>
　之功畢故年謂之歲從歩者躔度可推歩也從戌者<lb/>
　木星之精生於亥自亥行至於戌而周天也<hi>毛居正六經正</hi>
　<hi>誤</hi>
　　　律書注<lb/>
<pb n="KR3j0062_WYG_002-22a"/>
按律書註伶倫取嶰谷之竹陽律六取雄竹吹之隂律<lb/>
吕六取雌竹吹之<lb/>
　今律書及律厯志併無此注蓋雄鳴雌鳴誤之耳吕<lb/>
　覽説苑及晉書等志俱無雄竹雌竹之事<lb/>
　宋玉笛賦云衡山之陽見竒篠異幹良工至此曰命<lb/>
　陪乗取其雄焉得其雌焉遂以爲笛<lb/>
　　　七始<hi>丹鉛閏錄</hi>
漢書律厯志引古文尚書予欲聞六律五聲八音七始<lb/>
<pb n="KR3j0062_WYG_002-22b"/>
詠以岀納五言今文七始詠作在治忽史繩祖據漢郊<lb/>
祀歌七始華始肅倡和聲而以今文在治忽近于附㑹<lb/>
以予考之此言聲律音韻是一類事但漢書注不著七<lb/>
始之義今之切韻宫商角徵羽之外又有半商半徵蓋<lb/>
牙齒舌唇喉之外有深喉淺喉二音此即所謂七始詠<lb/>
詠即韻也汗簡𨽻古七始作夾始蓋古人七作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>與<lb/>
夾相近而誤尤可驗史氏之説爲是由此言之切韻之<lb/>
法自舜世已然不起於西域胡僧又可知予特表岀之<lb/>
<pb n="KR3j0062_WYG_002-23a"/>
<hi>孟康云七始者天地四時人也此説乃意料之言</hi>
　漢書志曰予欲聞六律云云五言汝聽言以律吕和<lb/>
　五聲施之八音合之成樂七者天地四時人之始也<lb/>
　順以歌詠五常之言<hi>史記索隱古文尚書作在治忽今文作采政忽</hi>
　此本志自明謂注無七始之義孟康意料之言俱誤<lb/>
　七始華始安世房中歌也云郊祀歌又誤其切韻云<lb/>
　云不必辨<lb/>
　　　三河<lb/>
<pb n="KR3j0062_WYG_002-23b"/>
唐詩天子三河募少年三河黃河也折支河也湟中河<lb/>
也<lb/>
　史記高帝紀發關内兵收三河士韋昭曰河南河東<lb/>
　河内<lb/>
　貨殖傳河東河内河南在天地之中<lb/>
　阮藉詩蘇子狹三河沈注云河南河北河東秦之三<lb/>
　川郡<lb/>
　今指定三河之名誤<lb/>
<pb n="KR3j0062_WYG_002-24a"/>
　　　青雲<lb/>
史記云伯夷叔齊雖賢得夫子而名益彰顔淵雖篤學<lb/>
附驥尾而行益顯閭巷之人欲砥行立名者非附青雲<lb/>
之士烏能施於後世哉青雲之士謂聖賢立言傳世者<lb/>
孔子是也附青雲則伯夷顔淵是也後世謂登仕路爲<lb/>
青雲謬矣試引數條以證之京房易占青雲所覆其下<lb/>
有賢人隱續逸民傳嵇康早有青雲之志南史𢎞景年<lb/>
十四五歲見葛洪方書便有養生之志曰仰青雲覩白<lb/>
<pb n="KR3j0062_WYG_002-24b"/>
日不爲逺矣梁孔稚圭隱居多搆山泉衡陽王鈞往遊<lb/>
之圭曰殿下處朱門遊紫闥詎得與山人交耶鈞曰身<lb/>
處朱門而情遊滄海形入紫闥而意在青雲又袁彖贈<lb/>
隱士庾易詩曰白日清明青雲遼亮昔聞巢許今覩臺<lb/>
尚阮籍詩抗身青雲中網羅孰能施李太白詩獵客張<lb/>
兔罝不能挂龍虎所以青雲人高歌在巖户合而觀之<lb/>
青雲豈仕進之謂乎王勃文窮且益堅不墮青雲之志<lb/>
即論語視富貴如浮雲之㫖若窮而常有覬覦富貴之<lb/>
<pb n="KR3j0062_WYG_002-25a"/>
心則鄙夫而已矣自宋人用青雲字於登科詩中遂誤<lb/>
至今不改<lb/>
　史記須賈見范雎頓首言死罪曰賈不意君能自致<lb/>
　於青雲之上<lb/>
　揚雄解嘲云當途者升青雲失路者委溝渠<lb/>
　宋書劉瑀答何偃云一蹙直造青雲何至與駑馬爭<lb/>
　路<lb/>
　晉書載記史臣曰劉元海人傑必致青雲之上是以<lb/>
<pb n="KR3j0062_WYG_002-25b"/>
　䇿馬騫鳴乗機豹變五部高嘯一旦推雄<lb/>
　南史齊衡陽王鈞與㑹稽孔珪問答云云見衡陽王<lb/>
　道度傳非梁也<hi>唐僧廣宣寄賀王超放第二榜詩便向青雲領貢賔</hi>
　　　胡苑<lb/>
張良對高祖言長安形勝曰南有巴蜀之饒北有胡苑<lb/>
之利史記漢書皆不解胡苑之義後人或改苑作戎非<lb/>
也按漢官儀引郎中侯應之言曰隂山東西千餘里單<lb/>
于之苑囿也又胡人歌曰失我燕支山令我婦女無顔<lb/>
<pb n="KR3j0062_WYG_002-26a"/>
色失我祁連山令我六畜不蕃息所謂胡苑之利當是<lb/>
此義<lb/>
　史記註索隱云苑馬牧外接胡地馬生於胡故云胡<lb/>
　苑之利正義曰博物志云北有胡苑之塞按上郡北<lb/>
　地之北與胡接可以牧養禽獸又多致胡馬故謂胡<lb/>
　苑之利也今云無解誤其歌引西河故事之誤姑勿<lb/>
　及也<lb/>
　　　先其祘命<lb/>
<pb n="KR3j0062_WYG_002-26b"/>
漢書律厯志劉歆條奏引書曰先其祘命師古曰逸書<lb/>
也言王者統業先立算數以命百事也祘古算字近俗<lb/>
本改祘作算而俗士不知算命之義又顚倒其字作先<lb/>
算其命成何語言似星士招牌矣可笑也又可惡也凡<lb/>
古書有古字不可輕改若依古作祘則人雖罕識而識<lb/>
之者必博古士也未必妄改作先算其命也他如斠若<lb/>
畫一通鑑改斠作較不知斠勘斗斛也較車耳也其義<lb/>
殊逺左親戚去墳墓通鑑改左作離運籌帷帳通鑑改<lb/>
<pb n="KR3j0062_WYG_002-27a"/>
帳作幄陳平雖美如冠玉耳其中未必有也冠玉下去<lb/>
一耳字便失其指皆是爲拙工廢繩墨聊舉一二其餘<lb/>
更僕窮紙不能數也<lb/>
　律厯志云數者一十百千萬也所以算數事物順性<lb/>
　命之理也書曰先其算命師古曰云云不作祘字<lb/>
　史記蕭何爲法顜若畫一徐廣曰顜音古項反一音<lb/>
　較索隱曰漢書顜作講講一作覯小顔曰講和也未<lb/>
　見斠字<lb/>
<pb n="KR3j0062_WYG_002-27b"/>
　張良傳天下游士離其親戚去墳墓<lb/>
　帷帳漢書作帷幄史自序傳同俱非通鑑所改也<lb/>
　　　陸賈素馨<lb/>
陸賈南中行紀雲南中百花惟素馨香特酷烈彼中女<lb/>
子以綵絲穿花心繞髻爲飾梁章隱詠素馨花詩云細<lb/>
花穿弱縷盤向綠雲鬟用陸語也花繞髻之飾至今猶<lb/>
然予嘗有詩云金碧佳人墮馬粧鷓鴣林裏採秋芳穿<lb/>
花貫縷盤香雪會把風流惱陸郎姜夢賓笑謂予曰不<lb/>
<pb n="KR3j0062_WYG_002-28a"/>
意陸賈風流之案千年而始發耶<lb/>
　廣東志云廣州有花田<hi>平田</hi>彌望皆植素馨花南征錄<lb/>
　云南漢主劉隱時美人死𦵏於此至今花香異於他<lb/>
　處或云隱之女<lb/>
　其花舊名悉那茗因生於素馨塚上故名<lb/>
　陸賈西漢初即預知南漢死女事眞異人哉<lb/>
　嵇含南方草木狀云那悉茗末利花皆胡人自西國<lb/>
　移植於南海南人憐其芳香競植之陸賈南越行紀<lb/>
<pb n="KR3j0062_WYG_002-28b"/>
　云南越之境五谷無味百花不香此二花特芳香者<lb/>
　緣自胡國移至不隨水土而變與夫橘化爲枳異矣<lb/>
　彼之女子以綵絲穿花心以爲首飾<lb/>
　史記賈兩使尉佗皆廣州也其行紀安得著雲南花<lb/>
　哉且此時漢尚未通滇南安得云云哉<lb/>
　　　史記引諺<lb/>
用貧求富農不如工工不如商刺繡文不如倚市門<lb/>
　史貨殖傳夫用貧云云市門此言業末貧者之資也<lb/>
<pb n="KR3j0062_WYG_002-29a"/>
　不云諺也漢書作諺云<lb/>
　　　𤣥的<lb/>
史記五宗世家程姬有所避不願進注引釋名云天子<lb/>
諸侯羣妾以次進御有月事者更不口説故以丹注面<lb/>
的爲識令女史見之又馬之當額亦曰的易説卦爲的<lb/>
顙三國志有的盧又烏脰亦曰的南史侯景陷臺城童<lb/>
謠云的脰烏拂朱雀還與吳<lb/>
　易爲的顙解曰的白也升菴本經詎忘之耶<lb/>
<pb n="KR3j0062_WYG_002-29b"/>
　三國志注先主馬名的盧<lb/>
　爾雅的顙白顚今之戴星馬也額有白毛謂之的相<lb/>
　馬經曰馬白額入口至齒者名曰榆雁一名的盧奴<lb/>
　乗客死主乗棄市<lb/>
　三國典畧曰侯景令飾朱雀門其日有白頭烏萬計<lb/>
　集門樓童謡曰白頭烏拂朱雀還與吳南史作的脰<lb/>
　今以馬額烏脰爲的誤若如其説則幽明錄云華隆<lb/>
　犬號的尾是的又可爲犬尾矣<lb/>
<pb n="KR3j0062_WYG_002-30a"/>
　　　東方朔傳引古語<hi>風雅逸篇</hi>
水至清則無魚人至察則無徒<lb/>
　漢書本傳故曰水至清云云文選無故曰字未必古<lb/>
　語也若以故曰字爲古語則前有云故曰時異事異<lb/>
　何不表岀耶<lb/>
　韓非子隰子曰古者有諺曰知淵中之魚者不祥<lb/>
　　　武帝賢良䇿引古語<lb/>
良玉不琢<lb/>
<pb n="KR3j0062_WYG_002-30b"/>
　董仲舒傳制曰夫帝王之道豈異指哉或曰良玉不<lb/>
　琢又曰非文無以輔德今曰古語何遺下句耶<lb/>
　　　天馬歌<lb/>
天馬歌天馬倈厯無草草即皁字从草从早艸字可染<lb/>
皁也後借爲皁𨽻之皁厯解爲槽櫪之厯言其性安馴<lb/>
不煩控制也師古解爲水草之草失之<lb/>
　漢志云天馬來厯無草徑千里循東道張晏曰馬從<lb/>
　西而來東也師古曰言馬從西來經行磧鹵之地無<lb/>
<pb n="KR3j0062_WYG_002-31a"/>
　草者凡千里而至東道<lb/>
　據歌中上下文意馬尚未至安得即説槽櫪且染皁<lb/>
　何施又云皂𨽻之皂將用以控此馬乎殊不可曉<lb/>
　西河舊事曰廣武郡有馬蹄谷漢武帝聞大宛有天<lb/>
　馬遣李廣利伐之始得此馬漢武爲賦天馬之歌云<lb/>
　云胡馬感北風之思遂頓羈絶絆驤首而馳晨發京<lb/>
　城食時至燉煌北塞山下嘶鳴而去因名其處爲候<lb/>
　馬亭俗號曰天馬徑<lb/>
<pb n="KR3j0062_WYG_002-31b"/>
　觀此天馬之性其安馴有如此者<lb/>
　　　蝦蟆陵<lb/>
白樂天詩自言本是京城女家在蝦蟆陵下住蝦蟆陵<lb/>
在長安謝良輔詩取酒蝦蟆陵下家家守歲傳巵齊巳<lb/>
詩翠樓春酒蝦蟆陵長安少年皆共矜<lb/>
　國史補曰董仲舒墓門人至皆下馬故謂之下馬陵<lb/>
　諺訛爲蝦蟆陵志云常樂坊内家東有大塚俗誤以<lb/>
　爲仲舒墓亦呼爲蝦蟆陵曲中岀美酒京都稱之韋<lb/>
<pb n="KR3j0062_WYG_002-32a"/>
　述兩京記亦以爲仲舒墓又國史補云抹漢武帝幸<lb/>
　芙蓉園即秦之宜春苑也毎至此墓下馬時人謂之<lb/>
　下馬陵歲月深逺誤爲蝦蟆陵爾<lb/>
　　　約法三章<lb/>
漢書與父老約<hi>句</hi>法三章耳殺人者死傷人及盜抵罪<lb/>
今皆讀作約法三章是何理也<lb/>
　困學紀聞云漢書高帝與父老約爲句下云法三章<lb/>
　耳唐高祖入京師約法十二條蓋放此語而失之<lb/>
<pb n="KR3j0062_WYG_002-32b"/>
　用修之言蓋本此耳<lb/>
　漢天文志漢王入秦與秦民約法三章民無不歸心<lb/>
　者可謂能行義矣<lb/>
　文紀宋昌云漢興除秦苛煩約法令施德惠人人自<lb/>
　安<lb/>
　刑法志漢興高祖初入關約法三章曰殺人云云蠲<lb/>
　削苛煩兆民大悦其後兵革未息三章之約不足以<lb/>
　禦奸又云漢興之初雖有約法三章網漏吞舟之魚<lb/>
<pb n="KR3j0062_WYG_002-33a"/>
　然其大辟尚有夷三族之令<lb/>
　高祖初順人心作三章之約<hi>紀末</hi>
　漢明帝時楊終上疏云高祖平亂約法三章大宗至<lb/>
　仁除去收拏<lb/>
　後漢章帝後有輕侮之法和帝即位張敏駁議曰臣<lb/>
　聞師言救文莫如質故高帝去煩苛之法爲三章之<lb/>
　約<lb/>
　安帝時尚書陳忠寛尹次史玊殺人之罪應劭追駁<lb/>
<pb n="KR3j0062_WYG_002-33b"/>
　之議曰高祖入關雖尚約法然殺人者死亦無寛降<lb/>
　後漢王充等論三章在令貴取能約<lb/>
　荀悦漢紀沛公與秦人約法三章殺人者死傷人者<lb/>
　刑及盜抵罪<lb/>
　魏志陳矯傳周有三典之制漢約三章之法<lb/>
　郭沖五事云法正謂諸葛云昔高祖入關約法三章<lb/>
　秦民知德<hi>孔明傳注</hi>
　世説云魏顗初宦虞存嘲之曰與卿約法三章<lb/>
<pb n="KR3j0062_WYG_002-34a"/>
　符健與百姓約法三章薄賦卑宫乗心政事<hi>晉載記</hi>
　宋書云蕭道成馳檄數沈攸之罪曰今皇上聖明將<lb/>
　相仁厚約法三章輕刑緩賦<lb/>
　梁書袁昻謝梁武啓曰幸約法之𢎞承解網之宥<lb/>
　三季之弊由於煩刑大德之興在於三約<hi>魏刑法志</hi>
　北齊書樊遜外中紀號對曰使百姓一覩六軍若逢<lb/>
　司隷然後除其苛令與其約法<lb/>
　武帝詔曰漢王約法除其苛政姬王輕典刑彼新邦<lb/>
<pb n="KR3j0062_WYG_002-34b"/>
　<hi>周書</hi>漢高以三章之約以慰秦人<hi>隋刑法志</hi>
　唐書將軍王𤣥榮殺其縣令肅宗將宥之韋陟曰昔<lb/>
　漢高約法殺人者死今殺人者生恐非所宜<lb/>
　按約法字兩漢書皆同相去不逺其得於傳授者必<lb/>
　眞也漢紀復無耳字更章章明甚故晉宋隋唐史册<lb/>
　中亦相承無異今特標立異説謂是何理豈前人俱<lb/>
　誤耶近見刻史記者又尊信表章之以誤後學豈於<lb/>
　前諸史畧不經目耶<lb/>
<pb n="KR3j0062_WYG_002-35a"/>
　　　陸賈<lb/>
春秋後語陸賈所著賈在漢初頗有文藻自新語外有<lb/>
春秋後語南中行紀又著感春賦盛引典誥今雖不傳<lb/>
而文心雕龍載其目實爲上林子虚之先鞭<lb/>
　孔衍以戰國䇿所書未爲盡善乃引史記㕘其異同<lb/>
　聚爲一書號爲春秋後語<hi>史通</hi>
　文心銓賦篇云漢初詞人順流而作陸賈扣其端才<lb/>
　畧篇云漢室陸賈首發竒采賦孟春而選典誥其辨<lb/>
<pb n="KR3j0062_WYG_002-35b"/>
　之富矣<lb/>
　賈所著楚漢春秋孟春賦也云後語感春誤<lb/>
　　　馮夫人錦車<lb/>
漢書西域傳馮夫人名嫽漢宫人也善史書乗錦車持<lb/>
節和戎而歸按此事甚竒而六朝唐人無入篇詠者此<lb/>
事可畫可歌賢於詠明妃之失節文姬之傷化多矣<lb/>
　漢元封中以江都王建女細君爲公主妻烏孫昆莫<lb/>
　年老以公主妻其孫岑陬公主死漢以楚王戊之孫<lb/>
<pb n="KR3j0062_WYG_002-36a"/>
　解憂爲公主妻岑陬陬死翁歸靡復尚楚主初楚主侍<lb/>
　者馮嫽能史書習事嘗持漢節爲公主使行賞賜于城<lb/>
　郭諸國敬信之號曰馮夫人爲烏孫右大將妻大將與<lb/>
　烏就屠相愛都䕶鄭吉使馮夫人説烏就屠降漢烏就<lb/>
　屠恐曰願得小號宣帝徵馮夫人自問狀遣謁者送馮<lb/>
　夫人馮夫人錦車持節詔立烏就屠等皆賜印綬<lb/>
　此豈和戎而歸耶云可畫可歌何耶<lb/>
　　　嚴子陵<lb/>
<pb n="KR3j0062_WYG_002-36b"/>
范曄嚴光傳以光爲餘姚人而云少與光武同學光武<lb/>
何嘗至餘姚哉曄著任延傳云延㑹稽都尉到郡先詢<lb/>
延陵季子時天下新定道路未通避亂江南者皆未還<lb/>
中土如董子儀嚴子陵等帥皆待以師友之禮則子陵<lb/>
僑居避亂江南明矣又按故蹟遺文有嚴光碑云子陵<lb/>
新野人避亂江南娶梅福女因居㑹稽以此考之與任<lb/>
延傳相合<lb/>
　高士傳光餘姚人少有高名同光武遊學及帝即位<lb/>
<pb n="KR3j0062_WYG_002-37a"/>
　乃變易姓名隱逝不見<hi>范書同</hi>
　紀云光武王莽天鳯中之長安受尚書光傳子陵與<lb/>
　光武同遊學乃去一游字云光武何嘗至餘姚謂文<lb/>
　叔不至餘姚似也光獨不可之長安耶<lb/>
　任延傳延更始元年拜㑹稽都尉及到先遣饋禮祠<lb/>
　延陵季子時避亂江南者皆未還中土㑹稽頗稱多<lb/>
　士延到皆聘請高行如董子儀嚴子陵等敬待以師<lb/>
　友之禮<lb/>
<pb n="KR3j0062_WYG_002-37b"/>
　夫季子吳人傳云饋祠此云先詢豈札猶存耶<lb/>
　光爲餘姚人本傳自明乃去㑹稽頗稱多士之句指<lb/>
　爲僑居何耶<lb/>
　漢書梅福九江壽春人少學長安補南昌尉後去官<lb/>
　歸壽春居家常以讀書養性爲事至元始中王莽顓<lb/>
　政福一朝棄妻子去九江至今傳以爲仙其後人有<lb/>
　見福于㑹稽者變姓名爲吳市門卒云<lb/>
　漢地理志㑹稽郡縣二十六其一曰吳注周太伯所<lb/>
<pb n="KR3j0062_WYG_002-38a"/>
　邑則福于㑹稽爲吳市之門卒非即今紹興之㑹稽<lb/>
　也云娶福女因居㑹稽然耶<lb/>
　夫福棄妻子去矣豈獨攜女而行變姓名矣誰復知<lb/>
　其有女妻光耶且光之避亂當王莽之未延之禮光<lb/>
　在更始之初福棄家去則平帝時也相去已二十餘<lb/>
　年計福固已老矣可必其有季女耶<lb/>
　金石古文公所輯也古蹟遺文既有子陵碑何爲而<lb/>
　不收入耶又云碑與延傳相合是果相合否耶蓋亦<lb/>
<pb n="KR3j0062_WYG_002-38b"/>
　鼎文鄦字意耳<lb/>
　　　沙漠沙幕兩音<lb/>
漢書武帝元朔六年衛青將六將軍絶幕注沙土白幕<lb/>
今按幕漫也西域傳難睨國以銀爲錢文爲騎馬幕如<lb/>
人面如淳曰幕音漫韋昭曰幕錢背也靈棋經十二棋<lb/>
子皆隂謂之純隂漫然則漫幕同義李陵歌曰徑萬里<lb/>
兮度沙漠注此匈奴沙漫地崔浩謂之河底猶今人呼<lb/>
帳幔亦曰幙可依字讀義無爽　今按京師謂錢背曰<lb/>
<pb n="KR3j0062_WYG_002-39a"/>
漫兒呼帳面曰㡢子則沙漠與絶幕作漫莫兩音皆通<lb/>
<hi>巵言</hi>
　西域傳罽賓國東北至難兜國九日行以金銀云云<lb/>
　如淳曰幕音漫師古曰幕即漫耳無勞借音<lb/>
　以罽賓爲難睨以兜爲睨俱誤亦無韋昭註<lb/>
　武紀絶幕應劭曰幕沙幕匈奴之南界瓚曰沙土曰<lb/>
　幕師古曰幕者即今之突厥中磧耳　又按紀元狩<lb/>
　四年衛青將四將軍岀定襄至幕北圍單于元封元<lb/>
<pb n="KR3j0062_WYG_002-39b"/>
　年遣使告單于曰何但亡匿幕北寒苦之地爲則南<lb/>
　界爲是<lb/>
　蘇武傳李陵置酒賀武歌曰徑萬里兮度沙幕爲君<lb/>
　將兮奮匈奴下原無注復自爲注何耶<lb/>
　韻會古漠幕字通用幔或作幕<lb/>
　<lb/>
　<lb/>
　正楊卷二<lb/>
</p>
<p>
</p>
  </div>
</body>
</text>
</TEI>
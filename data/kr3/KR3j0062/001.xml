<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>正楊卷一</head>
    <p>
<pb n="KR3j0062_WYG_001-1a"/>
欽定四庫全書<lb/>
　正楊卷一　　　　　　　明　陳耀文　撰<lb/>
　　　旁羅<lb/>
史記黄帝順天地之紀旁羅日月星辰文選陸佐公新<lb/>
刻漏銘俯察旁羅登臺升庫尚書考靈耀曰冬至日月<lb/>
在牽牛一度求昬中者取六項加三旁蠡順餘之鄭元<lb/>
注曰盡行十二項中正而分之左右各六項也蠡猶羅<lb/>
也昬中在日前故言順數也明中在日後故言却也據<lb/>
<pb n="KR3j0062_WYG_001-1b"/>
此則旁羅乃測天度之器如今之日晷地羅也十二項<lb/>
者十二時分為十二方也此可補史記注之遺<lb/>
　黄帝紀云迎日推䇿以治民順天地之紀時播百糓<lb/>
　草木淳化鳥獸蟲蛾旁羅日月星辰水波土石金索<lb/>
　隠曰旁非一方羅廣布也今按大戴禮作厯離離即<lb/>
　羅也言帝德旁羅日月星辰水波及至土石金玉謂<lb/>
　日月揚光海水不波山不藏珍皆是帝德廣布也<lb/>
　前已云迎日推䇿矣又用蠡何為大戴之離亦可改<lb/>
<pb n="KR3j0062_WYG_001-2a"/>
　作蠡乎水波土石金玉亦當用旁羅測之乎且鄭謂<lb/>
　蠡猶羅豈以蠡為器乎<lb/>
　　　𤣥囂<lb/>
唐詩春雲生嶺上積雪在囂間山凹之地堪為墟市者<lb/>
曰囂尚書序仲丁居於囂其地在陳留浚儀之間秦之<lb/>
敖倉也敖即囂也三川為天下之朝市故名曰敖左傳<lb/>
有囂氏之隧史記注青陽在青之陽𤣥囂在𤣥之囂梁<lb/>
宣帝七山寺賦神囂巖巖而特立仙的皎皎以孤臨皆<lb/>
<pb n="KR3j0062_WYG_001-2b"/>
以囂為地名也周禮司市之文云禁其鬭囂注鬭以力<lb/>
爭囂以口爭交市之地必多爭故禁之此益可證囂之<lb/>
為市其義所從來逺矣後世市謂之墟歸市曰趂墟言<lb/>
有人則囂無人則虛也蜀謂之塲滇謂之街嶺南謂之<lb/>
務河北謂之集再考説文囂聲也氣出頭上故从㗊頁<lb/>
頁頭也左傳晏子之居近市湫隘囂塵杜預注囂聲也<lb/>
此尤可證囂之為市無疑<lb/>
秇林伐山云梁宣帝七山賦神囂<hi>云云</hi>以孤臨壑之凸<lb/>
<pb n="KR3j0062_WYG_001-3a"/>
凹者曰囂峯之尖射者曰的<lb/>
　史記黄帝生二子其一曰𤣥囂是曰青陽注並無在<lb/>
　𤣥之囂等語今妄為作注人名亦可分用乎<lb/>
　又云仲丁遷於隞索隠云隞亦作囂括地志滎陽故<lb/>
　城殷時敖地太康地記云秦建敖倉於成皋亦非陳<lb/>
　留浚儀間也<lb/>
　七山賦云山多寳玩器多瓊珍金玉生其陽琰石出<lb/>
　其隂神篢巖巖而獨立仙的皎皎而孤臨孰知歳之<lb/>
<pb n="KR3j0062_WYG_001-3b"/>
　豐儉覩𤣥白而皆諶<lb/>
　字書云篢音公笠也<lb/>
　此賦以神篢對仙的原非囂字今誤引之且一指為<lb/>
　地名一註為壑之凸凹何自相繆戾也<lb/>
　周禮司虣掌憲市之禁令禁其鬭囂與其暴亂者出<lb/>
　入相陵犯者此云司市之文誤<lb/>
　左昭三年初景公欲更晏子之宅曰子之宅近市湫<lb/>
　隘囂塵不可以居請更諸爽塏者<lb/>
<pb n="KR3j0062_WYG_001-4a"/>
　夫既曰近市矣復云湫隘囂塵乃以囂即為市何也<lb/>
　若囂可為市則湫也隘也塵也皆可以為市矣<lb/>
　　　舜梧堯桞<hi>秇林伐山</hi>
宋文帝受命頌南通舜梧北平堯栁其句極工且新<lb/>
　湘東王梁簡文法寳聨璧序云威漸黄支化行赤谷<lb/>
　南通舜玉北平堯栁<lb/>
　佛書四六謂出𢎞明集此云宋文帝受命頌一書而<lb/>
　自相矛盾可疑也蒼梧事可用之受命頌中乎<lb/>
<pb n="KR3j0062_WYG_001-4b"/>
　　　女匽<lb/>
大戴禮帝繫篇帝舜娶于帝堯之子謂之女匽氏列女<lb/>
傳堯之二女名娥皇女英山海經帝俊妻是生十日漢<lb/>
地里志陳倉有黄帝孫舜妻祠禮記舜葬于蒼梧之野<lb/>
盖三妃未之從也堯典獨云二女而禮乃有三妃之文<lb/>
或謂女匽與皇英為三未知是否<hi>俊即古舜字</hi>
　山海經帝舜妻比登氏生宵明燭光一曰登北氏檀<lb/>
　弓注疏集説引之並二妃為三<lb/>
<pb n="KR3j0062_WYG_001-5a"/>
　書云釐降二女大戴謂女匽帝堯之子當是與劉向<lb/>
　傳聞稍異耳欲以為三是與比登為四也<lb/>
　山海經有女子名曰羲和方浴日于甘淵羲和者帝<lb/>
　俊之妻生十日今以俊即古舜字止云帝俊妻而不<lb/>
　言羲和是欲指為女匽耳不又為五妃乎<lb/>
　又云有中容之國帝俊生中容郭璞注云俊亦舜字<lb/>
　假借音也不云古字<lb/>
　又云帝俊生后稷又云帝俊妻常羲生月十有二若<lb/>
<pb n="KR3j0062_WYG_001-5b"/>
　云古字后稷便是舜子常羲又其一妻耶<lb/>
　史帝紀注及郭璞山海注引禮止云舜塟蒼梧二妃<lb/>
　不從而禮云三妃盖世逺傳訛陶隂乆誤必欲求其<lb/>
　人以實之夏五郭公意耶<hi>思𤣥賦李善注引禮亦云二妃</hi>
　　　羿射日落九烏<lb/>
古傳言羿射日落九烏烏最難射一日落九烏言射之<lb/>
捷也而後世不得其説者遂以為射九日矣流俗謬説<lb/>
而傳恠文士循名而騁竒異哉<lb/>
<pb n="KR3j0062_WYG_001-6a"/>
　羿射日烏景純山海經注詳辨之矣存而不論可也<lb/>
　但以日落九烏為羿射之捷則大有可笑者<lb/>
　帝王世紀云帝羿有窮氏與吴賀北遊賀使羿射雀<lb/>
　曰生之乎殺之乎賀曰射其左目羿引弓射之誤中<lb/>
　右目羿抑首而愧終身不忘故羿之善射至今稱之<lb/>
　羿事不少槩見即此一節則日落九烏詎足以盡其<lb/>
　技哉<lb/>
　羿尚矣後世若拂蜻下鳥彈鵠集鳶賈堅不中為竒<lb/>
<pb n="KR3j0062_WYG_001-6b"/>
　督君志射輒中則應弦而落物無不可者乃羿稱射<lb/>
　烏未之前聞以射論子其殆强弓緩箭俱三十歩之<lb/>
　儔乎<lb/>
　　　嵎夷既畧<lb/>
説文畧經畧土地也左傳天子經畧諸侯正封注聚土<lb/>
為封曰畧經謂巡行畧謂邊界即取土為封之畧孟子<lb/>
所謂域民不以封疆之界是也後世不知畧之為聚土<lb/>
陸詞黄公紹謂巡行為畧失之逺矣巡行可以解經字<lb/>
<pb n="KR3j0062_WYG_001-7a"/>
而不可以解畧字經畧之云猶云防邊也猶云出塞也<lb/>
二字相聨為義若以畧為巡行則謂邊云防禦謂塞為<lb/>
征行可乎畧也邊也皆實字也邊塞字易明人皆知之<lb/>
畧字義少隠故解者不以為實字而虛之轉解轉謬矣<lb/>
再考左傳中凡言畧者皆謂聚土為封也如云侵敗王<lb/>
畧又曰與之武功之畧又曰吾将畧地焉又曰畧塞垣<lb/>
其義皆同尚書云嵎夷既畧謂立邊防以界嵎夷正天<lb/>
子經畧之事也孔頴達不識畧字本義以為俗稱忽畧<lb/>
<pb n="KR3j0062_WYG_001-7b"/>
簡畧之畧乃注云用功少曰畧何其俗而且陋謬而可<lb/>
笑哉孟子曰此其大畧也畧字本喻言謂得其邊而未<lb/>
盡其中也亦猶荘子所謂道無封為是而有畛也郭象<lb/>
注云道無封故萬物得恣其分域妙得荘㫖孟子之言<lb/>
畧猶荘之言封與畛也惜乎趙岐之注孟不能如郭象<lb/>
之注荘也乃曰大畧大要也漢武紀殺畧謂入界殺人<lb/>
龔遂傳刼畧謂入界刼人今遂以畧為刼史云智畧輻<lb/>
湊盖謂其智足以周知天下之畧今遂以畧為才智之<lb/>
<pb n="KR3j0062_WYG_001-8a"/>
稱假借譬喻逺失初意何異瞽者聴車輪之聲以為雷<lb/>
哉<lb/>
史記張良傳畧地謂取其地而立我封疆也唐蒙傳畧<lb/>
通夜郎謂通夜郎之畧也古文簡奥如此若春秋書城<lb/>
楚丘疆鄆田文法也揚子法言云東溝大河南阻高山<lb/>
西采雍梁北鹵涇垠韓退之去邠操云将土我疆其文<lb/>
法皆本於春秋不知古人用字之法則不得古人立言<lb/>
之意人可不識字哉或曰兵法有黄公三畧何義也曰<lb/>
<pb n="KR3j0062_WYG_001-8b"/>
畧與韜對韜弓衣也義取藏器畧封畛也義取固守決<lb/>
非簡畧之畧也若依集韻謬解因事生義謂畧簡也少<lb/>
也行而取也才而智也則三畧之名又将曰畧書名矣<lb/>
用此以證畧之為字愈益明趙充國傳圖上方畧圖畫<lb/>
本也方進道也畧邊界也注謂方畧為計䇿亦謬<lb/>
　此盖剽韻會而操戈者不自知其繆更甚也就子所<lb/>
　引聊為正之<lb/>
　左昭七年芉尹無宇辭楚子曰天子經畧諸侯正封<lb/>
<pb n="KR3j0062_WYG_001-9a"/>
　古之制也注云經營天下畧有四海不云聚土為封<lb/>
　也<lb/>
　成二年晉侯使鞏朔獻齊㨗於周單襄公辭曰兄弟<lb/>
　甥舅侵敗王畧王命伐之注畧經畧法度非云界也<lb/>
　夫晉之侵齊豈周界乎<lb/>
　隠五年公矢魚於棠臧僖伯諌公曰吾将畧地焉注<lb/>
　畧總攝巡行之名<lb/>
　以上畧字俱非聚土之意其武功之畧訓界<lb/>
<pb n="KR3j0062_WYG_001-9b"/>
　尚書禹貢海岱維青州嵎夷既畧濰淄其道孔安國<lb/>
　曰嵎夷地名用功少曰畧馬融注亦同則注非始於<lb/>
　孔頴達也且嵎夷青州何為立邊防以界之乎想見<lb/>
　夷字即以為夷狄耳<lb/>
　漢書二世元年陳渉遣武臣陳餘畧趙地師古曰凡<lb/>
　言畧地者皆謂行而取之用功力少<lb/>
　史記畧地不獨張良傳有之俱無取其地而立我封<lb/>
　疆之解唐蒙事見大宛傳畧通夜郎見司馬相如傳<lb/>
<pb n="KR3j0062_WYG_001-10a"/>
　及序傳今曰蒙傳豈古本史記耶<lb/>
　孟子此其大畧謂得其邊矣嘗聞其畧亦可云得班<lb/>
　爵禄之邊乎史項王本紀項梁教籍兵法籍大喜畧<lb/>
　知其意自序云為太史公書序畧以拾遺補藝又豈<lb/>
　邊界之云乎<lb/>
　殺畧謂入界殺人矣史大宛傳昆明之屬無君長善<lb/>
　冦盜輒殺畧漢使終莫能通又豈入界乎<lb/>
　知畧輻輳謂知足周天下之畧矣史記酈生曰吾聞<lb/>
<pb n="KR3j0062_WYG_001-10b"/>
　沛公慢而易人多大畧真吾所願從逰蒯通説韓信<lb/>
　曰勇畧震主者身危而功盖天下者不賞足下所謂<lb/>
　功無二於天下而畧不世出者也此豈沛公界之大<lb/>
　淮隂界之猛乎三國志吳趙咨云吳王聰明雄畧之<lb/>
　主<hi>云云</hi>屈身於陛下是其畧也豈吳王止於知魏之<lb/>
　界乎晉載記王猛字景畧可曰景界乎<lb/>
　黄石公三畧義取固守封畧矣劉歆七畧又将何所<lb/>
　固守乎<lb/>
<pb n="KR3j0062_WYG_001-11a"/>
　左宣十五年晉侯治兵於稷以畧狄土注取也<lb/>
　昭二十四年楚子為舟師以畧吳疆注行也<lb/>
　史記楚軍夜撃坑秦卒行畧定秦地函谷關可謂非<lb/>
　行而取乎<lb/>
　趙充國傳圖上方畧謂畫邊界矣首云為人有大畧<lb/>
　則此畧又何物乎本傳亦無注<lb/>
　晉書宗室傳高宻王畧字元簡張華傳或謂劉卞曰<lb/>
　君才簡畧堪大不堪小可謂簡畧為非乎<lb/>
<pb n="KR3j0062_WYG_001-11b"/>
　詩曰有畧其耜俶載南畝注利也左定四年祝佗對<lb/>
　萇𢎞曰吾子欲復文武之畧而不正其德将如之何<lb/>
　注道也國語叔向云桓子畧則行志假貸居賄注犯<lb/>
　也如此之類不能盡舉夫字有數義也而執謬若此<lb/>
　故知固哉為詩不獨髙叟强作解事實蕃有徒矣假<lb/>
　令此書遂行其墮人疑網也豈其㣲哉<lb/>
　荘子齊物云夫道未始有封言未始有常為是而有<lb/>
　畛也請言其畛<hi>云云</hi>此之謂八德註云畧而判之有<lb/>
<pb n="KR3j0062_WYG_001-12a"/>
　此八德則畧字亦大畧意也若謂妙得荘㫖是又不<lb/>
　識畧字矣何自相繆戾也<lb/>
　　　禹穴<lb/>
司馬子長自叙云上會稽探禹穴此子長自言偏逰萬<lb/>
里之目上會稽總吴越也探禹穴言巴蜀也後人不知<lb/>
其解遂以為禹穴在會稽而作地志者以禹廟旁小坎<lb/>
如舂臼者當之噫是有何竒而辱子長之筆耶按蜀之<lb/>
石泉禹生之地謂之禹穴其石杳深人迹不到頃巡撫<lb/>
<pb n="KR3j0062_WYG_001-12b"/>
儀封劉逺夫修蜀志搜訪古碑刻有禹穴二字乃李白<lb/>
所書始知會稽禹穴之誤大抵古人作文言簡而括若<lb/>
禹穴在會稽而上云上㑹稽下又云探禹穴不勝其複<lb/>
矣禹貢曰雲土夣作乂雲在江南夣在江北五言而括<lb/>
千餘里又曰蔡蒙旅平蔡山在雅州蒙山在雲南今名<lb/>
蒙樂山上有碑具列其事亦四字而括千餘里鄭𤣥孔<lb/>
頴達蔡沉夏僎皆所未至而繆云蒙山亦在雅州如此<lb/>
則禹貢所紀山川無乃俗所謂關門閉户掩柴扉乎<lb/>
<pb n="KR3j0062_WYG_001-13a"/>
　史自序云遷生龍門耕牧河山之陽年十嵗則誦古<lb/>
　文二十而南逰江淮上會稽探禹穴闚九疑浮於沅<lb/>
　湘北渉汶泗講業齊魯之都觀孔子之遺風鄉射鄒<lb/>
　嶧戹困鄱薛彭城過梁楚以歸於是遷仕為郎中奉<lb/>
　使西征巴蜀以南南畧卭笮昆明還報命<lb/>
　本傳固自明白未浮湘沅輙探蜀穴太史公無乃太<lb/>
　濶歩乎末又有巴蜀之言更為何地乎異哉<lb/>
　載記云符堅欲伐晉謂什道安曰朕将與公謁虞陵<lb/>
<pb n="KR3j0062_WYG_001-13b"/>
　於虞領瞻禹穴於會稽泛長江臨滄海不亦樂乎安<lb/>
　曰東南區區地下氣癘虞舜遊而不返大禹適而弗<lb/>
　歸何足以上勞神駕下困蒼生<lb/>
　今云李白所書豈太白在漢晉前耶<lb/>
　　　牛耕<lb/>
困學紀聞論牛耕不始於趙過引冉耕字伯牛是也但<lb/>
未有明証按山海經曰稷之孫曰叔均是始作牛耕王<lb/>
伯厚豈亦未考及此耶<lb/>
<pb n="KR3j0062_WYG_001-14a"/>
　紀聞周禮篇云人耦牛耦鄭氏注合耦並言之疏謂<lb/>
　周時未有牛耦耕至漢趙過始教民牛耕今考山海<lb/>
　經后稷之孫叔均始作牛耕周益公云孔子有犁牛<lb/>
　之言冉耕亦字伯牛賈誼書新序載鄒穆公曰百姓<lb/>
　飽牛而畊月令季冬出土牛示農耕早晩何待趙過<lb/>
　過特教人耦犂費省而功倍爾<lb/>
　此紀聞所載也乃以為未考何耶<lb/>
　五雲太甲紀聞之説也周官馬政玉海所載也大書<lb/>
<pb n="KR3j0062_WYG_001-14b"/>
　特書遂免評駁伯厚幸哉<lb/>
　　　檮杌<lb/>
史記上有檮蓍下有伏龜徐廣云檮音稠左傳八元八<lb/>
凱有檮戭獨孟子檮杌之檮今音濤盖因陸德明九經<lb/>
釋音而誤也左傳杜預注曰檮杌凶頑無檮匹也以此<lb/>
證之則檮杌亦當音稠<lb/>
　索隠曰檮蓍即叢蓍檮古稠字無徐廣音也<lb/>
　賈逵曰檮杌凶頑無疇匹之貌謂鯀也云杜註誤左<lb/>
<pb n="KR3j0062_WYG_001-15a"/>
　傳注檮戭音稠又音桃　檮杌音徒刀反<lb/>
　　　五子之歌<lb/>
左傳引書五子之歌有此冀方今失其行其行今文作<lb/>
厥道按古文衍從行中人又音道石鼓文我水既静我<lb/>
衍既平五子歌以衍叶方綱當從平音道路之行如景<lb/>
行字作衍人之鴈行足行當作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>見龜筴傳<lb/>
　龜筴傳云聖人剖其心壮士斬其胻注胻音衡脚脛<lb/>
　也亦非<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字胻可直謂之行乎<lb/>
<pb n="KR3j0062_WYG_001-15b"/>
　　　關龍逄<lb/>
太平總類載龍逄諌桀之言曰臣嘗觀君冕非其冕也<lb/>
而冕危石君之屨非其屨也而屨春氷未有冕危石而<lb/>
不壓蹈春氷而不䧟者也此為六朝文士擬作無疑羅<lb/>
泌路史收之盖亦貪博而忘精者<lb/>
　路史發揮關龍逄辨云符子曰桀觀炮烙於瑶臺顧<lb/>
　龍逄曰樂乎<hi>云云</hi>逄曰觀君冠危石而履春氷也未<lb/>
　有冠危石而不壓履春氷而不䧟者桀曰汝知我亡<lb/>
<pb n="KR3j0062_WYG_001-16a"/>
　而不自知其亡請就炮烙夫危石春氷言之不倫顧<lb/>
　豈逢之語而炮烙之事攷之書則紂之行不聞其為<lb/>
　桀也<hi>云云</hi>吾不敢盡信<lb/>
　此路史之辨也而公以為收之則公之<hi>云云</hi>豈亦收<lb/>
　之耶<lb/>
　　　彭祖<lb/>
王逸楚辭註彭祖好知滋味善斟雉羮以事帝堯荘子<lb/>
註彭祖八百猶悔不壽恨杖晩而唾逺又曰彭祖餌雲<lb/>
<pb n="KR3j0062_WYG_001-16b"/>
毋御女凡數十娶晩妻鄭氏妖淫敗道而死非壽終也<lb/>
東坡詩空飡雲毋連山盡不見蟠桃結子時<lb/>
　荘子逍遥註彭祖至七百歳猶曰悔不壽不云八百<lb/>
　也亦無又曰餌雲毋以下<hi>云云</hi>也<lb/>
　神仙傳彭祖善於補導之術服水桂雲毋粉鹿角散<lb/>
　常有少容殷末已七百六十七歳而不衰自云喪四<lb/>
　十九妻失五十四子殷王使采女傳其術試之有驗<lb/>
　乃秘而禁之欲殺彭祖以絶其術祖知乃去不知所<lb/>
<pb n="KR3j0062_WYG_001-17a"/>
　之其後七十餘年有人於流沙西見之王不常行彭<lb/>
　祖之術得壽三百歳氣力丁壮如五十時得鄭女妖<lb/>
　淫王失道而殂<lb/>
　此與彭祖何預耶<lb/>
　　　傅説<lb/>
尚書曰説築傅巖之野築之為言居也後世猶有卜築<lb/>
之稱求其説而不得遂謂傅説起于板築雖孟子亦誤<lb/>
矣<lb/>
<pb n="KR3j0062_WYG_001-17b"/>
　此蔡傳也據以非孟躗言哉<lb/>
　胡蒙谿云説命曰説築傅岩之野孔氏傳云傅氏之<lb/>
　巖有澗水瓌道常使胥靡刑人築䕶此道説賢而隠<lb/>
　代胥靡築之以供食至蔡氏不從其説乃云築居也<lb/>
　今言所居猶謂之卜築按孔子語子路云傅説負壤<lb/>
　土釋板築而立佐天子孟子云傅説舉於板築之間<lb/>
　荘子云傅説胥靡墨子云傅説被褐帶索庸築傅巖<lb/>
　屈原離騷云説操築於傅巖賈誼鵩賦云傅説胥靡<lb/>
<pb n="KR3j0062_WYG_001-18a"/>
　兮乃相武丁班固公孫𢎞賛云板築飯牛之朋崔駰<lb/>
　達㫖云役夫發夣于王公張衡應間云委臿築而據<lb/>
　文軒夏侯湛扺疑云傅説操築以寤主王子年拾遺<lb/>
　記云傅説賃為赭衣舂于深巖以自給沈約恩倖傳<lb/>
　論云板築賤役也傅説去為殷相右諸説並同孔傳<lb/>
　且孔孟荘墨去殷皆未大逺言必有據不知蔡氏何<lb/>
　所見而不從也<lb/>
　荀子云鄉也胥靡之人俄而受天下之大器<lb/>
<pb n="KR3j0062_WYG_001-18b"/>
　韓非子云傅説轉鬻注云轉次而傭故曰鬻<lb/>
　説苑云陳子説梁王曰昔傅説衣褐帶劒而築於秕<lb/>
　傅之城武丁夕夣旦得之時王也<hi>善説</hi>
　孔融云禰衡罪同胥靡不能發明主之夢<lb/>
　帝王世紀云髙宗夢天賜賢人胥靡之衣蒙而來曰<lb/>
　我徒也姓傅名説天下得我者豈徒也哉武丁寤而<lb/>
　推之曰傅者相也説者歡説也天下豈有傅我而悦<lb/>
　民者哉明日以夢視百官百官皆非也乃使百工冩<lb/>
<pb n="KR3j0062_WYG_001-19a"/>
　其形象求諸天下果見築者胥靡衣褐帶索執役于<lb/>
　虞虢之間傅巖之野名説以其得之傅巖謂之傅説<lb/>
　吕氏春秋求人篇云伊尹庖厨之臣也傅説殷之胥<lb/>
　靡也皆上相天子至賤也<lb/>
　孔子曰傅説負土版築以為大夫遇武丁也<hi>韓詩外傳</hi>
　漢郊祀志武丁懼而脩德夢得傅説版築以為相<lb/>
　漢紀王閎上書諌哀帝云成湯㧞伊尹于鼎爼文王<lb/>
　招吕尚于渭濵武丁顯傅説于版築桓公舉甯戚于<lb/>
<pb n="KR3j0062_WYG_001-19b"/>
　擊角<lb/>
　尸子云傅巖在北海之洲<lb/>
　地里志傅説版築所隠之處窟名聖人窟<lb/>
　　　伊尹太公<lb/>
竹書紀年伊尹卒于沃丁之世盖百有五歳太公卒于<lb/>
康王六年壽百有十歳<lb/>
　竹書云殷仲壬即位居亳其卿士伊尹仲壬崩伊尹<lb/>
　放太甲于桐乃自立也伊尹即位于太甲七年太甲<lb/>
<pb n="KR3j0062_WYG_001-20a"/>
　潜出自相殺伊尹乃立其子伊陟伊奮命復其父之<lb/>
　田宅而中分之<lb/>
　陸機豪士賦序云伊生抱明允以應戮注引竹書帝<lb/>
　王世紀伊尹年百歳卒天霧三日沃丁以天子禮葬<lb/>
　之　不云百有五歳<lb/>
　史記太公之卒盖百有餘年　注不引竹書<lb/>
　　　殷商衣郼<hi>楊子巵言</hi>
殷有天下又號曰商詩云商之子孫書云殪戎殷互稱<lb/>
<pb n="KR3j0062_WYG_001-20b"/>
也其並舉則曰咨女殷商又曰殷商之旅中庸云壹戎<lb/>
衣壹即殪衣即殷也古注釋如此杜子美社稷一戎衣<lb/>
詩人趂韵之語不足據也字又作郼吕氏春秋夏之人<lb/>
民親郼如夏字林玉篇音韋非也噫非傳考籕篆行草<lb/>
及詩書子集曷以知殷商衣郼之異字而同義乎可與<lb/>
汲古者道難為淺中者言也<lb/>
古文許國之許作鄦見于鼎文殷作郼見吕氏春秋説<lb/>
文及林罕楊恒趙古則戴侗諸書皆不收澷書以示好<lb/>
<pb n="KR3j0062_WYG_001-21a"/>
古者<hi>上</hi>
　中庸一戎衣鄭云戎兵也衣讀如殷聲之誤也齊人<lb/>
　言殷聲如衣<lb/>
　康誥曰天乃大命文王殪戎殷誕受厥命孔注殺兵<lb/>
　殷疏殪殺也戎兵也<lb/>
　左宣六年晉侯欲伐赤狄中行桓子曰使疾其民以<lb/>
　盈其貫将可殪也周書曰殪戎殷此類之謂也杜曰<lb/>
　義取周武王以兵伐殷盡滅之<lb/>
<pb n="KR3j0062_WYG_001-21b"/>
　孔杜解殪為殺鄭注衣讀如殷不云壹即殪衣即殷<lb/>
　也云古注釋出何典記汲古淺衷談何容易耶<lb/>
　吕覽慎大云親郼如夏注郼讀如衣<lb/>
　又具備云湯常約于郼薄矣武王嘗窮于畢裎矣以<lb/>
　郼薄畢裎並言是非即以郼為殷也<lb/>
　又慎勢云湯其無郼武其無岐賢雖十全不能成功<lb/>
　又况不及湯武者乎注郼岐湯武之本國<lb/>
　玉篇郼讀如衣<hi>不音韋</hi>説文鄦讀若許在潁川<lb/>
<pb n="KR3j0062_WYG_001-22a"/>
　史記鄭悼公元年鄦公惡鄭于楚此亦鼎文耶<lb/>
　　　成湯墓<lb/>
劉向奏議云殷湯無葬處失考也羅泌路史遂傅會其<lb/>
説按楊誠齋揮麈録云殷湯𦵏<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鼎縣今汾州也古尚<lb/>
書注桐宫在湯墓側桐宫今在汾州與<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鼎縣之説相<lb/>
合<lb/>
　括地志云洛州偃師縣東六里有湯冢近桐宫<lb/>
　孔安國云桐宫湯𦵏地鄭𤣥曰地名有王離宫焉<lb/>
<pb n="KR3j0062_WYG_001-22b"/>
　晉太康地記云尸鄉南有亳坂東有城太甲所放處<lb/>
　也正義云尸鄉在洛州偃師縣西南五里<lb/>
　據此數説桐宫在汾州否耶<lb/>
　路史湯冢之辯甚詳語多不載云傅會誤<lb/>
　後魏天賜中河東人張恩盜發湯冢得志云我死後<lb/>
　二千年困於恩史系寰宇記湯陵在汾隂豈楊所引<lb/>
　耶<lb/>
　　　殷紂<lb/>
<pb n="KR3j0062_WYG_001-23a"/>
武王伐紂為天下除暴也紂已死矣又斬以黄鉞而懸<lb/>
之白旗何悖邪賈子言紂死棄玉門之外觀者皆進噈<lb/>
之武王使人帷而守之猶不止也此近于事理矣太史<lb/>
公之輕信汲冢書誤之也<lb/>
　墨子曰昔殷王紂貴為天子冨有天下上訶天侮鬼<lb/>
　神下殃傲天下萬民武王遂奔入王宫執紂而出繫<lb/>
　之赤轘載之白旗以為天下諸侯戮<lb/>
　荀子曰昔武王伐有商誅紂斷其首懸之赤斾<hi>正論</hi>桀<lb/>
<pb n="KR3j0062_WYG_001-23b"/>
　死于亭山紂懸于赤斾<hi>解蔽</hi>
　尸子曰武王親射惡來之口砟殷紂之頭手汚于血<lb/>
　不温而食當此之時猶猛獸者也<hi>以上俱在史記前</hi>
　武王伐紂紂赴火死武王就斬以鉞懸其首于太白<lb/>
　之旌齊宣王憐釁鐘之牛睹其色之觳觫也楚荘王<lb/>
　赦鄭伯之罪見其肉袒而形暴也君子惡惡不惡其<lb/>
　身紂屍赴于火中所見悽惨非特色之觳觫袒之暴<lb/>
　形也就斬以鉞懸乎其首何其忍哉<hi>論衡</hi>
<pb n="KR3j0062_WYG_001-24a"/>
　晉書束晳傳太康二年汲郡人不准發魏襄王墓或<lb/>
　云安釐王冢得竹書數十車大凡七十五篇<lb/>
　此汲冢書所由出也乃誤司馬于漢武時耶<lb/>
　　　殷輅<lb/>
論語乘殷之輅其後秦始皇閲三代之車獨取殷制按<lb/>
南史齊志殷有瑞因乘鈎而制車因桑根而為色古所<lb/>
謂器車也一白桑根車一曰金根車<lb/>
　南北史俱無志想公見古本耳<lb/>
<pb n="KR3j0062_WYG_001-24b"/>
　南齊志云殷有瑞車山車山車垂鈎是也玉輅漢金<lb/>
　根也禮緯云山車乘鈎乃鈎車之象昔成湯用而郊<lb/>
　祀有山車之瑞山車謂之桑金車似金根之色亦謂<lb/>
　之大輅<lb/>
　　　玉門<lb/>
玉門地在成皋戰國䇿武王有玉門之難比文王有羑<lb/>
里之厄其後髙帝滎陽之敗亦獨與滕公逃出成皋玉<lb/>
門此一玉門也聖賢之君兩危矣董卓舉兵犯關脇詔<lb/>
<pb n="KR3j0062_WYG_001-25a"/>
使种卲之於夕陽亭而晉之亂亦由荀朂教賈充夕陽<lb/>
亭餞席之一言此一夕陽亭也而晉漢兩㐫渠相襲跡<lb/>
惡地固應爾耶<lb/>
　尸子云湯囚於湯丘文王幽於羑里武王覊於玉門<lb/>
　越王棲於會稽秦穆敗於殽塞齊桓公遇賊晉文公<lb/>
　出走故三王資於辱而五伯得於困也<lb/>
　韓非子云文王見詈於玉門顔色不變而武王擒紂<lb/>
　於牧野<lb/>
<pb n="KR3j0062_WYG_001-25b"/>
　吕氏春秋首時篇云武王不忘玉門之辱高誘注文<lb/>
　王歸作玉門武王以此為恥誤<lb/>
　竹書紀年云受辛九年作瓊室立玉門<lb/>
　紂死其官衛相與糾紂之軀棄之玉門之外<hi>賈傅新書</hi>
　高帝紀云項王圍成皋漢王跳獨與滕公共車出成<lb/>
　皋玉門徐廣曰北門名玉門漢書張宴注同今云地<lb/>
　在成皋與武王同一玉門恐誤<lb/>
　靈帝崩何進等謀誅宦官太后不許進私召卓使将<lb/>
<pb n="KR3j0062_WYG_001-26a"/>
　兵入朝以脅太后董卓得召即時就道並上書請收<lb/>
　讓等太后猶不從卓至澠池而進更狐疑使諫議大<lb/>
　夫种卲宣召止之卓不受詔遂前至河南卲迎勞之<lb/>
　因譬令還軍卓疑有變使其軍士以兵脅卲卲怒稱<lb/>
　詔叱之軍士皆披遂前質責卓卓辭屈乃還軍夕陽<lb/>
　亭卲嵩之孫也<lb/>
　本書曰還軍今曰脅卲于夕陽亭何耶又卲下増一<lb/>
　之字豈其字耶<lb/>
<pb n="KR3j0062_WYG_001-26b"/>
　晉書曰氐羌叛帝深以為慮乃從任愷之請以賈充<lb/>
　鎮關中充既外出以為失職深衘任愷計無所從将<lb/>
　之鎮百僚餞於夕陽亭荀朂私焉充以憂告朂曰公<lb/>
　國之宰輔而為一夫所制不亦鄙乎然是行也辭之<lb/>
　實難獨有結婚太子不頓駕而自留矣充曰然孰可<lb/>
　寄懷對曰朂請行之俄而侍宴論太子婚姻事朂因<lb/>
　言充女才質令淑冝配儲宫而楊皇后及荀顗亦並<lb/>
　稱之帝納其言會京師大雪平地二尺軍不得發既<lb/>
<pb n="KR3j0062_WYG_001-27a"/>
　而皇儲當婚遂不西行詔充居本職<lb/>
　夫此座可惜惠帝弗堪負荷縱無賈后劉石詎至虚<lb/>
　生耶不審時事而諉之地焉多言哉<lb/>
　　　丹書<lb/>
大戴禮武王踐阼三日召師尚父而問曰黄帝顓頊之<lb/>
道存乎意亦不可得而見與師尚父曰在丹書其言曰<lb/>
敬勝怠者吉怠勝敬者滅義勝欲者從欲勝義者㓙注<lb/>
不解丹書為何物按左傳襄公二十三年斐豹𨽻也著<lb/>
<pb n="KR3j0062_WYG_001-27b"/>
於丹書注蓋犯罪没為官奴以丹書其罪近世魏律縁<lb/>
坐没配為工樂雜户者皆用赤紙為籍其卷以鉛為軸<lb/>
此亦古人丹書之遺法據此則丹書古人之法律書名<lb/>
也盖戒人之怠與欲而勉以敬義失敬義則入怠欲而<lb/>
𨽻於刑矣然以法律之書而陳敬義之訓先王以道治<lb/>
天下而不恃乎法其亦異乎鄭書晉鼎乎<lb/>
　尚書帝命驗云季秋之月甲子赤爵衘丹書入于酆<lb/>
　止于昌户其書云敬勝怠者吉怠勝敬者滅義勝欲<lb/>
<pb n="KR3j0062_WYG_001-28a"/>
　者從欲勝義者凶凡事不强則不枉不敬則不正枉<lb/>
　者廢滅敬者萬世以仁得之以仁守之其量百世以<lb/>
　不仁得之以仁守之其量十世以不仁得之不仁守<lb/>
　之不及其世中候再拜稽首受<lb/>
　春秋元命包云鳯凰衘丹書于文王之都命云維授<lb/>
　金鈐師名吕<lb/>
　是類謀云受赤雀丹書注入戊午蔀二十九年<hi>云云</hi>
　吕氏春秋云文王見火烏衘丹書集于周舎<hi>故色尚赤</hi>
<pb n="KR3j0062_WYG_001-28b"/>
　左傳云初斐豹𨽻也著于丹書欒氏之力臣曰督戎<lb/>
　國人懼之斐豹謂范宣子曰茍焚丹書我殺督戎宣<lb/>
　子喜曰而殺之所不請于君焚丹書者有如日乃出<lb/>
　豹而閉之督戎從之踰隠而待之督戎踰入豹自後<lb/>
　擊而殺之<lb/>
　據斐豹欲焚其丹書又注謂以丹書其罪似非法律<lb/>
　書名周之丹書其可焚乎引之為證亦不類<lb/>
　晏子春秋云公游于紀得金壺發而視之中有丹書<lb/>
<pb n="KR3j0062_WYG_001-29a"/>
　曰食魚無反勿乘駑馬晏子曰食魚無反毋盡民力<lb/>
　乎勿乘駑馬無置不肖者于側乎公曰紀有書何以<lb/>
　亡也對曰君子有道垂之閭紀有此言垂之壺不亡<lb/>
　何待乎<lb/>
　漢書云髙祖定天下封功臣申以丹書之信重以白<lb/>
　馬之盟豈皆法律書耶<lb/>
　　　㣲子四手<lb/>
史記宋世家武王克商微子肉袒面縛左牽羊右把茅<lb/>
<pb n="KR3j0062_WYG_001-29b"/>
亡弟恒讀史至此謂予曰㣲子有四手兄知之乎予曰<lb/>
書傳未聞乃笑曰使無四手何以既面縛而又有左手<lb/>
牽羊右手把茅乎然究言之皆必無之事肉袒面縛出<lb/>
于左氏乃楚人以誑荘王受鄭伯之降借名于武王而<lb/>
誣微子也史言微子抱祭器而入周既入周矣又豈待<lb/>
周師至而後面縛乎又究而言之抱祭器入周亦必無<lb/>
之事劉敞曰古者同姓雖危不去國微子紂庶兄也何<lb/>
入周之有論語曰去之者去紂都也雖去不踰國斯仁<lb/>
<pb n="KR3j0062_WYG_001-30a"/>
矣<lb/>
　尚書注疏正義曰啟知紂必亡告父師少師而遁于<lb/>
　荒野微子作告是其事也武王既克紂㣲子乃歸之<lb/>
　非去紂即奔周也僖六年左傳云許僖公見楚子面<lb/>
　縛衘璧大夫衰絰士輿櫬楚子問諸逢伯對曰昔武<lb/>
　王克殷㣲子啟如是武王親釋其縛受其璧而釋之<lb/>
　焚其櫬禮而命之使復其所史記宋世家云武王克<lb/>
　殷㣲子啟乃持其祭器造于軍門肉袒面縛左牽羊<lb/>
<pb n="KR3j0062_WYG_001-30b"/>
　右把茅膝行而前以告武王乃釋㣲子復其位如故<lb/>
　是言㣲子克殷始歸周也馬遷之書辭多錯謬面縳<lb/>
　縳手于後故口衘其璧又安得左牽羊右把茅也要<lb/>
　言歸周之事是其實耳<lb/>
　樂記云武王克殷既下車投殷之後于宋<lb/>
　此文自明<lb/>
　左僖六年秋楚子圍許以救鄭諸侯救許乃還冬蔡<lb/>
　穆侯将許僖侯以見楚子于武城許男面縛<hi>云云</hi>
<pb n="KR3j0062_WYG_001-31a"/>
　史記楚成王以兵北伐許許君肉袒謝乃釋之<lb/>
　左宣十二年楚子圍鄭入自皇門至于逵路鄭伯肉<lb/>
　袒牽羊以迎曰孤不天不能事君孤之罪也<lb/>
　史記楚王圍鄭克之鄭襄公肉袒牽羊以迎<lb/>
　據此則伐許之楚子乃成王克鄭者荘王也<lb/>
　　　麋鹿蜚鴻<lb/>
史記周紀武王曰維天不享殷自發未生于今六十年<lb/>
夷羊在牧蜚鴻滿野徐廣曰夷羊怪物也蜚鴻蟻蠓也<lb/>
<pb n="KR3j0062_WYG_001-31b"/>
張守節曰夷羊一本作麋鹿喻小人在朝也飛鴻喻君<lb/>
子放棄鄭𤣥曰蜚鴻鴻鴈也知避隂陽寒暑喻民去無<lb/>
道就有道慎按三説皆如眯目而道黒白者詳此文據<lb/>
實事言非喻也紂有鹿臺以養鹿故曰麋鹿在牧蜚鴻<lb/>
馬名若白蟻紫燕之類盖良馬也養麋鹿而棄良馬故<lb/>
曰麋鹿在牧飛鴻滿野言其養無用而害有用也此説<lb/>
為近<lb/>
　史記麋鹿在牧蜚鴻滿野徐廣曰此事出周書及隨<lb/>
<pb n="KR3j0062_WYG_001-32a"/>
　巢子云夷羊在牧索隠曰按髙誘曰蜚鴻蠛蠓也言<lb/>
　飛蟲蔽田滿野故為災非是鴻鴈也隨巢子作飛拾<lb/>
　飛拾蟲也<lb/>
　紂紀云厚賦歛以實鹿臺之錢而盈鉅橋之粟益收<lb/>
　狗馬竒物充仞宫室益廣沙丘苑臺多取野獸飛鳥<lb/>
　置其中<lb/>
　武紀云武王伐紂紂反走入登於鹿臺之上蒙衣其<lb/>
　珠玉自焚於火而死於是命南宫括散鹿臺之財發<lb/>
<pb n="KR3j0062_WYG_001-32b"/>
　鉅橋之粟<lb/>
　觀此則鹿臺非養鹿之所<lb/>
　新序云紂為鹿臺七年而成其大三里髙千尺臨望<lb/>
　雲雨<lb/>
　觀此則非可養鹿處<lb/>
　文紀云紂囚西伯閎夭之徒乃求驪戎之文馬有熊<lb/>
　九駟因嬖臣費仲而獻之紂乃赦西伯<lb/>
　六韜曰商王拘周伯於羑里太公等求得鷄斯之乘<lb/>
<pb n="KR3j0062_WYG_001-33a"/>
　以獻商王<lb/>
　觀此則紂非棄良馬者<lb/>
　今謂蜚鴻為馬豈出修文御覧與衝波傳耶<lb/>
　又史本作麋鹿在牧正義亦同未嘗云夷羊一本作<lb/>
　麋鹿也蜚鴻蠛蠓亦非徐廣之説<lb/>
　　　風伯朝周<lb/>
顔之推賦嵗精仕漢風伯朝周以箕子為風伯謂箕星<lb/>
好風也<lb/>
<pb n="KR3j0062_WYG_001-33b"/>
　北齊書文苑傳樊遜孝謙求賢審官對也顔之推與<lb/>
　之同傳所著觀我生賦中無此語<lb/>
　太公伏符陰謀曰武王伐紂都洛邑陰寒雨雪十餘<lb/>
　日深丈餘甲子平旦不知何五大夫乘五車從兩騎<lb/>
　止王門外武王曰諸神各有名乎師尚父曰南海神<lb/>
　名祝融北海𤣥冥東海勾芒西海蓐收河伯名馮修<lb/>
　請使謁者各以其名召之既入王曰何以教之神曰<lb/>
　天伐殷立周謹來受命願勑風伯雨師各使奉其職<lb/>
<pb n="KR3j0062_WYG_001-34a"/>
　王曰予嵗時亦無廢禮焉<lb/>
　今以箕子為風伯謂箕星好風也畢星好雨則畢公<lb/>
　亦可謂雨師耶<lb/>
　　　孔父<lb/>
孔父正色立朝左氏遂謂孔父之妻美而艷盖因色之<lb/>
一字誣之也<lb/>
　左桓公二年宋華父督見孔父之妻於路目逆而送<lb/>
　之曰美而艷<lb/>
<pb n="KR3j0062_WYG_001-34b"/>
　二年春宋督攻孔氏殺孔父而取其妻已殺孔父而<lb/>
　弑殤公<lb/>
　史記殤公九年大司馬孔父嘉妻好出道遇太宰華<lb/>
　督督説目而觀之督利孔父妻乃使人宣言國中曰<lb/>
　殤公即位十年耳而十一戰民苦不堪皆孔父為之<lb/>
　我且殺孔父以寧民<lb/>
　公羊傳及其大夫孔父書賢也何賢乎孔父孔父可<lb/>
　謂義形於色矣其義形於色柰何督将弑殤公孔父<lb/>
<pb n="KR3j0062_WYG_001-35a"/>
　生而存則殤公不可得而弑也故於是先攻孔父之<lb/>
　家殤公知孔父死巳必死趨而救之皆死焉孔父正<lb/>
　色而立於朝則人莫敢過而致難於其君者孔父可<lb/>
　謂義形於色矣　經無正色字此公羊說耳左氏與<lb/>
　孔父又非同時色之一字何所見耶<lb/>
　　　筮龜<lb/>
筮短龜長杜預注曰筮數龜象象長數短此瞽説也孔<lb/>
頴達云神以知來智以藏往是以極妙雖龜之長無以<lb/>
<pb n="KR3j0062_WYG_001-35b"/>
加此以至理而言卜筮實無長短盖亦知杜之謬而不<lb/>
敢規之今按獻公卜驪姬卜吉而筮㓙卜人曰筮之辭<lb/>
所言理短龜之辭所言理長故下文遂引龜辭盖即立<lb/>
驪姬一事而非謂筮龜有長短也杜之紕謬類多如此<lb/>
　左僖公四年初晉獻公欲以驪姬為夫人卜之不吉<lb/>
　筮之吉公曰從筮卜人曰筮短龜長不如從長且其<lb/>
　<graphic n="KR2271" url="https://raw.githubusercontent.com/kanripo/KR-Gaiji/master/images/KR2271.png" mimeType="image/png"/>曰專之渝攘公之羭一薫一蕕十年尚且有臭必<lb/>
　不可弗聽立之生奚齊注云物生而後有象象而後<lb/>
<pb n="KR3j0062_WYG_001-36a"/>
　有滋滋而後有數龜象筮數故象長數短羭美也<lb/>
　僖公十五年傳云初晉獻公筮嫁伯姬於秦史蘇占<lb/>
　之曰不吉及惠公在秦曰先君若從史蘇之言吾不<lb/>
　及此夫韓簡侍曰龜象也筮數也物生而後有象象<lb/>
　而後有滋滋而後有數先君之敗德及可數乎史蘇<lb/>
　是占勿從何益<lb/>
　杜註云言龜以象示筮以數告象數相因而生然後<lb/>
　有占占所以知吉㓙不能辨吉㓙<lb/>
<pb n="KR3j0062_WYG_001-36b"/>
　觀此則杜之紕謬不如所<hi>云云</hi>也<lb/>
　　　葵丘之會<lb/>
孟子載齊桓公五禁曰無曲防無遏糴公羊曰無障糓<lb/>
無貯粟穀梁曰無雍泉無訖糴左傳遏糴作藴年修辭<lb/>
各不同韓文所謂惟古於詞必已出信矣<lb/>
　左傳公羊俱不載盟辭<lb/>
　左襄公十一年公會晉侯伐鄭同盟於亳載書曰凡<lb/>
　我同盟毋藴年毋壅利毋保姦毋留慝或間兹命司<lb/>
<pb n="KR3j0062_WYG_001-37a"/>
　慎司盟名山名川羣神羣祀先王先公明神殛之<lb/>
　此范宣子辭也乃謂為齊桓之盟何耶葵丘之會在<lb/>
　僖公九年相去已九十年矣<lb/>
　　　授玉<lb/>
史記齊世家云頃公朝晉欲尊王晉景公景公不敢當<lb/>
晉世家亦云齊頃公𣣔上尊景公為王景公讓不敢按<lb/>
左傳齊侯朝於晉将授玉司馬遷誤讀玉為王故遂節<lb/>
為此謬説耳孔頴達正義云吾取之<lb/>
<pb n="KR3j0062_WYG_001-37b"/>
　史記註止有索隠引王劭<hi>云云</hi>無孔頴達説也<lb/>
　左傳云齊侯朝於晉将授玉<hi>註行朝禮</hi>郤克趨進曰<lb/>
　此行也君為婦人之笑辱也寡君未之敢任<lb/>
　班孟堅云司馬㨿左氏國語采世本戰國策述楚漢<lb/>
　春秋作史記<lb/>
　左傳時尚未列學宫也司馬當别有據安得謂讀玉<lb/>
　為王為謬説也<hi>見太常移及史通</hi>
　左文十二年秦伯使西乞術來聘且言将伐晉襄仲<lb/>
<pb n="KR3j0062_WYG_001-38a"/>
　辭玉曰君不忘先君之好照臨魯國鎮撫其社稷重<lb/>
　之以大器寡君敢辭玉對曰不腆敝器不足辭也<lb/>
　成六年鄭伯如齊拜成子游相授玉於東楹之東士<lb/>
　貞伯曰鄭伯其死乎自棄也已視流而行速不安其<lb/>
　位冝不能乆<lb/>
　據此則授玉之事固聘問之常也司馬博極羣書豈<lb/>
　不知而故改玉為王乎<lb/>
　　　士會當作土會<lb/>
<pb n="KR3j0062_WYG_001-38b"/>
左傳晉有士會士當作為土土為古杜字如詩言桑土<lb/>
而土陶唐氏豕韋氏御龍氏為土氏之宅後於土㑹復<lb/>
晉之下増六字云其處者為劉氏盖土會本於唐杜氏<lb/>
而劉氏又本於土會也若作士女之士上與唐杜下與<lb/>
劉氏何干渉哉<lb/>
　通志畧云士氏陶唐之苗裔厯虞夏商周至成王遷<lb/>
　之杜為伯宣王殺杜伯其子隰叔奔晉為士師故為<lb/>
　士氏隰叔生士蒍字子輿故亦謂之士輿後漢末有<lb/>
<pb n="KR3j0062_WYG_001-39a"/>
　交趾太守士燮宋朝有尚書郎士建中左昭二十九<lb/>
　年蔡墨對魏獻子曰陶唐氏既衰其後有劉累擾龍<lb/>
　於豢龍氏以事孔甲夏后嘉之賜曰御龍以更豕韋<lb/>
　之後<lb/>
　左文七年先蔑奔秦士會從之<lb/>
　十三年晉人患秦之用士會也乃使魏壽餘偽叛以<lb/>
　誘士會秦伯将取魏使士會往既濟魏人譟而還秦<lb/>
　人歸其帑其處者為劉氏<lb/>
<pb n="KR3j0062_WYG_001-39b"/>
　注士會堯後劉累之𦙍别族復累之姓據此則劉氏<lb/>
　豈在士氏之後耶謂漢儒増六字則劉累豈亦増之<lb/>
　耶無此六字左氏竟不行耶可笑<lb/>
　　　鶢鶋<lb/>
鶢鶋海鳥今俗名秃<graphic n="KR1175" url="https://raw.githubusercontent.com/kanripo/KR-Gaiji/master/images/KR1175.png" mimeType="image/png"/>是也出景煥小説<lb/>
　國語曰海鳥曰爰居止於魯東門外展禽曰今兹海<lb/>
　其有災乎夫廣川之鳥獸常知而避其災是歳海多<lb/>
　大風<lb/>
<pb n="KR3j0062_WYG_001-40a"/>
　左傳文公二年仲尼曰臧文仲祀爰居三不知也<lb/>
　荘子至樂篇云昔者海鳥止于魯郊魯侯御而觴之<lb/>
　于廟奏九韶以為樂具太牢以為膳鳥乃眩視憂悲<lb/>
　不敢食一臠不敢飲一杯三日而死此以巳養養鳥<lb/>
　也注爰居一名雜懸舉頭高八尺樊光注爾雅云形<lb/>
　似明皇<lb/>
　漢元帝時琅琊有大鳥如馬駒時人謂之爰居<lb/>
　詩云有鶖在梁解云秃鶖也貪惡之鳥也使爰居為<lb/>
<pb n="KR3j0062_WYG_001-40b"/>
　秃鶖文仲何為祀之魯君何為膳之乎<lb/>
　古今注秃鶖一名扶老不云爰居也<lb/>
　蜀景煥野人閑話云孟㫤時有鸚鶋<hi>二字疑誤</hi>鳴于屋射<lb/>
　之不中俗呼秃鶖故老見之曰此鳥主少主歸命咸<lb/>
　康時來此時又來當義興替乎皆祕而不奏明年大<lb/>
　軍入界　咸康王衍年號<lb/>
　公之所引或即此也大若爰居爰集于屋者耶蜀時<lb/>
　兩至故老習見者耶<lb/>
<pb n="KR3j0062_WYG_001-41a"/>
　　　由湯至於武丁<lb/>
註云由湯至於武丁中間太甲太戊祖乙盤庚慎按尚<lb/>
書無逸稱殷之賢君曰其在太戊其在高宗其在祖甲<lb/>
又總之曰自殷王中宗及高宗及祖甲及我周文王兹<lb/>
四人迪哲以祖甲與中宗高宗並稱而不言太甲則祖<lb/>
甲並美二宗而賢於太甲明矣以祖甲與周文王而並<lb/>
言則其賢益明矣朱子稱殷之賢君獨不及祖甲何哉<lb/>
予詳考而思司馬遷作史記未見古文尚書乃取國語<lb/>
<pb n="KR3j0062_WYG_001-41b"/>
帝甲亂之一語而衍之曰祖甲淫亂孔安國注尚書遂<lb/>
以祖甲為太甲甚矣安國之愚也不信經而信史不信<lb/>
周公而信司馬遷即使祖甲為太甲無逸之書何以置<lb/>
祖甲於中宗高宗之後言之至再其序皆然周公不如<lb/>
此之顛倒也朱子不稱祖甲者盖亦信史記及孔安國<lb/>
之過也<hi>丹鉛續録</hi>
　孔子世家云安國為今皇帝博士至臨淮太守早卒<lb/>
　安國生卭卭生驩<hi>史記</hi>
<pb n="KR3j0062_WYG_001-42a"/>
　孔氏有古文尚書孔安國以今文字讀之安國為諌<lb/>
　大夫授都尉朝而司馬遷亦從安國問故遷書載堯<lb/>
　典禹貢洪範㣲子金縢諸篇多古文説<hi>漢儒林傳</hi>夫祖甲<lb/>
　之非太甲蔡氏無逸傳辨之詳矣觀史漢則遷史之<lb/>
　作在安國後也可云安國未見古文而信司馬乎<lb/>
　　　詩大序哀窈窕<lb/>
文選吕向註云哀盖字之誤也哀當為衷謂中心思念<lb/>
之也余舊疑哀字之難解見吕説乃豁然矣<lb/>
<pb n="KR3j0062_WYG_001-42b"/>
　選六臣註止有李善無吕向也<lb/>
　詩序云哀窈窕思賢才而無傷善之心焉鄭氏箋云<lb/>
　哀盖衷字之誤也衷謂中心恕之無傷害之心謂好<lb/>
　逑也<hi>註疏</hi>
　此本自明乃引選注何耶<lb/>
　王肅曰哀窈窕之不得思賢才之良質無傷善之心<lb/>
　焉若茍慕其色則善心傷也<hi>正義</hi>
　　　惄如調饑<lb/>
<pb n="KR3j0062_WYG_001-43a"/>
調韓詩作朝薛君章句云朝饑最難忍其義晣矣毛詩<lb/>
作調本屬魯魚鄭氏求其説而不得乃云調音稠又改<lb/>
字作輖調饑也稠饑也輖饑也三者均之不通也愈解<lb/>
而愈離真不若朝饑之為長也焦氏易林云㑂如旦饑<lb/>
晉郭遐周詩言别在斯湏惄焉如朝饑漢晋去古未逺<lb/>
當得其實耳<lb/>
　毛傳曰惄饑意也調朝也鄭箋云惄思也未見君子<lb/>
　之時如朝饑之思食<lb/>
<pb n="KR3j0062_WYG_001-43b"/>
　釋文云韓詩作愵如調饑<lb/>
　此注疏自明乃謂薛君乂晣出何典記耶復引焦郭<lb/>
　謂漢晉去古未逺毛鄭又何代人耶<lb/>
　　　烝在桑野<lb/>
説文菆麻蒸也故有薪蒸之説薪柴也蒸麻稭也麻稭<lb/>
亦可燒故以薪蒸並言又訓進火氣上行也蒸又訓衆<lb/>
言衆多麻也詩曰天生蒸民是也東山詩烝在桑野烝<lb/>
在栗薪或訓為衆或訓為進皆不通當訓為麻軍士從<lb/>
<pb n="KR3j0062_WYG_001-44a"/>
征於外而麻無人收或在桑野或在栗薪此於物理人<lb/>
情最叶千載之疑今日始釋然周公有靈亦當撫掌矣<lb/>
<hi>秇林</hi>
　詩云蜎蜎者蠋烝在桑野有敦𤓰苦烝在栗薪毛傳<lb/>
　烝窴也鄭箋古者聲窴填塵同也栗薪裂薪也<lb/>
　疏云釋詁云塵乆也古窴填塵皆是田音<lb/>
　烝有三義衆也進也乆也此詩言烝者二以為進則<lb/>
　可以言蠋不可以言瓜以為衆則喻獨宿不取衆義<lb/>
<pb n="KR3j0062_WYG_001-44b"/>
　也此詩皆言乆役之情則乆義為勝<hi>詩緝</hi>
　集傳云烝發語辭讀詩記分行書之<lb/>
　夫豳風七月陳王業之艱難其詩固云禾麻菽麥矣<lb/>
　乃云烝當訓為麻<hi>云云</hi>謂其叶于情理釋疑千載嗚<lb/>
　呼后稷教民稼穡豈專教豳民種麻耶且軍士在外<lb/>
　麻無人收矣其在桑野者誰種之在栗薪者誰寘之<lb/>
　耶周公有靈故知果爾當撫掌矣<lb/>
　　　天夭是㧻<lb/>
<pb n="KR3j0062_WYG_001-45a"/>
張衡應間云利端始萌害漸亦牙䔩䔩方榖夭夭亦加<lb/>
欲豐其屋乃蔀其家據此則以天夭為夭夭也衡去古<lb/>
未逺疑得其真且佌佌䔩䔩夭夭連文為是不應速速<lb/>
下又特出天夭也<lb/>
　夭夭之説近之此蔡邕釋誨語也以為應間誤<lb/>
　　　易逆數<lb/>
安公石作易牖此解極為超邁自唐宋諸儒未有是説<lb/>
也朱子嘗有一半逆一半順之疑矣而終未能自決之<lb/>
<pb n="KR3j0062_WYG_001-45b"/>
也公石之説曰天下之事數往者順知來者逆易為知<lb/>
來而作故其數逆數也數往者順盖因下句而並舉之<lb/>
非為易有數往之順數也公石於經妙契超詣有如此<lb/>
趙子崇為予言此惜未見其全也<lb/>
　韓康伯曰作易以逆覩來事以前民用<hi>註</hi>
　孔頴達曰易之為用人欲數知既往之事者易則順<lb/>
　後而知之人欲數知将來之事者易則逆前而數之<lb/>
　是故聖人用此易道以逆數知來事也易雖備知來<lb/>
<pb n="KR3j0062_WYG_001-46a"/>
　往之事莫不假象知之故聖人作易以逆覩來事也<lb/>
　<hi>正義</hi>
　張敬夫曰易之於天下皆逆數而察其來故易逆數<lb/>
　也逆如逆暑逆寒預為之主者也<hi>易説</hi>
　邱富國曰易言藏往知來彰往察來又言數往知來<lb/>
　則方來已往之事易皆有以知之然往者已過而易<lb/>
　知來者未形而難見易之占筮為知來設故曰易逆<lb/>
　數也正如所謂占事知來所謂遂知來物所謂前民<lb/>
<pb n="KR3j0062_WYG_001-46b"/>
　用皆逆數之謂也<hi>易全解</hi>
　李簡曰數往者順謂數已往之事則順而易知也知<lb/>
　來者逆謂預度未來之事則逆而難知也易之道無<lb/>
　它其於未來之事可逆睹而前知也故曰易逆數也<lb/>
　<hi>學易記</hi>
　康伯晉人頴達唐人俱載註疏可云唐宋以來無是<lb/>
　説耶公本經也豈於諸家注解畧不㸃目耶故知面<lb/>
　皮之云葢亦當時之定價者矣<lb/>
<pb n="KR3j0062_WYG_001-47a"/>
　　　陰符經<lb/>
陰符經非黄帝書盖出後漢末唐人文章引用者惟吳<lb/>
武陵上韓舎人行軍書有禽獸之制在氣一語梁肅受命<lb/>
寳賦有天人合發區宇樂推一語馮用之機論權論兩<lb/>
引之此外絶無及之者<lb/>
　李筌郎中為荆南節度判官集閫外春秋十卷既成<lb/>
　自鄙之曰常文也乃註黄帝陰符經兼成大義至禽<lb/>
　獸之制在氣經年懵然不解忽夢烏衣人引理而教<lb/>
<pb n="KR3j0062_WYG_001-47b"/>
　之其書遂行於世僉謂鬼谷留侯復生也筌後為鄧<lb/>
　州刺史常夜占星宿忽見東南異氣明旦呼吏於郊<lb/>
　市搜訪之於村落得牧羊胡婦一子李君惨容曰此<lb/>
　假天子也乃安禄山生於南陽<hi>雲溪友議</hi>
　李筌號達觀子好神仙之道常厯名山博採方術至<lb/>
　嵩山虎口巖石室中得黄帝陰符本絹素書緘之甚<lb/>
　密題云大魏真君二年七月七日道士冦謙之藏之<lb/>
　名山用傳同好其本麋爛筌抄讀數千遍竟不曉其<lb/>
<pb n="KR3j0062_WYG_001-48a"/>
　義因入秦至驪山下逢一老母神状甚異路傍見遺<lb/>
　火燒樹因自語曰火生于木禍發必克筌聞之問曰<lb/>
　此黄帝陰符秘文母何得而言之母曰吾受此符已<lb/>
　三元六周甲子矣少年從何而知筌具告其故母命<lb/>
　坐為説陰符之義曰非竒人不可妄傳復曰吾有麥<lb/>
　飯相與為食袖中出瓠令筌谷中取水水既滿矣瓠<lb/>
　忽重百餘斤力不能制而沉泉中及還已失老母但<lb/>
　留麥飯數升於石上而已筌有将畧作太白陰符十<lb/>
<pb n="KR3j0062_WYG_001-48b"/>
　卷有相業著中台志十卷時為李林甫所排位不顯<lb/>
　竟入名山訪道不知所終<hi>神仙感遇傳集仙傳</hi>
　陸龜蒙讀陰符經詩清晨整冠坐朗詠三百言備識<lb/>
　天地意獻詞犯乾坤口銜造化斧鑿破機關門五賊<lb/>
　忽迸逸萬物争崩奔虚施神仙要莫救華池源曽亦<lb/>
　愛兩句可與賢達論生者死之根死者生之根方寸<lb/>
　了十字萬化皆胚渾<lb/>
　皮日休讀陰符經詩三百八十言出自伊祁氏上以<lb/>
<pb n="KR3j0062_WYG_001-49a"/>
　生神仙次云立仁義𤣥機一以發五賊紛然起結為<lb/>
　日月精融作天地髄不測似陰陽難名若神鬼得之<lb/>
　昇高天失之沈厚地具茨雲木老大塊煙霞委自顓<lb/>
　頊以降賊為聖人軌如何黄帝機吾得多坎躓　歐<lb/>
　陽詢藝文木部引陰符火生二句<lb/>
　以上三書及二詩皆唐人也乃云此外絶無及之者<lb/>
　談何容易耶其區宇樂推亦非陰符中語<lb/>
　晁氏讀書志云陰符經唐少室山人布衣李筌註按<lb/>
<pb n="KR3j0062_WYG_001-49b"/>
　驪山姥傳筌仕為荆南節度副使鄧州刺史與雲溪<lb/>
　友議俱同乃云布衣何耶<lb/>
　王蜀軍校黄承真受黄帝陰符於鄭山古與今陰符<lb/>
　不同凡五六千言一畫一㸃皆以五行屬配通暢亹<lb/>
　亹實秘緯也孫光憲于黄處見之<hi>北夢瑣言</hi>
　王元美云陰符是秦漢人贋作李筌為之釋仍託辭<lb/>
　于驪山老姥以神其説楊用脩遂謂為筌作非也筌<lb/>
　開元時人永徽中禇遂良嘗奉㫖冩一百卷<lb/>
<pb n="KR3j0062_WYG_001-50a"/>
　李筌偽陰符劉歆偽周禮猶能文其詞<lb/>
　夫既駁楊矣復云筌之偽書何自矛盾耶<lb/>
　　　焚書起于韓非<lb/>
秦焚書坑儒起于李斯乎斯之先固有為此説於秦者<lb/>
矣韓非是也非之言曰世之愚學皆不知治亂之情讘<lb/>
䛟多誦先古之書以亂當世之治<hi>闕</hi>　　　　又妄非<lb/>
有術之士聴其言者危用其計者亂又言舎法律而言<lb/>
先王者上任之以國主以是過予而臣以此徒取矣此<lb/>
<pb n="KR3j0062_WYG_001-50b"/>
與斯所言是古非今若合符節作俑者乃韓非匪斯也<lb/>
宋儒有過丈者乃謂斯之學出於荀卿焚坑之禍卿有<lb/>
以啓之卿嘗入秦見應侯譏秦之無士矣舎非而罪卿<lb/>
所謂洗垢而索瘢者耶<lb/>
　商君教秦孝公以連什伍設坐之過燔詩書而明法<lb/>
　令塞私門之請而遂公家之勞禁游惰之民而顯耕<lb/>
　戰之士孝公行之主以尊安國以富强<hi>韓和氏</hi>
　夫詩書之燔韓子明謂商鞅矣乃摘韓語追咎之洗<lb/>
<pb n="KR3j0062_WYG_001-51a"/>
　垢索瘢其亦自道也與<lb/>
　　　魯禘<lb/>
禮記明堂位曰成王以周公有勲勞於天下命魯公世<lb/>
祀周公以天子禮樂漢儒魯頌閟宫傳遂縁此以解皇<lb/>
皇上帝皇祖后稷之文宋儒程子曰周公之功固大矣<lb/>
然皆臣子之分所當為魯安得獨用天子之禮樂哉成<lb/>
王之賜伯禽之受皆非也其論正矣其事則未之詳考<lb/>
也魯用天子禮樂魯之末世失禮也非始于成王伯禽<lb/>
<pb n="KR3j0062_WYG_001-51b"/>
明堂位之作周末陋儒之失辭也不可以誣成王伯禽<lb/>
自漢儒傅會之太過宋儒考究之不精使成王伯禽受<lb/>
誣於千載之下寃矣哉昔成王命君陳拳拳以遵周公<lb/>
之猷訓為言猷訓之大無大於上下之分豈其命伯禽<lb/>
而首廢之哉按吕氏春秋魯惠公請郊廟之禮於周天<lb/>
子使史角往報之所謂天子葢平王也使成王果賜伯<lb/>
禽則惠公又何復請之有其曰天子使史角往報之葢<lb/>
亦未之許也平王猶不之許而謂成王賜之乎且襄王<lb/>
<pb n="KR3j0062_WYG_001-52a"/>
之世衰亦極矣猶不許晉文公之請隧而謂成王不如<lb/>
襄王乎且伯禽之賢雖不及周公然賢於晉文公逺矣<lb/>
豈肯受之哉禮又曰成王康王賜魯重祭成王既賜康<lb/>
王又何加焉此盖不能自掩其偽矣然則魯之僣禮何<lb/>
始也曰著在春秋與魯頌春秋桓公五年書大雩雩之<lb/>
僣始于桓也閔二年書曰禘于荘公禘之僣始于閔也<lb/>
僖三十一年書曰四卜郊郊之僣始于僖也魯頌閟宫<lb/>
三章首言乃命魯公俾侯于東錫之山川土田附庸無<lb/>
<pb n="KR3j0062_WYG_001-52b"/>
異典也其下乃言周公之孫荘公之子以及于享祀不<lb/>
忒皇皇后帝皇祖后稷盖魯自伯禽而下十有八世自<lb/>
僖公始有郊祀而詩人頌之則其不出於成王之賜益<lb/>
明矣故論語載孔子之言曰禘自既灌而往者吾不欲<lb/>
觀之矣禮記載孔子之言曰杞之郊也祀禹也宋之郊<lb/>
也祀湯也魯之郊禘非禮也當時魯之僣禮不惟聖人<lb/>
非之天下有識者盖亦非之魯之君臣恐天下議巳乃<lb/>
借名於成王伯禽以掩天下之口魯之陋儒謟佞遂作<lb/>
<pb n="KR3j0062_WYG_001-53a"/>
明堂位以文其過甚矣其無忌憚也孰甚焉魯頌曰白<lb/>
牡騂剛白牡周公之牲也周公既用天子禮樂胡為而<lb/>
白其牲乎白者殷之色也宋之郊用之冝也魯人用之<lb/>
不冝也既不冝矣用之何義噫我知之矣魯之君臣見<lb/>
宋之郊必私相謂曰宋無功于周而且郊可以魯而不<lb/>
郊乎于是效宋之郊亦白其牲使後世有王者起以僣<lb/>
分討魯則以宋為解若其果受成王之賜則遂用周之<lb/>
赤色矣元儒許白雲亦嘗考魯郊廟之事不出成王之<lb/>
<pb n="KR3j0062_WYG_001-53b"/>
賜然以程朱嘗引言之終不敢議是敢于非周公孔子<lb/>
而不敢于非宋人也學者膏肓之病也哉<lb/>
　按此特増衍春秋意林及周尚書洪謨説耳移宫就<lb/>
　商非磪論也意林周説語多不載詳掇本事一為正<lb/>
　之<lb/>
　左襄十年宋公享晉侯於楚丘請以桑林<hi>桑林殷天子樂名</hi>
　荀偃士匄曰諸侯宋魯於是觀禮<hi>宋王者後魯以周公故皆用天子禮</hi>
　<hi>樂故可觀</hi>魯有禘樂賔祭用之<hi>禘三年大祭則作四代之禮樂</hi>宋以桑林<lb/>
<pb n="KR3j0062_WYG_001-54a"/>
　享君不亦可乎<lb/>
　此晉人語豈亦魯之陋儒耶<lb/>
　襄二十九年吳公子札來聘請觀于周樂使工為之<lb/>
　歌周南召南<hi>云云</hi>舞象箾南籥<hi>文/樂</hi>大武<hi>武/樂</hi>韶濩<hi>湯樂</hi>大<lb/>
　夏<hi>禹樂</hi>至舞韶箾<hi>舜樂</hi>曰德至矣觀止矣若有他樂吾不<lb/>
　敢請巳<hi>魯用四代之樂故及韶箾而季子知其終也</hi>
　文公四年衛甯武子來聘公與之宴為之賦湛露及<lb/>
　彤弓不辭又不答賦使行人私焉對曰臣以為肄業<lb/>
<pb n="KR3j0062_WYG_001-54b"/>
　及之也昔諸侯朝正於王王宴樂之於是乎賦湛露<lb/>
　則天子當陽諸侯用命也諸侯敵王所愾而獻其功<lb/>
　王於是乎賜之彤弓一彤矢百玈弓矢千以覺報宴<lb/>
　今陪臣來繼舊好君辱貺之其敢干大禮以自取戾<lb/>
　夫季子來聘聞樂知德甯武聆賦不辭不答故知天<lb/>
　子禮樂魯之用也舊矣不然季子安得請觀武子謂<lb/>
　之肄業耶<lb/>
　染不可不慎也孔子學于老耼孟蘇䕫靖叔魯惠公<lb/>
<pb n="KR3j0062_WYG_001-55a"/>
　使宰讓請郊廟之禮於天子桓王使史角往惠公止<lb/>
　留之其後在于魯墨子學焉舉天下之榮顯必稱此<lb/>
　二士者孔墨之後學業顯榮于天下者不可勝數皆<lb/>
　所染者得當也<hi>吕覧當染</hi>
　春秋平王四十九年隠公元年也隠三年平王崩桓<lb/>
　王即位吕云惠公請郊廟之禮桓王使史角往則在<lb/>
　隠前豈桓為太子事耶世逺言湮其将何以取證乎<lb/>
　劉恕外紀云初魯惠公使宰讓請郊廟之禮于天子<lb/>
<pb n="KR3j0062_WYG_001-55b"/>
　王使史角往魯公止之<lb/>
　路史云劉原父謂使魯郊者在周而必非成王葢平<lb/>
　王以下固亦未之悉耳始魯惠公使宰讓請郊廟之<lb/>
　禮于天子天子使史角往止之其後在魯於是有墨<lb/>
　翟之學魯之用郊正亦始于此矣夫惠公之止之則<lb/>
　是周不與之矣不與而魯用郊自用之也惠公之請<lb/>
　由平王世也<lb/>
　金履祥通鑑前編云平王四十八年魯初請郊廟之<lb/>
<pb n="KR3j0062_WYG_001-56a"/>
　禮用外紀路史修<lb/>
　按二書所引皆吕覧事也劉恕王上去桓字羅泌以<lb/>
　天子易桓王字不過欲附會其事遷就已説耳然吕<lb/>
　覧固在也金氏因而載之何耶且惠公止之是留史<lb/>
　角耳故墨翟學焉羅云天子使史角往止之則是周<lb/>
　不與之于當染合耶<lb/>
　楊引吕覧云天子使史角往報之所謂天子葢平王<lb/>
　也其曰使往報之葢亦未之許也改易桓字又添報<lb/>
<pb n="KR3j0062_WYG_001-56b"/>
　字豈亦前人故知耶<lb/>
　祭綂曰昔者周公旦有勲勞於天下周公既没成王<lb/>
　康王追念周公之所以勲勞者而欲尊魯故賜之以<lb/>
　重祭外祭則郊社是也内祭則大嘗禘是也夫大嘗<lb/>
　禘歌升清廟下而管象朱干玉戚以舞大武八佾以<lb/>
　舞大夏此天子之樂也康周公故以賜魯也子孫纂<lb/>
　之至於今不廢所以明周公之德而又以重其國也<lb/>
　夫俾侯於魯頌謂分封之典賜魯重祭記言追念其<lb/>
<pb n="KR3j0062_WYG_001-57a"/>
　勲固各紀事之辭也執此例彼以意逆志者耶且成<lb/>
　康賜魯此載甚明乃云不能自掩其偽夫禮記非一<lb/>
　人作也豈記祭綂者為作明堂位者掩之耶<lb/>
　隠公五年初獻六羽公羊曰初者何始也左氏曰始<lb/>
　用六佾也糓梁曰始僣樂也文公十五年初履畆注<lb/>
　哀公曰二吾猶不足遂以為常故曰初此經例也大<lb/>
　雩禘郊俱不云初詎可謂始于某公耶且大雩後書<lb/>
　螽亦可云螽始於桓耶　尸子曰舞夏自天子諸侯<lb/>
<pb n="KR3j0062_WYG_001-57b"/>
　皆獻八佾初獻六羽始厲樂矣<lb/>
　家語禮運言偃曰今之在位莫知由禮何也孔子曰<lb/>
　夫魯之郊及禘皆非禮周公其已衰矣杞之郊也禹<lb/>
　宋之郊也契是天子之事守也天子以杞宋二王之<lb/>
　後周公攝政致太平而與天子同是禮也<hi>禮記無天子以杞宋</hi>
　<hi>後三句揚以契作湯誤</hi>
　張湯問曰魯祀周公用白牡非禮也周天子用騂犅<lb/>
　羣公不毛周公諸公也何以得用純牲董仲舒曰成<lb/>
<pb n="KR3j0062_WYG_001-58a"/>
　王幼在襁褓周公繼文武之業成二聖之功故賢而<lb/>
　貴之使祭以白牡上不得與天子同色下有異於諸<lb/>
　侯報徳之禮也湯曰天子祭天諸侯祭土魯何縁以<lb/>
　郊祭曰周公傅成王成王遂及于聖功莫大于此周<lb/>
　公聖人也有祭于天道成王令魯郊也湯曰魯祭周<lb/>
　公用白牡其郊何用曰魯郊用純騂犅周色尚赤魯<lb/>
　以天子命郊故以騂<hi>仲舒郊祀對</hi>周公稱太廟魯公稱世<lb/>
　室周公用白牡魯公用騂犅<hi>公羊文十三</hi>制曰周公祭天<lb/>
<pb n="KR3j0062_WYG_001-58b"/>
　命社故魯有白牡騂剛之牲羣公不已賢不肖差也<lb/>
　<hi>史武三王世家</hi>
　明堂位曰季夏以禘禮祀周公牲用白牡<lb/>
　郊特牲曰由夷王以下諸侯之宫懸而祭以白牡諸<lb/>
　侯之僣禮也故天子㣲諸侯僣<lb/>
　夫周公白牲詩禮春秋俱同而效宋為解無乃費詞<lb/>
　耶且記于夷王以下之僣未始假借也獨明堂位乃<lb/>
　為佞耶<lb/>
<pb n="KR3j0062_WYG_001-59a"/>
　雜記孟獻子曰正月日至可以有事于上帝七月日<lb/>
　至可以有事于祖七月而禘獻子為之也<lb/>
　此又魯郊禘之一證也<lb/>
　　　克段于鄔<lb/>
石經春秋鄭伯克段于鄔鄔鄭地也在緱氏縣西南左<lb/>
氏云王取鄔劉蒍邗之田于鄭是也杜預潁川鄢陵謬<lb/>
矣鄢陵非鄭地段焉得有兵衆乎郭知𤣥切韻云帝虎<lb/>
竝訛烏焉互舛正指此條<lb/>
<pb n="KR3j0062_WYG_001-59b"/>
　成十六年左傳云鄭叛晉晉侯将伐鄭鄭人使告於<lb/>
　楚楚子救鄭六月晉楚遇于鄢陵郤至曰鄭陳而不<lb/>
　整蠻軍而不陳我必克之<lb/>
　國語曰晉伐鄭荆救之欒武子與荆人戰于鄢陵大<lb/>
　勝之韋昭曰鄢陵鄭地<lb/>
　杜預繆矣韋注國語因賈君之精實採唐虞之信善<lb/>
　去非要存事實以鄢陵為鄭地豈亦謬乎<lb/>
　傳云京叛太叔段入于鄢公伐諸鄢史記段出走鄢<lb/>
<pb n="KR3j0062_WYG_001-60a"/>
　鄢潰段出奔共未嘗言有兵衆而用之也<lb/>
　夫東都石經乆已無存今所行長安石經正作鄢字<lb/>
　公引石經豈别本耶<lb/>
　史記段出走鄢正義曰鄔音烏古反今新鄭縣南鄔<lb/>
　頭有村多萬家舊作鄢音偃杜預云鄢今鄢陵也公<lb/>
　欲用鄔字引此猶為有據乃引石經耶<lb/>
　郭知𤣥切韻烏焉互舛<hi>云云</hi>寡陋未能見之然公古<lb/>
　音畧目載知𤣥集韻拾遺不云切韻豈亦引石經意<lb/>
<pb n="KR3j0062_WYG_001-60b"/>
　耶<lb/>
　　　冶容<lb/>
冶字從仌冶者銷金鐵也遇熱則銷遇冷則凝與氷同<lb/>
志故其意從氷易曰冶容誨淫艷色美容能令人精神<lb/>
銷融故曰冶容干寳易注云爾<hi>巵言</hi>
冶銷也遇熱則銷遇冷則合與氷同志故冶字從氷女<lb/>
之艷媚能令人銷神流志故美色曰冶也<hi>三蒼</hi>
蠱與冶通易曰冶容誨淫<hi>古韻</hi>
<pb n="KR3j0062_WYG_001-61a"/>
　陸德明經典什文云冶音也鄭陸虞姚王肅作野言<lb/>
　妖野容議教誨淫泆也<lb/>
　陸備引衆解不及干注不知公於何書得之<lb/>
　三蒼止有冶銷也遭熱<hi>云云</hi>從氷五句<lb/>
　魏書江式曰李斯作蒼頡篇揚雄作訓纂篇後漢郎<lb/>
　中賈魴作滂喜篇故曰三蒼<lb/>
　冶容解一也一云干注一云三蒼将戌係亥豈皆自<lb/>
　謂影撰者耶<lb/>
<pb n="KR3j0062_WYG_001-61b"/>
　蠱冶字詳三卷冶渚條下<lb/>
　　　勞薪<lb/>
王劭奏改火疏昔晉師曠食飯云是勞薪所炊晉平公<lb/>
使視之厨果然車輞今傳以為苻朗事非也<hi>巵言</hi>
　世説云荀朂嘗在晉武帝坐上食荀進飯謂在坐人<lb/>
　曰此是勞薪炊也坐者未之信密遣問之實用故車<lb/>
　脚<lb/>
　正楊卷一<lb/>
</p>
<p>
</p>
  </div>
</body>
</text>
</TEI>
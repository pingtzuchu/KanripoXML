<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明皇雜録補遺</head> <lb/>
    <p>
<pb n="KR3l0009_WYG_003-1a"/>
欽定四庫全書<lb/>
　明皇雜録補遺<lb/>
　　　　　　　　　　　　唐　鄭處晦　撰<lb/>
　高力士既譴于巫山丹谷多薺而人不食力士感之<lb/>
　因為詩寄意兩京作斤賣五溪無人採地利雖有殊<lb/>
　氣味終不改其後㑹赦歸至武溪道遇開元中羽林<lb/>
　軍士坐事謫嶺南停車訪舊方知上皇已厭世力士<lb/>
　北望號泣嘔血而死<lb/>
<pb n="KR3l0009_WYG_003-1b"/>
　天寳末羣賊陷兩京大掠文武朝臣及黄門宫嬪樂<lb/>
　工騎士每獲數百人以兵仗嚴衛送于雒陽至有逃<lb/>
　于山谷者而卒能羅捕追脅授以冠帶禄山尤致意<lb/>
　樂工求訪頗切于旬日獲梨園弟子數百人羣賊因<lb/>
　相與大㑹于凝碧池宴偽官數十人大陳御庫珍寳<lb/>
　羅列于前後樂既作梨園舊人不覺歔欷相對泣下<lb/>
　羣逆皆露刃持滿以脅之而悲不能已有樂工雷海<lb/>
　清者投樂器于地西向慟哭逆黨乃縛海清于戲馬<lb/>
<pb n="KR3l0009_WYG_003-2a"/>
　殿支解以示衆聞之者莫不傷痛王維時為賊拘于<lb/>
　菩提寺中聞之賦詩曰萬户傷心生野烟百官何日<lb/>
　更朝天秋槐落葉空宫裏凝碧池頭奏管絃<lb/>
　唐天寳中有孫甑生者深于道術𤣥宗召至京師甑<lb/>
　生善輳石累卵折草為人馬乗之東西馳走太真妃<lb/>
　特樂其術數召入宫試之及禄山之亂不知所之<lb/>
　唐開元中有僧義福者上黨人也梵行精修相好端<lb/>
　潔縉紳士庶翕然歸依嘗從駕往東都所厯郡縣人<lb/>
<pb n="KR3l0009_WYG_003-2b"/>
　皆傾向檀施巨萬皆委之而去忽一旦召其學徒告<lb/>
　已將終兵部侍郎張均中書侍郎嚴挺之刑部侍郎<lb/>
　房琯禮部侍郎韋陟常所禮謁是日亦同造焉義福<lb/>
　乃昇座為門徒演法乃曰吾沒于是日當以訣别耳<lb/>
　久之張謂房曰某宿歳餌金丹邇來未嘗臨喪言訖<lb/>
　張遂潛去義福忽謂房曰某與張公遊有數年矣張<lb/>
　有非常之咎名節皆虧向來若終法㑹足以免難惜<lb/>
　哉乃攜房之手曰必為中興名臣公其勉之言訖而<lb/>
<pb n="KR3l0009_WYG_003-3a"/>
　終及禄山之亂張均陷賊庭授偽署房琯贊兩朝竟<lb/>
　立大節<lb/>
　僧一行姓張氏鉅鹿人本名遂唐𤣥宗既召見謂曰<lb/>
　卿何能對曰唯善記覽𤣥宗因詔掖庭取宫人籍以<lb/>
　示之周覽既畢覆其本記念精熟如素所習讀數幅<lb/>
　之後𤣥宗不覺降御榻為之作禮呼為聖人先是一<lb/>
　行既從釋氏師事普寂于嵩山師嘗設食于寺大㑹<lb/>
　羣僧及沙門居數百里者皆如期而至且聚千餘人<lb/>
<pb n="KR3l0009_WYG_003-3b"/>
　時有盧鴻者道髙學富𨼆於嵩山因請鴻為文讃歎<lb/>
　其㑹至日鴻持其文至寺其師授之致於几案上鐘<lb/>
　梵既作鴻請普寂曰某為文數千言況其字僻而言<lb/>
　怪盍於羣僧中選其聰悟者鴻當親為𫝊授乃令召<lb/>
　一行既至伸紙微笑止於一覽復致於几上鴻輕其<lb/>
　疎脱而竊怪之俄而羣僧㑹於堂一行攘袂而進抗<lb/>
　音興裁一無遺忘鴻驚愕久之謂寂曰非君所能教<lb/>
　導也當縱其遊學一行因窮大衍自此訪求師資不<lb/>
<pb n="KR3l0009_WYG_003-4a"/>
　逺千里嘗至天台國清寺見一院古松數十步門有<lb/>
　流水一行立於門屏間聞院中僧於庭布算其聲簌<lb/>
　簌既而謂其徒曰今日當有弟子求吾算法已合到<lb/>
　門豈無人導達耶即除一算又謂曰門前水合却西<lb/>
　流弟子當至一行承言而入稽首請法盡授其術焉<lb/>
　而門水舊東流忽改為西流矣邢和璞嘗謂尹愔曰<lb/>
　一行其聖人乎漢之洛下閎造大衍厯云後八百歳<lb/>
　當差一日則有聖人定之今年期畢矣而一行造大<lb/>
<pb n="KR3l0009_WYG_003-4b"/>
　衍厯正在差謬則洛下閎之言信矣一行又甞詣道<lb/>
　士尹崇借揚雄太𤣥經數日復詣崇還其書崇曰此<lb/>
　書意旨深逺吾尋之積年尚不能曉吾子試更研求<lb/>
　何遽見還也一行曰究其義矣因出所撰大衍𤣥圗<lb/>
　及義訣一卷以示崇崇大嗟伏謂人曰此後生顔子<lb/>
　也初一行幼時家貧隣有王姥者家甚殷富竒一行不<lb/>
　惜金帛常前後濟之約數十萬一行常思報之至開<lb/>
　元中一行承𤣥宗敬遇言無不可未幾㑹王姥兒犯<lb/>
<pb n="KR3l0009_WYG_003-5a"/>
　殺人獄未具姥詣一行求救一行曰姥要金帛當十<lb/>
　倍酬也君上執法難以情求如何王姥㦸手大罵曰<lb/>
　何用識此僧一行從而謝之終不顧一行心計渾天<lb/>
　寺中工役數百乃命空其室内徙一大甕于中央密<lb/>
　選常住奴二人授以布囊謂曰某坊某角有廢園汝<lb/>
　向中潛伺從午至昏當有物入來其數七者可盡掩<lb/>
　之失一則杖汝如言而往至酉後果有羣豕至悉獲<lb/>
　而歸一行大喜令寘甕中覆以木蓋封以六一泥朱<lb/>
<pb n="KR3l0009_WYG_003-5b"/>
　題梵字數十其徒莫測詰朝中使叩門急召至便殿<lb/>
　𤣥宗迎問曰太史奏昨夜北斗不見是何祥也師有<lb/>
　以禳之乎一行曰後魏時失熒惑至今帝車不見古<lb/>
　所無者天將大警於陛下也夫匹夫匹婦不得其所<lb/>
　則殞霜赤旱盛徳所感乃能退舎感之切者其在𦵏<lb/>
　枯出繫乎釋門以瞋心壞一切喜慈心降一切魔如<lb/>
　臣曲見莫若大赦天下𤣥宗從之又其夕太史奏北<lb/>
　斗一星見凡七日而復至開元末裴寛為河南尹深<lb/>
<pb n="KR3l0009_WYG_003-6a"/>
　信釋氏師事普寂禪師日夕造焉居一日寛詣寂寂<lb/>
　云方有少事未暇款語且請遲回休憩也寛乃屏息<lb/>
　止於空室見寂潔滌正堂焚香端坐坐未久忽聞叩<lb/>
　門連云太師一行和尚至矣一行入詣寂作禮禮訖<lb/>
　附耳密語其貎絶恭寂但頷云無不可者一行語訖<lb/>
　降階入南室自闔其户寂乃徐命弟子云遣鍾一行<lb/>
　和尚滅度矣左右疾走視之一如其言滅度後寛乃<lb/>
　服衰絰𦵏之自徒步出城送之<lb/>
<pb n="KR3l0009_WYG_003-6b"/>
　唐𤣥宗既用牛仙客為相頗憂時議不叶因訪於髙力<lb/>
　士用仙客相外議以為如何力士曰仙客出於胥吏<lb/>
　非宰相器上大怒曰即當康𧦬蓋上一時恚怒之詞<lb/>
　舉其極不可者或有竊報以為上之於𧦬恩渥頗深<lb/>
　行當為相矣𧦬聞之以為信然翼日盛服趨朝既就<lb/>
　列延頸北望冀有成命觀之者無不掩口然時論亦<lb/>
　以長者目焉𧦬為將作大匠多巧思尤能知地常謂<lb/>
　人曰我居是宅中不為宰相耶聞之者益為<graphic n="KR2430" url="https://raw.githubusercontent.com/kanripo/KR-Gaiji/master/images/KR2430.png" mimeType="image/png"/>笑<lb/>
<pb n="KR3l0009_WYG_003-7a"/>
　𤣥宗甞命教舞馬四百蹄各為左右分為部目為某<lb/>
　家寵某家驕時塞外亦有善馬來貢者上俾之教習<lb/>
　無不曲盡其妙因命衣以文繡絡以金銀飾其鬃鬛<lb/>
　間雜珠玉其曲謂之傾盃樂者數十回奮首鼓尾縱<lb/>
　横應節又施三層板牀乘馬而上旋轉如飛或命壮<lb/>
　士舉一榻馬舞於榻上樂工數人立左右前後皆衣<lb/>
　淡黄衫文玉帶必求少年而姿貌美秀者每千秋節<lb/>
　命舞於勤政樓下其後上既幸蜀舞馬亦散在人間<lb/>
<pb n="KR3l0009_WYG_003-7b"/>
　禄山常觀其舞而心愛之自是因以數匹賣於范陽<lb/>
　其後轉為田承嗣所得不之知也雜之戰馬置之外<lb/>
　棧忽一日軍中享士樂作馬舞不能已厮養皆謂其<lb/>
　為妖擁篲以擊之馬謂其舞不中節抑揚頓挫猶存<lb/>
　故態吏遽以馬怪白承嗣命箠之甚酷馬舞甚整而<lb/>
　鞭撻愈加竟斃於櫪下時人亦有知其舞馬者懼暴<lb/>
　而終不敢言<lb/>
　唐𤣥宗自蜀回夜闌登勤政樓憑闌南望烟雲滿目<lb/>
<pb n="KR3l0009_WYG_003-8a"/>
　上因自歌曰庭前琪樹已堪攀塞外征夫久未還蓋<lb/>
　盧思道之詞也歌歇上問有舊人乎逮明為我訪來<lb/>
　翼日力士潛求於里中因召與同至則果梨園子弟<lb/>
　也其夜上復與乘月登樓唯力士及貴妃侍者紅桃<lb/>
　在焉遂命歌涼州詞貴妃所製上親御玉笛為之倚<lb/>
　曲曲罷相覩無不掩泣上因廣其曲今涼州𫝊於人<lb/>
　間者益加怨切焉<lb/>
　至徳中明皇復幸華清宫父老奉迎壺漿塞路時上<lb/>
<pb n="KR3l0009_WYG_003-8b"/>
　春秋已高常乘步輦父老進曰前時上皇過此常逐<lb/>
　從禽今何不為上曰吾老矣豈復堪此父老士女聞<lb/>
　之莫不悲泣新豐市有女伶曰謝阿蠻善舞淩波曲<lb/>
　常入宫中楊貴妃遇之甚厚亦遊於國忠及諸姨宅<lb/>
　明皇既幸蜀西南行初入斜谷屬霖雨涉旬於棧道<lb/>
　雨中間鈴音與山相應上既悼念貴妃採其聲為雨<lb/>
　霖鈴曲以寄恨焉時梨園子弟善觱篥者張野狐為<lb/>
　第一此人從至蜀上因以其曲授野狐洎至徳中車<lb/>
<pb n="KR3l0009_WYG_003-9a"/>
　駕復幸清華宫從官嬪御多非舊人上於望京樓下<lb/>
　命野狐奏雨霖鈴曲未半上四顧凄涼不覺流涕左<lb/>
　右感動與之歔欷其曲今𫝊於法部<lb/>
　天寳中諸公主相効進食上命中宫袁思藝為檢校<lb/>
　進食使水陸珍羞數千盤之費蓋中人十家之産中<lb/>
　書舎人竇華甞因退朝遇公主進食方列於通衢乃<lb/>
　𫝊呵按轡行於其間宫苑小兒數百人奮梃而前華<lb/>
　僅以身免<lb/>
<pb n="KR3l0009_WYG_003-9b"/>
　武惠妃生日上與諸公主按舞於萬歳樓下上乘步<lb/>
　輦從複道窺見衛士食畢以餅柑棄水竇中上大怒<lb/>
　命高力士杖殺之上方震怒左右無敢言者寧王從<lb/>
　容請上曰從複道窺見諸衛士之小過而殺之恐人<lb/>
　臣不能自安又失大體陛下志在勤儉愛物惡棄於<lb/>
　地奈何性命至重輕於殘飱者乎上蹶然悟遽命赦<lb/>
　之<lb/>
　杜甫後漂寓湘潭間旅於衡州耒陽縣頗為令長所<lb/>
<pb n="KR3l0009_WYG_003-10a"/>
　厭甫投詩於宰宰遂置牛炙白酒以遺甫飲過多一<lb/>
　夕而卒集中猶有贈聶耒陽詩也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0009_WYG_003-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明皇雜録補遺<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明皇襍錄</head>
    <p>
<pb n="KR3l0009_WYG_000-1a"/>
欽定四庫全書　　　　　子部十二<lb/>
　明皇襍錄　　　　　　　小説家𩔖一<hi>雜事之屬</hi>
　　提要<lb/>
　　　　<hi>臣</hi>等謹案明皇雜錄二卷别錄一卷唐鄭處<lb/>
　　　　誨撰處誨字延美滎陽人宰相餘慶之孫太<lb/>
　　　　和八年登進士第官至檢校刑部尚書宣武<lb/>
　　　　軍節度使事迹附見舊唐書鄭餘慶傳是書<lb/>
　　　　成於大中九年載所聞雜事案史稱處誨為<lb/>
<pb n="KR3l0009_WYG_000-1b"/>
　　　　校書郎時撰次明皇雜錄三篇行於世晁公<lb/>
　　　　武讀書志則載明皇雜錄二卷然又曰别錄<lb/>
　　　　一卷題補闕所載十二事則史併别錄數之<lb/>
　　　　晁氏析别錄數之也葉夢得避暑錄話曰鄭<lb/>
　　　　處誨明皇雜錄記張曲江與李林甫争牛仙<lb/>
　　　　客實封時方秋上命髙力士以白羽扇賜之<lb/>
　　　　九齡惶恐作賦以獻意若言明皇以忤旨將<lb/>
　　　　廢黜故方秋賜扇以見意新書取載之本傳<lb/>
<pb n="KR3l0009_WYG_000-2a"/>
　　　　據曲江集賦序曰開元二十四年盛夏奉勅<lb/>
　　　　大將軍髙力士賜宰相白羽扇九齡與焉則<lb/>
　　　　非秋賜且通言宰相則林甫亦在不獨為曲<lb/>
　　　　江而設也乃知小説記事茍非耳目親接安<lb/>
　　　　可輕書耶云云則處誨是書亦不盡實錄然<lb/>
　　　　小説所記真偽相恭自古已然不獨處誨在<lb/>
　　　　博考而慎取之固不能因一二事之失實遂廢<lb/>
　　　　此一書也避暑錄話又曰盧懐慎好儉家無<lb/>
<pb n="KR3l0009_WYG_000-2b"/>
　　　　珠玉錦繡之飾此固善事然史言妻子至寒<lb/>
　　　　餓宋璟等過之門不施箔風雨至引席自障<lb/>
　　　　則恐無此理此事盖出鄭處誨明皇雜錄而<lb/>
　　　　史臣妄信之云云今本無此一條然則已有<lb/>
　　　　所佚脱非完帙矣乾隆四十六年十二月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>胡文穆雜著</head>
    <p>
<pb n="KR3j0150_WYG_000-1a"/>
欽定四庫全書　　　　　子部十<lb/>
　胡文穆雜著　　　　　　雜家類三<hi>雜說之屬</hi>
　　提要<lb/>
　　　　<hi>臣</hi>等謹案胡文穆雜著一卷明胡廣撰廣<lb/>
　　　　字光大吉水人建文庚辰進士第一惠帝以<lb/>
　　　　其名與漢胡廣同更名靖除翰林院修撰靖<lb/>
　　　　難兵至迎降永樂初復原名累官文淵閣大<lb/>
　　　　學士贈少師諡文穆事迹具明史本傳所著<lb/>
<pb n="KR3j0150_WYG_000-1b"/>
　　　　有晃菴扈從諸集此書乃其隨手劄記已載<lb/>
　　　　入文穆集中此其别行之本也其中如謂資<lb/>
　　　　治通鑑論維州悉怛謀事司馬光非不知李<lb/>
　　　　是牛非特以意主和隣不欲生釁故矯為此<lb/>
　　　　言引其臨終與吕公著簡為證可謂深明時<lb/>
　　　　勢又謂灞陵尉禁人夜行乃其本職李廣憾<lb/>
　　　　之為私意謂子産論黄熊為啓信妄喜怪之<lb/>
　　　　漸謂申屠嘉大節凜然班固稱其學術不及<lb/>
<pb n="KR3j0150_WYG_000-2a"/>
　　　　陳平其説非是持論亦正他如謂易卦吉凶<lb/>
　　　　皆戒占者當反求諸己與左傳穆姜南蒯之<lb/>
　　　　事合謂問名納吉納幣之卜皆卜其日非卜<lb/>
　　　　吉凶程子所疑未可憑謂李白非無與杜甫<lb/>
　　　　詩容齋隨筆所考未確謂灌嬰實定豫章李<lb/>
　　　　白詩不誤而胡若思指為陳嬰反誤亦頗有<lb/>
　　　　考據廣文集未足名家而此書在明初説部<lb/>
　　　　之中猶為可取者至論季布不死一條謂班<lb/>
<pb n="KR3j0150_WYG_000-2b"/>
　　　　固之言抑揚太過與其負王艮而迎成祖截<lb/>
　　　　然相反豈書作于建文壬午以前耶然論漢<lb/>
　　　　黄生宋蘇軾武王非聖人之説又似曲為靖<lb/>
　　　　難解者或自知大節有虧而故為成仁取義<lb/>
　　　　之言以掩後世之耳目歟乾隆四十六年正<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
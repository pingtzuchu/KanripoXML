<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>賔退録卷六</head>
    <p>
<pb n="KR3j0051_WYG_006-1a"/>
欽定四庫全書<lb/>
　賔退録卷六　　　　　　宋　趙與峕　撰<lb/>
路徳延處朱友謙幕府作孩兒詩五十韻以譏友謙本<lb/>
　朝張師錫追次其韻賦老兒詩一篇二詩曲盡老幼<lb/>
　之情状張詩用韻妥帖不類次韻者尤為難能今兩<lb/>
　録之孩兒詩曰情態任天然桃紅兩頰鮮乍行人共<lb/>
　看初語客多憐臂膊肥如瓠肌膚軟勝綿長頭纔覆<lb/>
　額分角漸垂肩散誕無塵慮逍遥占地仙排衙朱閣<lb/>
<pb n="KR3j0051_WYG_006-1b"/>
　上喝道畫堂前合調歌楊栁齊聲踏採蓮走堤衝細<lb/>
　兩奔巷趂輕煙嫩竹乘為馬新蒲掉作鞭鶯雛金鏇<lb/>
　繫猧子綵絲牽擁鶴歸晴島驅鵝入暖泉楊花爭㺯<lb/>
　雪榆葉共收錢錫鏡當胸掛銀珠對耳懸頭依蒼鶻<lb/>
　裹袖學柘枝揎酒殢丹砂暖茶催小玉煎頻邀籌箸<lb/>
　插時乞繡針穿寳篋拏紅豆粧奩拾翠鈿短袍披按<lb/>
　褥尖帽戴靴氊展畫趨三聖開屏笑七賢貯懷青杏<lb/>
　小埀額綠荷圓驚滴沾羅淚嬌流汚錦涎倦書饒婭<lb/>
<pb n="KR3j0051_WYG_006-2a"/>
　姹憎藥巧遷延㺯帳鸞綃映藏衾鳳綺纒指敲迎使<lb/>
　鼓箸撥賽神絃簾拂魚鉤動箏推雁柱偏棊圖添路<lb/>
　畫笛管欠聲鐫惱客初酣睡驚僧半入禪尋蛛窮屋<lb/>
　瓦探雀遍樓椽抛果忙開口藏鉤亂出拳夜分圍榾<lb/>
　柮朝聚打鞦韆折竹裝泥燕添絲放紙鳶互誇輪水<lb/>
　磑相教放風旋旗小裁紅絹書幽截碧箋逺鋪張鴿<lb/>
　網低控射蠅弦吉語時時道謡歌處處傳匿窗肩乍<lb/>
　曲遮路臂相連鬭草當春逕爭毬出晩田栁傍慵獨<lb/>
<pb n="KR3j0051_WYG_006-2b"/>
　坐花底困横眠等鵲潛籬畔聽蛩伏砌邊旁枝招粉<lb/>
　蝶隈樹捉鳴蟬平島誇蹻上層崖逞㨗縁嫩苔車跡<lb/>
　小深雪履痕全競指雲生岫齊呼月上天蟻窠尋逕<lb/>
　斸蜂穴遶堦填樵唱迴深嶺牛歌下逺川壘柴為屋<lb/>
　木和土作盤筵險砌髙臺石危跳峻塔甎忽升鄰舍<lb/>
　樹偷上後池船項槖稱師日甘羅作相年明時方在<lb/>
　徳戒爾減狂顚老兒詩曰鬢髮盡皤然眉分白雪鮮<lb/>
　週遮延客話傴僂抱孫憐無病常供粥非寒亦服綿<lb/>
<pb n="KR3j0051_WYG_006-3a"/>
　假温衾擁背借力杖搘肩貌比三峯客年過四皓仙<lb/>
　喚方離枕上扶始到門前每愛烹山茗常嫌飣石蓮<lb/>
　耳聾如塞纊眼暗似籠煙宴坐羸凭几乗騎困嚲鞭<lb/>
　頭揺如轉旋唇動若抽牽骨冷愁離火牙疼怯潄泉<lb/>
　形骸將就木囊槖尚貪錢膠睫乾眵綴粘髭冷涕懸<lb/>
　披裘腰懶繫濯手袖慵揎擡舉衣頻換扶持藥屢煎<lb/>
　坐多茵易破行少履難穿喜婢裁裙布嗔妻買粉鈿<lb/>
　房教深下幕牀遣厚鋪氊琴聽憐三樂圖張笑七賢<lb/>
<pb n="KR3j0051_WYG_006-3b"/>
　看嫌經字小敲喜磬聲圓食罷羮流袂盃餘酒帶涎<lb/>
　樂來須遣罷醫到乆相延裹帽縱横掠梳頭取次纒<lb/>
　長吁思往事多感聽哀絃氣注腰還重風牽口更偏<lb/>
　墓松先遣種誌石預教鐫客到唯求藥僧來忽問禪<lb/>
　養茶懸竈壁曝艾曬簷椽怒僕空瞠眼嗔童謾握拳<lb/>
　心驚嫌蹴踘脚軟怕鞦韆局縮同寒狖摧豗似餓鳶<lb/>
　觀瞻多目眩舉動即頭旋女嫁求紅燭男婚乞綵箋<lb/>
　已聞頒几杖寧更佩韋弦賔客身非與兒孫事已傳<lb/>
<pb n="KR3j0051_WYG_006-4a"/>
　養和屏作伴如意拂相連乆棄登山屐唯存負郭田<lb/>
　呻吟朝不樂展轉夜無眼呼稚臨牀畔看書就枕邊<lb/>
　冷疑懷貯水虚訝耳聞蟬束帛非無分安車信有緣<lb/>
　伏生甘坐末絳老讓行先拘急將風夜昏沈欲雨天<lb/>
　鷄皮塵屢積齯齒食頻填每憶居即署常思釣渭川<lb/>
　喜逢迎佛㑹羞赴賞花筵徑狹容移檻堦危索減甎<lb/>
　好生焚鳥網惡殺拆漁船既感桑榆日常嗟蒲栁年<lb/>
　長思當弱冠悔不賸狂顚書畢回思少小嬉戲之時<lb/>
<pb n="KR3j0051_WYG_006-4b"/>
　恍如昨日今年踰三十駸駸將入老兒詩之境矣讀<lb/>
　之亦可以自警云前詩第四十二韻押全字後詩乃<lb/>
　押先字恐誤又養和屛作伴屛字可疑<lb/>
寓言以貽訓誡若栁子厚三戒鞭賈之類頗似以文為<lb/>
　戲然亦不無補於世道吾閱近世文集得二文焉朱<lb/>
　希真<hi>敦儒</hi>東方智士說蕭東夫<hi>徳藻</hi>吳五百是也朱<lb/>
　之文曰東方有人自號智士才多而狂心凡古昔聖<lb/>
　賢與當世公卿長者皆摘其短闕而非笑之然地寒<lb/>
<pb n="KR3j0051_WYG_006-5a"/>
　力薄終歲不免飢凍里有富人建第宅甲其國中車<lb/>
　馬奴婢鐘鼓帷帳惟備一旦富人召智士語之曰吾<lb/>
　將逺游今以居第貸子凡室中金寳資生之具無乏<lb/>
　皆聽子用不記期年還則歸我富人登車而出智士<lb/>
　杖策而入僮僕妓妾羅拜堂下各效其所典簿籍以<lb/>
　聽命號智士曰假公智士因遍觀居第富實偉麗過<lb/>
　王者喜甚忽更衣東走圊仰視其舍卑狹俯閱其基<lb/>
　湫隘心欝然不樂召綱紀僕讓之曰此地髙廣而圊<lb/>
<pb n="KR3j0051_WYG_006-5b"/>
　不稱僕曰惟假公教智士因令徹舊營新狹者廣之<lb/>
　庳者增之曰如此以當寒暑如此以蔽風雨既藻其<lb/>
　梲又丹其楹至於聚籌積灰扇蠅攘蛆皆有法度事<lb/>
　或未當朝移夕改必善必竒智士躬執斤帚與役夫<lb/>
　雜作手足瘡繭頭蓬靣垢晝夜廢眠食忉忉焉惟恐<lb/>
　圊之未美也不覺閱歲成未落也忽閽者奔告曰阿<lb/>
　郎至矣智士倉皇棄帚而趨迎富人於堂下富人勞<lb/>
　之曰子居吾第樂乎智士恍然自失曰自君之出吾<lb/>
<pb n="KR3j0051_WYG_006-6a"/>
　唯圊是務初不知堂中之温密别館之虚涼北榭之<lb/>
　風南樓之月西園花竹之勝吾未嘗經目後房歌舞<lb/>
　之妙吾未嘗舉觴蟲網琴瑟塵棲鐘鼎不知歳月之<lb/>
　及子復歸而吾當去也富人揖而出之智士還於故<lb/>
　廬且悲且嘆悒悒而死市南宜僚聞而笑之以告北<lb/>
　山愚公愚公曰子奚笑哉世之治圊者多矣子奚笑<lb/>
　哉蕭之文曰吳名憃南蘭陵為寓言勒之曰淮右浮<lb/>
　屠客吳日飲于市醉而狂攘臂突市人行者皆避市<lb/>
<pb n="KR3j0051_WYG_006-6b"/>
　卒以聞吳牧牧錄而械之為符移授五百使䕶而返<lb/>
　之淮右五百詬浮屠曰狂髠坐爾乃有千里役吾且<lb/>
　爾苦也每未晨蹴之即道執扑驅其後不得休夜則<lb/>
　縶其足至奔牛埭浮屠出腰間金市斗酒夜醉五百<lb/>
　而髠其首解墨衣衣之且加之械而縶焉頽壁而逃<lb/>
　明日日既昳五百乃醒寂不見浮屠顧壁已頽曰嘻<lb/>
　其遁矣既而視其身之衣則墨驚循其首則不髮又<lb/>
　械且縶不能出户大呼逆旅中曰狂髠故在此獨失<lb/>
<pb n="KR3j0051_WYG_006-7a"/>
　我耳客每見吳人輒道此吳人亦自笑也千巖老人<lb/>
　曰此殆非寓言也世之失我者豈獨吳五百哉生而<lb/>
　有此我也均我是不為榮悴有加損焉者也所寄以<lb/>
　見榮悴乃皆物外非所謂儻來者邪曩悴而今榮儻<lb/>
　來集其身者日以盛而顧揖步趨亦日隨所寄而改<lb/>
　曩與之處者今視之良非昔人而其自視亦殆非復<lb/>
　故我也是其與吳五百果有間否哉吾故人或駸駸<lb/>
　華要當書此遺之二文朱尤屬意髙逺世之人不能<lb/>
<pb n="KR3j0051_WYG_006-7b"/>
　窮理盡性以至於聖賢之樂地而區區馳逐末務以<lb/>
　終其身者皆東方智士之流也余亦懼夫流而至於<lb/>
　此也讀之竦然為之汗下<lb/>
饒徳操祝髮後有與胡少汲<hi>直孺</hi>小簡云如璧再啟少<lb/>
　汲器博望重雖欲與官職辭而官職迫之不置然安<lb/>
　時聽命可也時命之來亦非己力所能勝己力所能<lb/>
　勝亦不可不勝者獨聲色一事耳大抵官職移人如<lb/>
　酒漸多則難制方飲酒時有所畏者自非狂夫則酒<lb/>
<pb n="KR3j0051_WYG_006-8a"/>
　雖多不致於犯禮少汲天資近道如楞嚴圓覺維摩<lb/>
　宜少汲所甚畏者不可令去几案間庶㡬濯優曇於<lb/>
　烈火也漸貴矣恐漸不聞此語而我漸不敢作此語<lb/>
　亦恐漸不喜此語及此時汲汲早獻林下之芹止如<lb/>
　是耳<lb/>
曾端伯<hi>慥</hi>以所編百家詩選遺孫仲益仲益復書云蒙<lb/>
　馳賜百家新選一集發函開讀每得所未聞則拊髀<lb/>
　爵躍讀之惟恐盡也歐陽公集古錄云物常聚於所<lb/>
<pb n="KR3j0051_WYG_006-8b"/>
　好而得於有力之强如好之而無力有力而不好皆<lb/>
　莫能致也宋興二百年宗工巨儒騷人墨客專門名<lb/>
　家大篇短章或膾炙士大夫之口或淪廢於兵火㡬<lb/>
　亡而僅存蒐攬亦略盡矣而詩引所載多者數百言<lb/>
　少者數十言其人出處大致詞格髙下盛徳之士髙<lb/>
　風絶塵師表一世放臣逐客興微託逺屬思千里與<lb/>
　夫山鑱冡刻方言地志怪竒可喜之詞羣嘲聚訕戲<lb/>
　笑之談靡不畢載集古錄又云惟世之所貪者無欲<lb/>
<pb n="KR3j0051_WYG_006-9a"/>
　於其中然後能一其所好豈不信矣夫覿竊讀諸引<lb/>
　之後其詩舊所見不復讀讀未見者每遇佳處或一<lb/>
　再讀或三復而不能休不謂投老殘年獲睹竒勝幸<lb/>
　甚過望不可言也覿學迂才下為世畸人區區小技<lb/>
　如腊䑕然不敢出鄭國尺寸之地比讀新著而私意<lb/>
　粗亦有合者秦少游云曾子固文章妙絶古今而有<lb/>
　韻者輒不工此語一出天下遂以為口實南豐作李<lb/>
　白詩引以謂閎肆瑰偉非近世騷人所可及而連類<lb/>
<pb n="KR3j0051_WYG_006-9b"/>
　引義中法度者寡荆公屢稱郭功父詩而南豐不謂<lb/>
　然功父疑之荆公曰豈非子固以謂功父天才超逸<lb/>
　更當約以古詩之法乎南豐論詩如此如兵間一詩<lb/>
　指徐徳占論交一詩指吕吉甫又有黄金顔揚諸詩<lb/>
　皆卓然有濟世之用而世人便謂不能詩覿所以不<lb/>
　喻其言也荆公竹詩人言直節生來瘦自許髙才老<lb/>
　更剛雪詩平治險穢非無徳潤澤焦枯實有才送李<lb/>
　璋下第才如吾子何憂失命屬天公不可猜世人傳<lb/>
<pb n="KR3j0051_WYG_006-10a"/>
　誦然非佳句公詩至知制誥乃盡善歸蔣川乃造精<lb/>
　絶其後再送李璋下第和吳仲卿雪詩比少作如天<lb/>
　淵相絶矣白公詩所謂辭達大抵能道意之所欲言<lb/>
　者蘇黄門詩已不逮諸公北歸後效白公體益不逮<lb/>
　惟四字詩最善張文潛晩年詩不逮前作意謂亦效<lb/>
　白公詩者公述潘邠老言文潛晩喜白公詩信矣如<lb/>
　所料也東坡論陶詩精能之至乃造平淡如佛說蜜<lb/>
　中邊皆甜若中與邊皆枯淡亦何用陶詩外枯而中<lb/>
<pb n="KR3j0051_WYG_006-10b"/>
　腴若淡而實美也公謂徐師川晩年務造平淡終不<lb/>
　如少年精巧蓋平淡不可為水落石出自見涯涘非<lb/>
　積學之至不能到也吕居仁作江南宗派固有次第<lb/>
　陳無己本學杜子美後受知於曾南豐自言向來一<lb/>
　瓣香敬為曾南豐非其派也靖康末吕舜徒作中憲<lb/>
　居仁遇師川於寳梵佛舍極口訽罵其翁於廣坐中<lb/>
　居仁俛首不敢出一語故於宗派貶之於祖可如壁<lb/>
　之下師川固當不平然惠洪偽作魯直贈詩云氣爽<lb/>
<pb n="KR3j0051_WYG_006-11a"/>
　絶類徐師川師川喜以為是不免與惠洪為類此又<lb/>
　不可曉者冷齋夜話載秀老一事覿在江西時惡其<lb/>
　狂誕無稽坐客皆憮然此僧中奴固不以笞罵為辱<lb/>
　東坡橄欖詩云已輸崖蜜十分甜惠洪以崖蜜為櫻<lb/>
　桃又有俗子假東坡名注杜詩云金城土酥靜如練<lb/>
　為蘆菔根者東坡地黄詩云崖蜜助甘冷山薑發芳<lb/>
　辛製地黄法當用薑與蜜而用櫻桃可乎黄師是守<lb/>
　泗時以酥酒遺東坡荅詩云關右土酥黄似酒揚州<lb/>
<pb n="KR3j0051_WYG_006-11b"/>
　雲液却如酥謂土酥為蘆菔根可乎公著論斥其妄<lb/>
　良有益於後人耳目也覿每觀公叙諸詩詞句温麗紀<lb/>
　次詳實尊賢樂善得詩人本意歎仰之餘又見曾存之<lb/>
　晁無咎廖明略諸公已推重於幼學之初而一時名<lb/>
　勝皆其儔匹然後知公致力於斯文乆矣如曹元寵<lb/>
　米元暉殆是子美詩中黄四娘者邪然元寵詩殊有<lb/>
　可觀若都都平丈我又待入紅窗迥矣聊發千里一<lb/>
　笑覿自拜賜凡六日讀盡所著五十九卷與拾遺詩<lb/>
<pb n="KR3j0051_WYG_006-12a"/>
　話一卷而後修書拜送使者尚當細讀别具記仲益<lb/>
　此書發明甚多今人遺以書籍安肯即讀雖讀亦必<lb/>
　不能留意如此前輩之風何可多得元寵名組嘗賦<lb/>
　紅窗迥百餘篇皆嘲謔之詞故掩其文名世傳俚語<lb/>
　謂假儒不識字者以論語授徒讀郁郁乎文哉作都<lb/>
　都平丈我詩選載元寵題梁仲叙所藏陳坦畫村教<lb/>
　學詩云此老方捫虱衆雛亦附火想見文字間都都<lb/>
　平丈我仲益故云端伯觀詩有百家詩選觀詞有樂<lb/>
<pb n="KR3j0051_WYG_006-12b"/>
　府雅詞稗官小說則有類說至於神仙之學亦有道<lb/>
　樞十鉅編蓋矜多衒博欲示其於書無所不讀於學<lb/>
　無所不能故未免以不知為知詩選去取殊未精當<lb/>
　前輩多議之仲益所稱南豐兵間論交黄金顔揚諸<lb/>
　篇及蘇黄門四字詩無一在選中者而反錄都都平<lb/>
　丈我之句荅書及此亦因以箴之也<lb/>
顔淵子夏為地下修文郎陶𢎞景為蓬萊都水監馬周<lb/>
　為素雪宫仙官李長吉記白玉樓其說荒唐不可究<lb/>
<pb n="KR3j0051_WYG_006-13a"/>
　詰然近世此類甚多見於傳記班班可考大抵名人<lb/>
　才士間鍾異稟世不多得使無神仙則已設或有之<lb/>
　非斯人之徒其孰能當之苐怪神之事聖人不語六<lb/>
　合之外存之可也石曼卿卒後其故人有見之者云<lb/>
　恍惚如夢中言我今為仙也所主者芙蓉城慶厯中<lb/>
　有朝士晨赴起居道見美婦三十餘行前丁觀文度<lb/>
　按轡繼之而去朝士問之最後一人荅曰諸女御迎<lb/>
　芙蓉館主也時丁在告頃之聞其卒右侍禁孫勉監<lb/>
<pb n="KR3j0051_WYG_006-13b"/>
　元城埽有巨黿穴一埽下埽多墊陷伺其出射殺之<lb/>
　後晝臥夢吏來逮行若百里見道左宫闕甚壯問吏<lb/>
　何所曰紫府真人宫也真人為誰曰韓忠獻也勉私<lb/>
　念乃韓公故吏祝門吏入見之望韓公坐殿上衣冠<lb/>
　若神仙侍立皆碧衣童子勉再拜以情禱焉公遣之<lb/>
　歸遂寤王平甫熙寧癸丑直宿崇文館夢有人邀至<lb/>
　海上見海中宫殿甚盛其間作樂題其宫曰靈芝宫<lb/>
　邀者欲與俱往一人隔水止之曰時未至且令去他<lb/>
<pb n="KR3j0051_WYG_006-14a"/>
　日當迎之恍然夢覺時禁中已鐘鳴平甫頗自負為<lb/>
　詩記之曰萬頃波濤木葉飛笙簫宫殿號靈芝揮毫<lb/>
　不似人間世長樂鐘來夜半時後四年平甫病卒其<lb/>
　家哭訊之曰君嘗夢往靈芝宫信然乎當以兆我是<lb/>
　夕暮奠若有聲音接於人者其家復卜以錢卜曰然<lb/>
　吕獻可在安州一日坐小軒因合目見碧衣童云玉帝<lb/>
　南遊炎洲召子隨行糾正羣仙炎洲苦熱賜子清涼<lb/>
　丹一粒吕拜而吞之若氷雪然自知不乆於世後朱<lb/>
<pb n="KR3j0051_WYG_006-14b"/>
　明復見吕跨玉角青鹿於湘江道中金甲吏從數百<lb/>
　人劉景文知忻州一日謂一曹掾曰天帝即召君吾<lb/>
　且繼徃未幾掾無病而逝景文亦繼亡經夕蹶然而<lb/>
　蘇索筆作三詩有中宫在天半其上乃吾家及仙都<lb/>
　非世間天神繞樓殿等語黄伯思字長睿邵武人自<lb/>
　稱雲林子尚書右丞履之孫登進士第仕至秘書郎<lb/>
　博學能文好仙佛之說政和七年在京師夢人告子<lb/>
　非乆在人間上帝有命典司文翰明年二月果卒李<lb/>
<pb n="KR3j0051_WYG_006-15a"/>
　伯紀銘其墓略曰白玉樓成上帝有詔往司文翰脫<lb/>
　屣塵淖蓋紀此事陳伯修<hi>師錫</hi>宣和三年寓居京口<lb/>
　自稱閒適先生一日晝寢夢至帝所如人間上殿之<lb/>
　儀帝曰卿平生所上章疏可叙錄進呈一天官引至<lb/>
　廊廡間帷帳甚設几上有筆墨硯石皆精妙可翫傍<lb/>
　有大帙用青綾裝飾信手運筆㨗疾如神疇昔所上<lb/>
　者不遺一字帝批覽再三晬顔甚喜諭㫖曰已於第<lb/>
　六等授卿官即下殿謝恩聞金鐘玉磬之聲競作乃<lb/>
<pb n="KR3j0051_WYG_006-15b"/>
　寤以告其子且云豐相之臨終得夢亦如是俄命駕<lb/>
　徧别知舊白府丐致仕夜過半命其子舉左足壓右<lb/>
　足手結彌陀印端坐而絶後七日一僧云夜宿𤓰州<lb/>
　夢官人服銀緋跨馬導從數十履江水如平地心異<lb/>
　之問為誰從者曰陳殿院赴召也黄冕仲挽詩有凌<lb/>
　波應作水中仙之句張子韶云不須更草玉樓賦已<lb/>
　作神仙第六人皆謂此李莊簡南遷其子孟博卒于<lb/>
　瓊州先是數月孟博夢至一所海山空濶樓觀特起<lb/>
<pb n="KR3j0051_WYG_006-16a"/>
　雲霄間有軒榜曰空明先世諸父環坐其中指一席<lb/>
　曰留以待汝遂寤臨終雲氣起於寢冠服宛然自雲<lb/>
　中冉冉升舉瓊人悉見之孟博苦學有文紹興五年<lb/>
　進士第三人及第莊簡有詩悼之云脫屣塵寰委蛻<lb/>
　蟬真形渺渺駕非煙丹臺路杳無歸日白玉樓成不<lb/>
　待年宴坐我方依古佛空行汝去作飛仙恩深父子<lb/>
　情難割淚滴千行到九泉朱希真夢記略云紹興戊<lb/>
　寅除夜體中不佳三更方得睡夢至一山館與一客<lb/>
<pb n="KR3j0051_WYG_006-16b"/>
　行至門外望山下一居舍甚瀟洒客指曰此某人居<lb/>
　也盍往訪之乃同至其家柴扉茅舍門前張一畫圖<lb/>
　作一仙人乘雲騰空下臨海山唐人畫也俄而主人<lb/>
　出竹冠草履握予手大笑如舊相識引入至一小閣<lb/>
　又進登一閣稍大閣中皆陳列法書圖畫大閣北壁<lb/>
　蓋其人自畫山林巖石隠逸之趣其上作雲煙出沒<lb/>
　濃淡雲中隠隠有章草細字可讀云吾初東遊至黄<lb/>
　河向河再拜飲河水一杯而渡至某處見某人授易<lb/>
<pb n="KR3j0051_WYG_006-17a"/>
　書某處見某人授種蒔法至某處見某人授法乃歸<lb/>
　復至黄河復再拜飲河水一杯欲渡大風河浪汹湧<lb/>
　衆不敢登舟予亂流而濟至家始營小閣日與客飲<lb/>
　酒閣破二作三間酒器用鐵鐺木杓磁杯已而少有<lb/>
　餘復建大閣他日又有餘復買銀作鐺杯無日不留<lb/>
　客客必劇飲飲必醉醉必睡一睡或數日不醒也後<lb/>
　字雜雲煙不可讀矣與予語極樸質間及道理則𤣥<lb/>
　妙髙逺其人風姿蓋神仙真人之流獨與予慷慨劇<lb/>
<pb n="KR3j0051_WYG_006-17b"/>
　談坐間先有數客不復與語予亦連酌數杯酒味非<lb/>
　人間麴糵可及歡飲方狎忽驚起索燈火目想心思<lb/>
　縱筆為記次日己夘歳旦子孫環侍朱出此記示之<lb/>
　且云所遊甚樂悔不便為住計復八日又自云好去<lb/>
　好去自有快樂三更初端坐啟手足神色不亂寂然<lb/>
　而逝七日方斂舉體柔軟氣貌如生韓公事見劉斧<lb/>
　青瑣髙議吕公事見斧翰府名談斧著書多誕妄故<lb/>
　觀者例不敢信石丁二事東坡芙蓉城詩已用之靈<lb/>
<pb n="KR3j0051_WYG_006-18a"/>
　芝宫東坡亦記其事若劉若黄若陳若李若朱則又<lb/>
　耳目相接皆可信不誣唐白樂天亦有詩云近有人<lb/>
　從海上回海山深處見樓臺中有仙龕虚一室多傳<lb/>
　此待樂天來夷堅乙志又載方朝散為玉華侍郎事<lb/>
　甚詳方之名不著於世故不錄真誥丹臺錄諸書所<lb/>
　載如武王發為北斗君召公奭為南明公賈誼為西<lb/>
　門都禁郎溫太真為監海開國伯魏武帝為北君太<lb/>
　傅孔文舉為後中衛大將軍陶侃為西河侯秦始皇<lb/>
<pb n="KR3j0051_WYG_006-18b"/>
　為北帝上相周公旦為北帝師伯夷叔齊為九天僕<lb/>
　射墨翟為太極仙卿莊周為太𤣥博士孔子為元宫<lb/>
　仙之類凡數十人不可悉書古今聖賢㡬無遺者豈<lb/>
　盡如其說乎<lb/>
富鄭公奉使契丹其主言欲舉兵公曰北朝與中國通<lb/>
　好則人主專其利而臣下無所獲若用兵則利歸臣<lb/>
　下而人主任其禍故北朝羣臣爭勸舉兵者此皆其<lb/>
　自謀非國計也勝負未可知就使其勝所亡士馬羣<lb/>
<pb n="KR3j0051_WYG_006-19a"/>
　臣當之歟抑人主當之歟是時語錄傳於四方蘇明<lb/>
　允讀至此曰此一段議論古人有之否東坡未十歲<lb/>
　在傍對曰記得嚴安上書云今徇南夷朝夜郎略薉<lb/>
　州建城邑深入匈奴燔其龍城議者美之此人臣之<lb/>
　利非天下之長䇿也正是此意明允以為然洪文敏<lb/>
　又記魏太武時南邊諸將表稱宋人大嚴將入寇請<lb/>
　先其未發逆擊之魏公卿皆以為當崔伯深曰朝廷<lb/>
　羣臣及西北守將從陛下征伐西平赫連北破蠕蠕<lb/>
<pb n="KR3j0051_WYG_006-19b"/>
　多獲美女珍寳南邊諸將聞而慕之亦欲南鈔以取<lb/>
　資財皆營私計為國生事不可從也魏主乃止其論<lb/>
　亦然余謂嚴崔之說皆陳於其君非若富公以和戰<lb/>
　利害别白於異域而能見聽獨唐鄭元璹使突厥謂<lb/>
　頡利曰今掠資財劫人口皆入所部可汗一不得豈<lb/>
　若仆旗接好則金玉重幣一歸可汗頡利當其言時<lb/>
　自將攻太原遽引還正與富公之事合文敏偶忘之<lb/>
　何邪然富公豈蹈襲它人之語者蓋理之所在古今所<lb/>
<pb n="KR3j0051_WYG_006-20a"/>
　同推誠以告之雖蠻貊之邦行矣<lb/>
容齋五筆載饒州慶元四年九月十四日嚴霜連降晩<lb/>
　稻未實者皆為所薄不能復生諸縣皆然有當産者<lb/>
　訴于郡縣郡守孜孜愛民有意蠲租然僚吏多云在<lb/>
　法無此又云九月正是霜降節不足為異按白樂天<lb/>
　諷諫杜陵叟一篇九月霜降秋早寒禾穗未熟皆青<lb/>
　乾長吏明知不申破急斂暴征求考課此明證也豈<lb/>
　非昔人立法之初所謂早霜之類非如水旱之田可<lb/>
<pb n="KR3j0051_WYG_006-20b"/>
　以稽考懼貪民乘時或成冒濫故不輕啟其端今日<lb/>
　之計固難添創條式但凡有災傷出於水旱之外者<lb/>
　專委良守令推而行之則實惠及民可以救其流亡<lb/>
　之禍仁政之上也此皆洪說余按北史盧勇傳山西<lb/>
　霜儉運山東租輸皆令實載違者罪之唐馬周奏疏<lb/>
　云往貞觀初率土霜儉一匹絹纔易斗米而天下帖<lb/>
　然者百姓知陛下憂憐之故人人自安無謗讟也北<lb/>
　齊書隋書亦有直云霜旱者由是推之唐初以前必<lb/>
<pb n="KR3j0051_WYG_006-21a"/>
　皆有蠲租故事中世方不然又如其名為霜儉霜旱<lb/>
　有能援以言上聖明之朝當無不從也<lb/>
後漢以六曹尚書并令僕為八座魏以五曹尚書二僕<lb/>
　一令為八座唐太宗嘗歴尚書令人臣不敢居此官<lb/>
　職林猶謂唐與隋同竇鞏新唐書音訓則謂唐以兩<lb/>
　僕射六尚書為八座髙承事物紀原又謂隋唐至今<lb/>
　令僕為宰相故六尚書及左右丞為八座未知孰是<lb/>
青箱雜記載李太伯一絶云人言落日是天涯望極天<lb/>
<pb n="KR3j0051_WYG_006-21b"/>
　涯不見家已恨碧山相掩映碧山還被暮雲遮識者<lb/>
　曰此詩意有重重障礙李君其不偶乎後果如其言<lb/>
　吾族人紫芝<hi>師秀</hi>亦嘗賦一絶云數日秋風欺病夫<lb/>
　盡吹黄葉下庭蕪林疎放得遥山出又被雲遮一半<lb/>
　無氣象略相似僅脫選而卒何月湖尚書少時登髙<lb/>
　峯壇有天風近轉清地髙日難晩之句林黄中侍郎<lb/>
　見之即知其異日必貴且夀視前二詩不侔矣<lb/>
　賔退錄卷六<lb/>
</p>
<p>
</p>
  </div>
</body>
</text>
</TEI>
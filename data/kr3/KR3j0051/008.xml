<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>賔退錄卷八</head>
    <p>
<pb n="KR3j0051_WYG_008-1a"/>
欽定四庫全書<lb/>
　賔退錄卷八　　　　　　宋　趙與峕　撰<lb/>
洪文敏著夷堅志積三十二篇凡三十一序各出新意<lb/>
　不相複重昔人所無也今撮其意書之觀者當知其<lb/>
　不可及甲志序所以為作者之意乙志謂前代志怪<lb/>
　之書皆不無寓言獨是書逺不過一甲子為有據依<lb/>
　丙志謂始萃此書顓以鳩異崇怪本無意於述人事<lb/>
　及稱人之惡然得於容易或急於滿卷帙故頗違初<lb/>
<pb n="KR3j0051_WYG_008-1b"/>
　心其究乃至於誣善蓋以告者過或聽焉不審既刪<lb/>
　削是正而可為第三書者又已襞積懲前過止不欲<lb/>
　為然習氣所溺欲罷不能而好事君子復慫恿之輒<lb/>
　私自恕曰但談鬼神之亊足矣毋庸及其他於是取<lb/>
　為丙志丁志設或人之辭謂不能玩心聖經勞勤心<lb/>
　口從事於神竒荒怪索墨費紙殆半太史公書為可<lb/>
　笑從而為之辨戊志謂在閩泮時葉晦叔頗搜索竒<lb/>
　聞來助紀錄嘗言近有估客航海不覺入巨魚腹中<lb/>
<pb n="KR3j0051_WYG_008-2a"/>
　腹正寛經日未死適木工數輩在取斧斨斫魚脅魚<lb/>
　覺痛躍入大洋舉船人及魚皆死予戲難之曰一舟<lb/>
　盡沒何人談此事於世乎晦叔大笑不知所答予固<lb/>
　懼未能免此也己志謂昔以夷堅志吾書謂與前人<lb/>
　諸書不相襲後得唐華原尉張愼素夷堅錄亦取列<lb/>
　子之說喜其與己合庚志謂假守當塗地偏少事濟<lb/>
　南吕義卿洛陽吳斗南適以舊聞寄似度可半編帙<lb/>
　於是輯為庚志初甲志之成歴十八年自乙至巳或<lb/>
<pb n="KR3j0051_WYG_008-2b"/>
　七年或五六年今不過數閱月閒之為助如此然平<lb/>
　生居閒之日多豈不趣成書亦欠此巨編相傅益耳<lb/>
　末又載張徳懋使虜掌訝者問夷堅自丁志後曾更<lb/>
　續否而引樂天東坡之事以自况辛志記初著書時<lb/>
　欲倣段成式諾臯記名以容齋諾臯後惡其沿襲且<lb/>
　不堪讀者輒問乃更今名因載向巨原答問之語壬<lb/>
　志全取王景文夷堅别志序表以數語癸志謂九志<lb/>
　成年七十有一擬綴輯癸編稚子櫰復云更須從子<lb/>
<pb n="KR3j0051_WYG_008-3a"/>
　至亥接續之乃成書予拊之曰天假吾年雖倍此可<lb/>
　也人生未可料惡知吾不能及是乎支甲謂或疑所<lb/>
　載頗有與昔人傳記相似處殆好事者飾說剽掠借<lb/>
　為談助證以蒙莊之語辨其不然又云初欲從稚子<lb/>
　請續以十二辰又以段柯古支諾臯支動支植尤崛<lb/>
　竒於是名曰支甲支乙則云紹熙庚戌臘從㑹稽西<lb/>
　歸至甲寅之夏季夷堅之書緒成辛壬癸三志合六<lb/>
　十卷及支甲十卷財八改月又成支乙一編殊自喜<lb/>
<pb n="KR3j0051_WYG_008-3b"/>
　也支景則云曾大父諱與甲乙下一字同音而左畔<lb/>
　從火故再世以來用唐人所借但稱為景當夷堅第<lb/>
　三書出或見警曰禮不諱嫌名乃直名之今是書萌<lb/>
　芽稚兒謂稗官說與他所論著及通官文書不侔避<lb/>
　之宜矣遂目以支景支丁則自摭此帙中不可信者<lb/>
　數事謂茍以其說至斯受之而已矣聱牙畔渙蓋自<lb/>
　知之愛竒之過一至於此讀者勿以辭害意可也支<lb/>
　戊載吕覽賔卑聚之夢謂夷堅記夢亡慮百餘亊未<lb/>
<pb n="KR3j0051_WYG_008-4a"/>
　有若此之可怪者支已謂神竒詭異之事無時不有<lb/>
　姑即夷堅諸志考之上焉假諸正夢騰薄穹霄次焉<lb/>
　猶陟蓬壺期汗漫不幸而死死矣幸而復生見九地<lb/>
　之下溟漲之海以至島鬼淵祗蛇祅牛鬽之類何翅<lb/>
　累千萬百所遇非一人所更非一事所歴非一境而<lb/>
　莫有同者焉支庚謂四十四日書成自詫其速且叙<lb/>
　其所以速之由支辛謂東坡志林李方叔師友談記<lb/>
　錢丕行年雜紀之類四五書皆偶附著異事不顓虞<lb/>
<pb n="KR3j0051_WYG_008-4b"/>
　初九百之篇士大夫或弗能知故剟剽以為助不幾<lb/>
　乎三之一矣支壬則云子弟輩皆言翁既作文不已<lb/>
　而掇錄怪竒又未嘗少息殆非老人頥神繕性之福<lb/>
　盍己之余受其說未再越日膳飲為之失味步趨為<lb/>
　之局束方寸為之不寧精爽如癡向之相勸止者懼<lb/>
　不知所出於是逌然而笑豈吾縁法在是如駛馬下<lb/>
　臨千丈坡欲駐不可姑從吾志以竟此生異時惛不<lb/>
　能進將不攻自縮矣支癸謂劉向父子彚羣書七略<lb/>
<pb n="KR3j0051_WYG_008-5a"/>
　班孟堅采以為藝文志小說類定著十五家最後虞<lb/>
　初周說九百四十三篇出於禆官街談巷語道聽塗<lb/>
　說者之所造今亡矣唐史所摽百餘家六百三十五<lb/>
　卷太平廣記率取之不棄也余既畢夷堅十志又支<lb/>
　而廣之通三百篇不能滿者才十有一遂半唐志所<lb/>
　云三志甲謂櫰子偃孫羅前人所著稗說來示如徐<lb/>
　鼎臣稽神錄張文定公洛陽舊聞記錢希白洞微志<lb/>
　張君房乘異吕灌園測幽張師正述異志畢仲荀幕<lb/>
<pb n="KR3j0051_WYG_008-5b"/>
　府燕閒錄七書多歴年二十而所就卷帙皆不能多<lb/>
　三志甲才五十日而成不謂之速不可也三志乙謂<lb/>
　兹一編頗得之卜者徐謙謙瞽䨇目而審聽彊記客<lb/>
　詣其肆與之言悉追憶不忘倩傍人書以相示昔徐<lb/>
　仲車耳聵而四方事無不周知謙豈其苗裔耶賢愚<lb/>
　固不可同日語而所以異則同三志景謂郡邑必有<lb/>
　圖志鄱陽獨無而夷堅自甲施於三景所粹州里異<lb/>
　聞乃至五百有五十他時有好事君子采以為志斯<lb/>
<pb n="KR3j0051_WYG_008-6a"/>
　過半矣三志丁則云人年七八十幸身康寧當退藏<lb/>
　一室早睡晏起繙貝多旁行書與三生結願否則邀<lb/>
　方外雲侣熊經鴟顧斯亦可耳至於著書蓋出下下<lb/>
　策而此習膠拲不能釋固嘗悔哂猛藏去弗視乃若<lb/>
　禁嬰孺之滑甘未能幾何留意愈甚雖有傾河揺山<lb/>
　之辯不復聽矣三志戊謂子不語怪力亂神非置而<lb/>
　弗問也聖人設教垂世不肯以神怪之事詒諸話言<lb/>
　然書於春秋於易於詩於書皆有之而左氏内外傳<lb/>
<pb n="KR3j0051_WYG_008-6b"/>
　尤多遂以為誣誕浮夸則不可三志已謂一話一言<lb/>
　入耳當即錄而固有因循而失之者如滕彦智黄雍<lb/>
　父所言一二事至今往來於襟抱不釋也三志庚考<lb/>
　徐鉉稽神錄辨楊文公談苑所載蒯亮之事非是三<lb/>
　志辛云余嘗立說謂古今神竒之事莫不同者今乃<lb/>
　悟此語為不廣而證以蜀士孫斯文及幽明錄中賈<lb/>
　弼事三志壬引昌黎公明鬼謂夷堅所紀不能出其<lb/>
　所證之三非三志癸言太平廣記類聚之誤四志甲<lb/>
<pb n="KR3j0051_WYG_008-7a"/>
　辨夷堅為臯陶别名至四志乙則絶筆之書不及序<lb/>
　惟支壬三志丁兩序意略同而數序自詫其速者亦<lb/>
　不甚相逺云<lb/>
俗謂不冠者曰科頭科頭二字出史記張儀傳注謂不<lb/>
　著兠鍪入敵<lb/>
余首卷辨王建宫詞多雜以他人所作今乃知所知不<lb/>
　廣蓋建自有宫詞百篇傳其集者但得九十篇蜀本<lb/>
　建集序可考後來刻梓者以他人十詩足之故爾混<lb/>
<pb n="KR3j0051_WYG_008-7b"/>
　淆余既辨其八矣尚有二首殿前傳㸃各依班召對<lb/>
　西來八詔蠻上得青花龍尾道側身偷覷正南山鴛<lb/>
　鴦瓦上忽然聲晝寢宫娥夢裏驚元是吾皇金彈子<lb/>
　海棠窠下打流鶯者未詳誰作也所逸十篇今見於<lb/>
　洪文敏所錄唐人絶句中然不知其所自得其詞云<lb/>
　忽地金輿下月陂内人接著便相隨却回龍武軍前<lb/>
　過當處教開卧鴨池畫作天河刻作牛玉梭金鑷采<lb/>
　橋頭毎年宫女穿針夜敕賜諸親乞巧樓春來睡困<lb/>
<pb n="KR3j0051_WYG_008-8a"/>
　不梳頭懶逐君王苑北遊暫向玉花堦上坐簸錢贏<lb/>
　得兩三籌紅燈睡裏看春雲雲上三更直宿分金砌<lb/>
　雨來行步滑兩人擡起隠金裙蜂鬚蟬翅薄鬆鬆浮<lb/>
　動搔頭似有風一度出時抛一遍金條零落滿函中<lb/>
　教遍宫娥唱盡詞暗中頭白没人知樓中日日歌聲<lb/>
　好不問從初學阿誰彈棊玉指兩參差背局臨虚鬭<lb/>
　著危先打角頭紅子落上三金字半邊垂宛轉黄金<lb/>
　白柄長青荷葉子畫鴛鴦把來不是呈新様欲進微<lb/>
<pb n="KR3j0051_WYG_008-8b"/>
　風到御床供御香方加減頻水沈山麝毎回新内中<lb/>
　不許相傳出已被醫家寫與人藥童食後送雲漿髙<lb/>
　殿無風扇少涼毎到日中重掠鬢衩衣騎馬繞宫廊<lb/>
唐李昌符婢僕詩二首其一云不論秋菊與春花箇箇<lb/>
　能噇空腹茶無事莫教頻入庫一名閒物要些些曲<lb/>
　盡婢之情狀乃知古今如此<lb/>
史記秦本紀武公卒塟雍平陽初以人從死從死者六<lb/>
　十六人至獻公元年方止從死則知武公而下十有<lb/>
<pb n="KR3j0051_WYG_008-9a"/>
　八君之塟必皆有從死者矣不獨繆公也黄鳥之詩<lb/>
　特以奄息仲行鍼虎為秦之良臣故國人哀之耳夫<lb/>
　一君之塟使六十六人無罪而就死地固已可駭而<lb/>
　繆公至用百七十七人習俗之移人雖繆公不能免<lb/>
　則獻公亦賢矣哉<lb/>
㒺違道以干百姓之譽罔咈百姓以從已之欲王荆公<lb/>
　曰咈百姓以從已之欲則不可咈百姓以從先王之<lb/>
　道何為而不可范淳夫云咈百姓則非先王之道也<lb/>
<pb n="KR3j0051_WYG_008-9b"/>
　荆公之言主於自文范公則求以矯之其實不然干<lb/>
　百姓之譽者有時而違道則道必有時而咈百姓矣<lb/>
　祁寒暑雨均曰怨咨小民之情也為政者但當虚心<lb/>
　無我據理而行不使纎毫計校毁譽之心亂於胸中<lb/>
　足矣<lb/>
王制云古者以周尺八尺為步今以周尺六尺四寸為<lb/>
　步管子司馬法皆曰六尺為步秦始皇亦然今以五<lb/>
　尺為步步之尺數不同如此周尺之制鄭康成謂未<lb/>
<pb n="KR3j0051_WYG_008-10a"/>
　詳聞也近世伊川文集中載作主之制謂當今省尺<lb/>
　五寸五分弱潘仲善<hi>時舉</hi>聞之晦翁謂五寸字誤當<lb/>
　作七寸五分弱又謂省尺者三司布帛尺也潘後從<lb/>
　㑹稽司馬侍郎家求得温公圖本周尺果當布帛尺<lb/>
　七寸五分弱於今浙尺為八寸四分温公圖本必有<lb/>
　考按恨不知其源流之詳也<lb/>
歴家以冬至為一歲之首冬至者建子月之中氣故子<lb/>
　時初四刻以前繫今日正初刻以後繫明日蓋一理<lb/>
<pb n="KR3j0051_WYG_008-10b"/>
　也今太史局歴毎節氣在子初則書其夜子初某刻<lb/>
　以别之其來尚矣紹熙二年正月三日壬子其夜子<lb/>
　初立春洪文敏以劄子白廟堂云日辰自古以子時<lb/>
　為首今既子時立春則當是四日癸丑謂太史之誤<lb/>
　其實不然康節冬至吟云何者謂之幾天根理極微<lb/>
　今年初盡處明日未來時此際易得意其間難下辭<lb/>
　人能知此意何事不能知又云冬至子之半天心無<lb/>
　改移一陽初起處萬物未生時𤣥酒味方淡大音聲<lb/>
<pb n="KR3j0051_WYG_008-11a"/>
　正希此言如不信更請問庖犧<lb/>
漢髙帝封兄子信為羮頡侯雖以其母轑釡之故然按<lb/>
　括地志實有羮頡山在嬀州懷戎縣東南十五里注<lb/>
　史記者失不引此顔師古注漢書但云頡音戛言其<lb/>
　母戛羮釡也小司馬索隠又直謂爵號耳非縣邑名<lb/>
　皆弗深考也古之封侯未有非地名者若武帝封霍<lb/>
　去病冠軍侯田千秋富民侯昭帝封霍光博陸侯光<lb/>
　武封彭寵奴不義侯以至鐫胡鐫羌向義建䇿之類<lb/>
<pb n="KR3j0051_WYG_008-11b"/>
　非制也然冠軍侯國在東郡富民侯國在沛郡蘄縣<lb/>
　博陸初食北海河間後益封又食東郡特被以嘉名<lb/>
　而已非若光武所封未必有分地也武帝時又有張<lb/>
　騫封博望侯趙破奴封從票侯亦未詳其封邑<lb/>
州縣城隍廟莫詳事始前輩謂既有社矣不應復有城<lb/>
　隍故唐李陽氷謂城隍神祀典無之惟吳越有爾然<lb/>
　成都城隍祠太和中李徳裕所建李白作韋鄂州碑<lb/>
　謂大水滅郭抗辭正色言于城隍其應如響杜牧為<lb/>
<pb n="KR3j0051_WYG_008-12a"/>
　黄州刺史有祭城隍神祈雨文二首他如韓文公之<lb/>
　於潮麴信陵之於舒皆有祭文而許逺亦有眢井鵷<lb/>
　翔危堞神護之語則不獨吳越為然蕪湖城隍祠建<lb/>
　於吳赤烏二年髙齊慕容儼梁武陵王祀城隍神皆<lb/>
　書於史則又不獨唐而已開成中睦州刺史吕述以<lb/>
　為合於禮之八蜡祭坊與水庸者今按禮記注水庸<lb/>
　溝也正義云坊者所以蓄水亦以鄣水水庸者所以<lb/>
　受水亦以泄水則坊蓋今之隄防水庸蓋今之溝澮<lb/>
<pb n="KR3j0051_WYG_008-12b"/>
　也方之城隍義殊不類今其祀幾遍天下朝家或賜<lb/>
　廟額或頒封爵未命者或襲鄰郡之稱或承流俗所<lb/>
　傳郡異而縣不同至於神之姓名則又遷就附㑹各<lb/>
　指一人神何言哉負城之邑亦有與郡兩立者獨彭<lb/>
　州既有城隍廟又有羅城廟袁州分宜縣既有城隍<lb/>
　廟又有縣隍廟尤為創見以今聞見所及攷之廟額<lb/>
　封爵具者惟臨安府當後唐清泰元年嘗封順義保<lb/>
　寧王與越湖二神並命今號永固廟不知何時所賜<lb/>
<pb n="KR3j0051_WYG_008-13a"/>
　紹興三十年封保順通惠侯今封顯正康濟王紹興<lb/>
　府梁開平封崇福侯清㤗封興徳保闉王紹興初賜<lb/>
　額顯寧今封昭順靈濟孚祐忠應王台州則鎮安廟<lb/>
　順利顯應王吉州則靈䕶廟威顯英烈侯筠州則利<lb/>
　貺廟靈祐順應顯正王袁州則顯忠廟靈惠侯濠州<lb/>
　則孚應廟靈助侯建寧府則顯應廟福應惠寧侯建<lb/>
　康之溧水則顯正廟廣惠侯泉州惠安縣則寧濟廟<lb/>
　靈安昭祐侯邵武軍則顯祐廟神濟訓順侯泰寧則<lb/>
<pb n="KR3j0051_WYG_008-13b"/>
　廣惠廟靖惠孚濟侯韶州則明惠廟善祐侯成州則<lb/>
　靈祐廟英祐侯有廟額而未爵命者鎮江忠祐寧國<lb/>
　靈䕶隆興顯忠徳安府威澤楚州靈顯和州孚惠襄<lb/>
　陽孚濟汀州顯應珍州仁貺靜江嘉佑慶元之昌國<lb/>
　邵武之建寧皆曰惠應前代錫爵而本朝未申命者<lb/>
　湖州阜俗安城王處州龍泉縣廣順侯鄂州城隍萬<lb/>
　勝鎭安王<hi>城隍二字亦正元中所封王號</hi>越州蕭山縣用郡城隍神<lb/>
　初命稱崇福侯昭州立山縣為蒙州時封靈感王台<lb/>
<pb n="KR3j0051_WYG_008-14a"/>
　州五縣吳越時皆封以王爵臨海曰興國黄巖曰永<lb/>
　寧天台曰始平仙居曰昇平寧海曰安仁其餘相承<lb/>
　稱謂如温州富裕侯處州仙都侯臨安府錢塘縣安<lb/>
　邑侯臨安縣霸國侯王興國軍髙陵王筠州新昌鹽<lb/>
　城王潭州定湘王泉州明烈王潼川興元安平將軍<lb/>
　漢州彭州安福將軍卭州大邑縣安靜神廣州羊城<lb/>
　使者之類皆莫究其所以也襄陽雖有孚濟額而保<lb/>
　漢公之號未知所自寧國雖有靈䕶額而爵稱佑聖<lb/>
<pb n="KR3j0051_WYG_008-14b"/>
　不可得而詳隆興雖有顯忠額而南唐嘗封輔徳王<lb/>
　故贑州稱輔徳廟南康軍安慶府及潭之益陽太平<lb/>
　之蕪湖南安之上猶皆稱輔徳王撫黄復南安臨江<lb/>
　諸郡則稱顯忠輔徳王或輔徳顯忠王蓋皆以隆興<lb/>
　廟額混南唐爵命以為稱也神之姓名具者鎮江慶<lb/>
　元寧國太平襄陽興元復州南安諸郡華亭蕪湖兩<lb/>
　邑皆謂紀信隆興贑袁江吉建昌臨江南康皆謂灌<lb/>
　嬰福州江隂以為周苛眞州六合以為英布和州為<lb/>
<pb n="KR3j0051_WYG_008-15a"/>
　范增襄陽之穀城為蕭何興國軍為姚弋仲紹興府<lb/>
　為龎玉實龎堅四世祖事具唐書忠義傳蓋嘗歴越<lb/>
　州總管鄂州為焦明南史焦度之父也台州屈坦吴<lb/>
　尚書僕射晃之子今州治蓋其故居筠州應智頊唐<lb/>
　初州為靖州時刺史南豐游茂洪開元間嘗知縣鎮<lb/>
　溧水白季唐縣令也惟筠之新昌祀西晉邑宰盧姓<lb/>
　者紹興之嵊祀陳長官慶元昌國祀邑人茹侯三者<lb/>
　不得其名耳耳目所不接者尚闕如也承播溱三州<lb/>
<pb n="KR3j0051_WYG_008-15b"/>
　及遵義軍未廢時皆嘗錫城隍廟額承曰靜惠播曰<lb/>
　昭祐溱曰寧徳遵義曰懷寧承州則又有靜應侯爵<lb/>
　今承為綏陽縣遵義為寨皆𨽻珍州溱播之地則折<lb/>
　而入於南平之境矣嘉祐雜誌載吳春卿為臨安宰<lb/>
　聞故老言錢尚父方睡湯瓶沸一小童以水注之錢<lb/>
　曰吾方欲以水注瓶此童先知吾意不可赦遂殺之<lb/>
　後見其為厲乃封為霸<hi>一作屬</hi>國侯使永為臨安土地<lb/>
　故塑像為十餘歲小兒今不知塑像何如而土地之<lb/>
<pb n="KR3j0051_WYG_008-16a"/>
　稱已轉而為城隍矣太平廣記載宣州司户死而復<lb/>
　生云見城隍神自言晉桓彞也與所傳不同然彝今<lb/>
　亦别廟食於涇紹興辛未潼川守沈該將新城隍祠<lb/>
　夢人齎文書來稱新差土地閱其姓名蓋史堅序事<lb/>
　愈涉怪淳熙間李異守龍舒有徳於民去郡而卒邦<lb/>
　人遂相傳為城隍神矣尤淺妄不經也唐羊士諤有<lb/>
　城隍廟賽雨絶句二首<lb/>
史記齊世家云齊王與舅父駟鈞隂謀發兵索隠云舅<lb/>
<pb n="KR3j0051_WYG_008-16b"/>
　父謂舅猶姨稱姨母舅父二字甚新人少用者<lb/>
禮婦人與丈夫為禮則俠拜俠者夾謂男子一拜婦人<lb/>
　兩拜夾男子拜今婦人之拜不跪則異於古所謂俠<lb/>
　拜江浙衣冠之家尚通行之閭巷則否江鄰㡬嘉祐<lb/>
　雜誌載司馬温公之語乃謂陜府村野婦人皆俠拜<lb/>
　城郭則不然南北之俗不同如此<lb/>
馮延己謁金門長短句膾炙人口其曰鬬鴨欄干獨倚<lb/>
　人多疑鴨不能鬬余按三國志孫權傳注引江表傳<lb/>
<pb n="KR3j0051_WYG_008-17a"/>
　曰魏文帝遣使求鬭鴨羣臣奏宜勿與權曰彼在諒<lb/>
　闇之中所求若此豈可與言禮哉具以與之陸遜傳<lb/>
　建昌侯慮作鬬鴨欄遜曰君侯宜勤覽經典用此何<lb/>
　為南史王僧達傳僧達為太子舍人坐屬疾而往楊<lb/>
　列橋觀鬬鴨為有司所劾新唐書齊王祐傳祐喜養<lb/>
　鬭鴨方未反狸齚鴨四十餘絶其頭去及敗牽連誅<lb/>
　死者凡四十餘人則古蓋有之又唐田令孜傳僖宗<lb/>
　好鬬鵝數幸六王宅興慶池與諸王鬬鵝一鵝至五<lb/>
<pb n="KR3j0051_WYG_008-17b"/>
　十萬錢是鵝亦能鬬也<lb/>
秦捕商君商君亡至闕下欲舍客舍客不知商君也曰<lb/>
　商君之法舍人無驗者坐之商君喟然歎曰嗟乎為<lb/>
　法之弊一至此哉蘇文定謫雷州不許居官舍遂僦<lb/>
　民屋章子厚又以為强奪民居下州逮民究治及子<lb/>
　厚責雷亦問舍於民民曰前蘇公來章丞相㡬破我<lb/>
　家今不可也人以為報古今一轍也<lb/>
西京雜記載武帝欲殺乳母告急於東方朔朔曰帝忍<lb/>
<pb n="KR3j0051_WYG_008-18a"/>
　而愎傍人言之益死之速耳汝臨去但屢顧我我當<lb/>
　設竒以激之乳母如言朔在帝側曰汝宜速去帝今<lb/>
　已大豈念汝乳哺時恩邪帝愴然遂舍之史記滑稽<lb/>
　傳禇先生曰武帝時有所幸倡郭舍人者發言陳辭<lb/>
　雖不合大道然令人主和說武帝少時東武侯母常<lb/>
　養帝帝壯時號之曰大乳母乳母家子孫奴從者横<lb/>
　暴長安中有司請徙乳母家室處之於邊奏可乳母<lb/>
　當入辭先見郭舍人為下泣舍人曰即入見辭去疾<lb/>
<pb n="KR3j0051_WYG_008-18b"/>
　步數還顧乳母如其言郭舍人疾言罵之曰咄老女<lb/>
　子何不疾行陛下已壯矣寧尚須汝乳而活邪尚何<lb/>
　還顧於是人主憐焉乃下詔止無徙乳母此一事耳<lb/>
　一以為殺一以為徙一以為東方朔一以為郭舍人<lb/>
　西京雜記顔師古固嘗辨其妄禇所書他事牴牾者<lb/>
　亦多皆未可盡信<lb/>
律文罪雖甚重不過絞斬而已凌遲一條五季方有之<lb/>
　至今俗稱為法外云<lb/>
<pb n="KR3j0051_WYG_008-19a"/>
姚平仲字希晏世為西陲大將幼孤從父古養為子年<lb/>
　十八與夏人戰臧底河斬獲甚衆賊莫能枝梧宣撫<lb/>
　使童貫召與語平仲負氣不少屈貫不恱抑其賞然<lb/>
　關中豪傑皆推之號小太尉睦州盜起徽宗遣貫討<lb/>
　賊貫雖惡平仲心服其沈勇復取以行及賊平平仲<lb/>
　功冠軍乃見貫曰平仲不願得賞願一見上耳貫愈<lb/>
　忌之他將王淵劉光世皆得召見平仲獨不與欽宗<lb/>
　在東宫知其名及即位金人入寇都城受圍平仲適<lb/>
<pb n="KR3j0051_WYG_008-19b"/>
　在京師得召對福寧殿厚賜金帛許以殊賞於是平<lb/>
　仲請出死士斫營擒虜帥以獻及出連破兩寨而虜<lb/>
　已夜徙去平仲功不成遂乘青騾亡命一晝夜馳七<lb/>
　百五十里抵鄧州始得食入武關至長安欲隠華山<lb/>
　顧以為淺奔蜀至青城山上清宫人莫識也留一日<lb/>
　復入大靣山行二百七十餘里度采藥者莫能至乃<lb/>
　解縱所乗騾得石穴以居朝廷數下詔物色求之弗<lb/>
　得也乾道淳熙之間始出至丈人觀道院自言如此<lb/>
<pb n="KR3j0051_WYG_008-20a"/>
　時年八十餘紫髯欝然長數尺靣奕奕有光行不擇<lb/>
　崖塹荆棘其速若奔馬亦時為人作草書頗竒偉然<lb/>
　秘不言得道之由云此陸放翁所作平仲小傳也放<lb/>
　翁亦嘗以詩寄題青城山上清宫壁間云造物困豪<lb/>
　傑意將使有為功名未足言或作出世資姚公勇冠<lb/>
　軍百戰起西陲天方覆中原殆非一木支脫身五十<lb/>
　年世人識公誰但驚山澤間有此熊豹姿我亦志方<lb/>
　外白頭未逢師年來幸廢放儻遂與世辭從公遊五<lb/>
<pb n="KR3j0051_WYG_008-20b"/>
　嶽稽首餐靈芝金骨換綠髓歘然松杪飛後守新定<lb/>
　再作詩託上官道人寄之云太尉關河傑飛騰亦遇<lb/>
　時中原方蕩覆大計易差池素壁龍蛇字空山熊豹<lb/>
　姿烟雲千萬疊求訪固難知<lb/>
漢張湯韓安國皆以御史大夫行丞相事曹窋以列侯<lb/>
　臣賀以太僕行御史大夫事劉歆以太中大夫行太<lb/>
　常事樂成以少府行大鴻臚事臣安行以太子少傅<lb/>
　行宗正事少府忠行廷尉事王温舒為右輔行中尉<lb/>
<pb n="KR3j0051_WYG_008-21a"/>
　事張良以列侯行太子少傅事黄霸以廷尉監行丞<lb/>
　相長史事葢寛饒以諫大夫行郎中户將事王尊守<lb/>
　京兆都尉行京兆尹事翟義以南陽都尉行太守事<lb/>
　蓋漢制官闕則卑者攝為之之謂行亦有以同列通<lb/>
　攝者靳石以太常行太僕韓延年以太常行大行令<lb/>
　劉徳以宗正行京兆尹之類是也九卿三輔皆同列<lb/>
　也今著令以寄祿髙於職事官者為行異於古矣<lb/>
容齋辨陳正敏之妄梁灝非八十二登科是矣與旹因<lb/>
<pb n="KR3j0051_WYG_008-21b"/>
　記玉壺清話載仁宗問梁適卿是那箇梁家適對曰<lb/>
　先臣祖灝先臣父固上曰怪卿靣貌酷似梁固按國<lb/>
　史適乃顥之子固之弟小說家多不考訂率意妄言<lb/>
　觀者又不深考往往從而信之如此類甚多殊可笑<lb/>
　<lb/>
　<lb/>
　<lb/>
　賔退錄卷八<lb/>
</p>
<p>
</p>
  </div>
</body>
</text>
</TEI>
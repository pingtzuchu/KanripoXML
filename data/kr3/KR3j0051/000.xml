<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>賓退録</head>
    <p>
<pb n="KR3j0051_WYG_000-1a"/>
欽定四庫全書　　　　　子部十<lb/>
　賓退録　　　　　　　　雜家類三<hi>雜説之屬</hi>
　　提要<lb/>
　　　　<hi>臣</hi>等謹案賓退録十卷宋趙與旹撰與旹字<lb/>
　　　　行之　<hi>案寳祐五年陳宗禮作是書序稱其字曰徳行與墓銘不同或有兩字亦</hi>
　　　　<hi>未可知謹附識于此</hi>以宋史宗室世系考之盖太祖七<lb/>
　　　　世孫也宋史無傳志乘亦不載其名惟趙孟<lb/>
　　　　堅彛齋文編有從伯故麗水丞趙公墓銘曰<lb/>
<pb n="KR3j0051_WYG_000-1b"/>
　　　　有宋通直趙君行之之墓在安吉州歸安縣<lb/>
　　　　鄉山之原君以敏悟之資秀出璇源方弱冠<lb/>
　　　　已薦取應舉寜考登寳位補官右選調筦庫<lb/>
　　　　之任于婺于㤗于衢者三又監御前軍器所<lb/>
　　　　司行在草料塲踸踔西階逾三十年未嘗一<lb/>
　　　　日㤀科舉業也故自丁夘迄乙夘以鎖㕔舉<lb/>
　　　　而試者亦三春闈率不偶積階至忠翊今上<lb/>
　　　　皇帝賚賜予換文階舊制宗姓換階視見服<lb/>
<pb n="KR3j0051_WYG_000-2a"/>
　　　　官品忠翊則應得京秩新制裁革回視初薦<lb/>
　　　　僅循從事丞處之麗水君平昔㳺際貴逹方<lb/>
　　　　將汲引而君疾不可復起矣年五十七紹定<lb/>
　　　　四年十一月終上章告謝尋通直命下弗之<lb/>
　　　　覿也云云其叙與旹生平最詳惟墓銘之首<lb/>
　　　　稱其子孟珤乞銘于某以丙戌進士同科則<lb/>
　　　　與旹當為理宗寳慶二年進士而乃稱其春<lb/>
　　　　闈不偶殆與孟珤同登進士歟<hi>案孟堅亦非丙戌進士此</hi>
<pb n="KR3j0051_WYG_000-2b"/>
　　　　<hi>文下註代作二字當為所代之人也</hi>是書前後皆有與旹題識<lb/>
　　　　前題不署年月稱平生聞見所及喜為客誦<lb/>
　　　　之賓退或筆于牘故命以賓退録後題稱閼<lb/>
　　　　逄涒灘盖於嘉定十七年甲申也陳崇禮序<lb/>
　　　　稱其從慈湖先生問學盖楊簡之門人然書<lb/>
　　　　中惟論詩多渉迂謬於吟咏之事茫然未解<lb/>
　　　　至於考証經史辨析典故則精核者十之六<lb/>
　　　　七可為夢溪筆談容齋隨筆之續觀其於王<lb/>
<pb n="KR3j0051_WYG_000-3a"/>
　　　　建及花蕋夫人宫詞前後再見並自糾初考<lb/>
　　　　之未詳知其刻意叅稽與年俱進前乎是者<lb/>
　　　　有鄭康成之註禮註詩後説不遷就前說後<lb/>
　　　　乎是者有閻若據之尚書古文疏證後說能<lb/>
　　　　証前說得失並存愈見其所學之加宻葢惟<lb/>
　　　　不自是所以能歸於是也視宋人之務自回<lb/>
　　　　䕶違心而争勝負者其識趣相去逺矣乾隆四十<lb/>
　　　　五年六月恭校上<lb/>
<pb n="KR3j0051_WYG_000-3b"/>
　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>　陸　費　墀<lb/>
<pb n="KR3j0051_WYG_000-4a"/>
賔退録原序<lb/>
何代無文人何世無佳公子兼之為難以為善稱以好<lb/>
禮樂著固漢宗室之瑞也然求其大篇短章見知四明<lb/>
狂客納交東京才子者至唐然後盛至於行藏出處之<lb/>
際或得或失則盛之中又有可憾者焉惟吾宋徳麟生<lb/>
華屋而身寒士心明氣肅文藝亦稱金枝玉葉中一人<lb/>
而已余生晚不可得而見之矣及得大梁趙君賔退録<lb/>
見其包羅今古抉隱發微有耆儒碩生所未及然後知<lb/>
<pb n="KR3j0051_WYG_000-4b"/>
公族未嘗無人特惜不得升堂叩擊以聞所未聞爾既<lb/>
而又見甲午存藁亦君所吟賦主以義理之精微而鑄<lb/>
辭以發之古律清潤閒逺不作時世粧長短句亦不效<lb/>
花間靡麗之習如花似於人曾識面鳥如對客自呼名<lb/>
寒鴈挾風過古木春鳩帶雨集荒園隨物寫形若留情<lb/>
於外者然達人澄此心肯為萬法起眼㸔聲色塵不直<lb/>
一杯水則反求諸内有為之主者矣蓋公之學每以為<lb/>
己先之故發為文詞舎喧而就寂脫葉而就實昔東坡<lb/>
<pb n="KR3j0051_WYG_000-5a"/>
先生為徳麟賦秋陽曰公子何自知秋陽哉恐其固於<lb/>
富貴不知田野之勤約也今觀公之詩曰粲粲香秔雪<lb/>
不如新菘况復滿盃盂侯門肉食紛紛是有此清竒風<lb/>
味無使坡僊見之當曰公子眞知秋陽矣余分符章貢<lb/>
君之子孟適來為宰余嘗薦之於朝曰有儒生廉謹之<lb/>
風無公子貴驕之習蓋紀實也一日出示二書又以甲<lb/>
午存藁請為之序繙閲之乆又知宰之所以為宰者有<lb/>
所自傳也因不復辭遂書所見以與之君諱與旹字徳<lb/>
<pb n="KR3j0051_WYG_000-5b"/>
行嘗從慈湖先生問學寳祐五年臘月朔千峰陳宗禮<lb/>
書於崆峒小院<lb/>
<pb n="KR3j0051_WYG_000-6a"/>
賔退録自序<lb/>
余里居待次賔客日相過平生聞見所及喜為客誦之<lb/>
意之所至賔退或筆於牘閲日滋久不覺盈軸欲棄不<lb/>
忍因稍稍傅益析為十卷而題以賔退録云大梁趙與<lb/>
旹<lb/>
</p>
<p>
</p>
  </div>
</body>
</text>
</TEI>
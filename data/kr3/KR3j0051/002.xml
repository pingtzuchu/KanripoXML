<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>賔退録卷二</head>
    <p>
<pb n="KR3j0051_WYG_002-1a"/>
欽定四庫全書<lb/>
　賔退録卷二　　　　　　宋　趙與旹　撰<lb/>
朱文公嘗與客談世俗風水之説因曰冀州好一風水<lb/>
　雲中諸山來龍也岱嶽青龍也華山白虎也嵩山案<lb/>
　也淮南諸山案外山也<lb/>
曲忠壯在蜀有詩云破碎江山不足論何時重到渭南<lb/>
　村一聲長嘯東風裏多少未歸人㫁魂<lb/>
范沖實對髙宗云詩人多作明妃曲以失身沙漠為無<lb/>
<pb n="KR3j0051_WYG_002-1b"/>
　窮之恨獨王安石曰漢恩自淺胡自深人生樂在相<lb/>
　知心然則劉豫之僣非其罪君恩淺而外交深也今<lb/>
　之背君父之恩投拜而為盜賊者皆合於安石之意<lb/>
　此所謂瓌天下人心者也臨江徐思叔<hi>得之</hi>亦嘗病<lb/>
　荆公此語謂有衛律李陵之風乃反其意而為之遂<lb/>
　得詩名於時其詞云妾生豈願為胡婦失信寧當累<lb/>
　明主已傷畫史忍欺君莫使君王更欺虜琵琶却解<lb/>
　将心語一曲才終恨何數朦朧胡霧染宫花淚眼横<lb/>
<pb n="KR3j0051_WYG_002-2a"/>
　波時自雨專房莫倚黄金賂多少專房棄如土寧從<lb/>
　别去得深嚬一步思君一回顧胡山不隔思歸路只<lb/>
　把琵琶寫辛苦君不見有言不食古髙辛生女無嫌<lb/>
　嫁盤瓠<lb/>
康節邵先生之學受於李挺之而今世少知挺之者晁<lb/>
　以道<hi>説之</hi>嘗為作傳曰李之才字挺之青社人天聖<lb/>
　八年同進士出身為人朴且率自信無少矯厲師河<lb/>
　南穆伯長伯長性卞嚴寡合雖挺之亦頻在訶怒中<lb/>
<pb n="KR3j0051_WYG_002-2b"/>
　挺之事先生益謹嘗與參校栁文者累月卒能受易<lb/>
　時蘇子美亦從伯長學易其專授受者惟挺之伯長<lb/>
　之易受之种徵君明逸种徵君受之希夷先生陳圖<lb/>
　南其源流為最逺究觀三才象數變通非若晚出尚<lb/>
　辭以自名者挺之初為衛州獲嘉縣主簿權共城令<lb/>
　所謂康節先生邵堯夫者時居母憂于蘇門山百源<lb/>
　之上布裘菜食且躬㸑以養其父挺之叩門上謁勞<lb/>
　苦之曰好學篤志果何似康節曰簡策迹外未有適<lb/>
<pb n="KR3j0051_WYG_002-3a"/>
　也挺之曰君非迹簡策者其如物理之學何他日則<lb/>
　又曰物理之學學矣不有性命之學乎康節謹再拜<lb/>
　悉受業於書則先視之以陸淳春秋意欲以春秋表<lb/>
　儀五經既可語五經大㫖則受易而終焉世所謂康<lb/>
　節先生之易者實受之挺之挺之器大難乎識者棲<lb/>
　遲乆不調或惜之則曰宜少貶以榮進友人石曼卿<lb/>
　獨曰時不足以容君君盍不棄之隱去再調孟州司<lb/>
　法參軍時范忠獻公守孟亦莫之知也忠獻初建節<lb/>
<pb n="KR3j0051_WYG_002-3b"/>
　鉞守延安送者不用故事出境外挺之獨别近郊或<lb/>
　病之謝曰故事也居頃之忠獻責安陸挺之沿檄見<lb/>
　之洛陽前日逺境之客無一人來者忠獻於是乎恨<lb/>
　知挺之之晚友人尹師魯以書薦挺之于葉舎人道<lb/>
　卿因石曼卿致之曰孟州司法參軍李之才年三十<lb/>
　九能為古文章語直意邃不肆不窘固足以蹈及前<lb/>
　輩非洙所敢品目而安於卑位頗無仕進意人罕能<lb/>
　知之其才又達世務使少用於世必過人逺甚幸其<lb/>
<pb n="KR3j0051_WYG_002-4a"/>
　貧無貲不能決其歸心知之者當共成之曼卿報師<lb/>
　魯曰今之業文好古之士至鮮且不張茍遺若人其<lb/>
　學益衰矣是師魯當盡心以成之者也延年素不喜<lb/>
　屈謁貴仕以挺之書凢四五至道卿之門通焉而後<lb/>
　已道卿且樂薦之以是不悔挺之遂得應銓新格有<lb/>
　保任五人改大理寺丞為緱氏令未行會曼卿與龍<lb/>
　圖閣直吳學士遵路調兵河東辟挺之澤州僉署判<lb/>
　官於是澤人劉仲更從挺之受厯法世稱劉仲更之<lb/>
<pb n="KR3j0051_WYG_002-4b"/>
　厯逺出古今上有揚雄張衡之所未喻者實受之挺<lb/>
　之在澤轉殿中丞丁母憂甫除喪暴卒于懐州守舎<lb/>
　時友人尹子漸守懐也實慶厯五年二月子漸哭挺<lb/>
　之過哀感疾不踰月亦卒挺之葬青社後十有二年<lb/>
　一子以疾卒又二十有四年有侄君翁乞康節表其<lb/>
　墓曰求於天下得聞道之君子李公以師焉以道此<lb/>
　傳頗能道其出處之詳然康節嘗曰今世知道者獨<lb/>
　予及李挺之二人而已則此傳亦豈足以盡挺之哉<lb/>
<pb n="KR3j0051_WYG_002-5a"/>
東坡公知揚州夢行山林間一虎來噬方驚怖有紫衣<lb/>
　道士揮袖障公叱虎使去明日一道士投謁曰夜出<lb/>
　不至驚畏否公咄曰䑕子乃敢爾夲欲杖汝脊汝謂<lb/>
　吾不知汝之夜術邪道士惶駭而退林靈素傳中徽<lb/>
　宗神霄夢亦此類新淦祥符觀道士何得一宣和間<lb/>
　遊京師遇方士陶光國愛其人物秀整語之曰當為<lb/>
　辦一事姑亟歸無幾何徽宗夢人曰天上神仙鄭化<lb/>
　基地下神仙何得一明日命閱祠部帳得諸新淦籍<lb/>
<pb n="KR3j0051_WYG_002-5b"/>
　中化基其師也遽命召時得一方次郢州守貳禮請<lb/>
　以往既對上大悦賜號沖妙大師主龍徳太一宫旋<lb/>
　授丹林郎制曰惟上帝休命誕集朕躬故宏天飛之<lb/>
　舊宫奉真綦之列御非得端靖修潔之士孰與致朕<lb/>
　嚴恭寅畏之意哉爾植志靡懈飭履有聞嘉其積勤<lb/>
　超進僊秩尚敦而素毋終墮哉時六年六月二十五<lb/>
　日也未幾中原亂得一亦歸里坎壈以死得一庸人<lb/>
　無他異僥倖至此光國不知何許人<lb/>
<pb n="KR3j0051_WYG_002-6a"/>
孔子曰君子周而不比小人比而不周君子喻於義小<lb/>
　人喻於利君子坦蕩蕩小人長戚戚君子和而不同<lb/>
　小人同而不和君子易事而難説也説之不以道不<lb/>
　説也及其使人也器之小人難事而易説也説之雖<lb/>
　不以道説也及其使人也求備焉君子泰而不驕小<lb/>
　人驕而不泰君子上達小人下達君子求諸己小人<lb/>
　求諸人君子不可小知而可大受也小人不可大受<lb/>
　而可小知也君子小人之情狀其判如此為士者當<lb/>
<pb n="KR3j0051_WYG_002-6b"/>
　知所擇矣余亦懼為小人之歸也筆之以自警焉<lb/>
萬里鑾輿去不還故宫風物尚依然四圍錦繡山河地<lb/>
　一片雲霞洞府天空有遺愁生落日可無佳氣起非<lb/>
　煙古来國破皆如此誰念經營二百年此毛麾過龍<lb/>
　徳故宫詩也麾字牧達平陽府人有平水老人詩集<lb/>
　十卷行於北朝𣙜商或攜至中國余偶得一帙可觀<lb/>
　者頗多序稱其父當宋大觀三年上舎登第後中宏<lb/>
　詞科季年嘗任給事中按登科記大觀三年榜中毛<lb/>
<pb n="KR3j0051_WYG_002-7a"/>
　安節者蓋其父然次年詔改宏詞為詞學兼茂終徽<lb/>
　宗欽宗兩朝取詞科為夕郎者皆無毛姓必入金後<lb/>
　事也<lb/>
集賢殿修撰舊多以館閣乆次者為之有自常僚超授<lb/>
　要任未至從官者亦除修撰時人遂有冷撰熱撰之<lb/>
　目近世士夫以集英為熱撰右文秘閣為冷撰非也<lb/>
　右文即集賢政和五年改<lb/>
讀横渠詩最愛其一篇云學易窮源未到時便將虚寂<lb/>
<pb n="KR3j0051_WYG_002-7b"/>
　眇心思宛如童子攻詞賦用即無差問不知<lb/>
胡致堂著讀史管見主於譏議秦㑹之開卷可考也如<lb/>
　論耶律徳光諭晉祖宜以桑維翰為相謂維翰雖因<lb/>
　徳光而相其意特欲興晉而已固無挾虜以自重刼<lb/>
　主以盜權之意猶足為賢尤為深切致堂本文定從<lb/>
　子其生也父母欲不舉文定夫人舉而子之及貴遭<lb/>
　本生之喪士論有非之者故漢宣帝立皇考廟晉出<lb/>
　帝封宋王敬儒兩章專以自解而於漢哀帝謝立定<lb/>
<pb n="KR3j0051_WYG_002-8a"/>
　陶後一節直謂為人後者不顧私親安而行之猶天<lb/>
　性也吁甚矣首卷論豫讓報仇曰無所為而為善雖<lb/>
　大學之道不是過若致堂者其亦有所為而著書者<lb/>
　歟然其間確論固不容揜也<lb/>
近時後進稱前輩之字人多非之余謂不然孔門弟子<lb/>
　皆稱其師曰仲尼則豈不可又有父祖既没子孫不<lb/>
　忍稱其字者亦古之所無北齊王元景兄弟諱其父<lb/>
　之字顔之推譏之然父没而不能讀父之書母没而<lb/>
<pb n="KR3j0051_WYG_002-8b"/>
　杯圏不能飲焉况稱其字乎以情推之亦未為過古<lb/>
　者以王父字為氏雖只一字似未安也<lb/>
梁武帝命袁昻作書評其荅啟云奉敇遣臣評古今書<lb/>
　臣愚短豈敢輒量江海但天㫖諉臣斟酌是非謹品<lb/>
　字灋如前今淳化法帖第五卷智果書此一叚謂為<lb/>
　梁武帝評書中興館閣書目亦然誤也其略云王僧<lb/>
　䖍書猶如揚州王謝家子弟縱復不端正奕奕皆有<lb/>
　一種風氣王子敬書如河朔少年皆充悦舉體沓拖<lb/>
<pb n="KR3j0051_WYG_002-9a"/>
　而不可耐羊欣書似婢作夫人不堪位置而舉止羞<lb/>
　澁終不似真阮研書如貴胄失品次不復排突英賢<lb/>
　王儀同書如晉安帝非不處尊位而都無神明殷均<lb/>
　書如髙麗人抗浪乃不有意氣而姿顔自足精味徐<lb/>
　淮南書如南岡士大夫徒尚風軌然不寒乞陶隱居<lb/>
　書如呉興小兒形狀未成長而骨體甚峭快吳施書<lb/>
　如新亭傖父一往揚州逄人共語語便態出栁産書<lb/>
　如深山道士見人便欲退縮曹喜書如經論道士言<lb/>
<pb n="KR3j0051_WYG_002-9b"/>
　不可絶王右軍書字勢雄强如龍跳天門虎卧鳯閣<lb/>
　故歴代寳之永以為訓蔡邕書骨氣洞達爽爽如有<lb/>
　神力程曠平書如鴻鵠弄翅頡頏布置初雲之見白<lb/>
　日蕭思話書如舞女低腰仙人嘯樹李鎮東書如芙<lb/>
　蓉之出水文彩如鏤金桓𤣥書如快馬入陣隨人屈<lb/>
　曲豈須文譜范懐約真書有分草書無功故知簡牘<lb/>
　非易皇象書如韻音繞梁孤飛獨舞孔琳之書如散<lb/>
　花空中流徽自得李巖之書如鏤金琢玉光采自照<lb/>
<pb n="KR3j0051_WYG_002-10a"/>
　薄紹之書如龍遊在霄繾綣可愛崔子玉書如危峰<lb/>
　阻日孤松單枝邯鄲淳書應規入矩方圓乃成師宜<lb/>
　官書如鵬翔未息翩翩而自逝梁鵠書如龍威虎震<lb/>
　劒拔弩張張伯英書如武帝愛道憑虚欲仙衛恒書<lb/>
　如揷花舞女援鏡笑春索靖書如飄風忽舉鷙鳥乍<lb/>
　飛鍾繇書如雲鶴遊天羣鴻戲海行間茂宻實亦難<lb/>
　過米元章採隋唐至本朝得一十四家續之僧智永<lb/>
　書經氣骨清健大小相雜如十四五貴胄𥚹性方循<lb/>
<pb n="KR3j0051_WYG_002-10b"/>
　繩墨忽越規矩禇遂良如熟馭戰馬舉動從人而别<lb/>
　有一種驕色虞世南如學休糧道士神意雖清而精<lb/>
　氣疲困歐陽詢如新痊病人顔色憔悴舉動辛勤栁<lb/>
　公權如深山道人修養已成神氣清健無一㸃塵俗<lb/>
　顔眞卿如項羽挂甲樊噲排突硬弩欲張鐵柱特立<lb/>
　昂然有不可犯之色李邕如乍富小民舉動屈强禮<lb/>
　節生踈徐浩如藴徳之人動容温厚舉止端正敦尚<lb/>
　名節體氣純白沈傳師如龍遊天表虎踞溪旁神情<lb/>
<pb n="KR3j0051_WYG_002-11a"/>
　自如骨法清虚周越如輕薄少年舞劍氣勢空健而<lb/>
　鋒刃交加錢易如美丈夫肌體充悦神氣清秀蔡襄<lb/>
　如少年女子體態嬌嬈行步緩慢多飾繁華蘇舜欽<lb/>
　如五陵少年訪雲尋雨駿馬青衫醉眠芳草狂歌院<lb/>
　落張友直如宫女挿花媚嬌對鑑端正自然别有一<lb/>
　種驕態唐書王勃傳載開元中張説與徐堅論近世<lb/>
　文章説曰李嶠崔融薛稷宋之問之文如良金美玉<lb/>
　無施不可富嘉謩如孤峯絶岸壁立萬仞濃雲鬱興<lb/>
<pb n="KR3j0051_WYG_002-11b"/>
　震雷俱發誠可畏也若施於廊廟駭矣閻朝隱如麗<lb/>
　服靚粧燕趙歌舞觀者忘疲若類之風雅則罪人矣<lb/>
　堅問今世奈何説曰韓休之文如太羮𤣥酒有典則<lb/>
　薄滋味許景先如豐肌膩理雖穠華可愛而乏風骨<lb/>
　張九齡如輕縑素練實濟時用而窘邉幅王翰如瓊<lb/>
　桮玉斝雖爛然可珍而多玷缺堅謂篤論齊道人湯<lb/>
　惠休云謝靈運詩如芙蓉出水顏延年詩如錯綵鏤<lb/>
　金梁鍾嶸云范雲詩宛轉清便如流風回雪丘遲詩<lb/>
<pb n="KR3j0051_WYG_002-12a"/>
　㸃綴映媚如落花在草張芸叟評本朝名公詩梅聖<lb/>
　俞如深山道人草衣木食王公大人見之不覺屈膝<lb/>
　石曼卿如飢鷹乍歸迅逸不可言歐陽永叔如春服<lb/>
　乍成釃酒初熟登山臨水竟日忘歸王介甫如空中<lb/>
　之音相中之色欲有尋繹不可得矣蘇子瞻如武庫<lb/>
　乍開干矛森然見之不覺令人神<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>仔細撿㸃不能<lb/>
　無利鈍郭功父如大排筵席二十四味終日揖遜適<lb/>
　口者少劉中叟<hi>次荘</hi>塵土黄詩序謂樂府自唐以来<lb/>
<pb n="KR3j0051_WYG_002-12b"/>
　杜甫則壯麗結約如龍驤虎伏容止有威李白則飄<lb/>
　揚振激如游雲轉石勢不可遏今主管廣東漕司文<lb/>
　字長樂敖器之<hi>陶孫</hi>遂盡取魏晉而下詩人演而為<lb/>
　詩評曰因暇日與弟姪輩評古今諸名人詩魏武帝<lb/>
　如幽燕老將氣韻沈雄曹子建如三河少年風流自<lb/>
　賞鮑明逺如飢鷹獨出竒矯無前謝康樂如東海揚<lb/>
　㠶風日流麗陶彭澤如絳雲在霄舒卷自如王右丞<lb/>
　如秋水芙蕖倚風自笑韋蘇州如園客獨繭時合音<lb/>
<pb n="KR3j0051_WYG_002-13a"/>
　徽孟浩然如洞庭始波木葉微脱杜牧之如銅丸走<lb/>
　坂駿馬注坡白樂天如山東父老課農桑言言皆實<lb/>
　元微之如李龜年説天寳遺事貌悴而神不傷劉夢<lb/>
　得如鏤冰雕瓊流光自照李太白如劉安雞犬遺響<lb/>
　白雲覈其歸存恍無定處韓退之如囊沙背水惟韓<lb/>
　信獨能李長吉如武帝食露槃無補多慾孟東野如<lb/>
　埋泉㫁劒卧壑寒松張籍如優工行郷飲醻獻秩如<lb/>
　時有詼氣栁子厚如髙秋獨眺霽晩孤吹李義山如<lb/>
<pb n="KR3j0051_WYG_002-13b"/>
　百寳流蘇千絲鐵網綺密瓌妍要非適用本朝蘇東<lb/>
　坡如屈注天潢倒連滄海變眩百怪終歸雄渾歐公<lb/>
　如四瑚八璉止可施之宗廟荆公如鄧艾縋兵入蜀<lb/>
　要以險絶為功山谷如陶𢎞景祗詔入宫析理談𤣥<lb/>
　而松風之夢故在梅聖俞如闗河放溜瞬息無聲秦<lb/>
　少游如時女步春終傷婉弱後山如九臯獨唳深林<lb/>
　孤芳沖寂自妍不求識賞韓子蒼如梨園按樂排比<lb/>
　得倫吕居仁如散聖安禪自能竒逸其它作者未易<lb/>
<pb n="KR3j0051_WYG_002-14a"/>
　殫陳獨唐杜工部如周公制作後世莫能擬議<lb/>
沈存中筆談載石曼卿居蔡河下曲鄰有豪家曼卿訪<lb/>
　之延曼卿飲羣妓十餘人各執肴果樂器一妓酌酒<lb/>
　以進酒罷樂作羣妓執果肴者萃立其前食罷則分<lb/>
　列其左右京師人謂之軟盤余按江南李氏宰相孫<lb/>
　晟每食不設几案使衆妓各執一器環立而侍號肉<lb/>
　臺盤時人多效之事見五代史記死事傳及馬令南<lb/>
　唐書義死傳軟盤蓋始於此<lb/>
<pb n="KR3j0051_WYG_002-14b"/>
三省宻院奏事退覆奏所得㫖周文忠書其本末於二<lb/>
　老堂雜誌甚詳著其略於此淳熙四年四月甲戌垂<lb/>
　拱殿六參使相曾覿起居退肩輿歸第直省官賈光<lb/>
　祖散祇候李處和使臣唐章騎從已而參政龔茂良<lb/>
　奏事畢馳馬入堂遂踵相躡街司促光祖輩避道光<lb/>
　祖輩出語不遜光祖處和實𨽻籍三省宻院茂良大<lb/>
　不能平明日奏其事上諭覿致謝又明日覿以光祖<lb/>
　處和申省施行上謂茂良先權衝替二人然後施行<lb/>
<pb n="KR3j0051_WYG_002-15a"/>
　茂良遽下臨安府杖罷丁丑上批問茂良昨已面諭<lb/>
　何遽也自是茂良待罪求去不絶五月甲子户部郎<lb/>
　謝開之賜出身除殿中侍御史六月丁丑茂良除資<lb/>
　政學士知鎮江府是日開之對壬午再對癸未茂良<lb/>
　落職放罷於是覿之婣家韓彦古獻議三省宻院舊<lb/>
　奏事退徑批聖㫖非是乞朝退一一覆奏禁中詳觀<lb/>
　乃付出專為此也上大以為然自是每事於奏目後<lb/>
　用黄紙貼云得㫖云云朝退封入改則改留則留遂<lb/>
<pb n="KR3j0051_WYG_002-15b"/>
　以為常是月末蜀人張唐卿欲用淮南舊賞改官趙<lb/>
　雄力主之都承㫖王抃執不可雄乃請改次等合入<lb/>
　官既覆奏止令循兩資明日上諭三省云若非覆奏<lb/>
　幾誤推賞此可為萬世法雖有强臣跋扈不能易也<lb/>
　七月癸丑開之又論茂良遂責散官英州安置國初<lb/>
　自范質進擬已更舊制至是復創覆奏云開之名下<lb/>
　一字曰然上一字犯御嫌名故書其字<lb/>
靖州圖經載其俗居喪不食酒肉鹽酪而以魚為蔬今<lb/>
<pb n="KR3j0051_WYG_002-16a"/>
　湖北多然謂之魚菜不特靖也老杜白小詩云白小<lb/>
　羣分命天然二寸魚細微霑水族風俗當園蔬正指<lb/>
　此蓋老杜嘗往来荆楚而此詩則嘉興魯氏定為夔<lb/>
　門所作夔亦與湖北相鄰故也注杜詩者皆不及此<lb/>
　韻語陽秋云言白小與菜無異豈復有厚味哉非其<lb/>
　指矣<lb/>
唐僖宗乾符二年禮部侍郎崔沆下進士三十人鄭合<lb/>
　敬第一摭言載其宿平康里詩云春來無處不閒行<lb/>
<pb n="KR3j0051_WYG_002-16b"/>
　楚閏相看别有情好是五更殘酒醒時時聞喚狀頭<lb/>
　聲注云楚娘閏娘妓之尤者韻語陽秋謂為鄭谷所<lb/>
　作誤矣<lb/>
臨安有鬻紙者澤以漿粉之屬使之瑩滑謂之蠲紙蠲<lb/>
　猶潔也詩吉蠲為饎周禮宫人除其不蠲名取諸此<lb/>
　又記五代何澤傳載民苦於兵往往因親疾以割股<lb/>
　或既喪而廬墓以規免州縣賦役户部嵗給蠲符不<lb/>
　可勝數而課州縣出紙號蠲紙蠲紙之名適同非此<lb/>
<pb n="KR3j0051_WYG_002-17a"/>
　之謂也<lb/>
唐明宗時加秦王從榮天下兵馬大元帥有司言元帥<lb/>
　或統諸道或專一面自前世無天下大元帥之名其<lb/>
　禮無所考据余按唐至徳初以廣平王為天下兵馬<lb/>
　元帥天復三年三月以輝王祚為諸道元帥其年十<lb/>
　二月敇國史所書元帥之任並以天下為名乃自近<lb/>
　年改為諸道宜却復為天下兵馬元帥至徳距長興<lb/>
　尚逺若天復則耳目相接而有司皆不之知何其陋<lb/>
<pb n="KR3j0051_WYG_002-17b"/>
　邪元帥之名肇見於左氏晉謀元帥是也然是時所<lb/>
　謂元帥者中軍之將爾未以名官也至隋始有行軍<lb/>
　元帥唐初有左右元帥太原道行軍元帥西討元帥<lb/>
　自此寖多然天下兵馬元帥則始於廣平大元帥則<lb/>
　始於從榮唐末嘗以天下兵馬元帥授朱全忠偽吳<lb/>
　以天下兵馬大元帥授李昪梁末帝以天下兵馬都<lb/>
　元帥授錢鏐晉髙祖以天下兵馬都元帥授錢元瓘<lb/>
　出帝以東南面兵馬都元帥授錢𢎞佐周又以天下<lb/>
<pb n="KR3j0051_WYG_002-18a"/>
　兵馬都元帥授錢俶國初改為天下兵馬大元帥古<lb/>
　今當其任者蓋寥寥可數而我髙宗皇帝遂自此應<lb/>
　中興之運初元帥皆親王為之廷臣副貳而已惟哥<lb/>
　舒翰郭子儀李光弼房琯皆嘗真除錢氏繼之全忠<lb/>
　自置昇偽命不足道也<lb/>
岑彭引兵從光武破天水與吳漢圍隗囂於西城時公<lb/>
　孫述將李育將兵救囂守上邽帝留蓋延耿弇圖之<lb/>
　而車駕東歸敇彭書曰兩城若下便可將兵南擊蜀<lb/>
<pb n="KR3j0051_WYG_002-18b"/>
　虜人苦不知足既平隴復望蜀世言得隴望蜀本此<lb/>
　又司馬懿為曹操主簿從討張魯言於操曰劉備以<lb/>
　詐力虜劉璋蜀人未附而逺爭江陵此機不可失也<lb/>
　今若耀威漢中益州震動進兵臨之必瓦解因此之<lb/>
　勢易為功力聖人不能違時亦不失時操曰人苦無<lb/>
　足既得隴右復欲得蜀言竟不從蓋用前語也<lb/>
晉明帝問王導晉所以得天下導陳司馬懿創業之始<lb/>
　及司馬昭弑髙貴鄉公事明帝以面覆牀曰若如公<lb/>
<pb n="KR3j0051_WYG_002-19a"/>
　言晉祚復安得長逺殊不思牛繼馬後晉已絶矣<lb/>
古今詠史之作多矣以經子被之聲詩者蓋鮮張横渠<lb/>
　始為解詩十三章葛覃曰葛蔓青長谷鳥遷女紅興<lb/>
　念憶歸安不將貴盛驕門族容使親心得盡歡卷耳<lb/>
　曰閨閫誠難與國防黙嗟徒御困髙岡觥罍欲解痡<lb/>
　瘏恨采耳元因備酒漿洪忠宣著春秋紀詠三十卷<lb/>
　凢六百餘篇石碏大義滅親曰惡吁及厚篤忠純大<lb/>
　義無私遂滅親後代姦邪殘骨肉屢援斯語陷良臣<lb/>
<pb n="KR3j0051_WYG_002-19b"/>
　鄭人來渝平曰鄭人來魯請渝平姑欲修和不結盟<lb/>
　使宛歸祊平可驗二家何誤作隳成張無垢亦有論<lb/>
　語絶句百篇夫子之文章可得而聞也夫子之言性<lb/>
　與天道不可得而聞也曰既是文章可得聞不應此<lb/>
　外尚云云如何夫子言天道肯把文章兩處分顔子<lb/>
　簞瓢曰貧即無聊富即驕囘心獨爾樂簞瓢箇中得<lb/>
　趣無人會惆悵遺風乆寂寥近嵗嘗見紀孟十詩題<lb/>
　張孝祥作于湖集中無之必依託者如爭地爭城立<lb/>
<pb n="KR3j0051_WYG_002-20a"/>
　霸基焉能一統混華夷力期行攻怠求艾深欲為王<lb/>
　愧折枝縁木求魚何反計為叢敺雀失深思是宜孟<lb/>
　氏諄諄誨不嗜殺人能一之異端邪説日交馳聖哲<lb/>
　攻之必費辭深詆並耕排許子極言二本闢夷之復<lb/>
　明陳仲廉無取力斥楊朱義不為寄語外人非好辯<lb/>
　欲令大道日星垂又有黄次伋者不知何許人賦評<lb/>
　孟詩十九篇極詆孟子且及子思漫紀一二首篇傳<lb/>
　道八句云此道曾參得最真寥寥千載付何人所傳<lb/>
<pb n="KR3j0051_WYG_002-20b"/>
　伋也亦無母誰覺軻乎倡不臣忠孝缺來今已乆中<lb/>
　庸到此盍惟新願言為子為臣者勿據悠悠紙上塵<lb/>
　文王之囿方七十里一絶云庇民徳莫大文王西伯<lb/>
　都來百里强園囿盤遊方七十斯民何處事耕桑蚍<lb/>
　蜉撼大木多見不知量也若康節先生觀易觀書觀<lb/>
　詩觀春秋四吟則盡掩衆作一物其來有一身一身<lb/>
　還有一乾坤能知萬物備於我肯把三才别立根天<lb/>
　向一中分體用人於心上起經綸天人焉有兩般事<lb/>
<pb n="KR3j0051_WYG_002-21a"/>
　道不虚行只在人吁嗟四代帝王權盡入區區一舊<lb/>
　編或讓或爭三萬里相因相革二千年唐虞事業誰<lb/>
　能繼湯武功夫世莫傳時既不同人又異仲尼惡得<lb/>
　不澘然愛君難得似當時曲盡人情莫若詩無雅豈<lb/>
　明王教化有風方識國興衰知音未若吳公子潤色<lb/>
　曽經魯仲尼三百五篇天下事後人誰敢更譏非堂<lb/>
　堂王室寄空名天下無時不戰争滅國伐人唯恐後<lb/>
　尋盟報役未嘗寧晉齊命令炎如火文武鎡基冷似<lb/>
<pb n="KR3j0051_WYG_002-21b"/>
　冰唯有感麟心一片萬年千載若丹青<lb/>
　<lb/>
　<lb/>
　<lb/>
　<lb/>
　<lb/>
　<lb/>
　賔退録卷二<lb/>
</p>
<p>
</p>
  </div>
</body>
</text>
</TEI>
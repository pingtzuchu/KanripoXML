<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>賔退録卷四</head>
    <p>
<pb n="KR3j0051_WYG_004-1a"/>
欽定四庫全書<lb/>
　賔退録卷四　　　　　　宋　趙與旹　撰<lb/>
班孟堅作楊雄傳獨載所為文歴官行事顧列於贊中<lb/>
　它傳皆不然韓退之作劉統軍碑惟書門人故吏之<lb/>
　言而世系事實悉具於銘詞正用此體近世惟胡忠<lb/>
　簡作趙龍學<hi>子潚</hi>墓銘亦然誌特書世系𦵏日而已<lb/>
龔遂自渤海徵至京師議曹王生從遂將入宫王生從<lb/>
　後呼止遂曰天子即問君何以治渤海君不可有所<lb/>
<pb n="KR3j0051_WYG_004-1b"/>
　陳對宜曰皆聖主之徳非小臣之力也遂至前上果<lb/>
　問以治狀遂對如王生言天子說其有讓笑曰君安<lb/>
　得長者之言而稱之遂因前曰臣非知此乃臣議曹<lb/>
　教戒臣也王生必素知遂不能為此言然後教之宣<lb/>
　帝必素知遂非長者然後疑之然遂始能受王生之<lb/>
　言而又終以實對是亦長者也已<lb/>
西漢兩萬石君石奮及四子俱二千石景帝號奮曰萬<lb/>
　石君馮揚宣帝時為𢎞農太守有八子皆二千石趙<lb/>
<pb n="KR3j0051_WYG_004-2a"/>
　魏間榮之亦號曰萬石君又嚴延年兄弟五人俱二<lb/>
　千石東海號其母曰萬石嚴嫗東漢有萬石秦氏唐<lb/>
　有萬石張家<lb/>
慶厯間廣西戮歐希範及其黨凡二日剖五十有六腹<lb/>
　宜州推官呉簡皆詳視之為圖以傳于世王莾誅翟<lb/>
　義之黨使太醫尚方與巧屠共刳剥之量度五藏以<lb/>
　竹筳導其脈知所終始云可以治病然其説今不傳<lb/>
廣陵所刻夢溪筆談第十八卷積甖之術注中又倍下<lb/>
<pb n="KR3j0051_WYG_004-2b"/>
　長得十六當作二十四併入上長得四十六當作二<lb/>
　十六士夫知筭術者少故莫辨其誤漫記之<lb/>
宋明帝名彧而其子後廢帝名昱元魏獻文名𢎞而其<lb/>
　子孝文名宏皆聲絶相近似當避也周厲王名胡其<lb/>
　七世孫僖王名胡齊尤可怪周人以諱事神而猶有<lb/>
　此何歟<lb/>
容齋續筆云白樂天詩鞍馬呼教住骰盤喝遣輸長驅<lb/>
　波卷白連擲采成盧注云骰盤卷白波莫走鞍馬皆<lb/>
<pb n="KR3j0051_WYG_004-3a"/>
　當時酒令予按皇甫松所著醉鄉日月三卷載骰子<lb/>
　令云聚十隻骰子齊擲自出手六人依采飲焉堂印<lb/>
　本采人勸合席碧油勸擲外三人骰子聚於一處謂<lb/>
　之酒星依采聚散骰子令中改易不過三章次改鞍<lb/>
　馬令不過一章又有旗旛令閃擪令抛打令今人不<lb/>
　復曉其法矣唯優伶家猶用手打令以為戲云以上<lb/>
　皆洪説余謂酒令蓋始於投壺之禮雖其制皆不同<lb/>
　而勝飲不勝者則一後漢賈逵亦嘗作酒令唐世最<lb/>
<pb n="KR3j0051_WYG_004-3b"/>
　勝樂天詩如籌揷紅螺椀觥飛白玉巵打嫌調笑易<lb/>
　飲訝卷波遲碧籌攢米椀紅袖拂骰盤之句不一不<lb/>
　特如洪所云也本朝歐陽文忠公作九射格獨不别<lb/>
　勝負飲酒者皆出於適然其説云九射之格其物九<lb/>
　為一大侯而寓以八侯熊當中虎居上鹿居下雕雉<lb/>
　猿居右雁兔魚居左而物各有籌射中其物則視籌<lb/>
　所在而飲之射者所以為羣居之樂也而古之君子<lb/>
　以爭九射之格以為酒禍起為爭爭而為歡不若不<lb/>
<pb n="KR3j0051_WYG_004-4a"/>
　爭而樂也故無勝負無賞罰中者不為功則無好勝<lb/>
　之矜不中者無所罰則無不能之誚探籌而飲飲非<lb/>
　觥也無所恥故射而自中者有不得免飲而屢及者<lb/>
　亦不得辭所以息爭也終日為樂而不恥不爭君子<lb/>
　之樂也探籌之法一物必為三籌蓋射賓之數多少<lb/>
　不常故多為之籌以備也凡今賔主之數九人則人<lb/>
　探其一如八人則置其熊籌不及八人而又少則人<lb/>
　探其一而置其餘籌可也益之以籌而人探其一或<lb/>
<pb n="KR3j0051_WYG_004-4b"/>
　二皆可也進主人臨時之約然皆置其熊籌中則在<lb/>
　席皆飲若一物而再中則視執籌者飲量之多少而<lb/>
　飲器之大小亦惟主人之命若兩籌而一物者亦然<lb/>
　凡射者一周既飲釂則飲籌而復探之籌新而屢變<lb/>
　矢中而無情或適當之幸而免此所以歡然為樂而<lb/>
　不厭也周文忠謂醉翁亭記云射者中弈者勝觥籌<lb/>
　交錯恐或謂此古靈陳述古亦嘗作酒令每用紙帖<lb/>
　子其一書司舉其二書祕閣其三書隱君子其餘書<lb/>
<pb n="KR3j0051_WYG_004-5a"/>
　士令在座黙探之得司舉則司貢舉得祕閣則助司<lb/>
　舉搜尋隱君子進於朝搜不得則司舉并祕閣自受<lb/>
　罰酒後復增置新格聘使館主各一員若搜出隠君<lb/>
　子則此二人伴飲二人直候隠君子出即時自陳不<lb/>
　待尋問隱君子未出之前即不得先言違此二條各<lb/>
　倍罰酒注云聘使蓋賞其能聘賢之義館主兼取其<lb/>
　館伴之義唐有昭文館學士時人號為館主又云祕<lb/>
　閣雖同搜訪隱君子或司舉不用其言亦不得爭權<lb/>
<pb n="KR3j0051_WYG_004-5b"/>
　或偶失之即不得以司舉不用己言而辭同罰也然<lb/>
　則倍罰司舉祕閣既探得即各明言之不待人發問<lb/>
　如違先罰一觴司舉祕閣止得三搜客滿二十人則<lb/>
　五搜餘人探得帖子並黙然若妄宣傳罰巨觴别行<lb/>
　令古靈集載潘家山同章衡飲次行令探得隠君子<lb/>
　為章衡搜出賦詩云吾聞隱君子大隱廛市間道義<lb/>
　充諸中測度非在顔堯帝神且智知人亦孔艱勉哉<lb/>
　二祕閣賢行如髙山近歲廬陵李寳之<hi>如圭</hi>作漢法<lb/>
<pb n="KR3j0051_WYG_004-6a"/>
　酒云漢法酒立官十曰丞相曰御史大夫曰列卿曰<lb/>
　京兆尹曰丞相司直曰司𨽻校尉曰侍中曰中書令<lb/>
　曰酒泉太守曰協律都尉拜司𨽻校尉者持節職舉<lb/>
　劾劾及中書令酒泉太守者令太守以佞幸湎淫即<lb/>
　得罪劾及侍中則司𨽻去節劾及京兆尹則上愛其<lb/>
　才事留中不下皆别舉劾劾丞相司直則司直亦劾<lb/>
　之劾列卿則列卿自訟廷辯之罪其不直者其劾丞<lb/>
　相御史大夫者亦聴須先謁而後劾丞相御史亦得<lb/>
<pb n="KR3j0051_WYG_004-6b"/>
　罪丞相得罪則中書令酒泉太守皆望風自劾御史<lb/>
　得罪則惟酒泉太守自劾司𨽻以不畏彊禦後若有<lb/>
　罪以贖論若泛劾而及丞相御史者罪司𨽻劾及京<lb/>
　兆尹者事雖留中酒泉太守亦自劾劾及中書令者<lb/>
　侍中自劾諸劾自劾得罪者皆降平原督郵協律都<lb/>
　尉歌以餞之劾及協律者下之蠶室弦歌詩為新聲<lb/>
　而求幸又書其後云右酒令也戲用漢制為之集者<lb/>
　止九人則缺京兆尹八人則缺侍中七人則御史大<lb/>
<pb n="KR3j0051_WYG_004-7a"/>
　夫行丞相事六人則缺司直當飲者皆即飲之或未<lb/>
　舉飲者亦可計集者之數以為除官之數每當飲者<lb/>
　予一筭除官既周視其筭以為飲齊三筭者即飲之<lb/>
　二筭者與其筭等者決之一筭則留以須後律令載<lb/>
　所不及者比附從事云今館閣有小酒令一卷慶厯<lb/>
　中錦江趙景撰飲戲助歡三卷元豐中安陽竇譝撰<lb/>
　酒令在焉玉籖詩一卷皇朝知黔南縣黄鑄撰以詩<lb/>
　百首為籖使探得者隨文勸酒鑄字徳器栁州人釣<lb/>
<pb n="KR3j0051_WYG_004-7b"/>
　鼇圖一卷不知作者刻木為鼇魚之屬沈水中釣之<lb/>
　以行勸罰凡四十類各有一詩又有採珠局亦此類<lb/>
　序稱撰人為王公不知其名凡三十餘類亦各有一<lb/>
　詩又有捉卧甕人格皇朝李庭中撰以畢卓嵇康劉<lb/>
　伶阮孚山簡阮籍儀狄顔囘屈原陶潛孔融陶侃張<lb/>
　翰李白白樂天為目蓋與陳李之格大同小異特各<lb/>
　更其名耳投壺經唐上官儀嘗奉敇刪定史𤣥道續<lb/>
　注蓋采周顒郝同梁簡文數家之書為之司馬文正<lb/>
<pb n="KR3j0051_WYG_004-8a"/>
　公更以新格舊書為之盡廢晁子止侍郎<hi>公武</hi>郡齋<lb/>
　讀書志又有木射圗一卷云唐陸秉撰為十五筍以<lb/>
　代侯擊地毬以觸之筍飾以朱墨字以貴賤之朱者<lb/>
　仁義禮智信温良恭儉讓墨者慢傲佞貪濫仁者勝<lb/>
　濫者負而行賞罰焉疑亦此具也梁王魏帝金谷蘭<lb/>
　亭又皆於遊燕之際以賦詩作賦不成者罰酒高續<lb/>
　古<hi>似孫</hi>緯略已詳此不重出<lb/>
秦會之當國決意講和金俄背盟秦不知所措張巨山<lb/>
<pb n="KR3j0051_WYG_004-8b"/>
　<hi>嵲</hi>為司勲郎為代作自解之奏略曰伊尹告成湯徳<lb/>
　無常師主善為師臣前贊議和今請伐金是皆主善<lb/>
　為師如其不濟則陳力就列不能者止當遵孔聖之<lb/>
　訓秦大喜擢巨山為右史而不知所引皆誤也時祕<lb/>
　書省寓法慧寺或大書于門云周任為孔聖太甲作<lb/>
　成湯秦大怒疑出於館職相繼斥去然史記殷本紀<lb/>
　載伊尹作咸有一徳於成湯之時則司馬子長已誤<lb/>
　矣蔡邕引致逺恐泥新唐書傳引以能問於不能皆<lb/>
<pb n="KR3j0051_WYG_004-9a"/>
　以為孔子之言亦非<lb/>
漢杜延年為御史大夫居父官府不敢當舊位坐卧皆<lb/>
　易其處元魏任城王澄之子順除吏部尚書兼右僕<lb/>
　射上省登階向榻見榻甚故問都令史荅曰此榻曽<lb/>
　經先王坐順即哽塞涕泗交流乆而不能言遂令換<lb/>
　之唐薛元超為中書舎人省中有盤石其祖道衡為<lb/>
　隋内史侍郎時嘗據以草制元超每見輒泫然流涕<lb/>
　裴諝五世為河南諝視事未嘗敢當正處居世官者<lb/>
<pb n="KR3j0051_WYG_004-9b"/>
　當如此矣<lb/>
晉琅邪王澄有髙名少所推服每聞衛玠言輒歎息絶<lb/>
　倒時人語曰衛玠談道平子絶倒今流俗謂大笑為<lb/>
　絶倒非也<lb/>
先鑑堂朝野遺事云王文正公<hi>曽</hi>相真宗吕許公<hi>夷簡</hi>
　為參知政事仁宗朝吕為首相王再入議論多不合<lb/>
　王求去甚力一日上留許公問所以處王公者吕皇<lb/>
　恐不敢當上再三問之曰王某先朝舊臣當得使相<lb/>
<pb n="KR3j0051_WYG_004-10a"/>
　或洛或許惟聖裁再問其次曰無已則大資政或青<lb/>
　或鄆上首肯吕甚喜出省與宋宣獻<hi>綬</hi>分路忘相揖<lb/>
　晩報鎖學士院諸子問皆不荅夜深獨語晦叔曰次<lb/>
　輔均勞矣明日盛服入朝則兩麻也吕判許州王知<lb/>
　鄆州仁宗聖斷如此又孔毅父<hi>平仲</hi>談苑云張鄧公<lb/>
　吕許公同作宰相一日朝退仁宗獨留吕公問曰張<lb/>
　士遜乆在政府欲與一差遣出去吕公曰士遜出入<lb/>
　兩朝亦頗宣力仁宗曰恩命如何吕公曰與除靜江<lb/>
<pb n="KR3j0051_WYG_004-10b"/>
　軍節度使檢校太傅知許州仁宗曰不虧他否吕公<lb/>
　曰聖恩優厚吕公既退張吕親姻也私焉曰主上獨<lb/>
　留公必是士遜别有差遣因祈以恩命吕沈吟乆之<lb/>
　曰使弼使弼張亦欣然慰望是日張公打屏閤子内<lb/>
　物色過半矣既夕鎖院明日早張公令院子盡般閤<lb/>
　子内物色歸家更不趨待漏院只就審官東院待漏<lb/>
　既入朝張公唯祇候宣麻吕公唯準擬押麻耳忽有<lb/>
　堂吏報吕公云相公知許州吕公大驚於是張公押<lb/>
<pb n="KR3j0051_WYG_004-11a"/>
　麻乃吕公除靜江軍節度使檢校太傅知許州也與<lb/>
　旹按吕夷簡張士遜同相在天聖明道間章獻后上<lb/>
　僊仁宗始親政與夷簡謀以樞密使張耆副史夏竦<lb/>
　范雍趙稹參知政事陳堯佐晏殊皆章獻所任用悉<lb/>
　罷之退告郭皇后后曰夷簡獨不附太后耶但多機<lb/>
　巧善應變耳由是并罷夷簡為武勝軍節度使同平<lb/>
　章事判陳州及宣制夷簡大駭不知其故素厚内侍<lb/>
　閻文應使為中詗乆之乃知事由皇后其後再相贊<lb/>
<pb n="KR3j0051_WYG_004-11b"/>
　成廢后之議實原於此談苑所載皆不合且節度使<lb/>
　檢校太傅而不加辨章亦非使弼文徳殿宣布惟參<lb/>
　政一員押麻餘宰執皆不往宰相亦不當押麻其書<lb/>
　疑近世不知典故者所為必非孔氏本真至景祐四<lb/>
　年四月夷簡自昭文相罷為檢校太師同平章事鎮<lb/>
　安軍節度使判許州王曽自集賢相罷為尚書左僕<lb/>
　射資政殿大學士判鄆州當以遺事為正初命曽知<lb/>
　青州既入謝求改鄆州又僕射典州不當云知遂貼<lb/>
<pb n="KR3j0051_WYG_004-12a"/>
　麻改命綬時參知政事亦同罷云苐曾初拜相夷簡<lb/>
　執政皆在乾興元年七月時仁宗已踐阼真宗末年<lb/>
　曽參知政事夷簡知開封府而已遺事謂曽相真宗<lb/>
　夷簡參知政事亦誤也<lb/>
沈存中筆談云穎昌陽翟縣有一杜生者不知其名邑<lb/>
　人但謂之杜五郎所居去縣三十餘里唯有屋兩間<lb/>
　其一間自居一間其子居之室之前有空地丈餘即<lb/>
　是籬門杜生不出籬門凡三十年矣黎陽尉孫軫曽<lb/>
<pb n="KR3j0051_WYG_004-12b"/>
　往訪之見其人頗瀟灑自言村民無所能何為見訪<lb/>
　孫問其不出門之因笑曰以告者過也指門外一桑<lb/>
　曰十五年前亦曽到此桑下納涼何謂不出門也但<lb/>
　無用於時無求於人偶自不出耳何足尚哉問其所<lb/>
　以為生曰昔時居邑之南有田五十畝與兄同耕後<lb/>
　兄之子娶婦度所耕不足以贍乃以田與兄攜妻子<lb/>
　至此偶有鄉人借此屋遂居之唯與人擇日又賣一<lb/>
　藥以具饘粥亦有時不繼後子能耕鄉人見憐與田<lb/>
<pb n="KR3j0051_WYG_004-13a"/>
　三十畝令子耕之尚有餘力又為人傭耕自此食足<lb/>
　鄉人貧以醫自給者甚多不當更兼其利自爾擇日<lb/>
　賣藥一切不為又問常日何所為曰端坐耳無可為<lb/>
　也問頗觀書否曰二十年前亦曽觀書問觀何書曰<lb/>
　曽有人惠一書册無題號其間多説淨名經亦不知<lb/>
　淨名經何書也當時極愛其議論今亦忘之并書亦<lb/>
　不知所在乆矣氣韻閑曠言詞精簡有道之士也盛<lb/>
　寒但布袍草履室中枵然一榻而已問其子何如曰<lb/>
<pb n="KR3j0051_WYG_004-13b"/>
　村童也然質性甚淳厚未嘗妄言未嘗嬉遊唯買鹽<lb/>
　酪則一至邑中可數其行跡以待其歸徑往徑還未<lb/>
　嘗傍遊一步也蔡絛鐵圍山叢談云靖康末有避亂<lb/>
　於順昌山中者深入得茅屋主人風裁甚整即之語<lb/>
　士君子也怪而問曰諸君何事挈孥能至是邪因語<lb/>
　之故主人曰亂何自而起乎衆爭為言主人嗟惻乆<lb/>
　之曰我父迺仁廟朝人也自嘉祐末卜居於此因不<lb/>
　復出以我所聞但知有熙寧紀年亦不知于今幾何<lb/>
<pb n="KR3j0051_WYG_004-14a"/>
　年矣洪文敏夷堅已志云陳元忠少魏漳州龍溪人<lb/>
　客居南海嘗赴省試過南安㑹日暮趨城尚逺投宿<lb/>
　野人家茅茨數椽竹樹茂密可愛主翁雖麻衫草屨<lb/>
　而舉止談對宛若士人几案間有文籍散亂視之皆<lb/>
　經子也陳叩之曰翁訓子讀書乎曰種園為生耳亦<lb/>
　入城市乎曰十五年不出矣問藏書何用曰偶有之<lb/>
　因雜以它語少焉暴風雨作其二子荷蓑負鋤歸大<lb/>
　兒可十八九小兒十四五倚鋤前揖人物可觀絶不<lb/>
<pb n="KR3j0051_WYG_004-14b"/>
　類農家子翁進豆羮享客不復共談遲明陳别去至<lb/>
　城以事留一日偶適市見翁倉皇而行陳追詰之曰<lb/>
　翁云十五年不入城何為到此曰吾以急事不容不<lb/>
　出問其故不肯言固問之乃大兒於闗外粥果失税<lb/>
　為關吏所拘陳為謁監征至則已捕送郡翁與小兒<lb/>
　偕詣庭下長子當杖翁懇白郡守曰某老鈍無能全<lb/>
　藉其子贍給若渠不勝杖則翼日乏食矣願以身代<lb/>
　之小兒曰大人豈可受杖某願代兄兄又以罪在己<lb/>
<pb n="KR3j0051_WYG_004-15a"/>
　甘心焉三人爭不決小兒來父耳旁語若將有所請<lb/>
　翁叱之兒必欲前郡守頗疑之呼問所以對曰大人<lb/>
　元係帶職正郎宣和間累典州郡翁急拽其衣使退<lb/>
　曰兒狂妄言守詢誥敇在否兒曰見作一束置甕中<lb/>
　埋於山下守立遣吏隨兒發取果得之即延翁上坐<lb/>
　謝而釋其子次日枉駕訪之室已虚矣三事略相似<lb/>
　世之慕紛華汩利禄事表襮者聞其風泚其顙矣杜<lb/>
　生真有道之士南安翁棄官而晦其迹亦人所難能<lb/>
<pb n="KR3j0051_WYG_004-15b"/>
　順昌山中主人避世者耳南安翁大兒不能保身幾<lb/>
　禍其父其亦有愧于杜生之子矣<lb/>
顏之推家訓云昔侯霸之子孫稱其祖父曰家公陳思<lb/>
　王稱其父曰家父母為家母潘尼稱其祖曰家祖古<lb/>
　人之所行今人之所笑也今南北風俗言其祖及二<lb/>
　親無云家者田里猥人方有此言之推北齊人逮今<lb/>
　幾七百年稱家祖者復紛紛皆是名家望族亦所不<lb/>
　免家父之稱俗輩亦多有之但家公家母之名少耳<lb/>
<pb n="KR3j0051_WYG_004-16a"/>
　山簡謂年幾三十不為家公所知蓋指其父非祖也<lb/>
呉曽能改齋漫録云仁宗嘗御便殿有二近侍爭辯聲<lb/>
　聞御前仁宗召問之曰甲言貴賤在命乙言貴賤由<lb/>
　至尊帝黙然即以二小金合各書數字藏於中曰先<lb/>
　到者保奏給事有勞推恩封祕甚嚴先命乙攜一往<lb/>
　内東門司約及半道命甲攜一繼往無何内東門司<lb/>
　保奏甲推恩仁宗恠問之乃是乙至半道足跌傷甚<lb/>
　莫能行甲遂先到與旹按唐張鷟朝野僉載魏徵為<lb/>
<pb n="KR3j0051_WYG_004-16b"/>
　僕射有二典事之長參時徵方寢二人牎下平章一<lb/>
　人曰我等官職總由此老翁一人曰總由天上徵聞<lb/>
　之遂作一書遺由此老翁者送至侍郎處云與此人<lb/>
　一員好官其人不知出門心痛憑由天者送書明日<lb/>
　引注由老翁者被放由天上者得留徵怪而問焉具<lb/>
　以實對乃歎曰官職禄料由天者蓋不虚也二事蓋<lb/>
　只一事曽傳聞之誤耳聖君賢相一嚬一笑猶當愛<lb/>
　之豈肯激於一夫之言而輕用慶賞鄭公之事已不<lb/>
<pb n="KR3j0051_WYG_004-17a"/>
　足信而我仁宗皇帝豈為是哉<lb/>
開禧丙寅眉州重修圖經號江鄉志末卷雜記門云佛<lb/>
　日大師宗杲每住名山七月遇蘇文忠忌日必集其<lb/>
　徒修供以薦嘗謂張子韶侍郎曰老僧東坡後身張<lb/>
　曰師筆端有大辨才非老先生而何鄉僧可昇在徑<lb/>
　山為侍者親聞此語今按杲年譜蓋生於元祐四年<lb/>
　己巳而東坡卒於建中靖國元年辛巳此時杲已十<lb/>
　三歲矣杲平生尊敬東坡忌日修供或有之必無後<lb/>
<pb n="KR3j0051_WYG_004-17b"/>
　身之説可昇之妄也<lb/>
封國公者先小國次次國後大國已至大國者許於本<lb/>
　等内改封國朝之制也洪忠宣以子貴追封鄒徙封<lb/>
　衛乾道三年十二月改封魏矣至七年四月又再封<lb/>
　魏其誥前銜稱贈太師追封魏國公後又云可特追<lb/>
　封魏國公餘如故范文穆行詞略云魏大名也其命<lb/>
　維新或謂既不改封他國何必命詞給告他人未見<lb/>
　有重複如此者然余讀許崧老<hi>翰</hi>外制有大禮封贈<lb/>
<pb n="KR3j0051_WYG_004-18a"/>
　曽祖追封楊楚國公贈太師者逸其姓名注云元贈<lb/>
　太師追封楊楚今再封制略曰封兼楊楚位極公師<lb/>
　雖寵數不可以復加而申命用昭其無斁則知已有<lb/>
　前比矣<lb/>
後漢陳寵傳云十三月陽氣已至天地已交萬物皆出<lb/>
　蟄虫始振人以為正夏以為春又隋書牛𢎞傳云今<lb/>
　十一月不以黄鍾為宫十三月不以太簇為宫便是<lb/>
　春木不王夏土不相則知正月亦可稱十三月魯氏<lb/>
<pb n="KR3j0051_WYG_004-18b"/>
　自備但記陳寵一事云<lb/>
今世男子初入學多用五嵗或七嵗蓋俗有男忌雙女<lb/>
　忌隻之説以至笄冠亦然按北齊書李渾弟繪傳繪<lb/>
　年六嵗便自願入學家人以偶年俗忌約而弗許伺<lb/>
　其伯姊筆牘之閒而輒竊用未幾遂通急就章内外<lb/>
　異之則其來乆矣<lb/>
陶穀五代亂紀載黄巢遁免後祝髮為浮屠有詩云三<lb/>
　十年前草上飛鐵衣著盡著僧衣天津橋上無人問<lb/>
<pb n="KR3j0051_WYG_004-19a"/>
　獨倚危欄看落暉近世王仲言亦信之筆於揮麈録<lb/>
　殊不知此乃以元微之智度師詩竄易磔裂合二為<lb/>
　一元集可考也其一云四十年前馬上飛功名藏盡<lb/>
　擁禪衣石榴園下擒生處獨自閑行獨自歸其二云<lb/>
　三陷思明三突圍鐵衣抛盡納禪衣天津橋上無人<lb/>
　識閑凭欄干望落暉<lb/>
齊已折楊栁詞穠低似中陶潛酒軟極如傷宋玉風以<lb/>
　中酒之中為去聲於義為長徐邈中聖人三國志既<lb/>
<pb n="KR3j0051_WYG_004-19b"/>
　無音未可懸㫁為平聲也<lb/>
毋持布皷過雷門漢王尊語師古注謂雷門㑹稽城門<lb/>
　也有大鼓越擊此鼓聲聞洛陽故尊引之也布鼓謂<lb/>
　以布為鼓故無聲曽文清詩敗鼓無聲强自撾不堪<lb/>
　持過阿香家似用王語㸃化而誤以雷門為雷霆之<lb/>
　雷洪文敏續筆謂城門名用一字者為雅馴歴舉左<lb/>
　氏公羊諸書所載亦獨遺此<lb/>
鮑明逺行路難首云奉君金巵之美酒瑇瑁玉匣之瑤<lb/>
<pb n="KR3j0051_WYG_004-20a"/>
　琴七綵芙蓉之羽帳九華蒲萄之錦衾黄魯直送王<lb/>
　郎酌君以蒲城桑落之酒泛君以湘纍秋菊之英贈<lb/>
　君以黟川㸃漆之墨送君以陽關墮淚之聲正用其<lb/>
　體<lb/>
漢儋耳郡本朱崖之地唐為儋州本朝為昌化軍中國<lb/>
　極南之地也山海經儋耳之國在大荒北任姓禺號<lb/>
　子食穀北海之渚中郭景純注云其人耳大下儋垂<lb/>
　在肩上朱崖儋耳鏤畫其耳亦以放之也吕氏春秋<lb/>
<pb n="KR3j0051_WYG_004-20b"/>
　審分覽任數篇亦曰東至開梧南撫多<graphic n="KR3147" url="https://raw.githubusercontent.com/kanripo/KR-Gaiji/master/images/KR3147.png" mimeType="image/png"/>西服夀靡<lb/>
　北懷儋耳高誘注云北極之國又恃君覽云雁門之<lb/>
　北鷹隼所鷙須窺之國饕餮窮竒之地叔逆之所儋<lb/>
　耳之居多無君注云北方無君之國也則是極北别<lb/>
　有一儋耳朱崖之名蓋晚出云<lb/>
古今論天體者言人人殊然天主乎動地主乎靜未有<lb/>
　謂地動者也惟考靈耀曰地有四遊冬至地上北而<lb/>
　西三萬里夏至地下南而東三萬里春秋二分其中<lb/>
<pb n="KR3j0051_WYG_004-21a"/>
　矣地恒動不止譬如人在舟而坐舟行而人不覺其<lb/>
　説獨異<lb/>
陸放翁入蜀記載其入沌後見舟人焚香祈神云告紅<lb/>
　頭須小使頭長年三老莫令錯呼錯喚問何謂長年<lb/>
　三老云稍公是也長讀如長幼之長乃知老杜長年<lb/>
　三老長歌裏白晝攤錢髙浪中之語蓋如此因問何<lb/>
　謂攤錢云博也按梁冀能意錢之戲注云即攤錢也<lb/>
　則攤錢之為博亦信矣予以世人讀杜詩者多以長<lb/>
<pb n="KR3j0051_WYG_004-21b"/>
　字為平聲故載陸語<lb/>
　<lb/>
　<lb/>
　<lb/>
　<lb/>
　<lb/>
　<lb/>
　賔退録卷四<lb/>
</p>
<p>
</p>
  </div>
</body>
</text>
</TEI>
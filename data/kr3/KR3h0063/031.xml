<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0063_WYG_031-1a"/>
欽定四庫全書<lb/>
石渠寶笈卷十四<lb/>
　　貯<lb/>
　養心殿五<lb/>
　　　列朝人<lb/>
　　畫卷上等<lb/>
　　　唐閻立本畫蕭翼賺蘭亭圖一卷<hi>上等天一</hi>
　　　素絹本著色畫未署款姓氏見跋中卷首一印<lb/>
<pb n="KR3h0063_WYG_031-1b"/>
　　　漫漶不可識又司印半印卷後有内合同印蕉<lb/>
　　　林鑑定二印前隔水有韓世能印南京通政使<lb/>
　　　司經歴司印蒼巗子梁清標玉立氏印章吳士<lb/>
　　　諤印諸印押縫有鼎元一印仲雅一印後隔水<lb/>
　　　有韓逢禧書畫印南京太僕寺典簿之印二印<lb/>
　　　押縫有安定一印拖尾文徵明書宋吳説記云<lb/>
　　　右圖寫人物一軸凡五輩唐右丞相閻立本筆<lb/>
　　　一書生狀者唐太宗朝西臺御史蕭翼也一老<lb/>
<pb n="KR3h0063_WYG_031-2a"/>
　　　僧狀者智永嫡孫比邱辨才也唐太宗雅好法<lb/>
　　　書聞辨才寶藏其祖智永所蓄晉右將軍王羲<lb/>
　　　之蘭亭脩禊敘真蹟遣蕭翼出使求之翼至會<lb/>
　　　稽不與州郡通變姓名易士服徑詣辨才朝暮<lb/>
　　　還往性意習洽一日因論右軍筆蹟悉以所攜<lb/>
　　　御府諸帖示辨才相與反覆折難真贋優劣以<lb/>
　　　激發之辨才迺云老僧有永禪師所寶右軍蘭<lb/>
　　　亭真蹟非此可擬藏之梁間不使人知與君相<lb/>
<pb n="KR3h0063_WYG_031-2b"/>
　　　好因取以相示翼既見之即出太宗詔札以字<lb/>
　　　軸寘懷袖間立本所圖葢狀此一段事蹟書生<lb/>
　　　意氣揚揚有自得之色老僧口張不呿有失志<lb/>
　　　之態執事二人其一噓氣止沸者其狀如生非<lb/>
　　　善寫貌馳譽丹青者不能辨此上有三印其一<lb/>
　　　内合同印其一大章漫滅難辨皆印以朱其一<lb/>
　　　集賢院圖書印印以墨朱久則渝以故唐人間<lb/>
　　　以墨印如王涯小章李德裕贊皇印皆印以墨<lb/>
<pb n="KR3h0063_WYG_031-3a"/>
　　　此圖江南内庫所藏簪頂古玉軸猶是故物太<lb/>
　　　宗皇帝初定江南以兵部外郎楊克遜知并州<lb/>
　　　時江南内府物封識如故克遜不敢啓封其以<lb/>
　　　聞太宗悉以賜之此圖居第一品克遜蔡人寶<lb/>
　　　此物傳五世以歸其子婿周氏周氏傳再世其<lb/>
　　　孫榖藏之甚秘梁師成請以禮部度牒易之不<lb/>
　　　與後經擾攘榖將逺適以與其同郡人謝仭仭<lb/>
　　　至建康為郡守趙明誠所借因不歸紹興元年<lb/>
<pb n="KR3h0063_WYG_031-3b"/>
　　　七月望有攜此軸貨於錢塘者郡人呉説得之<lb/>
　　　後見謝伋言舊有大牙籖後主親題刻其上云<lb/>
　　　上品畫蕭翼籖今不存此畫宜歸太宗御府而<lb/>
　　　久落人間疑非所當寶有者説記後徴明自跋<lb/>
　　　云楊君夢羽得唐閻立本所畫蕭翼賺蘭亭圖<lb/>
　　　雖已渝敝而精神猶存其筆畫秀潤有非近時<lb/>
　　　名家所能者顧無題識可證他日閲會稽志見<lb/>
　　　呉傳朋跋語其所記印章及古玉軸悉與此合<lb/>
<pb n="KR3h0063_WYG_031-4a"/>
　　　因為録於卷尾定為閻筆無疑嘉靖十九年嵗<lb/>
　　　在庚子十一月朔長洲文徵明書時年七十又<lb/>
　　　一又文嘉書唐何延之蘭亭記云蘭亭者晉右<lb/>
　　　軍將軍㑹稽内史瑯琊王羲之字逸少所書詩<lb/>
　　　序也右軍蟬聮美胄蕭散名賢雅好山水尤善<lb/>
　　　草𨽻以晉穆帝永和九年暮春三月三日宦遊<lb/>
　　　山隂與太原孫統承公孫綽興公廣漢王彬之<lb/>
　　　道生陳郡謝安安石髙平郗曇重熙太原王藴<lb/>
<pb n="KR3h0063_WYG_031-4b"/>
　　　叔仁釋支遁道林并逸少子凝徽操之等四十<lb/>
　　　有一人脩祓禊之禮揮豪製序興樂而書用蠶<lb/>
　　　繭紙䑕鬚筆遒媚勁健絶代更無凡二十八行<lb/>
　　　三百二十四字有重者皆搆别體就中之字最<lb/>
　　　多乃有二十許箇變轉悉異遂無同者其時迺<lb/>
　　　有神助及醒後他日更書數十百本無如祓禊<lb/>
　　　所書之<hi>脱字</hi>一者右軍亦自珍愛寶重此書留付<lb/>
　　　子孫傳掌至七代孫智永永即右軍第五子徽<lb/>
<pb n="KR3h0063_WYG_031-5a"/>
　　　之之後安西成王諮議彦祖之孫廬陵王胄昱<lb/>
　　　之子陳郡謝少卿之外孫也與兄孝賓俱捨家<lb/>
　　　入道俗號永禪師禪師克嗣良裘精於此藝常<lb/>
　　　居永欣寺閣上臨書所退筆頭置之於大竹簏<lb/>
　　　簏受一石餘而五簏皆滿凡三十年於閣上臨<lb/>
　　　得真草千文好者八百餘本浙東諸寺各施一<lb/>
　　　本今有存者猶直錢數萬孝賓改名惠欣兄弟<lb/>
　　　初落髪時住會稽嘉祥寺寺即右軍之舊宅也<lb/>
<pb n="KR3h0063_WYG_031-5b"/>
　　　後以每年拜墓便近因移此寺自右軍之墳及<lb/>
　　　右軍叔薈已下塋域並置山隂縣西南三十一<lb/>
　　　里蘭渚山下梁武帝以欣永二人皆能崇於釋<lb/>
　　　教故號所住之寺為永欣焉事見會稽志其臨<lb/>
　　　書之閣至今尚在禪師年近百嵗乃終其遺書<lb/>
　　　并付弟子辨才辨才俗姓袁氏梁司空昂之元<lb/>
　　　孫辨才博學工文琴棊書畫皆得其妙每臨禪<lb/>
　　　師之書逼真亂本辨才嘗於所寢方丈梁上鑿<lb/>
<pb n="KR3h0063_WYG_031-6a"/>
　　　其暗檻以貯蘭亭保惜貴重甚於禪師在日至<lb/>
　　　貞觀中太宗以聽政之暇鋭意翫書臨寫右軍<lb/>
　　　真草書帖購募備盡唯未得蘭亭尋討此書知<lb/>
　　　在辨才之所乃降勅追師入内道場供養恩賚<lb/>
　　　優洽數日後因言次乃問及蘭亭方便善誘無<lb/>
　　　所不至辨才確稱往日侍奉先師實嘗獲見自<lb/>
　　　禪師殁後洊經喪亂墜失不知所在既而不獲<lb/>
　　　遂放歸越中後更推究不離辨才之處又勅追<lb/>
<pb n="KR3h0063_WYG_031-6b"/>
　　　辨才入内重問蘭亭如此者三度竟靳固不出<lb/>
　　　上謂侍臣曰右軍之書朕所偏寶就中逸少之<lb/>
　　　迹莫如蘭亭求見此書勞於寤寐此僧耆年又<lb/>
　　　無所用若為得一智畧之士以設謀計取之尚<lb/>
　　　書右僕射房𤣥齡奏曰臣聞監察御史蕭翼者<lb/>
　　　梁元帝之曽孫今貫魏州莘縣負才藝多權謀<lb/>
　　　可充此使必當見獲太宗遂詔見翼翼奏曰若<lb/>
　　　作公使義無得理臣請私行詣彼須得二王襍<lb/>
<pb n="KR3h0063_WYG_031-7a"/>
　　　帖三數通太宗依給翼遂改冠微服至湘潭隨<lb/>
　　　商人船下至於越州又衣黄衫極寛長潦倒得<lb/>
　　　山東書生之體日暮入寺巡廊以觀壁畫過辨<lb/>
　　　才院止於門前辨才遥見翼乃問曰何處檀越<lb/>
　　　翼乃就前禮拜云弟子是北人將少許蠶種來<lb/>
　　　賣歴寺縱觀幸遇禪師寒温既畢語儀便合因<lb/>
　　　延入房内即共圍棊撫琴投壺握槊談説文史<lb/>
　　　意甚相得乃曰白頭如新傾葢若舊今後無形<lb/>
<pb n="KR3h0063_WYG_031-7b"/>
　　　迹也便留夜宿設堈面藥酒茶果等江東云堈<lb/>
　　　面猶河北稱甕頭謂初熟酒也酣樂之後請賓<lb/>
　　　賦詩辨才探得來字韻其詩曰初醖一堈開新<lb/>
　　　知萬里來披雲同落莫步月共徘徊夜久孤琴<lb/>
　　　思風長旅雁哀非君有秘術誰照不燃灰蕭翼<lb/>
　　　探得招字韻詩曰邂逅欵良宵殷勤荷勝招彌<lb/>
　　　天俄若舊初地豈成遥酒蟻傾還泛心猿躁似<lb/>
　　　調誰憐失羣翼長苦業風飄妍媸畧同彼此諷<lb/>
<pb n="KR3h0063_WYG_031-8a"/>
　　　咏恨相知之晚通宵盡歡明日乃去辨才云檀<lb/>
　　　越閒即更來此翼乃載酒赴之興後作詩如此<lb/>
　　　者數四詩酒為務其俗混然遂經旬朔翼示師<lb/>
　　　梁元帝自畫職貢圖師嗟賞不已因談論翰墨<lb/>
　　　翼曰弟子先門皆傳二王楷書法弟子又幼來<lb/>
　　　耽玩今亦有數帖自隨辨才欣然曰明日來可<lb/>
　　　把此看翼依期而往出其書以示辨才辨才熟<lb/>
　　　詳之曰是即是矣然未佳善貧道有一真蹟頗<lb/>
<pb n="KR3h0063_WYG_031-8b"/>
　　　亦殊常翼曰何帖辨才曰蘭亭翼佯笑曰數經<lb/>
　　　亂離真蹟豈在必是響榻偽作爾辨才曰禪師<lb/>
　　　在日保惜臨亡之時親付於吾付授有緒那有<lb/>
　　　參差可明日來看及翼到師自於屋梁上檻内<lb/>
　　　出之翼見訖故駮瑕指纇曰果是響榻書也紛<lb/>
　　　競不定自示翼之後更不復安於梁檻上并蕭<lb/>
　　　翼二王諸帖並借留置於几案之間辨才時年<lb/>
　　　八十餘每日於忩下臨學數遍其老而篤好也<lb/>
<pb n="KR3h0063_WYG_031-9a"/>
　　　如此自是翼往還既數童弟等無復猜疑後辨<lb/>
　　　才出赴靈氾橋南嚴遷家齋翼遂私來房前謂<lb/>
　　　弟子曰翼遺却帛子在牀上童子即為開門翼<lb/>
　　　遂於案上取得蘭亭及御府二王書帖便赴永<lb/>
　　　安驛告驛長凌愬曰我是御史奉勅來此有墨<lb/>
　　　勅可報汝都督徐善行善行即竇建德之妹婿<lb/>
　　　在偽夏之時為右僕射以用吾曽門廬江節公<lb/>
　　　及隋黄門侍郎裴矩之筞舉國歸降我唐由此<lb/>
<pb n="KR3h0063_WYG_031-9b"/>
　　　不失貴仕遥授上柱國金印紱綬封真定縣公<lb/>
　　　於是善行聞之馳來拜謁蕭翼因宣示勅㫖具<lb/>
　　　告所由善行走使人召辨才辨才仍在嚴遷家<lb/>
　　　未還寺遽見追呼不知所以又遣散直云侍御<lb/>
　　　須見及師來見御史乃是房中蕭生也蕭翼報<lb/>
　　　云奉勅遣來取蘭亭蘭亭今已得矣故喚師來<lb/>
　　　取别辨才聞語便絶倒良久始蘇翼便馳驛而<lb/>
　　　發至都奏御太宗大悦以𤣥齡舉得其人賞錦<lb/>
<pb n="KR3h0063_WYG_031-10a"/>
　　　綵千段擢拜翼為員外郎加入五品賜銀缾一<lb/>
　　　金縷缾一瑪瑙碗一並實以珠内廏良馬兩匹<lb/>
　　　兼寶裝鞍轡莊宅各一區太宗初怒老僧之秘<lb/>
　　　恡俄以其年老不忍加刑數日後仍賜物三千<lb/>
　　　段榖三千石便勑越州支給辨才不敢將入已<lb/>
　　　用迴造三層寶塔塔甚精麗至今猶存老僧因<lb/>
　　　驚悸患重不能强飯唯啜粥嵗餘乃卒帝命供<lb/>
　　　奉搨書人趙模韓道政馮承素諸葛貞等四人<lb/>
<pb n="KR3h0063_WYG_031-10b"/>
　　　各搨數本以賜皇太子諸王近臣貞觀二十三<lb/>
　　　年聖躬不豫幸玉華宫含風殿臨崩謂髙宗曰<lb/>
　　　吾欲從汝求一物汝誠孝也豈能違吾心耶汝<lb/>
　　　意如何髙宗哽咽流涕引耳而聽受制命太宗<lb/>
　　　曰吾所欲得蘭亭可與我將去及弓劍不遺同<lb/>
　　　軌畢至隨仙駕入元宫矣今趙模等所搨在者<lb/>
　　　一本尚直錢數萬也人間本亦稀少代之珍寶<lb/>
　　　難可再見吾嘗為左千牛時隨牒適越航巨海<lb/>
<pb n="KR3h0063_WYG_031-11a"/>
　　　登會稽探禹穴訪奇書名僧處士猶倍諸郡固<lb/>
　　　知虞預之著會稽典録人物不絶信而有徵其<lb/>
　　　辨才弟子元素俗姓楊氏華隂人也漢太尉之<lb/>
　　　後六代祖佺期為桓𤣥所害子孫避難潛竄江<lb/>
　　　東後遂編貫山隂即吾之外氏近屬今殿中侍<lb/>
　　　御史瑒之族長安二年素師已年九十二視聽<lb/>
　　　不衰猶居永欣寺永禪師之故房親向吾説聊<lb/>
　　　以退食之暇畧説其始末庶將來君子知吾心<lb/>
<pb n="KR3h0063_WYG_031-11b"/>
　　　之所存付永<hi>彭年</hi>明<hi>察/徵</hi>温<hi>抱/直</hi>超<hi>令淑</hi>等兄弟其有好<lb/>
　　　事同志須知者亦無隠焉於時嵗在甲寅季春<lb/>
　　　之月上已之日感前代之脩禊而撰此記主上<lb/>
　　　每暇隙留神術藝迹逾華聖偏重蘭亭僕開元<lb/>
　　　十年四月二十七日任均州刺史蒙恩許拜掃<lb/>
　　　至都承訪所得委曲縁病不獲詣闕遣男昭成<lb/>
　　　皇太后挽郎吏部常選騎都尉永寫本進其日<lb/>
　　　奉日曜門宣勑内出絹三十疋賜永於是負恩<lb/>
<pb n="KR3h0063_WYG_031-12a"/>
　　　荷澤手舞足蹈捧戴周旋光駭閭里僕跼天聞<lb/>
　　　命伏枕懷欣殊私忽臨沉疴頓減輒題卷未以<lb/>
　　　示後代後署萬厯己邜九月十三日文嘉書十<lb/>
　　　二字後附李廷相札云袁閎所著漢紀未曽收<lb/>
　　　有敬復辨才蘭亭圖千萬借一看友生李廷相<lb/>
　　　拜後有刑部福建清吏司之印韓逢禧書畫印<lb/>
　　　蕉林秘玩觀其大畧諸印押縫有棠村一印卷<lb/>
　　　髙八寸三分廣二尺三寸六分<lb/>
<pb n="KR3h0063_WYG_031-12b"/>
　　　唐孫位髙逸圖一卷<hi>上等地一</hi>
　　　素絹本著色畫未署款前隔水有宋徽宗書孫<lb/>
　　　位髙逸圖五字上鈐雙螭一璽卷前有蕉林秘<lb/>
　　　玩一印卷中幅睿思東閣璽凡三前隔水有蒼<lb/>
　　　巖蕉林居士二印押縫有御書宣和二璽又三<lb/>
　　　印存隴西海底四字可辨餘漫漶不可識後隔<lb/>
　　　水押縫有政和宣和二璽又政和璽缺其半又<lb/>
　　　蕉林一印拖尾有司馬通伯跋云孫位為人疎<lb/>
<pb n="KR3h0063_WYG_031-13a"/>
　　　野曠達故其所作髙逸圖非但筆意古勁有非<lb/>
　　　畫史所及往往傲睨八極之氣軼出毫素真可<lb/>
　　　寶也有明𢎞治己酉蘭亭居士在金陵識後有<lb/>
　　　秋碧堂梁清標印二印卷髙一尺三寸九分廣<lb/>
　　　五尺二寸<lb/>
　　　五代胡瓌畨馬圖一卷<hi>上等元一</hi>
　　　素絹本著色畫未署款姓氏見跋中卷前有蕉<lb/>
　　　林梁氏書畫之印張以登印二印卷末有緝熙<lb/>
<pb n="KR3h0063_WYG_031-13b"/>
　　　殿上品賜王<hi>缺</hi>八字上鈐御府寶藏一璽又一<lb/>
　　　印漫漶不可識前隔水有蕉林鑑定一印後隔<lb/>
　　　水押縫有安定蕉林書屋蒼巗子三印拖尾郭<lb/>
　　　雍記云舅氏比部所藏胡瓌畨馬一幅幅縱横<lb/>
　　　廣不及尺首畫解鞍憩馬掛囊篋於樹藉氊執<lb/>
　　　策而坐者一藉毳毛而坐臂弓調矢者一馬之<lb/>
　　　卧者二牛露半身者三其左衣白裘冒大笠狀<lb/>
　　　若奚奴執策而坐者一馬之立卧及戰於地者<lb/>
<pb n="KR3h0063_WYG_031-14a"/>
　　　三羊之隠顯可見者十五又其左垂手彀絃欲<lb/>
　　　射飛鴻者一相與立背手而指鴻者一空中之<lb/>
　　　鴻四齓草之馬三執旗導駝右趨者一乗駝者<lb/>
　　　一後有駝首見者二其末伏於旗下枕囊而寐<lb/>
　　　者一正背立駝二馬之卧者二行而齓草者一<lb/>
　　　駝鳴噴欲起者一執䇿擊駝者一又其城帳逺<lb/>
　　　騎首畫跨弓刀嚮城而馳者三執旗㦸步導者<lb/>
　　　四城門守者立於旗下若有所執逺莫辨者一<lb/>
<pb n="KR3h0063_WYG_031-14b"/>
　　　次則跨弓刀左馳趨帳者一乗駝導駝隨騎所<lb/>
　　　嚮者三所乗之駝與從後者亦三又其次胡人<lb/>
　　　飲於帳前醉而相鬭者二醉而嘔者一執䇿支<lb/>
　　　頤立而牧者一牧之馬可見者八席之側犬二<lb/>
　　　後有逺帳二人物羊馬不復見也末見逺岡之<lb/>
　　　上大小馬三凡為人廿五馬廿六駝九牛三羊<lb/>
　　　十五犬二鴈四城門旗帳囊篋馬鞍酒器四十<lb/>
　　　餘物然畫本心法不在筆墨間自非通風俗識<lb/>
<pb n="KR3h0063_WYG_031-15a"/>
　　　方物習技藝未有如是之精者瓌瓦橋人其畫<lb/>
　　　逺近有度射御有法物土有宜貴賤有别衣裘<lb/>
　　　鞍馬皆北狄也馬之頸細而後大者胡人謂之<lb/>
　　　改馬千百成羣不相蹏囓方不御時皆垂首俯<lb/>
　　　耳體力如羸及馳驟即精神筋力百倍今之所<lb/>
　　　作率皆類此跨馬之力形於腰背間射鴻之法<lb/>
　　　得於控弦際皆騎射妙處疑其非自精習不能<lb/>
　　　作也川原重複岡嶺映帶胡人羊馬有不能盡<lb/>
<pb n="KR3h0063_WYG_031-15b"/>
　　　見之象計其曠逺可容千萬許前人第瓌於神<lb/>
　　　品之首不為過矣紹興乙丑仲冬旦日甥河南<lb/>
　　　郭雍謹題前有秋谷一印又半印不可識又兀<lb/>
　　　顔思跋云余幼年居汴中及長宦游維揚聞老<lb/>
　　　成士大夫評品圖畫嘗聞有胡瓌畨馬圖後遇<lb/>
　　　鄭秋圃左丞與曹克明尚書議及此卷云見今<lb/>
　　　在西臺治書宋本家所藏然雖聞之熟而未嘗<lb/>
　　　見也今年夏余來廬陵過道友羅宗信先生出<lb/>
<pb n="KR3h0063_WYG_031-16a"/>
　　　示一巻展巻尺許余視之曰斯巻也其<lb/>
　　　非胡瓌畨馬圖歟羅公撫掌大驚曰請<lb/>
　　　觀至卷末即知之矣圖窮見郭雍所題<lb/>
　　　似韓文公畫記文亦不譲古人果如<lb/>
　　　余所識不謬嗟乎天下竒物固不多得<lb/>
　　　吁胡瓌當畫此圖時蒙古未入中原<lb/>
　　　何其意度筆力極能曲盡其妙耶迨至<lb/>
　　　有元至治間英廟朝有睢陽朱徳潤澤<lb/>
<pb n="KR3h0063_WYG_031-16b"/>
　　　民者畫雪獵圖並賦以獻余甞悉覽<lb/>
　　　之亦可與此圖並稱於世云宗信道<lb/>
　　　友獲此圖未易得也子孫雲仍永寳之<lb/>
　　　洪武六年癸丑十有一月二十五日東<lb/>
　　　平兀顔思敬䟦後有梁清標印家在北<lb/>
　　　澶二印諸䟦中押縫有冶溪漁隠安定<lb/>
　　　秋碧三印又棠村印二合同半印二卷<lb/>
　　　髙九寸八分廣三尺五分<lb/>
<pb n="KR3h0063_WYG_031-17a"/>
　　　宋徽宗四禽圖一卷<hi>上等黄一</hi>
　　　素牋夲墨畫凡四幅第一幅杏花䨇燕<lb/>
　　　前有宣和一璽又神品商邱宋犖審<lb/>
　　　定真跡項元汴印子京父印項墨林<lb/>
　　　鑑賞章諸印又司印半印後有䨇螭一<lb/>
　　　璽又晉府之記珍秘子京所藏項墨林<lb/>
　　　父秘笈之印項元汴印諸印前押縫<lb/>
　　　有紹興一璽又清和堂圖書師摯平<lb/>
<pb n="KR3h0063_WYG_031-17b"/>
　　　生真賞諸印後押縫有乾坤清玩宣和<lb/>
　　　二璽又墨林山人一印前隔水有天籟<lb/>
　　　閣項氏子京宫保世家子孫世昌寄<lb/>
　　　傲項子京家珍藏項墨林鑑賞法書<lb/>
　　　名畫諸印押縫有項叔子退宻虚朗<lb/>
　　　齋項墨林父秘笈之印諸印第二幅<lb/>
　　　棠上白頭前有政和䨇螭二璽又子<lb/>
　　　孫永保墨林秘玩項子京家珍藏諸<lb/>
<pb n="KR3h0063_WYG_031-18a"/>
　　　印後有晉府圖書神品珍秘項元汴印子京珍<lb/>
　　　秘項墨林鑑賞章田疇耕耨諸印前押縫有宣<lb/>
　　　和守中二璽項墨林鑑賞章檇李項氏世家寶<lb/>
　　　玩二印後押縫有宣和紹興二璽又子京所藏<lb/>
　　　清和項墨林父秘笈之印諸印隔水有天籟閣<lb/>
　　　桃花源裏人家二印第三幅雀噪寒梅前有雙<lb/>
　　　螭一璽又神品項氏子京墨林項季子章諸印<lb/>
　　　後有晉府圖書之記子孫永保項墨林鑑賞章<lb/>
<pb n="KR3h0063_WYG_031-18b"/>
　　　項元汴印項子京家珍藏珍秘諸印前押縫有<lb/>
　　　政和緝熙敬止二璽又項元汴印子孫永保項<lb/>
　　　子京家珍藏檇李項氏世家寶玩諸印後押縫<lb/>
　　　有宣和紹興作德心逸日休三璽又項墨林父<lb/>
　　　秘笈之印一印隔水有項氏子京宫保世家二<lb/>
　　　印第四幅竹枝山鵲有押字一上鈐御書一璽<lb/>
　　　前有神品晉府書畫之印項元汴印平生真賞<lb/>
　　　項墨林父秘笈之印諸印後有珍秘子京墨林<lb/>
<pb n="KR3h0063_WYG_031-19a"/>
　　　秘玩項元汴印墨林項季子章諸印前押縫有<lb/>
　　　政和志以道寧紹興三璽又項子京家珍藏神<lb/>
　　　游心賞項墨林鑑賞章諸印後押縫有政和紹<lb/>
　　　興二璽又長字印籧廬項子京家珍藏諸印隔<lb/>
　　　水有内府圖書之印一璽又退密項叔子項墨<lb/>
　　　林鑑賞章檇李項氏世家寶玩晉府圖書之印<lb/>
　　　諸印押縫有墨林子子京所藏博雅堂寶玩印<lb/>
　　　虚朗齋合同諸印引首前隔水有徽廟四禽圖<lb/>
<pb n="KR3h0063_WYG_031-19b"/>
　　　上上品八字引首前有籖書宋徽廟宸翰花禽<lb/>
　　　圖神品十字拖尾有俞松記云徽宗皇帝御畫<lb/>
　　　四禽圖筆勢飛動神品之上也淳祐二年嵗在<lb/>
　　　壬寅三月七日手裝臣松恭題前有天籟閣籧<lb/>
　　　廬項墨林鑑賞法書名畫諸印後有項元汴印<lb/>
　　　凡二又晉國奎章子京珍秘沮溺之儔項墨林<lb/>
　　　鑑賞章墨林子項元汴氏審定真跡宫保世家<lb/>
　　　汪元臣印師摰鑒定秋壑圖書退密子京父印<lb/>
<pb n="KR3h0063_WYG_031-20a"/>
　　　項叔子檇李項氏世家寶玩諸印前押縫有紹<lb/>
　　　興守中二璽又墨林秘玩平生真賞子孫世昌<lb/>
　　　諸印後押縫有天籟閣緯蕭草堂畫記項氏子<lb/>
　　　京鴛鴦湖長諸印最後有項元汴記語宋徽宗<lb/>
　　　水墨花鳥圖神品珍秘明項元汴真賞十八字<lb/>
　　　幅髙八寸第一幅第二幅第三幅俱廣一尺三<lb/>
　　　寸一分第四幅廣一尺三寸六分<lb/>
　御筆題籖籖上有乾隆宸翰内府書畫之寶二璽<lb/>
<pb n="KR3h0063_WYG_031-20b"/>
　　　宋徽宗御河鸂鶒圖一卷<hi>上等黄二</hi>
　　　素絹本墨畫後署御筆二字又押字一上鈐御<lb/>
　　　書一璽卷前有紹興一璽又大長公主神品東<lb/>
　　　海王氏家藏白玉堂中人内府圖書諸印卷俊<lb/>
　　　有元教大宗師一印又一印不可識又房山髙<lb/>
　　　氏半印又半印不可識拖尾王約題云北庭西<lb/>
　　　夏勢如山童蔡相歡日晏安八葉中原宋天子<lb/>
　　　却教人作畫工看集賢大學士王約題又杜禧<lb/>
<pb n="KR3h0063_WYG_031-21a"/>
　　　題云世后文皇工畫品長縑小幅世為珍道君<lb/>
　　　妙思宗神跡鸂鶒容儀已奪真翰林國史院編<lb/>
　　　修官杜禧敬題又張珪題云生意蟠胷賦與真<lb/>
　　　一雙鸂鶒狎相親阿徽尚記呈祥兆飛下灘來<lb/>
　　　事更神中書平章政事張珪敬題又趙世延題<lb/>
　　　云飛來鸂鶒下前灘曽是西臺擢豸冠底事宣<lb/>
　　　和圖畫裏只因毛羽入時看集賢大學士趙世<lb/>
　　　延敬題又魏必復題云靈沼靈臺造有邦般遊<lb/>
<pb n="KR3h0063_WYG_031-21b"/>
　　　未始足音跫誰知春草池塘夢怨入宣和畫鳥<lb/>
　　　雙集賢侍講學士魏必復又陳庭實題云暖日<lb/>
　　　晴雲浴淺灣幽禽相顧效雙鵷寫生賴有宣和<lb/>
　　　筆贏得宫闈一笑看儒學提舉陳庭實斂袵書<lb/>
　　　又馮子振題云鸂鶒灘頭狎浪隨君王縑墨慣<lb/>
　　　娯嬉凄凉晚嵗鴛鴦樂漠鴈沙鴻未必知前集<lb/>
　　　賢待制馮子振奉皇姊大長公主命題又李泂<lb/>
　　　題云月華連水映千娥鸂鶒驚分浦藻過却恨<lb/>
<pb n="KR3h0063_WYG_031-22a"/>
　　　前王無紀䉅空教池館鳳鸞多監修國史長史<lb/>
　　　李泂敬題又呉全節題云君王遊翰羽毛間只<lb/>
　　　為深宫盡日閒大觀諸臣真解事日無封疏犯<lb/>
　　　龍顔元教大宗師吳全節題卷髙八寸三分廣<lb/>
　　　五尺六寸五分<lb/>
　　　宋徽宗十八學士圖一卷<hi>上等黄三</hi>
　　　素絹本著色畫款題云有唐至治詠康哉闢館<lb/>
　　　登延經濟才廱泮育賢今日盛彚征無復隠蒿<lb/>
<pb n="KR3h0063_WYG_031-22b"/>
　　　萊後署御筆二字又押字一上鈐御書一璽前<lb/>
　　　隔水自題唐十八學士圖六字上鈐雙螭一璽<lb/>
　　　别幅書十八學士名又題云儒林華國古今同<lb/>
　　　吟詠飛毫醒醉中多士作新知入彀畫圖猶喜<lb/>
　　　見文雄大觀戊子嵗御筆後有押字上鈐御書<lb/>
　　　一璽前有雙螭璽缺其半押縫有雙螭一璽後<lb/>
　　　蔡京跋云唐太宗得杜如晦房𤣥齡等十八人<lb/>
　　　佐命興邦臣考其施為皆不能稽古立政然終<lb/>
<pb n="KR3h0063_WYG_031-23a"/>
　　　致其君至太平者葢唐乗大亂之後饑易為食<lb/>
　　　渴易為飲故事半古人功已倍之也太宗嘗曰<lb/>
　　　秦漢不足襲三代損益如何房杜不能對遂命<lb/>
　　　魏正與𤣥齡等宿中書省講議終不能定太宗<lb/>
　　　曰禮廢樂壞朕甚閔之有志不就古人攸悲對<lb/>
　　　曰非陛下不能行乃臣等無素業何愧如之正<lb/>
　　　與𤣥齡如晦慙慄而出𤣥齡相謂曰有元首無<lb/>
　　　股肱誠可歎也葢𤣥齡如晦學非堯舜三代其<lb/>
<pb n="KR3h0063_WYG_031-23b"/>
　　　所操知秦漢蹇淺卑近使太宗無鄉舉里選制<lb/>
　　　禮作樂之功後之學者未嘗不掩卷太息今天<lb/>
　　　下去唐又五百餘嵗皇帝陛下睿智生知追述<lb/>
　　　三代於是鄉舉里選制禮作樂以幸天下足以<lb/>
　　　跨唐越漢猶慨然緬想十八人圖其形寄意於<lb/>
　　　詩什有廱泮育賢今日盛彚征無復隠蒿萊之<lb/>
　　　句求賢樂士可見於此則成人有德小子有造<lb/>
　　　當如聖志十八人不足道也大觀庚寅季春望<lb/>
<pb n="KR3h0063_WYG_031-24a"/>
　　　太師魯國公臣京謹記後有雙螭半璽拖尾有<lb/>
　　　蕉林觀其大畧二印卷髙九寸二分廣一丈六<lb/>
　　　尺一寸四分<lb/>
　　　宋郭忠恕摹輞川圖一卷<hi>上等宇一</hi>
　　　素絹本著色畫款識云河北郭忠恕奉命復本<lb/>
　　　每段俱𨽻書標記卷前𨽻書摩詰本輞川圖六<lb/>
　　　字又押字一<hi>俱徴缺</hi>上鈐一印漫漶不可識又集<lb/>
　　　賢院御書印内合同印二璽又永昌之印黔寧<lb/>
<pb n="KR3h0063_WYG_031-24b"/>
　　　王子子孫孫永保之二印卷末有心賞一印卷<lb/>
　　　中幅押縫有繼軒永昌之印沐璘廷印三印又<lb/>
　　　一印不可識前隔水有破水道人髙氏珍寶雅<lb/>
　　　尚齋古杭瑞南髙氏賞鑒肖父精鑒諸印又沐<lb/>
　　　璘半印押縫有古香書屋一印後隔水有肖父<lb/>
　　　精鑒一印押縫有繼軒永昌之印沐璘廷印鄭<lb/>
　　　破水髙氏珍賞古杭瑞南髙氏藏畫記諸印拖<lb/>
　　　尾李珏題識云王右丞輞川圖與余昔在杭苕<lb/>
<pb n="KR3h0063_WYG_031-25a"/>
　　　故家見者一様此前有集賢院御書印内合同<lb/>
　　　印題摩詰本後書河北郭忠恕奉命復本則知<lb/>
　　　為江南李後主時臨本也虎賁中郎更無辨處<lb/>
　　　郭亦妙筆矣右丞唐開元天寶朝士名維字摩<lb/>
　　　詰工詩畫輞川其所居自寫為圖精密細潤在<lb/>
　　　小將軍著色山水右今如魯寶玉大弓絶無僅<lb/>
　　　有吾昻霄珍之重之㩦上天京名公相一見賞<lb/>
　　　識鑒定價増十倍大德戊戌冬至廬陵民八十<lb/>
<pb n="KR3h0063_WYG_031-25b"/>
　　　叟李珏元暉敬跋贅絶句云園圖親畫早流傳<lb/>
　　　已是人間五百年凝碧池頭秋句在當時幾負<lb/>
　　　此林泉又董其昌跋云萬厯丙申秋奉㫖持節<lb/>
　　　封吉藩道出武陵獲林<hi>林字疑衍</hi>觀髙深甫所藏郭<lb/>
　　　忠恕摹右丞輞川圖其畫法尚沿晉宋風規有<lb/>
　　　抅染而無皴筆所謂雲峯石蹟迥絶天機筆意<lb/>
　　　縱横參乎造化古人評維畫無一字虚設矣予<lb/>
　　　家有右丞江山霽雪圖及恕先越王宫殿圖與<lb/>
<pb n="KR3h0063_WYG_031-26a"/>
　　　此卷别一法然以見古人遇方為圭因圓成璧<lb/>
　　　之妙耳七月廿有八日史官董其昌書又識云<lb/>
　　　萬厯丁酉秋奉㫖校士江右歸訪髙深甫宿魚<lb/>
　　　磬軒重閲十月晦日也董其昌又袁桷題識云<lb/>
　　　輞川圖有二本此從矮本所臨畫格髙絶觀此<lb/>
　　　猶有生意為賦短句袁桷詩中傳畫意畫裏見<lb/>
　　　詩餘山色無還有雲光卷復舒前溪漁父宿舊<lb/>
　　　宅梵王居千古風流在披圖儼起予又楊敬惪<lb/>
<pb n="KR3h0063_WYG_031-26b"/>
　　　自書和輞川詩並識云摩詰嘗與裴迪倡和廿<lb/>
　　　絶紀輞川之勝至今讀之如身遊其間此本甚<lb/>
　　　精緻尚可想見其景與詩㑹之時也因追而和<lb/>
　　　之孟城㘭云春風孟城㘭年年自花栁當日倦<lb/>
　　　遊人何處談空有華子岡云蜿蜒浮逺空慘淡<lb/>
　　　凝古色出雲亦何心既雨返無極文杏館云種<lb/>
　　　杏白雲間因之葺茅宇鶯聲烟中曙虎跡夜來<lb/>
　　　雨斤竹嶺云苞竹秀孤嶺虚籟涵清漪秋風何<lb/>
<pb n="KR3h0063_WYG_031-27a"/>
　　　時實鳳饑竹不知鹿柴云崕蹙石林稠谷靜山<lb/>
　　　泉響麏麚囿其間攸伏息下上木蘭柴云手折<lb/>
　　　木蘭花心憶懷沙侣墜露玉可和金盤羞帝所<lb/>
　　　茱茰沜云茱茰綻紫粟白雲封不開似待陶元<lb/>
　　　亮共把菊花杯宫槐陌云屯雲隂廣陌零露濕<lb/>
　　　古苔中街日亭午四面風徐來臨湖亭云積水<lb/>
　　　涵倒影萬象凌虚來魚在山中泳花從天上開<lb/>
　　　南垞云亭亭一風榭脱屨席可即階前白鶴雙<lb/>
<pb n="KR3h0063_WYG_031-27b"/>
　　　相迎似相識攲湖云岸巾臨水澨酒醒呼隠君<lb/>
　　　收緍玉梭起摇蕩空中雲桞浪云年年黄金縷<lb/>
　　　照影麴塵漪誰為南浦贈紉佩扈江離欒家瀨<lb/>
　　　云鑿鑿沸白喧浩浩空青瀉漁翁互相呼放船<lb/>
　　　莫輕下金屑泉云洗耳山下泉永念童蒙嵗敢<lb/>
　　　希作聖功事心如事帝白石灘云湍駛風逾清<lb/>
　　　水明石可把倚杖獨移時白鷗翩然下北垞云<lb/>
　　　波影媚松樾山色麗石闌留連南川月不肯下<lb/>
<pb n="KR3h0063_WYG_031-28a"/>
　　　雲端竹里館云此君儼相峙清坐一晤嘯天風<lb/>
　　　振空聲萬境通寂照辛夷塢云迎春發蒼柯暎<lb/>
　　　日出瓊萼欣欣各自私先開還早落漆園云黽<lb/>
　　　勉殉世名鞅掌嬰俗務漆以津自枯不如樗櫟<lb/>
　　　樹椒園云申椒芳馨逺秉德類幽人時來薦瑶<lb/>
　　　席慎勿佞夫君天台楊敬惪又吳澂題云藍田<lb/>
　　　奇勝松家莊認作伊家華子岡身後不知誰是<lb/>
　　　主漫留副墨至今香食淡衣麄識幻身如何幻<lb/>
<pb n="KR3h0063_WYG_031-28b"/>
　　　境却留神早知大地非真有已了前生不二因<lb/>
　　　呉澂又馮子振題識云開元宇宙承平日華子<lb/>
　　　岡頭曽燕適至今自貌輞川圖下有幽人交莫<lb/>
　　　逆辛夷塢外茰沜隔亦復扁舟舂漡潏竹君冰<lb/>
　　　霰嵗寒傲未便申椒能辦屈平生雅志厭朝市<lb/>
　　　醒醉悠哉睠泉石是間山水無限趣況迺佳賓<lb/>
　　　得裴迪規摹想像郭忠恕垂四百年留妙迹鶯<lb/>
　　　啼花落香句在誰信長安歎凝碧後來附巻意<lb/>
<pb n="KR3h0063_WYG_031-29a"/>
　　　迷茫且復追惟三太息海南金元帥出此圖與<lb/>
　　　余三十年前張子有家觀摩詰真卷無不似者<lb/>
　　　則忠恕殆神仙者流信名下之士不虚也海粟<lb/>
　　　子振又李核題云猪龍兒嬉錦䙀好三郎嵗晚<lb/>
　　　歡娯老阿環姊娣擁華清朝士宫前誰敢到右<lb/>
　　　丞脱却尚書履布韈青鞋弄烟水藍田别業堪<lb/>
　　　畫圖矮本丹青自遊戲華子岡輞口莊湖亭竹<lb/>
　　　館遥相望小橋摺轉青紅窻樹窠歴歴烟蒼蒼<lb/>
<pb n="KR3h0063_WYG_031-29b"/>
　　　欒家瀨前兩舟上桞浪一尺春風狂詩成與和者<lb/>
　　　誰子我外裴迪誰能雙邱壑風流妙如此安<lb/>
　　　知畫外凄凉意凝碧池頭天樂聲白髮纍臣淚<lb/>
　　　如洗亂後歸來舊第中𤣥牆緑户老秋風人生<lb/>
　　　過眼皆夢境乞與山僧開梵宫半幅呉綃如傳<lb/>
　　　舍侯誰得此千金價客來寒具莫匆匆四百年<lb/>
　　　前御厨畫又記云按維本傳輞川乃宋之問别<lb/>
　　　墅在藍田後表上為清凉寺臨江李核前有繼<lb/>
<pb n="KR3h0063_WYG_031-30a"/>
　　　軒廷章半印二後有黔寧王子子孫孫永保之<lb/>
　　　印一印諸跋中押縫有繼軒印四沐璘廷章印<lb/>
　　　四心賞一印卷髙九寸一分廣一丈六尺二寸<lb/>
　　　有奇<lb/>
　　　宋孫知微江山行旅圖一卷<hi>上等宙一</hi>
　　　素箋本墨畫款署太古遺民上鈐東臯一印卷<lb/>
　　　前冇式古堂書畫一印卷末有雲林倪氏家藏<lb/>
　　　式古堂書畫二印卷中幅押縫有卞令之鑒定<lb/>
<pb n="KR3h0063_WYG_031-30b"/>
　　　一印引首有文彭𨽻書江山行旅四大字款云<lb/>
　　　文彭書前有令之仙客二印後有式古堂書畫<lb/>
　　　印一印拖尾呉寛跋云孫劉馬夏並以畫名於<lb/>
　　　宋而圭逺松年之筆流傳後代往往見之惟太<lb/>
　　　古之作世不多見宣和内府所藏僅三十有七<lb/>
　　　具載譜籍且稱其畫天機頴悟非學而能今觀<lb/>
　　　此卷行筆超逸用墨清潤信非人所能及宜其<lb/>
　　　為雲林之寶愛也𢎞治辛酉立春日觀於陸氏<lb/>
<pb n="KR3h0063_WYG_031-31a"/>
　　　書樓謹題延陵吳寛俊有式古堂書畫一印卷<lb/>
　　　髙一尺二寸廣一丈三尺五分<lb/>
　御筆題籖籖上有乾隆宸翰幾暇臨池二璽<lb/>
　　　宋燕肅春山圖一卷<hi>上等洪一</hi>
　　　素箋本墨畫款云燕肅畫卷前有潤字小號又<lb/>
　　　神品若水軒子京父印項元汴印項子京家珍<lb/>
　　　藏項墨林鑑賞章諸印又退密項元汴印半印<lb/>
　　　二又半印不可識卷後有神品墨林秘玩子孫<lb/>
<pb n="KR3h0063_WYG_031-31b"/>
　　　世昌寄傲諸印又子京虚朗齋半印二又半印<lb/>
　　　三不可識前隔水有蕉林書屋一印後隔水有<lb/>
　　　蒼巗子蕉林鑑定二印押縫有安定河北棠村<lb/>
　　　二印引首有天籟閣項叔子墨林秘玩宫保世<lb/>
　　　家諸印又沮溺桃花源半印二拖尾虞集跋云<lb/>
　　　吳郡之地廣袤沃衍逺於崇山峻嶺拙上人禪<lb/>
　　　居髙閒罕事杖履時獨手燕侍郎墨圖於明窻<lb/>
　　　之下以自托其登臨髙逺之意信夫天台衡岳<lb/>
<pb n="KR3h0063_WYG_031-32a"/>
　　　往來者之良勞也虞集題前有子京墨林子二<lb/>
　　　印又二印缺其半存世家齋字三字後有項元<lb/>
　　　汴印項子京家珍藏二印又仇逺題云溪路迢<lb/>
　　　迢繞碧峯白雲迷却舊行踪買舟歸去山中住<lb/>
　　　終日茅亭坐聽松山村仇逺又題句云奇峯如<lb/>
　　　畫翠娟娟茅屋溪橋野樹連日莫歸舟何處去<lb/>
　　　滿江風月興悠然後署玉几約翁題又趙夀題<lb/>
　　　云逺山濃淡近山通幻化應知物色空一自髙<lb/>
<pb n="KR3h0063_WYG_031-32b"/>
　　　僧騎虎去尚留䨥樹紀秋風東平趙夀後有六<lb/>
　　　藝之圃一印又僧慧曇題云半間茅屋垂楊外<lb/>
　　　一個歸舟淺水邊三老不知塵世換青鞋竹杖<lb/>
　　　聽潺湲釋慧曇又僧仲微題云古僧脚雲下鰲<lb/>
　　　山笑披畫卷顔朱丹洞堂石眵紛紫霧空青老<lb/>
　　　血衫袍汚初看但凄迷耳邊裊裊猨幽啼再攬<lb/>
　　　儵明晦珊瑚光交碧樹層巒砯崕扼迴谿仿彿<lb/>
　　　天台石橋路广居棧行依鳥巢瀑泉潠雪星勞<lb/>
<pb n="KR3h0063_WYG_031-33a"/>
　　　勞舊游在眵猶復記何似燕君手親製吳僧妙<lb/>
　　　元子題又劉基題云秋山木落冷蕭蕭江上行<lb/>
　　　舟去路遥憶昨曽經沙市尾夕陽三老過溪橋<lb/>
　　　括蒼劉基下有子京父印一印又石巗𨽻書題<lb/>
　　　云曉窻白髪戰西風一笑青雲往事空惟有南<lb/>
　　　山是知己相逢多在畫圖中朱方石巗後有項<lb/>
　　　墨林父秘笈之印一印又錢良右題云老僧行<lb/>
　　　脚亦多年水際山巔幾息肩晴日矮窗今倦出<lb/>
<pb n="KR3h0063_WYG_031-33b"/>
　　　展圖時想舊風烟錢良右又僧大同題云燕侯<lb/>
　　　醉筆迅如電儵忽江山眼中見晴嵐散作萬頃<lb/>
　　　雲飛流倒掛一疋練數家茒屋傍青林春日撲<lb/>
　　　簾華片片我生性癖愛林泉客裏披圖適幽願<lb/>
　　　㑹稽釋大同後有項子京家珍藏一印又僧汝<lb/>
　　　奭題云江山萬里真如畫曽向錢塘江上看今<lb/>
　　　日案圖成舊夢半窻風雨襍奔湍吳僧汝奭題<lb/>
　　　又文信題云日出山峨峨溪迴水泠泠斷橋度<lb/>
<pb n="KR3h0063_WYG_031-34a"/>
　　　何處林西孤草亭昔遊天柱峯題詩翠雲屏又<lb/>
　　　曽過石橋前驅有山靈東吳三十載奔走勞我<lb/>
　　　形燕君趣何髙作圖意㝠㝠老樹復隂翳幽鳥<lb/>
　　　如丁寧便將覔長鑱松根尋茯苓至正九年三<lb/>
　　　月十日永嘉文信後有墨林生項叔子二印又<lb/>
　　　題句云侍郎妙墨集賢書一紙千金價不如夜<lb/>
　　　月照開寒翡翠春風吹長碧珊瑚後署清風堂<lb/>
　　　奇澤後有子京父一印又僧證道題云茒屋人<lb/>
<pb n="KR3h0063_WYG_031-34b"/>
　　　家倚暮村小橋流水傍柴門葛巾何日從三老<lb/>
　　　對月傾壺細討論侍郎醉酒揮毫處千頃江聲<lb/>
　　　帶雨寒准擬披蓑摇小艇緑楊深處把漁竿僧<lb/>
　　　證道下有子孫永保一印又馬喆題云誰識當<lb/>
　　　年隠者居披圖髣髴似匡廬幾時來結東林社<lb/>
　　　共看雲窻貝葉書馬喆頓首後有天籟閣項墨<lb/>
　　　林父秘笈之印二印又唐肅題云燕公山水雍<lb/>
　　　公題文采丹青孰與齊今日煮茶烟裡坐此身<lb/>
<pb n="KR3h0063_WYG_031-35a"/>
　　　如到若邪谿若邪谿上是雲門我有茒廬倚石<lb/>
　　　根客底相思時夢到畫圖令我一銷魂㑹稽唐<lb/>
　　　肅下有子京所藏一印又金觀題云髙峯削層<lb/>
　　　巒懸崕㵼飛瀑中有玉門闗踰之乃平陸叢林<lb/>
　　　翳秋隂掩映幾茒屋石梁駕危橋野㟁斷復續<lb/>
　　　杖履二三人逍遥隠居服平生邱壑情對此心<lb/>
　　　轉觸載歌招隠篇白駒在空谷括蒼金觀下有<lb/>
　　　退密一印又李源題云不見當年燕侍郎猶存<lb/>
<pb n="KR3h0063_WYG_031-35b"/>
　　　墨跡在禪房披圖細玩幽栖處笑指青山似故<lb/>
　　　鄉青社李源又冷謙題云依稀廬岳髙僧舍仿<lb/>
　　　彿商山隠者家我亦抱琴酬素願白雲深處拾<lb/>
　　　松花膠東生冷謙下有項墨林鑑賞章一印又<lb/>
　　　夏士賓題云蓬萊城郭五雲東萬壑千巗指顧<lb/>
　　　中何日重尋溪上路蕭蕭滿耳聽松風㑹稽夏<lb/>
　　　士賓下有虚朗齋一印又穆榮禮題云琵琶亭<lb/>
　　　前江水碧隔江疊嶂生秋色樓船憶昔泛中流<lb/>
<pb n="KR3h0063_WYG_031-36a"/>
　　　瀑布香爐曽瞬息如今見畫眼倍明却思往昔<lb/>
　　　心為驚亭<hi>有脱字</hi>坐客似無語石磴行人如有情<lb/>
　　　古寺依稀出山觜釣艇蒼茫渡烟水詩成撫卷<lb/>
　　　一慨然歸去何年此山裡穆榮禮後有墨林主<lb/>
　　　人一印又陳遜題云我家湖上住看畫<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>新愁<lb/>
　　　舊夢三生石歸心一葉舟瞻雲思陟岵倚杖<lb/>
　　　憶臨流早晚還家約相尋訪昔遊陳遜又鄭權<lb/>
　　　題云流水淙淙石齒齒滿汀雲氣欲模糊白漚<lb/>
<pb n="KR3h0063_WYG_031-36b"/>
　　　溪上秋多少黄葉山中路有無十月雨深茒屋<lb/>
　　　破三江風急野航孤可憐失脚紅塵裡空向晴<lb/>
　　　窻看畫圖古相鄭權又僧宗衍題云山木慘淡<lb/>
　　　雲茫茫畫師何人燕侍郎侍郎筆跡世罕得此<lb/>
　　　幅乃是拙公之所藏拙公平生好奇古拾畫收<lb/>
　　　書用心苦白頭老死峨石下散落人間棄如土<lb/>
　　　上人何從得此圖年多紙墨將模糊層㟁叠嶂<lb/>
　　　失向背茒屋松門疑有無洞庭天寒風景暮窅<lb/>
<pb n="KR3h0063_WYG_031-37a"/>
　　　窅滄波隔烟霧歸舟不自辨東西但記前岡兩<lb/>
　　　松樹過橋三人立者誰就中似有逺法師披圖<lb/>
　　　感歎塵滿眼我欲匡廬尋紫芝至正九年六月<lb/>
　　　書於碧山堂吳釋宗衍道源前署題心上人得<lb/>
　　　拙無為所藏燕侍郎畫山水圖歌十八字後有<lb/>
　　　墨林生一印又萬金題云穆之材藝動仁宗寵<lb/>
　　　渥時時下九重怪底風雲連海岱溪藤未朽墨<lb/>
　　　花濃至正二十五年乙巳九月望後五日吳郡<lb/>
<pb n="KR3h0063_WYG_031-37b"/>
　　　萬金題下有墨林子一印又僧宗泐題云辭山<lb/>
　　　方兩月見山心輒喜披圖忽悄然舊游宛相似<lb/>
　　　微茫敬亭雲迢<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>賞谿水猿啼樹蒼蒼漚泛波<lb/>
　　　靡靡巗阿桂藂生茒屋無人理何為滯江城睞<lb/>
　　　眼黄塵起天台僧宗泐下有子孫永保項子京<lb/>
　　　家珍藏二印又陳世昌題云舊畫愁漫滅新題<lb/>
　　　費品評雲山入衡岳雪浪過湓城嶺有啼猿樹<lb/>
　　　巗多瀑布聲老僧思振錫飛步上崢嶸錢塘陳<lb/>
<pb n="KR3h0063_WYG_031-38a"/>
　　　世昌後有平生真賞一印又僧佀桂書僧誠公<lb/>
　　　詩並識云水聲㶁㶁山中路林深不知林外雨<lb/>
　　　轉來磵深不可渡沿流直過前山去前山脚下<lb/>
　　　溪路斜隔溪遥見山人家予觀此卷見道元信<lb/>
　　　公道原衍公二詩有追古人之妙而獨欠道原<lb/>
　　　誠公因記山行詩一首其聲韻合和深有此趣<lb/>
　　　録為補其處佀桂雖不識此三禪老知昭然其<lb/>
　　　名誠謂鼎足者三缺一不可以著一時之名流<lb/>
<pb n="KR3h0063_WYG_031-38b"/>
　　　亦足發覽者之一笑云耳後有虚郎齋一印又<lb/>
　　　程雍題云君不見梁溪山水清且幽昔年我居<lb/>
　　　溪上頭自從喪亂過江國八年不得尋舊邱燕<lb/>
　　　公此畫無與匹拙公舊物昕公得披圖仿彿宴<lb/>
　　　遊處竹樹蕭森動秋色年深落墨半欲無又如<lb/>
　　　梁溪亂後人烟疎荒村百里失故物但見雲水<lb/>
　　　寒模糊對此馳情慨今昔眼底漁樵似相識第<lb/>
　　　二泉邊歸去來未信溪山遂陳迹長溪程雍題<lb/>
<pb n="KR3h0063_WYG_031-39a"/>
　　　後有項墨林鑑賞章一印又徐一夔題云名畫<lb/>
　　　經年久皴痕澹欲迷昔從吾邑見今向異方題<lb/>
　　　寺古藏深崦橋危接斷隄舊游尋未得撫卷一<lb/>
　　　含悽徐一䕫後有神游心賞一印又徐賁題云<lb/>
　　　茒屋樹為隣嵐花百嶂春迢迢斜日裏猶有渡<lb/>
　　　闗人徐幼文題下有若水軒一印僧似桂又題<lb/>
　　　云石磴崎嶇裡林居縹緲間蒼松凌漢表遊子<lb/>
　　　共雲還丹邱釋似桂下有墨林秘玩一印又張<lb/>
<pb n="KR3h0063_WYG_031-39b"/>
　　　世昌跋云客窻孤坐或攜山水卷示余困眼為<lb/>
　　　之豁然歸思為之浩然忍無一詞以識之乎五<lb/>
　　　季善畫者若李若黄若徐皆列名品而燕侍郎<lb/>
　　　之繪事可卧餘子於地下觀此卷可知矣噫當<lb/>
　　　時方尚戰鬭而習翰墨者亦精其能則士之遇<lb/>
　　　平世而有志於道者可不交朂於學業使卓然<lb/>
　　　有所成就以立名於不朽哉吾於此有感焉霅<lb/>
　　　濱慵叟張世昌書下有項墨林父秘笈之印一<lb/>
<pb n="KR3h0063_WYG_031-40a"/>
　　　印又朱綽題云老我林野居頗得山水趣及兹<lb/>
　　　覽圖畫仿彿舊游處清溪轉迴流小橋走平路<lb/>
　　　蕭疎古茒屋隠映垂楊樹岡巒邈異狀泉石紛<lb/>
　　　無數長松落晴雪㳫嶂隠寒霧行走兩三人欲<lb/>
　　　去猶屢顧燕公宋名輩畫手美無度吾師寄真<lb/>
　　　賞亦是烟霞痼置以一室中卧遊良可付句曲<lb/>
　　　諸生朱綽前有寄傲一印下有項元汴印一印<lb/>
　　　又題句云侍郎燕君名已久繪素通神稱妙手<lb/>
<pb n="KR3h0063_WYG_031-40b"/>
　　　相當盤礴造化時毫端未舉分妍醜攢峯峭壁<lb/>
　　　勢奔騰潑翠拖藍聨培塿斷橋流水入微茫縹<lb/>
　　　緲烟霞生隴畝依稀李愿盤谷居仿彿子真耕<lb/>
　　　谷口虬枝蒼幹竝千嶂皓首芒鞋三老叟晦明<lb/>
　　　變化咫尺間萬狀千形生臂肘燕君燕君孰與<lb/>
　　　儔學士虞公品題後藍田玉映珊瑚枝光輝萬<lb/>
　　　丈衝牛斗祖庭何年得此圖卷舒時復置諸右<lb/>
　　　莫若陶公壁上梭無乃鼎躍騰螭紐便當珍藏<lb/>
<pb n="KR3h0063_WYG_031-41a"/>
　　　篋笥中隄防風雨蛟龍走後署金華雲黄山主<lb/>
　　　致凱八字後有墨林山人項叔子二印又項元<lb/>
　　　汴跋云宋仁宗朝燕肅字穆之本燕人徙居曹<lb/>
　　　今為陽翟人文學治行縉紳咸推之喜畫山水<lb/>
　　　寒林蹈王維之踪仿李成之範獨不為設色官<lb/>
　　　至禮部尚書後贈太師檇李墨林項元汴述後<lb/>
　　　有梁清標印觀其大畧二印諸跋中押縫有項<lb/>
　　　墨林鑑賞章虚朗齋若水軒平生真賞秋碧寄<lb/>
<pb n="KR3h0063_WYG_031-41b"/>
　　　傲子孫世昌墨林子京長字墨林山人子孫永<lb/>
　　　保諸印卷髙九寸二分廣二尺一寸六分<lb/>
　　　宋李公麟輞川圖一卷<hi>上等荒一</hi>
　　　素絹本著色畫未署款姓氏見跋中卷前宋髙<lb/>
　　　宗楷書王維序並倡和詩又神品項墨林鑒賞<lb/>
　　　章子京墨林秘玩子京珍秘項子京氏墨林研<lb/>
　　　癖諸印又項元汴印凡二又半印存家珍藏三<lb/>
　　　字又二印漫漶不可識又神奇子京所藏墨林<lb/>
<pb n="KR3h0063_WYG_031-42a"/>
　　　項季子章袁笠生平生真賞墨林堂諸印又梁<lb/>
　　　國一印缺其半卷後有神品項元汴印墨林山<lb/>
　　　人項子京家珍藏諸印又喬氏私印一印又沮<lb/>
　　　溺半印卷中幅押縫有赤松仙史項元汴印二<lb/>
　　　印前隔水有棠村審定蕉林居士二印後隔水<lb/>
　　　押縫有寄傲項墨林父秘笈之印退密項叔子<lb/>
　　　子孫世昌諸印引首有子京從吾所好項叔子<lb/>
　　　元汴宫保世家諸印又香巖若水半印二拖尾<lb/>
<pb n="KR3h0063_WYG_031-42b"/>
　　　趙孟頫跋云李龍眠所臨王摩詰輞川圖畫法<lb/>
　　　氣韻咄咄逼真卷首有思陵所題誠可寶也但<lb/>
　　　所藏不謹想失去元祐間諸公跋語深為惜哉<lb/>
　　　至大三年正月既望吳興趙孟頫敬識前有籧<lb/>
　　　廬項子京氏二印後有若水軒子京所藏博雅<lb/>
　　　堂寶玩印寄傲香巗居士項墨林父秘笈之印<lb/>
　　　檇李項氏世家寶玩蒼巗子蕉林秘玩觀其大<lb/>
　　　畧諸印後押縫有寄傲項子京家珍藏項墨林<lb/>
<pb n="KR3h0063_WYG_031-43a"/>
　　　鑒賞章諸印卷髙八寸六分有奇廣五尺一分<lb/>
　　　宋李公麟畫唐明皇擊毬圖一卷<hi>上等荒二</hi>
　　　素箋本白描畫未署款姓氏見跋中卷前有梁<lb/>
　　　清標印陳鑒平生至寶項氏子長吳時芳印姑<lb/>
　　　蘇陳鑑家藏清玩項元汴印墨林秘玩長洲陳<lb/>
　　　鑑緝熙子長篤夀諸印又半印存前印二字卷<lb/>
　　　後有陳緝熙圖籍印翰林陳緝熙氏書畫印章<lb/>
　　　物外奇寶項氏子長項墨林鑑賞章篤夀陳鑑<lb/>
<pb n="KR3h0063_WYG_031-43b"/>
　　　之印陳鑑平生至寶項元汴印諸印卷中幅押<lb/>
　　　縫有子京項生合章三印前隔水有秋碧蕉林<lb/>
　　　鑒定二印後隔水有蒼巗子棠邨審定二印押<lb/>
　　　縫有棠邨蕉林書屋二印引首有金湜𨽻書龍<lb/>
　　　眠真蹟四大字款云中書舍人金湜題前有姑<lb/>
　　　蘇陳鑑家藏清玩元賞齋書畫記二印後有篤<lb/>
　　　夀子長紫玉軒懋和真賞吳時芳印項元汴印<lb/>
　　　墨林秘玩陳鑑平生至寶陳緝熙圖籍印諸印<lb/>
<pb n="KR3h0063_WYG_031-44a"/>
　　　拖尾傅著跋云古者圖畫之有益於人也尚矣<lb/>
　　　繪豳風而知稼穡之艱難貌王㑹而見蠻夷之<lb/>
　　　率服又若圖劉向列女傳使善者有所法惡者<lb/>
　　　有所懲載贍載顧是則是師匪徒為玩好之具<lb/>
　　　遣適之資而已海虞時彦德氏出示唐𤣥宗與<lb/>
　　　楊貴妃擊毬圖白描一卷<hi>缺</hi>者以為龍眠居士<lb/>
　　　所畫求余識焉觀其自𤣥宗貴妃下及嬪從以<lb/>
　　　至於宦者髙力士之徒凡十六騎或驅馳搶毬<lb/>
<pb n="KR3h0063_WYG_031-44b"/>
　　　或控馭監閫布置不凡筆法精緻而𤣥宗涵龍<lb/>
　　　鳳之姿顯天日之表在馬上儼然有南面態度<lb/>
　　　以此鑒之<hi>缺二字</hi>果出於李龍眠<hi>缺三字</hi>非庸工所<lb/>
　　　能及列之神品中可也若夫唐有天下休養百<lb/>
　　　年至𤣥宗承熙洽之運享太平之福政宜修已<lb/>
　　　安民求賢圖治以保守鴻業乃縱其樂逸耽惑<lb/>
　　　女寵暱比佞倖而擊毬馳馬即斯圖所繪般樂<lb/>
　　　如此卒至於播遷迫逐幾亡社稷要皆縱樂之<lb/>
<pb n="KR3h0063_WYG_031-45a"/>
　　　所致歟噫縱樂之事非特有國者所當戒有家<lb/>
　　　者亦然是則觀斯圖者可以知警矣信哉圖畫<lb/>
　　　之有益於人也藏者寶之時洪武十五年二月<lb/>
　　　望日吳郡傅著題前署題唐𤣥宗擊毬圖六字<lb/>
　　　有元賞齋圖書印項元汴印懋和真賞雲烟過<lb/>
　　　眼項篤夀印少谿主人諸印後有元賞齋姑蘇<lb/>
　　　陳鑑家藏清玩陳緝熙圖籍印少谿私印篤夀<lb/>
　　　項氏子長項元汴印墨林秘玩陳鑑平生至寶<lb/>
<pb n="KR3h0063_WYG_031-45b"/>
　　　翰林陳緝熙氏書畫印章吳時芳印諸印又呉<lb/>
　　　乾題云龍眠居士畫入神展圖快覩驚絶倫初<lb/>
　　　疑孫子教女戰指揮綽約號令申又疑明妃出<lb/>
　　　邊塞騎從如雨翔諸嬪摩挲老眼一諦諟識得<lb/>
　　　明皇擊鞠真龍髯鳯目偉秀朗虯首髙勒鑣朱<lb/>
　　　幩俯躬手持新月柄將拂流星穿碧旻何物妖<lb/>
　　　狐敢驕逞翻身欲奪驪龍珍將軍力士侍衛慣<lb/>
　　　奔馳轉盼擁䕶頻鬈髯仰鼻彼畨綽踴躍似進<lb/>
<pb n="KR3h0063_WYG_031-46a"/>
　　　詼諧言鳳冠緇幗馳素駰織翠儵革珠繁纓百花團<lb/>
　　　袍五彩紃龍涎寶索鮫鮹裙花冠四嬙各姝絶三國<lb/>
　　　夫人韓虢秦一姝嬌羞復嬌妒知是愛梅江采蘋真珠<lb/>
　　　一斛不肯受作詩自比長門人擎鞭回轡先驅者小鐵<lb/>
　　　四蹄踣烏銀後馳偠㒟青麒麟五華澡刷天池雲紛<lb/>
　　　紜交馳勢不雜拱蓮揷幟雙轅門四姬守門亦姣好<lb/>
　　　駟馬躑躅矯不奔縁知擊鞠如習射各决勝負無<lb/>
　　　譁諠隨心應手響霹靂飛丸竟入毬<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>親内苑何<lb/>
<pb n="KR3h0063_WYG_031-46b"/>
　　　為作胡戲雄藩底事托罔恩當年不斬師失律他<lb/>
　　　日起第坊親仁楊家娣妹日往燕豈獨擊鞠相渾<lb/>
　　　淪洗兒金錢擲錦褓𤣥雲蔽天白日昏漁陽鼙鼓<lb/>
　　　忽震地始識顔家真弟昆劃裂春雷朗南霽烈<lb/>
　　　烈轟轟逺與巡鹿角觸屈舒翰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>馬蹄蹴碎楊<lb/>
　　　華塵空山叫落杜鶻月蜀道牽摧朱轂軒靈武<lb/>
　　　龍飛展日馭汾陽虎嘯迴飈輪霆驅兩儀廓魑<lb/>
　　　魅電掃六合清妖氛旌旗重開漢日月海岳<lb/>
<pb n="KR3h0063_WYG_031-47a"/>
　　　再造唐乾坤亂由雜胡安孽子治世武舉郭狀<lb/>
　　　元鐵契女樂及駿馬錫命首頒相國勲龍眠亦<lb/>
　　　復繪此本正與擊鞠相並陳美哉兩圖意有在<lb/>
　　　戒爾荒靡朂爾勤我聞闗睢友琴瑟大倫正始<lb/>
　　　明婚姻伐崇伐奄伐獫狁歴年八百王道尊海<lb/>
　　　虞呉乾後有項子長父鑑定宇陽秘玩桃花里<lb/>
　　　吳懋和鑑賞章翰林陳緝熙氏書畫印章陳緝<lb/>
　　　熙圖籍印項墨林鑑賞章諸印又董其昌跋云<lb/>
<pb n="KR3h0063_WYG_031-47b"/>
　　　李伯時畫如九歌淵明歸去來皆宋人贋作流<lb/>
　　　傳甚夥惟韓宗伯家郭汾陽單騎見虜圖予家<lb/>
　　　白蓮社圖理帛圖及項氏此圖筆墨精妙足稱<lb/>
　　　神品此卷有呉乾古詩詩與書法皆不俗尤可<lb/>
　　　藏也董其昌觀於南湖因題後有蒼巗子觀其<lb/>
　　　大畧二印諸跋中押縫有項墨林鑑賞章子長<lb/>
　　　項篤夀印子京宇陽懋和真賞諸印卷髙九寸<lb/>
　　　九分廣七尺一寸五分<lb/>
<pb n="KR3h0063_WYG_031-48a"/>
　　　宋梁師閔蘆汀密雪圖一卷<hi>上等日一</hi>
　　　素絹本著色畫款識云蘆汀密雪臣梁師閔畫<lb/>
　　　卷前有皇姊圖書一印卷末有梁清標一印前<lb/>
　　　隔水有宋徽宗題梁師閔廬汀密雪七字上鈐<lb/>
　　　雙螭一璽押縫有御書宣和二璽又一印漫漶<lb/>
　　　不可識後隔水押縫有大觀宣和政和三璽拖<lb/>
　　　尾有内府圖書之印一璽後趙巗題云江天雪<lb/>
　　　意暮蕭蕭望外寒沙半落潮鸂鶒雙眠看畫裏<lb/>
<pb n="KR3h0063_WYG_031-48b"/>
　　　瀟湘極目夢魂遥趙巗又跋語云楚之曠浦遇<lb/>
　　　冬摇落之時平沙尺雪汀蘆瀰漫若跨騎登峯<lb/>
　　　使神馳瀟湘之極莫不浩浩然蕩蕩然心地無<lb/>
　　　凝故云八景者宜其然孰能圖此獨梁師閔胸<lb/>
　　　鍾楚景之秀特畫圖以像生豈不快哉後署洪<lb/>
　　　武八年秋文華堂題九字後有子孫世保蕉林<lb/>
　　　梁氏書畫之印觀其大畧三印押縫有蕉林秘<lb/>
　　　玩冶溪漁隠二印卷髙八寸三分廣四尺五寸<lb/>
<pb n="KR3h0063_WYG_031-49a"/>
　　　宋楊補之雪梅一卷<hi>上等月一</hi>
　　　素絹本墨畫未署款卷前有草𤣥之裔補之逃<lb/>
　　　禪三印又曽覿題云筆端造化出天巧寫出江<lb/>
　　　南雪壓枝誰道春歸無覔處横斜全似越溪時<lb/>
　　　卷後覿又跋云楊補之得墨梅三昧山谷道人<lb/>
　　　歎曰如嫩寒清曉行孤山籬落間但欠香耳則<lb/>
　　　筆端春色之妙此言盡矣海野老農卷前又簡<lb/>
　　　靜齋適來印用卿吳廷之印髙士奇圖書記諸<lb/>
<pb n="KR3h0063_WYG_031-49b"/>
　　　印卷後又崇信軍節度使之印子子孫孫其永<lb/>
　　　寶用髙詹事江村希之諸印後隔水髙士奇記<lb/>
　　　云宋楊補之字无咎號逃禪老人南昌人祖漢<lb/>
　　　子雲從才不從木髙宗朝以不直秦檜累徵不<lb/>
　　　起自號清彞長者人物學李伯時梅竹松石水<lb/>
　　　仙筆法閒逸為世一絶江邨髙士奇書引首有<lb/>
　　　竹窗髙氏江村竹窻珍藏書畫之印希之三印<lb/>
　　　又題句云水邊石上竹林西香影亭前放鶴時<lb/>
<pb n="KR3h0063_WYG_031-50a"/>
　　　今見畫圖疑是夢南枝雪壓得春遲後署止止<lb/>
　　　道人書又顧德璋題識云嫩寒清曉竹邊吟淺<lb/>
　　　水横橋澗外尋夢憶羅浮山下路玉龍半樹偃<lb/>
　　　瓊林玉龍半樹偃瓊林抱鶴攜琹雪霽尋水畔<lb/>
　　　横斜看不厭被渠香影釣清吟被渠香影釣清<lb/>
　　　吟水竹居中月夜尋願托嵗寒為伴侣一琴一<lb/>
　　　鶴老邱林余性愛梅夢寐想見故家園水竹之<lb/>
　　　居多種梅花翫其清也每雪霽月明衝寒獨往<lb/>
<pb n="KR3h0063_WYG_031-50b"/>
　　　心與景㑹則悠然吟哦以自樂恍若孤山雲水<lb/>
　　　間噫梅産江南標且尚矣然非近水傍石暎竹<lb/>
　　　横枝則其神不麗非雪曉月宵攜琴抱鶴則其<lb/>
　　　清不足故廣平感叢棘而作賦和靖樂水月以<lb/>
　　　捜吟亦猶君子小人之各有黨類焉其趣深矣<lb/>
　　　此卷迺士安御史見贈雅愜素懷披圖増慨想<lb/>
　　　見其人因題小詩以紀之時届至正癸巳季夏<lb/>
　　　之五日書於海津寓下有德璋水竹居士二印<lb/>
<pb n="KR3h0063_WYG_031-51a"/>
　　　又唐幼明題云梅花自是神仙骨不許凡人肉<lb/>
　　　眼看雪壓江南春滿屋玉堂瀟洒月光寒前序<lb/>
　　　云洪武之八年秋過茂林家出示補之手卷因<lb/>
　　　觀前賢所詠者不過一時之興僕敢不作詩以<lb/>
　　　紀其後云進士唐幼明又李升題云天生鐵幹<lb/>
　　　出塵標誰植孤根傍野橋疎影屈盤香滿地素<lb/>
　　　心微露骨昻霄折枝寄驛懷人逺索笑題詩待<lb/>
　　　雪消移向玉堂魁衆卉實和金鼎在明朝紫篔<lb/>
<pb n="KR3h0063_WYG_031-51b"/>
　　　生後有希之一印又髙士奇註云元季升字子<lb/>
　　　雲號紫篔生濠梁人能畫竹石江村又吳勤題<lb/>
　　　云誰寫江南冰雪<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>疎華冷蕋更清奇欲留貞<lb/>
　　　白同髙節故著琅玕玉一枝補之寫梅真絶品<lb/>
　　　涪翁猶惜不聞香水邊籬落天然趣清賞何須<lb/>
　　　白玉堂匡山呉勤又李澄之題云一枝鐵幹如<lb/>
　　　龍角幾箇冰花傍玉臺疑是孤山晴雪夜美人<lb/>
　　　和月折歸來李澄之士奇又記云宋曽覿字純<lb/>
<pb n="KR3h0063_WYG_031-52a"/>
　　　甫號海野老農與龍大淵同為建王内知客宋<lb/>
　　　孝宗以二人皆潛邸舊人觴咏唱醻字而不名<lb/>
　　　一夕進月詞西興共聞天樂賞賚甚渥所著有<lb/>
　　　海野詞康熙三十二年癸酉正月廿五日髙士<lb/>
　　　奇記於柘湖之缾廬又書張雨題詞云面目冰<lb/>
　　　霜逃禪正派只讓花光怪底徐卿為渠描貌縈<lb/>
　　　損柔腸有誰步屧長廊更折竹聲中吹細香酒<lb/>
　　　半醒時雪晴寒夜月上西窻張伯雨題補之墨<lb/>
<pb n="KR3h0063_WYG_031-52b"/>
　　　梅寄桞梢青康熙癸酉四月十日江村録又記<lb/>
　　　云楊補之世家清江所居蕭洲有梅樹大如數<lb/>
　　　間屋蒼皮斑蘚繁花如簇補之日臨畫之大得<lb/>
　　　其趣間以進之道君道君曰村梅耳因自署奉<lb/>
　　　勅村梅更作疎枝冷蕋清意逼人而道君北轅<lb/>
　　　不及見矣南渡後宫中張其梅壁間蜂蝶集其<lb/>
　　　上始驚怪求補之而補之已物故癸酉嘉平二<lb/>
　　　日天氣甚暖書於簡靜齋江村髙士奇後有江<lb/>
<pb n="KR3h0063_WYG_031-53a"/>
　　　村吳廷之印希之三印又吳寛題云竹外斜枝<lb/>
　　　凍雪乾楊翁風度亦酸寒扁舟穏繫吳山麓須<lb/>
　　　向石湖深處看匏菴前有髙詹事竹忩二印士<lb/>
　　　奇又題云溪橋近日行遊懶<hi>自悼亡後久不出遊</hi>坐對横<lb/>
　　　斜竹外枝饒舌誰云香氣少風來末減曉行時<lb/>
　　　<hi>和補之韻</hi>何日條風野岸回嵗寒未放塢邊梅逃禪<lb/>
　　　老子真能事探取東君消息來兩冬常苦雪漫<lb/>
　　　漫<hi>庚午辛未兩冬多雪最寒</hi>小圃荒亭擁褐寒翻是今年花<lb/>
<pb n="KR3h0063_WYG_031-53b"/>
　　　信晚亂瓊冷蕋此中看藜杖椰瓢久不攜閒披<lb/>
　　　翠軸遣單栖非同和靖多情思唐突清標號逸<lb/>
　　　妻康熙壬申臘之廿五日題於柘湖之瓶廬江<lb/>
　　　村髙士奇又記云細觀卷首詩亦海野老農所<lb/>
　　　作誤寫和補之韻壬申嘉平廿九日立春獨坐<lb/>
　　　展觀再記又記云山谷云云是言花光老人畫<lb/>
　　　梅語或曽純甫以之況補之山谷未必與補之<lb/>
　　　同時也癸酉三月十四日記竹忩又跋云元施<lb/>
<pb n="KR3h0063_WYG_031-54a"/>
　　　伯仁妻鄭正淑集中有顧定之墨竹王元章寫<lb/>
　　　梅其上因賦詩曰竹外一枝斜更好此詩此畫<lb/>
　　　總堪題天寒處士素衣淡日暮佳人翠袖齊余<lb/>
　　　每欲集竹外一枝句題補之此卷而未能見鄭<lb/>
　　　詩遂録之康熙癸酉三月十四日久雨初霽對<lb/>
　　　瓶中牡丹盆内蕙蘭啜龍井新茶書江村獨旦<lb/>
　　　翁髙士奇又録楊補之栁梢青詞并跋云鐵網<lb/>
　　　珊瑚載楊補之有四梅卷自題栁梢青詞并跋<lb/>
<pb n="KR3h0063_WYG_031-54b"/>
　　　今録於此漸近青春試尋紅藟經年疎隔小立<lb/>
　　　風前恍然初見情如相識為伊只欲顛狂又誰<lb/>
　　　把芳心愛惜傳語東君乞憐愁寂不須要勒嫩<lb/>
　　　蕋商量無窮幽思如對新粧粉面微紅檀脣羞<lb/>
　　　啟忍笑含香休將春色包藏秪忽地教人斷腸<lb/>
　　　莫待開殘却隨明月走上回廊粉牆斜搭被伊<lb/>
　　　勾引不忘時霎一夜幽香惱人無寐可堪開市<lb/>
　　　曉來起看芳叢只怕那危梢欲壓折向膽瓶移<lb/>
<pb n="KR3h0063_WYG_031-55a"/>
　　　歸芸閣休熏金鴨目斷南枝幾回吟繞長怨開<lb/>
　　　遲雨壓風欺雪侵霜妒却恨離披欲調商鼎如<lb/>
　　　期可奈向騷人自悲賴有毫端幻成冰彩長似<lb/>
　　　芳時范端伯要予畫梅四枝一未開一欲開一<lb/>
　　　盛開一將殘仍各賦詞一首畫可信筆詞難命<lb/>
　　　意却之不從勉從其請予舊有桞梢青十首亦<lb/>
　　　因梅所作今再用此聲調葢近時喜唱此曲也<lb/>
　　　端伯奕世勲臣之家了無膏粱氣味而胸次洒<lb/>
<pb n="KR3h0063_WYG_031-55b"/>
　　　落筆端敏捷觀其好尚如許不問可知其人也<lb/>
　　　要須亦作四篇共誇此畫庶幾衰朽之人託以<lb/>
　　　俱不冺耳乾道元年七夕前一日癸丑楊旡咎<lb/>
　　　補之書於豫章武寧僧舍又士奇自記並題云<lb/>
　　　康熙丁丑九月十四日月色如晝泊舟連<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>剪<lb/>
　　　燈書補之畫跋并詞十六日德州曉行寒風驟<lb/>
　　　發小泊野㟁近午風定解維蓬忩再觀題二詩<lb/>
　　　於後欣家園之日邇也苑西三度臘塞北兩過<lb/>
<pb n="KR3h0063_WYG_031-56a"/>
　　　春不見寒梅蕋空憐薄宦人歸逢着花候徑喜<lb/>
　　　闢茅新獨怪逃禪老稀枝最亂真溪橋千里株<lb/>
　　　月下影模糊香氣冷偏發花光夜更腴翠添叢<lb/>
　　　竹映幽趂小亭孤計日鄉園近歸心展畫圖<hi>余再</hi>
　　　<hi>召入都仍居苑西三經嵗寒丙子丁丑兩春塞外</hi>江村竹忩髙士奇諸<lb/>
　　　跋中押縫有竹忩獨旦希之簡靜齋苑西江村<lb/>
　　　齅香齋諸印髙詹事印二卷髙八寸四分廣四<lb/>
　　　尺五寸前隔水<lb/>
<pb n="KR3h0063_WYG_031-56b"/>
　御題詩云雪以梅増秀梅因雪越芬清華誰可類色<lb/>
　　　臭總難分卉裏傲青女植中友此君澄懷參鼻<lb/>
　　　觀如是視而聞乾隆御題下有懋勤殿鑒定章<lb/>
　　　乾隆宸翰二璽引首<lb/>
　御題孤山香雪四大字款云乾隆御筆下有乾隆御<lb/>
　　　賞之寶一璽<lb/>
　御筆題籖籖上有乾隆宸翰一璽<lb/>
　　　宋馬和之畫召南八篇圖一卷<hi>上等盈一</hi>
<pb n="KR3h0063_WYG_031-57a"/>
　　　素絹本著色畫分段畫羔羊殷其靁蔽芾小星<lb/>
　　　江有芑野有死麕何彼穠矣騶虞八篇未署款<lb/>
　　　卷前有蕉林書屋蕉林鑒定梁清標印河北棠<lb/>
　　　村諸印卷末有教忠堂藏一印前隔水有蕉林<lb/>
　　　梁氏書畫之印家在北澶二印後隔水有蕉林<lb/>
　　　秘玩一印拖尾有蒼巗子蕉林居士觀其大畧<lb/>
　　　諸印卷髙八寸二分廣一丈六尺八寸八分每<lb/>
　　　段前空方<lb/>
<pb n="KR3h0063_WYG_031-57b"/>
　御筆書召南本詩款云乾隆御筆第一段有務時敏<lb/>
　　　乾隆宸翰幾暇臨池三璽第二段有浴德㑹心<lb/>
　　　不逺二璽第三段有含英咀華攜筆流雲藻二<lb/>
　　　璽第四段有意在筆先含經味道二璽第五段<lb/>
　　　有清心抒妙理一璽第六段有宸翰雲霞思二<lb/>
　　　璽第七段有涵虛朗鑑研露二璽第八段有乾<lb/>
　　　隆御筆鏡清砥平二璽<lb/>
　　　張英補書明人臨馬和之鄘風四篇圖一卷<hi>上等</hi>
<pb n="KR3h0063_WYG_031-58a"/>
　　　<hi>盈二</hi>
　　　素絹本著色畫分段畫栢舟牆茨桑中鶉奔四<lb/>
　　　篇未署款每段小篆署篇名第一段前有神品<lb/>
　　　士奇之印楊氏家藏用輝家藏項元汴印諸印<lb/>
　　　又叔子半印後有墨林秘玩一印又子京半印<lb/>
　　　第二段前有神品士奇之印楊氏家藏諸印又<lb/>
　　　墨林子半印後有項元汴印子孫永保二印又<lb/>
　　　神游半印第三段前有神品士奇之印楊氏家<lb/>
<pb n="KR3h0063_WYG_031-58b"/>
　　　藏三印後有子京父印墨林山人二印又子京<lb/>
　　　虚朗半印二第四段前有神奇蕉林鑒定士奇<lb/>
　　　之印楊氏家藏諸印後有張羽鈞項元汴印桃<lb/>
　　　花源裡人家諸印又半印不可識每段前空幅<lb/>
　　　張英書本詩卷前後俱署鄘國四篇四字卷後<lb/>
　　　又識云宋髙宗每書毛詩三百篇令馬和之補<lb/>
　　　圖大司農真定梁公購得鄘國四篇圖乃和之<lb/>
　　　真蹟而髙宗所書毛詩已逸去命英書四篇補<lb/>
<pb n="KR3h0063_WYG_031-59a"/>
　　　入自媿書法萬不逮古人承師命不敢固讓汗<lb/>
　　　下不可言矣時康熙十六年九月十四日卷前<lb/>
　　　有蕉林書屋蕉林梁氏書畫之印家在北澶諸<lb/>
　　　印卷後有蒼巗子棠村審定二印卷中幅押縫<lb/>
　　　河北棠村印凡六拖尾有蒼巗子蕉林觀其大<lb/>
　　　畧諸印卷髙八寸六分廣八尺五寸<lb/>
　　　宋李唐長夏江寺圖一卷<hi>上等昃一</hi>
　　　素絹本著色畫未署款卷前有宋髙宗題長夏<lb/>
<pb n="KR3h0063_WYG_031-59b"/>
　　　江寺四字上鈐御書一璽下有蕉林居士一印<lb/>
　　　卷後又識云李唐可比唐李思訓上鈐御書之<lb/>
　　　寶一璽下有蕉林梁氏書畫之印一印後隔水<lb/>
　　　有王鐸題疊崿濕翠四字款識云丙戌正月廿<lb/>
　　　日王鐸臨摹後復題於千秋館又棠邨審定蕉<lb/>
　　　林玉立氏圖書二印押縫有冶溪書屋一印拖<lb/>
　　　尾有蒼巗子圖史自娛觀其大畧三印卷髙一<lb/>
　　　尺三寸八分廣七尺八寸卷首<lb/>
<pb n="KR3h0063_WYG_031-60a"/>
　御題詩云上方宜結夏溪壑幽且深瑟爾籟盈耳蕭<lb/>
　　　然風滿林清江澄定體古月照禪心欲詠丹青<lb/>
　　　妙雲烟杳莫尋乾隆己未夏五御題下有乾隆<lb/>
　　　宸翰幾暇臨池三璽前有天府珍藏一璽<lb/>
　御筆題籖籖上有神品乾隆宸翰二璽<lb/>
　　　宋李唐畫晉文公復國圖一卷<hi>上等昃二</hi>
　　　素絹本著色畫凡六段未署款姓氏見跋中每<lb/>
　　　段宋髙宗書左傳本文卷前有宣和殿寶宣和<lb/>
<pb n="KR3h0063_WYG_031-60b"/>
　　　雙螭三璽又明安國玩世家二印又半印不可<lb/>
　　　識卷後有宣和殿寶御書雙螭宣和紹興諸璽<lb/>
　　　又明安國玩蔡京珍玩新安吳廷用卿諸印又<lb/>
　　　一印漫漶不可識又紹興半璽又半印不可識<lb/>
　　　卷中幅押縫合同印凡五拖尾喬簣成跋云右<lb/>
　　　圖晉文公復國故實間書左氏傳於左始於宋<lb/>
　　　襄贈馬至朝於武宫而止前輩跋謂為吳元瑜<lb/>
　　　畫黄魯直書余諦觀筆法圖乃李唐書乃思陵<lb/>
<pb n="KR3h0063_WYG_031-61a"/>
　　　不可誣也且余家向藏晉公子復國圖一卷為<lb/>
　　　晞古妙筆前有奔狄過衛適齊及曹四事其後<lb/>
　　　布景則同而無書此則逸其前而書左傳於後<lb/>
　　　葢思陵少年書學魯直後劉豫令能書者為間<lb/>
　　　遂改學六朝人法自成一家無怪乎後人之誤<lb/>
　　　評耳余乃削其跋正其名而著語於後世必有<lb/>
　　　韙余言者北燕喬簣成識前有江村吳廷之印<lb/>
　　　用卿諸印後有陳氏彦亷春草堂圖書印二印<lb/>
<pb n="KR3h0063_WYG_031-61b"/>
　　　又石巗𨽻書跋云李唐字晞古河陽人在宣靖<lb/>
　　　間已著名畫院南渡後流寓臨安賣畫自給無<lb/>
　　　有識者途窮日困嘗作詩曰雪裡烟村雨裡灘<lb/>
　　　看之容易作之難早知不入時人眼多買臙脂<lb/>
　　　畫牡丹可槩見矣後有中使識之奏聞復入待<lb/>
　　　詔一變前學遂為畫院之首此圖前後有宣和<lb/>
　　　大小璽後人便目為北宋而不知為晞古早年<lb/>
　　　之筆髙古乃爾尤足珍也至於髙宗書傳亦與<lb/>
<pb n="KR3h0063_WYG_031-62a"/>
　　　晚年書法不同想初駐臨安時流離播遷兾圖<lb/>
　　　復國如登天上見此圖有不驚心感歎者乎節<lb/>
　　　書左傳有以夫仲山訂正而改題泃有據哉元<lb/>
　　　統二年秋八月既望石巗題是日弁陽周公謹<lb/>
　　　同觀又呉寛跋云宋髙宗萬幾之暇喜書經文<lb/>
　　　嘗曰寫字當寫經書不惟學字又得經書不忘<lb/>
　　　曽寫有十三經刻石禁中迨元初楊璉真珈發<lb/>
　　　宋諸陵造塔取故經石為塔址遂散落如雲烟<lb/>
<pb n="KR3h0063_WYG_031-62b"/>
　　　矣予所見真蹟惟毛詩頗多每十篇作一卷虚<lb/>
　　　其左令馬和之補圖大抵乃德夀宫事此卷則<lb/>
　　　李畫在前人物類伯時樹石宫宇肖黄荃較勝<lb/>
　　　晩年之作而書在後者益證為思陵早年筆有<lb/>
　　　虞永興風規足稱二絶成化六年四月望日吳<lb/>
　　　寛題又記語有六止生周天球觀七字後有呉<lb/>
　　　廷書畫之印一印卷髙九寸一分廣二丈五尺<lb/>
　　　八寸二分<lb/>
<pb n="KR3h0063_WYG_031-63a"/>
　　　宋李嵩錢塘觀潮圖一卷<hi>上等辰一</hi>
　　　素絹本著色畫款署李嵩卷前有押字小號又<lb/>
　　　神品項元汴印子京父印墨林秘玩諸印又山<lb/>
　　　人半印卷後有神奇子京父印墨林山人明安<lb/>
　　　國玩吳興諸印又王濟之賞鑒過真跡子京半<lb/>
　　　印二前隔水有蕉林一印後隔水有叶一堂珍<lb/>
　　　玩書畫圖章一印拖尾張仁近題云神鰌怒决<lb/>
　　　滄溟水浪拂波騰亘天起巨靈擘山山為開玉<lb/>
<pb n="KR3h0063_WYG_031-63b"/>
　　　龍捲雪從東來腥風撼地坤輿剖長江萬古雷<lb/>
　　　霆吼雄威欲吞吳越軍强弩三千皆束手金隄<lb/>
　　　既成事已非錢塘江上開皇畿雕闌玉檻照東<lb/>
　　　海貪看秋潮忘黍離中原不復民易主百萬貔<lb/>
　　　貅宿沙渚倚樓望潮潮不來六帝同歸一邱土<lb/>
　　　人間廢興何代無誰能躭樂思艱虞良工不解<lb/>
　　　寫無逸丹青却作觀潮圖張仁近題前有寄傲<lb/>
　　　墨林嬾叟㑹心處項子京家珍藏明安國玩諸<lb/>
<pb n="KR3h0063_WYG_031-64a"/>
　　　印又子京桃花源裏人家珍秘半印三後有子<lb/>
　　　京珍秘一印又楊基題云君不見十五湖上月<lb/>
　　　十八江上潮君王連日醉伐鼓更吹簫簫聲忽<lb/>
　　　如天上落大内臨江起飛閣繡户珠楹十二簾<lb/>
　　　嬪娥嵗嵗觀潮樂潮水信可定日夕來朝宗人<lb/>
　　　心獨不如而不思兩宫兩宫未雪恥屢下班師<lb/>
　　　㫖白馬素車神何不令天吳磔食大奸䯝奸髓<lb/>
　　　不可食國恥不可滌嗟爾江上潮雖雄亦何益<lb/>
<pb n="KR3h0063_WYG_031-64b"/>
　　　潮無益於人看潮徒損神横江鐵騎來三日飛<lb/>
　　　埃塵厯數固有歸爾潮胡不仁致令鸞鳳雛戚<lb/>
　　　戚悲殘春春光浩無主華落隨暮雨回首幾秋<lb/>
　　　風旌旗又如許又如許君勿悲古來在德不在<lb/>
　　　險一杯之潮安足奇嘉陵陽基前有鳳字赤松<lb/>
　　　仙史項子京氏明安國玩務白齋圖書諸印後<lb/>
　　　有墨林西疇子孫項子京半印凡四又梁清標<lb/>
　　　印家在古棠邨二印押縫有墨林田疇耕耨長<lb/>
<pb n="KR3h0063_WYG_031-65a"/>
　　　病仙游方之外諸印卷髙五寸四分廣二尺五<lb/>
　　　寸六分<lb/>
　　　宋馬逺松泉居士圖一卷<hi>上等宿一</hi>
　　　素絹本墨畫款署馬逺卷前有緝熙殿寶一璽<lb/>
　　　又曽經道目看林懷柏珍玩品呉寛諸印卷後<lb/>
　　　有智眼道目智眼之印玉蘭堂圖書記諸印前<lb/>
　　　後隔水俱有御李齋審定真蹟秘玩印一印拖<lb/>
　　　尾王彞贊并序云松泉居士者呉之隠君子也<lb/>
<pb n="KR3h0063_WYG_031-65b"/>
　　　姓潘氏名某字仲輝性嗜山水林壑常自號松<lb/>
　　　泉居士行年今七十餘矣自其始生以至於壯<lb/>
　　　海内外無警萬姓殷富士往往惟禄利是趨而<lb/>
　　　居士所嗜自若也及其既艾以至於耆訛言扇<lb/>
　　　旤天下且𤓰裂為數十家人類化鬼物而居士<lb/>
　　　所嗜又自若也至是聖王既作四方豪傑次第<lb/>
　　　剪平生靈脱刀鋸而袵席居士雖老而猶將歌<lb/>
　　　謡太平於林壑之下其所嗜愈自若也人以是<lb/>
<pb n="KR3h0063_WYG_031-66a"/>
　　　因其自號皆稱之曰松泉居士無異辭焉葢居<lb/>
　　　士視天下之理亂欣戚不啻如寒暑晝夜之相<lb/>
　　　代漠焉不以動於其中非有道者不爾也則夫<lb/>
　　　其以松泉自號也固其宜哉乃為作松泉居士<lb/>
　　　贊曰有喬者松不彫乎冰霜有清者泉不汨乎<lb/>
　　　汙潢彼榮且萎我獨神王而氣昌彼盈且涸我<lb/>
　　　獨韻逺而流長葢其人與泉俱潔與松俱蒼既<lb/>
　　　困彌亨既老彌强然則若居士者何可當也洪<lb/>
<pb n="KR3h0063_WYG_031-66b"/>
　　　武六年秋九月十七日在師子林寫前署松泉<lb/>
　　　居士贊有序稽岳王彞製十二字後有吳寛玉<lb/>
　　　蘭堂圖書記二印又鄭𤣥題云五粒松佳服食<lb/>
　　　稀泠泠磵玉寫清暉道人氣味誰能似六月山<lb/>
　　　中翠雪飛風外長松荅水聲華陽洞裏記曽聽<lb/>
　　　當時密與仙人約相伴根邊洗茯苓仲輝嘗遊<lb/>
　　　句曲樂其雪松水石之奇每飯未嘗忘因持松<lb/>
　　　泉圖來求詩余故發共隠云谷口生題又張丑<lb/>
<pb n="KR3h0063_WYG_031-67a"/>
　　　題識云馬逺畫松妙絶千古勝國潘仲輝氏獲<lb/>
　　　其松泉圖引相賞之餘至取别號自況一時才<lb/>
　　　人如鄭長卿輩撰述詩文題詠之真名蹟也近<lb/>
　　　幸為余所購賦五七言律各四韻以紀其盛馬<lb/>
　　　逺真良史揮毫契大風<hi>大風歌以況髙宗</hi>松雲紛屢舞<lb/>
　　　泉日暖交通攜阮人何在題詩我未工絶憐清<lb/>
　　　逸品今古有誰同待詔平原<hi>平原為趙</hi>轍已東戲拈<lb/>
　　　小筆寫松風家聲挺拔凌昭道墨韻精微似陸<lb/>
<pb n="KR3h0063_WYG_031-67b"/>
　　　通<hi>陸文通北宋名家</hi>藝苑一時誇妙手詞場千古播宗<lb/>
　　　工披圖往往先光彩珠玉交輝賈豈同烟波釣<lb/>
　　　徒裔孫丑青父鑒定真蹟秘玩時萬厯辛亥嵗<lb/>
　　　十月之望真賞齋曝日書前署松泉圖詩有序<lb/>
　　　六字又題識云馬待詔筆墨自宋及今經幾易<lb/>
　　　世而精妙骨格標光宛然真所為千古可傳之<lb/>
　　　至寶也前人得之則以號從卷而更者其中之<lb/>
　　　相得契合興趣超然非可以語言道之惟真同<lb/>
<pb n="KR3h0063_WYG_031-68a"/>
　　　好者了然之及烟波釣徒之裔一得若能喻其<lb/>
　　　所快以詩紀之今既歸余安敢不凑數字以遺<lb/>
　　　後者況物之更易故不可以為一家之寶當於<lb/>
　　　此卷精神合者便可長寶之亦次五七二律以<lb/>
　　　記之展卷沉思久洗耳得松風髙流不可接幽<lb/>
　　　韻豈能通敲句皆殘唾難言真化工一開我胸<lb/>
　　　次想與古人同墨妙何須讓閣東令人千載仰<lb/>
　　　遺風聲名異處真難及才調髙兮莫可通變遷<lb/>
<pb n="KR3h0063_WYG_031-68b"/>
　　　不易長持世俯仰惟思豈盡工超逸已誇標格<lb/>
　　　外凌烟諸老事何同後署待梅老叟眼識六字<lb/>
　　　又題句云松韻泉香筆墨傳令人千古識髙賢<lb/>
　　　天教分付待梅老恐落米家書畫船後識云觀<lb/>
　　　梅山主人藏馬待詔松泉圖卷品松道者青卷<lb/>
　　　髙八寸九分廣二尺七寸一分引首<lb/>
　御題松泉清籟四大字上有乾隆宸翰一璽<lb/>
　御筆題籖籖上有御賞乾隆宸翰二璽<lb/>
<pb n="KR3h0063_WYG_031-69a"/>
　　　宋馬逺四皓圖一卷<hi>上等宿二</hi>
　　　素箋本墨畫款署臣馬逺卷前有檇李汪度一<lb/>
　　　字澹元式古堂書畫項元汴印項子京家珍藏<lb/>
　　　墨林主人項元汴字子京赤水道人墨林秘玩<lb/>
　　　汪度之印諸印又半印存秘笈之印四字又半<lb/>
　　　印不可識卷後有神品汪氏家藏子孫永保子<lb/>
　　　京父印項墨林鑑賞章澹元汪度君容氏鑑藏<lb/>
　　　圖書記子孫保之仙客卞令之鑒定野處墨林<lb/>
<pb n="KR3h0063_WYG_031-69b"/>
　　　堂項墨林父秘笈之印墨林山人子京項氏元<lb/>
　　　汴精玩書畫之印帝陶唐之苖裔諸印又一印<lb/>
　　　漫漶不可識又子孫桃花源河北子京墨林諸<lb/>
　　　半印拖尾楊維禎題云商山巍巍上有紫芝採<lb/>
　　　芝可療饑何獨西山薇西伯養老去古逺而獨<lb/>
　　　夫殺士吾將疇依卯金之子海内威羅絡齮齕<lb/>
　　　將奚為平生不識下邳兒肯隨漢邸同兒戲甪<lb/>
　　　里綺里無人知抱遺老人㑹稽楊維禎在雲間<lb/>
<pb n="KR3h0063_WYG_031-70a"/>
　　　艸元閣書前有棠邨半印汪澹元書畫印退密<lb/>
　　　項子京家珍藏項墨林父秘笈之印檇李項氏<lb/>
　　　世家寶玩諸印後有項墨林鑑賞章梅壑墨林<lb/>
　　　山人子京項氏元汴精玩書畫之印帝陶唐之<lb/>
　　　苖裔靜夀山式古堂書畫汪氏家藏墨林主人<lb/>
　　　諸印又陸居仁題云清風漢羽翼横截四海垠<lb/>
　　　茹芝不食禄千載髙其人展圖見龎睂一笑忘<lb/>
　　　主賓邈矣藍田山凄兮松水濱逶迤商山谷雲<lb/>
<pb n="KR3h0063_WYG_031-70b"/>
　　　深不知垠中有採芝叟名髙種桃人一出正漢<lb/>
　　　綱天子不得賓却笑洗耳翁空老箕之濱漢宫<lb/>
　　　人作彘雉雊驪山垠誰能滅此禍云是藍田人<lb/>
　　　義應璧帛招計出帷幄賓展卷三太息清風起<lb/>
　　　江濱秦徭猛於虎避地猶有垠今徭徧山澤靡<lb/>
　　　有遺孑人世無魯仲連東海誰吾賓去去尋狎<lb/>
　　　鷗同住滄浪濱雲間陸居仁前署奉次仲𢎞翰<lb/>
　　　林韻共四首十字後有墨林項元汴子京氏私<lb/>
<pb n="KR3h0063_WYG_031-71a"/>
　　　印二印又姜漸題云白石蒼松嵗月閒紅塵飛<lb/>
　　　不到青山誤因一著爭先子老使虚名滿世間<lb/>
　　　於越姜漸後有元汴項子京印二印又謝儁題<lb/>
　　　云天下蒼生苦秦虐髙人多與許巢期當時不<lb/>
　　　墮留侯計豈負山中詠紫芝敬亭謝儁又題云<lb/>
　　　白髪青山四老翁衣冠不減古人風自從石上<lb/>
　　　圍棋坐幾見桃花映水紅後署漢江居士下有<lb/>
　　　墨林之印子京所藏二印又錢鼒題云不挾徂<lb/>
<pb n="KR3h0063_WYG_031-71b"/>
　　　擊博浪鎚不泛采藥蓬萊舸儒坑無名免大索<lb/>
　　　商顔逺遯我自我采薇亦可采紫芝芒碭小兒<lb/>
　　　不敢羇秦亡漢興不三代約法三章民庶幾岩<lb/>
　　　栖四皓喜亦譏言不出口笑且嬉九重一日禍<lb/>
　　　戚姬黄石弟子有捷機假爾羽翼隨扶危後來<lb/>
　　　安劉亦已遲先聲後實真絶奇黄鵠之歌一時<lb/>
　　　足以慰晨牝老人不來天下之本幾凋隳商顔<lb/>
　　　之想千載令人悲前楊有清詩後楊有樂府歌<lb/>
<pb n="KR3h0063_WYG_031-72a"/>
　　　詞嗟余末學安敢捉筆為吳興錢鼒再拜後有<lb/>
　　　墨林元汴二印又趙驥跋云吕政之坑既避劉<lb/>
　　　季之嫚不歸夫何應子房之䇿安盈之嗣於前<lb/>
　　　而不知止雉鳴於後豈其心在商山之碁而無<lb/>
　　　意於興亡之事也耶桐梓趙驥後有元汴古檇<lb/>
　　　李狂儒墨林山房史籍印二印又僧覺㟁題云<lb/>
　　　蒼姬九鼎移世呼始龍祖帝業鎖闗河竹帛燼<lb/>
　　　烟土伊洛崇山青芝肥香可茹四皓夷齊流探<lb/>
<pb n="KR3h0063_WYG_031-72b"/>
　　　雲搆深處洪運奮炎劉混一定寰宇秋風雲飛<lb/>
　　　揚皇儲貽聖慮韙哉圯橋賢又寧在指顧卓犖<lb/>
　　　採芝翁春宫倚依怙變遷嵗月久鉛槧金石固<lb/>
　　　景行日愈重商山名益著畫軸味珍玩咏歌吐<lb/>
　　　誠緒機錦艶文華珠玉聨章句嗟吁林泉姿僶<lb/>
　　　俛光隂度紛紛經幾秦披圖漫延竚浮玉山釋<lb/>
　　　寶洲叟覺㟁題時年八十有五嵗下有墨林山<lb/>
　　　人項元汴子京氏私印二印又題句云一入商<lb/>
<pb n="KR3h0063_WYG_031-73a"/>
　　　山學採薇避秦猶著野人衣花間忽見漁郎問<lb/>
　　　城郭如今是耶非後署武當山人青陽子下有<lb/>
　　　項元汴子京氏私印一印又髙原題云長歌富<lb/>
　　　貴不如貧屏跡茹芝避虐秦借問商山千載後<lb/>
　　　清風若箇繼斯人渤海髙原下有墨林山人項<lb/>
　　　元汴字子京二印又吳哲題云小為儲皇定是<lb/>
　　　非百年成敗未全知惸惸雙陸宫中子妙悟先<lb/>
　　　生一刼棋吳哲後有墨林山人墨林二印又彭<lb/>
<pb n="KR3h0063_WYG_031-73b"/>
　　　好古題云避秦趨漢到龍樓羽翼功成戚氏憂<lb/>
　　　迴首商山天地濶紫芝歌罷月如鈎長沙彭好<lb/>
　　　古又朱經𨽻書題云谿翁袖圖舟雨泊過我徵<lb/>
　　　詩咏商雒時危每憶藍田山白首長吟向寥廓<lb/>
　　　卷中四老是耶非風塵與歸如可作史稱爾皓<lb/>
　　　逸姓名采芝曽歌山漠漠巴園橘叟何誕幻自<lb/>
　　　云不減商山樂象戲寧為黑白棋畫手無稽傳<lb/>
　　　迺錯老夫逢人苦好奕見畫應疑身有托商隠<lb/>
<pb n="KR3h0063_WYG_031-74a"/>
　　　巴仙竟兩忘姑遂平生一邱壑賦詩獨也愧凡<lb/>
　　　近前楊後楊學能博卷圖揖君晴放舟九峯無<lb/>
　　　雲有鳴鶴青溪翁載雨相過出此卷要予同賦<lb/>
　　　予不能詩雖竭駑力豈能追逸足之塵哉愧亦<lb/>
　　　甚矣前楊後楊指浦城㑹稽二先生云隴右邾<lb/>
　　　經識後有墨林項元汴字子京二印又俞忠題<lb/>
　　　云我聞商山翁落落歌紫芝唐虞固云逺漢祚<lb/>
　　　終莫移遯世跡已邁扶顛功在兹山中白日永<lb/>
<pb n="KR3h0063_WYG_031-74b"/>
　　　且對松間棋鳳翥俞忠又周之翰題云商嶺峩<lb/>
　　　峩去未休安知天下已歸劉欲將四老山林樂<lb/>
　　　往負諸公社稷憂碁局日長渾似嵗芝田雲暖<lb/>
　　　不知秋丹青難貌千年意悶計空談萬户留細<lb/>
　　　林山人周之翰後有卞令之鑒定墨林山人子<lb/>
　　　京項氏元汴精玩書畫之印二印又題句云兩<lb/>
　　　兩采芝霜髪叟何曾有夢到天闗生來若受君<lb/>
　　　王禄老去安能道德尊自信神仙藏嵗月誰期<lb/>
<pb n="KR3h0063_WYG_031-75a"/>
　　　羽翼定乾坤回頭一笑商山碧掉臂歸來卧白<lb/>
　　　雲後署知足山翁清濋後有元汴墨林之印項<lb/>
　　　子京家珍藏諸印又陳文東書四皓贊云四先<lb/>
　　　生天民也天生先生於秦而不使先生用於秦<lb/>
　　　天老先生於漢而不使先生死於漢焚書坑儒<lb/>
　　　非秦之暴也天所以速先生之去也卑詞厚禮<lb/>
　　　非漢之恭也天所以挽先生之出也吾故曰四<lb/>
　　　先生天民也前署四皓贊三字後識云右胡牧<lb/>
<pb n="KR3h0063_WYG_031-75b"/>
　　　仲先生之所作先師楊鐵厓嘗三誦之愛其文<lb/>
　　　字簡而意趣髙耳虚白聞而善之俾予書諸卷<lb/>
　　　中云陳文東識下有墨林帝陶唐之苖裔二印<lb/>
　　　又朱冕題云海宇紛爭獨玩碁可能無意佐明<lb/>
　　　時春宫位且歸如意晨牝鳴將自戚姬畫裏四<lb/>
　　　翁忘得失局中一子繫安危鶴書遂起商顔隠<lb/>
　　　始信留侯帝者師書樵朱冕後有元汴墨林二<lb/>
　　　印又錢維善題云已剖巴陵橘獨歌商嶺芝避<lb/>
<pb n="KR3h0063_WYG_031-76a"/>
　　　秦非避漢一出繫安危曲江錢維善下有項元<lb/>
　　　汴墨林主人式古堂書畫諸印又陳迪題云偉<lb/>
　　　矣商山翁聞歌未聞奕齊諧録奇誕繪事從粉<lb/>
　　　飾矧惟達者言肆志聊自適弗偶唐虞歸韜聲<lb/>
　　　遂沉匿三老獻嘉謀匪乏興王策優孟為叔敖<lb/>
　　　無迺平城劇代逺既茫昧挍讐病探賾開圖詫<lb/>
　　　羣議攄翰宣所臆出處安危間詎獨誇隠德交<lb/>
　　　涇陳迪後有墨林主人帝陶唐之苖裔二印又<lb/>
<pb n="KR3h0063_WYG_031-76b"/>
　　　王逢題云五文雲采九莖芝萬古乾坤一局棋<lb/>
　　　漢皇自墮張良計肯下山來進諫詞席帽山人<lb/>
　　　王逢後有墨林之印帝陶唐之苖裔二印又項<lb/>
　　　元汴印平生真賞秋谷諸印又倪瓚題云白髮<lb/>
　　　商山老清風扇八垠能安漢基業賴此秦遺民<lb/>
　　　好爵非愛慕長松相主賓亦有種桃者武陵溪<lb/>
　　　水濱前署追和楊别駕韻倪瓚八字後署辛亥<lb/>
　　　三月四字下有墨林山人子京項氏元汴精玩<lb/>
<pb n="KR3h0063_WYG_031-77a"/>
　　　書畫之印一印又張守中題云避秦耶避漢耶<lb/>
　　　先生一不出出則成羽翼天下之志既形此圖<lb/>
　　　所以留遺跡張守中下有元汴一印又程煜題<lb/>
　　　云千年憐四皓不悟世如碁既脱秦坑慘那扶<lb/>
　　　漢鼎危㝠鴻心已屈牝雉禍難追何似商巗下<lb/>
　　　長歌茹紫芝河南程煜後有墨林主人帝陶唐<lb/>
　　　之苖裔二印又鄭蟠題云嬴家之鹿趙為馬墳<lb/>
　　　籍飛烟徧天下商顔奕棋人舉世識者寡咸陽<lb/>
<pb n="KR3h0063_WYG_031-77b"/>
　　　一炬三月紅疆宇盡歸隆準公國本方杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>羽<lb/>
　　　翼假四翁功髙漢室不如山中山中紫芝光曄<lb/>
　　　曄忘却邯鄲有孤孽清風邈然不可攀疇虞老<lb/>
　　　牝生憂患天台鄭蟠後有項元汴印京氏私印<lb/>
　　　君子安足二印又張濬題云安劉無上䇿來倩<lb/>
　　　避秦人駭俗衣冠古扶顛羽翼新寵加龍目送<lb/>
　　　怨入翠睂顰莫擬巴園橘飛騰别有神張濬後<lb/>
　　　有項元汴墨林二印後陳文東又題云四翁羽<lb/>
<pb n="KR3h0063_WYG_031-78a"/>
　　　翼漫從遊不識安劉是滅劉解使初心迴迺主<lb/>
　　　寧知善計左留侯紫芝分合商山隠黄鵠歌憐<lb/>
　　　漢室憂千載展圖増慷慨西風一曲感庭秋谷<lb/>
　　　陽陳文東後有項元汴子京氏私印古檇李狂<lb/>
　　　儒墨林山房史籍印二印又管訥題云每憶商<lb/>
　　　巗老時危逺致身忽聞為漢客那復是秦人羽<lb/>
　　　翼煩調䕶山林孰隠淪畫圖千載後滄海幾揚<lb/>
　　　塵管訥下有仙客卞令之鑒定二印又金千里<lb/>
<pb n="KR3h0063_WYG_031-78b"/>
　　　題云六國為墟帝出秦驪山機發豎儒塵祖龍<lb/>
　　　自信多奇術不道商顔别有人金千里下有墨<lb/>
　　　林子京所藏二印又朱芾𨽻書題識云落落四<lb/>
　　　皓翁山林養真靜羞為漢家臣苦避秦苛政商<lb/>
　　　頭髙峩峩坐待天下定欻起佐儲皇上前啟名<lb/>
　　　姓堪憐羽翼成難將口舌爭無語及扶蘇空歌<lb/>
　　　紫芝詠余閱陳留志園公姓庾字宣明居園中<lb/>
　　　因以為號夏黄公姓崔名廣隠居夏里號曰黄<lb/>
<pb n="KR3h0063_WYG_031-79a"/>
　　　公甪里先生姓周名術或曰灞上先生而亡其<lb/>
　　　綺里季漫題五言一首并書商皓姓名於卷尾<lb/>
　　　博雅之士為我補綺里名則幸也庚戌夏四月<lb/>
　　　既望雲間朱芾書後有墨林項元汴子京氏私<lb/>
　　　印二印又髙萬杰題云燦爛烟霞草木森采芝<lb/>
　　　樂道自安心人間事業休相迫一局棋中造化<lb/>
　　　深洛陽髙萬杰書後有項元汴子京氏私印一<lb/>
　　　印又袁凱題云嬴氏肆其暴黔首無寧居五嶺<lb/>
<pb n="KR3h0063_WYG_031-79b"/>
　　　巳適戌驪山方送徒如何商巖中遺此四老夫<lb/>
　　　紫芝當餱糧青松為屋廬悠悠木石間其樂固<lb/>
　　　有餘姜叟在渭濱伯夷居海隅荷蓧有丈人耦<lb/>
　　　耕見長沮夫子復此舉異世自同符我願從之<lb/>
　　　遊道逺不可踰撫卷長太息懷賢正躊躇海叟<lb/>
　　　袁凱下有元汴子京所藏二印又范公亮題云<lb/>
　　　長安宫中易樹子谷口扶蘇新賜死良平不言<lb/>
　　　殷鑒逺園綺乃作商山起漢之十年甲辰嵗太<lb/>
<pb n="KR3h0063_WYG_031-80a"/>
　　　子卑詞將厚幣明年乙巳上伐布後年丙午方<lb/>
　　　入侍龎睂此日驚龍顔紅粉明朝作人彘至今<lb/>
　　　厭聽黄鵠歌望思臺前燐光紫芒碭聖人亦衰<lb/>
　　　矣妻子之間乃如是昌乎通耶直如矢鑿鑿忠<lb/>
　　　言在青史優旃之説誠荒唐孰謂考亭欺洓水<lb/>
　　　紛紛俗儒不明理安得鉅擘提其耳長春道人<lb/>
　　　琴罷彈琳宫夷猶狎清歡放歌不知白日暮再<lb/>
　　　展此圖燈下看恍然坐我素縑上洪濤走海生波<lb/>
<pb n="KR3h0063_WYG_031-80b"/>
　　　瀾不知何處有此山一重一崦開巗巒桃花萬<lb/>
　　　株迷逺洞竹皮三寸裁為冠鹿門無人共往還<lb/>
　　　政好結屋於其間青精之飯充渴饑赤脈之石<lb/>
　　　為棊盤甪里綺里東西居黄公時來坐席端手<lb/>
　　　分黑白見嬴項一子忽入函陽闗眼中世事亦<lb/>
　　　如是底用戚促悲人寰松子自落忩風寒牀頭<lb/>
　　　酒熟巴橘酸陶然一醉天地寛老死不復登長<lb/>
　　　安虚白師出是圖索題品敢獻笑大方之家惶<lb/>
<pb n="KR3h0063_WYG_031-81a"/>
　　　媿惶媿范公亮塞白後有項元汴子京所藏二<lb/>
　　　印又曹宗儒題云瞻彼商雒兮言采其芝吾生<lb/>
　　　徜徉兮老死是期嬴顛劉奮兮若罔聞知辭卑<lb/>
　　　禮厚兮來奚為扶植國本兮其在於兹皇綱攸<lb/>
　　　正兮纂爾丕基正誼明道兮靡顧安危爰出若<lb/>
　　　處兮用各以時噫匪若人兮吾誰與歸鶴林曹<lb/>
　　　宗儒後有墨林山人子京所藏二印又余季約<lb/>
　　　題云飛飛商山雲去住無留跡中有龎睂翁出<lb/>
<pb n="KR3h0063_WYG_031-81b"/>
　　　處人莫識昨日不臣秦今日臣漢室大本既已<lb/>
　　　定況乃成羽翼商山之芝能療饑兼療髙皇腹<lb/>
　　　心疾東吳余季約後有墨林項元汴字子京式<lb/>
　　　古堂書畫諸印又胡儼跋云余讀留侯世家至<lb/>
　　　有所謂四人者嘗髙其義不為屈辱用及髙帝<lb/>
　　　欲易太子吕后用留侯計卑辭厚禮招致此四<lb/>
　　　人為太子助此四人者亦幡然無難色司馬公<lb/>
　　　謂審有此是子房為子結黨以拒父也致堂胡<lb/>
<pb n="KR3h0063_WYG_031-82a"/>
　　　氏景程先生納約自牖之意以反其説固各有<lb/>
　　　見焉愚以為當留侯被刼畫計之日惟知用圯<lb/>
　　　上老人設變制權之術以解一時之結豈暇顧<lb/>
　　　父子之倫哉然此四人既不為父用肯復從其<lb/>
　　　子有可疑者一也向以帝之慢侮而逃匿不就<lb/>
　　　今從太子見寧必其不輕而且罵哉有可疑者<lb/>
　　　二也且此四人髙蹈逺引宜其視富貴若浮雲<lb/>
　　　邈然無所動其中一旦以金璧書帛而來有可<lb/>
<pb n="KR3h0063_WYG_031-82b"/>
　　　疑者三也夫惟其有可疑者三余是以知此四<lb/>
　　　人者必不茍出焉雖然四人從太子游者必有<lb/>
　　　謂其果為商顔之老者則偽耳洪武二十五年<lb/>
　　　嵗次壬申二月八日豫章胡儼識前署四皓圖<lb/>
　　　跋四字下有元汴印一印後有元汴子京所藏<lb/>
　　　二印又顧禄𨽻書題云祖龍暴政何深酷仁義<lb/>
　　　不修興土木衆徒謫役送咸陽四老全生入巗<lb/>
　　　谷商於仙境即蓬萊芝草靈苖勝粱肉巢許超<lb/>
<pb n="KR3h0063_WYG_031-83a"/>
　　　然素有期唐虞邈矣終難復天荒地老纔須叟<lb/>
　　　世換時移互飜覆老嫗空號大澤蛇羣雄競逐<lb/>
　　　中原鹿人心已歸隆準公天命豈在重瞳目垓<lb/>
　　　下長驅大敵亡闗中髙拱諸侯伏夫何溺愛生<lb/>
　　　宴安竟爾忘危肆淫慾主鬯將移棄本根宫闈<lb/>
　　　有變傷親睦諌垣無士敢奏論開國諸臣俱縮<lb/>
　　　恧憂深吕后知奈何謀叶留侯最神速詞幣謙<lb/>
　　　卑出紫宫衣冠趨侍來黄屋從容一語感帝衷<lb/>
<pb n="KR3h0063_WYG_031-83b"/>
　　　傳播多方厚民俗調䕶卒成萬世功清髙肯受<lb/>
　　　千鍾禄乞身願得歸故山肆志依然返初服富<lb/>
　　　貴由來等空花勲勞任使留汗竹我思髙蹈即<lb/>
　　　與歸誰解相追繼遺躅浩蕩詞源揮健毫蒼茫<lb/>
　　　畫卷開長幅載謌隠徳揮五絃目送遥天𣺌<lb/>
　　　黄鵠吳郡顧禄謹中賦并書下有楚金聲式古<lb/>
　　　堂書畫項元汴印墨林山人墨林墨林之印項<lb/>
　　　元汴字子京帝陶唐之苖裔諸印又澹元汪度<lb/>
<pb n="KR3h0063_WYG_031-84a"/>
　　　君容氏鑑半印前有子京珍秘一印諸跋中押<lb/>
　　　縫有汪度一字澹元汪澹元書畫印子京父印<lb/>
　　　子孫保之項元汴字子京桃花源裏人家帝陶<lb/>
　　　唐之苗裔墨林之印平生真賞項元汴子京隠<lb/>
　　　居放言合章墨林項季子章子京所藏世外法<lb/>
　　　寶項元汴印汪度私印諸印又式古堂印凡九<lb/>
　　　又墨林秘玩虚朗齋墨林澹元墨林主人各二<lb/>
　　　印又半印二不可識卷髙一尺五分廣六尺六<lb/>
<pb n="KR3h0063_WYG_031-84b"/>
　　　寸二分<lb/>
　　　按錢鼒邾經二跋俱有前楊後楊語今卷中存<lb/>
　　　楊維禎一跋浦里之楊顧缺焉意為後人割裂<lb/>
　　　失去耳<lb/>
　　　元趙孟頫水村圖一卷<hi>上等列一</hi>
　　　宋箋本墨畫款識云大德六年十一月望日為<lb/>
　　　錢德鈞作子昂下有趙子昻氏一印卷前署水<lb/>
　　　村圖三字又神品積雪齋成子容若楞伽真賞<lb/>
<pb n="KR3h0063_WYG_031-85a"/>
　　　膠西張應甲先三代圖書諸印又傳家隠居鑒<lb/>
　　　定半印三又半印不可識卷後有楞伽容若書<lb/>
　　　畫張應甲放情邱壑成子容若楞伽真賞成德<lb/>
　　　諸印又一印不可識又子孫平生妙字顧君實<lb/>
　　　諸半印前隔水有成德容若楞伽山人二印押<lb/>
　　　縫有敬美顧君實鑒定楞伽三印後隔水有楞<lb/>
　　　伽山人容若書畫二印押縫有敬美榆溪程因<lb/>
　　　可氏珍藏圖書尊聞齋圖書記諸印又楞伽印<lb/>
<pb n="KR3h0063_WYG_031-85b"/>
　　　二拖尾孟頫自跋云後一月德鈞持此圖見示<lb/>
　　　則已裝成軸矣一時信手塗抹乃過辱珍重如<lb/>
　　　此極令人慚愧子昻題下有趙子昻氏松雪齋<lb/>
　　　二印前有楞伽成德楞伽真賞諸印又脩字閣<lb/>
　　　珍藏半印後有鄧楀題云向來寓言思卜居住<lb/>
　　　處祗今成畫圖胷中本自𦕈江海主人相挽留<lb/>
　　　分湖鄧楀題又題云漚鳥難渝舊約湖山不改<lb/>
　　　清秋人自與波上下我其卒嵗優游題前詩竟<lb/>
<pb n="KR3h0063_WYG_031-86a"/>
　　　復得六言一首并書其後覺非叟又題句云村<lb/>
　　　南村北樹濛濛秋水清涵野色空道外俗塵飛<lb/>
　　　不到似移家住畫圖中未署名又顧天詳題云<lb/>
　　　疎栁平蕪落鴈飛斷橋斜日釣船歸江天萬項<lb/>
　　　秋如畫一笑人間醉墨非顧天祥敬書又陸祖<lb/>
　　　允題云當年圖畫知何處如今身向滄洲住吾<lb/>
　　　亦愛吾廬芸忩幾卷書青山天際小目送飛鴻<lb/>
　　　杳試問釣漁船蘆花淺水邊菩薩蠻學子陸祖<lb/>
<pb n="KR3h0063_WYG_031-86b"/>
　　　允敬題乂趙資深題云屋後青山門外溪疎疎<lb/>
　　　蘆葦䕶漁磯地縁清絶人堪愛長是三春鴈不<lb/>
　　　歸男資深原父又束從大題云錢子守道殊自<lb/>
　　　適某水某邱藏袖中有時對客且舒卷坐我絶<lb/>
　　　境烟波空參差老鴈忽飛起微風欲拂蘆葦叢<lb/>
　　　彎碕寂寥懸網罟夕陽隠約歸漁翁逺山近山<lb/>
　　　雲漠漠前村後村水重重適從何來蕩兩槳懸<lb/>
　　　知浦漵遥相通深村蔽虧八九家竹籬蓬户無<lb/>
<pb n="KR3h0063_WYG_031-87a"/>
　　　不同青天白日機事息樂此耕釣得古風誰言<lb/>
　　　見畫猶幻影我欲振衣即往從因思輞川著摩<lb/>
　　　詰復想嵩山棲盧鴻祗今好事空見畫山川緬<lb/>
　　　邈悽遺蹤從大題又趙孟籲題云曖曖水邊村<lb/>
　　　蕭條絶塵滓錢君智者徒而後能樂此平生邱<lb/>
　　　壑情所尚政在是問誰為此圖吾兄固能爾趙<lb/>
　　　孟籲題又黄肖翁題云幽人心地本翛然此境<lb/>
　　　相諳七十年茒屋數椽依約外雲山一抹有無<lb/>
<pb n="KR3h0063_WYG_031-87b"/>
　　　邊眼前生意今林屋筆底秋風古輞川勝景有<lb/>
　　　餘描不盡歸鴻幾㸃落寒烟聚山黄肖翁又束<lb/>
　　　南仲題云空林有影連山逺流水無聲帶雁寒<lb/>
　　　自是漁樵真樂處不知圖畫與誰看束南仲題<lb/>
　　　又羅志仁題云長愛秦郎絶妙詞荒寒暗合輞<lb/>
　　　川詩斜陽萬㸃寒鴉處流水孤村又一奇丙午<lb/>
　　　清明羅志仁題又錢重鼎記云予由淮水來吳<lb/>
　　　㑹客於季道陸翰林之宇下近十年知其别墅<lb/>
<pb n="KR3h0063_WYG_031-88a"/>
　　　在松江之南分湖之東欲往遊未能每思寛閒<lb/>
　　　寂寞之濱得與鱸鄉蟹舍隣接庶城市委巷逼<lb/>
　　　仄之懷有所托以紓焉季道悉予志為卜築於<lb/>
　　　其别墅之傍至則聚書其中以自怡悅屋前流<lb/>
　　　水清澈鑑毛髪居人類汲以飲時有漚鳥舞而<lb/>
　　　下若相忘於江湖可取以玩也異時子昻趙集<lb/>
　　　賢為作水村圖林樾芘乎茒屋畧彴横乎荒灣<lb/>
　　　秋風鴻雁夕陽網罟短櫂延縁葦間不聞挐音<lb/>
<pb n="KR3h0063_WYG_031-88b"/>
　　　迹其意匠圖畫於大德壬寅迄延祐甲寅十又<lb/>
　　　四年景物處所宛然不異於今所居事固有不<lb/>
　　　相期而相符若是然者季道汎舟往來吾廬手<lb/>
　　　叢書一編筆牀茶竈之風流故在明月之夜共<lb/>
　　　載以遊撫清絶之區得詠歌之趣或能追皮陸<lb/>
　　　清事可乎噫予老矣方將捐書學釣容與於烟<lb/>
　　　波之上而為之歌曰舟摇摇兮風嫋嫋兮波鱗<lb/>
　　　鱗兮鷗翩翩兮扣舷漁歌兮孰知其他兮歌已<lb/>
<pb n="KR3h0063_WYG_031-89a"/>
　　　遂書為水村隠居記延祐乙邜季夏望日通川<lb/>
　　　錢重鼎記前署水村隠居記五字又哲理野臺<lb/>
　　　題云四野漫漫水接天孤村林木似凝烟莫言<lb/>
　　　此地無車馬自是髙人逺市㕓學生哲理野臺<lb/>
　　　謹題又郭麟孫題云草草三間屋愛竹旋添栽<lb/>
　　　碧紗忩户眼前都是翠雲堆一月山翁不出連<lb/>
　　　雪水村清冷木落逺山開惟有平安信留得伴<lb/>
　　　寒梅喚家童開門看有誰來客來一笑清話煮<lb/>
<pb n="KR3h0063_WYG_031-89b"/>
　　　茗更傳杯有客只愁無酒有酒又愁無客酒熟<lb/>
　　　且徘徊明日人間事天自有安排下有楞伽一<lb/>
　　　印又題云分湖新卜築適與此詞同如今不是<lb/>
　　　畫真在水村中延祐丙辰十一月十又一日郭<lb/>
　　　麟孫題又陸祖宣書蒹葭詩三章後跋云是詩<lb/>
　　　三章賦蒹葭于露已霜想伊人于水一方欲往<lb/>
　　　從之道阻長嘗三復之紫陽夫子以為不知其<lb/>
　　　何所指偶閲水村圖其景物蕭瑟烟波浩蕩有<lb/>
<pb n="KR3h0063_WYG_031-90a"/>
　　　人乗扁舟往來其間此圖此意殆與此詩若相<lb/>
　　　符者故書於其後云延祐己未九月望日學子<lb/>
　　　陸祖宣謹書又錢重鼎賦云孤邨何所厥土若<lb/>
　　　浮宛然虛舟𣺌乎中流秋雲兮漠漠流水兮悠<lb/>
　　　悠老雁兮肅肅折葦兮颼颼爾其罛罩懸乎夕<lb/>
　　　陽茅屋枕乎彎碕畧彴通乎往來林薄鬰乎蔽<lb/>
　　　虧睇絶境兮寥閴限凡塵兮喧卑我之懷矣一<lb/>
　　　葦杭之忘鈎意釣與物委蛇鄙詹父兮施芒鍼<lb/>
<pb n="KR3h0063_WYG_031-90b"/>
　　　哂任公兮垂巨緇固匪釣温兮疑蝦蛭葢將劈<lb/>
　　　水兮看蛟螭滄浪兮舒嘯漣漪兮賦詩蒼茫兮<lb/>
　　　獨立逸豫兮無期亦有岡巒峙兮嵯峩薜荔深<lb/>
　　　兮婆娑縹緲兮雲霞映帶兮烟波元真兮漁蓑<lb/>
　　　幼輿兮山阿思夫人兮奈何悲予生兮蹉跎孰<lb/>
　　　若求吾性兮自得勝外境兮實多信動靜兮有<lb/>
　　　徵希仁智兮靡他庶幾適此性之天乎惘然忘<lb/>
　　　其為畫圖也大德七年六月一日錢重鼎書前<lb/>
<pb n="KR3h0063_WYG_031-91a"/>
　　　署水村圖畫四大字林宏題云青山横陳水縈<lb/>
　　　浦饑鴻髙超漁設罟中有幽人坐環堵晚風吹<lb/>
　　　斷蘆花舞林宏又干文傳題云桑梓未能忘楚<lb/>
　　　甸琴書久已寄吳門悠悠江海風烟隔知是夕<lb/>
　　　陽何處村干文傳敬題又葉齊賢題云坐忩不<lb/>
　　　遨呻蠧竹兀兀那知髀生肉眼明見此水邊村<lb/>
　　　浣我胸中塵百斛荒山寂歴蒼烟斜驚風颯颯<lb/>
　　　鳴蒹葭平沙暮寒羣雁起垂桞掩映幽人家風<lb/>
<pb n="KR3h0063_WYG_031-91b"/>
　　　流王孫摩詰手妙處端如神所授等閒㸃綴皆<lb/>
　　　精妍怪底秋光生户牖我家本住松江濱怳然<lb/>
　　　一見融心神他年卜築遂君志留取青山容散<lb/>
　　　人松陵葉齊賢又姚式跋云息齊居士舊嘗為<lb/>
　　　德鈞作水村圖余題云問君何許水邊村亦有<lb/>
　　　扁舟乗興人無限好山茅屋外他年倘許我為<lb/>
　　　隣既還吳興復來見子昻此圖意象融㑹使人<lb/>
　　　應接不暇又何暇詩非德鈞詎能領㑹耶姚式<lb/>
<pb n="KR3h0063_WYG_031-92a"/>
　　　書於姑蘇寓館又陸柱題云牛馬百川獨渚烏<lb/>
　　　鳶羣木西村天地四方黄鵠先生秋雨柴門忽<lb/>
　　　有滄浪鳴笛蜚鴻黄葉雲深相望美人秋水巻<lb/>
　　　簾𨼆几何心吳郡陸柱又龔璛題云吳中水為<lb/>
　　　鄉人與鳬鷖<hi>缺字</hi>五年黄梅少時雨農家田疇占<lb/>
　　　洲渚鄉風用助不用犁築塍踏車兒女妻農家<lb/>
　　　辛苦亦復樂髙低兩<hi>缺三字</hi>角自愛茒檐暖莫笑<lb/>
　　　社酒<hi>缺六字</hi>賽神卜東作飯牛何必歌<hi>缺二字</hi>尚可<lb/>
<pb n="KR3h0063_WYG_031-92b"/>
　　　著十年種樹樹滿村明年養𧖟𧖟百箔延祐丙<lb/>
　　　辰偶賦此十月七日訪湖天學士遂到水村先<lb/>
　　　生寓居烟水蒼茫間適與此詩相似俾書龔璛<lb/>
　　　書前署水村歌三字又王鈞題云寒烟漠漠鎖<lb/>
　　　荒村日暮帆歸浦漵昏颯颯秋風鳴老樹涓涓<lb/>
　　　流水繞柴門平沙鴈起聲如寂斷㟁<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>懸影若<lb/>
　　　翻要問先生真得趣玩圖黙㑹復何言真定門<lb/>
　　　生王鈞謹題又湯彌昌題云翰林妙寫溪村趣<lb/>
<pb n="KR3h0063_WYG_031-93a"/>
　　　荷屋知何處溪翁想像住溪灣一笑如今家在<lb/>
　　　畫圖間西風門掩蘆花漵聊與漁家伍人間不<lb/>
　　　信有張翰剪取吳淞空向卷中看延祐丁已中<lb/>
　　　秋日德鈞攜此巻俾賦小詞為題虞美人一闋<lb/>
　　　湯彌昌又錢重鼎記云季道為甫里賢子孫余<lb/>
　　　久客其門束書相隨於分湖余居其第宅東偏<lb/>
　　　池上架屋亢爽扁依緑俾二三子於焉澄懷滌<lb/>
　　　慮誦詩讀書暇日倚闌俯瞰魚行鏡中無遁形<lb/>
<pb n="KR3h0063_WYG_031-93b"/>
　　　天寒水落石嶄然離列其涯可坐而釣其流清<lb/>
　　　澈滉漾非斷港絶潢居然有濠濮之想余嘗獨<lb/>
　　　立蒼茫欲窮水脈之所自來第見短篷拂蘆葦<lb/>
　　　叢往來烟波之上若鳬鷖然悠悠乎不知其所<lb/>
　　　之中秋雨歇夕陽依依季道謂余曰此距分湖<lb/>
　　　數里子能共載以遊否遂呼輕舟汛中流雲破<lb/>
　　　月出水月上下輝燭照徹肝膽徘徊者久之東<lb/>
　　　望檇李𣺌然有無間分湖水之半舒舒焉西南<lb/>
<pb n="KR3h0063_WYG_031-94a"/>
　　　而趨第宅之旁不為湖所吞而資其所潤故其<lb/>
　　　積停者得以為沼為沚演迤于闌檻之下而不<lb/>
　　　去岐而東西以逝者其為澤抑為川乎然觀水<lb/>
　　　有術必觀其瀾者非耶二三子睇流動而得其<lb/>
　　　固有之智詠淪漪而識其自然之文因盈科而<lb/>
　　　進悟成章而達未必不為藏修游息之一助某<lb/>
　　　水某邱童子釣遊云乎哉余老學落不工於文<lb/>
　　　姑紀其勝為季道言之曰子之言不虚其書為<lb/>
<pb n="KR3h0063_WYG_031-94b"/>
　　　記延祐二年正月望日通川錢重鼎記前署依<lb/>
　　　緑記三字又束從周題云楊桞絲絲兩㟁風前<lb/>
　　　村溪路逺小橋通人家依約水西東舟一葉移<lb/>
　　　過葦花叢清景迥涵空好山青未了暮雲重是<lb/>
　　　誰驚起幾征鴻天然趣都在畫圖中小重山合<lb/>
　　　肥束從周又曹浚題云平生鷗鷺盟結此茅一把<lb/>
　　　江湖散人傳著我無不可芳浦曹浚又孫桂題<lb/>
　　　云青山横陳流水如玉蕭瑟寒蘆扶疎雲木匪<lb/>
<pb n="KR3h0063_WYG_031-95a"/>
　　　耕伊漁熙然自足睠兹幽尚繄誰之屋有隠君<lb/>
　　　子好古躭書扁舟何人載酒來與豈無知者爰<lb/>
　　　作是圖輞川之勝千載與俱吳興孫桂又錢良<lb/>
　　　佑題云每憐北苑風流逺筆底精神此日同春<lb/>
　　　水孤村無限意題詩輸與杜陵翁呉郡錢良佑<lb/>
　　　又俞日華題云雁行低拂水光寒茅屋遥連野<lb/>
　　　趣寛自是一經摩詰手披圖真作輞川看東淮<lb/>
　　　俞日華乂題句云幾叠山連松竹一行鴈起汀<lb/>
<pb n="KR3h0063_WYG_031-95b"/>
　　　沙看他水村茅屋試問處士誰家後署從虎題<lb/>
　　　又黄介翁題云古木蕭疎蔽草廬好山重叠水<lb/>
　　　縈紆先生似得漁樵趣無限秋光入畫圖建安<lb/>
　　　黄介翁又湯彌昌題詞云染秋雲圖澤國野趣<lb/>
　　　入遊戲能事何須五日畫一水重重楊桞陂塘<lb/>
　　　茒茨<hi>缺一字</hi>落鱸鄉外西風漁計晩烟霽有客乗<lb/>
　　　興扁舟延縁度疎葦欲訪幽居宛在碧溪尾浩<lb/>
　　　然目送蜚鴻醉歌欵乃溪光裏亂山横翠湯彌<lb/>
<pb n="KR3h0063_WYG_031-96a"/>
　　　昌敬題前署祝英臺近四字又龔璛題云澤國<lb/>
　　　漁無定秋霜桞不凋幽人意晼晚此日盡蕭條<lb/>
　　　髙沙龔璛又姚式題云有宅一區兮水之鄉前<lb/>
　　　可漁兮後可耕絶輿馬之憧憧兮魚鰕集而鳬<lb/>
　　　雁翔伊昔寄之圖寫兮猶髣像而賦髙唐暨嵗<lb/>
　　　晏遂初服兮遇夫人之慨慷維安宅之攸居兮<lb/>
　　　何羨乎堂堂爰不耕而穫兮維道之昌我還吾<lb/>
　　　山以騁望兮懷若人兮不可忘睂夀兮未艾維<lb/>
<pb n="KR3h0063_WYG_031-96b"/>
　　　水兮泱泱讀水村隠居記輒歌以系其後吳興<lb/>
　　　姚式又趙由儁書賦并序云吳興趙由儁識德<lb/>
　　　鈞先生於吳中久而同客於甫里陸氏之門後<lb/>
　　　十四年先生始遂隠居之志適與家叔子昻所<lb/>
　　　畫水村圖相符既自為之賦又復記之僕三讀<lb/>
　　　其文慨甚且有卜鄰之興遂擬賦之以寫先生<lb/>
　　　之懷併致景仰之意云惟具區之大澤兮流波<lb/>
　　　派於分湖滉漾演迤以東注兮𣺌天水之涵虚<lb/>
<pb n="KR3h0063_WYG_031-97a"/>
　　　平疇鱗次以壤接兮但見雲烟竹樹之村墟鷄<lb/>
　　　鳴犬吠之相聞兮夕陽照景於桑榆憑舟楫以<lb/>
　　　出入兮匪車馬之通衢鷗鷺狎而忘機兮鷹鸇<lb/>
　　　免乎叢敺鳳髙岡而難附兮翳樂郊之可圖慨<lb/>
　　　先生之夙志兮適繪事之相符既卜築於水涯<lb/>
　　　兮軼埃壒之㕓居諒逸情於軒冕兮羌無毁而<lb/>
　　　無譽矧觀逺以為主兮契金石而弗渝從子弟<lb/>
　　　以摳趨兮視詩書之範模遵皮陸之髙軌兮時<lb/>
<pb n="KR3h0063_WYG_031-97b"/>
　　　吟詠以相娯嵗既晏而躊躇兮動西風之蓴鱸<lb/>
　　　念狼山之歴歴兮遡淮水之舒舒悵兩鄉之明<lb/>
　　　月兮託親舊於音書廓達人之大觀兮八荒在<lb/>
　　　乎庭除歎人生之如寄兮齊天地於逆旅茍余<lb/>
　　　情之瀟洒兮又何必懷乎故土幸締交以忘年<lb/>
　　　兮得相過於鷄黍聞咳唾之緒餘兮啓茅塞之<lb/>
　　　心宇葢將濯塵纓於清泚從先生而結廬又錢<lb/>
　　　以道題識云延祐四年十月二十又六日姪以<lb/>
<pb n="KR3h0063_WYG_031-98a"/>
　　　道將會試于京師來告逺别因見圖後水村隠<lb/>
　　　居記謹賦小詩簾卷蒼茫野色屋連演迤清流<lb/>
　　　嵗晼晚兮自適蹇誰留兮中洲又陸行直題云<lb/>
　　　馬足黄塵三尺深清風吹斷自難侵乾坤老矣<lb/>
　　　驚浮世泉石蕭然動隠心鷗鳥起沙春漠漠漁<lb/>
　　　舟繫柳晝隂隂他年欲訪幽棲處莫似仙源無<lb/>
　　　路尋甫里陸行直又郭麟孫題云澤國淨秋色<lb/>
　　　逺山横夕烟水田羣鴈起蘆渚一罾懸林樹幾<lb/>
<pb n="KR3h0063_WYG_031-98b"/>
　　　間屋君家若個邊扁舟何日去相伴白鷗眠郭<lb/>
　　　麟孫又陸祖凱題云一片寛閒景波涵萬頃天<lb/>
　　　雁飛秋影外樹倚夕陽邊山色來忩牖溪聲自<lb/>
　　　管絃何當明月夜著我釣魚船陸祖凱又束巽<lb/>
　　　之題云流水孤村深處茂林修竹誰家知是幽<lb/>
　　　人小隠於焉讀書五車束巽之又趙駿聲題云<lb/>
　　　流水縈紆别浦孤村掩映前山開卷不知何處<lb/>
　　　髙人隠逸其間趙駿聲又趙由祚題云遊塵飛<lb/>
<pb n="KR3h0063_WYG_031-99a"/>
　　　不到柴闗名利無心夢亦閒時有扁舟乗興客<lb/>
　　　髙談終日對青山不入山林不入城孤舟容我<lb/>
　　　寄浮生年來與世殊相逺漸喜無人識姓名前<lb/>
　　　署奉題水村圖青巗趙由祚十字又林寛題云<lb/>
　　　矮忩曲几荼破睡雲水烟村䕶元氣政須側耳<lb/>
　　　圖畫外㝠鴻聲中今古意林寛又趙由儁題云<lb/>
　　　清溪抱村流茅屋䕃疎栁天秋雁行起山翠當<lb/>
　　　户牖罷釣者誰子延縁來渡口野情固超逸圖<lb/>
<pb n="KR3h0063_WYG_031-99b"/>
　　　畫傳不朽何當從之遊扁舟落吾手趙由儁又<lb/>
　　　束復之題云烟中山色濃還淡柳外溪流直又<lb/>
　　　斜借問孤村錢處士不知隣壁是誰家束復之<lb/>
　　　又陸承孫題云誰識漁樵興趣閒由來家計在<lb/>
　　　江干羨君圖畫能殊勝愧我田園卒未安浩蕩<lb/>
　　　閒雲低樹影蕭條矮屋蔽天寒秋深夜色尤堪<lb/>
　　　愛寫取嬋娟浸石灘陸承孫敬題又束同之題<lb/>
　　　云一水復一村開卷不忍罷前有無聲詩後有<lb/>
<pb n="KR3h0063_WYG_031-100a"/>
　　　有聲畫束同之又陸繼善題云青山迷逺近蕭<lb/>
　　　條古郊墟側徑深且窈中有幽人居短籬門半<lb/>
　　　掩竹樹相扶疎平濤涵白波淺渚漲緑蕪何人<lb/>
　　　泛扁舟似欲相招呼誰令破幽寂驚鴻起寒蘆<lb/>
　　　此意胡可言會心寫成圖撫卷空嘆賞悠悠水<lb/>
　　　雲孤陸繼善敬題又朱梓瑞題云家住吳淞江<lb/>
　　　水西短垣矮屋緑隂齊朝雲研濕知山近暮雨<lb/>
　　　舟平覺㟁低騎犢看書閒自遣得魚沽酒醉相<lb/>
<pb n="KR3h0063_WYG_031-100b"/>
　　　擕從遊尚記髫年日白首芹邊感舊題承學朱<lb/>
　　　梓瑞又徐闗題云水村先生家寓吳文章翰墨<lb/>
　　　悉範模平時雅趣何處無寄名播逺聊爾娛子<lb/>
　　　昻濡筆成是圖心與神㑹美且都山溪繚繞秋<lb/>
　　　色敷籬落荆榛塵跡虚我來拭目聲於呼惜哉<lb/>
　　　人物不兩俱僭言子孫思勤渠傳蒙繼志萬代<lb/>
　　　儒至正七年丁亥二月廿日實之兄出示先大<lb/>
　　　夫水村圖思之不覺慷慨漫書于卷末徐闗後<lb/>
<pb n="KR3h0063_WYG_031-101a"/>
　　　有容若書畫楞伽積雪齋成德汝脩顧氏芸閣<lb/>
　　　珍藏成德容若楞伽山人楞伽連印成子容若<lb/>
　　　諸印又楞伽真賞印二又董其昌跋云婁江二<lb/>
　　　王皆好藏古人書畫真跡敬美尤工臨池所收<lb/>
　　　獨精此卷為子昻得意筆在鵲華圖之上以其<lb/>
　　　蕭散荒率脱盡董巨窠臼直接右丞故為難耳<lb/>
　　　二圖皆在余几案鵲華歸同年吳光禄此卷歸<lb/>
　　　程季白皆賞鑑家余無復失弓之歎董其昌重<lb/>
<pb n="KR3h0063_WYG_031-101b"/>
　　　觀題已未九月下有楞伽一印又陳繼儒跋云<lb/>
　　　松雪水村圖仿董巨正與贈周公謹鵲華秋色<lb/>
　　　卷相類余既築小昆山讀書臺復結草堂於天<lb/>
　　　馬山之陽菰蒲鵁鶄映帶牕户宛然水村圖景<lb/>
　　　也家有文衡翁摹松雪水村一卷因出贈王閒<lb/>
　　　仲與此圖遂成延津之合天馬山居便是真跡<lb/>
　　　不必復留粉本矣出門三五步有田可耕有溪<lb/>
　　　可漁沿村八九家入山不深入林不密此吾天<lb/>
<pb n="KR3h0063_WYG_031-102a"/>
　　　馬山居實際語也試以此圖印之然否萬厯辛<lb/>
　　　丑讀書弇州園雨中題陳繼儒又李日華跋云<lb/>
　　　勝國時華亭𨽻吾秀秀與蘇湖相錯壤余嘗渡<lb/>
　　　<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>過大小蒸其地有管公樓知為趙集賢遊歴<lb/>
　　　處葢宋既南蹕以湖秀作扶風馮翊諸王孫邸<lb/>
　　　第棋布焉子昻兄弟尤翰墨風流相暎帶錢德<lb/>
　　　鈞所棲分湖正子昻書畫舫出没嘯咏其間者<lb/>
　　　德鈞淮楚士不知江南處處水村處處是此景<lb/>
<pb n="KR3h0063_WYG_031-102b"/>
　　　色乃謂得圖在先卜築在後景實相肖以為符<lb/>
　　　瑞又何異懷公馬圖走冀野而自詫者耶季白<lb/>
　　　既居我秀兼蓄是卷即老雨甚雪連旬不出亦與<lb/>
　　　此種清景不隔譬之兜率陀人感果超勝横股<lb/>
　　　擲足悉是寶地斷不似德鈞作兩截見也書竟<lb/>
　　　適潑顧渚初芽野薇風拂拂從林薄送香并成<lb/>
　　　消受天啓癸亥四月望日竹懶李日華識前有<lb/>
　　　楞伽一印後有香界容若書畫二印又李永昌<lb/>
<pb n="KR3h0063_WYG_031-103a"/>
　　　跋云趙吳興畫格初年猶帶宋法至五十後始<lb/>
　　　率意塗抹天真爛漫青弁圖鵲華秋色皆是物<lb/>
　　　也此卷逺汀斷渚蒼秀更勝乃知王叔明畫從<lb/>
　　　此發源世以叔明畫不似其舅者皆未見此卷<lb/>
　　　者也甲戌春杪余訪因可先生六吉堂出眎此<lb/>
　　　卷余讚嘆得未曾有不惟余不多見即在吳興<lb/>
　　　亦不多得也崇禎七年三月晦日李永昌觀題<lb/>
　　　諸跋中押縫楞伽印凡二十五魏本成印三又<lb/>
<pb n="KR3h0063_WYG_031-103b"/>
　　　瑯琊王敬美氏收藏圖書程因可氏收藏鑑賞<lb/>
　　　章漢陽吳氏藏書畫印記花間草堂楞伽真賞<lb/>
　　　諸印又魏本成半印三卷髙七寸六分廣三尺<lb/>
　　　七寸三分卷中幅<lb/>
　御題詩云屈子卜居後潭邊漁父逢滄浪鼓枻去烟<lb/>
　　　水自重重已未暮春月御題下有乾隆宸翰幾<lb/>
　　　暇臨池二璽引首<lb/>
　御書清華二大字款云乾隆御筆下有懋勤殿鑑定<lb/>
<pb n="KR3h0063_WYG_031-104a"/>
　　　章乾隆宸翰二璽前有御賞一璽<lb/>
　御筆題籖籖上有乾隆宸翰一璽<lb/>
　　　元趙孟頫蘭蕙圖一卷<hi>上等列二</hi>
　　　宋箋本墨畫款識云王元章吾通家子也將之<lb/>
　　　邵陽作此蘭蕙圖以贈其行大德八年三月廿<lb/>
　　　三日子昻下有趙子昻氏天水郡圖書印二印<lb/>
　　　後有松雪齋趙氏書印二印又合同一印卷前<lb/>
　　　有大雅一印前隔水有元趙孟頫蘭蕙圖七字<lb/>
<pb n="KR3h0063_WYG_031-104b"/>
　　　又竹溪秘玩衣園珍藏二印押縫有耿會侯鑑<lb/>
　　　定書畫之章丹誠二印後隔水押縫有丹誠印<lb/>
　　　二又琴書堂長字印二印拖尾趙孟籲跋云蘭<lb/>
　　　蕙自子固後世以為絶筆今觀此圖使子固復<lb/>
　　　生亦當驚歎展斯卷者以余言為如何孟籲題<lb/>
　　　後有姜紹書印曲阿姜二酉鑑藏二印又趙孟<lb/>
　　　琪題云楚珮蕭疎畹畮荒喜看毫楮寫幽芳可<lb/>
　　　人棣萼相輝映珍重斯圖翰墨香孟琪書前書<lb/>
<pb n="KR3h0063_WYG_031-105a"/>
　　　奉題蘭蕙圖後六字又張圖南題云仙人埃壒<lb/>
　　　風翰墨世所誇悠悠離騷意奕奕相浦華賢哉<lb/>
　　　德有鄰觀者思無邪芳菲豈能殊誰與定等差<lb/>
　　　九畹無艾蕭百畝無塵沙佩纕既云結千古同<lb/>
　　　貞嘉長沙張圖南拜手又沈邍𨽻書題云九畹<lb/>
　　　貞芳想標致天然自足愛縹帶㽔音曽列楚騷<lb/>
　　　品目一襟幽怨迥紅紫衆花香國有可人描寫<lb/>
　　　風流山林<hi>缺</hi>幅浮暖輕烟春生暘谷靜貯清馥<lb/>
<pb n="KR3h0063_WYG_031-105b"/>
　　　逺寒雨蓬蒿甘隠石凹磵曲坡老吟清次公筆<lb/>
　　　續滋華紉佩繼習隠幽躅右蕙蘭芳引用桂山<lb/>
　　　韻廣漢沈邍書下有二酉一印又趙淇題云清<lb/>
　　　㽔競爽借遊戲蒼然無限幽貞意千里暮湘濱<lb/>
　　　賦成秋復春玉堂雲霧濕飛下離騷筆蕩紙看<lb/>
　　　淋浪一襟風露香前署樂府菩薩蠻太初趙淇<lb/>
　　　九字後有教忠堂藏宗萬之印兹大三印卷髙<lb/>
　　　七寸九分廣三尺二寸八分卷前<lb/>
<pb n="KR3h0063_WYG_031-106a"/>
　御筆記云甲子仲秋月曽臨一過<lb/>
　　　元趙孟頫管道昇趙雍合卷<hi>上等張一</hi>
　　　素箋本墨畫凡三幅第一幅趙孟頫畫樹石款<lb/>
　　　云子昻作與淑安三娘下有趙子昻氏一印前<lb/>
　　　有家藏半印後有會稽梅梁馬藴仲易一印幅<lb/>
　　　髙一尺二分廣一尺七寸四分第二幅管道昇<lb/>
　　　畫竹款題云暮嶂逺含青春光空帶碧細看風<lb/>
　　　前枝抛書枕蘿石仲姬下有管道昇一印前有<lb/>
<pb n="KR3h0063_WYG_031-106b"/>
　　　仲姬一印後有㑹稽梅梁馬藴仲易一印幅髙<lb/>
　　　九寸廣一尺八分第三幅趙雍畫蘭竹款署仲<lb/>
　　　穆下有㑹稽梅梁馬藴仲易一印幅髙九寸三<lb/>
　　　分廣二尺五分<lb/>
　　　元管道昇叢玉圖一卷<hi>上等寒一</hi>
　　　素絹本墨畫款署道昇卷前𨽻書叢玉圖三字<lb/>
　　　又青笠緑蓑齋藏蕉林居士淞州三印卷後半<lb/>
　　　印二漫漶不可識前隔水有蕉林書屋一印後<lb/>
<pb n="KR3h0063_WYG_031-107a"/>
　　　隔水押縫有秋碧青笠緑蓑齋藏冶溪漁隠三<lb/>
　　　印拖尾康里巙題云渭川千畝此琅玕可笑湘<lb/>
　　　妃淚㸃斑萬古清風播巗瀨何人此日過嚴灘<lb/>
　　　子山書前有青笠緑蓑齋藏一印又邵衷題云<lb/>
　　　渭川集風雨散步足幽尋秋聲滿清聽把卷一<lb/>
　　　開襟淅淅既灑户瑟瑟復當林懷抱更虚曠竹<lb/>
　　　石何蕭森素心委丘壑幽賞適在今湛慮庶暫<lb/>
　　　息空響逾靜深始聞石上瀑復聆風中琹何必<lb/>
<pb n="KR3h0063_WYG_031-107b"/>
　　　山水間日夕有遺音況兹得佳趣㑹心時獨吟<lb/>
　　　朝睇青雲樹暮望金華岑邵衷又沃昌題云昔<lb/>
　　　年曽過瀟湘曲喜見隂森隘林麓尋詩為作汗<lb/>
　　　漫遊滿耳清聲灑寒玉睽違不見經幾秋日暮<lb/>
　　　倚歌生逺愁吟邊披圖嗟髣髴西風萬壑鳴潛<lb/>
　　　虯美人歸來秋已老苦被多情鎮相惱雨餘隔<lb/>
　　　㟁鷓鴣啼相思何處開懷抱句章沃昌又王慮<lb/>
　　　題云誰畫脩篁十萬竿蕭疎何異谷中看臨風<lb/>
<pb n="KR3h0063_WYG_031-108a"/>
　　　覺聞響緑玉月明恍似飛青鸞謝君攜觀恣幽<lb/>
　　　賞亦可須臾逺塵鞅癖嗜余真王子猷對兹神<lb/>
　　　已瀟湘往予家種竹當柴門春來正喜長龍孫<lb/>
　　　西歸正是炎蒸候新粉參差照酒樽潭園居士<lb/>
　　　王慮題呈見潮契丈大雅博笑又陳贄題云伊<lb/>
　　　昔過湘堤叢篁𣺌無數瑟瑟韻涼颸涓涓滴秋<lb/>
　　　露斑斑遺淚痕湘娥在何處吟玩迥含情鷓鴣<lb/>
　　　啼日暮今朝圖畫中無限瀟湘趣陳䞇又謝淞<lb/>
<pb n="KR3h0063_WYG_031-108b"/>
　　　洲跋云右魏國夫人管仲姬所作叢玉圖卷自<lb/>
　　　康里公以至陳維成凡五人題詩俱摹寫竹之<lb/>
　　　神致而不及作者以出自閨中體應如是也此<lb/>
　　　卷在前代實藏吾宗謝見潮所極見珍重葢夫<lb/>
　　　人寫竹本自難得而是圖又最為精妙宜其歴<lb/>
　　　世寶傳今復從故梁相金題玉躞間歸我寒士<lb/>
　　　秘篋謂其間不有縁㑹耶甲辰四月淞洲後有<lb/>
　　　青笠緑蓑齋藏一印諸跋中押縫有淞洲蕉林<lb/>
<pb n="KR3h0063_WYG_031-109a"/>
　　　觀其大畧蒼巗子諸印又蒼巗印二卷髙七寸<lb/>
　　　八分廣四尺七分卷中幅<lb/>
　御題詩云石泉清且幽箖箊脩而古淇澳作佳隣渭<lb/>
　　　川即前漵空際琅玕敲月影龍蛇舞靜對忘俗<lb/>
　　　縁興在蕭疎所恍疑小忩中瑟瑟吟風雨御題<lb/>
　　　下有㑹心不逺乾隆宸翰二璽引首<lb/>
　御書珠玕蔚翠四大字上有乾隆御筆一璽<lb/>
　御筆題籖籖上有乾隆宸翰一璽<lb/>
<pb n="KR3h0063_WYG_031-109b"/>
　　　元管道昇碧琅菴圖一卷<hi>上等寒二</hi>
　　　宋箋本墨畫卷後自書碧琅菴記云天下奇峯<lb/>
　　　峭嶺驚波怒濤千章之木干霄百尺之材蔽日<lb/>
　　　憑覽登眺嘯咏歌呼樂兹勝槩快彼曠遊此皆<lb/>
　　　奇丈夫之所有事也予輩擁編閨閣握管幃房<lb/>
　　　跡不能遍名山大川目不能盡奇觀異境惟是<lb/>
　　　跬步之間足為拔奇領秀者流覽娛情自不得<lb/>
　　　當吾意而失之耳予郡北闗三十里外有所謂<lb/>
<pb n="KR3h0063_WYG_031-110a"/>
　　　小梅渚者幽僻清曠山林淡逺地邊震澤居人<lb/>
　　　多喜植竹脩竿擁翠勁籜摇青一望葱葱菁菁<lb/>
　　　者數里含藻凝烟濯枝滴雨既蕭蕭而逗月復<lb/>
　　　泠泠而來風天和景明一時遊人士女徘徊其<lb/>
　　　下或移日也峕有尼師素雪者遊覽登陟俯仰<lb/>
　　　瞻眺幽思中來素心相觸結菴其中但覺緑葉<lb/>
　　　參差碧柯零亂蕭疎聲應乎清川戛擊韻流乎<lb/>
　　　澤國縁以名之曰碧琅云謂非素懷𤣥對雪腑<lb/>
<pb n="KR3h0063_WYG_031-110b"/>
　　　冰肝與脩枝翠葉痩質清標相輝映乎素師𤣥<lb/>
　　　談霏霏玉節落落雅與予善偶造其菴而契之<lb/>
　　　因寫碧琅菴圖以贈并記管氏道昇識下有伸<lb/>
　　　姬印一又尼素雪題識云幻化浮漚寄勝遊偏<lb/>
　　　袒錫杖度春秋信手拈來風弄月不掛凡間愁<lb/>
　　　白頭法華位上龍王女現神變相踏連舟吾儂<lb/>
　　　也曽遇知識三番打破血骷髏咦骷髏踏遍三<lb/>
　　　千界碧琅菴中紫氣浮不特碧琅之悠然感蒙<lb/>
<pb n="KR3h0063_WYG_031-111a"/>
　　　魏夫人之䕶法并圖菴中之寄興薪水殷殷可<lb/>
　　　為出世之慈航也然此圖宜珍藏之不可輕視<lb/>
　　　而忽一㸃之義諦至治二年嵗朝素雪自識卷<lb/>
　　　前有永貞之印殷澈籃輿陶明發印鴈湖陶氏<lb/>
　　　鑒賞之章諸印卷後有陶明發印陶氏家藏世<lb/>
　　　寶雁湖陶氏勝叔甫珍藏諸印前隔水有子孫<lb/>
　　　永寶雁湖陶勝叔甫珍藏印二印拖尾尼滌凡<lb/>
　　　題識云碧琅菴畔碧雲飛竟日迴環面翠微遥<lb/>
<pb n="KR3h0063_WYG_031-111b"/>
　　　想素師清泰甚普陀巗上説禪機雁蕩天台道<lb/>
　　　路遥還思濯足浙江潮青苕碧霅相招引寤寐<lb/>
　　　崎嶇不憚勞西蜀吳興路五千自攜瓶錫禮髙<lb/>
　　　禪湖光山色堪圖畫好結三生石上縁碧浪湖<lb/>
　　　濱萬柳攢幽閒法界水雲寛此中涵養真如性<lb/>
　　　靜裏乾坤是大觀不向西風禹穴探却尋苕上<lb/>
　　　碧琅菴蘭心一束無牽染露柱風旛便可參湖<lb/>
　　　上諸峯紫翠浮松扉苔徑映清流香雲雨共天<lb/>
<pb n="KR3h0063_WYG_031-112a"/>
　　　花墜疑帶瀟湘兩㟁秋洛浦仙人運綵毫圖成<lb/>
　　　端可埒三髙瓊瑶字句烟雲染女史班中有俊<lb/>
　　　髦烟棹瞿塘下亦難三湘七澤有狂瀾一心要<lb/>
　　　證菩提果直上風波八節灘夾㟁芙蓉錦萬枝<lb/>
　　　盈隄楊桞鬭腰肢逺山横黛湖開鏡可列城都<lb/>
　　　十様睂具區七十二峯髙掩暎琅菴勢脈遥萬<lb/>
　　　樹檀欒森緑玉如來端坐壓金鰲數里篔簹浸<lb/>
　　　碧漪清風摇翠袒襟披恍疑身入清凉界方覺<lb/>
<pb n="KR3h0063_WYG_031-112b"/>
　　　塵凡到已遲金縷如銖試逺遊因尋宿德歴三<lb/>
　　　州誰知半壁東南勝劍閣秦中讓一籌余自幼<lb/>
　　　祝髪今經五旬素欲徧歴名山勝刹以豁鄙懷<lb/>
　　　屈指登覽者不啻十有五六矣去年秋仲泛舟<lb/>
　　　大江朝禮九華南海既至武陵聞吳興有碧琅<lb/>
　　　菴之勝因隨喜焉盤桓久之瀟洒清幽逺絶塵<lb/>
　　　世肺腑清滌承素雪大師出此圖以示余覽之<lb/>
　　　始識魏夫人手筆也筆工墨妙菴圖兩絶寤寐<lb/>
<pb n="KR3h0063_WYG_031-113a"/>
　　　永思不能去念聊贅鄙俚十二絶以紀嵗月云<lb/>
　　　至治五年秋九月西蜀峨<graphic n="KR1453" url="https://raw.githubusercontent.com/kanripo/KR-Gaiji/master/images/KR1453.png" mimeType="image/png"/>嵐響菴女緇滌凡<lb/>
　　　敬書後有籃輿勝叔陶氏秘玩二印又姚廣孝<lb/>
　　　跋云天地靈敏之氣鍾于文士者非奇而天地<lb/>
　　　靈敏之氣鍾于閨秀者為奇管氏道昇趙魏公<lb/>
　　　之内君也貞靜幽閒筆墨靈異披兹圖捧兹記<lb/>
　　　真閨中之秀飄飄乎有林下風氣者歟永樂二<lb/>
　　　年七月二日題姚廣孝後有勝叔真賞陶明發<lb/>
<pb n="KR3h0063_WYG_031-113b"/>
　　　印二印卷髙八寸四分廣五尺七寸<lb/>
　　　元趙雍畫馬一卷<hi>上等來一</hi>
　　　宋箋本墨畫款識云至正二年仲穆畫下有仲<lb/>
　　　穆印一印卷前二印俱殘缺不可識卷髙九寸<lb/>
　　　三分廣三尺九寸七分<lb/>
　　　元髙克恭夜山圖一卷<hi>上等暑一</hi>
　　　宋箋本墨畫款題云萬松嶺畔中秋夜況是樓<lb/>
　　　居最上方一片江山果奇絶却看明月似尋常<lb/>
<pb n="KR3h0063_WYG_031-114a"/>
　　　髙克恭為公畧作下有房山一印卷前有海虞<lb/>
　　　蔣氏世寶家藏姑蘇陳鑑家藏清玩景獻朱記<lb/>
　　　三印又一印不可識卷後有羣玉中秘<hi>缺</hi>郡<hi>缺</hi>
　　　氏二印又海虞蔣氏半印引首有行書夜山圖<lb/>
　　　三大字未署名拖尾倪瓚題云人知麗日江山<lb/>
　　　奇月中更奇人不知古今畫手不能畫髙侯能<lb/>
　　　畫兼能詩風流文采乃如此筆意所到神莫窺<lb/>
　　　琉璃宇宙入萬象清寒周匝天四垂羣鴉已息<lb/>
<pb n="KR3h0063_WYG_031-114b"/>
　　　溥露下一鴈不度行雲遲龍飛鳳舞又千里一<lb/>
　　　起一伏相追隨潮來不見江吸海但見夜壑寂<lb/>
　　　寂舟無遺廢宫隠約認孤塔長竿髙下標叢祠<lb/>
　　　俯觀下界萬屋似鱗次其間醉夢覺者誰金城<lb/>
　　　樹老嵗月往昆明刼盡天地移匆匆吳越已陳<lb/>
　　　迹丹青解寫興亡悲虞山禹穴㑹稽路蒼蒼涼<lb/>
　　　涼隔烟霧平生慣向圖中游老我卧遊無勝具<lb/>
　　　昏花疑是雪欲晴剡溪正在無山處何人説與<lb/>
<pb n="KR3h0063_WYG_031-115a"/>
　　　李將軍太清豈必留微雲豪端巽二肯一掃清<lb/>
　　　光應更餘幾分天然人境兩相值樓頭白也思<lb/>
　　　不羣胷中雲夢可八九呼吸沆瀣歸雄文虎頭<lb/>
　　　著我坐巗壑書忩半席一詣君舟中不須覔謝<lb/>
　　　尚詩成三誦君當聞雲林生倪瓚又姚式題云<lb/>
　　　越山蒼蒼秋月白江水無聲羣動息此時此景<lb/>
　　　天下無縹緲飛樓人獨立昔人清賞政爾同苦<lb/>
　　　道丹青摹不得請看此紙定如何卷取素縑三<lb/>
<pb n="KR3h0063_WYG_031-115b"/>
　　　百尺吳興姚式題又鮮于樞題云世人看山在<lb/>
　　　山下李侯看山向絶頂世人畫山畫白日髙侯<lb/>
　　　畫山摹夜景絶頂看山山更奇夜景摹出人少<lb/>
　　　知逺山蒼蒼近山黑巗樹歴歴汀樹微天髙露<lb/>
　　　下暮潮息月明一片寒江遲藏深樂淵潛驚定<lb/>
　　　安林棲耳絶城市喧心息聲利機古人無因駐<lb/>
　　　清景髙侯有筆能奪移汶翁復作有聲畫𡨕捜<lb/>
　　　天巧為補遺後來知有李侯之德髙侯畫千年<lb/>
<pb n="KR3h0063_WYG_031-116a"/>
　　　人誦空公詩<hi>汶作容</hi>鮮于樞又虞集題云吳越蒼<lb/>
　　　茫只尺間尚書能畫夜看山塵銷海市露初下<lb/>
　　　雪積江沙潮始還坐上賦詩誰絶唱夢中化鶴<lb/>
　　　或臨闗髙情久逐年華盡秋樹寒波愧妙顔虞<lb/>
　　　集又鄧文原題云呉山面滄江秋中氣颯爽樓<lb/>
　　　居謫仙後公退謝塵鞅孤月出海上髙懷一俯<lb/>
　　　仰佳哉髙侯畫得意起象罔我來秋向晚月色<lb/>
　　　寒莽蒼山逺落木淨風髙怒潮響奔騰萬雲氣<lb/>
<pb n="KR3h0063_WYG_031-116b"/>
　　　忽駕蒼虬上平明雨翻江𣺌𣺌波蕩槳回思圖<lb/>
　　　畫時嵗月儵已往山川更晦明隂陽遞消長人<lb/>
　　　生何獨勞局促老穹壤我將乗倒景千載縱清<lb/>
　　　賞松喬遺世人一笑凌烟像鄧文原題又髙啟<lb/>
　　　題云畫山晝易工畫山夜難狀髙侯江海姿落<lb/>
　　　筆勢雄放豪芒見神功超忽移物象越江遞起<lb/>
　　　伏淛水尤滉瀁初看浪如山却訝山似浪簸蕩<lb/>
　　　烟月間未數溟島壯兹圖歘流傳披展神為王<lb/>
<pb n="KR3h0063_WYG_031-117a"/>
　　　何當就謫仙一醉秋閣上渤海髙啟又王英孫<lb/>
　　　題云等閒吳越在毫端疊巘微茫月影寒一曲<lb/>
　　　危欄人獨倚江山渾作夢中看山隂王英孫頓<lb/>
　　　首又張雨題云萬籟無聲夜氣清江山一片月<lb/>
　　　華明倚樓誰在髙寒處一笑披圖白髪生大德<lb/>
　　　改元嵗在丁酉四月中澣信筆題於新君之淺<lb/>
　　　山句曲外史張雨卷髙一尺二分廣四尺三寸<lb/>
　　　三分前隔水<lb/>
<pb n="KR3h0063_WYG_031-117b"/>
　御題詩云虬松深處三千尺鑑水澄時月一方借問<lb/>
　　　作麽參色相螺峯幾㸃是真常乾隆御題即用<lb/>
　　　畫間原韻下有懋勤殿鑑定章乾隆宸翰二璽<lb/>
　御筆題籖籖上有乾隆宸翰一璽<lb/>
　　　元黄公望江山勝覽圖一卷<hi>上等往一</hi>
　　　素箋本淡著色畫款識云余生平嗜懶成癡寄<lb/>
　　　心於山水然得畫家三昧為遊戲而已今為好<lb/>
　　　事者徵畫甚迫此債償之不勝為累也余友雲<lb/>
<pb n="KR3h0063_WYG_031-118a"/>
　　　林亦能繪事伸此紙索畫久滯篋中余每遇閒<lb/>
　　　忩興至輒為㸃染迄今十有年餘以成長卷為<lb/>
　　　江山勝覽頗有佳趣惟雲林能賞其處為知已<lb/>
　　　嗟夫若此百世之後有能具隻眼者以為何如<lb/>
　　　耶至正戊子十月大癡學人黄公望下有一峯<lb/>
　　　道人黄子久氏二印卷前有項元汴一印又退<lb/>
　　　密之印父印半印三又半印不可識卷後有子<lb/>
　　　京平生真賞二印又項墨林父子孫吳字半印<lb/>
<pb n="KR3h0063_WYG_031-118b"/>
　　　三乂半印不可識卷中幅押縫有子京寄傲若<lb/>
　　　水軒子京所藏墨林秘玩諸印又仲茅氏墨林<lb/>
　　　俞彦之印各二印後隔水有梅華閣書畫印項<lb/>
　　　子京家珍藏項叔子檇李項氏世家寶玩曹履<lb/>
　　　吉印唐伯虎克符王時敏印烟客鑑藏諸印又<lb/>
　　　退密茅字半印二押縫有墨林子神遊心賞二<lb/>
　　　印拖尾倪瓚題識云依微沙際路飄颻江上舟<lb/>
　　　名山少文畫壯嵗子長遊揮杯自酣適清詠以<lb/>
<pb n="KR3h0063_WYG_031-119a"/>
　　　消憂且盡兹晨樂明朝非所謀子久契友雅志<lb/>
　　　邱壑潛心於繪事而能獨造其妙此卷為余十<lb/>
　　　載而成可謂平生得意之作觀其長江大望曲<lb/>
　　　逕崎嶇令人復有楚遊之想用筆圓潤渾厚天<lb/>
　　　真大似晉唐之風格固為知已而勝覽者也因<lb/>
　　　賦五言并識其後云甲辰四月十又五日倪瓚<lb/>
　　　前有上下古今一印又陶復初題云大癡胷中<lb/>
　　　妙莫測寫就江山秋一色突兀懸崕萬木陳崎<lb/>
<pb n="KR3h0063_WYG_031-119b"/>
　　　嶇路嵔行人息堲頂青松綰夕烟洞門亂石飛<lb/>
　　　寒泉乾坤浪蕩春不記滿目秋容訝輞川數帆<lb/>
　　　𣺌𣺌輕波裏塔影曈曈烟霧起蘆葉灘頭蓴政<lb/>
　　　豐蓼花渡口魚偏美隨處逍遥可隠淪城闉野<lb/>
　　　店迥如雲悵然勝覽畫中趣何能歸來江上同<lb/>
　　　鷗羣天台陶復初題前有墨林墨林主人二印<lb/>
　　　後有項墨林鑑賞章一印又楊彞題識云右江<lb/>
　　　山勝覽圖迺黄一峯為倪元鎮嵗久而成非尋<lb/>
<pb n="KR3h0063_WYG_031-120a"/>
　　　常可易擬者其規格髙古氣韻驚人具足浩蕩<lb/>
　　　千里之勢披閲一過使人心曠神怡曲折盤旋<lb/>
　　　恍若身臨其景足當一代圖史敬題短章以識<lb/>
　　　珍重善得丹青趣神功露一斑界分幾疆宇咫<lb/>
　　　尺萬江山波𣺌楚天濶雲横秦嶺閒多岐異川<lb/>
　　　峽數道别荆蠻流水渡旁渡斜陽闗外闗欲車<lb/>
　　　書共道盡復故疆還錢塘楊彞前有子京虚朗<lb/>
　　　齋二印後有延陵世家子子孫孫寶玩檇李項<lb/>
<pb n="KR3h0063_WYG_031-120b"/>
　　　叔子項墨林父秘笈之印神品諸印又父印道<lb/>
　　　人寄傲巢仙烟字德藻子孫陳字虎林諸半印<lb/>
　　　又半印不可識卷髙九寸九分廣二丈四尺八<lb/>
　　　寸五分<lb/>
　　　元黄公望溪山雨意圖一卷<hi>上等往二</hi>
　　　宋箋本墨畫款識云此是僕數年前寓平江光<lb/>
　　　孝陸明本將佳紙二幅用大陀石硯郭忠厚墨<lb/>
　　　信手作之此紙未畢已為好事取去今復為世<lb/>
<pb n="KR3h0063_WYG_031-121a"/>
　　　長所得至正四年十月來溪上足其意時年大<lb/>
　　　癡道人七十有六是嵗十一月識下有一峯道<lb/>
　　　人一印前有大癡一印又倪瓚跋云黄翁子久<lb/>
　　　雖不能夢見房山鷗波要亦非近世畫手可及<lb/>
　　　尤為得意者甲寅仲春倪瓚題又王國器題云<lb/>
　　　青山不趁江流去數㸃翠收林際雨漁屋逺模<lb/>
　　　糊烟村半有無大癡飛醉墨秋與天爭碧淨洗<lb/>
　　　綺羅塵一巢棲亂雲調寄菩薩蠻筠菴王國器<lb/>
<pb n="KR3h0063_WYG_031-121b"/>
　　　題又陳嘉言和云佳水佳山自來去山烟𣺌𣺌<lb/>
　　　縈林際石髪半模糊仙源客到無偶然塗醉墨<lb/>
　　　卷幔天垂碧何處著埃塵秋空一片雲嘉言奉<lb/>
　　　和卷前有式古堂式古堂書畫二印卷後有令<lb/>
　　　之仙客式古堂書畫三印跋尾朱之蕃跋云大<lb/>
　　　癡老人山水手卷最為難得流傳絶少此卷向<lb/>
　　　聞其名而心慕之每遇四方好古家便問之知<lb/>
　　　其藏於新安吳氏不輕以示人今春始於墨林<lb/>
<pb n="KR3h0063_WYG_031-122a"/>
　　　項君齋得寓目焉真神品也老人畫當時已自<lb/>
　　　推重以真山水為粉本故筆墨特異畫史載其<lb/>
　　　隠於虞山日攜酒坐湖橋上對山臨摹匠心獨<lb/>
　　　妙信不謬也此卷題曰溪山雨意葢寫虞山南<lb/>
　　　峯面湖一帶光景往余遊虞山乗竹兜子窮歴<lb/>
　　　諸勝今見此卷宛若重遊因題數語於後以識<lb/>
　　　余向日之慕而幸今日之遇也玉峯朱之蕃前<lb/>
　　　有式古堂書畫一印後有水東金李稚仙父同<lb/>
<pb n="KR3h0063_WYG_031-122b"/>
　　　孫堂家藏書畫之印一印又李肇亨跋云此溪<lb/>
　　　山雨意圖陳睂公先生烟雲過眼録曾載之先<lb/>
　　　冏卿生平喜仿大癡筆酷愛此卷欲購於項氏<lb/>
　　　而不可得兹𢎞光乙酉不肖亨乃得而珍襲之<lb/>
　　　俯仰今昔已三十餘載先冏卿見背亦踰十稔<lb/>
　　　矣世變滄桑不止存没之感為之泫然李肇亨<lb/>
　　　紀後注烟雲録誤當作妮古録九小字後有仙<lb/>
　　　客式古堂書畫二印卷髙九寸六分廣五尺前<lb/>
<pb n="KR3h0063_WYG_031-123a"/>
　　　隔水<lb/>
　御題詩云溪山未雨雨意來蒼茫含潤無㸃埃驚禽<lb/>
　　　覔葉枝頭急漁父披蓑谷口迴乾隆戊午暮春<lb/>
　　　朔御題下有幾暇鑑賞之璽乾隆御筆二璽<lb/>
　御筆題籖籖上有乾隆宸翰一璽<lb/>
　　　元王蒙仙居圖一卷<hi>上等秋一</hi>
　　　宋箋本墨畫款云句曲外史仙居圖黄鶴山人<lb/>
　　　王蒙下有王蒙印叔明二印卷前有嘉字小號<lb/>
<pb n="KR3h0063_WYG_031-123b"/>
　　　又天籟閣墨林山人宫保世家子京項元汴印<lb/>
　　　項叔子項子京家珍藏諸印卷後有寄傲子孫<lb/>
　　　世昌墨林子虚朗齋項元汴印項叔子退密子<lb/>
　　　京所藏項墨林父秘笈之印諸印押縫有子京<lb/>
　　　子京所藏各二印卷髙九寸三分廣九尺九寸<lb/>
　　　元倪瓚師子林圖一卷<hi>上等收一</hi>
　　　宋箋本墨畫款識云余與趙君善長以意商㩁<lb/>
　　　作獅子林圖真得荆闗遺意非王蒙所夢見也<lb/>
<pb n="KR3h0063_WYG_031-124a"/>
　　　如海因公宜寶之懶瓚記癸丑十二月卷前有<lb/>
　　　項元汴印墨林山人墨林項氏藏畫之印子京<lb/>
　　　所藏董其昌印寄傲平生真賞髙詹事諸印又<lb/>
　　　一印不可識又退密半印又半印二不可識卷<lb/>
　　　後有天籟閣北平孫氏硯山齋圖書竹忩項墨<lb/>
　　　林父秘笈之印項叔子子京父印少鴻珍藏檇<lb/>
　　　李世家諸印又半印不可識卷髙八寸八分廣<lb/>
　　　二尺八寸九分前隔水<lb/>
<pb n="KR3h0063_WYG_031-124b"/>
　御題詩云借問獅子林應在無何有西天與震旦不<lb/>
　　　異反覆手倪子具善根宿習摩竭受蒼蒼圖樹<lb/>
　　　石了了離塵垢聲徹大千界如是獅子吼御題<lb/>
　　　下有乾隆宸翰幾暇臨池二璽引首<lb/>
　御題雲林清閟四大字前有乾隆宸翰一璽後有懋<lb/>
　　　勤殿鑑定章一璽<lb/>
　御筆題籖籖上有天府珍藏乾隆宸翰二璽<lb/>
　　　元趙元剡溪雲樹圖一卷<hi>上等冬一</hi>
<pb n="KR3h0063_WYG_031-125a"/>
　　　素牋本著色畫款云天水趙元作下有天水趙<lb/>
　　　氏一印卷前陸友題云重岡細草覆坡陁風引<lb/>
　　　松花落澗阿艸屋雨餘雲氣濕開門不厭好山<lb/>
　　　多至大二年秋日陸友題又題句云三月清溪<lb/>
　　　水接天溪頭春樹緑含烟野人十載不歸去怪<lb/>
　　　得月明啼杜鵑後署至奐卷後張簡題云溪上<lb/>
　　　春山石逕紆冷雲烟瘴翠模糊行人如隔湘江<lb/>
　　　㟁日暮青林啼鷓鴣至正十年五月二日呉郡<lb/>
<pb n="KR3h0063_WYG_031-125b"/>
　　　張簡又陳方題云楚雨初晴緑樹浮斷雲芳艸<lb/>
　　　隔汀洲亦知不負幽栖意長向春江釣碧流陳<lb/>
　　　方又郭翼題云山雨朝來不作泥望中烟樹使<lb/>
　　　人迷依稀絶似羌村路風送春船逆上溪郭翼<lb/>
　　　題卷前有起文二吳張氏幼文三印卷後有項<lb/>
　　　元汴印墨林外史昌國張天英印石渠居士諸<lb/>
　　　印拖尾張文英題云我有山水癖由來雖幽栖<lb/>
　　　十年遊鴈蕩五年遊㑹稽或言秦王昔時愛仙<lb/>
<pb n="KR3h0063_WYG_031-126a"/>
　　　術驅石下海如鳬鷖洞口誰來斸龍耳驪珠夜<lb/>
　　　照天鷄啼三峯參差九華老蛟龍鼓浪方壺低<lb/>
　　　醉墨淋漓落吾手只尺萬里雲淒淒初疑巨靈<lb/>
　　　闢開翠巗濕馮夷擊碎青玻瓈又疑劉阮雙行<lb/>
　　　赤城下漁舟棹入桃源溪對此長歌發幽思便<lb/>
　　　欲著屐來攀躋我家碧山最奇絶緑蘿萬丈縁<lb/>
　　　丹梯憶昨金門拂衣去自種青松與人齊幾人<lb/>
　　　欲畫畫不到惟有四時雲月可以相招攜吾負<lb/>
<pb n="KR3h0063_WYG_031-126b"/>
　　　碧山此為客何異乎巢由軒冕行塵泥從吾好<lb/>
　　　歸來兮張天英題前署畫山水歌題趙宜之卷<lb/>
　　　九字下有項元汴印墨林外史二印又仇逺題<lb/>
　　　云雨洗烟嵐夕氣涼冷風謖謖樹蒼蒼採芝巗<lb/>
　　　下看雲處零落秋風滿石牀錢塘仇逺又張學<lb/>
　　　題云趙生此圖入妙品巨然筆法寫荆闗一瓢<lb/>
　　　墨潑金壺汁幾疊雲開玉笋班詩思解題春色<lb/>
　　　裏神情猶在雨聲間何曽著我歸來<hi>缺</hi>沈醉谿<lb/>
<pb n="KR3h0063_WYG_031-127a"/>
　　　頭飽看山張學題卷髙一尺五分廣六尺五寸<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0063_WYG_031-127b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石渠寶笈卷十四<lb/>
</p>
<p>
</p>
  </div>
</body>
</text>
</TEI>
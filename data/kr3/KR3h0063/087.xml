<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0063_WYG_087-1a"/>
欽定四庫全書<lb/>
石渠寳笈卷四十二<lb/>
　　貯<lb/>
　畫禪室<lb/>
　　　列朝人<lb/>
　　書卷上等<lb/>
　　　唐虞世南臨蘭亭帖一卷<hi>上等</hi>
　　　素箋本行楷書無款姓名見跋語中卷末有臣<lb/>
<pb n="KR3h0063_WYG_087-1b"/>
　　　張金界叔上進七字卷前隔水有黄簽標題唐<lb/>
　　　虞永興臨禊帖蕉林寳藏神品上上十五字前<lb/>
　　　有内府圖書一印又圖書半印一卷末有紹興<lb/>
　　　連璽又半印二不可識又一印漫漶不可識卷<lb/>
　　　中有滕裪伯夀永存珍秘楊宛叔圖書記茅止<lb/>
　　　生圖書印三印前隔水有楊明時印不棄梁清<lb/>
　　　標印蕉林鑒定餘清齋圖書印呉廷書印諸印<lb/>
　　　押縫有天厯之寳一璽又江邨馮氏鹿菴珍藏<lb/>
<pb n="KR3h0063_WYG_087-2a"/>
　　　圖籍印呉國遜印三印又二印不可識後隔水<lb/>
　　　有蒼巖子梁清標玉立氏印章三印押縫有紹<lb/>
　　　興連璽二又馮銓之印江村御前之印呉廷之<lb/>
　　　印用卿氏蕉林秘玩諸印拖尾有淳熙五年十<lb/>
　　　月朔魏昌楊益同觀十三字後有張氏珍玩北<lb/>
　　　燕張氏寳藏二印又宋濓跋云摹書至難必鈎<lb/>
　　　勒而後填墨最鮮得形神兩全者必唐人妙筆<lb/>
　　　始為無愧如此卷者是也外簽乃趙文敏公所<lb/>
<pb n="KR3h0063_WYG_087-2b"/>
　　　題則其賞愛不言可知矣翰林學士承㫖金華<lb/>
　　　宋濓謹題洪武九年六月二十三日後有蕉林<lb/>
　　　玉立氏圖書觀其大畧二印又司馬家藏翰墨<lb/>
　　　圖書連印一又一印糢糊不可辨又董其昌跋<lb/>
　　　云萬厯丁酉觀于真州吳山人孝甫所藏以此<lb/>
　　　為甲觀後七年甲辰上元日吳用卿攜至書禪<lb/>
　　　室時余已摹刻此卷于鴻堂帖中董其昌題又<lb/>
　　　王祐記云天順甲申五月望後二日王祐與徐<lb/>
<pb n="KR3h0063_WYG_087-3a"/>
　　　尚賔同往崑山閱于雪篷舟中又張弼記云成<lb/>
　　　化戊戌二月丙午葉萱周同軌古中静與予同<lb/>
　　　觀于楊士傑之衍澤樓張弼記又董其昌跋云<lb/>
　　　趙文敏得獨孤長老定武禊帖作十三跋宋時<lb/>
　　　尤延之諸公聚訟爭辨只為此一片石耳況唐<lb/>
　　　人真蹟墨本乎此卷似永興所臨㑹入元文宗<lb/>
　　　御府假令文敏見之又不知當若何欣賞也久<lb/>
　　　藏余齋中今為止生所有可謂得所歸矣戊午<lb/>
<pb n="KR3h0063_WYG_087-3b"/>
　　　正月董其昌題又蔣山卿跋云右軍墨妙盡于<lb/>
　　　蘭亭一帖其真跡不傳矣見其仿彿者尚能使<lb/>
　　　人玩賞不置何怪乎當時珍愛之耶呉人蔣山<lb/>
　　　卿又楊明時跋云萬厯戊戌除夕用卿從董太<lb/>
　　　史索歸是卷同觀者呉孝父治呉景伯國遜呉<lb/>
　　　用卿廷揚不棄明時焚香禮拜時在燕臺寓舍<lb/>
　　　執筆者明時也後有江村一印又朱之蕃跋云<lb/>
　　　定武佳刻世已希遘矧唐人手筆妙得神情可<lb/>
<pb n="KR3h0063_WYG_087-4a"/>
　　　稱嫡𣲖者乎此卷古色黯淡中自然激射淵珠<lb/>
　　　匣劍光怪離奇前人所共賞識用卿宜加什襲<lb/>
　　　藏之金陵朱之蕃又王衡記云甲辰閏九月九<lb/>
　　　日王衡敬觀于春水船又吳廷記云戊午正月<lb/>
　　　二十二新安呉廷京山王制楊鼎熙王應候同<lb/>
　　　觀于董太史世春堂又楊宛跋云唐虞永興臨<lb/>
　　　定武蘭亭自董𤣥宰太史流傳至石民内子楊<lb/>
　　　宛收藏又陳繼儒跋云世人僅見禇摹禊本今<lb/>
<pb n="KR3h0063_WYG_087-4b"/>
　　　此卷為虞永興所摹尤是希有無上之觀𤣥宰<lb/>
　　　割贈茅止生永不落刦矣陳繼儒獲觀敬題又<lb/>
　　　楊嘉祚跋云先文貞輔仁廟監國時學士王儞<lb/>
　　　進唐摹禊帖睿㫖命勒石大本堂以榻本賜焉<lb/>
　　　予家藏此帖晉人典刑遂覺未逺兹復睹止生<lb/>
　　　藏永興墨跡所謂欲窮千里目更上一層樓也<lb/>
　　　楊嘉祚敬題後有蒼巖子蕉林觀其大畧三印<lb/>
　　　跋中諸押縫有安定呉廷印各二卷髙七寸七<lb/>
<pb n="KR3h0063_WYG_087-5a"/>
　　　分長二尺三寸五分後隔水<lb/>
　御跋云此卷經董其昌定為虞永興摹以其于禇法<lb/>
　　　外别有神韻也香光得之呉氏後雖以贈茅元<lb/>
　　　儀而在香光齋頭頗久故歸之畫禪室中御題<lb/>
　　　下有乾隆二璽拖尾又<lb/>
　御題云搶豪快覩永興書林静烟新改火餘何似山<lb/>
　　　陰王逸少崇山曲水暮春初坦腹東牀意欲仙<lb/>
　　　由來字必以人傳若從肥瘦論形似逐塊錐舟<lb/>
<pb n="KR3h0063_WYG_087-5b"/>
　　　我不然米家寳晉漏傳名學士風流儼若生腕<lb/>
　　　覆廓填都不管春風即景獨怡情于停蓄處有<lb/>
　　　波濤真比長安□刻髙甲乙何須誇博辨㡬多<lb/>
　　　優孟效孫敖丁夘上已觀因題前有澄觀一璽<lb/>
　　　下有㡬暇怡情得佳趣二璽<lb/>
　御筆題簽上有御賞乾隆宸翰二璽<lb/>
　　畫冊上等<lb/>
　　　唐宋元名畫大觀一冊<hi>上等</hi>
<pb n="KR3h0063_WYG_087-6a"/>
　　　凡十二幅前六幅長條式後六幅推篷式第一<lb/>
　　　幅王維素絹本墨畫無欵前有宋徽宗標題玉<lb/>
　　　維雪溪圖五字上鈐雙螭一璽右方上有内合<lb/>
　　　同印一印又二印漫漶不可識下有宣和連璽<lb/>
　　　左方上有押字并印一俱漫漶不可識詩塘上<lb/>
　　　有董其昌跋云天啟元年嵗次辛酉程季白重<lb/>
　　　攜此冊至余齋中適楚中王㓜度吾郡陳仲醇<lb/>
　　　呉君杰楊彦沖張世卿姑蘇楊中修同集縦觀<lb/>
<pb n="KR3h0063_WYG_087-6b"/>
　　　永日各以為奇覯咄咄稱快獨余㡬類向隅然<lb/>
　　　幸不落傖父手又為右丞諸君子快耳董其昌<lb/>
　　　後有梁清標印河北棠村二印副頁董其昌又<lb/>
　　　跋云沈啟南先生題右丞江山雪霽圖有曰平<lb/>
　　　生止見沙溪孫氏所藏雪渡圖盈尺而已正此<lb/>
　　　圖也或筆誤以溪為渡耳有徽廟御題有厯代<lb/>
　　　小璽無復遺論當為希世之寳此冊開卷右丞<lb/>
　　　營邱便足壓一世收藏鑒賞家知其不敵其昌<lb/>
<pb n="KR3h0063_WYG_087-7a"/>
　　　幅髙一尺一寸六分寛九寸八分第二幅李成<lb/>
　　　素絹本青緑畫無欵姓名見跋中幅上鈴縫有<lb/>
　　　御府寳繪一璽右方上有同印半璽又項墨林<lb/>
　　　父秘笈之印一印下有墨林連印一印左方上<lb/>
　　　有子京項元汴印墨林秘玩徳明受藏諸印下<lb/>
　　　有秋壑圖書一印副頁董其昌跋云宋時有無<lb/>
　　　李論米元章僅見真蹟二本著色者尤絶望此<lb/>
　　　圖為内府所收宜元章畫史未之及也右角有<lb/>
<pb n="KR3h0063_WYG_087-7b"/>
　　　臣李等字余藏之二十一年未曾寓目兹以湯<lb/>
　　　生重装潢而得之本出自文夀承歸項子京自<lb/>
　　　余復易于程季白季白力能守此為傳世珍令<lb/>
　　　營邱不朽則畫苑中一段奇事戊午夏五之望<lb/>
　　　董其昌題左方上有心賞一印幅髙一尺九寸<lb/>
　　　八分廣九寸第三幅趙孟頫素絹本淡著色畫<lb/>
　　　欵署子昂自題云洞庭波兮山崨嶪川可濟兮<lb/>
　　　不可以涉木蘭為舟兮桂為檝渺余懐兮風一<lb/>
<pb n="KR3h0063_WYG_087-8a"/>
　　　葉子昂下有趙氏子昂一印幅髙一尺九寸二<lb/>
　　　分廣八寸五分第四副趙孟頫素絹本淡著色<lb/>
　　　畫欵署子昻自題云山之凹兮水之滙沙稜稜<lb/>
　　　兮石礌礌有<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>人兮如彼蘭茝思之不來兮使<lb/>
　　　我心痗子昻下有趙氏子昻一印副頁董其昌<lb/>
　　　跋云畫洞庭不當繁于樹木乃以老木縁岸楂<lb/>
　　　枿數株居然摇落湖天寥濶之勢從此畫出是<lb/>
　　　子昻章法迥絶宋元處是搆凌雲臺手其昌書<lb/>
<pb n="KR3h0063_WYG_087-8b"/>
　　　左方上有心賞一印下有梁清漂印蕉林鑒定<lb/>
　　　二印幅髙一尺九寸五分廣八寸五分第五幅<lb/>
　　　王蒙素絹本淡著色畫款署松路仙巖黄鶴山<lb/>
　　　人王蒙為唐卿製左方上有省畫印半印一下<lb/>
　　　有張則之李雅二印又半印不可識詩塘上董<lb/>
　　　其昌跋云此鈐山堂藏畫也余得之婁水周将<lb/>
　　　軍葢是山樵倣燕文貴筆盈尺間有千巖萬壑<lb/>
　　　林木鬰茂樓閣縹緲當命之仙山圖其昌後有<lb/>
<pb n="KR3h0063_WYG_087-9a"/>
　　　心賞張孝思賞鑒印張則之三印幅髙一尺二<lb/>
　　　寸三分廣九寸二分第六幅陸天㳺宋箋本墨<lb/>
　　　畫款署丹臺春賞自題云江南風物軼飈塵天<lb/>
　　　際曾峯意出羣乳竇雨晴飛玉液顛崖露冷<graphic n="KR3262" url="https://raw.githubusercontent.com/kanripo/KR-Gaiji/master/images/KR3262.png" mimeType="image/png"/>
　　　松雲丹砂勾漏何年受璚笈靈符此日開借問<lb/>
　　　安棲珠樹鶴山居如畫箇中論天㳺下有天㳺<lb/>
　　　生陸氏私印二印右方上有石田茅屋一印下<lb/>
　　　有蕉林玉立氏圖書味閒書印二印左方上有<lb/>
<pb n="KR3h0063_WYG_087-9b"/>
　　　心賞一印副頁董其昌跋云陸天㳺徐㓜文皆<lb/>
　　　宗黄子久此圖尤天㳺善者機也其昌幅髙一<lb/>
　　　尺九寸八分廣七寸九分第七幅僧巨然素絹<lb/>
　　　本墨畫無款姓名見標題中左方下有温字貳<lb/>
　　　拾號五字右方上有心賞一印左方上有都省<lb/>
　　　書畫之印半印一下有半印不可識副頁董其<lb/>
　　　昌標題僧巨然江山晩興卷宣和殿所收十三<lb/>
　　　字幅髙九寸廣一尺七寸三分第八幅范寛素<lb/>
<pb n="KR3h0063_WYG_087-10a"/>
　　　絹本墨畫無款姓名見標題中右方下有半印<lb/>
　　　不可識副頁董其昌標題范寛江山蕭寺圖卷<lb/>
　　　八字幅髙七寸八分廣一尺六寸第九副黄公<lb/>
　　　望宋箋本墨畫右方上有心賞一印左方上有<lb/>
　　　蒼巖棠村審定二印副頁自書云芝蘭室銘善<lb/>
　　　士尚友尚論古人誦詩讀書如炙如親與善人<lb/>
　　　居入芝蘭室久而不聞俱化而一之子好友珍<lb/>
　　　閟簡書以褫以襲庋之室廬有扁其顔譬諸芬<lb/>
<pb n="KR3h0063_WYG_087-10b"/>
　　　苾玉明冰瑩知非二物鹿鳴呦呦停雲藹藹匪<lb/>
　　　今斯今友道之在因讀象山先生玉芝歌後有<lb/>
　　　跋云淳熙戊申余居是山夏初與二三子相羊<lb/>
　　　瀑流間得芝草三偶相比如卦畫成華如蘭玉<lb/>
　　　明冰潔洞澈照眼乃悟芝蘭者非二物也<hi>云云</hi>
　　　因銘錢氏芝蘭室故併及之至正二年夏五月<lb/>
　　　望大癡道人黄公望寓雲間元真道院造後有<lb/>
　　　黄公望印黄氏子久一峯道人三印後董其昌<lb/>
<pb n="KR3h0063_WYG_087-11a"/>
　　　跋云黄子久小楷如此逼古不減晉唐當行家<lb/>
　　　而題畫名款草率具體竟掩其真書古人深逺<lb/>
　　　善藏不必一　一自見至如此畫之老以取力此<lb/>
　　　書之嫩以取態皆變體也壬子七月九日其昌<lb/>
　　　題幅髙八寸七分廣一尺三寸七分第十幅倪<lb/>
　　　瓚宋箋本墨畫自題云狂風二月獨凭闌青海<lb/>
　　　㣲茫烟霧間酒伴提魚來就煮騎曹問馬只看<lb/>
　　　山汀花岸栁渾無賴飛鳥孤雲相與還對此持<lb/>
<pb n="KR3h0063_WYG_087-11b"/>
　　　杯竟須飲也知春物易闌珊延陵倪瓚壬子春<lb/>
　　　右方下有梁清標印河北棠村緑蔭亭記三印<lb/>
　　　左方上有心賞一印下有澤民拾遺生沈日章<lb/>
　　　珍玩圖書二印左邊幅有髙道素識云戊午元<lb/>
　　　日焚香暖翠新居雨霰蕭蕭松寒梅凍檢宋梓<lb/>
　　　陶徵士集讀一過展雲林春山卷試李廷珪墨<lb/>
　　　澄泥硯棗心筆因記右邊幅有程夢庚印程季<lb/>
　　　白書畫印王時敏印三印幅髙八寸三分廣一<lb/>
<pb n="KR3h0063_WYG_087-12a"/>
　　　尺三寸五分第十一幅衛九鼎宋箋本墨畫欵<lb/>
　　　署至正壬辰五<hi>缺</hi>望日丹邱衛九鼎下有明鉉<lb/>
　　　聫印右方下有沈周寳玩一印左方下有王時<lb/>
　　　敏印王濟賞鑒過物二印副頁文徴明題云漁<lb/>
　　　梁詰曲帶灣碕山掩樓臺樹陸離小蹇不嫌溪<lb/>
　　　路永一天斜日正供詩徴明又識云滄溪令君<lb/>
　　　出示元人四畫皆精好可愛撫翫之餘各賦一<lb/>
　　　詩其後壬寅十月二十又一日長洲文徵明識<lb/>
<pb n="KR3h0063_WYG_087-12b"/>
　　　又董其昌識云衡山先生題此卷時年七十三<lb/>
　　　嵗至八十乃紀年所謂披裘先生七十始壮者<lb/>
　　　辛酉中秋前二日其昌題幅髙八寸八分廣一<lb/>
　　　尺五寸第十二幅方方壺宋箋本墨畫自識云<lb/>
　　　洪武戊午嵗上元戯于上清方丈後有金門羽<lb/>
　　　客敕授真人二印又識云米襄陽作畫一掃畫<lb/>
　　　之謬習予老年時時爛漫冩之方方壺醉筆後<lb/>
　　　有勅授真人畫中神品方壺書印三印左方下<lb/>
<pb n="KR3h0063_WYG_087-13a"/>
　　　有李厚亨檇李李氏鶴夢軒珍藏記呉廷之印<lb/>
　　　三印左邊幅董其昌跋云上清學米家山元季<lb/>
　　　所重國初諸名公詩集如髙袁輩及閩中十子<lb/>
　　　皆題其書聲價可想矣米家山原以韻勝在有<lb/>
　　　意無意之間後人漸變為巧媚金屑雖貴入眼<lb/>
　　　成翳可笑也此小幅應作如是觀其昌右邊幅<lb/>
　　　有程夢庚印程季白書畫印王時敏字遜之三<lb/>
　　　印幅髙八寸三分廣一尺四寸八分冊前右頁<lb/>
<pb n="KR3h0063_WYG_087-13b"/>
　　　宋刻絲仙山樓閣左頁董其昌識云宋以前大<lb/>
　　　家都不作小幅小幅自南宋以後始盛又僧巨<lb/>
　　　然輩絶少丈餘畫卷長卷亦惟院體諸人有之<lb/>
　　　此冊皆北宋名蹟及呉興趙文敏之筆余於馬<lb/>
　　　夏李唐性所不好故不令入選佛塲也董元宰<lb/>
　　　題冊後右副頁董其昌跋云學書與學畫不同<lb/>
　　　學書有古帖易於臨倣即不必宋唐石刻隨世<lb/>
　　　所傳形模差似趙集賢云昔人得古帖數行専<lb/>
<pb n="KR3h0063_WYG_087-14a"/>
　　　心學之遂以名世或有妙指靈心不在此論矣<lb/>
　　　畫則不然要須醖釀古法落筆之頃各有師承<lb/>
　　　畧渉杜撰即成下劣不入具品況于能妙乃斷<lb/>
　　　素殘幀珍等連城殊不易致元時顧阿瑛曹雲<lb/>
　　　西倪元鎮皆江以南收藏之家物聚所好故黄<lb/>
　　　子久王叔明陳仲美馬文璧輩䃑礴風流為一<lb/>
　　　時之盛近代沈石田去勝國百年名蹟猶富觀<lb/>
　　　其所作卷軸一樹一石尺寸前見呉中自陸叔<lb/>
<pb n="KR3h0063_WYG_087-14b"/>
　　　平後畫道衰落亦為好事家多收贋本謬種流<lb/>
　　　傳妄謂自開堂户不知趙文敏所云時流易趣<lb/>
　　　古意難復速朽之技何足盤旋此冊實予四十<lb/>
　　　餘年先後結集既為好事者易去而遺書婁水<lb/>
　　　年家璽卿遜之復購之遜之畫已獨步海内又<lb/>
　　　得唐宋元人為師友與之俱化矣董其昌題前<lb/>
　　　副頁左方有董其昌標題唐宋元畫冊董𤣥宰<lb/>
　　　為烟客老親家題十五字郎世寧奉<lb/>
<pb n="KR3h0063_WYG_087-15a"/>
　勅恭繪<lb/>
　御容上下鈐乾隆二璽傍有徳日新執兩用中二璽<lb/>
　　　右方<lb/>
　御題云世界空華底認真分明兩句辨疏親寰中第<lb/>
　　　一尊崇者却是憂勞第一人此予夢中自題小<lb/>
　　　像舊作也昔人于平生愛玩輙留照以志真賞<lb/>
　　　予獨嗜畫禪此冊時遇前賢真面目于縑楮之<lb/>
　　　外因亦命海西臣郎世寕冩小照于首簡真耶<lb/>
<pb n="KR3h0063_WYG_087-15b"/>
　　　空耶于此更參活句乾隆丁夘長至後五日御<lb/>
　　　題下有惟精惟一乾隆宸翰二璽第一幅幅中<lb/>
　御題王維云凍浦舟横野渡長迷離積素帶寒光維<lb/>
　　　摩不二誰能並管領香光選佛塲下有乾隆御<lb/>
　　　賞㑹心不逺二璽又詩塘<lb/>
　御題云識得山居子久傳雪溪摩詰鈞舟扁畫禪室<lb/>
　　　裡羣仙侣近日紛來參畫禪余既辨明富春山<lb/>
　　　居為大癡真蹟無疑近得此摩詰雪溪圖二物<lb/>
<pb n="KR3h0063_WYG_087-16a"/>
　　　皆董其昌畫禪室中所藏因成斷句丁夘仲春<lb/>
　　　御筆下有㡬暇怡情得佳趣二璽又邊幅<lb/>
　御跋云唐王維雪溪元黄公望富春山居二圖為董<lb/>
　　　香光畫禪室中物富春别為長卷是幀標簽唐<lb/>
　　　宋元畫冊即香光得意筆也二幅李成松巖水<lb/>
　　　榭三幅四幅皆趙孟頫洞庭秋景五幅王蒙仿<lb/>
　　　燕文貴仙山圖六幅陸天㳺丹臺春賞七幅巨<lb/>
　　　然江山晚興八幅范寛江山蕭寺九幅黄公望<lb/>
<pb n="KR3h0063_WYG_087-16b"/>
　　　芝蘭室圖十幅倪瓚春山雲樹十一幅衛九鼎<lb/>
　　　溪橋策蹇十二幅方方壺仿米襄陽夏山烟雨<lb/>
　　　幅間香光各有題識後幅綴以長跋今富春既<lb/>
　　　重與雪溪薈萃一處更喜名蹟聫翩猶然畫禪<lb/>
　　　本來面目未被後人割裂他去丁甲呵䕶其斯<lb/>
　　　之謂乎丁夘暮春咸福宫畫禪室中再識下有<lb/>
　　　㡬暇怡情得佳趣乾隆宸翰三璽第二幅幅中<lb/>
　御題李成云水軒潇灑静無埃繩榻支頤芸帖開溪<lb/>
<pb n="KR3h0063_WYG_087-17a"/>
　　　畔攜琴相訪客知伊應為所聞來下有徳充符<lb/>
　　　乾隆宸翰二璽第三幅幅中<lb/>
　御題趙孟頫云三湘七澤杳難分恍見㣲風落葉紛<lb/>
　　　誰識王孫多意緒月明波冷吊湘君下有樂天<lb/>
　　　㡬暇臨池二璽副頁又<lb/>
　御書云瀟湘妙趣天下無千變萬状難形模造物技<lb/>
　　　癢不能祕自為冩照非人圖夜雨欲霽餘潤溽<lb/>
　　　曉明既泮猶糢糊伊人飽挹荆襄秀兼之家法<lb/>
<pb n="KR3h0063_WYG_087-17b"/>
　　　傳元樞雲烟叠嶂垂粉本筆氣直吞雲夢湖溟<lb/>
　　　溟濛濛幻晴晦惝恍倐忽移方隅始知處女後<lb/>
　　　脱兎即離不得俛仰殊掛冠神武夫何憾振衣<lb/>
　　　黄鶴良堪娯老米雲山藏寳笈物聚所好其然<lb/>
　　　乎羲獻合璧誠無忝冷箋小令揮驪珠每披三<lb/>
　　　絶縮唫手惟清萬慮天為徒米友仁瀟湘卷長<lb/>
　　　二丈餘極變化離合之妙孟頫此幅廣不盈尺<lb/>
　　　而藴蓄無盡𣺌然湖天空曠景色於米法外别<lb/>
<pb n="KR3h0063_WYG_087-18a"/>
　　　具勝概左方金粟箋膩澤可愛因乗興録題米<lb/>
　　　卷舊作一過尋丈不為多咫尺不為少逰方之<lb/>
　　　外當自知之乾隆丁邜首夏御識下有乾隆宸<lb/>
　　　翰涵虚朗鑒三璽第四幅幅中<lb/>
　御題趙孟頫云金丹煉出脱凡塵畫格書姿兩入神<lb/>
　　　太史縱然操左劵也應頭地讓前人下有中和<lb/>
　　　映水蘭香二璽副頁又御識云洞庭始波木葉<lb/>
　　　㣲脱為千古冩景妙語子昻胸吞雲夢著墨無<lb/>
<pb n="KR3h0063_WYG_087-18b"/>
　　　多而湖光𣺌瀰傳神在氣韻間直駸駸度營邱<lb/>
　　　前矣御識下有乾隆宸翰㡬暇臨池二璽第五<lb/>
　　　幅<lb/>
　御題王蒙云溟濛重翠罨林齋始信丹梯自有階雲<lb/>
　　　裡漫誇雞犬吠塵縁忘處是無懐下有茹古涵<lb/>
　　　今一璽副頁又<lb/>
　御題云我久思題松路仙巖王蒙所作之長歌意有<lb/>
　　　弗快把筆欲吟行復捨試語巧遲拙速論詩流<lb/>
<pb n="KR3h0063_WYG_087-19a"/>
　　　應有聞之掉頭長笑者是時快雨初霽長烟收<lb/>
　　　值我香山偶消夏畫耶境耶兩適合況當勤政<lb/>
　　　召對之餘㡬務寡日中必<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>摻刀割時不可失<lb/>
　　　興㑹惹反愁渾渾浩浩難為拈亦為就其所具<lb/>
　　　天然邱壑一粗冩嶺雖陰而可登磴縱窄而堪<lb/>
　　　下峭筍天齊飛流珠㵼古木怪石枝撑厏厊翔<lb/>
　　　鴈閣于木末知誰悟乎般若盪扁舟于溪濵又<lb/>
　　　誰釣竿之獨把曾青相蔽虧紛不辨梧檟更愛<lb/>
<pb n="KR3h0063_WYG_087-19b"/>
　　　閒閒結茒屋髙僧仿彿東林社雄乎博乎鈐山<lb/>
　　　堂之舊物而畫禪室所藏也乾隆丁夘夏六月<lb/>
　　　朔御題于來青軒下有乾隆㡬暇臨池三璽第<lb/>
　　　六幅<lb/>
　御題陸天㳺云山深茅屋即仙家一葉扁舟洞口拏<lb/>
　　　何必坎離論爐火雲漿活活湧丹砂下有乾隆<lb/>
　　　御賞萬方安和二璽副頁又<lb/>
　御識云此幀懸崖松石宛然田盤天成閣中所見使<lb/>
<pb n="KR3h0063_WYG_087-20a"/>
　　　身厯其地著意為之或未必及此而陸生無心<lb/>
　　　暗合造物若預設斯境以待之印合處直為快<lb/>
　　　絶乾隆丁夘春静寄山荘題下有乾隆二璽第<lb/>
　　　七幅<lb/>
　御題巨然云輕風暖日晚天春瀲灧晴波恰受船指<lb/>
　　　㸃草堂幽絶處書聲時度栁絲烟下有涵虚朗<lb/>
　　　鑑一璽副頁又<lb/>
　御識云山川雲樹泉石與詩文字畫同為造物靈秀<lb/>
<pb n="KR3h0063_WYG_087-20b"/>
　　　所聚境界理趣同一闗捩無分别處若從形似<lb/>
　　　迹象間求之乃是為識解所縳無有是處乾隆<lb/>
　　　丁夘暮春坐香山畫禪室中披閲此幀特為拈<lb/>
　　　出惜未令香光老人當下印可耳上已後二日<lb/>
　　　御題下有乾隆宸翰攜筆流雲藻御書三璽第<lb/>
　　　八幅<lb/>
　御題范寛云崇崖隠軫樹槎枒長日精藍塔影斜㕍<lb/>
　　　閣鐘殘僧入定香臺風静鳥銜花下有奉三無<lb/>
<pb n="KR3h0063_WYG_087-21a"/>
　　　私惟精惟一二璽副頁又<lb/>
　御題云春深草色常凝座雨後山姿正對門藝苑名<lb/>
　　　流故多品獨于范緩見雄渾行幐暇日偶開緘<lb/>
　　　未覺眉毛落翠巖一例江山相對處便非蕭寺<lb/>
　　　也超凡最蕭間處結僧寮杖䇿何人過板橋好<lb/>
　　　與盤山相印證澹皴濃黛不相饒谿壑無多望<lb/>
　　　不窮峯疑吐霧樹生風花飛禪苑無塵色波𣺌<lb/>
　　　滄池有象空丁夘春日駐蹕桃花寺行宫御題<lb/>
<pb n="KR3h0063_WYG_087-21b"/>
　　　下有乾隆宸翰㡬暇臨池筆端造化三璽第九<lb/>
　　　幅<lb/>
　御題黄公望云常懐杜甫詩傳神不薄今人愛古人<lb/>
　　　大癡尚友意如是圖出芝蘭氣味親下有廓然<lb/>
　　　大公一璽第十幅<lb/>
　御題倪瓚云暖霧浮嵐翠欲蒸迴風散處露崚嶒若<lb/>
　　　教選佛評差等髙士應居最上乗下有四宜書<lb/>
　　　屋一璽副頁又<lb/>
<pb n="KR3h0063_WYG_087-22a"/>
　御書蒼崖半入雲濤堆七大字下有乾隆御筆一璽<lb/>
　　　第十一幅<lb/>
　御題衛九鼎云林塘迤邐樹交枝沙影欹橋漲落時<lb/>
　　　試問奚奴錦囊裡今來收得㡬多詩下有别有<lb/>
　　　洞天一璽第十二幅<lb/>
　御題方方壺云山嫌露體綴雲衣雲處翻疑山是非<lb/>
　　　誰教石畔靈根動釀作人間細雨霏乾隆丁夘<lb/>
　　　仲春月御題下有乾隆宸翰一璽副頁又<lb/>
<pb n="KR3h0063_WYG_087-22b"/>
　御識云唐王維雪溪元黄公望富春山居二圖為千<lb/>
　　　古名筆皆董香光畫禪室中藏物題識墨跡猶<lb/>
　　　存今先後收入内府爰于咸福宫西室什襲以<lb/>
　　　藏即仿香光之意顔曰畫禪並令儒臣為圖以<lb/>
　　　傳之參學者由此證入是無上正法眼藏後得<lb/>
　　　嘉蹟的係畫禪當日鑒賞之物有香光題識可<lb/>
　　　據者将皆歸之乾隆御識後有乾隆二璽冊後<lb/>
　　　左副頁<lb/>
<pb n="KR3h0063_WYG_087-23a"/>
　御識云集古畫一冊皆元以前名人作其壓卷以王<lb/>
　　　維雪溪維畫真者不可得得之與羲獻墨妙相<lb/>
　　　埒此圖渾厚天成非宋元來刻畫者所能措手<lb/>
　　　可定為輞川真蹟無疑曩閲文徵明雪山卷謂<lb/>
　　　曾見維真蹟其即此幀耶他如巨然李成范寛<lb/>
　　　趙孟頫黄公望倪瓚諸作皆真蹟中佳者驗跋<lb/>
　　　語知為董其昌畫禪室中藏物後歸太倉王時<lb/>
　　　敏香光下筆妙天下時敏學元大家功力深至<lb/>
<pb n="KR3h0063_WYG_087-23b"/>
　　　兩人皆精鑒之尤故所收如此伯樂不妄顧鍾<lb/>
　　　期無失聴詎不信夫嘗論法書名繪皆古人精<lb/>
　　　神所聚故經久不可磨滅而意匠經營㳺心象<lb/>
　　　外畫較書尤費工力收藏家亦較珍重然零縑<lb/>
　　　斷楮湮没于蛛絲煤尾間不知其㡬則得之僅<lb/>
　　　存之餘者比諸商彞周鼎誠不為過此冊乃藝<lb/>
　　　苑菁華薈萃而成良不易易㡬餘静展足慰臥<lb/>
　　　逰漫題以紀嵗月乾隆丙寅冬至後七日御識<lb/>
<pb n="KR3h0063_WYG_087-24a"/>
　　　下有乾隆㡬暇臨池三璽<lb/>
　御筆題籖籖上有内府珍藏乾隆宸翰二璽<lb/>
　　畫卷上等<lb/>
　　　宋米友仁瀟湘圖一卷<hi>上等</hi>
　　　素箋本墨畫款云元暉戯作巻前有周廣漢印<lb/>
　　　謝節從義檇李項墨林鑒賞章墨林秘玩項子<lb/>
　　　京家珍藏邰水丙子衛青呉廷之印平生真賞<lb/>
　　　宫保世家子孫世昌長安王永寧諸印又永保<lb/>
<pb n="KR3h0063_WYG_087-24b"/>
　　　圖書傳家史氏半印四卷後有神品項子京家<lb/>
　　　珍藏檇李項氏世家寳玩烟谿草堂珍藏謝節從<lb/>
　　　義清白傳家賢志堂印項元汴印墨林山人平<lb/>
　　　生真賞諸印又墨林端文半印二又一印漫漶<lb/>
　　　不可識卷中押縫有墨林墨林子二印又布衣<lb/>
　　　史氏印二蒙著印二前隔水有珍秘子孫保之<lb/>
　　　二印引首董其昌題云此米侍郎瀟湘圖自題<lb/>
　　　再三及宋名公跋甚夥後有沈啟南跋惟拈出<lb/>
<pb n="KR3h0063_WYG_087-25a"/>
　　　朱夫子及錢子言以為能盡斯圖之妙啟南精<lb/>
　　　畫道余恨其不能下一轉語壹似悠悠審定者<lb/>
　　　何也凡米家山必著沙渚坡陀橋舍斷續聚散<lb/>
　　　以為境此卷混混淪淪一片雲海是為最難處<lb/>
　　　試以他卷並參得之矣宋人以此卷為當代第<lb/>
　　　一不虚耳董其昌藏因題前有天籟閣公保世<lb/>
　　　家二印後有墨林山人項叔子二印又退密神<lb/>
　　　㳺半印二前隔水有王永寧印王長安父瞻近<lb/>
<pb n="KR3h0063_WYG_087-25b"/>
　　　堂三印押縫有太原長安二印拖尾米友仁自<lb/>
　　　識云夜雨欲霽曉烟既泮則其状類此余葢戯<lb/>
　　　為瀟湘冩千變萬化不可名神奇之趣非古今<lb/>
　　　畫家者流畫也惟是京口翟伯夀余生平至交<lb/>
　　　昨豪奪余自秘著色袖卷盟于天而後不復力<lb/>
　　　取歸往嵗掛冠神武門居京口舊廬以白雪詞<lb/>
　　　寄之世所謂念奴嬌也洞天晝永正中和時候<lb/>
　　　凉飈初起羽扇綸巾雩詠處水遶山重雲委好<lb/>
<pb n="KR3h0063_WYG_087-26a"/>
　　　雨新晴綺霞明麗全是丹青戯豪攘横卷誓天<lb/>
　　　應解深秘留滯字學書林折腰原為米無機涉<lb/>
　　　世投組歸來欣自肆目仰雲霄醒醉論少卑之<lb/>
　　　家聲接武月旦評吾子慿髙臨望桂輪徒共千<lb/>
　　　里昨與呉傳朋蜀冷金牋上戯作一幅比與達<lb/>
　　　功相遇知亦為此郎奪因追省此詞跋于小卷<lb/>
　　　後舊曽冩寄蔡天任以白雲易其名舊名可謂<lb/>
　　　惡甚懶拙老人元暉跋尾有友仁一印前有神<lb/>
<pb n="KR3h0063_WYG_087-26b"/>
　　　品長安王永寧心賞子京父印子京所藏諸印<lb/>
　　　又史氏半印後有子孫永保項墨林鑒賞章擕<lb/>
　　　李項氏世家寳玩項墨林父秘笈之印子京長<lb/>
　　　安墨林秘玩烟溪草堂珍藏諸印又一印漫漶<lb/>
　　　不可識押縫有墨林天籟閣項元汴印三印又<lb/>
　　　布衣史氏印二後有闗注跋云米元暉作逺山<lb/>
　　　長雲出没萬變古未有輩安得匹紙以盡其筆<lb/>
　　　勢之妙乎至于林麓近而雄深岡巒逺而挺拔<lb/>
<pb n="KR3h0063_WYG_087-27a"/>
　　　木露幹而想髙茂水見涯而知𣺌瀰皆發于筆<lb/>
　　　墨之外此常人之所難元暉之所易也達功他<lb/>
　　　日以此示之儻以為知言則當得山川之勝臥<lb/>
　　　以逰之紹興五年七月二十日㑹稽闗注書又<lb/>
　　　謝伋跋云達功下第後便有放浪山水之意米<lb/>
　　　元暉作招隠之圖僕以為此君未宜置邱壑中<lb/>
　　　也謝伋伯思父又韓滸跋云頃在京師時方允<lb/>
　　　迪嘗示僕以和人求米元暉畫楚山清曉圖詩<lb/>
<pb n="KR3h0063_WYG_087-27b"/>
　　　恨未見其畫也今觀元暉此紙自云夜雨初霽<lb/>
　　　曉烟既泮其状類此豈其所為瀟湘千變萬化<lb/>
　　　久落人間亦楚山圖中之一也㑹稽韓滸懋遵<lb/>
　　　書又錢端禮題云畫手自髙前輩雲山已屬吾<lb/>
　　　曹若㑹瀟湘物色便合醉讀離騷籛後人端禮<lb/>
　　　處和又洪适跋云邱壑之士久寂寞則起朝市<lb/>
　　　之念朝市之士久喧囂則懐邱壑之放古今之<lb/>
　　　理一也予贊治丹邱雖環郭皆山可以拄頰而<lb/>
<pb n="KR3h0063_WYG_087-28a"/>
　　　霞城雲嶼亦得駕言窮覽然塵纓冗牘之所羈<lb/>
　　　東終不能瑩心而醒目米西清所作瀟湘圖曲<lb/>
　　　盡林阜烟波之勝遐想鷗鳥之樂良不可及紹<lb/>
　　　興十二年三月二十日鄱陽洪适書又曾惇跋<lb/>
　　　云元暉戯作横幅直造北苑巨然妙處開卷怳<lb/>
　　　然如行下蜀棲霞烟雨中益重土思之念紹興<lb/>
　　　丁夘三月壬午南豐曾惇題又錢端禮跋云僕<lb/>
　　　十五年前見此畫把玩不能去手今復開卷恍<lb/>
<pb n="KR3h0063_WYG_087-28b"/>
　　　如夢寐不知老之将至云耳錢端禮書于東陽<lb/>
　　　郡齋紹興五月十有四日又曹筠記云紹興庚<lb/>
　　　午十一月二十日姑溪曹筠觀于平江余氏之<lb/>
　　　西園又米友仁再識云昔陶隠居詩云山中何<lb/>
　　　所有嶺上多白雲但可自怡悦不能持寄君余<lb/>
　　　深愛此詩屢用其韻跋與人袖卷漫書一二于<lb/>
　　　此其亦山氣最<hi>脱一字</hi>處卷舒晴晦雲心潛帝鄉<lb/>
　　　者願作神波君其一與翟伯夀横披書其上云<lb/>
<pb n="KR3h0063_WYG_087-29a"/>
　　　山中宰相有仙骨獨愛嶺頭生白雲壁張此畫<lb/>
　　　定驚倒先請喚人扶著君紹興辛酉嵗孟秋初<lb/>
　　　八日過嘉禾獲再觀懶拙老人米元暉書又洪<lb/>
　　　邁跋云憶年十六時識達功于檇李後七年得<lb/>
　　　詞塲名第行卷謝諸公米老為兵部侍郎謁之<lb/>
　　　明日親袖扣旅舍立須予出乃肯去轉眼三四<lb/>
　　　十年二君久歸山邱予亦老矣觀此使人太息<lb/>
　　　淳熙己亥夏四月七日番陽洪邁景盧又尤袤<lb/>
<pb n="KR3h0063_WYG_087-29b"/>
　　　跋云蔡天啟作米襄陽墓誌言元符初進其子<lb/>
　　　所畫萬里長江圖時元暉年尚少其小筆已知<lb/>
　　　名當世矣方此老無恙時諸公貴人求索者日<lb/>
　　　填門不勝厭若往往多令門下士傚作而親誌<lb/>
　　　元暉二字于後嘗自言遇合作處渾然天成薦<lb/>
　　　為之不復相似此卷寂寥簡短不過數筆而淺深<lb/>
　　　濃淡姿態横生使人應接不暇葢是其得意筆<lb/>
　　　自其云亡畫益難得矧題識皆一時名勝之士<lb/>
<pb n="KR3h0063_WYG_087-30a"/>
　　　終日把翫不能去手也淳熙辛丑二月中沐梁<lb/>
　　　谿尤袤題又袁説友題云水際天低岸逺山腰<lb/>
　　　霧捲雲鋪擬喚松江小般歸來好趂蓴鱸建袁<lb/>
　　　説友起巖書于池陽郡齋又錢聞詩題云太湖<lb/>
　　　水入霅溪寒叠障連山㡬萬般此景古今無盡<lb/>
　　　藏總歸懶拙一毫端籛後人聞詩書又朱敦儒<lb/>
　　　跋云僕昔嵗南逰繫舟黄陵廟下適江山風雨<lb/>
　　　嘆古今詩人不能賦今觀米公山水覺瀟湘舊<lb/>
<pb n="KR3h0063_WYG_087-30b"/>
　　　㳺隠然似夢紹興乙丑清明後兩日洛陽朱敦<lb/>
　　　儒題又朱子記云淳熙己亥中夏廿八日新安<lb/>
　　　朱熹觀于江東道院又曽惇再跋云元暉作字<lb/>
　　　作畫深得南宫筆法非特能繼其家聲亦不負<lb/>
　　　山谷兩詩也紹興丁夘三月壬午南豐曾惇觀<lb/>
　　　于丹邱郡齋又洪适再跋云予嘗客昆陵一葦<lb/>
　　　太湖舊矣去之六年風朝月夕每思怒濤裂山<lb/>
　　　澄漪見雲夢寐間時一往焉觀此恍然所謂逃<lb/>
<pb n="KR3h0063_WYG_087-31a"/>
　　　空谷而喜聞足音者紹興十七年三月廿二日<lb/>
　　　鄱陽洪适書又錢端禮跋云此畫今為中朝第<lb/>
　　　一誠可寳而愛也己巳中夏錢端禮書又曹筠<lb/>
　　　再跋云元暉冩山水真態出人意表觀之者如<lb/>
　　　登髙臨逺有超出塵外之想紹興庚午十一月<lb/>
　　　中澣日姑溪曹筠跋又温萃跋云米元章品題<lb/>
　　　諸家山水得其妙處意謂皆未離筆墨畦逕晚<lb/>
　　　乃出新意冩林巒間烟雲霧雨陰晴之變以為<lb/>
<pb n="KR3h0063_WYG_087-31b"/>
　　　横披元暉葢傳家法也温萃叔皮父又林仰跋<lb/>
　　　云此軸紙墨俱不甚精而造㣲入妙乃爾使得<lb/>
　　　妙墨佳楮固當益竒善御者羊腸九折亦中和<lb/>
　　　鸞之音端非虚語紹興丙子春仲三山林仰書<lb/>
　　　又錢端禮再跋云東坡云論畫以形似見與兒<lb/>
　　　童鄰觀元暉此軸則可以㕘公活句之妙處和<lb/>
　　　父又洪邁再跋云予理圃于番城之西所謂蠙<lb/>
　　　洲者江上横前烟雲吞吐晴陰朝莫千變萬態<lb/>
<pb n="KR3h0063_WYG_087-32a"/>
　　　有口不能説也誰能起懶拙老人于九京為我<lb/>
　　　冩貌邪淳熙六年四月七日野處洪邁景盧書<lb/>
　　　又朱子再跋云建陽崇安之間有大山横出峯<lb/>
　　　巒特秀予嘗結茒其巔小平處毎當晴晝白雲<lb/>
　　　坌入牕牖間輙咫尺不可辨嘗題小詩云閒雲<lb/>
　　　無四時散漫此山谷幸乏霖雨姿何妨媚幽獨<lb/>
　　　下山累月毎竊諷此詩未嘗不悵然自失今觀<lb/>
　　　米公所為左候戯作横卷隠隠舊題詩處似已<lb/>
<pb n="KR3h0063_WYG_087-32b"/>
　　　在第三四峯間也又得并覽諸名勝舊題想象<lb/>
　　　其人益深歎息淳熙己亥中夏廿九日新安朱<lb/>
　　　熹仲晦父書于江東道院又尤袤再題云萬里<lb/>
　　　江天杳靄一村烟樹㣲茫只欠孤篷聴雨恍如<lb/>
　　　身在瀟湘淡淡曉山横靄茫茫逺水平沙安得<lb/>
　　　緑蓑青笠往往泛宅浮家淳熙辛丑中春十八<lb/>
　　　日梁谿尤袤觀于秋浦又袁説友再𨽻晝跋云<lb/>
　　　余讀賈誼度湘水賦其言造託湘流之意悲矣<lb/>
<pb n="KR3h0063_WYG_087-33a"/>
　　　恨未身到也今觀米公横卷而弔原思賈使人<lb/>
　　　興懐愧無健筆以賦之淳熙辛丑三月上巳日<lb/>
　　　建袁説友起巖甫書于池陽清静寮又錢聞詩<lb/>
　　　再跋云雨山晴山畫者易状唯晴欲雨雨欲霽<lb/>
　　　宿霧曉烟已泮復合景物昧昧時一出没于有<lb/>
　　　無間難状也此非墨妙天下意超物表者斷不<lb/>
　　　能到故侍郎米公或得之必寳玩珍愛靳不與<lb/>
　　　人與人而又戒其勿他與也淳熙辛丑秋八月<lb/>
<pb n="KR3h0063_WYG_087-33b"/>
　　　吉籛後人聞詩子言書又時佐𨽻書記云淳熙<lb/>
　　　丁未旻天季月重陽前壹日洙泗時佐季雄獲<lb/>
　　　觀于蘄春郡齋又張紳記云齊郡張紳觀于陳<lb/>
　　　氏春草堂又王彞瀟湘圖攷云故宋兵部侍郎<lb/>
　　　襄陽米公友仁元暉所畫瀟湘圖一卷其自題<lb/>
　　　識凡兩見南渡後諸名勝跋語凡若干人而文<lb/>
　　　公朱夫子手澤又先後出也此圖之末自署曰<lb/>
　　　元暉戯作且有印文曰元暉其上一字與其父<lb/>
<pb n="KR3h0063_WYG_087-34a"/>
　　　禮部公之字皆從此者葢豫章黄太史嘗得此<lb/>
　　　古玉印因命為侍郎字而以授之且作二絶句<lb/>
　　　贈禮部以述此意今見山谷集中圖末有别紙<lb/>
　　　侍郎前題自謂夜雨初霽曉烟既泮其状類此<lb/>
　　　葢戯為瀟湘冩變化神奇之妙而不言其題為<lb/>
　　　何名或曰是即所謂楚山清曉圖者然卷内韓<lb/>
　　　懋遵云元暉楚山清曉圖恨未見今觀此紙亦<lb/>
　　　楚山圖中之一則自别有楚山清曉圖矣而洪<lb/>
<pb n="KR3h0063_WYG_087-34b"/>
　　　文恵直書此卷曰米西清所作瀟湘圖則此固<lb/>
　　　自為瀟湘圖也又侍郎自謂京口翟伯夀昨豪<lb/>
　　　奪余自秘著色袖卷盟于天而後不復力取歸<lb/>
　　　者别卷也又自謂昨與吳傳朋蜀冷金箋作一<lb/>
　　　幅比與達功遇知亦為伯夀奪去者又别卷也<lb/>
　　　後題自謂用陶隠居韻作白雲詩其一與翟伯<lb/>
　　　夀横披書其上者又别卷也前題不知年後題<lb/>
　　　紹興辛酉過嘉禾再觀則紹興十一年赴召為<lb/>
<pb n="KR3h0063_WYG_087-35a"/>
　　　兵部侍郎時至十五年以敷文閣待制提舉神<lb/>
　　　祐觀奉朝請葢髙宗好米禮部書而侍郎得其<lb/>
　　　家法故眷遇之厚如此伯夀名耆年㕘政汝文<lb/>
　　　之子而邢恕外孫也此其人姓字在前後題屢<lb/>
　　　見葢知畫者哉傳朋名説其外大父王逢原逢<lb/>
　　　原妻呉氏王荆公妻之女弟也逢原早死呉不<lb/>
　　　嫁有遺腹女嫁呉思禮而生説即傅朋也以書<lb/>
　　　名當世而元暉乃以古書法作畫傅朋固知之<lb/>
<pb n="KR3h0063_WYG_087-35b"/>
　　　矣然此卷不言為何人作乃曰比與達功相遇<lb/>
　　　而諸跋語多言達功至朱夫子獨云米公所為<lb/>
　　　左侯戯作横卷則其人葢姓左氏而字達功也<lb/>
　　　卷内謝伯思云達功下第後元暉作招隠圖洪<lb/>
　　　文恵亦云憶年十六時識達功後七年得詞塲<lb/>
　　　名則達功固名進士矣凡諸跋語其人大抵皆<lb/>
　　　可考見闗注字子東㑹稽人一曰錢唐人嘗為<lb/>
　　　太學博士此題紹興五年則其登進士第時也<lb/>
<pb n="KR3h0063_WYG_087-36a"/>
　　　謝伋字伯思一字景思上蔡人㕘政<hi>某</hi>之子克<lb/>
　　　家以文名常為太常少卿錢端禮字處和嘗為<lb/>
　　　婺州守此凡三題故其一云書于東陽郡齋其<lb/>
　　　一特書紹興己巳則十九年也洪适字景伯鄱<lb/>
　　　陽人忠宣公皓之長子乾道元年為右僕射諡<lb/>
　　　文恵兩題皆在紹興十七年三月其一作十五<lb/>
　　　年葢七字已損或妄填冩作五字耳是時通判<lb/>
　　　台州至十一月以言者罷去曾惇字谹父南豐<lb/>
<pb n="KR3h0063_WYG_087-36b"/>
　　　人右僕射布之孫也兩題皆紹興丁夘則十七<lb/>
　　　年惇知台州與洪文恵不相能而文恵罷去時<lb/>
　　　也惇嘗上詩秦檜稱為聖相故有台州之命朱<lb/>
　　　敦儒字希真洛陽人以詩名此紹興乙丑則十<lb/>
　　　五年也嘗仕為館職矣既告老去至二十五年<lb/>
　　　秦檜孫塤欲學詩因薦以為鴻臚少卿曹筠姑<lb/>
　　　熟人紹興廿五年殿中侍御史湯鵬舉言筠因<lb/>
　　　檜薦為臺臣凡有所陳盡出于檜詔奪職罷祠<lb/>
<pb n="KR3h0063_WYG_087-37a"/>
　　　此題紹興庚午則二十年也洪邁字景盧文恵<lb/>
　　　弟也以博學宏辭賜第仕至翰林學士諡文敏<lb/>
　　　兩題皆淳熙六年己亥是時間居鄱城其一自<lb/>
　　　署其姓名上曰野處者孝宗御書以賜者也尤<lb/>
　　　袤字延之無錫人嘗侍光宗春坊官至禮部尚<lb/>
　　　書謚文簡此凡兩題皆淳熙辛丑二月時通判<lb/>
　　　池州故其一觀于秋浦辛丑者八年也袁説友<lb/>
　　　字起嵓建安人嘉泰三年由同知樞密為㕘知<lb/>
<pb n="KR3h0063_WYG_087-37b"/>
　　　政事凡兩題其一書尤文簡辛丑題後云書于<lb/>
　　　池陽郡齋其一云淳熙辛丑書于池陽清浄寮<lb/>
　　　則是平江守赴召後為池守時也錢聞詩字子<lb/>
　　　言此不書姓字但云籛後人者固錢氏也成都<lb/>
　　　人嘗知南康軍與朱夫子交承此兩題皆存淳<lb/>
　　　熙辛丑是嵗三月朱夫子自南康東歸而此題<lb/>
　　　在八月則子言已上任矣卷内錢端禮亦或書<lb/>
　　　籛後人者子言弟也時佐者字季雄魯人嘗為<lb/>
<pb n="KR3h0063_WYG_087-38a"/>
　　　蘄州守此淳熙丁未書于蘄春郡齋則十四年<lb/>
　　　也又有韓滸者字懋遵㑹稽人林仰者三山人<lb/>
　　　其字未聞温萃者字叔皮不知何郡人云惟朱<lb/>
　　　夫子手澤傑然特出為百世所遵仰前題但云<lb/>
　　　淳熙己亥中夏廿八日新安朱某觀于江東道<lb/>
　　　院後題則自述其建安結茅處雲山之勝因記<lb/>
　　　其舊題云閒雲無四時散漫此山谷幸乏霖雨<lb/>
　　　姿何妨媚幽獨且言今見此卷隠隠舊題詩處<lb/>
<pb n="KR3h0063_WYG_087-38b"/>
　　　似已在第三四峯其末所書年月姓名及所在<lb/>
　　　書處皆與前題同但此為廿九日而姓名下有<lb/>
　　　仲晦父三字以雲谷記考之則其地葢即雲谷<lb/>
　　　而結茅處即晦菴也己亥為淳熙六年自去嵗<lb/>
　　　差知南康軍辭不允是嵗三月到任此題皆在<lb/>
　　　五月乃到任後其曰書于江東道院者姑熟有<lb/>
　　　郡齋曰江東道院而此自在南康也葢嘗厯觀<lb/>
　　　卷内年月紹興五年者趙忠簡張忠獻並相方<lb/>
<pb n="KR3h0063_WYG_087-39a"/>
　　　欲恢復中原而岳武穆建功時也十一年者秦<lb/>
　　　檜主和議搆害武穆時也自是十數年間皆秦<lb/>
　　　檜用事而國勢止于東南矣淳熙以來則在湯<lb/>
　　　思退和議既成之後于是東南勢定而不復有<lb/>
　　　志于中原矣又厯觀卷内人姓名曾惇曹筠皆<lb/>
　　　爭事秦檜者固不足道而朱希真亦不免為檜<lb/>
　　　所起洪氏兄弟雖皆一時重望而亦嘗為湯思<lb/>
　　　退門客不免阻張忠獻配髙廟之議若袁説之<lb/>
<pb n="KR3h0063_WYG_087-39b"/>
　　　㕘大政乃在韓佗胄禁偽學之日則其<hi>下缺</hi>又<lb/>
　　　沈周跋云小米瀟湘圖巻再題自珍僕從稍知<lb/>
　　　時慕為杭之張氏所蓄髙價而錮吝人罕獲見<lb/>
　　　後逰杭兩度仲孚亦辱往來但啟齒借閲便唯<lb/>
　　　唯而終弗果今七十五人矣意餘生與此圖斷<lb/>
　　　為欠縁亦嘆仲孚忍為拂人意事兹廷貴忽爾<lb/>
　　　擕至猶景星鳳凰為之薫沐者再得一快覩悠<lb/>
　　　然三湘九疑瀰漫尺楮如朱夫子之題象内見<lb/>
<pb n="KR3h0063_WYG_087-40a"/>
　　　畫錢子言畫表求象斯圖之妙盡括于二作矣<lb/>
　　　又有王宗常先生一一論疏諸名勝出處之跡<lb/>
　　　無餘詞誠為翰墨之寳設使著色袖卷楚山清<lb/>
　　　曉冷金蜀牋等筆尚在恐亦無此爛漫之題信<lb/>
　　　乎仲孚之知重亦可謂之不俗矣後學沈周諸<lb/>
　　　跋中有淨因菴子京所藏項叔子子孫永保子<lb/>
　　　京兆郡時泰冠冕世雄之裔諸印擕李項氏世<lb/>
　　　家寳玩布衣史氏太原長安印各二墨林山人<lb/>
<pb n="KR3h0063_WYG_087-40b"/>
　　　項元汴印子京父印墨林秘玩平生真賞印各<lb/>
　　　三項墨林父秘笈之印印四項墨林鑒賞章印<lb/>
　　　五項子京家珍藏印八又天籟閣江村項半印<lb/>
　　　三又一印漫漶不可識跋中押縫有墨林秘玩<lb/>
　　　子孫世昌若水軒世昌考古正今項子京家珍<lb/>
　　　藏神逰心賞寄傲平生真賞諸印子京墨林子<lb/>
　　　印各二墨林印四退密印五長安印六布衣史<lb/>
　　　氏印十八卷髙八寸八分廣九尺一寸卷中<lb/>
<pb n="KR3h0063_WYG_087-41a"/>
　御識云米家畫法多以烟雲掩映為工而元暉機趣<lb/>
　　　超逸昔人評其草草中不失天真所作瀟湘白<lb/>
　　　雲圖久膾炙藝苑近于収藏家雜卷中購得之<lb/>
　　　展覽一過夜雨方霽曉烟欲出迷離空濶景状<lb/>
　　　不啻置身三湘七澤間因識墨戯之妙試如自<lb/>
　　　題内府舊藏老米雲山圖得此真同羲獻合璧<lb/>
　　　矣乾隆丙寅長至月御識下有乾隆㡬暇臨池<lb/>
　　　三璽又<lb/>
<pb n="KR3h0063_WYG_087-41b"/>
　御題云瀟湘妙趣天下無千變萬状難形模造物技<lb/>
　　　癢不能秘自為冩照非人圖夜雨欲霽餘潤溽<lb/>
　　　曉烟既泮猶糢糊伊人飽挹荆襄秀兼之家法<lb/>
　　　傳元樞雲烟叠嶂垂粉本筆氣直吞雲夢湖溟<lb/>
　　　溟濛濛幻晴晦倘恍歘忽移方隅始知處女後<lb/>
　　　脱免即離不得俯仰殊挂冠神武夫何恨振衣<lb/>
　　　黄鶴良堪娯老米雲山藏寳笈物聚所好其然<lb/>
　　　乎羲獻合璧誠無忝冷箋小令揮驪珠毎<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>三<lb/>
<pb n="KR3h0063_WYG_087-42a"/>
　　　絶縮吟手惟清萬慮天為徒乾隆丁夘夏五御<lb/>
　　　題前有席上珍一璽下有乾隆宸翰惟精惟一<lb/>
　　　二璽前隔水董其昌題語後<lb/>
　御識云香光此跋興與神遇心心相印之妙至今尚<lb/>
　　　可想見因歸之畫禪室中以還其舊御題下有<lb/>
　　　乾隆宸翰㡬暇臨池二璽拖尾瀟湘圖考後<lb/>
　御識云右瀟湘圖考一篇後幅缺軼無作者名姓閲<lb/>
　　　卷尾沈周跋語乃知為王常宗作常宗名彞嘉<lb/>
<pb n="KR3h0063_WYG_087-42b"/>
　　　定人明初嘗預脩元史及攷之張丑清河書畫<lb/>
　　　舫則云圖卷題詠極多不能全載僅録元暉兩<lb/>
　　　跋令非沈跋則常宗之名湮矣但明史及明詩<lb/>
　　　小傅彞字常宗而沈作宗常或由筆誤耶惜未<lb/>
　　　得王彞全集為補書之乾隆丁夘御識前有澄<lb/>
　　　觀一璽下有得佳趣㡬暇臨池二璽又<lb/>
　御識云近有刻王徴士集者不載此文考彞詩文曰<lb/>
　　　三近齋稿而集以徵士名葢已非三近齋之舊<lb/>
<pb n="KR3h0063_WYG_087-43a"/>
　　　都穆序謂其遺文或三近齋稿所遺耶要其文<lb/>
　　　之湮没者葢已多矣再識前有含暉一璽下有<lb/>
　　　徳充符㑹心不逺二璽<lb/>
　御筆題籖籖上有内府珍藏乾隆三璽<lb/>
　　　宋江㕘千里江山圖一卷<hi>上等</hi>
　　　素絹本墨畫無欵姓名見題識中卷末有江㕘<lb/>
　　　字貫道千里江山圖真蹟<hi>臣</hi>柯尤思鑒定十八<lb/>
　　　字又江㕘畫董其昌藏七字卷前有蕉林書屋<lb/>
<pb n="KR3h0063_WYG_087-43b"/>
　　　梁清標印二印卷後有河北徳侯半印二又二<lb/>
　　　印漫漶不可識拖尾題云風來千里舞松杉齊<lb/>
　　　魯青嵐滿袖銜擬把如椽三丈筆為君題句向<lb/>
　　　嵌巖欵署嘉定丁丑六月四日宓書前有林書<lb/>
　　　半印一又劉克荘題云世間平逺景萬幅在洪<lb/>
　　　家晚至畨君國方知不是夸一櫂㣲茫裏孤亭<lb/>
　　　紫翠間宛如涉彭蠡又似訪廬山夾立朝羣玉<lb/>
　　　濃粧列萬笄中州不敢頓抛向瘴雲西江逺不<lb/>
<pb n="KR3h0063_WYG_087-44a"/>
　　　容極禹功胡可忘向來小龍子衮冕食千羊雪<lb/>
　　　冒禹碑石雲埋泌草堂早知抱遺恨悔不挾乾<lb/>
　　　糧茒山千萬叠不得見天全帆出扶胥口無山<lb/>
　　　只有天半夜黄天蕩樓船雪浪中當年草檄客<lb/>
　　　今日負樵翁太武求溲處之祁著鎖邊淮風晨<lb/>
　　　裂面淮浪夜驚船展卷嗟邱也東西南北人昔<lb/>
　　　還行脚債今作臥逰身一匹好東絹天寒家未<lb/>
　　　温儘教兒拆繡閒管婦無禈右題江貫道山水<lb/>
<pb n="KR3h0063_WYG_087-44b"/>
　　　十絶惜石林簡齋不及見前史官劉克荘書又<lb/>
　　　林希逸題云逺山叢叢逺樹濛濛咫尺萬里江<lb/>
　　　行其中短長何岸髙低何峯彼坁彼洔彼瀑彼<lb/>
　　　洪晴嵐乍豁烟靄忽籠或斷或屬且淡且濃爾<lb/>
　　　崒奚寺爾盤奚宫或茅陰翳或梁嵌空有吠者<lb/>
　　　厖有樵者翁危檣落碇短櫂掀篷往來異趣寂<lb/>
　　　動殊容羃翠其庭豈非盧鴻畧彴而渡豈非龜<lb/>
　　　蒙昔我經行雲山萬重若淮南北與江西東亦<lb/>
<pb n="KR3h0063_WYG_087-45a"/>
　　　蓑而雨亦帽而風乃今追惟夢境相從及此開<lb/>
　　　卷恍然昔同誰居作者造化論功掩㧾其裔熙<lb/>
　　　成是宗聲聞九陛既召而終謂彼樹白䜟其身<lb/>
　　　窮其然豈然訊之天公此名穹壤疇曰不逢淳<lb/>
　　　祐己酉竹溪林希逸書後有一印又半印俱糢<lb/>
　　　糊不可辨又董其昌跋云江貫道宋畫史名家<lb/>
　　　専師巨然得北苑三昧其皴法不甚用筆而以<lb/>
　　　墨氣濃淡洹運為主葢董巨畫道中絶久矣貫<lb/>
<pb n="KR3h0063_WYG_087-45b"/>
　　　道獨傳其巧逺出李唐郭熙馬夏之上何啻十<lb/>
　　　倍此卷曾經柯九思鑒定乃元文宗御府所藏<lb/>
　　　後有宋三名公題詠當是貫道生平最得意筆<lb/>
　　　嚴分宜時一鉅公有求于世藩世藩屬購此卷<lb/>
　　　既得之世藩敗遂不復出凡三十五年而其家<lb/>
　　　售之于余夫世藩之檢括鉅卿之營購與其子<lb/>
　　　孫之䕶持皆若為余地者豈非數耶雖然使此<lb/>
　　　卷一入豪門将與上河圖等俱歸御府世間永<lb/>
<pb n="KR3h0063_WYG_087-46a"/>
　　　不見有江貫道畫即貫道一生苦心竟冺没無<lb/>
　　　傳矣貫道畫有神其必擇予為主人也夫萬厯<lb/>
　　　丙申冬得之海上丁酉秋九月廿二日還自江<lb/>
　　　右于蘭谿舟中展觀因記之時奉命校士畢船<lb/>
　　　窻晴霽各手卷都勘閲一過至樂也其昌又跋<lb/>
　　　云宋鄧椿公夀作畫繼自熙寧至乾道百年間<lb/>
　　　分為數品其最髙者為冠冕才賢巖穴上士而<lb/>
　　　江㕘在上士之列鄧公贊其畫法董源豪放過<lb/>
<pb n="KR3h0063_WYG_087-46b"/>
　　　之葢南宋人未有在貫道之右者也鄧所著銘<lb/>
　　　心絶品于趙千里李希古輩皆所不取獨有江<lb/>
　　　貫道飛泉恠石圖與江居圖耳貫道在當時已<lb/>
　　　為名流所賞鑒如此又跋云貫道以香茶為生<lb/>
　　　葉道藴左丞薦之宇文時中季蒙龍圖宇文欲<lb/>
　　　多取其畫江被召去宇文以為恨及劉季髙侍<lb/>
　　　郎再寄江居圖作無盡景始慰意云<hi>右出畫繼</hi>
　　　今此卷意即江居圖也又跋云趙叔問居三衢<lb/>
<pb n="KR3h0063_WYG_087-47a"/>
　　　治園築館取楚詞之言名曰崇蘭嘗與陳簡齋<lb/>
　　　程致道倘羊其中命貫道為之圖乃賦詩焉戊<lb/>
　　　戌四月廿日又録呉寛跋云呉匏菴跋江貫道<lb/>
　　　江山長圖刻匏翁家藏集予方病齒陳太僕明<lb/>
　　　之使小僮持畫卷入迫觀之就枕展尺許即知<lb/>
　　　為宋人筆不覺蹶然起稱賞至圖窮未已葢宋<lb/>
　　　江貫道所作曾入元御府柯博士敬仲所鑒定<lb/>
　　　者也貫道之筆少見況其後有葉石林陳簡齋<lb/>
<pb n="KR3h0063_WYG_087-47b"/>
　　　林希逸諸公題識益可貴重明之好古博雅此<lb/>
　　　卷得所歸矣呉寛戊戌其昌重録陳明之旴𣅿<lb/>
　　　人官至尚書押縱有秋碧一印後有蒼巖子梁<lb/>
　　　清標玉立氏印章觀其大畧梁清標印保和殿<lb/>
　　　大學士之章諸印卷髙一尺五寸長一丈六尺<lb/>
　　　八寸五分卷中<lb/>
　御題云展卷古香霏坐席懸知丹青定神蹟摩挱東<lb/>
　　　絹辨世代宣和御物光而澤厯厯江山領神韻<lb/>
<pb n="KR3h0063_WYG_087-48a"/>
　　　撫掌喜果遇莫逆漫稱千里猶頓置直與造物<lb/>
　　　同翕闢何奇不有美不具放不覺濶收不窄意<lb/>
　　　所欲赴筆已到應接無暇心為役命物賦景屬<lb/>
　　　餘事坐逰真令忘朝夕我聞椿公作畫繼貫道<lb/>
　　　本在上士格故宜瓣香拜太史更愛顔筋字錐<lb/>
　　　畫豪奪真鑒兩俱幻何必御府便成隔㡬暇文<lb/>
　　　臣偶賡和一脈精神照今昔乾隆丁夘孟春下<lb/>
　　　浣御題前有雲霞思一璽下有乾隆宸翰㡬暇<lb/>
<pb n="KR3h0063_WYG_087-48b"/>
　　　臨池二璽梁詩正和云清禁何縁挂帆席川塗<lb/>
　　　逺放無停蹟挹将朝爽望呉山搴取晚芳吟楚<lb/>
　　　澤忽聞<lb/>
　天笑撫長卷暫爾神逰從目逆江山千里渺無涯都<lb/>
　　　自江郎指端闢連綿應有風雲通舒卷祗愁几<lb/>
　　　案窄元明傳寳辨題識苕霅浮家想征役披圖<lb/>
　　　更擬問三衢待詔劇憐空一夕丹邱元宰結真<lb/>
　　　契肯許權豪汚髙格莫言舊價等隋珠試看新<lb/>
<pb n="KR3h0063_WYG_087-49a"/>
　　　題降<lb/>
　奎畫百年重訂畫禪盟即今永與塵凡隔幸邀賡和<lb/>
　　　一暢觀也覺臣鄉宛如昔<hi>臣</hi>梁詩正恭和又汪<lb/>
　　　由敦和云藝林誰繼荆闗席天水江生遺妙蹟<lb/>
　　　勝槩髙凌巫峽雲逺勢平吞雲夢澤峰巒横窄<lb/>
　　　殊意匠林樹㕘差與目逆沙邊練凈暮潮平天<lb/>
　　　際帆開朝露闢柴門不正路縈紆漁網纔收岸<lb/>
　　　欹窄胸中密藴造化功筆底潛驅鬼神役舊聞<lb/>
<pb n="KR3h0063_WYG_087-49b"/>
　　　米顛工墨戯北固雲烟攬晨夕縦然横軼出新<lb/>
　　　奇何似清真擅標格<lb/>
　　　披香晝静契心賞濤湧<lb/>
　雲章炳<lb/>
　奎畫俯視香光㕘畫禪頓覺仙凡霄漢隔遇合方知<lb/>
　　　翰墨神長共江山閲今昔<hi>臣</hi>汪由敦恭和又嵇<lb/>
　　　璜和云濤聲巒影生几席腕底印出鴻蒙蹟絹<lb/>
　　　紋如波凈而緻墨光似漆黝且澤寸陰坐覺片<lb/>
<pb n="KR3h0063_WYG_087-50a"/>
　　　帆移洄沂誰慿風順逆蜿蜒起伏衆皺堆林屋<lb/>
　　　巖椒乍開闢意匠所至真宰愁筆力欲窮地維<lb/>
　　　窄北苑三昧參得之䕶持丁甲為驅役奎章閣<lb/>
　　　下丹邱生鑒定摩挱竟晨夕紛紛馬夏何足數<lb/>
　　　虎兒瀟湘齊品格千秋激賞灑<lb/>
　　仙毫天塹宛従句裏畫篆烟凝室悟畫禪下視香<lb/>
　　　光㡬塵隔神物顯晦㑹有時為慶遭逢今勝昔<lb/>
　　　<hi>臣</hi>嵇璜恭和又董邦達和云曾向長江掛帆席<lb/>
<pb n="KR3h0063_WYG_087-50b"/>
　　　沂洄㡬欲尋禹蹟洪濤砐硪蹴荆門逺勢淼瀰<lb/>
　　　吞震澤茫然四顧局短目身所未到意堪逆誰<lb/>
　　　知貫道一圖收無盡江山生面闢千村桑柘楚<lb/>
　　　天遼百叠巖巒蜀川窄中有雲氣鬱然來冰夷<lb/>
　　　隠現隨驅役再三披圖圖轉奇忽已置身烟水<lb/>
　　　夕畫禪題識真解人繪理書情並髙格<hi>小臣</hi>喜<lb/>
　　　讀丹青引心擬坐眠窮手畫邱壑不先胸中蟠<lb/>
　　　咫尺常見千里隔何幸<lb/>
<pb n="KR3h0063_WYG_087-51a"/>
　宸章開頑顔先民有作念在昔<hi>臣</hi>董邦達恭和<lb/>
　御筆題籖籖上有神品天府珍藏乾隆宸翰三璽按<lb/>
　　　董其昌録呉寛跋語内有葉石林陳簡齋林希<lb/>
　　　逸諸公題識一語今卷尾止存林希逸四言詩<lb/>
　　　而葉道藴陳與義題識已闕疑係董跋後為市<lb/>
　　　儈輩割去<lb/>
　　　元黄公望富春山居圖一卷<hi>上等</hi>
　　　宋箋本墨畫款識云子明隠君将歸錢唐需畫<lb/>
<pb n="KR3h0063_WYG_087-51b"/>
　　　山居景圖此贈别大癡道人公望至元戊寅秋<lb/>
　　　下有黄氏子久一印卷末有成化丙戌九月完<lb/>
　　　菴劉珏鑒藏十二字卷前有完菴一印押縫有<lb/>
　　　瞿氏耕印瞿起田耕石齋真賞二印卷後有廷<lb/>
　　　美一印押縫有瞿稼軒收藏印一印前隔水董<lb/>
　　　其昌題云大癡畫卷予所見若擕李項氏家藏<lb/>
　　　砂磧圖長不及三尺婁江王氏江山萬里圖可<lb/>
　　　盈丈筆意頺然不似真蹟唯此卷規摹董巨天<lb/>
<pb n="KR3h0063_WYG_087-52a"/>
　　　直爛漫復極精能展之得三丈許應接不暇是<lb/>
　　　子久生平最得意筆予獲購此圖藏之畫禪室<lb/>
　　　中與摩詰雪江共相暎發吾師乎吾師乎一邱<lb/>
　　　五岳都具是矣丙申十月七日書于龍華浦董<lb/>
　　　其昌下有唐氏孔明半園外史二印後隔水有<lb/>
　　　鄒之麟跋云黄子久畫之聖者也書中之右軍<lb/>
　　　至若富春山圖筆端變化鼓舞又右軍之蘭亭<lb/>
　　　也聖而神矣昧菴老人之麟題拖尾有孔諤題<lb/>
<pb n="KR3h0063_WYG_087-52b"/>
　　　云癡翁灑翰成山水逸趣天然妙無比毫釐分<lb/>
　　　寸界呉眉咫尺如同千萬里烟霞濃淡有無間<lb/>
　　　林麓㕘差如何攀菰蒲帶雨通花渚松蘿聳翠<lb/>
　　　侵雲端蒼巖秀嶂宛如屏䯻挽螺旋不可名南<lb/>
　　　岷西華與東岱嵯巍峭立相崢嶸滚滚江流與<lb/>
　　　湘漢風停波静澄如練天光一色浩無涯魯衛<lb/>
　　　青齊俱可辨髙人<hi>缺</hi>趣江天曉萬壑陰森凈如<lb/>
　　　埽平林逺樹間桑麻楚甸巫峯青未了侍御昔<lb/>
<pb n="KR3h0063_WYG_087-53a"/>
　　　年持此看觀風壮志非塵凡而今驄轡巡行發<lb/>
　　　須使生民同此歡宣聖五十七代孫河南提刑<lb/>
　　　按察司僉事孔諤書後有廷美唐氏孔明半園<lb/>
　　　外史瞿稼軒收藏印諸印卷髙一尺四分廣一<lb/>
　　　丈八尺二寸五分卷中<lb/>
　御題云畫家貴正不貴奇大癡此卷三昧知天地造<lb/>
　　　物匪物造元氣褁合神淋漓六法上乗我所喜<lb/>
　　　言之不足長言之石渠寳笈惜未載行幐書篋<lb/>
<pb n="KR3h0063_WYG_087-53b"/>
　　　常相隨田盤小憩天成閣展覺峯巒近列眉香<lb/>
　　　山岫雲之佳趣以境質畫非然疑乃知逢源任<lb/>
　　　左右是謂罔象合天倪如入畫禪晤思白摩詰<lb/>
　　　雪江有所思我欲夀之以佳作徳潛手筆猶能<lb/>
　　　為富春大嶺汝有記弔古寤歎興嗟咨試評此<lb/>
　　　畫得所否更須紙尾揮顔碑毎閲此卷愛玩不<lb/>
　　　置因命學士沈徳潛題其後而自記以詩乾隆<lb/>
　　　丙寅清和月御筆下有清玩比徳二璽又<lb/>
<pb n="KR3h0063_WYG_087-54a"/>
　御題云識得仙居子久傳雪溪摩詰釣舟扁畫禪室<lb/>
　　　裏羣仙侣近日紛來㕘畫禪予既辨明此卷為<lb/>
　　　子久富春山居真蹟近又得摩詰雪溪圖二物<lb/>
　　　皆董其昌畫禪室中所藏因成斷句丁夘仲春<lb/>
　　　月御筆下有比徳朗潤二璽又<lb/>
　御跋云宿雨初晴瑣窻塵静展閲此卷忻然有㑹登<lb/>
　　　萬仭山讀萬卷書行萬里路者恐不如我坐逰<lb/>
　　　所得多耳清和哉生明再識并書下有乾隆御<lb/>
<pb n="KR3h0063_WYG_087-54b"/>
　　　賞得佳趣二璽又<lb/>
　御跋云唐王維雪溪元黄公望富春山居二圖為千<lb/>
　　　古名筆皆董香光畫禪室中藏物題識墨跡猶<lb/>
　　　存今先後收入内府爰于咸福宫西室什襲以<lb/>
　　　藏即仿香光之意顔曰畫禪並令儒臣為圖以傳<lb/>
　　　之叅學者由此證入是無上正法眼藏後得嘉蹟的<lb/>
　　　係畫禪當日鑒賞之物有香光題識可據者將皆<lb/>
　　　歸之乾隆御識下有日監在兹典學勤政二璽又<lb/>
<pb n="KR3h0063_WYG_087-55a"/>
　御記云乙丑夏沈徳潛進其所為詩古文稿㡬暇披<lb/>
　　　閲則跋黄子久富春山居圖在焉所記題跋收<lb/>
　　　藏始末甚詳是年冬偶得黄子久山居圖筆墨<lb/>
　　　蒼古的係真蹟而徳潛文中所載沈文王董鄒<lb/>
　　　氏五跋有董鄒而缺其三且多孔諤一跋以為<lb/>
　　　山居與富春自兩圖也然愛其溪壑天成動我<lb/>
　　　吟興乃有長言亦命徳潛和之且詢其較富春<lb/>
　　　為何如徳潛之跋以富春山居歸安氏為未得<lb/>
<pb n="KR3h0063_WYG_087-55b"/>
　　　所安氏不知也越明年丙寅冬安氏家中落将<lb/>
　　　出所藏古人舊蹟求售于人持富春山居卷并<lb/>
　　　羲之袁生帖蘇軾二賦韓幹畫馬米友仁瀟湘<lb/>
　　　等圖共若干種以示傅恒傅恒曰是物也饑不<lb/>
　　　可食寒不可衣将安用之居少間恒舉以告朕<lb/>
　　　朕謂或者汝弗識耳試将以來剪燭粗觀則居<lb/>
　　　然黄子久富春山居圖也五跋與徳潛文脗合<lb/>
　　　偶憶董跋與予舊題所謂山居圖者同則命内<lb/>
<pb n="KR3h0063_WYG_087-56a"/>
　　　侍出舊圖視之果同次日命梁詩正等辨其真<lb/>
　　　偽乃咸以舊為真而新為偽反覆詳覽始知燈<lb/>
　　　下駭以為更得富春者乃誤也匪惟予誤沈徳<lb/>
　　　潛之嗟咨嘆賞勒文以記者亦誤也奚啻徳潛<lb/>
　　　髙士奇王鴻緒輩之侈賞鑒之精賈值之重以<lb/>
　　　為豪舉者均誤也富春山居本屬一圖向之題<lb/>
　　　山居者遺富春二字故雖真而人疑其非是耳<lb/>
　　　雖然摹董而即董肖黄而即黄葢非近日俗工<lb/>
<pb n="KR3h0063_WYG_087-56b"/>
　　　所能為且其别種亦有實出舊人手筆而古香<lb/>
　　　清韻堪以繼武石渠寳笈者概以二千金留之<lb/>
　　　予因之有深警焉歎盛衰而歸夢幻徳潛葢詳<lb/>
　　　言之玩物喪志又不若不識者之為得矣而況<lb/>
　　　目迷五色易眩鮮明于流覽其尚可也于出治<lb/>
　　　用人其可乎哉因一事乃獲三益是不可以無<lb/>
　　　記爰書之于舊圖而正其名曰富春山居云丙<lb/>
　　　寅長至後一日重華宫御識並書下有㑹心不<lb/>
<pb n="KR3h0063_WYG_087-57a"/>
　　　逺徳充符天龍三昧三璽<lb/>
　御記云長至後八日快雪時晴坐養心殿明窻下盆<lb/>
　　　梅初放一室春和展此卷欣然有㑹輙命筆書<lb/>
　　　之下有叢雲一璽又<lb/>
　御識云世傳富春山圖為黄公望生平傑作此卷寫<lb/>
　　　山居風景巖壑平逺曠若千里未識與富春圖<lb/>
　　　孰為先後董香光稱其規撫董巨天真爛漫當<lb/>
　　　亦為子久最得意筆耶清河書畫舫謂大癡畫<lb/>
<pb n="KR3h0063_WYG_087-57b"/>
　　　格有二一種作淺絳色一種作水墨者筆意尤<lb/>
　　　簡逺今觀是幅長㡬三丈包孕山川之勝發抒<lb/>
　　　襟抱之奇在水墨法中尤出一格欵為子明隠<lb/>
　　　君作子明未詳姓氏當再攷之御識下有乾隆<lb/>
　　　宸翰㡬暇臨池二璽又<lb/>
　御識云此係丙寅春月題語長至後一日再識下有<lb/>
　　　染翰涵虚朗鑑二璽又<lb/>
　御識云元史不載子明其人惟明金齎畫史㑹要云<lb/>
<pb n="KR3h0063_WYG_087-58a"/>
　　　任仁發字子明松江人官至都水庸田副史計<lb/>
　　　其時代與公望相同且善書畫氣類孚合殆即<lb/>
　　　其人耶顧仁發官水監而圖云隠君或在其未<lb/>
　　　仕前抑或宦成歸隠均未可知至松人而曰将<lb/>
　　　歸錢唐或亦猶公望虞山人而小隠富春也丙<lb/>
　　　寅小寒重華宫御識下有朗潤一璽又<lb/>
　御識云清和既杪梅雨初霽一再展玩是卷覺林巒<lb/>
　　　濕潤氣象滃鬱圖間令人想見朝嵐夕靄變幻<lb/>
<pb n="KR3h0063_WYG_087-58b"/>
　　　出没之態豈筆墨真通造化耶古人論畫要首<lb/>
　　　曰氣曰韻是卷惟氣韻生動故隨時領畧難竟<lb/>
　　　其趣也乾隆戊辰夏五御識下有乾隆二璽又<lb/>
　御題云大癡道人黄子久詩中元白書顔栁富春大<lb/>
　　　嶺稱絶作膾炙都人士之口金題玉躞標山居<lb/>
　　　然疑即是富春否展卷一室饒古香華亭妙筆<lb/>
　　　存圖右品評精確書法髙以書例畫珍瓊玖江<lb/>
　　　山萬里無足奇萬里以外箇中有平沙逺渚隔<lb/>
<pb n="KR3h0063_WYG_087-59a"/>
　　　重林水郭烟村帶層阜耕者讀者雜魚樵天髙<lb/>
　　　地下率飛走渾噩全無意匠營都來量物隨所<lb/>
　　　受宜令香光拜下風倪迂范緩誰妍醜不必什<lb/>
　　　襲誇鑑藏丁甲呵持自能夀乾隆丙寅穀雨日<lb/>
　　　御題下有乾隆宸翰㡬暇臨池二璽又<lb/>
　御題云富春疑案㕘來久今喜辨明楊即栁髙王目<lb/>
　　　迷何足云壓倒徳潛談天口我非博古侈精鑑<lb/>
　　　是是還應别否否沈文王氏乃捉刀華亭晉陵<lb/>
<pb n="KR3h0063_WYG_087-59b"/>
　　　仍左右始識流傳祗一途珷玞安可同瑶玖笑<lb/>
　　　予赤水索𤣥珠不識𤣥珠吾固有如浮海者必<lb/>
　　　由河如登山者必厯阜縱云露柱即燈籠坐令<lb/>
　　　優孟望而走每讀班賦發深思貴耳末學多膚<lb/>
　　　受呉下詩人即趍闕試與觀之應覺醜還續長<lb/>
　　　言當自訟庶使此圖更因夀余既辨明此圖即<lb/>
　　　富春山居圖乃叠舊韻更為長歌以書其後乾<lb/>
　　　隆丁夘春正御筆下有㑹心不逺徳充符二璽<lb/>
<pb n="KR3h0063_WYG_087-60a"/>
　　　又<lb/>
　御題云間氣所鍾必也悠久如彼松栢夫豈蒲栁名<lb/>
　　　詎有定繫乎人口定者存焉謀邑則否繄我好<lb/>
　　　古圖左史右富春山居石渠瑛玖問自何來畫<lb/>
　　　禪所有為堂為霍為嶠為阜或宛而隆或放而<lb/>
　　　走有樹風生有澤虚受三叠識言爰忘其醜爾<lb/>
　　　因我傳我以爾夀丁夘仲春盤山行宫展玩因<lb/>
　　　用前韻再題名山佳畫相對怡神致足樂也乾<lb/>
<pb n="KR3h0063_WYG_087-60b"/>
　　　隆御筆下有比徳朗潤二璽卷後嵌縫<lb/>
　御識云按鄒之麟此跋直以為富春而題籖曰山居<lb/>
　　　沈徳潛所見富春山居云又非此姑俟他日之<lb/>
　　　辨丙寅臯月御識下有乾隆宸翰一璽卷末沈<lb/>
　　　徳潛和云奉<lb/>
　敕題黄公望山居圖敬和<lb/>
　御製元韻畫師如将將兵兼正奇大癡富春山居之<lb/>
　　　圖世所知蘭亭右軍神到候生氣坌湧何淋漓<lb/>
<pb n="KR3h0063_WYG_087-61a"/>
　　　此卷興㑹不相亞筆所欲赴神先之岡連嶺複<lb/>
　　　勢合沓偶然忽斷便有雲相隨想其解衣磅礴<lb/>
　　　處著墨飛動奕奕軒須眉上追右丞雪江幅同<lb/>
　　　音笙磬夫何疑<lb/>
　聖人得此屢評品探抉亭毒窮端倪江山萬里入毫<lb/>
　　　楮大造在手非闗思<lb/>
　敕命小臣題紙尾迫窘詰屈安能為昔年曾跋富春<lb/>
　　　卷今閲此本俯仰興齎咨<lb/>
<pb n="KR3h0063_WYG_087-61b"/>
　天章在上敬賡和秋虵春蚓敢望岣嶁山尖碑<hi>臣</hi>沈<lb/>
　　　徳潛又沈徳潛丁夘夏日恭和<lb/>
　御製元韻云山居有圖傳子久<lb/>
　敕命賦詩日在栁<hi>丙寅夏</hi>富春一圖流世間<hi>自沈周至髙士奇王</hi>
　　　<hi>鴻緒諸家</hi>聲價千金滿人口歸之内府<lb/>
　帝鑒觀兩圖誰是復誰否衆眼矇瞇云亦云真者偏<lb/>
　　　左<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>偏右山居即是富春圖<lb/>
　聖論定餘重瓊玖淋漓墨氣骨相蒼空諸所有包所<lb/>
<pb n="KR3h0063_WYG_087-62a"/>
　　　有譬登日觀俯羣山梁父云亭惣堆阜舊藏香<lb/>
　　　光畫禪室今入<lb/>
　天家不脛走畫雖一技宗𣲖殊南北分宗遞傳受即<lb/>
　　　小喻大理固然程材尤貴分妍醜藝苑遭逢㑹<lb/>
　　　有時好配右丞千載夀<hi>臣</hi>沈徳潛<lb/>
　御筆題籖籖上有天府珍藏乾隆宸翰二璽<lb/>
　<lb/>
　<lb/>
<pb n="KR3h0063_WYG_087-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
石渠寶笈卷四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>習學記言卷九</head>
    <p>
<pb n="KR3j0021_WYG_009-1a"/>
欽定四庫全書<lb/>
　習學記言卷九　　　　　　　宋　葉適　撰<lb/>
　　春秋<lb/>
　　　隠至莊<lb/>
孟子曰春秋魯史記之名孔子所作以代天子誅賞故<lb/>
曰知我者其惟春秋乎罪我者其惟春秋乎孟子去孔<lb/>
子纔百餘嵗見聞未逺固學者所取信而不疑也今以<lb/>
春秋未作以前諸書考詳乃有不然者古者載事之史<lb/>
<pb n="KR3j0021_WYG_009-1b"/>
皆名春秋載事必有書法有書法必有是非以功罪為<lb/>
賞罸者人主也以善惡為是非者史官也二者未嘗不<lb/>
並行其來乆矣史有書法而未至乎道書法有是非而<lb/>
不盡乎義故孔子修而正之所以示法戒垂統紀存舊<lb/>
章録世變也然則春秋非獨魯史記之名孔子之於春<lb/>
秋盖修而不作且善惡所在無間貴尊凡操義理之柄<lb/>
者皆得以是非之又况於聖人乎乃其職業當然非侵<lb/>
人主之權而代之也然則春秋者實孔子之事非天子<lb/>
<pb n="KR3j0021_WYG_009-2a"/>
之事也不知孟子何為有此言也意者以是書接禹周<lb/>
公有大功於世其道卓越又欲掲而異之乎雖然考索<lb/>
必歸於至實然後能使學者有守而不夸後世之所以<lb/>
紛紛乎春秋而莫知底麗者小則以公穀浮妄之說而<lb/>
大則以孟子卓越之論故也<lb/>
公穀按漢人以為末世口説流行之學見於其書者又<lb/>
有尸子魯子子文子之流自經術講於師傅而訓詁之<lb/>
説行書以義詩以物周官以名數易以象春秋以事以<lb/>
<pb n="KR3j0021_WYG_009-2b"/>
例大抵訓詁之類也口授指畫以淺𫝊淺而春秋必欲<lb/>
因事明義故其浮妄尤甚害實最大然則所謂口説流<lb/>
行者乃是書之蠧也至漢為學官後世相師空張虚義<lb/>
雖有聰明之士終不能髣髴而以科舉腐餘之説為聖<lb/>
人作經之極致矣哀哉<lb/>
左氏未出之前學者惟公穀之聽春秋盖蕪塞矣孟子<lb/>
雖曰天子之事司馬遷聞之董生雖曰禮義之大宗然<lb/>
本末未究而設義以行吾懼褒貶之濫及也既有左氏<lb/>
<pb n="KR3j0021_WYG_009-3a"/>
始有本末而簡書具存實事不沒雖學者或未之從而<lb/>
大義有歸矣故讀春秋者不可以無左氏二百四十二<lb/>
年明若畫一無訛缺者捨而他求焦心苦思多見其好<lb/>
異也若然則春秋非左氏不成書歟曰非也孔子謂夏<lb/>
殷禮吾能言之杞宋不足徵夫春秋非詩書比也某日<lb/>
某月某事某人皆從其實不可亂也今將以實事詔後<lb/>
世而學者無徵焉顧使公穀浮妄之説宛轉於其間乎<lb/>
故徵於左氏所以言春秋也始卒無舛先後有據而義<lb/>
<pb n="KR3j0021_WYG_009-3b"/>
在其中如影響之不違也嗟乎不降其心難矣哉<lb/>
周自昭穆之後君徳雖衰紀綱法度故在厲王大壊矣<lb/>
猶曰釋位共和而間王政未有以霸統者也及周室東<lb/>
遷平桓欲自振不能而齊莊僖稍已鳩諸侯荆亦始大<lb/>
遂有桓文之事而呉越起東南天下之變故繁矣故春<lb/>
秋因諸侯之史録世變述霸政續書詩之絶緒使東周<lb/>
有所係而未失盖世之治道之行而事之合乎道世之<lb/>
亂道之廢而事之悖乎道皆其理之固然書其悖謬以<lb/>
<pb n="KR3j0021_WYG_009-4a"/>
示後世皆森然具之豈待察其所以而後知也<hi>太史公自序察</hi>
<hi>其所以皆失其本已</hi>此其大旨也以孔子之言考之管仲相桓公<lb/>
九合諸侯不以兵車一匡天下民到于今受其賜微管<lb/>
仲吾其被髪左袵矣如其仁如其仁所謂其事則齊桓晉<lb/>
文者此春秋之楨幹也又曰天下有道則禮樂征伐自天<lb/>
子出天下無道則禮樂征伐自諸侯出自諸侯出蓋十世<lb/>
希不失矣自大夫出五世希不失矣陪臣執國命三世希<lb/>
不失矣天下有道則政不在大夫天下有道則庻人不<lb/>
<pb n="KR3j0021_WYG_009-4b"/>
議春秋書法備此數者因其出也見其失也反其在下<lb/>
遏其横議此春秋之繩墨也至於凡例條章或常或變<lb/>
區區乎衆人之所争者乃史家之常春秋之細爾學者<lb/>
不可不知也<lb/>
古者一正朔國自為年其月則天子之月也三代各有<lb/>
正左氏所謂周正月釋非天正也<lb/>
左氏之稱書不書不言不稱之類必其所疑也公穀所<lb/>
謂不言不書之類非其所疑也<lb/>
<pb n="KR3j0021_WYG_009-5a"/>
按左氏所言書法皆舊史文其經孔子特修者皆别異<lb/>
之孔子自言吾猶及史之闕文盖是時學者已浮於古<lb/>
矣所貴於孔子者貴其存古非貴其作古也於其義有<lb/>
所不盡者發之理有所害者更之則亦不得已而然不<lb/>
以此為功也既已修定則舊史之書法即孔子之書法<lb/>
故凡左氏所釋悉本舊文而時見新義後有君子當以<lb/>
是考之庶㡬不以實事為空文也以空文為實事其害<lb/>
淺易正也質之以實則信矣以實事為空文則其害深<lb/>
<pb n="KR3j0021_WYG_009-5b"/>
而難正以為離實猶弗信也<lb/>
凡左氏公穀叙事本皆同者皆當時之所謂大事天下<lb/>
所通知者也以隠公一書言之隠公攝位鄭伯克段是<lb/>
也隠公不終其為君當時共信之後世獨疑其不然故<lb/>
余以為害深難正者此類也<lb/>
左氏釋稱鄭伯譏失教最得書法之意段失弟之道已<lb/>
無可言如鄭莊公者亦能知殺弟之不可然志在於勝<lb/>
之故不稱其所命將而以親克為文盖即其所不為者<lb/>
<pb n="KR3j0021_WYG_009-6a"/>
責之以為猶可責也若曰知不可殺豈不可教云爾公<lb/>
榖皆言殺段盖當時相𫝊以為死矣<lb/>
君子以督為有無君之心而後動於惡故先書弑其君<lb/>
左氏釋先後之義精矣公穀亦自以為精義然皆不切<lb/>
事情之詞也故余以為浮妄多此類此桓公書叙事本<lb/>
皆同者<lb/>
蔡侯鄭伯㑹于鄧左氏以為始懼楚公穀弗知也<lb/>
文姜齊襄公未弑以前為齊而徃者六既弑如齊者一<lb/>
<pb n="KR3j0021_WYG_009-6b"/>
如莒者再盖自桓公固與之如齊以此見殺莊公之立<lb/>
生十四年矣春秋於其所悖謬而書未有如文姜之詳<lb/>
者也於莊之初立以孫絶之者父讐也因其出或饗或<lb/>
㑹别而著之者母恩也異義所以兼明子道也猗嗟之<lb/>
詩曰刺魯莊公嗚呼莊公可刺也以為失子之道則非<lb/>
也<lb/>
紀侯見滅公羊以為百世可以復讎此固妄也就如其<lb/>
言哀公雖紀侯所譛而周所誅是併讎周也天子在上<lb/>
<pb n="KR3j0021_WYG_009-7a"/>
而讎之曰無明天子且併讎周春秋又從而賢之賢其<lb/>
藉古怨讎今主而滅人國乎<lb/>
不修春秋曰雨星不及地尺而復君子修之曰星霣如<lb/>
雨不修春秋指魯春秋耶雖陋何至是<lb/>
楚始以荆見左氏無辭疑若始狄而後國之公穀或可<lb/>
以立義也商頌曰撻彼殷武奮伐荆楚<hi>鄭語荆子熊嚴楚蚡冒</hi>盖<lb/>
荆楚兼稱在春秋之前矣宋萬弑君三𫝊載事本皆同<lb/>
據左氏則弑君實在前也<lb/>
<pb n="KR3j0021_WYG_009-7b"/>
復㑹于鄄左氏謂齊始霸一語而已至叙晉文則事辭<lb/>
諄復又管夷吾治於髙徯亦不過一二言若狐偃趙衰<lb/>
書庸多矣盖齊桓管仲之行事暴著於天下當時無不<lb/>
知者故左氏不殫載也<lb/>
　　　閔僖文<lb/>
季子来歸齊仲孫来齊髙子来盟當時魯難倚重此三人<lb/>
故特字而貴之此一時史法而孔子因之不待二百年後<lb/>
方復追字其人也凡悉本舊文明證皆如此但讀者不<lb/>
<pb n="KR3j0021_WYG_009-8a"/>
考耳<lb/>
鄭人所為賦清人故曰鄭棄其師亦當時書法也<lb/>
平王既亡岐豐至是山戎狄楚競起無齊桓㡬失中原<lb/>
矣書伐山戎書救邢書次書城皆羙事也城楚丘左氏<lb/>
以為魯諱於春秋之法宜若著齊及諸侯者然亦不改<lb/>
以為外美未重於國諱也<lb/>
侵蔡蔡潰遂伐楚古者善惡是非皆出於實其行一塗<lb/>
未有為之名以借於外使實惡而名善者也為是者則<lb/>
<pb n="KR3j0021_WYG_009-8b"/>
始於召陵自是道徳大壊百世不復以桀紂之實假湯<lb/>
武之名雖聖人復生不能救也悲夫孟子曰乆假而不<lb/>
歸惡知其非有也害徳莫甚於假愈乆則愈喪耳焉能<lb/>
有乎<lb/>
周封曲沃其柄已盡失及王世子為㑹綴君位於齊逆<lb/>
父子理而周不復有命令矣或曰襄王嫡也子帶亂也<lb/>
樹嫡黜亂非春秋法歟昔王季愛文王而太伯去之周<lb/>
是以興不能考古人之徳而欲用春秋之法宜王道之<lb/>
<pb n="KR3j0021_WYG_009-9a"/>
遂廢也<lb/>
救邢寗母管仲語可紀者三焉然召畢之風盡矣自是<lb/>
以後凡仗信秉禮以成其利心者皆假也處士諸生又<lb/>
别為隂謀之書於是申商韓非之術並興<lb/>
孟子屢言五霸按春秋無五霸若併數夏商則其名存<lb/>
其事軼當考<lb/>
君子不重傷不禽二毛古之為軍也不以阻隘也寡人<lb/>
雖亡國之餘不鼓不成列公羊以為雖文王之戰不過<lb/>
<pb n="KR3j0021_WYG_009-9b"/>
此語未可非也以宋襄公言考之當知古人行兵用師<lb/>
與後世絶異易所謂否臧凶於此騐之也<lb/>
晉文公譎而不正齊桓公正而不譎桓文之事以二字<lb/>
蔽之盖齊桓猶未至於用譎也晉文無不譎者矣<lb/>
仲尼曰以臣召君不可以訓故書曰天王狩于河陽言<lb/>
非其地也且明徳也左氏特舉此見孔子改史之義明<lb/>
其他即用舊文也後世不知以為盡孔子作且不信左<lb/>
氏一一箋釋虚實皆失事義俱亂不惟不足以知聖人<lb/>
<pb n="KR3j0021_WYG_009-10a"/>
又不知古有史法矣<lb/>
殽之戰秦穆公作誓録其一時受責之義可也若其事<lb/>
則不過奪攘報復而已何足以興王者之治乎<lb/>
湛露彤弓之對寗俞婉而正矣是故禮不可以徒具也<lb/>
臯陶庭堅不祀忽諸姜嬴荆芊何以代姬暴强而已史<lb/>
伯之言過也<lb/>
公子遂魯之賊載事者所貶也衡雍之盟免於晉討三<lb/>
日之間又盟雒戎弭難消患見貴一時故再書以顯之<lb/>
<pb n="KR3j0021_WYG_009-10b"/>
此亦當時史法也<lb/>
求車求金但曰非禮不盡其義也天王之法無求愈踈<lb/>
闊矣雖不當事茍有禮焉書也當時書法之重如此也<lb/>
敗狄于鹹三傳載略同言特敗一人公穀誤也楚聘椒<lb/>
叔彭生譏其傲也呉季子則賢矣秦聘術而公子遂以為<lb/>
無陋於是而秦始能聘歟然則當時禮文之事至魯而<lb/>
後定也禮之定可也禮之具如之何<lb/>
郕降于齊師秋師還晉人納捷葘于邾弗克納還者能<lb/>
<pb n="KR3j0021_WYG_009-11a"/>
自還也弗克者能自克也捨惡反善春秋之道一而已<lb/>
矣盖善之而非貶也梁亡自亡也亦不待貶矣<lb/>
　　　宣成<lb/>
趙盾趙穿之事當時天下共知三傳所載無異盖董狐<lb/>
特立此義與他史法不同舉世從之雖孔子不能易也<lb/>
然而聖人亦自以為太重而傷趙盾之慮不詳被以此<lb/>
名不得辭也故曰惜也越竟乃免盖舊史之所嚴者孔<lb/>
子之所寛也後世乃以盾為實弑其君妄説也嗚呼左<lb/>
<pb n="KR3j0021_WYG_009-11b"/>
氏之書不知有公穀者在前故也公穀在後不知有左<lb/>
氏者僻陋故也兼不相知其事同者天下之通見聞也<lb/>
今反以為妄而疑之非以實事為空文乎學者所患因<lb/>
書而為道書異而道異故書雖精於道猶離也以道為<lb/>
書書異而道同折衷其然與不然而後道可合也然則<lb/>
世之言春秋者因書而為道者也<lb/>
公及齊侯平莒及郯莒人不肯公伐莒取向操平人之<lb/>
心俄變而為伐取天下皆是也虞芮質厥成文王蹶厥<lb/>
<pb n="KR3j0021_WYG_009-12a"/>
生顧不敢當也今也平人不肯又伐取之文王其不可<lb/>
見乎<lb/>
公子友自閔之初魯人喜其來歸始執國柄行父繼之<lb/>
至宣之末歸父與君謀欲去三桓以張公室未成而逐<lb/>
七十年爾父子皆忠力而君威己卑私權已勝為上下<lb/>
所患苦於是箕子三徳之言騐矣至襄季年宿取卞㡬<lb/>
不敢歸國則魯亂已成距歸父之逐垂五十年又二十<lb/>
七年而昭公出亡盖百四五十年間日引月長化忠力<lb/>
<pb n="KR3j0021_WYG_009-12b"/>
而為僣簒則箕子所謂害于而家凶于而國者也雖然<lb/>
諸侯之無天子至是已乆則倒持之禍勢亦當然若夫<lb/>
家臣不足道也<lb/>
五體尋經傳以左氏言考之舊史法章大煩直志在懲<lb/>
惡而不足以勸善聖人之所修微晦婉美懲惡而能勸<lb/>
善者也後世説春秋正用舊史法耳以其不求諸左氏<lb/>
也孔子曰人而不仁疾之已甚亂也又曰予所否者天<lb/>
厭之天厭之聖人之志於此可見烏有以苛刻激嬈成<lb/>
<pb n="KR3j0021_WYG_009-13a"/>
書者乎<lb/>
　　　襄<lb/>
雞澤之㑹大夫始盟溴梁之㑹大夫専盟自此諸侯失<lb/>
權霸統不可復合左氏但紀事實不論世變固失之矣<lb/>
然以其事考之髙厚歌詩不類輯睦威懐豈無道焉而<lb/>
荀偃遽使大夫盟喜怒自由誠偃之罪也若雞澤之㑹<lb/>
諸侯既盟陳始吿服不盟則非成再盟則為凟於是使大<lb/>
夫盟之一時之事不得不然雖知道者欲不為之變而<lb/>
<pb n="KR3j0021_WYG_009-13b"/>
其勢有自來矣禹㑹諸侯防風後至執而戮之成湯之<lb/>
慙仲虺雖賢不能釋也故孔子以為禮樂征伐自諸侯<lb/>
出十世希不失至是而諸侯不可以無大夫蓋由幽王<lb/>
以下何止雞澤溴梁之積也學者於一日求之失孔氏<lb/>
旨矣<lb/>
鄧之㑹蔡鄭始懼楚郯之伐季文子始懼呉呉楚均以<lb/>
夷狄病中國然楚之抗衡也乆更齊桓宋襄晉霸累世<lb/>
迭成敗狎主盟終於春秋欲絶之不得而絶也呉暴興<lb/>
<pb n="KR3j0021_WYG_009-14a"/>
一隅至夫差始爭霸其事尚淺故春秋終外之特書㑹<lb/>
書及書以國而不人不使與楚齒盖進其不可絶非曰<lb/>
予之至其猶可外則無為内之也此春秋之志也嗚呼<lb/>
孔子暮年疚心疾首於呉矣<lb/>
宋之盟以弭兵為事用極而鈍亂極而息也舜禹班師<lb/>
舞干羽君臣相戒兵猶不可用况可弭乎人紀壊道統<lb/>
滅皆始於宋之盟自是以來號為治世不過弭兵而已<lb/>
此又世變之大者賈誼所謂足反居上首顧居下倒懸<lb/>
<pb n="KR3j0021_WYG_009-14b"/>
者也至唐太宗窮追逺討乃云雪恥酬百王除凶報千<lb/>
古斯又悖矣<lb/>
　　　昭定哀<lb/>
琴張聞宗魯死將徃弔之仲尼曰齊豹之盜而孟縶之<lb/>
賊汝何弔焉君子不食姦不受亂不為利疚於回不以<lb/>
回待人不盖不義不犯非禮自周衰上無道徳以一天<lb/>
下士各為私義矜其所善以害至公如琴張宗魯其初<lb/>
皆一種見識孔子所為明道教人正以開闡此義但患<lb/>
<pb n="KR3j0021_WYG_009-15a"/>
學者承接不去耳此又非止性分上工夫惟顔閔仲弓<lb/>
冉伯牛為孔子所同外此雖曾子知道亦未能盡其義<lb/>
子路之流固不論也故春秋書齊豹盜三叛人名獨此<lb/>
為改正舊史發明大義其他凡後世所言春秋之法千<lb/>
條萬端皆浮辭贅説也<lb/>
書王室亂居皇入王城立王子朝以王子朝奔楚其文<lb/>
核而不隠豈孔子意哉盖因史耳<lb/>
以濫來奔求名而為不義不求名而為貪後世之敝無<lb/>
<pb n="KR3j0021_WYG_009-15b"/>
不然害教之大者此道之所以喪也故曰微而顯婉而<lb/>
辨若亂臣賊子則其法素具矣不待聖人也<lb/>
古者君薨百官總已聽於冢宰三年踰年而即位者後<lb/>
世之變禮也雖舒疾異然必行即位之禮以左氏考之<lb/>
不行即位之禮者皆有故行其禮則史書之不行則不<lb/>
書此簡䇿之常文非立義也昭公之喪以六月癸亥至<lb/>
自乾侯而戊辰書即位即位不日者必其朔也稱戊辰<lb/>
者失朔而實其日也皆常文也<lb/>
<pb n="KR3j0021_WYG_009-16a"/>
齊豹為衛司冦守嗣大夫作而不義其書為盜盖以大<lb/>
夫應書黜而盜之也故孔子曰以吾從大夫之後明大<lb/>
夫之尊也孟子曰大夫有賜於士不得受於其家則往<lb/>
拜其門按陽虎雖執國命而家臣也所以臨士者以其<lb/>
勢爾不得稱大夫書曰盜竊寳玉大弓正應為盜非黜<lb/>
之也<lb/>
仲由為季氏宰將隳三都真若張公室者盖陽虎既亂<lb/>
因其欲也而孟氏弗從然孔子非能掃三桓而更之欲<lb/>
<pb n="KR3j0021_WYG_009-16b"/>
其循於禮而自服耳故季桓子受齊女廢朝謁而仲尼<lb/>
去魯矣<lb/>
左氏叙孔子及弟子事不如其他雜説之詳且子産晏<lb/>
子始末尚備載無遺安得於仲尼反更䟽略然則諸家<lb/>
𫝊聞之辭波流蕩溢或不可盡信也<lb/>
西狩於大野叔孫氏之車子鉏商獲麟以為不祥以賜<lb/>
虞人仲尼觀之曰麟也然後取之左氏所載獲麟事不過<lb/>
如此使其果如師已之駭鸜鵒則安得缺而弗言况春<lb/>
<pb n="KR3j0021_WYG_009-17a"/>
秋之作於麟何預自七十子之徒未有稱者特經生陋<lb/>
儒故張大之非義理所止也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0021_WYG_009-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　習學記言卷九<lb/>
</p>
<p>
</p>
  </div>
</body>
</text>
</TEI>
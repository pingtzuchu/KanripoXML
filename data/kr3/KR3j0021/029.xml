<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>習學記言卷二十九</head>
    <p>
<pb n="KR3j0021_WYG_029-1a"/>
欽定四庫全書<lb/>
　習學記言卷二十九　　　　宋　葉適　撰<lb/>
　　晉書<lb/>
　　　帝紀<lb/>
史稱魏武辟懿懿知漢運方㣲不欲屈節曹氏辭以風<lb/>
痺不能起居魏武使夜刺之堅卧不動再辟勅使収之<lb/>
懼而就職及曬書殺婢事按懿是時齒少名㣲豈為異<lb/>
日雄豪之地而曹操遽憚之至此且言不欲屈節曹氏<lb/>
<pb n="KR3j0021_WYG_029-1b"/>
尤非其實史臣及當時佞諛者意在夸其素美而無辭<lb/>
以述亦可笑也<lb/>
諸葛恪屯皖懿將攻之議者以賊據堅城積榖欲引致<lb/>
官兵今懸軍逺攻其救必至按吳畫江而守魏人尚憂<lb/>
其越險致師近世乃委淮與敵自有城堡亦預毁棄雖<lb/>
古今之變勇怯不同亦由謀國者未嘗考論故也<lb/>
曹操盗漢三世四十年諸將未有擅兵於外者盖人主<lb/>
自執其權也懿累立大功位極將相年垂七十欲取其<lb/>
<pb n="KR3j0021_WYG_029-2a"/>
兵柄而不能忽值齊王童㓜爽羲子弟晏颺之徒皆莫<lb/>
以為意故懿父子得募於外以逆行之然亦可謂危矣<lb/>
使晏等有一人知出於此第不至棄軍㳺蕩懿父子何<lb/>
由肆其志正與呂須事同矣然則虚談無據逺於事情<lb/>
豈非自昔書生之戒也哉<lb/>
晉武禪代為陳留王之詞稱粤在魏室仍世多故幾於<lb/>
顛墜實賴有晉匡拯之徳用獲保厥肆祀宏濟於艱難<lb/>
此則晉之有大造於魏也按桓𤣥已簒晉而劉裕起細<lb/>
<pb n="KR3j0021_WYG_029-2b"/>
㣲誅𤣥復存晉名號故恭帝云重為劉公所延將二十<lb/>
載今日之事本所甘心魏未嘗有内外之難司馬懿受<lb/>
遺作相一朝刦奪弑二君夷滅王陵母丘儉諸葛誕等<lb/>
皆决潰魏人膏肓做自家計以此反稱有大造於魏舉<lb/>
一世之亂臣賊子公肆誣罔是真以天為可欺與非我<lb/>
小國敢弋殷命何太懸逺耶<lb/>
秦漢之後人主自謂卓然英明身握大柄然猶亡徴亂<lb/>
本相尋如髪其餘平世守文之君往往以小善盖其大<lb/>
<pb n="KR3j0021_WYG_029-3a"/>
惡者多矣如晉武寛雅平恕未為失君道也不幸佞后<lb/>
昏子孽婦相與參會禍如魚爛不可救拯是殆有天意<lb/>
歟而何曽乃謂上宴見惟説平生常事不及經國逺圖<lb/>
歿身而亡後嗣其後世因以為知言未知曽所謂經國<lb/>
逺圖又將安在哉<lb/>
周幽以昬虐致夷狄滅宗之禍惠帝所遭畧相似矣然<lb/>
惠帝昬而不虐夷狄之禍非其所自致盖戰國秦漢五<lb/>
六百年窮兵開邊惟御不以道至是横流偶承其㑹爾<lb/>
<pb n="KR3j0021_WYG_029-3b"/>
干寳晉史名善論議言天下大器羣生重畜愛惡利害<lb/>
攻奪若積水燎火未嘗暫静此語亦為見事機者考於<lb/>
載籍惟五帝相承治天下周之先世治其國用一道守<lb/>
一説民生其時安樂長久故勢雖不暫静而静之以人<lb/>
然施之晉事却為迂濶無用之語且後世駁雜粗相羈<lb/>
繫姑復弭定何暇逺證帝王耶按晉武末年憂惠帝恃<lb/>
皇孫慮賈后懲創魏氏尊任宗室付授乖謬開路殺戮<lb/>
轉側數四而盗賊敵國乘之此禍亂之要也譬如無病<lb/>
<pb n="KR3j0021_WYG_029-4a"/>
壯實之人既服毒藥自當致死所以猶未盡亡滅者帝<lb/>
業寛厚未至得罪於民爾而寳以為禮法刑政民風國<lb/>
勢皆已大壊於武帝之世也使武帝之世果已大壊則<lb/>
晉之餘號安得尚存斯盖計數之失非體統之罪也<lb/>
元帝鎮建鄴十餘年遂躋位號若論昔之君臣相與鋤<lb/>
荒剗穢創立基本就令簡陋亦當㣲有規度可循不應<lb/>
數年便已大亂盖初倚王敦共濟艱難而王導本一家<lb/>
弟兄意無同異但不反爾止於趨和目前何嘗却慮身<lb/>
<pb n="KR3j0021_WYG_029-4b"/>
後所以未能有成而遽破壊至此迄東晉之亡無復寧<lb/>
嵗時人方謂江左有管夷吾真尚名之弊也<lb/>
史譏元帝元戎屢動不出江畿經畧區區僅全吳楚晉<lb/>
人之患如逆風行舟風不息舟不止雖破浪反風功如<lb/>
劉裕亦無止泊處而况於元帝乎其得免覆溺幸矣何<lb/>
忍誚之哉<lb/>
明帝改荆湘以分上流之勢蘇峻之難復以并陶侃昔<lb/>
孫權既得荆州則都武昌至孫皓猶然所以鎮壓上㳺<lb/>
<pb n="KR3j0021_WYG_029-5a"/>
也坐受下流制命强藩召侮甚多成功甚少王導謂仲<lb/>
謀𤣥徳俱稱王者之宅徒虚言耳盖晉君非㓜則弱不<lb/>
復知為國家計其勢然也<lb/>
升平三年王公已下十三户借一人一年助運此言運<lb/>
致敵境也咸平元年權停一年運此言運致京邑也不<lb/>
知晉運法如何觀此雖曰勞弊然尚有蘇息之時近世<lb/>
國内漕輓流通盖皆舟楫之力而比年一用兵州縣配<lb/>
民以二十萬錢轉米一斛僅逾淮而止余在金陵與漕<lb/>
<pb n="KR3j0021_WYG_029-5b"/>
司力爭僅免再運為元帥而不先講運法豈惟棄軍并<lb/>
棄其民若再三用則化為盗賊矣<lb/>
　　　志<lb/>
晉志叙天文經星甚詳後世皆從之盖陳卓總甘石巫<lb/>
咸三家星圖推演義類附之人事最為易見故也按堯<lb/>
典稱厯象日月星辰止於晝夜四時之别四星殷正之<lb/>
名由上而驗於下天有是時則人必有是應其或差忒<lb/>
則人事為之不齊此古人所以有貴於知天也過是則<lb/>
<pb n="KR3j0021_WYG_029-6a"/>
皆人所自為而天不預焉至舜在璇璣玉衡而以齊七<lb/>
政為文則又不止於象之數盖其始以人事必有待於<lb/>
天而其後以天道復有待於人然亦不過五星而已此<lb/>
可謂極天人之精者也然則凡二典之所不言而甘石<lb/>
巫咸之所具載者皆學古求是者之所當審不然則以<lb/>
天援人而以人誣天紛紛乎其不可合矣奈何反以古<lb/>
人為質畧而後世為詳密乎舜稱肆類於上帝盖言統<lb/>
天之最尊者天之運動大者日月其次星辰今術家乃<lb/>
<pb n="KR3j0021_WYG_029-6b"/>
以極星不動然後能役使羣動是以星而統天也夫上<lb/>
帝為統天之最尊聖人以徳配之以象事之顧莫之敢<lb/>
名而術家以星統天與方士野人相為舉縁以証經説<lb/>
至於宮廟朝廷百官有司無所不備則又以天而從人<lb/>
故有本在地而上發于天之論此尤學者之所當審也<lb/>
正始八年日蝕詔問羣臣得失蔣濟言大舜佐治戒在<lb/>
比周周公輔政慎於其朋齊侯問災晏子對以布惠魯<lb/>
君問異臧孫答以緩役濟㫖譬甚切而君臣不悟終至<lb/>
<pb n="KR3j0021_WYG_029-7a"/>
敗亡濟所陳謂敵國相圖可也今司馬懿以臣簒君由<lb/>
匹夫而奪其天下比周之戒其朋之慎孰大於此何丁<lb/>
謐鄧颺之有就如濟言則天曽不為弑逆不臣者示變<lb/>
何也<lb/>
莊周言昔者十日並出萬物皆照而况徳之進於日者<lb/>
乎盖周放辭云爾而晉世遂有三日相承出西行東日<lb/>
隕日光散日夜出他變交錯皆前此載書所無古稱神<lb/>
人雜擾不可方物乃命重黎絶地天通然則上世之神<lb/>
<pb n="KR3j0021_WYG_029-7b"/>
靈盖夷狄之常然至五帝人道始明及三代不復見也<lb/>
春秋日食三十六地震五劉向以為増異若見晉事何<lb/>
以處之夷狄復變中國氣類所召至此自不足怪<lb/>
永寧元年自正月至閏月五星互經天縱横無常是時<lb/>
天下之亂固大以理揆之抑人鬭於下星變於上而後<lb/>
使星不得安其次耶抑星先為變於上而後兆亂於下<lb/>
耶叔興既占齊魯宋事無不驗又言君失問吉凶由人<lb/>
盖先王舊學天不勝人叔興尚有聞也然既已知天則<lb/>
<pb n="KR3j0021_WYG_029-8a"/>
占驗終勝而人道遂不可立故予以為五星五經天雖<lb/>
變異最大茍人道有以消復猶不當預占也然則張華<lb/>
不去何以應天華欲以已無過為徳不知當亂世據重<lb/>
位其過大矣<lb/>
嵗星犯天闗占曰闗梁當分是時石虎擾亂而江東安<lb/>
靖故庾翼以為天公憒憒無皂白夫取必於天猶不可<lb/>
而况取必於占以慢天乎<lb/>
典謨首言萬邦其後詩書循而稱之甚衆至禹弼成五<lb/>
<pb n="KR3j0021_WYG_029-8b"/>
服則曰至於五千是所謂萬者舉數而云爾孔子繫易<lb/>
亦曰地上有水比先王以建萬國親諸侯此直以象立<lb/>
義可也若禹㑹塗山既言執玉帛而至則宜有其實而<lb/>
猶曰萬國何也使果傾竭天下雜還並集禮文煩瑣交<lb/>
錯道塗殆不勝其亂矣傳者因此遂言黄帝方制萬里<lb/>
得百里之國萬區夏末止三千餘國以漸削損至於商<lb/>
周或言千八百國或言八百諸侯春秋時方稱無數十<lb/>
焉此可據乎封建雖上世明制不知聖人要以何法為<lb/>
<pb n="KR3j0021_WYG_029-9a"/>
凖將國國齊整抑姑示大綱已滅者有無復興始封者<lb/>
於何取地其禁令纎悉盖不得而詳也後世徒見周官<lb/>
所立度數便以為封建成規然當時既無空天下以待<lb/>
建諸侯之理則此書已不可信而况夏商以前乎然則<lb/>
所謂萬邦者盖區聚之衆名無地里之實制不可以周<lb/>
人封國言也<lb/>
按平州户萬六千而慕容廆用之建國當是倚部落自<lb/>
强猶可也涼州三萬七百而張軌世襲號稱大邦至李<lb/>
<pb n="KR3j0021_WYG_029-9b"/>
暠秃髪沮渠三方分割爭為雄霸人衆土地幾何<hi>按李暠傳</hi>
<hi>中州江漢流徙者不過二萬家</hi>干戈日尋攘奪嵗異生齒不加益而餘<lb/>
民靡孑遺可悲也<lb/>
荀朂以漢魏尺長於古尺故舊樂不和阮咸復以朂尺<lb/>
短於古尺故新樂不和不知晉人謂咸為神解者於舊<lb/>
樂直是之而無所非耶抑舊樂自有不和而譏朂不知<lb/>
所以和之也古人分治亂亡國之音者謂音樂如故而<lb/>
世道感召不同非尺度長短能致之也故五子之歌曰<lb/>
<pb n="KR3j0021_WYG_029-10a"/>
闗石和鈞王府則有彼物猶是而世已非豈求詳器數<lb/>
之間而後為存亡之所自哉然則朂固非而咸亦未為<lb/>
是也<lb/>
杜預論人主葬畢除喪諒闇以終三年按説命王宅憂<lb/>
諒隂三祀而無逸稱作其即位乃或亮隂三年不言古<lb/>
人皆喪三年而髙宗之居處獨有異於常盖古人所不<lb/>
能行其謂之諒隂者後世不得而知其制矣然周公美<lb/>
之以訓成王使非人主之卓行加於人一等則曷為取<lb/>
<pb n="KR3j0021_WYG_029-10b"/>
之孔子謂何必髙宗古之人皆然者因冢宰總已有三<lb/>
年不預政之義故有此答且不敢以髙宗絶天下懼庸<lb/>
人將自安而不為爾是所謂諒隂者蓋特過於三年而<lb/>
預反謂不能三年既葬而除以心喪終何其戾也孔子<lb/>
言服美不安故不為之孟子言齊疏之服自天子逹孔<lb/>
孟所謂三年專以服指無服則無喪矣安有葬畢喪除<lb/>
服釋於外哀忘於内三年之久其何以終舜禹終喪皆<lb/>
避堯舜之子不得已而後受命雖非事實然推舜禹之<lb/>
<pb n="KR3j0021_WYG_029-11a"/>
心必不輕其喪而重天下也而預乃言天子位尊政大<lb/>
不同凡人則尤戾矣<lb/>
晉武泰始四年詔言廵狩述職及周典各為一書由其<lb/>
文則三國以來所無由其實則或過於兩漢矣武帝信<lb/>
不可謂無志於民者後世子孫之慿藉尚有此也<lb/>
晉志載置尚書本末甚詳中書亦見事始君相之職自<lb/>
前世無的切證據然君之所欲為必以命於相相之所<lb/>
得為必以歸於君此古今通義也按舜以股肱耳目命<lb/>
<pb n="KR3j0021_WYG_029-11b"/>
禹禹復戒舜而終以明良之歌古文簡質不能盡通於<lb/>
今考其大意似舜盡欲以其職委禹禹戒以亦自聽覽<lb/>
無専畀臣下安於縱逸也然臯陶以為元首叢脞股肱<lb/>
惰萬事隳則是君終當命其相不當自為也伊尹周公<lb/>
復子歸政不知人主所親者何政周官乃成王所自為<lb/>
六卿分職各帥其屬以倡九牧成王不過訓飭之而已<lb/>
春秋時方有立而不從政由甯氏之語靖郭君謂齊宣<lb/>
王曰五官之計不可不日聽而數覽也王徔之已而厭<lb/>
<pb n="KR3j0021_WYG_029-12a"/>
之悉以委靖郭君靖郭君由是得專齊之權夫六卿各<lb/>
自以職倡九牧相猶無所事而况於君収五官而自任<lb/>
已不能久又以與人權有所専而君相之職兼失矣若<lb/>
秦始皇程書决事盖不足論漢髙惠事盡出蕭曹文景<lb/>
雖稍自親然陳平猶謂有主者則是時公卿各自分職<lb/>
丞相至欲斬鄧通晁錯尚循古義也孝武初年便用一<lb/>
項文士中外相應以分外朝之勢及趙禹張湯更進宰<lb/>
相束手遂置尚書列屬分曹都受外事與靖郭君所言<lb/>
<pb n="KR3j0021_WYG_029-12b"/>
意同自是人主宰相之職渙然離異君所欲為不復以<lb/>
命相相一切聽其君所為矣其後尚書權益重領録出<lb/>
宰相上往往奪國魏初别置秘書仍典尚書所奏尋改<lb/>
為中書劉放孫資傾動中外侍中給事黄門通掌門下<lb/>
最為禁密則尚書更是外朝而中書門下者乃天子之<lb/>
私人也然其後又有内尚書由外逹尚轉尚入中所行<lb/>
可否皆自内決人主之職十倍宰相已増者不可損已<lb/>
成者不可改也然則舜禹臯陶所論何事成王伊周所<lb/>
<pb n="KR3j0021_WYG_029-13a"/>
治何業必不疎畧於秦漢而鹵莽於魏晉矣<lb/>
周官雖云六卿分職天官事最繁重皆體要所闗而公<lb/>
孤職任甚簡故學者多云冢宰即宰相或云公孤兼行<lb/>
也按周官謂公不必備猶應一二有若孤宏化寅亮天<lb/>
地無不備官之理則所謂冢宰乃有司之長職自當然<lb/>
何必致重於一官而使公孤下兼若公孤闕則又將以<lb/>
冢宰上兼乎夫治其事以佐上者有司也明其道以弼<lb/>
上者宰相也以後世疑唐虞三代學者大患也<lb/>
<pb n="KR3j0021_WYG_029-13b"/>
曹操用衛覬議置使賣鹽買犂牛供給流人闗中由此<lb/>
豐殖昔日上必有遺利可指為養民之具後世盡以為<lb/>
粥飯經費一朝有百姓之事資用無所安得徒手而止<lb/>
凡魏晉間所以强本制敵者自嗤為迂逺不經事之談<lb/>
而况其上者則何由行之是真可悲也<lb/>
杜預言分官牛付兖豫將士春耕榖登之後頭責三百<lb/>
斛三萬五千頭得運水次成榖七百萬斛一牛賣三百<lb/>
斛榖豈榖患太賤而牛貴乃爾耶又言留牛萬頭佃於<lb/>
<pb n="KR3j0021_WYG_029-14a"/>
牧地嵗當復入數千萬斛榖不可曉恐誤<lb/>
魏志黄初初復五銖錢榖貴罷太和乃卒行晉志乃言<lb/>
魏武罷董卓小錢還用五銖至魏文以榖賤罷以其言<lb/>
考之若自初平至黄初榖皆賤太和相去數年非因饑<lb/>
荒安得陡貴盖晉志誤也不知漢末元不用五銖錢也<lb/>
夏侯后𫝊稱魏明帝世宣帝居上將之重諸子並有雄<lb/>
才大畧后知帝非魏純臣而后既魏氏之甥帝深忌之<lb/>
青龍二年遂以鴆卒年二十四按青龍二年距魏明帝<lb/>
<pb n="KR3j0021_WYG_029-14b"/>
即祚八年去其殂五年長君在御國權未失而懿父子<lb/>
篡迹已萌舉魏國無知之者而其妻婦人獨知之是以<lb/>
朝廷之衆而一女子之不若故繞朝言子勿謂秦無人<lb/>
甚矣賢智之難得也后盛年計其房闥袵席幾㣲之見<lb/>
非一不屈而先遇鴆與死節者無異矣<lb/>
武帝未有失徳而楊元后以市井庸婦人見識佐之以<lb/>
嫡立惠以妹繼室以賈為婦三哲同意亂本既成無可<lb/>
救者禍流生民數百載然則謂王化自后妃治道首二<lb/>
<pb n="KR3j0021_WYG_029-15a"/>
南古人常語信萬世不易也<lb/>
讀劉暾奏楊后事使人悲嘆幽王之詩稱周宗既滅靡<lb/>
所止戾正大夫離居莫知我勩三事大夫莫肯夙夜邦<lb/>
君諸侯莫肯朝夕盖其時幽王見殺太子外遷而其羣<lb/>
公貴人首䑕自便莫以傾覆為念故其人怨刺之如此<lb/>
暾為留臺而能抗拒强臣存活廢后視是詩所稱過之<lb/>
逺矣荀藩周馥亦皆志士也<lb/>
　　　𫝊<lb/>
<pb n="KR3j0021_WYG_029-15b"/>
王祥不拜而長揖世以為雅談此固無忤時之患也以<lb/>
為賢於何曽荀覬則可若遂以為名節未知只如此當<lb/>
得甚事亦學者所宜知也余於袁渙張範邴原已論此<lb/>
意王戎言祥在正始時不在能言之流王敦亦言不意<lb/>
永嘉之末復聞正始之音正始乃為人所慕若是耶<lb/>
石苞為司徒遣掾屬循行州郡殿最農桑盖秦漢以來<lb/>
三公常事也後世但取帳狀腐積架上而以此等事為<lb/>
笑然而苞以忠勤見稱於時則如此舉動必是實有益<lb/>
<pb n="KR3j0021_WYG_029-16a"/>
國便民非虚文也<lb/>
羊祜舅也杜預壻也裴頠亦與賈后有屬雖其才徳皆<lb/>
能自致然人情上下所以易於信服者以其在親戚之<lb/>
地故也預言立功立言可庶幾又言禹稷之功期於濟<lb/>
世秦漢以後儒者守師𫝊而遺實用號為通人又輒放<lb/>
蕩疎漏取辦一切道徳滯固功名淺迫如預密而有意<lb/>
博而能成智立而不遺仁有功而不伐近戰國春秋時<lb/>
人材也<lb/>
<pb n="KR3j0021_WYG_029-16b"/>
衛恒等所著書勢自古文篆𨽻草書皆具文字之興盖<lb/>
莫知其所從始而漢以來則謂伏羲始畫八卦造書契<lb/>
以代結繩後世學者信之至言沮誦蒼頡因鳥跡以興<lb/>
思其語不詳按易傳雖稱包犧氏觀鳥獸之文與地之<lb/>
宜始作八卦又稱其他卦義在八卦之外故周官太卜<lb/>
掌三易其經卦皆八其别皆六十有四夫易學者以為<lb/>
文字之初然上古之易卦義已備學者乃謂伏羲始畫<lb/>
文王始重是古人文字簡畧未具方有待於後人而具<lb/>
<pb n="KR3j0021_WYG_029-17a"/>
也孔子序書起於唐虞今考典謨凡後世所謂文字義<lb/>
理是時皆已備盡不可復加人文乃自然之理聖賢得<lb/>
其精庸人併粗失之盖有古人所能而後世不及未有<lb/>
古人不備而猶待後人備之者也至於字之形製隨世<lb/>
不同篆𨽻真草其體愈降華夷異用古今各行而工拙<lb/>
妍醜因以自見此則恒與崔瑗蔡邕輩之所以詠歌形<lb/>
容而遂欲以是論文字之源流失之逺矣<lb/>
衛玠雖少年未練世故不究其徳而死然清逺冲約識<lb/>
<pb n="KR3j0021_WYG_029-17b"/>
過老成與黄憲何必逺也<lb/>
劉卞狂謀欲以子脅父而廢其母此非權道之所許張<lb/>
華拒之是也及愍懐既廢衆怒集於賈后華於是時以<lb/>
人主命廢后復子以安人情此權道之所許也猶且安<lb/>
常襲故既不能去復不能謀坐視倫秀成其逆節大柄<lb/>
外移身既夷滅而國亡遂不可救可哀也夫盖倫事就<lb/>
而後簒簒而齊成都爭起然後晉勢陵夷至於南遷然<lb/>
則不明於常變而欲居大臣之位難哉<lb/>
<pb n="KR3j0021_WYG_029-18a"/>
安平獻王仁不遺親義不背君耄期稱道本末可考孰<lb/>
謂司馬氏之門乃有斯人乎至順族人子當化家為國<lb/>
之時光艷翕赫不以自喜執意求實非其所立以至困<lb/>
窮悲夫<lb/>
晉武帝時大議論有四惠帝定嗣一也賈后為冢婦二<lb/>
也賈充荀朂進退三也齊王攸去留四也晉之治亂存<lb/>
亡雖在此四者然不過一本昔周子有兄而無慧不能<lb/>
辨菽麥故不可立武帝二十五子惠之無慧帝自知之<lb/>
<pb n="KR3j0021_WYG_029-18b"/>
而終不決者恃愍懐爾又明見充女不可然竟納為婦<lb/>
以成愍懐之酷實朂輩彌縫其間末年恐攸挾衆望奪<lb/>
嫡又為逐去以速其死帝於一事不了故四事無不<lb/>
然遂至舉天下而棄之然則堯舜之所以不與其子者<lb/>
豈以為聖殆亦審慮定計當然耶<lb/>
史載項城失賈充周勤覩夢道事甚怪如懿與師昭既<lb/>
死之靈切切欲為其子孫慮而終不克彼不畏殷多先<lb/>
哲王在天耶<lb/>
<pb n="KR3j0021_WYG_029-19a"/>
王濬兩表自愬詞不可已所謂口不言平吳之事者自<lb/>
當在歸洛後也杜預謂濬既權西藩便當徑取秣陵討<lb/>
累世之逋㓂釋吳人於塗炭自江入淮逾於泗汴沂河<lb/>
而上振旅還都凡濬所未至者皆近以與之此亦節度<lb/>
之所得施也使皆如王渾制人以聽已功何時可成人<lb/>
之相逺乃至此乎<lb/>
魏晉之際以名用人加以親舊繾綣篤老不捨故得極<lb/>
其才任所至山濤魏舒鄭袤是也若人主本無其意而<lb/>
<pb n="KR3j0021_WYG_029-19b"/>
年至不去則但有减損無可稱矣史言濤與盧欽論用<lb/>
兵之本以為不宜去州郡武備其論甚精惜不存也<lb/>
王衍貴無裴頠崇有是非相攻終不能定凡天下義理<lb/>
始於堯舜禹臯陶使其見義不明析理不精安得致唐<lb/>
虞三代之治孔孟猶是祖述之爾老莊妄作晏衍隨和<lb/>
區區對起有無之間自不足論也然獨有一事秦漢以<lb/>
後學衍之所立皆人才之所趨所以好尚崇長門户師<lb/>
承大抵亦欲為進取地顧其品局髙下如何耳茍國家<lb/>
<pb n="KR3j0021_WYG_029-20a"/>
大計不與之共則興廢之責豈其所闗正始中雖以虚<lb/>
無起義然諸名士即為司馬氏父子鋤剗及惠懐時雖<lb/>
以矜誕成俗然晉業已壊於武帝之世楊駿與諸宗室<lb/>
禍機交發如激矢轉輪正愎如張裴不能措手足而况<lb/>
衍輩後世乃以興亡事歸罪於彼夫始蒙其禍而終任<lb/>
其責不知人皆欲為進取地而世論何獨督過之深豈<lb/>
其以淟涊鄙陋安取榮逹者自為宜得而俊頴勝特之<lb/>
士終無以自容耶是真可憐憫而務為篤論者之所當<lb/>
<pb n="KR3j0021_WYG_029-20b"/>
識也<lb/>
史言樂廣每以約言析理厭人之心其所不知黙如也<lb/>
孔子稱君子於其所不知盖闕如也以此自修可也以<lb/>
此綜物可乎裴頠豐博廣不能屈王敦又謂樂彦輔短<lb/>
才若以有限之知而取不讓之名誠聖賢之所賤也恐<lb/>
史家所載亦有未必然者<lb/>
温羡駮張華復官爵議引晏子里克陳乞不二百言而<lb/>
古今事節曲盡羡少以朗悟見稱觀此文定不虚也<lb/>
<pb n="KR3j0021_WYG_029-21a"/>
劉毅論九品稱所立品格還訪刁攸攸非州里之所歸<lb/>
非職分之所置莫曉此語似是為中正者私問之也又<lb/>
言劉良工攸之所下石公罪攸行尤不可解<hi>傅咸傳臣識石公前</hi>
<hi>在殿上脱衣為荀愷所奏</hi>若非人主素所知名豈應但畧疏而不析<lb/>
言也毅陳八損雖精詳然不如衛瓘瓘言魏氏承顛覆<lb/>
之運起喪亂之後人士流移考詳無地此九品始立有<lb/>
為為之也又言魏始造鄉邑清議不拘爵位褒貶所加<lb/>
足為勸勵猶有鄉論餘風中間漸染遂計資定品使天<lb/>
<pb n="KR3j0021_WYG_029-21b"/>
下觀望唯以居位為貴此論九品得失之要也李重又<lb/>
言九品始於喪亂軍中之政詳此是漢末用兵久人才<lb/>
自行伍雜進莫能考察故以中正鄉論品之使不得盡<lb/>
由軍功及其敝則反以位定品并門地子孫皆然而素<lb/>
行無施名實亂矣然則瓘之論又不如重之簡而可考<lb/>
也按操雖以百戰簒漢而能立中正九品清濁不雜仕<lb/>
進者頼之正始以後勝流爭出標宇離俗為國光華後<lb/>
世固不及逺矣<lb/>
<pb n="KR3j0021_WYG_029-22a"/>
史稱任愷有識量經國之幹以社稷為己任後為賈充<lb/>
所抑失職見武帝無復言惟泣而已竟以憂卒未知若<lb/>
此者為身耶為國耶與栢舟離騷同意不同耶<lb/>
劉頌當時謂其能辨物理論事有可採史家刋剪不精<lb/>
故後世諷讀無復氣勢此亦晉議論盛時未可輕也言<lb/>
武帝時為遇叔世他人固無此言至言五等封國謂聖<lb/>
王立相持之勢建邦茍盡其理則無向不可雖昔人之<lb/>
論多如此然未可謂辨物理也余於史記表已見之<lb/>
<pb n="KR3j0021_WYG_029-22b"/>
傅𤣥皇甫陶以諌官論事觀所下詔謂武帝無意於聽<lb/>
言可乎詞篤㫖順過漢詔令矣𤣥言魏初課田不務多<lb/>
頃畝但務修功力故曰田収十餘斛水田數十斛自頃<lb/>
日増田頃畆然畆纔數斛以還夫地力有限雖人功修<lb/>
治未有増損十倍者恐此言當更審<lb/>
傅咸言正始中任何晏以選舉内外衆識各得其材粲<lb/>
然之美於斯可觀按陳夀史習鑿齒書及王肅傅嘏等<lb/>
所論皆不如此然則成敗之毁譽好惡之是非盖未足<lb/>
<pb n="KR3j0021_WYG_029-23a"/>
以為千載之凖的也而學者信之過矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0021_WYG_029-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　習學記言卷二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>習學記言卷四</head>
    <p>
<pb n="KR3j0021_WYG_004-1a"/>
欽定四庫全書<lb/>
　習學記言卷四　　　　　　宋　葉適　撰<lb/>
　　易<lb/>
自有易以來說者不勝其多而淫誣恠幻亦不勝其衆<lb/>
孔子之學無所作也而於易獨有成書盖其憂患之者<lb/>
至矣不幸而與大𫝊以下並行學者於孔氏無所得而<lb/>
惟大𫝊以下之為信雖非昔之所謂淫誣恠幻者然而<lb/>
依於神以夸其表耀於文以逞其流於易之道猶曰出<lb/>
<pb n="KR3j0021_WYG_004-1b"/>
入焉而已余既條其大指稍釐柝之誠渙然於此則孔<lb/>
氏之成書翳而復明易之道其庶幾乎<lb/>
周官太卜掌三易之灋一曰連山二曰歸藏三曰周易<lb/>
其經卦皆八其别皆六十有四連山歸藏雖不可得而<lb/>
見矣以其義推之非變則無以為易非經非别則無以<lb/>
盡變古人之所同考不知其安所從始也而後世之言<lb/>
易者乃曰伏羲始畫八卦又曰以代結繩之政神於野<lb/>
而誕於樸非學者所宜述也<lb/>
<pb n="KR3j0021_WYG_004-2a"/>
六爻之動三極之道也又曰有天道焉有人道焉有地<lb/>
道焉兼三才而兩之故六六者非他也三才之道也又<lb/>
曰兼三才而兩之故易六畫而成卦分隂分陽迭用柔<lb/>
剛故易六位而成章謂六爻之動則信有三極之道矣<lb/>
謂兼三才而兩之故六則非也六畫成卦畫之所自有<lb/>
六位成章亦畫之所自成謂隂陽剛柔天地所由立於<lb/>
此亦非也易之作也自畫而始不三之則無以為八也<lb/>
不六之則無以為六十四也故一以為天也六之以為<lb/>
<pb n="KR3j0021_WYG_004-2b"/>
乾二以為地也六之以為坤有一者無二也有二者無<lb/>
一也安得預計其為三哉且易之既成則固備乎天地<lb/>
與人矣而其始之所以作則不必備也原其始者莫著<lb/>
乎畫𫝊者徒雜而言之宜其晦而不明歟<lb/>
天尊地卑乾坤定矣卑高以陳貴賤位矣動靜有常剛<lb/>
柔斷矣方以類聚物以羣分吉凶生矣在天成象在地<lb/>
成形變化見矣是故剛柔相摩八卦相盪鼓之以雷霆<lb/>
潤之以風雨日月運行一寒一暑乾道成男坤道成女<lb/>
<pb n="KR3j0021_WYG_004-3a"/>
乾知大始坤作成物乾以易知坤以簡能此所以釋夫<lb/>
彖也按彖言大哉乾元萬物資始乃統天雲行雨施品<lb/>
物流形大明終始六位時成時乗六龍以御天乾道變<lb/>
化各正性命保合太和乃利貞首出庶物萬國咸寧則<lb/>
皆乾徳也而天從之𫝊之所稱則皆天徳也而乾從之<lb/>
爾且易之始畫也獨乾而非坤故彖之贊乾也有乾而<lb/>
無坤及其贊坤也順承乎天而已然則乾道成男坤道<lb/>
成女乾知大始坤作成物乾以易知坤以簡能是非坤<lb/>
<pb n="KR3j0021_WYG_004-3b"/>
不足以配乾非乾坤不足以成易而獨乾非坤有乾無<lb/>
坤之義隠矣乾道變化各正性命統充滿覆載無非乾<lb/>
也乾道成男坤道成女則隂為無預乎陽陽必有待於<lb/>
隂而乾之功用褊矣震雖有不喪匕鬯咸雖有取女吉<lb/>
姤雖有勿用取女然而以乾坤為父母六卦為男女皆<lb/>
卜筮牽合之虚文非孔氏之書所道也故其彖曰出可<lb/>
以守宗廟社稷以為祭主又曰柔上而剛下二氣感應<lb/>
以相與又曰勿用取女不可以長也豈有瀆乎其間哉<lb/>
<pb n="KR3j0021_WYG_004-4a"/>
乾終始主乎健其象曰自强曰不息坤終始主乎順其<lb/>
象曰厚徳曰載物今變而曰易曰簡然則健順固所以<lb/>
為易簡乎抑健順不足以盡乾坤乎易不必强簡不必厚<lb/>
乎此皆與彖象之義異不可得而從也<lb/>
君子所居而安者易之序也不知指何序謂易有成序<lb/>
君子之所當居則泛濫而無擇謂君子於易有所當居<lb/>
之序則移徙而難常若朝困而暮升則俄約而忽泰非<lb/>
所以為安也夫卦無常而君子之徳有常孔氏之教也<lb/>
<pb n="KR3j0021_WYG_004-4b"/>
以有常之徳居無常之卦彼逆而我順不取必於易也<lb/>
易與天地準故能彌綸天地之道𫝊之為是言也将以<lb/>
大夫易也其意若曰天地至大也而易能準之又彌綸<lb/>
之爾按乾稱統天泰稱財成天地之道豫稱順以動故<lb/>
天地如之大壯稱正大而天地之情可見矣書詩之稱<lb/>
道未嘗不先天惟易不然盖其困變以明理而後知天<lb/>
地之不能違也然則天地固準易而易非準天地也且<lb/>
既已準而從之矣又安能彌綸之乎<lb/>
<pb n="KR3j0021_WYG_004-5a"/>
一隂一陽之謂道繼之者善也成之者性也仁者見之<lb/>
謂之仁知者見之謂之知百姓日用而不知故君子之<lb/>
道鮮矣後世以是為微言之極也一隂一陽氤氲而眇<lb/>
微至難明也善為之繼而綜統之機難執性所以成而<lb/>
歸全之本易離仁知皆道之偏也雖然聖人之於道盖<lb/>
難乎言其言之者有矣曰天道下濟而光明天道虧盈<lb/>
而益謙又曰剛浸而長說而順剛中而應大亨以正天<lb/>
之道也又曰觀天之神道而四時不忒又曰天地之道<lb/>
<pb n="KR3j0021_WYG_004-5b"/>
恒久而不已也夫天與人不相接而其好惡消長如影<lb/>
響符契之相答然此其所以有貴於聖人之言道也道<lb/>
者陽而不隂之謂也一隂一陽非所以謂道也仁者不<lb/>
憂知者不惑於見道莫察焉如使謂仁而非仁謂知而<lb/>
非知則豪芒之眊何止於㝷丈之迷而君子不貴也<lb/>
夫乾其靜也專其動也直是以大生焉夫坤其静也翕<lb/>
其動也闢是以廣生焉廣大配天地易於乾坤不並言<lb/>
盖因乾而後有坤也天地則並言之矣盖有天則必有<lb/>
<pb n="KR3j0021_WYG_004-6a"/>
地也彖稱坤厚載物徳合无疆先迷失道後順得常西<lb/>
南得朋乃與類行東北喪朋乃終有慶先後得喪之間<lb/>
作易者戒之則坤之廣宜若配地者至乾以元統天以<lb/>
六御天正性命合太和皆有待於乾而後能則乾之為<lb/>
大非配天者也考徳者不明乎此則隂陽錯行剛柔雜<lb/>
施何以首出萬物而用九乎<lb/>
鳴鶴在隂其子和之我有好爵吾與爾縻之子曰君子<lb/>
居其室出其言善則千里之外應之况其邇者乎出其<lb/>
<pb n="KR3j0021_WYG_004-6b"/>
言不善則千里之外違之况其邇者乎言出乎身加乎<lb/>
民行發乎邇見乎逺言行君子之樞機樞機之發榮辱<lb/>
之主也言行君子之所以動天地也可不慎乎按中孚<lb/>
柔在内而剛得中至於豚魚吉而象以議獄緩死則其<lb/>
信乎已而恕乎人也至矣故鳴鶴在隂其子和之象曰<lb/>
中心願也夫茍中心之所願則其化服而感應者豈必<lb/>
以子言哉今方掲言行而表之皇皇乎所以動物者而<lb/>
致慎焉此上九之翰音登于天而不可長者也<lb/>
<pb n="KR3j0021_WYG_004-7a"/>
同人先號咷而後笑子曰君子之道或出或處或黙或<lb/>
語二人同心其利斷金同心之言其臭如蘭按同人以<lb/>
門為无咎以郊為无悔而以宗為吝則二人同心者乃<lb/>
同人之狹者也雖其利斷金以師克之而天下之志不<lb/>
能通矣<lb/>
初六藉用白茅无咎子曰茍錯諸地而可矣藉之用茅<lb/>
何咎之有慎之至也夫茅之為物薄而用可重也慎斯<lb/>
術也以往其无所失矣按大過所以為棟橈者以初上<lb/>
<pb n="KR3j0021_WYG_004-7b"/>
皆隂也及捨卦而論爻則以柔在下適當其位何咎<lb/>
之有而棟橈之責九三反任之以其繫應於六也至<lb/>
九四棟隆獲吉而以應初為吝夫應猶吝之而用何<lb/>
重焉且敬其物者必貴其藉藉之用茅死麕之包庶<lb/>
人之禮也茍免於地而已其薄如此非所以為慎<lb/>
也<lb/>
勞謙君子有終吉子曰勞而不伐有功而不徳厚之至<lb/>
也語以其功下人者也徳言盛禮言恭謙也者致恭以<lb/>
<pb n="KR3j0021_WYG_004-8a"/>
存其位者也按謙卦地體卑居上而艮以九三為衆隂<lb/>
所宗如地有山以高而藴於卑其終為地而以非成功<lb/>
之位而有成功之勞此萬民之所以服也若存位而為<lb/>
謙之道寡矣<lb/>
亢龍有悔子曰貴而无位高而无民賢人在下位而无<lb/>
輔是以動而有悔也乾為易之主非他卦交錯相成之<lb/>
比故其為初也潛而隠而非不可用也其為四也躍而<lb/>
進而非必求用也至於上則道成且革矣故爻以為亢<lb/>
<pb n="KR3j0021_WYG_004-8b"/>
而有悔而象以為盈不可久明其将變而之隂爾非若<lb/>
傳之所謂也且始終皆道奚位之擇獨乾御世奚民之<lb/>
求功則由己奚輔之待後世不知乾所以成易而指成<lb/>
易以論乾是以其言若此也<lb/>
不出户庭无咎子曰亂之所生也則言語以為階君不<lb/>
宻則失臣臣不密則失身幾事不密則害成是以君子<lb/>
慎密而不出也按節君子以制數度議徳行非可密之<lb/>
事初九居節之始不出户庭惟始可節故象以為知通<lb/>
<pb n="KR3j0021_WYG_004-9a"/>
塞固宜明示節限安有密為閉絶也厯考書詩正文自<lb/>
堯舜至文武君臣相與造治成徳雖不為踈以致敗亦<lb/>
無依密以成功此論雜霸戰國之事可也去帝王逺矣<lb/>
大衍之數五十其用四十有九分而為二以象兩掛一<lb/>
以象三揲之以四以象四時歸竒於扐以象閏五嵗再<lb/>
閏故再扐而後掛天數五地數五五位相得而各有合<lb/>
天數二十有五地數三十凡天地之數五十有五此所<lb/>
以成變化而行鬼神也乾之䇿二百一十有六坤之策<lb/>
<pb n="KR3j0021_WYG_004-9b"/>
百四十有四凡三百有六十當期之日二篇之策萬有<lb/>
一千五百二十當萬物之數也是故四營而成易十有<lb/>
八變而成卦八卦而小成引而伸之觸類而長之天下<lb/>
之能事畢矣顯道神徳行是故可與酬酢可與祐神矣<lb/>
按易之始有三而已自然而成八有六而已自然而成<lb/>
六十四一成一反象類曉然而名義出焉非四十九所<lb/>
能用非掛非歸非再扐所能通也然則自乾而至未濟<lb/>
皆已具矣已具則必有起數故筮人為是以起之云得<lb/>
<pb n="KR3j0021_WYG_004-10a"/>
某爻爻成當某卦某爻當變變當之某卦而已此易之<lb/>
淺事也易成在先卦起在後今傳之言若是是不知易<lb/>
之所以成而即以筮人之所起者為易無惑乎易道之<lb/>
不彰也又謂象三才四時一閏再閏愈淺末矣<lb/>
子曰知變化之道者其知神之所為乎易有聖人之道<lb/>
四焉以言者尚其辭以動者尚其變以制器者尚其象<lb/>
以卜筮者尚其占是以君子将有為也将有行也問焉<lb/>
而以言其受命也如嚮无有逺近幽深遂知來物非天<lb/>
<pb n="KR3j0021_WYG_004-10b"/>
下之至精其孰能與於此參伍以變錯綜其數通其變<lb/>
遂成天地之文極其數遂定天下之象非天下之至變<lb/>
其孰能與於此易无思也无為也寂然不動感而遂通<lb/>
天下之故非天下之至神其孰能與於此夫易聖人之<lb/>
所以極深而研幾也唯深也故能通天下之志唯幾也<lb/>
故能成天下之務唯神也故不疾而速不行而至子曰<lb/>
易有聖人之道四焉者此之謂也按易以彖釋卦皆即<lb/>
因其畫之剛柔逆順往來之情以明其吉凶得失之故<lb/>
<pb n="KR3j0021_WYG_004-11a"/>
無所謂无思无為寂然不動不疾而速不行而至者余<lb/>
嘗患浮屠氏之學至於中國而中國之人皆以其意言<lb/>
非其學能與中國相亂而中國之人實自亂之也今傳<lb/>
之言易如此則何以責夫異端者乎至於問焉而以言<lb/>
其受命也如嚮无有逺近幽深遂知來物則真卜筮之<lb/>
所為而聖人之所黜爾反以為有聖人之道可乎<lb/>
天一地二天三地四天五地六天七地八天九地十此<lb/>
言隂陽竒耦可也以為五行生成非也按洪範以凡舉<lb/>
<pb n="KR3j0021_WYG_004-11b"/>
五行鯀之所以汨陳者謂其以土捍水爾五行無所不<lb/>
在其曰天生而地成之是又傳之所無有而學者喜以<lb/>
異說佐之也且使其果然則於易之道曷損益乎以蓍<lb/>
求卦蓍非圓也吉凶在卦蓍非神也六十四卦皆因其<lb/>
象以成理非洗心也聖賢皆不殺獨謂為易者不殺亦<lb/>
非也<lb/>
易有太極近世學者以為宗論祕義按卦所象惟八物<lb/>
推八物之義為乾坤艮巽坎離震兊孔子以為未足也<lb/>
<pb n="KR3j0021_WYG_004-12a"/>
又因彖以明之其微妙往往卦義所未及故謂乾各正<lb/>
性命謂復見天地之心言神於觀言情於大壯言感於<lb/>
咸言久於恒言大義於歸妹無所不備矣獨無所謂太<lb/>
極者不知傳何以稱之也自老耼為虚無之祖然猶不<lb/>
敢放言曰無名天地之始有名萬物之母而已至莊列<lb/>
始妄為名字不勝其多故有太始太素未始有夫未始<lb/>
有無茫昧廣逺之説傳易者将以本原聖人扶立世教<lb/>
而亦為太極以駭異逺學鼔而從之失其㑹歸而道日<lb/>
<pb n="KR3j0021_WYG_004-12b"/>
以離矣又言太極生兩儀兩儀生四象則又淺而陋矣<lb/>
崇高莫大乎富貴是以富貴為至權與道徳並稱書詩<lb/>
何嘗有此義學者不可從也從之則富貴不足以成道<lb/>
徳而終至於滅道徳矣按卦比以五隂宗一陽大有以<lb/>
五陽宗一隂其象比曰先王以建萬國親諸侯象大有<lb/>
曰君子以遏惡揚善順天休命然則崇高富貴必如是<lb/>
而後可故顯比則失前禽交如則信以發志不然則以<lb/>
富貴高天下而其敝至於秦漢矣<lb/>
<pb n="KR3j0021_WYG_004-13a"/>
形而上者謂之道按一隂一陽之謂道兼隂説雖差猶<lb/>
可言也若夫形上則無下而道愈隠矣<lb/>
十三卦亦近世學者所標指而其說尤為不通包犧氏<lb/>
始為罔罟神農氏始為耒耨交易黄帝堯舜始為衣裳<lb/>
其後乃有舟楫牛馬臼杵弧矢宫室棟宇甚矣其不考<lb/>
於易也易十三卦義詳矣乃無毫釐形似之相近者學<lb/>
者誠能準義於易則凡本象所稱義類炳然誠得一二<lb/>
於此足以經世紀民律身而成徳矣不是之求而震於<lb/>
<pb n="KR3j0021_WYG_004-13b"/>
異說欲大而反小之其卒無所底止而已矣<lb/>
天下同歸而殊塗一致而百慮以為不足思不足慮也<lb/>
然言日月相推而明生者是不知明之所由生寒暑相<lb/>
推而嵗成者是不知嵗之所由成也因其往來之已然<lb/>
而遂欲利用安身於其間者是不知徳之所由崇也然<lb/>
則曽憧憧往來朋從爾思之未及而尚何以窮神而知<lb/>
化乎故傳之義多似於深而其實淺者亦學者之所不<lb/>
可不知也故象以為未光大而不以為不當思使其感<lb/>
<pb n="KR3j0021_WYG_004-14a"/>
人心而天下和平則雖憧憧而不為己私然烏有安其<lb/>
固然而不知所由來者哉<lb/>
困于石據于蒺藜入于其宫不見其妻凶子曰非所困<lb/>
而困焉名必辱非所據而據焉身必危按卦以剛見揜<lb/>
於柔為困其為爻也則以柔乗剛為凶困于石為四也<lb/>
據于蒺藜謂二也皆剛也當困之時非大人不亨三為<lb/>
致困之主将施其不利於我而進退皆剛卒與禍㑹非<lb/>
大人實為之而理有不得不然者矣君子而變於小人<lb/>
<pb n="KR3j0021_WYG_004-14b"/>
危之辱之可也小人而乗君子其不勝天也其辱與危<lb/>
非不幸也不祥之招揜剛之報也又何戒焉<lb/>
君子藏器於身待時而動何不利之有當解之時痿者<lb/>
欲起瞑者欲視有小人焉諂上凌下身為戎首以捍通<lb/>
塗物情之所同惡也故以公射隼既獲而解解則無事<lb/>
矣如使過而用射反以致冦何利之有夫用之則行非<lb/>
待時也舎之則藏非藏器也傳有藏器待時之說而學<lb/>
者方沾沾焉抱其所有如賈之售物適以為悖而不足<lb/>
<pb n="KR3j0021_WYG_004-15a"/>
以解悖矣<lb/>
其亡其亡繫于苞桑按否以九五為大人吉有其亡其<lb/>
亡之戒必深固根本以為衆陽之主言朋來之隂未易<lb/>
當也所恃者位正而已此豈常道居尊之時而𫝊謂安<lb/>
不忘危存不忘亡治不忘亂故身安而國家可保嗚呼<lb/>
吾未見處危亂之世而自謂治安者也<lb/>
傳既謂包犧氏始作八卦神農黄帝堯舜續而成之又<lb/>
謂易興於中古當殷之末世周之盛徳於稽其類其衰<lb/>
<pb n="KR3j0021_WYG_004-15b"/>
世之意是易之或逺或近不能自必其時也皆以意言之<lb/>
而已韓宣子聘魯見易象與魯春秋然則當時國各為繇<lb/>
而周易之不見者多矣無恠乎學士諸生之紛紛也<lb/>
按上下繫說卦浮稱汎指去道雖逺猶時有所明惟序<lb/>
卦最淺鄙於易有害按諸卦之名以象取之與文字錯<lb/>
行於世者少聖人重復殷勤其詞以訓釋之多至數十<lb/>
百言而未已盖其難明如此今序卦不然以是為天地<lb/>
萬物之所常有也鱗次櫛比而言之以是為鉛槧篆籕<lb/>
<pb n="KR3j0021_WYG_004-16a"/>
之常文也嗟乎使其果若是則束而聫之一讀而盡矣<lb/>
奚以易為學者尺寸之不辨而謂能有見於無窮吾不<lb/>
知也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0021_WYG_004-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　習學記言卷四<lb/>
</p>
<p>
</p>
  </div>
</body>
</text>
</TEI>
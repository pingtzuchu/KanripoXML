<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>習學記言卷四十三</head>
    <p>
<pb n="KR3j0021_WYG_043-1a"/>
欽定四庫全書<lb/>
　習學記言卷四十三　　　　宋　葉適　撰<lb/>
　　唐書<lb/>
　　　列𫝊<lb/>
牛李之黨蔓延可畏然罪在李吉甫如皇甫湜輩烏足<lb/>
以為訐而吉甫懐之子孫不忘宰相不平心國家安危<lb/>
存亡所由分也本朝范吕事亦然<lb/>
元稹本與白居易同稱然一隳節取卿相則不得齒於<lb/>
<pb n="KR3j0021_WYG_043-1b"/>
士類遂與裴延齡皇甫鎛等古今人受病䖏皆以身之<lb/>
材能外之官職對立一念既偏至於失其身而不能救<lb/>
是真可哀也<lb/>
白居易論詩謂周衰秦興六義始刓及江鮑則六義盡<lb/>
去按周官教六詩不言詩有六義主文譎諫蓋後人顛<lb/>
倒其説孔子教詩但言興觀羣怨而已居易專以諷為<lb/>
主固已失之自既以此致謗至本朝蘇蔡遂成詩禍矣<lb/>
李渤校宰相考當時議者以宰相曠官自宜上疏論列<lb/>
<pb n="KR3j0021_WYG_043-2a"/>
而越職釣名非盡事君之道夫以考功而考及宰相謂<lb/>
之乆不行可也謂之越職不可也余觀左氏載君子之<lb/>
論亦當時所謂議者其間不近理極多大抵古今風俗<lb/>
好惡不甚相逺其因循拘礙則謂之流俗而能自超越<lb/>
者則謂之賢但世愈降則超越者愈微而道義遂淪沒<lb/>
矣如　何愧古人乎<lb/>
唐賢良䇿惟有劉蕡余嘗論唐人無識治亂者惟以文<lb/>
華進身以氣力任事隨其所至裁割而成如蕡考據經<lb/>
<pb n="KR3j0021_WYG_043-2b"/>
術條析急務一時大義略皆先具進士之俊傑無能及<lb/>
矣然知治與致治不同惜蕡不一試用觀其所為如何<lb/>
也<lb/>
宦官所以制人主之命以其有兵而訓注之徒但欲殄<lb/>
滅其人至不勝遂從兵以逞唐之亡形由此成訓注固<lb/>
不足道然唐人之慮要自無及此者王叔文収宦官兵<lb/>
權不就韓愈著於實録方以為幸其詩謂六軍百萬虎<lb/>
與貔天子自將非他師一朝奪印付私黨懍懍朝士何<lb/>
<pb n="KR3j0021_WYG_043-3a"/>
能為昔季路墮三都不克而孔子出奔人在天地間職<lb/>
分必有所底麗不然雖勵志無用也<lb/>
李德裕宻勿綜理當國威重知大體料敵制勝任事獨<lb/>
克唐宰相皆所不及然其以父為凖的父之所怨已亦<lb/>
怨之結成大隙不可救止自為黨魁而辨愬朋黨不少<lb/>
置豈惟身灾國祚長短之所繋也嗚呼徳裕智不足以<lb/>
知此以天下之大惟父是崇至於宗不能庇而猶不顧<lb/>
省豈所謂賢哉<lb/>
<pb n="KR3j0021_WYG_043-3b"/>
道家澹泊主於治人其説以要省勝支離漢初嘗用之<lb/>
如蕭曹是已浮屠本以壊滅為㫖行其道必亡雖亡不<lb/>
悔蓋本説然也自梁武不能曉用滅國之術當身而失<lb/>
至唐憲懿識慮又出其下直謂崇事可増福利悲哉<lb/>
流品不分無甚於唐至末年始欲分别劉瑑謂當循名<lb/>
責實崔愼由坐此罷周官以九兩繫民清濁麤細各有<lb/>
所得此真循名責實之要非戰國秦漢所能知也而況<lb/>
瑑乎然崔逺以風流為時所慕有飣坐黎之目白馬之<lb/>
<pb n="KR3j0021_WYG_043-4a"/>
禍與唐俱亡昔石勒謂王衍不可加以鋒刃夜排墻殺<lb/>
之而朱温乃投於黄河使為濁流夫以流品自標爭於<lb/>
亡國而擅其貴位此豈伯夷所謂清乎<lb/>
新史叙羣盜亡唐其一因王處存定京師悲唐室屏翰<lb/>
皆為朱温翦覆甚於禄山黄巢之害其二謂王重榮似<lb/>
霸而非其三惜楊行宻無霸材不能提兵為四方倡以<lb/>
興王室其四鄙高仁厚田頵朱延夀材不足為吳蜀之<lb/>
老夫唐自天寳失馭無故𤓰分為藩鎮么麽盜賊據天<lb/>
<pb n="KR3j0021_WYG_043-4b"/>
下要㑹百餘年禍日深内有中官為疽根廢立生殺出<lb/>
其手至於驕卒饑民相扇四起壞於黄巢秦宗權極於<lb/>
朱温李克用裨刼特剽儵敗忽成隨所建置而得將相<lb/>
坐待滅盡豈有救法尚欲責重榮行密桓文之功而以<lb/>
管仲狐偃望其下耶歴觀前世周晉以諸侯王漢以外<lb/>
戚宦豎秦及隋唐以盜賊其勢已成雖聖賢復出無益<lb/>
於事咎猶不能容口而況為之者欲措手哉苐前世之<lb/>
事不足追議本朝立國幸無前世之患獨有契丹之患<lb/>
<pb n="KR3j0021_WYG_043-5a"/>
湏為服弱使弱而常安甘於屈服何所計惜然真宗仁<lb/>
宗當太平盛時已不敢保有中原至靖康果失之自建<lb/>
炎以後所願保有者江淮吳蜀而已然兀术一渡江則<lb/>
江東西兩浙皆震蕩幾不可立中間凌突淮漢聲言渡<lb/>
江縱横破碎難於補葺者凡數四焉夫極盛不免衰微<lb/>
之形已安常有覆亡之懼所恃者惟有納賄請和堅守<lb/>
不背約爾況舊敵垂亡與新冦並行人事草創和好未成<lb/>
直指江淮所在城戍望風奔遁我雖無虐政逸徳可以<lb/>
<pb n="KR3j0021_WYG_043-5b"/>
召亡而敵威所加自然有土崩瓦解之勢然則安樂無<lb/>
虞引日玩嵗而傾壞常臨於目前未知曉事者何以救<lb/>
之是其證雖與前世不同而同歸於亡則有甚矣故余<lb/>
素論常欲於沿邉牢作家計壯固藩牆以保堂奥之安<lb/>
且漢淮沃壤形勝控扼直以並塞視為棄物今若取地<lb/>
五十里間比其室廬時其耕稼什伍而用之敵來必捍<lb/>
於垣塹之上長㦸勁弩持滿以待則自此以南人情帖<lb/>
然蚤臥晏起無朝夕之憂矣此今日救法百年之利也<lb/>
<pb n="KR3j0021_WYG_043-6a"/>
或曰自古未有沿邉二千餘里縻費數千億萬尺寸而<lb/>
守其地若是之拙者然不思今日甚有費數千萬億為<lb/>
無益之用嵗嵗無窮未嘗敢一毫削損而獨此之吝何<lb/>
哉又請以一家譬之夫富者多積厚藏廣宅美堂聚子<lb/>
孫而居何嘗不高牆外實僮僕備守不使强鄰暴客輕<lb/>
輒窺伺而後得安者與天下一家何異盡沿邊道里費<lb/>
數千億萬尺寸備守乃事理當然安有袒禓空洞示人<lb/>
以室家之好皇皇於内而反不汲汲於外歟孔子曰微<lb/>
<pb n="KR3j0021_WYG_043-6b"/>
管仲吾其被髪左衽矣不然以堯舜文武所𫝊之衣冠<lb/>
禮樂道德仁義將一舉而棄之吾不知所稅駕矣<lb/>
按崔彦昭相於乾符初在路巖楊収韋保衡後僖宗尚<lb/>
能加以訓誡勉其克終不知此意出於人主或中官為<lb/>
之然則雖將亡而馭臣之柄猶存也至於舉一國以聽<lb/>
姦臣之所行賢否同聲威福日運而莫名其所以然彼<lb/>
卒伍賤人未至於横潰而問罪者特有幸不幸爾<lb/>
唐末可稱者劉瞻崔彦昭鄭畋鄭從讜王鐸至鐸為収<lb/>
<pb n="KR3j0021_WYG_043-7a"/>
復元功然以三百口併命於高鷄泊則士大夫力指氣<lb/>
使之勢蕩盡而唐隨以亡矣蓋識慮不及而倚虚驕立<lb/>
事唐人之敝也若鄭綮粗自立能量其材分所止未餗<lb/>
先顛不為國辱比於諸人殆似過之而當時反以為命<lb/>
相尤謬季末之妖然則議論好惡若此國祚何以望其<lb/>
少延哉<lb/>
按舊史獨孤及為盧奕諡議中間稱或曰洛陽之存亡<lb/>
操兵者實任其咎非執法吏所能抗師敗將奔去之可<lb/>
<pb n="KR3j0021_WYG_043-7b"/>
也委身冦讐以死誰懟及以為不然云云夫居位食禄<lb/>
必死其難乃理之常當及議時庸夫小人間有為此論<lb/>
者及因而正之可也至新史修改遂揭其語於前而後<lb/>
著及議則是當時衆論無不如此非及不能破之是以<lb/>
一國之大不復有人心之所同史文顛倒豈不害義余<lb/>
觀夏侯端劉感常達羅士信吕子臧李公逸張善相李<lb/>
𤣥通在唐初草草君臣未定而皆能以死固節及貞觀<lb/>
開元之後反有此論又如張廵許逺事尤卓偉亦有謂<lb/>
<pb n="KR3j0021_WYG_043-8a"/>
其死守為愚者昔由于言脾洩之事余亦弗能蓋興亡<lb/>
之變可見矣<lb/>
昌黎作諍臣論年甚少是時意盛謂天下事但當如是<lb/>
為之及出入憂患終不能有所為去陽城逺矣城與元<lb/>
徳秀卷舒以已而不以人唐人未有及者近於東漢人<lb/>
矣蕭穎士仕不為已而以誨俗進人為任蓋又其次也<lb/>
其與李林甫相失事新舊史載不同以其所立考之舊<lb/>
史妄矣然舊史言穎士以縗服至政事堂為林甫所逐<lb/>
<pb n="KR3j0021_WYG_043-8b"/>
不過門生賔客下俚謗讟之辭自無足辨而新史乃稱<lb/>
宰相李林甫欲見之穎士方父喪不詣林甫嘗至故人<lb/>
舍邀穎士穎士前往哭門内以待林甫不得已前弔乃<lb/>
去怒其不下已云云疑亦出於門人所傳非其實也蓋<lb/>
以今準古宰相至故人舍求見名士大為難事戰國相<lb/>
傾容或有之田蚡過竇嬰同列尚不肯遂成死禍侯霸<lb/>
召見嚴光光報以腰領絶霸怒封奏其書然則雖古宰<lb/>
相亦未必肯下士也自父喪不詣以下當削去别修<lb/>
<pb n="KR3j0021_WYG_043-9a"/>
讀于公異吳通微兄弟事為陛贄歎息唐置翰林本非<lb/>
用人材正路後出干進者資淺而地親雖以贄之賢居<lb/>
羣小所必争未能免於利害是非之間也贄既不能容<lb/>
又不能去以此得相而欲濟世難矣至本朝欲以唐故<lb/>
事使蘇軾入翰林則不然蓋已位次執政習見為貴人<lb/>
當王安石變更而得地位重者與之較或未可知然宰<lb/>
相止以近例始入館則眇然朝士上書諠譁而已去之<lb/>
如掃枯葉何難之有古人立人之朝必觀時度已而後<lb/>
<pb n="KR3j0021_WYG_043-9b"/>
制義矣<lb/>
立國之勢有未當論治亂安危而當先論存亡者自昔<lb/>
善論之士少有能之新史謂唐三變歸咎於𤣥宗而於<lb/>
神䇿宿衛之兵姑汎言之而已如募兵藩鎭以治亂安<lb/>
危言之可也而存亡之分猶未及焉自𤣥宗以楊思朂<lb/>
將兵平蠻始啟亡國之禍肅宗用李輔國代宗用程元<lb/>
振魚朝恩徳宗遂為故事不獨其君以為故事其臣亦<lb/>
以為當然終唐之世未有言其非者惟劉蕡對䇿欲挈<lb/>
<pb n="KR3j0021_WYG_043-10a"/>
兵柄以歸於將然王叔文既已取之而不能使蕡得用<lb/>
未知其何道以歸於將也然則以唐事考之募兵藩鎮<lb/>
不過能危亂其國而亡唐者特中官將兵而已三代所<lb/>
以乆長及其諸侯之國有至七八百年者皆以其雖可<lb/>
危亂而未可亡故也使其可亡誰得而存之至於今日<lb/>
事勢亦只當先論存亡今日存亡之勢在外而不在内<lb/>
而今日隄防之䇿乃在内而不在外一朝陵突舉國拱<lb/>
手隄防者盡壞而相隨以亡哀哉<lb/>
<pb n="KR3j0021_WYG_043-10b"/>
昔三良之死秦人為賦黄鳥以哀之李邕將見殺孔璋<lb/>
不識面乃請以身代死其為國愛材惜賢之意又過於<lb/>
黄鳥矣秦穆公狃所私以殉君子猶謂之棄民𤣥宗昏<lb/>
庸聴姚崇張説李林甫放戮名士如除垢汙斃狐兔棄<lb/>
天下不亦多乎冝其保治不終隳唐之成業也<lb/>
突厥既嵗侵無已宇文士及請避冦將遷樊鄧豈不用<lb/>
大王語乎而羣臣多贊行者獨太宗論能假數年願取<lb/>
可汗以報卒滅而臣之盖雖興王未有無為亡國之計<lb/>
<pb n="KR3j0021_WYG_043-11a"/>
者士及何足道也澶淵之役以和為權冦凖雖不肯遷<lb/>
然輸幣約和幸其少定而上下之論不自警惕求其當<lb/>
然反謂上䇿無出於和至今不可移改然則士及何足<lb/>
道哉<lb/>
太宗初或請築古長城發民乗塞帝陳頡利四事證其<lb/>
將亡古稱天子有道守在四夷其衰在諸侯諸侯守在<lb/>
四隣其衰在四境築障煩民誠為下䇿夫有道而不知<lb/>
修有障而不知築捨下策而自歎其無策將何以自存<lb/>
<pb n="KR3j0021_WYG_043-11b"/>
乎<lb/>
郝靈佺傳黙啜首事宋璟謂天子年少好武抑其勞逾<lb/>
年僅授郎將靈佺慟哭而死按黙啜强盛為中國患殺<lb/>
人不可勝計有能得其首者可謂大功安得無厚賞今<lb/>
為他虜狙繋而靈佺偶入蕃乃傳首之人爾行賞如此<lb/>
正合事宜不知何名為抑況唐是時兼制戎夏黙啜雖<lb/>
死而暾谷為患未衰方勞攻守之計亦不得言好武强<lb/>
開邊隙也恐此非璟本語而後世信之傳誦不已捨明<lb/>
<pb n="KR3j0021_WYG_043-12a"/>
從暗失實得虚利害不細<lb/>
新史因叙張保皋鄭年併著李郭遂反召公不說事以<lb/>
為茍有仁義之心不資以明雖召公尚爾况其下哉觀<lb/>
君奭篇周公為周家長久堅留召公詞語明白不待講<lb/>
解而知若新史用世俗所疑則其陋甚矣何足稱述不<lb/>
然則所謂有仁義而不明者安在且烏有仁義而無明<lb/>
而可為召公耶<lb/>
太宗既滅突厥又平髙昌吐谷渾焉耆龜茲號四鎮置<lb/>
<pb n="KR3j0021_WYG_043-12b"/>
兵三萬人唐人供億者行萬里矣太宗嘗語大臣朕始<lb/>
即位咸言天子須耀兵以威服四夷惟魏徴勸我脩文徳<lb/>
安中夏中國既安逺人自服今天下既安四夷君長皆<lb/>
来獻此徴力也夫徴之所以勸修文徳者欲其息兵而<lb/>
不用而太宗無一日不用兵則徴何勸之有四夷之所<lb/>
以来王者謂不用兵而自至而太宗因勝而後得則徴<lb/>
何力之為盖太宗以武功而駕言於文徳以拒諫而傅<lb/>
致於從諫學者不考其實而信其言為後世害大矣禹<lb/>
<pb n="KR3j0021_WYG_043-13a"/>
稱外薄四海咸建五長各迪有功則如太宗立四鎮置<lb/>
羈縻州府之類亦必有之而其事逺不可見矣然苖頑<lb/>
弗即功則其君臣以為深疚而所謂誕敷文徳舞千羽<lb/>
於兩階者亦不若太宗以黷兵為偃革而欺後世也<lb/>
新史諸𫝊好以刻削簡約為功又必易本語之質俚<lb/>
以從雅馴反墮褊迫故可觀者殊少惟夷狄諸𫝊多<lb/>
佳如渤海𫝊最勝支司憲相不甚佳史載訶陵國上<lb/>
元間國人推女子為王號悉莫威令整肅道不舉遺大<lb/>
<pb n="KR3j0021_WYG_043-13b"/>
食君聞之持金一囊置其郊行者輒避如是三年太子<lb/>
過以足躪金悉莫將斬之羣臣固請悉莫曰爾罪實本<lb/>
於足可㫁趾羣臣復為請乃斬指以徇大食聞而畏之<lb/>
不敢加兵此與商鞅事同古人勤心苦力為民除患致<lb/>
利遷之善而逺其罪所以成民也堯舜交武所𫝊以為<lb/>
治也茍操一至而已又何難焉故申商之術命堯禹曰<lb/>
桎梏戰國至秦既已大敗而後世更為霸王雜用之說<lb/>
自以為甚恕矣至於書𫝊間時得其一若申商之類者<lb/>
<pb n="KR3j0021_WYG_043-14a"/>
未嘗不拊卷嗟惜以為偶舉而必效當行而無疑也今<lb/>
史載其事而不辨其失意亦出此哀哉<lb/>
太宗十七年伐邊既不勝二十年復伐薛延陀滅之北<lb/>
方悉平其詔謂曩者聊命偏師遂擒頡利今兹始宏廟<lb/>
畧已滅延陀至云混元已降殊未前聞無疆之業永貽<lb/>
來𦙍斯實書契所未有古今之壯觀余觀府衛之成太<lb/>
宗獲其用所向必克如此乃以為一已神靈致之耶又<lb/>
太宗二十餘年間曽無一日息民靖國之念其去煬帝<lb/>
<pb n="KR3j0021_WYG_043-14b"/>
幾何而新史以為中材庸主之所常為夫常為者固可<lb/>
無敗而中材者卒以乆存歟<lb/>
僕固懐恩雖驕而非逆李光弼激之終以畔亂唐幾亡<lb/>
後世方以斬張用濟為名談可謂不中利害之實矣惟<lb/>
顔真卿言懐恩不反薦用郭子儀始有収拾䖏<lb/>
　　　五代史<lb/>
朱温事至不足言然其脫於盜賊以宣武節度區區数<lb/>
州在四戰之郊而能翦滅黄巢秦宗權咀吞河南山東<lb/>
<pb n="KR3j0021_WYG_043-15a"/>
竟簒唐室更七姓至本朝皆因其故都邑而後人之論<lb/>
乃以大梁為不可戰亦不可守使女真入吾地數千里<lb/>
如無人而卒有之其故何也余嘗數李綱世所謂有志<lb/>
宗澤世所謂有材二人皆已位將相使其盡河南而守<lb/>
身當勞苦而以安佚付黄潛善輩國家之敗宜不至酷<lb/>
烈如此而朝廷競言和議以為得計若猶不悟則又將<lb/>
有甚焉者然則議論定而利害明要先自士大夫之心<lb/>
術始可也<lb/>
<pb n="KR3j0021_WYG_043-15b"/>
李克用父子李嗣源王從珂三姓不同皆稱繼唐雖可<lb/>
笑而唐之故家文獻由此粗𫝊豈惟一唐乃中國夷狄<lb/>
分合之所繋也劉備諸葛亮號為紹漢而漢事乃無髣<lb/>
髴余於莊宗蓋有感焉晉紀𫝊載出帝䧟虜及桑維翰<lb/>
景延廣始末甚詳是時中國已再與契丹和韓琦富弼<lb/>
守信誓如金石然不知靖康之禍有甚於開運也余頗<lb/>
疑漢人固已專主和親然猶未以此遽分士大夫之賢<lb/>
否功罪方建炎紹興十餘年間天下能憤愾視之如仇<lb/>
<pb n="KR3j0021_WYG_043-16a"/>
敵秦檜堅持之自此不惟以和親為性命義理之實而<lb/>
言復讐雪恥者更為元惡大憝滅天常絶人理其事極<lb/>
大未知此論何時當囘也<lb/>
裴樞獨孤損之流雖其力末必能存唐終不亡唐而獨<lb/>
存樞語如此然是時已隨朱温至洛陽何不亡唐之有<lb/>
其不使非清流為太常卿乃習氣尚存耳以此立義欲<lb/>
扶世教亦如司馬氏言不當命韓趙魏為諸侯而自壊<lb/>
其名分也又張承業諫唐莊宗無舉大號與茍彧不欲<lb/>
<pb n="KR3j0021_WYG_043-16b"/>
曹求九錫者語意正同彧為操所殺而承業至於自殺<lb/>
承業宦者見聞不廣獨持一意自應如此而彧何為亦<lb/>
然孔子所謂不能反三隅者與劭許異矣<lb/>
初後唐廢帝憂石敬塘吕琦李崧請與契丹和如漢故<lb/>
事給金帛妻以女是時張延朗為三司使謂嵗費十數<lb/>
萬緡責吾取足何也事既不行而敬塘竟以割地稱臣<lb/>
得天下及劉旻抗中國亦倚契丹後不助則破滅矣此<lb/>
一段議論至本朝遂為廢興存亡根本方曹利用往來<lb/>
<pb n="KR3j0021_WYG_043-17a"/>
評認遂有手指三百萬之𫝊然則琦崧䇿盡蕪俚不過<lb/>
十數萬緡而君臣之間猶喧悖不同如此况敬塘嵗賂<lb/>
亦止於三十萬疋絹而已冦凖既過用之反以為大功<lb/>
名王旦又依並作無限勲業冨弼再和墓碑乃明言増<lb/>
幣二十萬而契丹平北方無事又四十年大書深刻後<lb/>
生𫝊誦以為元臣碩相殊勲盛業無出於此余老矣不<lb/>
復預世論誦吕琦𫝊掩卷嘆息而已<lb/>
　<lb/>
<pb n="KR3j0021_WYG_043-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　習學記言卷四十三<lb/>
</p>
<p>
</p>
  </div>
</body>
</text>
</TEI>
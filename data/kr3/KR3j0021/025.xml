<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>習學記言卷二十五</head>
    <p>
<pb n="KR3j0021_WYG_025-1a"/>
欽定四庫全書<lb/>
　習學記言卷二十五　　　　宋　葉適　撰<lb/>
　　後漢書<lb/>
　　　傳<lb/>
讀桓譚𫝊諫光武吝爵賞以其行事考之良然此於人<lb/>
主常法當失而竟以得之豈光武别有其道抑俗儒所<lb/>
陳不中事情更須細論然觀光武規略大抵與前後人<lb/>
主不同論治者盖未深考也譚與揚雄劉歆並時低徊<lb/>
<pb n="KR3j0021_WYG_025-1b"/>
亂亡無所阿徇雖稍疏濶要為名世光武不能容於列<lb/>
大夫間而推折之致死可謂褊而嚴矣<lb/>
馮衍自言據位食祿二十餘年者三按衍為鮑永偏佐<lb/>
嵗月無㡬其誤如此殆不可曉况一時假號何足比數<lb/>
而衍稱述不置量亦狭矣以桓譚博通猶不得志衍區<lb/>
區文字間宜其見棄然在建武永平時不應有失士之<lb/>
名故可歎也若後有興王之君招致詞墨待以卿相流<lb/>
風所被遂為故實斯百世之一遇矣<lb/>
<pb n="KR3j0021_WYG_025-2a"/>
郅惲鄭敬同郡相友材品志節皆同惲不以出違道敬<lb/>
以不出全性皆人豪也<lb/>
申屠剛鍾離意𫝊載光武明帝有捶朴牽曳羣臣之患<lb/>
三代後以其國自治者稱韓昭侯秦孝公始皇至漢文<lb/>
帝時有所親及武帝分奪外朝别置私人宣帝繼之國<lb/>
政始移所謂尚書樞機人主躬聴斷者及光武明帝真<lb/>
若一吏乃代有司行事所以與羣臣日鬬其聰明也自<lb/>
是以後三公頓為虚器而尚書遂成朝廷不可復還矣<lb/>
<pb n="KR3j0021_WYG_025-2b"/>
光武父子雖役役煩勞然猶能與天下賢者共之當時<lb/>
小民得職天下欣欣頌聲興起不特小康而已但其本<lb/>
性察慧嚴急故取不優之誚耳盖異乎宣帝執定不通<lb/>
以為自有制度者也視六七聖人𢎞裕任下使物各自<lb/>
盡則不可望比其他人主忽寛驟猛任數猜刻則過之<lb/>
逺矣學者未可随聲譏議而不考其實也<lb/>
蘇竟傳所言鄧仲况據隂縣為冦劉龔為謀主竟説降<lb/>
之即班固贊董仲舒所謂篤論君子以歆之言為然者<lb/>
<pb n="KR3j0021_WYG_025-3a"/>
也龔問學論議深博予奪古今為班氏父子所敬而其<lb/>
出處蹤跡汩沒可憐盖天下喪亂賢者無地自容其南<lb/>
陽故人附随立功名者特際遇之幸耳豈可謂當時賢<lb/>
俊盡於是乎<lb/>
郎顗言今選舉皆歸三司非有周召之才而當則哲之<lb/>
重不如還屬尚書此實逺近之論當今之宜用人之柄<lb/>
不歸宰相誠非治世事也及專選舉又曰非周召之才<lb/>
然則必擇其人而後與之以是權耶茍非其人而姑任<lb/>
<pb n="KR3j0021_WYG_025-3b"/>
之則寧損其權而不與也此亦當細論也顗又言黄瓊<lb/>
李固雖伊尹傅説不足為比亦可以想見二人風流也<lb/>
蘇竟楊厚郎顗襄楷雖隂陽星文之學然貞固守道言<lb/>
不詭世急時之病惟賢是與而利心不存焉異乎京房<lb/>
谷永李尋之流矣<lb/>
杜詩欲辭南陽以處功臣而光武不許於是用兵十三<lb/>
年矣按光武以征討付將帥民事任文吏一定之規雖<lb/>
有齟齬未嘗更易夷難為効嵗月磨揉觀詩此疏可驗<lb/>
<pb n="KR3j0021_WYG_025-4a"/>
矣詩言將帥和睦士卒鳬藻知光武功臣能處親介胄<lb/>
而無觖望又其使材官騎士長休専以見兵督戰而不<lb/>
怨盖光武定天下賞薄衆整内外分明近於古人所謂<lb/>
以律者戰國秦漢所不能到也<lb/>
蘇不韋報仇郭泰論之為議者所貴泰臧否滿天下而<lb/>
析理不精如此等見識施之一時取悦俗人可也<lb/>
樊準述建武永平事言經術見優布在廊廟論難衎衎<lb/>
共求政化詳覽羣言響如振玉朝者進而思政罷者退<lb/>
<pb n="KR3j0021_WYG_025-4b"/>
而備問與申屠剛鍾離意諫語何其殊絶按光武明帝<lb/>
非茍以儒學飾吏事心誠好之要為本質克治不盡而<lb/>
然其一時臣佐才有所止未能迪徳過不專在人主也<lb/>
準又言今儒者競論浮麗文吏則去法律而學詆欺此<lb/>
語誠然俗之壊雖法吏用法亦不得其正所謂三尺安<lb/>
出也<lb/>
梁統言元哀二帝輕殊死刑東觀記稱手殺人減死者<lb/>
四十二事當如後世殺人無證情理可憫之類也統表<lb/>
<pb n="KR3j0021_WYG_025-5a"/>
其尤害於體者𫝊奏于左而史不𫝊無以考其是非若<lb/>
今𫝊所載但欲循舊重刑則固已謬妄矣<lb/>
自孝安昬徳漢業已衰順帝用梁商父子相繼秉政亡<lb/>
由此始及冀被誅而亡形遂成雖竇武賢戚救之不能<lb/>
反受大戮人主以位為樂而無志於天下則禍敗立至<lb/>
如幽王繼宣中興之後十年間遽亡周豈更論先徳亦<lb/>
不復有漸次也桓靈正賴衆賢共争之故尚延耳<lb/>
光武用張純朱浮議始自孝宣而下並列廟祭以代四<lb/>
<pb n="KR3j0021_WYG_025-5b"/>
親是時建武十九年也不然則不足為紹漢矣純不惟<lb/>
明習典禮而正論不諱自非西京諸儒所能及然光武<lb/>
能變知改不私其親盖有人主之道焉<lb/>
曹褒制漢禮雖不行然恨當時史官疎濶不能略序其<lb/>
所以制作之意後世無所質證如云雜以五經讖記之<lb/>
文則疑諸儒沮壊者固非而褒之自為亦未必是也<lb/>
每念堯舜三代間文字須不待訓義解説而自明方為<lb/>
得之然自周以来必設學而教而孔氏亦以教門人子<lb/>
<pb n="KR3j0021_WYG_025-6a"/>
弟故有起予興觀羣怨之論則所謂訓義解説殆不可<lb/>
已也若左氏所載固已蔓延逺于正道而公榖尤甚及<lb/>
漢初各守一師因師為門其説不勝其異後世乃以為<lb/>
遭秦而然誤矣盖訓義解説出於俗儒勢自當然爾鄭<lb/>
𤣥雖曰囊括大典網羅衆家刪裁繁誣刋改漏失然不<lb/>
過能折衷俗儒之是非爾何曽望見聖賢藩牆耶况更<lb/>
數十年無不如此就有髙下何所損益其不待訓義觧<lb/>
説者固粲如日星學者不以自明而輒以自蔽是真可<lb/>
<pb n="KR3j0021_WYG_025-6b"/>
歎也<lb/>
古文尚書左氏國語周官毛詩學者藉此數書以知古<lb/>
人統紀源流而西京湮塞不行至東漢乃卒𫝊之豈杜<lb/>
林鄭興陳元賈逵輩智識實能過於西京諸儒耶特其<lb/>
門户偶相承爾孟子所謂巫匠亦然也賈逵以左氏獨<lb/>
有明文證圖讖劉氏為堯後此尤可笑矣<lb/>
班彪言定哀之間左丘明作𫝊國語由是乗檮杌之事<lb/>
遂闇而左氏獨章不知彪此語何所本若止據孟子文<lb/>
<pb n="KR3j0021_WYG_025-7a"/>
遂為之説則不可孟子此言自未為準定緣楚語自稱<lb/>
以春秋教世子孟子盖未必見國語也韓宣子聘魯見<lb/>
易象與魯春秋不自言其國史當何名乗檮杌之是非<lb/>
固不足辨然言其所不存者未審則訂其所存者亦非<lb/>
的矣惟言司馬遷文重思煩刋落不盡尚有盈辭彪去<lb/>
遷時未逺其理或然今學者乃以為遷之文體如此反<lb/>
以其不盡不齊者為意義深逺之所寄則亦未必然也<lb/>
班彪仕不求達光武亦不用止於司徒掾固最寵幸位<lb/>
<pb n="KR3j0021_WYG_025-7b"/>
不過郎盖於時公卿貴人不由文墨登也自戰國以来<lb/>
無不然至唐始變矣彪静約得古人之節而固不免為<lb/>
竇憲死然則言果不可以信行也<lb/>
彪言司馬遷漢事止據陸賈無别書彪及固自著亦不<lb/>
言所承何書但云繼採前史遺事旁貫異聞而已今史<lb/>
家用官文書比次日月猶尚錯謬則遷固綴集所聞而<lb/>
成者安得𫝊信故余為李燾序以為春秋後才有燾書<lb/>
也<lb/>
<pb n="KR3j0021_WYG_025-8a"/>
固以相如封禪靡而不典揚雄美新典而不實故作典<lb/>
引其意言自兩儀分莫崇乎堯越成湯武股肱既周天<lb/>
乃歸功元首將授漢劉先命孔子撰赤制而髙祖光武<lb/>
興謂漢特承堯是何道理與今世塲屋架綴作經義者<lb/>
無異固又以此著之漢書而欲垂中正不刋之義可乎<lb/>
詳其始撰䜟者妄稱劉秀為天子光武宗室單寡援之<lb/>
立極如童謠幸中遂以自神正與王莽同耳故桓譚鄭<lb/>
興皆莫肯信而固希世傅㑹曽無慚恥盖自昔文士往<lb/>
<pb n="KR3j0021_WYG_025-8b"/>
往不足憑也<lb/>
第五倫以建武末年自淮陽醫工長得再三見通語至<lb/>
夕至道其行事為戲光武誘進人才之度固無窮矣如<lb/>
倫亷正寛厚得百姓心立朝盡言遂相肅宗其貽謀子<lb/>
孫多矣<lb/>
鍾離意疏百姓可以徳勝難以力服鹿鳴之詩必言宴<lb/>
樂者以人神之心洽然後天氣和有味哉其言之也推<lb/>
其所行措之三代不難矣兩世雖不盡用然未嘗不知<lb/>
<pb n="KR3j0021_WYG_025-9a"/>
敬也<lb/>
馬援擊武陵蠻乗髙守隘兵不能進遂以獲罪然援既<lb/>
死宋均即矯制降之訖無後患以均事觀之援但志於<lb/>
翦滅而已自負鑒識而賈勇奮鋭乃與臧宫馬武等同<lb/>
不逮均矣均馴虎禁巫其言吏能𢎞厚雖貪汙放縦猶<lb/>
無所害至於苛察之人身或亷法而巧黥刻削毒加百<lb/>
姓災害流亡所由而作㫖意宏雅如援固不足望也援<lb/>
𫝊稱遣梁松乗驛責問因代監軍當是均還代之耳<lb/>
<pb n="KR3j0021_WYG_025-9b"/>
明帝始終獨楚獄一事可恨與始皇坑戮孝武巫蠱武<lb/>
后羅織略不相逺矣然明帝處兄弟間大抵天性不失<lb/>
無淮南陳思猜暴之禍英母妻子猶在楚殿悲泣相對<lb/>
豈必遷怒天下士大夫耶明徳后寒朗納説感動夜起<lb/>
傍徨出於至誠然則明帝固以褊憤自損而治獄者亦<lb/>
不肖甚矣<lb/>
郭后太子疆之廢盖亦有説隂后本嫡也光武特以河<lb/>
北艱危畏憚劉揚之故别納其甥出於權宜非緣色奪<lb/>
<pb n="KR3j0021_WYG_025-10a"/>
事㑹遷改遂有更易終歸於正而無愛憎之嫌故夫婦<lb/>
父子兄弟情愛不至破壊視前後帝王差為愈耳<lb/>
朱暉為東平王蒼取隂就璧蒼既罷謂暉屬諸掾自視<lb/>
孰與藺相如蒼傳稱蒼多智思觀此語可以想見光武<lb/>
父子皆博學多雅言一時士大夫不能及而蒼之寛博<lb/>
過顯宗矣<lb/>
暉與張林争議均輸𣙜鹽按漢世取於民薄遇天災或<lb/>
用侈輒闕經費至東京而其患屢見如肅宗欲加賦盖<lb/>
<pb n="KR3j0021_WYG_025-10b"/>
非得已也故仲長統歸於斂輕以為二十取一猶曰貉<lb/>
道况三十而取一乎夫三十取一雖非中道不猶愈於<lb/>
後世既苛取本税復盡較末利錙算銖計常竭天下以<lb/>
為市而猶不足哉然則昔人據正駮論如暉之以死守<lb/>
而猶以為易後人雖通經學古思欲輕賦予民而暴征<lb/>
横斂其説已成徒悲傷歎息不敢出口而自信其難也<lb/>
杜安罷宛令家居因章帝過潁川上書得御史遷巴郡<lb/>
守與樂恢書恢不答而告吏口謝且誚之曰為宛令不<lb/>
<pb n="KR3j0021_WYG_025-11a"/>
合志病去可也干人主以闚踰非也違平生操故不報<lb/>
闚踰二字孟子所謂龍斷穿窬以利心希世而不以正<lb/>
進退者也自孟子已後至西漢未有達此理者漢末節<lb/>
士始漸知之王良之友所謂往来屑屑不憚煩所以成<lb/>
東漢之俗有貞退之風三代以還不能及也<lb/>
何敞言異鳥翔於殿屋怪草生于庭際自有鳳凰芝草<lb/>
以来未有為此言者盖天下自有逈脱議論不必待聖<lb/>
賢而後能之然敞固不可謂非聖者也古人以徳言物<lb/>
<pb n="KR3j0021_WYG_025-11b"/>
不以物為徳故九成致鳳凰麟趾如公子騶虞離罝弋<lb/>
皆以徳言物也若後世所謂瑞則以物為徳矣<lb/>
敞傳稱臘賜自郎官以上公卿王侯以下空竭帑蔵耗<lb/>
損國資注載其目今漢官儀不存按東方朔𫝊亦有伏<lb/>
日受賜之文若節輒有賜則過正祿矣是於人臣不為<lb/>
薄國家待遇之義亦當然也後世事當更考<lb/>
楚獄用馬后寒朗言理出千餘人及袁安覆考得出者<lb/>
四百餘家是終於昭雪而不至寃死視淮南衡山巫蠱<lb/>
<pb n="KR3j0021_WYG_025-12a"/>
之濫殺者有間矣然以天下四方之逺顔忠王平二人<lb/>
之妄一旦無故陷而入者數千人豈不為大異明帝以<lb/>
欽䘏自許而謬誤至此豈先王明徳慎罰之義歟然本<lb/>
無殺心則學者不可不知<lb/>
袁氏貴盛不以道而基隗遇夷滅之禍紹術為叛亂之<lb/>
宗閎及忠𢎞恥之至於避名匿跡佯狂逺遁其畏禍審<lb/>
而潔身至矣孟子謂於陵仲子齊士之巨擘而不能充<lb/>
其類然則必充其類而後可則三人者無異於常公子<lb/>
<pb n="KR3j0021_WYG_025-12b"/>
而世論所不貴矣此中庸所以難行也郭泰嘗從閎不<lb/>
宿而去以為譬諸汎濫雖清而易挹豈亦有孟子之意<lb/>
乎按奉髙袁閬字非閎也恐誤<lb/>
張酺為東郡初不願出而自列歸去十五年章帝雖遇<lb/>
之厚而終不召復外遷亦不屑意然則是時君臣之間<lb/>
樸質不事形迹盖有古風與蕭望之數月復徴入者差<lb/>
不同也况以後世視之益難言矣<lb/>
漢世尚書掌詔令陳忠謂臣等既愚闇而諸郎多文俗<lb/>
<pb n="KR3j0021_WYG_025-13a"/>
吏鮮有雅材每為詔文轉相求請或以不能而專己自<lb/>
由辭多鄙固古今之敝未嘗不同也然則其存於䇿者<lb/>
尚多可稱而末世專以詞命取貴仕乃反不及豈惟不<lb/>
及而失其㫖歸僅在俳優之下又不止於鄙固而已是<lb/>
真可歎也<lb/>
郭躬論秦彭得專殺孫章為誤詔且言周道如砥君子<lb/>
不逆詐躬習小杜律杜周以深刻著而其學乃與經同<lb/>
意何也豈延年行寛厚能改父説乎漢儒用春秋甚於<lb/>
<pb n="KR3j0021_WYG_025-13b"/>
法吏如躬父子所言雖未及臯陶周公視董仲舒公孫<lb/>
𢎞則賢矣明帝以人主之尊而疑人為故遂以察察成<lb/>
名此孟子所以慎擇術也<lb/>
酬如幻人之奏二俱無用名實隳損未知安所戾止<lb/>
李法譏史官紀事不實後世尋功計徳必不明信漢初<lb/>
無史明章之後記錄漸布而法之言如此然則為史者<lb/>
未嘗不佞而所稱建武永平事盖未可憑也若是而詩<lb/>
書之𫝊亦何可遽信當以其心平而理明耳<lb/>
<pb n="KR3j0021_WYG_025-14a"/>
王符潜夫論其愛日篇言化國之日舒以長亂國之日<lb/>
促以短長舒者非謂羲和安行乃君明民静而力有餘<lb/>
也促短者非謂分度損減乃上闇下亂力不足也此語<lb/>
誠然夫上有明闇之殊而下有勞佚之異甚者死生存<lb/>
亡係焉余在金陵每聞民間語謂待辨於庭者歸可及<lb/>
朝飯盖上下紛紜務為昬惰以自煩苦而不知日月之<lb/>
失未嘗不安之以為當然也何暇及禮義乎化本治字<lb/>
唐人避諱改之爾<lb/>
<pb n="KR3j0021_WYG_025-14b"/>
仲長統二詩放棄規檢以適已情視漢末拘士曲儒與<lb/>
夫瑣瑣自縳者有異矣然自是風雅大壊而建安黄初<lb/>
之體出曹氏父子為之倡文士相與効之而韋孟張衡<lb/>
之作蕩為灰塵不可復求也<lb/>
統言君子居位為士民之長固宜重肉累帛朱輪駟馬<lb/>
今反謂薄屋者為髙藿食者為清又言善士富者少而<lb/>
貧者多此與董仲舒公孫𢎞指意不同又言賈誼開自<lb/>
裁之端遂以成俗是所謂右手刎其喉人主所以處士<lb/>
<pb n="KR3j0021_WYG_025-15a"/>
大夫與士大夫所以自處不同統之言施之人主可也<lb/>
賈誼仲舒之言施之士大夫可也子思曰敬大臣則不<lb/>
眩體羣臣則士之報禮重又曰官盛任使所以勸大臣<lb/>
也忠信重祿所以勸士也然則董仲舒之薄仲長統之<lb/>
放當考而不當法也<lb/>
崔寔政論絶無義漢人以為能言莫曉其故其大意不<lb/>
過病季世寛弛欲以威刑肅之不知亂亡之證元不在<lb/>
此正坐易置之耳盖威刑未嘗不加于君子寛弛未嘗<lb/>
<pb n="KR3j0021_WYG_025-15b"/>
不行於小人是時李固杜喬已死梁冀主斷更無救法<lb/>
寔立此論欲以何施天下本無治世亦無壊俗寔謂孝<lb/>
文重刑非輕刑以嚴致平非以寛致平是何等見識又<lb/>
謂刑罰者亂世之藥石徳教者興平之梁肉不知亂世<lb/>
何嘗有不可食粱肉之理寔以此論誤當時其禍猶小<lb/>
遂誤後世其禍大也<lb/>
　<lb/>
　習學記言卷二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>習學記言卷五</head>
    <p>
<pb n="KR3j0021_WYG_005-1a"/>
欽定四庫全書<lb/>
　習學記言卷五　　　　　宋　葉適　撰<lb/>
　　書序孔安國序堯典舜典<lb/>
按以書為孔氏之書序亦孔子作其説本出班固固因<lb/>
司馬遷遷因孔安國安國無先世的傳止據前後浮稱<lb/>
兼左氏楚靈王言倚相事爾固引雒出書而謂字文為<lb/>
書既已甚陋安國初言典墳至夏商周語義奥雅厯代<lb/>
以為大訓旋復言討論墳典芟煩翦浮則是孔子併大訓<lb/>
<pb n="KR3j0021_WYG_005-1b"/>
亦去取也豈有是哉文字章義理著自典謨始此古聖<lb/>
賢所擇以為法言非史家繫日月之汎文也自是以後<lb/>
代有詮叙尊於朝廷藏於史官孔氏得之知其為統紀<lb/>
之宗致道成徳之要者也何所不足而加損於其間以<lb/>
為孔氏之書歟書序亦舊史所述明記當時之事以見<lb/>
其書之意非孔子作也不然則升自陑放太甲殺受皆<lb/>
其書所無有孔子胡斷然録之哉春秋以後游士浸盛<lb/>
雖然不因孔氏而獲見書之全者寡矣又况後世屋壁<lb/>
<pb n="KR3j0021_WYG_005-2a"/>
之中乎其盡歸之孔氏不足怪也至於迹上古已定不<lb/>
刋之訓推孔氏有述無作之心則蓋有不然者後有君<lb/>
子當更考詳<hi>或疑非安國文無證</hi>堯舜之前非無聖人神靈而不<lb/>
常者非人道之始故也安安者言人倫之常也允恭克<lb/>
譲所以下之也此所以為人道之始也<lb/>
　　大禹謨臯陶謨益稷<lb/>
禹益言為治道之首其言至后臣克艱而止不可以有<lb/>
進矣曰勤儉曰不滿假曰不矜伐皆艱類也世稍降而<lb/>
<pb n="KR3j0021_WYG_005-2b"/>
徳衰艱逸之論始參至孔子乃復正之曰為君難為臣<lb/>
不易<lb/>
䂓矩凖繩必先立而以身奉之故法度不可失也<lb/>
人心衆人之同心也所以就利逺害能成養生送死之<lb/>
事也是心也可以成而不可以安能使之安者道心也<lb/>
利害生死不膠於中者也<lb/>
舜禹之徳不稱其兵也必反兵而有苖服也<lb/>
知人無法而知徳有法豈惟知徳有法而教徳有方也<lb/>
<pb n="KR3j0021_WYG_005-3a"/>
天徳雖偏必以人徳補之天徳非異能補之以人則皆<lb/>
異能也合而聽之天下之材不可勝盡也故教徳而多<lb/>
材禹湯文王皆用之若後世治偏盡性必至於聖而後<lb/>
用者非臯陶法也枉其材棄其徳者也<lb/>
丹朱傲虐之戒元首股肱之歌君臣克艱之驗也<lb/>
　　禹貢五子之歌甘誓<lb/>
三江既入震澤底定呉人之習於水事者謂呉松江青<lb/>
龍江揚子江也水自震澤入呉松江而入于海最近自<lb/>
<pb n="KR3j0021_WYG_005-3b"/>
諸湖<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>而入青龍江入于海次之自諸涇浦港而入江<lb/>
陰揚子江入于海又次之江得其入則澤得其瀦故言<lb/>
底定也所謂導漾為北江導江為中江者亦揚州境然<lb/>
是二而非三不可以意足之也<lb/>
愚夫愚婦一能勝予禹以民為可畏若是中不害李斯<lb/>
所謂命又曰桎梏若堯禹然者也<lb/>
舜臯陶之歌歌也五子之歌亦歌也風雅騷人之義具<lb/>
焉其正與變未之敢論<lb/>
<pb n="KR3j0021_WYG_005-4a"/>
甘誓以自治為命而已𦙍征則言克愛是勸殺也師之<lb/>
繇曰師出以律<lb/>
　　湯誓仲虺之誥湯誥伊訓太甲咸有一徳<lb/>
强其國人以伐共主功成而有慙徳湯何為而然也舜<lb/>
禹貴民之甚以君為輕湯不敢違故也雖然世道一變<lb/>
矣<lb/>
古者君人無威桀始作威威作而徳滅矣湯用𤣥牡請<lb/>
命為滅徳也伊尹弗狎于弗順為不徳也徳之為言伊<lb/>
<pb n="KR3j0021_WYG_005-4b"/>
尹曰一也得其所以一事雖無常必協必主而堯舜不<lb/>
難至也失其所以一事雖有常必二必三而桀紂不難<lb/>
至也<lb/>
孟子曰有伊尹之志則可無伊尹之志則簒也問者徒<lb/>
以君不可放孟子曷為而遽簒之伊尹知復其君於徳<lb/>
而已奚顧其他惜乎孟子之答粗也是絶天下以無伊<lb/>
尹也<lb/>
　　盤庚説命髙宗肜日西伯戡黎微子<lb/>
<pb n="KR3j0021_WYG_005-5a"/>
盤庚五遷民咨胥怨話而告之前後諄復其辭切近皆<lb/>
酬對臣庶之常語衆人所可識非有文采義理以震耀<lb/>
之也周誥亦同而韓愈乃以為佶屈聱牙若難知難解<lb/>
何也當更熟考<lb/>
湯以有夏昏徳民墜塗炭故聿求元聖髙宗恐徳弗類<lb/>
不足正四方故夢賚良弼古者君求臣非臣求君也<lb/>
木從繩則正繩所不合者削之而已然則后之從諫不<lb/>
曰委曲諷之先從而後弼也<lb/>
<pb n="KR3j0021_WYG_005-5b"/>
樹后王君公承以大夫師長不惟逸豫惟以亂民傅説<lb/>
亦知位不在逸禹益之論於時未息也髙宗使説交脩<lb/>
予罔予棄予惟克邁乃訓舜之遺意蓋猶存焉<lb/>
微子去之箕子為之奴比干諌而死各正其義所以自<lb/>
獻於先王也不曰我必能存商我必不事周者紂得罪<lb/>
於民先王所不赦也<lb/>
　　泰誓牧誓武成<lb/>
泰誓序惟十有一年武王伐殷戊午師渡孟津書惟十<lb/>
<pb n="KR3j0021_WYG_005-6a"/>
有三年春大㑹于孟津惟戊午王次于河朔時厥明王<lb/>
乃大巡六師牧誓甲子昧爽王朝至于商郊牧野武成<lb/>
厥四月哉生明王来自商五篇始末最為明備序所謂<lb/>
十一年伐殷者書所謂以庶邦冡君觀政于商受罔有<lb/>
悛心犧牲粢盛既于㓙盜與微子相應三仁之自靖在<lb/>
觀政于商之後大會孟津之前此書之可信者也或言<lb/>
文王受命稱元年九年而崩武王不稱元年通數為十<lb/>
一年雖云九年大統未集而稱元不稱元書所不載不<lb/>
<pb n="KR3j0021_WYG_005-6b"/>
可信也<lb/>
武成序稱往伐歸獸識其政事不專謂命諸侯細觀編<lb/>
簡無錯亂不可移易<lb/>
　　洪範旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>金縢大誥<lb/>
箕子言天不以洪範九疇畀鯀而以錫禹其詞甚敬而<lb/>
嚴後世之傳固妄矣然古人之所崇畏者必有故也文<lb/>
武起小國為天下所歸夏商之世傳先聖之治法宜未<lb/>
能盡知此武王之所為訪箕子之所為告也<lb/>
<pb n="KR3j0021_WYG_005-7a"/>
余於皇極而歎古人之道至是散矣五子述禹所傳之<lb/>
訓曰予臨兆民懍乎若朽索之馭六馬而皇極言淫朋<lb/>
比徳則民有罪焉下無好徳而上之福則不錫焉王義<lb/>
王路以我為正而民之情不敢自任焉豈待於民者已<lb/>
狹而出於君者已不可忤矣猶曰未至於虐而已然則<lb/>
夏商之季俗壊民薄而堯舜禹湯之道已不可復反乎<lb/>
臯陶曰天聦明自我民聦明天明畏自我民明威箕子<lb/>
之言無乃異是歟蓋亦有不得已者歟然則成康之後<lb/>
<pb n="KR3j0021_WYG_005-7b"/>
遂為雜霸不復古人之萬一者其兆見矣<lb/>
九疇於古無見也禹稱九功或庶幾近之<lb/>
虞夏商書之言徳必自厚而民服箕子叙三徳乃視世<lb/>
厚薄而稱吾徳以乂之非古人意也<lb/>
古者戒人君自作福威玉食必也克已以惠下敬身以<lb/>
敦俗况於人臣尚安有作福作威玉食者箕子謂惟辟<lb/>
作威臣無作得非商之末世權强陵上之俗已成紂雖<lb/>
肆其暴而威柄已失矣故其言如此然而武王周公亦<lb/>
<pb n="KR3j0021_WYG_005-8a"/>
未果用也其後周衰秦漢乃卒用之<lb/>
箕子言皇極三徳即堯舜禹臯陶言知人官人也舜嘗<lb/>
論股肱耳目将一委於臣而庶頑䜛説既先為法以待<lb/>
之蓋近於箕子之論故禹以為疑而丹朱之戒進焉禹<lb/>
以知人官人為難臯陶獨言九徳咸事則人材無非可<lb/>
用者而孔壬殄行不治自銷矣蓋人君敬己之徳教多<lb/>
材而官使之百世不變之道也皇極雖多立善意以待<lb/>
其臣然黨偏已扇虚偽已張亷耻已喪欲救於末流甚<lb/>
<pb n="KR3j0021_WYG_005-8b"/>
難至於臣自為威福玉食則非大刑弗治非峻防必踰<lb/>
君徳日衰臣節日壊是使帝王之道非降為刑名法術<lb/>
弗止矣悲夫<lb/>
武王即以商封武庚不私其地徳欲過於湯矣而武庚<lb/>
不服管蔡和之乃為家禍故周公居東大誥作於外鴟<lb/>
鴞賦於中也<lb/>
　　康誥酒誥梓材召誥<lb/>
紂以力征諸侯斥大王土幾為秦矣武王誅紂復立武<lb/>
<pb n="KR3j0021_WYG_005-9a"/>
庚與之盡其故地武庚弗從而滅周公然後以次分<lb/>
封而同姓多焉後世謂犬牙相制為磐石宗若自守其<lb/>
天下者非本㫖也<lb/>
明徳反之言無逸也慎罰反之言惡殺也自人道言之<lb/>
其性分也自君道言之其職業也<lb/>
酣歌恒舞禹湯有訓矣蓋國亡而其民以為戒也紂之<lb/>
庶羣自酒嗟乎甚哉國亡而其民猶以為俗也<lb/>
商之貴家舊族終頑不率周公方為之營洛遷以自近<lb/>
<pb n="KR3j0021_WYG_005-9b"/>
而化誨之召公因是又戒成王疾敬徳蓋與禹益同意<lb/>
矣不隨世變而遷惟聖賢能之<lb/>
　　洛誥多士無逸<lb/>
惟周公誕保文武受命惟七年蓋特紀其攝也自師保<lb/>
相成王後又别紀<lb/>
禹言克艱為聖君也周公言無逸為中君也艱非逸之<lb/>
對也以艱先之以逸戒之以夀誘之以天懼之多門禁<lb/>
之多塗誘之矻矻乎治道之艱進也<lb/>
<pb n="KR3j0021_WYG_005-10a"/>
　　君奭蔡仲之命多方立政<lb/>
召公不説無異故不欲為相而已周公留之無私説使<lb/>
後世知成王之時為有臣如古人之時也無是臣則無<lb/>
是治周公之所畏也<lb/>
武庚弗順可也四國多方胡為而迪屢不靜乎以是知<lb/>
紂之存亡為世道之大變矣周公雖盡心力以行王道<lb/>
而自是以後聖人之治終不復作乃世變之當然不可<lb/>
不知也<lb/>
<pb n="KR3j0021_WYG_005-10b"/>
有夏既迪知九徳之行而周公戒立政則必用吉士又<lb/>
曰常人又專以庶獄為重中罰為冝豈臯陶之法至是<lb/>
而有所改歟雖然臯陶之法不可改也吉士常人失其<lb/>
用則鄉原出矣<lb/>
　　周官君陳顧命康王之誥<lb/>
周官官制與堯典畧同而命官之意與立政異恐是時<lb/>
治道已成易於訓飭若淺者然當考<lb/>
君薨世子諒陰不言委政冡宰免喪而後即阼古人之<lb/>
<pb n="KR3j0021_WYG_005-11a"/>
逹禮也成王當彌留之際被冕憑几以其子託諸臣召<lb/>
公及羣公渝恤致文而奉之康王又使康王報誥之何<lb/>
忽以位為重而為是衰末之舉歟嗚呼紂武庚之時變<lb/>
故煩矣管蔡流言成王疑慮道将喪矣周召恐懼師保<lb/>
恊心卒能復成王於徳於是疾病矣洮頮自力大延羣<lb/>
臣還以周召訓已者而訓之是可謂難矣是故召畢變<lb/>
禮傳命於康儀物粲然四方風動為斯道之在也位何<lb/>
足言哉天下大器也聖賢厚積也所以富是道而出之<lb/>
<pb n="KR3j0021_WYG_005-11b"/>
也刑政權勢威力皆道徳之棄餘也如其不然而曰文<lb/>
武之道未墜於地則仲尼之徒何述焉<lb/>
無依勢作威無倚法以削成王知所以命君陳矣然而<lb/>
人材日陋也世變日下也皆依勢倚法之類也<lb/>
　　畢命君牙冏命吕刑<lb/>
成康再世皆以商民為畏非畏其頑畏吾不能化也越<lb/>
三紀而後能化者待之以道而不以刑故也觀畢命而<lb/>
成康之道備矣後世責道化於旦暮孟子謂惟此時為<lb/>
<pb n="KR3j0021_WYG_005-12a"/>
然恐更當考<lb/>
祁寒暑雨小民之所痛也文武周公所以盡其心而保<lb/>
之也穆王雖以為艱然厭薄形矣信是道之衰也<lb/>
按吕刑言苗民始為劓刵㭬黥之刑皇帝報虐以威疑<lb/>
肉刑非治世所為五帝皆聖人安得因亂國之淫刑而<lb/>
不改也舜以流宥五刑臯陶天討有罪五刑五用然則<lb/>
五刑之名古矣非始於苗也<lb/>
吕刑為贖而作雖大辟皆赦後世但有官蔭減之法<hi>唐有</hi>
<pb n="KR3j0021_WYG_005-12b"/>
<hi>加役流</hi>當議<lb/>
　　文侯之命費誓秦誓<lb/>
東周命誥間見於左氏自幽厲治道缺王命逹於諸侯<lb/>
大抵禮錫之常文也若詹桓伯之辭一二而已王子朝<lb/>
則又甚矣魯初封有難伯禽本以武競謂後世浸微殆<lb/>
非周公語<lb/>
陳悔過之意誓於其臣而以受責如流為羣言之首雖<lb/>
在亂世是心足以王矣天有常道地有常事人有常心<lb/>
<pb n="KR3j0021_WYG_005-13a"/>
於書見之孔氏索焉不可不考書稱若稽古四人言大<lb/>
哉堯之為君也舜有天下而不與焉禹吾無間然矣子<lb/>
夏曰舜舉臯陶不仁者逺矣故考徳者必先四人其次<lb/>
湯伊尹又次文武周公世有差降徳有出入時有難易<lb/>
道有屈伸孔氏以是為學之統緒孟子所謂聞而知見<lb/>
而知者也近世之學雖曰一出於經然而汎雜無統洄<lb/>
洑失次以今疑古以後凖前尊舜文王而不知堯禹以<lb/>
曾子子思斷制衆理而臯陶伊尹所造忽而不思意悟<lb/>
<pb n="KR3j0021_WYG_005-13b"/>
難守力踐非實凡此類當於書求之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　習學記言卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>習學記言卷三十</head>
    <p>
<pb n="KR3j0021_WYG_030-1a"/>
欽定四庫全書<lb/>
　習學記言卷三十　　　　　宋　業適　撰<lb/>
　　晉書<lb/>
　　　列傳<lb/>
阮籍以酣縱逞人欲而以慎宻防世患進不成顯退不<lb/>
成隱岌岌乎刑戮之間深昵權強粗免其身奚異乎羣<lb/>
蝨之裩䖏而所謂大人先生者烏在也史稱本有濟世<lb/>
志属魏晉之際天下多故名士少有全者由是不預世<lb/>
<pb n="KR3j0021_WYG_030-1b"/>
事又言率意獨駕不由徑路車跡所窮輒慟哭而返又<lb/>
曰時無英雄使豎子成其名嗟夫世固未易濟而英雄<lb/>
亦多途未知籍所存意如何而不自容至此亦可哀也<lb/>
若稽康則一志陸沉性與道會信無求於世不幸龍章<lb/>
鳳姿驚衆衒俗世獨求之不已使不以正終盖非其罪<lb/>
也昔孔子患世俗之多故其教必以厚人薄已逺慮近<lb/>
憂立則參前輿則倚衡凜然若兵之加頸而又曰鳥獸<lb/>
不可與同羣吾非斯人之徒而誰與盖人道之難甚哉<lb/>
<pb n="KR3j0021_WYG_030-2a"/>
然則康雖欲采薇散髪以頤天年而不可得也悲夫悲<lb/>
夫竹林之賢過是無觀已<lb/>
秦秀𫝊史稱朝野以充位居人上智出人下僉以秀為<lb/>
知言夫以鯀驩兠之姦在朝所不能知而充之不肖野<lb/>
人何由知之其通於天下如此夫然則晉本與充共興<lb/>
其國而亡形己見矣<lb/>
賤者道之實退者命之實也朝貴致功之臣野美全徳之士<lb/>
上有寛明之主下有聽意之人聖帝之創化也參德乎三皇<lb/>
<pb n="KR3j0021_WYG_030-2b"/>
齊風乎虞夏欲温温而和暢不欲察察而明切也欲混混若<lb/>
𤣥流不欲蕩蕩而名發也欲索索而條解不欲契契而繩<lb/>
結也欲芸芸而無垠不欲區區而分别也欲闇然而内章<lb/>
不欲示白若冰雪也欲醇醇而任德不欲瑣瑣而執法也<lb/>
故有獨定之計者不借謀於衆人守不動之安者不假慮<lb/>
於羣賔故能棄外親之華通内道之真去顯顯之明露入<lb/>
昧昧之埃塵宛轉萬情之形表排託虛寂以寄身居無事<lb/>
之宅交釋利之人輕若鴻毛重若泥沈損之不得測之愈<lb/>
<pb n="KR3j0021_WYG_030-3a"/>
深此皆謐道自分界中言語固非耀文華者所能至也<lb/>
自韓非賈誼枚乗東方朔揚雄班固張衡蔡邕韓愈之<lb/>
流作此一種自喻文字雖工拙不同然意足語貞無及<lb/>
皇甫謐者盖推之使去異乎求之不得有望望戚戚之<lb/>
情也或謂晉無文章惟陶潜歸去來潜亦是道自分界<lb/>
者然恐當更詳爾謐生既不仕臨終薄𦵏尤可稱所謂<lb/>
一介不取與旅泊天地固無欠餘比之管寧更有職業<lb/>
爾<lb/>
<pb n="KR3j0021_WYG_030-3b"/>
自魏至隋唐曹植陸機為文士之冠植雖波瀾闊而工<lb/>
不逮機但植猶有漢餘體機則格卑氣弱雖杼軸自成<lb/>
遂與古人隔絶至使筆墨道廢數百年可嘆也然機於<lb/>
文字組織錯綜之間實有其功雖古今豪傑命世者亦<lb/>
有所不能預此不可不知觀其譏切曹冏以退為髙而<lb/>
託寄非所勲烈不就竟夷其族乃知文人能言者多能<lb/>
行者少固無取於智也<lb/>
江統徙戎論叙上世事雖畧已得其理叙兩漢事極詳<lb/>
<pb n="KR3j0021_WYG_030-4a"/>
不獨漢魏人能為此議論者絶無而能知此本末者絶<lb/>
少也漢宣光魏武號為有識然皆身以戎狄之患遺後<lb/>
使其國尚未亡則子孫自當之盖天下利害國家大體<lb/>
思患預防非聖人不能也統與郭欽論此事相去纔一<lb/>
二十年間固不為深識然當時無一人知者是則雖一<lb/>
二十年正與數百年等矣<lb/>
江惇通道崇檢論今所存者纔數十言通明簡暢足以<lb/>
箴極時病裴頠雖數千言不能及也馬隆募限腰引弩<lb/>
<pb n="KR3j0021_WYG_030-4b"/>
三十六鈞弓四鈞立標簡試自旦至中得三千五百人<lb/>
盖設厚賞取於諸軍所以得人速也戰國時兵無不募<lb/>
募者教之揵也三代兵制後世不復茍有倉猝之變求<lb/>
必勝之戰非募無由何者卒雖成列久不見敵安重畏<lb/>
事勢同市人此姦猾亡命之所侮易也小挫沮氣觀望<lb/>
怯心雖擁十萬之衆與棄師無異矣不特隆當以募成<lb/>
功也寡少奪衆勇奮倡行先登得勝後進慕之雖有敗<lb/>
兵可使復振矣<lb/>
<pb n="KR3j0021_WYG_030-5a"/>
漢光晉武銷兵本欲休息百姓而學者尤其以弛備致<lb/>
患然則左射貍首右射騶虞禆冕搢笏明堂耕藉此先<lb/>
儒言成周銷兵節次也然則銷兵未必非視其君思治<lb/>
進徳如何耳不然則後世能不忘戰者豈少耶<lb/>
周扎開門王導加贈盖怨劉隗刁恊以及元帝也用心<lb/>
如此去王敦幾何然則晉雖欲中興可得乎<lb/>
按八王既皆專朝挾主甚者篡奪而成都始召王浚之<lb/>
亂東海終成石勒之禍晉史猶以瑯邪復興為樹置藩<lb/>
<pb n="KR3j0021_WYG_030-5b"/>
屏之力不知元帝自立於江東乃諸侯之利於晉存亡<lb/>
何預周馥欲遷都華軼不從命皆致討滅使懐愍果南<lb/>
未必能委心推奉也成周以至公大義建侯尚止僅存<lb/>
名號而况後世此事殊未易論<lb/>
劉石雖並據北方而元帝勸進表河朔征鎮夷夏尚一<lb/>
百八十人是時晉亂十五年北方人材猶在國家名號<lb/>
未改但須思慮縝宻者經緯其間爾故祖逖能取河南<lb/>
也若王敦不自欲作賊如逖輩計尚有十數人可任江<lb/>
<pb n="KR3j0021_WYG_030-6a"/>
東基址完牢為之著定諸鎮隨地以漸收復聲實相兼<lb/>
夷晉表裏石勒父子必不能雄張然則王導雖以匡弼<lb/>
自許恐未能望古人藩籬也<lb/>
桓温幸自死且有淮淝之捷而晉祚竟亡事具司馬道<lb/>
子傳是時謝安自謂功盛畏䜛至攬桓伊之鬚然晉世<lb/>
事柄悉在諸臣安亦未至於不可為大抵功成意衰衆<lb/>
人常情况又虚曠依違在有無之間者乃當時士大夫<lb/>
膏肓之疾耶然則周公畱君奭於危疑已定之後雖非<lb/>
<pb n="KR3j0021_WYG_030-6b"/>
安輩所能知而忠臣慮國始終存亡所係不得不然亦<lb/>
非周公獨聖也<lb/>
王導東晉元臣然有合商量䖏王敦本司馬越用為揚<lb/>
州而元帝移鎮建業敦素不臣而導以兄弟遇合一時<lb/>
相推討華軼滅杜弢便為不世之勲中興甫建已著強<lb/>
僣之迹致元帝疑憚别用劉隗刁恊之流以成大亂不<lb/>
知導初以敦為忠良故同心共輔成晉業耶當是時導<lb/>
之怨與王敦等敦攻下石頭隗恊走死遂刼制人主導<lb/>
<pb n="KR3j0021_WYG_030-7a"/>
初不謂不然也使敦不死終肆其志晉必不能抗未知<lb/>
敦事成之後䖏導何地而導亦將何以自䖏乎導當事<lb/>
任之際簡逺無競以𢎞量鎮物自其所長至於總統衆<lb/>
務綱理細微又多以所長失之然則謂導賢於一時可<lb/>
矣謂之元臣則未有逆順不分強弱不辨委柄物外因<lb/>
事順心而可以任人家國者也<lb/>
温嶠智以緯忠𢎞而能整再匡晉室量在功外取與伸<lb/>
縮一本至誠充其所能非東晉人材也一人而已郄鑒<lb/>
<pb n="KR3j0021_WYG_030-7b"/>
徳素居正榦用不闕深見大體以徳助人盖其次也然<lb/>
則晉人雖欲以勝會自䖏超絶塵累而無益於隱顯用<lb/>
捨之間者固不足進於此例矣<lb/>
明帝嘗獨引紀瞻於廣室慨然憂天下曰社稷之臣欲<lb/>
無復十人如何大哉斯言可以興惜其早亡也<lb/>
元帝於顧榮紀瞻賀循薛兼杜夷皆隆師友之義篤布<lb/>
衣之好劉隗刁協親信繾綣言聽計從戴淵周顗一顧<lb/>
如舊始終無改可謂得帝王用人之度矣不幸與王敦<lb/>
<pb n="KR3j0021_WYG_030-8a"/>
共造基業臣主之分不明凡敦兄弟所不便者皆指為<lb/>
朝廷刻薄之政以下陵上由外制内當陽始爾遂陷幽<lb/>
辱為天下笑皆王導之罪也余固言之矣然猶有一說<lb/>
當晉壊亂奸賊窺伺誰無此心若乃竊名人之目肆無<lb/>
君之暴非常理所能駕馭未有如王敦者盖師昭以上<lb/>
人也導能於羣從中取其國以還司馬氏為之布腹心<lb/>
樹手足紀綱粗定名位既成凛然傾揺根本自立而敦<lb/>
至死不疑以此為社稷臣可也又不可以常理求矣盖<lb/>
<pb n="KR3j0021_WYG_030-8b"/>
與蕭何鄧禹荀彧諸葛亮之流時有不同學者又須别<lb/>
看<lb/>
周顗答温嶠君少年未更事人主自非堯舜何能無失<lb/>
人臣豈可得舉兵以脅主共相推戴未能數年一旦如<lb/>
此豈云非亂乎顗雖踈然此語足以定當時是非之實<lb/>
矣盖王氏威勢所脅人不知有君嶠未免設語以觀人<lb/>
情也使導一反手則無晉矣<lb/>
傅𤣥言魏文慕通達而天下賤守節相承不已而虚無<lb/>
<pb n="KR3j0021_WYG_030-9a"/>
放蕩之論盈於朝野應詹言訓導之風宜慎所好魏正<lb/>
始之間蔚為文林元康以來賤經尚道以𤣥虚𢎞放為<lb/>
夷逺以儒術清儉為鄙俗然則虚無放蕩是魏末晉初<lb/>
之患而元康之俗正始之所不為也學者盡歸罪王弼<lb/>
何晏恐亦未考<lb/>
劉超為句容令常年賦稅主者常自四出詰評百姓家<lb/>
貲超但作大函村别付之使各自書家産投函中訖送<lb/>
還縣百姓依實投上課輸所入有踰常年春秋有履畆<lb/>
<pb n="KR3j0021_WYG_030-9b"/>
秦有頭會箕斂漢不加賦或以算商鹽鐡足之皆令出<lb/>
於上今此聽吏自由隨其優劇疑喪亂後迫猝賦調無<lb/>
常制故也其後畆稅及布乃有定數可見<lb/>
隂陽之事有數無道政教之事有道無數京房劉向以<lb/>
道合數者非真能知之盖意之也郭璞筮占明有證騐<lb/>
象數的然使由其術道自為無用而亦援房向之遺說<lb/>
引義訓以救災乃士人故歩不敢忘爾然璞既以數術<lb/>
自亂遂終不得為士人可憐也<lb/>
<pb n="KR3j0021_WYG_030-10a"/>
庾亮欲廢王導郄鑒固拒乃止亮以方峻格物既不容<lb/>
蘓峻又不容王導耶然導無其徳則不可受師保之禮<lb/>
無其材則不可任冢宰之重柄下移而尸其上取侮方<lb/>
鎮見嫉舊僚皆其力用所限而猶欲以無心䖏之盖衍<lb/>
澄餘習不能自拔如是而謂之元臣去蕭何諸葛亮逺<lb/>
矣<lb/>
庾翼言偷石頭倉米百萬斛皆是豪將輩而直打殺倉<lb/>
督監以塞責云云雖皆前宰之惽謬江東事去實此之<lb/>
<pb n="KR3j0021_WYG_030-10b"/>
由正指王導也信如其言則陳夀所謂政不容姦人懐<lb/>
自厲路不拾遺強不侵弱風化肅然者誠不易致矣傴<lb/>
儛豪強法行寒劣雖末世政事之通患然改弦易轍使<lb/>
視聽一新盖有甚難惟子産能行之叔向晏子徒能言<lb/>
之爾况王導謝安妄指𤣥逺空想清淨欲恃此以銷刻<lb/>
薄之習既不可得但為姦蠧之藪而亮翼兄弟及劉隗<lb/>
刁協之流未足整齊先致敗亂者矣<lb/>
王坦之著廢莊論文意大抵出於莊周猶後人以科舉<lb/>
<pb n="KR3j0021_WYG_030-11a"/>
論學滑泥而揚其波耶然當時能如此者便已自立於<lb/>
流俗士安可不振塵濯纓加於人一等哉<lb/>
范寗論太元弊政言選舉制有六年富足便退先起廨<lb/>
舍皆為私家後來新官復應修立方鎮去官皆割精兵<lb/>
器仗以為送故米布之属不可稱計兵至千餘力入私<lb/>
門復資官廩布宜以三年為斷畧見當時寛縱雖賦祿<lb/>
於公者狹而雜取於私者無算矣世事得失隨時不同<lb/>
叔向晏子言齊晉董仲舒貢禹言漢大要失於下而不<lb/>
<pb n="KR3j0021_WYG_030-11b"/>
能收於上者為亡國至秦上已盡收而無所失然亦恐<lb/>
不免於亡此當並論<lb/>
明帝與温嶠書言謝鯤王廙雖當時君臣親故間上下<lb/>
不至隔絶情義自應有異然其英度包括不減漢光武<lb/>
而風致過之惜盛年不究不然東晉事不止如此也<lb/>
按王稜傳知從兄敦驕傲自負有㒺上心日久諫諍以<lb/>
為宜自抑損推崇明主且羣從一門並相與服事應務<lb/>
相崇髙以隆勲業每言苦切稜此語得當時利害之實<lb/>
<pb n="KR3j0021_WYG_030-12a"/>
周瑜獨先盡敬便執臣節魯肅乞為鈴下督故孫權之<lb/>
事可就君臣上下惟立則成使有一人欲破壊則盡衆<lb/>
人之力不足以救矣此東晉之所以甫號中興而便致<lb/>
禍亂史謂恭儉有餘而明斷不足盖非事實也<lb/>
陸玩蔡謨不敢為三公考當時居是官者亦未有以過二<lb/>
人也凡人操欲利之心往往視人以為無以逾已故援而<lb/>
求之又其甚者不復顧人直自厭其所欲而後止矣觀謨<lb/>
戯侮王導評量世事非自屈於人者盖其本望有限任<lb/>
<pb n="KR3j0021_WYG_030-12b"/>
不過量雖至得罪而猶不悔更以為得也<lb/>
量力度能知難而退東晉惟蔡謨王羲之能為此論由<lb/>
後世而言以為明智之極然當時之人未聞以為賢者<lb/>
盖舉一世皆囂然有欲進之心如二人之論乃其時所<lb/>
謂怯懦而不武者也夫置獨怯於衆勇之中要為有益<lb/>
若後世則其智愚賢不肖無不畏事而懼敵者有一二<lb/>
人不然方羣聚而攻之是置之於衆怯之中最為大害<lb/>
不可回轉也<lb/>
<pb n="KR3j0021_WYG_030-13a"/>
當時之人如殷浩者多就有負敗亦常數偶值桓温摧<lb/>
折之故令不光明於後耳余每論東晉人一進一退乍<lb/>
卻乍前風俗所驅如在衝風駭浪中立身不自求定與<lb/>
諸葛亮鞠躬盡力死而後已是一種見識殆與浪戰無<lb/>
異若春秋戰國人先做一二十年工夫使出必有成者<lb/>
不獨東晉人不能辦雖亮亦未能也<lb/>
東晉以名用人而士大夫亦以名自用周顗戴淵庾亮<lb/>
阮孚阮裕劉惔謝尚殷浩王述父子王羲之謝安之流<lb/>
<pb n="KR3j0021_WYG_030-13b"/>
有遇有不遇或成或否獨謝安一人收用名之效盖自<lb/>
何晏夏侯𤣥嵇康以來更變故翦伐而卒不為之衰息<lb/>
至是而安獨有成既成而後亦莫之繼也若有實者惟<lb/>
温嶠一人但太明銳爾以名用人累世多歴年久心誠<lb/>
好之而不倦自是為國者大根本此事未易輕論要亦<lb/>
兩漢所無遷固裁量所不到也<lb/>
淮淝之役所以勝者苻堅既使卻陣而大衆已亂不復<lb/>
能整故𤣥等決進與其前鋒交戰而苻融被殺堅中流<lb/>
<pb n="KR3j0021_WYG_030-14a"/>
矢遂至崩潰也若堅部分無擾十陪之衆得用則𤣥等<lb/>
兵力有限雖極其精銳亦難以必得志矣晉人積百年<lb/>
兵間之習敵人正以百萬來士心終不沮喪此為待敵<lb/>
之本而兩軍相交自非節制素定臨陣必有變態出於<lb/>
規慮之所不及者如堅因麾卻遂動陣面是也或者不<lb/>
講謂大衆難用固有自敗之勢且白起王翦皆用大衆<lb/>
本無敗形堅之兵要未練耳甚者至謂𤣥等特幸勝此<lb/>
又非也勝亦何可幸致乎<lb/>
<pb n="KR3j0021_WYG_030-14b"/>
殷浩之敗王羲之謂保淮非所復及莫如保江江外羈<lb/>
縻而已自今觀之其言深切存亡在目乃必驗之智也<lb/>
然浩雖以此廢而桓温用之又甚於浩晉仍自持如故<lb/>
何哉余故謂晉人囂然欲進之心上下畧同而浩與桓<lb/>
温特以弱強為成敗爾<lb/>
桓伊撫箏謝安涕泣雖君臣有間然安驟得成功自䖏<lb/>
驕滿若童孩然平生之量至是窮矣<lb/>
朱序傳稱苻融以三十萬衆先至堅遣序説䧏謝石序<lb/>
<pb n="KR3j0021_WYG_030-15a"/>
謂石曰若堅百萬之衆悉到莫可與敵及其未會擊之<lb/>
可以得志此述淮淝勝負要語也古人論兵後世不可<lb/>
復及然能勇上也無怯次也謀慮變化皆出於不怯者<lb/>
也及其勝百萬之衆人或以為幸矣不怯而後幸可待<lb/>
也怯則無幸也<lb/>
東晉權歸王謝桓庾四族而四族亦人材所自出殆如<lb/>
齊諸田魯三桓晉六卿矣漢魏無是也材非偏聚也勢<lb/>
之所趨則激而為材其不得為樗櫟臃腫者亦勢也謝<lb/>
<pb n="KR3j0021_WYG_030-15b"/>
𤣥綺紈子弟克成雋功而諸葛瞻乃以敗辱殞身事固<lb/>
惟其時耶余觀陳夀論諸葛亮已實録不誣其美矣而<lb/>
當時乃謂夀毁亮報其私怨盖亮名重於實不待史而<lb/>
有傳雖千載之後猶然也人心所歸不可以幸致此固<lb/>
學者之常語然亦有不盡然者如亮雖不至於名浮其<lb/>
實而世之有實而名不副者多矣可勝歎哉<lb/>
余嘗疑晉史言司馬懿託風痺辭辟殺婢曬書為非實<lb/>
及觀習鑿齒以越魏繼漢著論卓詭不常意此等叙事<lb/>
<pb n="KR3j0021_WYG_030-16a"/>
殆齒所為也又庾衮夏統辛憲英等傳皆浮誇往往一<lb/>
體裴松之謂王淩子廣論何晏丁畢為齒自造者畧相<lb/>
類<lb/>
司馬元顯一日殺二士江績御史中丞也車𦙍吏部尚<lb/>
書也晉安得不亡士當此時猶立人之朝豈其得止而<lb/>
不止耶<lb/>
王雅當時號為佞幸而能測知王恭殷仲堪必為亂階<lb/>
士固未易論也然風俗既壊好惡相驅雖有清議竟未<lb/>
<pb n="KR3j0021_WYG_030-16b"/>
知孰是<lb/>
劉殷稱事君之法當務幾諫凡人尚不可斥其過而况<lb/>
萬乗此論往往已行於世按書木從繩則正君從諫則<lb/>
聖繩之於木未有以幾而見從者直削之而已孔子言<lb/>
勿欺也而犯之盖諫則犯懼犯則不敢諫而君不免有<lb/>
過矣君之得失非止一身天下治亂繫焉然則臣諫不<lb/>
為犯君從不為怒者皆非一身計殷所言不可用也<lb/>
李暠言經史道徳如采菽中原勤之者則功多此語當<lb/>
<pb n="KR3j0021_WYG_030-17a"/>
記然所謂勤者非漁獵搜取課勞計獲而後能也<lb/>
劉𢎞以徴士伍朝為零陵太守主者限以選例尚書郎<lb/>
胡濟奏從之而朝不就魏晉權在選曹所用即為例而<lb/>
未有方鎮如此用人者此古嶽牧事也天下愈亂纔舉<lb/>
其一未足以還古道而王敦桓温方襲跡而起以成專<lb/>
擅之勢開下比之門朝之不就自足以為法也<lb/>
劉毅抗論於朝謂范武威疾若不篤是為伯夷叔齊復<lb/>
存於今如其信篤益是聖主所宜哀矜毅以剛狷輒發<lb/>
<pb n="KR3j0021_WYG_030-17b"/>
不為一時通人所尚觀其語該渉甚多所存逺矣通人<lb/>
之識固未能至也<lb/>
魯褒錢神論史謂疾時者共傳其文而復不全惜哉惜<lb/>
哉易稱利者義之和孔子言小人喻於利體其所和聖<lb/>
賢之用也察其所喻小人之歸也信如褒之論則利固<lb/>
為實義者名而已矣而何以疾為易又稱理財正辭禁<lb/>
民為非其嚴如此而後世猶以利為義况此論乎此尤<lb/>
可歎爾中世之士或必於顯或必於隱必於顯者榮耀<lb/>
<pb n="KR3j0021_WYG_030-18a"/>
甚而不退必於隱者憔悴極而不行雖皆不概乎中道<lb/>
而以失己者較之其利害得喪固不同也陶潜非必於<lb/>
隱者也特見其不可而止爾其所利所得雖與必隱者<lb/>
無異其所守則通而當於義和而蹈於常所以為優也<lb/>
至於識趣言語足以髙世而詠歌陶然順於物理則不<lb/>
惟當於義而又有文詞之可觀焉盖中世之士如潜者<lb/>
一二而已潜之所稱山林居䖏殆孔子所謂不堪顔子<lb/>
之憂者潜能樂之而後世乃欲以徇利不已之心過奢<lb/>
<pb n="KR3j0021_WYG_030-18b"/>
無制之物有羡於潜而庶幾之豈不誤哉或問子所謂<lb/>
中世之士若此上世如之何詩書所稱隱者皆有故非<lb/>
不顧其時而自必其身者也<lb/>
　　　載記<lb/>
三代以後取天下者仁暴不一強者為雄石勒苻堅既<lb/>
有十分之八勒虎極其殘酷以力自斃固無可言者獨<lb/>
堅雅有並包之度綏懐之畧雖暮年一敗亦古今常有<lb/>
而遂紛披摧折魚爛土崩不可救止者盖堅所取者廣<lb/>
<pb n="KR3j0021_WYG_030-19a"/>
而所守者狹其所以並包綏懐者乃其所以失之也觀<lb/>
良平蕭何為漢髙計慮其補綻調柔者盡婦女箱箧之<lb/>
智決裂震服者皆市井屠儈之術然不得不出於此而<lb/>
光武身所戡滅雖多用兵雖久未嘗不隨事裁割使倥<lb/>
偬之時便享平寧之利二漢之所以取而成傳而久者<lb/>
臣以是道謀之於前君以是道行之於後也堅既廣大<lb/>
闊達事無正法而王猛復明銳果決動欲必成君臣豪<lb/>
俊俱無堅凝之䇿此正後世取天下之深忌宜其一跌<lb/>
<pb n="KR3j0021_WYG_030-19b"/>
而不足以免身也學者皆謂猛臨没勸堅勿以晉為圖<lb/>
堅不從故敗此為晉計可也若為堅計不過欲并天下<lb/>
爾雖圖晉何害乎<lb/>
崔浩言慕容恪之輔幼主慕容暐之霍光也浩盖妄矣<lb/>
恪秦漢以後所未有霍光何足比乎又姚興以國用不<lb/>
足増關津之稅鹽竹山木皆有賦秦漢後加増税賦皆<lb/>
為變政大事故其羣臣咸諫與桑𢎞羊朱暉同意以此<lb/>
知衰世之法古今一轍也<lb/>
<pb n="KR3j0021_WYG_030-20a"/>
苻堅在新平寺猶竒待尹緯以為王景畧之儔自愧其<lb/>
不知念此令人酸楚雖云古之王者知命之不長並建<lb/>
聖哲此意當無極然後世人主茍計數定自足以守堅<lb/>
之不亡要不在此乃齊桓劉備一節常畱胷次而然也<lb/>
李雄無事小出其丞相楊褒於後持矛馳馬過雄雄恠<lb/>
問之對曰夫統天下之重如臣乗惡馬而持矛也急之<lb/>
則慮自傷緩之則懼其失是以馬馳而不制也雄寤即<lb/>
還史稱雄為國無威儀人主方出丞相持矛馳馬過其<lb/>
<pb n="KR3j0021_WYG_030-20b"/>
前此無威儀之一事也然如褒所諫雄所聽乃春秋戰<lb/>
國間事秦漢以後固無之使君臣簡質而可以聞善改<lb/>
過區區之威儀又何足貴乎此為史者所不知也<lb/>
苻堅之遣慕容垂夙度不疑可也然百萬之衆一朝傾<lb/>
敗度雖不可改智自當及之矣至丕使垂討翟斌乃令<lb/>
苻飛龍為副又加以委節此尤疎謬石越言公父子好<lb/>
存小仁不顧大計吾屬終當為鮮卑虜矣夫大計有是<lb/>
有非若越此言真中堅病也<lb/>
<pb n="KR3j0021_WYG_030-21a"/>
晉有正始微言勝㑹韻士至於江左雖安民之道不足<lb/>
而扶世之志未衰學者未宜畧也叙事雖煩猥無刋翦<lb/>
之功然成敗得失之際十亦得七八史臣語陋無一可<lb/>
採然予奪亦不差信孟子所謂是非之心人皆有之也<lb/>
舊傳有少年見一長者問讀何書云晉書問晉書有幾<lb/>
個好亭子名少年惘然無以對方悟前輩讀書之法使<lb/>
其果然甚誤學者韓愈謂上規姚姒及誦其所學乃自<lb/>
云記事者必提其要纂言者必鈎其𤣥恐如此用功亦<lb/>
<pb n="KR3j0021_WYG_030-21b"/>
未足以規姚姒就能規之不過語言之不似近世者耳<lb/>
而况於亭子名耶<lb/>
　<lb/>
　<lb/>
　<lb/>
　<lb/>
　<lb/>
　習學記言卷三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>習學記言卷二十四</head>
    <p>
<pb n="KR3j0021_WYG_024-1a"/>
欽定四庫全書<lb/>
　習學記言卷二十四　　　　宋　葉適　撰<lb/>
　　後漢書<lb/>
　　　帝紀<lb/>
光武匹夫徒手得天下其難有甚於髙祖然西漢初天<lb/>
下謀臣畫䇿起而並馳者甚衆久猶不已東漢乃無之<lb/>
雖有鄧禹參計謀亦不過常議論士大夫皆奉繩墨従<lb/>
事以力用取之求如良平不可得夫興王同而人材異<lb/>
<pb n="KR3j0021_WYG_024-1b"/>
何也王莽雖簒奪而政已亂天下固期漢以復興向若<lb/>
劉伯升遂立誅盜反正還手即定矣偶為更始凡庸所<lb/>
敗而能親致太平前史稱其身濟大業兢兢如不及髙<lb/>
祖在章邯項羽時椎鈍奔北及得志後矜其功伐屢以<lb/>
盛氣加物反者四起終身不定求其與民息肩固無時<lb/>
矣論者或謂髙祖英豪大略非光武所能及是事吾未<lb/>
知其孰賢若以民為貴則光武之得多也<lb/>
東漢至孝和八十年間上無敗政天下乂安鄧后臨朝<lb/>
<pb n="KR3j0021_WYG_024-2a"/>
災變備矣后約己為民撫以至誠復用寧息世多譏其<lb/>
留權擅事不肯明辟禍釁逮宗然迄於永康上接興元<lb/>
四十年紀綱扶持未甚濁亂后之力也不然以孝安昬<lb/>
穢之資早親政事極其所欲則漢之亡不待桓靈而見<lb/>
矣以三代盛徳桀紂幽厲承之猶即壊滅况後世乎然則<lb/>
桓靈之亡晩矣<lb/>
名冠天下當受天下重賞天下重器常恐不任日復一<lb/>
日安敢逺期十嵗方今上無天子下無方伯若渉淵水<lb/>
<pb n="KR3j0021_WYG_024-2b"/>
而無舟楫夫萬乗至重而壯者慮輕𦙍子無成康之質<lb/>
羣臣無吕旦之謀尊事三老兄事五更朕親袒割執爵<lb/>
而酳但患不能脱粟瓢飲耳襄城令劉方吏人同聲謂<lb/>
之不煩雖未有他異斯亦殆近之矣車可以引避引避<lb/>
之騑馬可以輟觧輟解之此東漢詔令語言近古可稱<lb/>
者也魏晉以後無此體矣<lb/>
　　　志<lb/>
知之者欲教而無從心達者體知而無師張光論律準<lb/>
<pb n="KR3j0021_WYG_024-3a"/>
盖數術家語也豈惟數術而道何不然心悟獨見與庸<lb/>
衆異耳且既得者無𫝊未得者無教古人所以歎絶學<lb/>
之難繼微言之難識也然而精不極不為思物不驗不<lb/>
為理三代以前用力於是道者多矣觀周孔所以教不<lb/>
可言無𫝊顔曽所以學不可言無師秦漢雖殘滅士猶<lb/>
欲思而不得欲求而不至也其後益下怠而不思棄而<lb/>
不求其道廢絶故有此論自是以後偶然得者誇而無<lb/>
𫝊汎然迷者傲而無師則此論乃為障道之面牆而心<lb/>
<pb n="KR3j0021_WYG_024-3b"/>
悟獨見者至理之蟊賊也學者可以懼矣<lb/>
厯家之説具於堯典詳於左氏至司馬遷劉歆始有厯<lb/>
書而法術備焉東海又改用四分自此議論蠭起前後<lb/>
相非各出己意執天愈急其時惟蔡邕最為通達以為<lb/>
三光之行遲速進退不必若一術家以算追而求之取<lb/>
合於當時而已故有古今之術今之不能上通於古亦<lb/>
猶古之不能下通于今也其後杜預亦言當順天以<lb/>
求合非為合以驗天此一言者皆古人所未發後世所<lb/>
<pb n="KR3j0021_WYG_024-4a"/>
當遵也若孟子謂茍求其故千嵗之日至可坐而致則<lb/>
不過指其大歸而已雖然不當用昔之疎議今之密則<lb/>
邕之論誠中為術之膏肓若夫不求詳於未差之前而<lb/>
為合於已差之後則預猶未免以己意言厯者也<lb/>
漢上陵儀胡廣所言蔡邕所記以為可以寓人子悲哀<lb/>
之心其意固未失也然古人之於禮貴魂而賤魄捨降<lb/>
而求升將以其氣為無所不在則悲哀無所不至也若<lb/>
孝明戀戀焉致誠極孝不過枯骨之間則哀之所及者<lb/>
<pb n="KR3j0021_WYG_024-4b"/>
狭矣君臣所見既皆若此故後無不厚墓而薄廟以形<lb/>
為實以神為誣此委巷野人之事奚取於禮哉<lb/>
孝明行養老禮意既篤實文亦丁寧可謂三代之後曠<lb/>
千載而一遇也<lb/>
東漢相承有巡狩之禮自人主而言固無獨坐深宫不<lb/>
觀省風俗之禮然自後世行之則以為厲民觀章帝詔<lb/>
書盖庶㡬焉孟子載晏子語曰吾王不豫吾何以助吾<lb/>
王不游吾何以休豈古人之舉遂不可復見耶<lb/>
<pb n="KR3j0021_WYG_024-5a"/>
按堯典嵗二月東巡狩至于岱宗柴望秩于山川徧于<lb/>
羣神西南北皆然必若以柴為升中告天封禪之盛禮<lb/>
則西南北皆然不得獨于泰山也至成周巡狩之詩雖<lb/>
曰陟其髙山而序但言祀四嶽河海不主於告天則是<lb/>
登與不登皆未可知也後世獨始皇漢武封禪而其説<lb/>
出于管子盖戰國諸子游士之言又雜以方士之狂誕<lb/>
雖司馬遷博通不能明也至後漢又以讖文封禪益無<lb/>
據矣<lb/>
<pb n="KR3j0021_WYG_024-5b"/>
漢晉春秋載鍾離意治孔子廟室有古文䇿書言亂吾<lb/>
書董仲舒事既怪學者所不道而别傳又言修吾書董<lb/>
仲舒語參錯不能明也然自漢以来仲舒首為推明孔<lb/>
氏後世咸從之宜若修其業者然而以春秋為宗以公<lb/>
羊為師以刻薄為義以操切為法顛錯倫紀迷惑統緒<lb/>
學者莫之或正是則亂孔氏之書亦不無也嗟夫尊聖<lb/>
人而不足以知其道若之何可哉<lb/>
應邵言郡國罷材官騎士馴致張角之變或又謂誅中<lb/>
<pb n="KR3j0021_WYG_024-6a"/>
官引董卓以亡漢過在銷兵按光武自以精鋭多而郡<lb/>
國兵怯懦坐廢糧廩故還之民未為失䇿大亂以来父<lb/>
子不相保休其疲弊未為失義承平之後因而不復後<lb/>
世之失也若謂以此致亡則不然材官騎士自秦而有<lb/>
散為羣盜何救於亡王莽講肄尤密天下亦盡化為賊<lb/>
漢以再興董卓雖桀逆而四方牧守未嘗無兵興亡在<lb/>
道得失不在材官騎士也龔遂教民棄弓弩而持鈎鉏<lb/>
故能治郡要之漢晉南北兵農不分施置之間小小同<lb/>
<pb n="KR3j0021_WYG_024-6b"/>
異未足害大體唐以来則不然矣<lb/>
　　　𫝊<lb/>
光武兄弟跨牛舉事初馘阜賜再梟尋邑所謂海内豪<lb/>
傑殺其牧守自稱将軍用漢年號以待詔命旬月之間<lb/>
遍于天下者席兩勝之威也盖大事已就矣昔髙祖雖<lb/>
乗虚入關赴懐王之約然虜王離燒涉間降章邯收天<lb/>
下權者乃在項羽固非光武比也不幸落羣盜手更始<lb/>
立伯升死俯首受役事柄索然豈如髙祖尚得蜀漢以<lb/>
<pb n="KR3j0021_WYG_024-7a"/>
為資乎其難一也仗空節而旅燕趙王郎倡號顛沛垂<lb/>
死僅依二部茍活旦暮猶張弮轉鬬卒滅邯鄲然而謝<lb/>
躬苗争隂伺逆拒劇㓂名賊交刃軍門一壘之外無復<lb/>
安地若髙祖刼五諸侯兵收項羽美人珍寳置酒髙㑹<lb/>
以致敗北則為自取矣其難二也昔髙祖已殺項籍天<lb/>
下為一従容固請然後即位而更始被禽四方蠭起光<lb/>
武君臣危事機之去倉猝野次遽正尊名既數月後方<lb/>
收朱鮪立都邑漂搖客寄未知所止故當時謂洛陽地<lb/>
<pb n="KR3j0021_WYG_024-7b"/>
如掌耳其難三也稱帝之後劉永張歩董憲李憲方各<lb/>
割據立名字初藉幽燕以為根本而彭寵反叛朱浮敗<lb/>
走輿地所披十無一二五六年間草鉏櫛理寸攘尺取<lb/>
然後漁陽復平董憲李憲張步劉紆皆獲而齊梁山東<lb/>
江淮甫定矣其餘盜賊不根土地身所誅降赤眉銅馬<lb/>
以下盖數百萬人徒見髙祖得秦項之逸不思光武復<lb/>
漢業之勞其難四也若夫隗囂改圖合從公孫述決計<lb/>
自立其憑恃巢窟經略面勢羣下用命衆士齊心非脆<lb/>
<pb n="KR3j0021_WYG_024-8a"/>
敵也曠嵗竭力僅乃勝之而盧芳結連匈奴侵擾代北<lb/>
十餘年未已使韓信因冒頓致髙祖困白登得毋悤悤<lb/>
乎盖光武勇怯不踰矩沈慮精詳先勝後戰不試成敗<lb/>
於一擲不然則自投髙岸者何止一事而已或者乃謂<lb/>
使當髙帝之時羣雄角逐光武必有不能辦者不知使<lb/>
當光武時羣盜力争髙祖亦豈易辦哉石勒又言當並<lb/>
驅争先未知鹿死誰手嗟夫使天下至於勒能稱豪者<lb/>
魏晉積亂也髙祖光武何預髙下而學者遂信之歟故<lb/>
<pb n="KR3j0021_WYG_024-8b"/>
馬援謂天下反覆盜名字不可勝數才明勇略非人敵<lb/>
經學博覽政事文辨前世無比動如節度不喜飲酒援<lb/>
雖狂率為光武所忌然皆實錄也夫才略勇智後世人<lb/>
主所持以獨過天下而取之者也未有皆不及天下而<lb/>
可以取也以有為無聖賢之事也以無為無而以為足<lb/>
以勝有此學者之虚論不可以强同也<lb/>
劉伯升慷慨大略忠信仁厚無媿興王之材然知以己<lb/>
從人而不知以人從己招合羣盜與之共事急于茍且<lb/>
<pb n="KR3j0021_WYG_024-9a"/>
所謂大兵聚㑹强者為雄宜其足以殺身而不能成功<lb/>
也<lb/>
鄧禹所以為元功者始贊光武自為政君臣之交合也<lb/>
然天下事謀之若易而行之實難其披輿地圖始得其<lb/>
一而禹以為古之興者在徳薄厚不以大小若光武收<lb/>
成業于百戰夷傷之後謂之以徳不可也禹中分麾下<lb/>
數年終不就功盖用力之難而使人以徳自歸者不驗<lb/>
矣彼湯武無意于天下而天下從之戰伐少而戡定多<lb/>
<pb n="KR3j0021_WYG_024-9b"/>
及伊尹周公一以徳輔而猶且不易况用力乎然則禹<lb/>
之論謂之人思漢未衰有所憑藉而可以用力用力而<lb/>
終歸於徳則可矣謂之在徳而不在力則與書生迂濶<lb/>
之常談無異也<lb/>
鄧隲兄弟之寃不旋踵而獲伸者有朱寵之直也漢中<lb/>
世以後常有此事主徳雖昬猶賴以未亡也<lb/>
觀冦恂𫝊光武創業之初根本單薄可知矣髙祖偶因<lb/>
其厚故得與項羽相持耳若光武於朝菌求嵗寒之功<lb/>
<pb n="KR3j0021_WYG_024-10a"/>
所謂難也<lb/>
馮異集關中岑彭定南方耿弇平齊漢事以成三將之<lb/>
功大矣昔絳灌郷曲以首級定功而糾合元勲乃付於<lb/>
韓彭等故不得不割裂大國以王之賈誼謂諸公幸者<lb/>
迺為中涓其次僅得舎人以此待信布之倫可乎功大<lb/>
而賞小厚力而薄望惟雲臺諸將為然論者不貴其謙<lb/>
讓易足之近道而反以頡頑難制者為雄傑盖未深考<lb/>
也<lb/>
<pb n="KR3j0021_WYG_024-10b"/>
光武處敗能勇處勝能怯雖以兵定天下一念未嘗不<lb/>
在息兵能身享太平非偶然也平生雅言切中機㑹笑<lb/>
談戯劇必有可稱自三代以後齊桓晉文之賢莫能望<lb/>
也髙祖大風歌尚為談者所誇與答臧宫詔相去何如<lb/>
哉若㑹聚觀之自當有益於學者<lb/>
王霸在上谷二十餘年邳彤在遼東三十年匈奴烏桓<lb/>
鮮卑不能為患邉方撤備惠及内地此任人之效也漢<lb/>
法雖嚴而光武顯宗能寛以待臣使各盡力其臣亦自<lb/>
<pb n="KR3j0021_WYG_024-11a"/>
檢飭赴功不撓法度過髙祖文景時逺矣<lb/>
袁安任隗同心和帝初安自當然而隗可謂賢矣史稱<lb/>
隗義行内修不求名譽而以沈正見重於世東漢有此<lb/>
一等人以職分自致不為名怵不為利誘不可不知<lb/>
史家謂邳彤近於一言興邦按光武以王郎猝起其下<lb/>
不知所措若扳兩郡兵自送長安長安固不可得至就<lb/>
便得至光武豈復有容身之地哉然遂謂如此即是成<lb/>
業則亦不然盖幸而兩郡猶可假力何遽言成也<lb/>
<pb n="KR3j0021_WYG_024-11b"/>
光武以繩墨待諸將諸將亦能以繩墨從之千里外如對<lb/>
面無蹉跌者惟彭寵龎萌鄧奉反叛賈復任氣後亦収拾<lb/>
矣功名不自矜一難也爵位不過望二難也奉身及家<lb/>
皆自勤約三難也凡此皆髙帝時不能及也大抵光武<lb/>
材過諸將而以氣柔之髙祖才不及諸將而以氣壓之<lb/>
韓彭黥布亦輕視髙祖而然耳使遇光武殆未必爾雖<lb/>
石勒之流不盡心於展布正復何損而况勒語自不然<lb/>
後人往往承誤盖疎略矣<lb/>
<pb n="KR3j0021_WYG_024-12a"/>
卓茂為吏三代以後所無司馬遷班固所記盖不能髣<lb/>
髴孔子言為政以德譬如北辰然春秋時無能以德者<lb/>
如茂可謂近之光武言名冠天下當受天下重賞大哉<lb/>
言乎亦三代以後所未有所謂周有大賚善人是富雖<lb/>
有周親不如仁人也光武初立而茂為首相若茂有周<lb/>
召之材而光武能受輔導未知當如何矣<lb/>
按前漢宰相自蕭何外皆武臣軍功或外戚崛起武帝<lb/>
始特用儒生終西京可稱者不數人而光武明帝雖以<lb/>
<pb n="KR3j0021_WYG_024-12b"/>
吏職自任號為嚴察然舉相任重必望實相符徳器自<lb/>
過伏湛侯霸宋𢎞蔡茂杜林張湛張純牟融皆當時選<lb/>
郭丹范遷清儉絶人馮勤趙熹雖文俗而幹正經逺非<lb/>
偶然致身不厭衆論者宣秉王良有高世節亦本以輔<lb/>
相待之此其所以上下自厲操行成俗人材之盛十倍<lb/>
前漢也創業垂統為子孫程式而能柱石不撓後世效<lb/>
之推致其位使典刑有繼雖成周作人亦不過此矣<lb/>
　習學記言卷二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>習學記言卷六</head>
    <p>
<pb n="KR3j0021_WYG_006-1a"/>
欽定四庫全書<lb/>
　習學記言卷六　　　　　宋　葉適　撰<lb/>
　　詩序周南召南至豳<lb/>
作詩者必有所指故集詩者必有所繫無所繫無以詩<lb/>
為也其餘隨文發明或記本事或釋詩意皆在秦漢之<lb/>
前雖淺深不能盡當讀詩者以其時考之以其義斷之<lb/>
惟是之從可也專溺舊文因而推衍固不能得詩意欲<lb/>
盡去本序自為之説失詩意愈多矣<lb/>
<pb n="KR3j0021_WYG_006-1b"/>
大序所發明既為決定之詞學者據依然以詩考之精<lb/>
粗表裏失源流矣<lb/>
論風雅者必明正變尚矣夫自上正下為正固也上失<lb/>
其道則自下而正上矣自下正上雖變亦正也小序謂<lb/>
政教失而變風發乎情審如其言則是不足以自正豈<lb/>
能正人哉今之所存者取其感激陳義而能正人非謂<lb/>
怨憤妄發而不能自正也舜臯陶賡歌風之正也五子<lb/>
述禹戒而作歌得為變乎<lb/>
<pb n="KR3j0021_WYG_006-2a"/>
史記古詩三千餘篇孔子取三百篇孔安國亦言刪詩<lb/>
為三百篇按詩周及諸侯用為樂章今載於左氏者皆<lb/>
史官先所採定就有逸詩殊少矣疑不待孔子而後刪<lb/>
十取一也又論語稱三百本謂古人已具之詩不應指<lb/>
其自刪者言之也余於尚書既辨百篇非出於孔氏復<lb/>
疑詩不因孔氏而後刪非故異於諸儒也蓋将推孔氏<lb/>
之學於古聖賢者求之視後世之學自孔氏而始者則<lb/>
為有間亦次第之義當然爾<lb/>
<pb n="KR3j0021_WYG_006-2b"/>
　　詩序小雅大雅周頌魯頌商頌<lb/>
雅為朝廷禮樂政事而作今考南陔白華何人斯蓼莪<lb/>
無将大車都人士采緑緜蠻往往其人自言一身及一<lb/>
家之事不必關朝廷蓋雅者周人所為詩亦下兼風土<lb/>
如豳人之風固上兼朝廷也<lb/>
自有生民則有詩矣而周詩獨傳者周人以為教也詩<lb/>
一也周之所傳者可得而言也上世之所不傳者不可<lb/>
得而言也<lb/>
<pb n="KR3j0021_WYG_006-3a"/>
　　詩周南關雎以下召南鵲巢以下<lb/>
逑匹性也必求其匹是徳者以逑之未得則輾轉反側<lb/>
而不已既得則鐘鼓琴瑟以友樂之非欲也以為人道<lb/>
之始非得是人則不可也<lb/>
地物之所産取之則知時己力之所成服之則不厭也<lb/>
非其地物也非其己力也後之有貴於后妃者也<lb/>
后妃有徳有本有志有樛木之樂有芣苢之美故其効<lb/>
為螽斯為桃夭為兔罝之武夫則胡為亦歸之后妃也<lb/>
<pb n="KR3j0021_WYG_006-3b"/>
治世必始於家道正而終於人材多也<lb/>
漢之游女潔而不可求是詩也刈蔞秣馬以待之而不<lb/>
敢迫也猶關雎之意也<lb/>
汝墳之婦人知以夫婦父母為樂上雖虐使而猶無棄<lb/>
本之心意者道化之力也<lb/>
趾所以踶也定所以抵也角所以觸也麟有是三者而<lb/>
非所以為害也蓋上以道化調和風俗王公之子皆以<lb/>
禮義自安雖貴而不為暴若麟然也此關雎之應也<lb/>
<pb n="KR3j0021_WYG_006-4a"/>
鵲巢而鳩居之非鵲所欲也諸侯則不然方且百兩以<lb/>
御之非得是有徳者不可以正家故也亦猶關雎之意<lb/>
也<lb/>
大夫之家狹能以禮自防則可矣<lb/>
行露獄詞也<lb/>
二南以家道為風自后妃王女夫人大夫妻士庶妾媵<lb/>
皆備著之以明其若是者風之正也其妻能若是則其<lb/>
夫子可知也已<lb/>
<pb n="KR3j0021_WYG_006-4b"/>
葭蓬方茁無所蔽隱弓矢命中豭豵五獲而騶虞獨不<lb/>
能害焉何為而不能也獸無害物之心則身無受害之<lb/>
地故也蓋調美之俗既成民民物物並游於至和之中<lb/>
我不害物而物亦莫吾害者若騶虞之不見獲於田也<lb/>
此鵲巢之應也夫麟趾之不害物騶虞之物不能害合<lb/>
二者而觀之王道可得而言矣<lb/>
　　弼鄘<lb/>
言詩者自弼鄘而下皆為變風其正者二南而已二南<lb/>
<pb n="KR3j0021_WYG_006-5a"/>
王者所以正天下教則當然未必其風之然也行露之<lb/>
不從野有死麕之惡雖正於此而變於彼矣若是則詩<lb/>
無非變将何以存季札聽詩論其得失未嘗及變孔子<lb/>
教小子以可羣可怨亦未嘗及變夫為言之㫖其發也<lb/>
殊要以歸於正爾美而非謟刺而非訐怨而非憤哀而<lb/>
非私何不正之有後之學詩者不順其義之所出而於<lb/>
情性輕别之不極其志之所至而於正變强分之守虚<lb/>
㑹而迷實得以薄意而疑雅言則有蔽而無獲矣<lb/>
<pb n="KR3j0021_WYG_006-5b"/>
仁者不憂孔子之言也為善最樂東平王蒼之對也以<lb/>
詩書考之古人固少樂而多憂蓋聲色游畋小人之樂<lb/>
也仁義道徳君子之憂也自堯禹而降皆然栢舟之仁<lb/>
人脩己既至道不得行内無兄弟之據外有羣小之愠<lb/>
以國兼身冝其永逺憂而不樂也世益以衰道益以墜<lb/>
孔子以是為仁人之禍而道将亡也故常自求其所以<lb/>
為樂者而教學者以可樂之地於是而有孔顔之樂焉<lb/>
既以義而憂其君復以道而樂其身庶幾是道之常存<lb/>
<pb n="KR3j0021_WYG_006-6a"/>
矣此憂樂之異考徳者所當知也<lb/>
序雄雉衞宣公淫亂不恤國事大夫久役男女怨曠國<lb/>
人患之匏有苦葉公與夫人並為淫亂按衞宣公及夫<lb/>
人淫亂史家具之矣然厯考諸詩凡刺怨曠刺淫亂必<lb/>
直指事實未有汎為微詞以示其意者也今繫之以刺<lb/>
而已而繼之者必曰淫亂是徒以宣公之事實之爾非<lb/>
是詩之本然也二篇風寄深逺指意正平惜乎以淫亂<lb/>
没之也故别為解<lb/>
<pb n="KR3j0021_WYG_006-6b"/>
初章言雉飛揚自適而我懐抱不舒曾是雉之不若也<lb/>
言自詒者詩人自歎其不遇而不以怨其君也次不特<lb/>
自歎又為衆君子之不遇者惜之也又次思見是君子<lb/>
而不可得也卒章厲之以自安於靖退而無所忮自甘<lb/>
於窮約而無所求則何為而不可也可謂能知義且知<lb/>
命矣孔子羡山梁雌雉時哉時哉而以是詩為男女怨<lb/>
曠歟<lb/>
匏有苦葉不可食也濟有深涉不可不渡也深則當厲<lb/>
<pb n="KR3j0021_WYG_006-7a"/>
淺則當掲各惟其宜也濟雖盈不可使濡軌雉之鳴自<lb/>
求其牡也鴈之鳴日始旦也士歸妻及氷未泮也舟之<lb/>
招招豈以人渉而我亦涉乎我之不涉蓋有故也物情<lb/>
之不齊事㑹之有由不可以一律求不可以一端盡汎<lb/>
而觀之反而推之是詩也可謂明理而逹變矣立乎亂<lb/>
世而事昏主應物不倫揆事失當上為國患下為民病<lb/>
徒可刺而不可諫也<lb/>
谷風所陳異乎黄允之妻也追記嫁時如昨日事衞之<lb/>
<pb n="KR3j0021_WYG_006-7b"/>
風物宛然在目女其善於詩者也<lb/>
北風之怨至矣然而所怨者天孔子曰不怨天<lb/>
國之将興必有象定之方中緜公劉雖大小固皆可見<lb/>
也桑中鶉之奔奔雄狐敝笱溱洧東門之枌諸篇正言<lb/>
不隱播於當時傳於無窮其耻大矣非勸也<lb/>
蝃蝀異氣莫敢指也懐春之為正以其禮言也懐昬姻<lb/>
之為刺以其情言也<lb/>
　　衞王鄭<lb/>
<pb n="KR3j0021_WYG_006-8a"/>
五子之歌以弟而怨黍離以臣而閔也然周自成康之<lb/>
後雖王者不興而諸侯亦無代徳奉其舊典號召糾合<lb/>
猶有可為也觀周人之詞衰弱如此徳既不足材又不<lb/>
能要必資諸侯夾輔而後存日陵月墜坐聽風俗之壊<lb/>
而不反冝其遂為戰國秦漢也<lb/>
隱於賤官簡兮君子陽陽也隱於農圃丘中有麻也隱<lb/>
於山巖考槃也茍給衣食可以樂也至顔子養生之具<lb/>
缺然矣猶樂而不改故孔子重賢之也<lb/>
<pb n="KR3j0021_WYG_006-8b"/>
叔段二詩美其于田于狩勸其釋弸鬯弓智者知其入<lb/>
於死亡之地矣非為荘公憂也<lb/>
鄭忽再辭齊昏惡髙渠彌不可謂非賢也罪在於無君<lb/>
國之材而又無遯國之節為鄭之臣子所扳援而不能<lb/>
去與突亹等卒以見殺致鄭之亂故詩人賤而刺之不<lb/>
然鄭非無靖難之臣與黍離諸詩異特昭公不知用耳<lb/>
野有蔓草思遇賢者也<lb/>
　　齊魏唐秦<lb/>
<pb n="KR3j0021_WYG_006-9a"/>
著壻初揖婦婦之應也冝緩故曰乎而非謂齊俗舒緩<lb/>
之體當然也<lb/>
殽食取具於國人之常情以是為足矣於是而憂之常<lb/>
人之所不能喻也狃其所易足忽其所難知所以為刺<lb/>
也<lb/>
伐彼難伐之木寘於可載之地其勞且艱甚矣君子以<lb/>
為必如是而後可食也<lb/>
貪淫重斂肆為威虐四者天下之巨惡也敗國喪家亡<lb/>
<pb n="KR3j0021_WYG_006-9b"/>
人者也故詩人無諱焉<lb/>
君子言憂不言樂然而樂在其中也小人知樂不知憂<lb/>
故憂常及之若夫蟋蟀之詩知憂而不知樂則其患亦<lb/>
大矣故戒之曰好樂無荒猶古人之意也<lb/>
衣裳車馬廷内鐘皷所以樂也知憂所以節樂也且積<lb/>
其憂而不知所以樂禮文政事皆廢矣将焉用之孟子<lb/>
所謂為貉之道者歟不然其徵死歟故詩人以為何不<lb/>
日鼔瑟且以喜樂且以永日甚之也<lb/>
<pb n="KR3j0021_WYG_006-10a"/>
嗟行之人胡不比焉人無兄弟胡不佽焉以是而責行<lb/>
之人憐其無人也<lb/>
武公之衣雖安而周之權日去矣<lb/>
奮其武力而取其所不當得既而以禮樂藩飾之此車<lb/>
鄰之所以為樂也<lb/>
秦即宗周故地周自古公至成康世有仁義之徳潤澤<lb/>
其民化成俗定垂千年矣雖其後徳衰而宣王既已中<lb/>
興然幽王十餘年遽為戎與申侯所滅宗周遂亡按序<lb/>
<pb n="KR3j0021_WYG_006-10b"/>
詩晉謂之唐本其風俗憂深思逺儉而用禮乃有堯之<lb/>
遺風賈誼亦言秦轉而為漢至於借婦耰鋤慮有徳色<lb/>
母取箕箒立而誶語抱哺其子與公併倨婦姑不相説<lb/>
則反唇而相稽禽獸之俗猶尚如故信如序詩之言治<lb/>
國之道仁義者美成暴强者惡熟積習漸靡民之好尚<lb/>
久而猶存後人雖欲轉移未易為力然則秦人之詩乃<lb/>
無周之流風遺俗何也以詩傳考之周東諸侯之國尚<lb/>
為王化所流徳聲仁澤見於歌詠藹然不絶安有宗周<lb/>
<pb n="KR3j0021_WYG_006-11a"/>
本根之地千三百年教化之久其去而為秦未數十年<lb/>
而勇鷙勁强輕鬭喜殺乃不復文武成康之髣髴歟蓋<lb/>
民心無常惟上所命從古而然聖賢所以兢兢業業日<lb/>
慎一日未嘗以既成之治有餘之澤為可恃也經師相<lb/>
傳之論出於想象失其實矣<lb/>
　　陳檜曹豳<lb/>
澤陂之美人謂賢者也詩言淫亂必指其人與事非人<lb/>
與事則所為美人靜女者皆以賢有徳言之也<lb/>
<pb n="KR3j0021_WYG_006-11b"/>
逍遥翺翔大夫自謂也以道而去雖其身安其服不改<lb/>
然不敢忘其君也<lb/>
冠其重也衣次之韠又次之若曰庶見其冠乎又或庶<lb/>
見其衣乎又或庶見其韠乎<lb/>
壹純一也不二也有一徳者古難之伊尹以為天之所<lb/>
眷求也而况於人乎必有是一也而後可以正四國也<lb/>
祝之萬年言其甚難而願其久也雖然儀與服其外也<lb/>
詩人以為可以占其内也霍光至無識也猶曰郎僕射<lb/>
<pb n="KR3j0021_WYG_006-12a"/>
竊識視不失尺寸所以能任漢事也<lb/>
亂世非曰無政然猶冽泉之浸叢草也其能熟而食乎<lb/>
故曰芃芃黍苗陰雨膏之若是者治世之政也<lb/>
繫七月者但曰陳王業而下文云周公詳味其詩實周<lb/>
公也君者衆民之緫國者衆家之緫是詩也以家計通<lb/>
國服以民力為君奉自後世言之不過日用之粗事非<lb/>
人紀之大倫也而周公直以為王業此論治道者所當<lb/>
深體也武王訪箕子曰惟天陰隲下民相恊厥居無逸<lb/>
<pb n="KR3j0021_WYG_006-12b"/>
曰先知稼穡之艱難乃逸古人未有不先知稼穡而能<lb/>
君其民君其民未有不能恊其居者此詩乃無逸之義<lb/>
疏恊居之條目成王童孺未有所知故詳以告之也顧<lb/>
命曰昔文王武王宣重光奠麗陳教則肄肄不違用克<lb/>
逹殷集大命成王蓋守此以命召畢相康王也後世棄<lb/>
而不講其講之者亦自笑其迂淺而無用乃以勢力威<lb/>
令為君道而以刑政末作為治體然則漢之文帝唐之<lb/>
太宗雖號賢君其實去桀紂尚無幾也可不懼哉<lb/>
<pb n="KR3j0021_WYG_006-13a"/>
孔孟論鴟鴞詩蓋推言之也正言之則作室之難當知<lb/>
所保耳<lb/>
東山無功名可歌與采薇出車稍異<lb/>
周大夫能刺朝廷且自籩豆衣裳之外無他事豈當時<lb/>
所謂危疑者非後世危疑之比乎然至於以狼跋而喻<lb/>
周公則禍福難易之際古今亦不相逺但盛徳履之不<lb/>
同耳<lb/>
　　小雅鹿鳴至無羊<lb/>
<pb n="KR3j0021_WYG_006-13b"/>
自鹿鳴至菁菁者莪文武成康之盛備見矣古人因詩<lb/>
度樂後世因樂為詩蓋以事合政者徳以致之也以政<lb/>
求事者具之爾按棠棣采薇出車杕杜魚麗湛露彤弓<lb/>
皆詳載事本餘則缺焉得無因樂為詩而以政求事乎<lb/>
今考其義已明而師傳未講者南陔孝子相戒以養<lb/>
白華孝子之潔白指言孝子當有其人與其事華黍時<lb/>
和嵗豐冝黍稷當有豐年嘉禾之事由庚萬物得由其<lb/>
道崇丘萬物得極其髙大由儀萬物之生各得其冝三<lb/>
<pb n="KR3j0021_WYG_006-14a"/>
篇各以得字言之是其實順生長之理實無夭閼之患<lb/>
實遂土地之性皆知其所以致之之由非汎然以意言<lb/>
之也雖其詞亡而繫詩者既以明著之不可得而没也<lb/>
其義雖若未明而以諸詩參比則鹿鳴當是得此賢人<lb/>
與之燕樂四牡皇皇者華當是王事方急特命使臣往<lb/>
来王所伐木當是感鳥聲之求友故於粲洒掃八簋肥<lb/>
羜以速親戚天保當是人臣實有為此詩以祝其君者<lb/>
蓼蕭當是天子巡狩逺方諸侯羣臣喜於得見皆其時<lb/>
<pb n="KR3j0021_WYG_006-14b"/>
實有此事詩實有此詞故因被之樂歌也若未必有是<lb/>
事而逆有是詩出於上則為具文出於下則為虚美既<lb/>
非其實豈能責治雖後世固然而成周盛時則不然矣<lb/>
此尤師傳之所未講也惟南有嘉魚言樂與賢南山有<lb/>
臺言樂得賢菁菁者莪言樂育材賢材國命之終始雖<lb/>
未有是事亦可以逆為是詩上可其文以待之而非豫<lb/>
下可虚美以祈之而非謟也今師傳以是義故併歸一<lb/>
比隨文解釋使成周實美晻鬱不章非所以開後人也<lb/>
<pb n="KR3j0021_WYG_006-15a"/>
然則二南不逆為詩乎曰正家之道始自后妃終及士<lb/>
庶妾媵以本先之以效致之以瑞應之主義以教非逆<lb/>
為詩之比也若葛覃卷耳則周之后妃固當有是人賦<lb/>
是詩亦非逆為者嫌不明載耳<lb/>
我有嘉賓鼓瑟吹笙吹笙鼓簧承筐是将人之好我示<lb/>
我周行或者師尚父之時乎何其相與之懿也<lb/>
自周爰諮諏以下變文然皆諮訪之義也而叔孫穆子<lb/>
乃以為臣獲五善蓋箋傳之學尚矣<lb/>
<pb n="KR3j0021_WYG_006-15b"/>
召穆公思周徳之不類故糾合宗族於成周而作詩然<lb/>
皆編戸齊民兄弟之情也麟趾之公子可以互見<lb/>
因伐木鳥鳴而感求友之義其詞激切殷勤此必於時<lb/>
事有所激發今不可得而見也<lb/>
民之質矣日用飲食羣黎百姓徧為爾徳所謂于汝極<lb/>
錫汝保極也<lb/>
魚麗萬物盛多孟子所謂數罟不入洿池斧斤以時入<lb/>
山林之效非自能然也<lb/>
<pb n="KR3j0021_WYG_006-16a"/>
南山有臺言山之有木凡六章蔚乎山也國之人材亦<lb/>
然盛矣<lb/>
厲王流彘共和行政天子若家人然天下不復知有號<lb/>
令矣故二雅詠歌皆封建征伐蒐狩宫室之事其一時<lb/>
作起觀聽赫然固臣子所喜至於恩深澤厚本根有託<lb/>
敬保元子綢繆室居則未可謂知文武成康之義也故<lb/>
不幸一傳幽王十餘年而壊千三百年之業讀是詩者<lb/>
徒樂其詞而不察其事則於治道失之逺矣<lb/>
<pb n="KR3j0021_WYG_006-16b"/>
于彼新田于此菑畝宣王急用之未暇深長也王安<lb/>
石所言當考遂為熈豐政事矣<lb/>
厲王久無㑹朝之禮庭燎所以美宣王也或未央或未<lb/>
艾或有煇人臣来朝之次第蓋皆不失㑹期也近世所<lb/>
講殊未然宣王力征諸侯素率從者皆疑不自免此真<lb/>
衰世之事沔水所以規也<lb/>
文武之室家周公賦以鴟鴞宣王之考室與牧美矣未<lb/>
幾而為黍離豈其無周公之臣歟不然何其不思也<lb/>
<pb n="KR3j0021_WYG_006-17a"/>
　　小雅節南山至信南山<lb/>
雨無正四月二篇西周既滅東周未遷以前詩也師傳<lb/>
不考其時使與他刺同義誤矣<lb/>
　　小雅甫田至何草不黄<lb/>
楚茨信南山言祭祀甫田大田言稼穡瞻彼洛矣裳裳<lb/>
者華言爵命桑扈鴛鴦采菽言朝㑹燕饗皆盛世美詞<lb/>
也不曰美治世而曰刺幽王者作於亂亡之時義主怨<lb/>
刺不在追美也匏葉與泂酌同意<lb/>
<pb n="KR3j0021_WYG_006-17b"/>
　　大雅文王至文王有聲<lb/>
儀刑文王所以敬天也中庸謂上天之載無聲無臭至<lb/>
矣㫁章取之歸天道於冲漠何也當考肆不殄厥愠亦<lb/>
不隕厥問以好惡為外物知自脩而已<lb/>
虞芮不自克而質其成於文王文王蹶然動其生自警<lb/>
也不以人之歸我者為己徳而以人之不自克者為己<lb/>
懼也<lb/>
鳶飛戾天魚躍于淵一氣之動不知其然而然詩人以<lb/>
<pb n="KR3j0021_WYG_006-18a"/>
為皆生意與他比興不同<lb/>
思齊之言文王人道盡也皇矣之言文王天徳合也<lb/>
書若稽古四人詩則一文王也其道非惟君之又師之<lb/>
也雅頌之微言間見一二通於天理逹於性命惟於文<lb/>
王發之春秋之名卿大夫士未知擇也顔曾始傳之子<lb/>
思孟子述焉後世作聖之學蓋本於文王也盡人道以<lb/>
事天者聖人也與天為一則學之者過也<lb/>
　　大雅生民至板<lb/>
<pb n="KR3j0021_WYG_006-18b"/>
美刺規戒皆實言之無立義者行葦太平既醉立義以<lb/>
美也兄弟具爾肆筵授几獻酢賓射乃燕好之事也而<lb/>
必以忠厚名者感盛治而防薄俗也角弓頍弁可謂薄<lb/>
矣周以之亡常棣伐木挈而歸之厚周所以興也然猶<lb/>
未也至於行葦則王道備恩意洽矣安得不以忠厚名<lb/>
乎書曰虞賓在位羣后徳譲孟子曰象憂亦憂象喜亦<lb/>
喜無所感而然者雖不以忠厚名可也<lb/>
以酒而醉謂之富可也以徳而飽則詩之太平也太平<lb/>
<pb n="KR3j0021_WYG_006-19a"/>
守成可以燕樂矣而必以尸燕則非縱飲也聖人之於飲<lb/>
酒當閉之未嘗開之也以徳飲以祀燕所謂治世也<lb/>
成王於是能不愆不忘無怨無惡矣冝假樂之嘉之也<lb/>
好賢樂士莫過於卷阿之詩矣雖然濟濟辟王左右奉<lb/>
璋者文王之盛也<lb/>
二雅之刺斥言不避讀之者既皆以為當爾而於國風<lb/>
乃有異説是不知以類求詩也<lb/>
　　大雅雲漢至召旻<lb/>
<pb n="KR3j0021_WYG_006-19b"/>
以雲漢之詩考之厲王所以亡宣王所以興憂與不憂<lb/>
而已憂在事先致治之大本古聖人皆出此一塗憂在<lb/>
事後雖曰晩矣尚有及也<lb/>
仲山甫之徳曰柔嘉曰令儀曰令色曰小心曰是若蓋<lb/>
徳盛者不以剛柔示物也然而柔亦不茹剛亦不吐不<lb/>
侮鰥寡不畏强禦則我固為剛柔之節也<lb/>
既明且哲以保其身言照物之逺不在危地也然而必<lb/>
也死生禍福不入其心自班固以明哲保身少司馬遷<lb/>
<pb n="KR3j0021_WYG_006-20a"/>
而後世相傳轉為自安之術殆於誣徳矣<lb/>
徳輶如毛雖曰民鮮克舉之我儀圖之而曰惟仲山甫<lb/>
舉之愛莫助之此伊尹周公之所難而仲山甫能之吉<lb/>
甫蓋易於言徳矣中庸曰毛猶有倫猶以是徳為粗将<lb/>
復有妙於此者焉則其言之愈易恐非聖賢家法也當<lb/>
考<lb/>
自文王至生民篤公劉諸篇義則雅而美兼頌矣<lb/>
　　周頌<lb/>
<pb n="KR3j0021_WYG_006-20b"/>
因詩度樂頌則不然有樂必有詩也<lb/>
朱絃疏越一唱三嘆以商頌觀之無復餘味信乎其有<lb/>
遺音也其詞簡其㫖緩不矜功不伐徳寅畏保民以對<lb/>
天命諸頌體皆同秦漢以来告類歸美之詞未有不誣<lb/>
且慢者豈惟其君徳薄亦其臣之不知義也<lb/>
閔予小子訪落敬之小毖以伊訓比之是詩婉而深矣<lb/>
臣工載芟良耜周人之於耕稼何其逺也自七月生民<lb/>
陳之至甫田大田猶不忘焉<lb/>
<pb n="KR3j0021_WYG_006-21a"/>
振鷺有客觀乎周之待商民也可以告神明矣<lb/>
按左氏載逸詩有事本者惟祈招以詩考之獨文武成<lb/>
王幽厲宣王有詩康王則已無詩而美詩多作於成王<lb/>
之時蓋集詩之凡例專以治亂興亡两節及中興為斷<lb/>
而義歸於一君之美刺及美刺兼焉者故康穆以下至<lb/>
夷王雖有詩皆不録疑此西周之後周之時所裒次也<lb/>
周以詩為教置學立師比輯義類必本朝廷况頌者乃<lb/>
其宗廟之樂乎諸侯之風上及京師列於學官其所去<lb/>
<pb n="KR3j0021_WYG_006-21b"/>
取亦皆當時朝廷之意故匪風之思周道下泉之思治<lb/>
簡兮思西方之人皆自周言之也孔子生逺數百年後<lb/>
無位於王朝而以一代所教之詩刪落髙下十不存一<lb/>
為皆出其手豈非學者隨聲承誤失於考訂而然乎且<lb/>
又有甚不可者孔子之先非無逹人六經大義源深流<lb/>
逺取舍予奪要有所承使皆蕪廢訛雜則仲尼将安取<lb/>
斯今盡掩前聞一歸孔氏後世之所以尊孔子者固已<lb/>
至矣推孔子之所以承先聖者則未為得也然則孔子<lb/>
<pb n="KR3j0021_WYG_006-22a"/>
言自衞反魯然後樂正雅頌各得其所何也曰孔子之時<lb/>
上距東遷二百餘年矣王室愈微諸侯益横呉楚肆暴<lb/>
天下遂為戰國魯衞舊家往往變壞文物殘缺而師摰<lb/>
鼗鼔之官淪潰散亡詩書殘亂禮樂崩逸孔子於時力<lb/>
足以正之使復其舊而已非謂盡取舊聞紛更之也後<lb/>
世賴孔子一時是正之力得以垂於無窮而謂凡孔子<lb/>
以前者皆其所去取蓋失之矣然則若是則孔子亦不<lb/>
繫易歟曰古卜筮家皆用其所自為繇國各有占人自<lb/>
<pb n="KR3j0021_WYG_006-22b"/>
立説而象數之學勝道益以茫昧難明孔子将以義理<lb/>
黜之故别為彖繫專本中正不用象數所以合文王周<lb/>
公之本心蓋一家之學而天下從之固非刪定詩書之<lb/>
比也<lb/>
　　魯頌商頌<lb/>
以師傳考之季孫行父請命于周而史克作是頌使其<lb/>
可信則以天子之命列於頌也雖不敢盡信此語必有<lb/>
所自来不然則不得為頌矣益知若此類者亦非孔子<lb/>
<pb n="KR3j0021_WYG_006-23a"/>
所能裁也魯頌雖比之風雅為已薄然頌而無謟義歸於<lb/>
正周之文章尚未失也思無邪孔子蓋有取焉後世惟<lb/>
一韓愈號能追三代之文其詞或髣髴似之至於道之<lb/>
所在豈能庶幾也<lb/>
師傳以為微子至戴公禮樂廢壊正考父得之於周大<lb/>
師言微子至戴公似宋人所為也言得於周大師似商<lb/>
之樂章也疑不敢信以其詩考之帝命不違至于湯齊<lb/>
湯降不遲聖敬日躋又曰不競不絿不剛不柔敷政優<lb/>
<pb n="KR3j0021_WYG_006-23b"/>
優百禄是遒使宋人而能為此詞則其文獻有傳矣孔<lb/>
子不以為不足徵也<lb/>
　<lb/>
　<lb/>
　<lb/>
　<lb/>
　<lb/>
　習學記言卷六<lb/>
</p>
<p>
</p>
  </div>
</body>
</text>
</TEI>
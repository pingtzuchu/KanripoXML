<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>習學記言卷四十八</head>
    <p>
<pb n="KR3j0021_WYG_048-1a"/>
欽定四庫全書<lb/>
　習學記言卷四十八　　　　宋　葉適　撰<lb/>
　　吕氏文鑑<lb/>
按孔安國稱典謨訓誥誓命之文典謨且置訓誥誓命<lb/>
三代至今通用三代時人主至公侯卿大夫皆得為之<lb/>
其文則必皆知道徳之實而後著見於行事乃出治之<lb/>
本經國之要也周衰五六百年命令不復行於天下雖<lb/>
齊晉迭霸文告亦不能施於諸侯至秦擅事貴人盡軍<lb/>
<pb n="KR3j0021_WYG_048-1b"/>
吏而丞史賤官執文墨之權於是所言非所用所用非<lb/>
所言而人主制詔朝廷命令為空文矣两漢紀只擿舉<lb/>
一二後世祖述以為不可及其視書所稱何啻涇渭之<lb/>
異流朱紫之殊色也蓋人主及公卿大夫不知道徳而<lb/>
丞史賤官徒耀文詞虚實各行體統分裂乃為治之大<lb/>
害不知者但以古今不同為解是可歎矣然余嘗考次<lb/>
自秦漢至唐及本朝景祐以前詞人雖工拙特殊而質<lb/>
實近情之意終猶未失惟歐陽修欲驅詔令復古始變<lb/>
<pb n="KR3j0021_WYG_048-2a"/>
舊體王安石思出修上未嘗直指正言但取經史見語<lb/>
錯重組綴有如自然謂之典雅而欲以此求合於三代<lb/>
之文何其謬也自是後進相率效之昔人所謂質實近<lb/>
情如髙皇帝側室之子即位三十年百姓怨氣滿腹吾<lb/>
誰欺欺天乎指笑鋤剔以為拙陋隠映旁出自謂竒巧<lb/>
至以獻公之子九人重耳尚在嵗星吳分鬭士晉師之<lb/>
類盡為警切矣因吕氏載詔誥訓詞略叙大指如此蓋<lb/>
大道既廢專為虚詞則今之號稱摸擬典雅以求配合<lb/>
<pb n="KR3j0021_WYG_048-2b"/>
復古者固未必是而昔之率然突出質實近情者亦未<lb/>
必非且盤誥皆君上與民庶家人父子之語而韓愈反<lb/>
以為佶屈聱牙則安石之謬又何怪也<lb/>
雍熈三年趙普請班師疏此本朝大議論也葢太祖平<lb/>
一諸國尚有太原未克未暇及幽州太宗既得太原便<lb/>
欲乗勝取幽州志既不就時太平興國四年也距今七<lb/>
年矣普疏云旬朔之間便涉秋序當在六月中而曹彬<lb/>
等以五月敗于岐溝奏入適相先後明年敵求報復河<lb/>
<pb n="KR3j0021_WYG_048-3a"/>
北山東取幽州豈有祕計而浪戰亦安能有獲必盡擇<lb/>
智勇㢘仁者為將尺寸守之敵來使不能得去勿追逐<lb/>
鬭敵而無鬭燕民不計嵗月待其自至然後築長城實<lb/>
塞下則夷夏分而漢敵安矣普既不足以知此王旦冦<lb/>
凖迄變為澶淵之和韓琦冨弼一一承用及國難梗棘<lb/>
河東河北盡委與之未聞以為非者堯舜三代禮義之<lb/>
區獨江淮而已其誤皆出於普然則雖以江淮為固守<lb/>
國制冦之道又未知其孰從或曰今姑憂不能守江淮<lb/>
<pb n="KR3j0021_WYG_048-3b"/>
逺指幽燕何益曰守淮堅而冦不可越所以安江南也<lb/>
用之山東河南猶是也用之河東河北關陜猶是也用<lb/>
之燕薊猶是也取天下不可有異說也守天下不可有<lb/>
異道也舜禹不能易也<lb/>
王禹偁言聖朝享國四十餘年邊鄙未甚寧人民未甚<lb/>
泰求利不已設官太多今陛下治之惟新救之在速此<lb/>
真宗初年也臣伏慮書生執言此奏陛下以為三年無<lb/>
改於父之道可謂孝矣此不知古今異制家國殊塗者<lb/>
<pb n="KR3j0021_WYG_048-4a"/>
也假如帝堯既殂帝舜在位堯時有八元未進四凶未<lb/>
除舜乃流放舉用善惡兩分未聞後之人曰堯不及于<lb/>
舜也舜不孝于堯也伏惟陛下遏老生之常談奮英主<lb/>
之獨斷則天下幸甚此設諭也按哲宗初司馬光将罷<lb/>
新法其時真有三年無改之論而光乃謂宣仁后以母<lb/>
改子非子改父卒為紹述之禍禹偁語簡直不回䕶光<lb/>
何不徑以為據依如魏相引賈誼晁錯者豈鄙其樸率<lb/>
故耶禹偁受知太宗夫世有直道自有直氣而為眞宗<lb/>
<pb n="KR3j0021_WYG_048-4b"/>
言此不疑眞宗亦未嘗以為謗者直道素明也自慶厯<lb/>
後議論浮雜直氣空多直道已散至治平熈寧紛事於<lb/>
言語之末而直道蕩滅無餘矣觀此兩節風俗之變可<lb/>
以考見今人欲景行前輩須是於明道景祐以前史接<lb/>
上去㸔方得<lb/>
禹偁言減冗兵併冗吏使山澤之饒稍流於下按朱台<lb/>
符以京東運使應詔亦言陛下即位肆赦臨朝聽政覃<lb/>
恩而宥罪施仁而及物未嘗蠲免殘租許行𣙜利山海<lb/>
<pb n="KR3j0021_WYG_048-5a"/>
之貨悉歸於上酒税之饒不流於下葢不欲盡山澤之<lb/>
利而與民共當時雖已無此事而猶有此論也其後則<lb/>
此論亦無矣事之已徃猶可追論之不存深可畏且使<lb/>
今日有欲言寛山澤之禁者人不嬉笑而怒罵乎至言<lb/>
太祖時東未得江浙漳泉南未得荆湖交廣朝廷財賦<lb/>
可謂未豐然而擊河東備北敵國用亦足兵威亦强其<lb/>
義安在所畜之兵銳而不衆所用之将專而不疑故也<lb/>
自後盡取東南數國又平河東土地財賦可謂廣矣而<lb/>
<pb n="KR3j0021_WYG_048-5b"/>
兵威不振國用轉急其義安在所畜之兵冗而不盡銳<lb/>
所用之将衆而不自專故也此事今日固不能行矣而<lb/>
此論則至今猶在尚可議也且太祖精揀兵以嚴教習<lb/>
專任将以責戰守其謀不為難知其效不為難繼而卒<lb/>
無能髣髴其一二以行之者何耶若其論則固己腐朽<lb/>
熟爛五尺童子皆能道之而以陳於夸新喜竒者之前<lb/>
雖不至於怒罵而嬉笑者皆是矣故余欲及此論之尚<lb/>
存使明良忠智之士久於其任悉力畢心汰疲冗之兵<lb/>
<pb n="KR3j0021_WYG_048-6a"/>
用㢘恥之将尺扞寸禦敵人無敢逸越以脩太祖之烈<lb/>
然後考尋已逺不存之論散利薄征遺澤餘潤民得資<lb/>
以衣食不至於餓窮流徙而無告以復前代之舊則豈<lb/>
惟伸禹偁台符之志而已哉雖孔孟不過是也<lb/>
揚億論棄靈州事宜由今而觀若曉邊事者然拓跋思<lb/>
恭以來世有五州中國不能問則固己棄地久矣太祖<lb/>
未暇討一因而撫之使為蔽扞内郡獲安亦時勢當然<lb/>
也太宗既取其地遂反毎戰輙敗兵窮力屈繼遷靈州<lb/>
<pb n="KR3j0021_WYG_048-6b"/>
孤外旦夕淪沒正復棄之已無及矣億乃逺引漢武置<lb/>
朔方公孫𢎞以為不便又以賈捐之棄珠厓為比乂謂<lb/>
地不過數千里為堯舜三代之盛而尤疎濶者至言燕<lb/>
薊亦舉而棄之自是主議論之臣遂以棄地為常而蹙<lb/>
國避冦外無餘術矣其言太祖用姚内斌董遵誨守環<lb/>
慶有功亦與當時不合太祖時李彛興父子尚為外臣<lb/>
故内斌等易於立功今繼遷猖獗清逺靈武皆喪失邊<lb/>
城沮氣自保不暇雖欲專任如内斌等豈能遽收前人<lb/>
<pb n="KR3j0021_WYG_048-7a"/>
之功哉禹貢東漸于海西被于流沙朔南暨聲教益之<lb/>
戒曰無怠無荒四夷來王自古聖賢雖曰尚徳而不務<lb/>
廣地然亦未有以地不足而為徳之有餘者况唐嘗以<lb/>
靈武復興矣億不此之思獨以公孫宏為辭然則見利<lb/>
害不盡設䇿畫不精汎濫綴緝以空言誤後人乃今世<lb/>
儒生學士大病也<lb/>
冦凖論澶淵事宜余舊聞長老重凖力賛親征且言其<lb/>
凢所規慮皆已先定非一時偶然而為者即此疏也自<lb/>
<pb n="KR3j0021_WYG_048-7b"/>
太宗世契丹冦邊未嘗寧息真宗甫終諒闇虜已大入<lb/>
親駕戎車亟用祖宗之舊而傅潛畏懦不戰范廷召康<lb/>
保裔敗死張齊賢向敏中吕端李沆吕蒙正畢士安不<lb/>
能為謀及王超李福王繼忠又敗上議復出群臣不敢<lb/>
唯諾至是母子傾國來冦其勢尤熾天下震動則陳堯<lb/>
叟王欽若避地南遷之請紛紛出矣冦凖初相倉猝奉<lb/>
上以行當時相𫝊畢士安有相公交取鶻崙官家髙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
有此處好喚宰相吟兩首詩之語其為䇿略可見矣况<lb/>
<pb n="KR3j0021_WYG_048-8a"/>
此疏正是擘移兵馬冦深則抽那大軍護駕爾了無竒<lb/>
計未知諸公何以夸艶如此前代人主在鞍馬間者固<lb/>
多然須必勝不勝則危亡隨之人主勇於自行則固不<lb/>
論若諸将不用命而大臣将以天子之威壓之則前傅<lb/>
潜今王超終皆不能効死必求和而後免辱無大者而<lb/>
凖猶可矜肆以為功伐乎嗚呼舉大将者蕭何也身督<lb/>
戰者裴度也克合晉楚之成者向戌也皆昔事之已驗<lb/>
者也君子之相其君視其義與時如何耳可戰則戰而<lb/>
<pb n="KR3j0021_WYG_048-8b"/>
馮道不敢必戰當和則和而桑維翰不敢必和又近事<lb/>
之當監者也凖既不能知人又不能臨兵至於委曲調<lb/>
䕶兩國之間為生靈請命又不能也而挾萬乗僥倖然<lb/>
後以和為功則余所不敢聞也<lb/>
孫奭論天書按此事王旦始終奉行夫人臣導人主以<lb/>
誣天而人主能自敬天此載籍異事也旦之所行如此<lb/>
而得為本朝賢相尤異事也奭言屈至尊以迎拜歸袐<lb/>
殿以奉安上自朝廷下及閭巷靡不痛心疾首反脣腹<lb/>
<pb n="KR3j0021_WYG_048-9a"/>
非而無敢議者葢指當時之實也恭惟真宗克自抑畏<lb/>
無愧古賢王東封徃反獨蔬食而輔臣皆不能望其以<lb/>
伊𫝊周召致君難矣哉<lb/>
范仲淹應詔十事是趙綰王臧蕭望之劉向以後一節<lb/>
次蓋李固陳蕃直以人命争消長而房魏值其君自定<lb/>
經制故不得為節次也余嘗疑儒者不得志於時非特<lb/>
道之難行蓋其間亦自有考論不審處如十事中自精<lb/>
貢舉以下其八皆國家所常行人情所同願縱有排沮<lb/>
<pb n="KR3j0021_WYG_048-9b"/>
易於消復非利害之要也惟明黜陟抑僥倖最為庸人<lb/>
重害而仲淹先行之古者官職不分自無職外遷叙之<lb/>
法唐初急於用人自小官預大政其後兵亂假内職以<lb/>
重外權流弊及於五代官職各行於是有職外之官叙<lb/>
遷逓進真宗推恩優幸三歳一磨勘彼以為此人主命<lb/>
令也固非斜封墨勅之比而聖節任子人所歆艶一朝<lb/>
革去愠忿自深故此二事既先行鬭庸人重害之病開<lb/>
邪諂䜛間之門此其所以非常行與同願者皆不得而<lb/>
<pb n="KR3j0021_WYG_048-10a"/>
伸也歐陽修云聖賢相遭萬世一遇而蘇洵以為當是<lb/>
之時毛髮絲粟之材紛紛然而起合而為一惜哉惜哉<lb/>
仲淹但言石介作頌為怪不知我為其形彼張其影何<lb/>
足怪也幸仁宗寛明且善人之類已衆故其遇禍不至<lb/>
如綰臧望之之酷韓琦繼之於前二事裁其太甚而人<lb/>
亦不以為過蓋勢必以漸也<hi>按歐陽修謂仲淹老練世故必知凡百難猛更張故</hi>
<hi>其所陳志在逺大而多若迂緩然觀此二事不可謂不猛矣</hi>若仲淹先國家之常行<lb/>
後庸人之重害庻幾䜛間不大作而基本亦可立矣故<lb/>
<pb n="KR3j0021_WYG_048-10b"/>
審於考論者平居師友講習之急務孔子所謂如或知<lb/>
爾則何以哉若好行小慧則固無益也<lb/>
韓琦論時事謂西北二冦禍釁已成可晝夜泣血非直<lb/>
慟哭太息其憂懼迫切如此誠然矣然所條七事國家<lb/>
所常行未有可以制敵也若夫隂營洛邑以為逰幸之<lb/>
所則踈矣使敵果向汴而洛陽倉猝不得為播遷乎况<lb/>
奔潰之餘何由可守亦書生意貌之論耳大抵約和既<lb/>
定中外習安自無竒䇿可設其後王安石經理河北亦<lb/>
<pb n="KR3j0021_WYG_048-11a"/>
不過欲為先事之備而琦又以為不可行特静躁有不<lb/>
同耳<lb/>
富弼辭樞宻論流民辨邪正三疏<hi>又辨災異非人事皆天數文意大畧類趙</hi>
<hi>普而加諄複</hi>丁寧反復儼如提耳而告人者舊傳韓琦與弼<lb/>
議事未合戯弼曰又絮耶弼愠曰絮是何言耶觀此三<lb/>
疏真絮也其言邪正和同君子小人之際學者皆以為<lb/>
至論蓋其主意端為王安石爾方神宗以首相命弼弼<lb/>
審安石不可用何不正言於上决其去就而設此影語<lb/>
<pb n="KR3j0021_WYG_048-11b"/>
蓋神宗必欲有所改作弼意不然而安石助之神宗去<lb/>
安石非難而責弼以必更張者弼之難也按歐陽修言<lb/>
弼明敏而果銳此初執政時也作相後則不然矣弼初<lb/>
執政更張之意過於范韓至作相乃以一切堅守無所<lb/>
施為為是雖如琦之微有改作亦不能從也古之賢相<lb/>
因憂患而益明周公是也弼因憂患益昬而猶欲自以<lb/>
為賢非余所知也<lb/>
賈昌朝論邊事言太祖得御将之道及善用将師精於<lb/>
<pb n="KR3j0021_WYG_048-12a"/>
覘候人所共知言削方鎮兵權太甚之弊則人所不知<lb/>
雖有知者亦不敢言也言訓營卒謂令諸軍毋食肉衣<lb/>
帛營門有鬻酒肴則逐去士卒有服繒帛則笞責自古<lb/>
用事得死力未有不先使之温衣飽食者如後世養兵<lb/>
衣食不足怨嗟憤欝何以効命恐此當别論也昌朝作<lb/>
相當范韓興廢之時而朋黨傾壊皆其力焉至於事業<lb/>
則未聞能踐此言何也<lb/>
包拯論宋庠且云無過則又不然執政大臣不能盡心<lb/>
<pb n="KR3j0021_WYG_048-12b"/>
竭節灼然樹立是之謂過及近嵗方乃摭拾細故託以<lb/>
為名併舉權徳輿事此一項論議雖非卓卓關繫然亦<lb/>
從古流通至其時未斷絶者自後無復有矣歐陽修謂<lb/>
拯素少學問觀此是其天資能近大體不待問學也余<lb/>
嘗謂堯舜禹臯陶君臣以來皆素有議論相𫝊雖漢唐<lb/>
褊狹而其流風餘烈猶未盡絶及後世以經術起之無<lb/>
不欲上繼堯舜而鄙陋漢唐然古人論議㫁絶皆盡而<lb/>
偏岐旁徑從横百起莫覺莫知而皆安之以為當然也<lb/>
<pb n="KR3j0021_WYG_048-13a"/>
豈不可歎哉<lb/>
歐陽修論日厯雖前引古史後言日厯時政記起居注<lb/>
並乞更不進本然不過督趣史院功程爾未暇論史法<lb/>
也唐人謂人主不觀史其說陋矣後世相因遂以人主<lb/>
不觀史為盛節謂必如是而後史官得其職此修所以<lb/>
有乞不進本之說也不知自古人主何嘗不觀史彼其<lb/>
所書善惡不隠顧省凜然觀其一日可以戒其終身矣<lb/>
若人主赧然諱避赫然誅戮則史官亦未嘗畏懦迴避<lb/>
<pb n="KR3j0021_WYG_048-13b"/>
身可殺而史不可改史法由此而備故可為治道之助<lb/>
惜乎修之所講未能及此止於記注而已韓愈最喜言<lb/>
史作順宗實録載韋執誼王叔文同飰乃云鄭餘慶珣<lb/>
瑜二公皆天下重望相次歸卧語類酸文嗟夫又在修<lb/>
下矣<lb/>
修論包拯昔嘗親見朝廷致諌之初甚難今又獲見朝<lb/>
廷用諌之効已著慶厯致諌事余於前章固論之按古<lb/>
所謂諌者以人主之身言之有責其臣以必諌已而自<lb/>
<pb n="KR3j0021_WYG_048-14a"/>
成其徳者舜予違汝弼是也有責其君以必受諫而後<lb/>
徳可成者傅説后克聖是也諫行則人主無過無過則<lb/>
明明則用人立政無不得其當而治道舉夫知人安民<lb/>
禹以堯為難者葢過不能盡無而明或有所蔽也今修<lb/>
所言用諫之効不於人主之身焉是求而區區於臣下<lb/>
争議之末節故其効有時而窮修葢親見之而不能救<lb/>
也濮邸之争豈修亦悔之而不敢言乎修之學未能及<lb/>
此而抗然為争議之主余懼後世之忘其本也故重述<lb/>
<pb n="KR3j0021_WYG_048-14b"/>
之<lb/>
余屢聞吕氏言宋祁請復唐䭾幕法歎其思慮精宻考<lb/>
騐深逺非當時所及後學所宜知䭾幕軍行所必用但<lb/>
因承茍且不為耳按左氏載晉楚逺征百物修備及六<lb/>
韜聚為七書軍用一篇習舉業者皆能誦之祁但近稱<lb/>
唐制豈其於二書偶未詳耶然出車東山六月諸詩叙<lb/>
師役勞苦意義閎博而鄭申侯謂齊桓師老遇敵懼不<lb/>
可用欲使陳鄭之間供其資糧屝屨則尚有彼此一家<lb/>
<pb n="KR3j0021_WYG_048-15a"/>
通有共無之意晉文楚荘所不能也至諸葛亮耕於敵<lb/>
境居民錯雜按堵無私葢古之善為將者無不皆然若<lb/>
漢唐窮追逺討常以萬里外為限用其民如禽獸雖欲<lb/>
必有䭾幕豈若居室枕席之安耶恐此祁所未知也<lb/>
張方平論國計在王安石未用前論免役錢在為安石<lb/>
所排後神宗始初明銳果於欲為而冗兵厚費一節最<lb/>
為慶厯以来大患若當時大臣公共為上别白言之圖<lb/>
其至當而決於必行事既廣逺非十數年功緒不就則<lb/>
<pb n="KR3j0021_WYG_048-15b"/>
人主之志已定而其他紛紛妄言改作者不復用矣惜<lb/>
乎韓富歐陽不能知方平雖知而言之不切就使切論<lb/>
而亦未有以處也及安石既用則紛更之禍已成當時<lb/>
如方平言者甚衆安能救乎吕氏言方平盡廢安石所<lb/>
為以還祖宗之舊法也獨光為侍從則與安石力辨又<lb/>
以私書勸之又以用捨去就之際決之安石於諸人無<lb/>
所畏獨畏光及蘇軾者畏其不止也宣仁初雖曰盡用<lb/>
不得志於新法者然諸人之論皆謂嵗逺而利害異事<lb/>
<pb n="KR3j0021_WYG_048-16a"/>
乆而節目多且虞父子之間報復之禍不敢改也獨光<lb/>
挽囬一世之力以還祖宗之舊雖竄逐滿天下而風流<lb/>
相接故元符末則已稍復宣和垂三十年矣欽宗内禪<lb/>
夷狄方熾横何暇及羣臣之邪正則又復而光實為贈<lb/>
主後人秦檜殄滅幾無遺類然檜死則又復凡此皆光<lb/>
獨争力挽之餘效而琦弼君子之澤所不能延也然則<lb/>
光為宋室守成之規模豈不甚逺哉故余謂今日之事<lb/>
姑無望其能盡正惟五六十萬之冗兵能使之各有衣<lb/>
<pb n="KR3j0021_WYG_048-16b"/>
食固扞邊圉能使虜不能凌暴又隂有以制之使彼請<lb/>
戰不獲而中原遺民有可復合之理若是足以助成前<lb/>
志之未遂矣若夫内治則因光之所以守成者補葺其<lb/>
闕損扶持顛仆而使之可以長乆焉則雖數百千年而<lb/>
存可也<lb/>
孫沔五事景祐以来三黜寵姬聞兩犯宸扆上元嘉節内<lb/>
庭出逰美人才人無不隨從飛葢蔽景流車激雙各崇華<lb/>
衛分道争行衆目共觀與后為並又内降斜封坦夷若道<lb/>
<pb n="KR3j0021_WYG_048-17a"/>
免刑要賞響應如神其辭有進無退似兩漢非後人語也又<lb/>
言其時内人請俸及取賜嵗千餘萬緡不獨用兵大費也<lb/>
其氣剛大其諍的切如此沔既受汙衊而實録遂具載<lb/>
之若信然者吕氏云此安石筆也沔又言范仲淹孤寒<lb/>
出身忠誠報國統兵邊鄙終嵗勤苦未嘗有臣僚乞賜<lb/>
與千百緡有助清貧之節可略見當時事意也<lb/>
本朝享國百年承平無事葢自仁宗末英宗時人臣數<lb/>
有此論其意本欲諷切人主因歸美以求警懼爾非以<lb/>
<pb n="KR3j0021_WYG_048-17b"/>
為國家必當有事而何為若是之無事也且太祖太宗<lb/>
為開基受命之君而三世繼承皆無失徳則安得不百<lb/>
年而無事然方平在諸人中名望甚輕暮年與安石不<lb/>
合衆方歸重按方平與善人離合之勢雖不及文彦博<lb/>
趙抃而視夏竦賈昌朝有間矣然其着絹喫羊酒之氣<lb/>
終在而挾邪不直之意固亦不能無也蘇氏兄弟乃獨<lb/>
以知道推之而或又謂前生寫佛書猶未盡卷尤怪妄<lb/>
矣<lb/>
<pb n="KR3j0021_WYG_048-18a"/>
司馬光諸疏按本朝議論行事為三節慶厯也熈寧也<lb/>
元祐也光雖不及仲淹之開濟其灼知國家守成之規<lb/>
模極始盡末不増宴安有過之病王旦不起倉卒無益<lb/>
之患吕夷簡韓琦又能補葺其闕損扶持其顛仆使之<lb/>
可以長乆則琦與弼皆不及也且仲淹之志本欲變通<lb/>
琦與弼既協同其說雖羣小不容仲淹竟去未乆而死<lb/>
然琦弼相次為相終不能復伸仲淹之志安石初有盛<lb/>
名本琦弼所引用及其變更諸事琦嘗與争論弼與彦<lb/>
<pb n="KR3j0021_WYG_048-18b"/>
博修亦皆不附從然但知退挹自保終不敢力沮安石<lb/>
之成推此數人之行使其居安石勢衰之後當宣仁登<lb/>
進之時未必能及真宗初河北山東無嵗無契丹之<lb/>
患而李繼遷父子冦横北方若兵革不已勝負不分因<lb/>
之以饑饉加之以盜賊播遷之難何必靖康割裂之勢<lb/>
不待紹興人無愚智皆所共知也由此言之則渡江以<lb/>
前百六十餘年而無事者與二虜約和之力也兩漢及<lb/>
唐不待與虜和而亦能無事此其所以加於我一等也<lb/>
<pb n="KR3j0021_WYG_048-19a"/>
渡江以後亦且百年而亦無事者亦約和之力也一日<lb/>
不和則不勝其事矣安危之數何可預定存亡之機必<lb/>
為厲階安石所不能知也而必以紛更亂其俗以大有<lb/>
為要其君以祖宗百年無事為天幸而不足恃而不知<lb/>
其一旦有事而不可救者職安石為之也哀哉周公之<lb/>
詩曰迨天之未隂雨徹彼桑土綢繆牖户夫古人豈不<lb/>
居安而慮危哉特不喜危而惡安爾<lb/>
　<lb/>
<pb n="KR3j0021_WYG_048-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　習學記言卷四十八<lb/>
</p>
<p>
</p>
  </div>
</body>
</text>
</TEI>
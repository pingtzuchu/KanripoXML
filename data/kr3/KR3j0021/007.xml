<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>習學記言卷七</head>
    <p>
<pb n="KR3j0021_WYG_007-1a"/>
欽定四庫全書<lb/>
　習學記言卷七　　　　　　宋　葉適　撰<lb/>
　　周禮　儀禮<lb/>
周官獨藏於成周孔子未之言晩始出秦漢之際故學<lb/>
者疑信不一好之甚者以為周公所自為此固妄耳其<lb/>
極盡小大天與人等道與事等教與法等粗與細等文<lb/>
與質等無疎無宻無始無卒其簡不失其繁不溢則雖<lb/>
不必周公所自為而非如周公者亦不能為也此書既<lb/>
<pb n="KR3j0021_WYG_007-1b"/>
成參以成康盛時董正治官及命君陳冊畢公之詞猶<lb/>
若未足以盡行其道又商之傲民亦介於其中未知何<lb/>
以處之畢命謂既厯三紀世變風移旌别淑慝表厥宅<lb/>
里弗率訓典殊厥井疆豈其初固使之觀治而已不遽<lb/>
强以必從也及昭穆道衰而君牙伯冏之流愈不足以<lb/>
行其道又可見矣又上考詩七月周所以興正家人作<lb/>
苦之事又緜追稱太王乃召司空乃召司徒意是時官<lb/>
未必備官雖備而道未必備也又書康誥稱文王明徳<lb/>
<pb n="KR3j0021_WYG_007-2a"/>
慎罰肇造區夏直以小心克己為天命所歸亦無如是<lb/>
之𢎞大蓋周召之徒因天下已定集成其書章明一代<lb/>
之典法殆堯舜禹湯所無有而古今事理之粹精特聚<lb/>
見於此如詩書則尚有興壊是非之麄迹存焉故也然<lb/>
余所疑者周都豐鎬而其書專治洛邑然則鄉遂郊野<lb/>
興賢勸甿凡國之政将一斷於是書而舊都莫之用耶<lb/>
或舊都固自有法而一畿之内可以兩治耶書之所不<lb/>
言不可得考而周之所以致盛治則猶有不盡具者此<lb/>
<pb n="KR3j0021_WYG_007-2b"/>
其為深可惜也其後宗周亡滅而東周之君臣世守此<lb/>
書然諸侯夷狄方迭為强雄家官巨列所職不過行於<lb/>
一城而微文縟典乃或凖於天下遂以是為共主四百<lb/>
餘年然則孔子豈以有其書而不能起其治故不言耶<lb/>
不然則所謂周監於二代郁郁乎文哉吾從周者豈即<lb/>
此書也嗚呼劉歆蘇綽王安石固此書之腥穢而鄭𤣥<lb/>
已下又其糠粃爾<lb/>
按六卿分職各以數字之微使歸統叙一職之内各有<lb/>
<pb n="KR3j0021_WYG_007-3a"/>
條目使就績用充其所行而三才之道無遺憾矣雖舜<lb/>
禹皋陶未能如此詳盡也其所以為異者舜典以人任<lb/>
官而周官以官任人爾余故謂自成康盛時其人已不<lb/>
足以盡行其道然學者於此觀之當知官有職業則道<lb/>
可行知人有職業則材可成愈於子思孟子猶未免以<lb/>
意言之豈其亦未見此書也<lb/>
舜命司徒止數語而周官諄悉至此然亦無在數語之<lb/>
外者堯舜三代教治皆出于一但記叙廣畧不同耳學<lb/>
<pb n="KR3j0021_WYG_007-3b"/>
者耽味舜典便厭周官之煩及其於周官考騐則井田<lb/>
任土紛然百緒窮年白首而不足以有明視舜語殆成<lb/>
胡越矣<lb/>
周官言道則兼藝貴自國子弟賤及民庶皆教之其言<lb/>
儒以道得民至徳以為道本最為要切而未嘗言其所<lb/>
以為道者雖書堯舜時亦已言道及孔子言道尤著明<lb/>
然終不的言道是何物豈古人所謂道者上下皆通知<lb/>
之但患所行不至耶老耼本周史官而其書盡遺萬事<lb/>
<pb n="KR3j0021_WYG_007-4a"/>
而特言道凡其形貌眹兆𦕈忽微妙無不悉具余嘗疑<lb/>
其非耼所著或隱者之詞也而易傳及子思孟子亦爭<lb/>
言道皆定為某物故後世之於道始有異説而益以荘<lb/>
列西方之學愈乖離矣今且當以儒以道得民至徳以<lb/>
為道本二言為證庶學者無畔渙之患而不失古人之<lb/>
統也<lb/>
市所以交易百貨民生通塞之所由司市為之治教禁<lb/>
令甚詳其言曰國君過市則刑人赦夫人過市罰一幕<lb/>
<pb n="KR3j0021_WYG_007-4b"/>
世子過市罰一帟命夫過市罰一蓋命婦過市罰一帷<lb/>
蓋財之所聚非馳突之所加利之所在非觀視之所及<lb/>
也<lb/>
司徒以五禮防萬民之偽而教之中以六樂防萬民之<lb/>
情而教之和而宗伯以天産作陰徳以中禮防之以地<lb/>
産作陽徳以和樂防之是則民偽者天之屬也民情者<lb/>
地之屬也偽者動作文為辭譲度數之辯也情者耳目<lb/>
口鼻四肢之節也子産言人生始化曰魄陽曰魂而儒<lb/>
<pb n="KR3j0021_WYG_007-5a"/>
者因謂體魄則降知氣在上又舉季子之言謂骨肉歸<lb/>
復于土命也魂氣則無不之也易傳又謂精氣為物遊<lb/>
魂為變故後世皆以魂知為陽體魄為陰然以宗伯之<lb/>
言考之則魂知者固陰徳也體魄者固陽徳也偽不可<lb/>
見而能匿情故為陰情可見而能滅偽故為陽禮樂兼<lb/>
防而中和兼得則性正而身安此古人之微言篤論也<lb/>
若後世之師者教人抑情以徇偽禮不能中樂不能和<lb/>
則性枉而身病矣<lb/>
<pb n="KR3j0021_WYG_007-5b"/>
舜典言擊石拊石百獸率舞簫韶九成鳳凰来儀大司<lb/>
樂言八變而天神降六變而地示出古人皆指其實不<lb/>
想象而云也人鬼不言出鬼固依於人也古人不以致<lb/>
神示為難而以天地神明得其所安為難後世反之<lb/>
太卜掌三易之灋一曰連山二曰歸藏三曰周易其經<lb/>
卦皆八其别皆六十有四占人以八卦占簭人掌三易<lb/>
以辨九簭之名詳此則周易之為三易别卦之為六十<lb/>
四自舜禹以来用之矣而後世有伏羲始畫八卦文王<lb/>
<pb n="KR3j0021_WYG_007-6a"/>
重為六十四又謂紂囚文王於羑里始演周易又謂河<lb/>
出圖有自然之文學者因之有伏羲先天文王後天之<lb/>
論不知所本始按籥章之官掌土鼓豳籥龡豳詩擊土<lb/>
鼓以逆寒暑以樂田畯蓋周之舊樂也七月叙以陳王<lb/>
業而説者乃以為周公所作周公方制禮樂陳雅頌以<lb/>
昭先公先王之功徳而自作土風之詩使籥章掌之可<lb/>
乎然則周易果文王所改作而後世臣子不以嚴宗廟<lb/>
㕘典謨顧乃藏之於太祝等之於卜筮何媟嫚其先君<lb/>
<pb n="KR3j0021_WYG_007-6b"/>
若是哉凡卦之辭文之繇筮史所測推數極象比物連<lb/>
類不差毫髪獨孔子以為不然故孔氏之繫易以為必<lb/>
如是而測之由其中正而不以禍福利害亂其心者此<lb/>
君子之所以為易也而學者既不能知反援孔子之易<lb/>
同歸於卜筮以為人更三聖世厯三古而後成書嗟夫<lb/>
學者之自聾瞽無足怪者而吾悲其轉相聾瞽於人而<lb/>
未有己也<lb/>
掌固造都邑則治其固與其守法國都之境有溝樹之<lb/>
<pb n="KR3j0021_WYG_007-7a"/>
固郊亦如之民皆有職焉司險設國之五溝五涂而樹<lb/>
之林以為阻固皆有守禁而逹其道路禹湯以前不知<lb/>
何如而周司馬之任如此故雖小侯陋國各有阻固不<lb/>
得輕侵而存者數百十年孔子亦言王公設險以守其<lb/>
國蓋不如是則無以國為也而孟子乃言域民不以封<lb/>
疆之界固國不以山谿之險此説既行儒者世祖之今<lb/>
長淮連漢荆㐮犬牙錯處緜數千里無復阻隔敵之至我<lb/>
常蕩然而我之於敵尺寸不能至也此今世大議論有<lb/>
<pb n="KR3j0021_WYG_007-7b"/>
國者不知講以存亡為戲奈何<lb/>
職方辨其邦國都鄙四夷八蠻七閩九貉五戎六狄之<lb/>
人民與其財用九糓六畜之數要周知其利害余嘗疑<lb/>
召公在燕太公在齊唐叔在晉皆為邊逺與戎狄鄰接<lb/>
而江漢之間封建所不至則周之所自治者固甚狹而<lb/>
職方所辨乃若是之甚詳雖漢唐盛時不能何也豈姑<lb/>
具之圖籍而實未能統屬耶周召之政其必不然夫辨<lb/>
之詳而責之畧治之狹而服之廣非徳有餘於天下何<lb/>
<pb n="KR3j0021_WYG_007-8a"/>
以致之<lb/>
司冦以圜土聚教罷民其能改者反于中國以嘉石平<lb/>
罷民使州里任之則宥而舍之鄉遂縣士之有刑殺者<lb/>
欲免則王與公卿㑹其期司刺以三法求民情斷民中<lb/>
季康子曰如殺無道以就有道何如孔子曰子為政焉<lb/>
用殺子欲善而民善矣夫周召之用刑罪有餘而法不<lb/>
足孔子之論刑殺有窮而生無窮子思孟子未足以及<lb/>
此也而欲以建三典糾萬民難矣<lb/>
<pb n="KR3j0021_WYG_007-8b"/>
大小行人司儀所以親待諸侯邦國之禮學者徒謂其<lb/>
揖譲周旋之美都不知周召經紀天下精神㑹聚於此<lb/>
㕘之以詩書所記則唐虞三代之為國家豈有毫髪不<lb/>
盡於人心者哉蓋其得之未嘗以智力其守之未嘗不<lb/>
以禮義此意至周衰惟管仲知之故其言曰招攜以禮<lb/>
懐逺以徳徳禮不易無人不懐齊侯脩禮於諸侯諸侯<lb/>
官受方物後世之學專以春秋逹王道詩書周官取具<lb/>
而已實自孟子始又孔子謂管仲身不由禮則禮不能<lb/>
<pb n="KR3j0021_WYG_007-9a"/>
行於天下故謂之小器而孟子考之不詳因亦併廢管<lb/>
仲然則周禮與詩書並立管仲識周禮尚存此恐孟子<lb/>
未知也學者承誤不思其中所蔽塞多矣<lb/>
大宰以九賦歛財賄一曰邦中之賦二曰四郊之賦三<lb/>
曰邦甸之賦四曰家削之賦五曰邦縣之賦六曰邦都<lb/>
之賦七曰關市之賦八曰山澤之賦九曰幣餘之賦載<lb/>
師以㕓里任國中之地以塲圃任園地以宅田士田賈<lb/>
田任近郊之地以官田牛田賞田牧田任逺郊之地以<lb/>
<pb n="KR3j0021_WYG_007-9b"/>
公邑之田任甸地以家邑之田任稍地以小都之田任<lb/>
縣地以大都之田任畺地太宰緫其法載師專其任非<lb/>
二事也而鄭𤣥以為賦口率出泉今之算泉民或謂之<lb/>
賦此其舊名與堯舜三代之治法任民以地而不責其<lb/>
身故用民之力豐年無過三日其愛惜之如此且賦口<lb/>
率出泉後世之暴斂𤣥乃舉以為此𤣥雖博洽羣書訓<lb/>
釋經義而不知帝王大意隨文彼此輒形箋傳以誤後<lb/>
世其害甚矣又載師言任地國宅無征園㕓二十而一<lb/>
<pb n="KR3j0021_WYG_007-10a"/>
近郊十一逺郊二十而三甸稍縣都皆無過十二惟其<lb/>
漆林之征二十而五蓋視其所任勞逸獲利厚薄而為<lb/>
之多少亦無定法此司徒之正文也而儒者爭言古税<lb/>
法必出於十一又有貢助徹之異而其實皆不過十一<lb/>
夫以司徒教養其民起居飲食待官而具吉凶生死無<lb/>
不與偕則取之雖或不止於十一固非為過也後世芻<lb/>
狗百姓不教不養貧富憂樂茫然不知真因其自有而<lb/>
遂取之則就能止於十一而已不勝其過矣亦豈得為<lb/>
<pb n="KR3j0021_WYG_007-10b"/>
正中哉况合天下以奉一君地大税廣上無前代封建<lb/>
之煩下無近世養兵之衆則雖二十而一可也三十而<lb/>
一可也豈得以孟子貉道之言為斷耶<lb/>
司徒建邦國諸公之地封疆方五百里其食者半諸侯<lb/>
之地封疆方四百里其食者三之一諸伯之地封疆方<lb/>
三百里其食者三之一諸子之地封疆方二百里其食<lb/>
者四之一諸男之地封疆方百里其食者四之一又職<lb/>
方氏邦國千里封公以方五百里則四公方四百里則<lb/>
<pb n="KR3j0021_WYG_007-11a"/>
六侯方三百里則七伯方二百里則二十五子方百里<lb/>
則百男两言自五百里至百里此成周分土之定制也<lb/>
諸侯之國三五相因周之特封者可數齊晉魯衞陳蔡<lb/>
宋鄭往往皆自五百里以下而諸家之論謂諸侯必百<lb/>
里者妄説也孟子言周公封魯地非不足而儉於百里<lb/>
太公封齊地非不足而儉於百里孟子何得不知齊魯<lb/>
之始封而以百里限之乎封疆多而食者少地勢則然<lb/>
而鄭衆謂包以附庸鄭𤣥又謂一易再易必足其國之<lb/>
<pb n="KR3j0021_WYG_007-11b"/>
用而後貢其餘者尤妄説也且雖王畿千里亦不過舉<lb/>
封疆言安得盡可食之地哉<lb/>
儀禮所記有司之事以其所存逆其所不存當時舉一<lb/>
禮必有儀儀不勝記則何止於此<hi>顧命可見叔孫通朝十月儀後世有司亦</hi>
<hi>皆如此只為不及古人然亦不可不知也</hi>文多而義少事淺而防深雖周召<lb/>
立制與後世共由之而儒者為學固宜有煩要愽約之<lb/>
異故孔子謂子夏無為小人儒子貢不幸言而中曾子<lb/>
亦言君子所貴乎道者三而已學者之患在於不明統<lb/>
<pb n="KR3j0021_WYG_007-12a"/>
紀翫此忘彼守粗遺實或荒陋不知忽畧不講既已失<lb/>
之其細碎太甚者又以為先王一微一小皆有精義錯<lb/>
陳午割必中法程然則官司所傳厯世所行聖人亦何<lb/>
由盡以為一己所紛更乎韓愈又言惜吾不及其時進<lb/>
退揖譲於其間以余觀儀禮所記與周官禮記左氏相<lb/>
出入詩書亦互見鄭𤣥最通愽矣蓋春秋時周及魯行<lb/>
之尤詳而他諸侯國亦無不遵用不知者以相病不能<lb/>
者以相恥下至戰國尚存秦雖掃滅漢有諸博士所記<lb/>
<pb n="KR3j0021_WYG_007-12b"/>
鄉射鄉飲雅歌驪駒猶時見一二董卓敗曹操興始盡<lb/>
亡之矣劉表亦頗欲收拾而智計之士以為笑相率去<lb/>
之諸葛亮尤懲艾雖號名續漢統而不復考尋矣是愈<lb/>
之所欲進退揖譲者特衰周春秋諸侯事非文王周公<lb/>
盛時也椒舉曰夏啓有鈞臺之饗商湯有景亳之命周<lb/>
武有孟津之誓成有岐陽之蒐康有鄷宫之朝齊桓有<lb/>
召陵之師晉文有踐土之盟君其何用楚子曰吾用齊<lb/>
桓如此等大朝㑹殷國徧巡天下記之至戰國固在也<lb/>
<pb n="KR3j0021_WYG_007-13a"/>
儀禮者士之禮通記大夫諸侯而天子無考焉何能及<lb/>
三代之彌文縟典乎<lb/>
為人後者為其父母報傳曰何以期也不二斬也何以<lb/>
不二斬也特重於大宗者降其小宗也歐陽氏濮議據<lb/>
此謂一世之人茍徇俚俗諱稱其父母按此傳專明大<lb/>
宗則固有昵比本親疎薄正統之防矣歐陽氏既以知<lb/>
禮自許則當明降詔㫖言濮安懿王朕本生父大宗至<lb/>
重靡敢顧私敬不並隆義有由起濮國子孫世世嗣王<lb/>
<pb n="KR3j0021_WYG_007-13b"/>
奉祀之禮務極恭肅無有慢逺以稱朕念親親本之意<lb/>
然則士大夫豈有異論乎司馬氏亦不肯自謂不知禮<lb/>
欲救一時之失則當建議言濮安懿王宜稱皇帝本生<lb/>
親<hi>本生則降於為後矣</hi>爵命之隆子不加父宜於濮國建園立廟<lb/>
王其子孫世一人主奉祭祀極於嚴敬所須並有司為<lb/>
給如此則上無違背禮經之過下無蹈襲衰漢之失然<lb/>
則朝廷豈有不從乎今各以末世之行相猜互以鄙野<lb/>
之事相詆激成大誖貽譏百世猶為有君子乎且王珪<lb/>
<pb n="KR3j0021_WYG_007-14a"/>
戒吏以光草議為抵是名從同列而實畏宰相也曾鞏<lb/>
語脩且無以其所議示人是内懼衆譁而外姑以謟脩<lb/>
爾嗟夫茍且之弊如此欲禮教之明可得哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0021_WYG_007-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　習學記言卷七<lb/>
</p>
<p>
</p>
  </div>
</body>
</text>
</TEI>
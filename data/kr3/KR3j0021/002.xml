<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>習學記言卷二</head>
    <p>
<pb n="KR3j0021_WYG_002-1a"/>
欽定四庫全書<lb/>
　習學記言卷二　　　　　　宋　葉適　撰<lb/>
　　易<lb/>
　　　䷒<hi>兊下坤上</hi>　䷓<hi>坤下巽上</hi>
按一陽在内為復復者我有之也我有其剛則隂柔雖<lb/>
衆而不能勝及二陽之在内也豈惟隂不能勝而足以<lb/>
制隂矣故其象為臨臨者自内而制外者也八月有凶<lb/>
或以為預戒隂長非也夫剛浸而長衆隂有聽命之勢<lb/>
<pb n="KR3j0021_WYG_002-1b"/>
然其類猶盛足以拒陽及其進而成乾又進而益壯剛<lb/>
徳大而後消隂之道成焉今夫臨以未全之陽而操制<lb/>
物之柄進而不量曽不知隂之為吾害也則將自消於<lb/>
隂而其功卒以不立是故聖人惜夫臨之遽用其剛而<lb/>
凶且及之矣故曰消不久也嗚呼剛之欲臨柔也内之<lb/>
欲制外也豈徒私其柄於我而示其威於物哉其教思<lb/>
也無窮其容保民也無疆然後知剛之志不在於勝隂<lb/>
也故臨為容保民而師為容民畜衆<lb/>
<pb n="KR3j0021_WYG_002-2a"/>
乾之在外也其一為姤其二為遯其三為否皆陽之不<lb/>
利者也及其化而為風與地同徳陽為隂長順以巽升<lb/>
居中得正衆隂所仰故臨雖自内而制外而觀則自下<lb/>
而觀上矣臨顧以己與民而觀則以民求己矣聖人之<lb/>
於觀也非設於耳目以耀之盛於物采以夸之也若是<lb/>
則為觀之道淺矣是宜純一内守極誠盡敬禮樂文為<lb/>
皆所未及聲氣容色無得而參其上顒然以孚而其下<lb/>
肅然以化者也嗟夫聖人之言觀也若此𫝊所謂神之<lb/>
<pb n="KR3j0021_WYG_002-2b"/>
不疾而速不行而至者使其信然則豈可以他求哉觀<lb/>
不為君子觀徳之象而為先王省方觀民之象乾不為<lb/>
聖人出治之象而為君子自强不息之象然則知徳者<lb/>
之於乾宜勉而至而於觀則不强而求可也<lb/>
有事而後可大故受之以臨臨者大也按卦義無大義<lb/>
大觀豐大大畜大過乃大義也<lb/>
　　　䷔<hi>震下離上</hi>　䷕<hi>離下艮上</hi>
按畫以剛下柔而柔不容故噬嗑噬嗑者鬬於内也以<lb/>
<pb n="KR3j0021_WYG_002-3a"/>
卦柔納剛而剛聽命故為賁賁者和於外也其為噬嗑<lb/>
也剛柔分柔上行其為賁也柔文剛剛文柔嗚呼事至<lb/>
於噬其不文甚矣聖人惡之故取其不噬者以反之明<lb/>
文之不可廢也夫天與水違行為訟剛柔分為噬嗑然<lb/>
則各徇一物之偏而交錯往來之文何由施焉宜乎明<lb/>
罰勅法而無敢折獄者為之繼也且皆以為明而明之<lb/>
於獄孰與自有其明而明之於政乎故刑法雖先王之<lb/>
所用而君子則必去彼而取此矣<lb/>
<pb n="KR3j0021_WYG_002-3b"/>
日中為市致天下之民聚天下之貨交易而退各得其<lb/>
所盖取諸噬嗑觀噬嗑之奪攘如此聖人奚取也市者<lb/>
天下之利也懋遷有無化居所以相之也不得以噬嗑<lb/>
言<lb/>
天文謂卦也人文謂義也剛柔相交上下往來所以察<lb/>
時之變也尊卑等序粲然文明各有所止天下所由以<lb/>
化成也<lb/>
　　　䷖<hi>坤下艮上</hi>　䷗<hi>震下坤上</hi>
<pb n="KR3j0021_WYG_002-4a"/>
五隂之卦為復為師為謙為豫為比為剥世言陽不可<lb/>
無隂謂隂必配陽者卜史之論也隂何功於物殺其已<lb/>
生壊其已成者性情使之爾然其得一陽而宗之交臂<lb/>
駢首愛戴順承雖未至於二五之正位而保恵收䘏之<lb/>
功茍有見焉皆足以扶羣隂而就其功也惟夫陽自棄<lb/>
而旅於外羣隂𡨕升無所統壹其争為剥落以害成功<lb/>
者非能變陽乃所以自變也按地中有山為謙其反之<lb/>
也山附於地而為剥謙者其道而剥者其勢也嗟夫君<lb/>
<pb n="KR3j0021_WYG_002-4b"/>
子之於易也不以道而以勢則何取於剛哉<lb/>
剥者漸剥復者頓復也卦之反此為彼無不然者而莫<lb/>
盛於復方其衆隂類進㡬於無陽窮秋大冬摧折皆盡<lb/>
而孰知其復哉世謂復特陽之萌芽此尤為不知復者<lb/>
使其果待於萌芽而漸長則何名於復故曰出入无疾<lb/>
朋來无咎反復其道七日來復又曰剛反動而以順行<lb/>
又曰先王以至日閉闗商旅不行后不省方皆以明乎<lb/>
陽之頓復非萌芽而漸長所能當也本諸人心其為不<lb/>
<pb n="KR3j0021_WYG_002-5a"/>
善以消其善如剥之消陽者曰漸可也及其一念健疾<lb/>
克己復禮亦猶陽之頓復也然則漸而迷者人之過也<lb/>
頓而復者人之心也故剥者天地之過也復者天地之<lb/>
心也嗚呼獨陽無隂豈獨聖人以義理尊之哉乃天地<lb/>
之正性也<lb/>
　　　䷘<hi>震下乾上</hi>　䷙<hi>乾下艮上</hi>
乾居外而其内為坤為離為艮為兊為巽無有吉者獨<lb/>
為震也以剛居内而消隂妄者隂也无妄者剛居内而<lb/>
<pb n="KR3j0021_WYG_002-5b"/>
消去之也聖人欲教天下之不為妄則必自其剛之居<lb/>
内者始近世之學謂動以天則无妄動以人則有妄夫<lb/>
卦之畫孰非天者偶震與乾合而遂謂動以天為无妄<lb/>
則他卦之妄者多矣豈足以教人哉且人之動則固人<lb/>
而已矣又孰從而天之不見其天而强名焉是将自掩<lb/>
而為妄不可止也孔子曰吾未見剛者或對曰申棖子<lb/>
曰棖也慾焉得剛然則以剛居内而消隂卦之正義孔<lb/>
氏之本學也<lb/>
<pb n="KR3j0021_WYG_002-6a"/>
震之一剛居内而消隂則信矣艮之二柔居外則曷為<lb/>
其畜陽也夫畜陽者隂也所以畜陽者非隂也艮之一<lb/>
陽也巽二陽而柔故為小畜艮一陽而剛故為大畜先<lb/>
王於无妄之義茂對時育萬物而君子不用者君子無<lb/>
其位能自教而不敢教人也大畜剛健篤實輝光日新<lb/>
其徳而其象曰君子以多識前言往行以畜其徳夫徳<lb/>
未有無據而能新者故必多識前言往行以大畜之然<lb/>
後其徳日新而不可禦矣<lb/>
<pb n="KR3j0021_WYG_002-6b"/>
　　　䷚<hi>震下艮上</hi>　䷛<hi>巽下兊上</hi>
按畫四隂在内初上為陽按諸陽惟坎居中既能拒陽<lb/>
復能陷隂陽之不善者也若他陽則無不善已雖無位<lb/>
未能援隂以成功然以其徳則養之有餘矣古人以頤<lb/>
為養義而説者因以取象於口為頤按諸卦以形言者<lb/>
如艮其背咸其股剥床以足皆始終象之若頤中有物<lb/>
曰噬嗑觀頤自求口實宜若取象於口者而諸爻則不<lb/>
然觀我朶頤謂将徧養於四肢爾然則古人固以頤為<lb/>
<pb n="KR3j0021_WYG_002-7a"/>
養而非謂口之為頤也初者我不求養於物上者物待<lb/>
我而養茍兼知於二義則所謂君子之頥也或顛頤或<lb/>
拂經諸隂之勢則然而我之為養畢矣<lb/>
慎言語所以養心也節飲食所以養形也明乎此然後<lb/>
在初為靈龜在上為由頤矣<lb/>
陽非難也而難於過隂今夫五陽在下為夬有決裂孚<lb/>
號之厲以其志在於勝隂也在初為姤有女壯勿取之<lb/>
戒以其志在於畏隂也若夫四陽居内上不能乗下不<lb/>
<pb n="KR3j0021_WYG_002-7b"/>
能消自以為盛矣然處偏重之勢本末皆弱徒自固於<lb/>
中而不知其橈折乎外故陽為隂郛者養而隂不足以<lb/>
郛陽也則失其所以養而滅此澤所以滅木而二與五<lb/>
所以皆為枯楊也君子知隂之乗己陽之無用獨立不<lb/>
懼遯世無悶不以剛為過而非過於剛者不能然後知<lb/>
大過之象矣<lb/>
　　　䷜<hi>坎下坎上</hi>　䷝<hi>離上離下</hi>
水必坎而後行無適而非坎也人之行於世亦然然而<lb/>
<pb n="KR3j0021_WYG_002-8a"/>
四肢百骸人不知其坎也而况於身之外乎是以動則<lb/>
必躓行則必陷而莫之救也故坎之行也以水而人之<lb/>
行也以心心剛也柔非心也水剛也坎非水也故曰常<lb/>
徳行習教事所以行於世也<lb/>
火麗而焚日月星辰麗而明其不麗者殞墜薄蝕矣人<lb/>
見其明而不知其麗也百穀草木種之則生揠之則死<lb/>
人見其生而不知其麗也大人象之重明麗乎正以化<lb/>
成天下人之目能視耳能聽手能持足能履趨利避害<lb/>
<pb n="KR3j0021_WYG_002-8b"/>
了然於中所謂明也其為君也紀綱號令生殺予奪曉<lb/>
然於外亦所謂明也雖然明有形也正無形也人君未<lb/>
有不用其明者其卒至於蔽蒙昏塞而不足以明何也<lb/>
知其明而不知其明之所麗也聖人以天地為日月百<lb/>
穀草木之麗而以正為明之麗此㣲言篤論也知其正<lb/>
而後重明麗焉於是照乎四方堯舜禹湯之道也<lb/>
易舉一以見二合二以明一諸卦無不然也而莫著乎<lb/>
坎離坎實而離虚非獨其理也其物也<lb/>
<pb n="KR3j0021_WYG_002-9a"/>
　　　䷞<hi>艮下兊上</hi>　䷟<hi>巽下震上</hi>
按易言取女吉勿用取女家人歸妹二女同居不同行<lb/>
不喪匕鬯若此者皆以為男女之象也易之於物無所<lb/>
不取其以位之剛柔氣之通塞而取於男女可也而以<lb/>
乾坤為父母坎離震艮巽兊為男女真若生育然則吾<lb/>
不知其說也易之有上下經其簡帙繁重分之然也序<lb/>
卦既錯舉以附合之又為之說曰有男女然後有夫婦<lb/>
有夫婦然後有父子學者因是又以為上經首乾坤下<lb/>
<pb n="KR3j0021_WYG_002-9b"/>
經首咸恒者父母夫婦之象也夫闗雎鵲巢明指義類<lb/>
自家形國以是為后妃夫人者盖以其事言也若天地<lb/>
隂陽則象之而已其父母夫婦男女安在也今也神明<lb/>
之則以不可見為見䙝鄙之則以必可見為見學易未<lb/>
有不出乎二者相高於不測相深於無窮而其實則與<lb/>
卜筮同歸於淺末而已<lb/>
山上有澤柔上而剛下二氣感應以相與者本無而忽<lb/>
為有也雷風相與剛上而柔下剛柔皆應者本有而不<lb/>
<pb n="KR3j0021_WYG_002-10a"/>
可無也非本無而忽有不足以言變非本有而不無不<lb/>
足以言恒凡變化萬物調和異心俄頃而應咸也至於<lb/>
日月照明四序迭行終古而在恒也君子之象是也於<lb/>
人之有雜然而來則虚已以受之於己之有凝然而止<lb/>
則自立而不可易也今夫學者之言易也虚受於人則<lb/>
失己自立於己則失人偏勝而不足以成徳者咸恒不<lb/>
並觀之過也<lb/>
　　　䷠<hi>艮下乾上</hi>　䷡<hi>乾下震上</hi>
<pb n="KR3j0021_WYG_002-10b"/>
一隂在内古人已畏之故其象為柔遇剛况二隂乎故<lb/>
其象為剛遯柔當是之時非遯不亨五不以位二不以<lb/>
應皆必於退者也使其遲疑係吝猶冀萬一則否之匪<lb/>
人君臣義定坐受消殯雖欲全退尚可得哉故九四好<lb/>
遯九五嘉遯皆不顧其媾而否之六二亦曰大人否亨<lb/>
也君子以逺小人謂平居待遇小人常當體遯之義也<lb/>
且夫君子之於小人也豈欲近而與之鬭哉惟欲逺而<lb/>
與之遯爾詞令之交卑而不親笑貌之接順而不同權<lb/>
<pb n="KR3j0021_WYG_002-11a"/>
勢之争遜而不厲言論之辨和而不黨所謂不惡而嚴<lb/>
也皆遯也其遯若此而其壯也則不然陽雖有進隂之<lb/>
勢而君子無自進之法反觀於己至剛至大内消隂柔<lb/>
非禮弗行盡去私欲惟此可以當大壯剛動之象為四<lb/>
陽朋長之祥而區區進退之際勝負通塞之間不足言<lb/>
也嗟乎天地之情豈逺乎哉<lb/>
序卦謂夫婦之道不可以不久故受之以恒又謂物不<lb/>
可以久居其所故受之以遯此物指夫婦乎抑他物也<lb/>
<pb n="KR3j0021_WYG_002-11b"/>
物亦未有不可以久居其所者日月久照四時久成東<lb/>
西定方上下常位無非物也奚朝菌蟪蛄之云乎<lb/>
　　　䷢<hi>坤下離上</hi>　䷣<hi>離下坤上</hi>
明出地上明為君順為臣明入地中其君暗其臣揜故<lb/>
晉以康侯錫馬蕃庶晝日三接君臣之遇莫加焉而明<lb/>
夷必至於文王箕子之難而後止也然而君子之於晉<lb/>
也不希其合不賴其榮乃取而為自昭明徳之象其於<lb/>
明夷也則以之莅衆用晦而明而後知明之不可息也<lb/>
<pb n="KR3j0021_WYG_002-12a"/>
卦之所從象之所去象之所得因卦而反之者也然則<lb/>
聖人之所以教天下後世也豈徒象於易而已乎<lb/>
　　　䷤<hi>離下巽上</hi>　䷥<hi>兊下離上</hi>
言易者指男女為卦冝莫如家人之審按巽與離皆女<lb/>
也而彖謂女正位乎内男正位乎外男女正天地之大<lb/>
義何也至若蒙以坎遇艮而其爻曰見金夫睽之九四<lb/>
亦曰睽孤遇无咎然則卦爻適因其剛柔故為男女夫<lb/>
婦之象而說卦乃以為天父地母至有一索再索男女<lb/>
<pb n="KR3j0021_WYG_002-12b"/>
長少之殊學者不詳考固敝精神於無用自是以往又<lb/>
将有不可勝窮者皆易之蠧也<lb/>
和則有家睽則無家家人一卦無非和也睽六爻無非<lb/>
睽也原其始在外内不失序而已人不知分限故不能<lb/>
立家以睽孤之私志滅和順之公心雖有家猶無家也<lb/>
必合而觀之舎彼取此則風自火出而家道盛矣<lb/>
聖人於睽極言其義如天地萬物男女之睽特以其勢<lb/>
位不同爾非有忿䦧疑忌存於其間也人能體此則雖<lb/>
<pb n="KR3j0021_WYG_002-13a"/>
睽而未嘗不合者乃天地萬物之常理也所謂同而異<lb/>
也非異而不同也<lb/>
　　　䷦<hi>艮下坎上</hi>　䷧<hi>坎下震上</hi>
山下出泉其卦蒙山上有水其卦蹇蒙者徳之穉蹇者<lb/>
徳之壯也雲在雷上其卦屯雷在雨上其卦解屯者難<lb/>
之生解者難之平也故蒙為險而止蹇為見險而能止<lb/>
屯為動乎險中解為動而免乎險故屯蒙其始蹇解其<lb/>
終也屯之九五為屯其膏雖有位而徳不足蹇之九五<lb/>
<pb n="KR3j0021_WYG_002-13b"/>
為大蹇朋來不以其位而徳有餘然則屯以經綸而蹇<lb/>
以脩徳者屯之初九與其類往而蹇之九五受其類而<lb/>
為之節故也夫其蹇也脩徳攻闕以反於己及其解也<lb/>
赦過宥罪以恕乎人君子之道可知矣<lb/>
六三負且乗致冦至按爻負四而乗二以其下也而乗<lb/>
之以其上也而負之不知其皆剛也難之不解由此故<lb/>
也故上六射之而獲之謂之解悖凡易所謂冦者謂其<lb/>
非已之媾也今曰盜思奪之盜思伐之而又曰慢藏誨<lb/>
<pb n="KR3j0021_WYG_002-14a"/>
盜冶容誨淫則是上六之公而為盜淫之事非所以解<lb/>
悖也<lb/>
　　　䷨<hi>兊下艮上</hi>　䷩<hi>震下巽上</hi>
損益古之成詞也而未有成理二卦象之所以明損益<lb/>
之成理也按畫剛柔皆等敵應皆均何以為辨盖以内<lb/>
之剛分於外之剛則為自下而益上上之勢雖可以受<lb/>
益而義不可受益也故曰損以外之剛分於内之剛則<lb/>
為自上而益下上不惟其義當益下而勢亦當益下也<lb/>
<pb n="KR3j0021_WYG_002-14b"/>
故曰益於此可以定損益之理而世之紛紛乎損人以<lb/>
益己剥下以豐上而謂之損益者可以知安危存亡之<lb/>
所由出矣二簋謂二陽也以損之道言之惟在我者可<lb/>
自損以益人故雖損其一而二簋猶可用享以益之道<lb/>
言之必在上者自損而後可以益下故民說無疆而雖<lb/>
天施地生亦無不然也君子之當自損者莫如懲忿而<lb/>
窒欲當自益者莫如改過而遷善故亦以二卦象之盖<lb/>
皆非剛陽不能而隂柔無預乎其間也若使内為純剛<lb/>
<pb n="KR3j0021_WYG_002-15a"/>
而忿不待懲欲不待窒剛道自足而無善可遷無過可<lb/>
改則堯舜禹湯之所以修己者廢矣然後知近世之論<lb/>
學謂動以天為无妄而以天理人欲為聖狂之分者其<lb/>
擇義未精也<lb/>
　　　䷪<hi>乾下兊上</hi>　䷫<hi>巽下乾上</hi>
世謂能斷為決果敢為決又謂多疑少決遲疑猶豫不<lb/>
決又謂決者成不決者敗決者智愚之分利害禍福之<lb/>
塗也觀易以五陽並進一隂乗之乃有決去之義猶曰<lb/>
<pb n="KR3j0021_WYG_002-15b"/>
孚號有厲告自邑不利即戎然則非如是者不決而猶<lb/>
有懼焉盖徳以畜言不以決言也武王散鹿臺之財發<lb/>
鉅橋之粟其辭曰周有大賚善人是富此夬之象也故<lb/>
居徳則忌孔子曰暴虎馮河死而無悔者吾不與也必<lb/>
也臨事而懼好謀而成者也然則剛貴長而不貴決決<lb/>
者長之極而勢之不得已也善養剛者不使之至於極<lb/>
也<lb/>
姤雖有勿用取女之戒然自夬言之決柔在我而懼其<lb/>
<pb n="KR3j0021_WYG_002-16a"/>
無隂者畏剛之不可與立也若夫姤則雖已在物矣當<lb/>
居位之權及未衰之勢撫一隂而使之猶足以有為也<lb/>
故其彖曰天地相遇品物咸章也剛遇中正天下大行<lb/>
也而其象曰后以施命誥四方言於君子雖無所用之<lb/>
而以人主之尊體柔行巽以頒命令於天下則姤之象<lb/>
也由是而推則盤庚大誥之作已漸失古人之意而况<lb/>
於後世乎<lb/>
　　　䷬<hi>坤下兊上</hi>　䷭<hi>巽下坤上</hi>
<pb n="KR3j0021_WYG_002-16b"/>
衆隂宗五為比明一尊也今有四分之故聚而已民志<lb/>
未專上徳未壹故王假有廟用大牲吉所以示民敬定<lb/>
民極也九四大吉无咎而九五為萃有位无咎有位者<lb/>
挈民從已之辭言其與四較也比之九五曰顯比特示<lb/>
所應猶失前禽而况以位取必於民乎是以除戎器戒<lb/>
不虞畏其争也嗚呼始之以廟終之以兵亦有以驗其<lb/>
徳之不足矣然其若此者盖天地萬物之情而我應之<lb/>
猶愈於屯之無膏也夫剛之在外不若在内畜隂而聚<lb/>
<pb n="KR3j0021_WYG_002-17a"/>
之不若順隂而升之此升之多吉所以過於萃之多憂<lb/>
立廟以繫民用牲以求民不若順事於岐山使民不吾<lb/>
捨而後亨之為得也是故湯武之事易難言之何也四<lb/>
五之争君臣易位非天地萬物之常理故也君子體升<lb/>
之象達民所欲而助其往順徳積小不為物的而高大<lb/>
著焉然後知使其聚於己不若聽其升於彼也其義微<lb/>
矣而序卦者乃以為物相遇而後聚故受之以萃萃而<lb/>
上者謂之升故受之以升如是則物適自聚而不為我<lb/>
<pb n="KR3j0021_WYG_002-17b"/>
聚聚不冝下而冝上也亂孰甚焉且彼聚於我而有貳<lb/>
也至於假有廟用大牲猶惡其薄於徳也如使不為我<lb/>
聚而又欲上將固執之而後可則不足以為易而鄙詐<lb/>
奪攘之習熾矣<lb/>
　<lb/>
　<lb/>
　<lb/>
　習學記言卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>習學記言卷三</head>
    <p>
<pb n="KR3j0021_WYG_003-1a"/>
欽定四庫全書<lb/>
　習學記言卷三　　　　　　宋　葉適　撰<lb/>
　　易<lb/>
　　　䷮<hi>坎下兊上</hi>　䷯<hi>巽下坎上</hi>
按諸卦未有其物而言无者澤奚為而无水也澤亦水<lb/>
也澤之水以浸灌潤說為用坎之水以流行通達為用<lb/>
當澤上之時坎為所包而流行通達之用失矣故彖言<lb/>
剛揜而象言无水困也坎之正卦惟心亨其揜於剛也<lb/>
<pb n="KR3j0021_WYG_003-1b"/>
有言不信夫君子未嘗不以心亨及其揜於物而不自<lb/>
達憤不能平則有時而言矣故戒之曰尚口乃窮然則<lb/>
必反於心而後可也剛者我也命者天之所以命我也<lb/>
志者我之所以為我也見揜於物坐而受困致命遂志<lb/>
所以全我也困之於人大矣必若是而後亨不然則濟<lb/>
困者皆所以重困也反而為井所以明水之必通也水<lb/>
行於地而上於井雖十仞之深未有不上者也人實求<lb/>
水水非求人故邑可改以就井井不可改以就人也汲<lb/>
<pb n="KR3j0021_WYG_003-2a"/>
有喪得井无喪得汔至未繘井人之無功而非水之無<lb/>
功也羸其瓶者物之凶而非水之凶也易極言井之義<lb/>
至於勿幕有孚吉不在水而在物者皆心亨之餘功也<lb/>
盖水不求人人求水而用之其勤勞至此夫豈惟水天<lb/>
下之物未有人不極其勞而可以致其用者也目之色<lb/>
耳之聲口之味四肢之安佚皆非一日之勤所能為也<lb/>
智者知之積一粒之萌芽一縷之滋長以教天下天下<lb/>
由之而不自知也皆勞民勸相之道也<lb/>
<pb n="KR3j0021_WYG_003-2b"/>
困乎上者必反下故受之以井按井上也非下也<lb/>
　　　䷰<hi>離下兊上</hi>　䷱<hi>巽下離上</hi>
詳易諸卦自乾坤開義皆因其事之所當有而治之至<lb/>
於蠱㡬變矣至於剥又㡬變矣聖人以為物之自變者<lb/>
不足言也故其於革也非其事之所當有而示我之所<lb/>
以變以明乎易之不窮也其辭曰已日乃孚物之安於<lb/>
常者不知其為變而未有利之者也故其革也皆物之<lb/>
所不恱已革而後信之且天下之情固未有信於其未<lb/>
<pb n="KR3j0021_WYG_003-3a"/>
革者故彖以天地革而四時成<hi>不言四時革而言天地革四時之革人所易信</hi>
<hi>天地難信</hi>湯武革命順乎天而應乎人又以治厯明時象之<lb/>
而爻又雜取變革之象以當之此易外新意非諸卦所<lb/>
得擬倫也序卦至未濟乃言易不可窮夫易巳窮於此<lb/>
則所謂不可窮者果孰從而求之雜卦又言革去故鼎<lb/>
取新夫謂革為去故則宜若其理然者而鼎無取新之<lb/>
義當革之時物情世故無不變易而有不可變者如鼎<lb/>
之烹餁有實人所資以生養盖猶故也故以正位凝命<lb/>
<pb n="KR3j0021_WYG_003-3b"/>
繫於革之後以為知其有不可革者而正位凝命以待<lb/>
之則始終終始相為無窮而易之道常流通矣而傳易<lb/>
者方摘十三卦論易變通之利踈矣<lb/>
　　　䷲<hi>震下震上</hi>　䷳<hi>艮下艮上</hi>
按畫陽在内為震其義曰震驚百里不喪匕鬯所以震<lb/>
驚百里者陽也所以不喪匕鬯者剛也陽所以為震也<lb/>
剛所以治震也恐懼修省治震之業也不喪匕鬯治震<lb/>
之徳也學者知為震又當知治震也陽在外為艮其義<lb/>
<pb n="KR3j0021_WYG_003-4a"/>
曰不獲其身行其庭不見其人夫不喪匕鬯者不有其<lb/>
心也不獲其身者不有其身也内能不有其心外能不<lb/>
有其身皆是剛為之也學者於艮知止而已古人以震<lb/>
艮兼明内外内存則無外矣外遺則無内矣思不出其<lb/>
位非無思也位難知也不出其位無邪思也所以養思<lb/>
也<lb/>
　　　䷴<hi>艮下巽上</hi>　䷵<hi>兊下震上</hi>
晉為進漸亦為進漸者進之序也晉漸升皆君子體而<lb/>
<pb n="KR3j0021_WYG_003-4b"/>
進其徳之象也至於歸妹余有疑焉其彖曰歸妹天地<lb/>
之大義也天地不交而萬物不興歸妹人之終始也其<lb/>
象曰君子以永終知敝夫以歸妹為人之終始則人道<lb/>
之訖於此也審矣永終知敝則其當戒慎也明矣按屯<lb/>
在序卦為乾坤之次而其彖為剛柔始交至歸妹則曰<lb/>
天地不交而萬物不興以畫考之乾始變而為兊居内<lb/>
坤始變而為震居外在天則為天地交也在人則為所<lb/>
歸妹也然則艮巽合隂陽俱長者人之序震兊合少隂<lb/>
<pb n="KR3j0021_WYG_003-5a"/>
交長陽者人之敝也<hi>隨亦震兊合乾變不居内故也</hi>是其為卦義亦次<lb/>
乾坤盖古之諸卦次第如革鼎漸歸妹往往與今序卦<lb/>
不同不然則彖安得獨以歸妹為人之終始而諸卦以<lb/>
取女為義者顧無此哉夫乾坤交而為震兊真有男女<lb/>
之象而過以相與者亦敝之所由生此其所以永終之<lb/>
為難也然則家人曷為亦以天地之大義言之曰家人<lb/>
無陽所謂大義者以位之外内為别爾非人之終始也<lb/>
　　　䷶<hi>離下震上</hi>　䷷<hi>艮下離上</hi>
<pb n="KR3j0021_WYG_003-5b"/>
勿憂者有憂也時之在豐人情之所喜而何憂焉變而<lb/>
不流虧而不益常人之所玩而君子之所畏也王假之<lb/>
宜日中言非常人所能當也故又曰日中則昃月盈則<lb/>
食天地盈虚與時消息而况於人乎况於鬼神乎言雖<lb/>
王亦不能當也聖人之戒豐如此而於旅則曰旅之時<lb/>
義大矣哉然則屯蹇困者君子之所用而豐豫大有者<lb/>
君子之所去也豐則噬嗑也旅則賁也皆施之於刑而<lb/>
不施之於徳也<lb/>
<pb n="KR3j0021_WYG_003-6a"/>
　　　䷸<hi>巽下巽上</hi>　䷹<hi>兊下兊上</hi>
巽於人無所用獨用之於命令以其順也命已順矣而<lb/>
又申之順之至也九五无初有終先庚三日後庚三日<lb/>
申命之主也命自我順而後下順之然惟聖人為能非<lb/>
聖人則皆以命令軋天下失巽道而用武人者也孔子<lb/>
曰君子之徳風也小人之徳草也草尚之風必偃而天<lb/>
下有風姤后以施命誥四方盖居尊用柔而以巽出之<lb/>
申命之道也又曰不教而殺謂之虐不戒視成謂之暴<lb/>
<pb n="KR3j0021_WYG_003-6b"/>
慢令致期謂之賊此所謂不以巽道而用武人考末世<lb/>
之事皆然也故管仲之𫝊猶謂下令如流水之原而况<lb/>
聖人乎學者方以暴虐之意助指麾之威逆人以順己<lb/>
甚者至謂勅命一出違則有刑為得古人重命之義豈<lb/>
其以巽出之哉<lb/>
兊以說先民而尤貴於朋友講習之用故謂學時習而<lb/>
說乃古道也理本無形因潤澤浹洽而後見其始若可<lb/>
越其乆乃不可測其大乃至於無能名皆自說來也<lb/>
<pb n="KR3j0021_WYG_003-7a"/>
　　　䷺<hi>坎下巽上</hi>　䷻<hi>兊下坎上</hi>
序卦說而後散之故受之以渙渙者離也又雜卦渙雜<lb/>
也王弼因之遂以為乖散之象學者於渙無不以散為<lb/>
稱按剥稱落明夷稱傷其本故在也民散則國亡氣散<lb/>
則形離本則不存何以卦為詩稱繼猶判渙又曰判渙<lb/>
爾㳺矣又曰溱與洧方渙渙兮盖渙者融釋通達之義<lb/>
如以為散則萃以聚有廟渙可以散立廟乎渙汗其大<lb/>
號謂通達之盛者安得散汗其大號而又曰散王居无<lb/>
<pb n="KR3j0021_WYG_003-7b"/>
咎哉當是時剛來而柔得位乎外隂陽合和鬱滯者解<lb/>
凝止者通渙然發越王道之所㑹也故可以享帝立廟<lb/>
猶豫以作樂崇徳也渙之反自當為節水之流行無窮<lb/>
澤上有水所行者止於澤而已數度可制而徳行不可<lb/>
議子貢問何如斯可謂之士矣子曰行已有恥使於四<lb/>
方不辱君命可謂士矣敢問其次曰宗族稱孝焉鄉黨<lb/>
稱弟焉又問其次曰言必信行必果硜硜然小人哉抑<lb/>
亦可以為次矣夫議徳而後能進徳學者不考以小徳<lb/>
<pb n="KR3j0021_WYG_003-8a"/>
加於大徳終無自進之地矣<lb/>
　　　䷼<hi>兊下巽上</hi>　䷽<hi>艮下震上</hi>
二剛之初為巽末為兊剛在中而說巽合不以令而行<lb/>
不待令而從者也捨中剛而言中孚者此剛之用而信<lb/>
之所由出也夫剛外旅而柔據其中其卦為噬嗑而至<lb/>
於用獄柔在外而剛在中其卦為中孚而至於及豚魚<lb/>
剛柔内外之間治物之功相去逺矣然則何以知其能<lb/>
及豚魚而言之卦之利牝馬畜牝牛飛鳥遺之音皆以<lb/>
<pb n="KR3j0021_WYG_003-8b"/>
其材立象尚有難知者若其中信於物如天地四時無<lb/>
所差忒則雖昆蟲之微草木之無情皆取節焉非難知<lb/>
也所以知其及於豚魚而後為信之至而人倫交際之<lb/>
道猶其粗者爾<lb/>
小者過謂柔過乎剛君子體其象以行過乎恭喪過乎<lb/>
哀用過乎儉凡在吾身若此類者可以過也所以變柔<lb/>
成為剛也茍以為不可過而棄之則是恣隂而剥陽也<lb/>
　　　䷾<hi>離下坎上</hi>　䷿<hi>坎下離上</hi>
<pb n="KR3j0021_WYG_003-9a"/>
水欲下而火欲上人之情有所欲而不獲冒患出險求<lb/>
必遂而後已此人也非天也至比之輔萃之聚以人而<lb/>
得其天者也凡卦惟大亨而既濟舉小以明之言其志<lb/>
在於欲而不必於理也欲之未遂也無不用其極既遂<lb/>
則舉而棄之猶芻狗然是以止而亂也故君子之戒既<lb/>
濟以為無寧未濟之患而所欲既得則患之始而亂之<lb/>
所由生所當思而豫防也然則火已上水已下已濟矣<lb/>
猶曰未濟未濟者欲濟而未能也人之情於其本然者<lb/>
<pb n="KR3j0021_WYG_003-9b"/>
不自安而猶以為未也故君子之戒曰慎辨其物而居<lb/>
其方宜上者毋下也宜下者毋上也不然則物交錯而<lb/>
方亂矣<lb/>
日與人接最著而察者八物也因八物之交錯而象之<lb/>
者卦也此君子之所用非小人之所知也故乾以自强<lb/>
不息坤以厚徳載物屯以經綸蒙以果行育徳需以飲<lb/>
食宴樂訟以作事謀始師以容民畜衆小畜以懿文徳<lb/>
履以辨上下定民志否以儉徳避難同人以類族辨物<lb/>
<pb n="KR3j0021_WYG_003-10a"/>
大有以遏惡揚善順天休命謙以裒多益寡稱物平施<lb/>
隨以嚮晦入宴息蠱以振民育徳臨以教思無窮容保<lb/>
民無疆賁以明庶政無敢折獄大畜象以多識前言往<lb/>
行以畜其徳頥以慎言語節飲食大過以獨立不懼遯<lb/>
世無悶坎以常徳行習教事咸以虚受人恒以立不易<lb/>
方遯以逺小人不惡而嚴大壯以非禮弗履晉以自昭<lb/>
明徳明夷以莅衆用晦而明家人以言有物而行有恒<lb/>
睽以同而異蹇以反身修徳解以赦過宥罪損以懲忿<lb/>
<pb n="KR3j0021_WYG_003-10b"/>
窒欲益以見善則遷有過則改夬以施禄及下萃以除<lb/>
戎器戒不虞升以順徳積小以高大困以致命遂志井<lb/>
以勞民勸相革以治厯明時鼎以正位凝命震以恐懼<lb/>
修省艮以思不出位漸以居賢徳善俗歸妹以永終知<lb/>
敝豐以折獄致刑旅以明慎用刑而不留獄巽以申命<lb/>
行事兊以朋友講習節以制數度議徳行中孚以議獄<lb/>
緩死小過以行過乎恭喪過乎哀用過乎儉既濟以思<lb/>
患豫防未濟以慎辨物居方皆因是象用是徳修身應<lb/>
<pb n="KR3j0021_WYG_003-11a"/>
事致治消患之正條目也觀孔子與羣弟子分别君子<lb/>
小人甚詳而正條目於易乃明著之又當於其間擇其<lb/>
尤簡直切近者孟子所謂左右逢其原而近世亦有求<lb/>
端用力之說夫力則當用而端無事於他求也求諸此<lb/>
足矣此學者參前倚衡之要道也與夫意測聲隨而宛<lb/>
轉於枝葉之外者殊絶矣<lb/>
按易之初一畫對分而為十二二卦對立而為六十四<lb/>
書之始終具焉聖人非罔民以自神者而學者多異說<lb/>
<pb n="KR3j0021_WYG_003-11b"/>
不知之過也<lb/>
按班固用劉歆七畧記易所起伏羲文王作卦重爻與<lb/>
周官不合盖出於相傳浮説不可信言孔氏為之彖象<lb/>
繫辭文言序卦之屬亦無明據論語但言加我數年五<lb/>
十以學易而已易學之成與其講論問答乃無所見所<lb/>
謂彖象繫辭作於孔氏者亦未敢從也然論語既為羣<lb/>
弟子分别君子小人無所不盡而易之象為君子設者<lb/>
五十有四焉其詞意勁厲截然著明正與論語相出入<lb/>
<pb n="KR3j0021_WYG_003-12a"/>
然後信彖象繫辭為孔氏作無疑至所謂上下繫文言<lb/>
序卦文義重複淺深失中與彖象繫辭異而亦附之孔<lb/>
氏者妄也自顔曽而下訖於子思孟子所名義理萬端<lb/>
千緒然皆不若易象之示人簡而切確而易行學者誠<lb/>
有志於道以是為經而他書特緯之焉可也<lb/>
書文訓故莫知所起之時盖義理由此而出以易考之<lb/>
有即其所稱不待解釋而明者如屯泰否謙臨觀賁復<lb/>
遯家人睽損益震歸妹旅巽渙節既濟未濟如此類者<lb/>
<pb n="KR3j0021_WYG_003-12b"/>
必當時人所通知故不復解釋止於核卦象而已有雖<lb/>
其所稱義不隨見必待訓釋而通者如山下有險險而<lb/>
止蒙上剛下險險而健訟柔得位而上下應之曰小畜<lb/>
柔得位得中而應乎乾曰同人柔得尊位大中而上下<lb/>
應之曰大有剛應而志行順以動豫剛來而下柔動而<lb/>
說隨剛上而柔下巽而止蠱頥中有物曰噬嗑无妄剛<lb/>
自外來而為主於内大畜剛健篤實輝光日新其徳明<lb/>
入地中明夷解險而動動而免乎險解巽乎水而上水<lb/>
<pb n="KR3j0021_WYG_003-13a"/>
井水火相息二女同居其志不相得曰革柔在内而剛<lb/>
徳中說而巽孚需之為須師之為衆比之為輔履為柔<lb/>
履剛剥之為剥頥之為養大過為大者過小過為小者<lb/>
過坎之為險離之為麗恒之為久大壯為大者壯晉之<lb/>
為進蹇之為難夬之為決姤之為遇萃之為聚困為剛<lb/>
揜鼎之為象艮之為止漸之為進豐之為大兊之為說<lb/>
必非其當時所通知或雖通知而字與義不偶故必以<lb/>
後字明前字轉相之而後著也又有義不止於卦名者<lb/>
<pb n="KR3j0021_WYG_003-13b"/>
如天為乾而象乃為健隨不止於隨而為天下隨時有<lb/>
雖卦所取名彖所訓義而後世猶不能從者如坤小畜<lb/>
大畜噬嗑坎離夬姤艮兊有雖卦所取名彖所訓義而<lb/>
義理終於微小不與諸卦並行者如屯需漸是也夫人<lb/>
之一身自仁義禮智信之外無餘理行於世故自六十<lb/>
四卦之外無餘義學者遡源而後循流則庶幾得之若<lb/>
沿流以求源則不勝其失也故余諄諄焉以卦象定入<lb/>
徳之條目而畧於爻又以卦名通世故之義訓而畧於<lb/>
<pb n="KR3j0021_WYG_003-14a"/>
卦者懼沿流不足以求源也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0021_WYG_003-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　習學記言卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>習學記言卷十</head>
    <p>
<pb n="KR3j0021_WYG_010-1a"/>
欽定四庫全書<lb/>
　習學記言卷十　　　　　　宋　葉適　撰<lb/>
　　左傳<lb/>
　　　杜預序隱至僖<lb/>
杜預言春秋魯史記之名凡例為周公垂法釐析經文<lb/>
以從五體及感麟而作止於所起大抵用舊語畧相附<lb/>
合就其新意非實義也然於左氏用力深乆故能使後<lb/>
世淺俗野誕之説十去七八使學者由此而進所造益<lb/>
<pb n="KR3j0021_WYG_010-1b"/>
深則於春秋大意差不逺矣不然非余所知也<lb/>
攝必有當立者桓非當立盖隠之意云爾故魯人不知以<lb/>
隠為不終君而簒弑之禍作古之譲者皆逃之隠猶據<lb/>
位其徳削其慮𥚹矣然則非譲之能殺身也<lb/>
壬戌天王崩赴以庚戌故書庚戌陳侯再赴併書甲戌<lb/>
己丑古人䇿書乃立此法盖察獄者以疑疑作史者以<lb/>
信信皆慎也信其所信慎也信其所疑慎之至也言必<lb/>
有所從受也其後書法稍失或因所聞遂記之矣<lb/>
<pb n="KR3j0021_WYG_010-2a"/>
交質色然大物其甚可畏左氏以澗毛行潦明之其理<lb/>
微矣平王之徳如此宜周之不復振也<lb/>
周任去惡之論盖謂自心與作事罪過處當力鋤治斷<lb/>
絶使善道増長後世反施之於人豈惟不能去惡又助<lb/>
惡矣<lb/>
義士非武王書惟三監淮夷雜説乃有伯夷叔齊不食<lb/>
周粟之事然周内史以為能諫君以徳則逺矣<lb/>
季梁宫之竒士㑹晏嬰語畧同所謂馨香無讒慝真古<lb/>
<pb n="KR3j0021_WYG_010-2b"/>
人之格言成周典刑未逺也<lb/>
周衰秦以力楚以詐始變三代之治為暴强之國自桓<lb/>
二年蔡鄧懼楚之後楚人經營次第可考<lb/>
頴考叔曹劌燭之武皆自草莽起以人材見於春秋左<lb/>
氏載劌皆忠信禮義之詞後世雜説始有盟柯刼齊桓<lb/>
事司馬遷遂列於刺客之首是時東遷未百年人材雖<lb/>
陋未至便為刺客遷考之不詳也然所以為逰士夸詡<lb/>
流傳則必有故宋御說一辭令之善臧文仲遽許以宜<lb/>
<pb n="KR3j0021_WYG_010-3a"/>
為君疑若過然古人有言必應行春秋時盖猶然耶然<lb/>
子産有辭則所頼者亦辭而已矣<lb/>
左氏於隠閔不即位曰不書莊僖曰不稱一字亦較計<lb/>
其釋經要處纔二字非茍作也學者何惜不細讀<lb/>
齊桓管仲但為情欲不制無正心誠意修身齊家之功<lb/>
喜怒用師無不殄厥愠不隕厥問之徳爾至於貪土地<lb/>
自封殖行詐謀逞威虐如晉文者盖皆無之故天下載<lb/>
其行事後世想其風烈司馬子魚曰齊桓存三亡國以<lb/>
<pb n="KR3j0021_WYG_010-3b"/>
屬諸侯晉寺人披曰齊桓公置射鈎而使管仲相筮史<lb/>
曰齊桓為㑹而封異姓齊國佐曰五伯之霸也勤而撫<lb/>
之楚靈王曰吾用齊桓至孟子時三百年矣所記者葵<lb/>
丘之盟而已孔孟方挈王道而卑桓文若夫周衰至於<lb/>
後世之君臣盖未有如齊桓管仲者宜孔子以為正而<lb/>
不譎如其仁也<lb/>
輕宫之竒曰懦而不能强諫又曰達心則其言畧憚汲<lb/>
黯曰好直諫然則伊傅周召不足以為亂君昏君之臣<lb/>
<pb n="KR3j0021_WYG_010-4a"/>
矣人材之等差亦世道之升降歟<lb/>
封建之時貢而不税享其禮不食其利奉上薄矣及徳<lb/>
衰則貢已不入是使唐虞三代之仁義不如後世之詐<lb/>
力也南征事更宣王不治而管仲問之固已迂濶處士<lb/>
諸生乃以仲為權謀之祖何歟<lb/>
荀息貞有餘而道不足併敗四君晉㡬亡去張良逺矣<lb/>
韓簡謂物生而後有象象而後有滋滋而後有數善敗<lb/>
先成於人而象數應之非龜筮自能為吉凶其理甚正<lb/>
<pb n="KR3j0021_WYG_010-4b"/>
不使術家之妄並行也<lb/>
鄧之㑹至是鄭始朝楚齊桓之力也<lb/>
伊川王城近地平王初遷周之禮教不行而辛有歸過<lb/>
於野人盖不切矣至是餘百年秦晉乃遷戎焉是周人<lb/>
終不能教不惟不能教且併棄其地而不能治也載事<lb/>
者反記辛有之言以為騐然則所謂見微知禮者固若<lb/>
是歟<lb/>
有大功無貴仕其人能靖者與有㡬按上世官人任賢<lb/>
<pb n="KR3j0021_WYG_010-5a"/>
皆無此論此令尹子文之新説也自後浸滛皆然而尚<lb/>
徳之風衰盡雖有以一二見意者終不能反矣嗚呼楚<lb/>
人用詐之敝為百世無窮之禍歟<lb/>
杞以夷為子其在東夷北狄西戎南蠻雖大者曰子其<lb/>
説與書法合范蠡曰昔吾先君固周室之不成子也然<lb/>
則呉越楚雖土地大而周未嘗加爵命但以夷裔之例<lb/>
子之故曰不成子也若匹夫單人以材自立者亦得為<lb/>
子則所謂子者盖進之也<lb/>
<pb n="KR3j0021_WYG_010-5b"/>
狐偃求諸侯莫如勤王晉侯辭秦伯納㐮王霸業實始<lb/>
於此與荀彧勸曹操拒袁紹事意略同盖詐謀日開假<lb/>
託日盛王道遂亡正孔子所惡而孟子猶與堯舜湯武<lb/>
同稱盖釋義不盡也<lb/>
展禽事僅一見無子産鋒鋭之氣純於義理與事相麗<lb/>
意順辭正冝齊侯不戰而自卻也孔子稱栁下惠三黜<lb/>
不去與降志辱身而孟子併伯夷明不屑去就之論又<lb/>
以制行清和各有所主而為百世之師然則孟子固推<lb/>
<pb n="KR3j0021_WYG_010-6a"/>
言之非若孔子指其實也教人以人而不使之安其實<lb/>
則徳浮而材不成不可不察也國語有爰居逆祀二事<lb/>
左氏叙晉文君臣求霸以信義禮行如醫用急藥療急<lb/>
病一病必應一藥孟子又分别驩虞皡皡不知王霸之<lb/>
道果然否<lb/>
説禮樂敦詩書不知竟如何抑以禮樂詩書為藩飾詐<lb/>
力之具抑禮樂詩書之道果可以滅詐力而立仁義耶<lb/>
城濮之戰宛然戰國楚漢間事與齊桓迥殊不謂時變<lb/>
<pb n="KR3j0021_WYG_010-6b"/>
如此之極至䇿命侯伯又不止楚漢莽操之事見矣譬<lb/>
之詐力如魚肉既成羮胾小小錯綜以禮義猶鹽梅醯<lb/>
醤調和之吁可畏哉<lb/>
晉侯驕肆不已又召王使狩孔子亦為諱之悲夫悲夫<lb/>
酖衞侯圍鄭皆在既盟之後與曹操司馬懿何異<lb/>
寗武子子家羈一等人<lb/>
秦穆公不知求霸委柄晉侯反為役使又不自克過計<lb/>
襲鄭晩矣卒以致敗雖能悔過未可語道也<lb/>
<pb n="KR3j0021_WYG_010-7a"/>
　　　文至宣<lb/>
閏三月非禮歸餘於終嘗考漢志言閏當在十一月後<lb/>
晉責衞不朝先且居曰效尤禍也請君朝王是時猶能<lb/>
以責人者責己其後不然矣<lb/>
孤實貪以禍夫子秦穆公以為人之所以罪孟明者罪<lb/>
實在已其悔信矣然亦未能終不貪也使狼瞫知義果<lb/>
如此則安用怒君子如怒亂庶遄沮君子如祉亂庶遄<lb/>
已詩人本謂不當私喜怒爾非謂怒而不亂也<lb/>
<pb n="KR3j0021_WYG_010-7b"/>
垂隴之役士穀與盟晉方獎勵人材使當諸侯一時史<lb/>
法以為堪其事而多之豈知其後大夫専盟乎當與雞<lb/>
澤溴梁並觀<lb/>
躋僖公臧文仲曷為聽之其餘盖不足責也以是知末<lb/>
世雖君子立人之朝心知其非而事有不能盡正者矣<lb/>
魯頌曰皇皇后帝皇祖后稷是時史克作頌未乆當是<lb/>
後人所稱爾此事通國舉世皆以為非故陽虎以從祀<lb/>
祈福然則奚取於魯人之禮也<lb/>
<pb n="KR3j0021_WYG_010-8a"/>
卿不書為穆公故尊秦謂之崇徳殆孔子所修之法耶<lb/>
然素服悔誓終用孟明當時要自推重此事或者史家<lb/>
特表異之也<lb/>
哀三良事何用縷縷言之豈古人不以殉為非而獨以<lb/>
良為不可以殉耶然宋文公始用殉謂華元樂舉不臣<lb/>
則固未嘗許殉也<lb/>
日衞不睦故取其地遂及九功之徳皆可歌當春秋時<lb/>
詩書之教行而明其義者日益衆然畧用其淺者𫝊一<lb/>
<pb n="KR3j0021_WYG_010-8b"/>
時事而已<lb/>
管仲曰戎狄豺狼不可厭也諸夏親暱不可棄也宴安<lb/>
酖毒不可懐也詩曰豈不懐歸畏此簡書簡書同惡相<lb/>
恤之謂也請救邢以從簡書前一行舉似言語終别<lb/>
頃王崩周公説與王孫蘇争政故不赴凡崩薨不赴則<lb/>
不書禍福不告亦不書懲不敬也天子崩雖不赴而<lb/>
諸侯無不書之理史立此法最横不義盖無周矣孔子<lb/>
因之不能改也杜預以此類遂為經國常制周公垂法<lb/>
<pb n="KR3j0021_WYG_010-9a"/>
史書舊章可乎<lb/>
宋華耦来盟其官皆從書曰宋司馬華孫貴之也孔氏<lb/>
之法大夫不備官故曰官事不攝焉得儉然則此特魯<lb/>
史所貴也<lb/>
史佚有言曰兄弟致美不如死喪之威兄弟孔懐<lb/>
季文子所謂舜舉十六相去四凶十六相即二十二人<lb/>
耶四凶即驩兜共工鯀之儔耶驩兜等雖姦慝害政然<lb/>
其不肖何至如此乃汙堯朝居大位而不能去哉盖𫝊<lb/>
<pb n="KR3j0021_WYG_010-9b"/>
習之誤聞聽之浮春秋時已然出秦火後者何怪也<lb/>
華元敗師見獲逃歸其材與節皆喪矣雖役人歌之而<lb/>
君子無貶辭將以所長盖其所短耶然則人材之所至<lb/>
要亦未易論也<lb/>
趙盾弑君事余既以經發之按盾在晉本末可考左氏<lb/>
具載董狐以故立法責之使受弑君之惡不特其事無<lb/>
疑而其理亦易見也後世乃以盾為真弑君者非惟不<lb/>
信傳又併盾本末皆不信矣如此則是古書無復可信<lb/>
<pb n="KR3j0021_WYG_010-10a"/>
學者將何所執守盖由不知春秋法本舊史法舊史之<lb/>
所嚴為春秋之所寛故也故再舉此庶學者深思之爾<lb/>
楚子伐陸渾觀兵周疆遂有問鼎之事周之既亡不待<lb/>
至赧矣徒以諸侯角立相持故僅存耳方周初遷自其<lb/>
王城數十百里外不復能有而秦晉共遷陸渾盖以拒<lb/>
塞楚道為己扞蔽棄周於外使坐受攻逼不亡何待然<lb/>
以楚人欲為不敢之心觀之使周之君日有一二人能<lb/>
舉威柄明舊典收四疆而正治之指麾諸侯以屏逐戎<lb/>
<pb n="KR3j0021_WYG_010-10b"/>
狄則齊晉安得迭霸而中原何至於日鬭哀哉<lb/>
洩冶之殺自後世而論以為忠諫被禍盖盛節也而非<lb/>
孔子所貴故曰民之多辟無自立辟然則聖人之所謂<lb/>
仁智𢎞矣<lb/>
荆尸事已見莊公盖通國大舉凡在役屬之民皆用之<lb/>
矣故鄧曼以為豈不知楚師之盡行其君雖卒而鬭祁<lb/>
屈重除道梁溠盛軍威以臨之隨人懼而行成而士㑹<lb/>
所言亦謂商農工賈不敗其業而卒乗輯睦大衆逺征<lb/>
<pb n="KR3j0021_WYG_010-11a"/>
最為難事而内外有紀如此故以為不可敵也<lb/>
右轅左追蓐前茅慮無中權後勁及晉車七百乗韅靷<lb/>
鞅靽詩小戎俴收五楘梁輈之類凡兵車宜備者皆備<lb/>
君行應有者皆有而士㑹以為能用典盖非倉猝求索<lb/>
臨事砌合也<lb/>
楚去國逺而整晉在内地而散以傳考之楚固以鄭餌<lb/>
晉晉甘其説而弗自定比其議論反覆之間馳突忽至<lb/>
遂不能支求為河曲之交綏豈可得也後世堕强敵之<lb/>
<pb n="KR3j0021_WYG_010-11b"/>
詐未嘗不如此真可歎爾<lb/>
投袂而起屨及於窒皇劍及於寝門之外車及於蒲胥<lb/>
之市遂圍宋古今未有此比是其國無一日不在兵其<lb/>
兵無一日不出也深味其時則民之窮於戰可知矣然<lb/>
不亡而卒成其霸盖自是以後世道當别論前志不復<lb/>
可接續也<lb/>
士㑹之所以能使晉盜奔秦者謂善人在上也沈猶氏<lb/>
不敢飲羊慎漬氏踰竟雖儒生夸説然或有是爾後世<lb/>
<pb n="KR3j0021_WYG_010-12a"/>
乃以敢擊斷誅殺為嚴能是暴人在上而欲求臯陶伊<lb/>
吕之功可得乎<lb/>
殽烝事周專為禮齊秦晉楚専為力然則是禮也可以<lb/>
已亂致治乎<lb/>
喜怒以類者鮮范武子庶㡬哉不遷怒之學不獨在洙<lb/>
泗矣<lb/>
春秋時敵國事無不通知者而晉楚尤纎悉若易國而<lb/>
處然不知何以能爾當時亦未嘗不禁諜也<lb/>
<pb n="KR3j0021_WYG_010-12b"/>
　　　成至㐮十三年<lb/>
背盟欺大國周人以晉為大國矣陵夷之言不自覺也<lb/>
伯輿亦言惟大國圖之<lb/>
惟器與名不可以假人周不許晉隧而與之田豈非此<lb/>
意然地盡則禮亦不能守故卒為至弱之國其要在於<lb/>
無失君道而已失而後行者名實交病矣<lb/>
分謗後世所稱以為美然以偽為徳而世道愈失矣<lb/>
臣治煩去惑要到得蘇醒清明處伊傅周召事也非所<lb/>
<pb n="KR3j0021_WYG_010-13a"/>
以責華元樂舉然孟子以為欲為臣則當盡臣道故責<lb/>
難為恭陳善閉邪為敬<lb/>
申公巫臣取夏姬事何足詳載然通呉於上國實始於<lb/>
此人當為是本原之爾傾覆之士真可畏<lb/>
濟濟多士謂多賢也故文王以寧非衆也紂有億兆夷<lb/>
人離心離徳豈在衆乎春秋論三代事其淺陋多此類<lb/>
楚莊荆尸而舉已用大衆至是又悉師王卒盡行而當<lb/>
時之人遂以為衆不可已是何等見識其極遂為白起<lb/>
<pb n="KR3j0021_WYG_010-13b"/>
王翦矣<lb/>
蔡侯許男不書乗楚車也謂之失位二國從夷自相盟<lb/>
㑹已車人車春秋奚别焉此未必専魯史書法徃徃㑹<lb/>
他國書法矣讀是書者初未詳可惜大義蒙蔽也<lb/>
山有朽壌而崩固有息壌矣然天誠覆故不霣地誠載<lb/>
故不傾謂有朽壌隠士窺測之論也致禮於崩所以敬<lb/>
天明畏地察也謂其朽而禮之不誠於禮者也至穀梁<lb/>
謂伯宗攘善又陋矣<lb/>
<pb n="KR3j0021_WYG_010-14a"/>
欒書言善鈞從衆以善為衆之主斯知衆者也荀林父<lb/>
能如是不覆師于邲也<lb/>
晉侯使韓穿来言汶陽之田歸之於齊晉士匄帥師侵<lb/>
齊至穀聞齊侯卒乃還杜預所謂須數句以成言者耶<lb/>
史法經法孔子所加損焉者慎矣經師之傳學者亦慎<lb/>
焉可也<lb/>
武從姬氏畜於公宫雜説乃有程嬰杵臼事韓厥謂宣<lb/>
孟之忠可明當時不以盾為弑君也<lb/>
<pb n="KR3j0021_WYG_010-14b"/>
華元始合晉楚之成其後遂至於弭兵者方齊桓為兵<lb/>
車之㑹是欲討不庭合不一晉文以来全是用諸侯之<lb/>
力自封殖其國自此晉楚迭争無復寧嵗及兵亂既極<lb/>
則又從而弭之遂變天地之常經然則或用或弭皆以<lb/>
人而勝天也後世之論不知反以惡殺好生若是者為<lb/>
天道非也<lb/>
劉子論受脤此中字命字則字古人皆共之盖性命禍<lb/>
福之説未分也至子思孟子言性命禍福雖亦本於古<lb/>
<pb n="KR3j0021_WYG_010-15a"/>
人然稍分矣<lb/>
麻隧之役乞師諸侯王之卿士皆㑹可謂大舉騷動矣<lb/>
然但論秦晉恩怨曲直爾了無毫髪及公家也<lb/>
士㑹士燮家風不同流傳此一項意思到後人承接得去<lb/>
者為第一等人品矣<lb/>
立而不從將安用君器二不匱君二多難周子與陽生<lb/>
語何異然晉以之興齊以之亡然則簒盜之臣其勢已<lb/>
成固非空言所能令也况如髙貴鄉公以空手鬭之乎<lb/>
<pb n="KR3j0021_WYG_010-15b"/>
叙晉悼公復霸及叔向與晏子語國之興衰全在人主<lb/>
及一二賢智合徳之臣其餘只是隨大勢起倒<lb/>
謂之鄭志兄弟大倫固欲警百世謂之宋志且不登叛<lb/>
人但懲勸當時未能及後也<lb/>
王以一御九尾重首輕鄙强國弱正春秋所忌亂亡之<lb/>
勢也而以為足以驟致霸强必不然矣<lb/>
以束矢鈞金聽訟亦古義也輕罪移甲兵小罪讁金分<lb/>
是有罪者皆不刑非法治也<lb/>
<pb n="KR3j0021_WYG_010-16a"/>
凡拂戾之説皆不知古道而徒為異辭者也獨言其能<lb/>
厚施薄報隠武行文存亡繼絶則不得而異盖當時與<lb/>
後世所共知耳按左氏於晉楚稱霸立法定制皆明著<lb/>
其故及其他諸侯小小變政易令亦必載之此史家大<lb/>
事記註者之所重也烏有盡變周公太公之法自新其<lb/>
國而曽無一言及之乎以其書考之管仲猶能遵舊法<lb/>
而號令諸侯故從簡書修徳禮舉賜履索包茅問南征<lb/>
當時所謂義士後世所謂迂儒也若此者左氏之所記<lb/>
<pb n="KR3j0021_WYG_010-16b"/>
也若齊語管子之書非余所知也<lb/>
民生於三事之如一報生以死報賜以力真古語也然<lb/>
則後世師道乍存乍亡宜其成徳不及其惟哲人吿之<lb/>
話言順徳之行季孫于是為不哲此語有味徳之順逆<lb/>
易見而人之智愚難齊故人之所順為徳之所逆其求<lb/>
之甚難<lb/>
晉悼復霸雖君臣心競之功然亦以能通呉而分楚勢<lb/>
盖楚强而不可禦矣通呉事稍玩習卒於弭兵而權歸<lb/>
<pb n="KR3j0021_WYG_010-17a"/>
楚當是時也茍非明大義而重積徳何以回天下之勢<lb/>
一時糾合但為陵奪暴横之資耳<lb/>
祁奚能舉善善於世之通義也善之所在安有偏黨偏<lb/>
黨末世之論也末世以偏黨錮善<lb/>
和戎鑒后羿和戎利近鑒后羿義逺<lb/>
衡而委蛇必折後世之所謂委蛇者多衡也赤舄几几<lb/>
聖人之道也臨深履薄學者之事也<lb/>
穆姜所稱四徳古人説易有此論其義狹不足以當乾<lb/>
<pb n="KR3j0021_WYG_010-17b"/>
也孔子但存之耳孔子於彖推明其義乃乾徳也後世<lb/>
學者徒隨文立説未知所宗也<lb/>
知罃稱猶愈於戰委曲辛苦欲以避暴骨之慘亂世之<lb/>
仁也後世亦有一勞永逸暫廢永寧之論所謂暴骨以<lb/>
逞也<lb/>
譲善善也然而能有善争善亦善也然而無善不書為<lb/>
隨書為攝或隨或攝皆當時事也何預孔子書法乎<lb/>
　　　㐮十三至二十一<lb/>
<pb n="KR3j0021_WYG_010-18a"/>
孟子舉尹公之佗端人取友必端左氏載庾公差為孫<lb/>
林父追衛侯知有友而不知有君處士記之戰國所謂<lb/>
仁義多如此孟子不暇辨也<lb/>
師曠言立君之義乃古人遺説孟子盖知之後世之論<lb/>
殊不同雖不可改然古義不可不知也孔子曰所謂大<lb/>
臣者以道事君不可則止然則後世之論亦不出於孔<lb/>
孟也<lb/>
子罕以不貪為寳古人之徳未嘗不兼物而言捨物舉<lb/>
<pb n="KR3j0021_WYG_010-18b"/>
徳春秋之論也孔子曰飯疏食飲水曲肱而枕之樂亦<lb/>
在其中矣不義而富且貴於我如浮雲亦欲徳兼物不<lb/>
能兼則寧捨物而自樂也<lb/>
夙沙衛唁臧堅堅以為刑臣禮士有死而已齊君之所<lb/>
厚節士之所棄也而以之託孤焉得不亡<lb/>
子罕抶築者不受徳與卻克分謗意同而義異盖自君<lb/>
言之則當先民而後君自民言之則當先公而後私理<lb/>
各有所正不茍自晦也<lb/>
<pb n="KR3j0021_WYG_010-19a"/>
晏子居喪如禮其老以為非大夫之禮叔向亦言三年<lb/>
之喪雖貴遂服王雖弗遂宴樂以早盖三年之喪自天<lb/>
子達於庶人庶人本非禮所及明以貴而教賤也以貴<lb/>
賤異其禮者始於人主不能行禮爾後世人主既不能<lb/>
行禮而以法制齊其下使之如禮是貴者滅法以廢禮<lb/>
賤者倚法而後行禮也俗何由成而教何由明乎<lb/>
公子燮求從先君以利蔡不能而死若以後世言春秋<lb/>
者求之安得書曰蔡殺其大夫言不與民同欲乎<lb/>
<pb n="KR3j0021_WYG_010-19b"/>
漆閭丘事觀臧武仲之對其辭甚嚴是則孔子未修春<lb/>
秋以前已有懲肆去貪之義但當時議論不經孔子者<lb/>
不能垂於後世爾<lb/>
有覺徳行四國順之叔向謂夫子覺者味極長惟自覺<lb/>
故能强為善强為善故能知人之為善不然總總而生<lb/>
林林而死善惡何所不同而况更以善為利己也所可<lb/>
痛者以善人之命而寄於暴庸人之手故祁奚以為多<lb/>
殺何為此語尤悲爾<lb/>
<pb n="KR3j0021_WYG_010-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0021_WYG_010-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　習學記言卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>習學記言卷十八</head>
    <p>
<pb n="KR3j0021_WYG_018-1a"/>
欽定四庫全書<lb/>
　習學記言卷十八　　　　　宋　葉適　撰<lb/>
　　戰國䇿<lb/>
　　　周<lb/>
春秋以後接秦之興無本書可考雖有司馬遷史記然<lb/>
皆雜取諸書及野語流傳㑹聚之所成也故戰國一節<lb/>
不敢使與左傳同便為成書直加據定而戰國䇿本遷<lb/>
所憑依粗有諸國事讀者以嵗月騐其先後因之以知<lb/>
<pb n="KR3j0021_WYG_018-1b"/>
得失或庶幾焉劉向叙此書上止文武最後謂詐偽不<lb/>
能比王徳大意雖不差尚淺而未䆒蓋道徳禮義學校<lb/>
自有天地聖人以来共之非文武之所獨為也及聖人<lb/>
不作積以廢壊極於亡秦而詐偽之弊遂不可復反向<lb/>
豈謂漢興亦能稍變秦俗乎且其設權立計有繫當時<lb/>
利害之大者學者將以觀事變固不宜略然十纔二三<lb/>
耳其餘纎碎反覆徒競錐刀之細市井小人之所羞稱<lb/>
所謂不足以封牙頰也又烏在乎亦可喜皆可觀哉夫<lb/>
<pb n="KR3j0021_WYG_018-2a"/>
習於儇陋淺妄之夸說使與道徳禮義相亂其為學者<lb/>
心術之巨蠹矣可不甚畏乎<lb/>
秦求九鼎顔率東西行說僅免王孫滿猶能言在徳不<lb/>
在鼎故尚可存至率但稱武王一鼎九萬人輓之詞窮<lb/>
語索無歸宿處然則鼎安得不淪没而周安得不亡謂<lb/>
辯士能以口舌存人之國者果非也<lb/>
忠臣令誹在下譽在上大臣得譽非國家之美君臣相<lb/>
忌之勢至是始成而秦習用之後世遵行焉古今固無<lb/>
<pb n="KR3j0021_WYG_018-2b"/>
人臣自賢以貶其君而可以致治然亦無自毁以成其<lb/>
君而可以不亂者魏絳謂愚㺯其民而虞羿于田晏嬰<lb/>
稱公厚斂陳氏厚施民歸之略皆此意然太康見距五<lb/>
子自怨夏禹有訓君臣克艱而已談客妄論能使人心<lb/>
術下移不可不審觀也<lb/>
普天之下莫非王土率土之濵莫非王臣孟子謂是詩<lb/>
也此莫非王事我獨賢勞也以温人之詞考之昔人學<lb/>
於詩書而不能知者固衆矣不然孔孟何以為先覺乎<lb/>
<pb n="KR3j0021_WYG_018-3a"/>
蘇厲喻養由基可教射謂當以善息非也楚共王怒由<lb/>
基曰詰朝爾射死藝蓋逞一夫之技而不足以為成敗<lb/>
此人君之言也養由基既知射矣安有氣力倦弓撥矢<lb/>
鈎而不中者乎後人多有此論是未能射而先求息也<lb/>
孟子亦喻百步之外其至爾力其中非爾力然則古人<lb/>
之道固不以息為射而教射者使之不怨勝己非教息<lb/>
也<lb/>
　　　秦<lb/>
<pb n="KR3j0021_WYG_018-3b"/>
衛鞅相秦天下滅亡之始也自古帝王之外諸侯無大<lb/>
國雖更衰亂或相攻伐併吞然力不得盡肆而誅討之<lb/>
義已明矣桀紂皆以王者身欲為暴湯武尚滅除之況<lb/>
小國乎此諸侯所以能相恃而存也天下滅亡其漸有<lb/>
三周既東遷平王不君舉宗周而棄之秦人取奪無禁<lb/>
一朝而開地八百一也楚起荆山騁詐任力漢陽諸侯<lb/>
噬食皆盡東被舒徐北綿襄鄧自為大邦二也晉以殘<lb/>
滅肇基文公號名侯伯實兼土地以自封殖王畿之壤<lb/>
<pb n="KR3j0021_WYG_018-4a"/>
不免攻圍遂至數圻雄視天下三也然猶雜假禮義旁<lb/>
出文告互興迭廢乍存乍没未有全舉宇内之規也及<lb/>
鞅入相於秦盡壊帝王法程挈闗中而强諸夏天下之<lb/>
勢始偏重於一隅山東諸侯亦各自棄其國守典章法<lb/>
度無一存者朝從暮横第與秦相軒輊而已故鞅雖見<lb/>
殺於秦不百年而天下為秦矣是故非三國廣大土宇<lb/>
無以成戰國相雄强之勢非衛鞅破壊王制無以為暴<lb/>
秦一天下之資嗚呼豈天意耶抑聖人之不作其理自<lb/>
<pb n="KR3j0021_WYG_018-4b"/>
當然也孟子曰不仁而得天下未之有也鞅之不仁足<lb/>
以亡天下爾何足以得之<lb/>
古無力征天下之術以徳而天下自至則有之矣故康<lb/>
誥曰惟乃丕顯考文王克明徳慎罰庸庸祗祗威威顯<lb/>
民用肇造我區夏越我一二邦以脩我西土惟時怙冒<lb/>
聞於上帝帝休天乃大命文王殪戎殷也楚熊䖍詬天<lb/>
之辭曰余必自取之雖有此志固無此術也衛鞅之後<lb/>
蘇秦張儀造為從衡為從者抗秦以自存而已為衡者<lb/>
<pb n="KR3j0021_WYG_018-5a"/>
雖連諸侯以事秦然服之而未有以取之也既而謀詐<lb/>
鋒出至韓非李斯卒并山東而取天下於是論天下始<lb/>
有勢兼天下始有術秦之亡謀臣智士抵掌而議運宇<lb/>
宙如丸泥張良陳平之徒竟以空手輔佐其人而攫取<lb/>
天下無不如志自後相承說客處士捨是則不談然則<lb/>
王道之亡而人心轉易至此嗟夫甚哉學者貴於自反<lb/>
而已<lb/>
楚懐王信張儀絶齊取商於地此六國見破於秦最大<lb/>
<pb n="KR3j0021_WYG_018-5b"/>
之証蓋楚不失計則秦無自而施禽獵之䇿左足舉而<lb/>
右臂見縶矣是時楚蓋已亡坐視秦并諸侯已乃卒滅<lb/>
與取商於相去八十餘年始衛鞅欺公子卬得魏河西<lb/>
及張儀絶齊於楚秦之所以兼諸侯其要在此二事<lb/>
居彼欲其許我妻我欲其詈人賣僕妾售閭巷出婦嫁<lb/>
鄉曲誠思則將吳吟以上陳軫語也凡辨士必先設說<lb/>
為喻以發其所欲言皆此類然而徃徃不出於人情之<lb/>
所近是以詐諼横溢攪存為亡若軫語庶幾人情之所<lb/>
<pb n="KR3j0021_WYG_018-6a"/>
近矣故其所出計畫猶可以救敗一時不至有傾覆之<lb/>
禍然則戰國至漢數百年士以既失之情而揣方来之<lb/>
事變施於國家其敗何疑哀哉<lb/>
昔殷人自知將亡微子作誥父師少師人自獻於先王<lb/>
秦與六國未識孰存也而頓弱為請萬金間其君臣其<lb/>
後陳平之於項羽亦用之蓋失道而骨肉自知其不可<lb/>
合得利使君臣欲合不能四海雖廣何徃而非危地哉<lb/>
　　　齊<lb/>
<pb n="KR3j0021_WYG_018-6b"/>
古以桀紂為監戰國藉口則有夫差智伯當時說士亦<lb/>
有欲以此禁制秦者非愛之也乃求利之一塗耳然秦<lb/>
人方極暴肆横陵蚩尤而出其上何論夫差智伯哉蓋<lb/>
至二世而後騐爾<lb/>
秦王使子楚誦辭以少棄捐無師傅不習於誦罷之雖<lb/>
秦與戎狄同俗其君亦未嘗不誦書至楚不習誦而始<lb/>
皇為之子李斯遂教以焚滅先聖典籍然則人主之學<lb/>
不學其利害之大闗乎百世也<lb/>
<pb n="KR3j0021_WYG_018-7a"/>
鄒忌自知不如徐公美因此勸其君受諫聞過古人君<lb/>
臣之相與言也以義理逺貪欲而治道立忌之言也以<lb/>
貪欲求義理而諫路開異矣豈治道義理固無徃而不<lb/>
在耶雖然其與幾何<lb/>
為蛇畫足之論世之庸人固多以為口實然戰勝而不<lb/>
知止謂之畫足可也如未為蛇則奚足之云故凡操此<lb/>
論者皆未嘗為蛇者也<lb/>
蘇秦留楚太子求下東國說士疏别其利十餘條春秋<lb/>
<pb n="KR3j0021_WYG_018-7b"/>
謂晏子一言齊侯省刑曰仁人之言其利溥哉自昔賢<lb/>
大夫綱舉目張而論國家之計固多矣傳說一見其言<lb/>
數十若夫揣摩利害無非傾覆他人以自便而筆之無<lb/>
媿色者學者讀之當以惡惡臭比也<lb/>
齊威宣靖郭孟嘗招致游士其言議風旨可見者自淳<lb/>
于髠夏侯章田瞀以下略在而馮煖事最著顔觸學兼<lb/>
孔老而能自持其說不屈其身趙成后所言於陵仲子<lb/>
蓋其人髙潔獨立塵垢富貴萬物不足以說之不惟嗜<lb/>
<pb n="KR3j0021_WYG_018-8a"/>
利行諼者以為無用亦自其所媿而惡也<lb/>
說齊湣王無姓名數千言其要謂明君察相五兵不動<lb/>
而諸侯從辭讓而重賂至大抵陳用兵之害雖雜亂然<lb/>
當是時能為此言者蓋少而湣王亦卒以窮兵亡國殺<lb/>
身非妄也<lb/>
田單立功不旋踵而有九人之䜛幾死自古功名之際<lb/>
無得免者可畏哉貂勃一說而殺九子單以復安誅佞<lb/>
臣何其易古今事不同或當信然未可知也<lb/>
<pb n="KR3j0021_WYG_018-8b"/>
　　　楚趙<lb/>
智伯之難趙襄子問張孟談以為董安于世治晉陽而<lb/>
尹鐸脩之至行城郭按府庫視倉廩發矢於公宫之垣<lb/>
取兵於宫室之銅蓋其備豫積實如此而晉語乃言尹<lb/>
鐸為保障為繭絲損其户數故沈竈鼃而民不叛余固<lb/>
疑所載之非實蓋當是時茍得所以受敵之地上下相<lb/>
守以待變足矣烏有能寛民而後求其不叛者乎<lb/>
豫讓言為先知報後知為故君賊新君大亂君臣之義此<lb/>
<pb n="KR3j0021_WYG_018-9a"/>
春秋時餘論未衰息者故孔子以琴張為不當弔宗魯也<lb/>
中國者聰明睿智之所居也財用之所聚也聖人之<lb/>
所教也仁義之所施也詩書禮樂之所用也異敏技<lb/>
藝之所試也逺方之所觀赴也蠻夷之所儀行也戰國<lb/>
䇿之陋甚矣公子成不知何人乃能為此數十語然卒<lb/>
再拜而胡服又可笑也自荀吳變卒破狄其兆已見武<lb/>
靈王雖廣地闢國無救於殺身壊法亂紀卒與六王相<lb/>
隨而滅然則有國之要信不在此也<lb/>
<pb n="KR3j0021_WYG_018-9b"/>
魯仲連不肯帝秦是戰國一大節目事蓋當是時士莫<lb/>
知恥而仲連能恥之也孟子曰如恥之莫如師文王然<lb/>
則仲連之所恥有以處此乎<lb/>
　　　趙魏韓<lb/>
魏文侯講韓趙而諸侯朝身罷獵而國强此戰國初事<lb/>
也其後不復有不惟戰國漢魏以後亦無矣周世宗近<lb/>
之<lb/>
田子方言審於音者聾於官魏文侯善之豈有在治忽<lb/>
<pb n="KR3j0021_WYG_018-10a"/>
之遺思乎而禹以為未然蓋古道逺矣自後無傳焉哀<lb/>
哉<lb/>
惠施妄稱文王出棺以弛葬日當時夸其說文王之義<lb/>
以示天下彼獨未知孟軻所謂文王者耶<lb/>
齊魏戰於馬陵齊大勝魏殺太子申覆十萬之軍魏王<lb/>
召惠施而告之曰夫齊寡人之讎也怨之至死不忘國<lb/>
雖小吾常欲悉起兵而攻之何如對曰不可臣聞王者<lb/>
得度而霸者知計今王之所以告臣者疏於度而逺於<lb/>
<pb n="KR3j0021_WYG_018-10b"/>
計王固先屬怨於趙而後與齊戰今戰不勝國無守戰<lb/>
之備王又欲悉起兵而攻齊此非臣之所謂也王若欲<lb/>
報齊乎則不如因變服折節而朝齊楚王必怒矣王游<lb/>
人而合其鬭則楚必伐齊以休楚而伐罷齊則必為楚<lb/>
擒矣是王以楚毁齊也魏王曰善乃使人報於齊願臣<lb/>
畜而朝田嬰許諾張丑曰不可戰不勝魏而得朝禮與<lb/>
魏和而下楚此可以大勝也今戰勝魏覆十萬之軍而<lb/>
擒太子申臣萬乗之魏而甲秦楚此其暴戾定矣且楚<lb/>
<pb n="KR3j0021_WYG_018-11a"/>
王之為人也好用兵而甚務名終為齊患者必楚也田<lb/>
嬰不聽遂内魏王而與之並朝齊侯再三趙氏醜之楚<lb/>
王怒自將而伐齊趙應之大敗齊於徐州按孟子梁惠<lb/>
王曰晉國天下莫强焉叟之所知也及寡人之身東敗<lb/>
於齊長子死焉西喪地於秦七百里南辱於楚寡人恥<lb/>
之願比死者壹洒之如之何則可孟子曰地方百里而<lb/>
可以王王如施仁政於民省刑罰薄稅斂深耕易耨壯<lb/>
者以暇日修其孝悌忠信入以事其父兄出以事其長<lb/>
<pb n="KR3j0021_WYG_018-11b"/>
上可使制梃以撻秦楚之堅甲利兵矣彼奪其民時使<lb/>
不得耕耨以養其父母父母凍餓兄弟妻子離散彼陷<lb/>
溺其民王徃而征之夫誰與王敵故曰仁者無敵王請<lb/>
勿疑梁惠王之所以告惠施悉起兵攻齊者即其所以<lb/>
告孟子願壹洒之者也而惠施之言如彼其效如彼孟<lb/>
子之言如此梁王迂之不聽也故具載之使學者擇焉<lb/>
范臺之宴請魯君舉觴魯君擇言四事自伯禽以来惟<lb/>
僖公稱賢君猶未能及此言也魯方百里者五其君之<lb/>
<pb n="KR3j0021_WYG_018-12a"/>
賢若此而不能興其國豈流傳之誤耶抑偪側於暴强<lb/>
之間雖為善而不足以自立耶<lb/>
范睢言人有徳於我不可忘吾有徳於人不可不忘此<lb/>
固人之常心當然進而至於不矜不伐徳之成名者也<lb/>
戰國之士聚於四豪故其言論時有可稱馮煖以下客<lb/>
市義而范睢能鉏信陵之驕亦各以其資之所近歟<lb/>
秦王言天子之怒伏屍百萬流血千里盡客氣也故唐睢<lb/>
得以客氣勝之曰伏尸二人流血五步天下縞素挺劒而<lb/>
<pb n="KR3j0021_WYG_018-12b"/>
起秦王色撓長跪而謝也然荆軻事言秦法群臣侍殿<lb/>
上者不得持尺寸兵或者他國使客不禁耶孟子謂文<lb/>
武一怒而安天下之民詩稱肆不殄厥愠亦不隕厥問<lb/>
當與秦王唐睢並㸔<lb/>
史疾治列禦冦之言曰貴正楚王疑正不可以治國不<lb/>
可以禦盜春秋之末此論已行故孔子曰子率以正孰<lb/>
敢不正又曰子為政焉用殺子欲善而民善矣時人亦<lb/>
疑之雖其髙弟固不盡信也<lb/>
<pb n="KR3j0021_WYG_018-13a"/>
郭隗以古道說燕昭王發其敬士之機築宫師事自其<lb/>
身始非不讓也四方聞風皆以類至非勝己也破齊之<lb/>
功樂毅專之已無與焉非無能也為人主立致士法以<lb/>
示後世非賴寵也書稱一个臣非好彦聖者能若是乎<lb/>
三代以上帝者之佐竒舉瑰行猶一二見於逸書如隗<lb/>
殆庶幾蓋非戰國䇿士所能為也<lb/>
荆軻論者多異揚雄言軻者謂孟軻若荆軻君子盜諸<lb/>
二軻名偶同奚因是進孟以黜荆雄陋甚矣孟子曰殘<lb/>
<pb n="KR3j0021_WYG_018-13b"/>
賊之人謂之一夫聞誅一夫紂矣未聞弑君也孟子特<lb/>
為戰國之君立此義蓋惡夫賊仁義者爾始皇為封豕<lb/>
長蛇荐食天下天下之人得同起而誅之軻功雖不成<lb/>
其志壯矣<lb/>
墨子卑己尊人以情媿之論技考實以能服之用此輔<lb/>
其君存其國孟子責以大義是矣然戰國之士固不及<lb/>
也<lb/>
中山君好士李庇請伐之以務名不存本耕者惰戰士<lb/>
<pb n="KR3j0021_WYG_018-14a"/>
懦此語本出於玩薄然如齊稷下四公子所禮士其間<lb/>
豈為無賢而致用之道雜乃受攻之本也淳于髠身無<lb/>
用姦人之雄反自曰無賢者有則髠必識之然則人主<lb/>
以好士為名而不知士之賢否無開治之實何救於亡<lb/>
戰國䇿國别必列蘇張從横且載代厲始末意其宗蘇<lb/>
氏學者所次輯也又韓趙魏皆載智伯求地為首而燕<lb/>
終之以髙漸離刺始皇使劉向未校以前已如此則此<lb/>
書蚤經釐正矣非殘缺也<lb/>
<pb n="KR3j0021_WYG_018-14b"/>
司馬遷史記有取於國語戰國䇿及他先秦書皆一切<lb/>
用舊文無竄定是則述之而已無作也不知劉向揚雄<lb/>
所謂善叙事理辨而不華質而不俚者安在豈指楚漢<lb/>
事言之乎<lb/>
論世有三皆以人心為本三代以上道徳仁義人心之<lb/>
所止也春秋以来人心漸失然猶有義理之餘焉至於<lb/>
戰國人心無復存矣先物而流造勢為傾綿蕝以出智<lb/>
巧架漏以成事機皆背心離性而行者也故其禍至於使<lb/>
<pb n="KR3j0021_WYG_018-15a"/>
天下盡亡而後已自漢及今學者欲求復於人心之所<lb/>
止則固有道矣然其質者不能論世觀變則常患於不<lb/>
知其浮者不能順徳軌行則撓而從之衆矣故有以戰<lb/>
國䇿為竒書者學之大禁也<lb/>
　<lb/>
　<lb/>
　<lb/>
　<lb/>
<pb n="KR3j0021_WYG_018-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　習學記言卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>習學記言卷十六</head>
    <p>
<pb n="KR3j0021_WYG_016-1a"/>
欽定四庫全書<lb/>
　習學記言卷十六　　　　宋　葉適　撰<lb/>
　　子華子<lb/>
混茫之中是名太初實生三氣曰始曰元曰𤣥通三為<lb/>
一離之為兩是名隂陽五運流轉有輪樞之象水涵太<lb/>
一之中精潤澤百物行乎地中風涵太𤣥之中精動化<lb/>
百物行乎天上上赤之象其宫成離下黑之象其宫成<lb/>
坎坎離獨幹乎中氣中天地而立生生萬物新新而不<lb/>
<pb n="KR3j0021_WYG_016-1b"/>
窮陽氣為火火勝故冬至之日燥隂氣為水水勝故夏<lb/>
至之日濕火則上炎水則下注程子儒者而其言如此<lb/>
異哉然亦無以為異者盖古之言道三墳八索舊所聞<lb/>
記往往皆然故問者有風輪誰轉三三六六誰究誰使<lb/>
之語明其為常所傳習也按浮屠在異域而風水諸輪<lb/>
相與執持上至有頂其說尤怪至以為意生之身親履<lb/>
其處又非推測之比矣洪範九疇箕子言天所錫一為<lb/>
五行即程子所謂上炎下注者而風輪坎離之說舜禹<lb/>
<pb n="KR3j0021_WYG_016-2a"/>
所不道也又易言坎有孚維心亨離利貞亨畜牝牛吉<lb/>
無所謂獨幹中氣生生萬物新新而不窮者若三墳八<lb/>
索果以此為異則伏羲神農之道豈必盡見黜於後人<lb/>
哉盖經籍乖異無所統壹怪妄之所由起轉相誕惑而<lb/>
不能正爾後世學者幸六經之已明五行八卦品列純<lb/>
備道之㑹宗無所變流可以日用而無疑矣奈何反為<lb/>
太極無極動静男女清虚一大轉相夸授自貽蔽蒙悲<lb/>
夫盖孔子已盡究古人之異學發於彖象其述天地精<lb/>
<pb n="KR3j0021_WYG_016-2b"/>
㣲皆卦義所未言不幸大傳文言諸雜說附益混亂是<lb/>
以令學者紛紛至此夫懸日月以示人惟無目故不能<lb/>
見若有目而昩之可謂智乎<lb/>
古之知道者務全其生<hi>謂道所以為生全生者全道也</hi>全生者為上虧<lb/>
生者次之死次之廹斯為下矣所謂廹生者六欲莫得<lb/>
其宜也皆獲其所甚惡者也辱莫大於不義不義者廹<lb/>
生也故曰廹生者不如死按子貢問政子曰足食足兵<lb/>
民信之矣曰必不得已而去於斯三者何先曰去兵必<lb/>
<pb n="KR3j0021_WYG_016-3a"/>
不得已而去於斯二者何先曰去食自古皆有死民無<lb/>
信不立夫以為不義不如死與寧死而無去信者皆以<lb/>
道而為生全生以歸道聖賢之常知立論之本指也豈<lb/>
賜也已知而故設問乎不然則是飲食男女之生而道<lb/>
者外假而已凡可以存生而廢道者皆當安而為之而<lb/>
又奚以疑<lb/>
黄帝采銅鑄鼎隊烏號之弓程子以理辨其非而謂太<lb/>
古之聖人所以範世訓俗有直言者有曲言者直言者<lb/>
<pb n="KR3j0021_WYG_016-3b"/>
直以情貢也曲言者假以指喻也采銅鑄鼎假以指喻<lb/>
之言也按今典誥所傳皆非太古之言唯郯子論官名<lb/>
所釋大義頗與程子合且謂唐虞以來不能紀逺故命<lb/>
以民事然則太古之言豈或此類也歟程子又謂言之<lb/>
致曲則其傳也久傳久而譌則知者正之譌甚而殽亂<lb/>
則知者止之夫典誥之言其傳也久矣所以不譌者非<lb/>
曲假以指喻也使太古之言果曲假以指喻譌甚而殽<lb/>
亂則宜其為後人之所止非不能也而何久之云<lb/>
<pb n="KR3j0021_WYG_016-4a"/>
所言郯子以達禮聞而程子往從之謂異乎所聞肅駕<lb/>
而起遵塗而歸詳其意則郯子於禮嚴以苛非所謂和<lb/>
為貴者按孔子是時亦學於郯子但云天子失官學在<lb/>
四夷而已程孔遂相遇於塗傾盖語終日不知所道何<lb/>
事以其書攷之則㣲生畝晨門荷蓧長沮桀溺之流皆<lb/>
不能及而弟子竟無一字以記盖仲由謂士不中間見<lb/>
女嫁無媒君子不以交豈為是惡之不録歟二三子之<lb/>
狹陋自私如此不惟失孔子之意亦難乎語道矣<lb/>
<pb n="KR3j0021_WYG_016-4b"/>
有美一人清揚婉兮邂逅相遇適我願兮序詩者謂男<lb/>
女思不期而㑹余固疑其非按孔子稱此以況程子然<lb/>
則凡詩之美人當皆謂賢者其於刺淫貶色要須特有<lb/>
所指乃可從爾不然則彼何足以汙簡䇿而復載重出<lb/>
諄悉不已哉<lb/>
孔子臨河之操曰河之水洋洋兮丘之不濟此命也夫<lb/>
程子叙其本末甚詳可信不疑也孔子周行天下而不<lb/>
至秦晉秦無道最先割裂宗周晉次之亦寡弱王室其<lb/>
<pb n="KR3j0021_WYG_016-5a"/>
鄙詐麤武皆與夷翟無異曽不如荆尸尚有文詞可觀<lb/>
孔子雖曰因竇鳴犢舜華死罷河梁之行然終無秦晉<lb/>
之轍迹豈亦有慨於中也而俗師妄傳乃謂本其風俗<lb/>
憂深思逺儉而用禮有堯之風夫晉自始封以來固未<lb/>
嘗競於禮而孔子稱堯之君蕩蕩巍巍豈蟋蟀諸詩可<lb/>
象其遺風哉<lb/>
武王韈係解事世所共傳按牧誓王左杖黄鉞右秉白<lb/>
旄以麾此書言牧野之事周師壓郊而陳五臣將受誓<lb/>
<pb n="KR3j0021_WYG_016-5b"/>
事於前王釋旄鉞而親係之則其語不訛也詩云淠彼<lb/>
涇舟烝徒楫之周王于邁六師及之鳶飛戾天魚躍于<lb/>
淵周王夀考遐不作人夫周文武之所以作人而成其<lb/>
材者使之皆知自尊而非以尊其身也而司馬遷述禮<lb/>
論秦儀乃謂尊君抑臣朝廷濟濟此等語言蕩溺人心<lb/>
不復可反<lb/>
程子既違趙趙簡子不恱以語燭過過曰彼庶人而傲<lb/>
侮公上無以為國簡子曰而士以兵之燭過至苓塞子<lb/>
<pb n="KR3j0021_WYG_016-6a"/>
華子行五日矣按左氏夾谷之㑹孔丘相犂彌言於齊<lb/>
侯曰孔丘知禮而無勇君使萊人以兵刼魯侯必得志<lb/>
焉從之孔丘以公退曰士兵之兩君合好而裔夷之俘<lb/>
以兵亂之非齊君所以命諸侯也裔不謀夏夷不亂華<lb/>
俘不奸盟兵不偪好於神為不祥於徳為愆義於人為<lb/>
失禮齊君必不然齊侯聞之遽辟之趙鞅所謂而士以<lb/>
兵之者使燭過將持兵之士以殺之也左氏所謂士兵<lb/>
之者使虎賁武士捍禦而公退也其言兵之者可殺而<lb/>
<pb n="KR3j0021_WYG_016-6b"/>
未必殺也犂彌本謀乗其倉猝擾駭欲有所逞而孔子<lb/>
從容辭令折服齊人故齊侯聞而遽辟之也而家語榖<lb/>
梁子孔子世家乃謂孔子請具左右司馬又有厯階而<lb/>
升不盡一等熒惑諸侯司馬加法首足異門以為文事<lb/>
武備之效多至數百言然則燭過之兵程子豈必以司<lb/>
馬乎夫諸侯好㑹使其當具司馬則不待孔子有請不<lb/>
當具而具好㑹而以兵往主盟者其肯從乎史稱以公<lb/>
退則語禮者固在君側矣若厯階而升則在壇墄之下<lb/>
<pb n="KR3j0021_WYG_016-7a"/>
何能相儀而以公進退乎兩君合好相示以禮相命以<lb/>
詞烏有喋血宫庭戮其盟主而為衣裳之盛事哉盖儒<lb/>
生草野傳聞非實動色張大疑亂後學而孔子用世之<lb/>
驗纔此一舉晻晦不明為害大矣<lb/>
程子問北宫意以自事其心者謹志其所欲為於善而<lb/>
違其惡程子愀然變容謂善奚足願而惡奚足違按善<lb/>
惡天下公理趨善避惡求道者所同遷善改過學易者<lb/>
所貴而程子欲以古人之淡泊滌除一世之羡慕失其<lb/>
<pb n="KR3j0021_WYG_016-7b"/>
所以教矣至論碏厚聵輒寤段忽突季友叔向君臣父<lb/>
子兄弟夫婦倫紀之間以惡故不存以善故不完者又<lb/>
皆當時大節目則其言亦未可厚非也盖善惡出於相<lb/>
形而以私意行之者常為公理之害孔子曰見善如不及<lb/>
見不善如探湯吾見其人矣吾聞其語矣隠居以求其<lb/>
志行義以達其道吾聞其語矣未見其人也然則行義<lb/>
而不能達道固亦孔子所諱但程子太勁疾爾<lb/>
言趙文子好學而能受規諫立若不勝衣言若不出口<lb/>
<pb n="KR3j0021_WYG_016-8a"/>
身舉士於白屋之下者四十有六人皆能獲其赤心公<lb/>
家頼焉及其歿也四十有六人皆就賓位是其無私徳<lb/>
也按檀弓記趙文子事甚詳而謂其中退然如不勝衣<lb/>
其言呐呐然如不出諸其口所舉於晉國筦庫之士七<lb/>
十有餘家生不交利死不屬其子焉略與程子語合但<lb/>
舉士數不同爾其言主盟諸夏天下頼其仁兵矟之不<lb/>
試者垂十許年是當時果以弭兵為大功與宋子罕之<lb/>
論異也趙武在時諸卿已弱公室然未有取晉之心及<lb/>
<pb n="KR3j0021_WYG_016-8b"/>
趙鞅先叛而三晉之分始決如竇鳴犢舜華最初用事<lb/>
後乃見殺不知何罪豈其時為家臣者猶欲與國共存<lb/>
而鞅專自封殖故致忤若荀彧之於曹操類耶<lb/>
齊景公問所以為國奈何而治程子謂國不足為事不<lb/>
足治反覆㡬千言按齊景公問政於孔子所對數言而<lb/>
已何程子之繁而孔子之簡豈弟子所記有不同也然<lb/>
程子既不合而孔子亦不用又其言司空之刀鋸斷斷<lb/>
如也而罪罟滋長亦與晏子屨賤踊貴語合然史稱晏<lb/>
<pb n="KR3j0021_WYG_016-9a"/>
子一言而齊侯省刑曷為程子之落落盖直攻諱受㣲<lb/>
諷樂從事近易知道逺難識自古而然也<lb/>
仲尼天也其可違物而奠處乎其可絶物而自營乎日<lb/>
月不宇宙四指必迷所鄉矣仲尼人之凖繩也仲尼之<lb/>
轍迹則病矣而亦皇暇之䘏按儀封人達巷黨人所稱<lb/>
孔子皆不得如程子之大而程子之賢何止二人弟子<lb/>
存彼遺此然則他書之所不見而聖賢之出處不得盡<lb/>
白於世者衆矣<lb/>
<pb n="KR3j0021_WYG_016-9b"/>
又言本也何足以望夫子夫子軫方而轂圓者也將無<lb/>
乎而不可我則有所可也按孔子自言我則異於是無<lb/>
可無不可弟子多不能知而程子能知之然程子以有<lb/>
所可從夫子之無乎不可今之學者因孔子之自言而<lb/>
謂無可無不可者無所不可而已嗚呼安得有所可者<lb/>
而與之進於無乎不可之地乎<lb/>
所論天地之生材甚愛甚惜必有恪固之心人之蔽賢<lb/>
者違天地之所恪固使之氣沮而志奪拂然而怒聚為<lb/>
<pb n="KR3j0021_WYG_016-10a"/>
隂陽之罰則其人雖大必折雖炎必撲荒落而類圮敗<lb/>
而族故隠戮者隂隲之反也晏子以為駭哉其言按孔<lb/>
子臧文仲其竊位者與知栁下惠之賢而不與立也孟<lb/>
子言無實不祥不祥之實蔽賢者當之語緩而意平不<lb/>
如是之峻也豈有所激於中歟雖舜文王要不能盡賢<lb/>
材之用然用者十八九而天地之和氣亦應之亂亡之<lb/>
世皆生於賢不肖之倒置則其理固然爾程子自不求<lb/>
用非世不用程子其言如此亦非激於中也<lb/>
<pb n="KR3j0021_WYG_016-10b"/>
晏子所言齊侯惡羣臣之有黨問何方以弭及程子所<lb/>
答全是漢唐間事朋黨比周古人所名其向背離合之<lb/>
際亦未嘗不同而詩書以文行逺故不得盡載其情偽<lb/>
也其言左右之臣原君之所惡以墮游士之脩舉齊之<lb/>
朝將化而為私人又言游士之所以去則治象之所以<lb/>
不存古者諸侯雖各自為國而取臣則不專在其境後<lb/>
人見六國相傾奪滅亡以為游士所致以程子言觀之<lb/>
士之游固久而皆賢至春秋末俗壊而士始懐詐以游<lb/>
<pb n="KR3j0021_WYG_016-11a"/>
人之國如儀秦之流則焉往不敗故秦厭之遂逐客爾<lb/>
孟子言舜為天子被袗衣鼔琴二女果若固有之程子<lb/>
言舜被袗衣鼔五絃之琴畫日月於太常備十有二章<lb/>
黼黻𤣥黄爛如也亦若固有之也二家所聞則同矣堯<lb/>
土階茅茨舜造漆器羣臣諫程子以為腐儒之所守汙<lb/>
俗之所以相欺按孔子謂禹卑宫室而盡力乎溝洫惡<lb/>
衣服而致美乎黻冕若堯舜外雖備物而内實約已此<lb/>
議論自不可輕破而謂亡天下者以不仁而不以奢文<lb/>
<pb n="KR3j0021_WYG_016-11b"/>
王卑服即康功田功未有仁而奢者也聖人貴中君子<lb/>
守中中則不既矣小人恣雎好盡物之情偽而極其勢<lb/>
其受禍必酷矣故誠能由於中矣一左一右雖過於中<lb/>
也而在中之庭一前一卻雖不及於中也而在中之皇<lb/>
及小人好盡則迷於中矣迷於中則必窘於邊幅而裂<lb/>
矣必觸於巖墻而僵矣必隊於坑塹而亡矣如以石而<lb/>
投之於淵也不極則不止矣悲夫天道惡盡而昩者不<lb/>
之知也古之君子齋戒以滌其心奉之而不敢失者其<lb/>
<pb n="KR3j0021_WYG_016-12a"/>
中之謂歟按中道自古聖人所建易以卦爻分位叙而<lb/>
孔子固專以中贊之矣若其疏義明切如與凡鄙人語<lb/>
使皆可曉而中之用常在目前則古今諸書所述未有<lb/>
及程子之言也故詳摘其語著之<lb/>
出於一立於兩成於三連山以之而呈形歸藏以之而<lb/>
御氣大易以之而立數按周官既稱其經卦皆八其别<lb/>
皆六十有四而易安獨得以數立豈連山歸藏止以物<lb/>
象言之而無名字文義之可指如雲火建官之類乎使<lb/>
<pb n="KR3j0021_WYG_016-12b"/>
果若是則其不存也宜矣<lb/>
人之心莫隠乎慈莫便乎恕赤子匍匐使我心惻隠於<lb/>
慈故也凌波而先濟跂而望乎後之人便乎恕故也此<lb/>
心之弗失可以事帝可以格天可以入道按孟子言今<lb/>
人乍見孺子將入於井皆有怵惕惻隠之心謂危猝而<lb/>
後見子貢問有一言而可以終身行之者乎子曰其恕<lb/>
乎已所不欲勿施於人謂比並而後明若程子則此心<lb/>
不約而常在尤為歴然也<lb/>
<pb n="KR3j0021_WYG_016-13a"/>
論人之性其猶水水有五易非水之性而所以為性則<lb/>
然按孔子言性相近習相逺亦畏其所以湛之也而孟<lb/>
子乃謂水無有不下猶性無有不善不畏其所以湛而<lb/>
獨守其所以下雖曰有救而言亦恐未盡也<lb/>
言禎祥瑞應之物聖王不識君子不道治世所無有鳯<lb/>
凰麒麟豢牢之養醴液甘露甽澮之寫芝房草木之異<lb/>
畦圃之毓玉石瓌怪篋襲之藏按鳯凰來儀書猶以為<lb/>
祥麟趾騶虞詩猶以為應而程子之言如此參而觀之<lb/>
<pb n="KR3j0021_WYG_016-13b"/>
可也<hi>何敞直言異鳥翔於殿屋怪草生於庭際</hi>大庭中皇赫胥尊盧與七十<lb/>
九代之君皆伏羲神農以前事余嘗疑其為莊列之寓<lb/>
而程子亦言之則上世之記信有之矣按孔子以為繼<lb/>
周者百世可知而唐虞之上乃百代而不録惜乎顔閔<lb/>
之問不能及此豈非曠古之遺恨也<lb/>
余雖以詩書易春秋周官左氏為正文推見孔氏之學<lb/>
而患無他書可以互考晩始得劉向所校子華子輯次<lb/>
為二十餘章盖程子與孔氏同時相從一傾盖之間所<lb/>
<pb n="KR3j0021_WYG_016-14a"/>
敬惟夫子其書甚古而文與今人相近然怪孟荀以來<lb/>
陳良子弓皆得稱數漢唐博學之士掎摭前聞義理非<lb/>
一皆未嘗及此書而余所從先生大儒亦無道之者夫<lb/>
以孔安國序尚書本末明具或者猶謂非西漢之文況<lb/>
程子所論太古混茫醫藥五行類道家方伎之流故望<lb/>
而棄之以為異端偽說者耶<lb/>
　<lb/>
　<lb/>
<pb n="KR3j0021_WYG_016-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　習學記言卷十六<lb/>
</p>
<p>
</p>
  </div>
</body>
</text>
</TEI>
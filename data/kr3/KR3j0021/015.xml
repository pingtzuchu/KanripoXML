<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>習學記言卷十五</head>
    <p>
<pb n="KR3j0021_WYG_015-1a"/>
欽定四庫全書<lb/>
　習學記言卷十五　　　　　宋　葉適　撰<lb/>
　　老子<lb/>
言老子所自出莫著於孔子家語世家曽子問老子列<lb/>
傳盖二戴記孔子從老耼助祭於巷黨云云史佚子死下<lb/>
殤有墓禮家儒者所傳也司馬遷記孔子見老耼歎其<lb/>
猶龍遁周藏史至闗闗令尹喜强之著書乃著上下<lb/>
篇言道徳之意非禮家儒者所傳也以莊周言攷之謂<lb/>
<pb n="KR3j0021_WYG_015-1b"/>
闗尹老耼古之博大真人亦言孔子贊其為龍則是為<lb/>
黄老學者借孔子以重其師之辭也二說皆塗引巷授<lb/>
非有明據然遷謂世之學老子則絀儒學儒學亦絀老<lb/>
子稱指必類乃好惡之實情鳥得舉其所絀而亦謂孔<lb/>
子聞之哉且使耼果為周藏史當教孔子以故記雖心<lb/>
所不然而欲自明其說則今所著者豈無緒言一二辨<lb/>
析於其間而故為巖居川游素隠特出之語何耶然則<lb/>
教孔子者必非著書之老子而為此書者必非禮家所<lb/>
<pb n="KR3j0021_WYG_015-2a"/>
謂老耼妄人訛而合之爾自伏羲以來漸有文字三墳<lb/>
八索今不傳於世大抵多言變化戃慌非世教所用非<lb/>
人心所安故堯舜禹臯陶以至周公孔子損削弗稱管<lb/>
子尚權謀子華子言仁義其人與老子並時或相先後亦<lb/>
皆與道徳之意相首尾盖老子之學乃昔人之常至其<lb/>
能盡去謬悠不根之談而精於事物之情偽執其機要<lb/>
以御時變則他人之為書固莫能及也然遷既以為不<lb/>
知所終又以為夀百有六十嵗又其居目有鄉里又以<lb/>
<pb n="KR3j0021_WYG_015-2b"/>
為有子為魏將傳至漢而所謂教孔子之老耼著書之<lb/>
老子乃不能辨其本事而徒詳於末流則非余所知也<lb/>
道可道非常道名可名非常名無名天地之始有名萬<lb/>
物之母常無欲以觀其妙常有欲以觀其徼此兩者同<lb/>
出而異名同謂之𤣥𤣥之又𤣥衆妙之門昔之治方術<lb/>
者無不上推天地之初下及人物之化其言下俚夷貊<lb/>
如太始太素青寧程馬自列御寇莊周皆然獨老子為<lb/>
不然止於常非常有無徼妙而已𤣥亦衆方所常論今<lb/>
<pb n="KR3j0021_WYG_015-3a"/>
以徼妙同謂之𤣥於此求之則下於舊論數十等也<lb/>
盖老子雖為虚無之宗而皆有定理可騐逺不過<lb/>
有無之變近不過好惡之情而其術備矣然則其<lb/>
徒祖述之者於其指歸終不能識而以浮言爛熳於<lb/>
世自為區域上則凟天下則欺人然後知道術之難<lb/>
言而老子思慮之所未及也<lb/>
道曰可道則必有不可道者名曰可名則必有<lb/>
不可名者可道者非常道則不可道者常道也<lb/>
<pb n="KR3j0021_WYG_015-3b"/>
可名者非常名則不可名者常名也無名即天<lb/>
地之始也有名即萬物之母也常無之欲以觀<lb/>
其妙妙不在於他在他能無而已常有之欲以<lb/>
觀其徼天下物雖日陳於吾前皆其粗者也𤣥<lb/>
與妙方術家之所常言也而言之者輙浩渺不<lb/>
可屬老子之所謂𤣥者即有無同異之間也有<lb/>
而復無無而復有有無相轉而不已即所謂𤣥<lb/>
之又𤣥而衆妙之所由開闔出入也盖指人之<lb/>
<pb n="KR3j0021_WYG_015-4a"/>
所共知共見者示之以道之所在未嘗以難知<lb/>
難見者誣之也<lb/>
人之所美而以為惡人之所善而以為不善賢可尚懼<lb/>
其争也難得之貨可貴懼其盜也心有可欲懼其亂也<lb/>
凡人心實而腹虚骨弱而志强其有欲於物者勢也能<lb/>
使反之則其無欲於物者亦勢也聖人知天下之所欲<lb/>
而順道節文之使至於治而老氏以為抑遏泯絶之使<lb/>
不至於亂此有為無為之别也孔子曰無為而治者其<lb/>
<pb n="KR3j0021_WYG_015-4b"/>
舜也與夫何為哉恭已正南面而已盖美美善善尚賢<lb/>
貴貨見其可欲舜之有為而老氏之所病也然則孔子<lb/>
之言如此豈非舜雖有為而實未嘗為乎恐老氏未能<lb/>
知也<lb/>
道沖而用之或不盈淵兮似萬物之宗挫其銳解其紛<lb/>
和其光同其塵湛兮似若存吾不知其誰之子象帝之<lb/>
先此老子指其道以示人最切近處也人無智愚高下<lb/>
其於用也必泰而溢盖己之情物之變相激而然爾故<lb/>
<pb n="KR3j0021_WYG_015-5a"/>
能沖而不盈者即道也銳與光物之精華也紛與塵物<lb/>
之滓濁也人皆求其精華而忘其滓濁因精華以致滓<lb/>
濁其終以自敗而不能反也故曰挫其銳解其紛和其<lb/>
光同其塵使相均等不偏勝也沖而不盈淵者似為宗<lb/>
光銳塵紛無以相絶湛者似或存矣然而人所以不能<lb/>
行者惡其為子也老子曰非子也象帝也非獨帝也象<lb/>
帝之先也所以深言其道之可貴也<lb/>
余固謂老子之言有定理可驗至於私其道以自喜而<lb/>
<pb n="KR3j0021_WYG_015-5b"/>
於言天地則多失之其曰天地不仁以萬物為芻狗曰<lb/>
天地之間其猶槖籥乎虚而不屈動而愈出曰𤣥牝之<lb/>
門是謂天地根曰天長地久天地所以能長且久者以<lb/>
其不自生故能長生曰天乃道曰飄風不終朝驟雨不<lb/>
終日孰為此者天地天地尚不能久而況於人乎曰有<lb/>
物混成先天地生曰地法天天法道曰天得一以清地<lb/>
得一以寧曰天之道不争而善勝不言而善應不召而<lb/>
自來繟然而善謀天網恢恢疎而不失曰天之道其猶<lb/>
<pb n="KR3j0021_WYG_015-6a"/>
張弓乎高者抑之下者舉之有餘者損之不足者補之<lb/>
天之道損有餘而補不足按古人言天地之道莫詳於<lb/>
易即其運行交接之著明者自畫而推順逆取之其察<lb/>
至於能見天地之心而其粗亦能通吉凶之變後世共<lb/>
由不可改也今老子徒以孤意妄為窺測而其說輙屢<lb/>
變不同夫天地以大用付於隂陽隂陽之氣運而成四<lb/>
時殺此生彼豈天地有不仁哉易稱乾元亨利貞孔子<lb/>
贊曰萬物資始乃統天雲行雨施品物流形大明終始<lb/>
<pb n="KR3j0021_WYG_015-6b"/>
六位時成時乗六龍以御天乾道變化各正性命保合<lb/>
太和乃利貞而其象以為天行健然則虚與動何足以<lb/>
盡之而謂為槖籥之比耶天道雖歸於静順而静順非<lb/>
所以言天地故言天徳為首則不可而以𤣥牝為天地<lb/>
根則是不以乾統天而天之行非健也且天長地久自<lb/>
古而然未有知其所由來者豈以其不自生而後能長<lb/>
生哉世之方士用老子言而求長生而其術未有不出<lb/>
於自生者又烏知天地之所以能長生非其自生乎飄<lb/>
<pb n="KR3j0021_WYG_015-7a"/>
風驟雨非天地之意也若其陵肆發達起於二氣之争<lb/>
至於過甚亦有天地所不能止者矣然君子象之為振<lb/>
民育徳赦過宥罪而區區血氣之鬭何敢擬於其間盖<lb/>
老子以人事言天而其不倫如此夫有天地與人而道<lb/>
行焉未知其孰先後也老子私其道以自喜故曰先天<lb/>
地生又曰天法道又曰天得一以清且道果混成而在<lb/>
天地之先乎道法天乎天法道乎一得天乎天得一乎<lb/>
山林之學不稽於古聖賢以道言天而其慢侮如此及<lb/>
<pb n="KR3j0021_WYG_015-7b"/>
其以天道言人事則又忘之故曰不争而善勝不言而<lb/>
善應不召而自來又曰天道其猶張弓則是為天者常<lb/>
以機示物而未嘗法道之虚一無為也然則從古聖賢<lb/>
者畏天敬天而從老氏者疑天慢天妄窺而屢變玩狎<lb/>
而不忌其不可也必矣<lb/>
上善若水水善利萬物而不争處衆人之所惡故幾於<lb/>
道按諸子論水多異說子産謂水弱民狎而玩之故多<lb/>
死焉以象寛難鄒衍則又不足稱盖易言習坎有孚維<lb/>
<pb n="KR3j0021_WYG_015-8a"/>
心亨行有尚孔子贊之以為流而不盈行險而不失其信維<lb/>
心亨乃以剛中也行有尚往有功也而老氏之言差合矣<lb/>
載營魄謂有此身也下言抱一專氣致柔滌除𤣥覽愛<lb/>
民治國天門開闔明白四達皆有此身而治之也人以<lb/>
此身載營魄而行血氣無殊而智愚絶異案劉子言<lb/>
民受天地之中以生所謂命也故有動作禮義威儀<lb/>
之則以定命也能者養之以福不能者敗以取禍劉<lb/>
子不為無知者所謂載營魄而行其言治之之道如此<lb/>
<pb n="KR3j0021_WYG_015-8b"/>
豈惟劉子自堯舜禹湯以來無不如此故謂之人道而<lb/>
老子乃言當如嬰兒無為無知推之天下國家皆用此<lb/>
術夫各由其方各致其極不相為謀亦無怪矣然後之<lb/>
儒者智不足以達反遵奉之曰彼道也此禮也彼天也<lb/>
此人也彼妙也此徼也不兼明而兩蔽者也<lb/>
三十輻共一轂當其無有車之用埏埴以為器當其無<lb/>
有器之用鑿户牗以為室當其無有室之用老子之為<lb/>
是言也所以明無也然適見其無者而已天下之物當<lb/>
<pb n="KR3j0021_WYG_015-9a"/>
其有而用者皆是也何未之思乎然則有無不足以相<lb/>
明而道之所不在也盖老子之所操者雖㣲而狹矣<lb/>
視之不見名曰夷聽之不聞名曰希搏之不得名曰㣲<lb/>
此三者不可致詰故復混而為一其上不皦其下不昩<lb/>
繩繩兮不可名復歸於無物是謂無狀之狀無物之象<lb/>
是謂惚恍迎之不見其首隨之不見其後執古之道以<lb/>
御今之有能知古始是謂道紀視之不見非逺也聽之<lb/>
不聞非寂也搏之不得非空也其說以為可見可聞可<lb/>
<pb n="KR3j0021_WYG_015-9b"/>
得者皆物也不見不聞不得者非物也雖然既已在見<lb/>
聞搏執之内矣雖不可致詰而既已受詰矣此其所以<lb/>
復混而為一一者道之别名也<hi>老氏謂道生一一者道之子也</hi>其上雖<lb/>
不皦其下亦不昩散在萬物而復歸於無物也故曰無<lb/>
狀之狀無物之象是謂惚恍惚恍者有而不有無而不<lb/>
無也必有以迎然而莫為首必有以隨然而莫為後有<lb/>
者非道而御有者道自古而然也老子極思研精模寫<lb/>
夫道其勞若此按舜命禹道心惟㣲周官儒以道得民<lb/>
<pb n="KR3j0021_WYG_015-10a"/>
孔子何莫由斯道皆前無本根後無枝葉老子未之聞<lb/>
爾<lb/>
古之善為士者㣲妙𤣥通深不可識夫唯不可識故强<lb/>
為之容豫兮若冬渉川猶兮若畏四隣儼兮其若客渙<lb/>
兮若氷將釋敦兮其若樸曠兮其若谷渾兮其若濁孰<lb/>
能濁以静之徐清孰能安以動之徐生保此道者不欲<lb/>
盈夫唯不盈故能敝不新成老子取於人情物理以為<lb/>
體道之驗可謂巧矣冬之渉川無敢驟犯者四隣雖不<lb/>
<pb n="KR3j0021_WYG_015-10b"/>
吾禁吾之所為恐其聞而見也主為政而客不為政自<lb/>
嚴以待而已氷之將釋融浹而不流也樸者不制割也<lb/>
谷者虚而深也若濁者非濁非清也此皆人情物理之<lb/>
自然不待智者而知至於取以為體道之驗則雖智者<lb/>
不知不能也老子之於道豈不察而近乎濁之徐清安<lb/>
之徐生此亦人情物理之自然而非智者不能待也然<lb/>
其大㫖則欲沖不欲盈欲能敝不新成爾嗟夫老子之<lb/>
道偏矣其行之勞矣然而可以寡怨逺罪也按易勞謙<lb/>
<pb n="KR3j0021_WYG_015-11a"/>
君子有終其象以為萬民服盖以功與人而已不居焉<lb/>
老子自為而已其於人也無功則雖勞而固以逸為利<lb/>
也<lb/>
萬物並作吾以觀其復夫物芸芸各復歸其根歸根曰<lb/>
静静曰復命按易物作而剥剥極而復復則還作矣故<lb/>
孔子以為見天地心者取其作也若老氏之根歸則以<lb/>
剥為復復則不作非余所知<lb/>
六親不和有孝慈國家昏亂有忠臣和則不待孝治則<lb/>
<pb n="KR3j0021_WYG_015-11b"/>
不待忠其道或然矣然其所以不和不治豈為忠孝者<lb/>
致之哉若舜父母箕子之君併以不和不治者集於其<lb/>
身又將奚咎老子謂因廢道有仁義因智慧有大偽而<lb/>
謂家國之亂亦因忠孝者致之故欲絶焉噫未有不察<lb/>
事而可以知道者是恣其私說而以亂益亂非亡滅不<lb/>
止悲夫<lb/>
衆人熙熙如享大牢如登春臺我獨泊兮其未兆若嬰<lb/>
兒之未孩衆人皆有餘而我獨若遺衆人皆有以而我<lb/>
<pb n="KR3j0021_WYG_015-12a"/>
獨頑似鄙此雖非道然欲己逺身道亦凝焉若學者但<lb/>
以為資質所安而無聞悟之獲則緩縱於瞬息之㣲而<lb/>
所遁逸者不啻千里之外矣<lb/>
君子終日行不離輜重物有輜重道亦有輜重人皆知<lb/>
致物之輜重以行其身而不知致道之輜重以行其身<lb/>
也使誠知之則千鈞在已而毫芒在物矣惜乎老子為<lb/>
一方之說而不足以教學者也<lb/>
老子論道猶可也何必及兵益贊禹以至諴感神自知<lb/>
<pb n="KR3j0021_WYG_015-12b"/>
其可以勝有苖而不用而苖亦知之故班師振旅而苖<lb/>
自至兵之上也出律不足以擬之矣若老子論兵不可<lb/>
以勝敵而欲以哀先之則左次輿尸而已佐人主者固<lb/>
無以兵强之道至於兵受弱而道亦亡則謂之以道佐<lb/>
人主不可也為國者不審觀而信處士之虚言亂曷已<lb/>
乎<lb/>
上禮為之而莫之應則攘臂而仍之夫禮者忠信之薄<lb/>
而亂之首世之陋儒謂失禮則入刑則老子宜有此論<lb/>
<pb n="KR3j0021_WYG_015-13a"/>
矣攘臂而仍之入刑之謂也<hi>老氏已先見自其時言之謂之救弊若通行於後則</hi>
<hi>有徳其可以無禮乎</hi>道徳之於禮譬人身之有耳目手足也非是<lb/>
則無以為人故孔子曰安上治民莫善於禮道之以禮<lb/>
有恥且格正謂不攘臂而仍之也老子所講不詳而輕<lb/>
言治道誤後世莫大於此<lb/>
大道甚夷而民好徑朝甚除田甚蕪倉甚虚服文采帯利<lb/>
劒厭飲食貨財有餘是謂盜夸非道也哉老子與堯舜<lb/>
三代之聖人辨道於分釐杪忽之㣲而以衰末亡國之<lb/>
<pb n="KR3j0021_WYG_015-13b"/>
事併言之不知使彼出而為治又將何以處此<lb/>
盖老子之㣲言纔十數章其有見於道者以盈為冲以<lb/>
有為無以柔為剛以弱為强而已然而謂堯舜三代之<lb/>
聖人皆不知出此也遂欲盡廢之而以其說行天下嗚<lb/>
呼使其為藏史之老耼歟則執異學以亂王道罪不勝<lb/>
誅矣使其非藏史之老耼歟而處士山人乗王道衰闕<lb/>
之際妄作而不可述奇言而無所考學者放而絶之可<lb/>
也奈何俛首以聽而或者又助持矛焉然則學而不盡<lb/>
<pb n="KR3j0021_WYG_015-14a"/>
其統與不學同於是以自有之聰明而陷於人之聾瞽<lb/>
者百世之通患也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0021_WYG_015-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　習學記言卷十五<lb/>
</p>
<p>
</p>
  </div>
</body>
</text>
</TEI>
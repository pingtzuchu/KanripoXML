<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>習學記言卷四十二</head>
    <p>
<pb n="KR3j0021_WYG_042-1a"/>
欽定四庫全書<lb/>
　習學記言卷四十二　　　　宋　葉適　撰<lb/>
　　唐書<lb/>
　　　列𫝊<lb/>
楊綰誠清簡所以得重望者由元載為之資藉盖天下<lb/>
公好惡未嘗廢也綰誠不附離然載能容於朝終其身<lb/>
小人之不肖亦尚有齊量矣當是時人主茍於弛懦上<lb/>
下習為崇侈然則一朝誅載用綰人情震懼而所改化<lb/>
<pb n="KR3j0021_WYG_042-1b"/>
者如此後人便以舉臯陶伊尹不仁者逺為比恐亦非<lb/>
其實也唐人奇崔祐甫謀畧謂可復貞觀開元之治然<lb/>
自古無兩易宰相徳宗初立率情任意匆匆如此可以<lb/>
占其後矣祐甫方銳於自見任責如流未暇計他日楊<lb/>
炎乃其所薦固已失之而祐甫亦遽死不然君臣之終<lb/>
始未可知也<lb/>
舊史言唐以來詩人之達者惟有髙適按新舊史載適<lb/>
事皆不止於能詩又其論建亦非疎畧不切時用而謂<lb/>
<pb n="KR3j0021_WYG_042-2a"/>
之言過其實為大臣所輕新史又改云不為搢紳所推<lb/>
亦非也且大臣之輕重又何足計况唐世能詩之達者<lb/>
甚衆何必髙適豈待之在甫白郊島之間耶適論東西<lb/>
川利害可見當時率然割裂州縣以為節度自成弱勢<lb/>
而適亦不能知其本原但據目前言之爾<lb/>
元結放浪其迹以文墨自命出䖏不常若非利禄所能<lb/>
羈紲者而實有材用論能扶世政能便民與温造李渤<lb/>
之流唐時高品人物不過如此也𫝊載道州西原蠻掠<lb/>
<pb n="KR3j0021_WYG_042-2b"/>
居人數萬去遺纔數千而諸使調發符牒乃至二百函<lb/>
故結賦詩以為賊之不如而杜甫有粲粲元道州前賢<lb/>
畏後生之語余憶在金陵時前嵗運米出淮西界一戸<lb/>
已費百餘千次年運至廬州轉運司復欲調民余力止<lb/>
之請以本府錢自用水運終不聴㑹徐邦憲至乃免盖<lb/>
一經兵亂不肖之人妄相促迫草芥其民賊猶未足以<lb/>
為病而官吏相與亡其國矣<lb/>
郤士美為昭義節度昭義自李抱真以來私厨月費米<lb/>
<pb n="KR3j0021_WYG_042-3a"/>
六千石羊千頭酒數十萬斛潞人困甚通一嵗由今計<lb/>
之二十四萬緡矣士美悉去之出廩錢市物自給又盧<lb/>
從史時日具三百人膳以㗖牙兵士美亦罷之按抱真<lb/>
傳稱能完實府庫教成丁二萬繕甲治兵遂雄山東天<lb/>
下依昭義為强鎮盖當時良帥也而浮侈如此則其不<lb/>
良者又可知矣然史隨舊述各務私美融㑹者少恐士<lb/>
美所剔除容或未盡然也<lb/>
戸部侍郎崔蠡上疏國忌日設僧齋百官行香論事無<lb/>
<pb n="KR3j0021_WYG_042-3b"/>
經據詔曰朕以郊廟之禮嚴奉祖宗備物盡誠庶幾昭<lb/>
格恭惟忌日之感所謂終身之憂而近代以來歸依釋<lb/>
老徴二教以設食㑹百辟而行香將以有助聖靈冥資<lb/>
福祚有異皇王之術頗乖教義之宗昨得崔蠡奏論遂<lb/>
遣討尋本末禮文令式曽不該明習俗因循雅當整革<lb/>
其兩京天下州府以國忌日於寺觀設齋行香起今以<lb/>
後並宜停罷此開成四年也唐世禮文不為知禮者所<lb/>
許然如此等事猶能釐正不若後世定著不刋以為臣<lb/>
<pb n="KR3j0021_WYG_042-4a"/>
子恭順報効之節無逾於此也近傳蘇子瞻程正叔爭<lb/>
行香日食葷素饌有劉氏左袒之誚而范淳父黄魯直<lb/>
各私其所主遂結怨嫌然則安於流俗而計恭慢之偏<lb/>
恐或未攷也<lb/>
代宗本以涉歴艱難忍事能㫁故僅存壞亂之餘其於<lb/>
李輔國魚朝恩程元振李光弼郭子儀生死始終之際<lb/>
皆用此術雖不足為君道然不可謂無其意也獨至元<lb/>
載則初乃放縱未遂猜殘操御乖離全不中理且已知<lb/>
<pb n="KR3j0021_WYG_042-4b"/>
其為奸而不遂罷黜不知何所疑畏而必待遷延嵗月<lb/>
養成大惡用舉國之力如捕强冦而後勝之耶楊綰既<lb/>
自當相置之閒地直俟載誅乃以為代既非致麟鳯之<lb/>
道而綰不量其君冐昧前進適㑹即死姑留美名不然<lb/>
君臣之義終何所就也學者輕信往事異時自䖏不審<lb/>
無與建功趨向日以卑下不可不知<lb/>
楊炎變兩稅盖當是時不復授田乆矣自古官養民辛<lb/>
苦為立制度若家人父子貢稅之田號曰借力官民不<lb/>
<pb n="KR3j0021_WYG_042-5a"/>
相雜也春秋季年已履畝賦田至戰國而授田之制蕩<lb/>
盡漢人疆理廣大但因民所自有而廉取之雖非古法<lb/>
至於隨時簡易不大望於民則反過之矣唐雖因周隋<lb/>
為授田法非古法也而嵗輒更改煩擾難遵方其盛時<lb/>
已不能守迄於民自有田而後已矣民自有田多少不<lb/>
等貧富不齊奈何猶欲用授田時法稅之而後世之論<lb/>
謂租庸調近古兩稅變古乃是全不究始末爾所謂戸<lb/>
無主客以見居為簿人無丁中以貧富為差此變為兩<lb/>
<pb n="KR3j0021_WYG_042-5b"/>
稅之要而租庸調之所以不可乆行者正以主客丁中<lb/>
難分别故也<lb/>
舊說李徳裕重修實録増崇其父之美然以吉甫事與<lb/>
李絳對㸔心念識慮固非吉甫所能及至處置國家節<lb/>
目絳尤過之信如傳者所言德裕更淺下雖欲虚夸益<lb/>
彰其短爾然絳自罷相後沉浮麤使垂二十年不知早<lb/>
退卒蹈竒禍最為可痛蓋唐人之陋雖絳及宋璟不能<lb/>
免也<lb/>
<pb n="KR3j0021_WYG_042-6a"/>
管仲始以鹽䇿霸齊余常疑左氏所不載而管子書乃<lb/>
諸子辨士刻薄揣摩者附㑹其說非實事也是時王道<lb/>
雖衰而未盡聖賢餘論尚存若管子果奪商賈之利以<lb/>
自封殖議者安肯赦之且陳氏盜齊柄蓋以家量貸以<lb/>
公量収晏子謂民愛之如父母歸之如流水然則豪奪<lb/>
民利非管氏所為决也自後遂有桑𢎞羊孔僅又後遂<lb/>
有劉晏李巽𢎞羊等奉漢武之欲最得罪於民晏事與<lb/>
𢎞羊無異其可恕者𢎞羊興利用兵晏用兵而後興利<lb/>
<pb n="KR3j0021_WYG_042-6b"/>
若不得已而然又後至今五百年晏之術不廢愈増史<lb/>
家乃言取人不怨予人不乏道御而王權用而霸不知<lb/>
帝王所謂食貨者如禹益稷播奏艱食鮮食懋遷有無<lb/>
化居烝民乃粒萬邦作乂乃是為民通致食貨全與無<lb/>
取豈得以權道王霸為一種史家無識如此輕立論自<lb/>
不足責其如學者因之淪浹心髓一則非𢎞羊一則是<lb/>
劉晏隨聲褒貶無復根柢此治道所以淪没不可復振<lb/>
稍有意者宜痛哭流涕而思之也<lb/>
<pb n="KR3j0021_WYG_042-7a"/>
顔真卿論羣臣奏事先白長官利害甚明庸人皆可曉<lb/>
是時去載誅且十年使代宗能因此發悟罷載不待稔<lb/>
極惡用大刑也怪唐人及後世都作尋常文字㸔過至<lb/>
殺載而代宗亦無追憶先見之言視真卿與衆人無異<lb/>
豈以真卿遇事輒言望風厭之故不能感動耶其言自<lb/>
艱難之初百姓尚未凋弊太平之理立可便致屬李輔<lb/>
國用權宰相專政逓相姑息莫肯直言大開三司不安<lb/>
反側逆賊散落將士北走黨項合集土賊至今為患偽<lb/>
<pb n="KR3j0021_WYG_042-7b"/>
將更相驚恐因思明危懼扇動却反又令相州散敗東<lb/>
都陷没先帝由此憂勤至於損夀臣每思之痛切心骨<lb/>
可謂曲盡事情使得用必消平世難非止直氣呌呼徒<lb/>
言之而已也世但知真卿剛烈能視死如歸蓋孔子所<lb/>
謂殺身以成仁而不知其身在可以成仁然則李郭之<lb/>
功勲又何足亟稱哉<lb/>
李晟材出李郭上逺甚徳宗將相有晟與陸贄當朱泚<lb/>
死後便盡其用必能制吐蕃以除關中之逼漸處置諸<lb/>
<pb n="KR3j0021_WYG_042-8a"/>
鎮遲以嵗年兩河之患十减五六矣世無其人固所不<lb/>
論若有之又已在當用之地而抑遏掩沒自取衰微詩<lb/>
人所以歎日之方中在前上處故可為痛傷爾<lb/>
合天下之兵累年以攻淮蔡無尺寸效而李愬不殺一<lb/>
人用李祐招董重質全師獨有不血刃之功前代固未<lb/>
易一二數而韓愈作平淮西碑遂言乃勅顔𦙍愬武古<lb/>
通咸統於𢎞夫不擇將任人而陽拘汎率以僥倖於一<lb/>
勝乃唐人之大失愈既不能知又無所别異使絶世奇<lb/>
<pb n="KR3j0021_WYG_042-8b"/>
勲挫折庸帥姦將之手若魚朝恩吐突承瓘而有成又<lb/>
將何詞宜其不心服而卒以沮毁也<lb/>
陸贄論事始末無疵獨諫徳宗失在推誠一説不中其<lb/>
病蓋徳宗以輕信為推誠徒信言而不觀行初不憂其<lb/>
悔誠而為詐此乃贄有所未達也唐人頗病贄褊急不<lb/>
能容于邵于公異竇參之死以為漏言此猶其小者蓋<lb/>
古人將欲輔世必先度其君徳宗相崔祐甫楊炎盧杞<lb/>
姜公輔竇參皆出於一時悤悤至其廢罷甚者誅戮皆<lb/>
<pb n="KR3j0021_WYG_042-9a"/>
用一律贄不度幾見微與參及吳通𤣥兄弟計較是非<lb/>
以勝負為離合誅參相贄安然受之比其去也亦然夫<lb/>
矜其所長而不能照其所短詩人之稱仲山甫已不然<lb/>
矣而况伊傅周召乎惜乎贄之所未及也<lb/>
舊史全載梁鎮奏止李國禎立大地婆父等祠堂文字<lb/>
學者味之自當長益志意雖唐畿赤令尉得自通於朝<lb/>
廷然長民者既有城社而不以實利害告君徒以奉令<lb/>
為恭而竊議於下則何取焉當其時宰相導逢人主荒<lb/>
<pb n="KR3j0021_WYG_042-9b"/>
惑而道士威脅於其間固亦可見蓋不特如林靈素輩<lb/>
能為姦慝也而鎮以縣令獨嬰其鋒朗激傾盡如此然<lb/>
則人患不為而已<lb/>
裴延齡皇甫鎛進用陸贄裴度皆有諫疏贄雖詳復懇<lb/>
切不如度之簡重得體真大臣之言也度言比者淮西<lb/>
糧料所破五城錢其實只與一城兩城士卒怨怒皆欲<lb/>
離叛臣到行營方且慰諭責其遷延不進供軍漸難但<lb/>
能前行必有優償以此約定然後切勒供軍官且支九<lb/>
<pb n="KR3j0021_WYG_042-10a"/>
月一日兩城已上錢俱容努力方將少安雖侵刻不少<lb/>
然漏落亦多所以罷兵之後輕費錢數一千三十萬不<lb/>
知所謂漏落者鎛私以自入耶吏所乾沒耶邦賦有名<lb/>
而無實耶度為宰相不能透見事㡳但以意言之亦未<lb/>
可也<lb/>
朱泚既反朱滔連回紇圍真州將絶河津窺東都與泚<lb/>
合時李懐光據河中李希烈自汴逼江漢李納田緒猖<lb/>
狂未已唐號令所及十纔二三然而天下卒不至土崩<lb/>
<pb n="KR3j0021_WYG_042-10b"/>
者李抱真結王武俊之力抱真所以能説回武俊者賴<lb/>
賈林之詞也存唐之功過於曹劌燭之武矣徳宗初立<lb/>
運動天下事出萬全及其荒急謬計自取遷辱而以存<lb/>
亡離合呼吸俯仰之勢寄於辨士之口為人主者可不<lb/>
監哉<lb/>
徳宗天資喜文愛李楷落碑用楊炎作宸扆台衡銘君<lb/>
臣箴筆意精穎該涉治道非魏文隋煬所能及也然與<lb/>
諸將裴延齡渠牟執誼之流應和附著如影響而陸贄<lb/>
<pb n="KR3j0021_WYG_042-11a"/>
輩乃不能容蓋樂與不勝已者䖏而安其言以為莫予<lb/>
違者人主之大患自古然矣然至於王安石則又反是<lb/>
奈何<lb/>
蕭昕薦張鎬自布衣為拾遺昕亦拾遺也唐世尚存此<lb/>
風其言用之為帝王師不用則幽谷一叟亦可想見昕<lb/>
之風致鮑防為竇參逼致仕未七十言吾與蕭昕之子<lb/>
齒而與昕同致仕蓋昕致仕時八十八矣唐人雖以義<lb/>
責士大夫而不以法限之故桞公權以元㑹先稱賀占<lb/>
<pb n="KR3j0021_WYG_042-11b"/>
奏忽謬奪俸議者恨其不歸事猶至咸通初乃致仕亦<lb/>
八十餘<lb/>
高崇文在長武城練卒五千常若冦至及討劉闢夘時<lb/>
宣命辰時出師與楚莊王投袂而起正同杜黄裳不可<lb/>
謂不知人其能成功非偶然也黄裳首開憲宗中興之<lb/>
業然論方鎮亦只言貞元近事勸以法度整肅諸侯而<lb/>
已終不能言事本夫力争於横流者勞而難為功故賈<lb/>
誼謂當衆建諸侯而少其力趙普亦請支郡各自奉事<lb/>
<pb n="KR3j0021_WYG_042-12a"/>
京師憲宗十二三年竭生民之力僅取數鎮此事固不<lb/>
易収拾亦其君臣思慮有未至也<lb/>
舊史稱前代以史為學者率不偶於時多罹放逐其故<lb/>
何哉誠以褒貶是非在於手賢愚輕重繋乎言君子道<lb/>
微俗多忌諱一言切已嫉之如讐所以峘薦坎壈於仕<lb/>
塗沈栁不登於顯貴後之載筆執簡者可以為之痛心<lb/>
道在必伸物不終否子孫藉其餘祐多至公卿者蓋有<lb/>
天道存焉此語雖不足以定世論然比於韓愈自言人<lb/>
<pb n="KR3j0021_WYG_042-12b"/>
禍天刑則粗勝矣古人以官守道況史者與義降升國<lb/>
之賞罰莫敢望焉天下臧否在我則何計位之高卑舊<lb/>
史之意不已陋乎<lb/>
李夷簡劾楊憑欲抵以死置對未得状即捕故官屬簿<lb/>
録家貲當時御史之權如此夷簡亦號賢者而怙勢作<lb/>
威與楊球崔暹無異何耶時論雖以挾私不與而乃謂<lb/>
摧挫方鎮為得冝推挫方鎮以道不以力此固無識者<lb/>
所言不足為凖但憑本士人習於侈汰自取頓辱為可<lb/>
<pb n="KR3j0021_WYG_042-13a"/>
恨爾<lb/>
獨孤及言減江淮山南諸道兵謂今天下惟朔方關西<lb/>
有吐蕃僕固之虞邠涇鳯翔兵足以當之此外東泊海<lb/>
南至番禺西盡巴蜀無䑕竊之道而兵不為解此言肅<lb/>
代間無故變天下皆為兵之實録也蓋其患自古所無<lb/>
而至今終在<lb/>
盜殺武元衡許孟容以吏部侍郎白宰相請起裴中丞<lb/>
輔政余記往時朱熹坐本曹侍郎林粟劾去而太學諸<lb/>
<pb n="KR3j0021_WYG_042-13b"/>
生啟其師乞扣閽畱熹為司業當時謂即師求師為侮<lb/>
其師夫即師求師為侮其師則即相論相為侮其相矣<lb/>
然孟容所言廟堂不以為忤而度果相淮蔡之平事至<lb/>
淺鮮尚湏議論不壅方能致之況有大於此者乎<lb/>
唐中世以後稱家法之美父兄子弟相繼賢材者穆崔<lb/>
栁氏爾子貢問何如斯可謂之士矣子曰行已有恥使<lb/>
於四方不辱君命可謂士矣敢問其次曰宗族稱孝焉<lb/>
鄉黨稱弟焉又問曰言必信行必果硜硜然小人哉抑<lb/>
<pb n="KR3j0021_WYG_042-14a"/>
亦可以為次矣夫不原道徳之大意不知古人之本末<lb/>
而以宦學所由之途便為立身之大節足以干禄而已<lb/>
視漢陽陳江南袁氏固已逺矣<lb/>
自天寳亂而吐蕃强國西門即戰地古人稱無怠無荒<lb/>
四夷來王太宗君臣恃一時兵力以除㓙雪恥驕穉前<lb/>
代豈知子孫之患至此乎於時馬驎劉昌郝玼史敬奉<lb/>
野詩良輔相繼扞境僅能自保而使謂其不能北踰白<lb/>
道西出蕭關以為將略有所未至蓋猶以太宗時事望<lb/>
<pb n="KR3j0021_WYG_042-14b"/>
之耶<lb/>
元稹李逢吉交扇險賊乃穆敬中大事文宗初稱肅清<lb/>
韋處厚之力也其貶熊望詔曰孔門高懸百行由至順<lb/>
者其身必榮朝廷廣設衆官踐正途者其道必達前鄉<lb/>
貢進士熊望因縁薄伎偷兾䙝幸營居中之密職擾惑<lb/>
朝經致偪下之囂聲因依邪隙及衆議波湧累月不寧<lb/>
司門驗繻累月至四考覆謬妄乃非坦途朕大啟康莊<lb/>
以端羣望俾示投荒之典用正向方之流可漳州司戸<lb/>
<pb n="KR3j0021_WYG_042-15a"/>
望劉栖楚客也<lb/>
余既於平淮西碑論陽拘汎率之非然猶有未盡者韓<lb/>
𢎞賊也去李師道王承宗一間爾而乃使為統帥責以<lb/>
成功此武元衡李吉甫之謬歟去杜黄裳逺矣𢎞無狀<lb/>
至於蠱壊李光顔裴度雖督戰尚不敢當招討凡事利<lb/>
害縱曉然在目前終非智者不能睹而世以為智則必<lb/>
待决了於冥冥亦豈皆然哉<lb/>
國忌行香外又有人主生日稱賀春秋釋奠於孔子按<lb/>
<pb n="KR3j0021_WYG_042-15b"/>
韋綬劉禹錫言可見蓋當時皆以為非禮而今世反以<lb/>
為盛禮也有其舉之莫敢廢前世禮師相傳之語則然<lb/>
夫不論其是非而直以廢舉㫁之可乎新史所云陋矣<lb/>
高瑀傳稱韋裴作相少債師此本起於中官貪冒所行<lb/>
及積習漸乆則人以為常非賢者不能革雖杜黄裳不<lb/>
免況其下乎近世固有債師之論淳熈間除授清明然<lb/>
外𫝊閹倖以告覔而得亦不為少夫天下之私情常欲<lb/>
敗至公此乾徳所以為難也<lb/>
<pb n="KR3j0021_WYG_042-16a"/>
憲宗問政之寛猛權德輿言唐家以仁厚為先余考於<lb/>
載籍自古流俗未嘗不以猛勝惟聖人能用寛周衰而<lb/>
寛道廢故孔子力爭深辨以明嚴猛之非如佚道使民<lb/>
生道殺民則孟子固已偏駁不能盡究孔子之義也德<lb/>
輿但以利害言之蓋俗儒常見爾然近世引經講學未<lb/>
嘗不主寛及其從政未豪末則雄猜刻暴叱咤百出何<lb/>
止於用嚴而已又德輿之罪人也哉<lb/>
唐輔相三節自魏徵外皆不及元和諸人至杜黄裳懲<lb/>
<pb n="KR3j0021_WYG_042-16b"/>
刈德宗首開治柄百年賴之又非諸人比也所可恨者<lb/>
材智止於其所能既不知上一截又不知下一截爾夫<lb/>
不知上一截則國論不明不知下一截則士俗不成尚<lb/>
未可望兩漢魏晉人材也<lb/>
裴度能聚天下之望在已為公卿大夫所宗終其身此<lb/>
一事自唐以來貴人皆無其意與僅有其意而不能成<lb/>
其能成者度一人而已笑受崔咸罰爵可併㸔然若使<lb/>
其所知稍進又當不止此未嘗不拊卷深惜之也初韓<lb/>
<pb n="KR3j0021_WYG_042-17a"/>
愈科目輩行立朝所歴與度畧等而愈工文字自致名<lb/>
聞非度敢望也及愈先依鄭餘慶方能在百僚間後益<lb/>
困非度提衡不復進遂判然為下與馮宿李正封輩無<lb/>
别矣豈愈皇皇然以行道自任而不計其身之重輕哉<lb/>
抑行道者必輕其身哉曽子謂士不可以不𢎞毅比其<lb/>
死也未免易季孫之簀蓋古人難之抑講明猶有未至<lb/>
歟<lb/>
　<lb/>
<pb n="KR3j0021_WYG_042-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　習學記言卷四十二<lb/>
</p>
<p>
</p>
  </div>
</body>
</text>
</TEI>
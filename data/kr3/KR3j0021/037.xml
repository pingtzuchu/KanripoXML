<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>習學記言卷三十七</head>
    <p>
<pb n="KR3j0021_WYG_037-1a"/>
欽定四庫全書<lb/>
　習學記言卷三十七　　　　宋　葉適　撰<lb/>
　　隋書<lb/>
隋志無連山止於歸藏十三卷蓋漢初已亡按晉中經<lb/>
有之惟載占筮唐乃有連山十卷司馬膺注至本朝亦<lb/>
無連山而歸藏三卷稱晉薛貞注按劉炫傳連山炫所<lb/>
造也坐以得罪然則連山歸藏皆非本書矣周官雖載<lb/>
三易逺自夏商其不經孔氏無所傳授者後滅没不復<lb/>
<pb n="KR3j0021_WYG_037-1b"/>
著夫孔氏所不道而道不存焉學者自不必追論亦可<lb/>
然所謂周易者謂其周流而變易名義畧與連山歸藏<lb/>
同而後世乃以為周文王之易至又獨取易字别訓名<lb/>
義恐亦於道有害<lb/>
古文尚書屋壁所出謂科斗書也孔安國以𨽻古定即<lb/>
今文也其後學書以楷為宗故孔安國書遂為古文然<lb/>
自蔡邕之流已變從今文矣自晉梅賾齊呉興始獻孔<lb/>
安國尚書學者方復以古文行之而唐始令衛包變從<lb/>
<pb n="KR3j0021_WYG_037-2a"/>
今文學者因以今之所謂書者非復古文不知字有古<lb/>
今而義無古今不然則西方絶域之學旁行累譯安得<lb/>
盡通於中國哉人情之好惡習俗之流傳亘古今而常<lb/>
在豈特義無古今夷夏而文亦無古今夷夏也學者知<lb/>
此則道之意思過半矣至明皇改無頗為無陂則轉易<lb/>
義訓矣然李肇所云亦止此一條爾<lb/>
因隋史叙䜟緯事古聖人所以為治道者必能知天人<lb/>
之常理而順行之武王所謂隂騭相協以為彛倫者也<lb/>
<pb n="KR3j0021_WYG_037-2b"/>
鯀以人欲勝天水方汎濫不能順導乃崇土以塞之一<lb/>
事不順天人之理亂矣此桀紂暴德之始三代漢唐之<lb/>
所由分也然學者不足以知之則河出圖洛出書孔子<lb/>
之前已有此論而其後遂有䜟緯之説起於畏天而成<lb/>
於誣天况五事人之所為無預於五行學者之陋一至<lb/>
於此及其消磨息滅費多少氣力而聖人之治終不復<lb/>
可施故隋文雖焚䜟而妄稱祥瑞至有袁充王劭之事<lb/>
又甚於䜟矣<lb/>
<pb n="KR3j0021_WYG_037-3a"/>
前漢無史官故遷固父子捃摭成編遂為信書東漢以<lb/>
後各自有史漢晉家數尤多然卒其所取信者亦後人<lb/>
之作也隋唐之際舊書尚存有志於學者欲有所考證<lb/>
猶可參取惜今不見矣今唐五代尚有舊史及諸雜注<lb/>
記本朝則李燾史底㝡信而詳余嘗患學者見聞不逺<lb/>
而取成於目前雖李翶猶以前後漢有生熟之異他何<lb/>
恠也<lb/>
隋僧道騫讀楚辭能為楚聲音韻清切後傳楚辭者皆<lb/>
<pb n="KR3j0021_WYG_037-3b"/>
祖騫之音辭以義為主音必歸於正若楚人之辭必為<lb/>
楚音則五方異域不勝其音而文義奚取雖三百篇亦<lb/>
殽亂而不知所裁矣此固淺儒俗人之通患學者不可<lb/>
不知也<lb/>
按隋志稱别集之名漢東京所創靈均以降志尚不同<lb/>
風流殊别後之君子欲觀其體勢見其心志故别取焉<lb/>
後人景慕並自記載以成書部此當時傳襲之語必不<lb/>
妄是自班固傅毅以後方成流畧而競以文名家然雖<lb/>
<pb n="KR3j0021_WYG_037-4a"/>
總名為文而不知前此數百年士蓋有意於立言而未<lb/>
專為文也言之枝流𣲖别㪚而為文則言已亡言亡而<lb/>
大義息矣歐陽氏乃通以後世文字為言惜其㪚亡磨<lb/>
滅不存於世而以立言為不如有德之黙不知文之不<lb/>
可以為言也况傳與不傳本非所計雖上世聖賢猶不<lb/>
能免付之後人而已<lb/>
文字總集各為流别始於摯虞以簡代繁而已未必有<lb/>
意然聚之既多則勢亦不能久傳今其逺者獨一文選<lb/>
<pb n="KR3j0021_WYG_037-4b"/>
尚存以其少也近世多者至數百千卷今雖尚存後必<lb/>
淪逸獨吕氏文鑑去取㝡為有意止百五十卷得繁簡<lb/>
之中鮮遺落之憾所可惜者前世文字源流不能相接<lb/>
若自本朝至渡江則粲然矣<lb/>
隋置六尚六司六典掌宫中之政此漢晉舊事也至煬<lb/>
帝置女官凖尚書省以六局管二十四司則出於創建<lb/>
内外分庭人臣不得分豪預矣所謂人主之職十倍宰<lb/>
相者也<lb/>
<pb n="KR3j0021_WYG_037-5a"/>
隋文帝言非劉昉鄭譯盧賁柳裘皇甫績等則不至此<lb/>
然此等皆反覆子也當周宣帝時以無頼得幸及帝大<lb/>
漸顔之儀等請以宗王輔政此軰行詐頋命於我我將<lb/>
為治又欲亂之昉謀大逆於前譯為巫蠱於後如賁之<lb/>
徒皆不滿志任之則不遜置之則必怨自難信也凡人<lb/>
必有自知著實處我將為治又欲亂之此兩語隋文帝<lb/>
自知着實處也帝雖猜阻迫狹而所以能致開皇於幾<lb/>
平者葢其實有此志而後能之變詐之人翻覆事㑹以<lb/>
<pb n="KR3j0021_WYG_037-5b"/>
倖富貴既得富貴復不能守意態日新棄去更索豈為<lb/>
人國家計慮也雖然髙熲固無此病何為君臣之分不<lb/>
終無復後段事業卒於喪國覆宗為天下笑蓋其猜阻<lb/>
迫狹雖願治而不及逺故也若人主本無自知着實處<lb/>
則雖隋文前段功名亦不能有此又可重歎矣傳稱髙<lb/>
熲有文武大畧明達世務竭誠盡節進引貞良以天下<lb/>
為已任蘇威楊素賀若弼韓擒虎皆熲所薦自餘立功<lb/>
立事者不可勝數執政埀二十年朝野推服物無異議<lb/>
<pb n="KR3j0021_WYG_037-6a"/>
論者以為真宰相熲遭離非命暮年灰滅而當時之言<lb/>
如此可以見其人也熲與賀若弼被殺自係隋之存亡<lb/>
不復闗身矣哀哉<lb/>
李德林應用逐急之文争行奪市如穠李繁桃彌山徧<lb/>
野不足較工拙分雅俗於其間也然亦有數事得入䇿<lb/>
士智人之目如建遣髙熲監軍争滅宇文族請緩廢鄉<lb/>
正是也惜其他遺落不盡見然已過王儉沈約軰逺矣<lb/>
士昧於得以區區小數乗時夸競茍利一身貽禍於人<lb/>
<pb n="KR3j0021_WYG_037-6b"/>
猶自稱豪者真可鄙哉<lb/>
房陵王傳正爾直述本末備見讀者愴然如戾太子雖<lb/>
工語言然班固乃以為蚩尤之旗所生何耶<lb/>
趙照救斛斯徴值周武帝之明從之可也長孫平救邢<lb/>
邵以隋文之忮而亦能聽何哉<lb/>
韋世康韋夐子也其慕止足與子弟書言吾生因緒餘<lb/>
夙霑纓弁驅馳不已四紀於茲坐登衮命數涖方岳志<lb/>
除三惑心慎四知以不貪而為寳處脂膏而莫潤如斯<lb/>
<pb n="KR3j0021_WYG_037-7a"/>
之事頗為時悉今耄雖未及壯年已謝霜早梧楸風先<lb/>
蒲柳眼闇更劇不見細書足疾頻増非可趨走禄豈須<lb/>
多防滿則退年不待暮有疾便辭世康在當時不以文<lb/>
稱然如此語言當時文士亦不能到蓋其識度所至不<lb/>
繫筆墨也然終不得退遂至於死者垂二十年士欲退<lb/>
而不得退萬一而已欲進而不得進皆是也<lb/>
自古小人無材無功者為佞諛傾覆有材有功者即為<lb/>
奸雄簒竊楊素材而功適當其主未可欺奪之時故見<lb/>
<pb n="KR3j0021_WYG_037-7b"/>
於行事徒佞諛傾覆而已使乗際㑹而得盡逞曹操司<lb/>
馬懿之流王敦桓溫不足數也兇燄不泯傳於子弟大<lb/>
呼首事卒以亡隋又何止佞諛傾覆而足哉然當其時<lb/>
隋人無能知者獨一梁毗爾素傳載尅定江南諸賊及<lb/>
破突厥事當詳㸔自京口至泉州水陸數千里奚至於<lb/>
變舊法而以騎陣取勝余固疑之豈其皷勝氣而遂成<lb/>
勝勢耶後人不可不思也<lb/>
素營獨孤山陵隋文謂其能審隂陽禍福之理徧厯川<lb/>
<pb n="KR3j0021_WYG_037-8a"/>
原親自占擇纎芥不善即更尋求心力備盡遂得神臯<lb/>
福壤營建山陵豈與平戎定冦比其功業彼其君臣以<lb/>
詐力奪攘得富貴不畏報復而又取信於隂陽地理以<lb/>
垂子孫無窮之基殆與秦皇漢武求長生異欲而同揆<lb/>
耶<lb/>
牛𢎞淺而不俗柔而不弱治世之中品耳若言書五厄<lb/>
則前葢未有能為此論也然史謂大業之世委遇彌隆<lb/>
隋室舊臣始終信任悔吝不及唯𢎞一人而其死在大<lb/>
<pb n="KR3j0021_WYG_037-8b"/>
業三年使其少復延永未知與蘇威出處如何士固有<lb/>
幸不幸未可隨事為定論也<lb/>
長孫晟終隋世能以計縻突厥開闔盛衰無不如志卒<lb/>
弱其勢以成北方之功過於衛霍用百萬師矣賈誼自<lb/>
言欲為屬國必係單于之頸而制其命伏中行說而笞<lb/>
其背未知得用與晟如何誼當以正道御要荒豈宜用<lb/>
此變詐不近人理耶史稱子貢一出亂齊滅呉存魯霸<lb/>
越使必若是而後可則堯舜文武之道不啻墜地矣<lb/>
<pb n="KR3j0021_WYG_037-9a"/>
隋文帝誤殺史萬歲賞刑失中人主猜暴之失自無可<lb/>
論而楊素輕肆誣䧟致其死地亦為當時所短然余因<lb/>
宇文䕶治獨孤信事當是時武將能望外成事者多不<lb/>
專在一人如素雖敗萬歲而又能進劉方於其國猶未<lb/>
有缺若狄青岳飛軰蓋數十百年而一有寥落相望無<lb/>
復繼者則其為存亡安危所繫豈不大哉悲夫<lb/>
自周氏以來選無清濁盧愷攝吏部與薛道衡陸彦師<lb/>
等甄别士流故涉朋黨之譖而蘇威傳謂知名之士相<lb/>
<pb n="KR3j0021_WYG_037-9b"/>
坐黜免者百餘人古今士無不以氣類合合則庸人倚<lb/>
人主勢軋之無不破壊矣威軰固未足論然亦一時聚<lb/>
散之變也左氏稱十六族者世濟其美不隕其名以至<lb/>
於堯不能舉之葢後世之合正為進取地而古人不然<lb/>
此禍福所以異也然人主亦何利哉<lb/>
隋煬帝戕殺父兄而取其位薛道衡乃上文帝頌極於<lb/>
褒崇不知而言是謂不智知而言之夸虚諂而示實譏<lb/>
真所謂魚藻之義也其死自取之矣傳謂帝將殺之而<lb/>
<pb n="KR3j0021_WYG_037-10a"/>
不悟房彦謙勸之而道衡不用則誠不知而言者從古<lb/>
文人詞繁識寡志欲徼福反貽身災絞縊既及猶不自<lb/>
意真可哀也<lb/>
隋名將自韓賀楊史外如崔仲方于仲文段文振等亦<lb/>
足備驅使及再伐遼至於亡國殺身而麥鐡杖楊義臣<lb/>
陳稜沈光之流猶有可述葢乗分裂并吞之後隋雖統<lb/>
一而天下未嘗無變其多將材固應如此也自古為國<lb/>
不患無材若人主失道自致亡滅則材雖多而不能救<lb/>
<pb n="KR3j0021_WYG_037-10b"/>
也齊無知被弑徒人費石之紛如皆為之死然不足以<lb/>
言忠義矣<lb/>
李諤論當時文弊謂連篇累牘不出月露之形積案盈<lb/>
箱盡是風雲之狀世俗以此相髙朝廷據茲擢士始蘇<lb/>
綽以典誥體風厲境内三十年矣而諤所言乃如此余<lb/>
所謂反助徐庾之風激天下而從之者也諤又言司馬<lb/>
幼之以文表輕艶獲罪自是公卿大臣咸知正路莫不<lb/>
鑽仰墳素棄絶華綺擇先王之令典行大道於茲世且<lb/>
<pb n="KR3j0021_WYG_037-11a"/>
欲以憲司之勢禁絶之諤尤陋矣而史乃稱四海靡然<lb/>
向風深革其弊世俗一種凡鄙見識無不然者彼以為<lb/>
文者若是而已耶<lb/>
蘇威禁臨道店舍責民間五品不遜及令誦五教等事<lb/>
皆深為當時所排威蘇綽子也豈徒習其父之好古不<lb/>
得其所以鉏澆就朴者而但有迂誕恠僻耶古人稱良<lb/>
冶之後必學為裘威殊不能然何也<lb/>
虞世基裴蘊裴矩三人皆發煬帝亡國之機揚湯推波<lb/>
<pb n="KR3j0021_WYG_037-11b"/>
助其沸騰者也然自昔衰亡之君如幽厲二世元成桓<lb/>
靈蔽主明而成其過皆其臣之罪若桀紂始皇漢哀煬<lb/>
帝自為不善人臣立其朝者雖欲匡救而不可三人者<lb/>
以畏死長惡罪之則無辭矣所以致隋之亡則其君自<lb/>
當之不在三人也<lb/>
自晉以下史其間昧陋猥雜不應簡册當刪除者固多<lb/>
矣然未有如王劭袁充兩傳之甚而又有不可得而刪<lb/>
除者葢其時君所愛信興亡成敗之所由出故也至此<lb/>
<pb n="KR3j0021_WYG_037-12a"/>
則雖遷固之巧猶無所致其筆力而况魏徵之流乎<lb/>
李宻謀無不中量無不容蓋非唐初君臣所能及然身<lb/>
為事主則不能成功而終以僇死張良為畫䇿臣未嘗<lb/>
特將人之材器所成就固自不同也余嘗歎戰國楚漢<lb/>
之間有實負智能忍死而不求遇者范増龎統之儔蓋<lb/>
𥚹淺矣至南北隋唐則皆無之以宻之智謀審乎特起<lb/>
之難隠而不試老死不憾庶幾乎<lb/>
魏徵作楊𤣥感李宻贊並論隋文煬帝之所以興亡畧<lb/>
<pb n="KR3j0021_WYG_037-12b"/>
用賈誼過秦語意全不知史家體統徵文識如此安能<lb/>
經緯事功學者以為能致貞觀仁義之效蓋亦得其麄<lb/>
淺而已然觀其諫書乃復不類豈衆史官所為而冠之<lb/>
徴作耶<lb/>
李公孝事既有本生父則有本生母不異親與繼也特<lb/>
以劉炫自立横論故劉子翊駮之其所為乖戾者不取<lb/>
正於禮而取正於令爾使令之所有而禮之所無則又<lb/>
將撓而從乎又引准枉法以枉法尤無義古人以禮為<lb/>
<pb n="KR3j0021_WYG_037-13a"/>
法後世假法而後能存禮如李翊以臺臣屈炫議是不<lb/>
特假法又假勢矣<lb/>
田德懋丁父憂哀毁骨立廬於墓側負土成墳遣員外<lb/>
㪚騎侍郎元志就吊復降璽書曰皇帝謝田德懋知在<lb/>
窮疾哀毁過禮倚廬墓所負土成墳朕孝治天下思𢎞<lb/>
名教復與汝通家情義素重有聞孝感嘉歎兼深春日<lb/>
暄和氣力何似宜自抑割以禮自存也草創時通家子<lb/>
弟故應䘏其哀戚然以千牛備身而遣㪚騎侍郎就吊<lb/>
<pb n="KR3j0021_WYG_037-13b"/>
又璽書鄭重憫惻如此隋文固有意於為治也史言秦<lb/>
任獄吏赭衣滿道漢革其風矯枉過正禁網疎闊網漏<lb/>
吞舟大姦巨猾犯義侵禮故剛克之吏摧拉凶邪一切<lb/>
禁姦以救時弊審如此則是漢雖為三章之法曾不足<lb/>
以革獄吏而終於用酷吏也且無以教民而姑縱之其<lb/>
勢固必至此繫斷四出芟刈如草芥又甚於獄吏矣徴<lb/>
又謂隋時四海九州服教從義無用於酷而漢則不免<lb/>
然彼殿庭終日殺人而人主自為殘暴者又烏得所謂<lb/>
<pb n="KR3j0021_WYG_037-14a"/>
教耶司馬遷本立循酷吏條目所論固無理徴祖其説<lb/>
而益疎公孫𢎞謂臣在山東時聞寗成治民如狼將羊<lb/>
𢎞謟弱力不能禁意或近之蓋酷吏當廢而不當述也<lb/>
叙儒林稱晉魏以後南北所治章句好尚互有不同大<lb/>
抵南人簡約得其英華北方深蕪窮其枝葉後人因此<lb/>
遂謂南北之異可以折衷此甚不然實即華也英華即<lb/>
枝葉也無繁簡之殊經生學士之言所以爛漫充斥而<lb/>
不可據者正以英華非英華而枝葉非枝葉也使其是<lb/>
<pb n="KR3j0021_WYG_037-14b"/>
則遡一枝葉可以得本根又何厭焉知道然後知言知<lb/>
言則無章句近世雖無章句之陋其所以為患者不知<lb/>
道又不知言與昔日章句無異也<lb/>
房暉逺指窈窕淑女鍾鼓樂之為王者房中之樂按文<lb/>
王周公以闗雎為風化之首故孔子稱師摯之始闗雎<lb/>
之亂洋洋乎盈耳哉經師相傳用之鄉人用之邦國天<lb/>
下正音無先焉而鄙儒俗生其言如此悲哉<lb/>
劉焯劉炫當時稱數百年來博學通儒無能出其右然<lb/>
<pb n="KR3j0021_WYG_037-15a"/>
執身不固而升沉進退之間懸命於人其卒以窮死至<lb/>
何妥顯行䜛賊排賢害正自為亂德之首豈儒固使之<lb/>
耶汎觀後世學衰道失士亦無不然者揚雄逺迹簒盗<lb/>
自樂而終則反交譏之矣<lb/>
徵論文言北方以理勝詞使理果勝則詞何足云正謂<lb/>
理未能及詞爾而南方文意兼失又非過其意者徵固<lb/>
未知此也徵又言煬帝意雖驕淫而詞無浮蕩故綴文<lb/>
之士遂得依而取正易稱文明以止人文也觀乎人文<lb/>
<pb n="KR3j0021_WYG_037-15b"/>
以化成天下文章髙下未有不與事稱者煬帝大業三<lb/>
年幸榆林突厥啓民朝復幸啓民所居賦詩稱鹿塞鴻<lb/>
旗駐龍庭翠輦迴氊帷望風舉穹廬向日開呼韓頓顙<lb/>
至屠耆接踵來何如漢天子空上單于臺竭天下之力從<lb/>
事於荒逺僅做得此詩雖只十數句而所闗興亡甚大<lb/>
夫所惡於輕靡之文者謂其不足以致治也若無浮蕩<lb/>
而反至於亡則何益哉又王胃和大酺詩亦夸奢之詞<lb/>
而帝以為意氣髙逺歸之於胃詞清體潤其在世基意<lb/>
<pb n="KR3j0021_WYG_037-16a"/>
宻理新推庾自直葢其君臣務為雄勝輕盡民力與璧<lb/>
月雲山之句異體同歸而徴反謂依而取正與子革舉<lb/>
祈招詩何不同耶<lb/>
楊伯醜筮占之驗古今自得於技術葢無不然者不足<lb/>
異也然皆不當於義不聞於道直以象數之小者推測<lb/>
而已而伯醜乃能笑何妥論易以為何用鄭𤣥王弼之<lb/>
言則是固嘗涉其塗而不由於其大者亦不為無所知<lb/>
也史載其下云乆之微有辨答所説辭義皆異先儒之<lb/>
<pb n="KR3j0021_WYG_037-16b"/>
㫖而思理𤣥妙故論者以為天然獨得非常人所及然<lb/>
不知其㫖趣竟如何妥鄙儒也曾不能傳其一二使後<lb/>
有考焉為可惜也孔子於易創開大道以明示後世條<lb/>
目粲然矣學者不能領幾何而不為鄭𤣥王弼也<lb/>
張胃𤣥改定新厯言前厯差一日莫知其是非蓋是時<lb/>
去大初厯七百餘年矣胃𤣥所為厯法與古不同者三<lb/>
事其自得於心超古獨異者七事自洛下閎以來無不<lb/>
由後以見前之失且變未久而差已多若夫堯舜三代<lb/>
<pb n="KR3j0021_WYG_037-17a"/>
幾二千年厯不變數而亦無以其術相攻者豈天地日<lb/>
月星辰固常運行而無預於私智之區區耶<lb/>
萬寳常論鄭譯樂以為亡國之音及言樂聲淫麗而哀<lb/>
天下不久將盡夫寳常本欲以其技變隋之樂而不得<lb/>
用既論非之而隋之祚卒以不長天下固許寳常為知<lb/>
樂矣然使不改隋之政而為寳常之樂未知其果能易<lb/>
隋之亂而為治留隋之亡而為存乎<lb/>
隋文一朝詔令不為偶儷止叙事實不尚彫綵直露情<lb/>
<pb n="KR3j0021_WYG_037-17b"/>
素賜髙麗王湯璽書雖對面語不能及也義理不足而<lb/>
質實有餘矣李諤之言豈其效歟<lb/>
赤土南海中國也官名服飾儀衛大抵類浮屠所言自<lb/>
佛學入中國學者不能知其淺深或衒以為異或詆以<lb/>
為妄夫彼安於國俗之常不吾效而吾反效之又置是<lb/>
非毁譽於其間何哉<lb/>
　<lb/>
　習學記言卷三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>習學記言卷一</head>
    <p>
<pb n="KR3j0021_WYG_001-1a"/>
欽定四庫全書<lb/>
　習學記言卷一　　　　　　宋　葉適　撰<lb/>
　　易<lb/>
　　　䷀<hi>乾下乾上</hi>　䷁<hi>坤下坤上</hi>
其為三陽也天也此易之始畫<hi>本一而三者非三則無以為八也</hi>其有隂<lb/>
則地也理未有不對立者也陽之一雷二水三山隂之一<lb/>
風二火三澤此卦也其為六也陽則乾震坎艮隂則坤兊<lb/>
離巽此義也以卦則三足矣以義必六而交錯往來所以<lb/>
<pb n="KR3j0021_WYG_001-1b"/>
行於事物也學者觀其一不觀其二此易道所以難明也<lb/>
乾文言詳矣學者玩文言而忘彖象且文言與上下繫説<lb/>
卦序卦之説嘐嘐焉皆非易之正也能自强不息厚德載<lb/>
物而天地之道在我矣知用九天德不可為首而知始矣<lb/>
知用六利永貞而知終矣道之示人未有切乎此者也違<lb/>
而他求則逺矣<lb/>
坤六爻隂之正也自履霜而至堅冰所以為隂也直方<lb/>
大不習無不利所以明坤也龍戰于野所以變隂也臣<lb/>
<pb n="KR3j0021_WYG_001-2a"/>
弑其君子弑其父駭矣甚矣非所以戒坤也且六十四<lb/>
卦皆無弑父與君之象而獨以戒坤何哉<lb/>
　　　䷂<hi>震下坎上</hi>　䷃<hi>坎下艮上</hi>
卦之次序無繫乎易之損益然以序卦考之則易之先<lb/>
後如此久矣乾坤剛柔之未交者也及其始交也則陽<lb/>
在下而非其應在五而無其應是以難生而為屯屯者<lb/>
不能進而不能不進之時也其反是也則剛雖得中而<lb/>
無其君柔雖得位而不足以任其臣是以捨位而論卦<lb/>
<pb n="KR3j0021_WYG_001-2b"/>
則險而止者為蒙蒙者不能進而不能退之時也而序<lb/>
卦乃以屯者為物之始生物生必蒙者為物之穉且觀<lb/>
諸天地物何時生亦何時而蒙乎<lb/>
君子觀屯之象以經綸夫為屯者五也濟屯者初也有<lb/>
屯之才經其離散綸其難厄卒以建侯而定業焉大人<lb/>
之事也觀蒙之象以果行育徳夫以其義險而止則果<lb/>
行可也以其卦山下出泉則育徳可也山之為泉也必<lb/>
達於海即蒙而治蒙則養正者聖人之功也<lb/>
<pb n="KR3j0021_WYG_001-3a"/>
初九磐桓利居貞利建侯草昧之世民無定居置磐立<lb/>
桓底止於是而衆隂從之矣故曰利居貞利建侯然民<lb/>
猶未以為可止也則又為之彌綸委曲以盡其周旋闔<lb/>
闢之道然後昔之未可止者終於止而不能居者安其<lb/>
居矣故象以為雖磐桓而以志行為正而以貴下賤則<lb/>
無所不用其極而後大得民也嗚呼觀始交之難生而<lb/>
知君子之濟屯矣<lb/>
剛柔未交健者為乾順者為坤循於常徳而已及剛柔<lb/>
<pb n="KR3j0021_WYG_001-3b"/>
既交明者為屯昏者為蒙徳雖有常而交不可常以聖<lb/>
人之於易也不以一徳御衆變異書詩異指者自此以<lb/>
往諸卦皆然也此徳之應於物者也若其有諸己也則<lb/>
一而已矣𫝊曰易之為書也不可逺其為道也屢遷變<lb/>
動不居周流六虚上下無常剛柔相易不可為典要惟<lb/>
變所適其出入以度外内使知懼又明於憂患與故無<lb/>
有師保如臨父母嗚呼使其於卦必有稽也吾何間焉<lb/>
以其汎於言也則變動周流㣲者為象粗者為數而君<lb/>
<pb n="KR3j0021_WYG_001-4a"/>
子之實徳隠矣<lb/>
　　　䷄<hi>乾下坎上</hi>　䷅<hi>坎下乾上</hi>
序卦物穉不可以不養也物之穉者養而壯者不養乎<lb/>
飲食必有訟飲食則曷為必有訟<lb/>
乾物之主也其進無不遂者故於坤為泰於離為大有<lb/>
大以畜徳小以懿文而兊以決隂皆道之亨者也而獨<lb/>
於坎也則不然待之以險而已故為需夫乾之遇坎也<lb/>
雖不足以成功然剛而不陷義不困窮則可須以待而<lb/>
<pb n="KR3j0021_WYG_001-4b"/>
無所失之謂也而其象曰君子以飲食宴樂孔子稱禹<lb/>
菲飲食書稱文王自朝至于日中昃不遑暇食夫飲食<lb/>
宴樂非聖人之所許也孔子曰飯疏食飲水曲肱而枕<lb/>
之樂亦在其中矣又曰賢哉回也一簞食一瓢飲在陋<lb/>
巷人不堪其憂囘也不改其樂賢哉囘也夫進不過於<lb/>
富貴茍不足以行其道成其功則剛消而為柔陽靡而<lb/>
為隂失其所以乾矣不然則進而未遂需而未至雖飯<lb/>
疏飲水簞瓢陋巷皆足以樂也故曰飲食宴樂使其為<lb/>
<pb n="KR3j0021_WYG_001-5a"/>
泰為大有為夬為姤莫急於救時莫勤於成民則禹文<lb/>
王之食有不暇矣<lb/>
乾宜上者也然物為之下則乾受其攻未有得志者也<lb/>
故於坤為否於艮為遯同人于野履虎尾姤女壯无妄<lb/>
不利有攸往而於坎則為訟矣其彖曰上剛下險險而<lb/>
健訟嗚呼以乾居下無往而不利遇險猶為需以乾居<lb/>
上無往而不難遇險則為訟夫君子以乾為徳而用乾<lb/>
之難如此學易者之所宜盡心也其象曰君子以作事<lb/>
<pb n="KR3j0021_WYG_001-5b"/>
謀始乾道之行也首出庶物物咸賴之受事聽謀惟乾<lb/>
所命而已及其在外而無權違行而為訟窒惕終凶自<lb/>
咎於始深致其戒焉故其爻曰不永所事不克訟歸而<lb/>
逋復即命渝安貞鞶帶三褫之惟聽訟者為得吉焉夫<lb/>
豈以我直而物曲哉然則所謂明於憂患與故者将非<lb/>
若此類也歟<lb/>
　　　䷆<hi>坎下坤上</hi>　䷇<hi>坤下坎上</hi>
序卦訟必有衆起故受之以師訟而有衆起乎衆起而<lb/>
<pb n="KR3j0021_WYG_001-6a"/>
後訟乎師必有所比師者不比之謂也比則安能師<lb/>
一陽而為衆隂所宗莫盛於二五故五為比而二為師<lb/>
師者自古稱之矣事在前而卦在後故其辭曰貞丈人<lb/>
吉無咎所以戒之明非二不可以師也六五為用師之<lb/>
主雖應於二而其質非剛故又戒之曰長子帥師弟子<lb/>
輿尸而於其成也又深致其戒曰小人勿用然則師雖<lb/>
不始於易而非易不足以言師也衆羣而必争當是時<lb/>
也伏尸流血茍赴其欲豈知有所謂丈人者哉誠知之<lb/>
<pb n="KR3j0021_WYG_001-6b"/>
則一舉而可以靖民舞干而可以郤敵夫象變其義不<lb/>
曰用師而曰君子以容民畜衆益贊于禹曰惟徳動天<lb/>
無逺弗届而禹拜昌言曰俞班師振旅嗚呼必若是者<lb/>
而後可以為師歟<lb/>
初六師出以律否臧凶雖盜奪暴强其出未有不以律<lb/>
者然則何為而律也孟子盖知之其稱湯曰為其殺是<lb/>
童子而征之稱武王曰一人横行於天下武王恥之又<lb/>
曰不教民而用之謂之殃民殃民者不容於堯舜之世<lb/>
<pb n="KR3j0021_WYG_001-7a"/>
一戰勝齊遂有南陽然且不可夫貞丈人而出以律惟<lb/>
堯舜湯武之師為然而後世不復見矣未可以易言也<lb/>
總羣隂而宗五之一陽於君子固無此義而雖君道亦<lb/>
難之故其象曰先王以建萬國親諸侯言先王則有是<lb/>
矣書曰協和萬邦黎民於變時雍又曰帝光天之下至<lb/>
于海隅蒼生萬邦黎獻共惟帝臣惟帝時舉惟此庶幾<lb/>
當之雖湯武不得預焉若夫狎所近昵所從各私其私<lb/>
而以比為貴者世之邪徳而君子之所禁也<lb/>
<pb n="KR3j0021_WYG_001-7b"/>
原筮元永貞无咎當比輔順從之時非五之剛中則散<lb/>
而為朋植而為黨私情勝而大公滅矣是以不貴其位<lb/>
而貴其徳也<lb/>
　　　䷈<hi>乾下巽上</hi>　䷉<hi>兌下乾上</hi>
乾進而遇巽之柔其位在四雖順以納陽不為己害而<lb/>
不足以行其道也雖然優緩而不迫於乾之自養有餘<lb/>
矣故其卦為畜非巽之畜乾而乾之自畜此其所以懿<lb/>
於文徳而不施制斷之剛布為宻雲而無解物之雨也<lb/>
<pb n="KR3j0021_WYG_001-8a"/>
夫功之在我也以一陽而攝衆隂勢之在人也以一隂<lb/>
而畜衆陽觀象不明則居受畜之地而猶自許以有行<lb/>
者君子之深戒也故初為復自道而二以牽復為不自<lb/>
失至於三逼畜之主則以說輻反目為大厲以明乾之<lb/>
不可畜而未嘗忘夫復也嗟夫主猶若此况於為客以<lb/>
兊之三上行不忌聽其蹈藉無所避之則安得不為虎<lb/>
尾而咥人哉雖然聖人不許也秉乾之徳明上之分剛<lb/>
中正履帝位而不疚光明者也故其象曰上天下澤履<lb/>
<pb n="KR3j0021_WYG_001-8b"/>
以辨上下以定民志則虎尾咥人之患不足憂而初之<lb/>
素履二之幽人上之視履安行徐步上下有序物我判<lb/>
然彼眇而能視固不足為之明跛而能履固不足為之<lb/>
行也孟子所謂不得志獨行其道者也且夫不安於受<lb/>
而以乾自畜不與其行而以乾自居者遇巽兊之時故<lb/>
也其視坎有間矣<lb/>
比必有所畜故受之以小畜按師卦為容民畜衆之義<lb/>
不以比為畜也物畜然後有禮按雷在天上大壯其物<lb/>
<pb n="KR3j0021_WYG_001-9a"/>
㪚而不畜則非畜而後有禮也<lb/>
　　　䷊<hi>乾下坤上</hi>　䷋<hi>坤下乾上</hi>
以天而交地下地而上天剛柔之際隂陽之數内外均<lb/>
等未有如泰否之明者也觀象指事雷動風行壑反凍<lb/>
結敷榮潤條搖落糞本亦未有如泰否之著者也然而<lb/>
君子玩否之象至於儉徳避難不可榮以禄其六爻逆<lb/>
順興廢之間憂世扶國之義盖專指君子小人消長以<lb/>
辨之矣而於泰也則曰后以財成天地之道輔相天地<lb/>
<pb n="KR3j0021_WYG_001-9b"/>
之宜以左右民是春生而夏長南訛而東作隄防溝洫<lb/>
播種稼穡三事六府皆歸一氣消息之運而君子小人<lb/>
進退治亂之機特不以參焉何也學者之言治道至否<lb/>
泰而止而謂其說於易為最詳按泰之初拔茅茹以其<lb/>
彚征吉使有志於進者不以已而以人二包荒用馮河<lb/>
使居中得位者善惡容而不吾害至於三也則又或懼<lb/>
夫平者陂矣往者復矣若是乎君子盻盻焉求容於小<lb/>
人之不暇而何暇以治哉元凱之用舜自舉之亂臣十<lb/>
<pb n="KR3j0021_WYG_001-10a"/>
人武王有焉故舜謂朕堲䜛說殄行震驚朕師禹以驩<lb/>
兠有苗為堯之哲之病也然則以六五之君當交泰之<lb/>
日小人革面以避君子君子降心以納小人懐失身之<lb/>
懼而猶無善治之益也若夫乾之二為見龍三為夕惕<lb/>
四為躍淵五為飛龍其君以是道其臣亦以是道所别<lb/>
者位而已矣此唐虞三代之所以為盛也以泰否為治<lb/>
亂以君子小人消長為盛衰者後世之言易者也此否<lb/>
所以致君子之戒而泰獨以民為衆也<lb/>
<pb n="KR3j0021_WYG_001-10b"/>
履而泰然後安成履之道在於虎尾而咥人不得言泰<lb/>
泰者通也物不可以終通物之不能終通勢也若易之<lb/>
持泰則固欲其終通也<lb/>
　　　䷌<hi>離下乾上</hi>　䷍<hi>乾下離上</hi>
乾居上而離下進二為主而應於五乾不能自固其剛<lb/>
而離之明足以配乎乾此其所以能合衆異而同之雖<lb/>
未至於成功而大同無私實有為之基本非若遯姤之<lb/>
消蝕否訟之結伏欲施而不可者也比者親而比也同<lb/>
<pb n="KR3j0021_WYG_001-11a"/>
人者踈而同也<hi>隂親而陽踈也</hi>當大同之時非有號召不待紹<lb/>
介翕合響應不約而自同者也不然則何以在郊野之<lb/>
逺而以宗黨為吝哉類族者異而同也辨物者同而異<lb/>
也君子不以茍同於我者為恱也故族之異者類而同<lb/>
之物之同者辨而異之深察於同異之故而後得其所<lb/>
謂誠同者由是而有行焉乃所以貴於同也天下之求<lb/>
同於君子者多矣君子之有所同於天下者亦多矣及<lb/>
其用之則以異而敗者衆以同而成者寡何也不類其<lb/>
<pb n="KR3j0021_WYG_001-11b"/>
族不辨其物平居樂乎人之茍同而不知其遇事之終<lb/>
以異也甚矣同人之難也何以知之由其爻而知之初<lb/>
无咎二吝三凶四弗克攻五號咷大師克六志未得彼<lb/>
汎焉同乎一世而茫焉莫知其所謂誠同皆以乾之居<lb/>
外故也若其在内也則異是以委心歸計而應於五五<lb/>
知其為至剛之徳俯以下之安其為用而不疑也凡乾<lb/>
之為世用未有盛於大有者乾不以離之有也為忌離<lb/>
不以乾之進也為逼故二為大車以載三為公用亨于<lb/>
<pb n="KR3j0021_WYG_001-12a"/>
天子四匪其彭以交如之孚獲威如之吉至於自天祐<lb/>
之而無不利者凡以乾之在内也嗚呼遏惡揚善順天<lb/>
休命乾之材也亦君子之志也夫豈易而得哉<lb/>
物不可以終否故受之以同人物不可以終否是也受<lb/>
之以同人非也與人同者物必歸焉不歸其善而歸其<lb/>
同亦非也<lb/>
　　　䷎<hi>艮下坤上</hi>　䷏<hi>坤下震上</hi>
舜命於禹曰汝惟不矜天下莫與汝争能汝惟不伐天<lb/>
<pb n="KR3j0021_WYG_001-12b"/>
下莫與汝争功益贊於禹曰滿招損謙受益時乃天道<lb/>
謙之為義古矣而卦以坤艮之九三當之世之所謂謙<lb/>
者以位而言也夫謙雖無所不用用雖無所不利而非<lb/>
位不足以言謙三者位之不當而内卦之終也於是而<lb/>
明謙焉無其位而任其勞以此終其身而不敢怠也謙<lb/>
者不足於中也豫者有餘於外也此震坤之九四所以<lb/>
為豫也處己必以謙無豫可也處物必以豫豫之自處<lb/>
而忘其謙則凶之甚矣此二卦所以相因而立謙吉而<lb/>
<pb n="KR3j0021_WYG_001-13a"/>
豫凶也<lb/>
裒多益寡稱物平施非謙也以謙尸之衆之所服也以<lb/>
豫自處無時而可也故推其義曰先王以作樂崇徳殷<lb/>
薦之上帝以配祖考言惟此時為可也<lb/>
豫之義難明故獨明其順以動者雖天地之大聖人之<lb/>
崇高未有逆理而能動者也<lb/>
　　　䷐<hi>震下兊上</hi>　䷑<hi>巽下艮上</hi>
剛下柔動乎險則為屯屯者我欲進而物不從也剛下<lb/>
<pb n="KR3j0021_WYG_001-13b"/>
柔動而說則為隨隨者物既行而我從之也剛下而柔<lb/>
上險而止則為蒙蒙者不可與有為也剛上而柔下巽<lb/>
而止則為蠱蠱者不可與無事也是故隨蠱者屯蒙之<lb/>
反何也以其有順說之道焉君子於其險也則經紀而<lb/>
彌綸之不困於屯也於其說也嚮晦以全其明入宴息<lb/>
以養其力不詭於隨也於其險也則果行而育徳成己<lb/>
也於其順也則振民而育徳成物也夫是以隨者不隨<lb/>
而蠱者不蠱此其義之所以為大而不可小用之也若<lb/>
<pb n="KR3j0021_WYG_001-14a"/>
夫淪溺敗壊安其自然何取於易哉<lb/>
山下有風振撼紛剥為蠱之象君子之治之也先甲三<lb/>
日後甲三日申重黽勉如子治其父母之事惕厲勤苦<lb/>
不得寧居亦以其異而可為耳如使動輒乖忤茍安卑<lb/>
陋不我能備復為敵讐則振民育德之功無與共之矣<lb/>
宜其不事王侯而髙尚其事也哉<lb/>
豫必有隨豫隨不相待也信如序卦之言則隨為豫之<lb/>
餘何以立卦義且隨者豫之靡故卦謂隨時可隨也豫<lb/>
<pb n="KR3j0021_WYG_001-14b"/>
其可隨乎隨於豫則陷矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　習學記言卷一<lb/>
</p>
<p>
</p>
  </div>
</body>
</text>
</TEI>
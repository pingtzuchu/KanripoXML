<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>習學記言卷十二</head>
    <p>
<pb n="KR3j0021_WYG_012-1a"/>
欽定四庫全書<lb/>
　習學記言卷十二　　　　　宋　葉適　撰<lb/>
　　國語<lb/>
　　　周至晉<lb/>
祭公謀父諫征犬戎自春秋以來讀之便為迂緩然穆<lb/>
王時上接成康兵偃刑措乆矣一旦征行倉猝暴師於<lb/>
逺是始禍也其語如此正合事宜爾古今遼濶學者不<lb/>
推其世觀之難乎得其要矣修字尤宜細看<lb/>
<pb n="KR3j0021_WYG_012-1b"/>
榮夷公専利在當時大為異事故曰王人者導利而布<lb/>
之上下由後言之為材臣矣<lb/>
宣王不籍千畆而料民戰國之風氣已開然號稱中興<lb/>
而吉甫方召之徒自相歌頌得非新進驟起以旦夕成<lb/>
功盖舊人前輩所不與耶故太子晉但與幽厲同稱亦<lb/>
學者所當知也修徳者以為無事於功責功者功成而<lb/>
徳日削矣<lb/>
常棣詩國語以為周公作與左傳異左氏採國語凡數<lb/>
<pb n="KR3j0021_WYG_012-2a"/>
百言者約以數十字而已<lb/>
穀洛鬭將毁宫而壅之由後世而言水敗宫闕隄防急<lb/>
務不待令而趨也而太子晉諫詞深切前鑒共鯀後指<lb/>
幽厲怛然畏禍亂之在前古今異意不亦甚乎學者從<lb/>
是求之足以深思而逺尤矣孟子論禹行水但以為無<lb/>
惡乎智猶降此等數語當併考<lb/>
周人之論尚徳尊舊薄功厚本嚴報應崇鬼神至東遷<lb/>
後流風不改然坐視俗壊道淪亦不能反也周語所記<lb/>
<pb n="KR3j0021_WYG_012-2b"/>
雖皆古意極有不通於世者如叔向子産晏子乃無此<lb/>
病然與時升降先民之所存者鮮矣惟孔子渾融不見<lb/>
其隙爾<lb/>
叔孫穆子謂臧文仲之言立今在魯語者不稱豈陋於<lb/>
記録將忽忘之耶<lb/>
莒僕事魯語與左氏詳略大異左氏雖記舜之功然近<lb/>
於浮矣<lb/>
伊訓謂方懋厥徳鳥獸魚鱉咸若行葦言牛羊勿踐履<lb/>
<pb n="KR3j0021_WYG_012-3a"/>
而孟子有不勝食用之論觀里革斷罟事廉貪仁暴盖<lb/>
有底止王政君道其則匪渝古人常所講明也後世失<lb/>
其宗本雖儒者亦不復知可歎爾<lb/>
義理有擇而無降謂陷而入恭誠非矣老子於道徳仁<lb/>
義各有失字<lb/>
齊語載管仲相齊本末粗備後世言治功者皆祖述之<lb/>
然詳驗細考多所不合今䟽下方<lb/>
昭穆固無治效可論捨文武而論昭穆豈是時已變周<lb/>
<pb n="KR3j0021_WYG_012-3b"/>
制耶然其語不類春秋時盖未足據<lb/>
四民勿使雜處别生分類雖自古而然然民情亦未嘗<lb/>
不然也處士於閒燕謂學校也不言學校而言閒燕是<lb/>
不知學制爾工必於官府是使餘民<hi>闕</hi>於器用也商之<lb/>
市井農之田野固不待上之教令矣其要欲使四民世<lb/>
為之其理固當然而四民古今未有不以世至於烝進<lb/>
髦士則古人盖曰無類雖工商不敢絶也<lb/>
制國為二十一鄉不知太公舊法如何公與髙國各有<lb/>
<pb n="KR3j0021_WYG_012-4a"/>
所帥君從臣則卑臣踰君則犯君臣相媮則競非霸術<lb/>
也此處士妄議為國者也<lb/>
𨼆令寄政尤為複重盖比閭族黨古人未有不於此𨼆<lb/>
令寄政者豈待管仲而後能之軌里連鄉皆作書者自<lb/>
為之名非其實也又言有此士三萬人方行天下齊國<lb/>
之大何止三萬人為兵併家計不知矣<hi>田單亦言帝王之兵不過三萬</hi>
令鄉長舉善刑姦退而自修此意固善自古亦未嘗不<lb/>
如此何必管仲也其説草畧疾急安能上下孚信而欲<lb/>
<pb n="KR3j0021_WYG_012-4b"/>
在家者各得為善之利乎若以為上下簡直易通則鄉<lb/>
大夫賔興之法與民何嘗拘礙而管仲輕變之也以為<lb/>
修廢則非舊典以為作新則奚用紛更管仲通達治體<lb/>
固不如此但其智不足以盡行王道故有殘缺茍且之<lb/>
患而張其説者方以為新竒陋矣<lb/>
伍鄙亦舊法但伍字為異耳<lb/>
且制國以萬家為軍三軍三鼓大柄所在制鄙乃以九<lb/>
萬家為屬都鄙不相命而以五承古人也<lb/>
<pb n="KR3j0021_WYG_012-5a"/>
觀優施之言誦柏舟之詩善惡之相仇不待相遇而後<lb/>
毒加焉悲夫<lb/>
晉之亂荀息為之也其不遂亡里克也其亂乆而不已<lb/>
亦里克也<lb/>
宰周公言齊桓不務徳此周人及當時君子之論也自<lb/>
常人及後世言之徳之貶於桓者衆矣晉非號召而欲<lb/>
自至後之為霸固無此事<lb/>
晉文公不圖入於恵公未入之前為亷也然其後不免<lb/>
<pb n="KR3j0021_WYG_012-5b"/>
妻懐嬴殺懐公以求入<lb/>
晉語始末比諸國最詳左氏叙事採用其語煩簡工拙<lb/>
可考<lb/>
使同姓同徳而為異姓異徳兄弟而為路人則堯之親<lb/>
睦舜禹之惇叙周人常棣之義廢矣霸圖淺近乃有此<lb/>
等見識議論雖多聞何為也<lb/>
多聞不能行古人分此二節子路謂唯恐有聞也然聞<lb/>
識無盡行之道易言畜徳可矣<lb/>
<pb n="KR3j0021_WYG_012-6a"/>
晉之興司空季子慱習陽處父為國人所敬其後伯宗<lb/>
似之<lb/>
諸侯之史日存君側以其善行以其惡戒此晉人所言<lb/>
春秋也教之春秋而為之聳善而抑惡焉以戒懼其心<lb/>
此楚人所言春秋也韓宣子所見孔子所修左氏傳之<lb/>
此魯春秋也然則晉謂之乗楚謂之檮杌當是戰國時<lb/>
妄立名字上世之史固皆名春秋也<lb/>
古之人君不能從諫其相為終始以諫者不加怒也後<lb/>
<pb n="KR3j0021_WYG_012-6b"/>
之人君雖能從諫其相為終始以諫者不加恕也叔向<lb/>
之思司馬侯後世人君之所諱也<lb/>
人材隨世盛衰晉暮年盡入强家雖叔向之賢猶不得<lb/>
盡為公臣如董安于閻没女寛之流固不足道也家臣<lb/>
自是一種氣象<lb/>
晉陽尹鐸之所寛沈竈産鼃民無叛意戰國以後有此<lb/>
事不知㳺士増飾其詞抑實然乎等為虐用其民無復<lb/>
愛利之心而姑欲致厚於一二以為喪亡之地何哉<lb/>
<pb n="KR3j0021_WYG_012-7a"/>
　　　鄭至越<lb/>
史伯所答雖鄭事盖周語也宗周將亡天下分裂史伯<lb/>
以諸侯輕重之勢占其所歸是時猶有古人功徳之餘<lb/>
異乎後世謀臣䇿士徒巧詐數力而已<lb/>
鄭雖王母弟受封而以併吞得國故春秋之初其俗最<lb/>
先變與戰國無異及諸大國並争而鄭薾然奔走聽命<lb/>
不暇遂先亡者地狹而居中國戰場也<lb/>
棄和取同史伯以是為幽王致斃之本晏子辨和同之<lb/>
<pb n="KR3j0021_WYG_012-7b"/>
異甚詳然不言其為興王之所在也武王言同謂心與<lb/>
徳若幽王所取正反是心離但以勢利為同耳因史伯<lb/>
晏子所言騐天下古今之常理凡異民力作百工成事<lb/>
萬物並生未有不求其和者雖欲同之不敢同也非惟<lb/>
不敢勢亦不能同也惟人心之取捨好惡求同者皆是<lb/>
而求和者千百之一二焉若夫惎而至人主又萬一焉<lb/>
賢否聖狂之不齊治亂存亡之難常其機惟在於此可<lb/>
不畏哉<lb/>
<pb n="KR3j0021_WYG_012-8a"/>
申叔時之言春秋詩禮樂故志訓典皆以教世子<lb/>
左史倚相舉衛武公語當是時未有生老病死入士大<lb/>
夫之心不以聰明寄之佛老為善者有全力故多成材<lb/>
宜哉凡人壯不自定老而自逸孔子稱君子有三戒亦<lb/>
以末世人材言之若周之道俗未衰則不然也<lb/>
説命當與白公子張語並看又言既得道得道必有物<lb/>
故孔子亦言朝聞道楚本以詐力得國而其人材見識<lb/>
所造如此非齊晉之淺陋所能及也<lb/>
<pb n="KR3j0021_WYG_012-8b"/>
乃命重黎絶地天通世之亂也聽於神故絶地天通罔<lb/>
使降格而後命三后以徳牖民士制刑之中以人道治<lb/>
也觀射父徒能記重黎職業而未及穆王序堯恤刑之<lb/>
意盖古人於詩書禮樂亦未能盡知大意爾<lb/>
唯仁者可好也可惡也可髙也可下也葉公非知仁者<lb/>
也而能論仁盖在我者惟知有仁而已人之好惡髙下<lb/>
於我無加損焉孔子曰唯仁者能好人能惡人觀人之<lb/>
所以施好惡于我而不足以動吾之仁觀我之所以施<lb/>
<pb n="KR3j0021_WYG_012-9a"/>
好惡於人而足以得吾之仁也如是而已孟子曰仁則<lb/>
榮又曰仁者宜在髙位髙榮仁之報也而不能必髙與<lb/>
榮必髙是不可下也必榮是不可惡也是以利誘人使<lb/>
為仁不榮不髙則强者以為詬弱者以為怨而仁始病<lb/>
矣<lb/>
按吴語載王孫雒教夫差挑戰争長遂得先歃左氏乃<lb/>
曰日旰矣大事未成二臣之罪也建鼔整列二臣死之<lb/>
長幼必可知也乃先晉人自宋之盟言之楚衷甲而晉<lb/>
<pb n="KR3j0021_WYG_012-9b"/>
不備楚得歃而先書晉然傳必當紀其實安有呉求挑<lb/>
戰而反以晉為建鼓整列呉實先㰱而乃稱先晉人者<lb/>
盖國語出於辨士浮夸之詞又言晉禦呉稱王呉楚雖<lb/>
自王其國其㑹諸侯固未嘗稱王何禦之為皆謬妄不<lb/>
足信也<lb/>
以國語左氏二書參較左氏雖有全用國語文字者然<lb/>
所採次僅十一而已至齊語不復用呉越語則採用絶<lb/>
少盖徒空文非事實也左氏合諸國記載成一家之言<lb/>
<pb n="KR3j0021_WYG_012-10a"/>
工拙煩簡自應若此惜他書不存無以徧觀也而漢魏<lb/>
相𫝊乃以左氏國語一人所為左氏雅志未盡故别著<lb/>
外傳餘人為此語不足怪若賈誼司馬遷劉向不加訂<lb/>
正乃異事爾<lb/>
　<lb/>
　<lb/>
　<lb/>
　<lb/>
<pb n="KR3j0021_WYG_012-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　習學記言卷十二<lb/>
</p>
<p>
</p>
  </div>
</body>
</text>
</TEI>
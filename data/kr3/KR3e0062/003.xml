<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金匱鈎𤣥卷三</head> <lb/>
    <p>
<pb n="KR3e0062_WYG_003-1a"/>
欽定四庫全書<lb/>
　金匱鈎𤣥卷三<lb/>
　　　　　　　　　　　　元　朱震亨　撰<lb/>
婦人科<lb/>
　經水經候過期而作疼者乃虚中有熱所以作疼<lb/>
　經水不及期血熱也四物湯加黄連<lb/>
　經候將來而作疼者血實也<lb/>
　　　桃仁　　香附　　黄連<lb/>
<pb n="KR3e0062_WYG_003-1b"/>
　過期乃血少也<lb/>
　　　川芎　當歸　𢃄人參白术與痰藥<lb/>
　過期紫黑色有塊血熱也必作痛<lb/>
　　　四物湯加　黄連　香附<lb/>
　淡色過期者乃痰多也<lb/>
　　　二陳湯加　川芎　當歸<lb/>
　紫色成塊者乃是熱也四物湯加黄連之類<lb/>
　痰多占住血海地位因而下多者目必漸昏肥人如<lb/>
<pb n="KR3e0062_WYG_003-2a"/>
　　此<lb/>
　　　南星　蒼术　香附　川芎　作丸服<lb/>
　肥人不及日數而多者痰多血虚有熱前方加黄連<lb/>
　　白术若血枯經閉者四物湯加桃仁紅花<lb/>
　軀肥脂滿經閉者導痰湯加芎連不可服地黄泥鬲<lb/>
　　故也如用以生薑汁炒<lb/>
血崩<lb/>
　崩之為病乃血之大下豈可為寒但血去後其人必<lb/>
<pb n="KR3e0062_WYG_003-2b"/>
　　虚當大補氣血<lb/>
　東垣有治法但不言熱其主於寒學者冝再思之<lb/>
　急則治其標白芷湯調百草霜<lb/>
　甚者棕櫚皮灰後用四物湯加乾薑調理<lb/>
　因勞者用參茋𢃄升補藥<lb/>
　因寒者加乾薑　因熱者加黄芩參茋<lb/>
　崩過多者先服五靈脂末一服當分寒熱五靈脂能<lb/>
　　行能止婦人血崩用白芷香附為丸<lb/>
<pb n="KR3e0062_WYG_003-3a"/>
　白𢃄用椒目末又用白芷末<lb/>
　一方用生狗頭骨燒灰存性或酒調服或入藥服之<lb/>
　又方用五靈脂半生半熟為末以酒調服<lb/>
　氣虚血虚者皆於四物湯加人參黄茋<lb/>
　漏下乃熱而虚者四物湯加黄連<lb/>
𢃄下赤白　赤属血　白属氣　主治燥濕為先<lb/>
　𢃄漏俱是胃中痰積流下滲入膀胱宜升無人知此<lb/>
　　肥人多是濕痰<lb/>
<pb n="KR3e0062_WYG_003-3b"/>
　　　海石　半夏　南星　蒼术　川芎　椿皮<lb/>
　　　黄栢<lb/>
　痩人𢃄病如有𢃄者是熱也<lb/>
　　　黄栢　滑石　川芎　椿皮　海石<lb/>
　甚者上必用吐以提其氣下用二陳湯加蒼术白术<lb/>
　　仍用丸子<hi>一本作瓦龍子</hi>
　又云赤白𢃄皆属於熱出於大腸小腸之分<lb/>
　一方黄荆子炒焦為末米飲湯下治白𢃄亦治心痛<lb/>
<pb n="KR3e0062_WYG_003-4a"/>
　羅先生治法或十棗湯或神祐丸或玉燭散皆可用<lb/>
　　不可峻攻實者可用此法虚則不宜<lb/>
　血虚者加减四物湯<lb/>
　氣虚者以參术陳皮間與之<lb/>
　濕甚者用固腸丸<lb/>
　相火動者於諸藥中加少炒栢<lb/>
　滑者加龍骨赤石脂<lb/>
　滯者加葵花性燥者加黄連<lb/>
<pb n="KR3e0062_WYG_003-4b"/>
　寒月少入薑附臨機應變必湏斷厚味<lb/>
　又方用<lb/>
　　　良薑　芍藥　黄栢<hi>二錢各燒灰</hi>入椿樹皮末<hi>一兩半</hi>
　　右為末粥為丸毎服三四十丸<lb/>
　痰氣𢃄下者<lb/>
　　　蒼术　香附　滑石　蛤粉　半夏　茯苓<lb/>
　婦人上有頭風鼻涕下有白𢃄<lb/>
　　　南星　蒼术　黄栢<hi>炒焦</hi>滑石　半夏　川芎<lb/>
<pb n="KR3e0062_WYG_003-5a"/>
　　　辛夷　牡蠣粉<hi>炒</hi>茯苓<lb/>
白𢃄兼痛風<lb/>
　　　半夏　茯苓　川芎　陳皮　甘草　蒼术<hi>炒浸</hi>
　　　南星　牛膝<hi>酒洗</hi>黄栢<hi>酒浸晒乾炒</hi>
子嗣<lb/>
　肥盛婦人不能孕育者以其身中脂膜閉塞子宮而<lb/>
　　致經事不能行可用導痰湯之類<lb/>
　痩怯婦人不能孕育者以子宫無血精氣不聚故也<lb/>
<pb n="KR3e0062_WYG_003-5b"/>
　　可用四物湯養血養隂等藥<lb/>
産前胎動<lb/>
　孕婦人因火動胎逆上作喘者急用條黄芩香附之<lb/>
　　類將條芩更於水中沉取重者用之<lb/>
　固胎<lb/>
　　　地黄<hi>半錢</hi>人參　白芍<hi>各一/錢</hi>白术<hi>一錢半</hi>川芎<lb/>
　　　歸身尾<hi>一錢半</hi>　陳皮<hi>一錢/</hi>甘草<hi>二錢/</hi>糯米<hi>十四粒</hi>
　　　黄連<hi>些少</hi>　　黄栢<hi>些少/</hi>桑上羊兒藤<hi>七葉完者</hi>
<pb n="KR3e0062_WYG_003-6a"/>
　　右㕮咀煎湯服之<lb/>
　血虚不安者用阿膠　痛者縮砂行氣故也<lb/>
　一切病不可表<lb/>
惡阻　從痰治<lb/>
　　戴云惡阻者謂婦人有孕惡心阻其飲食者是也<lb/>
　　　肥者有痰痩者有熱多用二陳湯<lb/>
　或白术為末水丸隨所好或湯或水下<lb/>
　婦人懐姙愛物乃一藏之虚假如肝蔵虚其肝氣止<lb/>
<pb n="KR3e0062_WYG_003-6b"/>
　　能生胎無餘物也<lb/>
　血塊死血食積痰飲成塊在兩脇動作腹鳴嘈雜胘<lb/>
　　暈身熱時作時止<lb/>
　　　黄連<hi>一兩一半用茱茰炒去茱茰一半益智炒去益智</hi>山梔<hi>半兩炒</hi>
　　　台芎<hi>半兩</hi>香附<hi>一兩用/童便浸</hi>蘿蔔子<hi>一兩/半炒</hi>山查<hi>一兩</hi>
　　　三稜　青皮　神麴<hi>各半兩</hi>莪术<hi>半兩用米醋煮</hi>
　　　桃仁<hi>半兩留尖去皮</hi>白芥子<hi>一兩/半炒</hi>瓦龍子<hi>消血塊</hi>為末作<lb/>
　　　丸子服之<lb/>
<pb n="KR3e0062_WYG_003-7a"/>
　一婦人血塊如盤有孕難服峻削<lb/>
　　　香附<hi>四兩醋煮</hi>桃仁<hi>一兩去/皮尖</hi>海石<hi>二兩/醋煮</hi>白术<hi>一兩</hi>為末<lb/>
　　　神麴為丸<lb/>
束胎<lb/>
　束胎丸第八箇月服<lb/>
　　　黄芩<hi>酒炒夏用一兩秋用七錢半冬用半兩</hi>茯苓<hi>七錢/半</hi>陳皮<hi>二兩忌火</hi>
　　　白术<hi>二兩</hi>粥為丸<lb/>
　束胎散即達生散<lb/>
<pb n="KR3e0062_WYG_003-7b"/>
　　　人參<hi>半錢</hi>陳皮<hi>半/錢</hi>白术　白芍　歸身尾<hi>各一錢</hi>
　　　甘草<hi>二錢炙</hi>大腹皮<hi>三/錢</hi>紫蘇<hi>半錢</hi>
　或加枳殻砂仁作一貼入青葱五葉黄楊木葉稍十<lb/>
　　箇煎待於八九箇月服十數貼甚得力或夏加黄<lb/>
　　芩冬不必加春加川芎或有别證以意消息<lb/>
　第九箇月服<lb/>
　　　黄芩<hi>一兩酒炒宜熱藥不宜凉藥怯弱人减半</hi>白术<hi>一/兩</hi>枳殻<hi>七錢半炒</hi>
　　　滑石<hi>七錢半臨月十日前小便多時减此一味</hi>
<pb n="KR3e0062_WYG_003-8a"/>
　　右為末粥為丸如梧桐子大毎服三十丸空心熱<lb/>
　　湯下不可多恐損元氣<lb/>
安胎<lb/>
　　　白术　黄芩　炒麵　粥為丸<lb/>
　黄芩安胎乃上中二焦藥能降火下行<lb/>
　縮砂安胎治痛行氣故也<lb/>
　益母草即茺蔚子治産前産後諸病能行血養血難<lb/>
　　産作膏　地黄膏　牛膝膏<lb/>
<pb n="KR3e0062_WYG_003-8b"/>
胎漏　氣虚　血虚　血熱<lb/>
　　戴云胎漏者謂婦人有胎而血漏下者<lb/>
子腫　濕多<lb/>
　　戴云子腫者謂孕婦手足或頭靣通身浮腫者是<lb/>
　　　也用山梔炒一合米飲湯吞下　三因方中有<lb/>
　　　鯉魚湯<lb/>
難産<lb/>
　難産之由亦是八九箇月内不謹者<lb/>
<pb n="KR3e0062_WYG_003-9a"/>
　氣血虚故亦有氣血凝滯而不能轉運者<lb/>
催生方<lb/>
　　　白芷灰　滑石　百草霜<lb/>
　　右為末芎歸湯或薑汁調服之<lb/>
　治胎衣不下<lb/>
　　婦人大全方别有藥<lb/>
産後　血暈<lb/>
　虚火戴血漸漸暈來<lb/>
<pb n="KR3e0062_WYG_003-9b"/>
　用鹿角燒灰出火毒研為極細末以好酒調灌下即<lb/>
　　醒行血極快也<lb/>
　又方用韭葉細切盛於有嘴瓶中以熱醋沃之急封<lb/>
　　其口以嘴塞産婦鼻中可愈眩暈<lb/>
産後補虚<lb/>
　　　人參　白术<hi>各二錢</hi>黄芩　陳皮　川芎<hi>各半錢</hi>
　　　歸身尾<hi>半錢</hi>甘草<hi>一錢/炙</hi>有熱加　生薑<hi>三/錢</hi>茯苓<hi>一錢</hi>
　必用大補氣血雖有雜證以末治之<lb/>
<pb n="KR3e0062_WYG_003-10a"/>
　當清熱補血氣<lb/>
消血塊<lb/>
　　　滑石<hi>三錢</hi>沒藥<hi>一/錢</hi>麒麟竭<hi>一錢</hi>無則用牡丹皮　為<lb/>
　　　末醋糊作丸<lb/>
　瓦龍子能消血塊<lb/>
泄<lb/>
　　　川芎　黄芩　白术　茯芩　乾薑　滑石<lb/>
　　　白芍<hi>炒</hi>陳皮　㕮咀煎湯服<lb/>
<pb n="KR3e0062_WYG_003-10b"/>
惡露不盡<lb/>
　謂産後敗血所去不盡在小腹作痛<lb/>
　　　五靈脂　香附末　蛤粉　醋丸　甚者入桃<lb/>
　　　仁<hi>不去尖</hi>
　如惡血不下以五靈脂為末神麴糊丸白术陳皮湯<lb/>
　　下<lb/>
中風<lb/>
　不可作風治切不可以小續命湯服之必大補氣血<lb/>
<pb n="KR3e0062_WYG_003-11a"/>
　　然後治痰當以左右手脉分其氣血多少而治<lb/>
　口眼喎斜不可服小續命湯<lb/>
發熱惡寒<lb/>
　大發熱必用乾薑輕用茯苓淡渗其熱一應苦寒熱<lb/>
　　發表藥皆不可用也<lb/>
　纔見身熱便不可表發熱惡寒皆是氣血<lb/>
　　左手脉不足補血藥多於補氣藥<lb/>
　　右手脉不足補氣藥多於補血藥<lb/>
<pb n="KR3e0062_WYG_003-11b"/>
　惡寒發熱腹滿者當去惡血腹滿者不是腹痛者是<lb/>
　産後不可下白芍以其酸寒伐生發之氣故也<lb/>
　産後一切病皆不可發散<lb/>
小兒科<lb/>
　小兒食積痰熱傷乳為病大槩肝與胆病多<lb/>
　小兒肝病多及大人亦然肝只是有餘腎只是不足<lb/>
吐瀉黄疸<lb/>
　　　三稜　莪术　陳皮　青皮　神麴　麥芽<lb/>
<pb n="KR3e0062_WYG_003-12a"/>
　　　甘草　白术　茯苓　黄連<lb/>
　　右為末水調服<lb/>
　傷乳吐瀉者加山查　時氣吐㵼者加滑石　發熱<lb/>
　　者加薄荷<lb/>
　吐瀉用益元散錢氏五補五瀉之藥俱可用<lb/>
急慢驚風<lb/>
　　發熱　口瘡　手心伏熱　痰熱　痰喘　痰嗽<lb/>
　並用通法重則用𤓰蒂散輕則用苦參赤小豆末湏<lb/>
<pb n="KR3e0062_WYG_003-12b"/>
　　酸虀汁調服吐之後用通聖散蜜丸服之<lb/>
　驚有二證一者熱痰主急驚當直瀉之一者脾虚乃<lb/>
　　為慢驚所主多死當養脾<lb/>
　東垣云慢驚者先實脾土後散風邪<lb/>
　急者只用降火下痰養血<lb/>
　慢者只用硃砂安神丸更於血藥中求之<lb/>
　黑龍丸<lb/>
　　　牛膽南星　礞石<hi>各一两熖硝等分煆</hi>天竺黄<lb/>
<pb n="KR3e0062_WYG_003-13a"/>
　　　青黛<hi>各半兩</hi>蘆薈<hi>二兩/半</hi>硃砂<hi>三/錢</hi>僵蚕<hi>五分</hi>
　　　蜈蚣<hi>二錢半火燒存性</hi>
　　右為細末煎甘草湯膏丸如雞頭大每服一丸或<lb/>
　　二丸急驚薄荷湯下慢驚桔梗白术湯下<lb/>
　神聖牛黄奪命散<lb/>
　　　㯽榔<hi>半兩</hi>木香<hi>三/錢</hi>大黄<hi>二兩麺褁煨熟為末</hi>
　　　黒牽牛<hi>麄末一半生用一半炒用</hi>
　　右為一處研作細末入輕粉少許毎服二錢用蜜<lb/>
<pb n="KR3e0062_WYG_003-13b"/>
　　漿水調下不拘時候微利為度<lb/>
疳病<lb/>
　胡黄連丸<lb/>
　　　胡黄連<hi>半錢去果積</hi>阿魏<hi>一錢半醋/煮去果積</hi>麝香<hi>四粒</hi>
　　　神麯<hi>二錢半去食積</hi>黄連<hi>二錢半炒去食積</hi>
　　右為末猪膽汁丸如黍米大毎服二十丸白术湯<lb/>
　　下<lb/>
　小兒疳病腹大黃連丸二十丸白术湯下<lb/>
<pb n="KR3e0062_WYG_003-14a"/>
痘瘡<lb/>
　分氣虚血虛補之<lb/>
　氣虛用人參白术加解毒藥<lb/>
　但見紅㸃便忌升麻葛根湯發得表虛也<lb/>
　吐瀉少食為裏虛不吐瀉能食為實<lb/>
　裏食而補則結癰腫<lb/>
　䧟伏倒靨灰白為表虛或用燒人屎黑䧟甚者燒人<lb/>
　　屎紅活綻凸為表實而後用表藥則要潰爛不結<lb/>
<pb n="KR3e0062_WYG_003-14b"/>
　　痂二者俱見為表裏俱虚<lb/>
　痘瘡或初出或未出時人有患者宜預服此藥多者<lb/>
　　合少重者合輕方用絲𤓰近蒂三寸連𤓰子皮燒<lb/>
　　灰存性為末砂糖拌喫入硃砂末亦可<lb/>
　解痘瘡毒藥<lb/>
　　　絲𤓰　升麻　酒芍藥　甘草<hi>生用</hi>
　　　糖毬　黒荳　犀角　　赤小豆<lb/>
　解痘瘡法已出未出皆可用硃砂為末以蜜水調服<lb/>
<pb n="KR3e0062_WYG_003-15a"/>
　　　多者可减少者可無<lb/>
腹脹<lb/>
　　　蘿蔔子<hi>蒸</hi>紫蘇梗　陳皮　乾薑<hi>各等分</hi>
　　　甘草<hi>减半</hi>食减者加白术煎服<lb/>
夜啼<lb/>
　　　人參<hi>一錢半</hi>黃連<hi>一錢半/姜汁炒</hi>甘草<hi>半錢/</hi>竹葉<hi>二十片</hi>
　　　作二服加薑一片煎服之<lb/>
口糜<lb/>
<pb n="KR3e0062_WYG_003-15b"/>
　　戴云謂滿口生瘡者便是<lb/>
　江茶粉草傅之<lb/>
　又方苦參黃丹五倍子青黛各等分傅之<lb/>
脫囊腫大<lb/>
　　戴云脫嚢者隂嚢腫大墜下不收上之說<lb/>
　　　木通　甘草　黃連　當歸　黃芩　煎服<lb/>
　脫嚢紫蘇葉為末水調𫝊上荷葉褁之<lb/>
脫肛<lb/>
<pb n="KR3e0062_WYG_003-16a"/>
　　戴云脫肛者大腸脫下之說<lb/>
　東北方陳壁上土湯泡先薫後洗亦可脫嚢用藥服<lb/>
　　之<lb/>
木舌<lb/>
　　戴云木舌者舌腫硬不和軟也又言重舌者亦是<lb/>
　　　此類二者盖是熱病用<lb/>
　　　百草霜　滑石　芒硝　為末酒調敷<lb/>
癮疹　黒斑　紅斑　瘡癢<lb/>
<pb n="KR3e0062_WYG_003-16b"/>
　用通聖散調服<lb/>
咯紅<lb/>
　　戴云咯紅者即唾内有血非吐血與咳血<lb/>
　　　黒荳　甘草　陳皮　煎服<lb/>
喫泥　胃熱故也<lb/>
　　　軟石膏　甘草　黃芩　陳皮<lb/>
　　　茯苓　　白术　煎服<lb/>
痢疾　食積<lb/>
<pb n="KR3e0062_WYG_003-17a"/>
　　　黃芩　黃連　陳皮　甘草　煎服<lb/>
　赤痢加紅花桃仁　白痢加滑石末<lb/>
　食積痢<lb/>
　　　炒麴　蒼术　滑石　芍藥　黃芩<lb/>
　　　白术　甘草　陳皮　茯苓<lb/>
　　右㕮咀煎下保和丸<lb/>
解顱<lb/>
　乃是母氣虚與熱多耳<lb/>
<pb n="KR3e0062_WYG_003-17b"/>
　　戴云即初生小兒頭上骨未合而開者<lb/>
　　右以四君子湯四物湯有熱加酒芩炒黃連生甘<lb/>
　　草煎服外以帛束𦂳用白歛末敷之<lb/>
蚘䖝<lb/>
　練樹根為君佐以二陳湯煎服<lb/>
口噤<lb/>
　　欝金　藜蘆　𤓰蒂　為末搐鼻<lb/>
風痰<lb/>
<pb n="KR3e0062_WYG_003-18a"/>
　　　南星<hi>半两切</hi>白礬<hi>半兩入器中水髙一指浸晒乾研細末入</hi>
　　　白附子<hi>二两</hi>用飛白麵為丸如鷄頭大每服一<lb/>
　　　丸或二丸薑蜜薄荷湯化下服之<lb/>
癩頭<lb/>
　用紅炭焠長流水令熱洗之又服酒製通聖㪚除大<lb/>
　　黃酒炒外以胡荽子伏龍肝懸龍尾黃連白礬為<lb/>
　　末調敷<lb/>
　又方用<lb/>
<pb n="KR3e0062_WYG_003-18b"/>
　　　松樹厚皮<hi>燒灰二两</hi>白膠香<hi>熬沸傾石上二两</hi>
　　　黃丹<hi>一两飛</hi>白礬<hi>半两火飛/</hi>軟石膏<hi>一两</hi>
　　　黃連<hi>半两</hi>　大黃<hi>五錢/</hi>　　輕粉<hi>四盝</hi>
　　右極細末熬熟油調敷瘡上須先洗了瘡口敷乃<lb/>
　　　佳<lb/>
赤溜<lb/>
　　　生地黃　木通　荆芥<lb/>
　　　苦藥帶表之類　用巴蕉油塗患䖏<lb/>
<pb n="KR3e0062_WYG_003-19a"/>
鼻赤<lb/>
　　　雄黃　黃丹　同敷<lb/>
　一小兒好喫粽成腹痛<lb/>
　　　黄連　白酒藥　為末調服乃愈<lb/>
<pb n="KR3e0062_WYG_003-20a"/>
　　火豈君相五志俱有論<lb/>
火之為病其害甚大其變甚速其勢甚彰其死甚暴何<lb/>
者盖能燔灼焚熖飛走狂越消爍於物莫能禦之逰行<lb/>
乎三焦虚實之两途曰君火也猶人火也曰相火也猶<lb/>
龍火也火性不妄動能不違道於常以禀位聽命運行<lb/>
造化生存之機矣夫人在氣交之中多動少静欲不妄<lb/>
動其可得乎故凡動者皆属火龍火一妄行元氣受傷<lb/>
勢不两立偏勝則病移他經事非細故動之極也病則<lb/>
<pb n="KR3e0062_WYG_003-20b"/>
死矣經所以謂一水不勝二火之火出於天造君相之<lb/>
外又有厥隂蔵府之火根於五志之内六欲七情激之<lb/>
其火隨起大怒則火起於肝醉飽則火起於胃房勞則<lb/>
火起於腎悲哀動中則火起於肺心為君主自焚則死<lb/>
矣丹溪又啟火出五蔵主病曰諸風掉眩属於肝火之<lb/>
動也諸瘡痛瘍属於心火之用也諸氣憤欝属於肺火<lb/>
之升也諸濕腫滿属於脾火之勝也經所謂一水不勝<lb/>
五火之火出自人為又考内經病機一十九條内舉属<lb/>
<pb n="KR3e0062_WYG_003-21a"/>
火者五諸熱瞀瘈皆属於火諸禁皷慄如䘮神守皆属<lb/>
於火諸氣衝上皆属於火諸燥狂越皆属於火諸病胕<lb/>
腫疼痠驚駭皆属於火而河間又廣其說火之致病者<lb/>
甚多深契内經之意曰喘嘔吐酸暴疰下迫轉筋小便<lb/>
渾濁腹脹火皷之有聲癰疽瘍疹瘤氣結咳吐下霍亂<lb/>
瞀欝腫脹鼻塞齀衂血溢血泄淋閉身熱惡寒戰慄驚<lb/>
惑悲笑譫妄衂衊血汚之病皆少隂君火之火乃真心<lb/>
小腸之氣所為也若瞀瘛暴瘖冐昧躁擾狂越罵詈驚<lb/>
<pb n="KR3e0062_WYG_003-21b"/>
駭胕腫痠疼氣逆上衝禁慄如䘮神守啑嘔瘡瘍喉瘂<lb/>
耳鳴及聾嘔湧溢食不下目昧不明暴注瞤瘈暴病暴<lb/>
死此皆少陽相火之熱乃心包絡三焦之氣所為也是<lb/>
皆火之變見於諸病也謂為脉虚則浮大實則洪數藥<lb/>
之所主各因其属君火者心火也可以濕伏可以水滅<lb/>
可以直折惟黄連之属可以制之相火者龍火也不可<lb/>
以濕折之從其性而伏之惟黄栢之属可以䧏之噫瀉<lb/>
火之法豈止如此虚實多端不可不察以蔵氣司之如<lb/>
<pb n="KR3e0062_WYG_003-22a"/>
黄連瀉心火黄芩瀉肺火芍藥瀉脾火柴胡瀉肝火知<lb/>
母瀉腎火此皆苦寒之味能瀉有餘之火耳若飲食勞<lb/>
倦内傷元氣火不两並為陽虚之病以甘温之劑除之<lb/>
以黄茋人參甘草之属若隂微陽强相火熾盛以乗隂<lb/>
位日漸煎熬為火虚之病以甘寒之劑降之如當歸地<lb/>
黄之属若心火亢極欝熱内實為陽強之病以醎冷之<lb/>
劑折之如大黄朴硝之属若腎水受傷其隂失守無根<lb/>
之火為虚之病以壮水之劑制之如生地黄𤣥參之属<lb/>
<pb n="KR3e0062_WYG_003-22b"/>
若右腎命門火衰為陽脫之病以温熱之劑濟之如附<lb/>
子乾薑之属若胃虚過食冷物抑遏陽氣於脾土為火<lb/>
欝之病以升散之劑發之如升麻乾葛柴胡防風之属<lb/>
不明諸此之類而求火之為病施治何所依據故於諸<lb/>
經集畧其說畧備䖏方之用庶免實實虚虚之禍也<lb/>
　　氣属陽動作火論<lb/>
悍衛冲和不息之謂氣擾亂妄動變常之謂火當其和<lb/>
平之時外護其表復行於裏周流一身循環無端出入<lb/>
<pb n="KR3e0062_WYG_003-23a"/>
升䧏繼而有常源出中焦緫統於肺氣曷甞病於人也<lb/>
及其七情之交攻五志之間發乖戾失常清者遽變之<lb/>
為濁行者抑遏而反止表失衛護而不和内失徤悍而<lb/>
少䧏營運漸逺肺失主持妄動不已五志厥隂之火起<lb/>
焉上燔肺氣乃病焉何者氣本属陽反勝則為火矣河<lb/>
間有曰五志過極則為火也何後世不本此議而一槩<lb/>
類聚香辛燥熱之劑氣作寒治所據何理且言七氣湯<lb/>
製作其用青皮陳皮三稜蓬术益智官桂甘草遂以為<lb/>
<pb n="KR3e0062_WYG_003-23b"/>
平和可常用通治七情所傷混同一意未喻其藥以治<lb/>
真氣以下諸氣尤有甚焉者兹不復叙况所居之情各<lb/>
各不同且夫經言九氣之變未甞畧而不詳如怒則氣<lb/>
上喜則氣緩悲則氣消恐則氣下寒則氣收熱則氣泄<lb/>
驚則氣亂勞則氣耗思則氣結其言治法髙者抑之下<lb/>
者舉之寒者熱之熱者寒之驚者平之勞者温之結者<lb/>
㪚之喜者以恐升之悲者以喜勝之九氣之治各有分<lb/>
别何甞混作寒治論而類聚香熱之藥通言而治諸氣<lb/>
<pb n="KR3e0062_WYG_003-24a"/>
豈理之謂歟若香辛燥熱之劑但可刼滯氣衝快於一<lb/>
時以其氣久抑滯借此暫行開發之意藥中無佐使制<lb/>
伏所起之氣服之甚則増熾欝火蒸薫氣液而成積自<lb/>
積滋長而成痰一飲下隔氣乃氤氲清虚之象若霧露<lb/>
之着物雖滯易㪚内挾痰積開而復結服之日久安有<lb/>
氣實而不動氣動而不㪚者乎此皆人所受誤之由習<lb/>
俗已久相沿而化卒莫能救升發太過香辛散氣燥熱<lb/>
傷氣真氣耗散濁氣上騰猶曰腎虚不能攝氣歸原遂<lb/>
<pb n="KR3e0062_WYG_003-24b"/>
與蘇子䧏氣湯四磨湯下黒鍚丹養氣丹鎮墜上升之<lb/>
氣且流黄黒鍚佐以香熱又無補養之性藉此果能生<lb/>
氣而補腎乎請熟詳之夫濕痰盛甚者亦或當之初服<lb/>
未顯憎變由其喜墜而愈進形質弱者何以收救不悟<lb/>
肺受火炎子氣亦弱䧏令不行火無以制相扇而動本<lb/>
勢空虚命絶如縷積而至深丹毒濟火一旦火氣狂散<lb/>
喘息奔急而死所以有形丹石丸藥重墜無形之氣将<lb/>
何扺受隨而䧏之乎譬以石投水水故未甞沉也豈不<lb/>
<pb n="KR3e0062_WYG_003-25a"/>
死歟丹溪有曰上升之氣自肝而出中挾相火其熱愈<lb/>
甚自覺無冷非無冷也火熱似水積熱之甚陽亢隂微<lb/>
故有此證認假作真似是之禍可勝言哉内經雖云百<lb/>
病皆生於氣以正氣受邪之不一也今七情傷氣欝結<lb/>
不舒痞悶壅塞發為諸病當詳所起之因滯於何經上<lb/>
下部分蔵氣之不同隨經用藥有寒熱温凉之同異若<lb/>
枳殻利肺氣多服損<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>中至髙之氣青皮瀉肝氣多服<lb/>
損真氣與夫木香之汗中下焦氣香附之快滯氣陳皮<lb/>
<pb n="KR3e0062_WYG_003-25b"/>
之泄氣霍香之馨香上行胃氣紫蘇之散表氣厚朴之<lb/>
瀉衛氣檳榔之瀉至髙之氣沉香之升䧏其氣腦麝之<lb/>
散真氣若此之類氣實可宜其中有行散者有損泄者<lb/>
其過劑乎用之能却氣之標而不能治氣之本豈可又<lb/>
佐以燥熱之藥以火濟火混同謂治諸氣使之常服多<lb/>
服可乎氣之與火一理而已動静之變反化為二氣作<lb/>
火論治與病情相得丹溪發揮論云冷生氣者出於髙<lb/>
陽生之謬言也身非自受寒氣口食寒物而足論寒者<lb/>
<pb n="KR3e0062_WYG_003-26a"/>
吾恐十之無一二也<lb/>
　　血属隂難成易虧論<lb/>
内經曰榮者水糓之精也和調五蔵洒陳於六腑乃能<lb/>
入於脉也源源而來生化於脾緫統於心蔵於脾肝宣<lb/>
布於肺施泄於腎灌溉一身目得之而能視耳得之而<lb/>
能聽手得之而能攝掌得之而能握足得之而能歩蔵<lb/>
得之而能液腑得之而能氣是以出入升䧏濡潤宣通<lb/>
者由此使然也注之於脉少則濇充則實常以飲食日<lb/>
<pb n="KR3e0062_WYG_003-26b"/>
滋故能陽生隂長取汗變化而亦為血也生化旺則諸<lb/>
經恃此而長養衰耗竭則百脉由此而空虚可不謹養<lb/>
哉故曰血者神氣也持之則存失之則亡是知血盛則<lb/>
形盛血弱則形衰神静則隂生形役則陽亢陽盛則隂<lb/>
必衰又何言陽旺而生隂血也盖謂血氣之常隂從乎<lb/>
陽隨氣運行於内而無隂以覊束則氣何以樹立故其<lb/>
致病也易而調治也難以其比陽常虧而又損之則陽<lb/>
易亢隂易乏之論可以見矣諸經有云陽道實隂道虚<lb/>
<pb n="KR3e0062_WYG_003-27a"/>
陽道常饒隂道常乏陽常有餘隂常不足以人之生也<lb/>
年至十四而經行至四十九而經斷可見隂血之難成<lb/>
易虧知此隂氣一虧傷所變之證妄行於上則吐衂衰<lb/>
涸於外則虚勞妄返於下則便紅稍有熱則膀胱癃閉<lb/>
溺血滲透腸間則為腸風隂虚陽摶則為崩中濕蒸熱<lb/>
瘀則為滯下熱極腐化則為膿血火極似水血色紫黒<lb/>
熱盛於隂發於瘡瘍濕滯於血則為痛癢癮疹皮膚則<lb/>
為冷痺畜之在上則人喜忘畜之在下則為喜狂墮恐<lb/>
<pb n="KR3e0062_WYG_003-27b"/>
跌仆則瘀惡内凝若分部位身半已上同天之陽身半<lb/>
已下同地之隂此特舉其所顯之證者治血必血属之<lb/>
藥欲求血藥其四物之謂乎河間謂隨證輔佐謂之六<lb/>
合湯者詳言之矣余故陳其氣味專司之要不可不察<lb/>
夫川芎血中之氣藥也通肝經性味辛散能行血滯於<lb/>
氣也地黄血中血藥也通腎經性味甘寒能生真隂之<lb/>
虚也當歸分三治血中主藥通腎經性味辛温全用能<lb/>
活血各歸其經也芍藥分隂藥也通脾經性味酸寒能<lb/>
<pb n="KR3e0062_WYG_003-28a"/>
和血氣腹痛也若求隂藥之属必於此而取則焉脾胃<lb/>
論有云若善治者隨經損益損其一二味之所宜為主<lb/>
治可也此特論血病而求血藥之属者也若氣虚血弱<lb/>
又當從長沙血虚以人參補之陽旺則生隂血也若四<lb/>
物者獨能主血分受傷為氣不虚也輔佐之属若桃仁<lb/>
紅花蘇木血竭牡丹皮者血滯所宜蒲黄阿膠地榆百<lb/>
草霜櫚灰者血崩所宜乳香沒藥五靈脂凌霄花者血<lb/>
痛所宜蓯蓉𤨏陽牛膝枸把子益母草夏枯草敗龜板<lb/>
<pb n="KR3e0062_WYG_003-28b"/>
者血虚所宜乳酪血液之物血燥所宜乾薑桂者血寒<lb/>
所宜生地黄苦參血熱所宜此特取其正治之大畧耳<lb/>
以其觸類而長可謂無窮之應變矣<lb/>
　　滯下辯論<lb/>
滯下之病甞見世方以赤白而分寒熱妄用兠澁燥劑<lb/>
止之或言積滯而行巴碙丸藥攻之或指濕熱而與淡<lb/>
滲之劑利之一偏之誤可不明辯乎謹按原病式所論<lb/>
赤白同於一理反復陳喻但不熟察耳果腸胃積滯不<lb/>
<pb n="KR3e0062_WYG_003-29a"/>
行法當辛苦寒凉藥推陳致新蕩滌而去不宜巴碙毒<lb/>
熱下之否則欝結轉甚而病變危者有之矣若瀉痢不<lb/>
分兩證混言濕熱不利小便非其治也夫泄者水糓濕<lb/>
之象滯下者垢瘀之物同於濕熱而成治分兩岐而藥<lb/>
亦異若淡滲之劑功能散利水道濁流得快使泄自止<lb/>
此有無之形豈可與滯下混同論治而用導滯行積可<lb/>
乎其下痢出於大腸傳送之道了不干於腎氣所下有<lb/>
形之物或如魚腦或下如豆汁或便白膿或下純血或<lb/>
<pb n="KR3e0062_WYG_003-29b"/>
赤或白或赤白相雜若此者豈可與瀉混同論治而用<lb/>
淡滲利之可乎甞原其本皆由腸胃日受飲食之積餘<lb/>
不盡行留滯於内濕蒸熱瘀欝結日深伏而不作時逢<lb/>
炎暑不行相火司令又調攝失宜復感酷熱之毒至秋<lb/>
陽氣始收火氣下䧏蒸發畜積而滯下之證作矣以其<lb/>
積滯之滯行故名之曰滯下其濕熱瘀積干於血分則<lb/>
赤干於氣分則白赤白兼下氣血俱受邪矣久而不愈<lb/>
氣弱不運脾積不磨陳積脱滑下凝猶若魚腦矣甚則<lb/>
<pb n="KR3e0062_WYG_003-30a"/>
腸胃空虚闗司失守濁液井流色非一類錯雜混下注<lb/>
出狀如豆汁矣若脾氣下䧟虚坐努責便出色如白膿<lb/>
矣其熱傷血深濕毒相瘀粘結紫色則紫黒矣其汚濁<lb/>
積而欲出氣滯而不與之出所以下迫窘痛後重裏急<lb/>
至圊而不能便緫行頻併亦少乍止乍起而不安此皆<lb/>
大腸經有所壅遏窒碍氣液不得宣通故也衆言難處<lb/>
何法則可求之長沙論云利之可下者悉用大黄之劑<lb/>
可温者悉用薑附之類何甞以巴碙熱毒下之𦂳澁重<lb/>
<pb n="KR3e0062_WYG_003-30b"/>
欲兠之又觀河間立言後重則宜下腹痛則宜和身重<lb/>
則宜温脉弦則去風膿血粘稠以重藥竭之身冷自汗<lb/>
以重藥温之風邪内縮宜汗之鶩溏為痢當温之在表<lb/>
者汗之在裏者下之在上者湧之在下者竭之身表熱<lb/>
者内踈之小便澁者分利之用藥輕重之别又加詳載<lb/>
行血則便自愈調氣則後重自除治實治虚之要論而<lb/>
丹溪又言大虚大寒者其治驗備載局方發揮觀此諸<lb/>
法豈可膠柱而調瑟又有胃弱而閉不食此言禁口痢<lb/>
<pb n="KR3e0062_WYG_003-31a"/>
病七方未有詳論者以内經大法推之内格嘔逆火起<lb/>
炎上之象究乎此則胃虚木火乘之是土敗木賊也見<lb/>
此多成危候<lb/>
　　三焦之疾燥熱勝隂<lb/>
甞讀劉河間先生三消之論始言天地六氣五味以配<lb/>
養人身六位五蔵而究乎萬物之源終引内經論渇諸<lb/>
證以辯乎世方熱藥之悮此比物立象反復詳明非深<lb/>
達隂陽造化之機者孰能如是邪請陳其畧夫經中有<lb/>
<pb n="KR3e0062_WYG_003-31b"/>
言心肺氣厥而渇者有腎熱而渇者有言胃與大腸結<lb/>
熱而渇者有因脾痺而渇者有因小腸痺熱而渇者有<lb/>
因傷飽肥甘而食渴者有因醉飽入房而渇者有因逺<lb/>
行勞倦遇天熱而渇者有因傷害胃乾而渇者有因腎<lb/>
熱而渇者有因痛風而渇者雖五蔵之部分不同而病<lb/>
之所遇各異其功燥熱之液一也三消之熱本濕寒之<lb/>
隂氣衰燥熱之陽氣大甚皆因乎飲食之餌失節腸胃<lb/>
乾涸而氣液不得宣平或耗亂精神過違其度或因大<lb/>
<pb n="KR3e0062_WYG_003-32a"/>
病隂氣損而血液衰虚陽氣悍而燥熱欝甚或因久嗜<lb/>
醎物恐食炙<graphic n="KR1020" url="https://raw.githubusercontent.com/kanripo/KR-Gaiji/master/images/KR1020.png" mimeType="image/png"/>飲食過度亦有年少服金石丸散積久<lb/>
實熱結於下焦虚熱血氣不能制實熱燥甚於腎故渇<lb/>
而不飲若飲水多而小便多者名曰消渇若飲食多而<lb/>
不甚渇小便數而消痩者名曰消中若渇而飲水不絶<lb/>
腿消痩而小便有脂液者名曰腎消此三消者其燥熱<lb/>
同也故治疾者補腎水隂寒之虚而瀉心火陽熱之實<lb/>
除腸胃燥熱之甚濟身津液之衰使道路散而不結津<lb/>
<pb n="KR3e0062_WYG_003-32b"/>
液生而不枯氣血利而不澁則病日已矣豈不以滋潤<lb/>
之劑養隂以制燥滋水而克液哉何故泄漏消渇多者<lb/>
不知其書謂因下部腎水虚不能制其上焦心火使上<lb/>
實熱而多煩渇下虚冷而小便若更服寒藥則元氣轉<lb/>
虚而下部腎水轉衰則上焦心火尤難治也但以煖藥<lb/>
補養元氣若下部腎水得實而勝退上焦心火則自然<lb/>
渇止小便如常而病愈也吁若此未明隂陽虚實之道<lb/>
也夫腎水属隂而本寒虚則為熱心火属陽而本熱虚<lb/>
<pb n="KR3e0062_WYG_003-33a"/>
則為寒若腎水隂虚則心火陽實是謂陽實隂虚而上<lb/>
下俱熱矣以彼人言但見消渇數溲妄言為下部寒爾<lb/>
豈知腸胃燥熱怫欝使之然也且夫寒物属隂能養水<lb/>
而瀉心熱物属陽能養火而耗水今腎水既不能勝心<lb/>
火則上下俱熱奈何以熱養腎水欲令勝心火豈不闇<lb/>
哉彼不謂水氣實者必能制火虚則不能制火故陽實<lb/>
隂虚而熱燥其液小便淋而常少隂實陽虛不能制水<lb/>
小便利而常多此又不知消渇小便多者盖燥熱太甚<lb/>
<pb n="KR3e0062_WYG_003-33b"/>
而三焦腸胃之勝理怫欝結滯緻宻壅塞而水液不能<lb/>
滲泄浸潤於外以養乎百骸故腸胃之外燥熱太甚雖<lb/>
多飲水入於腸胃之内終不能浸潤於外故渇不止而<lb/>
小便多水液既不能滲泄浸潤於外則隂燥竭而無以<lb/>
自養故久而多變為聾盲瘡瘍痤疿之類而危殆其為<lb/>
燥熱傷隂也明矣<lb/>
　　泄瀉從濕治有多法<lb/>
泄瀉者水瀉所為也由濕本土土乃脾胃之氣也得此<lb/>
<pb n="KR3e0062_WYG_003-34a"/>
證者或因於内傷或感於外邪皆能動乎脾濕脾病則<lb/>
升舉之氣下䧟濕變注并出大腸之道以胃與大腸同<lb/>
乎陽明一經也云濕可成泄垂教治濕大意而言後世<lb/>
方論泥云治濕不利小便非其治也故凢泄瀉之藥多<lb/>
用淡滲之劑利之下久不止不分所得之因遽以為寒<lb/>
而用𦂳澁熱藥兠之夫泄有五飱泄者水糓不化而完<lb/>
出濕兼風也溏泄者所下汁積粘垢濕兼熱也鶩泄者<lb/>
所下澄徹清冷小便清白濕兼寒也濡泄者體重軟弱<lb/>
<pb n="KR3e0062_WYG_003-34b"/>
泄下多水濕自甚也滑泄者久下不能禁固濕勝氣脱<lb/>
也若此有寒熱虚實之不同舉治不可執一而言謹書<lb/>
數法於後夫泄有宜汗觧者經言春傷於風夏必飱泄<lb/>
又云久風為飱泄若保命集云用蒼术麻黄防風之属<lb/>
是也有宜下而保安者若長沙言下痢脉滑而數者有<lb/>
宿食也當下之下利己差至其時復發者此為下未盡<lb/>
更下之安悉用大承氣湯加减之劑有宜化而得安者<lb/>
格致餘論夏月患泄百方不効視之久病而神亦瘁小<lb/>
<pb n="KR3e0062_WYG_003-35a"/>
便少而赤脉滑而頗弦格悶食减因悟此久積所為積<lb/>
濕成痰留於肺中宜大腸之不固也清其源則流自清<lb/>
以茱茰等作湯温服一碗許探喉中一吐痰半升如利<lb/>
减一半次早晨飲吐半升而利止有以補養而愈者若<lb/>
脾胃論言脉弦氣弱自汗四肢發熱大便泄瀉從黄茋<lb/>
建中湯有宜調和脾濕而得止者若潔古言曰四肢懶<lb/>
倦小便不利大便走泄沉困飲食减少以白术芍藥茯<lb/>
苓加减治之有宜升舉而安者若試効方言胃中濕脾<lb/>
<pb n="KR3e0062_WYG_003-35b"/>
弱不能運行食下則為泄助甲膽風勝以尅之以升陽<lb/>
之藥𦍑活獨活升麻防風炙甘草之属有宜燥濕而後<lb/>
除者若脾胃論言土濕有餘脉緩怠惰嗜卧四肢不收<lb/>
大便泄瀉從平胃散有宜寒凉而愈者若長沙言恊熱<lb/>
自利者黄芩湯主之舉其濕熱之相宜者若長沙言下<lb/>
利脉遲𦂳痛未欲止當混之下利心痛急當救裏下利<lb/>
清白水液澄徹可與理中四逆湯輩究其利小便之相<lb/>
宜者河間言濕勝則濡泄小便不利者可與五苓散益<lb/>
<pb n="KR3e0062_WYG_003-36a"/>
元散分導之以其收歛之相宜者東垣言寒滑氣泄不<lb/>
固製訶子散澁之以上諸法各有所主宜獨利小便而<lb/>
濕動也豈獨病因寒必待龍骨石脂𦂳重燥毒之属澁<lb/>
之治者又當審擇其説一途取利約而不博可乎<lb/>
　<lb/>
　<lb/>
　<lb/>
　<lb/>
<pb n="KR3e0062_WYG_003-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金匱鈎𤣥巻三<lb/>
</p>
<p>
</p>
  </div>
</body>
</text>
</TEI>
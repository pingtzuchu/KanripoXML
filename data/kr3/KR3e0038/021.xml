<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>婦人大全良方卷十七</head> <lb/>
    <p>
<pb n="KR3e0038_WYG_021-1a"/>
欽定四庫全書<lb/>
　婦人大全良方卷十七<lb/>
　　　　　　　　　　　　宋　陳自明　撰<lb/>
　　産難門<hi>坐月既明須知産難故以次之</hi>
　　　産難論第一<hi>夫産難之由有六所受各異故治療之方不同今具言之以開世惑</hi>
凢婦人以血為主惟氣順則血順胎氣安而後生理和<lb/>
今富貴之家往往保惜産母惟恐運動故羞出入專坐<lb/>
卧曾不思氣閉而不舒快則血凝而不流暢胎不轉動<lb/>
<pb n="KR3e0038_WYG_021-1b"/>
以致生理失宜臨産必難甚至悶絶一也且如貧者生<lb/>
育日夕勞苦血氣舒暢生理甚易何俟乎藥則孕婦常<lb/>
貴扵運動者明矣　次則婦人姙娠已經六七箇月胎<lb/>
形已具而世人不知禁忌恣情交合嗜慾不節使敗精<lb/>
瘀血聚扵胞中致令子大母小臨産必難二也何以知<lb/>
之生下孩子頭上有白膜一片滯膩如膠俗強名曰戴<lb/>
白生兒身有青有黒俗強名曰宿痣此皆是入月交合<lb/>
所致也如此則不特母病其子亦生浸滛赤爛瘡瘍俗<lb/>
<pb n="KR3e0038_WYG_021-2a"/>
謂之胎蛆動逾嵗月不差可不戒乎　三則臨覺太早<lb/>
大小揮霍或信卜筮或説鬼祟多方誤恐致令産母心<lb/>
驚神恐憂惱怖懼又被閑雜婦人䘮孝穢濁之人衝觸<lb/>
若不預為杜絶臨産必難三也何以知之如偷生之女<lb/>
不正之屬既無産厄子母均安其理可知　凡臨産初<lb/>
然腹痛或作或止名曰弄痛坐婆踈率不候時至便令<lb/>
試水試水頻併胞漿先破風颯産門産道乾澁及其兒<lb/>
轉便令坐草坐草太早兒轉亦難致令産難四也直候<lb/>
<pb n="KR3e0038_WYG_021-2b"/>
痛極眼中如火此是兒逼産門方可坐草即令易産如<lb/>
坐草稍久用力太過産母困睡抱腰之人又不穏當致<lb/>
令坐立傾側胎死腹中其為産難五也時當盛暑宜居<lb/>
深幽房室日色逺處開啟忩户多貯清水以防血運血<lb/>
悶血溢妄行血虛發熱之證如冬末春初天色凝寒宜<lb/>
密閉産室窒塞罅隙内外生火常令暖氣如春仍下部<lb/>
衣服不可去綿方免胎寒血結毋致産難六也　凡孕<lb/>
婦入月斷不可洗頭方免産難及横生逆産自明謹<lb/>
<pb n="KR3e0038_WYG_021-3a"/>
論<lb/>
　　　楊子建十産論第二<lb/>
凡人生産先知此十産證候則生産之婦永無傷損性<lb/>
命生産之間性命最重幸而孩子易生人不知福萬一<lb/>
有少艱難則須臾之間子母之命懸扵絲髮但世人所<lb/>
患者惟㸔生産收生之人少有精良妙手緣此而多有<lb/>
傾性命予因傷痛其事不為無補<hi>外有盤腸産僕添方法在後</hi>
　　　一曰正産<lb/>
<pb n="KR3e0038_WYG_021-3b"/>
正産者盖婦人懐胎十月滿足隂陽氣足忽然腰腹作<lb/>
陣疼痛相次胎氣頓䧟至扵臍腹疼痛極甚乃至腰間<lb/>
重痛榖道挺迸繼之漿破血下兒子遂生此名正産<lb/>
　　　二曰傷産<lb/>
傷産者盖婦人懐胎忽有七月八月而産忽至九月十<lb/>
月而産忽有經一年二年乃至四年五年而後産者今<lb/>
獨以十月滿足為正産盖一人之生隂注陽定各有時<lb/>
日不可改移今有未産一月已前忽然臍腹疼痛有如<lb/>
<pb n="KR3e0038_WYG_021-4a"/>
欲産仍却無事是名試月非正産也但一切産母未有<lb/>
前面正産證候即不可令人抱腰産母亦不可妄亂用<lb/>
力盖欲産之婦臍腹疼痛兒身未順收生之人却教産<lb/>
母虛亂用力兒身纔方轉動却被産母用力一逼遂使<lb/>
兒子錯路忽横忽倒不能正生皆緣産母未當用力之<lb/>
所致也凡産母用力須待兒子順身臨逼門户方始用<lb/>
力一送令兒下生此方是産母之用力當也若未有正<lb/>
産之候而用力傷早并妄服藥餌令兒下生譬如揠苗<lb/>
<pb n="KR3e0038_WYG_021-4b"/>
而助之長非獨無益而又害之此名傷産<lb/>
　　　三曰催産<lb/>
催産者言婦人欲産漿破血下臍腹作陣痛疼其痛極<lb/>
甚腰重榖道挺迸已見是正産之候但兒却未生即可<lb/>
服藥以催之忽有經及數日産母困苦已分明見得是<lb/>
正産之候但兒子難生亦可服藥以助産母之正氣令<lb/>
兒速得下生此名催産<lb/>
　　　四曰凍産<lb/>
<pb n="KR3e0038_WYG_021-5a"/>
凍産者盖言三冬之月天氣寒冷産母經血得冷則凝<lb/>
結而不散因其血之不散以至兒子不能生下此之一<lb/>
弊為害㝡深然世人不知覺若冬月産婦下部不可脱<lb/>
去綿衣并不坐卧寒冷之處當滿房着火令遍房常有<lb/>
暖氣常令産母背身向火令臍下腿膝間常有暖氣若<lb/>
背上心前少聞寒冷須是暖炙綿衣以<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>之貴其血得<lb/>
熱則流散使兒子易生此名凍産若春秋之間天地少<lb/>
有隂濕寒冷之氣亦可就房中以㣲炭火暖之為妙<lb/>
<pb n="KR3e0038_WYG_021-5b"/>
　　　五曰熱産<lb/>
熱産者盖言盛暑之月欲産之婦當要其温凉得所不<lb/>
可因熱恣意取凉反有傷損胎氣又生産之處不可多<lb/>
着人數切恐人多熱氣逼襲産母盖人之血氣得熱則<lb/>
散熱過則損今當夏暑炎熱之盛而産母氣虚人氣一<lb/>
逼則其血沸溢而血得熱則上蒸能令産母發熱頭痛<lb/>
面赤昏昏如醉乃至不知人事世有名血暈者緣此而<lb/>
成也此名熱産若值夏月少有清凉之氣隂雨之變産<lb/>
<pb n="KR3e0038_WYG_021-6a"/>
母亦不可任意取凉恐生大病<lb/>
　　　六曰横産<lb/>
横産者盖兒子下生先露其手忽先露其臀此因未當<lb/>
用力而産母用力之過也臍腹疼痛兒身未順則是産<lb/>
母用力一逼遂致身横而不能生下不幸而有此證候<lb/>
當令産母安然仰卧令㸔生之人推而入去凡推兒之<lb/>
去先推其兒身令直上漸漸通手以中指摩其肩推其<lb/>
上而正之漸引指攀其耳而正之須是産母仰卧然後<lb/>
<pb n="KR3e0038_WYG_021-6b"/>
推兒直上徐徐正之候其身正門路皆順煎催生藥一<lb/>
盞今産母喫了方可令産母用力令兒下生此名横産<lb/>
若㸔生之人非精良妙手不可依用此法恐恣其愚以<lb/>
傷人命<lb/>
　　　七曰倒産<lb/>
倒産者盖因其母胎氣不足關鍵不牢用力太早致令<lb/>
兒子不能囬轉順生便只直下先露其足也治之之法<lb/>
當令産母扵床上仰卧令㸔生之人推其足入去分毫<lb/>
<pb n="KR3e0038_WYG_021-7a"/>
不得令産母用力亦不得驚恐候兒自順若經久不生<lb/>
却令㸔生之人輕輕用手内入門中推其足令就一畔<lb/>
直上令兒頭一畔漸漸順下直待兒子身轉門路正當<lb/>
然後煎催生藥令産母服一盞後方始用力一送令兒<lb/>
生下此名倒産若㸔生之人非精良妙手不可依用此<lb/>
法恐恣其愚以傷人命<lb/>
　　　八曰偏産<lb/>
偏産者盖因兒子囘轉其身未順生路未正却被産母<lb/>
<pb n="KR3e0038_WYG_021-7b"/>
用力一逼致令兒頭偏拄左腿忽偏拄右腿致令兒雖<lb/>
近人門而不能生下但云兒已露頂然不知兒之所露<lb/>
即非頂也忽左額角忽右額角而已謂兒頭偏拄一畔<lb/>
以此不能生收之之法當令産母扵床上仰卧令㸔生<lb/>
之人輕輕推兒近上以手正其頭令兒頭先端正向人<lb/>
門然後令産母用力一送即使兒子生下若是小兒頭<lb/>
之後骨偏拄榖道即令兒却只露額當令㸔生之人以<lb/>
一件綿衣炙令温暖用褁手急扵榖道外旁輕輕推兒<lb/>
<pb n="KR3e0038_WYG_021-8a"/>
頭令正即便令産母用力送兒生也此名偏産凡扵榖<lb/>
道外旁推兒頭正須推其上而正之仍是小用輕力推<lb/>
些上兒而正之也若㸔生之人非精良妙手不可依用<lb/>
此法恐恣其愚以傷人命<lb/>
　　　九曰礙産<lb/>
礙産者盖言兒身已順門路俱正兒子已露正頂而不<lb/>
能生下盖因兒身回轉肚帶攀其肩以此露正頂而不<lb/>
能生此名礙産收之之法當令産母扵床上仰卧令㸔<lb/>
<pb n="KR3e0038_WYG_021-8b"/>
生之人輕輕推兒近上徐徐引手以中指按兒肩下其<lb/>
肚帶也仍須候兒身正順方令産母用力一送使兒子<lb/>
下生此名礙産若㸔生之人非精良妙手不可依用此<lb/>
法恐恣其愚以傷人命<lb/>
　　　十曰坐産<lb/>
坐産者盖言兒子之欲生當従髙處牢繋一條手巾令<lb/>
産母以手攀之輕輕屈足坐身令兒生下非令産母臨<lb/>
生兒時坐着一物此名坐産若是産母兒將欲生却令<lb/>
<pb n="KR3e0038_WYG_021-9a"/>
坐着一物即抵着兒路不能生也<lb/>
　　　十一曰盤腸産<hi>續添凡四方</hi>
趙都運恭人每臨産則子腸先出然後産子産子之後<lb/>
其腸不收甚以為苦名曰盤腸産醫不能療偶在建昌<lb/>
得一坐婆施之一法而收之其法遇産後子腸不收之<lb/>
時以醋半盞新汲冷水七分碗調停噀産婦靣每噀一<lb/>
縮三噀收盡此良法也後學不可不知<lb/>
　　　治推腸生方又名盤腸産<lb/>
<pb n="KR3e0038_WYG_021-9b"/>
　右以半夏為末搐鼻中則腸上矣<lb/>
又方　以大紙撚以麻油潤了㸃燈吹㓕以烟熏産婦<lb/>
　　　鼻中腸即上矣<lb/>
又方　以萆麻子十四粒去殻研如膏貼産婦頭頂中<lb/>
　　　心腸即上即拭去<lb/>
　　　催生方論第三<hi>凡三十六方</hi>
五行論命以年月日時支干所遇五行所属相生相值<lb/>
以推人之貴賤其間最切要者時也若林開命書以年<lb/>
<pb n="KR3e0038_WYG_021-10a"/>
為父母為己身月為兄弟僚友曰為妻妾上官時為子<lb/>
孫帝座盖人之生也得其時則終身富貴失其時則終<lb/>
身貧賤信乎人生之時不可忽也然則人生之時其可<lb/>
催乎殊不知娠有諸生産之難若臨産起坐既久勞力<lb/>
困乏須妙藥催趂以救其危當此之時又何暇論其時<lb/>
耶又聖恵方有推娠婦行年法若行年有與本命相值<lb/>
所産嵗月者即鋪驢馬皮于灰草上令娠婦臨産時踐<lb/>
之手攀鞍轡頭則易産今之醫者便以此等物為産卧<lb/>
<pb n="KR3e0038_WYG_021-10b"/>
所需之物誠謬論也其所以然者謂姙婦行年偶與本<lb/>
命相值于所産嵗月慮有諸般艱難之厄故以此厭禳<lb/>
之取其快速之意耳如或不值則無用矣今録催生數<lb/>
方皆名醫士夫厯用良驗者以幸有緣産寳方論曰夫<lb/>
産難者内宜用藥外宜用法盖多門救療以取其安也<lb/>
療産難坐草數日困乏不能生此為母先有病經絡俱<lb/>
閉而然<lb/>
催生柞木飲子　治産難或横或倒死胎爛脹于腹中<lb/>
<pb n="KR3e0038_WYG_021-11a"/>
此方屢用神妙<lb/>
　　生大柞木枝<hi>一大握長一尺浄洗寸剉</hi>甘草<hi>大者五寸剉作五叚</hi>
　右用新汲水三升半同入新沙瓶内以紙三重𦂳封<lb/>
　之文武火煎至一升半令香覺腹痛便凖偹候産婦<lb/>
　腰重痛欲坐草時温温飲一小琖便覺心下開豁如<lb/>
　覺再渇又飲一琖至三四琖覺下重便生更無諸苦<lb/>
　切不可坐草早及坐婆亂下手如催生藥只消一服<lb/>
　此方至驗乃上蔡張不愚方也<lb/>
<pb n="KR3e0038_WYG_021-11b"/>
催生如神散　療逆生横産痩胎兼治産前産後虚損<lb/>
月脉不調崩漏一名催生黒散一名烏金散一名二神<lb/>
散<lb/>
　　百草霜　香白芷<hi>不見火為細末</hi>
　右二味等分研停每服二大錢扵臨産蓐時以童子<lb/>
　小便并少米醋打為膏沸湯調下集驗用酒童子小<lb/>
　便各半琖同煎纔沸即調停熱服甚者不過再服<hi>血得</hi>
　<hi>黒則止此藥大能固血免得乾生其妙在此</hi>
<pb n="KR3e0038_WYG_021-12a"/>
催生如聖散<lb/>
　　黄蜀葵花不以多少焙乾為細末熟湯調下二錢<lb/>
　　神妙　或有漏血胎臓乾澁難産痛劇者并進三<lb/>
　　服良久腹中氣寛胎滑即時産下如無花時只用<lb/>
　　葵子爛研小半合以酒調濾去滓温過䪺服尤妙<lb/>
　　亦治打撲傷損如胎死不下煎紅花温酒調下<lb/>
　　　用子歌曰<hi>經驗用子四十九粒</hi>
　　黄金内子三十粒　細研酒調能備急<lb/>
<pb n="KR3e0038_WYG_021-12b"/>
　　命若懸絲在須㬰　即令眷属不悲泣<lb/>
曹秀才方　用葵子一味研墨或研朱砂為衣毎服四<lb/>
十粒温酒吞下<lb/>
催生丹　療産婦生理不順産育艱難並宜服之<hi>出聖恵方</hi>
<hi>局方同宜天醫日合</hi>
　　十二月兎腦髓<hi>去皮膜研如泥</hi>通明乳香<hi>一分/細研</hi>母丁香<hi>末一</hi>
　　<hi>錢</hi>麝香<hi>一字研細</hi>
　右四味拌停以兎腦髓和圎如雞頭穰大隂乾用油<lb/>
<pb n="KR3e0038_WYG_021-13a"/>
　紙密封貼每服一圎温水下即時産随男左女右手<lb/>
　中握出是驗<lb/>
又方　通明乳香一瑰如皂子大<lb/>
　右為末覺腰痛時用新汲水一小琖入醋少許同調<lb/>
　扶立令産婦兩手捉兩石燕坐婆飼藥飲之先令姙<lb/>
　婦念醫靈藥聖三遍然後服之仍略扶行數步須臾坐<lb/>
　草便生更無痛楚神良<lb/>
經驗方如神開骨膏　乳香不以多少五月五日午時<lb/>
<pb n="KR3e0038_WYG_021-13b"/>
令一人在壁背捧乳鉢在櫈上令一童兒以筆管透壁<lb/>
縫内逐粒従筆管中過入乳鉢内研令極細以童兒面<lb/>
北滴水圎如雞頭大每服一粒無灰酒吞下海上方用<lb/>
乳香朱砂等分為細末麝香酒調下<lb/>
治難産或倒横不順方<lb/>
　　蛇蛻<hi>一條全者</hi>蚕蛻紙<hi>一張一方無</hi>
　右入新瓦瓶中鹽泥固濟燒存<graphic n="KR1167" url="https://raw.githubusercontent.com/kanripo/KR-Gaiji/master/images/KR1167.png" mimeType="image/png"/>為末煎榆白皮湯<lb/>
　調下一錢三服覺痛便生　一方云臨産腰痛用藥<lb/>
<pb n="KR3e0038_WYG_021-14a"/>
　三字麝香一字温酒調下名二妙散<lb/>
催生萬金不傳遇仙丹<lb/>
　　萆麻子<hi>十四箇去殻</hi>朱砂　䧺黄<hi>各一/錢半</hi>蛇蜕一尺<hi>燒</hi>
　右為細末漿水飯和圎如彈子大臨産時先用椒湯<lb/>
　淋渫臍下次安藥一圎扵臍中用䗶紙數重覆藥上<lb/>
　以闊帛繋之須臾生下急取去藥一圓可用三次<lb/>
如聖膏　治産難兼治胞衣不下兼治死胎<lb/>
　　用萆麻子七粒去殻細研成膏塗脚心胞衣即下<lb/>
<pb n="KR3e0038_WYG_021-14b"/>
　　速洗去不洗腸出却用此膏塗頂上腸自縮入如<lb/>
　　聖之妙一方男用七粒女用十四粒<lb/>
　　一方用萆麻子百粒䧺黄末一錢同研並用如前<lb/>
　　法<lb/>
寸金散　治産難<lb/>
　　用敗兎毫筆燒為灰細研為末生藕汁一錢調服<lb/>
　　立産若産婦虚弱及素有冷病恐藕汁動氣當扵<lb/>
　　銀器内重湯調温服<lb/>
<pb n="KR3e0038_WYG_021-15a"/>
陸氏方云此難産第一方<lb/>
　　金箔三片　兎毫筆頭三箇<hi>燒為灰</hi>
　右二味和停用䗶為圎如梧子大作一服温酒下<lb/>
又方<lb/>
　　大朱砂<hi>随多少端午日晒至百日不得着而如滿百日取研如粉</hi>
　右用䗶月兎腦髄和圎如緑豆大欲覺産粥飲下一<lb/>
　圓良久便産其藥男左女右手中把出<lb/>
又方<lb/>
<pb n="KR3e0038_WYG_021-15b"/>
　　臈月兎頭一枚<hi>燒為灰</hi>
　右為細末葱白煎湯調二錢立生<lb/>
指迷方催生兎血散<lb/>
　　臈月兎血蒸餅切作片子蘸之以紙袋盛掛當風<lb/>
　　處隂乾為末煎乳香湯調下二錢<lb/>
又方<lb/>
　　臈月兎腦髓塗扵一張薄紙上更用一張合搨以<lb/>
　　秤硾搥三五十下每遇難生㸔大小書天生兩字<lb/>
<pb n="KR3e0038_WYG_021-16a"/>
　　作符以醋湯調下極妙<lb/>
又方<lb/>
　　兎皮和毛燒為灰末之以酒調方寸匕服之即産<lb/>
　　衣不下者服之即下<lb/>
治横倒生者或先手足者<lb/>
　　明阿膠<hi>炒一方用酥</hi>滑石末<hi>各一/兩</hi>葵子<hi>二合</hi>
　右水一盞半煎至一盞去滓分二服<lb/>
治難産五六日不得分娩疲困虚乏者<lb/>
<pb n="KR3e0038_WYG_021-16b"/>
　　光明水膠<hi>二兩</hi>
　右用好酒一升半微火鎔膠入新雞子一箇鹽一錢<lb/>
　匕攪温令産婦坐椅物上伸腰大口作二次服之覺<lb/>
　小腹重便生縁坐草早驚動故也<lb/>
救産難經日不生<lb/>
　　雲母粉<hi>半两</hi>温酒調服入口當産不順者即産萬不<lb/>
　　失一<hi>陸氏方云是何徳揚方云已救三五千人却用雲母粉澄過研細取一團如雞子大臨時</hi>
　　<hi>以無灰酒調下</hi>
<pb n="KR3e0038_WYG_021-17a"/>
治横逆産理不順子死腹中<lb/>
　　伏龍肝細研每服一錢酒調服之以土着兒頭上<lb/>
　　戴出妙<lb/>
廣濟療難産三日不下方<lb/>
　　吞雞子黄三枚并少苦酒服<lb/>
集驗　療横産及胎死腹中以三姓雞卵各一枚三姓<lb/>
鹽各一錢三姓水共一盞相和煮五七沸分温二服令<lb/>
産母東首服之立出<lb/>
<pb n="KR3e0038_WYG_021-17b"/>
療難産日久氣力乏盡不能生此是宿疾<lb/>
　　赤小豆<hi>二升</hi>以水九升煮熟取汁入炙了明黄膠一<lb/>
　　兩同煎少時一服五合未效再服不過三四服即<lb/>
　　産<lb/>
備急方　療難産三日不出<lb/>
　　吞槐子十四枚即下廣濟方有蒲黄一合千金集<lb/>
　　驗崔氏同<lb/>
又方<lb/>
<pb n="KR3e0038_WYG_021-18a"/>
　　當歸為末酒調方寸匕服<lb/>
催生如意散　臨産腰疼方可服之<lb/>
　　人參<hi>為末</hi>乳香<hi>各一/錢</hi>辰砂<hi>半錢</hi>
　右三味一處研臨産之時急用雞子清一箇調藥末<lb/>
　再用生薑自然汁調開冷服如横生倒生即時端順<lb/>
　子母平善　傳扵鄂倅施漢卿屢見功效<lb/>
陳氏催生神效七聖散　臨産腰疼方可服之<lb/>
　　延胡索　沒藥　白<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>　白芷　薑黄　當歸<lb/>
<pb n="KR3e0038_WYG_021-18b"/>
　　桂心<hi>等分</hi>
　右為細末臨産陣痛時燒鏵刄鐡<hi>犂頭是也</hi>令通赤淬酒<lb/>
　調藥三錢服一二杯立産<hi>此方鳳州河池縣喬醫家貨每服錢引一道遇一士</hi>
　<hi>友楊濟伯密得之屡試屢驗</hi>
催生神妙乳珠丹<lb/>
　乳香研細以猪心血為圎如梧桐子大以朱砂為衣<lb/>
　日乾每服一粒如催生冷酒化下良久未下再服一<lb/>
　粒如大叚難産時以蓮葉心蒂七箇水二琖煎至一<lb/>
<pb n="KR3e0038_WYG_021-19a"/>
　琖放温化下一粒良久未下亦可再服此藥靈驗如<lb/>
　神無有不下者如胞漿先破悪水来多胎乾不得卧<lb/>
　時須先與四物湯及通真圎補養其血氣次更濃煎<lb/>
　葱湯放冷如躰令坐婆洗産户須是欵曲洗令氣上<lb/>
　下通暢仍更用酥調滑石末塗産户裏次服前催生<lb/>
　藥則萬全矣如胎死不下者用黒豆三合好醋半升<lb/>
　煮令豆爛取汁一琖放温化下藥一粒須臾便下矣<lb/>
　萬一未下亦可再服如胎下胞衣未下者服此亦便<lb/>
<pb n="KR3e0038_WYG_021-19b"/>
　下也若胎横逆不順即先服如神散<hi>方見前</hi>再服此藥<lb/>
　復以此藥催之合藥時要五月五日午時極妙或七<lb/>
　月七日或三月三日及月初上辰日合亦得<lb/>
小品療逆産方　鹽塗兒足底又可急搔爪之并以鹽<lb/>
摩産婦腹上即産<lb/>
又方　以鹽和粉塗兒兩足下即順矣<lb/>
集驗方　療逆産　燒錢令赤納酒中飲之<lb/>
又方　取夫隂毛二七莖燒以猪膏和圎如豆大水吞<lb/>
<pb n="KR3e0038_WYG_021-20a"/>
　下兒手即握出神驗　刪繁療産難方取車<graphic n="KR2343" url="https://raw.githubusercontent.com/kanripo/KR-Gaiji/master/images/KR2343.png" mimeType="image/png"/>中膏畫<lb/>
　腋下及掌心崔氏文仲小品千金集驗備急同<lb/>
療逆産胞衣不出方　取竈屋黒塵研為細末酒調方<lb/>
　寸匕　一方用梁上塵<lb/>
張文仲療横生逆産服諸符藥不㨗者灸右脚小指尖<lb/>
頭三壯艾炷如小麥大<lb/>
小品療横生倒産手足先出方<hi>並出外䑓</hi>
　用粗針刺兒手足入二分許兒得痛驚轉即縮自當<lb/>
<pb n="KR3e0038_WYG_021-20b"/>
　囘順<hi>文仲備急千金崔氏集驗同</hi>
　横産逆産二條其理雖别療法盖同可以意量逐善<lb/>
　参用也<lb/>
　　　郭稽中産難方論第四<hi>凡三方</hi>
論曰産難者何胎側有成形塊為兒枕子欲生時枕破<lb/>
與敗血褁其子故難産但服勝金散逐其敗血即自生<lb/>
若横生逆生並皆治之<lb/>
勝金散方<lb/>
<pb n="KR3e0038_WYG_021-21a"/>
　　麝香<hi>一錢研</hi>鹽䜴<hi>一兩以舊青布褁了燒令赤急以乳鉢研細</hi>
　右為末取秤錘燒紅以酒淬之調下一大錢<lb/>
陳無擇評曰産難不只胎側有兒枕破與敗血褁凝傷<lb/>
其胎息因縁自有難易其如横逆多因坐草太早努力<lb/>
過多兒轉未逮或已破水其血必乾致胎難轉若先露<lb/>
脚謂之逆先露手謂之横法當以針刺之便自縮入即<lb/>
服神應黒散以固其血必自轉生　養生方云倉皇之<lb/>
間兩命所係不可不廣傳盖賛黒散之功也　或以鹽<lb/>
<pb n="KR3e0038_WYG_021-21b"/>
塗兒脚底抓搔之<lb/>
神應黒散方<hi>見前即催生如神散</hi>
　　　産難子死腹中方論第五<hi>凡十八方</hi>
夫産難子死腹中者多因驚動太早或觸犯禁忌致令<lb/>
産難皆因穢沃先下産時未到穢露已盡而胎枯燥故<lb/>
子死腹中其候産母舌青黒及胎上冷者子已死也故<lb/>
産處坐卧須順四時方靣并避五行禁忌若有觸犯多<lb/>
招災禍也<lb/>
<pb n="KR3e0038_WYG_021-22a"/>
治姙娠三五箇月胎死在腹内不出<lb/>
　　大腹子　赤芍藥　榆白皮<hi>各三兩</hi>當歸<hi>一两炒</hi>滑石<lb/>
　　末<hi>三分</hi>瞿麥　葵子<hi>炒/</hi>茯苓　粉草　子苓<hi>各半两</hi>
　右為粗末每服四錢水一琖煎至七分去滓不拘時<lb/>
　温服<lb/>
療死胎腹内不出母已危殆不得已者立效方<lb/>
　　水銀半两　桂末一錢<lb/>
　右只作一服温酒調下粥飲亦可<lb/>
<pb n="KR3e0038_WYG_021-22b"/>
又方<lb/>
　　以利斧煆赤置酒中待温飲之其子便下<lb/>
治姙娠胎死腹中候其母面赤舌青者是宜鍚粉圓<hi>出指</hi>
　　<hi>迷</hi>
　　錫粉　水銀<hi>各一錢</hi>
　右同研不見水銀為度以棗肉和圎如豌豆大煎瞿<lb/>
　麥湯吞下<lb/>
十全博救療胎死腹中<lb/>
<pb n="KR3e0038_WYG_021-23a"/>
　　以好辰砂一两水煮數沸研令極細酒調二錢服<lb/>
又方<lb/>
　　以雞子黄一枚用薑汁一合調雞子黄令均頓服<lb/>
　　分㝃後喫芸薹粥良<lb/>
趙和叔傳下死胎方<lb/>
　　桂心末<hi>二錢</hi>麝香當門子一箇<lb/>
　右同研温酒調服須臾如手推下比之用水銀等藥<lb/>
　不損血氣<lb/>
<pb n="KR3e0038_WYG_021-23b"/>
何氏方無麝香毎用桂末<hi>二錢</hi>痛陣密時用温童子小便<lb/>
調下名觀音救生散兼治産難及横倒生<lb/>
療胎死腹中不出母欲絶<lb/>
　　水銀<hi>二两</hi>頓吞下兒立出<lb/>
又方<lb/>
　　用水銀如彈子大以棗肉均研和如大豆許水吞<lb/>
　　下立出<lb/>
救急　治子死腹中<lb/>
<pb n="KR3e0038_WYG_021-24a"/>
　　取夫尿二升煮令沸飲之<lb/>
文仲療或半生胎不下或子死腹中或半著脊及在草<lb/>
不産血氣上盪心母面無顔色氣欲絶方<lb/>
　　猪脂<hi>一升煎</hi>白蜜<hi>一/升</hi>淳酒<hi>二升</hi>
　右三味合煎取二升分温两服不能飲随所能服之<lb/>
又療子死腹中不出　以牛屎塗母腹上立出<lb/>
崔氏　療胎死<lb/>
　　甘草<hi>一尺</hi>蒲黄<hi>二/合</hi>筒桂<hi>四/寸</hi>香䜴<hi>二/升</hi>雞子<hi>一枚</hi>
<pb n="KR3e0038_WYG_021-24b"/>
　右細切以水六升煮取三升頓服胎胞穢悪盡去大<lb/>
　良<lb/>
産經數日不出或子死腹中母氣欲絶<lb/>
　　瞿麥<hi>六两</hi>通草　桂心<hi>各三/两</hi>牛膝<hi>四/两</hi>榆白皮<hi>一升</hi>
　右㕮咀以水九升煎取三升去滓分温三服<lb/>
一字神散　治子死胎不下胞破不生此方累有效救<lb/>
人㡬萬數<lb/>
　　鬼臼不拘多少黄色者去毛碾為末以手指撚之<lb/>
<pb n="KR3e0038_WYG_021-25a"/>
　　如粉極細為度每服二錢用無灰酒一琖同煎至<lb/>
　　八分通口服立生如神此藥不用羅只碾令極細<lb/>
鄧知縣傳方　療死胎不出<lb/>
　　朴硝為末每用二錢温童子小便調下知洪州進<lb/>
　　賢曾通仕定求云昔為豐城尉時有猫孕五子一<lb/>
　　子已生四子死腹中啼喚欲死試問醫者令用此<lb/>
　　藥灌之死子即下猫得再生後有一牛亦如此用<lb/>
　　此法亦活醫云本治人方用以治畜也後因以救<lb/>
<pb n="KR3e0038_WYG_021-25b"/>
　　人無不驗<hi>僕為兒時曾有一親戚胎死腹中不下數日百計已窮記憶我先人用朴硝半</hi>
　　<hi>两研細以童子小便調下胎即落矣</hi>
治死胎不下其證指甲青舌青脹悶甚者口中作屎臭<lb/>
先以平胃散一貼作两服每服酒水各一琖同煎至一<lb/>
琖却投朴硝半兩研細再煎三五沸傾出候微温服盡<lb/>
其胎即化血水而下<lb/>
繆宅厥息孺人杜氏生産數日不下坐婆魂童救療皆<lb/>
無効召僕診之僕曰産前脉不可考但當察色而知之<lb/>
<pb n="KR3e0038_WYG_021-26a"/>
遂掲帳明燭以察之其靣色赤舌色青見此色者知胎<lb/>
已死母却無憂矣或問曰何以知之予荅曰面赤舌青<lb/>
者子死母活明矣供自合至寳丹二粒服之胎即落矣<lb/>
以此見古人處方神速<lb/>
至寳丹<hi>方見和劑方</hi>
　　　産難生死訣第六<lb/>
欲産之婦脉離經<hi>難經云一呼三至曰離經此是陽加于隂二倍一呼一至亦曰離經此是</hi>
<hi>隂加于陽四倍也注云經者常也謂脉離常經之處細而言之一呼脉再至一吸脉再至曰平和之脉故一呼</hi>
<pb n="KR3e0038_WYG_021-26b"/>
<hi>脉行三寸一吸脉行三寸呼吸定息脉行六寸一日一夜一萬三千五百息脉行八百一十丈乃為一周復従</hi>
<hi>始之經再行今一呼脉三至一吸脉三至呼吸定息脉行九寸一日一夜脉行通計一千二百一十五丈過于</hi>
<hi>平脉之數不在所起之經再起故曰離經若一呼一至脉行寸半一吸一至脉行寸半呼吸定息脉行三寸一</hi>
<hi>日一夜通計脉行得四百单五丈乃為一周是不及平脉之數周而復始亦不在所起之經再起亦曰離經也</hi>
沉細而滑也同名<hi>臨産之婦脉見沉細而滑者乃腎蔵本脉之形然腎繫胞胎見此脉者亦</hi>
<hi>與離經之脉同名也</hi>夜半覺痛應分誕来日日午定知生<hi>若姙婦夜半時</hi>
<hi>覺得腹痛定知来日午時當分㝃也聖恵方云夜半子時覺腹痛来日午時必定生産謂子午相對正半日時</hi>
<hi>數也</hi>身重體熱寒又頻舌下之脉黒復青反舌上冷子當<lb/>
<pb n="KR3e0038_WYG_021-27a"/>
死腹中須遣母歸冥<hi>凡姙婦身體沉重者胃氣絶也又體熱寒慄頻并者陽氣衰隂氣盛</hi>
<hi>也若舌根下脉見靑黒色及舌反捲上氷冷不温者子母俱死之候</hi>面赤舌青細尋看子<lb/>
死母活定應難<hi>凡姙婦面赤色是榮氣流通母活之候舌上青色是姙脉絡絶胎死之候</hi>唇<lb/>
口俱青沫又出子母俱死緫髙判<hi>若姙婦唇口俱靑色者榮衛氣絶也又口</hi>
<hi>中吐出痰沫者是脾胃之氣俱絶此子母俱死之候也</hi>面青舌青沫出頻母死子<lb/>
活定知真不信若能㸔應驗尋之賢哲不虚陳<hi>凡姙婦面與舌</hi>
<hi>皆青色又頻吐痰沫者是産母榮衛俱絶胎氣衝上之候此是子活母死之候産下子母必死也此古賢哲應</hi>
<hi>驗之文不虚妄陳其説也</hi>新産之脉緩活吉實大弦急死来親<hi>凡婦人新</hi>
<pb n="KR3e0038_WYG_021-27b"/>
<hi>産之後其脉来緩滑者為氣血通和是生活安吉之兆也若見實大弦急之脉則凶必死之候</hi>若得沉<lb/>
重小者吉忽若堅牢命不停<hi>若産婦診得沉重㣲小者此是形虚脉虚相應故云</hi>
<hi>吉兆之脉忽然診得堅硬牢實之脉是脉盛形衰相反性命不可停留必死也</hi>寸口澁疾不調<lb/>
死<hi>若産後診得寸口脉澁疾大小不調勻者此是血氣衰絶之脉故云死也</hi>沉細附骨不絶<lb/>
生<hi>若重手按之乃得其脉沉細附着于骨不斷絶有力者此生活之兆也</hi>審㸔此候分明<lb/>
記長須念此向心經<hi>凡為醫者宜詳審脉證分明記扵心胷也</hi>
　王子亨云凡産後諸疾最忌脉大<lb/>
　婦人大全良方卷十七<lb/>
</p>
<p>
</p>
  </div>
</body>
</text>
</TEI>
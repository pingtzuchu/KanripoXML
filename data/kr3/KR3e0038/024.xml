<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>婦人大全良方卷二十</head> <lb/>
    <p>
<pb n="KR3e0038_WYG_024-1a"/>
欽定四庫全書<lb/>
　婦人大全良方卷二十<lb/>
　　　　　　　　　　　　宋　陳自明　撰<lb/>
　　　産後遍身疼痛方論第一<hi>凡二方</hi>
論曰産後遍身疼痛者何答曰産後百節開張血脉流<lb/>
散遇氣弱則經絡肉分之間血多流滯累日不散則骨<lb/>
節不利筋脉急引故腰背不得轉側手足不能動摇身<lb/>
熱頭痛也若醫以為傷寒治之則汗出而筋脉動惕手<lb/>
<pb n="KR3e0038_WYG_024-1b"/>
足厥冷變生他病但服趂痛散除之<lb/>
趂痛散方<lb/>
　　牛膝<hi>半兩</hi>甘草　薤白<hi>各一分</hi>當歸　桂心　白术<lb/>
　　黄耆　獨活　生薑<hi>各半兩</hi>
　右㕮咀每服半兩水三盞煎至盞半去滓食前服陳<lb/>
　無擇評曰趂痛散不特治産後氣弱血滯兼能治太<lb/>
　陽經感風頭疼腰背痛自汗發熱若其感寒傷食憂<lb/>
　恐驚怒皆致身疼發熱頭痛况有蓐勞諸證尤甚趂<lb/>
<pb n="KR3e0038_WYG_024-2a"/>
　痛散皆不能療不若五積散入醋煎用却不妨<lb/>
五積散<hi>方見和劑局</hi>
　　　産後腰痛方論第二<hi>凡十方</hi>
論曰腎主腰脚産後腰痛者為女人腎位繋於胞産則<lb/>
勞傷腎氣損動胞絡虛未平復而風冷客之冷氣乘腰<lb/>
故令腰痛也若寒冷邪氣連滯背脊則痛久未已後忽<lb/>
有娠必致損動蓋胞絡屬腎腎主腰故也<lb/>
療産後風冷腰痛不可轉<lb/>
<pb n="KR3e0038_WYG_024-2b"/>
　　獨活　川芎　芍藥　桂心　續斷　生薑　桑<lb/>
　　寄生<hi>各六分</hi>當歸　防風<hi>各八分</hi>
　右㕮咀以水三升煑取一升去滓空心分二服<lb/>
廣濟療産後虛冷血氣流入腰腿痛不可轉<lb/>
　　敗醬　當歸<hi>各八分</hi>川芎　芍藥　桂心<hi>各六分</hi>
　右㕮咀水二升煑取八合空心分温二服並忌葱<lb/>
救急療婦人産後餘血不盡血流入腰脚疼痛胷滿氣<lb/>
急兩脇痛方<lb/>
<pb n="KR3e0038_WYG_024-3a"/>
　　生薑<hi>一斤</hi>淡竹葉<hi>一升切</hi>
　右二味以水二升煑取一升去滓分温二服<lb/>
千金療産後中風腰背强痛中風煩熱苦渇頭身皆重<lb/>
此因風冷所致及傷寒大豆酒方<lb/>
　　大豆<hi>五升炒令煙出</hi>以酒一升投之密蓋令温去豆服一<lb/>
　　升日夜數服卧取微汗避風<hi>亦有加羗活者亦佳</hi>
廣濟療産後三日患腰疼腹中餘血未盡并手脚疼不<lb/>
下食生地黄湯方<lb/>
<pb n="KR3e0038_WYG_024-3b"/>
　　生地黄汁<hi>一升</hi>芍藥　甘草<hi>各二/兩</hi>丹參<hi>四/兩</hi>蜜<hi>一合</hi>生薑<lb/>
　　汁<hi>半合</hi>
　右切以水三升煑取一升去滓内地黄汁蜜薑汁微<lb/>
　火煎一二沸一服三合日二夜三利一兩行中間進<lb/>
　食與藥更進服<lb/>
陳氏如神湯亦効<hi>方見第四卷七論中</hi>
　右生料五積散加桃仁煎亦妙此藥逐敗血去風濕<lb/>
産後惡露方行忽然漸少斷絶不來腰中重痛下注兩<lb/>
<pb n="KR3e0038_WYG_024-4a"/>
股痛如錐刀刺痛入骨中此由血滯於經絡不即通之<lb/>
有大痛處必作癰疽宜桃仁湯恐作癰者預服五香連<lb/>
翹湯<lb/>
桃仁湯方<lb/>
　　桃仁<hi>去皮尖</hi>蘇木　生地黄<hi>各半/兩</hi>䖟虫<hi>去足/翅炒</hi>水蛭<hi>炒各</hi>
　　<hi>三十箇</hi>
　右為粗末每服三錢水一盞煎至六分去滓温服無<lb/>
　時候惡露下即住服<lb/>
<pb n="KR3e0038_WYG_024-4b"/>
五香連翹湯方<hi>一方有大黄一兩</hi>
　　木香　沉香　丁香　乳香　麝香　升麻　獨<lb/>
　　活　桑寄生　連翹　木通<hi>各二兩</hi>
　右為粗散每服五錢水二盞煎至一盞入竹瀝少許<lb/>
　攪停去滓温服<lb/>
　　　産後惡露不絶方論第三<hi>凡九方</hi>
夫産後惡露不絶者由産後傷於經血虛損不足或分<lb/>
解之時惡血不盡在於腹中而臟腑挾於宿冷致氣血<lb/>
<pb n="KR3e0038_WYG_024-5a"/>
不調故令惡露淋瀝不絶也<lb/>
廣濟療婦人産後惡血不絶崩血不可禁腹中絞痛氣<lb/>
息急療蓐中三十六疾<lb/>
　　亂髪<hi>燒一兩</hi>阿膠<hi>二/兩</hi>代赭　乾薑<hi>各三/兩</hi>馬蹄<hi>一箇燒</hi>乾<lb/>
　　地黄<hi>四兩</hi>牛角䚡<hi>五兩酥炙</hi>
　右為細末煉蜜圓如梧桐子大空心米飲下三四十<lb/>
　圓日兩服<lb/>
文仲葛氏療惡露不絶方<lb/>
<pb n="KR3e0038_WYG_024-5b"/>
　右以鋸截桑木取屑五指撮酒服日三差<lb/>
療産後泄血不止無禁度及治腹痛胷鬲悶<lb/>
　乾黄末酒服方寸匕日三四服<hi>胡氏方云薑黄治惡露不止</hi>
療産後血不止虛羸迨死亦治血氣<hi>二方並出産寳</hi>
　蒲黄<hi>二兩</hi>水二升煎取八合頓服<lb/>
獨聖湯　療産後亡血過多心腹徹痛然後血下久而<lb/>
不止亦治赤白帶下年深諸藥不能療者良驗此京師<lb/>
祝景助教方<lb/>
<pb n="KR3e0038_WYG_024-6a"/>
　　貫衆<hi>狀如刺蝟者一箇全用不剉斷只揉去毛花蕚用之</hi>
　右用好醋蘸濕慢火炙令香熟候冷為細末用米飲<lb/>
　調下二錢空心食前服<lb/>
療産後七八日惡露不止<lb/>
　　敗醬　當歸<hi>各六分</hi>芍藥　續斷<hi>各八分</hi>川芎　竹茹<lb/>
　　<hi>各四分</hi>生地黄<hi>炒乾十二分</hi>
　右細剉以水二升煑取八合空心頓服<lb/>
治産後虛羸臍腹冷痛淋露不止或惡物不下方<hi>養生必用</hi>
<pb n="KR3e0038_WYG_024-6b"/>
　　當歸　白芍藥　甘草　乾薑　桂心　熟地黄<lb/>
　　　蒲黄<hi>各半兩</hi>黒豆<hi>一兩炒</hi>
　右為細末温酒調下二錢食前服米飲亦可似黒神散<lb/>
牡蠣散　治産後惡露淋瀝不絶心悶短氣四肢乏弱<lb/>
不思飲食頭目昏重五心煩熱靣黄體瘦<lb/>
　　牡蠣　川芎　熟地黄　白茯苓　龍骨<hi>各一兩</hi>續<lb/>
　　斷　當歸<hi>炒</hi>艾葉<hi>酒/炒</hi>人參　五味子　地榆<hi>各半兩</hi>
　　甘草<hi>一分</hi>
<pb n="KR3e0038_WYG_024-7a"/>
　右為末每服二錢水一中琖生薑三片棗一枚煎至<lb/>
　六分去滓食前服<lb/>
　　　産後惡露不下方論第四<hi>凡六方</hi>
夫惡露不下者由産後臟腑勞傷氣血虛損或胞絡挾<lb/>
於宿冷或産後當風取凉風冷乘虛而摶於血血則壅<lb/>
滯不宣積蓄在内故令惡露不下也<lb/>
療産後三四日惡露不下嘔逆壯熱<lb/>
　　芍藥<hi>十分</hi>知母<hi>八/分</hi>生薑　當歸　蒲黄<hi>各四/分</hi>紅花<hi>二分</hi>
<pb n="KR3e0038_WYG_024-7b"/>
　　荷葉中心蒂<hi>七箇</hi>生地黄汁<hi>二合</hi>
　右細切以水二升煎至七合去滓下蒲黄煎四沸分<lb/>
　温空心三服<lb/>
治産後惡血衝心胎衣不下腹中血塊等備急丹<hi>出産乳</hi>
　右以錦紋大黄一兩杵為細末用釅醋半升同熬成<lb/>
　膏元如梧桐子大患者用醋七分盞化五元至七元<lb/>
　服之須臾血下即愈亦治墜馬内損惡血不出神効<lb/>
　此藥難用大叚虛弱不可服仍調藥醋不宜太酸便<lb/>
<pb n="KR3e0038_WYG_024-8a"/>
　損肺臟全在醫者斟酌<lb/>
荷葉散　療産後惡露不下腹中疼痛心神煩悶<lb/>
　　乾荷葉<hi>二兩</hi>鬼箭羽　桃仁　劉寄奴　蒲黄<hi>各一兩</hi>
　右為粗末每服三大錢以童子小便一大盞薑錢三<lb/>
　片生地黄一分搥碎同煎至六分去滓無時熱服<lb/>
廣濟療産後惡露不多下方<lb/>
　　川牛膝　大黄<hi>各八分</hi>牡丹皮　當歸<hi>各六分</hi>芍藥<lb/>
　　蒲黄　桂心<hi>各四分</hi>
<pb n="KR3e0038_WYG_024-8b"/>
　右為末以生地黄汁調酒服方寸匕日二服血下愈<lb/>
生料五積散局方治産後惡露不快腹中疼痛或腹有<lb/>
塊及發寒熱並加醋少許煎通口服亦能療血崩<hi>見易簡方</hi>
<hi>不復重録</hi>産後惡露方行而忽然斷絶驟作寒熱臍腹百脉<lb/>
皆痛如以錐刺非常此由冷熱不調或思慮動作氣所<lb/>
擁遏血畜經絡宜没藥圓<lb/>
　　當歸<hi>一兩</hi>桂心　芍藥<hi>各半/兩</hi>桃仁<hi>去皮尖/炒碎研</hi>没藥<hi>研各一分</hi>
　　䖟䖝<hi>去足翅炒</hi>水蛭<hi>炒各三十箇</hi>
<pb n="KR3e0038_WYG_024-9a"/>
　右為末醋糊元如豌豆大醋湯下三元<lb/>
　　　産後餘血上搶心痛方論第五<hi>凡三方</hi>
論曰夫産後血上搶心由産後氣虛挾宿冷冷摶於血<lb/>
則凝結不消氣逆上者則血隨上衝擊而心痛也凡産<lb/>
後餘血不盡得冷則留結與氣相摶則痛困重遇寒結<lb/>
血尤甚則變成血瘕亦令月水否澁不通也<lb/>
論曰産後心痛者何答曰心者血之主人有伏宿寒因<lb/>
産大虛寒摶於血血凝不得消散其氣遂上衝撃於心<lb/>
<pb n="KR3e0038_WYG_024-9b"/>
之絡脉故心痛但以大岩蜜湯治之寒去則血脉温而<lb/>
經絡通心痛自止若誤以為所傷治之則虛極寒益甚<lb/>
矣心絡寒甚傳心之正經則變為真心痛朝發夕死夕<lb/>
發朝死藥不可輕用如此<lb/>
大岩蜜湯方<lb/>
　　生乾地黄　當歸　獨活　呉茱茰　芍藥　乾<lb/>
　　薑　甘草　桂心　小草<hi>各一兩</hi>細辛<hi>半兩</hi>
　右為散每服半兩水三琖煎至一琖去滓稍熱服評<lb/>
<pb n="KR3e0038_WYG_024-10a"/>
　曰産後心痛雖非産蓐常疾庸或有九痛未必便是<lb/>
　血痛設是岩蜜湯豈可用熟地黄熟地黄泥血安能<lb/>
　去痛此方本出千金用生乾地黄耳茱茰一升合凖<lb/>
　五兩乾薑三兩細辛治陳寒在下焦方本一兩却减<lb/>
　半兩制竒制偶量病淺深自有品數不可妄意加减<lb/>
　然以岩蜜湯治血痛不若失笑散用之有効<lb/>
失笑散　治心腹痛欲死百藥不効服此頓愈與第八<lb/>
論紫金元大同小異<hi>見本卷八論</hi>
<pb n="KR3e0038_WYG_024-10b"/>
　　五靈脂　蒲黄<hi>等分</hi>
　右為末先用釅醋調二錢熬膏入水一盞煎至七分<lb/>
　食前熱服是驗<lb/>
經心録蜀椒湯療産後心痛此大寒所為方<lb/>
　　蜀椒<hi>二合</hi>芍藥<hi>三兩</hi>半夏　當歸　桂心　人參　甘<lb/>
　　草　茯苓<hi>各二兩</hi>生薑汁<hi>五/合</hi>蜜<hi>一升</hi>
　右切以水九升煑椒令沸下諸藥煑取二升半去滓<lb/>
　下薑汁蜜等更煎取三升一服五合至六合<hi>千金同</hi>
<pb n="KR3e0038_WYG_024-11a"/>
　　　産後惡露不盡腹痛方論第六<hi>凡十二方</hi>
論曰産後惡露不盡腹痛者何答曰産後惡血雖常通<lb/>
行或因外感五邪内傷七氣致令斬然而止餘血停積<lb/>
壅滯不行所下不盡故令腹痛　産寳云皆因姙娠當<lb/>
風取凉則胞絡有冷至於産時其血必少或新産時而<lb/>
取風凉皆令風冷摶於血血則壅滯不得宣通蓄積在<lb/>
内有時惡露不盡故令腹痛<lb/>
温隱居澤蘭湯療産後惡露不盡腹痛往來兼胷滿少氣<lb/>
<pb n="KR3e0038_WYG_024-11b"/>
　　澤蘭<hi>熬</hi>生乾地黄　當歸<hi>各三/分</hi>芍藥　生薑<hi>各十分</hi>
　　甘草<hi>六分</hi>大棗<hi>十四箇</hi>
　右細切以水九升煑取三升分為三服欲死塗身得<lb/>
　瘥<lb/>
救急療惡露不盡腹脹痛<lb/>
　取亂髪如雞子大灰汁洗盡净燒為末酒調服二錢<lb/>
又療産後血不盡血痛悶方<lb/>
　取荷葉燒作灰暖水和服煑取汁亦良<lb/>
<pb n="KR3e0038_WYG_024-12a"/>
又方　以鐵秤錘一枚燒赤投酒五升中用此酒煑當<lb/>
　歸三兩取二升去滓分温再服千金同一方無當歸<lb/>
療産後下血不盡腹内堅痛不可忍<lb/>
　　當歸　芍藥　桂心<hi>各三兩</hi>桃仁<hi>一百二十枚製</hi>
　右細切以水六升煑取二升分温二服如未差加大<lb/>
　黄三兩<lb/>
療産後血結下不盡腹中絞痛不止<lb/>
　　大黄<hi>别浸</hi>生乾地黄　當歸<hi>各十分</hi>川芎　芍藥　桂<lb/>
<pb n="KR3e0038_WYG_024-12b"/>
　　心<hi>各八分</hi>甘草　黄芩<hi>各六/分</hi>桃仁<hi>四十九粒製</hi>
　右細切以水七升煑取二升半下大黄更煎三沸分<lb/>
　温三服<lb/>
療産後血下不盡腹中痛無計<lb/>
　　青木香　當歸　牛膝　川芎　黄耆　芍藥<hi>各八</hi>
　　<hi>分</hi>大黄<hi>十三/分浸</hi>芒硝<hi>十二分</hi>
　右細切以水七升煑取二升入大黄更煎三沸分三服<lb/>
療産後惡露不盡結聚小腹疼痛<lb/>
<pb n="KR3e0038_WYG_024-13a"/>
　　當歸<hi>三分</hi>香附子<hi>一兩</hi>琥珀　没藥　青皮　赤芍藥<lb/>
　　　木香　桂心<hi>各半兩</hi>
　右為細末以豆淋酒調下二錢<lb/>
産寳療産後餘血作疼痛兼塊者<lb/>
　　桂心　薑黄<hi>等分</hi>
　右為細末酒服方寸匕血下盡妙<lb/>
地黄散　治産後惡物不盡腹内㽲痛産後常服甚妙<lb/>
　　生乾地黄　當歸<hi>並畧炒各一兩</hi>生薑<hi>細切如蝇頭大新瓦炒令焦黒半兩</hi>
<pb n="KR3e0038_WYG_024-13b"/>
　右為細末炒薑酒調一大錢服<lb/>
卷荷散　治産後血上衝心血刺血暈血氣腹痛惡露<lb/>
不快<lb/>
　初出卷荷　紅花　當歸<hi>各一兩</hi>蒲黄<hi>紙/炒</hi>牡丹皮<hi>各半兩</hi>
　右為細末每服二平錢空心温酒調下一臈内只使<lb/>
　童子小便調如纔産後便服此藥即諸疾不生<hi>出婦人方</hi>
芸臺散　療産後惡露不下血結不散衝心刺痛將來<lb/>
纔冐寒踏冷其血必往來心腹間刺痛有不可忍謂之<lb/>
<pb n="KR3e0038_WYG_024-14a"/>
血母塊但産後心腹諸疾並宜服之<hi>出産乳</hi>
　　芸臺子<hi>紙炒</hi>當歸　桂心　赤芍藥<hi>各等分</hi>
　右為細末温酒調服二平錢趕下惡物産後三日不<lb/>
　可無此<lb/>
　　　産後兒枕心腹刺痛方論第七<hi>凡十八方</hi>
夫兒枕者由母胎中宿有血塊因産時其血破散與兒<lb/>
俱下則無患也若産婦臟腑風冷使血凝滯在於小腹<lb/>
不能流通則令結聚疼痛名曰兒枕也<lb/>
<pb n="KR3e0038_WYG_024-14b"/>
産寳論産後心腹痛者由産後氣血俱虛遇風寒乗之<lb/>
與血氣相摶隨氣上衝於心或下攻於腹故令心腹痛<lb/>
若久痛不止則變成疝瘕也<lb/>
延胡索散　治産後兒枕腹痛得効<hi>出經驗婦人方</hi>
　　延胡索　當歸<hi>各一兩</hi>真琥珀　蒲黄<hi>各一分炒</hi>赤芍藥<lb/>
　　<hi>半兩</hi>桂心<hi>三/分</hi>紅藍花<hi>二錢</hi>
　右為細末以童子小便合細酒温温調三錢食前服<lb/>
治産後兒枕亦治赤白痢<lb/>
<pb n="KR3e0038_WYG_024-15a"/>
　　丁香<hi>三錢</hi>罌粟殻<hi>去穰/蜜炙</hi>香白芷<hi>各半/兩</hi>百草霜<hi>六錢重</hi>
　右為細末毎服二錢童子小便調下如痢疾米飲調下<lb/>
産後兒枕痛不可忍<lb/>
　五靈脂慢火熬為細末毎服二錢温酒調下<lb/>
天僊藤散　治産後腹痛不止及一切血氣腹痛<hi>出經驗婦人方</hi>
　天僊藤<hi>五兩炒焦</hi>為細末毎服二錢産後腹痛用炒生薑<lb/>
　小便和細酒調下常患血氣用温酒調服効<lb/>
産後腹中有塊上下時動痛發不可忍此由姙娠聚血<lb/>
<pb n="KR3e0038_WYG_024-15b"/>
産後氣羸惡露未盡新血與故血相摶而痛俗謂之兒<lb/>
枕乃血瘕也宜蒲黄散<lb/>
　真蒲黄研飲調服二錢如燥渴者新水調<lb/>
黒神散　療産後血塊痛經脉行後腹疼并經脉不調<lb/>
　　熟地黄<hi>一斤</hi>陳生薑<hi>半斤</hi>
　右拌同炒乾為末毎服二錢産前烏梅湯調下常服<lb/>
　酒調經脉不通烏梅荆芥酒調下<lb/>
療新産後腹痛惡血不盡行黒神散<hi>方見局方</hi>
<pb n="KR3e0038_WYG_024-16a"/>
療新産後七八日腹痛兩脇痛<lb/>
　　當歸　劉寄奴　苦梗<hi>各十二分</hi>延胡索<hi>别為末</hi>桂心<lb/>
　　陳皮<hi>各四分</hi>茯苓　芍藥<hi>各八分</hi>
　右㕮咀以水二升煑取八合調延胡索末空心服<lb/>
療先患冷氣因産後發腹痛<lb/>
　　芎藭　桂心　當歸　吴茱茰　茯苓　芍藥<lb/>
　　甘草<hi>各六分</hi>桃仁<hi>十分</hi>
　右㕮咀水七升煑取二升去滓分三服<lb/>
<pb n="KR3e0038_WYG_024-16b"/>
桃仁芍藥湯　千金療産後腹痛<lb/>
　　桃仁<hi>半升</hi>芍藥當歸川芎乾漆<hi>碎/熬</hi>桂心　甘草<hi>各二兩</hi>
　右細切以水八升煑取二升半去滓分三服<lb/>
廣濟療腹中絞痛不可忍<lb/>
　　當歸　白芍藥　川芎　乾薑<lb/>
　右等分為末毎服二錢温酒調下一方加延胡索妙<lb/>
必効方療産後腹痛方<lb/>
　　羌活<hi>四兩切</hi>以酒二升煑取一升分服<lb/>
<pb n="KR3e0038_WYG_024-17a"/>
千金治産後餘疾腹中絞痛不下食瘦乏方<lb/>
　　當歸　黄耆　芍藥<hi>各六分</hi>乾地黄　白术<hi>各八分</hi>桂<lb/>
　　心　甘草<hi>各四分</hi>棗<hi>十四箇</hi>
　右㕮咀水二升煑取八合去滓空心作兩大服忌生葱<lb/>
千金茱茰酒治心腹内外痛<lb/>
　　呉茱茰<hi>一升</hi>酒三升煑取一升空心分二服<lb/>
聖惠療同前<lb/>
　　生地黄汁　藕汁　童子小便<hi>各三合</hi>
<pb n="KR3e0038_WYG_024-17b"/>
　右同煎三二沸分温三服<lb/>
薑黄散　治産後腹疼<lb/>
　　没藥<hi>一分</hi>川薑黄<hi>末三分</hi>
　右以水童子小便各一盞入藥煎至一盞半分作三<lb/>
　服通口服約行五七里再進一服即止不過三服便安<lb/>
療血氣痛欲死<lb/>
　　槐雞半兩為末酒濃煎頓服立愈<lb/>
獨聖散　療産後腹痛<lb/>
<pb n="KR3e0038_WYG_024-18a"/>
　　當歸為末每服二錢水一盞煎至七分温服<lb/>
又局方當歸散亦治産後腹痛不録<lb/>
外臺療新産後腹中如弦常堅絞痛無聊方<lb/>
　　白蜜<hi>一升</hi>當歸<hi>一兩</hi>
　右當歸為末入蜜中煎融二沸適寒温頓服<lb/>
　　　産後小腹疼痛方論第八<hi>凡六方</hi>
夫産後小腹痛者此由産時惡露下少胞絡之間有餘<lb/>
血與氣相擊摶令小腹痛也因重遇於冷則血結變成<lb/>
<pb n="KR3e0038_WYG_024-18b"/>
血瘕亦令月水不利也<lb/>
延胡索散　治産後臍下痛<lb/>
　　延胡索　桂心<hi>各半兩</hi>當歸<hi>一兩</hi>
　右為細末熱酒調下二錢<lb/>
香桂散　治産後臍下疼痛不止<lb/>
　　川芎　當歸<hi>各一分</hi>桂心<hi>半兩</hi>
　右為細末分為三服每服酒一盞煎三五沸更入小<lb/>
　便少許煎至七分温服甚者不過再服即差<hi>出博濟</hi>
<pb n="KR3e0038_WYG_024-19a"/>
又方<lb/>
　　釡底墨<hi>醋炒令乾</hi>延胡索　劉寄奴　桂心　菴閭子<lb/>
　右等分為末熱酒調下二錢<lb/>
紫金圓　治産後惡露不快腰痛小腹如刺時作寒熱<lb/>
頭痛不思飲食亦治久有瘀血月水不調黄瘦不思飲<lb/>
食並能治之亦可療心痛與失笑散同<hi>出産乳</hi>
　　五靈脂<hi>水淘去石焙乾秤炒為末</hi>真蒲黄<lb/>
　右以好米醋調五靈脂末慢火熬成膏子次以蒲黄<lb/>
<pb n="KR3e0038_WYG_024-19b"/>
　末搜和圓如櫻桃大每服一元水與童子小便各半<lb/>
　盞煎至七分令藥化温服之少頃再一服惡露即下<lb/>
　久有疼血成塊月信不利者並用酒磨下<lb/>
産後六七日忽然臍腹痛皆由呼吸之間冷氣乗虛而<lb/>
入宜服當歸建中湯和四順理中元共研再元作小元<lb/>
飯飲吞下極妙<lb/>
　　　産後寒疝方第九<hi>凡三方</hi>
王子亨云産後臍腹大痛由呼吸冷氣乗虛入客於血<lb/>
<pb n="KR3e0038_WYG_024-20a"/>
宜局方當歸建中湯<lb/>
羊肉湯　療虛及産婦腹中痛虛眩不能支持兩脅當<lb/>
臍急痛氣上衝前後相引痛治之如神<lb/>
　　精羊肉<hi>四兩</hi>當歸　川芎<hi>各半/兩</hi>生薑<hi>一兩</hi>
　右細切以水十盞煎至三盞掠去沫去滓分四服空<lb/>
　心熱服一日來日再作兩日滓合為一日煎當一劑<lb/>
　服　千金當歸湯療婦人寒疝虛勞不足若産後腹<lb/>
　中絞痛其方無川芎有芍藥　陳無擇云仲景羊肉<lb/>
<pb n="KR3e0038_WYG_024-20b"/>
　湯治寒疝右用生薑羊肉湯服之無不驗有一人産<lb/>
　當寒月寒氣入産門臍下脹滿手不得犯此寒疝也<lb/>
　醫將治之以抵當湯謂有瘀血或曰非其治也可服<lb/>
　仲景羊肉湯少减水二服遂愈<lb/>
羊肉湯　外臺療産後内虛寒氣入腹腹中絞痛下赤<lb/>
白痢讝語見鬼<lb/>
　　肥羊肉<hi>一斤</hi>當歸　甘草　芍藥<hi>各一分産寳各一兩</hi>
　右㕮咀以水一㪷先煑羊肉取七升入藥更煑取二<lb/>
<pb n="KR3e0038_WYG_024-21a"/>
　升去滓分服<lb/>
産寳療産後心腹切痛不能飲食乏氣忽然往來寒熱<lb/>
　　當歸　川芎　黄芩　人參　甘草　芍藥　防<lb/>
　　風　生薑<hi>各三分</hi>大黄<hi>二分宜相人强/弱方可投之</hi>桃仁<hi>八十个</hi>
　右水七升煑取二升下大黄更煎三沸分作三服<lb/>
千金羊肉湯無大黄人參桃仁有羊肉煑汁煎藥崔氏同<lb/>
　　　産後兩脇脹滿氣痛方論第十<hi>凡六方</hi>
論曰産後兩脇脹滿疼痛由膀胱宿有停水因産後惡<lb/>
<pb n="KR3e0038_WYG_024-21b"/>
露下不盡水壅痞與氣相摶積在膀胱故令脇肋脹滿<lb/>
氣與水相激故令痛也<lb/>
經効療産後血氣脇肋脹痛<lb/>
　　當歸<hi>十二分</hi>芍藥　苦梗　㯽榔　枳殻<hi>各八分</hi>桂心<lb/>
　　　青木香　柴胡<hi>各六分</hi>
　右㕮咀以水二升煎取八合去滓空心分温二服<lb/>
療産後惡露不下血氣壅痞脹痛不下食<lb/>
　　蘇木　紫葛<hi>各十二分</hi>芍藥　當歸<hi>各八分</hi>桂心　蒲黄<lb/>
<pb n="KR3e0038_WYG_024-22a"/>
　　<hi>各六分</hi>生地黄汁<hi>三合</hi>
　右㕮咀以水二升煎取七合下蒲黄分兩服<lb/>
當歸散　治産後腹痛腹脇脹滿<lb/>
　　當歸　乾薑<hi>等分</hi>
　右為末每服三錢水一盞煎八分入鹽醋少許食前<lb/>
　熱服<hi>選竒方用酒煎</hi>
經効理血氣煩悶脇肋脹滿及痛<lb/>
　　芍藥<hi>八分</hi>蒲黄　延胡索<hi>各四/分</hi>當歸<hi>六/分</hi>荷葉蒂<hi>三枚炙</hi>
<pb n="KR3e0038_WYG_024-22b"/>
　右水二升煎取七合後入蒲黄空心分作兩服<lb/>
廣濟療産後腹痛氣脹脇下悶不下食兼微痢<lb/>
　　茯苓　人參　當歸　甘草<hi>各六分</hi>生薑　陳皮<hi>各四</hi>
　　<hi>分</hi>厚朴<hi>八分</hi>
　右㕮咀以水二升煎取八合去滓分温服<lb/>
　　　産後積聚癥塊方論第十一<hi>凡三方</hi>
夫積者隂氣也五臟所生聚者陽氣也六腑所成皆由<lb/>
飲食不節寒熱不調致五臟之氣積六腑之氣聚積者<lb/>
<pb n="KR3e0038_WYG_024-23a"/>
痛不離其部聚者其痛無有常處所以然者積為隂氣<lb/>
隂性沉伏故痛不離其部聚為陽氣陽性浮動故痛無<lb/>
常處産後血氣傷於臟腑臟腑虛弱為風冷所乗摶於<lb/>
臟腑與血氣相結故成積聚癥塊也<lb/>
治産後餘血不散結成癥塊疼痛宜服桃仁散<lb/>
　　桃仁　當歸　鬼箭羽　大黄　鱉甲<hi>各一兩</hi>赤芍<lb/>
　　藥　延胡索　琥珀<hi>各三分</hi>川芎　桂心<hi>各半兩</hi>
　右為粗末每服三大錢水一盞薑三片煎至七分去<lb/>
<pb n="KR3e0038_WYG_024-23b"/>
　滓温服<lb/>
京三稜散　治産後積血不散結聚成塊或時寒熱不<lb/>
思飲食<lb/>
　　京三稜　熟地黄　鱉甲<hi>各一兩</hi>桂心　當歸　川<lb/>
　　芎　牡丹皮　劉寄奴　赤芍藥<hi>各半兩</hi>大黄<hi>炒</hi>桃<lb/>
　　仁　牛膝<hi>各三分</hi>
　右為粗末每服三錢水一大盞薑三片煎至七分去<lb/>
　滓温服<lb/>
<pb n="KR3e0038_WYG_024-24a"/>
桂心元　治産後血氣不散積聚成塊上攻心腹或成<lb/>
寒熱四肢羸瘦煩疼不思飲食<lb/>
　　青皮　乾漆<hi>炒煙盡各三分</hi>没藥　㯽榔　當歸　桂心<lb/>
　　　赤芍藥　牡丹皮<hi>各半兩</hi>大黄<hi>炒</hi>桃仁　鱉甲<lb/>
　　厚朴　三稜　延胡索<hi>各一兩</hi>
　右為細末煉蜜元如梧桐大温酒下三十元<lb/>
　　　産後血瘕方論第十二<hi>凡八方</hi>
夫新産後有血與氣相摶而痛者謂之瘕瘕之言假也<lb/>
<pb n="KR3e0038_WYG_024-24b"/>
謂其痛浮假無定處也此由宿有風冷血氣不治至産<lb/>
血下則少故致此病也不急治則多成積結妨害月水<lb/>
輕則否澁重則不通也<lb/>
鱉甲元　治産後惡露不盡結成血瘕乍寒乍熱心腹<lb/>
脹痛不欲飲食四肢羸瘦或時口乾<lb/>
　　當歸　木香　赤芍藥<hi>各半兩</hi>鱉甲<hi>一/兩</hi>大黄<hi>一兩炒</hi>牛<lb/>
　　膝　白术　水蛭<hi>製</hi>䖟䖝<hi>製各/一分</hi>牡丹皮　桂心<hi>各三</hi>
　　<hi>分</hi>鬼箭羽<hi>半兩</hi>
<pb n="KR3e0038_WYG_024-25a"/>
　右為細末煉蜜元如梧桐子大桃仁湯吞下二十元<lb/>
　食前服<hi>更宜加减不可連併服</hi>
治産後血氣不調腹中生瘕結而不散生地黄煎元一<lb/>
名萬病元<hi>方見第一卷第七論</hi>
産寳療血瘕痛無定處<lb/>
　　童便<hi>三升</hi>生地黄汁　生藕汁<hi>各一/升</hi>生薑汁<hi>三升</hi>
　右先煎前三味約三分减二次下薑汁慢火煎如稀<lb/>
　餳每取一合暖酒調下<lb/>
<pb n="KR3e0038_WYG_024-25b"/>
療血瘕痛臍下脹不下食<lb/>
　　當歸<hi>八分</hi>桂心　芍藥　麒麟竭　蒲黄<hi>各六分</hi>延胡<lb/>
　　索<hi>四分</hi>
　右為細末空心温酒調二錢匕<lb/>
千金療血瘕<lb/>
　　生乾地黄<hi>一兩</hi>烏賊骨<hi>二兩</hi>
　右為細末空心温酒調二錢匕服<lb/>
凌霄花散　治血瘕血塊及産後穢露不盡兒枕急痛<lb/>
<pb n="KR3e0038_WYG_024-26a"/>
應干積聚疼痛漸成勞瘦悉皆治之<lb/>
　　凌霄花<hi>一分</hi>牡丹皮　山梔子仁　赤芍藥　紫荷<lb/>
　　車　血竭　没藥　碙砂　地骨皮　五加皮<lb/>
　　甘草<hi>各二兩</hi>紅娘子<hi>十一箇</hi>桃仁　紅花　桂心　延<lb/>
　　胡索　當歸<hi>各一兩</hi>
　右為細末温酒調一錢服<lb/>
葛氏方療腹中瘕痛<lb/>
　桂心為末温酒調二錢<lb/>
<pb n="KR3e0038_WYG_024-26b"/>
産後血瘕腹痛及喉痺熱塞本人呼血瘕為兒枕産後<lb/>
即起痛不可忍<lb/>
　鐵秤錘煅令通赤淬酒中候温飲之用斧亦得<lb/>
治産後血海氣虛腹臟疼痛心胷注悶每遇紅脉行或<lb/>
多或少及有塊積者蓬莪茂散<hi>出博濟</hi>
　　莪茂　桃仁<hi>去皮尖麩炒</hi>大黄<hi>濕紙/煨</hi>當歸<hi>炒各一兩</hi>桂心<lb/>
　　川芎　木香　牡丹皮　延胡索<hi>炒</hi>赤芍藥<hi>各半兩</hi>
　右為細末温酒調一錢空心臨卧服<lb/>
<pb n="KR3e0038_WYG_024-27a"/>
　　　産後餘血奔心煩悶方論第十三<hi>虛煩當附於此</hi>
論曰餘血奔心蓋是分解了不便與童子小便并擀心<lb/>
下及卧太速兼食不相宜之物所致但能依方療之無<lb/>
不痊可<lb/>
療産後餘血不盡奔衝心煩悶腹痛<lb/>
　　川芎　生乾地黄　枳殻　芍藥<hi>等分</hi>
　右為末酒服方寸匕日二服<lb/>
廣濟療血氣煩悶方<lb/>
<pb n="KR3e0038_WYG_024-27b"/>
　生藕汁飲二升甚效　竹瀝亦得千金同<lb/>
集驗療産後血氣煩方<hi>千金同</hi>
　　生地黄汁　清酒<hi>各一升</hi>
　右相和煎一沸分為兩服<lb/>
療産後七日内宿血不散時時衝心迷悶<lb/>
　　荷葉<hi>六分</hi>延胡索<hi>八/分</hi>地黄汁<hi>二合</hi>
　右水二升煑二味取八合下延胡索空心三服忌肉<lb/>
　食一日<lb/>
<pb n="KR3e0038_WYG_024-28a"/>
療産後餘血攻心或下血不止心悶靣青冷氣欲絶<lb/>
　羊血一盞頓服如不定更服立效<lb/>
經效療産後氣虛冷摶於血血氣結滯上衝心腹脹滿<lb/>
　　當歸　桂心　川芎　呉茱茰　橘皮　生薑<hi>各二</hi>
　　<hi>兩</hi>芍藥<hi>三兩</hi>
　右㕮咀以水三升煮取一升去滓空心服<lb/>
治産後餘血奔心<lb/>
　右用陳白梅搥碎濃煎湯喫<lb/>
<pb n="KR3e0038_WYG_024-28b"/>
金黄散　治産後惡血衝心時發躁<hi>出博濟</hi>
　　延胡索<hi>一兩</hi>蒲黄<hi>半/兩</hi>桂心<hi>一分</hi>
　右為細末烏梅煎湯冷調下一錢<lb/>
没藥元　治産後心胷煩躁惡血不快<hi>博濟</hi>
　　没藥<hi>研</hi>蠻薑　延胡索　乾漆<hi>炒</hi>當歸　桂心<lb/>
　　牛膝　牡丹皮　乾薑<hi>等分</hi>
　右為細末醋煑麫糊元如梧桐子大煎麯湯下十元<lb/>
　至十五元<lb/>
<pb n="KR3e0038_WYG_024-29a"/>
　　　産後虛煩方第十四<hi>凡七方</hi>
薤白湯　治産後胷中煩熱逆氣方<lb/>
　　薤白　半夏　甘草　人參<hi>各二兩</hi>栝樓根<hi>三兩</hi>麥門<lb/>
　　冬<hi>半升</hi>
　右六味㕮咀以水一㪷三升煑取四升去滓分五服<lb/>
　日三夜二熱甚即加知母一兩<lb/>
竹根湯　治産後虛煩方<lb/>
　甘竹根細切一㪷五升水二㪷煑取七升去滓内小<lb/>
<pb n="KR3e0038_WYG_024-29b"/>
　麥二升大棗二十枚復煑麥熟三四沸内甘草一兩<lb/>
　麥門冬一升湯成去滓服五合不差更服取差短氣<lb/>
　亦服之<lb/>
人參當歸湯　治産後煩悶不安方<lb/>
　　人參　當歸　麥門冬　桂心　乾地黄<hi>各一兩</hi>大<lb/>
　　棗<hi>二十枚</hi>粳米<hi>一/升</hi>淡竹葉<hi>三/升</hi>芍藥<hi>四兩</hi>
　右九味㕮咀以水一㪷二升先煑竹葉及米取八升<lb/>
　去滓内藥煑取三升去滓分三服若煩悶不安者當<lb/>
<pb n="KR3e0038_WYG_024-30a"/>
　取䜴一升以水三升煑取一升盡服之甚良<lb/>
甘竹茹湯　治産後内虛煩熱短氣方<lb/>
　　甘竹茹<hi>一升</hi>人參　茯苓　甘草<hi>各一/兩</hi>黄芩<hi>三兩</hi>
　右五味㕮咀以水六升煑取二升去滓分三服日三<lb/>
千金療婦人産後短氣欲絶心中煩悶不解必效方<lb/>
　　竹葉<hi>切</hi>麥門冬　小麥<hi>各一/升</hi>甘草<hi>一/兩</hi>生薑<hi>二兩</hi>大棗<lb/>
　　<hi>十四箇</hi>
　右六味細切以水一㪷煑竹葉小麥取八升去滓内<lb/>
<pb n="KR3e0038_WYG_024-30b"/>
　餘藥煑取三升去滓温服若虛悸加人參二兩少氣<lb/>
　力加粳米五合<lb/>
一方用竹皮若胷中氣逆加半夏二兩忌如常法<hi>與竹根湯</hi>
<hi>淡竹茹湯大同小異</hi>
赤小豆散　治産後煩悶不能食虛滿方<lb/>
　赤小豆三七枚燒作末以冷水和頓服之<lb/>
治産後煩悶蒲黄散<lb/>
　蒲黄以東流水和服方寸匕極良<lb/>
<pb n="KR3e0038_WYG_024-31a"/>
尋常治諸虛煩熱者以竹葉石膏湯温膽湯殊不知産<lb/>
後與尋常不同如石膏等藥不宜輕用用之必死<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0038_WYG_024-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　婦人大全良方卷二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷六十</head> <lb/>
    <p>
<pb n="KR3l0118_WYG_060-1a"/>
欽定四庫全書<lb/>
　太平廣記卷六十<lb/>
　　女仙五<lb/>
　　　麻姑　　　　𤣥俗妻　　　陽都女<lb/>
　　　孫夫人　　　樊夫人　　　東陵聖母<lb/>
　　　郝姑　　　　張玉蘭<lb/>
　　　　麻姑<lb/>
漢孝桓帝時神仙王逺字方平降於蔡經家將至一時<lb/>
<pb n="KR3l0118_WYG_060-1b"/>
頃聞金鼔簫管人馬之聲及舉家皆見王方平戴逺遊<lb/>
冠着朱衣虎頭鞶囊五色之綬帶劍少鬚黄色中形人<lb/>
也乘羽車駕五龍龍各異色麾節幡旗前後導從威儀<lb/>
奕奕如大將軍鼓吹皆乘麟從天而下懸集於庭從官<lb/>
皆長丈餘不從道行既至從官皆隱不知所在唯見方<lb/>
平與經父母兄弟相見獨坐乆之即令人相訪經家亦<lb/>
不知麻姑何人也言曰王方平敬報姑余乆不在人間<lb/>
今集在此想姑能暫來語乎有頃使者還不見其使但<lb/>
<pb n="KR3l0118_WYG_060-2a"/>
聞其語云麻姑再拜不見忽已五百餘年尊卑有叙修<lb/>
敬無階煩信來承在彼登山顛倒而先受命當按行蓬<lb/>
萊今便暫往如是當還還便親覲願未即去如此兩時<lb/>
間麻姑至矣來時亦先聞人馬簫鼓聲既至從官半於<lb/>
方平麻姑至蔡經亦舉家見之是好女子年十八九許<lb/>
於頂中作髻餘髮垂至腰其衣有文章而非錦綺光彩<lb/>
耀目不可名狀入拜方平方平為之起立坐定召進行<lb/>
厨皆金盤玉杯餚膳多是諸花果而香氣達於内外擘<lb/>
<pb n="KR3l0118_WYG_060-2b"/>
脯行之如柏靈云是麟脯也麻姑自説云接侍以來已<lb/>
見東海三為桑田向到蓬萊水又淺于往者㑹時略半<lb/>
也豈將復還為陵陸乎方平笑曰聖人皆言海中復揚<lb/>
塵也姑欲見蔡經母及婦姪時弟婦新産數十日麻姑<lb/>
望見乃知之曰噫且止勿前即求少許米得米便撒之<lb/>
擲地視其米皆成真珠矣方平笑曰姑故年少吾老矣<lb/>
了不喜復作此狡獪變化也方平語經家人曰吾欲賜<lb/>
汝輩酒此酒乃出天厨其味醇醲非世人所宜飲飲之<lb/>
<pb n="KR3l0118_WYG_060-3a"/>
或能爛腸今當以水和之汝輩勿怪也乃以一升酒合<lb/>
水一斗攪之賜經家飲一升許良乆酒盡方平語左右<lb/>
曰不足逺取也以千錢與餘杭姥相聞求其沽酒須臾<lb/>
信還得一油囊酒五斗許信傳餘杭姥答言恐地上酒<lb/>
不中尊飲耳又麻姑鳥爪蔡經見之心中念言背大癢<lb/>
時得此爪以爬背當佳方平已知經心中所念即使人<lb/>
牽經鞭之謂曰麻姑神人也汝何思謂爪可以爬背耶<lb/>
但見鞭着經背亦不見有人持鞭者方平告經曰吾鞭<lb/>
<pb n="KR3l0118_WYG_060-3b"/>
不可妄得也是日又以一符傳授蔡經鄰人陳尉能檄<lb/>
召鬼魔救人治疾蔡經亦得解蜕之道如蜕蝉耳經常<lb/>
從王君遊山海或暫歸家王君亦有書與陳尉多是篆<lb/>
文或真書字廓落而大陳尉世世寳之宴畢方平麻姑<lb/>
命駕昇天而去簫鼓道從如初焉<hi>出神仙傳</hi>
　　　　𤣥俗妻<lb/>
河間王女者𤣥俗妻也𤣥俗得神仙之道住河間已數<lb/>
百年鄉人言常見之日中無影唯餌巴豆雲母亦賣之<lb/>
<pb n="KR3l0118_WYG_060-4a"/>
於都市七丸一錢可愈百病河間王有病買服之下蛇<lb/>
十餘頭問其藥意答言王之所以病乃六世餘殃所致<lb/>
非王所招也王嘗放乳鹿即麟母也仁心感天固當遇<lb/>
我耳王家老舍人云嘗見父母説𤣥俗日中無影王召<lb/>
而視之果驗王女幼絶葷血清淨好道王以此女妻之<lb/>
居數年與女俱入常山時有見者<hi>出女仙傳</hi>
　　　　陽都女<lb/>
陽都女陽都市酒家女也生有異相眉連耳細長衆以<lb/>
<pb n="KR3l0118_WYG_060-4b"/>
為異疑其天人也時有黑山仙人犢子者鄴人也常居<lb/>
黑山採松子茯苓餌之已數百年莫知其姓名常乘犢<lb/>
時人號為犢子時壯時老時醜時美來往陽都酒家女<lb/>
悦之遂相奉侍一旦女隨犢子出取桃一宿而返得桃<lb/>
甚多連葉甘美異於常桃邑人伺其去時既出門二人<lb/>
共牽犢耳而走其速如飛人不能追如是且還復在市<lb/>
中數十年夫婦俱去後有見在潘山之下冬賣桃棗焉<lb/>
<hi>出集仙録</hi>
<pb n="KR3l0118_WYG_060-5a"/>
　　　　孫夫人<lb/>
孫夫人三天法師張道陵之妻也同隱龍虎山修三元<lb/>
黙朝之道積年累有感應時天師得黄帝龍虎中丹之<lb/>
術丹成服之能分形散影坐在立亡天師自鄱陽入嵩<lb/>
高山得隱書制命之術能䇿召鬼神時海内紛擾在位<lb/>
多危又大道凋喪不足以拯危佐世年五十方修道及<lb/>
丹成又二十餘年既術用精妙遂入蜀遊諸名山率身<lb/>
行教夫人棲真江表道化甚行以漢桓帝永嘉元年乙<lb/>
<pb n="KR3l0118_WYG_060-5b"/>
酉到蜀居陽平化煉金液還丹依太乙元君所授黄帝<lb/>
之法積年丹成變形飛化無所不能以桓帝永夀二年<lb/>
丙申九月九日與天師於閬中雲臺化白日昇天位至<lb/>
上真東岳夫人子衡字靈真繼志修煉世號嗣師以靈<lb/>
帝光和二年嵗在己未正月二十三日於陽平化白日<lb/>
昇天孫魯字公期世號嗣師當漢祚陵夷中土紛亂為<lb/>
梁益二州牧鎮南將軍理於漢中魏祖行靈帝之命就<lb/>
加爵秩旋以劉璋失蜀蜀先主舉兵公期託化歸真隱<lb/>
<pb n="KR3l0118_WYG_060-6a"/>
影而去初夫人居化中逺近欽奉禮謁如市遂於山趾<lb/>
化一泉使禮奉之人以其水盥沐然後方詣道靜號曰<lb/>
解穢水至今在焉山有三重以象三境其前有白陽池<lb/>
即太上老君遊宴之所後有登真洞與青城峩眉青衣<lb/>
山西𤣥山洞府相通故為二十四化之首也<hi>出女仙傳</hi>
　　　　樊夫人<lb/>
樊夫人者劉綱妻也綱仕為上虞令有道術能檄召鬼<lb/>
神禁制變化之事亦潛修宻證人莫能知為理尚清靜<lb/>
<pb n="KR3l0118_WYG_060-6b"/>
簡易而政令宣行民受其恵無水旱疫毒鷙暴之傷嵗<lb/>
嵗大豐暇日常與夫人較其術用俱坐堂上綱作火燒<lb/>
客碓屋從東起夫人禁之即滅庭中兩株桃夫妻各呪<lb/>
一株使相鬭擊良乆綱所呪者不如數走出籬外綱唾<lb/>
盤中即成鯉魚夫人唾盤中成獺食魚綱與夫人入四<lb/>
明山路阻虎綱禁之虎伏不敢動適欲往虎即隨之夫<lb/>
人徑前虎即面向地不敢仰視夫人以繩繫虎於床脚<lb/>
下綱每共試術事事不勝將昇天縣㕔側先有大皂莢<lb/>
<pb n="KR3l0118_WYG_060-7a"/>
樹綱昇樹數丈方能飛舉夫人平坐冉冉如雲氣之昇<lb/>
同昇天而去後至唐貞元中湘潭有一媪不云姓字但<lb/>
稱湘媪常居止人舍十有餘載矣常以丹篆文字救疾<lb/>
于閭里莫不嚮應鄉人敬之為結搆御名華屋數間而<lb/>
奉媪媪曰不然但土木其宅是所願也媪髩翠如雲肥<lb/>
潔如雪策杖曵履日可數百里忽遇里人女名曰逍遙<lb/>
年二八艷美㩦筐採菊偶媪瞪視足不能移媪目之曰<lb/>
汝乃愛我可同之所止否逍遙欣然擲筐歛袵稱弟子<lb/>
<pb n="KR3l0118_WYG_060-7b"/>
從媪歸室父母奔追及以杖擊之叱而返舍逍遙操益<lb/>
堅竊索自縊親黨敦喻其父母請縱之度不可制遂捨<lb/>
之復詣媪但箒塵易水焚香讀道經而已後月餘媪白<lb/>
鄉人曰某暫之羅浮扃其户慎勿開也鄉人問逍遙何<lb/>
之曰前徃如是三稔人但於户外窺見小松迸笋而叢<lb/>
生堦砌及媪歸召鄉人同開鎖見逍遙懵坐于室貎若<lb/>
平日唯蒲履為竹稍串于棟宇間媪遂以杖叩地曰吾<lb/>
至汝可覺逍遙如寐醒方起將欲拜忽遺左足如肘于<lb/>
<pb n="KR3l0118_WYG_060-8a"/>
地媪遽令無動拾足勘膝噀之以水乃如故鄉人大駭<lb/>
敬之如神相率數百里皆歸之媪貎甚閒暇不喜人之<lb/>
多相識忽告鄉人曰吾欲往洞庭救百餘人性命誰有<lb/>
心為我設船一隻一兩日可同觀之有里人張拱家富<lb/>
請具舟檝自駕而送之欲至洞庭前一日有大風濤蹙<lb/>
一巨舟没于君山島上而碎載數十家近百餘人然不<lb/>
至損未有舟檝來救各星居于島上忽有一白鼉長丈<lb/>
餘遊于沙上數十人攔之撾殺分食其肉明日有城如<lb/>
<pb n="KR3l0118_WYG_060-8b"/>
雪圍繞島上人家莫能辨其城漸窄狹束島上人忙怖<lb/>
號呌囊槖皆為虀粉束其人為簇其廣不三數丈又不<lb/>
可攀援勢已𦂳急岳陽之人亦遙覩雪城莫能曉也時<lb/>
媪舟已至岸媪遂登島攘劍歩罡噀水飛劍而刺之白<lb/>
城一聲如霹靂城遂崩乃一大白鼉長十餘丈蜿蜒而<lb/>
斃劍裂其胸遂救百餘人之性命不然頃刻即拘束為<lb/>
血肉矣島上之人咸號泣禮謝命拱之舟返湘潭拱不<lb/>
忍便去忽有道士與媪相遇曰樊姑爾許時何處來甚<lb/>
<pb n="KR3l0118_WYG_060-9a"/>
相慰悅拱詰之道士曰劉綱真君之妻樊夫人也後人<lb/>
方知媪即樊夫人也拱遂歸湘潭後媪與逍遙一時返<lb/>
真<hi>出女仙傳</hi>
　　　　東陵聖母<lb/>
東陵聖母廣陵海陵人也適杜氏師劉綱學道能易形<lb/>
變化隱見無方杜不信道常怒之聖母理疾救人或有<lb/>
所詣杜恚之愈甚訟之官云聖母姦妖不理家務官收<lb/>
聖母付獄頃之已從獄窻中飛去衆望見之轉高入雲<lb/>
<pb n="KR3l0118_WYG_060-9b"/>
中留所着履一雙在窻下於是逺近立廟祠之民所奉<lb/>
事禱之立效常有一青鳥在祭所人有失物者乞問所<lb/>
在青鳥即飛集盜物人之上路不拾遺嵗月稍乆亦不<lb/>
復爾至今海陵縣中不得為姦盜之事大者即風波没<lb/>
溺虎狼殺之小者即復病也<hi>出女仙傳</hi>
　　　　郝姑<lb/>
郝姑祠在莫州莫縣西北四十五里俗傳云郝姑字女<lb/>
君本太原人後居此邑魏青龍年中與隣女十人於漚<lb/>
<pb n="KR3l0118_WYG_060-10a"/>
洟洩水邊挑蔬忽有三青衣童子至女君前云東海公<lb/>
娶女君為婦言訖敷茵褥於水上行坐往來有若陸地<lb/>
其青衣童子便在侍側㳂流而下隣女走告之家人往<lb/>
看莫能得也女君遙語云幸得為水仙願勿憂怖仍言<lb/>
每至四月送刀魚為信自古至今每年四月内多有刀<lb/>
魚上來鄉人每到四月祈禱州縣長吏若謁此祠先拜<lb/>
然後得入於祠前忽生青白石一所縱横可三尺餘高<lb/>
二尺餘有舊題云此是姑夫上馬石至今存焉<hi>出莫州圖經</hi>
<pb n="KR3l0118_WYG_060-10b"/>
　　　　張玉蘭<lb/>
張玉蘭者天師之孫靈真之女也幼而潔素不茹葷血<lb/>
年十七嵗夢赤光自天而下光中金字篆文繚繞數十<lb/>
尺隨光入其口中覺不自安因遂有孕母氏責之終不<lb/>
言所夢唯侍婢知之一旦謂侍婢曰吾不能忍恥而生<lb/>
死而剖腹以明我心其夕無疾而終侍婢以白其事母<lb/>
不欲違冀雪其疑忽有一物如蓮花自疈其腹而出開<lb/>
其中得素金書本際經十卷素長二丈許幅六七寸文<lb/>
<pb n="KR3l0118_WYG_060-11a"/>
明甚妙將非人功玉蘭死旬月常有異香乃傳寫其經<lb/>
而塟玉蘭百餘日大風雷雨天地晦暝失經其玉蘭所<lb/>
在墳壙自開棺盖飛在巨木之上視之空棺而已今墓<lb/>
在益州温江縣女郎觀是也三月九日是玉蘭飛昇之<lb/>
日至今鄉里常設齋祭之靈真即天師之子名衡號曰<lb/>
嗣師自漢靈帝光和二年己未正月二十三日於陽平<lb/>
化白日昇天玉蘭産經得道當在靈真上昇之後三國<lb/>
紛競之時也<hi>出傳仙録</hi>
<pb n="KR3l0118_WYG_060-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷六十<lb/>
</p>
<p>
</p>
  </div>
</body>
</text>
</TEI>
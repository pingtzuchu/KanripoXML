<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷九</head> <lb/>
    <p>
<pb n="KR3l0118_WYG_009-1a"/>
欽定四庫全書<lb/>
　太平廣記卷九<lb/>
　　神仙九<lb/>
　　　李少君　　　孔元方　　　王烈<lb/>
　　　焦先　　　　孫登　　　　吕文敬<lb/>
　　　沈建<lb/>
　　　　李少君<lb/>
李少君者齊人也漢武帝招募方士少君於安期先生<lb/>
<pb n="KR3l0118_WYG_009-1b"/>
得神丹爐火之方家貧不能辦藥謂弟子曰老將至矣<lb/>
而財不足雖躬耕力作不足以致辦今天子好道欲往<lb/>
見之求為合藥可得恣意乃以方上帝云丹砂可成黄<lb/>
金金成服之昇仙臣常遊海上見安期先生食棗大如<lb/>
𤓰天子甚尊敬之賜遺無數少君常與武安侯飲食坐<lb/>
中有一老人年九十餘少君問其名乃言曽與老人祖<lb/>
父遊夜見小児從其祖父吾故識之時一座盡驚又少<lb/>
君見武帝有故銅器因識之曰齊桓公常陳此器於寢<lb/>
<pb n="KR3l0118_WYG_009-2a"/>
座帝按言觀其刻字果齊之故器也因知少君是數百<lb/>
嵗人矣視之如五十許人面色肌膚甚有光澤口齒如<lb/>
童子王公貴人聞其能令人不死莫不仰慕所遺金錢<lb/>
山積少君乃宻作神丹丹成謂帝曰陛下不能絶驕奢<lb/>
遣聲色殺伐不止喜怒不勝萬里有不歸之魂市曺有<lb/>
流血之刑神丹大道未可得成乃以少藥方與帝少君<lb/>
便稱疾是夜帝夢與少君俱上嵩髙山半道有使者乗<lb/>
龍持節雲中来言太乙請少君帝遂覺即使人問少君<lb/>
<pb n="KR3l0118_WYG_009-2b"/>
消息且告近臣曰朕昨夢少君捨朕去少君乃病困帝<lb/>
往視之并使人受其方事未竟而卒帝曰少君不死故<lb/>
化去耳及斂忽失屍所在中表衣悉不觧如蟬蜕也帝<lb/>
猶憎歎恨求少君不勤也初少君與朝議郎董仲躬相<lb/>
親愛仲躬宿有疾體枯氣少少君乃與其成藥二劑并<lb/>
其方用戊己之草後土脂黄精根獸沈昉先莠之根百卉<lb/>
花釀亥月上旬合煎銅器中使童子沐浴潔净調其湯<lb/>
火使合成雞子三枚為程服盡一劑身體便輕服三劑<lb/>
<pb n="KR3l0118_WYG_009-3a"/>
齒落更生五劑年夀長而不復傾仲躬為人剛直博學<lb/>
五經然不逹道術笑世人服藥學道頻上書諫武帝以<lb/>
為人生則命衰老有常非道術所能延意雖見其有異<lb/>
將為天性非術所致得藥竟不服又不問其方少君去<lb/>
後數月仲躬病甚常聞武帝説前夣恨惜少君仲躬憶<lb/>
少君所留藥試服之未半乃身體輕壯其病頓愈服盡<lb/>
氣力如年少時乃信有長生不死之道觧官行求道士<lb/>
問其方竟不能悉曉仲躬唯得髪不白形容盛甚年八<lb/>
<pb n="KR3l0118_WYG_009-3b"/>
十餘乃死囑其子道生曰我少得少君方藥初不信事<lb/>
後得力無能觧之懐恨于黄泉矣汝可行求人間方術<lb/>
之事觧其方意長服此藥必度世也時有文成將軍亦得<lb/>
少君術事武帝帝後遣使誅之文成謂使者曰為吾謝<lb/>
帝不能忍少日而敗大事乎帝好自愛後三十年求我<lb/>
於成山方共事不相怨也使者還具言之帝令發其棺<lb/>
視之無所見唯有竹筒一枚帝疑其弟子竊其屍而藏<lb/>
之乃収捕撿問其跡帝乃大悔誅文成後復徴諸方士<lb/>
<pb n="KR3l0118_WYG_009-4a"/>
更於甘泉祀太乙又别設一座祀文成帝親執禮焉<hi>出神</hi>
<hi>仙傳</hi>
　　　　孔元方<lb/>
孔元方許昌人也常服松脂伏苓松實等藥老而益少<lb/>
容如四十許人郄元節左元放皆為親友俱棄五經當<lb/>
世之人事専修道術元方仁慈惡衣蔬食飲酒不過一<lb/>
升年有七十餘嵗道家或請元方㑹同飲酒次至元方<lb/>
元方作一令以杖拄地乃手把杖倒豎頭在下足向上<lb/>
<pb n="KR3l0118_WYG_009-4b"/>
以一手持盃倒飲人莫能為也元方有妻子不畜餘財<lb/>
頗種五榖時失火諸人並来救之出屋下衣糧牀几元<lb/>
方都不救唯箕踞籬下視火其妻促使元方助収物元<lb/>
方笑曰何用惜此又鑿水邉岸作一窟室方廣丈餘元<lb/>
方入其中斷穀或一月兩月乃復還家人亦不得往来<lb/>
窟前有一栢𣗳生道後棘草間委曲𨼆蔽弟子有急欲<lb/>
詣元方窟室者皆莫能知後東方有一少年姓馮名遇<lb/>
好道伺候元方便尋窟室得見曰人皆来不能見我汝<lb/>
<pb n="KR3l0118_WYG_009-5a"/>
得見似可教也乃以素書二卷授之曰此道之要言也<lb/>
四十年得傳一人世無其人不得以年限足故妄授若<lb/>
四十年無所授者即八十年而有二人可授者即頓接<lb/>
二人可授不授為閉天道不可授而授為泄天道皆殃<lb/>
及子孫我已得所傳吾其去矣乃委妻子入西嶽後五<lb/>
十餘年暫還鄉里時人尚有識之者<hi>出神仙傳</hi>
　　　　王烈<lb/>
王烈者字長休邯鄲人也常服黄精及鈆年三百三十<lb/>
<pb n="KR3l0118_WYG_009-5b"/>
八嵗猶有少容登山歴險行歩如飛少時本太學書生<lb/>
學無不覽常與人談論五經百家之言無不該博中散<lb/>
大夫譙國嵇叔夜甚敬愛之數數就學共入山遊戲採<lb/>
藥後烈獨之太行山中忽聞山東崩地殷殷如雷聲烈<lb/>
不知何等往視之乃見山破石裂數百丈兩畔皆是青<lb/>
石石中有一穴口徑濶尺許中有青泥流出如髄烈取<lb/>
泥試丸之須臾成石如投熱蠟之狀随手堅凝氣如粳<lb/>
米飯嚼之亦然烈合數丸如桃大用㩦少許歸乃與叔<lb/>
<pb n="KR3l0118_WYG_009-6a"/>
夜曰吾得異物叔夜甚喜取而視之已成青石擊之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>如銅聲叔夜即與烈往視之斷山已復如故烈入河<lb/>
東抱犢山中見一石室室中有石架架上有素書兩卷<lb/>
烈取讀莫識其文字不敢取去却着架上暗書得數十<lb/>
字形體以示康康盡識其字烈喜乃與康共往讀之至<lb/>
其道徑了了分明比及又失其石室所在烈私語弟子<lb/>
曰叔夜未合得道故也又按神仙經云神山五百年輒<lb/>
開其中石髄出得而食之夀與天相畢烈前得者必是<lb/>
<pb n="KR3l0118_WYG_009-6b"/>
也河東聞喜人多累世奉事烈者晋永寕年中出洛下<lb/>
遊諸䖏與人共戲鬬射烈挽二石弓射百歩十發矢九<lb/>
破的一年復去又張子道者年九十餘拜烈烈平坐受<lb/>
之座人怪之子道曰我年八九嵗時見顔色與今無異<lb/>
吾今老矣烈猶有少容後莫知所之<hi>出神仙傳</hi>
　　　　焦先<lb/>
焦先者字孝然河東人也年一百七十嵗常食白石以<lb/>
分與人熟煮如芋食之日日入山伐薪以施人先自村<lb/>
<pb n="KR3l0118_WYG_009-7a"/>
頭一家起周而復始負薪以置人門外人見之鋪席與<lb/>
坐為設食先便坐亦不與人語負薪来如不見人便私<lb/>
置於門間便去連年如此及魏受禪居河之湄結草為<lb/>
菴獨止其中不設牀席以草褥襯坐其身垢汚濁如泥<lb/>
潦或數日一食行不由徑不與女人交遊衣弊則賣薪<lb/>
以買故衣着之冬夏單衣太守董經因往視之又不肯<lb/>
語經益以為賢彼邅野火燒其菴人往視之見先危坐<lb/>
菴下不動火過菴燼先方徐徐而起衣物悉不焦灼又<lb/>
<pb n="KR3l0118_WYG_009-7b"/>
更作菴天忽大雪人屋多壊先菴倒人往不見所在恐<lb/>
已凍死乃共拆菴求之見先熟卧於雪下顔色赫然氣<lb/>
息休休如盛暑醉卧之狀人知其異多欲從學道先曰<lb/>
我無道也或忽老忽少如此二百餘嵗後與人别去不<lb/>
知所適所請者竟不得一言也<hi>出神仙傳</hi>
　　　　孫登<lb/>
孫登者不知何許人也恒止山間穴地而坐弹琴讀易<lb/>
冬夏单衣天大寒人視之輒被髪自覆身髪長丈餘又<lb/>
<pb n="KR3l0118_WYG_009-8a"/>
雅容非常歴世見之顔色如故市中乞得錢物轉乞貧<lb/>
下更無餘資亦不見食時楊駿為太傅使傳迎之問訊<lb/>
不答駿遺以一布袍亦受之出門就人借刀斷袍上下<lb/>
異處置於駿門下又復斫碎之時人謂為狂後乃知駿<lb/>
當誅斬故為其象也駿録之不放去登乃卒死駿給棺<lb/>
埋之於振橋後數日有人見登在董馬坡因寄書與洛<lb/>
下故人嵇叔夜有邁世之志曽詣登登不與語叔夜乃<lb/>
扣難之而登彈琴自若乆之叔夜退登曰少年才優而<lb/>
<pb n="KR3l0118_WYG_009-8b"/>
識寡劣於保身其能免乎俄而叔夜竟陷大辟叔夜善<lb/>
弹琴於是登弹一絃之琴以成音曲叔夜乃歎息絶思<lb/>
也<hi>出神仙傳</hi>
　　　　吕文敬<lb/>
吕恭字文敬少好服食將一奴一婢於太行山中採藥<lb/>
忽見三人在谷中問恭曰子好長生乎乃勤苦艱險如<lb/>
是耶恭曰實好長生而不遇良方故採服此藥冀有微<lb/>
益耳一人曰我姓吕字文起次一人曰我姓孫字文陽<lb/>
<pb n="KR3l0118_WYG_009-9a"/>
次一人曰我姓王字文上三人皆太清太和府仙人也<lb/>
時来採藥當以成新學者公既與我同姓又字得吾半<lb/>
支此是公命當應長生也若能随我採藥語公不死之<lb/>
方恭即拜曰有幸得遇仙人但恐暗塞多罪不足教授<lb/>
耳若見采収是更生之願也即随仙人去二日乃授恭<lb/>
秘方一首因遣恭去曰可視鄉里恭即拜辭三人語恭<lb/>
曰公来二日人間已二百年矣恭歸家但見空宅子孫<lb/>
無復一人也乃見鄉里數世後人趙輔者問吕恭家人<lb/>
<pb n="KR3l0118_WYG_009-9b"/>
皆何所在輔曰君從何来乃問此乆逺人也吾昔聞先<lb/>
人説云昔有吕恭者持奴婢入太行山採藥遂不復還<lb/>
以為虎狼所食已二百餘年矣恭有數世子孫吕習者<lb/>
居在城東十數里作道士民多奉事之推求易得耳恭<lb/>
承輔言到習家扣門問訊奴出問公從何来恭曰此是<lb/>
我家我昔随仙人去至今二百餘年習聞之驚喜跣出<lb/>
拜曰仙人来歸悲喜不能自勝公因以神方授習而去<lb/>
習已年八十服之即還少壯至二百嵗乃入山中子孫<lb/>
<pb n="KR3l0118_WYG_009-10a"/>
世世不復老死<hi>出神仙傳</hi>
　　　　沈建<lb/>
沈建丹陽人也世為長吏建獨好道不肯仕宦學導引<lb/>
服食之術還年却老之法又能治病病無輕重治之即<lb/>
愈奉事之者數百家建嘗欲逺行寄一婢三奴驢一頭<lb/>
羊十口各與藥一丸語主人曰但累屋不煩飲食也便<lb/>
去主人大怪之曰此客所寄十五口不留寸資當若之<lb/>
何建去後主人飲奴婢奴婢聞食氣皆逆吐不用以草<lb/>
<pb n="KR3l0118_WYG_009-10b"/>
飼驢羊驢羊避去不食或欲抵觸主人大驚愕百餘日<lb/>
奴婢體貌光澤勝食之時驢羊皆肥如飼建去三年乃<lb/>
還各以藥一丸與奴婢驢羊乃飲食如故遂斷穀不食<lb/>
輕舉飛行或去或還如此三百餘年乃絶跡不知所之<lb/>
也<hi>出神仙傳</hi>
　<lb/>
　<lb/>
　太平廣記卷九<lb/>
</p>
<p>
</p>
  </div>
</body>
</text>
</TEI>
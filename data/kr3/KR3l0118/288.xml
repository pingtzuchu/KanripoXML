<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百八十八</head> <lb/>
    <p>
<pb n="KR3l0118_WYG_288-1a"/>
欽定四庫全書<lb/>
　太平廣記卷二百八十八<lb/>
　　祅妄一<lb/>
　　　蔡誕　　　　須曼卿　　　馬太守<lb/>
　　　鄴城人　　　紇干狐尾　　李恒<lb/>
　　　恵範　　　　史崇𤣥　　　嶺南滛祀<lb/>
　　　賀元景　　　瀛州婦人　　薛懐義<lb/>
　　　胡僧寳嚴　　胡超僧　　　調猫兒鸚鵡<lb/>
<pb n="KR3l0118_WYG_288-1b"/>
　　　駱賔王　　　馮七姨　　姜撫先生<lb/>
　　　　蔡誕<lb/>
蔡誕好道廢家業晝夜誦黄庭太清中經觀即解之屬謂道<lb/>
盡於此矣其家患之巳亦慙悔忽棄家言我仙道成矣因走<lb/>
入深山賣薪以易衣三年不堪苦而還家黒瘦骨立欺家云<lb/>
吾但為地仙位卑為老君牧數十龍有一斑龍五色老君嘗<lb/>
與吾後與仙人博戲輸此龍為此見謫送吾付崑崙下芸鋤<lb/>
芝草三四頃皆生細石中多莽穢甚苦當十年乃得原㑹偓<lb/>
<pb n="KR3l0118_WYG_288-2a"/>
佺子喬來案行吾首訴之並為吾作力得免也<hi>出抱朴子</hi>
　　　　須曼卿<lb/>
蒲坂有須曼卿者曰在山中三年精思有仙人來迎我<lb/>
乗龍昇天龍行甚疾頭昻尾低令人在上危怖及到天<lb/>
上先過紫府金牀玉几晃晃昱昱真貴處也仙人以流<lb/>
霞一杯飲我輒不饑渴忽然思家天帝前謁拜失儀見<lb/>
斥來還令更自修責乃可更徃昔淮南王劉安昇天見<lb/>
上帝而箕坐大言自稱寡人遂見謫守天厠三年吾何<lb/>
<pb n="KR3l0118_WYG_288-2b"/>
人哉河東因號曼卿為斥仙人<hi>出抱朴子</hi>
　　　　馬太守<lb/>
興古太守馬氏在官有親故人投之求恤焉馬乃令此<lb/>
人出住外詐云是神人道士治病無不手下立愈又令<lb/>
辯士遊行為之虚聲云能令盲者明躄者即行于是四<lb/>
方雲集赴之如市而錢帛固已山積矣又敕諸來治病<lb/>
者雖不便愈其當告人已愈也如此則必愈矣若告人<lb/>
言未愈者則後終不愈也道法正爾不可不承信於是<lb/>
<pb n="KR3l0118_WYG_288-3a"/>
後人問前來者輒告之云已愈無敢言未愈者也旬月<lb/>
之間乃致巨富焉<hi>出抱朴子</hi>
　　　　鄴城人<lb/>
北齊後主武平中和士開諷百官奏胡太后臨朝所在<lb/>
皆言有狐魅截人頭髪鄴城北兩三坊無人居住空墻<lb/>
時有某家婢子年十六七獨行荷一大黄襆襆内有錦<lb/>
被忽逄一嫗年可五十餘而作白粧漫糊可畏以皂巾<lb/>
抹頭四顧無人便走逐婢子脱却皂巾頭髪盡作屈髻<lb/>
<pb n="KR3l0118_WYG_288-3b"/>
十餘道綖束之手持一剃刀云我是狐魅汝急捨襆反<lb/>
走此嫗得襆趨走入東坊婢子行啼逄同州人乗馬來<lb/>
借問何為云狐奪我被襆始入東坊人馳馬徃執得之<lb/>
葢是人也數百人㸔之莫不競笑天下有如此造祅事<lb/>
經略財貨毆擊垂死行路勸放之<hi>出廣古今五行記</hi>
　　　　紇干狐尾<lb/>
并州有人姓紇干好劇承間在外有狐魅遂得一狐尾<lb/>
綴着衣後至妻旁側坐露之其妻私心疑是狐魅遂宻<lb/>
<pb n="KR3l0118_WYG_288-4a"/>
持斧欲斫之其人叩頭云我不是魅妻不信走遂至鄰<lb/>
家鄰家又以刀杖逐之其人惶懼告言我戲劇不意専<lb/>
欲殺我此亦祅由人興矣<hi>出廣古今五行記</hi>
　　　　李恒<lb/>
陳留男子李恒家事巫祝邑中之人徃徃吉凶為驗陳<lb/>
留縣尉陳増妻張氏召李恒恒索於大盆中置水以白<lb/>
紙一張沉於水中使増妻視之増妻正見紙上有一婦<lb/>
人被鬼把頭髻拽又一鬼後把棒驅之増妻惶懼涕泗<lb/>
<pb n="KR3l0118_WYG_288-4b"/>
取錢十千并沿身衣服與恒令作法禳之増至其妻具<lb/>
其事告増増明召恒還以大盆盛水沉一張紙使恒觀<lb/>
之正見紙上有十鬼拽頭把棒驅之題名云此李恒也<lb/>
恒慚走遂却還昨得錢十千及衣服物便潛竄出境衆<lb/>
異而問増曰但以白礬畫紙上沉水中與水同色而白<lb/>
礬乾驗之亦然<hi>出辨疑志</hi>
　　　　恵範<lb/>
周有婆羅門僧恵範姦矯狐魅挾邪作蠱趦趄䑕黠左<lb/>
<pb n="KR3l0118_WYG_288-5a"/>
道弄權則天以為聖僧賞賚甚重太平以為梵王接納<lb/>
彌優生其羽翼長其光價孝和臨朝常乗官馬徃還宫<lb/>
掖太上登極從以給使出入禁門毎入即賜綾羅金銀<lb/>
噐物氣岸甚髙風神傲誕内府珍寳積在僧家矯説祅<lb/>
祥妄陳禍福神武斬之京師稱快也<hi>出朝野僉載</hi>
　　　　史崇𤣥<lb/>
唐道士史崇𤣥懐河内縣縫靴人也後度為道士矯假<lb/>
人也附太平為太清觀主金仙玉真出俗立為尊師毎<lb/>
<pb n="KR3l0118_WYG_288-5b"/>
入内奏請賞賜甚厚無物不賜授鴻臚卿衣紫羅裙帔<lb/>
幄象笏佩魚符出入禁闈公私避路神武斬之京師中<lb/>
士女相賀<hi>出朝野僉載</hi>
　　　　嶺南滛祀<lb/>
嶺南風俗家有人病先殺雞鵞等以祀之將為修福若<lb/>
不差即刺殺猪狗以祈之不差即次殺太牢以禱之更<lb/>
不差即是命也不復更祈死則打鼓鳴鐘於堂北至葬<lb/>
訖初死但走大呌而哭<hi>出朝野僉載</hi>
<pb n="KR3l0118_WYG_288-6a"/>
　　　　賀𤣥景<lb/>
唐景雲中有長髪賀𤣥景自稱五戒賢者同為祅者十<lb/>
餘人陸渾山中結草舎幻惑愚人子女傾家産事之紿<lb/>
云至心求者必得成佛𤣥景為金薄袈裟獨坐暗室令<lb/>
愚者竊視云佛放光衆皆懾伏縁於懸崖下燒火遣數<lb/>
人於半崖間披紅碧紗為仙衣隨風習颺令衆觀之誑<lb/>
曰此仙也各令着仙衣以飛就之即得成道尅日設齋<lb/>
飲中置莨菪子與衆餐之女子好髪者截取為剃頭串<lb/>
<pb n="KR3l0118_WYG_288-6b"/>
仙衣臨崖下視眼花恍惚推崖底一時燒殺沒取資財<lb/>
事敗官司來檢灰中得焦拳屍柩數百餘人敕決殺𤣥<lb/>
景縣官左降<hi>出朝野僉載</hi>
　　　　瀛州婦人<lb/>
唐景龍中瀛州進一婦人身上隐起浮圖塔廟諸佛形<lb/>
像按察使進之授五品其女婦留内道塲逆韋死後不<lb/>
知去處<hi>出朝野僉載</hi>
　　　　薛懐義<lb/>
<pb n="KR3l0118_WYG_288-7a"/>
周證聖元年薛師名懐義造功徳堂一千尺於明堂北<lb/>
其中大像髙九百尺鼻如千斛船小指中容數十人並<lb/>
坐夾紵以漆之正月十五起無遮大㑹於朝堂掘地五<lb/>
丈深以亂彩為宫殿臺閣屈竹為胎張施為楨葢又為<lb/>
大像金剛並坑中引上詐稱從地涌出又刺牛血畫作<lb/>
大像頭頭髙二百尺誑言薛師膝上血作之觀者填城<lb/>
溢郭士女雲㑹内載錢抛之更相蹈藉老少死者非一<lb/>
至十六日張像於天津橋南設齋二更功徳堂火起延<lb/>
<pb n="KR3l0118_WYG_288-7b"/>
及明堂飛燄衝天洛城光如晝日其堂作仍未半已髙<lb/>
七十餘尺又延燒金銀庫鐵汁流液平地尺餘人不知<lb/>
錯入者便即焦爛其堂煨燼尺木無遺至曉乃更設㑹<lb/>
暴風歘起裂血像為數百叚浮休子曰梁武帝捨身同<lb/>
泰寺百官傾庫物以贖之其夜歘電霹靂風雨暝晦寺<lb/>
浮圖佛殿一時盪盡非理之事豈如來本意哉<hi>出朝野僉載</hi>
　　　　胡僧寳嚴<lb/>
唐景雲中西京霖雨六十餘日有一胡僧名寳嚴自云<lb/>
<pb n="KR3l0118_WYG_288-8a"/>
有術法能止雨設壇塲讀經呪其時禁屠宰寳嚴用羊<lb/>
二十口馬兩疋以祭祈請經五十餘日其雨更盛於是<lb/>
斬逐胡僧雨遂止<hi>出朝野僉載</hi>
　　　　胡超僧<lb/>
周聖厯年中洪州有胡超僧出家學道隐白鶴山微有<lb/>
法術自云數百歳則天使合長生藥所費巨萬三年乃<lb/>
成自進藥於三陽宫則天服之以為神妙望與彭祖同<lb/>
夀改元為久視元年放超還山賞賜甚厚服藥之後二<lb/>
<pb n="KR3l0118_WYG_288-8b"/>
年而則天崩<hi>出朝野僉載</hi>
　　　　調猫兒鸚鵡<lb/>
則天時調猫兒鸚鵡同噐食命御史彭先覺監遍示百<lb/>
官及天下考使𫝊㸔未遍猫兒飢遂齩殺鸚鵡以餐之<lb/>
則天甚愧武者姓殆不祥之徵也<hi>出朝野僉載</hi>
　　　　駱賔王<lb/>
唐裴炎為中書令時徐敬業欲反令駱賔王畫計取裴<lb/>
炎同起事賔王足踏壁静思食頃乃為謡曰一片火兩<lb/>
<pb n="KR3l0118_WYG_288-9a"/>
片火緋衣小兒當殿坐教炎莊上小兒誦之并都下童<lb/>
子皆唱炎乃訪學者令解之召賔王至數啖以寳物錦<lb/>
綺皆不言又賂以音樂妓女駿馬亦不語乃将古忠臣<lb/>
烈士圖共觀之見司馬宣王賔王歘然起曰此英雄丈<lb/>
夫也即説自古大臣執政多移社稷炎大喜賔王曰但<lb/>
不知謡䜟何如耳炎以謠言片片火非衣之事白賔王<lb/>
即下北面而拜曰此真人矣遂與敬業等合謀揚州兵<lb/>
起炎從内應書與敬業等書唯有青鵞字人有告者朝<lb/>
<pb n="KR3l0118_WYG_288-9b"/>
臣莫之能解則天曰此青字者十二月鵞字者我自與<lb/>
也遂誅炎敬業等尋敗<hi>出朝野僉載</hi>
　　　　馮七姨<lb/>
唐逆韋之妹馮太和之妻號七姨信邪見豹頭枕以辟<lb/>
邪白澤枕以去魅作伏熊枕以為宜男太和死嗣虢王<lb/>
娶之韋之敗也虢王砟七姨頭送朝堂即知辟邪之枕<lb/>
無效矣<hi>出朝野僉載</hi>
　　　　姜撫先生<lb/>
<pb n="KR3l0118_WYG_288-10a"/>
唐姜撫先生不知何許人也嘗著道士衣冠自云年已<lb/>
數百歳持符兼有長年之藥度世之術時人謂之姜撫<lb/>
先生元宗皇帝高拱穆清棲神物表常有昇仙之言姜<lb/>
撫供奉别氶恩澤於諸州採藥及修功徳州縣牧宰趨<lb/>
望風塵學道者乞容立於門庭不能得也有荆巖者於<lb/>
太學四十年不第退居嵩少自稱山人頗通南北史知<lb/>
近代人物嘗謁撫撫簡踞不為之動荆巖因過而問曰<lb/>
先生年㡬何撫曰公非信士何暇問年㡬巖曰先生既<lb/>
<pb n="KR3l0118_WYG_288-10b"/>
不能言甲子先生何朝人也撫曰梁朝人也巖曰梁朝<lb/>
絶近先生亦非長年之人不審先生梁朝出仕為復隐<lb/>
居撫曰吾為西梁州節度巖叱之曰何得誑妄上欺天<lb/>
子下惑世人梁朝在江南何處得西梁州只有四平四<lb/>
安四鎮四征将軍何處得節度使撫慙恨數日而卒<hi>出辨</hi>
<hi>疑志</hi>
　<lb/>
　太平廣記卷二百八十八<lb/>
</p>
<p>
</p>
  </div>
</body>
</text>
</TEI>
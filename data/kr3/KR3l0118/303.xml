<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷三百三</head> <lb/>
    <p>
<pb n="KR3l0118_WYG_303-1a"/>
欽定四庫全書<lb/>
　太平廣記卷三百三<lb/>
　　神十三<lb/>
　　　韓光祚　　宣一州司户　崔圓<lb/>
　　　鄭仁鈞　　季廣琛　　　劉可大<lb/>
　　　奴蒼璧　　南纘　　　　王常<lb/>
　　　　韓光祚<lb/>
桃林令韓光祚攜家之官途經華山廟下車謁之入廟<lb/>
<pb n="KR3l0118_WYG_303-1b"/>
門而愛妾暴死令巫請之巫言三郎好汝妾既請且免<lb/>
至縣當取光祚至縣乃召金工爲妾鑄金爲觀世音菩<lb/>
薩像然不之告五日妾暴卒半日方活云適華山府君<lb/>
備車騎見迎出門有一僧金色遮其前車騎不敢過神<lb/>
曰且留更三日迎之光祚知其故又以錢一千圖菩薩<lb/>
像如期又死有頃乃蘇曰適又見迎乃有二僧在未及<lb/>
登車神曰未可取更三日取之光祚又以干錢召金工<lb/>
令更造像工以錢出縣遇人執猪將烹之工愍焉盡以<lb/>
<pb n="KR3l0118_WYG_303-2a"/>
其錢贖之像未之造也而妾又死俄即蘇曰已免矣適<lb/>
又見迎車騎轉盛二僧守其門不得入有豪猪大如馬<lb/>
衝其騎所向顚仆車騎郤走神傳言曰更勿取之於是<lb/>
散去光祚怪何得有猪拒之金工乃言其故由是葢信<lb/>
内教<hi>出紀聞</hi>
　　　　宣州司户<lb/>
吳俗畏鬼每州縣必有城隍廟開元末宣州司户卒引<lb/>
見城隍神神所居重深殿宇崇峻侍衞甲仗嚴肅司户<lb/>
<pb n="KR3l0118_WYG_303-2b"/>
既入府君問其生平行事司户自陳無罪枉見錄府君<lb/>
曰然當令君去君頗相識否司户曰鄙人賤陋實未識<lb/>
府君曰吾即晉宣城内史桓彛也爲是神管郡耳司户<lb/>
既蘇言之<hi>出紀聞</hi>
　　　　崔圓<lb/>
天寶末崔圓在益州暮春上巳與賔客將校數十百人<lb/>
具舟檝遊於江都人縱觀如堵是日風色恬和波流靜<lb/>
謐初宴作樂賔從肅如忽聞下流十數里絲竹競奏笑<lb/>
<pb n="KR3l0118_WYG_303-3a"/>
語喧然風水薄近如咫尺須臾漸近樓船百艘塞江而<lb/>
至皆以錦繡爲帆金玉飾舟旄纛葢傘旌旗戈㦸繽紛<lb/>
照耀中有朱紫十數人綺羅妓女凡百許飲酒奏樂方<lb/>
酣他舟則列從官武士五六千人持兵戒嚴泝沿中流<lb/>
良久而過圓即令訪問隨行數里近舟舟中方言曰天<lb/>
子將幸巴劒蜀中諸望神祗遷移避駕幸無深怪圓駭<lb/>
愕因罷會時朝廷無事自此先爲其備明歲南狩圓應<lb/>
卒無闕矣<hi>出集異記</hi>
<pb n="KR3l0118_WYG_303-3b"/>
　　　　鄭仁鈞<lb/>
鄭仁鈞欽説之子也博學多聞有父風洛陽上東門外<lb/>
有别墅與弟某及姑子表弟某同居弟有妹嫁楊國忠<lb/>
之子時表弟因時疾䘮明睂睫覆目毿毿然又自髪際<lb/>
當鼻準中分至於頷下其左冷如冰而色白其右熱如<lb/>
火而色赤姑與弟皆哀憐之不知其何疾也時洛中有<lb/>
鄭生者號爲卜祝之士先是御史大夫崔琳奉使河朔<lb/>
路經洛陽知鄭生有術乃召與俱行及使回入洛陽鄭<lb/>
<pb n="KR3l0118_WYG_303-4a"/>
生在後至上東門道素知仁鈞莊居在路傍乃詣之未<lb/>
入里門而鄭生遽稱死罪或言合死詞色懾懼仁鈞問<lb/>
之鄭生無他言唯云合死仁鈞固詰之鄭生曰某纔過<lb/>
此不幸飢渴知吾宗在此遂爲不速之客豈知殊不合<lb/>
來此是合死於今日也仁鈞曰吾與姑及弟在更無異<lb/>
人何畏憚如此鄭生股慄愈懼仁鈞初以無目表弟不<lb/>
之比數忽念疾狀冷熱之異安知鄭生不屬意於此乎<lb/>
乃具語表弟之狀鄭生曰彼天曹判官某㝠中胥吏今<lb/>
<pb n="KR3l0118_WYG_303-4b"/>
日偶至此非故有所犯然謁之亦死不謁亦死禮須謁<lb/>
也遂書刺曰地府法曹吏鄭某再拜謁時仁鈞弟與表<lb/>
弟堂上擲錢爲戲仁鈞即於門屛呼引鄭生讀其刺通<lb/>
之鄭生趨入再拜謝罪而出表弟再顧長睫颯然如有<lb/>
怒者仁鈞爲謝曰彼不知弟在此故來願貰其罪可乎<lb/>
良久朗言曰爲兄恕之復詰之再三終不復言姑聞之<lb/>
召於屛内誘之以母子之情感激使言終不肯述其由<lb/>
後數年忽謂母曰促理行裝此地當有兵至兩京皆亂<lb/>
<pb n="KR3l0118_WYG_303-5a"/>
離且拏我入城投楊氏姊匄三二百千旬日便謀東歸<lb/>
江淮避亂也此時楊氏百口皆當誅滅唯姊與甥可以<lb/>
免矣母居常已異之乃入京館於楊氏其母具以表弟<lb/>
之言告於女其姊素知弟有鄭生之言及見其狀貌益<lb/>
異之密白其夫以啓其父國忠怒曰姻親須錢何不以<lb/>
直告乃妖言相恐耶終無一錢與之其女告母曰盡箱<lb/>
篋所有庶可得辦何以彊吾舅時母子止楊氏已四五<lb/>
日矣表弟促之曰無過旬日也其女得二三十萬與母<lb/>
<pb n="KR3l0118_WYG_303-5b"/>
去臨别表弟謂其姊曰别與我一短後之袍其姊以紫<lb/>
綾加絮爲短褐與之而别明年禄山叛駕至馬嵬軍士<lb/>
盡滅楊氏無少長皆死其姊聞亂竄於旅舍後潛匿草<lb/>
中得脱及兵去之後出於路隅見楊氏一家枕籍而死<lb/>
於亂屍中得乳兒青衣已失一臂猶能言姊問我兒在<lb/>
否曰在主人榻上先以比者紫褐覆之其姊還往視之<lb/>
則其兒尚寐於是乃抱之東走姊初走之次忽顧見一<lb/>
老嫗繼踵而來曰楊新婦緩行我欲汝偕隱姊問爲誰<lb/>
<pb n="KR3l0118_WYG_303-6a"/>
曰昔日門下賣履嫗也兵散後能出及得兒者皆此老<lb/>
嫗導引保䕶全於草莽是無目表弟使物保持也不然<lb/>
者何以滅族之家獨漏此二人哉<hi>出戎幕閒談</hi>
　　　　季廣琛<lb/>
河西有女郎神季廣琛少時曾遊河西憩於旅舍晝寢<lb/>
夢見雲車從者數十人從空而下稱是女郎姊妹二人<lb/>
來詣廣琛初甚忻悦及覺開目竊見髣髴猶在琛疑是<lb/>
妖於腰下取劒刅之神乃罵曰久好相就能忍惡心遂<lb/>
<pb n="KR3l0118_WYG_303-6b"/>
去廣琛説向主人主人曰此是女郎神也琛乃自往市<lb/>
酒脯作祭將謝前日之過神終不悦也於是琛乃題詩<lb/>
於其壁上墨不成字後夕又夢女郎神來尤怒曰終身<lb/>
遣君不得封邑也<hi>出廣異記</hi>
　　　　劉可大<lb/>
劉可大以天寶中舉進士入京出東都途遇少年狀如<lb/>
貴公子服色華侈持彈弓而行賔從甚偉初與可大相<lb/>
狎數日同行至華陰云有莊在縣東相邀往隨至莊所<lb/>
<pb n="KR3l0118_WYG_303-7a"/>
室宇宏壯下客於㕔入室良久可大竊於中門窺覷見<lb/>
一貴人在内㕔理事庭中囚徒甚衆多受拷掠其聲酸<lb/>
楚可大疑非人境惶懼欲去初少年將入謂可大慎無<lb/>
私視恐有相累及出曰適已咨白何爾負約然以此不<lb/>
能復諱家君是華山神相與故人終令有益可無懼也<lb/>
須臾下食顧從者引取人間食與劉秀才食至相對各<lb/>
飽兼致酒叙歡無所不至可大求檢已簿當何進達今<lb/>
年身事復何如回視黄衫吏爲檢有頃吏云劉君明年<lb/>
<pb n="KR3l0118_WYG_303-7b"/>
當進士及第歴官七政可大苦求當年吏云當年只得<lb/>
一政縣尉相爲惜此可大固求之少年再爲改吏去屢<lb/>
回怏怏惜其減禄可大恐鬼神不信固再求之後竟以<lb/>
此失職明年辭去至京及第數年拜滎陽縣尉而終<hi>出廣</hi>
<hi>異記</hi>
　　　　奴蒼璧<lb/>
相國李林甫家一奴號蒼璧性敏慧林甫憐之忽一日<lb/>
暴死經宿復蘇林甫問之奴曰死時固不覺其死但忽<lb/>
<pb n="KR3l0118_WYG_303-8a"/>
於門前見儀仗擁一貴人經過有似君上方潛窺之遽<lb/>
有數人走來擒之隨去至一峭㧞竒秀之山俄及大樓<lb/>
下須臾有三四人黄衣小兒至急喚蒼璧入經七重門<lb/>
宇至一大殿下黃衣小兒曰且立於此候君命見殿上<lb/>
捲一珍珠簾一貴人臨階坐似剸割事殿前東西立仗<lb/>
侍衛約千餘人有一朱衣人攜一文簿奏言是新奉命<lb/>
亂國革位者安禄山及相次三朝亂主兼同時悖亂貴<lb/>
人先定案殿上人問朱衣曰大唐君隆基君人之數雖<lb/>
<pb n="KR3l0118_WYG_303-8b"/>
將足矣壽命之數何如耶朱衣曰大唐之君奢侈不節<lb/>
儉本合折數但緣不好殺有仁心故壽命之數在焉又<lb/>
問曰安禄山之後數人僭僞爲主殺害黎元當須速止<lb/>
之無令殺人過多以傷上帝心慮罪及我府事行之當<lb/>
時速止之朱衣奏曰唐君紹位臨御以來天下之人安<lb/>
堵樂業亦已久矣據期運推遷之數天下之人自合罹<lb/>
亂惶惶至矣廣害黎元必不至傷上帝心也殿上人曰<lb/>
宜便先追取李林甫楊國忠也朱衣受命而退俄又有<lb/>
<pb n="KR3l0118_WYG_303-9a"/>
一朱衣捧一文簿至奏言是大唐第六朝天子復位及<lb/>
佐命大臣文簿殿上人曰可惜大唐天子効力甚苦方<lb/>
得天下治到今日復亂也雖嗣主復位乃至於末終不<lb/>
治也謂朱衣曰但速行之朱衣又退及將日夕有一小<lb/>
兒下急喚蒼璧令對見蒼璧方子細見殿上一人坐碧<lb/>
玉牀衣道服戴白玉冠謂蒼璧曰當却回寄語林甫速<lb/>
來我紫府應知人間之苦蒼璧尋得放回林甫知世不<lb/>
久將亂矣遂潛恣酒色焉<hi>出瀟湘録</hi>
<pb n="KR3l0118_WYG_303-9b"/>
　　　　南纘<lb/>
唐廣漢守南纘常爲人言至德中有調𨕖得同州督郵<lb/>
者姓崔忘其名字輕騎赴任出春明門見一青袍人乘<lb/>
馬出亦不知其姓字因相揖偕行徐問何官青袍云新<lb/>
受同州督郵崔云某新授此官君豈不誤乎青袍笑而<lb/>
不答又相與行悉云赴任去同州數十里至斜路中有<lb/>
官吏拜迎青袍謂崔生曰君爲陽道録事我爲陰道録<lb/>
事路從此别豈不相送耶崔生異之即與連轡入斜路<lb/>
<pb n="KR3l0118_WYG_303-10a"/>
遂至一城郭街衢局署亦甚壯麗青袍至㕔與崔生同<lb/>
坐伍伯通胥徒僧道等訖次通詞訟獄因崔生大驚謂<lb/>
青袍曰不知吾妻何得至此青袍即避案後令崔生自<lb/>
與妻言妻云被追至此已是數日君宜哀請録事耳崔<lb/>
生即祈求青袍青袍因令吏促放崔生妻迴崔妻問犯<lb/>
何罪至此青袍曰寄家同州應同州亡人皆在此㕔勘<lb/>
過葢君管陽道某管陰道崔生淹流半日請回青衣命<lb/>
胥吏拜送曰雖陰陽有殊然俱是同州也可不拜送督<lb/>
<pb n="KR3l0118_WYG_303-10b"/>
郵哉青袍亦餞送再三勤欵揮袂又令斜路口而去崔<lb/>
生至同州問妻云病七八日㝠然無所知神識生人纔<lb/>
得一日崔生計之恰放回日也妻都不記陰道見崔生<lb/>
言之妻始悟如夢亦不審記憶也<hi>出𤣥怪錄</hi>
　　　　王常<lb/>
王常者洛陽人負氣而義見人不平必手刅之見人饑<lb/>
寒至於解衣推食略無難色唐至德二年常入終南山<lb/>
遇風雨宿於山中夜將半雨霽月朗風恬慨然四望而<lb/>
<pb n="KR3l0118_WYG_303-11a"/>
歎曰我欲平天下禍亂無一人之柄以佐我無尺土之<lb/>
封以資我我欲救天下饑寒而衣食自亦不充天地神<lb/>
祗福善顧不足信言訖有神人自空中而下謂常曰爾<lb/>
何爲此言常按劒良久曰我言者平生志也神人曰我<lb/>
有術黄金可成水銀可化雖不足平禍亂亦可濟人之<lb/>
饑寒爾能受此術乎常曰我聞此乃是神仙之術空有<lb/>
名未之覩也徒聞秦始漢武好此道而終無成祗爲千<lb/>
載譏誚耳神人曰昔秦皇漢武帝王也處救人之位自<lb/>
<pb n="KR3l0118_WYG_303-11b"/>
有救人之術而不行反求神仙之術則非也爾無救人<lb/>
之位而欲救天下之人固可行此術常曰黄金成水銀<lb/>
化真有之乎神人曰爾勿疑夫黃金生於山石其始乃<lb/>
山石之精液千年爲水銀水銀受太陰之氣固流蕩而<lb/>
不凝定微偶純陽之氣合則化黄金於倐忽也今若以<lb/>
水銀欲化黃金不必須在山即化不在山即不化但偶<lb/>
純陽之氣合即化矣君當受勿疑常乃再拜神人於袖<lb/>
中取一卷書授常常跪受之神人戒曰異日當却付一<lb/>
<pb n="KR3l0118_WYG_303-12a"/>
人勿輕授勿終袐勿授之以貴人彼自有救人之術勿<lb/>
授之以不義彼不以饑寒爲念濟人之外無奢逸如不<lb/>
然天奪爾算常又再拜曰願知何神也神人曰我山神<lb/>
也昔有道人藏此書於山今遇爾義烈之人是以付爾<lb/>
言訖而滅常得此書讀之成其術爾後多遊厯天下以<lb/>
黃金賑濟乏絶<hi>出瀟湘録</hi>
　<lb/>
　<lb/>
<pb n="KR3l0118_WYG_303-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百三<lb/>
</p>
<p>
</p>
  </div>
</body>
</text>
</TEI>
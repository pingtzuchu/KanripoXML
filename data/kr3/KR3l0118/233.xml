<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百三十三</head> <lb/>
    <p>
<pb n="KR3l0118_WYG_233-1a"/>
欽定四庫全書<lb/>
　太平廣記卷二百三十三<lb/>
　　酒<lb/>
　　　千日酒　　　擒奸酒　　　若下酒<lb/>
　　　崑崙觴　　　碧筩酒　　　九醖酒<lb/>
　　　消腸酒　　　青田酒　　　黏雨酒<lb/>
　　　酒名　　　　南方酒　　　李景讓<lb/>
　　　夏侯孜　　　孫㑹宗　　　陸扆<lb/>
<pb n="KR3l0118_WYG_233-1b"/>
　　酒量<lb/>
　　　山濤　　　　周顗　　　　裴𢎞泰<lb/>
　　　王源中<lb/>
　　嗜酒<lb/>
　　　徐邈　　　　劉伶　　　　酒臭<lb/>
　　　酒<lb/>
　　　　千日酒<lb/>
昔有人名𤣥石從中山酒家酤酒酒家與千日酒忘語<lb/>
<pb n="KR3l0118_WYG_233-2a"/>
其節至家醉臥不醒數日家人不知以為死也具棺殮<lb/>
葬之酒家至千日乃憶𤣥石前來沽酒醉當醒矣遂往<lb/>
索𤣥石家而問之云石亡已三年今服闋矣於是與家<lb/>
人至𤣥石墓掘冢開視𤣥始醒起于棺中<hi>出博物志</hi>
　　　　擒奸酒<lb/>
河東人劉白墮者善于釀酒六月中時暑赫劉以甖貯<lb/>
酒曝于日中經一旬酒味不動飲之香美醉而不易醒<lb/>
京師朝貴出郡者逺相餉餽踰于千里以其可至逺號<lb/>
<pb n="KR3l0118_WYG_233-2b"/>
曰鶴觴亦名騎驢酒永熙中青州刺史毛鴻賓帶酒之<lb/>
任路中夜逢刼盜盜飲之皆醉遂被擒獲因此復名擒<lb/>
奸酒游俠語曰不畏張弓拔刀唯畏白墮春醪<hi>出伽藍記</hi>
　　　　若下酒<lb/>
輿地志村人取若下水以釀酒醇美俗稱若下酒張協<lb/>
七啓云荆州烏程豫北竹葉即此是也<hi>出十道記</hi>
　　　　崑崙觴<lb/>
魏賈<graphic n="KR2010" url="https://raw.githubusercontent.com/kanripo/KR-Gaiji/master/images/KR2010.png" mimeType="image/png"/>家累千金博學善著作有蒼頭善别水常令乘<lb/>
<pb n="KR3l0118_WYG_233-3a"/>
小舟于黄河中以瓠匏接河源水一日不過七八升經<lb/>
宿器中色如絳以釀酒名崑崙觴酒之芳味世間所絶<lb/>
曾以三十斛上魏莊帝<hi>出酉陽雜俎</hi>
　　　　碧筩酒<lb/>
歴城北有使君林魏正始中鄭公慤三伏之際每率賓<lb/>
僚避暑于此取大蓮葉置硯格上盛酒三升以簪刺葉<lb/>
令與柄通屈徑上輪囷如象鼻傳吸之名為碧筩歴下<lb/>
效之言酒味雜蓮氣香冷勝於冰<hi>出酉陽雜俎</hi>
<pb n="KR3l0118_WYG_233-3b"/>
　　　　九醞酒<lb/>
張華既貴有少時知識來候之華與共飲九醞酒為酣暢其<lb/>
夜醉眠華常飲此酒醉眠後輒敕左右轉側至覺是夕忘敕<lb/>
之左右依常時為張公轉側其友人無人為之至明友人猶<lb/>
不起華咄云此必死矣使視之酒果穿腸流牀下滂沱<hi>出世説</hi>
　　　　消腸酒<lb/>
張華為醇酒煮三薇以漬麴糵糵出西羌麴出北胡胡<lb/>
中有指星麥四月火星出穫麥而食之糵用水漬三夕<lb/>
<pb n="KR3l0118_WYG_233-4a"/>
而麥生萌牙以平旦時鷄初鳴而用之俗人呼為鷄鳴<lb/>
麥以釀酒清羙鬯乆含令人齒動若大醉不搖蕩使人<lb/>
肝腸爛當時謂之消腸酒或云醇酒可為長宵之樂二<lb/>
説聲同而事異焉<hi>出王子年拾遺</hi>
　　　　青田酒<lb/>
烏孫國有青田核莫知其樹與實而核大如五六升瓠<lb/>
空之盛水俄而成酒劉章曾得二枚集賓設之可供二<lb/>
十人一核方盡一核所盛復中飲矣唯不可乆置乆則<lb/>
<pb n="KR3l0118_WYG_233-4b"/>
味苦難飲因名其核曰青田壺酒曰青田酒<hi>出古今注</hi>
　　　　黏雨酒<lb/>
石虎于大武殿前起樓高四十丈結珠為簾垂五色玉<lb/>
珮上有銅龍腹空盛數百斛酒使胡人于樓上噀酒風<lb/>
至望之如雲霧名曰黏雨臺使以灑塵<hi>出拾遺録</hi>
　　　　酒名<lb/>
酒名郢之富水烏程之若下滎陽之土窟春富平之石<lb/>
凍春劍南之燒春河東之乾和蒲桃嶺南之靈溪博羅<lb/>
<pb n="KR3l0118_WYG_233-5a"/>
宜城之九醖潯陽之湓水京城之西市腔蝦蟆陵之郎<lb/>
官清河漢之三勒漿其法出波斯三勒者謂菴摩勒毘<lb/>
黎勒訶黎勒<hi>出國史𥙷</hi>
　　　　南方酒<lb/>
新州多羙酒南方酒不用麴蘖杵米為粉以衆草葉胡<lb/>
蔓草汁溲<hi>南人呼野葛為胡蔓草</hi>大如卵置蓬蒿中䕃蔽經月而<lb/>
成用此合糯為酒故劇飲之後既醒猶頭熱涔涔有毒<lb/>
草故也南方飲既燒即實酒滿甕泥其上以火燒方熟<lb/>
<pb n="KR3l0118_WYG_233-5b"/>
不然不中飲既燒即掲瓶趨虛泥固猶存沽者無能知<lb/>
羙惡就泥上鑽小穴可容筯以細筩揷穴中沽者就吮<lb/>
筩上以嘗酒味俗謂之滴淋無頼小民空手入市徧就<lb/>
酒家滴淋皆言不中取醉而返南人有女數歲即大釀<lb/>
酒既漉候冬陂池水竭時寘酒甖宻固其上瘞于陂中<lb/>
至春漲水滿不復發矣候女將嫁因決陂水取供賀客<lb/>
南人謂之女酒味絶羙居常不可致也<hi>出投荒雜錄</hi>
　　　　李景譲<lb/>
<pb n="KR3l0118_WYG_233-6a"/>
大中年丞郎宴席蔣伸在座忽斟一杯言曰席上有孝<lb/>
于家忠于國及名重于時者飲此爵衆皆肅然無敢舉<lb/>
者獨李公景讓起引此爵蔣曰此宜其然<hi>出盧氏雜説</hi>
　　　　夏侯孜<lb/>
崔郢為京尹日三司使在永逹亭子宴丞郎崔乘酒突<lb/>
飲衆人皆延之時譙公夏侯孜為戸部使問曰尹曾任<lb/>
給舍否崔曰無譙公曰若不曾歴給舍京兆尹不合衝<lb/>
丞郎宴命酒糺來命下籌且吃罰爵取三大器物引滿<lb/>
<pb n="KR3l0118_WYG_233-6b"/>
飲之良乆方起<hi>出盧氏雜説</hi>
　　　　孫㑹宗<lb/>
唐孫㑹宗僕射即渥相大王父也宅中集内外親表開<lb/>
宴有一甥姪為朝官後至及中門見緋衣官人衣襟前<lb/>
皆是酒涴咄咄而出不相識頃即席説于主人訝無此<lb/>
官沉思之乃是行酒時階上酹酒草草傾潑也自此每<lb/>
酹酒止側身恭跪一酹而已自孫氏始今人三酹非也<lb/>
<hi>出北夢瑣言</hi>
<pb n="KR3l0118_WYG_233-7a"/>
　　　　陸扆<lb/>
陸相扆出典夷陵時有士子修謁相國與之從容因命<lb/>
酒酌勸此子辭曰天性不飲酒相曰誠如所言已校五<lb/>
分矣葢平生悔吝有十分不為酒困自然減半也<hi>出北夢瑣言</hi>
　　　酒量<lb/>
　　　　山濤<lb/>
山濤字巨源飲酒量至八斗武帝欲試之使人私黙以<lb/>
記之至量而醉<hi>出晉書</hi>
<pb n="KR3l0118_WYG_233-7b"/>
　　　　周顗<lb/>
周顗字伯仁飲酒至量一石及過江雖日醉每恨無對<lb/>
偶有舊對北來顗遇之為忻然乃置酒二石共飲各大<lb/>
醉及醒顗使人視之客已腐脇而死矣<hi>出晉書</hi>
　　　　裴𢎞泰<lb/>
唐裴均之鎮襄州裴𢎞泰為鄭滑舘驛巡官充䀻于漢<lb/>
南遇大宴為賓司所漏及設㑹均令走屈鄭滑裴巡官<lb/>
𢎞泰奔至均不悦責曰君何來之後大渉不敬酌後至<lb/>
<pb n="KR3l0118_WYG_233-8a"/>
酒已投糺籌𢎞泰謝曰都不見客司報宴非敢慢也叔<lb/>
父捨罪請在座銀器盡斟酒滿之器隨飲以賜𢎞泰可<lb/>
乎合座壯之均亦許焉𢎞泰次第揭座上小爵以至觥<lb/>
船凡飲皆竭隨飲訖即寘于懐須臾盈滿筵中有銀海<lb/>
受一斗以上其内酒亦滿𢎞泰以手捧而飲飲訖目吏<lb/>
人將海覆地以足踏之捲抱而出即索馬歸驛均以𢎞<lb/>
泰納飲器稍多色不懌午後宴散均又思𢎞泰之飲必<lb/>
為酒過度所傷憂之迨暮令人視飲後所為使者見𢎞<lb/>
<pb n="KR3l0118_WYG_233-8b"/>
泰戴紗㡌于漢隂驛㕔箕踞而坐召匠秤得器物計二<lb/>
百餘兩均不覺大笑明日再飲回車日贈遺甚厚<hi>出乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>
　　　　王源中<lb/>
王源中文宗時為翰林承㫖暇日與諸昆季蹴踘于太<lb/>
平里第毬子擊起誤中源中之額薄有所損俄有急召<lb/>
比至上訝之源中具以上聞上曰卿大雍睦命賜酒二<lb/>
盤每盤貯十金椀每椀各容一升許宣令并椀賜之源<lb/>
中飲之無餘略無醉容<hi>出摭言</hi>
<pb n="KR3l0118_WYG_233-9a"/>
　　嗜酒<lb/>
　　　　徐邈<lb/>
魏徐邈字景山為尚書郎時禁酒邈私飲沈醉從事趙達問<lb/>
曹事邈曰中聖人達白太祖太祖甚怒鮮于輔曰醉人謂清酒<lb/>
為聖人濁酒為賢人邈性修慎偶醉言耳乃得免罪<hi>出異苑</hi>
　　　　劉伶<lb/>
劉伶常乘鹿車攜一壺酒使人荷鍤隨之曰死便埋我<lb/>
其遺形如此渴甚求酒于妻妻藏酒棄器諫曰非養生<lb/>
<pb n="KR3l0118_WYG_233-9b"/>
之道宜斷之伶曰善當祝鬼神自誓便可具酒肉妻從<lb/>
之伶跪祝曰天生劉伶以酒為名一飲一石五斗解酲<lb/>
婦人之言必不可聽於是酌酒御肉塊然復醉<hi>出晉書</hi>
　　　　酒臭<lb/>
義寜初一縣丞衣纓之胄年少時甚有丰采渉獵書史<lb/>
兼有文性其後沉湎于酒老而彌篤日飲數升略無醒<lb/>
時得病將終酒臭聞于數里遠近驚愕不知所由如此<lb/>
一旬此人遂卒故釋典戒酒令人昏癡今臨亡酒臭彰<lb/>
<pb n="KR3l0118_WYG_233-10a"/>
其入惡道耳<hi>出五行記</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_233-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百三十三<lb/>
</p>
<p>
</p>
  </div>
</body>
</text>
</TEI>
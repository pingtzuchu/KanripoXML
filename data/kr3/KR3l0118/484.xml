<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百八十四</head>
    <p>
<pb n="KR3l0118_WYG_484-1a"/>
欽定四庫全書<lb/>
　太平廣記卷四百八十四　宋　李昉等　編<lb/>
　　雜傳記<lb/>
　　　李娃傳<lb/>
　　　　李娃傳<lb/>
汧國夫人李娃長安之倡女也節行瓌竒有足稱者故<lb/>
監察御史白行簡為傳述天寳中有常州刺史滎陽公<lb/>
者畧其名字不書時望甚重家徒甚殷知命之年有一<lb/>
<pb n="KR3l0118_WYG_484-1b"/>
子始弱冠矣雋朗有詞藻逈然不羣深為時輩推伏其<lb/>
父愛而器之曰此吾家千里駒也應鄉賦秀才舉将行<lb/>
乃盛其服玩車馬之飾計其京師薪儲之費謂之曰吾<lb/>
觀爾之才當一戰而霸今備二載之用且豐爾之給将<lb/>
為其志也生亦自負視上第如指掌自毘陵發月餘抵<lb/>
長安居于布政里嘗逰東市還自平康東門入将訪友<lb/>
于西南至鳴珂曲見一宅門庭不甚廣而室宇嚴邃闔<lb/>
一扉有娃方凭一雙鬟青衣立妖姿要妙絶代未有生<lb/>
<pb n="KR3l0118_WYG_484-2a"/>
忽見之不覺停驂久之徘徊不能去乃詐墜鞭于地候<lb/>
其從者勑取之累眄于娃娃囘眸凝睇情甚相慕竟不<lb/>
敢措辭而去生自爾意若有失乃密徵其友逰長安之<lb/>
熟者以訊之友曰此俠邪女李氏宅也曰娃可求乎對<lb/>
曰李氏頗贍前與通之者多貴戚豪族所得甚廣非累<lb/>
百萬不能動其志也生曰苟患其不諧雖百萬何惜他<lb/>
日乃潔其衣服盛賔從而往扣其門俄有侍兒啟扄生<lb/>
曰此誰之第耶侍兒不答馳走大呼曰前時遺䇿郎也<lb/>
<pb n="KR3l0118_WYG_484-2b"/>
娃大悦曰爾姑止之吾當整粧易服而出生聞之私喜<lb/>
乃引至蕭墻間見一姥垂白上僂即娃母也生跪拜前<lb/>
致詞曰聞兹地有隙院願税以居信乎姥曰懼其淺陋<lb/>
湫隘不足以辱長者所處安敢言直耶延生于遲賔之<lb/>
館館宇甚麗與生偶坐因曰某有女嬌小技藝薄劣欣<lb/>
見賔客願将見之乃命娃出明眸皓腕舉步艷冶生遽<lb/>
驚起莫敢仰視與之拜畢敘寒燠觸𩔖妍媚目所未覩<lb/>
復坐烹茶斟酒器用甚潔久之日暮鼓聲四動姥訪其<lb/>
<pb n="KR3l0118_WYG_484-3a"/>
居逺近生紿之曰在延平門外數里冀其逺而見留也<lb/>
姥曰鼔已發矣當速歸無犯禁生曰幸接歡笑不知日<lb/>
之云夕道里遼濶城内又無親戚將若之何娃曰不見<lb/>
責僻陋方將居之宿何害焉生數目姥姥曰唯唯生乃<lb/>
召其家僮持雙縑請以備一宵之饌娃笑而止之曰賔<lb/>
主之儀且不然也今夕之費願以貧窶之家随其粗糲<lb/>
以進之其餘以俟他辰固辭終不許俄徙坐西堂帷幙<lb/>
簾□煥然奪目粧奩衾枕亦皆侈麗乃張燭進饌品味<lb/>
<pb n="KR3l0118_WYG_484-3b"/>
甚盛徹饌姥起生娃談話方切詼諧調笑無所不至生<lb/>
曰前偶過卿門遇卿適在屏間厥後心常勤念雖寝與<lb/>
食未嘗或捨娃答曰我心亦如之生曰今之來非直求<lb/>
居而已願償平生之志但未知命也若何言未終姥至<lb/>
詢其故具以告姥笑曰男女之際大欲存焉情茍相得<lb/>
雖父母命不能制也女子固陋曷足以薦君子之枕席<lb/>
生遂下階拜而謝之曰願以己為厮養姥遂目之為郎<lb/>
飲酣而散及旦盡徙其囊槖因家于李之第自是生屏<lb/>
<pb n="KR3l0118_WYG_484-4a"/>
跡戢身不復與親知相聞日㑹倡優儕𩔖狎戲逰宴囊<lb/>
中盡空乃鬻駿乘及其家僮歲餘資財僕馬蕩然邇來<lb/>
姥意漸怠娃情彌篤他日娃謂生曰與郎相知一年尚<lb/>
無孕嗣常聞竹林神者報應如響将致薦酹求之可乎<lb/>
生不知其計大喜乃質衣于肆以備牢禮與娃同謁祠<lb/>
宇而禱祝焉信宿而返䇿驢而後至里北門娃謂生曰<lb/>
此東轉小曲中某之姨宅也將憇而覲之可乎生如其<lb/>
言前行不踰百步果見一車門窺其際甚𢎞敞其青衣<lb/>
<pb n="KR3l0118_WYG_484-4b"/>
自車後止之曰至矣生下驢適有一人出訪曰誰曰李娃<lb/>
也乃入告俄有一嫗至年可四十餘與生相迎曰吾甥<lb/>
來否娃下車嫗迎訪之曰何久疎絶相視而笑娃引生<lb/>
拜之既見遂偕入西㦸門偏院中有山亭竹樹葱蒨池<lb/>
榭幽絶生謂娃曰此姨之私第耶笑而不答以他語對<lb/>
俄獻茶果甚珍竒食頃有一人控大宛汗流馳至曰姥<lb/>
遇暴疾頗甚殆不識人宜速歸娃謂姨曰方寸亂矣某<lb/>
騎而前去當令返乗便與郎偕來生擬随之其姨與侍<lb/>
<pb n="KR3l0118_WYG_484-5a"/>
兒偶語以手揮之令生止于户外曰姥且歿矣當與某<lb/>
議喪事以濟其急奈何遽相随而去乃止共計其凶議<lb/>
齋祭之用日晚乗不至姨言曰無復命何也郎驟往覘<lb/>
之某當繼至生遂往至舊宅門扄鑰甚宻以泥緘之生<lb/>
大駭詰其隣人隣人曰李本税此而居約已周矣第主<lb/>
自収姥徙居而且再宿矣徵徙何處曰不詳其所生将<lb/>
馳赴宣陽以詰其姨日已晚矣計程不能達乃弛其装<lb/>
服質饌而食賃榻而寝生恚怒方甚自昏達旦目不交<lb/>
<pb n="KR3l0118_WYG_484-5b"/>
睫質明乃䇿蹇而去既至連扣其扉食頃無人應生大<lb/>
呼數四有宦者徐出生遽訪之姨氏在乎曰無之生曰<lb/>
昨暮在此何故匿之訪其誰氏之第曰此崔尚書第昨<lb/>
者有一人税此院云遲中表之逺至者未暮去矣生惶<lb/>
惑發狂罔知所措因返訪布政舊邸邸主哀而進膳生<lb/>
怨懣絶食三日遘疾甚篤旬餘愈甚邸主懼其不起徙<lb/>
之于凶肆之中綿綴移時合肆之人共傷嘆而互飼之<lb/>
後稍愈杖而能起由是凶肆日假之令執繐帷獲其<lb/>
<pb n="KR3l0118_WYG_484-6a"/>
直以自給累月漸復壮每聼其哀歌自嘆不及逝者輒<lb/>
嗚咽流涕不能自止歸則効之生聰敏者也無何曲盡<lb/>
其妙雖長安無有倫比初二肆之傭凶器者互争勝負<lb/>
其東肆車轝皆竒麗殆不敵唯哀挽劣焉其東肆長知<lb/>
生妙絶乃醵錢二萬索顧焉其黨耆舊共較其所能者<lb/>
陰教生新聲而相讚和累旬人莫知之其二肆長相謂<lb/>
曰我欲各閲所傭之器于天門街以較優劣不勝者罰<lb/>
直五萬以備酒饌之用可乎二肆許諾乃邀立符契署<lb/>
<pb n="KR3l0118_WYG_484-6b"/>
以保証然後閲之士女大和會聚至數萬于是里胥告<lb/>
于賊曹賊曹聞于京尹四方之士盡赴趨焉巷無居人<lb/>
自旦閲之及亭午歴舉輦轝威儀之具西肆皆不勝師<lb/>
有慙色乃置層榻于南隅有長髯者擁鐸而進翊衛數<lb/>
人於是奮髯揚眉扼腕頓顙而登乃歌白馬之詞恃其<lb/>
夙勝顧眄左右旁若無人齊聲讚揚之自以為獨步一<lb/>
時不可得而屈也有頃東肆長于北隅上設連榻有烏<lb/>
巾少年左右五六人秉翣而至即生也整衣服俯仰甚<lb/>
<pb n="KR3l0118_WYG_484-7a"/>
徐申喉發調容若不勝乃歌薤露之章舉聲清越響振<lb/>
林木曲度未終聞歔欷掩泣西肆長為衆所誚益慙恥<lb/>
宻置所輸之直于前乃潛遁焉四座愕貽莫之測也先<lb/>
是天子方下詔俾外方之牧歲一至闕下謂之入計時<lb/>
也適遇生之父在京師與同列者易服章竊往觀焉有<lb/>
老豎即生乳母壻也見生之舉措辭氣將認之而未敢<lb/>
乃泫然流涕生父驚而詰之因告曰歌者之貌酷似郎<lb/>
之亡子父曰吾子以多財為盜所害奚至是耶言訖亦<lb/>
<pb n="KR3l0118_WYG_484-7b"/>
泣及歸䜿問馳往訪于同黨曰向歌者誰若斯之妙歟<lb/>
皆曰某氏之子徴其名且易之矣豎凛然大驚徐往迫而<lb/>
察之生見豎色動囘翔將匿于衆中豎遂持其袂曰豈<lb/>
非某乎相持而泣遂載以歸至其室父責曰志行若此<lb/>
汚辱吾門何施面目復相見也乃徒行出至曲江西杏<lb/>
園東去其衣服以馬鞭鞭之數百生不勝其苦而斃父<lb/>
棄之而去其師命相狎暱者陰随之歸告同黨共加傷<lb/>
歎令二人齎葦席瘞焉至則心下微温舉之良久氣稍<lb/>
<pb n="KR3l0118_WYG_484-8a"/>
通因共荷而歸以葦筒灌勺飲經宿乃活月餘手足不<lb/>
能自舉其楚撻之處皆潰爛穢甚同輩患之一夕棄于<lb/>
道周行路咸傷之往往投其餘食得以充膓十旬方杖<lb/>
䇿而起被布裘裘有百結<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>縷如懸鶉持一破甌巡于<lb/>
閭里以乞食為事自秋徂冬夜入于糞壤窟室晝則周<lb/>
逰㕓肆一且大雪生為凍餒所驅冒雪而出乞食之聲<lb/>
甚苦聞見者莫不悽惻時雪方甚人家外户多不發至<lb/>
安邑東門循理垣北轉第七八有一門獨啟左扉即娃<lb/>
<pb n="KR3l0118_WYG_484-8b"/>
之第也生不知之遂連聲疾呼饑凍之甚音響悽切所<lb/>
不忍聼娃自閤中聞之謂侍兒曰此必生也我辨其音<lb/>
矣連步而出見生枯瘠疥厲殆非人状娃意感焉乃謂<lb/>
曰豈非某郎也生憤懣絶倒口不能言頷頤而已娃前<lb/>
抱其頸以繡襦擁而歸于西廂失聲長慟曰令子一朝<lb/>
及此我之罪也絶而復蘇姥大駭奔至曰何也娃曰某<lb/>
郎姥遽曰當逐之奈何令至此娃歛容却睇曰不然此<lb/>
良家子也當昔驅髙車持金裝至某之室不踰期而蕩<lb/>
<pb n="KR3l0118_WYG_484-9a"/>
盡且互設詭計捨而逐之殆非人令其失志不得齒于<lb/>
人倫父子之道天性也使其情絶殺而棄之又困躓若<lb/>
此天下之人盡知為某也生親戚滿朝一旦當權者熟<lb/>
察其本末禍將及矣况欺天負人鬼神不祐無自貽其<lb/>
殃也某為姥子殆今有二十歲矣計其貲不啻直千金<lb/>
今姥年六十餘願計二十年衣食之用以贖身當與此<lb/>
子别卜所詣所詣非遙晨昏得以温凊某願足矣姥度<lb/>
其志不可奪因許之給姥之餘有百金北隅因五家税<lb/>
<pb n="KR3l0118_WYG_484-9b"/>
一隙院乃與生沐浴易其衣服為湯粥通其膓次以酥<lb/>
乳潤其臓旬餘方薦水陸之饌頭巾履襪皆取珍異者<lb/>
衣之未數月肌膚稍膄卒歲平愈如初異時娃謂生曰<lb/>
體已康矣志已壮矣淵思寂慮黙想曩昔之藝業可温<lb/>
習乎生思之曰十得二三耳娃命車出逰生騎而從至<lb/>
旗亭南偏門鬻墳典之肆令生揀而市之計費百金盡<lb/>
載以歸因令生斥棄百慮以志學俾夜作晝孜孜矻矻<lb/>
娃常偶坐宵分乃寐伺其疲倦即諭之綴詩賦二歲而<lb/>
<pb n="KR3l0118_WYG_484-10a"/>
業大就海内文籍莫不該覽生謂娃曰可䇿名試藝矣<lb/>
娃曰未也且令精熟以俟百戰更一年曰可行矣於是<lb/>
遂一上登甲科聲振禮闈雖前輩見其文罔不歛袵敬<lb/>
羡願友之而不可得娃曰未也今秀士茍獲擢一科弟<lb/>
則自謂可以取中朝之顯職擅天下之美名子行穢跡<lb/>
鄙不侔于他士當礱淬利器以求再捷方可以連衡多<lb/>
士争覊羣英生由是益自勤苦聲價彌甚其年遇大比<lb/>
詔徵四方之雋生應直言極諫科䇿名第一授成都府<lb/>
<pb n="KR3l0118_WYG_484-10b"/>
㕘軍三事以降皆其友也将之官娃謂生曰今之復子<lb/>
本軀某不相負也願以殘年歸養老姥君當結媛鼎族<lb/>
以奉蒸嘗中外婚媾無自黷也勉思自愛某從此去矣<lb/>
生泣曰子若棄我當自剄以就死娃固辭不從生勤請<lb/>
彌懇娃曰送子涉江至于劒門當令我囘生許諾月餘<lb/>
至劒門未及發而除書至生父由常州詔入拜成都尹<lb/>
兼劒南採訪使浹辰父到生因投刺謁于郵亭父不敢<lb/>
認見其祖父官諱方大驚命登階撫背慟哭移時曰吾<lb/>
<pb n="KR3l0118_WYG_484-11a"/>
與爾父子如初因詰其由具陳其本末大竒之詰娃安<lb/>
在曰送某至此當令復還父曰不可翌日命駕與生先<lb/>
之成都留娃于劒門築别館以處之明日命媒氏通二<lb/>
姓之好備六禮以迎之遂如秦晉之偶娃既備禮歲時<lb/>
伏臘婦道甚修治家嚴整極為親所眷向後數歲生父<lb/>
母偕歿持孝甚至有靈芝産于倚廬一穗三秀本道上<lb/>
聞又有白鷰數十巢其層甍天子異之寵錫加等終制<lb/>
累遷清顯之任十年間至數郡娃封汧國夫人有四子<lb/>
<pb n="KR3l0118_WYG_484-11b"/>
皆為大官其卑者猶為太原尹弟兄姻媾皆甲門内外<lb/>
隆盛莫之與京嗟乎倡蕩之姬節行如是雖古先烈女<lb/>
不能踰也焉得不為之歎息哉予伯祖嘗牧晉州轉户<lb/>
部為水陸運使三任皆與生為代故暗詳其事貞元中<lb/>
予與隴西公佐話婦人操烈之品格因遂述汧國之事<lb/>
公佐拊掌竦聼命予為𫝊乃握管濡翰疏而存之時乙<lb/>
亥歲秋八月太原白行簡云<hi>出異聞集</hi>
　太平廣記卷四百八十四<lb/>
</p>
<p>
</p>
  </div>
</body>
</text>
</TEI>
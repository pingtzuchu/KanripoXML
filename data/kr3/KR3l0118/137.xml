<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百三十七</head> <lb/>
    <p>
<pb n="KR3l0118_WYG_137-1a"/>
欽定四庫全書<lb/>
　太平廣記卷一百三十七<lb/>
　　徵應三<lb/>
　　　吕望　　　　仲尼　　　　文翁<lb/>
　　　董仲舒　　　何比干　　　五鹿充宗<lb/>
　　　王溥　　　　應樞　　　　袁安<lb/>
　　　陳仲舉　　　張承　　　　張氏<lb/>
　　　司馬休之　　杜慈　　　　武士彠<lb/>
<pb n="KR3l0118_WYG_137-1b"/>
　　　張文成　　　上官昭容　　崔行功<lb/>
　　　李正已　　　李揆　　　　賈隱林<lb/>
　　　張子良　　　鄭絪<lb/>
　　　　吕望<lb/>
吕望釣于渭濱獲鯉魚剖腹得書曰吕望封于齊<hi>出説苑</hi>
　　　　仲尼<lb/>
周靈王二十一年孔子生魯襄之代夜有二神女擎香<lb/>
露沐浴徵在天帝下奏鈞天樂空中有言曰天感生聖<lb/>
<pb n="KR3l0118_WYG_137-2a"/>
子故降以和樂有五老列徵在之庭中五老者蓋五星<lb/>
精也夫子未生之前麟吐玉書於闕里人家文云水精<lb/>
子繼衰周為素王徵在以繡<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>繫麟之角相者云夫子<lb/>
殷湯之後水德而為素王至定公二十四年鉏商畋于<lb/>
大澤得麟示夫子繫<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>尚存夫子見之抱而解<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>涕下<lb/>
沾襟<hi>出王子年拾遺記</hi>
　　　　文翁<lb/>
漢文翁嘗起田斫柴為陂夜有百十野猪鼻載土著柴<lb/>
<pb n="KR3l0118_WYG_137-2b"/>
中比曉塘成稻常収嘗欲斷一大樹欲斷處去地一丈<lb/>
八尺翁先呪曰吾得二千石斧當著此處因擲之正斫<lb/>
所欲後果為蜀郡守<hi>出小説</hi>
　　　　董仲舒<lb/>
漢董仲舒常夢蛟龍入懐中乃作春秋繁露<hi>出小説</hi>
　　　　何比干<lb/>
漢何比干夢有貴客車騎滿門覺以語妻子未已門首<lb/>
有老姥年可八十餘求避雨雨甚盛而衣不沾濡比干<lb/>
<pb n="KR3l0118_WYG_137-3a"/>
延入禮待之乃曰君先出自后稷佐堯至晉有隂功今<lb/>
天賜君䇿如簡長九寸凡九百九十枚以授之曰子孫<lb/>
能佩者富貴言訖出門不復見<hi>出幽明錄</hi>
　　　　五鹿充宗<lb/>
漢五鹿充宗受學于𢎞成子成子少時嘗有人過已授<lb/>
以文石大如燕卵成子吞之遂大明悟為天下通儒成<lb/>
子後病吐出此石以授充宗又為名學也<hi>出西京雜記</hi>
　　　　王溥<lb/>
<pb n="KR3l0118_WYG_137-3b"/>
後漢永初三年國用不足令民吏入錢者得為官琅邪<lb/>
王溥其先吉為昌邑中尉溥奕世衰凌及安帝時家貧<lb/>
無貲不得仕乃挾竹簡搖筆洛陽市傭書為人美形貌<lb/>
又多文詞僦其書者丈夫賜其衣冠婦人遺其金玉一<lb/>
日之中衣寶盈車而歸積粟十廩九族宗親莫不仰其<lb/>
衣食洛陽稱為善而富也溥先時家貧穿井得鐵印銘<lb/>
曰傭力得富至億庾一土三田軍門主溥以得錢輸官<lb/>
得中壘校尉三田一土壘字校尉掌北軍壘門故曰軍<lb/>
<pb n="KR3l0118_WYG_137-4a"/>
門主也<hi>出拾遺録</hi>
　　　　應樞<lb/>
後漢汝南應樞生四子見神光照社樞見光以問卜人<lb/>
卜人曰此天符也子孫其興乎乃探得黃金自是諸子<lb/>
官學並有才名至瑒七世通顯<hi>出孝子傳</hi>
　　　　袁安<lb/>
漢袁安父亡母使安以鷄酒詣卜工問葬地道逢三書<lb/>
生問安何之具以告書生曰吾知好葬地安以鷄酒禮<lb/>
<pb n="KR3l0118_WYG_137-4b"/>
之畢告安地處云當此世為貴公便與别數步顧視皆<lb/>
不見安疑是神人因葬其地遂登司徒子孫昌盛四世<lb/>
五公焉<hi>出幽明録</hi>
　　　　陳仲舉<lb/>
陳仲舉微時嘗行宿主人黃申家申家夜産仲舉不知<lb/>
夜三更有扣門者久許聞應云門裏有貴人不可前宜<lb/>
從後門徃俄聞徃者還門内者問之見何兒名何當幾<lb/>
歲還者云是男兒名阿奴當十五歲又問曰後當若為<lb/>
<pb n="KR3l0118_WYG_137-5a"/>
死答曰為人作屋落地死仲舉聞此黙志之後十五年<lb/>
為豫章太守遣吏徃問昔兒阿奴所在家云助東家作<lb/>
屋墮棟而死矣仲舉後果大貴<hi>出幽明録</hi>
　　　　張承<lb/>
孫氏懐張承時乗輕舠于江浦忽見白虵長三丈騰入<lb/>
舟中呪曰若為吉祥勿毒噬我縈而將還置于房中一<lb/>
宿不復見母嗟惜之隣中相謂曰昨者張家有白鵠聳<lb/>
翮入雲以告承母母使筮之筮者曰吉祥鵠是延年之<lb/>
<pb n="KR3l0118_WYG_137-5b"/>
物從室入雲自卑升高之象昔吳闔閭葬其妹殉以美<lb/>
人寶劒珍物窮江南之富未及千年雕雲覆其溪谷美<lb/>
女遊於塚上白鵠翔乎林中白虎嘯於山側皆昔時之<lb/>
精靈今出於世當使子孫位極人臣擅名江表若生子<lb/>
可以名為白鵠後承生昭位輔吳將軍年九十虵鵠之<lb/>
祥也<hi>出王子年拾遺記</hi>
　　　　張氏<lb/>
晉長安有張氏者晝獨處室有鳩自外入止于牀張氏<lb/>
<pb n="KR3l0118_WYG_137-6a"/>
惡之披懐而呪曰鳩爾來為我禍耶飛上承塵為我福<lb/>
耶飛入我懐鳩飛入懐乃化為一銅鈎從爾資産巨萬<lb/>
<hi>出法苑編珠</hi>
　　　　司馬休之<lb/>
晉司馬休之安帝族子遇難出奔所乗騅常于牀前養<lb/>
之忽連鳴不食注目視鞍休之即試鞴之則不動休之<lb/>
還坐馬又驚因騎馬即驟出行十里餘慕容超収使已<lb/>
至奔馳僅得歸晉<hi>出廣古今五行記</hi>
<pb n="KR3l0118_WYG_137-6b"/>
　　　　杜慈<lb/>
秦苻生壽光年毎宴集後入者皆斬之尚書郎杜慈奔<lb/>
馳疲倦假寢省中夢一人乗黑驢曰寧畱而同死將去<lb/>
而獨生慈聞驚覺取馬遁走乃免餘皆斬<hi>出廣古今五行記</hi>
　　　　武士彠<lb/>
唐武士彠太原文水縣人微時與邑人許文寶以鬻材<lb/>
為事常聚材木數萬莖一旦化為叢林森茂因致大富<lb/>
士彠與文寶讀書林下自稱為厚材文寶自稱枯木私<lb/>
<pb n="KR3l0118_WYG_137-7a"/>
言必當大貴及高祖起義兵以鎧胄從入關故鄉人云<lb/>
士彠以鬻材之故果逢構厦之秋及士彠貴達文寶依<lb/>
之位終刺史<hi>出太原事跡</hi>
　　　　張文成<lb/>
唐率更令張文成梟晨鳴于庭樹其妻以為不祥連唾<lb/>
之文成云急灑掃吾當改官言畢賀客已在門矣<hi>出國史異</hi>
<hi>纂</hi>
又一説文成景雲二年為鴻臚寺丞帽帶及緑𫀆並被<lb/>
<pb n="KR3l0118_WYG_137-7b"/>
䑕囓又蜘蛛大如栗當寢門上懸絲經數日大赦加階<lb/>
授五品男不宰䑕亦囓腰帶欲斷㝷選授博野尉<hi>出朝野僉</hi>
<hi>載</hi>
　　　　上官昭容<lb/>
唐上官昭容者侍郎儀之孫也儀子有罪婦鄭氏塡宫<lb/>
遺腹生昭客其母將誕之夕夢人與秤曰持此秤量天<lb/>
下文士鄭氏冀其男也及生昭容母視之曰秤量天下<lb/>
豈是汝耶口中嘔嘔如應曰是<hi>出嘉話録</hi>
<pb n="KR3l0118_WYG_137-8a"/>
　　　　崔行功<lb/>
唐祕書少監崔行功未得五品前忽有鸜鵒銜一物入<lb/>
其室置案上去乃魚袋鉤鐵不數日加大夫也<hi>出國史異纂</hi>
　　　　李正巳<lb/>
唐李正巳本名懐玉侯希逸之内弟也侯鎭淄青署懐<lb/>
玉為兵馬使㝷搆飛語侯怒囚之將置于法懐玉抱寃<lb/>
無訴於獄中疊石像佛黙祈㝠助時近臘月心慕同儕<lb/>
歎咤而睡覺有人在頭上語曰李懐玉汝富貴時至即<lb/>
<pb n="KR3l0118_WYG_137-8b"/>
驚覺顧不見人天尚黑意甚怪之復睡又聽人謂曰汝<lb/>
看牆上有青鳥子噪即是富貴時至即驚覺復不見人<lb/>
有頃天曙忽有青鳥數十大如雀時集牆上俄聞三軍<lb/>
呌呼逐出希逸壊鏁取懐玉權知畱後<hi>出酉陽雜俎</hi>
　　　　李揆<lb/>
唐代宗帝臨軒送上計郡守百僚外辦御輦俯及殿之<lb/>
橫門帝忽駐輦召北省官謂曰我常記先朝毎餞計吏<lb/>
皆有德音以申誡勵今獨無有可乎宰相匆遽不暇奏<lb/>
<pb n="KR3l0118_WYG_137-9a"/>
對帝曰且罷朝撰詞以俟異日中書舍人李揆越班伏<lb/>
奏曰陛下送計吏勅下已久逺近咸知今忽臨朝改移<lb/>
或恐四方乍聞妄生疑惑今止須制詞臣請立操翰伏<lb/>
乞陛下稍駐鑾輅帝俞之遂命紙筆即令御前起草隨<lb/>
遣書工寫録頃刻而畢及宣詔毎遇要處帝必目揆于<lb/>
班中外日俟揆之新命時方盛暑揆夜寢于堂之前軒<lb/>
而空其中堂為晝日避暑之所於一夜忽有巨狐鳴噪<lb/>
于庭仍人立跳躍目光迸射久之踰垣而去揆甚惡之<lb/>
<pb n="KR3l0118_WYG_137-9b"/>
是夜未艾忽聞中堂動盪喧豗若有異物即令執燭開<lb/>
門以視人輩驚駭返走皆曰有物甚異揆即就窺乃有<lb/>
蝦蟇大如三斗釡兩目朱殷蹲踞嚼沫揆不令損害堦<lb/>
前素有漬瓜果大銅盆可受一斛遂令家人覆其盆而<lb/>
合之因扄其門亦無他變將曉揆入朝其日拜相及歸<lb/>
親族列賀因話諸怪即遣啓戸掲盆視之已失其物矣<lb/>
<hi>出異苑</hi>
　　　　賈隱林<lb/>
<pb n="KR3l0118_WYG_137-10a"/>
唐德宗欲西幸有知星者奏云逢林即住帝曰豈敢令<lb/>
朕止於林木間姜公輔曰不然但地亦應乃奉天尉賈<lb/>
隱林謁帝于行在帝觀隱林氣色雄傑兼是忠烈之家<lb/>
而名叶星者所奏之語隱林即天寶末賈修之猶子帝<lb/>
因召于卧内以探籌畧之深淺隱林于御榻前以手板<lb/>
畫地陳攻守之䇿帝甚異之隱林奏曰臣昨夢日墮于<lb/>
地臣以頭戴日上天帝曰朕此來也乃已前定遂拜隱<lb/>
林為侍御史糾劾行在㝷遷左常侍<hi>出神異録</hi>
<pb n="KR3l0118_WYG_137-10b"/>
　　　　張子良<lb/>
唐永貞二年春三月彩虹入潤州大將張子良宅初入<lb/>
漿甕水盡入井飲之是月九日節度使李錡詔召不赴<lb/>
闕欲亂令子良領兵収宣歙子良翻然反兵圍城李錡<lb/>
就擒子良拜金吾將軍㝷拜方鎭<hi>出祥異集驗</hi>
　　　　鄭絪<lb/>
唐丞相鄭絪宅在昭國坊南門忽有物來投瓦礫五六<lb/>
夜不絶及移於安仁西門宅避之瓦礫又隨而至久之<lb/>
<pb n="KR3l0118_WYG_137-11a"/>
復還昭國鄭公歸心釋門宴處常在禪室及歸昭國入<lb/>
方丈蟢子滿室懸絲去地一二尺不知其數其夕瓦礫<lb/>
亦絶翌日拜相<hi>出祥異集驗</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_137-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百三十七<lb/>
</p>
<p>
</p>
  </div>
</body>
</text>
</TEI>
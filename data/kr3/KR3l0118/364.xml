<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百六十四</head>
    <p>
<pb n="KR3l0118_WYG_364-1a"/>
欽定四庫全書<lb/>
　太平廣記卷三百六十四　宋　李昉等　編<lb/>
　　妖怪六<lb/>
　　　江淮士人　　李鵠　　　僧智圓<lb/>
　　　南孝亷　　　謝翺　　　僧法長<lb/>
　　　河北村正　　僧𢎞濟　　金友章<lb/>
　　　于凝<lb/>
　　　　江淮士人<lb/>
<pb n="KR3l0118_WYG_364-1b"/>
江淮有士人莊居其子年二十餘嘗病厭其父一日飲<lb/>
茗甌中忽泡起如甌髙出甌外瑩淨若琉璃有人長一<lb/>
寸立於漚上高出甌中細視之衣服狀貌乃其子也食<lb/>
頃爆破一無所見茶椀如舊但有微璺耳數日其子遂<lb/>
著神譯神言斷人休咎不差<hi>出酉陽雜俎</hi>
　　　　李鵠<lb/>
前秀才李鵠覲於潁川夜至一驛纔卧見物如猪者突<lb/>
上㕔階鵠驚走透後門投驛廐潛身草積中屏息伺之<lb/>
<pb n="KR3l0118_WYG_364-2a"/>
怪亦隨至聲遶草積數匝瞪目視鵠所潛處忽變為巨<lb/>
星騰起數道燭天鵠左右取炬索鵠於草積中鵠已卒<lb/>
矣半日方蘇因說所見未旬無疾而卒<hi>出酉陽雜俎</hi>
　　　　僧智圓<lb/>
鄭餘慶在梁州有龍興寺僧智圓善總持敕勒之術制<lb/>
邪理病多著效日有數十人候門智圓老稍倦鄭頗敬<lb/>
之因求住城東隙地起草屋而居有沙彌行者各一人<lb/>
居數年暇日智圓向陽科脚忽有布衣婦人甚端麗至階<lb/>
<pb n="KR3l0118_WYG_364-2b"/>
作禮泣曰妾不幸夫亡子幼老母危病知師神呪助力<lb/>
乞加救䕶智圓曰貧道本厭城隍喧湫兼煩於招謝弟<lb/>
子母病可就此為加持也婦人復再三泣請且言母病<lb/>
亟不可舉扶智圓亦哀而許之乃言從此向北二十餘<lb/>
里至一村村側近有魯家莊但訪韋十娘所居也智圓<lb/>
詰朝如言行二十餘里歴訪不得乃還明日婦人復至<lb/>
僧責曰貧道昨日逺赴約何差繆如此婦人言只去師<lb/>
所止處二三里耳師慈悲必為再往僧怒曰老僧衰暮<lb/>
<pb n="KR3l0118_WYG_364-3a"/>
今誓不出婦人乃大聲言慈悲何在耶今事須去因上<lb/>
階牽僧臂僧驚迫亦疑其非人恍惚以小刀刺之婦人<lb/>
遂倒乃沙彌誤中刀流血死矣僧遽與行者瘞於飯甕<lb/>
下沙彌本村人家去蘭若十餘里其日家人悉在田有<lb/>
人皂衣揭襆乞漿於田中且說其事沙彌父母舉家號<lb/>
哭詣僧僧猶紿焉其父母鍬索而獲即訴於官鄭公大<lb/>
駭併求盜吏細按意其必寃也僧具陳狀復白貧道宿<lb/>
債有死而已按者亦以死論僧求假七日命持念為将<lb/>
<pb n="KR3l0118_WYG_364-3b"/>
來資糧餘慶哀而許之僧沐浴設壇急印契縳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>考其<lb/>
魅凡三夕婦人見於壇上言我類不少所求食處輒為<lb/>
師破除沙彌且在能為誓不持念必相還也智圓懇為<lb/>
設誓婦人喜曰沙彌在城南某村古邱中僧言於官吏<lb/>
如其言尋之沙彌果在神已癡矣發沙彌棺中乃一苕<lb/>
帚也僧自是絶其術<hi>出酉陽雜俎</hi>
　　　　南孝廉<lb/>
唐南孝廉失其名莫知何許人能作鱠縠薄縷細輕可<lb/>
<pb n="KR3l0118_WYG_364-4a"/>
吹起操刀響捷若合節奏因會客衒伎先起架以陳之<lb/>
忽暴風雷震一聲鱠悉化為胡蝶飛去南驚懼遂折刀<lb/>
誓不復作<hi>出酉陽雜俎</hi>
　　　　謝翺<lb/>
陳郡謝翺者嘗舉進士好為七字詩其先寓居長安昇<lb/>
道里所居庭中多牡丹一日晚霽出其居南行百步眺<lb/>
終南峰佇立久之見一騎自西馳來繡繢髣髴近乃雙<lb/>
鬟高髻靚粧色甚姝麗至翺所因駐謂翺郎非見待耶<lb/>
<pb n="KR3l0118_WYG_364-4b"/>
翺曰步此徒望山耳雙鬟笑降拜曰願郎歸所居翺不<lb/>
測即廻望其居見青衣三四人皆立其門外翺益駭異<lb/>
入門青衣俱前拜既入見堂中設茵毯張帷帟錦繡輝<lb/>
映異香遍室翺愕然且懼不敢問一人前曰郎何懼固<lb/>
不為損耳頃之有金車至門見一美人年十六七風貌<lb/>
閑麗代所未識降車入門與翺相見坐於西軒謂翺曰<lb/>
聞此地有名花故來與君一醉耳翺懼稍解美人即命<lb/>
設饌同食其器用物莫不珍豐出玉杯命酒遞酌翺因<lb/>
<pb n="KR3l0118_WYG_364-5a"/>
問曰女郎何為者得不為他怪乎美人笑不答固請之<lb/>
乃曰君但知非人則已安用問耶夜闌謂翺曰某家甚<lb/>
逺今将歸不可久留此矣聞君善為七言詩願有所贈<lb/>
翺悵然因命筆賦詩曰陽臺後會杳無期碧樹烟深玉<lb/>
漏遲半夜香風滿庭月花前竟發楚王悲美人覽之泣<lb/>
下數行曰某亦嘗學為詩欲答來贈幸不見誚翺喜而<lb/>
請美人求絳牋翺視笥中唯碧牋一幅因與之美人題<lb/>
曰相思無路莫相思風裏花開只片時惆悵金閨却歸<lb/>
<pb n="KR3l0118_WYG_364-5b"/>
處曉鸎啼斷綠楊枝其筆札甚工翺嗟賞良久美人遂<lb/>
顧左右撒帳帟命燭登車翺送至門揮淚而別未數十<lb/>
歩車與人馬俱亡見矣翺異其事因貯美人詩笥中明<lb/>
年春下第東歸至新豐夕舍逆旅因步月悵望感前事<lb/>
又為詩曰一紙華牋麗碧雲餘香猶在墨猶新空添滿<lb/>
目淒涼事不見三山縹緲人斜月照衣今夜夢落花啼<lb/>
鳥去年春紅閨更有堪愁處窻上蟲絲鏡上塵既而朗<lb/>
吟之忽聞數百歩外有車音西來甚急俄見金閨從數<lb/>
<pb n="KR3l0118_WYG_364-6a"/>
騎視其從者乃前時雙鬟也驚問之雙鬟遽前告即駐<lb/>
車使謂翺曰通衢中恨不得一見翺請其舎逆旅固不<lb/>
可又問所適答曰将之𢎞農翺因曰某今亦歸洛陽願<lb/>
偕東可乎曰吾行甚迫不可即褰車簾謂翺曰感君意<lb/>
勤厚故一面耳言竟嗚咽不自勝翺亦為之悲泣因誦<lb/>
以所製之詩美人曰不意君之不忘如是也幸何厚焉<lb/>
又曰願更酬此一篇翺即以紙筆與之俄頃而成曰惆<lb/>
悵佳期一夢中五陵春色盡成空欲知離别偏堪恨只<lb/>
<pb n="KR3l0118_WYG_364-6b"/>
為音塵兩不通愁態上眉凝淺綠淚痕侵臉落輕紅雙<lb/>
輪暫與王孫駐明月西馳又向東翺謝之良久別去纔<lb/>
百餘步又無所見翺雖知為怪眷然不能忘及至陜西<lb/>
遂下道至𢎞農留數日冀一再遇竟絶影響乃還洛陽<lb/>
出二詩話於友人不數月以怨結遂卒<hi>出宣室志</hi>
　　　　僧法長<lb/>
河南龍門寺僧法長者鄭州原武人寶厯中嘗自龍門<lb/>
歸原武家有田數頃稔而未刈一夕因乘馬行田間馬<lb/>
<pb n="KR3l0118_WYG_364-7a"/>
忽屹不前雖鞭抶輒不動唯瞪目東望若有所見時月<lb/>
明隨其望數百步外有一物如古木色兀然而來長懼<lb/>
即迴馬走道左數十步伺之其物來漸近乃白氣高六<lb/>
七尺腥穢甚於鮑肆有聲綿綿如呻吟西望而去長䇿<lb/>
馬隨其後常逺數十步行一里餘至里民王氏家遂突<lb/>
入焉長駐馬伺之頃之忽聞其家呼曰車宇下牛將死<lb/>
可偕來視之又頃聞呼後舍驢蹶仆地不可救又頃聞<lb/>
驚哭有出者長佯過訊之曰主人有子十餘歳忽卒語<lb/>
<pb n="KR3l0118_WYG_364-7b"/>
未竟又聞哭音或驚呌聨聨不已夜分後聲漸少迨明<lb/>
而絶長駭異即具告其鄰偕來王氏居偵之其中俏然<lb/>
無聞因開户而其家十餘人皆死雞犬無存焉<hi>出宣室志</hi>
　　　　河北村正<lb/>
處士鄭賔于言嘗客河北有村正妻新死未斂日暮其<lb/>
兒女忽覺有樂聲漸近至庭宇屍已動矣及入房如在<lb/>
梁棟間屍遂起舞樂聲復出屍倒旋出門隨樂聲而去<lb/>
其家驚懼時月黑亦不敢尋逐一更村正方歸知之乃<lb/>
<pb n="KR3l0118_WYG_364-8a"/>
折一桑枝如臂被酒大罵尋之入墓林約五六里復覺<lb/>
樂聲在一栢林上及近樹樹下有火熒熒然屍方舞矣<lb/>
村正舉杖擊之屍倒樂聲亦止遂負而還<hi>出酉陽雜俎</hi>
　　　　僧𢎞濟<lb/>
醫僧行儒說福州有僧𢎞濟齋戒精苦嘗於沙岸得一<lb/>
顱骨遂貯衣籃中歸寺數日忽眠中有物齧其耳以手<lb/>
撥之落聲如數升物疑其顱骨所為也及明果墜在牀<lb/>
下遂破為六片零置瓦溝中夜半有火如鷄卵次第入<lb/>
<pb n="KR3l0118_WYG_364-8b"/>
瓦下燭之𢎞濟責曰爾不能求生人天慿朽骨何也於<lb/>
是怪絶<hi>出酉陽雜俎</hi>
　　　　金友章<lb/>
金友章者河内人𨼆於蒲州中條山凡五載山有女子<lb/>
日常挈缾而汲溪水容貌殊麗友章於齋中遙見心甚<lb/>
悅之一日女子復汲友章躡屣企户而調之曰誰家麗<lb/>
人頻此汲耶女子笑曰澗下流泉本無常主須則取之<lb/>
豈有定限先不相知一何造次然兒止居近里少小孤<lb/>
<pb n="KR3l0118_WYG_364-9a"/>
遺今且託身於姨舎艱危受盡無以自適友章曰娘子<lb/>
既未適人友章方謀婚媾既偶夙心無宜遐棄未委如<lb/>
何耳女曰君子既不以貌陋見鄙妾焉敢拒違然候夜<lb/>
而赴佳命言訖女子汲水而去是夕果至友章迎之入<lb/>
室夫婦之道久而益敬友章毎夜讀書常至宵分妻常<lb/>
坐伴之如此半年矣一夕友章如常執卷而妻不坐但<lb/>
佇立侍坐友章詰之以他事告友章乃令妻就寢妻曰<lb/>
君今夜歸房愼勿執燭妾之幸矣既而友章秉燭就榻<lb/>
<pb n="KR3l0118_WYG_364-9b"/>
即於被下見其妻乃一枯骨耳友章惋歎良久復以被<lb/>
覆之須臾乃復本形因大悸怖而謂友章曰妾非人也<lb/>
乃山南枯骨之精居此山北有恒明王者鬼之首也常<lb/>
毎月一朝妾自事金郎半年都不至彼向為鬼使所錄<lb/>
榜妾鐵杖百妾受此楚毒不勝其苦向以化身未得豈<lb/>
意金郎視之也事以彰矣君宜速出更不留戀蓋此山<lb/>
中凡物總有精魅附之恐損金郎言訖涕泣嗚咽因爾<lb/>
不見友章亦悽恨而去<hi>出集異記</hi>
<pb n="KR3l0118_WYG_364-10a"/>
　　　　于凝<lb/>
岐人于凝者性嗜酒常往來邠涇間故人宰宜祿因訪<lb/>
飲酒涉旬乃返既而宿酲未愈令童僕先路以備休憩<lb/>
時孟夏麥野韶潤緩轡而行遙見道左嘉木美蔭因就<lb/>
焉至則繫馬藉草坐未定忽見馬首南顧鼻息恐駭若<lb/>
有覩焉凝則隨向觀之百步外有枯骨如雪箕踞於荒<lb/>
塜之上五體百骸無有不具眼鼻皆通明背肋玲瓏枝<lb/>
節可數凝即跨馬稍前枯骨乃開口吹嘘槁葉輕塵紛<lb/>
<pb n="KR3l0118_WYG_364-10b"/>
然自出上有烏鳶紛飛嘲噪甚衆凝良久稍逼枯骨乃<lb/>
竦然挺立骨節絶偉凝心悸馬亦驚走遂馳赴旅舍而<lb/>
先路童僕出迎相顧駭曰郎君神思一何慘悴凝即說<lb/>
之適有涇倅十餘各執長短兵援蕃覘以東皆曰豈有<lb/>
是哉洎逆旅少年輩集聚極衆凝即為之導前仍與衆<lb/>
約曰儻或尚在當共碎之雖然恐不得見矣俄至其處<lb/>
而端坐如故或則呌噪曾不動搖或則彎弓發矢又無<lb/>
中者或欲環之前進則亦相顧莫能先焉久之枯骸歘<lb/>
<pb n="KR3l0118_WYG_364-11a"/>
然自起徐徐南去日勢已晚衆各恐讋稍稍遂散凝亦<lb/>
鞭馬而迴逺望尚見烏鵲翔集逐去不散自後凝屢經<lb/>
其地及詢左右居人乃無復見者<hi>出集異記</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_364-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百六十四<lb/>
</p>
<p>
</p>
  </div>
</body>
</text>
</TEI>
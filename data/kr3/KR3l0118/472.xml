<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百七十二</head>
    <p>
<pb n="KR3l0118_WYG_472-1a"/>
欽定四庫全書<lb/>
　太平廣記卷四百七十二　　宋　李昉等　編<lb/>
　　水族九<lb/>
　　龜<lb/>
　　　陶唐氏　　　禹　　　　　葛洪<lb/>
　　　張廣定　　　贛縣吏　　　郗世了<lb/>
　　　孟彦暉　　　營陵　　　　興業寺<lb/>
　　　唐太宗　　　劉彦回　　　吳興漁者<lb/>
<pb n="KR3l0118_WYG_472-1b"/>
　　　唐明皇帝　　寜晉民　　　史論<lb/>
　　　徐仲　　　　髙崇文　　　汴河賈客<lb/>
　　　南人　　　　閻居敬　　　池州民<lb/>
　　　李宗<lb/>
　　　　陶唐氏<lb/>
陶唐之世越裳國獻千嵗神龜方三尺餘背上有文皆<lb/>
科斗書記開闢已来帝命録之龜歴伏㴞述帝功徳銘<lb/>
曰朱書龜歴之文<hi>出述異記</hi>
<pb n="KR3l0118_WYG_472-2a"/>
　　　　禹<lb/>
禹盡力渠溝導川夷岳黄龍曵尾於前𤣥龜負青泥於<lb/>
後𤣥龜河精之使者也龜頷下有印文皆古言作九州<lb/>
山水之字禹所穿鑿之處皆以青泥封記其所使𤣥龜<lb/>
印其上今人聚土為界此之遺像也<hi>出王子年拾遺</hi>
　　　　葛洪<lb/>
葛洪云千嵗靈龜五色具焉其雄額上兩骨起似角以<lb/>
末朱浴之乃剔取其甲火炙擣服方寸匕日三盡一具<lb/>
<pb n="KR3l0118_WYG_472-2b"/>
夀千嵗<hi>出抱朴子</hi>
　　　　張廣定<lb/>
陳仲弓異聞記曰張廣定邅亂避地有一女四嵗不能<lb/>
歩又不忍棄之乃縣籠於古塜中冀他日得收其骨及<lb/>
三年歸取之見其尚活問之女答曰食盡即餒見其旁<lb/>
有一物引頸呼吸效之故能活廣定入冡視之乃一龜<lb/>
也陳寔之言固不妄矣<hi>出獨異志</hi>
　　　　贛縣吏<lb/>
<pb n="KR3l0118_WYG_472-3a"/>
晉義熙中范寅為南康郡時贛縣吏說先入山採薪得<lb/>
二龜皆如二尺盤大薪未足遇有兩𣗳駢生吏以龜側<lb/>
置𣗳間復行採伐去龜處稍逺天雨懶復取後經十二<lb/>
年復入山見先龜一者甲巳枯一者尚生極長𣗳木所<lb/>
處可厚四寸許兩頭厚尺餘如馬鞍狀<hi>出幽明録</hi>
　　　　郗世了<lb/>
郗世了在㑹稽造墓其地多石後破大石得一龜長尺<lb/>
二寸許在石中石了無孔也得非龜石俱生乎既破出<lb/>
<pb n="KR3l0118_WYG_472-3b"/>
之龜行動如常龜無異石受龜如人刻安之<hi>出靈異志</hi>
　　　　孟彦暉<lb/>
武成三年庚午六月五日癸亥廣漢太守孟彦暉奏西<lb/>
湖有金龜徑寸遊於荷葉之上畫圖上聞<hi>出録異記</hi>
　　　　營陵<lb/>
道州營陵中鼉甲長八尺下自然有文字前後四足各<lb/>
踏一龜踏龜有時行或踰山越水俗莫敢犯<hi>出録異記</hi>
　　　　興業寺<lb/>
<pb n="KR3l0118_WYG_472-4a"/>
九曲靈龜池在襄陽縣東北三里遍學寺東古城舊有<lb/>
興業寺今併入遍學寺唐景龍元年有陳留阮氏寓居<lb/>
襄陽捨財於此寺東院創造堂宇時嵗旱池涸即掘廣<lb/>
深之急暴雨池溢乃是一大龜髙數尺如半張牀大岸<lb/>
側而行衆即驚呼龜遂躍入池中寺僧靈岫云院有折<lb/>
碑云興業寺碑碑文梁散騎常侍庾元威撰其文可傳<lb/>
者云此寺有靈龜一頭長三尺五寸冬潛春現多歴年<lb/>
所隨衆上堂應時而食刺史安陸王照頻遇此龜其壊<lb/>
<pb n="KR3l0118_WYG_472-4b"/>
碑因即扶豎今在遍學寺東院阮氏所修寺堂庭中浮<lb/>
屠前池見在深五尺方二十歩<hi>出襄沔記</hi>
　　　　唐太宗<lb/>
唐武徳末太宗欲平内難苑池内有白龜遊於荷葉之<lb/>
上太宗取之化為白石瑩潔如玉登極之後降制曰皇<lb/>
天眷祐錫以寳龜<hi>出録異記</hi>
　　　　劉彦回<lb/>
唐劉彦回父為湖州刺史有下寮於銀坑得一龜長一<lb/>
<pb n="KR3l0118_WYG_472-5a"/>
尺持獻刺史羣官畢賀云得此龜人夀一千嵗使君謝<lb/>
已非其人故自騎馬送龜即至坑所其後十餘年刺史<lb/>
亡彦回為房州司士將家屬之官屬山水泛溢平地盡<lb/>
沒一家惶懼不知所適俄有大龜来引其路彦回與家<lb/>
人謀曰龜乃靈物今来相導状若神三十餘口隨龜而<lb/>
行悉是淺處歴十餘里乃至平地得免水難舉家驚喜<lb/>
亦不知其由至此夕彦回夢龜云已昔在銀坑蒙先使<lb/>
君之惠故此報恩<hi>出廣異記</hi>
<pb n="KR3l0118_WYG_472-5b"/>
　　　　吳興漁者<lb/>
唐開元中吳興漁者於苕溪上每見大龜四足各蹋一<lb/>
龜而行漁者知是靈龜持石投之中而獲焉久之以獻<lb/>
州從事裴裴召龜人龜人云此王者龜不可以卜小事<lb/>
所卜之物必死裴素狂妄時庭中有鵲其雛尚毨乃騐<lb/>
誌之令卜者鑚龜焉數日大風損鵲巢鵲雛皆死尋又<lb/>
命卜其婢所懐娠是兒女兆云當生兒兒生尋亦死裴<lb/>
後竟進此龜也<hi>出廣異記</hi>
<pb n="KR3l0118_WYG_472-6a"/>
　　　　唐明皇帝<lb/>
唐明皇帝嘗有方士獻一小龜徑寸而金色可愛云此<lb/>
龜神明而不食可置之枕笥之中辟巨蛇之毒上常貯<lb/>
巾箱中有小黄門恩渥方深而坐親累將竄南徼不欲<lb/>
屈法免之宻授此龜曰南荒多巨蟒常以龜置於側可<lb/>
以無苦閹者拜受之及象郡之屬邑里市舘舍悄然無<lb/>
一人投宿於旅館是夜月明如晝而有風雨之聲其勢<lb/>
漸近因出此龜置於階上良乆神龜伸頸吐氣其火如<lb/>
<pb n="KR3l0118_WYG_472-6b"/>
綖直上髙三四尺徐徐散去已而龜遊息如常向之風<lb/>
雨聲亦已絶矣及明驛吏稍稍而至羅拜庭下曰昨知<lb/>
天使將至合備迎奉適縁行旅誤殺一蛇衆知報寃蛇<lb/>
必此夕為害側近居人皆出三五十里外避其毒氣某<lb/>
等不敢逺出止在近山巖穴之中伏而待旦今則天使<lb/>
無恙乃神明所祐非人力也久之行人漸至當道有巨<lb/>
蛇十數皆已糜爛自此無復報寃之物人莫測其由逾<lb/>
年黄門召歸長安復以金龜進上泣而謝曰不獨臣之<lb/>
<pb n="KR3l0118_WYG_472-7a"/>
性命頼此生全南方之人永袪毒𩔖所全人命不知紀<lb/>
極實聖徳所及神龜之力也<hi>出録異記</hi>
　　　　寧晉民<lb/>
唐建中四年趙州寧晉縣沙河北有大棠梨百姓常祈<lb/>
禱忽有羣蛇數千自東南来渡北岸集棠梨𣗳下為二<lb/>
積留南岸者為一積俄見三龜徑寸纔繞行積蛇盡死<lb/>
乃各登積視蛇腹悉有瘡若矢所中刺史康日知圖甘<lb/>
棠梨三龜来獻<hi>出酉陽雜俎</hi>
<pb n="KR3l0118_WYG_472-7b"/>
　　　　史論<lb/>
唐史論作將軍時忽覺妻所居房中有光異之因與妻<lb/>
索房中且無所見一日妻早粧開奩奩中忽有金色龜<lb/>
如錢吐五色氣彌滿一室後常養之<hi>出異記</hi>
　　　　徐仲<lb/>
福州唐貞元末有村人賣一籠龜其數十三販藥人徐<lb/>
仲以五鍰獲之村人云此聖龜不可殺徐置庭中一龜<lb/>
藉龜而行八龜為導悉大六寸徐遂放於乾元寺後林<lb/>
<pb n="KR3l0118_WYG_472-8a"/>
中一夕而失<hi>出酉陽雜俎</hi>
　　　　髙崇文<lb/>
唐賛皇公李徳裕曰蜀𫝊張儀築成都城屢有頽壊時<lb/>
有龜周行旋走至是一龜行路築之既而城果就予未<lb/>
至郡日嘗聞龜殻猶在城内昨詢訪耆舊有軍資庫官<lb/>
宇文遇者言比常在庫中元和初節度使髙崇文知之<lb/>
命工人截為腰帶胯具自張儀至崇文千餘載龜殻尚<lb/>
在而武臣毀之深可惜也<hi>出戎幕閑談</hi>
<pb n="KR3l0118_WYG_472-8b"/>
　　　　汴河賈客<lb/>
唐有賈客維舟汴河上獲一巨龜於竈火中煨之是夕<lb/>
忘出之明日取視殻已燋矣拂拭去灰置於食牀上欲<lb/>
食良久伸頸足動徐行牀上其生如常衆共異之投於<lb/>
水中游泳而去<hi>出録異記</hi>
　　　　南人<lb/>
南人採龜溺以其性妬而與蛇交或雌蛇至有相趂闘<lb/>
噬力小致斃者採時取雄龜置瓷盌及小盤中於龜後<lb/>
<pb n="KR3l0118_WYG_472-9a"/>
以鏡照之既見鏡中龜即淫發而失溺又以紙炷火上<lb/>
㶸熱㸃其尻亦致失溺然不及鏡照也得於道士陳釗<lb/>
又海上人云龍生三卵一為吉弔也其吉弔上岸與鹿<lb/>
交或於水邉遺精流槎遇之粘裹木枝如蒲桃焉色微<lb/>
青黄復似灰色號紫稍花益陽道别有方說<hi>出北夢瑣言</hi>
　　　　閻居敬<lb/>
新安人閻居敬所居為山水所浸恐屋壊移榻於户外<lb/>
而寝夢一烏人曰君避水在此我亦避水至此於君何<lb/>
<pb n="KR3l0118_WYG_472-9b"/>
害而廹迮我如是不快甚矣居敬寤不測其故爾夕三<lb/>
夢居敬曰豈吾不當止此耶因命移牀乃牀脚斜壓一<lb/>
龜於户限外放之乃去<hi>出稽神録</hi>
　　　　池州民<lb/>
池州民楊氏以賣鮓為業嘗烹鯉魚十頭令兒守之將<lb/>
熟忽聞釜中乞命者數四兒驚懼走告其親共往視之<lb/>
釜中無復一魚求之不得朞年所畜犬恒窺户限下而<lb/>
吠數日其家人曰去年鯉魚得非在此耶即撒户視之<lb/>
<pb n="KR3l0118_WYG_472-10a"/>
得龜十頭送之水中家亦無恙<hi>出稽神録</hi>
　　　　李宗<lb/>
李宗為楚州刺史郡中有尼方行於市忽據地而坐不<lb/>
可推挽不食不語者累日所由司以告宗命武士扶起<lb/>
掘其地得大龜長數尺送之水中其尼乃愈<hi>出稽神録</hi>
　<lb/>
　<lb/>
　<lb/>
<pb n="KR3l0118_WYG_472-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百七十二<lb/>
</p>
<p>
</p>
  </div>
</body>
</text>
</TEI>
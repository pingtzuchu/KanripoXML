<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百九十七</head>
    <p>
<pb n="KR3l0118_WYG_497-1a"/>
欽定四庫全書<lb/>
　太平廣記卷四百九十七　宋　李昉等　編<lb/>
　　雜録<lb/>
　　　高逞　　　呂元膺　　　王鍔<lb/>
　　　江西驛官　王仲舒　　　周愿<lb/>
　　　張薦　　　蓮花漏　　　唐衢<lb/>
　　　脂粉錢　　韋執誼　　　李光顔<lb/>
　　　李益　　　吳武陵　　　韋乾度<lb/>
<pb n="KR3l0118_WYG_497-1b"/>
　　　趙宗儒　　席蘷　　　　劉禹錫<lb/>
　　　滕邁<lb/>
　　　　高逞<lb/>
高逞為中書舍人九年家無制草或問曰前輩皆有制<lb/>
集焚之何也答曰王言不可存于私家<hi>出國史𥙷</hi>
　　　　呂元膺<lb/>
呂元膺為東都留守常與處士對碁碁次有文簿堆擁<lb/>
元膺方秉筆閲覽碁侶謂呂必不顧局矣因私易一子<lb/>
<pb n="KR3l0118_WYG_497-2a"/>
以自勝呂輒已窺之而碁侶不悟翼日呂請碁處士他<lb/>
適内外人莫測碁者亦不安乃以束帛贐之如是十年<lb/>
許呂寢疾將亟兒姓前列呂曰遊處交友爾宜精擇吾<lb/>
為東都留守有一碁者云云吾以他事俾去易一着碁<lb/>
子亦未足介意但心跡可畏亟言之即慮其憂懾終不<lb/>
言又恐汝輩滅裂于知聞言畢惆然長逝<hi>出芝田録</hi>
　　　　王鍔<lb/>
泓師云長安永寧坊東南是金盞地安邑里西是玉盞<lb/>
<pb n="KR3l0118_WYG_497-2b"/>
地後永寧為王鍔宅安邑為北平王馬燧宅後王馬皆<lb/>
進入官王宅累賜韓𢎞正史憲誠李載義等所謂金盞<lb/>
破而成焉馬燧為奉誠園所為玉盞破而不完也<lb/>
又一說李吉甫安邑宅及牛僧孺新昌宅泓師號李宅為玉<lb/>
杯一破無復可全金椀或復庻可再製牛宅本將作大匠康<lb/>
𧦬宅𧦬自辨岡阜形勢以其宅當出宰相後每年命相有按<lb/>
𧦬必引頸望之宅竟為僧孺所得李後為梁新所有<hi>出盧氏雜記</hi>
　　　　江西驛官<lb/>
<pb n="KR3l0118_WYG_497-3a"/>
江西有驛官以幹事自任白刺史驛已理請一閲之乃<lb/>
徃初一室為酒庫諸醢畢熟其外畫神問曰何也曰杜<lb/>
康刺史曰功有餘也又一室曰茶庫諸茗畢貯復有神<lb/>
問何也曰陸鴻漸刺史益喜又一室曰𦵔庫諸茹畢備<lb/>
復有神問何神也曰蔡伯喈刺史大笑曰君誤矣<hi>出國史𥙷</hi>
　　　　王仲舒<lb/>
王仲舒為郎官與馬逢友善每責逢曰貧不可堪何不<lb/>
求碑誌相救逢曰適見誰家走馬呼毉吾可待也<hi>出國史𥙷</hi>
<pb n="KR3l0118_WYG_497-3b"/>
　　　　周愿<lb/>
元和中郎吏數人省中縱酒話平生各有愛尚及憎怕<lb/>
者或言愛圖畫及博奕或怕妄與佞工部員外周愿獨<lb/>
云愛宣州觀察使怕大蟲<hi>出傳載</hi>
　　　　張薦<lb/>
張薦自筮仕至祕書監常帶使職三入蕃殁于赤嶺<hi>出傳載</hi>
　　　　蓮花漏<lb/>
越僧僧澈得蓮花漏于廬山𫝊之江西觀察使韋丹初<lb/>
<pb n="KR3l0118_WYG_497-4a"/>
惠遠以山中不知更漏乃取銅葉製器狀如蓮花置盆<lb/>
水上底孔漏水半之則沉每晝夜十二沉為行道之節<lb/>
雖冬夏短長雲隂月黑無所差也<hi>出國史𥙷</hi>
　　　　唐衢<lb/>
進士唐衢有文學老而無成善哭每發一聲音調哀切<lb/>
遇人事有可傷者衢輒哭之聞者涕泣甞遊太原遇享<lb/>
軍酒酣乃哭滿座不樂主人為之罷宴<hi>出國史𥙷</hi>
　　　　脂粉錢<lb/>
<pb n="KR3l0118_WYG_497-4b"/>
湖南觀察使有夫人脂粉錢者自顔杲卿妻始之也桞<lb/>
州刺史亦有此錢是一軍將為刺史妻致不亦謬乎<hi>出嘉</hi>
<hi>話録</hi>
　　　　韋執誼<lb/>
元和初韋執誼貶崖州司戸恭軍刺史李甲憐其覊旅<lb/>
乃舉牒云前件官久在相庭頗諳公事幸期佐理勿憚<lb/>
縻賢事須請攝軍事衙推<hi>出嶺南異物志</hi>
　　　　李光顔<lb/>
<pb n="KR3l0118_WYG_497-5a"/>
李光顔有大功于時位望通顯有女未適人幕客謂其<lb/>
必選嘉壻因從容乃盛譽一鄭秀才詞學門閥人韻風<lb/>
流兾光顔以子妻之他日又言之光顔乃謝幕客曰光<lb/>
顔一健兒也遭逢多難偶立㣲功豈可妄求名族以掇<lb/>
流言者乎某自己選嘉壻諸賢未知乃召一典客小吏<lb/>
指之曰此為某女之匹也即擢升近職仍分財而資之<lb/>
從事聞之咸以為惬當矣按光顔居鼎盛文朝慮弓藏<lb/>
之禍事當逺害理在避嫌豈敢結强宗固隳本志者歟<lb/>
<pb n="KR3l0118_WYG_497-5b"/>
與夫必娶國髙求婚王謝者不其逺哉<hi>出北夢𤨏言</hi>
　　　　李益<lb/>
長慶初趙宗儒為太常卿贊郊廟之禮罷相三十餘年<lb/>
年七十六衆論其精健有常侍李益笑曰趙乃僕為東<lb/>
府試官所送進士也<hi>出摭言</hi>
　　　　吳武陵<lb/>
長慶中李渤除桂管觀察使表名儒吳武陵為副使故<lb/>
事副車上任具槖鞬通謝又數日于毬塲致宴酒酣吳<lb/>
<pb n="KR3l0118_WYG_497-6a"/>
乃聞婦女于看棚聚觀意甚恥之吳既負氣欲復其辱<lb/>
乃止臺盤坐褰衣躶露以溺渤既𬒳酒見之大怒命衛<lb/>
士送衙司梟首時有衙挍水蘭知其不可遂以禮而救<lb/>
止多遣人衛之渤醉極扶歸寢至夜艾而覺聞家人聚<lb/>
哭甚悲驚而問焉乃曰昨聞設亭諠譟又聞命衙司斬<lb/>
副使不知其事憂及于禍是以悲耳渤大驚亟命逓使<lb/>
問之水蘭具啟昨雖奉嚴㫖未敢承命今副使猶寢<lb/>
在衙院無苦渤遲明早至衙院卑詞引過賔主上下俱<lb/>
<pb n="KR3l0118_WYG_497-6b"/>
自刻責益相敬時未有監軍於是乃奏水蘭牧于宜州<lb/>
以酧之武陵雖有文華而强悍激許為人所畏又甞為<lb/>
容州部内史賍罪狼籍刺史令廣州幕吏鞫之吏少年<lb/>
亦自負科第殊不假貸持之甚急武陵不勝其憤因題<lb/>
詩路左佛堂曰雀兒來逐颶風高下視鷹鸇意氣豪自<lb/>
謂能生千里翼黄昏依舊入蓬蒿<hi>出本事詩</hi>
　　　　韋乾度<lb/>
韋乾度為殿中侍御史分司東都牛僧孺以制科刺首<lb/>
<pb n="KR3l0118_WYG_497-7a"/>
除伊闕尉臺𠫭乾度不知僧孺授官之本問何色出身<lb/>
僧孺對曰進士又曰安得入畿僧孺對曰某制䇿連捷<lb/>
忝為刺頭僧孺心甚有所訝歸以告韓愈愈曰公誠小<lb/>
生韋殿中固當不知愈及第十有餘年猖狂之名已滿<lb/>
天下韋殿中尚不知之子何怪焉<hi>出乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>
　　　　趙宗儒<lb/>
趙宗儒檢挍左僕射為太常卿太常有師子樂備五方<lb/>
之色非朝㑹聘享不作至是中人掌教坊之樂者移牒<lb/>
<pb n="KR3l0118_WYG_497-7b"/>
取之關白宗儒憂恐不已相座責以懦怯不任事改換<lb/>
散秩為太子少師<hi>出盧氏雜説</hi>
　　　　席䕫<lb/>
韓愈初貶之制舍人席䕫為之詞曰早登科第亦有聲<lb/>
名席既物故友人多言曰席無令子弟豈不病隂毒傷<lb/>
寒而宗儒不敢違以狀白宰相宰相以為事任有司其<lb/>
事不舍與不潔韓曰席不吃不潔太遲人曰何也曰出<lb/>
語不當豈不忿責詞云亦有聲名耳<hi>出嘉話録</hi>
<pb n="KR3l0118_WYG_497-8a"/>
　　　　劉禹錫<lb/>
牛僧儒赴舉之秋每為同袍見忽甞投贄于𥙷缺劉禹<lb/>
錫對客展卷飛筆塗竄其文且曰必先輩期至矣雖拜<lb/>
謝嚨囑終為怏怏歴三十餘歳劉轉汝州僧孺鎮漢南<lb/>
枉道駐旌信宿酒酣直筆以詩喻之劉承詩意才悟徃<lb/>
年改牛文卷因戒子咸佐承雍等曰吾立成人之志豈<lb/>
料為非况漢南尚書高識逺量罕有其比昔主父偃家<lb/>
為孫𢎞所夷嵇叔夜身死鍾㑹之口是以魏武戒其子<lb/>
<pb n="KR3l0118_WYG_497-8b"/>
云吾大忿怒小過失愼勿學焉汝輩修進守中為上也僧<lb/>
孺詩曰粉署為即四十春向來名軰更無人休論世上<lb/>
昇沉事且閲罇前見在身珠玉㑹應成咳唾山川猶覺<lb/>
露精神莫嫌恃酒輕言語㑹把文章謁後塵禹錫詩云<lb/>
昔年曾忝漢朝臣晚嵗空餘老病身初見相如成賦日<lb/>
後為丞相掃門人追思徃事咨嗟乆幸喜清光笑語頻<lb/>
猶有當時舊冠劍待公三日拂埃塵牛吟和詩前意稍<lb/>
解曰三日之事何敢當焉<hi>宰相三朝主黜陟以升降百司</hi>於是移宴竟<lb/>
<pb n="KR3l0118_WYG_497-9a"/>
夕方整前驅<hi>出雲溪友議</hi>
　　　　滕邁<lb/>
滕倪苦心為詩逺之吉州謁宗人邁邁以吾家鮮士此<lb/>
弟則千里之駒也每吟其詩曰白髪不能容相國也同<lb/>
閒客滿頭生又題鷺鷥障子云暎水有深意見人無懼心<lb/>
邁且曰魏文酷陳思之學潘岳褒正叔之文貴集一家<lb/>
之芳安以宗從踈逺也倪既秋試捧笈告遊及留詩一<lb/>
首為别滕君得之悵然曰此生必不與此子再相見也<lb/>
<pb n="KR3l0118_WYG_497-9b"/>
乃祖于大臯之閣别異常情倪至秋深逝于商於之舘<lb/>
舍聞者莫不傷悼焉倪詩曰秋初江上别旌旗故國無<lb/>
家淚欲垂千里未知投足處前程便是聽猿時誤攻文<lb/>
字身空老却返樵漁計已遲羽翼凋零飛不得丹霄無<lb/>
路接瑶池<hi>出雲溪友議</hi>
　<lb/>
　<lb/>
　太平廣記卷四百九十七<lb/>
</p>
<p>
</p>
  </div>
</body>
</text>
</TEI>
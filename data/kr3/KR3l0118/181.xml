<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百八十一</head> <lb/>
    <p>
<pb n="KR3l0118_WYG_181-1a"/>
欽定四庫全書<lb/>
　太平廣記卷一百八十一<lb/>
　　貢舉四<lb/>
　　　李逢吉　　　章孝標　　　劉軻<lb/>
　　　崔羣　　　　李翺女　　　賀拔惎<lb/>
　　　李宗閔　　　庾承宣　　　張祐<lb/>
　　　盧求　　　　杜牧　　　　劉蕡<lb/>
　　　薛保遜　　　賈島　　　　畢諴<lb/>
<pb n="KR3l0118_WYG_181-1b"/>
　　　裴徳融　　　裴思謙　　　李肱<lb/>
　　　蘇景徹張元夫<lb/>
　　　　李逢吉<lb/>
元和十一年嵗在丙申李逢吉下三十三人皆取寒素<lb/>
時有語曰元和天子丙申年三十三人同得仙袍似爛<lb/>
銀文似錦相將白日上青天李徳裕頗為寒進開路及<lb/>
謫官南去或有詩曰八百孤寒齊下淚一時迴首望崖<lb/>
州<hi>出摭言</hi>
<pb n="KR3l0118_WYG_181-2a"/>
　　　　章孝標<lb/>
章孝標元和十三年下第時輩多為詩以刺主司獨章<lb/>
為歸燕詩畱獻侍郎庾承宣承宣得詩展轉吟諷誠恨<lb/>
遺才仍候秋期必當薦引庾果重典禮章孝標來年擢<lb/>
第羣議以為二十八字而致大科則名路可遵逓相礱<lb/>
礪也詩曰舊壘危巢泥已落今年故向社前歸連雲大<lb/>
厦無棲處更傍誰家門戸飛<hi>出雲溪友議</hi>
　　　　劉軻<lb/>
<pb n="KR3l0118_WYG_181-2b"/>
劉軻慕孟軻為人故以名焉少為僧止於豫章髙安之<lb/>
果園後復求黄老之術𨼆於廬山既而進士登第文章<lb/>
與韓栁齊名<hi>出摭言</hi>
　　　　崔羣<lb/>
崔羣元和自中書舎人知貢舉夫人李氏因暇嘗勸樹<lb/>
莊田以為子孫之業笑曰予有三十所美莊良田遍在<lb/>
天下夫人何憂夫人曰不聞君有此業羣曰吾前嵗放<lb/>
春牓三十人豈非良田邪夫人曰若然者君非陸相<lb/>
<pb n="KR3l0118_WYG_181-3a"/>
門生乎曰然夫人曰徃年君掌文柄使人約其子簡禮<lb/>
不令就試如君以為良田即陸氏一莊荒矣羣慙而退<lb/>
累日不食<hi>出獨異志</hi>
　　　　李翺女<lb/>
李翺江淮典郡有進士盧儲投卷翺禮待之置文卷几<lb/>
案間因出視事長女及笄閑步鈴閣前見文卷尋繹數<lb/>
四謂小青衣曰此人必為狀頭迨公退李聞之深異其<lb/>
語乃令賔佐至郵舍具白於盧選以為壻盧謙讓久之<lb/>
<pb n="KR3l0118_WYG_181-3b"/>
終不却其意越月隨計來年果狀頭及第纔過闗試徑<lb/>
赴嘉禮催粧詩曰昔年將去玉京逰第一仙人許狀頭<lb/>
今日幸為秦晉㑹早教鸞鳯下粧樓後盧止官舎迎内<lb/>
子有庭花開乃題曰芍藥斬新栽當庭數朶開東風與<lb/>
拘束畱待細君來信人生前定固非偶然耳<hi>出抒情詩</hi>
　　　　賀拔惎<lb/>
王起長慶中再主文柄志欲以白敏中為狀元病其人<lb/>
與賀拔惎還徃惎有文而落拓因密令親知申意俾敏<lb/>
<pb n="KR3l0118_WYG_181-4a"/>
中與惎絶前人復約敏中忻然皆如所教既而惎造門<lb/>
左右紿以敏中他適惎遲畱不言而去俄頃敏中躍出<lb/>
連呼左右惎於是悉以實告乃曰一第何門不致奈輕<lb/>
負至交相與盡醉負陽而寢前人覩之大怒而去告於<lb/>
起且云不可必矣起曰我比秪得白敏中今當更取賀<lb/>
拔惎矣<hi>出摭言</hi>
　　　　李宗閔<lb/>
李宗閔知貢舉門生多清秀俊茂唐伸薛庠𡊮都輩時<lb/>
<pb n="KR3l0118_WYG_181-4b"/>
謂之玉筍班<hi>出因話錄</hi>
　　　　庾承宣<lb/>
庾承宣主文後六七年方授金紫時門生李石先於内<lb/>
庭恩賜矣承宣拜命之初石以所服紫袍金魚拜獻座<lb/>
主<hi>出摭言</hi>
　　　　張祐<lb/>
張祐元和長慶中深為令狐楚所知楚鎮天平日自草<lb/>
薦表令以新舊格詩三百篇隨表進獻辭略曰凡制五<lb/>
<pb n="KR3l0118_WYG_181-5a"/>
言合苞六義近多放誕靡有宗師前件人久在江湖早<lb/>
攻篇什研㡬甚苦捜相頗深流輩所推風格罕及謹令<lb/>
錄新舊格詩三百首自光順門進獻望請宣付中書祐<lb/>
至京師方屬元稹在内庭上因召問祐之詞藻髙下稹<lb/>
對曰張祐雕蟲小巧壯夫恥不為者或奬激之恐變陛<lb/>
下風教上頷之由是失意而歸祐以詩自悼曰賀知章<lb/>
口徒勞說孟浩然身不更疑<hi>出摭言</hi>
　　　　盧求<lb/>
<pb n="KR3l0118_WYG_181-5b"/>
楊嗣復第二牓盧求者李翺之子壻先是翺典合淝郡<lb/>
有一道人詣翺言事甚異翺後任楚州<hi>或曰桂州</hi>其人復至<lb/>
其年嗣復知舉求落第嗣復翺之妹壻由是頗以為嫌<lb/>
因訪於道人言曰細事亦可為奏章一通几硯紙筆復<lb/>
置醇酎數㪷於側其人以巨杯引滿而飲寢少頃而覺<lb/>
覺而復飲酒盡即整衣冠北望而拜遽對案手疏二緘<lb/>
遲明授翺曰今秋有主司且開小卷明年見牓開大卷<lb/>
翺如所教尋報至嗣復依前主文即開小卷詞云裴頭<lb/>
<pb n="KR3l0118_WYG_181-6a"/>
黄尾三求六李翺竒之遂寄嗣復已有所貯彼疑漏泄<lb/>
及放牓開大卷乃一牓煥然不差一字其年裴求為狀<lb/>
元黄駕居榜末次則盧求耳餘皆契合後翺領襄陽其<lb/>
人又至翺愈敬異之謂翶曰鄙人再來葢仰公之政也<lb/>
因命出諸子熟視皆曰不繼翶之所得遂遣諸女出拜<lb/>
之乃曰尚書他日外孫三人皆位至宰輔後求子攜鄭<lb/>
亞子畋杜審權子讓能皆為將相<hi>出摭言</hi>
　　　　杜牧<lb/>
<pb n="KR3l0118_WYG_181-6b"/>
崔郾侍郎既拜命於東郡試舉人三署公卿皆祖於長<lb/>
樂傳舍冠葢之盛罕有加也時吴武陵任太學博士䇿<lb/>
蹇而至郾聞其來㣲訝之乃離席與言武陵曰侍郎以<lb/>
峻徳偉望為明天子𨕖才俊武陵敢不薄施塵露向者<lb/>
偶見太學生數十輩揚眉抵掌讀一卷文書就而觀之<lb/>
乃進士杜牧阿房宫賦若其人真王佐才也侍郎官重<lb/>
恐未暇披覽於是縉笏朗宣一遍郾大竒之武陵請曰<lb/>
侍郎與狀頭郾曰已有人武陵曰不然則第三人郾曰<lb/>
<pb n="KR3l0118_WYG_181-7a"/>
亦有人武陵曰不得已即第五人郾未遑對武陵曰不<lb/>
爾却請此賦郾應聲曰敬依所教既即席白諸公曰適<lb/>
吴太學以第五人見惠或曰為誰曰杜牧衆中有以杜<lb/>
不拘細行間之者郾曰已許吴君牧雖屠狗不能易也<lb/>
崔郾東都放榜西都過堂杜紫㣲詩曰東都放榜未花<lb/>
開三十三人走馬迴秦地少年多釀酒即將春色入闗<lb/>
來<hi>出摭言</hi>
　　　　劉蕡<lb/>
<pb n="KR3l0118_WYG_181-7b"/>
太和二年裴休等二十三人登制科時劉蕡對䇿萬餘<lb/>
字深究治亂之本又多引春秋大義雖公孫𢎞董仲舒<lb/>
不能肩也自休已下靡不斂袵然以指斥貴倖不顧忌<lb/>
諱有司知而不取時登科人李邵詣闕進疏請以己之<lb/>
所得易蕡之所失疏奏留中蕡朞月之間屈聲播于天<lb/>
下<hi>出摭言</hi>
劉蕡楊嗣復之門生也以直言忤時中官尤所嫉怒中尉<lb/>
仇士良謂嗣復曰奈何以國家科第放此風漢耶嗣復<lb/>
<pb n="KR3l0118_WYG_181-8a"/>
懼答曰嗣復昔與蕡及第時猶未風耳<hi>出玉泉子</hi>
　　　　薛保遜<lb/>
薛保遜好行巨編自號金剛杵太和中貢士不下千餘<lb/>
人公卿之門卷軸填委為閽媪脂燭之費因之平易者<lb/>
曰若薛保遜卷即所得倍於常也<hi>出摭言</hi>
　　　　賈島<lb/>
賈島不善程試毎試自疊一幅巡鋪告人曰原夫之輩<lb/>
乞一聨乞一聨<hi>出摭言</hi>
<pb n="KR3l0118_WYG_181-8b"/>
　　　　畢諴<lb/>
畢諴及第年與一二人同行聽響卜夜艾人稀久無所<lb/>
聞俄遇人投骨于地羣犬争趨又一人曰後來者必銜<lb/>
得<hi>出摭言</hi>
　　　　裴徳融<lb/>
裴徳融諱臯值髙鍇知舉入試主司曰伊諱臯某某下<lb/>
就試與及第困一生事後除屯田員外郎將盧簡求為<lb/>
右丞裴與除郎官一人同參到宅右丞先屈前一人入<lb/>
<pb n="KR3l0118_WYG_181-9a"/>
従容多時前人啓云某與新除屯田裴員外同祗候右<lb/>
丞裴員外在門外多時盧遽使驅使官𫝊語曰員外是<lb/>
何人下及第偶有事不得奉見裴倉皇失措騎前人馬<lb/>
出門去<hi>出盧氏雜說</hi>
　　　　裴思謙<lb/>
髙鍇第一牓裴思謙以仇士良闗節取狀頭鍇庭譴之<lb/>
思謙迴顧厲聲曰明年打春取狀頭第二年鍇知舉誡<lb/>
門下不得受書題思謙自懐士良一緘入貢院既而易<lb/>
<pb n="KR3l0118_WYG_181-9b"/>
以紫衣趨至堦下白鍇曰軍容有狀薦裴思謙秀才鍇<lb/>
不得已遂接之書中與思謙求巍峩鍇曰狀元已有人<lb/>
此外可副軍容詣思謙曰卑吏面奉軍容處分裴秀才<lb/>
非狀元請侍郎不放鍇俯首良久曰然則略要見裴學<lb/>
士思謙曰卑吏便是思謙人物堂堂鍇見之改容不得<lb/>
已遂従之<hi>出摭言</hi>
　　　　李肱<lb/>
開成元年秋髙鍇復司貢籍上曰夫宗子維城本支百<lb/>
<pb n="KR3l0118_WYG_181-10a"/>
代封爵使宜無令廢絶常年宗正寺解送人恐有浮薄<lb/>
以忝科名在卿精揀藝能勿妨賢路其所試賦則准常<lb/>
規詩則依齊梁體格乃試琴瑟合奏賦霓裳羽衣曲詩<lb/>
主司先進五人詩其最佳者李肱次則王收日斜見賦<lb/>
則文𨕖中雪月賦也况肱宗室徳行素明人才俱美敢<lb/>
不公心以辜聖教乃以牓元及第霓裳羽衣曲詩李肱<lb/>
云開元太平時萬國賀豐嵗梨園獻舊曲玉座流新製<lb/>
鳯管遞參差霞衣統搖曳醼罷水殿空輦餘春草細蓬<lb/>
<pb n="KR3l0118_WYG_181-10b"/>
壺事已久仙樂功無替詎肯聽遺音聖明知善繼上覽<lb/>
之曰近屬如肱者其不忝乎有劉安之識可令著書執<lb/>
馬孚之正可以為𫝊秦嬴統天下子弟同匹夫根本之<lb/>
不深固曹冏曷不非也<hi>出雲溪友議</hi>
　　　　蘇景徹張元夫<lb/>
太和中蘇景徹張元夫為翰林主人楊汝士與弟虞卿及<lb/>
第漢公先為文林表試故後進相謂曰欲入舉塲先問<lb/>
蘇張蘇張猶可三楊殺我大中咸通中盛𫝊崔慎相公<lb/>
<pb n="KR3l0118_WYG_181-11a"/>
常寓尺題於知聞或曰王凝裴瓚舎弟安潛朝中無呼<lb/>
字知聞㕔裏絶脫靴賔客凝終宣城瓚禮部尚書安潛<lb/>
侍中太平王崇竇賢二家率以科目為資足以升沈後<lb/>
進故科目舉人相謂曰未見王竇徒勞謾走<hi>出摭言</hi>
後有東西二甲東呼西為茫茫隊言其無藝也<hi>出盧氏雜說</hi>
開成㑹昌中又曰鄭楊段薛炙手可熱又有薄徒多輕<lb/>
侮人故裴泌應舉行美人賦以譏之又有大小二甲又<lb/>
有汪已甲又有四字言深耀軒庭也又有四㓙甲又芳<lb/>
<pb n="KR3l0118_WYG_181-11b"/>
林十哲言其與内臣交逰若劉曄任息姜垍李巗士蔡<lb/>
鋋秦韜玉之徒鋋與巖士各將兩軍書題求狀元時謂<lb/>
之對軍解頭太和中又有杜顗竇紃蕭嶰極有時稱為<lb/>
後來領袖文宗曾言進士之盛時宰相對曰舉塲中自<lb/>
云鄉貢進士不博上州刺史上笑之曰亦無奈何<hi>出盧氏雜</hi>
<hi>說</hi>
　<lb/>
　太平廣記卷一百八十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷八十七</head> <lb/>
    <p>
<pb n="KR3l0118_WYG_087-1a"/>
欽定四庫全書<lb/>
　太平廣記卷八十七<lb/>
　　異僧一<lb/>
　　　釋摩騰　　　竺法蘭　　　康僧㑹<lb/>
　　　支遁<lb/>
　　　　釋摩騰<lb/>
釋摩騰本中天竺人也美風儀解大小乘經常逰化為<lb/>
狂昔經往天竺附庸小國講金光明經㑹敵國侵境騰<lb/>
<pb n="KR3l0118_WYG_087-1b"/>
惟曰經云能説此法為地神所䕶使所居安樂今鋒鏑<lb/>
方始曽是為益乎乃誓以罄身躬往和勸遂二國交歡<lb/>
由是顯譽逮漢永平中明帝夜夢金人飛空而至乃大<lb/>
集羣臣以占所夢通事傅毅奏曰臣聞西域有神其名<lb/>
曰佛陛下所夢將必是乎帝以為然即遣郎中蔡愔博<lb/>
士弟子秦景等使往天竺尋訪佛法愔等於彼遇見摩<lb/>
騰要還漢地騰誓志𢎞通不憚疲苦冒涉流沙至乎雒<lb/>
邑明帝甚加賞接於城西門外立精舍以處之漢地有<lb/>
<pb n="KR3l0118_WYG_087-2a"/>
沙門之始也但大法初傳人未皈信故藴其深解無所<lb/>
宣述後少時卒於雒陽有記云騰譯四十二章經一卷<lb/>
初緘在蘭臺石室第十四間中騰所住處今雒陽城西<lb/>
雍門外白馬寺是也相傳云外夷國王嘗毁破諸寺唯<lb/>
招提寺未及毁壊夜有一白馬繞塔悲鳴即以啓王王<lb/>
即停壊諸寺因改招提以為白馬故諸寺立名多取則<lb/>
焉<hi>出髙僧傳</hi>
　　　　竺法蘭<lb/>
<pb n="KR3l0118_WYG_087-2b"/>
竺法蘭中天竺人也自言誦經論數萬章為天竺學者<lb/>
之師時蔡愔既至彼國蘭與摩騰共契逰化遂相隨而<lb/>
來㑹彼學徒留礙蘭乃間行而至之既達雒陽與騰同<lb/>
歩時便善漢言愔於西域獲經即為翻譯所謂十地斷<lb/>
結佛本僧法海藏佛本行四十二章等五部㑹移都冦<lb/>
亂四部失本不傳江左唯四十二章經今見在可二千<lb/>
餘言漢地見存諸經唯此為始也愔又於西域得畫釋<lb/>
迦倚像是優田王㫋檀像師第四作既至雒陽明帝即<lb/>
<pb n="KR3l0118_WYG_087-3a"/>
令畫工圖寫置清凉臺中及顯節陵上舊像今不復存<lb/>
焉又昔漢武穿昆明池底得黒灰問東方朔朔云可問<lb/>
西域梵人後法蘭既至衆人追問之蘭云世界終盡刼<lb/>
火洞燒此灰是也朔言有徴信者甚衆蘭後卒於雒陽<lb/>
春秋六十餘矣<hi>出髙僧傳</hi>
　　　　康僧㑹<lb/>
康僧㑹其先康居國人世居天竺其父因商賈移於交<lb/>
趾㑹年十餘嵗二親並亡以至性奉孝服畢出家厲行<lb/>
<pb n="KR3l0118_WYG_087-3b"/>
甚峻為人𢎞雅有識量篤志好學明解三藏博覽六經<lb/>
天文圖緯多所綜渉辨於樞機頗屬文翰時孫權已制<lb/>
江右而佛教未行先有優婆塞支謙字恭明一名越本<lb/>
月支人來逰漢境初漢桓靈之世有支䜟悔出衆經有<lb/>
支亮字絶明亮學於䜟謙又受業於亮傅覽經籍莫不<lb/>
諳究世間伎藝多所綜習遍學異書通六國語其為人<lb/>
細長黒痩眼多白而睛黄時人為之語曰支郎眼中黄<lb/>
形軀雖細是智囊漢末遇亂避地於吳孫權聞其才慧<lb/>
<pb n="KR3l0118_WYG_087-4a"/>
召見之日拜為博士使輔導東宫與韋曜諸人共盡匡<lb/>
益但生自外域故吳志不載謙以大教雖行而經多梵<lb/>
文未盡翻譯已妙善方言方欲集衆本譯為漢文從吳<lb/>
黄武元年至建興中所出維摩大般若泥洹法句瑞應<lb/>
本起等四十九經曲得聖儀辭㫖文雅又依無量夀中<lb/>
本起製菩薩連句梵唄三契并注了本先死經等皆行<lb/>
於世時吳地初染大法風化未全僧㑹欲使道振江左<lb/>
興立圖寺乃杖錫東逰以吳赤烏十年初達建業營立<lb/>
<pb n="KR3l0118_WYG_087-4b"/>
茅茨設像行道時吳國以初見沙門服形未及其道疑<lb/>
為矯異有司奏曰有異人入境自稱沙門容服非恒事<lb/>
應察檢權曰昔漢明夢神號稱為佛彼之所事豈其遺<lb/>
風耶即召會詰問有何靈驗㑹曰如來遷迹忽逾千載<lb/>
遺骨舍利神曜無方昔阿育王起塔及八萬四千夫塔<lb/>
寺之興以表遺化也權以為誇誕乃謂㑹曰若能得舍<lb/>
利當為造塔茍其虚妄國有常刑㑹請期七日乃謂其<lb/>
屬曰法之興廢在此一舉今不至誠後將何及乃共潔<lb/>
<pb n="KR3l0118_WYG_087-5a"/>
齋靜室以銅瓶加几燒香禮請七日期畢寂然無應求<lb/>
申二七亦復如之權曰此欺誑將欲加罪會更請三七<lb/>
日權又特聽會請法侣曰宣尼有言文王既沒文不在<lb/>
兹乎法雲應降而吾等無感何假王憲當以誓死為期<lb/>
耳三七日暮猶無所見莫不震懼既入五更忽聞瓶中<lb/>
鏗然有聲㑹自往視果獲舍利明旦權自手執瓶瀉於<lb/>
銅盤舍利所衝盤即破碎權大肅然驚起而曰希有之<lb/>
瑞也㑹進而言曰舍利威神豈直光相而已乃却燒之<lb/>
<pb n="KR3l0118_WYG_087-5b"/>
火不能焚金剛之杵不能碎權命令試之㑹更誓曰法<lb/>
雲方被蒼生仰澤願更垂神迹以廣示威靈乃置舍利<lb/>
於鐵砧磓上使力者撃之於是砧磓俱䧟舍利無損權<lb/>
大嗟伏即為建塔以始有佛寺故號建初寺因名其地<lb/>
為陁里由是江左大法遂興至孫皓即位法令苛虐廢<lb/>
棄淫祠及佛寺並欲毁壊皓曰此又何由而興若其義<lb/>
教貞正與聖典相應者當存奉其道如其無實皆悉焚<lb/>
之諸臣僉曰佛之威力不同於神康㑹感瑞大皇創寺<lb/>
<pb n="KR3l0118_WYG_087-6a"/>
今若輕毁恐貽後悔皓遣張昱詣寺詰㑹昱雅有才辨<lb/>
難問縱横㑹應機騁辭文理鋒出自旦之夕昱不能屈<lb/>
既退㑹送於門時寺側有淫祠在昱曰𤣥化既敷此輩<lb/>
何故近而不革㑹曰震霆破山聾者不聞非音之細茍<lb/>
在理通則萬里懸應如其阻塞則肝膽楚越昱還歎㑹<lb/>
材明非臣所測願天鑒察之皓大集朝賢以車馬迎㑹<lb/>
㑹既坐皓問曰佛教所明善惡報應何者是耶㑹對曰<lb/>
夫明主以孝慈訓世則赤鳥翔而老人見仁徳育物則<lb/>
<pb n="KR3l0118_WYG_087-6b"/>
醴泉涌而嘉苖出善既有瑞惡亦如之故為惡於隱鬼<lb/>
得而誅之為惡於顯人得而誅之易稱積善餘慶詩咏<lb/>
求福不回雖儒典之格言即佛教之明訓皓曰若然則<lb/>
周孔已明何用佛教㑹曰周孔所言略示近迹至於釋<lb/>
教則備極幽㣲故行惡則有地獄長苦修善則有天宫<lb/>
永樂舉兹以明勸沮不亦大哉皓當時無以折其言皓<lb/>
雖聞正法而昬暴之性不勝其虐後使宿衛兵入後宫<lb/>
治園於地得一金像髙數尺呈皓皓使著不凈處以穢<lb/>
<pb n="KR3l0118_WYG_087-7a"/>
汁灌之共諸羣臣笑以為樂俄爾之間舉身大腫隂處<lb/>
尤痛呌呼徹天太史占言犯大神所為即祈祝諸廟求<lb/>
福命綵女即迎像置殿上香湯洗數十遍燒香懴悔皓<lb/>
叩頭於地自陳罪狀有頃痛間遣使至寺請㑹説法㑹<lb/>
即隨入皓具問罪福之由㑹為敷析辭甚精要皓先有<lb/>
才解忻然大悦因求看沙門戒㑹以戒文禁祕不可輕<lb/>
宣乃取本業百三十五願分作二百五十事行住坐卧<lb/>
皆願衆生皓見慈願廣普益増善意即就㑹受五戒旬<lb/>
<pb n="KR3l0118_WYG_087-7b"/>
日疾瘳乃於㑹所住更加修飾宣示宗室莫不畢奉㑹<lb/>
在吳朝亟説正法以皓性凶麤不及妙義唯叙報應近<lb/>
事以開其心㑹於建初寺譯出衆經所謂阿難念彌鏡<lb/>
面王察微王梵皇經等又出小品及六度集雜譬喻等<lb/>
經並妙得經體文義允正又傳泥洹唄聲清摩哀亮一<lb/>
代模式又注安般守意法竟道樹等三經并製經序辭<lb/>
趣雅俊義㫖㣲宻並見行於世吳天紀四年四月皓降<lb/>
晉九月㑹遘疾而終是嵗晉武太康元年也至晉成帝<lb/>
<pb n="KR3l0118_WYG_087-8a"/>
咸和中蘇峻作亂焚㑹所建塔司空何充復更脩造平<lb/>
西將軍趙誘世不奉法傲蔑三寳入此寺謂諸道人曰<lb/>
久聞此塔屢放光明虚誕不經所未能信若必目覩所<lb/>
不能耳言竟塔即出五色光照耀堂刹誘肅然毛𥪡由<lb/>
此敬信於寺東更立小塔逺由大聖神感近亦康㑹之<lb/>
力也故圖寫厥像傳之於今爾<hi>出髙僧傳</hi>
　　　　支遁<lb/>
支遁字道林本姓關氏陳留人或云河東林慮人幼有<lb/>
<pb n="KR3l0118_WYG_087-8b"/>
神理聰明秀徹晉時初至京師太原王濛甚重之曰造<lb/>
㣲之功不減輔嗣陳羣殷融嘗與衛玠交謂其神情雋<lb/>
徹後進莫有繼之者及見遁歎息以為重見若人家世<lb/>
事佛早悟非常之理隱居餘杭山沉思道行之品委曲<lb/>
惠印之經卓焉獨㧞得自天心年二十五出家每至講<lb/>
肄善標宗㑹而章句或有所遺時為守文者所陋謝安<lb/>
聞而喜之曰乃比古人之相馬也略其𤣥黄而取其駿<lb/>
也時謝安殷浩等並一代名流皆著塵外之狎遁嘗在<lb/>
<pb n="KR3l0118_WYG_087-9a"/>
白馬寺與劉系之等談莊子逍遥遁曰不然夫桀跖以<lb/>
殘害為性若適性為得者彼亦逍遥矣為是退而註逍<lb/>
遥篇羣儒舊學莫不歎伏後還吳住支硎山寺晚欲入<lb/>
剡謝安在吳與遁書曰思君日積計辰傾遲知欲還剡<lb/>
自治甚以悵然人生如寄耳頃風流得意之事殆為都<lb/>
盡終日戚戚觸事惆悵唯遲君來以晤言消之一日當<lb/>
千載耳此多山水山縣閒靜差可養疾事不異剡而醫<lb/>
藥不同必思此縁副其積想也王羲之時在㑹稽素聞<lb/>
<pb n="KR3l0118_WYG_087-9b"/>
遁名未之信謂人曰一狂僧耳何足言後遁既還剡徑<lb/>
逰於郡王故迓遁觀其風力既至王謂遁曰逍遥篇可<lb/>
聞乎遁乃作數千言標揭新理才藻警絶王遂披襟解<lb/>
帶留連不能去仍請住靈嘉寺意存相近俄又投迹剡<lb/>
山於沃州小嶺立寺行道僧衆百餘常隨禀學時或有<lb/>
惰者遁乃著座右銘以朂之時論以遁才堪經贊而潔<lb/>
已㧞俗有違兼濟之道遁乃作釋曚論晩過石城山又<lb/>
立棲光寺宴坐山門逰心禪苑木飡澗飲浪志無生乃<lb/>
<pb n="KR3l0118_WYG_087-10a"/>
註安般四禪諸經及即色逰𤣥論遁淹留建業渉將三<lb/>
載乃還東山上書告辭優詔許之資給發遣事事豐厚<lb/>
一時名流並餞離於征虜亭時蔡子叔前至近遁而坐<lb/>
謝萬石後至值蔡蹔起謝便移就其處蔡還復欲據謝<lb/>
坐地謝不以介意其為時賢所慕如此既而收迹剡山<lb/>
畢命林澤人嘗有遺遁馬者遁受而養之時或有譏之<lb/>
者遁曰愛其神駿聊復畜耳後有餉鶴者遁曰爾冲天<lb/>
之物寧為耳目之翫乎遂放之遁幼時嘗與師共論物<lb/>
<pb n="KR3l0118_WYG_087-10b"/>
𩔖謂雞卵生用未足為殺師不能屈師尋亡忽見形投<lb/>
卵於地殻破雛行頃之俱滅遁乃感悟由是蔬食終身<lb/>
遁先經餘姚塢山中住至於晚年猶還塢中或問其意<lb/>
答云謝安石昔數來見輙移旬日今觸情舉目莫不興<lb/>
想後病甚移還塢中以晉太和元年閠四月四日終於<lb/>
所住春秋五十有三即窆於塢中厥塜存焉或云終剡<lb/>
未詳郗超為之序傳袁宏為之銘贊周雲寳為之作誄<lb/>
焉<hi>出髙僧傳</hi>
<pb n="KR3l0118_WYG_087-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_087-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷八十七<lb/>
</p>
<p>
</p>
  </div>
</body>
</text>
</TEI>
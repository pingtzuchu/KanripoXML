<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百二十五</head> <lb/>
    <p>
<pb n="KR3l0118_WYG_225-1a"/>
欽定四庫全書<lb/>
　太平廣記卷二百二十五<lb/>
　　伎巧一<lb/>
　　　因祇國　　　葛由　　　　魯般<lb/>
　　　弓人　　　　燕巧人　　　雲明臺<lb/>
　　　淫淵浦　　　新豐　　　　張衡<lb/>
　　　王肅　　　　凌雲臺　　　陳思王<lb/>
　　　呉夫人　　　區純　　　　水芝欹器<lb/>
<pb n="KR3l0118_WYG_225-1b"/>
　　　蘭陵王　　　僧靈昭　　　七寳鏡臺<lb/>
　　　　因祇國<lb/>
周成王五年有因祇國去王都九萬里來獻女功一人<lb/>
善工巧體貌輕潔披纎羅繡縠之衣長袖脩裾風至則<lb/>
結其衿帶恐飄颻不能自止也其人善織以五色絲内<lb/>
口中引而結之則成文錦其國人又獻雲崑錦文似雲<lb/>
從山嶽中出也有列堞錦文似雲霞覆城雉樓堞也有<lb/>
雜珠錦文似貫珮珠也有篆文錦文似大篆之文也有<lb/>
<pb n="KR3l0118_WYG_225-2a"/>
列明錦文似羅列燈燭也幅皆廣三尺其國丈夫皆勤<lb/>
於耕稼一日鋤十頃之地又貢嘉禾一莖盈車故時俗<lb/>
四言詩曰力耕十頃能致嘉穎<hi>出拾遺記</hi>
　　　　葛由<lb/>
葛由蜀羗人能刻木爲羊賣之一旦乘羊入蜀城蜀之<lb/>
豪貴或隨之上綏山綏山高峻在峨眉之西隨者皆得<lb/>
道不復還故里語曰得綏山一桃雖不能仙亦足以豪<lb/>
山下多立祠焉<hi>出法苑珠林</hi>
<pb n="KR3l0118_WYG_225-2b"/>
　　　　魯般<lb/>
魯般燉煌人莫詳年代巧侔造化於凉州造浮圖作木<lb/>
鳶每擊楔三下乘之以歸無何其妻有姙父母詰之妻<lb/>
具說其故其父後伺得鳶楔十餘下乘之遂至呉㑹呉<lb/>
人以爲妖遂殺之般又爲木鳶乘之遂獲父屍怨呉人<lb/>
殺其父於肅州城南作一木仙人舉手指東南呉地大<lb/>
旱三年卜曰般所爲也齎物巨千謝之般爲斷其一手<lb/>
其月呉中大雨國初土人尚祈禱其木仙六國時公輸<lb/>
<pb n="KR3l0118_WYG_225-3a"/>
班亦爲木鳶以窺宋城<hi>出酉陽雜俎</hi>
　　　　弓人<lb/>
宋景公造弓九年乃成而進之弓人歸家三日而卒葢<lb/>
匠者心力盡於此弓矣後公登獸圏之臺用此弓射之<lb/>
矢越西霸之山彭城之東餘勁中石飲羽焉<hi>出淮南子</hi>
　　　　燕巧人<lb/>
燕王徴巧術人請以棘之端爲沐母猴母猴成巧人曰<lb/>
人主欲觀之必半歲不入宫不飲酒食肉而霽日出視<lb/>
<pb n="KR3l0118_WYG_225-3b"/>
之宴隂之間而棘刺之母猴乃可見矣燕王恩養不能<lb/>
觀也<hi>出藝文𩔖聚</hi>
　　　　雲明臺<lb/>
始皇起雲明臺窮四方之珍木捜天下之巧工南得烟丘碧<lb/>
𣗳酈水燃沙賁都朱泥雲岡素竹東得葱巒錦栢縹檖<lb/>
龍杉寒河星柘岏山雲梓西得漏海浮金浪淵羽璧滌<lb/>
嶂霞桑沈塘員籌北得㝠阜乾漆隂坂文梓寒流黑魄<lb/>
闇海香瓊珍異是集有二人皆騰虚椽木運斤斧於空<lb/>
<pb n="KR3l0118_WYG_225-4a"/>
中子時起功至午時已畢秦人皆謂之子午臺也亦言<lb/>
於子午之地各起一臺二說有疑<hi>出拾遺記</hi>
　　　　淫淵浦<lb/>
日南之南有淫泉之浦言其水浸淫從地而出以成淵<lb/>
故曰淫泉也或言此泉甘軟男女飲之則淫其水小處<lb/>
可濫觴褰渉大處可方舟沿泝隨流屈直其水激石之<lb/>
聲似人之歌笑聞者令人淫動故俗謂之淫泉時有鳬<lb/>
鴈色如金羣飛戲於沙瀨羅者得之乃眞金鳬也昔秦<lb/>
<pb n="KR3l0118_WYG_225-4b"/>
破驪山之墳行野者見金鳬向南而飛至淫泉寳鼎元<lb/>
年張善爲日南太守郡民有得金鳬以獻太守張善善<lb/>
博識多通考其年月即是秦始皇墓金鳬也昔始皇爲<lb/>
塜斂天下瓌異生殉工人傾逺方竒寳於塜中爲江海<lb/>
川瀆及列山嶽之形以沙棠沉檀爲舟檝金銀爲鳬鴈<lb/>
以琉璃雜寳爲龜魚又於海中作玉象鯨魚銜火珠爲<lb/>
星以代膏燭光出塜間精靈之偉也皆生埋巧匠於塜<lb/>
裏又列燈燭如皎日焉先所埋工匠於塜内至被開時<lb/>
<pb n="KR3l0118_WYG_225-5a"/>
皆不死巧人於塚裏琢石爲龍鳳仙人之像及作碑文辭<lb/>
讚漢初發此塚驗諸史傳皆無列仙龍鳳之製則知生<lb/>
埋匠者之所作也後人更寫此碑文而辭多怨酷之言<lb/>
乃謂怨碑史記略而不録矣<hi>出拾遺記</hi>
　　　　新豐<lb/>
高祖既作新豐并移舊社街巷棟宇物色如舊士女老<lb/>
幼相擕路首各知其室放犬羊雞鴨於通衢望途亦競<lb/>
識其家匠人胡寛所爲也移者皆喜其似而憐之故加<lb/>
<pb n="KR3l0118_WYG_225-5b"/>
賞贈月餘致累百金<hi>出西京雜記</hi>
　　　　張衡<lb/>
後漢張衡字平子造候風地動儀以精銅鑄之圓徑八<lb/>
尺葢合隆起形如酒罇飾以篆文及山龜鳥獸之狀中<lb/>
有都柱傍行八道施關發機外八龍首各銜銅丸下有<lb/>
蟾蜍張口承之其牙機巧制皆隱在罇中覆葢周密無<lb/>
際如有地震則罇動機發龍吐丸而蟾蜍銜之震動激<lb/>
揚伺者因此覺知一龍發機而七首不動尋其方面乃<lb/>
<pb n="KR3l0118_WYG_225-6a"/>
知震動之所在儀之合契若神自書典所記未之有也<lb/>
曾一龍發機而地不動京師學者初咸怪其無徴數日<lb/>
驛至果地動於是皆服其神妙<hi>出後漢書</hi>
　　　　王肅<lb/>
王肅造逐䑕丸以銅爲之晝夜自轉<hi>出酉陽雜俎</hi>
　　　　凌雲臺<lb/>
凌雲臺樓觀極精巧先稱平衆材輕重當宜然後造構<lb/>
乃無錙銖相負揭臺雖高峻恒隨風揺動而終無崩殞<lb/>
<pb n="KR3l0118_WYG_225-6b"/>
魏明帝登臺懼其勢危别以大材扶持之樓即便頽壊<lb/>
論者謂輕重力偏故也<hi>出世說</hi>
　　　　陳思王<lb/>
魏陳思王有神思爲鴨頭杓浮於九曲酒池王意有所<lb/>
勸鴨頭則廻向之又爲鵲尾杓柄長而直王意有所到<lb/>
處於罇上鏇之鵲則指之<hi>闕</hi>
　　　　呉夫人<lb/>
呉主趙夫人趙達之妹也善畫巧妙無雙能於指間以<lb/>
<pb n="KR3l0118_WYG_225-7a"/>
彩絲織爲雲龍虬鳳之錦大則盈尺小則方寸宫中謂<lb/>
之機絕孫權常嘆魏蜀未夷軍旅之隙思得善畫者使<lb/>
圖作山川地勢軍陣之像達乃進其妹權使寫九州江<lb/>
湖方嶽之勢夫人曰丹青之色甚易歇滅不可乆寳妾<lb/>
能刺繡列萬國於方帛之上寫以五嶽河海城邑行陣<lb/>
之形乃進於呉主時人謂之針絕雖棘刺木猴雲梯飛<lb/>
鳶無過此麗也權居昭陽宫倦暑乃褰紫綃之帷夫人<lb/>
曰此不足貴也權使夫人指其意思焉答曰妾欲窮慮<lb/>
<pb n="KR3l0118_WYG_225-7b"/>
盡思能使下絹帷而清風自入視外無有蔽礙列侍者<lb/>
飄然自凉若馭風而行也權稱善夫人乃㭊髮以神膠<lb/>
續之神膠出鬱夷國接弓弩之斷絃者百斷百續乃織<lb/>
爲羅縠累月而成裁之爲幔内外視之飄飄如煙氣輕<lb/>
動而房内自凉時權尚在軍旅常以此幔自隨以爲征<lb/>
幕舒之則廣縱數丈卷之則可内於枕中時人謂之絲<lb/>
絕故呉有三絕四海無儔其妙後有貪寵求媚者言夫<lb/>
人多耀於人主因而致退黜雖見疑墜猶存録其巧工<lb/>
<pb n="KR3l0118_WYG_225-8a"/>
及呉亡不知所在<hi>出王子年拾遺</hi>
　　　　區純<lb/>
大興中衡陽區純作䑕市四方丈餘開四門門有木人<lb/>
縱四五䑕於中欲出門木人輒以椎椎之<hi>出晉陽秋</hi>
　　　　水芝欹器<lb/>
西魏文帝造二欹器其一爲二仙人共持一鉢同處一<lb/>
盤葢有山山有香氣别有一仙人持一金缾以臨器上<lb/>
以水灌山則出於缾而注於器煙氣通發山中謂之仙<lb/>
<pb n="KR3l0118_WYG_225-8b"/>
人欹器也其一爲二荷同處一盤相去盈尺中有芙蓉<lb/>
下埀器上以水注芙蓉而盈於器又爲鳬鴈蟾蜍以飾<lb/>
之謂之水芝欹器二盤各有一牀一鉢鉢圓而牀方中<lb/>
有人焉言三才之象也器如觥形滿則平溢則傾置之<lb/>
前殿以警滿盈焉<hi>闕</hi>
　　　　蘭陵王<lb/>
北齊蘭陵王有巧思爲舞胡子王意欲所勸胡子則捧<lb/>
盞以揖之人莫知其所由也<hi>出朝野僉載</hi>
<pb n="KR3l0118_WYG_225-9a"/>
　　　　僧靈昭<lb/>
北齊有沙門靈昭甚有巧思武成帝令於山亭造流杯<lb/>
池船每至帝前引手取杯船即自住上有木小兒撫掌<lb/>
遂與絲竹相應飲訖放杯便有木人刺還上飲若不盡<lb/>
船終不去未幾靈昭忽拊心疑有刀刺須㬰吐血而終<lb/>
　　　　七寳鏡臺<lb/>
胡太后使靈昭造七寳鏡臺合有三十六室别有一婦<lb/>
人手各執鏁纔下一關三十六户一時自閉若抽此關<lb/>
<pb n="KR3l0118_WYG_225-9b"/>
諸門咸啓婦人各岀户前<hi>出皇覽</hi>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百二十五<lb/>
</p>
<p>
</p>
  </div>
</body>
</text>
</TEI>
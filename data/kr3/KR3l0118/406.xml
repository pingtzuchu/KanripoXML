<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百六</head>
    <p>
<pb n="KR3l0118_WYG_406-1a"/>
欽定四庫全書<lb/>
　太平廣記卷四百六　　　宋　李昉等　編<lb/>
　　草木一<lb/>
　　木<lb/>
　　　夫子墓木　　五柞　　　　白銀樹<lb/>
　　　合離樹　　　玉樹　　　　豫樟<lb/>
　　　荔枝木　　　酒樹　　　　娑羅綿樹<lb/>
　　　刺桐　　　　黄漆樹　　　木蘭樹<lb/>
<pb n="KR3l0118_WYG_406-1b"/>
　　　椰子樹　　　菩提樹　　　婆羅樹<lb/>
　　　獨梪樹　　　波斯皁荚樹　木龍樹<lb/>
　　　貝多樹　　　沒樹　　　　槃碧穡波𣗳<lb/>
　　　齊暾樹　　　通脫木　　　山桂<lb/>
　　　五鬛松　　　三鬛松　　　魚甲柏<lb/>
　　　合掌柏　　　黄楊木　　　青楊木<lb/>
　　　俱那衛　　　山茶　　　　夏州槐<lb/>
　　　赤白檉　　　楷木　　　　御名楮<lb/>
<pb n="KR3l0118_WYG_406-2a"/>
　　文理木<lb/>
　　　宗廟文木　　文木簡　　　古文柱<lb/>
　　　三字薪　　　天尊薪　　　太平木<lb/>
　　　天王槐　　　色陵木　　　馬文木<lb/>
　　　木<lb/>
　　　　夫子墓木<lb/>
魯曲阜孔子墓上時多楷木<hi>出述異記</hi>
又曰曲阜城顔回墓上有石柟二株可三四十圍土人<lb/>
<pb n="KR3l0118_WYG_406-2b"/>
云顔回手植之木<hi>出述異記</hi>
　　　　五柞<hi>青梧附說</hi>
漢五柞宫有五柞樹皆連抱上枝覆䕃數十里宫西有<lb/>
青梧觀觀前有三梧桐樹樹下有石麒麟二枚判其脇<lb/>
為文字是秦始皇驪山墓上物也頭髙一丈三尺東邊<lb/>
左脚折折處有赤如血父老謂有神皆含血屬筋焉<hi>出西</hi>
<hi>京雜記</hi>
　　　　白銀樹<lb/>
<pb n="KR3l0118_WYG_406-3a"/>
平原郡髙苑城西晉寧州刺史辟閭允墓前有白銀樹<lb/>
二十株<lb/>
　　　　合離樹<lb/>
終南山多合離樹葉似江離而紅緑相雜莖皆紫色氣<lb/>
如羅勒其樹直上百尺無枝上結叢條狀如車蓋一青<lb/>
一丹斑駁如錦繡長安謂之丹青樹亦云華葢樹亦生<lb/>
於熊耳山中<hi>出西京雜記</hi>
　　　　玉樹<lb/>
<pb n="KR3l0118_WYG_406-3b"/>
雲陽縣累多漢離宫故地有樹似槐而葉細土人謂之<lb/>
玉樹楊子雲甘泉賦云玉樹菁葱後左思以為假稱珍<lb/>
蓋未詳也<hi>出國史纂異</hi>
　　　　豫樟<lb/>
豫樟之為木也生七年而後可知也漢武寳鼎二年立<lb/>
豫樟宫於昆眀池中作豫樟木殿<hi>出述異記</hi>
　　　　荔枝木<lb/>
南海郡多荔枝樹荔枝為名者以其結實時枝條弱而<lb/>
<pb n="KR3l0118_WYG_406-4a"/>
蔕牢不可摘取以刀斧劙取其枝故以為名凡什具以<lb/>
木製者率皆荔枝<hi>出扶南記</hi>
　　　　酒樹<lb/>
頓遜國有酒樹如安石榴華汁停盃中數日成酒美而<lb/>
醉人博物志酒樹出典遜國名榐酒<hi>出扶南志</hi>
　　　　娑羅綿樹<lb/>
黎州通璧縣有銷樟院在縣西一百步内有天王堂前<lb/>
古柏樹下有大池池南有娑羅綿樹三四人連手合抱<lb/>
<pb n="KR3l0118_WYG_406-4b"/>
方匝先生花而後生葉其花盛夏方開謝時不背而墮<lb/>
宛轉至地其花蘂有綿謂之娑羅棉善政鬱茂違時枯<lb/>
凋古老相傳云是肉齒和尚住持之靈跡也縣界有和<lb/>
尚山和尚廟皆肉齒也<hi>出黎州通璧縣圖經</hi>
　　　　刺桐<lb/>
蒼桐不知所謂葢南人以桐為蒼桐因以名郡刺桐南<lb/>
海至福州皆有之叢生繁茂不知福建梧州子城外有<lb/>
三四株憔悴不榮未嘗見花反用名郡亦未喻也<hi>出嶺南異</hi>
<pb n="KR3l0118_WYG_406-5a"/>
　<hi>物志</hi>
　　　　黄漆樹<lb/>
　日濟國西南海中有三島各相去數十里其島出黄漆<lb/>
似中夏漆樹彼土六月破樹腹承取汁以漆器物若黄<lb/>
金其光奪目<hi>出洽聞記</hi>
　　　　木蘭樹<lb/>
七里洲中有魯班刻木蘭為舟舟至今在洲中詩家所<lb/>
云木蘭舟出於此也木蘭舟在潯陽江中多木蘭樹昔<lb/>
<pb n="KR3l0118_WYG_406-5b"/>
呉王闔閭植木蘭於此用構宫殿也<hi>出述異記</hi>
　　　　椰子樹<lb/>
椰子樹葉類海㯶實名椰子大如甌盂外有粗皮如大<lb/>
腹子次有硬殻圓而且堅厚二三分有圓好者即截開<lb/>
頭砂石摩之去其皴皮其爛斑錦文以白金裝之以為<lb/>
水罐子珍奇可愛殻中有液數合如乳亦可飲之而動<lb/>
氣<lb/>
　　　　菩提樹<hi>自此木下凡二十三種木並見酉陽雜俎</hi>
<pb n="KR3l0118_WYG_406-6a"/>
菩提樹出摩伽陁國在摩訶菩提樹寺葢釋迦如来成<lb/>
道時樹一名思惟樹莖榦黄白枝葉青翠經冬不凋至<lb/>
佛入滅日變色凋落過已還生此日國王人民大小作<lb/>
佛事收葉而歸以為瑞也樹髙四百尺下有銀塔周迴<lb/>
遶之彼國人四時常焚香散花遶樹下作禮唐貞觀中<lb/>
頻遣使往於寺設供并施袈裟至髙宗顯慶五年於寺<lb/>
立碑以紀聖徳此樹有梵名二一曰賓撥梨婆刀義二<lb/>
曰阿濕曷咃婆刀義西域記謂之卑鉢羅以佛於其下<lb/>
<pb n="KR3l0118_WYG_406-6b"/>
成道即以道為稱故號菩提婆刀義漢飜為道樹昔中<lb/>
天無憂王翦伐之令事大婆羅門積薪焚焉熾燄之中<lb/>
忽生兩樹無憂王因懴悔號灰菩提樹遂周以石垣至<lb/>
賞設迦王復掘之至泉其根不絶坑火焚之以甘樜汁<lb/>
其焦爛後摩掲陁國滿胄王無憂之曽孫也乃以千牛<lb/>
乳澆之信宿樹生如舊更増石垣髙二丈四尺𤣥奘至<lb/>
西域見樹出石垣上二丈餘<lb/>
　　　　婆羅𣗳<lb/>
<pb n="KR3l0118_WYG_406-7a"/>
巴陵有寺僧房牀下忽生一木隨伐隨長外國僧見曰<lb/>
此婆羅也元嘉初出一花如蓮唐天寳初安西進婆羅<lb/>
枝狀言臣所管四鎮有拔汗那最為宻近木有婆羅樹<lb/>
特為奇絶不庇凡草不止惡禽聳榦無慚於松栝成陰<lb/>
不愧於桃李近差官㧞汗那使令採得前件樹枝二百<lb/>
莖如得託根長樂擢穎建章布葉垂陰隣月中之丹桂<lb/>
連枝接影對天上之白榆<lb/>
　　　　獨梪樹<lb/>
<pb n="KR3l0118_WYG_406-7b"/>
獨梪樹頓邱南有應足山山上有一樹髙十丈餘皮青<lb/>
滑似流碧枝榦上聳子若五綵囊葉如亡子鏡世名之<lb/>
仙人獨梪樹<lb/>
　　　　波斯皁荚樹<lb/>
波斯皁荚出波斯國呼爲忽野詹黙拂林呼為阿梨去<lb/>
伐樹長三四丈圍五六尺葉似枸緑而短小經寒不凋<lb/>
不花而實其荚長二尺中有隔隔内各有一子大如指<lb/>
赤色至堅硬中黒如墨甜如飴可噉亦宜藥用<lb/>
<pb n="KR3l0118_WYG_406-8a"/>
　　　　木龍樹<lb/>
徐之髙冡城南有木龍寺寺有三層轉塔髙丈餘塔側<lb/>
生一大樹縈繞至塔頂枝榦交横上平容十餘人坐枝<lb/>
杪四向下垂如百子帳莫有識此木者僧呼為龍木梁<lb/>
武曽遣人圖寫焉<lb/>
　　　　貝多樹<lb/>
貝多出摩伽陀國長六七尺經冬不凋此樹有三種一<lb/>
者多羅婆刀義多二者多梨婆刀義貝多三者部婆刀<lb/>
<pb n="KR3l0118_WYG_406-8b"/>
義多羅多梨並書其葉部闍一色取其皮書之貝多是<lb/>
梵語漢翻為葉貝多婆刀義者漢言樹葉也西域經書<lb/>
用此三種皮葉若能保䕶亦得五六百年嵩山記稱貝<lb/>
多葉似枇杷並<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>交趾近出貝多枝林中第一<lb/>
　　　　没樹<lb/>
沒樹出波斯國拂林呼為阿縒長一丈許皮青白色葉<lb/>
如槐而長花似橘而大子黒色大如山茱萸其味酸甜<lb/>
可食<lb/>
<pb n="KR3l0118_WYG_406-9a"/>
　　　　槃碧穡波樹<lb/>
槃碧穡波樹出波斯國亦出拂林國拂林呼為羣漢樹<lb/>
長三丈圍四五尺葉似細榕經寒不凋花似橘白色子<lb/>
緑大如酸棗其味甜膩可食西域人壓為油以塗身可<lb/>
出風痒<lb/>
　　　　齊暾樹<lb/>
齊暾樹出波斯國亦出拂林呼為齊<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <hi>陽兮反</hi>樹長二三<lb/>
丈皮青白花似柚極芳香子似楊桃六月熟西域人壓<lb/>
<pb n="KR3l0118_WYG_406-9b"/>
為油以煮餅果如中國之巨勝也<lb/>
　　　　通脫木<lb/>
通脫木如蜱麻生山側花上粉主治惡瘡如空中有瓤<lb/>
輕白可愛女工取以飾物<lb/>
　　　　山桂<lb/>
山桂葉如麻細花紫色黄葉簇生與慎火草出丹陽山<lb/>
中<lb/>
　　　　五鬛松<lb/>
<pb n="KR3l0118_WYG_406-10a"/>
松凡言兩粒五粒粒當言鬛段成式修行里私第大堂<lb/>
前有五鬛松兩株大才如椀結實味與新羅者不别五<lb/>
鬛松皮不鱗唐中使仇士良水磑亭子有兩鬛皮不鱗<lb/>
者又有七鬛者不知自何而得俗謂孔雀三鬛松也松<lb/>
命根下遇石則偃葢不必千年也<lb/>
　　　　三鬛松<lb/>
唐衞公李徳裕言三鬛松與孔雀松别又云欲松不長<lb/>
以石抵其直下根便不必千年方偃<lb/>
<pb n="KR3l0118_WYG_406-10b"/>
　　　　魚甲柏<lb/>
洛中有魚甲柏<lb/>
　　　　合掌柏<lb/>
唐太常博士崔石云汝西有練溪多異柏及暮秋葉斂<lb/>
俗呼合掌柏<lb/>
　　　　黄楊木<lb/>
黄楊木性難長世重黄楊以無火或曰以水試之沈則<lb/>
無火取此木以隂晦夜無一星則伐之為枕不裂<lb/>
<pb n="KR3l0118_WYG_406-11a"/>
　　　　青楊木<lb/>
青楊木出峡中為牀卧之無蚤<lb/>
　　　　俱那衛<lb/>
俱那衞葉如竹三莖一層莖端分條如貞桐花小類木<lb/>
檞出桂州<lb/>
　　　　山茶<lb/>
山茶似海石榴出桂州蜀地亦有<lb/>
　　　　夏州槐<lb/>
<pb n="KR3l0118_WYG_406-11b"/>
夏州唯一郵有槐樹數株鹽州或要葉行牒求之<lb/>
　　　　赤白檉<lb/>
赤白檉出涼州大者無炭人以灰汁煮銅可以為銀<lb/>
　　　　楷木<lb/>
蜀中有木類柞衆木榮時如枯枿隆冬方萌芽布陰蜀<lb/>
人呼為楷木<lb/>
　　　　御名楮<lb/>
殻田乆廢必生葉有瓣大曰楷小曰構<lb/>
<pb n="KR3l0118_WYG_406-12a"/>
　　　文理木<hi>凡八種並見酉陽雜俎</hi>
　　　　宗廟文木<lb/>
宗廟地中生赤木人君禮各得其宜也<lb/>
　　　　文木簡<lb/>
齊建元初延陵季子廟舊有湧井井北忽有金石聲掘<lb/>
深二丈得沸泉泉中得木簡長尺廣一寸二分𨼆起字<lb/>
曰廬山道士張陵再拜謁木堅而白字色黄<lb/>
　　　　古文柱<lb/>
<pb n="KR3l0118_WYG_406-12b"/>
齊建元二年夏廬陵長溪水衝擊山麓崩長六七尺下<lb/>
得柱千餘根皆十圍長者一丈短者八九尺頭題古文<lb/>
字不可識江淹以問王儉儉云江東不閑𨽻書秦漢時<lb/>
柱也<lb/>
　　　　三字薪<lb/>
齊永眀九年秣陵安時寺有古樹伐以為薪木理自然<lb/>
有法天徳三字<lb/>
　　　　天尊薪<lb/>
<pb n="KR3l0118_WYG_406-13a"/>
唐都官員外陳修古言西川一縣不記名吏因換獄卒<lb/>
木為薪有天尊形像存焉<lb/>
　　　　太平木<lb/>
異木唐大厯中成都百姓郭逺因樵獲瑞木一莖理成<lb/>
字曰天下太平詔藏於祕閣<lb/>
　　　　天王槐<lb/>
長安持國寺寺門前有槐樹數株金監買一株令所使<lb/>
巧工解之及入内迴工言木無他異金大嗟惋令膠之<lb/>
<pb n="KR3l0118_WYG_406-13b"/>
曰此不堪矣但使爾知予工也及别理解之每片一天<lb/>
王塔㦸成就焉<lb/>
　　　　色陵木<lb/>
臺山有色陵木理如綾窠百姓取為枕呼為色陵枕<lb/>
　　　　馬文木<lb/>
鳯翔知客郭璩其父曽主作坊將解一木其間疑有鐵<lb/>
石鋸不可入遂以新鋸兼焚香祝之其鋸乃行及破木<lb/>
文有二馬形一黑一赤相齧其口鼻鬃尾蹄脚筋骨與<lb/>
<pb n="KR3l0118_WYG_406-14a"/>
生無異<hi>出聞奇録</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_406-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記巻四百三十九</head>
    <p>
<pb n="KR3l0118_WYG_439-1a"/>
欽定四庫全書<lb/>
　太平廣記巻四百三十九　宋　李昉等　編<lb/>
　　畜獸六<lb/>
　　羊<lb/>
　　　月氏稍割　　西域大羊　罽賔青羊<lb/>
　　　齊訟者　　　梁文　　　顧霈<lb/>
　　　潘果　　　　李審言　　楊氏<lb/>
　　　陳正觀　　　安甲<lb/>
<pb n="KR3l0118_WYG_439-1b"/>
　　豕<lb/>
　　　燕相　　　　杜願　　　　都末<lb/>
　　　劉胡　　　　耿伏生　　　李挍尉<lb/>
　　　湯應　　　　安陽書生　　吳郡士人<lb/>
　　　晉州屠兒　　元佶　　　　崔日用<lb/>
　　　李汾　　　　徐州軍人<lb/>
　　　羊<lb/>
　　　　月氏稍割<lb/>
<pb n="KR3l0118_WYG_439-2a"/>
月氏有羊大尾稍割以供賔亦稍自補復有大秦國北<lb/>
有羊子生於土中秦人候其欲萌為垣以遶之其臍連地<lb/>
不可以刀截擊鼔驚之而絶因跳鳴食草以一二百口<lb/>
為羣<hi>出異物志</hi>
　　　　西域大羊<lb/>
僧𤣥奘至西域大雪山髙嶺上有一村養羊大如驢<hi>出酉</hi>
<hi>陽雜俎</hi>
　　　　罽賔青羊<lb/>
<pb n="KR3l0118_WYG_439-2b"/>
罽賔國出野青羊尾如翠色土人食之<hi>出酉陽雜俎</hi>
　　　　齊訟者<lb/>
齊莊公時有里徵者訟三年而獄不决公乃使二人具<lb/>
一羊詛於社二子將羊而刺之灑其血羊起觸二子殪<lb/>
於盟所<hi>出獨異志</hi>
　　　　梁文<lb/>
漢齊人梁文好道其家有神祠建室三四間座上施皂<lb/>
帳常在其中積十數年後因祀事帳中忽有人語自呼<lb/>
<pb n="KR3l0118_WYG_439-3a"/>
髙山君大能飲食治病有騐文奉事甚肅積數年得進<lb/>
其帳中神醉文乃乞得奉見顔色謂文曰授手來文納手<lb/>
得持其頤髯鬚甚長文漸繞手卒然引之而聞作殺羊<lb/>
聲座中驚起助文引之乃𡊮公路家羊也失之七八年<lb/>
不知所在殺之乃絶<hi>出捜神記</hi>
　　　　顧霈<lb/>
顧霈者吳之豪士也曾送客於昇平亭時有沙門流俗<lb/>
者在座中言人欲殺一羊羊絶繩因走來投此道人穿<lb/>
<pb n="KR3l0118_WYG_439-3b"/>
頭向袈娑下主人命將去殺之既行炙先割以啖道人<lb/>
道人食下覺炙走行皮中痛毒不可忍呼醫來鍼之以<lb/>
數鍼貫焉炙猶動揺乃破肉視之故是一臠肉耳道人<lb/>
於此得疾作羊鳴吐沫還寺少時而卒<hi>出搜神記</hi>
　　　　潘果<lb/>
唐京師人姓潘名果年未弱冠以武德時任都水小吏<lb/>
歸家與少年數人出田游戲過於塜間見一羊為牧人<lb/>
所遺獨立食草果因與少年捉之將以歸家其羊中路<lb/>
<pb n="KR3l0118_WYG_439-4a"/>
鳴喚果懼主聞乃㧞却羊舌於夜殺食之後經一年果<lb/>
舌漸縮盡陳牒解吏富平縣令鄭餘慶疑其虛詐令開<lb/>
口驗之乃見全無舌根本纔如豆許不盡官人問之因<lb/>
由果取紙書以答之元狀官之時彈指教令為羊追福<lb/>
冩法華經果發心信教齋戒不絶為羊修福後經一年<lb/>
舌漸得生平復如故又請官陳牒縣官用為里正餘慶<lb/>
至貞觀十八年為監察御史自向説爾<hi>出法苑珠林</hi>
　　　　李審言<lb/>
<pb n="KR3l0118_WYG_439-4b"/>
萬夀年中長安百姓李審言忽得病如狂須與羊同食<lb/>
家人無以止求醫不效後忽西走近將百里路旁遇羣<lb/>
羊遽走入其内逐之者方至審言已化為一大羊於衆<lb/>
中不能辨認及家人齊至泣而擇之其一大羊乃自語<lb/>
曰將我歸慎勿殺我我為羊快樂人何以比遂將歸飼<lb/>
養以終天年<hi>出瀟湘録</hi>
　　　　楊氏<lb/>
長安楊氏宅恒有青衣婦人不知其所由來每上堂直<lb/>
<pb n="KR3l0118_WYG_439-5a"/>
詣諸女曰天使吾與若友女悉驚畏而避之不可則言<lb/>
詞不遜所為甚鄙或裸體而行左右掩目因出外間與<lb/>
男子調戲猛而交穢擒捕終不可得一日悉取諸女囊<lb/>
中襟衣暴置庭前女不勝其忿極口罵之遂大肆醜言<lb/>
發其内事纎毫必盡如此十餘日呼神巫以符禁逐之<lb/>
巫去輙來悉莫能止乃徙家避之㑹楊氏所親自逺而<lb/>
至具為說之此人素有膽使獨止其宅夜張燈自卧婦<lb/>
人果來偽自留之寢宿私令匿其所曵緑履求之不得<lb/>
<pb n="KR3l0118_WYG_439-5b"/>
狼狽而去取履視之則羊蹄也以計尋之至宅東寺中<lb/>
見長生青羊而雙蹄無甲行甚艱蹶贖而殺之其怪遂<lb/>
絶<hi>出廣異記</hi>
　　　　陳正觀<lb/>
潁川陳正觀斫割羊頭極妙天寳中有人詣正觀正觀<lb/>
為致飲饌方割羊頭初下刀子刺其熟胸正觀暫乃洗<lb/>
手頭作羊鳴數聲正觀便爾心悸數日而死<hi>出廣異記</hi>
　　　　安甲<lb/>
<pb n="KR3l0118_WYG_439-6a"/>
邠州有民姓安者世為屠業家有牝羊并羔一日欲刲<lb/>
其母縛上架之次其羔忽向安生面前雙跪前膝兩目<lb/>
涕零安生亦驚異之良久遂致刀於地去喚一童稚共<lb/>
事刲宰而迴遽失刀乃為羔子銜之致墻根下而卧其<lb/>
上安生俱疑為鄰人所竊又懼詣市過時且無他刀極<lb/>
揮霍忽轉身趯起羔兒見刀在羔之腹下安生遂頓悟<lb/>
解下母羊并羔並送寺内乞長生自身尋捨妻孥投寺<lb/>
内竺大師為僧名守思<hi>出玉堂閒話</hi>
<pb n="KR3l0118_WYG_439-6b"/>
　　　豕<lb/>
　　　　燕相<lb/>
朔人有獻大豕於燕相令膳夫烹之豕既死見夢於燕<lb/>
相曰造化勞我以豕形食我以人穢仗君之靈得化今<lb/>
始得為魯之津伯也<hi>出符子</hi>
　　　　杜願<lb/>
晉杜願字永平梓潼涪人也家甚富有一男名天保願<lb/>
愛念年十歲泰元三年暴病死後數月猪生五子一子<lb/>
<pb n="KR3l0118_WYG_439-7a"/>
最肥後官長新到願將以作禮就捉殺之有比丘忽至<lb/>
願前謂曰此㹠是君兒也如何百餘日中而相忘乎言<lb/>
竟忽然不見願尋視見在火中騰空而去雲氣充布彌<lb/>
日乃歇<hi>出法苑珠林</hi>
　　　　都末<lb/>
莎車王殺于闐王于闐大人都末出見野豕欲搏之乃<lb/>
人語曰無殺我為汝殺莎車都末異之即與兄弟共殺<lb/>
莎車王<hi>出張璠漢記</hi>
<pb n="KR3l0118_WYG_439-7b"/>
　　　　劉胡<lb/>
後魏植貨里有太常民劉胡兄弟四人以屠為業永安年<lb/>
中胡殺猪猪忽唱乞命聲及四鄰鄰人謂胡兄弟相鬭<lb/>
來觀之乃猪也胡即捨宅為歸覺寺合家入道焉<hi>出伽藍記</hi>
　　　　耿伏生<lb/>
隋冀州臨黄縣東有耿伏生者其家薄有資産隋大業<lb/>
十一年伏生母張氏避父將絹兩疋與女數歲後母亡<lb/>
變作母猪生在其家復産二㹠伏生並已食盡遂更不<lb/>
<pb n="KR3l0118_WYG_439-8a"/>
産伏生即召屠兒出賣未取之間有一客僧從生乞食<lb/>
即於生家少憇僧從一童子入猪圏中游戲猪與之言<lb/>
我是伏生母為往日避生父眼取絹兩疋與女我坐此<lb/>
罪變作母猪生得兩兒被生食盡還債既畢更無所負<lb/>
欲召屠兒賣我請為報之童子具陳向師師時怒曰汝<lb/>
甚顛狂猪那解作此語遂即寢眠又經一日猪見童子<lb/>
又云屠兒即來何因不報童子重白師主又不許少頃<lb/>
屠兒即來取猪猪踰圏走出而向僧前床下屠兒逐至<lb/>
<pb n="KR3l0118_WYG_439-8b"/>
僧房僧曰猪投我來今為贖取遂出錢三百文贖猪後<lb/>
乃竊語伏生曰家中曾失絹否生報僧云父存之日曾<lb/>
失絹兩疋又問娣姒幾人生云惟有一娣嫁與縣北公<lb/>
乘家僧即具陳童子所說伏生聞之悲泣不能自已更<lb/>
别加心供養猪母凡經數日猪忽自死託夢其女云還<lb/>
債既畢得生善處兼勸其女更修功德<hi>出法苑珠林</hi>
　　　　李挍尉<lb/>
唐龍朔元年懷州有人至潞州市猪至懷州賣有一特<lb/>
<pb n="KR3l0118_WYG_439-9a"/>
猪潞州三百錢買將至懷州賣與屠家得六百錢至冬<lb/>
十一月潞州有人姓李任挍尉至懷州上翻因向市欲<lb/>
買肉食見此特猪已縛四足在店前將欲殺之見此挍<lb/>
尉語云汝是我女兒我是汝外婆本為汝家貧汝母數<lb/>
索不可供足我大兒不許我憐汝母子私避兒與五斗<lb/>
米我今作猪償其盜債汝何不救我挍尉問此屠兒贖<lb/>
猪屠兒初不之信餘人不觧此猪語惟挍尉得解屠兒<lb/>
語云審若是汝外婆我觧放之汝對我更請共話屠兒<lb/>
<pb n="KR3l0118_WYG_439-9b"/>
為解放已挍尉更請猪語云某今上番一月未得將婆<lb/>
還舍未知何處安置婆猪即語挍尉云我今已隔並受<lb/>
此惡形縱汝下番亦不須將我還汝母見在汝復為挍<lb/>
尉家郷眷屬見我此形决定不喜恐損辱汝家門某寺<lb/>
有長生猪羊汝安置我此寺挍尉復語猪言婆若有驗<lb/>
自預向寺猪聞此語遂即自向寺寺僧初不肯受挍尉<lb/>
具為寺僧説此靈驗合寺僧聞並懷慚愍為造舍居處<lb/>
安置挍尉復留小氈令卧寺僧道俗競施飲食後寺僧<lb/>
<pb n="KR3l0118_WYG_439-10a"/>
並解猪語下番辭向本州報母此事母後自來看猪母<lb/>
子相見一時泣淚猪至麟德元年猶聞平安<hi>出法苑珠林</hi>
　　　　湯應<lb/>
吳時廬陵縣亭重屋中每有鬼物宿者輙死自後使人<lb/>
莫敢入亭止宿丹陽人湯應者大有膽武使至廬陵遂<lb/>
入亭宿焉吏啓不可應不聽悉屏從者還外惟持一大<lb/>
刀獨處亭中至三更竟忽聞有扣閣者應遥問是誰答<lb/>
云部郡相問應使進致詞而去頃復有扣閣者云府君<lb/>
<pb n="KR3l0118_WYG_439-10b"/>
相問應復使進焉了無疑也旋又有扣閣者云部郡府<lb/>
君相詣應方疑是鬼物因持刀迎之見二人皆盛服齊<lb/>
進坐定稱府君者便與應談而部郡者忽起應乃回顧<lb/>
因以刀砍之府君者即下座走焉追至亭後墻下及之<lb/>
砍幾刀焉應乃還卧達曙方將人尋之見有血跡皆得<lb/>
之稱府君者是一老狶狶猪也部郡者是一老狸自此<lb/>
其妖遂絶<hi>出捜神記</hi>
　　　　安陽書生<lb/>
<pb n="KR3l0118_WYG_439-11a"/>
安陽城南有一亭不可宿宿輙殺人書生乃過宿之亭<lb/>
民曰此不可宿前後宿此未有活者書生曰無苦也吾<lb/>
自住此遂往𪠘舍乃端坐誦書良久乃休夜半後有一<lb/>
人著皂衣來往户外呼亭主亭主應曰諸亭中有人耶<lb/>
答曰向者書生在此讀書適休未似寢乃喑嗟而去既<lb/>
而又有冠赤幘者來呼亭主問答如前既去寂然書生<lb/>
知無來者即起詣問處效呼亭主亭主亦應諾復云亭<lb/>
中有人耶亭主答如前乃問向者黑衣來誰曰北舍母<lb/>
<pb n="KR3l0118_WYG_439-11b"/>
猪也又曰冠赤幘來者誰曰西鄰老雄雞也汝復誰也<lb/>
我是老蝎也於是書生宻便誦書至明不敢寐天曉亭<lb/>
民來視驚曰君何獨得活書生曰促索劎來吾與郷取<lb/>
魅乃握劍至昨夜應處果得老蝎大如鼙毒長數尺西<lb/>
家得老雄雞北舍得老母猪凡殺三物亭中遂安靜也<lb/>
<hi>出搜神記</hi>
　　　　吳郡士人<lb/>
晉有一士人姓王家在吳郡還至曲阿日暮引船上當<lb/>
<pb n="KR3l0118_WYG_439-12a"/>
大埭見塘上有一女子年十七八便呼之留宿至曉解<lb/>
金鈴繫其臂使人送至家都無女人因逼猪欄中見母<lb/>
猪臂有金鈴也<hi>出搜神記</hi>
　　　　晉州屠兒<lb/>
唐顯慶三年徐玉為晉州刺史有屠兒在市東巷殺一<lb/>
猪命斷湯燖皮毛並落死經半日㑹殺餘猪未及開解<lb/>
至曉以刀破腹長劃腹下一刀刀猶未入腹其猪忽起<lb/>
走出門直入市西至一賈者店内牀下而卧市人競往<lb/>
<pb n="KR3l0118_WYG_439-12b"/>
看之屠兒執刀走逐看者問其所由屠兒答云我一生<lb/>
以來殺猪未嘗聞見此事猶欲將去看者數百人皆嗔<lb/>
責屠兒競出錢贖猪諸人共為造塔安置猪身毛皮始<lb/>
得生咽下及腹下瘡處差已作大肉塊麤如臂許出入<lb/>
來去不汙其室性潔不同餘猪至四十五年方卒<hi>出法苑珠</hi>
<hi>林</hi>
　　　　元佶<lb/>
唐長安中豫州人元佶居汝陽縣養一牝猪經十餘年<lb/>
<pb n="KR3l0118_WYG_439-13a"/>
一朝失之乃向汝陽變為婦人年二十二三許甚有資<lb/>
質造一大家門云新婦不知所適聞此須人養𧖟故來<lb/>
求作主人悦之遂延與女同居其婦人甚能梳粧結束<lb/>
得錢輙沽酒并買脂粉而已後與少年飲過因入林醉<lb/>
卧復是牝猪形耳兩頰猶有脂澤在焉<hi>出廣古今五行記</hi>
　　　　崔日用<lb/>
開元中崔日用為汝州刺史宅舊凶世無居者日用既<lb/>
至修理洒埽處之不疑其夕日用堂中明燭獨坐半夜<lb/>
<pb n="KR3l0118_WYG_439-13b"/>
後有烏衣數十人自門入至坐堦下或有跛者眇者日<lb/>
用問君輩悉為何鬼來此恐人其跛者自陳云某等罪<lb/>
業悉為猪身為所放散在諸寺號長生猪然素不樂此<lb/>
生受諸穢惡求死不得恒欲於人申說人見悉皆恐懼<lb/>
今屬相公為郡相投轉此身耳日用謂之曰審若是殊<lb/>
不為難俱拜謝而去翌日寮佐來見日用莫不驚其無<lb/>
恙也衙畢使奴取諸寺長生猪既至或跛或眇不殊前<lb/>
見也歎異久之令司法為作名乃殺而賣其肉為造經<lb/>
<pb n="KR3l0118_WYG_439-14a"/>
像收骨塟之他日又來謝恩皆作少年狀云不遇相公<lb/>
猶十年處於穢惡無以上報今有寳劎一雙各值千金<lb/>
可以除辟不祥消彌凶厲也置劎床前再拜而去日用<lb/>
問何當收官答云兩日内為太原尹更問得宰相否黙<lb/>
而不對<hi>出廣異記</hi>
　　　　李汾<lb/>
李汾秀才者越州上虞人也性好幽寂常居四明山山<lb/>
下有張老莊其家富多養豕天寳末中秋之夕汾歩月<lb/>
<pb n="KR3l0118_WYG_439-14b"/>
於庭撫琴自適忽聞户外有嘆美之聲問之曰誰人夜<lb/>
久至此山院請聞命矣俄有女子笑曰冀觀長卿之妙<lb/>
耳汾啓户視之乃人間之極色也惟覺其口有黑色汾<lb/>
問曰子得非神仙乎女曰非也妾乃山下張家女也夕<lb/>
來以父母暫過東村竊至於此私靣君子幸無責也汾<lb/>
欣然曰娘子既能降顧聊可從容女乃升階展叙言笑<lb/>
談謔汾莫能及夜闌就寢備盡繾綣俄而晨雞報曙女<lb/>
起告辭汾意惜别乃潛取女青氊履一隻藏衣笥中時<lb/>
<pb n="KR3l0118_WYG_439-15a"/>
汾欹枕假寐女乃撫汾悲泣求索其履曰願無留此今<lb/>
夕再至脱君留之妾身必死謝於君子汾不允女號泣<lb/>
而去汾覺視床前鮮血㸃㸃出户汾異之乃開笥視青<lb/>
氊履則一猪蹄殻耳汾惶駭尋血至山前張氏溷中見<lb/>
一牝豕後足刓一殻豕視汾瞑目咆哮如有怒色汾以<lb/>
事白張叟叟即殺之汾乃棄山院别遊他邑<hi>出集異記</hi>
　　　　徐州軍人<lb/>
後唐長興中徐州軍營將烹一牝豕翌日將宰之是夕<lb/>
<pb n="KR3l0118_WYG_439-15b"/>
豕見夢於主曰爾勿殺我我之胎非豕也爾能誌之俾<lb/>
爾豐渥比明忘而宰之腹内果懷一小白象纔可五寸<lb/>
形質已具雙牙燦然主方悟無及矣營中洶洶咸知之<lb/>
聞於都挍以紙緘之聞於節度使李敬周時人咸不測<lb/>
之亦竟無恙<hi>出玉堂閒話</hi>
　<lb/>
　<lb/>
　太平廣記巻四百三十九<lb/>
</p>
<p>
</p>
  </div>
</body>
</text>
</TEI>
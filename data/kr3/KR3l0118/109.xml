<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百九</head> <lb/>
    <p>
<pb n="KR3l0118_WYG_109-1a"/>
欽定四庫全書<lb/>
　太平廣記卷一百九<lb/>
　　報應八<lb/>
　　　沙門静生　　釋曇邃　　　釋慧慶<lb/>
　　　費氏　　　　趙泰　　　　釋慧進<lb/>
　　　沙門法尚　　釋𢎞明　　　釋志湛<lb/>
　　　五侯寺僧　　釋智聰　　　曇韻禪師<lb/>
　　　李山龍　　　蘇長　　　　尼法信<lb/>
<pb n="KR3l0118_WYG_109-1b"/>
　　　李氏　　　　徹師　　　　悟真寺僧<lb/>
　　　釋道俗　　　史阿誓　　　石壁寺僧<lb/>
　　　　沙門静生<lb/>
西晉蜀郡沙門静生出家以苦行致稱為蜀三賢寺主<lb/>
誦法華經每誦經時常感虎來蹲前聽誦訖乃去又恒<lb/>
見左右有四人為侍年雖衰老而精勤彌勵遂終其業<lb/>
云<hi>出法苑珠林</hi>
　　　　釋曇邃<lb/>
<pb n="KR3l0118_WYG_109-2a"/>
晉有釋曇邃未詳何許人少出家止河陰白馬寺蔬食<lb/>
布衣誦法華經又釋達經㫖亦為人解説常於夜中忽<lb/>
聞扣戸云欲請法師九旬説法邃不許固請乃赴之而<lb/>
猶是睡中覺己身已在白馬島神祠中并一弟子日日<lb/>
宻往餘無知者後寺僧經祠前過見有兩髙座邃在北<lb/>
弟子在南如有講説聲又聞有竒香之氣於是道俗共<lb/>
傳神異至夏覺神送白馬一疋白羊五頭絹九十疋呪<lb/>
願畢於是遂絶<hi>出法苑珠林</hi>
<pb n="KR3l0118_WYG_109-2b"/>
　　　　釋慧慶<lb/>
宋釋慧慶廣陵人出家止廬山寺學通經律清潔有戒<lb/>
行誦法華經十地思益維摩每夜吟誦常聞空中有彈<lb/>
指讚嘆之聲曾於大雷遇風濤船將覆沒慶惟誦經不<lb/>
輟覺船在浪中如有人牽之倐忽至岸於是篤勵彌復<lb/>
精勤矣<hi>出法苑珠林</hi>
　　　　費氏<lb/>
宋羅璵妻費氏者寧蜀人父悦為寧州刺史費少而敬<lb/>
<pb n="KR3l0118_WYG_109-3a"/>
信誦法華經數年勤至不倦後得病忽苦心痛闔門惶<lb/>
懼屬纊待時費心念我誦經勤苦宜有善祐庶不遂致<lb/>
死也既而睡臥食頃而寤乃夢見佛於窻中援手以摩<lb/>
其心應時都愈一堂男女婢僕悉覩金光亦聞香氣璵<lb/>
從妺於時省疾牀前亦具聞見於是大興信悟䖍戒至<lb/>
終每以此端進化子姪焉<hi>出述異記</hi>
　　　　趙泰<lb/>
趙泰字文和清河貝丘人公府辟不就精進典籍鄉黨<lb/>
<pb n="KR3l0118_WYG_109-3b"/>
稱名年三十五宋太始五年七月十三日夜半忽心痛<lb/>
而死心上微煖身體屈伸停屍十日氣從咽喉如雷鳴<lb/>
眼開索水飲飲訖便起説初死時有二人乗黄馬從兵<lb/>
二人但言捉將去二人扶兩腋東行不知幾里便見大<lb/>
城如錫鐵崔㟴從城西門入見官府舍有二重黑門數<lb/>
十梁瓦屋男女當五六十主吏著皁單衫將泰名在第<lb/>
三十須㬰將入府君西坐斷勘姓名復將南入黑門一<lb/>
人絳衣坐大屋下以次呼名前問生時所行事有何罪<lb/>
<pb n="KR3l0118_WYG_109-4a"/>
過行功徳作何善行言者各各不同主者言許汝等辭<lb/>
恒遣六師督録使者常在人間疏記人所作善惡以相<lb/>
檢校人死有三惡道殺生禱祠最重奉佛持五戒十善<lb/>
慈心布施生在福舍安穏無為泰答一無所為上不犯<lb/>
惡斷問都竟使為水官監作吏將千餘人接沙著岸上<lb/>
晝夜勤苦啼泣悔言生時不作善今墮在此處後轉水<lb/>
官都督總知諸獄事給馬東到地獄按行復到泥犂地<lb/>
獄男子六千人有火樹縱廣五十餘步髙千丈四邊皆<lb/>
<pb n="KR3l0118_WYG_109-4b"/>
有劒樹上然火其下十十五五墮火劒上貫其身體云<lb/>
此人呪咀罵詈奪人財物假傷良善泰見父母及一弟<lb/>
在此獄中涕泣見二人賫文書來敕獄吏言有三人其<lb/>
家事佛為有寺中懸幡盖燒香轉法華經呪願救解生<lb/>
時罪過出就福舍己見自然衣服往詣一門云開光大<lb/>
舍有三重黑門皆白壁赤柱此三人即入門見大殿珍<lb/>
寶耀日堂前有二獅子併伏象一金玉牀云名獅子之<lb/>
座見一大人身可長丈餘姿顔金色項有日光坐此牀<lb/>
<pb n="KR3l0118_WYG_109-5a"/>
上沙門立侍甚衆四坐名真人菩薩見泰山府君來作<lb/>
禮泰問吏何人吏曰此名佛天上天下度人之師便聞<lb/>
佛言今欲度此惡道中及諸地獄人皆令出應時云有<lb/>
萬九千人一時得出地獄即時見呼十人當上生天有<lb/>
車馬迎之升虚空而去復見一城云縱廣二百餘里名<lb/>
為受變形城云生來不聞道法而地獄考治已畢者當<lb/>
於此城受更變報入北門見數千百土屋中央有大瓦<lb/>
屋廣五十餘步下有五百餘吏對録人名作善惡事狀<lb/>
<pb n="KR3l0118_WYG_109-5b"/>
受是變身形之路從其所趨去殺者云當作蜉蝣蟲朝<lb/>
生夕死苦為人常短命偷盗者作猪羊身屠肉償人淫<lb/>
逸者作鵠鶩蛇身惡舌者作鴟鴞鵂鶹惡聲人聞皆呪<lb/>
令死抵債者為驢馬牛魚鱉之屬大屋下有地房北向<lb/>
一户南向呼從北户又出南户者皆變身形作鳥獸又<lb/>
見一城縱廣百里其瓦屋安居快樂云生時不作惡亦<lb/>
不為善當在鬼趣千歳得出為人又見一城廣有五千<lb/>
餘步名為地中罰謫者不堪苦痛男女五六萬皆祼形<lb/>
<pb n="KR3l0118_WYG_109-6a"/>
無服飢困相扶見泰叩頭啼哭泰按行畢還主者問地<lb/>
獄如法否卿無罪故相凂為水官都督不爾與獄中人<lb/>
無異泰問人生何以為樂主者言唯奉佛弟子精進不<lb/>
犯禁戒為樂耳又問未奉佛時罪過山積今奉佛法其<lb/>
過得除否曰皆除主者又召都録使者問趙泰何故死<lb/>
來使開縢檢年紀之籍云有筭三十年横為惡鬼所取<lb/>
今遣還家由是大小發意奉佛為祖及弟懸旛盖誦法<lb/>
華經作福也<hi>出幽㝠錄</hi>
<pb n="KR3l0118_WYG_109-6b"/>
　　　　釋慧進<lb/>
前齊永明中揚都髙座寺釋慧進者少雄勇游俠年四<lb/>
十忽悟非常因出家蔬食布衣誓誦法華用心勞苦執<lb/>
卷便病乃發願造百部以悔先障始聚得一千六百文<lb/>
賊來索物進示經錢賊慙而退爾後遂成百部故病亦<lb/>
愈誦經既廣情願又滿迴此誦業願生安養聞空中告<lb/>
曰法願已足必得往生無病而卒八十餘矣<hi>出祥異記</hi>
　　　　沙門法尚<lb/>
<pb n="KR3l0118_WYG_109-7a"/>
齊武帝時東山人掘土見一物狀如兩脣其中舌鮮紅<lb/>
赤色以事奏聞帝問道俗沙門法尚曰此持法華者亡<lb/>
相不壊也誦滿千遍其驗徵矣乃集持法華者圍繞誦<lb/>
經纔發聲其脣舌一時鼓動見者毛竪以事奏聞詔石<lb/>
函緘之<hi>出梁髙僧傳</hi>
　　　　釋𢎞明<lb/>
齊釋𢎞明㑹稽山陰人也少出家貞苦有戒節止山陰<lb/>
雲門寺誦法華習禪定精勤禮懴六時不輟每旦則水<lb/>
<pb n="KR3l0118_WYG_109-7b"/>
瓶自滿實感諸天童子以為給使也每明坐禪虎常伏<lb/>
於室内<hi>出法苑珠林</hi>
　　　　釋志湛<lb/>
後魏末齊州釋志湛者住太山北䆳谷中衘草寺省事<lb/>
少言人鳥不亂恆誦法華將終時神僧寶誌謂梁武帝<lb/>
曰北方衘草寺須陁洹聖僧今日滅度湛之亡也無惱<lb/>
而化兩手各舒一指有梵僧云斯初果人也還塟山中<lb/>
後發看之唯舌如故衆為立塔表焉<hi>出法苑珠林</hi>
<pb n="KR3l0118_WYG_109-8a"/>
　　　　五侯寺僧<lb/>
後魏范陽五侯寺僧失其名誦法華為常業初死權殮<lb/>
隄下後改塟骸骨並枯唯舌不壊雍州有僧誦法華𨼆<lb/>
白鹿山感一童子供給及死置尸巖下餘骸並枯唯舌<lb/>
不朽<hi>出法苑珠林</hi>
　　　　釋智聰<lb/>
唐潤州攝山棲霞寺釋智聰嘗住揚州安樂寺大業之<lb/>
亂思歸無計𨼆江荻中誦法華經七日不食恒有虎遶<lb/>
<pb n="KR3l0118_WYG_109-8b"/>
之聰曰吾命須㬰卿須可食虎忽發言曰造天立地無<lb/>
有此禮忽有一老翁榜舟而至翁曰師欲渡江至棲霞<lb/>
寺可即上船四虎一時淚流聰曰爾與我有緣耶於是<lb/>
挾四虎利涉既達南岸船及老人不知所在聰領四虎<lb/>
往棲霞舍利塔西經行坐禪衆徒八十咸不出院若有<lb/>
所事一虎入寺鳴號以為恆式聰至貞觀中遷化年九<lb/>
十九矣<hi>出唐髙僧傳</hi>
　　　　曇韻禪師<lb/>
<pb n="KR3l0118_WYG_109-9a"/>
唐曇韻禪師定州人隋末喪亂𨼆於離石北山常誦法<lb/>
華欲寫其經無人同志如此積年忽有書生來詣之仍<lb/>
以寫經為請禪師大歡喜清旦食訖澡浴著浄衣入浄<lb/>
室受八戒口含旃檀燒香懸幡寂然抄寫至暮方出明<lb/>
復如初曾不告倦及繕寫畢乃至裝褫一如正法書生<lb/>
告去送至門忽失所在禪師持誦曾無暫廢後遭胡賊<lb/>
倉卒逃避方箱盛其經置髙岩上經年賊敗乃㝷經於<lb/>
岩下獲之巾箱糜爛應手灰滅撥朽見經如舊鮮好<hi>出法</hi>
<pb n="KR3l0118_WYG_109-9b"/>
<hi>苑珠林</hi>
　　　　李山龍<lb/>
唐李山龍馮翊人左監門校尉武徳中暴亡而心不冷<lb/>
家人未忍殯殮至七日而甦自説云當死時見被收錄<lb/>
至一官署甚廣大庭前有數千囚人枷鏁杻械皆北面<lb/>
立吏將山龍至庭㕔上大官坐髙牀侍衞如王者尋呼<lb/>
山龍至階王問汝平生作何福業山龍對曰鄉人每設<lb/>
齋恆請施物助之王曰汝身作何善業山龍曰誦法華<lb/>
<pb n="KR3l0118_WYG_109-10a"/>
經日兩卷王曰大善可升階來北間有髙座王曰可昇<lb/>
座誦經王即起立山龍坐訖王乃向之而坐山龍開經<lb/>
曰妙法蓮華經序品第一王曰請法師下山龍復立階<lb/>
下顧庭前囚已盡去矣王曰君誦經之福非唯自利衆<lb/>
囚聞經皆已獲免豈不善哉今放君還謂吏曰可將此<lb/>
人厯觀諸獄吏即引東行百餘步見一鐵城甚廣大城<lb/>
旁多小窗見諸男女從地飛入窗中即不復出山龍怪<lb/>
問之吏曰此是大地獄中有分隔罪計各隨本業赴獄<lb/>
<pb n="KR3l0118_WYG_109-10b"/>
受罪耳山龍聞之悲懼稱南無佛請吏求出院見有大<lb/>
鑊火猛湯沸旁有二人坐卧山龍問之二人曰我罪報<lb/>
入此鑊湯蒙賢者稱南無佛故獄中諸罪人皆得一日<lb/>
休息疲睡耳山龍又稱南無佛吏謂山龍曰官府數移<lb/>
改今王放君去可白王請抄若不爾恐他官不知更復<lb/>
追録山龍即謁王請抄王書一行字付吏曰為取五道<lb/>
等署吏受命將山龍更厯兩曹各㕔事侍衞亦如此吏<lb/>
皆請其官署各書一行訖付山龍出門有三人謂之曰<lb/>
<pb n="KR3l0118_WYG_109-11a"/>
王放君去各希多少見遺吏謂山龍曰彼三人者是前<lb/>
收錄使人一人以赤繩縛君者一人以棒擊君頭者一<lb/>
人以袋吸君氣者今見君還故來求乞山龍惶懼謝曰<lb/>
愚不識公請至家備物但不知何處送之三人曰於水<lb/>
邊古樹下燒之山龍諾吏送歸家見親眷哀哭經營殯<lb/>
具山龍至屍旁即甦曰以紙錢束帛并酒食自於水邊<lb/>
燒之忽見三人來謝曰媿君不失信重相贈遺言畢不<lb/>
見<hi>出㝠報記</hi>
<pb n="KR3l0118_WYG_109-11b"/>
　　　　蘇長<lb/>
蘇長武徳中為巴州刺史赴任至嘉陵江風浪覆舟溺<lb/>
其家六十餘人唯一妾常讀法華經水入船中妾頭戴<lb/>
經函誓與俱溺隨波泛濫頃之著岸逐經函而出開視<lb/>
其經了無濕汚獨存其命<hi>出法苑珠林</hi>
　　　　尼法信<lb/>
唐武徳時河東有練行尼法信常讀法華經訪工書者<lb/>
一人數倍酧直特為浄室令寫此經一起一浴然香更<lb/>
<pb n="KR3l0118_WYG_109-12a"/>
衣仍於寫經之室鑿壁通加一竹筒令寫經人每欲出<lb/>
息徑含竹筒吐氣壁外寫經七卷八年乃畢供養殷重<lb/>
盡其恭敬龍門僧法端嘗集大衆講法華經以此尼經<lb/>
本精定遣人請之尼固辭不許法端責讓之尼不得已<lb/>
乃自送付法端等開讀唯見黄紙了無文字更開餘卷<lb/>
悉皆如此法端等慚懼即送還尼尼悲泣受以香水洗<lb/>
函沐浴頂戴遶佛行道七日夜不暫休息既而開視文<lb/>
字如初故知抄寫深加潔浄比來無驗只為不勤敬也<lb/>
<pb n="KR3l0118_WYG_109-12b"/>
<hi>出㝠報記</hi>
　　　　李氏<lb/>
唐冀州封丘縣有老母姓李年七十無子孤老唯有奴<lb/>
婢兩人鎮沽酒添灰少量分毫經紀貞觀年中因病死<lb/>
經兩日凶器已具但以心上少温及甦説云初有兩人<lb/>
並著赤衣門前召出云有上符遣追便即隨去行至一<lb/>
城有若州郭引到側院見一官人衣冠大袖凭案而坐<lb/>
左右甚多階下大有著枷鎻人防守如生官府者遣問<lb/>
<pb n="KR3l0118_WYG_109-13a"/>
老母何因行濫沽酒多取他物擬作法華經已向十年<lb/>
何為不造老母具言酒使婢作量亦是婢經已付錢一<lb/>
千文與𨼆師即遣追婢須㬰婢至即笞四十放還遣問<lb/>
𨼆師報云是實乃語老母云放汝七日去經了當來得<lb/>
生善處遂爾得活勘校老母初死之時婢得惡逆久而<lb/>
始蘇股皆青腫盖是四十杖迹𨼆禪師者本是客僧配寺<lb/>
頓丘年向六七十自從出家即頭陀乞食常一食齋未<lb/>
嘗暫輟逺近大徳並皆敬慕老母病死之夜𨼆師夢有<lb/>
<pb n="KR3l0118_WYG_109-13b"/>
赤衣人來問夢中答云造經是實老母乃屈鄉閭眷屬<lb/>
及𨼆禪師行道顧召經生衆手寫經了正當七日還見<lb/>
往者二人來前母曰使人已來並皆好住聲絶即死𨼆<lb/>
師見存道俗欽敬<hi>出㝠祥記</hi>
　　　　徹師<lb/>
唐絳州南孤山𨼆泉寺沙門徹禪師曾行遇癩人在穴<lb/>
中徹師引出山中為鑿穴給食念誦法華經素不識字<lb/>
加又頑鄙句句授之終不辭倦誦經向半夢有教者後<lb/>
<pb n="KR3l0118_WYG_109-14a"/>
稍聰悟已得五六卷瘡漸覺愈一部了鬚眉平復容色<lb/>
如故經云病之良藥斯言驗矣<hi>出㝠報拾遺</hi>
　　　　悟真寺僧<lb/>
唐貞觀中有玉潤山悟真寺僧夜如藍溪忽聞有誦法<lb/>
華經者其聲纎逺時星月逈臨四望數十里閴然無覩<lb/>
其僧慘然有懼及至寺具白其事於羣僧明夕俱於藍<lb/>
溪聽之乃聞經聲自地中發於是以標表其所明日窮<lb/>
表下得一顱骨在積壤中其骨槁然獨唇吻與舌鮮而<lb/>
<pb n="KR3l0118_WYG_109-14b"/>
且潤遂持歸寺乃以石函置於千佛殿西軒下自是每<lb/>
夕常有誦法華經聲在石函中長安士女觀者千數後<lb/>
新羅僧客於寺僅歳餘一日寺僧盡下山獨新羅僧在<lb/>
遂竊石函而去寺僧跡其往已歸海東矣時開元末年<lb/>
也<hi>出宣室志</hi>
　　　　釋道俗<lb/>
唐釋道俗者不測所由止醴泉山原誦法華經為業乃<lb/>
至遍數千貞觀中因疾將終告友人慧廓禪師曰此雖<lb/>
<pb n="KR3l0118_WYG_109-15a"/>
誦經意望有驗吾死之後當以十年為限試發視之若<lb/>
舌朽滅知誦無功若舌如初為起一塔庶生俗信言訖<lb/>
而終至十一年依言發之身肉都盡唯舌不朽一縣士<lb/>
女咸共讚歎乃函盛舌本起塔於甘谷岸上<hi>出法苑珠林</hi>
　　　　史阿誓<lb/>
唐郊南福水之陰有史村史阿誓者誦法華經職充令<lb/>
史往還步涉未嘗乘騎以依經云哀愍一切故也病終<lb/>
本邑香氣充村道俗驚怪而莫測其緣終後十年其妻<lb/>
<pb n="KR3l0118_WYG_109-15b"/>
死乃發塚合𦵏見其舌根如本生肉斯誠轉誦法華之<lb/>
靈驗也<hi>出法苑珠林</hi>
　　　　石壁寺僧<lb/>
唐并州石壁寺有一老僧禪誦為業精進練行貞觀末<lb/>
有鵒巢其房楹上哺養二鶵法師每有餘食恆就巢哺<lb/>
之鵒鶵後雖漸長羽翼未成因學飛俱墜地死僧收瘞<lb/>
之經旬後僧夜夢二小兒曰某等為先有小罪遂受鵒<lb/>
身比來日聞法師誦法華既聞妙法得受人身兒等今<lb/>
<pb n="KR3l0118_WYG_109-16a"/>
於此寺側十餘里某村姓名家託生為男十月之外當<lb/>
即誕育僧乃依期往視之見此家婦果同時誕育二子<lb/>
因為作滿月僧呼為鵒兒並應之曰唯<hi>出㝠報拾遺</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_109-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百八十三</head> <lb/>
    <p>
<pb n="KR3l0118_WYG_183-1a"/>
欽定四庫全書<lb/>
　太平廣記卷一百八十三<lb/>
　　貢舉六<lb/>
　　　劉鄴　　　　葉京　　　　李藹<lb/>
　　　房珝　　　　汪遵　　　　劉允章<lb/>
　　　王凝　　　　盧尚卿　　　李堯<lb/>
　　　髙湜　　　　公乘億　　　孫龍光<lb/>
　　　王璘　　　　蔣凝　　　　吳融<lb/>
<pb n="KR3l0118_WYG_183-1b"/>
　　　盧光啓　　　王彦昌　　　杜昇<lb/>
　　　鄭昌圖　　　程賀　　　　陳嶠<lb/>
　　　秦韜玉　　　陸扆　　　　張曙<lb/>
　　　崔昭矩　　　賈泳<lb/>
　　　　劉鄴<lb/>
劉鄴字漢藩咸通中自長春宫判官召入内庭特賜及<lb/>
第韋保義以兄在相位應舉不得特賜及第擢入内庭<lb/>
<hi>出摭言</hi>
<pb n="KR3l0118_WYG_183-2a"/>
　　　　葉京<lb/>
葉京建州人也極有賦名向逰大梁常預公宴因與監<lb/>
軍使面熟及至京師時已遂登科與同年連鑣而行逄<lb/>
其人於通衢馬上相揖因之謗議喧然後頗至沈棄終<lb/>
於太學博士<hi>出摭言</hi>
　　　　李藹<lb/>
李藹應舉功勤敏妙絶倫人謂之束翅鷂子咸通二年<lb/>
及第<hi>出盧氏雜說</hi>
<pb n="KR3l0118_WYG_183-2b"/>
　　　　房珝<lb/>
房珝河南人太尉之孫咸通四年垂成而敗先是名第<lb/>
定矣無何寫試之際仰泥土落擊翻硯瓦汚試紙珝以<lb/>
中表重地祗薦珝一人主事不獲已須應之珝既臨曙<lb/>
更請印副試主司不諾遂罷<hi>出摭言</hi>
　　　　汪遵<lb/>
許棠宣州涇縣人早修舉業鄉人汪遵者幼為小吏洎<lb/>
棠應二十餘舉遵猶在胥徒然善為絶句詩而深晦宻<lb/>
<pb n="KR3l0118_WYG_183-3a"/>
一旦辭役就貢㑹棠送客至㶚滻忽遇遵於途中棠訊<lb/>
之曰汪都<hi>都者吏之呼也</hi>何事至京遵對曰此來就貢棠怒曰<lb/>
小吏無禮而果與棠同硯席棠甚侮之後遵成名五年<lb/>
棠始及第<hi>出摭言</hi>
　　　　劉允章<lb/>
劉允章題目天下為家賦給事中杜裔體進疏論事雖<lb/>
不行時以為當崔澹至仁伐不仁賦亦頗招時議薛耽<lb/>
盛徳日新賦韻脚云循乃無已劉子震通狀請改為修<lb/>
<pb n="KR3l0118_WYG_183-3b"/>
字當時改正<hi>出盧氏雜說</hi>
　　　　王凝<lb/>
王凝清修重徳冠絶當時毎就寢息必义手而卧或慮<lb/>
夢中見其先祖曾牧絳州於時司空圖方應進士舉自<lb/>
别墅到郡謁見後更不訪親知閽吏遽申司空秀才出<lb/>
郭矣或入郭訪親知即不造郡齋王知之謂其専敬愈<lb/>
重之及知舉日司空一捷列第四人登科同年訝其名姓<lb/>
甚暗成事太速有浮薄者號之為司空空王知有此說<lb/>
<pb n="KR3l0118_WYG_183-4a"/>
因召一牓門生開筵宣言於衆曰某竊忝文柄今年榜<lb/>
帖全為司空先輩一人而已由是圖聲彩益振<hi>出北夣𤨏言</hi>
　　　　盧尚卿<lb/>
咸通十一年以龎勛盜據徐州久屯戎卒連年飛輓物<lb/>
力方虚因詔權停貢舉一年是嵗進士盧尚卿自逺至<lb/>
闗聞詔而迴乃賦東歸詩曰九重丹詔下塵埃深鏁文<lb/>
闈罷𨕖才桂樹放教遮月長杏園終待隔年開自従玉<lb/>
帳論兵後不許金門諫獵來今日覇陵橋上過闗人應<lb/>
<pb n="KR3l0118_WYG_183-4b"/>
笑臘前迴<hi>岀年號記</hi>
　　　　李堯<lb/>
李堯及第在偏侍下俯逼起居宴霖雨不止因遣賃油<lb/>
幕以張<hi>去聲</hi>之堯先人舊廬昇平里凡用錢七百緡自所<lb/>
居連亘通衢迨至一里餘參御輩不啻千餘人韉馬車<lb/>
輿闐咽門巷徃來無有霑濕者而金璧照耀别有嘉致<lb/>
堯時為丞相韋保衡所委干預政事號為李八郎其妻<lb/>
又南海韋宙女恒資之金帛不可勝紀<hi>出摭言</hi>
<pb n="KR3l0118_WYG_183-5a"/>
　　　　髙湜<lb/>
咸通十二年禮部侍郎髙湜知舉牓内孤平者公乘億<lb/>
有賦三百首人多書於壁許棠有洞庭詩尤工時人謂<lb/>
之許洞庭最者有聶夷中少貧苦精於古體有公子家<lb/>
詩云種花滿西園花發青樓道花下一禾生去之為惡<lb/>
草又詠田家詩云父耕原上田子斸山下荒六月禾未<lb/>
秀官家已修倉又云鉏田當日午汗滴禾下土誰念盤<lb/>
中餐粒粒皆辛苦又云二月賣新絲五月糶新榖醫得<lb/>
<pb n="KR3l0118_WYG_183-5b"/>
眼前瘡剜却心頭肉我願君王心化為光明燭不照綺<lb/>
羅筵只照逃亡屋所謂言近意逺合三百篇之旨也<hi>出摭</hi>
<hi>言</hi>
　　　　公乘億<lb/>
公乘億魏人也以詞賦著名咸通十三年垂三十舉矣<lb/>
嘗大病鄉人誤𫝊已死其妻自河北來迎喪㑹億送客<lb/>
至坡下遇其妻始夫妻濶别積十餘嵗億時在馬上見<lb/>
一婦粗纕跨驢依稀與妻𩔖因睨之不已妻亦如是乃<lb/>
<pb n="KR3l0118_WYG_183-6a"/>
令人詰之果億内子與之相持而泣路人嘆異之後旬日<lb/>
億登第矣<hi>出摭言</hi>
　　　　孫龍光<lb/>
孫龍光崔殷夢下狀元及第前一年嘗夢積木數百龍<lb/>
光踐履徃復既而請一李處士圓之處士曰賀郎君喜<lb/>
來年必是狀元何者已居衆材之上<hi>出摭言</hi>
　　　　王璘<lb/>
長沙日試萬言王璘詞學富贍非積學所致崔詹事廡<lb/>
<pb n="KR3l0118_WYG_183-6b"/>
問特表薦之於朝先是試之於使院璘請書吏十人皆<lb/>
給几硯璘袗絺捫腹徃來口授十吏筆不停輟首題黄<lb/>
河賦三千字數刻而成又鳥散餘花落詩三十首援毫<lb/>
而<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>時忽風雨暴至數幅為迴颷所卷泥滓霑漬不勝<lb/>
舒卷璘曰勿取但將紙來復縦筆一揮斯須復十餘篇<lb/>
矣時未停午巳積七千餘言崔公語試官曰萬言不在<lb/>
試限但請召来飲酒黄河賦復有僻字百餘請璘對衆<lb/>
朗宣旁若無人至京時路巖方當軸遣一介召之璘意<lb/>
<pb n="KR3l0118_WYG_183-7a"/>
在沽激曰請俟見帝巖聞之大怒亟命奏廢萬言科璘<lb/>
杖䇿而歸放曠於杯酒間雖屠沽無間然矣<hi>出摭言</hi>
　　　　蔣凝<lb/>
乾符中蔣凝應宏詞為賦止及四韻遂白而去試官不<lb/>
之信逼請所謂凝以實告既而比之諸公凝有徳色試<lb/>
官歎息久之頃刻之間播于人口或稱之曰白頭花鈿<lb/>
滿面不若徐妃半粧<hi>出摭言</hi>
　　　　吳融<lb/>
<pb n="KR3l0118_WYG_183-7b"/>
吳融字子華廣明中和間久負屈聲雖未擢第同人率<lb/>
多執贄謁之如先達有王圖者工詞賦投卷凡旬月融<lb/>
既見之殊不言圖之臧否但問圖曰君曾得盧休信否<lb/>
何堅卧不起惜哉融所得不如他休圖之中表長於八<lb/>
韻向與融同硯席晩年抛廢歸鏡中别墅<hi>出摭言</hi>
　　　　盧光啓<lb/>
盧光啓先人伏法光啓兄弟修飾赴舉謂親知曰此乃<lb/>
開荒也然其立性周謹著初舉子一卷即進取諸事皆<lb/>
<pb n="KR3l0118_WYG_183-8a"/>
此𩔖也䇿名後揚厯臺省受知於租庸張濬濬出征并<lb/>
汾盧毎致書疏凡一事别為一幅朝士至今斆之葢重<lb/>
疊别紙自光啓始也唐末舉人不問事行文藝但勤於<lb/>
請謁號曰精切亦皆法於光啓爾其族弟汝弼嘗為張<lb/>
濬出征判官𫝊檄四方其略云致赤子之流離自朱耶<lb/>
之版蕩自謂人曰天生朱耶赤子供我之筆也<hi>出北夣𤨏言</hi>
　　　　王彦昌<lb/>
王彦昌太原人家世簮冕推於鼎甲廣明嵗駕幸西蜀<lb/>
<pb n="KR3l0118_WYG_183-8b"/>
敕賜及第後為嗣薛王知柔判官昭宗幸石門時宰臣<lb/>
學士不及隨駕知柔以京兆尹權中書事屬近輔表章<lb/>
繼至勤於批答知柔以彦昌名聞遂命權知學士居半<lb/>
嵗出拜京兆尹加左常侍大理卿為寺胥所累南遷<hi>出摭</hi>
<hi>言</hi>
　　　　杜昇<lb/>
杜昇父宣猷終宛陵昇有詞藻廣明嵗蘇導給事刺劍<lb/>
州昇為郡倅駕幸西蜀例得召見特敕賜緋導尋入内<lb/>
<pb n="KR3l0118_WYG_183-9a"/>
庭韋中令自翰長拜主文昇時已拜小諫抗表乞就試<lb/>
従之登第數日有敕復前官拜服色議者榮之<hi>出摭言</hi>
昇自拾遺賜緋却應舉及第又拾遺時號著緋進士<hi>出盧</hi>
<hi>氏雜說</hi>
　　　　鄭昌圖<hi>被嘲附</hi>
廣明年中鳯翔副使鄭侍郎昌圖未及第前嘗自任以<lb/>
廣度𢎞襟不拘小節出入逰處悉恣情焉洎至輿論喧<lb/>
然且欲罷舉其時同里有親表家僕自宋亳莊上至告<lb/>
<pb n="KR3l0118_WYG_183-9b"/>
其主人云昨過洛京於榖水店邉逢見二黄衣使人西<lb/>
來某遂與同行至華嶽廟前二黄衣使與某告别相揖<lb/>
於店後面謂某曰君家郎君應進士舉無僕曰我郎主<lb/>
官已髙諸郎君見修學次又問曰莫親戚家兒郎應無<lb/>
曰有使人曰吾二人乃是今年送榜之使也自泰山來<lb/>
到金天處押署其榜子幸相遇僕遂請竊窺其榜使者<lb/>
曰不可汝但記之遂畫其地曰此年狀頭姓偏傍有阝<lb/>
名兩字下一字在口中牓尾之人姓偏傍亦有此阝名<lb/>
<pb n="KR3l0118_WYG_183-10a"/>
兩字下一字亦在口中記之記之遂去鄭公親表頗異<lb/>
其事遂訪鄭具話之且勉以就試昌圖其年狀頭及<lb/>
第榜尾鄒希回也姓名畫㸃皆同<hi>出玉堂閒話</hi>
又咸通中以進士車服僣差不許乘馬時塲中不减千<lb/>
人雖勢可熱手亦皆騎驢或嘲之曰今年敕下盡騎驢<lb/>
短袖長鞦滿九衢清痩兒郎猶自可就中愁殺鄭昌圖<lb/>
<hi>相國魁偉甚故有此句出摭言</hi>
　　　　程賀<lb/>
<pb n="KR3l0118_WYG_183-10b"/>
唐崔亞郎中典眉州程賀以鄉役充㕔僕其弟在州曹<lb/>
為小書吏崔公見賀風味有似儒生因詰之曰爾讀書<lb/>
乎賀降階對曰薄涉藝文崔公指一物俾其賦詠雅有<lb/>
意思因令歸𨕖日裝寫所業執贄甚稱奨之俾稱進士<lb/>
依崔之門更不他岐凡二十五舉及第每入京館於博<lb/>
陵之第常感提拔之恩亞卒之日賀為崔公衰服三年<lb/>
人皆美之<hi>出北夢𤨏言</hi>
　　　　陳嶠<lb/>
<pb n="KR3l0118_WYG_183-11a"/>
陳嶠謁安陸鄭諴三年方一相面從容諴謂嶠曰識閔<lb/>
廷言否嶠曰偶未知聞諴曰不妨與之徃還其人文似<lb/>
西漢<hi>出摭言</hi>
　　　　秦韜玉<lb/>
秦韜玉出入田令孜之門車駕幸蜀韜玉已拜丞郎判<lb/>
鹺及小歸公主文韜玉准敕放第仍編入其年榜中韜<lb/>
玉致書謝新人皆呼同年略曰三條燭下雖阻文闈數<lb/>
仞牆邉幸同恩地<hi>出摭言</hi>
<pb n="KR3l0118_WYG_183-11b"/>
　　　　陸扆<lb/>
陸扆舉進士屬僖宗幸梁洋隨駕至行在與中書舍人<lb/>
鄭損同止逆旅扆為宰相韋昭度所知欲身事之速了<lb/>
屡告昭度昭度曰奈已深夏復使何人為主司扆以鄭<lb/>
損對昭度従之因令扆致意牓帖皆扆自定其年六月<lb/>
狀頭及第後在翰林署時苦熱同列戯之曰今日好造<lb/>
榜矣然扆名冠一時兄弟三人時謂三陸希聲及威也<lb/>
<hi>出北夢𤨏言</hi>
<pb n="KR3l0118_WYG_183-12a"/>
　　　　張曙<lb/>
張曙崔昭緯中和初西川同舉相與詣日者問命時曙<lb/>
自恃才名藉甚人皆目為將來狀元崔亦分居其下無<lb/>
何日者殊不顧曙第目崔曰將來萬全髙第曙有愠色<lb/>
日者曰郎君亦及第然須待崔家郎君拜相當此時過<lb/>
堂既而曙果以慘恤不終場昭緯其年首冠曙以篇什<lb/>
刺之曰千里江西陪驥尾五更風小失龍鱗昨夜浣花<lb/>
溪上雨綠楊芳草為何人崔甚不平㑹夜飲崔以巨觥<lb/>
<pb n="KR3l0118_WYG_183-12b"/>
飲張張推辭再三崔曰但吃却待我作宰相與郎君取狀<lb/>
頭張拂衣而去因之大不叶後七年崔自内廷大拜張<lb/>
後於裴贄下及第果於崔下過堂<hi>出摭言</hi>
　　　　崔昭矩<lb/>
崔昭矩大順中裴贄下狀元及第翌日兄昭緯登庸王倜丞<lb/>
相魯公損之子倜及第翌日損登庸倜過堂别見歸㸃親迎<lb/>
拜席曰狀元及第牓下版巡脱白朞月無疾而卒<hi>出摭言</hi>
　　　　賈泳<lb/>
<pb n="KR3l0118_WYG_183-13a"/>
賈泳父修有義聲泳落拓不拘細碎嘗佐武臣倅晉州<lb/>
時昭宗幸蜀三牓裴相贄時為前主客員外客游至郡<lb/>
泳接之傲睨裴嘗簮笏造泳泳戎裝一揖曰主公尚書<lb/>
邀放鷂子勿怪如此偬偬而退裴贄頗銜之後裴三主<lb/>
文柄泳兩舉為裴所黜既而謂門人曰賈泳潦倒可哀<lb/>
吾當報之以徳遂放及第<hi>出摭言</hi>
　<lb/>
　<lb/>
<pb n="KR3l0118_WYG_183-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百八十三<lb/>
</p>
<p>
</p>
  </div>
</body>
</text>
</TEI>
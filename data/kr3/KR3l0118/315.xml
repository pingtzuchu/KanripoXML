<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百一十五</head>
    <p>
<pb n="KR3l0118_WYG_315-1a"/>
欽定四庫全書<lb/>
　太平廣記卷三百一十五　宋　李昉等　編<lb/>
　　神二十五<lb/>
　　　梨山廟　　　吳延瑫<lb/>
　　淫祠<lb/>
　　　餘光祠　　　䱉父廟　　　鮑君<lb/>
　　　張助　　　　著餌石人　　洛西古墓<lb/>
　　　豫章樹　　　狄仁傑檄　　飛布山廟<lb/>
<pb n="KR3l0118_WYG_315-1b"/>
　　　畫琵琶　　　壁山神<lb/>
　　　　梨山廟<lb/>
建州梨山廟土人云故相李回之廟回貶為建州刺史後<lb/>
卒於臨川卒之夕建安人咸夢回乗白馬入梨山及凶問<lb/>
至因立祠焉世𫝊靈應王延政在建安與福州構隙使其<lb/>
將吳某帥兵向晉安吳新鑄一劍甚利將行攜劒禱於梨<lb/>
山廟且曰某願以此劔手殺千人其夕夢人謂已曰人不<lb/>
當發惡願吾祐汝使汝不死於人之手既戰敗績左右皆<lb/>
<pb n="KR3l0118_WYG_315-2a"/>
潰散追兵將及某自度不免即以此劍自刎而死<hi>出稽神録</hi>
　　　　吳延瑫<lb/>
廣陵豆倉官吳延瑫者其弟既冠將為求婦鄰有媒嫗<lb/>
素受吳氏之命一日有人詣門云張司空家使召隨之<lb/>
而去在政勝寺之東南宅甚雄壯嫗云初不聞有張公<lb/>
在是其人云公沒於臨安之戰故少人知者及至其家<lb/>
陳設炳煥如王公家見一老姥云是縣君之坐頃之其<lb/>
女亦出姥謂嫗曰聞君為吳家求婚吾欲以此女事之<lb/>
<pb n="KR3l0118_WYG_315-2b"/>
嫗曰吳氏小吏貧家豈當與貴人為婚邪女因自言曰<lb/>
兒以母老無兄弟家業既大事託善人聞吳氏子孝謹<lb/>
可事豈求高門邪嫗曰諾將問之歸以告延瑫異之未<lb/>
敢言數日忽有車輿數乗詣鄰嫗之室乃張氏女與二<lb/>
老婢俱至使召延瑫之妻即席具酒食甚豐皆張氏所<lb/>
備也其女自議婚事瑫妻内思之此女雖極端麗然可<lb/>
年三十餘其小郎年節少未必歡也其女即言曰夫妻<lb/>
皆繫前定義如有合豈老少耶瑫妻聳然不敢復言女<lb/>
<pb n="KR3l0118_WYG_315-3a"/>
即出紅白羅二疋曰以此為禮其他贈遺甚多至暮邀<lb/>
鄰嫗俱歸其家留數宿謂嫗曰吾家至富人不知耳他<lb/>
日皆吳郎所有也室中三大㕑其高至屋因開示之一<lb/>
厨實以金二厨實以銀又指地曰此中皆錢也即命掘<lb/>
之深尺餘即見錢充積又至外㕔庭中繫朱鬛白馬傍<lb/>
有一豕曰此皆禮物也㕔之西復有廣厦百工製作畢<lb/>
備曰此亦造禮物也至夜就寢聞豕有如驚呼諸婢曰<lb/>
此豕不宜在外是必為虵所囓也嫗曰虵豈食猪者耶<lb/>
<pb n="KR3l0118_WYG_315-3b"/>
女曰此中常有之即相與秉燭視之果見大赤虵自地<lb/>
出縈繞其豕復入地去救之得免明日方與嫗别忽召<lb/>
二青衣夾侍左右謂嫗曰吾有故近出少選當還即與<lb/>
青衣凌虚而去嫗大驚其母曰吾女暫之天上會計但<lb/>
坐無苦也食頃乃見自外而入微有酒氣曰諸仙留飲<lb/>
吾以媒嫗在此固辭得還嫗婦益駭異而不敢言又月<lb/>
餘復召嫗去縣君疾亟及往其母已卒因嫗至葬葬于<lb/>
揚子縣北徐氏村中盡室往會徐氏有女可十餘嵗張<lb/>
<pb n="KR3l0118_WYG_315-4a"/>
女撫之曰此女有相當為淮北一武將之妻善視之既<lb/>
葬復厚贈嫗舉家南去莫知所之婚後亦竟不成嫗歸<lb/>
訪其故居但里舍數間問其里中云住此已久相傳云<lb/>
張司空之居竟不得其是後十年廣陵亂吳氏之弟歸<lb/>
于建業亦竟無恙<hi>出稽神録</hi>
　　　淫祠<lb/>
　　　　餘光祠<lb/>
漢靈帝初平三年起裸遊館盛夏避暑長夜飲宴醉迷<lb/>
<pb n="KR3l0118_WYG_315-4b"/>
於天曉内官以巨燭投於殿下帝乃驚悟及董卓破京<lb/>
師焚其館宇至魏咸熙中其投燭之所㝠夜有光如星<lb/>
時人以為神光于此立室名曰餘光祠以祈福至明帝<lb/>
末稍除焉<hi>出拾遺記</hi>
　　　　䱉父廟<lb/>
會稽石亭埭有大楓樹其中朽空每雨水輒滿有估客<lb/>
攜生䱉至此輒放一頭於朽樹中村民見之以魚䱉非<lb/>
樹中之物咸神之乃依樹起室宰牲祭祀未嘗虚日目<lb/>
<pb n="KR3l0118_WYG_315-5a"/>
為䱉父廟有禱請及穢慢則禍福立至後估客復至大<lb/>
笑乃求䱉臛食之其神遂絶<hi>出劉敬叔異苑</hi>
　　　　鮑君<lb/>
昔汝南有人於田中設繩罝以捕麞而得者其主未覺<lb/>
有行人見之因竊取麞去猶念取之不俟其主有鮑魚<lb/>
乃以一頭置罝中而去本主來於罝中得鮑魚怪之以<lb/>
為神不敢持歸於是村里因共置屋立廟號為鮑君後<lb/>
轉多奉之者丹楹藻棁鐘鼓不絶病或有偶愈者則謂<lb/>
<pb n="KR3l0118_WYG_315-5b"/>
有神行道經過莫不致祀焉積七八年鮑魚主後行過<lb/>
廟下問其故人具為説乃曰此是我鮑魚耳何神之有<lb/>
於是乃息<hi>出抱朴子</hi>
　　　　張助<lb/>
南頓人張助者耕於田中種禾見一李核意欲持歸乃<lb/>
掘取之以濕土封其根置空桑中遂忘取之助後作逺<lb/>
職不在其後里中人見桑中忽生李謂之神有病目痛<lb/>
者䕃息此桑下因祝之言李君能令我目愈者謝一豚<lb/>
<pb n="KR3l0118_WYG_315-6a"/>
其目偶愈便殺豚祭之傳者過差便言此樹能令盲者<lb/>
得視逺近翕然互來請福其下常車馬填溢酒肉滂沲<lb/>
如此數年張助罷職來還見之乃曰此是我昔所置李<lb/>
核耳何有神乎乃斫去<hi>出風俗通</hi>
　　　　著餌石人<lb/>
又汝陽有彭氏墓近大道墓口有一石人田家老母到<lb/>
市買數片餌以歸天熱過䕃彭氏墓口樹下以所買餌<lb/>
蹔著石人頭上及去忘取之後來者見石人頭上有餌<lb/>
<pb n="KR3l0118_WYG_315-6b"/>
求而問之或人調云此石人有神能治病病愈者以餌<lb/>
來謝之如此轉以相語云頭痛者摩石人頭腹痛者摩<lb/>
石人腹亦還以自摩無不愈者遂千里來就石人治病<lb/>
初具雞豚後用牛羊為立帷幄管絃不絶如此數年前<lb/>
忘餌母聞之乃為人説無復徃者<hi>出抱朴子</hi>
　　　　洛西古墓<lb/>
洛西有古墓穿壞多時水滿墓中多石灰汁主治瘡夏<lb/>
日行人有病瘡煩熱見此墓中水清好因自洗浴瘡偶<lb/>
<pb n="KR3l0118_WYG_315-7a"/>
便愈於是諸病者聞之悉往自洗轉有飲之以治腹内<lb/>
者近墓居人便於墓所立廟舍而賣此水而往買者又<lb/>
當祭廟中酒肉不絶而來者轉多此水行盡於是賣者<lb/>
常夜竊運他水以益之其逺道人不能往者皆因行使<lb/>
或持器遺信賣水者大富或言其無神官家禁止遂填<lb/>
塞之乃絶<hi>出抱朴子</hi>
　　　　豫章樹<lb/>
唐洪州有豫章樹從秦至今千年以上逺近崇敬或索<lb/>
<pb n="KR3l0118_WYG_315-7b"/>
女婦或索猪羊有胡超師云𨼆於白鶴山中時遊洪府<lb/>
見猪羊婦女遮列訴稱此神枉見殺害超乃積薪將焚<lb/>
之猶驚懼其樹上有鸛雀窠數十欲燒前三日鸛翔空<lb/>
中徘徊不下及四邊居宅櫛比皆是竹木恐火延燒于<lb/>
時大風起吹焰直上旁無損害遂奏其地置觀焉<hi>出捜神记</hi>
　　　　狄仁傑檄<lb/>
唐垂拱四年安撫大使狄仁傑檄告西楚霸王項君將<lb/>
挍等其略曰鴻名不可以謬假神器不可以力爭應天<lb/>
<pb n="KR3l0118_WYG_315-8a"/>
者膺樂推之名背時者非見㡬之主自祖龍御宇横噬<lb/>
諸侯任趙高以當軸棄䝉恬而齒劒沙丘作禍於前望<lb/>
夷覆滅於後七廟隳圮萬姓屠原鳥思静於飛塵魚豈<lb/>
安於沸水赫矣皇漢受命𤣥穹膺赤帝之貞符當四靈<lb/>
之欽運俯張地紐彰鳳紀之祥仰緝天綱鬱龍興之兆<lb/>
而君潛遊澤國嘯聚水鄉矜扛鼎之雄逞拔山之力莫<lb/>
測大符之所會不知厯數之有歸遂奮闗中之翼竟垂<lb/>
垓下之翅葢實由於人事焉有屬於天亡雖驅百萬之<lb/>
<pb n="KR3l0118_WYG_315-8b"/>
兵終棄八千之子以為殷監豈不惜哉固當匿魄東峰<lb/>
收魂北極豈合虚承廟食廣費牲牢仁傑受命方隅循<lb/>
革攸寄今遣焚燎祠宇削平臺室使蕙帷銷燼羽帳隨<lb/>
烟君宜速遷勿為人患檄到如律令<hi>出吳興掌故集</hi>
　　　　飛布山廟<hi>原闕</hi>
<pb n="KR3l0118_WYG_315-9a"/>
　<lb/>
　<lb/>
　<lb/>
　　　　畫琵琶<hi>原闕四十四字</hi>
　<lb/>
　<lb/>
　　泊船書生因上山閒步入林數十步上有一坡見<lb/>
僧房院開中有牀牀塌門外小廊數間傍有筆硯書生<lb/>
<pb n="KR3l0118_WYG_315-9b"/>
工畫遂把筆於房門素壁上畫一琵琶大小與真不異<lb/>
畫畢風靜船發僧歸見畫處不知何人乃告村人曰恐<lb/>
是五臺山聖琵琶當亦戯言而遂為村人傳説禮施求<lb/>
福甚效書生便到楊家入吳經年乃聞人説江西路僧<lb/>
室有聖琵琶靈應非一書生心疑之因還江西時令船<lb/>
人泊船此處上訪之僧亦不在所畫琵琶依舊前幡花<lb/>
香罏書生取水洗之盡僧亦未歸書生夜宿于船中至<lb/>
明日又上僧夜已歸覺失琵琶以告鄰人大集相與悲<lb/>
<pb n="KR3l0118_WYG_315-10a"/>
歎書生故問具言前驗今應有人背着琵琶所以潛𨼆<lb/>
書生大笑為説畫之因由及拭却之由僧及村人信之<lb/>
靈聖亦絶耳<hi>出原化記</hi>
　　　　壁山神<lb/>
合州有壁山神鄉人祭必以太牢不爾致禍州里懼之<lb/>
毎嵗烹宰不知紀極蜀僧善曉早為州縣官苦於調選<lb/>
乃剃削為沙門堅持戒律雲水㕘禮行經此廟乃曰天<lb/>
地郊社薦享有儀斯鬼何得僭於天地牛者稼穡之資<lb/>
<pb n="KR3l0118_WYG_315-10b"/>
爾淫其祀無乃過乎乃命斧擊碎土偶數軀殘一偶而<lb/>
僧亦力困稍蘇其氣方次擊之廟祝祈僧曰此一神從<lb/>
來蔬食由是存之軍州驚愕申聞本道而僧端然無恙<lb/>
斯以正理責之神亦不敢加禍也<hi>出北夢瑣言</hi>
　<lb/>
　<lb/>
　<lb/>
　太平廣記卷三百一十五<lb/>
</p>
<p>
</p>
  </div>
</body>
</text>
</TEI>
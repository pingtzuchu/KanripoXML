<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百一十三</head>
    <p>
<pb n="KR3l0118_WYG_313-1a"/>
欽定四庫全書<lb/>
　太平廣記卷三百一十三　宋　李昉等　編<lb/>
　　神二十三<lb/>
　　　楊鑣　　　張璟　　　崔從事<lb/>
　　　王審知　　張懷武　　李玫<lb/>
　　　趙瑜　　　闗承湍妻　李冰祠<lb/>
　　　鄭君雄　　鍾離王祠　盤古祠<lb/>
　　　狄仁傑祠　葛氏婦　　馬希聲<lb/>
<pb n="KR3l0118_WYG_313-1b"/>
　　　龎式<lb/>
　　　　楊鑣<lb/>
唐楊鑣相國收之子少年為江西從事秋祭大孤神鑣<lb/>
悦神像之容偶以言戱之祭畢迴舟而見空中雲霧有<lb/>
一女子容質甚麗詣鑣呼為楊郎云家姊多幸蒙楊郎<lb/>
採顧便希迴橈以成禮也故來奉迎鑣驚怪乃曰前言<lb/>
戱之耳神女曰家姊本無意輒慕君子而楊郎先自發<lb/>
言茍或中輟立恐不利於君鑣不得已遂諾之希從容<lb/>
<pb n="KR3l0118_WYG_313-2a"/>
一月處理家事歸家理命訖倉卒而卒似有鬼神迎也<lb/>
𥙷闕薛澤與鑣有姻嘗言此事甚詳近者故鄧州節度<lb/>
判官史在德郎中子光澤甚聰俊方修舉業自别墅歸<lb/>
乗醉入泰山廟謂神曰與神作第三兒可乎自是歸家<lb/>
精神恍惚似有召之者踰月而卒<hi>出北夢瑣言</hi>
　　　　張璟<lb/>
廬山書生張璟乾寧中以所業之桂州至衡州犬嘷灘<lb/>
損船上岸寢於江廟為神所責璟以素業對之神為改<lb/>
<pb n="KR3l0118_WYG_313-2b"/>
容延坐從容云有巫立仁者罪合族廟神為理之於嶽<lb/>
神無人作奏璟為草之既奏嶽神許之廟神喜以白金<lb/>
十鉼為贈劉山甫與挍書郎廖隲親見璟説其事甚詳<lb/>
<hi>出北夢瑣言</hi>
　　　　崔從事<lb/>
福建崔從事忘其名正直檢身幕府所重奉使湖湘復<lb/>
命在道遇賊同行皆死唯崔倉皇中忽有人引路獲免<lb/>
中途復患痁疾求藥無所途次延平津廟夢為廟神賜<lb/>
<pb n="KR3l0118_WYG_313-3a"/>
藥三丸服之驚覺頓愈彭城劉山甫自云外祖李敬彞<lb/>
為郎中宅在東都毓財坊土地最靈家人張行周事之<lb/>
有應未大水前預夢告張求飲食至其日率其𩔖遏水<lb/>
頭並不衝圮李宅<hi>出北夢瑣言</hi>
　　　　王審知<lb/>
福州海口黄碕岸横石巉峭常為舟楫之患王審知為<lb/>
福建觀察使思欲制置憚於役力乾寧中因夢金甲神<lb/>
自稱吳安王許助開鑿及覺言於賔寮因命判官劉山<lb/>
<pb n="KR3l0118_WYG_313-3b"/>
甫往設祭祭未終海内獰怪俱見山甫憩於僧院憑高<lb/>
觀之風雷暴興見一物非魚非龍鱗黄鬛赤凡三日風<lb/>
雷乃霽已别開一港甚便行旅驛表以聞賜號甘棠港<lb/>
閩從事劉山甫乃中朝舊族也著金溪閑談十二卷具<lb/>
載其事<hi>出北夢瑣言</hi>
　　　　張懷武<lb/>
南平王鍾傅鎮江西遣道士沈太虚禱廬山九天使者<lb/>
廟太虚醮罷夜坐廊廡間怳然若夢見壁畫一人前揖<lb/>
<pb n="KR3l0118_WYG_313-4a"/>
太虚曰身張懷武也常為軍將上帝以微有隂功及物<lb/>
今配此廟為靈官既悟起視壁畫署曰五百靈官太虚<lb/>
歸以語進士沈彬彬後二十年游醴陵縣令陸生客之<lb/>
方食有軍吏許生後至語及張懷武彬因問之許曰懷<lb/>
武者蔡之禆將某之長史也頃甲辰年大饑聞豫章獨<lb/>
稔即與一他將各帥其屬奔豫章既即路兩軍稍不相<lb/>
能比至五昌一隙大搆尅日將决戰禁之不可懷武乃<lb/>
攜劒上戌樓去其梯謂其徒曰吾與汝今日之行非有<lb/>
<pb n="KR3l0118_WYG_313-4b"/>
他圖直救性命耳奈何不忍小忿而相攻戰夫戰必彊<lb/>
者傷而弱者亡如是則何為去父母之國而死於道路<lb/>
耶凡兩軍所以致爭者以有懷武故也今為汝等死兩<lb/>
軍為一無搆難矣遂自刎於是兩軍之士皆伏樓下慟<lb/>
哭遂相與和親比及豫章無一人逃亡者許但懷其舊<lb/>
恩亦不知靈官之事彬因述記以申明之豈天意將感<lb/>
發死義之士故以肸蠁告人乎<hi>出稽神録</hi>
　　　　李玫<lb/>
<pb n="KR3l0118_WYG_313-5a"/>
天祐初舒州有倉官李玫自言少時因病遂見鬼為人<lb/>
言禍福多中淮南大將張顥專廢立之權威振中外玫<lb/>
時宿於灊山司命真君廟翌日與道士崔繟然數人將<lb/>
入城去廟數里忽止同行於道側自映大樹以窺之良<lb/>
久乃行繟然曰復見鬼耶曰向見一人桎梏甚嚴吏卒<lb/>
數十人衛之向廟而去是必為真君考召也雖意氣尚<lb/>
在已不自免矣或問為誰久之乃肯言曰張顥也聞者<lb/>
皆懼共祕之不旬日而聞顥誅李宗造開元寺成大會<lb/>
<pb n="KR3l0118_WYG_313-5b"/>
文武僧道於寺中既罷玫復謂繟然曰向坐中有客為<lb/>
二吏固揖之而去是不久矣言其衣服容貌則團練巡<lb/>
官陳絳也不數日絳暴疾卒道士邵修黙崔之弟子親<lb/>
見之<hi>出稽神録</hi>
　　　　趙瑜<lb/>
明經趙瑜魯人累舉不第困厄甚因遊泰山祈死于嶽<lb/>
廟將出門忽有小吏自後至曰判官召隨之而去奄至<lb/>
一㕔事簾中有人云人所重者生君何為祈死對曰瑜<lb/>
<pb n="KR3l0118_WYG_313-6a"/>
應鄉薦累舉不第退無歸耕之資湮厄貧病無復生意<lb/>
故祈死耳良久聞簾中檢閲簿書既而言曰君命至薄<lb/>
名第禄仕皆無分既此見告當有以奉濟今以一藥方<lb/>
授君君以此足給衣食然不可置家置家則貧矣瑜拜<lb/>
謝而出至門外空中飄大桐葉至瑜前視之乃書巴豆<lb/>
丸方於其上亦與人間之方正同瑜遂自稱前長水令<lb/>
賣藥於夷門市餌其藥者病無不愈獲利甚多道士李<lb/>
徳陽親見其桐葉已十餘年尚如新<hi>出稽神録</hi>
<pb n="KR3l0118_WYG_313-6b"/>
　　　　闗承湍妻<lb/>
青城縣岷江暴漲漂墊民居縣民闗承湍妻計氏有孩<lb/>
提子在懷抱乃上木櫃為駭浪推漾大江唯見赤幘佩<lb/>
刀者洎朱衣秉簡者安存之令洎縣溉植乃隨流泛泛<lb/>
至縣溉為舟子迎拯而出子母無恙<hi>出北夢瑣言</hi>
　　　　李冰祠<lb/>
天祐七年夏成都大雨岷江漲將壞京口江灌堰上夜<lb/>
聞呼噪之聲若千百人列炬無數大風暴雨而火影不<lb/>
<pb n="KR3l0118_WYG_313-7a"/>
滅及明大堰移數百丈堰水入新津江李冰祠中所立<lb/>
旗幟皆濕是時新津嘉眉水害尤多而京不加溢焉<hi>出録</hi>
<hi>異記</hi>
　　　　鄭君雄<lb/>
鄭君雄為遂州刺史一日晚忽見兵士數千人在水東<lb/>
灞内旗幟戈甲人物喧閙與軍行無異不敢詰問警備<lb/>
而已未曉密偵之大軍已去只三五人在後偵者問之<lb/>
曰江<hi>闕</hi>神也數年川府不安移在峽内今逺近安矣却<lb/>
<pb n="KR3l0118_WYG_313-7b"/>
歸川中復視之有下營及火幕踪跡一一可驗焉<hi>出録異記</hi>
　　　　鍾離王祠<lb/>
遂州東岸唐村云昔有一人衣大袖戴古冠幘立於道<lb/>
左語村人曰我鍾離王也舊有廟在下流十餘里因水<lb/>
摧損今像泝流而止將至矣汝可於此為我立廟村人<lb/>
詣江視之得一木人長數尺遂於所見處立廟號唐村<lb/>
神至今禱祈皆驗或云初見時如道士狀<hi>出録異記</hi>
　　　　盤古祠<lb/>
<pb n="KR3l0118_WYG_313-8a"/>
唐都縣有盤古三郎廟頗有靈應民之過門稍不致敬<lb/>
多為毆擊或道途顛蹶縣民楊知遇者嘗受正一明威<lb/>
籙一夕醉甚將還其家路逺月黑無伴還家願得神力<lb/>
示以歸路俄有一炬火自廟門出前引至其家二十餘<lb/>
里雖狹橋褊路無蹉跌火炬亦無見矣鄉里之人尤驚<lb/>
<hi>下有脱文</hi>
　　　　狄仁傑祠<lb/>
魏州南郭狄仁傑廟即生祠堂也天后朝仁傑為魏州<lb/>
<pb n="KR3l0118_WYG_313-8b"/>
刺史有善政吏民為之立生祠及入朝魏之士女毎至<lb/>
月首皆詣祠奠醊仁傑方朝是日亦有醉色天后素知<lb/>
仁傑初不飲酒詰之具以事對天后使驗問乃信莊宗<lb/>
觀兵河朔嘗有人醉宿廟廊之下夜分即醒見有人於<lb/>
堂陛下罄折咨事堂中有人問之對曰奉符於魏州索<lb/>
萬人堂中語曰此州虚耗災禍頻仍移於他處此人曰<lb/>
諾請往白之遂去少頃復至則曰已移命於鎮州矣語<lb/>
竟不見是嵗莊宗分兵討鎮州至於攻下兩軍所殺甚<lb/>
<pb n="KR3l0118_WYG_313-9a"/>
衆焉<hi>出玉堂閒話</hi>
　　　　葛氏婦<lb/>
兖之東鈔里泗水上有亭亭下有天齊王祠中有三郎<lb/>
君祠神者巫云天齊王之愛子其神甚靈異相傳岱宗<lb/>
之下樵童牧竪或有逢羽獵者騎從華麗有如侯王即<lb/>
此神也魯人畏敬過於天齊朱梁時葛周鎮兖部署嘗<lb/>
舉家婦女遊於泗亭遂至神祠周有子十二郎者其婦<lb/>
美容止拜於三郎君前熟視而退俄而病心痛踣地悶<lb/>
<pb n="KR3l0118_WYG_313-9b"/>
絶久之舉族大悸即禱神有頃乃瘳自是神情失常夢<lb/>
寐恍惚嘗與神遇其家懼送婦徃東京以避之未幾其<lb/>
神亦至謂婦曰吾尋汝久矣今復相遇其後信宿輒來<lb/>
每神將至婦則先伸欠呵嚏謂侍者曰彼已至矣即起<lb/>
入帷中侍者屬耳伺之則聞私竊語笑逡巡方去率以<lb/>
為常其夫畏神竟不敢與婦同宿久之婦卒<hi>出玉堂閒話</hi>
　　　　馬希聲<lb/>
湖南馬希聲嗣父位連年亢旱祈禱不應乃封閉南嶽<lb/>
<pb n="KR3l0118_WYG_313-10a"/>
司天王廟及境内神祠竟亦不雨其兄希振入諫之飲<lb/>
酒至中夜而退聞堂前喧譟連召希振復入見希聲倒<lb/>
立於階下衣裳不披其首已碎令親信輿上以帛蒙首<lb/>
翌日發䘮以弟希範嗣位先是大將周達自南嶽迴見<lb/>
江上雲霧中擁執希聲而去祕不敢言夕有物如黑幕<lb/>
突入空堂即時而卒<hi>出北夢瑣言</hi>
　　　　龎式<lb/>
唐長興三年進士龎式肄業于嵩陽觀之側臨水結菴<lb/>
<pb n="KR3l0118_WYG_313-10b"/>
以居一日晨往前村未返菴内唯薛生東郡人也少年<lb/>
純慤師事於式晨興就澗水盥潄畢見菴之東南林内<lb/>
有五人皆星冠霞帔或縫掖之衣衣各一色神彩俊拔<lb/>
語音清響目光射人香聞十餘步薛生驚異遍拜之問<lb/>
薛曰爾何人生具以對又問爾能隨吾去否薛辭以父<lb/>
母年老期之異日又曰爾既不去吾當書爾之背誌之<lb/>
遂令肉袒唯覺其背上如風之吹書畢却入林中並失<lb/>
其處斯須龎式至具述且示之背見朱書字一行字體<lb/>
<pb n="KR3l0118_WYG_313-11a"/>
雜以篆籀唯兩字稍若官體貴人字餘皆不别薛生又<lb/>
以手捫之數字挐破色鮮如血數日香尚不銷後龎式<lb/>
登第除樂鄉縣令為叛帥安從進所殺薛氏子尋歸滑<lb/>
臺殂於家<hi>出玉堂閒話</hi>
　<lb/>
　<lb/>
　<lb/>
　<lb/>
<pb n="KR3l0118_WYG_313-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百一十三<lb/>
</p>
<p>
</p>
  </div>
</body>
</text>
</TEI>
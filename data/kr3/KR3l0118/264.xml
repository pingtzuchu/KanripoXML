<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百六十四</head> <lb/>
    <p>
<pb n="KR3l0118_WYG_264-1a"/>
欽定四庫全書<lb/>
　太平廣記卷二百六十四<lb/>
　　無賴二<lb/>
　　　南荒人娶婦　趙髙　　　　韋少卿<lb/>
　　　葛清　　　三王子　　　樂從訓<lb/>
　　　張從晦　　李仁矩　　　李罕之<lb/>
　　　韓伸　　　李令　　　　孟𢎞微<lb/>
　　　僧鸞　　　路徳延　　　蕭希甫<lb/>
<pb n="KR3l0118_WYG_264-1b"/>
　　　　南荒人娶婦<lb/>
南荒之人娶婦或有喜他室之女者率少年持刀挺往<lb/>
趨虚路以偵之候其過即擒縳擁歸為妻間一二月復<lb/>
與妻偕首罪於妻之父兄常俗謂縳婦女壻非有父母<lb/>
喪不復歸其家<hi>出投荒雜録</hi>
　　　　趙髙<lb/>
李夷簡元和末在蜀蜀市人趙髙好鬭嘗入獄滿背鏤<lb/>
毗沙門天王吏欲杖背見之輒止恃此為坊市害左右言<lb/>
<pb n="KR3l0118_WYG_264-2a"/>
於李李大怒擒就㕔前索新造筋棒題徑三寸叱杖家<lb/>
打天王盡則已數三十餘不死經旬日但袒而歴門乞<lb/>
修理破功徳錢<hi>出酉陽雜俎</hi>
　　　　韋少卿<lb/>
蜀小將韋少卿韋表微堂兄也少不喜書嗜好劄青其<lb/>
叔父嘗令解衣視之胸上劄一樹樹杪鳥集數十其下<lb/>
懸鏡其鼻繫有人止於側牽之叔不觧問焉少卿笑曰<lb/>
叔曽讀張燕公詩否挽鏡寒鴉集也<hi>出酉陽雜俎</hi>
<pb n="KR3l0118_WYG_264-2b"/>
　　　　葛清<lb/>
荆州街子葛清自頸已下遍劄白居易詩段成式嘗<lb/>
與荆客陳至呼觀之令其自解背上亦能闇記反手指<lb/>
其劄處至不是花中偏愛菊則有一人持盃臨菊叢黄<lb/>
夾纈窠寒有葉則指一樹樹上掛纈纈窠勝絶細凡劄<lb/>
三十餘首體無完膚陳至呼為白舍人行詩圖也<hi>出酉陽雜</hi>
<hi>俎</hi>
　　　　三王子<lb/>
<pb n="KR3l0118_WYG_264-3a"/>
楊虞卿為京兆尹時市里有三王子力能揭巨石遍身<lb/>
圖劄體無完膚前後合抵死數四皆匿軍以免㑹有過<lb/>
楊令所由數人捕獲閉闗杖殺之判云刺劄四肢口稱<lb/>
王子何須訊問便合當辜<hi>出酉陽雜俎</hi>
　　　　樂從訓<lb/>
王鐸落都統除滑州節度尋罷鎮以河北安静於楊全<lb/>
玫有舊遊地浮陽與其幕客從行皆朝中士子及過魏<lb/>
樂彦禎禮之甚至鐸之行李甚侈從客侍姬有輦下昇<lb/>
<pb n="KR3l0118_WYG_264-3b"/>
平之故態彦禎有子曰從訓素無賴愛其車馬姬妾以<lb/>
問其父之幕客李山甫以咸通中數舉不第尤私憤於<lb/>
中朝貴達因勸從訓圖之伺鐸至甘陵以輕騎數百盡<lb/>
掠其橐裝姬僕而還賔客皆遇害及奏朝廷云得貝州<lb/>
報某日殺却一人姓王名令公其兇誕也如此彦禎父<lb/>
子尋為亂軍所殺<hi>出北夢瑣言</hi>
　　　　張從晦<lb/>
梁祖圖伯之初夀州刺史江彦温以郡歸我乃遣親吏<lb/>
<pb n="KR3l0118_WYG_264-4a"/>
張從晦勞其勤而從晦無賴酣酒有飲徒何藏燿者與<lb/>
之偕甚眤狎從晦致命於郡彦温大張樂晦不至乃與<lb/>
藏燿食於主將家彦温果疑恐曰汴王謀我矣不然何<lb/>
使者之如是也乃殺其主將連誅數十人而以狀白其<lb/>
事既而又疑懼曰汴其腹心亡我族矣自縊而死梁祖<lb/>
大怒按其事腰斬從晦留何藏燿裂其禁械斬於夀春<lb/>
市<hi>出北夢瑣言</hi>
　　　　李仁矩<lb/>
<pb n="KR3l0118_WYG_264-4b"/>
後唐明宗皇帝時董璋授東川將有䟦扈之心於時遣<lb/>
客省使李仁矩出使梓潼仁矩比節使下小挍驟居内<lb/>
職性好狎邪元戎張筵以疾辭不至乃與營妓曲宴璋<lb/>
聞甚怒索馬詣館遽欲害之仁矩鞹足端簡迎門璋怒<lb/>
稍解他日作叛兩川舉兵並由仁矩獻謀於安重誨之<lb/>
所致也<hi>出北夢瑣言</hi>
　　　　李罕之<lb/>
李罕之河陽人也少為桑門無賴所至不容曽乞食於<lb/>
<pb n="KR3l0118_WYG_264-5a"/>
滑州酸棗縣自旦及晡無與之者擲鉢於地毁僧衣投<lb/>
河陽諸葛爽為卒罕之即僧號便以為名素多力或與<lb/>
人相毆毆其左頰右頰血流爽尋署為小挍每遣討賊<lb/>
無不擒之蒲絳之北有摩雲山設堡於上號摩雲寨前<lb/>
後不能攻取時罕之下焉由此號李摩雲累歴郡侯河<lb/>
南尹節將官至侍中卒於汴州亦荆南成汭之流也自唐<lb/>
仕梁<hi>出北夢瑣言</hi>
　　　　韓伸<lb/>
<pb n="KR3l0118_WYG_264-5b"/>
有韓伸者渠州人也善飲博長於灼龜遊謁王侯之門<lb/>
常懐一龜殻隔宿先灼一龜來日之兆吉即博不吉即<lb/>
已又或云某方位去吉即往之諸方縱人牽之不去即<lb/>
取人錢貨如徵赤債或經年㤀其家而不歸多於花栁<lb/>
之間落魄其妻怒甚時復自來耻頓驅趂而同歸如是<lb/>
往往有之又嘗遊謁於東川經年不歸忽一日聚其博<lb/>
徒挈飲妓而致幽㑹夜坐洽樂之際其妻又自家領女<lb/>
僕一兩人潛至匿鄰舍家俟其夜㑹筵合遂持棒伺於<lb/>
<pb n="KR3l0118_WYG_264-6a"/>
暗處伸不知遂塌聲唱池水清聲不絶腦後一棒打落<lb/>
幞頭撲滅燈燭伸即竄於飯床之下有同坐客暗中遭<lb/>
鞭撻一頓不勝其苦最後遣二青衣把髻子牽行一歩<lb/>
一棒决之罵曰這老漢何落魄不歸也無何牽至燭下<lb/>
照之乃是同坐客其良人尚蓬頭潛於飯床之下蜀人<lb/>
大以為歡笑時輩呼韓為池水清<hi>出王氏見聞</hi>
　　　　李令<lb/>
渚宫有李令者自宰延安本狡猾之徒也强為篇章而<lb/>
<pb n="KR3l0118_WYG_264-6b"/>
干謁時有歸評事任江陵鹺院常懐䘏士之心李令既<lb/>
識歸君累求救貸而悉皆允諾又曰某尋親湖外輙假<lb/>
舍而安家族歸君亦慜諾之李且乗舟而去不二旬其<lb/>
妻遣僕使告丐糇糧歸亦拯其乏絶李忽寄書於鹺院<lb/>
情况凝密是異尋常書中有贈家室等詩一首意欲組<lb/>
織歸君歸君悔恨而不能自明與武陵渠江之務以糊<lb/>
其口焉舉士沈擢每述於同院衆賔用兹戒慎也李令<lb/>
寄其妻詩曰有人教我向衡陽一度思歸一㫁腸為報<lb/>
<pb n="KR3l0118_WYG_264-7a"/>
艶妻兼少女與吾覓取朗州塲<hi>出雲谿友議</hi>
　　　　孟𢎞微<lb/>
唐孟𢎞微郎中誕妄不拘宣宗朝因次對曰陛下何以<lb/>
不知有臣不以文字召用上怒曰卿何人斯朕耳冷不<lb/>
知有卿翌日上謂宰臣曰此人躁妄欲求翰林學士大<lb/>
容易哉於是宰臣歸中書貶其官示小懲也又嘗忿悁<lb/>
擠其弟落井外議喧然乃致書告親友曰懸身井半風<lb/>
言沸騰尺水丈波古今常事與鄭諷鄰居諷為南海從<lb/>
<pb n="KR3l0118_WYG_264-7b"/>
事因墻頽侵入墻界五六丈知宅者有狀請退其所侵<lb/>
判其狀曰海隅從事少有生還地勢尖斜打牆夾入平生<lb/>
操履率皆如此不遭擯棄幸矣哉<hi>出北夢瑣言</hi>
　　　　僧鸞<lb/>
僧鸞有逸才而無拘檢早嵗稱鄉銜謁薛能於嘉州能<lb/>
以其顚率難為舉子乃佴出家自於百尺六像前披剃<lb/>
不肯師於常僧也後入京為文章供奉賜紫栁玭甚愛<lb/>
其才租庸張濬亦曽加敬盛言其可大用由是反初號<lb/>
<pb n="KR3l0118_WYG_264-8a"/>
鮮于鳯修刺謁栁栁鄙之不接又謁張張亦拒之於是<lb/>
失望而為李鋌江西判官後為西班小將軍竟於黄州<lb/>
遇害<hi>出北夢瑣言</hi>
　　　　路徳延<lb/>
河中判官路徳延相國巖之姪嶽之子時謂才俊擢進<lb/>
士第西平王朱友謙幕寮放恣凌慠王公容之友謙背<lb/>
梁乞於晉陽并使初至禮遇方謹路公筵上言語及之<lb/>
友謙憂憤因投徳延於黄河以紓禍也先是紀綱之僕<lb/>
<pb n="KR3l0118_WYG_264-8b"/>
近判官入謁幕次遂有請易舍之說蓋義兄弟同處不<lb/>
欲聞郎君穢談也路子得非其人耶<hi>出北夢瑣言</hi>
　　　　蕭希甫<lb/>
蕭希甫進士及第有文才口辨多機數梁時不得意棄<lb/>
母妻渡河易姓名為皇甫校書莊宗即位於魏州徵希<lb/>
甫知制誥莊宗平汴洛希甫奉詔宣慰青齊方知其母<lb/>
死妻嫁乃持服於魏州時議者戲引李陵書云老母終<lb/>
堂生妻去室後為諫議大夫性褊忿躁於進取疏宰相<lb/>
<pb n="KR3l0118_WYG_264-9a"/>
豆盧革韋說至於貶斥又以毁訾宰相責授嵐州司馬<lb/>
焉<hi>出北夢瑣言</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_264-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百六十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百六十五</head> <lb/>
    <p>
<pb n="KR3l0118_WYG_265-1a"/>
欽定四庫全書<lb/>
　太平廣記卷二百六十五<lb/>
　　輕薄一<lb/>
　　　劉祥　　　劉孝綽　　　汲師<lb/>
　　　許敬宗　　盈川令　　　崔湜<lb/>
　　　杜審言　　杜甫　　　　陳通方<lb/>
　　　李賀　　　崔駢　　　　李羣玉<lb/>
　　　馮涓　　　温庭筠　　　西川人<lb/>
<pb n="KR3l0118_WYG_265-1b"/>
　　　河中幕客　陳磻叟　　崔照符<lb/>
　　　温定　　　薛能　　　髙逢休<lb/>
　　　　劉祥<lb/>
東莞劉祥恃才傲物嘗謂一驢曰汝努力如汝輩已為<lb/>
令僕矣復作連珠譏諷朝廷尋被誅<hi>出談藪</hi>
　　　　劉孝綽<lb/>
梁劉孝綽輕薄到洽洽本灌園者洽謂孝綽曰某宅東<lb/>
家有好地擬買被本主不肯何計得之孝綽曰卿何不<lb/>
<pb n="KR3l0118_WYG_265-2a"/>
多輦其糞置其墉下以苦之洽死恨孝綽竟被傷害<hi>出家</hi>
<hi>話録</hi>
　　　　汲師<lb/>
汲師滑州人也自溧水尉拜監察御史時大夫李乾祐<lb/>
為萬年令師按縣獄乾祐差池而出晚師怒不顧而出<lb/>
銜之乾祐尋廵察韋務静與師鄉里充乾祐判官㑹制<lb/>
書拜乾祐中丞乾祐顧謂務静曰邑子可出矣足下可<lb/>
入矣遂左授新樂令性躁率時直長李冲寂即髙宗從<lb/>
<pb n="KR3l0118_WYG_265-2b"/>
弟也微有犯師將彈而謂之呼冲寂為弟冲寂謂之曰<lb/>
冲寂主上從弟公姓汲於皇家何親而見呼為弟師慙<lb/>
而止嘗監享太廟責署官將彈之署官徹曉伺其失汲<lb/>
履赤舄如厠共訐之乃止<hi>出御史臺記</hi>
　　　　許敬宗<hi>已見二百四十九卷本𫝊</hi>
唐許敬宗性輕見人多忘之或謂其不聰曰卿自難識<lb/>
若是曹劉沈謝暗中摸索著亦可識<hi>出國史纂異</hi>
　　　　盈川令<lb/>
<pb n="KR3l0118_WYG_265-3a"/>
唐衢州盈川縣令楊炯詞學優長恃才簡倨不容於時<lb/>
每見朝官目為麒麟楦<hi>許怨反</hi>人問其故楊曰今餔樂假<lb/>
㺯麒麟者刻畫頭角修飭皮毛覆之驢上巡塲而走及<lb/>
脫皮褐還是驢馬無徳而衣朱紫者與驢覆麟皮何别<lb/>
矣<hi>出朝野僉載</hi>
　　　　崔湜<lb/>
崔湜之為中書令張嘉貞為舍人湜輕之常呼為張底<lb/>
後曽量數事意皆出人右湜驚美久之謂同列曰知否<lb/>
<pb n="KR3l0118_WYG_265-3b"/>
張底乃我輩一般人此終是其坐處湜死後十餘年河<lb/>
東竟為中書令<hi>出國史纂異</hi>
　　　　杜審言<lb/>
杜審言初舉進士恃才謇傲甚為時輩所妬蘇味道為<lb/>
天官侍郎審言參選試判後謂人曰蘇味道必死人問<lb/>
其故審言曰見吾判即當羞死矣又問人曰吾之文章<lb/>
合得屈宋作衙官書跡合得王羲之北面其矜誕如此<lb/>
貶吉州司户司馬周季重員外司户郭若訥共構審言<lb/>
<pb n="KR3l0118_WYG_265-4a"/>
罪狀繫獄將因事殺之既而季重等酣宴審言子并年<lb/>
十三懐刀以擊季重重中創而死并亦為左右所殺<hi>出譚</hi>
<hi>賔録</hi>
　　　　杜甫<lb/>
杜工部甫在蜀醉後登嚴武之牀厲聲問武曰公是嚴<lb/>
挺之兒否武色變甫復曰僕乃杜審言孫子武少解矣<lb/>
<hi>出摭言</hi>
　　　　陳通方<lb/>
<pb n="KR3l0118_WYG_265-4b"/>
陳通方閩縣人真元十年顧少連下進士及第時屬公<lb/>
道大開採掇孤俊通方年二十五第四人及第以其年<lb/>
少名髙輕薄自負與王播同年王時年五十六通方薄<lb/>
其成事後時因期集戲拊其背曰王老王老奉贈一第<lb/>
言其日暮途逺及第同贈官也王曰擬應三篇通方又<lb/>
曰王老一之謂甚其可再乎王心每貯之通方尋值家<lb/>
艱還歸王果累捷髙科官漸達矣通方後履人事入闗<lb/>
王已丞郎判鹽鐵通方窮悴寡坐不知王素銜其言投<lb/>
<pb n="KR3l0118_WYG_265-5a"/>
之求救同年李虛中時為副使通方亦有詩扣之求為<lb/>
汲引云應念路傍憔悴翼昔年喬木幸同遷王不得已<lb/>
署之江西院官赴職未及其所又改為浙東院僅至半<lb/>
程又改與南陵院如是往復數四困躓日甚退省其咎<lb/>
謂甥姪曰吾偶戲謔不知王生遽為深憾人之於言豈<lb/>
合容易哉尋值王真拜禮分懸絶追謝無地悵望病終<lb/>
<hi>出閩川多士𫝊</hi>
　　　　李賀<lb/>
<pb n="KR3l0118_WYG_265-5b"/>
元和中進士李賀善為歌篇韓愈深所知重於縉紳間<lb/>
每為延譽由此聲華藉甚時元稹年少以明經擢第一<lb/>
攻篇什常交結於賀一日執贄造門賀覽刺不容遽入<lb/>
僕者謂曰明經及第何事來㸔李賀稹無復致情慙憤<lb/>
而退其後自左拾遗制䇿登科日當要路及為禮部郎<lb/>
中因議賀祖諱晉不合應舉賀亦以輕薄為時輩所排<lb/>
遂致轗軻韓愈惜其才為著諱辯録明之然竟不成名<lb/>
<hi>出劇談録</hi>
<pb n="KR3l0118_WYG_265-6a"/>
　　　　崔駢<lb/>
李徳裕退朝歸第多與親表裴璟無間破體笑語李多<lb/>
詢以内外新事李問更有何說裴曰别無新事但昨日<lb/>
坡下郎官集送某郎官出牧江湖飲餞郵亭人客甚衆<lb/>
有倉部白員外末至崔駢郎中作録事下四籌白自以<lb/>
卑秩人乗凌兢更不敢固辭上次酌四大器白連引三<lb/>
器訖餘一持之而請第四器名崔郎中云亦别無事但<lb/>
何必要到處出脫時白踉蹌仆於下座竟不飲而去坐<lb/>
<pb n="KR3l0118_WYG_265-6b"/>
上有笑者有縮頸者但不知此官人今日起得否李聞<lb/>
之大怒曰何由可耐不斯言必有之乎曰固然又問弟<lb/>
知白員外所止否璟曰是人在某坊某曲李曰為某𫝊<lb/>
語白員外請至宅白捧命又憂恐比至李曰久欲從容<lb/>
中外事併然旬朔不要出人事既而白授翰林學士崔<lb/>
駢汾州刺史續改洺州刺史流落外任不復更遊郎署<lb/>
終鴻臚卿<hi>出芝田録</hi>
　　　　李羣玉<lb/>
<pb n="KR3l0118_WYG_265-7a"/>
李羣玉字文山性輕率多侮戲人常假江陵幕客書求<lb/>
丏於澧州刺史艾乙李謂艾曰小生病且甚矣幸使君<lb/>
痛救之李以戲其姓之僻也羣玉以其輕脫而濟之不<lb/>
厚矣<hi>出北夢瑣言</hi>
　　　　馮涓<lb/>
大中四年進士馮涓登第榜中文譽最髙是嵗新羅國<lb/>
起髙樓厚齎金帛奏請撰記時人滎之初除京兆府參<lb/>
軍恩地即杜相審權也杜有江西之拜制書未行先召<lb/>
<pb n="KR3l0118_WYG_265-7b"/>
涓宻語延辟之命欲以牋奏任之戒令勿泄涓拜謝辭<lb/>
出速鞭而歸遇友人鄭賨見其喜形於色駐馬懇謁涓<lb/>
遽以恩地之辟告之賨尋捧刺詣京兆門謁賀具言得<lb/>
於馮先輩也京兆嗟憤而鄙其淺薄洎制下開幕馮不<lb/>
預焉心緒憂疑莫知所以連車發日自灞橋乗肩輿門<lb/>
生咸在長樂候别京兆長揖馮曰勉旃由是囂浮之譽<lb/>
徧於縉紳竟不通顯問又渉交通中貴愈招清議官至<lb/>
祠部郎中眉州刺史仕蜀至御史大夫<hi>出北夢瑣言</hi>
<pb n="KR3l0118_WYG_265-8a"/>
　　　　温庭筠<lb/>
開明中温庭筠才名藉甚然而罕拘細行以文為貨識<lb/>
者鄙之無何執政間復有誣奏庭筠攪擾塲屋出隨州<lb/>
方城縣尉時中書舍人裴坦當制忸怩含毫久之時有<lb/>
老吏在側因訊之升黜對曰舍人合為責詞何者入䇿<lb/>
進士與望州長馬齊資坦釋然故有澤畔長沙之比庭<lb/>
筠之任文士争為詞送唯計唐夫得其尤曰何事明時<lb/>
泣玉頻長安不見杏園春鳯凰詔下雖霑命鸚鵡才髙<lb/>
<pb n="KR3l0118_WYG_265-8b"/>
却累身且飲醁<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>消積恨莫辭黄綬拂行塵方城若比<lb/>
長沙逺遊隔千山與萬津<hi>出摭言</hi>
　　　　西川人<lb/>
蜀東西川之人常互相輕薄西川人言梓州者乃我東<lb/>
門之草市也豈得與我為耦哉節度栁仲郢聞之謂幕<lb/>
客曰吾立朝三十年清華備歴今日始得與西川作市<lb/>
令聞者皆笑之故世言東西兩川人多輕簿<hi>出北夢瑣言</hi>
　　　　河中幕客<lb/>
<pb n="KR3l0118_WYG_265-9a"/>
相國劉瞻父景連州人少為漢南鄭司徒掌牋奏因題<lb/>
商山驛側泉石鄭大竒之勉以進修俾前驛換麻衣執<lb/>
贄見之後致解薦擢進士第歴臺省瞻相孤貧有藝雖登<lb/>
第不預急流任大理評事日饘粥不給嘗於安國寺相<lb/>
識僧處求餐留所業文數軸置在僧几致仕軍容劉𤣥<lb/>
翼逰寺見瞻文卷甚竒之憐其貧窶厚有濟䘏又知其<lb/>
連州人朝無彊援謂僧曰某雖閒棄必能為此人致宰<lb/>
相爾後授河中少尹幕寮有貴族浮薄者蔑視之一旦<lb/>
<pb n="KR3l0118_WYG_265-9b"/>
有命徵入府尹祖之前之輕薄幕客呼瞻為尹公曰歸<lb/>
朝作何官職瞻對曰得路即作宰相同舍郎大笑之在<lb/>
席亦有異其言者瞻自是以水部員外知制誥旋入翰<lb/>
林以至大拜也<hi>出北夢瑣言</hi>
　　　　陳磻叟<lb/>
陳磻叟父岵富有詞學尤溺於内典長慶中常注維摩<lb/>
經進上有中㫖令與好官執政謂岵因内道塲僧進京<lb/>
頗抑挫之止授少列而已磻叟形質短小長喙疎齒尤<lb/>
<pb n="KR3l0118_WYG_265-10a"/>
富文學自負王佐之才大言騁辯雖接對公相旁若無<lb/>
人復自料非名教之器弱冠度為道士𨽻名於昊天觀<lb/>
咸通初降聖之辰三教論議黄衣屢北帝小不懌宣下<lb/>
令後輩新入内道塲有能折衝浮圖者許以自薦磻叟<lb/>
攝衣奉詔時釋門為主論目誤引湼槃經疏義磻叟應<lb/>
聲叱之曰皇帝山呼大慶阿師口稱獻夀而經引湼槃<lb/>
犯大不敬始其僧謂磻叟不通佛書既而錯愕殆至顛<lb/>
墮自是連挫數輩聖顔大恱左右呼萬嵗其日簾前賜<lb/>
<pb n="KR3l0118_WYG_265-10b"/>
紫衣一襲磻叟繇是恣其輕侮髙流宿德多患之潛聞<lb/>
帝聽云磻叟衣冠子弟不願在冠帔思理一邑以自効<lb/>
耳於是中㫖授池州至徳縣令磻叟莅事未終考秩抛<lb/>
官詣闕上事通義劉瞻引為羽翼非時詔對數刻磻叟<lb/>
所陳凡數十節備究時病復曰臣請破邊瑊一家可以<lb/>
贍軍一二年上問邊瑊何人對曰宰相路巖親吏既而<lb/>
大為巖恚怒翌日敕以磻叟誣㒺上聼詆訐大臣除名<lb/>
為民流愛州磻叟雖至顛蹶輙不以其道自屈素有重<lb/>
<pb n="KR3l0118_WYG_265-11a"/>
膇之疾歴聘藩后率以肩輿造墀廡所至無不仰止及<lb/>
巖貶磻叟得量移為鄧州司馬時屬廣明庚子之後劉<lb/>
巨容起徐將得襄陽不能知磻叟待以巡屬一州佐耳<lb/>
磻叟㳂漢南下中途與巨容幕吏書云已出無禮之鄉<lb/>
漸入逍遙之境巨容得之大怒遣健歩十餘輩移牒潭<lb/>
鄂追捕磻叟時天下喪亂無人為之隄防既而為卒伍<lb/>
所凌全家泝漢至賈壍後門殺之三十餘口無遺𩔖矣<lb/>
<hi>出摭言</hi>
<pb n="KR3l0118_WYG_265-11b"/>
　　　　崔昭符<lb/>
皮日休南海鄭愚門生春闗内嘗宴於曲江醉寢於别<lb/>
榻衣囊書笥羅列傍側率皆新飾同年崔昭符鐐之子<lb/>
固蔑視之矣亦醉更衣見日休謂其素所熟狎者即伺<lb/>
問且欲戲之日休僮僕遽前欲呼之昭符知其日休也<lb/>
曰勿呼之渠方宗㑹矣以其囊笥皆皮也時人𫝊之以<lb/>
為口實日休嘗遊江漢間時劉允章鎮江夏幕中有穆<lb/>
判官者允章親也或譖日休薄焉允章素使酒一日方<lb/>
<pb n="KR3l0118_WYG_265-12a"/>
宴忽怒曰君何以薄穆判官乎君知身之所來否鸚鵡<lb/>
洲在此即黄祖沈襧衡之所也一席為之懼日休垂涕<lb/>
而已<hi>出玉泉子</hi>
　　　　又<lb/>
一說東都留守劉允章文學之宗氣頗髙介後進循常<lb/>
之士罕有敢及門者咸通中自禮部侍郎授鄂州觀察<lb/>
使明年皮日休登第將歸覲於蘇臺路由江夏因投刺<lb/>
焉劉待之甚厚至於饔餼有加等留連累日仍致宴於<lb/>
<pb n="KR3l0118_WYG_265-12b"/>
黄鶴樓以命之監軍使與參佐悉集後日休方赴召已<lb/>
酒酣矣既登樓劉以其末至復乗酒應命心薄之及酒<lb/>
數行而日休吐論紛擾頓亡禮敬劉作色謂曰吳兒勿<lb/>
恃蕞爾之才且可主席日休答曰大夫豈南岳諸劉乎<lb/>
何倨貴如是劉大怒㦸手遙指而詬曰皮日休知鸚鵡<lb/>
洲是襧衡死處無日休不敢答但嵬峩如醉掌客者扶<lb/>
出翌日微服而遁於浙左<hi>出三水小牘</hi>
　　　　温定<lb/>
<pb n="KR3l0118_WYG_265-13a"/>
乾符四年新進士曲江春讌甲於常年有温定者久困<lb/>
塲籍坦率自恣尤憤時之浮薄因設竒以侮之至其日<lb/>
蒙衣肩輿金翠之飾夐出於衆侍婢皆稱是徘徊於栁<lb/>
陰之下俄頃諸公自露棚移樂登鷁首既而謂是豪貴<lb/>
其中姝麗必矣因遣促舟而進莫不注視於此或肆調<lb/>
謔不已羣興方酣定乃於簾間垂足定膝脛極偉而長<lb/>
毳衆忽覩之皆掩袂亟命廻舟避之或曰此必温定也<lb/>
<hi>出摭言</hi>
<pb n="KR3l0118_WYG_265-13b"/>
　　　　薛能<lb/>
薛能以文章自負而累出戎鎮常鬱鬱歎息因有詩謝<lb/>
淮南寄天柱茶其落句云粗官乞與真抛却賴有詩情<lb/>
合得嘗意以節將為粗官也鎮許昌日幕吏咸集因令<lb/>
其子<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>鞬參諸幕客幕客驚怪能曰俾渠消災時人以<lb/>
為輕薄<hi>出北夢瑣言</hi>
　　　　髙逢休<lb/>
顧雲大順中制同羊昭業等十人修史雲在江淮遇諫<lb/>
<pb n="KR3l0118_WYG_265-14a"/>
議髙逢休時僕射劉崇龜清名雅譽充塞縉紳其弟崇<lb/>
望復在中書雲以逢休與崇龜舊交將造門希致先容<lb/>
逢休許之久矣雲臨岐請書逢休授之一函甚草創雲<lb/>
微有惑因取所授潛閱啓之凡一幅並不言雲但曰羊<lb/>
昭業擬將一尺三寸汗脚踏他燒殘龍尾道懿皇帝雖<lb/>
薄徳不任被前件人羅織執大政者亦大悠悠雲吁歎<lb/>
而已<hi>出摭言</hi>
　<lb/>
<pb n="KR3l0118_WYG_265-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百六十五<lb/>
</p>
<p>
</p>
  </div>
</body>
</text>
</TEI>
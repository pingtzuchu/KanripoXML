<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百六十二</head>
    <p>
<pb n="KR3l0118_WYG_362-1a"/>
欽定四庫全書<lb/>
　太平廣記卷三百六十二　宋　李昉等　編<lb/>
　　妖怪四<lb/>
　　　長孫繹　　　韋虛心　　　裵鏡微<lb/>
　　　李虞　　　　武徳縣婦人　懐州民<lb/>
　　　武徳縣民　　張司馬　　　李適之<lb/>
　　　李林甫　　　楊慎矜　　　姜皎<lb/>
　　　晁良貞　　　李氏　　　　張周封<lb/>
<pb n="KR3l0118_WYG_362-1b"/>
　　　王豐　　　　房集　　　張寅<lb/>
　　　燕鳳祥　　　王生　　　　梁仲朋<lb/>
　　　　長孫繹<lb/>
長孫繹之親曰鄭使君使君惟一子甚愛之子年十五<lb/>
鄭方典郡常使蒼頭十餘人給其役夜中蒼頭皆食子<lb/>
獨坐忽聞户東有物行來履地聲甚重每移步殷然俄<lb/>
到户前遂至牀下乃一鐵小兒也長三尺至麤壯朱目<lb/>
大口謂使君子曰嘻阿母呼令吮乳來子驚呌跳入户<lb/>
<pb n="KR3l0118_WYG_362-2a"/>
蒼頭既見遽報使君使君命十餘人持棒擊之如擊石<lb/>
徐而下階望門南出至以刀斧鍜終不可傷命舉火爇<lb/>
之火焚其身則開口大呌聲如霹靂聞者震倒於是以<lb/>
火驅之既出衙門舉足驀一車轍遂滅其家亦無休咎<lb/>
<hi>出記聞</hi>
　　　　韋虚心<lb/>
户部尚書韋虚心有三子皆不成而死子每將亡則有<lb/>
大面出於牀下嗔目開口貌如神鬼子懼而走大面則<lb/>
<pb n="KR3l0118_WYG_362-2b"/>
化為大鴟以翅遮擁令自投於井家人覺遽出之已愚<lb/>
猶能言其所見數日而死如是三子皆然竟不知何鬼<lb/>
怪<hi>出紀聞</hi>
　　　　裵鏡微<lb/>
河東裵鏡微曽言一武人與其居相近武人夜還莊操弓矢<lb/>
方馳騎後聞有物近焉顧而見之狀大有𩔖方相口但<lb/>
稱渴將及武人武人引弓射中之怪乃止頃又來近又<lb/>
射之怪復住斯須又至武人遽至家門已閉武人踰垣<lb/>
<pb n="KR3l0118_WYG_362-3a"/>
而入入後自户窺之怪猶在武人不敢取馬明早啟門<lb/>
馬鞍棄在門馬則無矣求之數里墓林中見馬被㗖已<lb/>
盡唯骨在焉<hi>出紀聞</hi>
　　　　李虞<lb/>
全節李虞好犬馬少而不逞父嘗為縣令虞隨之官為<lb/>
諸慢遊毎夜逃出自竇從人飲酒後至竇中有人背其<lb/>
身以尻窒穴虞排之不動以劍刺之劍没至鐔猶如故<lb/>
乃知非人也懼而歸又嵗暮野外從禽禽入墓林訪之<lb/>
<pb n="KR3l0118_WYG_362-3b"/>
林中有死人而仰其身洪脹甚可憎惡巨鼻大目挺動<lb/>
其眼眼仍光起直視虞虞驚怖殆死自是不敢畋獵焉<lb/>
<hi>出紀聞</hi>
　　　　武徳縣婦人<lb/>
開元二十八年武徳有婦娠將生男其姑憂之為其儲<lb/>
食其家窶有麺數豆有禾一區及産夕其夫不在姑與<lb/>
鄰母同膳之男既生姑與鄰母具食食至曉婦若饑渴<lb/>
求食不絶聲姑饋之盡數人之餐猶言餒姑又膳升麵<lb/>
<pb n="KR3l0118_WYG_362-4a"/>
進之婦食食無遺而益稱不足姑怒更為具之姑出後<lb/>
房内餅盎在焉婦下牀親執器取餅食之餅又盡姑還<lb/>
見之怒且恐謂鄰母曰此婦何為母曰吾自㓜及長未<lb/>
之見也姑方詢怒新婦曰姑無食食兒乃因提其子食<lb/>
之姑奪之不得驚而走俄郤入户婦已食其子盡口血<lb/>
猶丹因謂姑曰新婦當卧且死亦無遺若側猶可收矣<lb/>
言終仰眠而死<hi>出紀聞</hi>
　　　　懐州民<lb/>
<pb n="KR3l0118_WYG_362-4b"/>
開元二十八年春二月懐州武徳武陟修武三縣人無<lb/>
故食土云味美異於他土先是武徳期城村婦人相與<lb/>
採拾聚而言曰今米貴人饑若為生活有老父紫衣白<lb/>
馬從十人來過之謂婦人曰何憂無食此渠水傍土甚<lb/>
佳可食汝試甞之婦人取食味頗異遂失老父乃取其<lb/>
土至家拌其麵為餅餅甚香由是逺近競取之渠東西<lb/>
五里南北十餘步土並盡牛肅時在懐親遇之<hi>出紀聞</hi>
　　　　武徳縣民<lb/>
<pb n="KR3l0118_WYG_362-5a"/>
武徳縣逆旅家有人鏁閉其室寄物一車如是數十日<lb/>
不還主人怪之開視囊皆人面衣也懼而閉之其夕門<lb/>
自開所寄囊物並失所在<hi>出紀聞</hi>
　　　　張司馬<lb/>
定州張司馬開元二十八年夏中夜與其妻露坐聞空<lb/>
中有物飛來其聲<graphic n="KR1786" url="https://raw.githubusercontent.com/kanripo/KR-Gaiji/master/images/KR1786.png" mimeType="image/png"/>
                    <graphic n="KR1786" url="https://raw.githubusercontent.com/kanripo/KR-Gaiji/master/images/KR1786.png" mimeType="image/png"/>然過至堂屋為瓦所礙宛轉屋<lb/>
際遂落簷前因走司馬命逐之逐者以足蹴之乃為狗音<lb/>
擒得火照則老狗也赤而鮮毛身甚長足甚短可一二<lb/>
<pb n="KR3l0118_WYG_362-5b"/>
寸司馬命焚之深憂其為怪月餘改深州長史<hi>出紀聞</hi>
　　　　李適之<lb/>
李適之既貴且豪常列鼎於前以具膳羞一旦庭中鼎<lb/>
躍出相鬭家僮告適之乃往其所酹酒自誓而鬬亦不<lb/>
解鼎耳及足皆落明日適之罷知政事拜太子少保時<lb/>
人知其禍未止也俄為李林甫所䧟貶宜春太守適之<lb/>
男霅為衛尉少卿亦貶巴陵郡别駕適之至州不旬月<lb/>
而終時人以林甫迫殺之霅乃迎喪至都李林甫怒猶<lb/>
<pb n="KR3l0118_WYG_362-6a"/>
未已令人誣告於河南府杖殺之適之好飲退朝後即<lb/>
速賔朋親戚談話賦詩曽不備於林甫初適之在相位<lb/>
日曽賦詩曰朱門長不備親友恣相過今日過五十不<lb/>
飲復如何及罷相作詩曰避賢初罷相樂聖且銜盃借<lb/>
問門前客今朝幾箇來及死非其罪時人寃歎之<hi>出明皇雜</hi>
<hi>錄</hi>
　　　　李林甫<lb/>
李林甫宅亦屢有怪妖其南北隅溝中有火光大起或<lb/>
<pb n="KR3l0118_WYG_362-6b"/>
有小兒持火出入林甫惡之奏於其地立嘉猶觀林甫<lb/>
將疾晨起將朝命取書囊即常時所要事目也忽覺書<lb/>
囊頗重於常侍者開視之即有二鼠出焉投於地即變<lb/>
為狗蒼色壯大雄目張牙仰視林甫命弓射之殷然有<lb/>
聲狗形即滅林甫惡之稱疾不朝其日遂病不踰月而<lb/>
卒<hi>出明皇雜錄</hi>
　　　　又<lb/>
平康坊南街廢蠻院即李林甫舊第也林甫於正寢之<lb/>
<pb n="KR3l0118_WYG_362-7a"/>
後别創一堂制度彎曲有郤月之形名曰偃月堂土木<lb/>
華麗剞劂精巧當時莫儔也林甫每欲破滅人家即入<lb/>
此堂精思極慮喜恱而出其家不存矣及將敗林甫於<lb/>
堂上見一物如人遍體被毛毛如猪立鋸牙鈎爪長三<lb/>
尺餘以手㦸林甫目如電光而怒視之林甫連叱不動<lb/>
遽命弧矢毛人笑而跳入前堂堂中青衣遇而暴卒經<lb/>
於廐廐中善馬亦卒不累月而林甫敗<hi>出開天𫝊信記</hi>
　　　　楊慎矜<lb/>
<pb n="KR3l0118_WYG_362-7b"/>
楊慎矜兄弟富貴常不自安每詰朝禮佛像黙祈㝠衛<lb/>
一日像前土榻上聚塵三堆如塜狀慎矜惡之且慮兒<lb/>
戲命掃去一夕如初尋而禍作<hi>出酉陽雜爼</hi>
　　　　姜皎<lb/>
姜皎常遊禪定寺京兆辦局甚盛及飲酒座上一妓絶<lb/>
色獻酒整鬟未常見手衆怪之有客被酒戲曰非支指<lb/>
手乃彊牽視妓隨牽而倒乃枯骸也姜竟及禍焉<hi>出酉陽雜</hi>
<hi>爼</hi>
<pb n="KR3l0118_WYG_362-8a"/>
　　　　晁良貞<lb/>
晁良貞能判知名姓剛鷙不懼鬼每年恒掘太嵗地堅<lb/>
掘後忽得一肉大於食魁良貞鞭之數百送通衢其夜<lb/>
使人陰影聽之三更後車騎衆來至肉所問太嵗兄何<lb/>
故受此屈辱不讐報之太嵗云彼正榮盛如之奈何明<lb/>
失所在<hi>出廣異記</hi>
　　　　李氏<lb/>
上元末復有李氏家不信太嵗掘之得一塊肉相𫝊云<lb/>
<pb n="KR3l0118_WYG_362-8b"/>
得太嵗者鞭之數百當免禍害李氏鞭九十餘肉忽騰<lb/>
上因失所在李氏家有七十二口死亡略盡惟小蒯公<lb/>
尚存李氏兄弟恐其家滅盡夜中令奴悉作鬼裝束劫<lb/>
小蒯便藏之唯此子得存其後襲封蒯公<hi>出廣異記</hi>
　　　　又<lb/>
寜州有人亦掘得太嵗大如方狀𩔖赤菌有數千眼其<lb/>
家不識移至大路遍問識者有胡僧驚曰此太嵗也宜<lb/>
速埋之其人遽送舊處經一年人死略盡<hi>出廣異記</hi>
<pb n="KR3l0118_WYG_362-9a"/>
　　　　張周封<lb/>
工部員外張周封言舊莊在城東狗架觜西嘗築牆於<lb/>
太嵗上一夕盡崩且意其基虚工不至率莊客指揮復<lb/>
築之髙未數尺炊者驚呌曰怪作矣遽視之飯數斗悉<lb/>
躍出地著牆匀若𧖟子無一粒重者矗墻之半如界焉<lb/>
因謁巫酹地謝之亦無他<hi>出酉陽雜俎</hi>
　　　　王豐<lb/>
萊州即墨縣有百姓王豐兄弟三人豐不信方位所忌<lb/>
<pb n="KR3l0118_WYG_362-9b"/>
嘗於太嵗上掘坑見一肉塊大如斗蠕蠕而動遂填其<lb/>
坑肉隨填而出豐懼棄之經宿肉長塞於庭兄弟奴婢<lb/>
數日内悉暴卒惟一女子存焉<hi>出酉陽雜俎</hi>
　　　　房集<lb/>
唐肅宗朝尚書郎房集頗恃權勢暇日私第獨坐㕔中<lb/>
忽有小兒十四五髠髪齊眉而持一布囊不知所從來<lb/>
立於其前房初謂是親故家遣小兒相省問之不應又<lb/>
問囊中何物小兒笑曰眼睛也遂傾囊中可數升眼睛<lb/>
<pb n="KR3l0118_WYG_362-10a"/>
在地四散或緣牆上屋一家驚怪便失小兒所在眼睛<lb/>
又不復見後集坐事誅<hi>出原化記</hi>
　　　　張寅<lb/>
范陽張寅嘗行洛陽故城南日已昬暮欲投宿故人家<lb/>
經狹路中馬忽驚頭踳跼不肯行寅疑前有異因視路<lb/>
傍墳大柱石端有一物若似紗籠形大如橋柱上慈臺<lb/>
漸漸長大如數斛及地飛如流星其聲如雷所林中宿<lb/>
鳥驚散可百餘歩墮一人家寅竊記之乃去後月餘重<lb/>
<pb n="KR3l0118_WYG_362-10b"/>
經其家長㓜無遗矣乃詢之鄰人云其婦養姑無禮姑<lb/>
死遂有此禍<hi>出廣異記</hi>
　　　　燕鳳祥<lb/>
平陽燕鳯祥頗渉六藝聚徒講授夜與其妻在家中忽<lb/>
聞外間喑嗚之聲以為盗屣履視之正見一物白色長<lb/>
丈許在庭中遽掩入户漸聞登階呼鳯祥曰夜未久何<lb/>
為閉户黙不敢應明燈自守須臾門隙中有一面如猴<lb/>
即突入呼其佀數百頭悉從隙中入皆長二尺餘著豹<lb/>
<pb n="KR3l0118_WYG_362-11a"/>
皮犢鼻褌皷脣睚目貌甚醜惡或緣屋壁或在梁棟間<lb/>
跳躑在後勢欲相逼鳳祥左右惟有一枕及婦琵琶即<lb/>
以擲之中者便去至明方盡遂得免恍惚常見室中有<lb/>
衣冠大人列在四壁云我平陽堯平使者請巫祝祠禱<lb/>
之終不能去乃避於精舍中見佛榻下有大面瞪目視<lb/>
之又將逃於他所出門復見羣鬼悉戲巷中直赴鳯祥<lb/>
不得去既無所出而病轉篤乃多請僧設齋結壇持呪<lb/>
亦迎六丁道士為作符禁呪鬼乃稍去數日鳯祥夢有<lb/>
<pb n="KR3l0118_WYG_362-11b"/>
一人朱衣墨幘住空中云還汝魂魄因而以物擲鳯祥<lb/>
有如婦人髪者有如綘衣者數十枚鳯祥悉受明日遂<lb/>
愈焉<hi>出廣異記</hi>
　　　　王生<lb/>
永泰初有王生者住揚州孝感寺北夏月被酒卧手垂<lb/>
於牀其妻恐風射舉之忽有巨手出於牀前牽王臂墜<lb/>
牀身漸入地其妻與奴婢共曳之不禁地如裂狀初餘<lb/>
衣帶頃亦不見其家併力掘之深二丈許得枯骨一具<lb/>
<pb n="KR3l0118_WYG_362-12a"/>
已如數百年者竟不知何怪<hi>出酉陽雜俎</hi>
　　　　梁仲朋<lb/>
葉縣人梁仲朋家在汝州西郭之街南渠西有小莊常<lb/>
朝往夕歸大厯初八月十五日天地無氛埃去十五六<lb/>
里有豪族大墓林皆植白楊是時秋景落木仲朋跨馬<lb/>
及此二更聞林間槭槭之聲忽有一物自林飛出仲朋<lb/>
初謂是驚棲鳥俄便入仲朋懐鞍橋上坐月照若五㪷<lb/>
栲栳大毛黒色頭便似人眼射如珠便呼仲朋為弟謂<lb/>
<pb n="KR3l0118_WYG_362-12b"/>
仲朋曰弟懼頗有羶羯之氣言語一如人直至汝州郭<lb/>
門外見人家未寐有燈火光其怪欻飛東南上去不知<lb/>
所在如此仲朋至家多日不敢向家中說忽一夜更深<lb/>
月上又好天色仲朋遂召弟妹於庭命酌或嘯或吟因<lb/>
語前夕之事其怪忽從屋脊上飛下來謂仲朋曰弟說<lb/>
老兄何事也於是小大走散獨留仲朋云為兄作主人<lb/>
索酒不已仲朋細視之頸下有癭子如生𤓰大飛翅是<lb/>
雙耳又是翅鼻烏毛斗輵大如鵝卵飲數斗酒醉於盃<lb/>
<pb n="KR3l0118_WYG_362-13a"/>
筵上如睡着仲朋潛起礪濶刃當其項而刺之血流迸<lb/>
洒便起云大哥大哥弟莫悔郤映屋脊不復見庭中血<lb/>
滿三年内仲朋一家三十口蕩盡<hi>出乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_362-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百九十二</head> <lb/>
    <p>
<pb n="KR3l0118_WYG_292-1a"/>
欽定四庫全書<lb/>
　太平廣記卷二百九十二<lb/>
　　神二<lb/>
　　　欒侯　　　陽起　　　歐明<lb/>
　　　李高　　　黃原　　　賈逵<lb/>
　　　李憲　　　張璞　　　洛子淵<lb/>
　　　陳虞　　　黃翻　　　陽雍<lb/>
　　　錢祐　　　徐郎　　　丁氏婦<lb/>
<pb n="KR3l0118_WYG_292-1b"/>
　　　阿紫<lb/>
　　　　欒侯<lb/>
漢中有鬼神欒侯常在承塵上喜食鮓菜能知吉凶甘<lb/>
露中大蝗起所經處禾稼輙盡太守遣使告欒侯祀以<lb/>
鮓菜侯謂吏曰蝗蟲小事輙當除之言訖翕然飛出吏<lb/>
髣髴其狀𩔖鳩聲如水鳥吏還具白太守即果有衆鳥<lb/>
億萬來食蝗蟲須臾皆盡<hi>出列異傳</hi>
　　　　陽起<lb/>
<pb n="KR3l0118_WYG_292-2a"/>
河南陽起字聖卿少時疾瘧於社中得書一卷譴劾百<lb/>
鬼法爲日南太守母至厠上見鬼頭長數尺以告聖卿<lb/>
聖卿曰此肅霜之神劾之來出變形如奴送書至京朝<lb/>
發暮返作使當千人之力有與忿恚者聖卿遣神夜往<lb/>
趣其牀頭持兩手張目正赤吐舌拄地其人怖㡬死<hi>出幽</hi>
<hi>明錄</hi>
　　　　歐明<lb/>
廬陵邑子歐明者從賈客道經彭澤湖每過輒以船中<lb/>
<pb n="KR3l0118_WYG_292-2b"/>
所有多少投湖中見大道之上有數吏皆著黒衣乘車<lb/>
馬云是清洪君使要明過明知是神然不敢不往吏車<lb/>
載明須臾見有府舍門下吏卒吏曰清洪君感君有禮<lb/>
故要君以重送君皆勿取獨求如願耳去果以繒帛贈<lb/>
之明不受但求如願神大怪明知之意甚惜之不得已<lb/>
呼如願使隨明去如願者清洪婢常使取物明將如願<lb/>
歸所須輒得之數年成富人意漸驕盈不復愛如願正<lb/>
月歲朝雞初一鳴呼如願如願不即起明大怒欲捶之<lb/>
<pb n="KR3l0118_WYG_292-3a"/>
如願乃走於糞上有昨日故歲掃除聚薪足以偃人如<lb/>
願乃於此逃得去明謂逃在積薪糞中乃以杖捶糞使<lb/>
出又無出者乃知不能得因曰汝但使我富不復捶汝<lb/>
今世人歲朝鷄鳴時輒往捶糞云使人富<hi>出博異錄</hi>
　　　　李高<lb/>
王莽時漢中太守五更往祭神廟遺其書刀遣小吏李<lb/>
高還取之見刀在廟牀上有一人著大冠絳袍謂高曰<lb/>
勿道我吾當祐汝後仕至郡守年六十餘忽道見廟神<lb/>
<pb n="KR3l0118_WYG_292-3b"/>
言畢而此刀刺高心下須臾而死莽聞甚惡之<hi>出廣古今五行</hi>
<hi>記</hi>
　　　　黄原<lb/>
漢時泰山黃原平旦開門忽有一青犬在門外伏守備<lb/>
如家養原紲犬隨鄰里獵日垂夕見一鹿便放犬犬行<lb/>
甚遲原絶力逐終不及行數里至一穴八百餘步忽有<lb/>
平衢槐柳列植垣墻廻匝原隨犬入門列房可有數十<lb/>
間皆女子姿容妍媚衣裳鮮麗或撫琴瑟或執博棊至<lb/>
<pb n="KR3l0118_WYG_292-4a"/>
北閣有三間屋二人侍値若有所伺見原相視而笑云<lb/>
此青犬所引致妙音壻也一人留一人入閣須臾有四<lb/>
婢出稱太眞夫人白黃郎有一女年已弱笄㝠數應爲<lb/>
君婦既暮引原入内有南向堂堂前有池池中有臺臺<lb/>
四角有徑尺穴穴中有光照暎帷席妙音容色婉妙侍<lb/>
婢亦美交禮既畢晏寢如舊經數日原欲暫還報家妙<lb/>
音曰人神道異本非久勢至明日解佩分袂臨階涕泗<lb/>
後㑹無期深加愛敬若能相思至三月旦可修齋戒四<lb/>
<pb n="KR3l0118_WYG_292-4b"/>
婢送出門半日至家情念恍惚每至其期常見空中有<lb/>
軿車髣髴若飛<hi>出法苑珠林</hi>
　　　　賈逵<lb/>
賈逵在豫郡亡家迎䘮去去後恆見形於項城吏民以<lb/>
其戀慕彼境因以立廟廟前有栢樹有人竊來斫伐始<lb/>
投斧刃仍著於樹中所著處尋而更生項城左右人莫<lb/>
不振怖<hi>出賈逵碑</hi>
　　　　李憲<lb/>
<pb n="KR3l0118_WYG_292-5a"/>
龍舒陵亭有一大樹高數十丈黃鳥十數巢其上時久<lb/>
旱長老共相謂曰彼樹常有黃氣或有神靈可以祈雨<lb/>
因以酒脯往亭中有寡婦李憲者夜起室中忽見一繡<lb/>
衣婦人曰我樹神也以汝性潔佐汝爲生朝來父老皆<lb/>
欲祈雨吾已求之於帝至明日日中果大雨遂爲立祠<lb/>
憲曰諸卿在此吾居近水當致少鯉魚言訖有鯉數十<lb/>
頭飛集堂下坐者莫不驚悚如此歲餘神曰將有大兵<lb/>
今辭汝去畱一玉環曰持此可以避難後袁術劉表相<lb/>
<pb n="KR3l0118_WYG_292-5b"/>
攻龍舒之民皆流去唯憲里不被兵<hi>出搜神記</hi>
　　　　張璞<lb/>
張璞字公直不知何許人也爲吳郡太守徴還道由廬<lb/>
山子女觀於祠室婢使指像人以戲曰以此配汝其夜<lb/>
璞妻夢廬君致聘曰鄙男不肖感垂採擇用致㣲意妻<lb/>
覺怪之婢言其情於是妻懼催璞速發中流舟不爲行<lb/>
闔船震恐乃皆投物於水船猶不行或曰投女則船爲<lb/>
進皆曰神意已可知也以一女而滅一門奈何璞曰吾<lb/>
<pb n="KR3l0118_WYG_292-6a"/>
不忍見之乃上飛廬卧使妻沈女於水妻因以璞亡兄<lb/>
孤女代之置席水中女坐其上船乃得去既璞見女之<lb/>
在也怒曰吾何靣目於當世也乃復投巳女及得渡遙<lb/>
見二女在下有吏立於岸側曰吾廬君主簿也廬君謝<lb/>
君知鬼神非匹又敬君之義故悉還二女問女言但見<lb/>
好屋吏卒不覺在水中也<hi>出搜神記</hi>
　　　　洛子淵<lb/>
後魏孝昌時有虎賁洛子淵者自云洛陽人孝昌中戍<lb/>
<pb n="KR3l0118_WYG_292-6b"/>
於彭城其同營人樊元寶得假還京師子淵附書一封<lb/>
云宅在靈臺南近洛水鄉但至彼家人自出相看元寶<lb/>
如其言至靈臺南見無人家徙倚欲去忽見一老翁問<lb/>
云從何而來徬徨於此元寶具向道之老翁云是吾兒<lb/>
也取書引元寶入遂見館閣崇寛屋宇佳麗既坐命婢<lb/>
取酒須臾見婢抱一死小兒而過元寶甚怪之俄而酒<lb/>
至酒色甚紅香羙異常兼設珍羞海陸備有飲訖告退<lb/>
老翁送元寶出云後㑹難期以爲悽恨别甚殷勤老翁<lb/>
<pb n="KR3l0118_WYG_292-7a"/>
還入元寶不復見其門巷但見高崖對水淥波東傾一<lb/>
童子可年十四五新溺死鼻中血出方知所飲酒是其<lb/>
血也及還彭城子淵已失矣元寶與子淵同戌三年不<lb/>
知是洛水之神<hi>出洛陽伽藍記</hi>
　　　　陳虞<lb/>
陳虞字君度婦廬江杜氏常事鬼子母羅女樂以娛神<lb/>
後一夕復㑹絃管無聲歌音悽愾杜氏常夢鬼子母遑<lb/>
遽涕泗云凶人將來婢先與外人通以梯布垣登之入<lb/>
<pb n="KR3l0118_WYG_292-7b"/>
神被服將剝奪畢加取影像焚剉而去也<hi>出異苑</hi>
　　　　黃翻<lb/>
漢靈帝光和元年遼西太守黄翻上書海邊有流屍露<lb/>
冠絳衣體貌完全翻感夢云我伯夷之弟孤竹君子也<lb/>
海水壞吾棺槨求見掩藏民嗤視之皆無病而死<hi>出博物志</hi>
　　　　陽雍<lb/>
魏陽雍河南洛陽人兄弟六人以傭賣爲業公少修孝<lb/>
敬達於遐邇父母沒𦵏禮畢長慕追思不勝心目乃賣<lb/>
<pb n="KR3l0118_WYG_292-8a"/>
田宅北徙絶水漿處大道峻坂下爲居晨夜輦水將給<lb/>
行旅兼補履屩不受其直如是累年不懈天神化爲書<lb/>
生問曰何故不種菜以給答曰無種乃與之數升公大<lb/>
喜種之其本化爲白璧餘爲錢書生復曰何不求婦答<lb/>
曰年老無肯者書生曰求名家女必得之有徐氏右北<lb/>
平著姓女有名行多求不許乃試求之徐氏笑之以爲<lb/>
狂僻然聞其好善戲答媒曰得白璧一雙錢百萬者與<lb/>
婚公即具送徐氏大愕遂以妻之生十男皆令徳俊異<lb/>
<pb n="KR3l0118_WYG_292-8b"/>
位至卿相今右北平諸陽其後也<hi>出孝徳傳</hi>
　　　　錢祐<lb/>
會稽餘姚人錢祐夜出屋後爲虎所取十八日乃自還<lb/>
説虎初取時至一官府見一人憑几坐形貎壯偉侍從<lb/>
四十人謂曰吾欲使汝知數術之法留十五日晝夜語<lb/>
諸要術祐受法畢使人送出得還家大知卜占無幽不<lb/>
驗經年廼死<hi>出異苑</hi>
　　　　徐郎<lb/>
<pb n="KR3l0118_WYG_292-9a"/>
京口有徐郎者家甚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>縷常於江邊拾流柴忽見江中<lb/>
連船葢川而來逕廻入浦對徐而泊遣使往云天女今<lb/>
當爲徐郎妻徐入屋角隱藏不出母兄妹勸勵彊出未<lb/>
至舫先令於别室爲徐郎浴水芬香非世常有贈以繒<lb/>
絳之衣徐唯恐懼累膝牀端夜無醻接之禮女然後發<lb/>
遣以所贈衣物乞之而退家大小怨惜煎罵遂懊歎卒<lb/>
<hi>出幽明錄</hi>
　　　　丁氏婦<lb/>
<pb n="KR3l0118_WYG_292-9b"/>
淮南全椒縣有丁新婦者本丹陽丁氏女年十六適全<lb/>
椒謝家其姑嚴酷使役有程不如限者仍便笞捶不可<lb/>
堪九月七日自經死遂有靈響聞於民間發言於巫祝<lb/>
曰念人家婦女作息不倦使避九月七日勿用作見形<lb/>
著縹衣戴青葢從一婢至牛渚津求渡有兩男子共乘<lb/>
船捕魚仍呼求載兩男子笑共調弄之言聽我爲婦言<lb/>
當相渡也丁嫗曰謂汝是佳人而無所知汝是人當使<lb/>
汝入泥死是鬼使汝入水便却入草中須臾有一老翁<lb/>
<pb n="KR3l0118_WYG_292-10a"/>
乘船載葦嫗從索渡翁曰船上無裝豈可露渡恐不中<lb/>
載耳嫗言無苦翁因出葦半許安處不著船中徑渡之<lb/>
至南岸臨去語翁曰吾是鬼神非人也自能得過然宜<lb/>
使民間粗相聞知翁之厚意出葦相渡深有慙感當有<lb/>
以相謝者翁速還去必有所見亦當有所得也翁曰媿<lb/>
燥濕不至何敢蒙謝翁還西岸見兩少男子覆水中進<lb/>
前數里有魚千數跳躍水邊風吹置岸上翁遂棄葦載<lb/>
魚以歸於是丁嫗遂還丹陽江南人皆呼爲丁姑九月<lb/>
<pb n="KR3l0118_WYG_292-10b"/>
七日不用作事咸以爲息日也今所在祠之<hi>出搜神記</hi>
　　　　阿紫<lb/>
世有紫姑神古來相𫝊是人妾爲大婦所嫉每以穢事<lb/>
相次役正月十五日感激而死故世人以其日作其形<lb/>
夜於厠間或猪欄邊迎之祝曰子胥不在是其壻名也<lb/>
曹姑亦歸去即其大婦也小姑可出戲捉者覺重便是<lb/>
神來奠設酒果亦覺貌輝輝有色即跳躞不住占衆事<lb/>
卜行年蠶桑又善射鉤好則大儛惡便仰眠平昌孟氏<lb/>
<pb n="KR3l0118_WYG_292-11a"/>
恒不信躬試往捉便自躍穿屋永失所在<hi>出異苑</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_292-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百九十二<lb/>
</p>
<p>
</p>
  </div>
</body>
</text>
</TEI>
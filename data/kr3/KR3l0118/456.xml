<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百五十六</head>
    <p>
<pb n="KR3l0118_WYG_456-1a"/>
欽定四庫全書<lb/>
　太平廣記卷四百五十六　宋　李昉等　編<lb/>
　　蛇一<lb/>
　　　率然　　　　蛇邱　　　　崑崙西北山<lb/>
　　　緑蛇　　　　報寃蛇　　　毒蛇<lb/>
　　　種麥來蛇　　蚺蛇　　　　蚺蛇膽<lb/>
　　　雞冠蛇　　　爆身蛇　　　黄領蛇<lb/>
　　　藍蛇　　　　巴蛇　　　　蠻江蛇<lb/>
<pb n="KR3l0118_WYG_456-1b"/>
　　　兩頭蛇　　　顔回　　　　蜀五丁<lb/>
　　　昭靈夫人　　張寛　　　　竇武<lb/>
　　　楚王英女　　張承母　　　馮緄<lb/>
　　　魏舒　　　　杜預　　　　呉猛<lb/>
　　　顔含　　　　司馬軌之　　章茍<lb/>
　　　太元士人　　慕容熈　　　邛都老姥<lb/>
　　　天門山　　　忻州刺史　　餘干縣令<lb/>
　　　王真妻　　　朱覲<lb/>
<pb n="KR3l0118_WYG_456-2a"/>
　　　　率然<lb/>
西方山中有蛇頭尾差大有色五彩人物觸之者中頭<lb/>
則尾至中尾則頭至中腰則頭尾並至名曰率然㑹稽<lb/>
常山最多此蛇孫子兵法曰將之三軍勢如率然也<hi>出神</hi>
<hi>異經</hi>
　　　　蛇邱<lb/>
東海有蛇邱地險多漸洳衆蛇居之無人民蛇或人頭<lb/>
而蛇身<hi>出方中記</hi>
<pb n="KR3l0118_WYG_456-2b"/>
　　　　崑崙西北山<lb/>
崑崙西北有山周廻三萬里巨蛇繞之得三周蛇為長<lb/>
九萬里蛇常居此山飲食滄海<hi>出𤣥中記</hi>
　　　　緑蛇<lb/>
顧渚山頳石洞有緑蛇長可三尺餘大𩔖小指好棲樹<lb/>
杪視之若鞶帶纒於柯葉間無螫毒見人則空中飛<hi>出顧</hi>
<hi>渚山記</hi>
　　　　報寃蛇<lb/>
<pb n="KR3l0118_WYG_456-3a"/>
嶺南有報寃蛇人觸之即三五里隨身即至若打殺一<lb/>
蛇則百蛇相集將蜈蚣自防乃免<hi>出朝野僉載</hi>
　　　　毒蛇<lb/>
山南五溪黔中皆有毒蛇烏而反鼻蟠於草中其牙倒<lb/>
勾去人數歩直來疾如激箭螫人立死中手即斷手中<lb/>
足則斷足不然則全身腫爛百無一活謂蝮蛇也有黄<lb/>
喉蛇好在舎上無毒不害人唯善食毒蛇食飽垂頭直<lb/>
下滴沫地噴起變為沙虱中人為疾額上有大王字衆<lb/>
<pb n="KR3l0118_WYG_456-3b"/>
蛇之長常食蝮蛇<hi>出朝野僉載</hi>
　　　　種黍來蛇<lb/>
種黍來蛇燒羖羊角及頭髪則蛇不敢來<hi>出朝野僉載</hi>
　　　　蚺蛇<lb/>
蚺蛇大者五六丈圍五六尺以次者亦不下三四丈圍<lb/>
亦稱是身斑文如錦纈里人云春夏多於山林中等麂<lb/>
鹿過則銜之自尾而吞唯頭角礙於口外即深入林樹<lb/>
間閣其首伺鹿壊頭角墜地鹿身方嚥入腹如此後蛇<lb/>
<pb n="KR3l0118_WYG_456-4a"/>
極羸弱及其鹿消壯俊悦澤勇徤於未食鹿者或云一<lb/>
年則食一鹿<hi>出嶺表録異</hi>
　　　　又<lb/>
一説蚺蛇常吞麂鹿消盡乃繞樹出骨養瘡時肪腴甚<lb/>
美或以婦人衣投之則蟠而不起其膽上旬近頭中旬<lb/>
近尾<hi>出酉陽雜俎</hi>
　　　　蚺蛇膽<lb/>
泉建州進蚺蛇膽五月五日取時膽兩柱相去五六尺<lb/>
<pb n="KR3l0118_WYG_456-4b"/>
擊蛇頭尾以杖於腹下來去扣之膽即聚以刀刲取藥<lb/>
封放之不死復更取看胸下有痕即放<hi>出朝野僉載</hi>
　　　　鷄冠蛇<lb/>
鷄冠蛇頭如雄鷄有冠身長尺餘圍可數寸中人必死<lb/>
㑹稽山下有之<hi>出録異記</hi>
　　　　爆身蛇<lb/>
爆身蛇長一二尺形如灰色聞人行聲林中飛出狀若<lb/>
枯枝横來擊人中者皆死<hi>出録異記</hi>
<pb n="KR3l0118_WYG_456-5a"/>
　　　　黄領蛇<lb/>
黄領蛇長一二尺色如黄金居石縫中欲雨之時作牛<lb/>
吼聲中人亦死四明山有之<hi>出録異記</hi>
　　　　藍蛇<lb/>
藍蛇首有大毒尾能解毒出梧州陳家洞南人以首合<lb/>
毒藥謂之藍藥藥人立死取尾脂反解毒藥<hi>出酉陽雜俎</hi>
　　　　巴蛇<lb/>
巴蛇食象三嵗而出其骨食之無心腹之疾<hi>出博物志</hi>
<pb n="KR3l0118_WYG_456-5b"/>
　　　　蠻江蛇<lb/>
南安蠻江蛇至五六月有巨蛇泛流登岸首如張㡌萬<lb/>
萬蛇隨之入越王城<hi>出酉陽雜俎</hi>
　　　　兩頭蛇<lb/>
韶州多兩頭蛇為蟻封以避水蟻封者蟻子聚土為䑓<lb/>
也蒼梧亦多兩頭蛇長不過一二尺或云蚯蚓所化<hi>出嶺</hi>
<hi>南異物志</hi>
　　　　顔回<lb/>
<pb n="KR3l0118_WYG_456-6a"/>
顔回子路共坐於夫子之門有鬼魅求見孔子其目若<lb/>
合其形甚偉子路失魄口禁不得言顔淵乃納履杖劔<lb/>
前捲握其腰於是形化成蛇即斬之孔子出觀歎曰勇<lb/>
者不懼智者不惑智者必有勇勇者不必有智<hi>出小説</hi>
　　　　蜀五丁<lb/>
周顯王三十二年蜀使使朝秦秦惠王數以美女進蜀<lb/>
王感之故朝惠王知蜀王好色許嫁五女於蜀蜀遣五<lb/>
丁迎之還到梓潼見一蛇入穴中一人攬其尾拽之不<lb/>
<pb n="KR3l0118_WYG_456-6b"/>
禁至五人相助大呼㧞蛇山崩同時壓殺五丁及秦五<lb/>
女而山分為五嶺直上有平石蜀王痛復乃登之因命<lb/>
曰五女塚山於平石上為望婦候作思妻䑓今其山或<lb/>
名五丁塚<hi>出華陽國志</hi>
　　　　昭靈夫人<lb/>
小黄縣者宋地黄鄉也沛公起兵野戰䘮皇妣于黄鄉<lb/>
天下平定乃使使者以梓宫招魂幽野於是有丹蛇在<lb/>
水自灑濯入于梓宫其浴處有遺髪故謚曰昭靈夫人<lb/>
<pb n="KR3l0118_WYG_456-7a"/>
<hi>出陳留風俗傳</hi>
　　　　張寛<lb/>
漢武帝時張寛為揚州刺史先是有老翁二人爭地山<lb/>
詣州訟疆界連年不决寛視事復來寛窺二翁形狀非<lb/>
人令卒持㦸將入問汝何等精翁走寛呵格之化為二<lb/>
蛇<hi>出搜神記</hi>
　　　　竇武<lb/>
後漢竇武母産武而并産一蛇送之野中後母卒及𦵏<lb/>
<pb n="KR3l0118_WYG_456-7b"/>
未窆有大蛇捧草而出徑至䘮所以頭擊柩涕血皆流<lb/>
俯仰詰屈若哀泣之容有頃而去時人知為竇氏之祥<lb/>
<hi>出搜神記</hi>
　　　　楚王英女<lb/>
魯少千者得仙人符楚王英少女為魅所病請少千少<lb/>
千未至數十里止宿夜有乗龞盖車從數千騎來自稱<lb/>
伯敬侯少千遂請内酒數榼肴饌數案臨别言楚王女<lb/>
病是吾所為君若相為一還我謝君二十萬少千受錢即<lb/>
<pb n="KR3l0118_WYG_456-8a"/>
為還從他道詣楚為治之於女舎前有排户者但聞云<lb/>
少千欺汝翁遂有風聲西北去視處有血滿盆女遂絶<lb/>
氣夜半乃蘇王使人尋風於城西北得一死蛇長數丈<lb/>
小蛇千百伏死其旁後詔下郡縣以其日月大司農失<lb/>
錢二十萬大官失案數具少千載錢上書具陳説天子<lb/>
異之<hi>出列異傳</hi>
　　　　張承母<lb/>
張承之母孫氏懐承之時乗輕舟遊於江浦之際忽有<lb/>
<pb n="KR3l0118_WYG_456-8b"/>
白蛇長三丈騰入舟中母呪曰君為吉祥勿毒噬我乃<lb/>
篋而將還置諸房内一宿視之不復見蛇嗟而惜之鄰<lb/>
人相謂曰昨見張家有一白鶴聳翮凌雲以告承母使<lb/>
筮之卜人曰此吉祥也蛇鶴延年之物從室入雲自卑<lb/>
升高之象昔呉王闔閭葬其妹殉以美女名劔寳物窮<lb/>
江南之富未及十七年雕雲覆于溪谷美女遊于街上<lb/>
白鶴翔于林中白虎嘯于山側皆是昔之精靈今出世<lb/>
當使子孫位超臣極擅名江表若生子可以為名及生<lb/>
<pb n="KR3l0118_WYG_456-9a"/>
承名曰鶴承生昭位至丞相為輔吳將軍年踰九十蛇<lb/>
鶴之祥也<hi>出王子年拾遺記</hi>
　　　　馮緄<lb/>
車騎將軍巴郡馮緄為議郎發綬笥有二赤蛇可長三<lb/>
尺分南北走大用憂怖卜云此吉祥也君後當為邉將<lb/>
以東為名後五年果為大將軍㝷拜遼東太守<hi>出風俗通</hi>
　　　　魏舒<lb/>
晉咸寜中魏舒為司徒府中有蛇二其長十丈屋㕔事<lb/>
<pb n="KR3l0118_WYG_456-9b"/>
平脊之上止之數年而人不知但怪府中數失小兒及<lb/>
鷄犬之屬後一蛇夜出經柱側傷於刃病不能登於是<lb/>
覺之發徒數百共攻擊移時始得殺之視所居骨骼盈<lb/>
宇之間於是毁府舎更立之<hi>出捜神記</hi>
　　　　杜預<lb/>
杜預為荆州刺史鎮襄陽時有讌集大醉閉齋獨眠不<lb/>
聽人前後嘗醉卧有齋中嘔吐其聲甚苦莫不悚慄有<lb/>
一小吏私開户看之正見牀上一大蛇垂頭牀邉吐都<lb/>
<pb n="KR3l0118_WYG_456-10a"/>
不見人出宻道如此<hi>出劉氏小説</hi>
　　　　吳猛<lb/>
永嘉末豫章有大蛇長十餘丈斷道經過者蛇輙吸取<lb/>
之吞噬已百數道士吳猛與弟子殺蛇猛曰此是蜀精<lb/>
蛇死而蜀賊當平既而果杜弢滅也<hi>出豫章記</hi>
　　　　顔含<lb/>
晉顔含嫂病須蚺蛇膽不能得含憂歎累日有一童子<lb/>
持青囊授含含視乃蛇膽也童子化為青鳥飛去<hi>出晉中興</hi>
<pb n="KR3l0118_WYG_456-10b"/>
<hi>書</hi>
　　　　司馬軌之<lb/>
司馬軌之字道援善射雉太元中將媒下翳此媒雊野<lb/>
雉亦應試令㝷覓所應者頭翅已成雉半身故是蛇晉<lb/>
中朝武庫内忽有雉時人或謂為怪張司空云此蛇所<lb/>
化耳即使搜庫中果得蛇蜕<hi>出異苑</hi>
　　　　又<lb/>
太元中汝南人入山見一竹中蛇形已成上枝葉如故<lb/>
<pb n="KR3l0118_WYG_456-11a"/>
吳都相慮人嘗伐餘遺竹一宿見竿為雉頭頸盡就身<lb/>
猶未變化亦竹為蛇之化<hi>出異苑</hi>
　　　　章茍<lb/>
吳興章茍於田中耕以飯置菰裡每晚取食飯亦已盡<lb/>
如此非一後伺之見一大蛇偷食茍逐以鈠叉之蛇走<lb/>
茍逐之至一穴但聞啼聲云斫傷我矣或言付雷公令<lb/>
霹靂殺須臾雷雨霹靂覆茍上茍乃跳梁大罵曰天使<lb/>
我貧窮展力耕墾蛇來偷食罪當在蛇反更霹靂我耶<lb/>
<pb n="KR3l0118_WYG_456-11b"/>
乃是無知雷公雷公若來吾當以鈠斫汝腹須臾雲雨<lb/>
漸散轉霹靂於蛇穴中蛇死者數十<hi>出捜神記</hi>
　　　　太元士人<lb/>
晉太元中士人有嫁女於近村者至時夫家遣人來迎<lb/>
女家好發遣又令女弟送之既至重門叠閣擬於王侯<lb/>
廊柱下有燈火一婢子嚴粧直守後房帷帳甚美至夜<lb/>
女抱乳母涕泣而口不得言乳母宻於帳中以手潛摸<lb/>
之得一蛇如數圍柱纒其女從足至頭乳母驚走出柱<lb/>
<pb n="KR3l0118_WYG_456-12a"/>
下守燈婢子悉是小蛇燈火是蛇眼<hi>出續捜神記</hi>
　　　　慕容熙<lb/>
西晉末慕容熙光始三年熙出遊還城南有栁樹如人<lb/>
呼曰大王止熙惡之伐其樹下有蛇長一丈至六年熙<lb/>
為馮政所滅<hi>出廣古今五行記</hi>
　　　　卭都老姥<lb/>
益州卭都縣有老姥家貧孤獨每食輙有小蛇頭上有<lb/>
角在柈之間姥憐而飼之後漸漸長大丈餘縣令有馬<lb/>
<pb n="KR3l0118_WYG_456-12b"/>
忽𬒳蛇吸之令因大怒收姥姥曰在牀下遂令人發掘<lb/>
愈深而無所見縣令乃殺姥其蛇因夢於令曰何故殺<lb/>
我母當報仇耳自此每常聞風雨之聲三十日是夕百<lb/>
姓咸驚相謂曰汝頭何得戴魚相逢皆如此言是夜方<lb/>
四十里與城一時俱䧟為湖土人謂之卭河亦卭池其<lb/>
母之故宅基獨不没至今猶存魚人採捕必止宿艾言<lb/>
此水清其底猶見城郭樓檻宛然矣<hi>出窮神祕苑</hi>
　　　　天門山<lb/>
<pb n="KR3l0118_WYG_456-13a"/>
天門山山多峻秀巖谷逶邐有大巖壁直上數千仞草<lb/>
木交連雲霧擁蔽其下有逕途微細行人徃忽然上飛<lb/>
而出林表若昇仙遂絶世如此者漸不可勝紀徃來南<lb/>
北號為仙谷時有樂於道者不逺千里而來洗浴巖畔<lb/>
以求昇仙至林下無不飛去㑹一夕有智能者謂他人<lb/>
曰此必妖怪非是仙道因以石自繫而牽一犬入其谷<lb/>
犬復飛去然知是妖邪之氣以噏之乃遣近山鄉里募<lb/>
年少者數百人執兵器持大棒而先縱火燒其草及伐<lb/>
<pb n="KR3l0118_WYG_456-13b"/>
竹木至山畔觀之遙見一物長數十丈髙下隠隠垂頭<lb/>
下望及更漸逼乃一大蟒蛇於是命少年鼓躍擊射然<lb/>
後斫刺而口張尺餘尚欲害人力不加衆乆乃卒其所<lb/>
吞人骨與他獸之骸積在左右如阜焉又有人出行墜<lb/>
深泉澗者無出路饑餓分死左右見龜蛇甚多朝暮引<lb/>
頸向東方人因伏地學之遂不復饑體加輕便能登巖<lb/>
岸數年後試竦身舉臂遂超出澗上即得還家顔色悅<lb/>
懌頗更黠慧勝故還食榖啖滋味百餘日中復其本質<lb/>
<pb n="KR3l0118_WYG_456-14a"/>
<hi>出博物志</hi>
　　　　忻州刺史<lb/>
唐忻州刺史是天荒闕前後歴任多死髙宗時有金吾<lb/>
郎將來試此官既至夜獨宿㕔中二更後見簷外有物<lb/>
黒色狀如大船兩目相去數丈刺史問為何神答云我<lb/>
是大蛇也刺史令其改貎相與語蛇遂化作人形來至<lb/>
㕔中乃問何故殺人蛇云初無殺心其客自懼而死爾<lb/>
又問汝無殺心何故數見形軀曰我有屈滯當須府主<lb/>
<pb n="KR3l0118_WYG_456-14b"/>
謀之問有何屈曰昔我㓜時曽入古冡邇來形體漸大<lb/>
求出不得狐兎狸狢等或時入冡方得食之今長在土<lb/>
中求死不得故求於使君爾問若然者當掘出之如何<lb/>
蛇云我逶迤已十餘里若欲發掘城邑俱䧟今城東有<lb/>
王村村西有楸樹使君可設齋戒人掘樹深二丈中有<lb/>
鐡函開函視之我當得出言畢辭去及明如言徃掘得<lb/>
函歸㕔開之有青龍從函中飛上天逕徃殺蛇首尾中<lb/>
分蛇既獲死其怪絶矣<hi>出廣異記</hi>
<pb n="KR3l0118_WYG_456-15a"/>
　　　　餘干縣令<lb/>
鄱陽餘干縣令到官數日輙死後無就職者宅遂荒先<lb/>
天中有士人家貧來為之既至吏人請令居别𪠘中令<lb/>
因使治故宅剪薙榛草完葺墻宇令獨處其堂夜列燭<lb/>
伺之二更後有一物如三斗白囊跳轉而來牀前直躍<lb/>
升几上令無懼色徐以手振觸之真是韋囊而盛水也<lb/>
乃謂曰為吾徙燈直西南隅言訖而燈已在西南隅又<lb/>
謂曰汝可為吾按摩囊轉側身上而甚便暢又戲之曰<lb/>
<pb n="KR3l0118_WYG_456-15b"/>
能使我牀居空中否須臾已在空中所言無不如意將<lb/>
曙乃躍去令尋之至舎池旁遂㓕明日於滅處視之見<lb/>
一穴纔如蟻孔掘之長丈許而孔轉大圍三尺餘深不<lb/>
可測令乃敕令多具鼎鑊樵薪悉汲池水為湯灌之可<lb/>
百餘斛穴中雷鳴地為震動又灌百斛乃帖然無聲因<lb/>
併力掘之數丈得一大蛇長百餘尺旁小者巨萬計皆<lb/>
併命穴中令取大者脯之頒賜縣中後遂平吉<hi>出廣異記</hi>
　　　　王真妻<lb/>
<pb n="KR3l0118_WYG_456-16a"/>
華隂縣令王真妻趙氏者燕中富人之女也美容貌少<lb/>
適王真洎随之任近半年忽有一少年每伺真出即輙<lb/>
至趙氏寢室既頻徃來因戲誘趙氏私之忽一日王真<lb/>
自外入乃見此少年與趙氏同席飲酌歡笑甚大驚訝<lb/>
趙氏不覺自仆氣絶其少年化一大蛇奔突而去真乃<lb/>
令侍婢扶掖起之俄而趙氏亦化一蛇奔突俱去王真<lb/>
遂逐之見随前出者俱入華山乆之不見<hi>出瀟湘録</hi>
　　　　朱覲<lb/>
<pb n="KR3l0118_WYG_456-16b"/>
朱覲者陳蔡遊俠之士也旅遊于汝南栖逆旅時主人<lb/>
鄧全賓家有女姿容端麗常為鬼魅所幻惑凡所醫療<lb/>
莫能愈之覲時過友人飲夜艾方歸乃憇歇於庭至二<lb/>
更見一人着白衣衣甚鮮潔而入全賓女房中逡廵聞<lb/>
房内語笑甚歡不成寢執弓矢於黒處以伺其出候至<lb/>
雞鳴見女送一少年而出覲射之既中而走覲復射之<lb/>
而失其跡曉乃聞之全賓遂與覲尋血跡出宅可五里<lb/>
已來其跡入一大枯𣗳孔中令人伐之果見一蛇雪色<lb/>
<pb n="KR3l0118_WYG_456-17a"/>
長丈餘身帶二箭而死女子自此如故全賔遂以女妻<lb/>
覲<hi>出集異記</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_456-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百二</head>
    <p>
<pb n="KR3l0118_WYG_402-1a"/>
欽定四庫全書<lb/>
　太平廣記卷四百二　　　宋　李昉等　編<lb/>
　　寳三<lb/>
　　　隋侯　　　　燕昭王　　　漢髙后<lb/>
　　　後漢章帝　　梁武帝　　　火珠<lb/>
　　　鯨魚目　　　珠池　　　　少城珠<lb/>
　　　青泥珠　　　徑寸珠　　　寳珠<lb/>
　　　水珠　　　　李勉　　　　李灌<lb/>
<pb n="KR3l0118_WYG_402-1b"/>
　　　上清珠　　　守船者　　　嚴生<lb/>
　　　張文規　　　衛慶　　　　鬻餅胡<lb/>
　　　　隋侯<lb/>
隋侯行見大蛇被傷而治之後銜珠以報其珠徑寸純<lb/>
白夜有光明如月之照一名隋侯珠一名明月珠<hi>出搜神記</hi>
　　　　燕昭王<lb/>
燕昭王坐握日臺時有黑鳥白頸集王之所銜洞光之<lb/>
珠圓徑一尺此珠色黑如漆而懸照如雲日百神不能<lb/>
<pb n="KR3l0118_WYG_402-2a"/>
𨼆其精靈此珠出陰泉之底泉在寒山之北圓水之中<lb/>
言波瀾常圓轉而流有黑蜯飛翔而來去於五山黄帝<lb/>
時務成子遊寒山得黒蜯在髙崖之上故知驗矣昭王時<lb/>
其國來獻王取瑶璋水洗其泥沙而歎曰懸日月已來<lb/>
見黑蜯生珠已八九千迴此蜯千嵗一生珠漸輕細昭<lb/>
王常懷握此珠當盛暑之月體自輕涼號曰銷暑招涼<lb/>
珠焉<hi>出王子年拾遺記</hi>
　　　　漢髙后<lb/>
<pb n="KR3l0118_WYG_402-2b"/>
漢髙后時下書求三寸珠仙人朱仲在會稽市販珠乃<lb/>
獻之賜金百斤魯元公主私以金七百斤從仲求珠復<lb/>
獻四寸者<hi>出列仙傳</hi>
　　　　漢章帝<lb/>
後漢章帝元和元年明珠出館陶大如李有明耀三年<lb/>
明月珠出豫章海昏大如雞子圓四寸八分<hi>出列仙傳</hi>
　　　　梁武帝<lb/>
梁大同中驟雨殿前有雜色寶珠梁武有喜色虞寄上<lb/>
<pb n="KR3l0118_WYG_402-3a"/>
瑞雨頌<hi>出酉陽雜俎</hi>
　　　　火珠<lb/>
貞觀初林邑獻火珠狀如水精云於羅刹國得其人朱<lb/>
髪黑身獸牙鷹爪<hi>出國史纂異</hi>
　　　　鯨魚目<lb/>
南海有珠即鯨目瞳夜可以鑒謂之夜光凡珠有龍珠<lb/>
龍所吐也蛇珠蛇所吐也南海俗云蛇珠千枚不及一<lb/>
玫瑰言蛇珠賤也玫瑰亦珠名越人俗云種千畝木奴<lb/>
<pb n="KR3l0118_WYG_402-3b"/>
不如一龍珠越俗以珠為上寶生女謂之珠娘生男名<lb/>
珠兒吳越閒俗説明珠一斛貴如玉者合浦有珠市<hi>出述</hi>
<hi>異記</hi>
　　　　珠池<lb/>
廉州邊海中有洲島島上有大池謂之珠池每年刺史<lb/>
修貢自監珠户入池採以充貢賦耆舊傳云太守貪即<lb/>
珠逸去皆採老蚌剖而取珠池在海上疑其底與海通<lb/>
又池水極深莫測也珠如豌豆大常珠也如彈丸者亦<lb/>
<pb n="KR3l0118_WYG_402-4a"/>
時有得徑寸照室之珠但有其説不可遇也又取小蚌<lb/>
肉貫之以篾曝乾謂之珠母容桂率將脯燒之以薦酒<lb/>
也肉中有細珠如粱粟乃知珠池之蚌隨其大小悉胎<lb/>
中有珠矣<hi>出嶺表錄異</hi>
　　　　少城珠<lb/>
蜀石笋街夏中大雨往往得雜色小珠俗謂地當海眼<lb/>
莫知其故蜀僧惠嶷曰前史説蜀少城飾以金璧珠翠<lb/>
桓温惡其太侈焚之合在此地今拾得小珠時有孔者<lb/>
<pb n="KR3l0118_WYG_402-4b"/>
得非是乎<hi>出酉陽雜俎</hi>
　　　　青泥珠<lb/>
則天時西國獻毗婁博義天王下頷骨及辟支佛舌并<lb/>
青泥珠一枚則天懸額及舌以示百姓額大如胡床舌<lb/>
青色大如牛舌珠𩔖拇指微青后不知貴以施西明寺<lb/>
僧布金剛額中後有講席胡人來聽講見珠縱視目不<lb/>
蹔捨如是積十餘日但於珠下諦視而意不在講僧知<lb/>
其故因問故欲買珠耶胡云必若見賣當致重價僧初<lb/>
<pb n="KR3l0118_WYG_402-5a"/>
索千貫漸至萬貫胡悉不醻遂定至十萬貫賣之胡得<lb/>
珠納腿肉中還西國僧尋聞奏則天敕求此胡數日得<lb/>
之使者問珠所在胡云以吞入腹使者欲刳其腹胡不<lb/>
得已於腿中取出則天召問貴價市此焉所用之胡云<lb/>
西國有青泥泊多珠珍寳但苦泥深不可得若以此珠<lb/>
投泊中泥悉成水其寶可得則天因寳持之至𤣥宗時<lb/>
猶在<hi>出廣異記</hi>
　　　　徑寸珠<lb/>
<pb n="KR3l0118_WYG_402-5b"/>
近世有波斯胡人至扶風逆旅見方石在主人門外盤<lb/>
桓數日主人問其故胡云我欲石擣帛因以錢二千求<lb/>
買主人得錢甚悦以石與之胡載石出封外剖得徑寸<lb/>
珠一枚以刀破臂腋藏其内便還本國隨船汎海行十<lb/>
餘日船忽欲没舟人知是海神求寶乃徧索之無寶與<lb/>
神因欲溺胡胡懼剖腋取珠舟人呪云若求此珠當有<lb/>
所領海神便出一手甚大多毛捧珠而去<hi>出廣異記</hi>
　　　　寶珠<lb/>
<pb n="KR3l0118_WYG_402-6a"/>
咸陽岳寺後有周武帝冠其上綴冠珠大如瑞梅歴代<lb/>
不以為寶天后時有士人過寺見珠戲而取之天大熱<lb/>
至寺門易衣以底褁珠放金剛脚下因忘收之翼日便<lb/>
往揚州收債途次陳留宿於旅邸夜聞胡鬭寶攝衣從<lb/>
而視之因説冠上綴珠諸胡人駭曰久知中國有此寶<lb/>
方欲往求之士人言已遺之胡等歎恨苦云若能致此<lb/>
當有金帛相答今往揚州所債幾何士人云五百千諸<lb/>
胡乃率五百千與之令還取珠士人至金剛脚下珠猶<lb/>
<pb n="KR3l0118_WYG_402-6b"/>
尚存持還見胡胡等喜抃飲樂十餘日方始求市因問<lb/>
士人所求幾何士人極口求一千緡胡大笑云何辱此<lb/>
珠與衆定其價作五萬緡羣胡合錢市之及邀士人同<lb/>
往海上觀珠之價士人與之偕行東海上大胡以銀鐺<lb/>
煎醍醐又以金瓶盛珠於醍醐中重煎甫七日有二老<lb/>
人及徒黨數百人齎持寶物來至胡所求贖故執不與<lb/>
後數日復持諸寶山積云欲贖珠胡又不與至三十餘<lb/>
日諸人散去有二龍女潔白端麗投入珠瓶中珠女合<lb/>
<pb n="KR3l0118_WYG_402-7a"/>
成膏士人問所贖悉何人也胡云此珠是大寶合有二<lb/>
龍女衛䕶羣龍惜女故以諸寶來贖我欲求度世寧顧<lb/>
世閒之富耶因以膏塗足步行水上捨舟而去諸胡各<lb/>
言共買此珠何為獨專其利卿既往矣我將安歸胡令<lb/>
以所煎醍醐塗船當得便風還家皆如其言大胡竟不<lb/>
知所之<hi>出廣異記</hi>
　　　　水珠<lb/>
大安國寺睿宗為相王時舊邸也即尊位乃建道塲焉<lb/>
<pb n="KR3l0118_WYG_402-7b"/>
王嘗施一寶珠令鎭常住庫云直億萬寺僧納之櫃中<lb/>
殊不為貴也開元十年寺僧造功徳開櫃閲寶物將貨<lb/>
之見函封曰此珠直億萬僧共開之狀如片石赤色夜<lb/>
則微光光髙數寸寺僧議曰此凡物耳何得直億萬也<lb/>
試賣之於是市中令一僧監賣且試其醻直居數日貴<lb/>
人或有問者及觀之則曰此凡石耳瓦礫不殊何妄索<lb/>
直皆嗤笑而去僧亦恥之十日後或有問者知其夜光<lb/>
或醻價數千價益重矣月餘有西域胡人閲寺求寶見<lb/>
<pb n="KR3l0118_WYG_402-8a"/>
珠大喜偕頂戴於首胡人貴者也使驛問曰珠價値幾<lb/>
何僧曰一億萬胡人撫弄遲迴而去明日又至譯謂僧<lb/>
曰珠價誠直億萬然胡客久今有四千萬求市可乎僧<lb/>
喜與之謁寺主寺主許諾明日納錢四千萬貫市之而<lb/>
去仍謂僧曰有虧珠價誠多不貽責也僧問胡從何而<lb/>
來而此珠復何能也胡人曰吾大食國人也王貞觀初<lb/>
通好來貢此珠後吾國常念之募有得之者當授相位<lb/>
求之七八十歲今幸得之此水珠也每軍行休時掘地<lb/>
<pb n="KR3l0118_WYG_402-8b"/>
二尺埋珠於其中水泉立出可給數千人故軍行常不<lb/>
乏水亡珠後行軍每苦渴乏僧不信胡人命掘土藏珠<lb/>
有頃泉湧其色清泠流汎而出僧取飲之方悟靈異胡<lb/>
人乃持珠去不知所之<hi>出紀聞</hi>
　　　　李勉<lb/>
司徒李勉開元初作尉浚儀秩滿㳂汴將遊廣陵行及<lb/>
睢陽忽有波斯胡老疾杖䇿詣勉曰異鄉子抱恙甚殆<lb/>
思歸江都知公長者願托仁蔭皆異不勞而獲䕶焉勉<lb/>
<pb n="KR3l0118_WYG_402-9a"/>
哀之因命登艫仍給饘粥胡人極懷慙愧因曰我本王<lb/>
貴種也商販於此已逾二十年家有三子計必有求吾<lb/>
來者不日舟止泗上其人疾亟因屏人告勉曰吾國内<lb/>
頃亡傳國寶珠募能獲者世家公相吾衒其鑒而貪其<lb/>
位因是去鄉而來尋近已得之將歸即富貴矣其珠價<lb/>
當百萬吾懼懷寶越鄉因剖肉而藏焉不幸遇疾今將<lb/>
死矣感公恩義敬以相奉即抽刀決股珠出而絶勉遂<lb/>
資其衣衾瘞於淮上掩坎之際因密以珠含之而去即<lb/>
<pb n="KR3l0118_WYG_402-9b"/>
抵維揚寓目旗亭忽與羣胡左右依隨因得言語相接<lb/>
傍有胡雛質貌肖逝者勉即詢訪果與逝者所叙契會<lb/>
勉即究問事迹乃亡胡之子告瘞其所胡雛號泣發墓<lb/>
取而去<hi>出集異記</hi>
　　　　李灌<lb/>
李灌者不知何許人性孤静常次洪州建昌縣倚舟於<lb/>
岸岸有小蓬室下有一病波斯灌憫其將盡以湯粥給<lb/>
之數日而卒臨絶指所卧黑氊曰中有一珠可徑寸將<lb/>
<pb n="KR3l0118_WYG_402-10a"/>
醻其惠及死氊有微光溢耀灌取視得珠買棺葬之密<lb/>
以珠内胡口中植木誌墓其後十年復過舊邑時楊平<lb/>
為觀察使有外國符牒以胡人死於建昌逆旅其粥食<lb/>
之家皆被梏訊經年灌因問其罪囚具言本末灌告縣<lb/>
寮偕往郭墦伐樹樹已合拱矣發棺視死胡貌如生乃<lb/>
於口中探得一珠還之其夕棹舟而去不知所往<hi>出獨異志</hi>
又尚書故實載兵部員外郎李約葬一商胡得珠以含<lb/>
之與此二事略同<lb/>
<pb n="KR3l0118_WYG_402-10b"/>
　　　　上清珠<lb/>
肅宗為兒時常為𤣥宗所器每坐於前熟視其貌謂武<lb/>
惠妃曰此兒甚有異相他日亦吾家一有福天子因命<lb/>
取上清玉珠以絳紗裹之繫於頸是開元中罽賓國所<lb/>
貢光明潔白可照一室視之則仙人玉女雲鶴絳節之<lb/>
形搖動於其中及即位寶庫中往往有神光異日掌庫<lb/>
者具以事告帝曰豈非上清珠耶遂令出之絳紗猶在<lb/>
因流泣遍示近臣曰此我為兒時明皇所賜也遂令貯<lb/>
<pb n="KR3l0118_WYG_402-11a"/>
之以翠玉函置之於卧内四方忽有水旱兵革之災則<lb/>
䖍懇祝之無不應驗也<hi>出酉陽雜俎</hi>
　　　　守船者<lb/>
蘇州華亭縣有陸四官廟元和初有鹽船數十隻於廟<lb/>
前守船者夜中雨過忽見廟前光明如火乃窺之見一<lb/>
物長數丈大如屋梁口弄一團火或吞之船者不知何<lb/>
物乃以竹篙遙擲之此物驚入草光遺在地前視之乃<lb/>
一珠徑寸光耀射目此人得之恐光明為人所見以衣<lb/>
<pb n="KR3l0118_WYG_402-11b"/>
裹之光透出因思寶物怕穢乃脱䙝衣裹之光遂不出<lb/>
後無人知者至揚州胡店賣之獲數千緡問胡曰此何<lb/>
珠也胡人不告而去<hi>出原化録</hi>
　　　　嚴生<lb/>
馮翊嚴生者家於漢南嘗遊峴山得一物其狀若彈丸<lb/>
色黑而大有光視之潔徹若輕冰焉生持以示於人或<lb/>
曰珠也生因以彈珠名之常置於箱中其後生遊長安<lb/>
乃於春明門逢一胡人叩馬而言衣槖中有奇寶願求<lb/>
<pb n="KR3l0118_WYG_402-12a"/>
得一見生即以彈珠示之胡人捧之而喜曰此天下之<lb/>
奇貨也願以三十萬為價曰此寶安所用而君厚其價<lb/>
如是哉胡人曰我西國人此乃吾國之至寶國人謂之<lb/>
清水珠若置於濁水泠然洞徹矣自亡此寶且三嵗吾<lb/>
國之井泉盡濁國人俱病故此越海踰山來中夏以求<lb/>
之今果得於子矣胡人即命注濁水於缶以珠投之俄<lb/>
而其水澹然清瑩纎毫可辨生於是以珠與胡獲其價<lb/>
而去<hi>出宣室志</hi>
<pb n="KR3l0118_WYG_402-12b"/>
　　　　張文<graphic n="KR1169" url="https://raw.githubusercontent.com/kanripo/KR-Gaiji/master/images/KR1169.png" mimeType="image/png"/>
張文<graphic n="KR1169" url="https://raw.githubusercontent.com/kanripo/KR-Gaiji/master/images/KR1169.png" mimeType="image/png"/>牧𢎞農日捕獲伐墓盜十餘輩中有一人請問<lb/>
言事公因屏吏獨問對曰某願以他事贖死盧氏縣南<lb/>
山堯女塜近亦曾聞人開發獲一大珠并玉盌人亦不<lb/>
能計其直餘寶器極多世莫之識也公因遣吏按驗即<lb/>
塜果有開處旋獲其盜考訊與前言無異及牽引其徒<lb/>
稱皆在商州冶務中時商牧名卿也州移牒公致書皆<lb/>
怒而不遣竊知者云珠玉之器皆入京師貴人家矣後<lb/>
<pb n="KR3l0118_WYG_402-13a"/>
自京東出過盧氏復問邑中具如所説<hi>出尚書故實</hi>
　　　　衛慶<lb/>
衛慶者汝墳編户也其居在温泉家世游惰至慶乃服<lb/>
田嘗戴月耕於村南古項城之下倦憩荒陌忽見白光<lb/>
熖熖起於隴畝中若流星慶掩而得之遂藏諸懷曉歸<lb/>
視之乃大珠也其徑寸五分瑩無纎翳乃裹以縑嚢緘<lb/>
以漆匣曾示博物者曰此合浦之寶也得蓄之縱未貴<lb/>
而當富矣慶愈寶之常置於卧内自是家産日滋飯牛<lb/>
<pb n="KR3l0118_WYG_402-13b"/>
四百蹄墾田二千畝其餘絲枲他物稱是十年間鬱為<lb/>
富家翁至乾符末慶忽疾雖醫巫並進莫有徵者踰月<lb/>
病且亟忽聞枕前鏗然有聲慶心動使開匣珠有璺若<lb/>
縷色如墨矣數日而卒珠亦亡去自是家日削子復不<lb/>
肖貨鬻以供蒲酒之費未釋服室已如懸磬矣<hi>出三水小牘</hi>
　　　　鬻餅胡<lb/>
有舉人在京城隣居有鬻餅胡無妻數年胡忽然病生<lb/>
存問之遺以湯藥既而不愈臨死告曰某在本國時大<lb/>
<pb n="KR3l0118_WYG_402-14a"/>
富因亂遂逃至此本與一鄉人約來相取故久於此不<lb/>
能别適遇君哀念無以奉答其左臂中有珠寶惜多年<lb/>
今死無用矣特此奉贈死後乞為殯瘞郎君得此亦無<lb/>
用處今人亦無别者但知市肆之間有西國胡客至者<lb/>
即以問之當大得價生許之既死破其左臂果得一珠<lb/>
大如彈丸不甚光澤生為營𦵏訖將出市無人問者已<lb/>
經三歲忽聞新有胡客到城因以珠市之胡見大驚曰<lb/>
郎君何得此寶珠此非近所有請問得處生因説之胡<lb/>
<pb n="KR3l0118_WYG_402-14b"/>
乃泣曰此是某鄉人也本約同問此物來時海上遇風<lb/>
流轉數國故愆五六年到此方欲追尋不意已死遂求<lb/>
買之生見珠不甚珍但索五十萬耳胡依價醻之生詰<lb/>
其所用之處胡云漢人得法取珠於海上以油一石煎<lb/>
二㪷其則削以身入海不濡龍神所畏可以取寳一六<lb/>
度也<hi>出原化記</hi>
　<lb/>
　太平廣記卷四百二<lb/>
</p>
<p>
</p>
  </div>
</body>
</text>
</TEI>
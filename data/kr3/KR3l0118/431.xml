<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百三十一</head>
    <p>
<pb n="KR3l0118_WYG_431-1a"/>
欽定四庫全書<lb/>
　太平廣記卷四百三十一　宋　李昉等　編<lb/>
　　虎六<lb/>
　　　李大可　　　藺庭雍　　　王太<lb/>
　　　荆州人　　　劉老　　　　虎婦<lb/>
　　　趙倜　　　　周義　　　　中朝子<lb/>
　　　　李大可<lb/>
宗正卿李大可嘗至滄州州之饒安縣有人野行為虎<lb/>
<pb n="KR3l0118_WYG_431-1b"/>
所逐既及伸其左足示之有大竹刺貫其臂虎俯伏帖<lb/>
耳若請去之者其人為㧞之虎甚悦宛轉揺尾隨其人<lb/>
至家乃去是夜投一鹿于庭如此嵗餘投野豕麞鹿月<lb/>
月不絶或野外逢之則隨行其人家漸豐因潔其衣服<lb/>
虎後見改服不識遂齧殺之家人收葬訖虎復來其家<lb/>
母罵之曰吾子為汝去刺不知報徳反見殺傷今更來<lb/>
吾舍豈不媿乎虎羞慚而出然數日常旁其家既不見<lb/>
其人知其誤殺乃號呼甚悲因入至庭前奮躍折脊而<lb/>
<pb n="KR3l0118_WYG_431-2a"/>
死見者咸異之<lb/>
　　　　藺庭雍<lb/>
吉陽治在涪州南泝黔江三十里有寺像設靈應古碑<lb/>
猶在物業甚多人莫敢犯涪州禆將藺庭雍妹因過寺<lb/>
中盜取常住物遂即迷路數日之内身變為虎其前足<lb/>
之上銀纒金釧宛然猶存毎見鄉人隔樹與語云我盜<lb/>
寺中之物變身如此求見其母託人為言之母畏之不<lb/>
敢往虎來郭外經年而去<hi>出録異記</hi>
<pb n="KR3l0118_WYG_431-2b"/>
　　　　王太<lb/>
海陵人王太者與其徒十五六人野行忽逢一虎當路<lb/>
其徒云十五六人決不盡死當各出一衣以試之至太<lb/>
衣吼而隈者數四海陵多虎行者悉持大棒太選一棒<lb/>
脱衣獨立謂十五人卿宜速去料其已逺乃持棒直前<lb/>
擊虎中耳故悶倒尋復起去太背走惶懼不得故道但<lb/>
草中行可十餘里有一神廟宿于梁上其夕月明夜後<lb/>
聞草中虎行尋而虎至廟庭跳躍變成男子衣冠甚麗<lb/>
<pb n="KR3l0118_WYG_431-3a"/>
堂中有人問云今夕何爾纍悴神曰卒遇一人不意勁<lb/>
勇中其健棒困極迨死言訖入座上木形中忽舉頭見<lb/>
太問是何客太懼墮地具陳始末神云汝業為我所食<lb/>
然後十餘日方可死我取爾早故中爾棒今已相遇理<lb/>
當佑之後數日宜持猪來以己血塗之指庭中大樹可<lb/>
繫此下速上樹當免太後如言神從堂中而出為虎勁<lb/>
躍太髙不可得乃俯食猪食畢入堂為人形太下樹再<lb/>
拜乃還爾後更無患<hi>出廣異記</hi>
<pb n="KR3l0118_WYG_431-3b"/>
　　　　荆州人<lb/>
荆州有人山行忽遇倀鬼以虎皮冒已因化為虎受倀<lb/>
鬼指揮凡三四年搏食人畜及諸野獸不可勝數身雖<lb/>
虎而心不願無如之何後倀引虎經一寺門過因遽走<lb/>
入寺庫伏庫僧牀下道人驚恐以白有徳者時有禪師<lb/>
能伏諸横獸因至虎所頓錫問弟子何所求耶為欲食<lb/>
人為厭獸身虎弭耳流涕禪師手巾繫頸牽還本房恒<lb/>
以衆生食及他味哺之半年毛落變人形具説始事二<lb/>
<pb n="KR3l0118_WYG_431-4a"/>
年不敢離寺後暫出門忽復遇倀以皮冒己遽走入寺<lb/>
皮及其腰下遂復成虎篤志誦經嵗餘方變自爾不敢<lb/>
出寺門竟至死<hi>出廣異記</hi>
　　　　劉老<lb/>
信州劉老者以白衣住持於山溪之間人有鵝二百餘<lb/>
隻請劉放生恒自㸔養數月後毎日為虎所取已耗三<lb/>
十餘頭村人患之羅落陷穽遍於放生所自爾虎不復<lb/>
來後數日忽有老叟巨首長鬛來詣劉問鵞何以少減<lb/>
<pb n="KR3l0118_WYG_431-4b"/>
答曰為虎所取又問何不取虎答云已設陷穽此不復<lb/>
來叟曰此為倀鬼所教若先制倀即當得虎劉問何法<lb/>
取之叟云此鬼好酸可以烏白等梅及楊梅布之要路<lb/>
倀若食之便不見物虎乃可獲言訖不見是夕如言布<lb/>
路至四鼔後聞虎落穽自爾絶焉<hi>出廣異記</hi>
　　　　虎婦<lb/>
利州賣飯人其子之婦山園採菜為虎所取經十二載<lb/>
而後還自説入深山石窟中本謂遇食久之相與寝處<lb/>
<pb n="KR3l0118_WYG_431-5a"/>
窟中共有四虎妻婦人者最老老虎恒持麋鹿等肉還<lb/>
以哺妻或時含水吐其口中婦人欲出輙為所怒驅以<lb/>
入窟積六七年後數嵗漸失餘虎老者獨在其虎自有<lb/>
婦人未常外宿後一日忽夜不還婦人心怪之欲出而<lb/>
不敢如是又一日乃徐出行數十歩不復見虎乃極力<lb/>
行五六里聞山中伐木聲徑往就之伐木人謂是鬼魅<lb/>
以礫石投擲婦人大言其故乃相率詰問婦人云已是<lb/>
某家新婦諸人亦有是隣里者先知婦人為虎所取衆<lb/>
<pb n="KR3l0118_WYG_431-5b"/>
人方信之鄰人因脱衫衣之將還㑹其夫已死翁姥憫<lb/>
而收養之婦人亦憨戅乏精神恒為往來之所狎劉全<lb/>
白親見婦人説其事云<hi>出廣異記</hi>
　　　　趙倜<lb/>
荆州有一商賈説趙名倜多南泛江湖忽經嵗餘未歸<lb/>
有一人先至其家報趙倜妻云趙倜物貨俱没于湖中<lb/>
倜僅免一死甚貧乏在路即當至矣其妻驚哭不已後<lb/>
三日有一人一如趙倜儀貎來及門外大哭其妻遽引<lb/>
<pb n="KR3l0118_WYG_431-6a"/>
入家内詢問其故安存經百餘日欲再商販謂趙倜妻<lb/>
曰我慣為商在外在家不樂我心無聊勿以我不顧戀<lb/>
爾當容我却出投交友俄而倜輩物貨自逺而至及入<lb/>
門其妻反乃驚疑走出以投鄰家其趙倜良久問其故<lb/>
知其事遂令人喚其人其人至既見趙倜奔突南走趙<lb/>
倜與同伴十餘人共趁之直入南山其人回顧謂倜曰<lb/>
我通靈虎也勿逐我我不傷爾軰遂躍身化為一赤色<lb/>
虎呌吼而去<hi>出瀟湘録</hi>
<pb n="KR3l0118_WYG_431-6b"/>
　　　　周義<lb/>
周義者鄭人也性倜儻好急人之患難忽有一人年可<lb/>
弱冠已來衣故錦衣策杖而詣周義謂義曰我是孟州<lb/>
使君之子也偶出獵於郊坰既獲兎後其鷹犬與所從<lb/>
我十餘少年與所乗馬皆無故而死我亦有一流矢不<lb/>
知自何至傷我右足我是以不敢返歸恐少年家父母<lb/>
不捨我今聞君急人之患難故特來投君幸且容我我<lb/>
他日必厚報君之恵也義遂藏之于家經百餘日義既<lb/>
<pb n="KR3l0118_WYG_431-7a"/>
不聞孟州有此事乃夜與少年對酌問之曰君子始投<lb/>
我言是使君之子因出獵有死傷不敢返歸今何不𫝊<lb/>
聞此事我疑君子君子必以實告我我心無貳少年沉<lb/>
吟移時方起拜而言曰我始設此異詞者盖欲憫念納<lb/>
我今若必問我我實不敢更設詐也君當不移急人之<lb/>
心我即以實告君義曰我終無貳但言之少年曰我孟<lb/>
州境内虎也傷人多矣刺史發兵捜求我欲殺我聞君<lb/>
廣義因變形質以投君君憐恤我待之如賔但我已誓<lb/>
<pb n="KR3l0118_WYG_431-7b"/>
報君之恵不忘今夜既言誠實事也我不可住遂呌吼<lb/>
數聲化為一虎走去後月餘夜有一少年踰垣入義家<lb/>
抛下一金枕髙聲告周義我是昔受恩人也今將此枕<lb/>
答君之恵言訖復化為一虎去<hi>出瀟湘録</hi>
　　　　中朝子<lb/>
有一中朝子弟性頗落拓少孤依於外家外家居在亳<lb/>
州永城界有荘舅氏一女甚有才色此子求娶焉舅曰<lb/>
汝且勵志求名名成吾不違汝此子遂發憤篤學求名<lb/>
<pb n="KR3l0118_WYG_431-8a"/>
京邑白於舅曰請三年以女見待如違此期任别適人<lb/>
舅許之此子入京四年未歸乃别求女壻行有日矣而<lb/>
生亦已成名歸去舅荘六七十里夜宿時暑熱此子從<lb/>
舟中起登㟁而望去舟半里餘有一空屋遂領一奴持<lb/>
刀棒居宿焉此乃一廢佛屋土榻尚存此子遂寝焉奴<lb/>
人於地持刀棒衛之忽覺榻下有物動聲謂是蟲鼠亦<lb/>
無所疑夜至三更月漸明忽一虎背負一物擲於門外<lb/>
草内將欲入屋此人遂持刀棒呌呼便驚走呼舟人持<lb/>
<pb n="KR3l0118_WYG_431-8b"/>
火來照草間所墮乃一女妝梳至美但所著故衣耳亦<lb/>
無所損傷熟視之乃其舅妹即許嫁之者為虎驚語猶<lb/>
未得遂扶入屋又照其榻後有虎子數頭皆殺之扶女<lb/>
却歸舟中明日至舅荘遥聞哭聲此子遂維舟荘外百<lb/>
餘歩入荘先慰問㐫故舅曰吾以汝來過期許嫁此女<lb/>
於人吉期本在昨夜一更後因如厠為虎所搏求尸不<lb/>
得生乃白其事舅聞悲喜驚嘆遂以女嫁此生也<hi>出原化記</hi>
　太平廣記卷四百三十一<lb/>
</p>
<p>
</p>
  </div>
</body>
</text>
</TEI>
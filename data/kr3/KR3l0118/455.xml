<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百五十五</head>
    <p>
<pb n="KR3l0118_WYG_455-1a"/>
欽定四庫全書<lb/>
　太平廣記卷四百五十五　宋　李昉等　編<lb/>
　　狐九<lb/>
　　　張直方　　　張謹　　　　昝規<lb/>
　　　狐龍　　　　滄渚民　　　民婦<lb/>
　　　　張直方<lb/>
唐咸通庚寅嵗盧龍軍節度使檢挍尚書左僕射張直<lb/>
方抗表請修入覲之禮優詔允焉先是張氏世蒞燕土<lb/>
<pb n="KR3l0118_WYG_455-1b"/>
燕民世服其恩禮燕臺之嘉賔撫易水之壯士地沃兵<lb/>
庶朝廷每姑息之洎直方之嗣事也出綺紈之中據方<lb/>
嶽之上未嘗以民間休慼為意而酣酒于室滛獸于原<lb/>
巨賞狎于皮冠厚寵集於緑幘暮年而三軍大怨直方<lb/>
稍不自安左右有為其計者乃盡室西上至京懿宗授<lb/>
之左武衛大將軍而直方飛蒼走黄莫親徼道之職徃<lb/>
徃設罝罘於通道則犬彘無遺臧獲有不如意者立殺<lb/>
之或曰輦轂之下不可専戮其母曰尚有尊于我子者<lb/>
<pb n="KR3l0118_WYG_455-2a"/>
耶其僭軼可知也於是諫官列狀上請收付廷尉天子<lb/>
不忍寘于法乃降為燕王府司馬俾分務洛師焉直方<lb/>
至東都既不自新而慢遊愈極洛陽四旁翥者攫者見<lb/>
皆識之必羣噪長嘷而去有王知古者東諸侯之貢士<lb/>
也雖薄渉儒術而數不中春官選乃退逰于山川之上<lb/>
以擊鞠揮觴為事遨遊於南鄰北里間至是有紹介於<lb/>
直方者直方延之覩其利喙贍辭不覺前席自是日相<lb/>
狎壬辰嵗冬十一月知古嘗晨興僦舍無烟愁雲塞望<lb/>
<pb n="KR3l0118_WYG_455-2b"/>
悄然弗怡乃徒歩造直方第至則直方急趨將出畋也<lb/>
謂知古曰能相從乎而知古以祁寒有難色直方顧丱<lb/>
僮曰取短皁𫀆來請知古衣之知古乃上加麻衣焉遂<lb/>
聫轡而去出長夏門則微霰初零由關塞而宻雪如注<lb/>
乃渡伊水而東南踐萬安山之隂麓而鞲弋之獲甚夥<lb/>
傾羽觴燒兎肩殊不覺有嚴冬意及霰開雪霽日將夕<lb/>
焉忽有封狐突起於知古馬首乗酒馳之數里不能及<lb/>
又與獵徒相失須臾雀噪烟瞑莫知所如隠隠聞洛城<lb/>
<pb n="KR3l0118_WYG_455-3a"/>
暮鐘但彷徨於樵徑古陌之上俄而山川暗然若一鼓<lb/>
將半長望間有炬火甚明乃依積雪光而赴之復若十<lb/>
餘里至則喬林交柯而朱門中開皓壁横亘真北闕之<lb/>
甲第也知古及門下馬將徙倚以待旦無何小駟頓轡<lb/>
閽者覺之隔闔而問阿誰知古應曰成周貢士太原王<lb/>
知古也今旦有友人將歸于崆峒舊隠者僕餞之伊水<lb/>
濱不勝離觴既摻𬒮馬逸復不能止失道至此耳遲明<lb/>
將去幸無見讓閽曰此乃南海副使崔中丞之莊也主<lb/>
<pb n="KR3l0118_WYG_455-3b"/>
父近承天書赴闕郎君復隨計吏西征此唯閨闈中人<lb/>
耳豈可淹乆乎某不敢去留請聞于内知古雖怵惕不<lb/>
寜自度中宵矣去將安適乃拱立以俟少頃有秉蜜炬<lb/>
自内至者振管闢扉引保母出知古前拜仍述厥由母<lb/>
曰夫人傳語主與小子皆不在家於禮無延客之道然<lb/>
僻居與山藪接畛豺狼所嘷若固相拒是見溺而不援<lb/>
也請舎外㕔翌日可去知古辭謝從保母而入過重門<lb/>
側㕔所欒櫨宏敞帷幕鮮華張銀燈設綺席命知古坐<lb/>
<pb n="KR3l0118_WYG_455-4a"/>
焉酒三行復陳方丈之饌豹胎魴腴窮水陸之羙者保<lb/>
母亦時來相勉食畢保母復問知古世嗣官族及内外<lb/>
姻黨知古具言之乃曰秀才軒裳令胄金玉竒標既富<lb/>
春秋又潔操履斯實淑媛之賢夫也小君以鍾愛稚女<lb/>
將及笄年常託媒妁為求佳對乆矣今夕何夕獲遘良<lb/>
人潘楊之睦可遵鳯凰之兆斯在未知雅抱何如耳知<lb/>
古歛容曰僕文愧金聲才非玉潤豈室家為望唯泥塗<lb/>
是憂不謂寵及迷津慶逢子夜聆清音於魯館逼佳氣<lb/>
<pb n="KR3l0118_WYG_455-4b"/>
於秦䑓二客遊神方兹莫計三星委照唯恐不揚儻獲<lb/>
託彼彊宗睠以嘉偶則平生所志畢在斯乎保母喜謔<lb/>
浪而入白復出致小君之命曰兒自移天崔門實秉懿<lb/>
範奉蘋蘩之敬知琴瑟之和唯以稚女是懐思配君子<lb/>
既辱髙義乃叶夙心上京飛書路且不遙百兩陳禮事<lb/>
亦非僭忻慰孔多傾矚而已知古罄折而答曰某蟲沙<lb/>
微𩔖分及湮淪而鐘鼎髙門忽䝉採拾有如白水以奉<lb/>
清塵鶴企鳬趨唯待休㫖知古復拜保母戲曰他日錦<lb/>
<pb n="KR3l0118_WYG_455-5a"/>
雉之衣欲觧青鸞之匣全開貎如月暈室若雲迷此際<lb/>
頗相念否知古謝曰以凡近仙自地登漢不有所舉孰<lb/>
能自媒謹當銘彼襟靈志之紳帶期於没齒佩以周旋<lb/>
復拜時則月沈當庭實為良夜保母請知古脱服以休<lb/>
既解麻衣而皁𫀆見保母誚曰豈有縫掖之士而服短<lb/>
後之衣耶知古謝曰此乃假之於與所遊熟者固非已<lb/>
有又問所從答曰乃盧龍張直方僕射所借耳保母忽<lb/>
驚呌仆地色如死灰既起不顧而走入宅遙聞大叱曰<lb/>
<pb n="KR3l0118_WYG_455-5b"/>
夫人差事宿客乃張直方之徒也復聞夫人音叱曰火<lb/>
急逐出無啓㓂讐於是婢子小豎軰羣從秉炬猛曵白<lb/>
棓而登階知古㑌儴趠於庭中四顧遜謝詈言狎至僅<lb/>
得出門纔出已横關闔扉猶聞諠譁未已知古愕立道<lb/>
左自歎久之將隠穨垣乃得馬於其下遂馳去遙望大<lb/>
火若燎原者乃縱轡赴之至則輸租車方飯牛附火耳<lb/>
詢其所則伊水東草店之南也復枕轡假寐食頃而震<lb/>
方洞然心思稍安乃揚鞭於大道比及都門已有直方<lb/>
<pb n="KR3l0118_WYG_455-6a"/>
騎數軰來跡矣遙至其第既見直方而知古憤懣不能<lb/>
言直方慰之坐定知古乃述宵中怪事直方起而撫髀<lb/>
曰山魑木魅亦知人間有張直方耶且止知古復益徒<lb/>
數十人皆射皮飲羽者享以巵酒豚肩與知古復南出<lb/>
既至萬安之北知古前導殘雪中馬跡宛然直詣栢林<lb/>
下至則碑板廢於荒坎樵蘓殘於宻林中列大塚十餘<lb/>
皆狐兎之窟宅其下成蹊於是直方命四周張羅彀弓<lb/>
以待内則束藴荷鍤且掘且燻少頃羣狐突出燋頭爛<lb/>
<pb n="KR3l0118_WYG_455-6b"/>
額者罥掛者應弦飲羽者凡獲狐大小百餘頭以歸<hi>出三</hi>
<hi>水小牘</hi>
　　　　張謹<lb/>
道士張謹者好符法學雖苦而無成嘗客遊至華隂市<lb/>
見賣𤓰者買而食之旁有老父謹覺其饑色取以遺之<lb/>
累食百餘謹知其異奉之愈敬將去謂謹曰吾土地之<lb/>
神也感子之意有以相報因出一編書曰此禁狐魅之<lb/>
術也宜勤行之謹受之父亦不見爾日宿近縣村中聞<lb/>
<pb n="KR3l0118_WYG_455-7a"/>
其家有女子啼呼狀若狂者以問主人對曰家有女近<lb/>
得狂疾每日昃輙靚粧盛服云召胡郎來非不療理無<lb/>
如之何也謹即為書符施簷户間是日晚間簷上哭泣<lb/>
且罵曰何物道士預他人家事宜急去之謹怒呵之良<lb/>
久大言曰吾且為奴矣遂寂然謹復書數符病即都差<lb/>
主人遺絹數十匹以謝之謹嘗獨行既有重齎須得傔<lb/>
力停數日忽有二奴詣謹自稱曰德兒歸寶嘗事崔氏<lb/>
崔出官因見捨棄今無歸矣願侍左右謹納之二奴皆<lb/>
<pb n="KR3l0118_WYG_455-7b"/>
謹愿黠利尤可慿信謹東行凡書囊符法行李衣服皆<lb/>
付歸寶負之將及關歸寶忽大罵曰以我為奴如役汝<lb/>
父因絶走謹駭怒逐之其行如風倐忽不見既而德兒<lb/>
亦不見所齎之物皆失之矣時秦隴用兵關禁嚴急客<lb/>
行無驗皆見刑戮既不敢東度復還主人具以告之主<lb/>
人怒曰寜有是事是無厭復將撓我耳因止於田夫之<lb/>
家絶不供給遂為耕夫邀與同作晝耕夜息疲苦備至<lb/>
因憇大樹下仰見二兒曰吾德兒歸寶也汝之為奴苦<lb/>
<pb n="KR3l0118_WYG_455-8a"/>
否又曰此符法我之書也失之已久今喜再獲吾豈無<lb/>
情於汝乎因擲行李還之曰速歸鄉人待爾書符也即<lb/>
大笑而去謹得行李復詣主人方異之更遺絹數疋乃<lb/>
得去自爾遂絶書符矣<hi>出稽神録</hi>
　　　　昝規<lb/>
唐長安昝規因喪母又邅火焚其家産遂貧乏委地兒<lb/>
女六人盡孩㓜規無計撫養其妻謂規曰今日貧窮如<lb/>
此相聚受饑寒存活終無路也我欲自賣身與人求財<lb/>
<pb n="KR3l0118_WYG_455-8b"/>
以濟君及我兒女如何規曰我偶喪財産今日窮厄失<lb/>
計教爾如此我實不忍妻再言曰若不如此必盡飢凍<lb/>
死規方允之數日有一老父及門規延入言及兒女飢<lb/>
凍妻欲自賣之意老父傷念良久乃謂規曰我累世家<lb/>
實住藍田下適聞人說君家妻意今又見君言我今欲<lb/>
買君妻奉錢十萬規與妻皆許之老父翌日送錢十萬<lb/>
便挈規妻去仍謂規曰或兒女思母之時但攜至山下<lb/>
訪我當令相見經三載後兒女皆死又貧乏規乃乞食<lb/>
<pb n="KR3l0118_WYG_455-9a"/>
於長安忽一日思老父言因徃藍田下訪之俄見一野<lb/>
寺門宇華麗狀若貴人宅守門者詰之老父命規入設<lb/>
食兼出其妻與規相見其妻聞兒女皆死大號泣遂氣<lb/>
絶其老父驚走入且大怒擬謀害規規亦怯懼走出廻<lb/>
顧已失宅所在見其妻死於古塜前其塜旁有穴規乃<lb/>
自山下共發塜見一老狐走出乃知其妻為老狐所買<lb/>
耳<hi>出竒事記</hi>
　　　　狐龍<lb/>
<pb n="KR3l0118_WYG_455-9b"/>
驪山下有一白狐驚撓山下人不能去除唐乾符中忽<lb/>
一日突温泉自浴湏臾之間雲蒸霧湧狂風大起化一<lb/>
白龍昇天而去後或隂暗徃徃有人見白龍飛騰山畔<lb/>
如此三年忽有一老父毎臨夜即哭于山前數日人乃<lb/>
伺而問其故老父曰我狐龍死故哭爾人問之何以名<lb/>
狐龍老父又何哭也老父曰狐龍者自狐而成龍三年<lb/>
而死我狐龍之子也人又問曰狐何能化為龍老父曰<lb/>
此狐也禀西方之正氣而生故白色不與衆遊不與近<lb/>
<pb n="KR3l0118_WYG_455-10a"/>
處狐託於驪山下十餘年後偶合於雌龍上天知之遂<lb/>
命為龍亦猶人間自凡而成聖耳言訖而滅<hi>出竒事記</hi>
　　　　滄渚民<lb/>
江南無野狐江北無鷓鴣舊説也晉天福甲辰嵗公安<lb/>
縣滄渚村民辛家犬逐一婦人登木而墜為犬囓死乃<lb/>
老狐也尾長七八尺則正首之妖江南不謂無也但稀<lb/>
有耳蜀中彭漢卭蜀絶無唯山郡徃徃而有里人號為<lb/>
野犬更有黄腰尾長頭黒腰間焦黄或於村落鳴則有<lb/>
<pb n="KR3l0118_WYG_455-10b"/>
不祥事<hi>出北夢瑣言</hi>
　　　　民婦<lb/>
世説云狐能魅人恐不虚矣鄉民有居近山林民婦嘗<lb/>
獨出於林中則有一狐忻然搖尾數歩循擾於婦側或<lb/>
前或後莫能遣之如是者為常或聞丈夫至則逺之弦<lb/>
弧不能及矣忽一日婦與姑同入山掇蔬狐亦潛逐之<lb/>
婦姑於叢間稍相逺狐即出草中搖尾而前忻忻然如<lb/>
家犬婦乃誘之而前以裙𥚑裹之呼其姑共擊之舁而<lb/>
<pb n="KR3l0118_WYG_455-11a"/>
還家鄰里競來觀之則瞑其䨇目如有羞赧之狀因斃<lb/>
之此雖有魅人之異而未能變任氏之說豈虚也哉<hi>出玉</hi>
<hi>堂閒話</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_455-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百五十五<lb/>
</p>
<p>
</p>
  </div>
</body>
</text>
</TEI>
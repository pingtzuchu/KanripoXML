<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百六十九</head>
    <p>
<pb n="KR3l0118_WYG_369-1a"/>
欽定四庫全書<lb/>
　太平廣記卷三百六十九　宋　李昉等　編<lb/>
　　精怪二<lb/>
　　雜器用<lb/>
　　　蘓丕女　　　蔣惟岳　　　華隂村正<lb/>
　　　韋諒　　　　東萊客　　　交城里人<lb/>
　　　岑順　　　　元無有　　　李楚賓<lb/>
　　　　蘇丕女<lb/>
<pb n="KR3l0118_WYG_369-1b"/>
武功蘇丕天寶中為楚丘令女適李氏李氏素寵婢因<lb/>
與丕女情好不篤其婢求術者行魘蠱之法以符埋李<lb/>
氏宅糞土中又縳綵婦人形七枚長尺餘藏於東牆窟<lb/>
内而泥飾之人不知也數歲李氏内婢相繼死亡女寡<lb/>
居四五年魘蠱術成綵婦人出逰宅内蘇氏因爾疾發<lb/>
悶絶李婢已死莫知所由經一載累求術士禁咒備至<lb/>
而不能制後伺其復出乃率數十人掩捉得一枚視其<lb/>
眉目形體悉具在人手中恒動不止以刀斫之血流于<lb/>
<pb n="KR3l0118_WYG_369-2a"/>
地遂積柴焚之其徒皆來焚所號呌或在空中或在地<lb/>
上燒畢宅中作炙人氣翌日皆白衣號哭數日不已其<lb/>
後半歲累獲六枚悉焚之唯一枚得而復逸逐之忽乃<lb/>
入糞土中蘇氏率百餘人掘糞深七八尺得桃符符上<lb/>
朱書字宛然可識云李氏婢魘蘇氏家女作人七枚在<lb/>
東壁上土龕中其後九年當成遂依破壁又得一枚丕<lb/>
女自爾無恙<hi>出廣異記</hi>
　　　　蔣惟岳<lb/>
<pb n="KR3l0118_WYG_369-2b"/>
蔣惟岳不懼鬼神常獨卧窻下聞外有人聲岳祝云汝<lb/>
是寃魂可入相見若是閑鬼無宜相驚於是窣然排户<lb/>
而欲昇其牀見岳不懼旋立壁下有七人焉問其所為<lb/>
立而不對岳以枕擊之皆走出户因走趂沒於庭中明<lb/>
日掘之得破車輻七枚其怪遂絶又其兄常患重疾岳<lb/>
親自看視夜深又見三婦人鬼至兄牀前叱退之三遍<lb/>
鬼悉倒地久之走出其兄遂愈<hi>出廣異記</hi>
　　　　華陰村正<lb/>
<pb n="KR3l0118_WYG_369-3a"/>
華陰縣七級趙村村路因囓成谷梁之以濟往來有村<lb/>
正常夜渡橋見羣小兒聚火為戲村正知其魅射之若<lb/>
中木聲火即滅聞啾啾曰射著我阿連頭村正上縣迴<lb/>
尋之見破車輪六七片有頭杪尚銜其箭者<hi>出酉陽雜俎</hi>
　　　　韋諒<lb/>
乾元中江寧縣令韋諒堂前忽見小鬼以下脣掩面來<lb/>
至燈所去又來使人逐之沒于堦下明旦掘其沒處得<lb/>
一故門扇長尺餘頭作卷荷狀<hi>出廣異記</hi>
<pb n="KR3l0118_WYG_369-3b"/>
　　　　東萊客<lb/>
東都郡有館亭其西軒常有怪異客有寢其下者夜常<lb/>
聞有犬吠聲甚微以燭視之則一無所見如是者累年<lb/>
矣其後郡守命扄鍵為庫嘗一夕月皎有庫吏見一犬<lb/>
甚小蒼色自軒下環庭而走庫吏怪其與常犬異因投<lb/>
石擊之其犬吠而去入西軒下明日庫吏以其事白於<lb/>
郡守郡守命於西軒窮其跡見門上狗有蒼毛甚多果<lb/>
庫吏所見蒼犬之色衆方悟焉<hi>出宣室志</hi>
<pb n="KR3l0118_WYG_369-4a"/>
　　　　交城里人<lb/>
交城縣南十數里常夜有怪見於人多悸而病且死焉<lb/>
里人患之久矣其後里中人有執弧矢夜行者縣南見<lb/>
一魁然若巨人狀衣朱衣以皁巾蒙其首緩步而來欹<lb/>
偃若甚醉者里人懼即引滿而發果中焉其怪遂退里<lb/>
人懼少解即北走至旅舍且語其事明日抵縣城見郭<lb/>
之西丹桂有一矢貫其上果里人之矢取之以歸鏃有<lb/>
血甚多白於縣令令命焚之由是縣南無患<hi>出宣室志</hi>
<pb n="KR3l0118_WYG_369-4b"/>
　　　　岑順<lb/>
汝南岑順字孝伯少好學有文老大尤精武略旅於陜<lb/>
州貧無第宅其外族吕氏有山宅將廢之順請居焉人<lb/>
有勸者順曰天命有常何所懼耳卒居之後歲餘順常<lb/>
獨坐書閣下雖家人莫得入夜中聞皷<graphic n="KR2351" url="https://raw.githubusercontent.com/kanripo/KR-Gaiji/master/images/KR2351.png" mimeType="image/png"/>之聲不知所<lb/>
來及出户則無聞而獨喜自負之以為石勒之祥也祝<lb/>
之曰此必陰兵助我若然當示我以富貴期數夕後夢<lb/>
一人被甲胄前報曰金象將軍使我語岑君軍城夜警<lb/>
<pb n="KR3l0118_WYG_369-5a"/>
有喧諍者蒙君見嘉敢不敬命君甚有厚祿幸自愛也<lb/>
既負壯志能猥顧小國乎今敵國犯壘側席委賢欽味<lb/>
芳聲願執旌鉞順謝曰將軍天質英明師貞以律猥煩<lb/>
徳音屈顧疵賤然犬馬之志惟欲用之使者復命順忽<lb/>
然而寤恍若自失坐而思夢之徵俄然皷角四起聲愈<lb/>
振厲順整巾下牀再拜祝之須臾户牖風生帷簾飛揚<lb/>
燈下忽有數百鐵騎飛馳左右悉高數寸而被堅執銳<lb/>
星散遍地倐閃之間雲陣四合順驚駭定神氣以觀之<lb/>
<pb n="KR3l0118_WYG_369-5b"/>
須臾有卒賫書云將軍𫝊檄順受之云地連獯虜戎馬<lb/>
不息向數十年將老兵窮邊墻卧甲天設勍敵勢不可<lb/>
止明公養素畜徳進業及時屢承嘉音願託神契然明<lb/>
公陽官固當享大祿於聖世今小國安敢望之緣天那<lb/>
國北山賊合從尅日會戰事圖子夜否滅未期良用惶<lb/>
駭順謝之室中益燭坐觀其變夜半後皷角四發先是<lb/>
東面壁下有䑕穴化為城門壘敵崔嵬三奏金革四門<lb/>
出兵連旗萬計風馳雲走兩皆列陣其東壁下是天那<lb/>
<pb n="KR3l0118_WYG_369-6a"/>
軍西璧下全家軍部後各定軍師進曰天馬斜飛度三<lb/>
止上將横行係四方輜車直入無迴翔六甲次第不乖<lb/>
行王曰善於是皷之兩軍俱有一馬斜去三尺止又皷<lb/>
之各有一歩卒横行一尺又皷之車進如是皷漸急而<lb/>
各出物包矢石亂交須臾之間天那軍大敗奔潰殺傷<lb/>
塗地王單馬南馳數百人投西南隅僅而免焉先是西<lb/>
南有藥王栖曰中化為城堡金象軍火振收其甲卒輿<lb/>
尸横地順俯伏觀之于時一騎至禁頒曰隂陽有厝得<lb/>
<pb n="KR3l0118_WYG_369-6b"/>
之者昌亭亭天威風驅連激一陣而勝明公以為何如<lb/>
順曰將軍英貫白日乘天用時竊窺神化靈文不勝慶<lb/>
快如是數日會戰勝敗不常王神貌偉然雄姿罕儔宴<lb/>
饌珍筵與順致寶貝明珠珠璣無限順遂榮於其中所<lb/>
欲皆備焉後遂與親朋稍絶閑間不出家人異之莫究<lb/>
其由而順顔色憔悴為鬼氣所中親戚共意有異詰之<lb/>
不言因飲以醇醪醉而究泄之其親人潛備鍬鍤因順<lb/>
如厠而隔之荷鍤亂作以掘室内八九尺忽坎陷是古<lb/>
<pb n="KR3l0118_WYG_369-7a"/>
墓也墓有塼堂其盟器悉多甲胄數百前有金牀戲局<lb/>
列馬滿枰皆金銅成形其干戈之事備矣乃悟軍師之<lb/>
詞乃象戲行馬之勢也既而焚之遂平其地多得寶貝<lb/>
皆墓内所畜者順閱之恍然而醒乃大吐自此充悅宅<lb/>
亦不復凶矣時寶應元年也<hi>出𤣥怪錄</hi>
　　　　元無有<lb/>
寶應中有元無有常以仲春末獨行維揚郊野値日晚<lb/>
風雨大至時兵荒後人户多逃遂入路旁空莊須臾霽<lb/>
<pb n="KR3l0118_WYG_369-7b"/>
止斜月方出無有坐北窻忽聞西廊有行人聲未幾見<lb/>
月中有四人衣冠皆異相與談諧吟詠甚暢乃云今夕<lb/>
如秋風月若此吾輩豈可無一言以展平生之事也其<lb/>
一人即曰云云吟詠既朗無有聽之具悉其一衣冠長<lb/>
人即先吟曰齊紈魯縞如霜雪寥亮高聲予所發其二<lb/>
黑衣冠短陋人詩曰嘉賔良會清夜時煌煌燈燭我能<lb/>
持其三故弊黄衣冠人亦短陋詩曰清冷之泉候朝汲<lb/>
桑綆相牽常出入其四故黒衣冠人詩曰爨薪貯泉相<lb/>
<pb n="KR3l0118_WYG_369-8a"/>
煎熬充他口腹我為勞無有亦不以四人為異四人亦<lb/>
不虞無有之在堂隍也遞相褒賞觀其自負則雖阮嗣<lb/>
宗詠懷亦若不能加矣四人遲明方歸舊所無有就尋<lb/>
之堂中惟有故杵燈臺水桶破鐺乃知四人即此物所<lb/>
為也<hi>出𤣥怪錄</hi>
　　　　李楚賔<lb/>
李楚賔者楚人也性剛傲惟以畋獵為事凡出獵無不<lb/>
火獲時童元範家住青山母嘗染疾晝常無苦至夜即<lb/>
<pb n="KR3l0118_WYG_369-8b"/>
發如是一載醫藥備至而絶無瘳減時建中初有善易<lb/>
者朱邯歸豫章路經範舎邯為筮之乃謂元範曰君今<lb/>
日未時可具衫服於道側伺之當有執弓挾矢過者君<lb/>
能求之斯人必愈君母之疾且究其原矣元範如言果<lb/>
得楚賔張弓驟馬至元範拜請過舍賔曰今早未有所<lb/>
獲君何見留元範以其母疾告之賔許諾元範備飲膳<lb/>
遂宿楚賔於西廡是夜月明如晝楚賔乃出户見空中<lb/>
有一大鳥飛來元範堂舎上引喙啄屋即聞堂中呌聲<lb/>
<pb n="KR3l0118_WYG_369-9a"/>
痛楚難忍楚賔揆之曰此其妖魅也乃引弓射之兩發<lb/>
皆中其鳥因爾飛去堂中哀痛之聲亦止至曉楚賔謂<lb/>
元範曰吾昨夜已為子除母害矣乃與元範遶舎遍索<lb/>
俱無所見因至壞屋中碓程古址有箭兩隻所中箭處<lb/>
皆有血光元範遂以火燔之精怪乃絶母患自此平復<lb/>
<hi>出集異記</hi>
　<lb/>
　<lb/>
<pb n="KR3l0118_WYG_369-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百六十九<lb/>
</p>
<p>
</p>
  </div>
</body>
</text>
</TEI>
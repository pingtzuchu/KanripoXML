<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百五十四</head> <lb/>
    <p>
<pb n="KR3l0118_WYG_154-1a"/>
欽定四庫全書<lb/>
　太平廣記卷一百五十四<lb/>
　　定數九<lb/>
　　　李顧言　　　元和二相　　李源<lb/>
　　　鄭權　　　　樊陽源　　　吳少誠<lb/>
　　　陳彦博　　　陸賔虞　　　王璠<lb/>
　　　崔𤣥亮　　　韋貫之<lb/>
　　　　李顧言<lb/>
<pb n="KR3l0118_WYG_154-1b"/>
唐監察御史李顧言貞元末應進士舉甚有名稱歲暮<lb/>
自京西客遊迴詣南省訪知己郎官適至日已晚省吏<lb/>
告郎官盡出顧言竦轡而東見省東南北街中有一人<lb/>
挈小囊以烏紗蒙首北去徐吟詩曰放牓只應三月暮<lb/>
登科又較一年遲又稍朗吟若令顧言聞顧言䇿馬逼<lb/>
之於省北有驚塵起遂失其人所在明年京師自冬雨<lb/>
雪甚畿内不稔停舉貞元二十一年春德宗皇帝晏駕<lb/>
果三月下旬放進士牓顧言元和元年及第<hi>出續命錄</hi>
<pb n="KR3l0118_WYG_154-2a"/>
　　　　元和二相<lb/>
元和中宰相武元衡與李吉甫齊年又同日為相及出<lb/>
鎮又分領揚益至吉甫再入元衡亦還吉甫前一年以<lb/>
元衡生月卒元衡以吉甫生月遇害年五十八先長安<lb/>
忽有童謠云打麥麥打三三三既而旋其袖曰舞了也<lb/>
解者曰以為打麥刈麥時也麥打謂暗中突擊也三三<lb/>
三謂六月三日也舞了謂元衡卒也至元和六月盜殺<lb/>
元衡批其顱骨而去元衡初從蜀歸熒惑犯上相星云<lb/>
<pb n="KR3l0118_WYG_154-2b"/>
三相皆不利始輕末重月餘李絳以足疾免明年十月<lb/>
李吉甫暴卒又一年元衡遇害<hi>出感定錄</hi>
　　　　李源<lb/>
李源洛城北惠林寺住以其父憕為祿山所害誓不履<lb/>
人事不婚不役僮僕暮春之際蔭樹獨處有一少年挾<lb/>
彈而至源愛其風秀與之馴狎問其氏行但曰武十三<lb/>
甚依阿不甚顯揚訊其所居或東或西或南或北不定<lb/>
源叔父為福建觀察使源修覲禮武生亦云有事東去<lb/>
<pb n="KR3l0118_WYG_154-3a"/>
同舟共載行及宋之穀熟橋攜手登岸武曰與子訣矣<lb/>
源驚訊之即曰某非世人也為國掌陰兵百有餘年凝<lb/>
結此形今夕託質於張氏為男子十五得明經後終邑<lb/>
令又云子之祿亦薄年登八十朝廷當以諫議大夫徴<lb/>
後二年當卒矣我後七年復與君相見言訖抵村戸執<lb/>
手分袂既而張氏舉家驚喜新婦誕一男源累載放跡<lb/>
閩南及還省前事復詣村户見一童兒形貌𩔖武者乃<lb/>
呼曰武十三相識耶答曰李七健乎其後憲宗讀國史<lb/>
<pb n="KR3l0118_WYG_154-3b"/>
感歎李憕盧奕之事有薦源名遂以諫議大夫徴不起<lb/>
明年源卒於惠林寺張終於宣州廣德縣令<hi>出獨異志</hi>
　　　　鄭權<lb/>
初有日者夢滄州衙門署牓皆作權字以告程執恭遂<lb/>
奏請改名未幾朝命鄭權代之時人深異其事<hi>出廣德神異錄</hi>
　　　　樊陽源<lb/>
唐山南節判殿中侍御史樊陽源元和中入奏岐下諸<lb/>
公攜樂於岐郊漆方亭餞飲從事中有監察陳庻獨孤<lb/>
<pb n="KR3l0118_WYG_154-4a"/>
乾禮皆在幕中六七年各歎淹滯陽源乃曰人之出處<lb/>
無非命也某初名源陽及第年有人言至西府與取事<lb/>
某時閒居洛下約八月間至其年七月有表兄任宻縣<lb/>
令使人招某驟到密縣某不得已遂出去永通門宿夜<lb/>
夢見一髙塜上一著蔴衣人似欲鄉飲之禮顧視左右<lb/>
又有四人塜上其人乃以手招陽源陽源不樂去次一<lb/>
人從陽源前而上又一人躡後而上左右四人皆上陽<lb/>
源意忽亦願去遂繼陟之比及五人見塜上袖一文書<lb/>
<pb n="KR3l0118_WYG_154-4b"/>
是河南府送舉解第六人有樊陽源時無樊源陽矣及<lb/>
覺甚異之不日到密縣便患痢疾聨綿一月困憊甚稍<lb/>
間徑歸洛中謂表兄曰兩府取解舊例先須申某或恐<lb/>
西府不得兄當與首送密宰矣曰不可處但令密縣海<lb/>
送固不在託及到洛中已九月半洛中還往乃勸不如<lb/>
東府取解已與西府所期違矣陽源心初未決忽見密<lb/>
縣解申府陽源作第六人不名源陽處士石洪曰陽源<lb/>
實勝源陽遂話夢於洪洪曰此夢固佳塜者丘也豈非<lb/>
<pb n="KR3l0118_WYG_154-5a"/>
登塜為丘徒哉於此大振亦未可知况縣申名第一如<lb/>
夢中未必不為祥也是歲許孟容為川守又謔陽源密<lb/>
縣第六人某已處分試官更升三兩路比府牓出陽源<lb/>
依縣申第六人孟容怒責試官陽源具以夢告明年權<lb/>
侍郎下及第<hi>出續定命錄</hi>
　　　　吳少誠<lb/>
吳少誠貧賤時為官健逃去至上蔡凍餒求丐於儕輩<lb/>
上蔡縣獵師數人於中山得鹿本法獲巨獸者先取其<lb/>
<pb n="KR3l0118_WYG_154-5b"/>
腑臟祭山神祭畢獵人方欲聚食忽聞空中有言曰待<lb/>
吳尚書衆人驚駭遂止良乆欲食又聞曰尚書即到何<lb/>
不且住逡巡有一人是脚力㩦小襆過見獵者揖而坐<lb/>
問之姓吳衆皆驚食畢獵人起賀曰公即當貴幸記某<lb/>
等姓名具述本末少誠曰某輩軍健兒茍免擒獲効一<lb/>
卒之用則足矣安有富貴之事大笑執别而去後數年<lb/>
為節度使兼工部尚書使人求獵者皆厚以錢帛齎之<lb/>
<hi>出續定命錄</hi>
<pb n="KR3l0118_WYG_154-6a"/>
　　　　陳彦博<lb/>
陳彦博與謝楚同為太學廣文生彦博將取解忽夢至<lb/>
都堂見陳設甚盛若行大禮然庭中幃幄飾以錦綉中<lb/>
設一榻陳列几案上有尺牘望之照耀如金字彦博私<lb/>
問主事曰此何禮也答曰明年進士人名將送上界官<lb/>
司閲視之所彦博驚喜因求一見其人引至案傍有一<lb/>
紫衣執象簡彦博見之斂袵而退紫衣曰公有名矣可<lb/>
以視之遂前見有三十二彦博名在焉從上二人皆姓<lb/>
<pb n="KR3l0118_WYG_154-6b"/>
李而無謝楚既悟獨喜不以告人及與楚同䇿試有自<lb/>
中書見名者密以告楚而不言彦博彦博聞之不食而<lb/>
泣楚乃諭曰君之能豈後於我設使一年未利何若是<lb/>
乎彦博方言其夢且曰若果無驗吾恐終無成矣太學<lb/>
諸生曰誠如説事未可知明旦視牓即果如夢中焉彦<lb/>
博以元和五年崔樞侍郎及第上二人李顧行李仍叔<lb/>
謝楚明年於尹躬下擢第<hi>出前定錄</hi>
　　　　陸賔虞<lb/>
<pb n="KR3l0118_WYG_154-7a"/>
陸賔虞舉進士在京師常有一僧曰惟瑛者善聲色兼<lb/>
知術數賔虞與之往來毎言小事無不必驗至寶厯二<lb/>
年春賔虞欲罷舉歸吳告惟瑛以行計瑛留止一宿明<lb/>
旦謂賔虞曰若來歲成名不必歸矣但取京兆薦送必<lb/>
在高等賔虞曰某曽三就京兆未始得意今歲之事尤<lb/>
覺甚難瑛曰不然君之成名不以京兆薦送他處不可<lb/>
也至七月六日若食水族則殊等與及第必矣賔虞乃<lb/>
書於晉昌里之牖日省之數月後因於靖恭北門候一<lb/>
<pb n="KR3l0118_WYG_154-7b"/>
郎官適遇朝客遂迴憇於從孫聞禮之舍既入聞禮喜<lb/>
迎曰向有人惠雙鯉魚方欲候翁而烹之賔虞素嗜魚<lb/>
便令作羹至則輒盡後日因視牖間所書字則七月六<lb/>
日也遽命駕詣惟瑛且紿之曰將遊蒲闗故以訪别瑛<lb/>
笑曰水族已食矣遊蒲闗何為賔虞深信之因取薦京<lb/>
兆府果得殊等明年入省試畢又訪惟瑛瑛曰君已登<lb/>
第名籍不甚高當在十五人之外狀元姓李名合曳脚<lb/>
時有廣文生朱俅者時議當及第監司所送之名未登<lb/>
<pb n="KR3l0118_WYG_154-8a"/>
科賔虞因問其非姓朱乎瑛曰三十三人無姓朱者時<lb/>
正月二十四日賔虞言於從符符與石賀書壁後月餘<lb/>
放牓狀頭李郃賔虞名在十六即三十人也惟瑛又謂<lb/>
賔虞曰君成名後當食祿於吳越之分有一事甚速疾<lb/>
賔虞後從事於越半年而暴終<hi>出前定錄</hi>
　　　　王璠<lb/>
王璠以元和五年登科夢為河南尹平旦視事有二客<lb/>
來謁一衣紫而東坐一衣緋而西坐緋者謂紫者曰崙<lb/>
<pb n="KR3l0118_WYG_154-8b"/>
邦如何處置曰已決二十遞出界訖覺乃書於告牒之<lb/>
後别紙上後二十年果除河南尹既上洛陽令與分司<lb/>
郎官皆故人從容宴語郎官謂令曰崙邦如何處置令<lb/>
曰已決二十遞出界璠聞之遽起還内良久不出二客<lb/>
甚訝曰吾等向者對答率易王尹得非怒耶頃之璠持<lb/>
告牒所記出示二客徐徵其人乃郎官家奴竊財而遁<lb/>
擒獲送縣縣為斷之如此<hi>出續定命錄</hi>
　　　　崔𤣥亮<lb/>
<pb n="KR3l0118_WYG_154-9a"/>
元和十一年監察御史段文昌與崔植同前入臺先是<lb/>
御史崔𤣥亮察院之長每以二監察後至不由科名接<lb/>
待間多所脱略段與崔深銜之元和十五年春穆宗皇<lb/>
帝龍飛命二公入相段自翰長中書舍人拜植自御史<lb/>
中丞拜同在中書時𤣥亮罷密州刺史謁宰相二相相<lb/>
顧搯𤣥亮名曰此人不久往他役而有心求官時門下<lb/>
侍郎蕭俛亦在長安因問二相二相具以事對蕭相曰<lb/>
若如此且令此漢閒三五年可矣不數日宣州奏歙州<lb/>
<pb n="KR3l0118_WYG_154-9b"/>
刺史闕其日印在段相宅便除歙州刺史明日段入朝<lb/>
都忘前事到中書大怒責吏房主事陽述云威權在君<lb/>
更須致宰相必是此賊納賄除官若不是人吏取錢崔<lb/>
𤣥亮何由得歙州刺史述惶怖謝罪云文書都不到本<lb/>
房昨日是相公手書擬名進黄及檢勘飜省述忘實是<lb/>
自書植欲改擬覆奏段曰安知不是天與假吾手耳遂<lb/>
放敕下<hi>出續定命錄</hi>
　　　　韋貫之<lb/>
<pb n="KR3l0118_WYG_154-10a"/>
武元衡與韋貫之同年及第武拜門下侍郎韋罷長安<lb/>
尉赴𨕖元衡以為萬年丞過堂日元衡謝曰某與先輩<lb/>
同年及第元衡遭逢濫居此地使先輩未離塵土元衡<lb/>
之罪也貫之嗚咽流涕而退後數月除補闕是年元衡<lb/>
帥西川三年後入相與貫之同日宣制<hi>出續定命錄</hi>
　<lb/>
　<lb/>
　<lb/>
<pb n="KR3l0118_WYG_154-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百五十四<lb/>
</p>
<p>
</p>
  </div>
</body>
</text>
</TEI>
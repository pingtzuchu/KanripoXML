<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百七十三</head>
    <p>
<pb n="KR3l0118_WYG_473-1a"/>
欽定四庫全書<lb/>
　太平廣記卷四百七十三　宋　李昉等　編<lb/>
　　昆蟲一<lb/>
　　　蜮射　　　　化蟬　　　　揖怒蛙<lb/>
　　　怪哉　　　　小蟲　　　　蔣蟲<lb/>
　　　園客　　　　烏衣人　　　朱誕給使<lb/>
　　　葛輝夫　　　蝘蜓　　　　肉芝<lb/>
　　　千嵗蝙蝠　　蠅觸帳　　　蒼梧蟲<lb/>
<pb n="KR3l0118_WYG_473-1b"/>
　　　蚱蜢　　　　施子然　　　龎企<lb/>
　　　蟾蜍　　　　蠅赦　　　　髪妖<lb/>
　　　桓謙　　　　青蜓　　　　朱誕<lb/>
　　　白蚓　　　　王雙<lb/>
　　　　蜮射<lb/>
𤣥中記蜮以氣射人去人三十歩即射中其影中人死<lb/>
十六七紀年云晉獻公二年春周惠王居於鄭鄭人入<lb/>
王府取玉馬玉化為蜮以射人也<hi>出感應經</hi>
<pb n="KR3l0118_WYG_473-2a"/>
　　　　化蟬<lb/>
齊王后怨王怒死尸化為蟬遂登庭𣗳嘒唳而鳴後王<lb/>
悔恨聞蟬鳴即悲歎<hi>出崔豹古今註</hi>
　　　　揖怒蛙<lb/>
越王勾踐既為吳辱常盡禮接士思以平吳一日出遊<lb/>
見蛙怒勾踐揖之左右曰王揖怒蛙何也答曰蛙如是<lb/>
怒何敢不揖於是勇士聞之皆歸越而平吳<hi>出越絶書</hi>
　　　　怪哉<lb/>
<pb n="KR3l0118_WYG_473-2b"/>
漢武帝幸甘泉馳道中有蟲赤色頭牙齒耳鼻盡具觀<lb/>
者莫識帝乃使東方朔視之還對曰此蟲名怪哉昔時<lb/>
拘繫無辜衆庶愁怨咸仰首歎曰怪哉怪哉盖感動上<lb/>
天憤所生也故名怪哉此地必秦之獄處即按地圖信<lb/>
如其言上又曰何以去蟲朔曰凡憂者得酒而解以酒<lb/>
灌之當消於是使人取蟲置酒中須臾糜散<hi>出小説</hi>
　　　　小蟲<lb/>
漢光武建武六年山陽有小蟲皆𩔖人形甚衆明日皆<lb/>
<pb n="KR3l0118_WYG_473-3a"/>
懸於𣗳枝死<hi>出廣古今五行記</hi>
　　　　蔣蟲<lb/>
蔣子文者廣陽人也嗜酒好色佻逹無度每自言我死<lb/>
當為神也漢末為秣陵尉逐賊至山下被賊擊傷額因<lb/>
解印綬縛之有頃而卒及吳先主之初其故吏見子文<lb/>
於路間乗白馬執白羽扇侍從如平生見者驚走子文<lb/>
追之謂曰我當為此地神爾下民可宣告百姓為我立<lb/>
祠不爾將有大咎是嵗夏大疾疫百姓輒恐動頗有祀<lb/>
<pb n="KR3l0118_WYG_473-3b"/>
之者未幾乃下巫祝曰吾將大咎福孫氏官宜為我立<lb/>
祠不爾將使蟲入人耳為災也俄而果有蟲䖟入人耳<lb/>
即死醫所不治百姓愈恐孫主尚未之信既而又下巫<lb/>
祝曰若不祀我將以大火為災是嵗火災大發百數火<lb/>
漸延及公宫孫主患之時議者以神有所歸乃不為厲<lb/>
宜告饗之於是使使者封子文為中都侯其子緒為長<lb/>
水挍尉皆加印綬為立祠宇以表其靈今建康東北蔣<lb/>
山是也自是疾厲皆息百姓遂大事之幽明録亦載焉<lb/>
<pb n="KR3l0118_WYG_473-4a"/>
<hi>出搜神記</hi>
　　　　園客<lb/>
園客者濟隂人也姿貌好而良邑人多願以女妻之終<lb/>
不娶常種五色香草積數十年服其實一旦有五色蛾<lb/>
出其旁客收而薦之至蠶時有女夜半至自稱客妻道<lb/>
蠶之状客與俱蠶得百二十頭繭皆如瓮繰一頭六十<lb/>
日乃盡訖則俱去莫知所如濟隂人設祠祀焉<hi>出列仙傳</hi>
　　　　烏衣人<lb/>
<pb n="KR3l0118_WYG_473-4b"/>
吳富陽縣有董昭之者曾乗船過錢塘江江中見一蟻<lb/>
著一短蘆遑遽畏死因以繩繫蘆著舡船至岸蟻得出<lb/>
其夜夢一烏衣人謝云僕是蟻中之王也感君見濟之<lb/>
恩君後有急難當相告語歴十餘年時所在劫盗昭之<lb/>
被横録為劫主繫餘姚昭之忽思蟻王之夢結念之際<lb/>
同被禁者問之昭之具以實告其人曰但取三兩蟻著<lb/>
掌中語之昭之如其言夜果夢烏衣云可急投餘杭山<lb/>
中天下既亂赦令不及也既寤蟻齧械已盡因得出獄<lb/>
<pb n="KR3l0118_WYG_473-5a"/>
過江投餘杭山旋遇赦遂得無他<hi>出齊諧記</hi>
　　　　朱誕給使<lb/>
淮南内史朱誕字永長吳孫皓世為建安太守誕給使<lb/>
妻有鬼病其夫疑之為姦後出行宻穿壁窺之正見妻<lb/>
在機中織遥瞻桑𣗳上向之言笑給使仰視𣗳上有年<lb/>
少人可十四五衣青衿袖青幧頭給使以為信人也張<lb/>
弩射之化為鳴蟬其大如箕翔然飛去妻亦應聲驚曰<lb/>
噫人射汝給使怪其故後久時給使見二小兒在陌上<lb/>
<pb n="KR3l0118_WYG_473-5b"/>
共語曰何以不復見汝其一即𣗳上小兒也答曰前不<lb/>
遇為人所射病瘡積時彼兒曰今何如曰頼朱府君梁<lb/>
上膏以傅之得愈給使白誕曰人盗君膏藥頗知之否<lb/>
誕曰吾膏久置梁上人安得盗之給使曰不然府君視<lb/>
之誕殊不信為試視之封題如故誕曰小人故妄作膏<lb/>
自如故給使曰試開之則膏去半焉所掊刮見有趾跡<lb/>
誕自驚乃詳問之給使具道其本末<hi>出捜神記</hi>
　　　　葛輝夫<lb/>
<pb n="KR3l0118_WYG_473-6a"/>
晉烏傷葛輝夫義熙中在婦家宿三更有兩人把火至<lb/>
階前疑是凶人往打之欲下杖悉變成蝴蝶繽紛飛散<lb/>
有衝輝夫腋下便倒地少時死<hi>出搜神記</hi>
　　　　蝘蜓<lb/>
博物志蝘蜓以器養之食以朱砂體盡赤稱滿七斤治<lb/>
擣萬杵以㸃女子肢體終不滅淮南萬畢術云取守宫<lb/>
新合隂陽以牝牡各藏之瓮中隂乾百日以㸃女臂則<lb/>
生文章與男子合輒滅去也<hi>出感應經</hi>
<pb n="KR3l0118_WYG_473-6b"/>
　　　　肉芝<lb/>
肉芝者謂萬嵗蟾蜍頭上有角頷下有丹書八字再重<lb/>
以五月五日中時取之隂乾百日以其足畫地即為流<lb/>
水帶在左手於身辟五兵若敵人射巳者弓弩矢皆反<lb/>
還自向也<hi>出抱朴子</hi>
　　　　千嵗蝙蝠<lb/>
千嵗蝙蝠色如白雪集則倒懸腦重故也此物得而隂<lb/>
乾末服之令人夀四萬嵗<hi>出抱朴子</hi>
<pb n="KR3l0118_WYG_473-7a"/>
　　　　蠅觸帳<lb/>
晉明帝常欲肆𤯝祕而不言乃屏曲室去左右下帷草<lb/>
詔有大蒼蠅觸帳而入萃於筆端須臾亡出帝異焉令<lb/>
人看蠅所集處輒傳有赦喧然已遍矣<hi>出異苑</hi>
　　　　蒼梧蟲<lb/>
博物志云蒼梧人卒便有飛蟲大如麥有甲或一石餘<lb/>
或三五斗而来食之如風雨之至斯須而盡人以為患<lb/>
不可除唯畏梓木自後因以梓木為棺更不復来<hi>出博物志</hi>
<pb n="KR3l0118_WYG_473-7b"/>
　　　　蚱蜢<lb/>
徐邈晉孝武帝時為中書侍郎在省直左右人恒覺邈<lb/>
獨在帳内以與人共語有舊門生一夕伺之無所見天<lb/>
時微有光始開窓户瞥觀一物從屏風裏飛出直入前<lb/>
鐡鑊中仍逐視之無餘物唯見鑊中聚菖蒲根下有大<lb/>
青蚱蜢雖疑此為魅而古来未聞但摘除其兩翼至夜<lb/>
遂入邈夢云為君門生所困往来道絶相去雖近有若<lb/>
山河邈得夢甚悽慘門生知其意乃微發其端邈初時<lb/>
<pb n="KR3l0118_WYG_473-8a"/>
疑不即道語之曰我始来直省便見一青衣女子從前<lb/>
度猶作兩髻姿色甚美聊試挑謔即来就已且愛之仍<lb/>
溺情亦不知其從何而至此兼告夢門生因具以状白<lb/>
亦不復追殺蚱蜢<hi>出續異記</hi>
　　　　施子然<lb/>
晉義熙中零陵施子然雖出自單門而神情辨悟家大<lb/>
作田至穫時作蝸牛廬於田側守視恒宿在中其夜獨<lb/>
自未眠之頃見一丈夫来長短是中形人著黄練單衣<lb/>
<pb n="KR3l0118_WYG_473-8b"/>
袷直造席捧手與子然語子然問其姓名即答云僕姓<lb/>
盧名鉤家在粽溪邉臨水復經半旬中其作人掘田塍<lb/>
西溝邉蟻垤忽見大坎滿中螻蛄将近斗許而有數頭<lb/>
極壮一個彌大子然自是始悟曰近日客盧鉤反音則<lb/>
螻蛄也家在粽溪即西坎也悉灌以沸湯於是遂絶<hi>出續</hi>
<hi>異記</hi>
　　　　龎企<lb/>
晉廬陵太守龎企自云其祖坐繫獄忽見螻蛄行其左<lb/>
<pb n="KR3l0118_WYG_473-9a"/>
右因謂曰爾有神能活我死否因投食與之螻蛄食飯<lb/>
盡而去有頃復來形體稍大意異之復投食與之數日<lb/>
間其大如豚及將刑之夜螻蛄夜掘壁為大穴破械得<lb/>
從之出亡後遇赦免故企世祀螻蛄焉<hi>出搜神記</hi>
　　　　蟾蜍<lb/>
晉孝武太元八年義興人周客有一女年十八九端麗<lb/>
潔白尤辯惠性嗜膾噉之恒苦不足有許纂者小好學<lb/>
聘之為妻到壻家食膾如故家為之貧於是門内博議<lb/>
<pb n="KR3l0118_WYG_473-9b"/>
恐此婦非人命歸家乗車至橋南見罟家取魚作鮓著<lb/>
按上可有十許斛便於車中下一千錢以與魚主令擣<lb/>
韲乃下車熟食五斗生食五斗當噉五斛許便極悶卧<lb/>
須臾据地大吐水忽有一蟾蜍從吐而出遂絶不復噉<lb/>
病亦愈時天下大兵<hi>出廣古今五行記</hi>
　　　　蠅赦<lb/>
前秦苻堅欲放赦與王猛苻融宻議甘露堂悉屏左右<lb/>
堅親為赦文有一大蒼蠅集於筆端聽而復出俄而長<lb/>
<pb n="KR3l0118_WYG_473-10a"/>
安街巷人相告曰官今大赦有司以聞堅驚曰禁中無<lb/>
耳屬之理事何從泄也敕窮之咸曰有小人衣青大呼<lb/>
於市且官今大赦須臾不見歎曰其向蒼蠅也<hi>出廣古今五行</hi>
<hi>記</hi>
　　　　髪妖<lb/>
晉安帝義熙年琅邪費縣王家恒失物謂是人偷每以<lb/>
扄鑰為意而零落不已見宅後籬一孔穿可容人臂滑<lb/>
澤試作繩罥施於穴口夜中聞有擺撲聲往掩得大髪<lb/>
<pb n="KR3l0118_WYG_473-10b"/>
長三尺許而變為蟮從此無慮<hi>出廣古今五行記</hi>
　　　　桓謙<lb/>
桓謙字敬祖太原中忽有人皆長寸餘悉被鎧持槊乗<lb/>
具装馬從塪中出精光耀日遊走宅上數百為羣部陣<lb/>
指麾更相撞刺馬既輕快人亦便能緣几登竈尋飲食<lb/>
之所或有切肉輙来叢聚力所能勝者以槊刺取逕入<lb/>
穴中寂不復出出還入穴蔣山道士朱應子令作沸湯<lb/>
澆所入處因掘之有斛許大蟻死在穴中謙後誅滅<hi>出異</hi>
<pb n="KR3l0118_WYG_473-11a"/>
<hi>苑</hi>
　　　　青蜓<lb/>
司馬彪荘子注言童子埋青蜓之頭不食而舞曰此将<lb/>
為珠人笑之博物志云埋青蜓頭於西向户下則化成<lb/>
青色之珠<hi>出感應經</hi>
　　　　朱誕<lb/>
宋初淮南郡有物取人頭髻太守朱誕曰吾知之矣多<lb/>
買黐以塗壁夕有一蝙蝠大如雞集其上不得去殺之<lb/>
<pb n="KR3l0118_WYG_473-11b"/>
乃絶觀之鈎簾下已有數百人頭髻<hi>出幽明録</hi>
　　　　白蚓<lb/>
劉徳願兄子太宰從事中郎道存景和元年忽有白蚓<lb/>
數十登其齋前砌上通身白色人所未嘗見也蚓並張<lb/>
口吐火赤色其年八月與徳願並誅<hi>出述異記</hi>
　　　　王雙<lb/>
孟州王雙宋文帝元嘉初忽不欲見明常取水沃地以<lb/>
菰蔣覆上眠息飲食悉入其中云恒有女著青裙白<graphic n="KR1326" url="https://raw.githubusercontent.com/kanripo/KR-Gaiji/master/images/KR1326.png" mimeType="image/png"/>
<pb n="KR3l0118_WYG_473-12a"/>
来就其寢每聴聞薦下歴歴有聲發之見一青色白纓<lb/>
蚯蚓長二尺許云此女常以一奩香見遺氣甚精芬奩<lb/>
乃螺殻香則菖蒲根於時咸以雙暫同阜螽矣<hi>出異苑</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_473-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百七十三<lb/>
</p>
<p>
</p>
  </div>
</body>
</text>
</TEI>
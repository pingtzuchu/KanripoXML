<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百九十八</head>
    <p>
<pb n="KR3l0118_WYG_398-1a"/>
欽定四庫全書<lb/>
　太平廣記卷三百九十八　宋　李昉等　編<lb/>
　　石<lb/>
　　　黄石　　　　馬肝石　　　石鼓<lb/>
　　　採石　　　　青石　　　　石文<lb/>
　　　石連理　　　太白精　　　古鐵鏵<lb/>
　　　走石　　　　石橋　　　　石磨<lb/>
　　　釡瀨　　　　石魚　　　　墜石<lb/>
<pb n="KR3l0118_WYG_398-1b"/>
　　　立石　　　　孤石　　　　網石<lb/>
　　　卵石　　　　卧石　　　　僧化<lb/>
　　　霣石　　　　目巖　　　　石駞<lb/>
　　　石柱　　　　石響　　　　石女<lb/>
　　　藏珠石　　　化石　　　　松化<lb/>
　　　自然石　　　熱石　　　　犬吠石<lb/>
　　　甕形石　　　三石　　　　人石<lb/>
　　　金蠶<lb/>
<pb n="KR3l0118_WYG_398-2a"/>
　　坡沙<lb/>
　　　飛坡　　　　鳴沙<lb/>
　　　石<lb/>
　　　　黄石<lb/>
帝堯時有五星自天而霣一是土之精墜於穀城山下<lb/>
其精化為圯橋老人以兵書授張子房云讀此當為帝<lb/>
王師後求我於穀城山下黄石是也子房佐漢功成求<lb/>
於穀城山下果得黄石焉子房𨼆于商山從四皓學道<lb/>
<pb n="KR3l0118_WYG_398-2b"/>
其家葬其衣冠于黄石焉古者常見墓上黄氣高數十<lb/>
丈後赤眉所發不發其尸黄石亦失其氣自絶<hi>出録異記</hi>
　　　　馬肝石<lb/>
元鼎五年郅支國貢馬肝石百斤長以水銀養内於玉<lb/>
函中金泥封其上其國人長四尺唯餌馬肝石此石半<lb/>
青半白如金肝石碎之以和九轉丹吞之一丸彌年不<lb/>
饑渴以之拭髪白者皆黑帝嘗坐羣臣於甘泉殿有髪<lb/>
白者以此拭之應手皆黑是時公卿語曰不用作方伯<lb/>
<pb n="KR3l0118_WYG_398-3a"/>
唯願拭馬肝石此石酷烈不雜丹砂唯可近髪<hi>出洞𡨕記</hi>
　　　　石鼓<lb/>
吳郡臨江半岸崩出一石鼓搥之無聲武帝以問張華<lb/>
華曰可取蜀中桐材刻為魚形扣之則鳴矣於是如其<lb/>
言果聲聞數里<hi>出録異記</hi>
　　　　採石<lb/>
石季龍立河橋於雲昌津採石為中濟石無大小下輒<lb/>
隨流用工五百餘萬不成季龍遣使致祭沈璧於河俄<lb/>
<pb n="KR3l0118_WYG_398-3b"/>
而所沈璧流于渚上地震水波騰上津所樓殿傾壞壓<lb/>
死者百餘人<hi>出録異記</hi>
　　　　青石<lb/>
唐顯慶四年漁人於江中網得一青石長四尺濶九寸<lb/>
其色光潤異於衆石懸而擊之鳴聲清越行者聞之莫<lb/>
不駐足都督滕王表送納瑞府<hi>出豫章記</hi>
　　　　石文<lb/>
昌松瑞石文初李襲譽為涼州刺史奏昌松有瑞石自<lb/>
<pb n="KR3l0118_WYG_398-4a"/>
然成字凡千一十字其略曰高皇海宇字李九王八千<lb/>
太平天子李世王千年太子治書燕山人士國主尚任<lb/>
諤奬文通千古大王五王七王十王鳳手才子武文貞<lb/>
觀昌大聖四方上下萬古忠孝為喜勅禮部郎中柳逞<lb/>
馳驛檢覆并同所奏<hi>出録異記</hi>
　　　　石連理<lb/>
永昌年中台州司馬孟詵奏臨海水下馮義得石連理<lb/>
樹三株皆白石<hi>出洽聞記</hi>
<pb n="KR3l0118_WYG_398-4b"/>
　　　　太白精<lb/>
金星之精墜於中南圭峰之西因號為太白山其精化<lb/>
為白石狀如美玉時有紫氣覆之天寶中𤣥宗立𤣥元<lb/>
廟於長安大寧里臨淄舊邸欲塑𤣥元像夢神人曰太<lb/>
白北谷中有玉石可取而琢之紫氣見處是也翌日令<lb/>
使入谷求之山下人云旬日來嘗有紫氣連日不散果<lb/>
於其下掘獲玉石琢為𤣥元像高二尺許又為二眞人<lb/>
二侍童及李林南陳希烈之形髙六尺已來<hi>出録異記</hi>
<pb n="KR3l0118_WYG_398-5a"/>
　　　　古鐵鏵<lb/>
天寶中𤣥宗以三門河道險阨漕轉艱阻乃令旁北山<lb/>
鑿石為月河以避湍急名曰天寶河歲省運夫五十餘<lb/>
萬又無覆溺淹滯之患天下稱之其河東西徑直長五<lb/>
里餘濶四五丈深二丈三丈至五六丈皆鑿堅石匠人<lb/>
於堅石之下得古鐵鏵長三尺餘上有平陸兩字皆篆<lb/>
文也𤣥宗異之藏於内庫遂命改河北縣為平陸縣旌<lb/>
其事也<hi>出開天傳信記</hi>
<pb n="KR3l0118_WYG_398-5b"/>
　　　　走石<lb/>
寶歴元年乙巳歲資州資陽縣清弓村山有大石可三<lb/>
間屋大從此山下忽然吼踴下山越澗却上坡可百步<lb/>
其石走時有鋤禾人見之各手執鋤赶至止所其石髙<lb/>
二丈<hi>出朝野僉載</hi>
　　　　石橋<lb/>
趙州石橋甚工磨瓏宻緻如削焉望之如初月出雲長<lb/>
虹飲澗上有勾欄皆石也勾欄並為石獅子龍朔年中<lb/>
<pb n="KR3l0118_WYG_398-6a"/>
髙麗諜者盜二獅子去後復募匠修之莫能相𩔖者至<lb/>
天后大足年黙啜破趙定州賊欲南過至石橋馬跪地<lb/>
不進但見一青龍卧橋上奮迅而怒賊乃遁去<hi>出朝野僉載</hi>
　　　　石磨<lb/>
吳興故彰縣東三十里有梅溪山山根直𥪡一石可髙<lb/>
百餘丈至青而團如兩間屋大四面斗絶仰之于雲外<lb/>
無登陟之理其上復有盤石正員如車葢恒轉如磨聲<lb/>
若風雨土人號為石磨轉駃則年豐遲則歲儉欲知歲<lb/>
<pb n="KR3l0118_WYG_398-6b"/>
之豐儉以石磨候之無差焉<hi>出續齊諧記</hi>
　　　　釡瀬<lb/>
夷道縣有釡瀬其石大者如釡小者如斗形色亂眞唯<lb/>
石中耳<hi>出酉陽雜俎</hi>
　　　　石魚<lb/>
衡陽相鄉縣有石魚山山石黑色理若生雌黄開發一<lb/>
重輒有魚形鱗鰭首尾有若畫焉長數寸燒之作魚腥<lb/>
<hi>出酉陽雜俎</hi>
<pb n="KR3l0118_WYG_398-7a"/>
　　　　墜石<lb/>
伊闕縣令李師晦有兄弟任江南官與一僧往還嘗入<lb/>
山採藥暴風雨避於榿樹須臾大震有物瞥然墜地倐<lb/>
而晴朗僧就視乃一石形如藥器可以懸擊其上平齊<lb/>
如削中有竅其下漸濶而員狀若垂嚢長二尺厚三分<lb/>
左小缺色理如碎錦光澤可鑒叩之有聲僧意其異物<lb/>
置於樵中歸櫃而埋於禪牀下為其徒所見往往有知<lb/>
者李生墾求一見僧確然無言忽一日僧召李生既至<lb/>
<pb n="KR3l0118_WYG_398-7b"/>
執手曰貧道已力衰弱無常將至君前所求物聊用為<lb/>
别乃盡去侍者引李生入卧内撤榻掘地捧匣授之而<lb/>
卒<hi>出酉陽雜俎</hi>
　　　　立石<lb/>
萊子國海上有石人長一丈五尺大十圍昔始皇遣此<lb/>
石人追勞山不得遂立<hi>出酉陽雜俎</hi>
　　　　孤石<lb/>
筑陽縣水中有孤石挺出其下澄潭時有見此石根如<lb/>
<pb n="KR3l0118_WYG_398-8a"/>
竹根色黄見者多凶俗號承受石<hi>出酉陽雜俎</hi>
　　　　網石<lb/>
于季有為和州刺史時臨江有一寺寺前漁釣所聚有<lb/>
漁子下網舉之覺重壞網視之乃一石如拳因乞寺僧<lb/>
寘於佛殿中石遂長不已經年重四十斤張司封員外<lb/>
入蜀時親覩其事<hi>出酉陽雜俎</hi>
　　　　卵石<lb/>
常侍崔元亮在洛中常閒步涉岸得一石子大如雞卵<lb/>
<pb n="KR3l0118_WYG_398-8b"/>
黑潤可愛玩之行一里劃然而破有鳥大如巧婦飛去<lb/>
<hi>出酉陽雜俎</hi>
　　　　卧石<lb/>
荆州永豐縣東鄉里有卧石一長九尺六寸其形似人<lb/>
而舉體青黄𨼆起狀若雕刻境若旱使祭而舉之小雨<lb/>
小舉之大雨大舉之相傳此石忽見如此本長九尺今<lb/>
加六寸矣<hi>出酉陽雜俎</hi>
　　　　僧化<lb/>
<pb n="KR3l0118_WYG_398-9a"/>
天台僧乾符中自台山之東臨海縣界得洞穴同志僧<lb/>
相將尋之初一二十里徑路低狹率多泥塗自外稍平<lb/>
濶漸有山山十許里見市肆居人與世無異此僧素習<lb/>
嚥氣不覺饑渴其同行之僧饑甚詣食市肆乞食人或<lb/>
謂曰若能忍饑渇速還無苦或飡啖此地之食必難出<lb/>
矣饑甚固求食焉食畢相與行十餘里路漸隘小得一<lb/>
穴而出飡物之僧立化為石矣天台僧出山逢人問其<lb/>
所管已在牟平海濱矣<hi>出録異記</hi>
<pb n="KR3l0118_WYG_398-9b"/>
　　　　霣石<lb/>
唐天復十年庚午夏洪州霣石于越王山下昭仙觀前<lb/>
有聲如雷光彩五色濶十丈袁吉江洪四州之界皆見<lb/>
光聞聲觀前五色烟霧經月而散有石長七八尺圍三<lb/>
丈餘清碧如玉墮於地上節度使劉威命舁入昭仙觀<lb/>
内設齋祈謝七日之内石稍小長三尺又齋數日石長<lb/>
尺餘今只有七八寸留在觀<hi>出録異記</hi>
　　　　目巖<lb/>
<pb n="KR3l0118_WYG_398-10a"/>
平樂縣有山林石巖間有目如人眼極大瞳子白黑分<lb/>
明名曰目巖<hi>出荆州記</hi>
　　　　石駞<lb/>
于闐國北五日行又有山山上石駱駞溺水滴下以金<lb/>
銀等器承之皆漏人掌亦漏唯瓠取不漏或執之令人<lb/>
身臭皮毛改<hi>出洽聞記</hi>
　　　　石柱<lb/>
刼比他國中天竺之屬國也有石柱髙七十尺紺色有<lb/>
<pb n="KR3l0118_WYG_398-10b"/>
光或觀其身隨其罪福悉見影中見之<hi>出洽聞記</hi>
　　　　石響<lb/>
南嶽岣嶁峰有響石呼喚則應如人共語而不可解也<lb/>
南州南河縣東南三十里丹溪亦有響石高三丈五尺<lb/>
濶二丈狀如卧獸人呼之應笑亦應之塊然獨處亦號<lb/>
曰獨石也<hi>出洽聞記</hi>
　　　　石女<lb/>
桂陽有貞女峽傳云秦世數女取螺於此遇雨一女化<lb/>
<pb n="KR3l0118_WYG_398-11a"/>
為石人今石人形髙七尺狀似女人<hi>出王歆始興記</hi>
　　　　藏珠石<lb/>
江州南五十里有店名七里店在沱江之南小山下有<lb/>
十餘枚如流星往來或聚或散石上石有光景相傳云<lb/>
珠藏于此乃無價寶也或有見者密認其處尋求不得<lb/>
<hi>出録異記</hi>
　　　　化石<lb/>
會稽進士李晀偶拾得小石清黑平正温滑可玩用為<lb/>
<pb n="KR3l0118_WYG_398-11b"/>
書鎭焉偶有蛇集其上驅之不去視之化為石求他蟲<lb/>
試之隨亦化焉殻落堅重與石無異<hi>出録異記</hi>
　　　　松化<lb/>
婺州永康縣山亭中有枯松樹因斷之悞墮水中化為<lb/>
石取未化者試於水中隨亦化焉其所化者枝榦及皮<lb/>
與松無異且堅勁有未化者數段相兼留之以旌異物<lb/>
<hi>出録異記</hi>
　　　　自然石<lb/>
<pb n="KR3l0118_WYG_398-12a"/>
洪州建昌縣界田中有自然石碑石人及石龜散在地<lb/>
中莫知其數皆如鐫琢之狀而無文字石人多倒卧者<lb/>
時有立者又云側近有石井深而無水有好事者持火<lb/>
入其中旁有横道莫知逺近道側亦皆是石人焉<hi>出録異記</hi>
　　　　熱石<lb/>
新北市是景雲觀舊基有一巨石大如柱礎人或坐之<lb/>
蹋之逡巡如火燒應心煩熱因便成疾往往致死或云<lb/>
若聚火燒此石吼即瞿塘山吼而水沸古老相傳耳又<lb/>
<pb n="KR3l0118_WYG_398-12b"/>
蜀州晉原縣山亭中有二大石各徑二尺已來出地七<lb/>
八寸人或坐之心痛往往不救又是落星石東邊者坐<lb/>
即靈者西邊者與諸石無異色並帶青白也<hi>出録異記</hi>
　　　　犬吠石<lb/>
婺源縣有大黄石自山墜于谿側瑩徹可愛羣犬見而<lb/>
競吠之數日村人不堪其喧乃相與推致水中犬又俯<lb/>
水而吠愈急取而碎之犬乃不吠<hi>出稽神録</hi>
　　　　甕形石<lb/>
<pb n="KR3l0118_WYG_398-13a"/>
潘祚為鄱陽縣令後連帶古城其中隙荒數十畆祚嘗<lb/>
與家人望月於此見城下草中有光髙數丈其間荆棘<lb/>
䝉密不可夜行即取弓射其處以誌之明日掘其地得<lb/>
一甕大腹小口青石塞之祚命舁歸其家發其口不可<lb/>
開令擊碎之乃一石如甕之形若氷凍之凝結者復碎<lb/>
而棄之訖無所得<hi>出稽神録</hi>
　　　　三石<lb/>
處州石人山在泥水口近有三石形甚似人居中者為<lb/>
<pb n="KR3l0118_WYG_398-13b"/>
君左曰夫人右曰女郎<hi>出鄧徳明南康記</hi>
　　　　人石<lb/>
昔有夫妻二人將兒入山獵其父落崖妻子將下救之<lb/>
並變為三石因以為人石<hi>出周地圖記</hi>
　　　　金蠶<lb/>
右千牛兵曹王文秉丹陽人世善刻石其祖嘗為浙西<lb/>
㢘使裴璩采碑於積石之下得一自然員石如毬形式<lb/>
如礱斵乃重叠如殻相包斵之至盡其大如拳復破之<lb/>
<pb n="KR3l0118_WYG_398-14a"/>
中有一蠶如蠐螬蠕蠕能動人不能識因棄之數年浙<lb/>
西亂王出奔至下蜀與鄉人夜會語及青蚨還錢事佐<lb/>
中或云人欲求富莫如得石中金蠶畜之則寶貨自至<lb/>
矣問其形狀則石中蠐螬也<hi>出稽神録</hi>
　　　坡沙<lb/>
　　　　飛坡<lb/>
永昌年太州敷水店南西坡白日飛四五里直塞赤水<lb/>
坡上桑畦麥壟依然仍舊<hi>出朝野僉載</hi>
<pb n="KR3l0118_WYG_398-14b"/>
　　　　鳴沙<lb/>
靈州鳴沙縣有沙人馬踐之輒鎗然有聲持至他處信<lb/>
宿之後無復有聲<hi>出國史異纂</hi>
　<lb/>
　<lb/>
　<lb/>
　<lb/>
　太平廣記卷三百九十八<lb/>
</p>
<p>
</p>
  </div>
</body>
</text>
</TEI>
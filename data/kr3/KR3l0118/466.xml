<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百六十六</head>
    <p>
<pb n="KR3l0118_WYG_466-1a"/>
欽定四庫全書<lb/>
　太平廣記卷四百六十六　　宋　李昉等　編<lb/>
　　水族三<lb/>
　　魚<lb/>
　　　夏鯀　　　　東海人　　　昆明池<lb/>
　　　徐景山　　　潘惠延　　　葛𤣥<lb/>
　　　介象　　　　龍門　　　　池中魚<lb/>
　　　通川河　　　行海人　　　隂火<lb/>
<pb n="KR3l0118_WYG_466-1b"/>
　　　裴伷　　　　王旻之　　　韓愈<lb/>
　　　鄖鄉民　　　赤嶺溪<lb/>
　　　　夏鯀<lb/>
堯命夏鯀治水九載無績鯀自沉於羽淵化為𤣥魚時<lb/>
植鬐振鱗横遊波上見者謂為河精羽淵與河海通源<lb/>
也上古之人於羽山之下修立鯀廟四時以致祭祀常<lb/>
見此黑魚與蛟龍瀺灂而出觀者驚而畏之至舜命禹<lb/>
疏川奠岳行遍日月之下唯不踐羽山之地濟巨海則<lb/>
<pb n="KR3l0118_WYG_466-2a"/>
黿龜為梁踰峻山則神龍為負皆聖徳之感也鯀之化<lb/>
其事互説神變猶一而色狀不同𤣥魚黄熊四音相亂<lb/>
傳寫流誤並略記焉<hi>出王子年拾遺</hi>
　　　　東海人<lb/>
昔人有遊東海者既而風惡船破補治不能制隨風浪<lb/>
莫知所之一日一夜得一孤洲其侣懽然下石植纜登<lb/>
洲煮食食未熟而洲没在船者砍斷其纜船復漂蕩向<lb/>
者孤洲乃大魚也吸波吐浪去疾如風在洲上死者十<lb/>
<pb n="KR3l0118_WYG_466-2b"/>
餘人<hi>出西京雜記</hi>
　　　　昆明池<lb/>
昆明池刻石為鯨魚每至雷雨魚常鳴吼鬐尾皆動漢<lb/>
世祭之以祈雨往往有驗<hi>出西京雜記</hi>
　　　　徐景山<lb/>
魏明帝遊洛水水中有白獺數頭美净可憐見人輒去<lb/>
帝欲取之終不可得侍中徐景山奏云臣聞獺嗜鯔魚<lb/>
乃不避死可以此誑之乃畫板作兩鯔魚懸置岸上於<lb/>
<pb n="KR3l0118_WYG_466-3a"/>
是羣獺競逐一時執得帝甚嘉之謂曰聞卿能畫何以<lb/>
妙也答曰臣未嘗執筆然人之所作自可庶幾耳帝曰<lb/>
是善用所長也<hi>出續齊諧記</hi>
　　　　潘恵延<lb/>
平原高苑城東有魚津傳云魏末平原潘府君字恵延<lb/>
自白馬登舟之部手中筭囊遂墜於水囊中本有鍾乳<lb/>
一兩在郡三年濟水泛溢得一魚長三丈廣五尺刳其<lb/>
腹中得頃時墜水之嚢金針尚在鍾乳消盡其魚得脂<lb/>
<pb n="KR3l0118_WYG_466-3b"/>
數十斛時人異之<hi>出酉陽雜記</hi>
　　　　葛𤣥<lb/>
葛𤣥見遺大魚者𤣥云暫煩此魚到河伯處乃以丹書<lb/>
紙内魚口擲水中有頃魚還躍上岸吐還書青黑色如<lb/>
木葉而飛又𤣥與吳主坐樓上見作請雨土人𤣥曰雨<lb/>
易得耳即書符著社中一時之間大雨流淹帝曰水中<lb/>
有魚乎𤣥復書符擲水中須臾有大魚數百頭使人取<lb/>
食之<hi>出神仙傳</hi>
<pb n="KR3l0118_WYG_466-4a"/>
　　　　介象<lb/>
介𧰼與吳主共論鯔魚之美乃於殿庭作坎汲水滿之<lb/>
并求釣𧰼起餌之須臾得鯔魚帝驚喜乃使厨人切食<lb/>
之<hi>出神仙傳</hi>
　　　　龍門<lb/>
龍門山在河東界禹鑿山斷門一里餘黄河自中流下<lb/>
兩岸不通車馬每暮春之際有黄鯉魚逆流而上得者<lb/>
便化為龍又林登云龍門之下每歲季春有黄鯉魚自<lb/>
<pb n="KR3l0118_WYG_466-4b"/>
海及諸川争來赴之一歲中登龍門者不過七十二初<lb/>
登龍門即有雲雨隨之天火自後燒其尾乃化為龍矣<lb/>
其龍門水浚箭湧下流七里深三里<hi>出三秦記</hi>
　　　　池中魚<lb/>
風俗通曰城門失火禍及池魚舊説池仲魚人姓字也<lb/>
居宋城門城門失火延及其家仲魚燒死又云宋城門<lb/>
失火人汲取池中水以沃灌之池中空竭魚悉露死喻<lb/>
惡之滋并傷良謹也<hi>出風俗通</hi>
<pb n="KR3l0118_WYG_466-5a"/>
　　　　通川河<lb/>
通川界内多獺各有主養之並在河側岸間獺若入穴<lb/>
插雉尾於獺孔前獺即不敢出去却尾即出取得魚必<lb/>
須上岸人便奪之取得多然後自喫喫飽即鳴板以驅<lb/>
之還插雉尾更不敢出<hi>出朝野僉載</hi>
　　　　行海人<lb/>
昔有人行海得洲木甚茂乃維舟登岸㸑於水傍半炊<lb/>
而林没於水遽斷其纜乃得去詳視之大蠏也<hi>出異物志</hi>
<pb n="KR3l0118_WYG_466-5b"/>
　　　　隂火<lb/>
海中所生魚蜄置隂處有光初見之以為怪異土人常<lb/>
推其義葢鹹水所生海中水遇隂物波如然火滿海以<lb/>
物擊之迸散如星火有月即不復見木𤣥虛海賦云隂<lb/>
火退然豈謂此乎<hi>出嶺南異物志</hi>
　　　　裴伷<lb/>
唐裴伷開元七年都督廣州仲秋夜漏未艾忽然天曉<lb/>
星月皆没而禽鳥飛鳴矣舉郡驚異之未能諭然已晝<lb/>
<pb n="KR3l0118_WYG_466-6a"/>
矣裴公於是衣冠而出軍州將吏則已集門矣遽召叅<lb/>
佐泊賔客至則皆異之但謂衆惑固非中夜而曉即詢<lb/>
挈壺氏乃曰常夜三更尚未也裴公罔測其倪因留賔<lb/>
客於㕔事共須日之昇良乆天色昏暗夜景如初官吏<lb/>
則執燭而歸矣詰旦裴公大集軍府詢訪其説而無能<lb/>
辨者裴因命使四訪闔界皆然即令北訪湘嶺湘嶺之<lb/>
北則無斯事數月之後有商舶自遠南至因謂郡人云<lb/>
我八月十一日夜舟行忽遇巨鼇出海舉首北向而雙<lb/>
<pb n="KR3l0118_WYG_466-6b"/>
目若日照耀千里毫末皆見乆之復没夜色依然徴其<lb/>
時則裴公集賔寮之夕也<hi>出集異記</hi>
　　　　王旻之<lb/>
唐王旻之在牢山使人告琅琊太守許誡言曰貴部臨<lb/>
沂縣其沙村有逆鱗魚要之調藥物<hi>逆鱗魚仙經云謂之肉芝故是欲以</hi>
<hi>調藥也</hi>願與太守㑹於此誡言許之則令其沙村設儲峙<lb/>
以待太和先生先生既見誡言誡言命漁者捕所求其<lb/>
沙村西有水焉南北數百歩東西十丈色黑至深岸有<lb/>
<pb n="KR3l0118_WYG_466-7a"/>
神祠鄉老言於誡言曰十年前村中少年於水釣得一<lb/>
物狀甚大引之不出於是下釣數十道方引其首出狀<lb/>
如猛獸閉目其大如車輪村人謂其死也以繩束縛繞<lb/>
之樹十人同引之猛獸忽張目大震聲若霹靂近之震<lb/>
死者十餘人因怖䘮去精魂為患者二十人猛獸還歸<lb/>
於水乃建祠廟祈禱之水旱必有應若逆鱗魚未之有<lb/>
也誡言乃止<hi>出紀聞</hi>
　　　　韓愈<lb/>
<pb n="KR3l0118_WYG_466-7b"/>
唐吏部侍郎韓文公愈自刑部侍郎貶潮陽守先是郡<lb/>
西有大湫湫有鰐魚約百餘尺每一怒則湫水騰盪林<lb/>
嶺如震民之馬牛有濵其水者輒吸而噬之一瞬而盡<lb/>
為所害者莫可勝計民患之有年矣及愈刺郡既至之<lb/>
三日問民不便事俱曰郡西湫中之鰐魚也愈曰吾聞<lb/>
至誠感神昔魯恭宰中牟雉馴而蝗避黄覇治九江虎<lb/>
皆遁去是知政之所感故能化禽獸矣即命庭掾以牢<lb/>
醴陳於湫之旁且祝曰汝水族也無為生人患既而沃<lb/>
<pb n="KR3l0118_WYG_466-8a"/>
以酒是夕郡西有風雷聲震山野迨夜分齊焉明日里<lb/>
民視其湫水已竭公命使窮其跡至湫西六十里易地<lb/>
為湫巨鰐亦隨而徙焉自是郡民獲免其患故工部郎<lb/>
中皇甫湜撰愈神道碑叙曰刑部為潮陽守云洞獠海<lb/>
夷陶然皆化鰐魚稻蟹不暴民物葢謂此矣<hi>出宣室志</hi>
　　　　鄖鄉民<lb/>
唐元和末均州鄖鄉縣有百姓年七十飬獺十餘頭捕<lb/>
魚為業隔日一放將放時先閉於深溝斗門内令饑然<lb/>
<pb n="KR3l0118_WYG_466-8b"/>
後放之無網罟之勞而獲利甚厚令人抵掌呼之羣獺<lb/>
皆至縁衿藉膝馴若守狗户部郎中李福親見之<hi>出酉陽雜爼</hi>
　　　　赤嶺溪<lb/>
歙州赤嶺下有大溪俗傳昔有人造横溪魚梁魚不得<lb/>
下夜半飛從此嶺過其人遂於嶺上張網以捕之魚有<lb/>
越網而過者有飛不過而變為石者今每雨其石即赤<lb/>
故謂之赤嶺而浮梁縣得名因此按吳都賦云文鰩夜<lb/>
飛而觸綸葢此𩔖也<hi>出歙州圖經</hi>
<pb n="KR3l0118_WYG_466-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_466-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百六十六<lb/>
</p>
<p>
</p>
  </div>
</body>
</text>
</TEI>
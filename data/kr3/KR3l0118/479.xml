<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百七十九</head>
    <p>
<pb n="KR3l0118_WYG_479-1a"/>
欽定四庫全書<lb/>
　太平廣記卷四百七十九　宋　李昉等　編<lb/>
　　昆蟲七<lb/>
　　　蟻子　　　蛙蛤　　　金龜子<lb/>
　　　海山　　　蜈蚣　　　蚊翼<lb/>
　　　壁蟲　　　白蟲　　　蠶女<lb/>
　　　砂俘效　　舍毒　　　老蛛<lb/>
　　　李禪　　　蝗化　　　水蛙<lb/>
<pb n="KR3l0118_WYG_479-1b"/>
　　　蚓瘡　　　蜂餘　　　熊廼<lb/>
　　　螽斯　　　蝻化<lb/>
　　　　蟻子<lb/>
南方尤多蟻子凡柱楣户牖悉逰蟻循途奔走居有所<lb/>
營里棟相接莫窮其往來<hi>出投荒雜録</hi>
　　　　蛙蛤<lb/>
南方又有水族狀如蛙其形尤惡土人呼為蛤為蛙食<lb/>
之味美如鷓鴣及治男子勞虚<hi>出投荒雜録</hi>
<pb n="KR3l0118_WYG_479-2a"/>
　　　　金龜子<lb/>
金龜子甲蟲也春夏間生於草木上大如小指甲飛時<lb/>
即不𩔖泊草蔓上細視之真金色龜兒也行必成雙南<lb/>
人採之陰乾裝以金翠為首飾之物亦𩔖黔中所産青<lb/>
蟲子也<hi>出嶺表録異</hi>
　　　　海山<lb/>
又珠崖人每晴明見海中逺山羅列皆如翠屏而東西<lb/>
不定悉蜈蚣也蝦鬚長四五十尺此物不足怪也<hi>出嶺表異</hi>
<pb n="KR3l0118_WYG_479-2b"/>
<hi>物志</hi>
　　　　蜈蚣<lb/>
蜈蚣南越志云大者其皮可以鞔鼓取其肉曝為脯美<lb/>
於牛肉又云大者能噉牛里人或遇之則鳴鼓然火炬<lb/>
以驅逐之<hi>出嶺表録異</hi>
　　　　蚊翼<lb/>
南方蚊翼下有小蜚蟲焉自明者見之每生九卵復未<lb/>
嘗曾有<graphic n="KR1409" url="https://raw.githubusercontent.com/kanripo/KR-Gaiji/master/images/KR1409.png" mimeType="image/png"/>
                    <hi>徒亂反</hi>復成九子蜚而俱去蚊遂不知亦食人<lb/>
<pb n="KR3l0118_WYG_479-3a"/>
及百獸食者知言蟲小食人不去也此蟲既細且小因<lb/>
曰細蠛<hi>音蔑</hi>陳章對齊桓公小蟲是也此蟲常春生而以<lb/>
季夏冬蔵於鹿耳中名孆婗孆婗細小也<hi>出神異録</hi>
　　　　壁蟲<lb/>
壁虱者土蟲之𩔖化生壁間暑月囓人其瘡雖愈每年<lb/>
及期必發數年之後其毒方盡其狀與牛虱無異北都<lb/>
廏中之馬忽相次痩劣致斃所損日甚主將雖督審芻<lb/>
藥勤至終莫能究而斃者狀𩔖相似亦莫知其疾之由<lb/>
<pb n="KR3l0118_WYG_479-3b"/>
掌厩獲罪者已數人矣皆傾家破産市馬以賠納然後<lb/>
伏刑有一裨将幹敏多識凡所主掌皆能立功衆所推<lb/>
舉俾其掌廐馬此人勤心養膳旦夕躬親旬月之後馬<lb/>
之殯斃如舊疑其有他乃明燭以守之二鼔之後馬皆<lb/>
立不食黒者變白白者變黒秉炬以視諸馬之上有物<lb/>
附之不可勝數乃壁虱所噆也五鼓之後壁虱皆去一<lb/>
道如繩連亘不絶翌日而以其事白於帥臣尋其去蹤<lb/>
於樓中得巨穴焉以湯灌之壊城門穴得壁虱死者數<lb/>
<pb n="KR3l0118_WYG_479-4a"/>
十斛穴中大者一所長數尺形如琵琶金色焚而殺之<lb/>
築塞其處其害乃絶<hi>出録異記</hi>
　　　　白蟲<lb/>
有人忽面上生瘡暑月即甚略無完皮異常楚痛塗嘗<lb/>
餌藥不能致效忽一日既卧餘燭未滅同寝者見有物<lb/>
如絃如線以著其面因執燭視之白蟲如虱自瓷枕穴<lb/>
中出以噆其面既明遂道其事剖枕以視之白蟲無數<lb/>
因盡殺之面瘡乃愈<hi>出録異記</hi>
<pb n="KR3l0118_WYG_479-4b"/>
　　　　蠶女<lb/>
蠶女者當髙辛帝時蜀地未立君長無所統攝其人聚<lb/>
族而居逓相侵噬蠶女舊跡今在廣漢不知其姓氏其<lb/>
父為隣所操去已逾年唯所乗之馬猶在女念父隔絶<lb/>
或廢飲食其母慰撫之因告誓於衆曰有得父還者以<lb/>
此女嫁之部下之人唯聞其誓無能致父歸者馬聞其<lb/>
言驚躍振迅絶其拘絆而去數日父乃乗馬歸自此馬<lb/>
嘶鳴不肯飲齕父問其故母以誓衆之言白之父曰誓<lb/>
<pb n="KR3l0118_WYG_479-5a"/>
於人不誓於馬安有配人而偶非𩔖乎能脱我於難功<lb/>
亦大矣所誓之言不可行也馬愈跑父怒射殺之曝其<lb/>
皮於庭女行過其側馬皮蹶然而起卷女飛去旬日皮<lb/>
復栖於桑樹之上女化為蠶食桑葉吐絲成繭以衣被<lb/>
於人間父母悔恨念之不已忽見蠶女乗流雲駕此馬<lb/>
侍衛數十人自天而下謂父母曰太上以我孝能致身<lb/>
心不忘義授以九宫仙嬪之任長生於天矣無復憶念<lb/>
也乃冲虚而去今家在什邡緜竹徳陽三縣界每歲祈<lb/>
<pb n="KR3l0118_WYG_479-5b"/>
蠶者四方雲集皆獲靈應宫觀諸化塑女子之像披馬<lb/>
皮謂之馬頭娘以祈蠶桑焉稽聖賦曰安有女感彼死<lb/>
馬化為蠶蟲衣被天下是也<hi>出原化𫝊拾遺</hi>
　　　　砂俘效<lb/>
陳蔵器本草云砂俘又云倒行拘子蜀人號曰俘鬱旋<lb/>
乾土為孔常睡不動取致枕中令夫妻相悦愚有親表<lb/>
曾得此物未嘗試驗愚始逰成都止於逆旅與賣草藥<lb/>
李山人相熟見蜀城少年往往欣然而訪李生仍以善<lb/>
<pb n="KR3l0118_WYG_479-6a"/>
價酬因詰之曰媚藥徵其所用乃砂俘與陳氏所説信<lb/>
不虚語李生亦秘其所𫝊之法人不可得也武陵山川<lb/>
媚草無賴者以銀換之有因其術而男女發狂罹禍非<lb/>
細也<hi>出北夢瑣言</hi>
　　　　舍毒<lb/>
舍毒者蚊蚋之屬江嶺間有之郴連界尤甚為客中者<lb/>
慎勿以手搔之但布鹽於上以物封裹半日間毒則解<lb/>
矣若以手搔癢不可止皮穿肉穴其毒彌甚湘衡北間<lb/>
<pb n="KR3l0118_WYG_479-6b"/>
有之其毒稍可峽江至蜀有蟆子色黑亦能咬人毒亦<lb/>
不甚視其生處即<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鹽樹葉背上春間生之葉卷成窠<lb/>
大如桃李名為五倍子治一切瘡毒收者曬而殺之即<lb/>
不化去不然者必竅穴而出飛為蟆子矣黔南界有微<lb/>
塵色白甚小視之不見能晝夜害人雖帳深宻亦不可<lb/>
斷以麤茶燒之煙如焚香狀即可斷之又如席鋪油帔<lb/>
隔之稍可滅<hi>出録異記</hi>
　　　　老蛛<lb/>
<pb n="KR3l0118_WYG_479-7a"/>
泰嶽之麓有岱嶽觀樓殿咸古制年代寝逺一夕大風<lb/>
有聲轟然響震山谷及旦視即經樓之陊也樓屋徘徊<lb/>
之中雜骨盈車有老蛛在焉形如矮腹五升之茶鼎展<lb/>
手足則周數尺之地矣先是側近寺觀或民家亡失幼<lb/>
兒不計其數葢悉罹其啗食也多有網於其上或遭其<lb/>
黏縻絆不能自解而脱走則必遭其害矣於是觀主命<lb/>
薪以焚之臭聞十餘里<hi>出玉堂閒話</hi>
　　　　李禪<lb/>
<pb n="KR3l0118_WYG_479-7b"/>
李禪楚州刺史承嗣少子也居廣陵宣平里大第晝日<lb/>
寝庭前忽有白蝙蝠繞庭而飛家僮輩竟以箒撲皆不<lb/>
能中久之飛去院門撲之亦不中又飛出門至外門之<lb/>
外遂不見其年禪妻卒輭車出入之路即白蝙蝠飛翔<lb/>
之所也<hi>出稽神録</hi>
　　　　蝗化<lb/>
唐天祐末歲蝗蟲生地穴中生訖即衆蝗銜其足翅而<lb/>
拽出帝謂蝗曰予何罪食予苖遂化為蜻蜓洛中皆驗<lb/>
<pb n="KR3l0118_WYG_479-8a"/>
之是歲羣雀化燕<hi>出異記</hi>
　　　　水蛙<lb/>
徐之東界接沂川有溝多盤車相𫝊是奚仲試車之所<lb/>
<hi>徐州有奚仲墓山上亦有試車處石上輙深數尺</hi>溝有水水有蛙可大如五石<lb/>
甕目如盌昔嘗有人於其項上得藥服之度世<hi>出玉堂閒話</hi>
　　　　蚓瘡<lb/>
天祐中浙西重造慈和寺治地既畢每為蚯蚓穿穴執<lb/>
事者患之有一僧教以石灰覆之由是得定而殺蚯蚓<lb/>
<pb n="KR3l0118_WYG_479-8b"/>
無數頃之其僧病苦舉身皆癢須得長指爪者搔之以<lb/>
以至成瘡瘡中輙得死蚯蚓一條殆數百千條肉盡至<lb/>
骨而卒<hi>出稽神録</hi>
　　　　蜂餘<lb/>
廬陵有人應舉行遇夜詣一村舍求宿有老翁出見客<lb/>
曰吾舍窄人多容一榻可矣因止其家屋室百餘間但<lb/>
窄小甚久之告飢翁曰居家貧所食唯野菜耳即以設<lb/>
客食之甚甘美與常菜殊及就寝唯聞訌訌之聲既曙<lb/>
<pb n="KR3l0118_WYG_479-9a"/>
而寤身卧田中旁有大蜂窠客嘗患風因爾遂愈葢食<lb/>
蜂之餘爾<hi>出稽神録</hi>
　　　　熊廼<lb/>
信州有版山川谷深逺采版之所因以名之州人熊廼<lb/>
嘗與其徒入山伐木其弟從而追之日暮不及其兄忽<lb/>
見甲士清道自東來𫝊呼甚厲廼弟懼恐伏於草間俄<lb/>
而旗幟戈甲絡繹而至道傍亦有行人其犯清道者輒<lb/>
為所戮至軍中擁一人若大将者西馳而去度其逺乃<lb/>
<pb n="KR3l0118_WYG_479-9b"/>
敢起行迨曉方見其兄具道所見衆皆曰非巡邏之所<lb/>
而西去谿灘險絶往無所詣安得有此人即共尋之可<lb/>
十餘里隔谿灘猶見旌旗紛若布圍畋獵之狀其徒有<lb/>
勇者遙呼叱之忽無所見就視之人皆樹葉馬皆大螘<lb/>
取而碎之皆有血云<hi>出稽神録</hi>
　　　　螽斯<lb/>
蝗之為孽也葢沴氣所生螽斯臭腥或曰魚卵所化每<lb/>
歲生育或三或四每一生其卵盈百自卵及翼凡一月<lb/>
<pb n="KR3l0118_WYG_479-10a"/>
而飛故詩稱螽斯子孫衆多螽斯即蝗屬也羽翼未成<lb/>
跳躍而行其名蝻晉天福之末天下大蝗連歲不解行<lb/>
則蔽地起則蔽天禾稼草木赤地無遺其蝻之盛也流<lb/>
引無數甚至浮河越嶺踰地渡壍如履平地入人家舍<lb/>
莫能制禦穿户入牖井溷填咽腥穢牀帳損齧書衣積<lb/>
日連宵不勝其苦鄆城縣有一農家豢豕十餘頭時于<lb/>
陂澤間值蝻大至羣豢豕躍而啗食之斯須復飫不能<lb/>
運動其蝻又飢唼齧羣豕有若堆積家竟困頓不能禦<lb/>
<pb n="KR3l0118_WYG_479-10b"/>
之皆為蝻所殺癸夘年其蝗皆抱草木而枯死所為天<lb/>
生殺也<hi>出玉堂閒話</hi>
　　　　蝻化<lb/>
己酉年将軍許敬遷奉命於東洲按夏苗上言稱於陂<lb/>
野間見有蝻生十數里纔欲打捕其蟲化為白蛺蝶飛<lb/>
去<hi>出玉堂閒話</hi>
　<lb/>
　太平廣記卷四百七十九<lb/>
</p>
<p>
</p>
  </div>
</body>
</text>
</TEI>
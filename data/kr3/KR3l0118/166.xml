<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百六十六</head> <lb/>
    <p>
<pb n="KR3l0118_WYG_166-1a"/>
欽定四庫全書<lb/>
　太平廣記卷一百六十六<lb/>
　　氣義一<lb/>
　　　鮑子都　　　楊素　　　　郭元振<lb/>
　　　狄仁傑　　　敬昭道　　　吳保安<lb/>
　　　　鮑子都<lb/>
魏鮑子都暮行於野見一書生卒心痛子都下馬為摩<lb/>
其心有頃書生卒子都視其囊中有素書一卷金十餅<lb/>
<pb n="KR3l0118_WYG_166-1b"/>
乃賣二餅具葬書生其餘枕之頭下置素書於腹傍後<lb/>
數年子都於道上有乘驄馬者逐之既及以子都為盜<lb/>
固問兒屍所在子都具言於是相隨往開墓取兒屍歸<lb/>
見金八餅在頭下素書在腹傍舉家感子都之德義由<lb/>
是聲名大振<hi>出獨異志</hi>
　　　　楊素<lb/>
陳太子舍人徐德言之妻後主叔寶之妹封樂昌公主<lb/>
才色冠絶德言為太子舍人方屬時亂恐不相保謂其<lb/>
<pb n="KR3l0118_WYG_166-2a"/>
妻曰以君之才容國亡必入權豪之家斯永絶矣儻情<lb/>
緣未斷猶冀相見宜有以信之乃破一鏡各執其半約<lb/>
曰他日必以正月望賣於都市我當在即以是日訪之<lb/>
及陳亡其妻果入越公楊素之家寵嬖殊厚德言流離<lb/>
辛苦僅能至京遂以正月望訪於都市有蒼頭賣半鏡<lb/>
者大髙其價人皆笑之德言直引至其居予食具言其<lb/>
故出半鏡以合之乃題詩曰鏡與人俱去鏡歸人不歸<lb/>
無復嫦娥影空留明月輝陳氏得詩涕泣不食素知之<lb/>
<pb n="KR3l0118_WYG_166-2b"/>
愴然改容即召德言還其妻仍厚遺之聞者無不感歎<lb/>
仍與德言陳氏偕飲令陳氏為詩曰今日何遷次新官<lb/>
對舊官笑啼俱不敢方驗作人難遂與德言歸江南竟<lb/>
以終老<hi>出本事詩</hi>
　　　　郭元振<lb/>
郭元振年十六入太學薛稷趙彦昭為友時有家信至<lb/>
寄錢四十萬以為舉糧忽有縗服者叩門云五代未葬<lb/>
各在一方今欲同時遷窆乏於資財聞公家信至頗能<lb/>
<pb n="KR3l0118_WYG_166-3a"/>
相濟否公即命以車一時載去略無留者亦不問姓氏<lb/>
深為薛趙所誚元振怡然曰濟彼大事亦何誚焉其年<lb/>
糧絶竟不成舉<hi>出摭言</hi>
　　　　狄仁傑<lb/>
狄仁傑太原人為府法曹參軍時同僚鄭崇資母老且<lb/>
病當充使絶域仁傑謂曰太夫人有危亟之病而公逺<lb/>
使豈可貽親萬里之泣乎乃請代崇資<hi>出談賔錄</hi>
　　　　敬昭道<lb/>
<pb n="KR3l0118_WYG_166-3b"/>
敬昭道為大理評事延和中沂有反者詿誤四百餘人<lb/>
將𨽻司農事未即路繫在州獄昭道據赦文而免之時<lb/>
宰切責大理奈何赦反人家口大理卿及正等失色引<lb/>
昭道執政怒而責之昭道曰赦文云見禁囚徒反者繫<lb/>
在州獄此即見禁也反覆詰難至於五六執政無以奪<lb/>
之詿誤者悉免昭道遷監察御史又先是䕫州征人舒<lb/>
萬福等十人行次巴陵渡灘溺死昭道因使巴渝至萬<lb/>
年驛夢此十人祈哀至於再三乃召驛吏問之吏對如<lb/>
<pb n="KR3l0118_WYG_166-4a"/>
所夢昭道即募善游者出其屍具酒肴以酹之觀者莫<lb/>
不歔欷乃移牒近縣備槥櫝歸之故鄉征人聞者無不<lb/>
感仰<hi>出大唐新語</hi>
　　　　吳保安<lb/>
吳保安字永固河北人任遂州方義尉其鄉人郭仲翔<lb/>
即元振從姪也仲翔有才學元振將成其名宦會南蠻<lb/>
作亂以李蒙為姚州都督帥師討焉蒙臨行辭元振元<lb/>
振乃見仲翔謂蒙曰弟之孤子未有名宦子姑將行如<lb/>
<pb n="KR3l0118_WYG_166-4b"/>
破賊立功某在政事當接引之俾其縻薄俸也蒙諾之<lb/>
仲翔頗有幹用乃以為判官委之軍事至蜀保安寓書<lb/>
於仲翔曰幸共鄉里籍甚風猷雖曠不展拜而心常慕<lb/>
仰吾子國相猶子幕府碩才果以良能而受委寄李將<lb/>
軍秉文兼武受命專征親綰大兵將平小寇以將軍英<lb/>
勇兼足下才能師之克殄功在旦夕保安幼而嗜學長<lb/>
而專經才乏兼人官從一尉僻在劒外地邇蠻陬鄉國<lb/>
數千關河阻隔況此官已滿後任難期以保安之不才<lb/>
<pb n="KR3l0118_WYG_166-5a"/>
厄選曹之格限更思微祿豈有望焉將歸老丘園轉死<lb/>
溝壑側聞吾子急人之憂不遺鄉曲之情忽垂特達之<lb/>
眷使保安得執鞭弭以奉周旋錄及細微薄霑功効承<lb/>
兹凱入得預末班是吾子丘山之恩即保安銘鏤之日<lb/>
非敢望也願為圖之唯照其欵誠而寛其造次專策駑<lb/>
蹇以望招擕仲翔得書深感之即言於李將軍召為管<lb/>
記未至而蠻賊轉逼李將軍至姚州與戰破之乘勝深<lb/>
入蠻覆而敗之李身死軍沒仲翔為虜蠻夷利漢財物<lb/>
<pb n="KR3l0118_WYG_166-5b"/>
其沒落者皆通音耗令其家贖之人三十匹保安既至<lb/>
姚州適值軍沒遲留未返而仲翔於蠻中間關致書於<lb/>
保安曰永固無恙<hi>保安之字</hi>頃辱書未報值大軍已發深入<lb/>
賊庭果逢撓敗李公戰沒吾為囚俘假息偷生天涯地<lb/>
角顧身世已矣念鄉國窅然才謝鍾儀居然受縶身非<lb/>
箕子日見為奴海畔牧羊有𩔖於蘇武宮中射鴈寧期<lb/>
於李陵吾自陷蠻夷備嘗艱苦肌膚毁剔血淚滿池生<lb/>
人至艱吾身盡受以中華世族為絶域窮囚日居月諸<lb/>
<pb n="KR3l0118_WYG_166-6a"/>
暑退寒襲思老親於舊國望松檟於先塋忽忽發狂腷<lb/>
臆流慟不知涕之無從行路見吾猶為傷愍吾與永固<lb/>
雖未披欵而鄉里先達風味相親想覩光儀不離夢寐<lb/>
昨蒙枉問承間便言李公素知足下才名則請為管記<lb/>
大軍去逺足下來遲乃足下自後於戎行非僕遺於鄉<lb/>
曲也足下門傳餘慶天祚積善果事期不入而身名並<lb/>
全向若早事麾下同叅幕府則絶域之人與僕何異吾<lb/>
今在厄力屈計窮而蠻俗沒留許親族往贖以吾國相<lb/>
<pb n="KR3l0118_WYG_166-6b"/>
之姪不同衆人仍苦相邀求絹千匹此信通聞仍索百<lb/>
縑願足下早附白書報吾伯父宜以時到得贖吾還使<lb/>
亡魂復歸死骨更肉唯望足下耳今日之事請不辭勞<lb/>
若吾伯父已去廟堂難可諮啟即願足下親脱石父解<lb/>
晏嬰之驂往贖華元𩔖宋人之事濟物之道古人猶難<lb/>
以足下道義素髙名節特著故有斯請而不生疑若足<lb/>
下不見哀矜猥同流俗則僕生為俘囚之豎死則蠻夷<lb/>
之鬼耳更何望哉已矣吳君無落吾事保安得書甚傷<lb/>
<pb n="KR3l0118_WYG_166-7a"/>
之時元振已卒保安乃為報許贖仲翔仍傾其家得絹<lb/>
二百匹往因住嶲州十年不歸經營財物前後得絹七<lb/>
百匹數猶未至保安素貧窶妻子猶在遂州貪贖仲翔<lb/>
遂與家絶每於人有得雖尺布升粟皆漸而積之後妻<lb/>
子飢寒不能自立其妻乃率弱子駕一驢自往瀘南求<lb/>
保安所在於途中糧盡猶去姚州數百其妻計無所出<lb/>
因哭於路左哀感行人時姚州都督楊安居乘驛赴郡<lb/>
見保安妻哭異而訪之妻曰妾夫遂州方義尉吳保安<lb/>
<pb n="KR3l0118_WYG_166-7b"/>
以友人沒蕃丐而往贖因住姚州棄妾母子十年不通<lb/>
音問妾今貧苦往尋保安糧乏路長是以悲泣安居大<lb/>
竒之謂曰吾前至驛當候夫人濟其所乏既至驛安居<lb/>
賜保安妻錢數千給乘令進安居馳至郡先求保安見<lb/>
之執其手升堂謂保安曰吾常讀古人書見古人行事<lb/>
不謂今日親覩於公何分義情深妻子意淺捐棄家室<lb/>
求贖友朋而至是乎吾見公妻來思公道義乃心勤佇<lb/>
願見顔色吾今初到無物助公且於庫中假官絹四百<lb/>
<pb n="KR3l0118_WYG_166-8a"/>
匹濟公此用待友人到後吾方徐為填還保安喜取其<lb/>
絹令蠻中通信者特往向二百日而仲翔至姚州形狀<lb/>
憔悴殆非人也方與保安相識語相泣也安居曾事郭<lb/>
尚書則為仲翔洗沐賜衣裝引與同坐宴樂之安居重<lb/>
保安行事甚寵之於是令仲翔攝治下尉仲翔久於蠻<lb/>
中且知其欵曲則使人於蠻洞市女口十人皆有姿色<lb/>
既至因辭安居歸北且以蠻口贈之安居不受曰吾非<lb/>
市井之人豈待報耶欽吳生分義故因人成事耳公有<lb/>
<pb n="KR3l0118_WYG_166-8b"/>
老親在北且充甘膳之資仲翔謝曰鄙身得還公之恩<lb/>
也微命得全公之賜也翔雖瞑目敢忘大造但此蠻口<lb/>
故為公求來公今見辭翔以死請安居難違乃見其小<lb/>
女曰公既頻繁有言不敢違公雅意此女最小常所鍾<lb/>
愛今為此女受公一小口耳因辭其九人而保安亦為<lb/>
安居厚遇大獲資糧而去仲翔到家辭親凡十五年矣<lb/>
却至京以功授蔚州錄事叅軍則迎親到官兩歳又以<lb/>
優授代州戸曹叅軍秩滿内憂葬畢因行服墓次乃曰<lb/>
<pb n="KR3l0118_WYG_166-9a"/>
吾賴吳公見贖故能拜職養親今親殁服除可以行吾<lb/>
志矣乃行求保安而保安自方義尉選授眉州彭山丞<lb/>
仲翔遂至蜀訪之保安秩滿不能歸與其妻皆卒於彼<lb/>
權窆寺内仲翔聞之哭甚哀因製縗麻環絰加杖自蜀<lb/>
郡徒跣哭不絶聲至彭山設祭酹畢乃出其骨每節皆<lb/>
墨記之<hi>墨記骨節書其次第恐葬斂時有失之也</hi>盛於練囊又出其妻骨亦<lb/>
墨記貯於竹籠而徒跣親負之徒行數千里至魏郡保<lb/>
安有一子仲翔愛之如弟於是盡以家財二十萬厚葬<lb/>
<pb n="KR3l0118_WYG_166-9b"/>
保安仍刻石頌美仲翔親廬其側行服三年既而為嵐<lb/>
州長史又加朝散大夫擕保安子之官為娶妻恩養甚<lb/>
至仲翔德保安不已天寶十二年詣闕讓朱紱及官於<lb/>
保安之子以報時人甚髙之初仲翔之沒也賜蠻首為<lb/>
奴其主愛之飲食與其主等經歳仲翔思北因逃歸追<lb/>
而得之轉賣於南洞洞主嚴惡得仲翔苦役之鞭笞甚<lb/>
至仲翔棄而走又被逐得更賣南洞中其洞號菩薩蠻<lb/>
仲翔居中經歳困厄復走蠻又追而得之復賣他洞洞<lb/>
<pb n="KR3l0118_WYG_166-10a"/>
主得仲翔怒曰奴好走難禁止邪乃取兩板各長數尺<lb/>
令仲翔立於板以釘貫足背釘之釘達於木毎役使常<lb/>
帶二木行夜則納地檻中親自鏁閉仲翔二足經數年<lb/>
瘡方愈木鏁地檻如此七年仲翔初不堪其憂保安之<lb/>
使人往贖也初得仲翔之首主展轉為取之故仲翔得<lb/>
歸焉<hi>出紀聞</hi>
　<lb/>
　<lb/>
<pb n="KR3l0118_WYG_166-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百六</head> <lb/>
    <p>
<pb n="KR3l0118_WYG_106-1a"/>
欽定四庫全書<lb/>
　太平廣記卷一百六<lb/>
　　報應五<lb/>
　　　太原孝亷　　李廷光　　　陸康成<lb/>
　　　薛嚴　　　　任自信　　　段文昌<lb/>
　　　劉逸淮　　　孫咸　　　　僧智燈<lb/>
　　　王氏　　　　左營伍佰　　宋衎<lb/>
　　　陳昭<lb/>
<pb n="KR3l0118_WYG_106-1b"/>
　　　　太原孝亷<lb/>
唐大厯中太原偷馬賊誣一孝亷同情考掠旬日苦極<lb/>
强服推吏疑其寃未具獄其人唯念金剛經其聲哀切<lb/>
晝夜不絶一日有竹兩節墜獄中轉止其前他囚争取<lb/>
之獄卒意藏刃破視内有字兩行云法尚應捨何况非<lb/>
法書跡甚工賊首悲悔具承以舊嫌之故誣之也<hi>出酉陽雜</hi>
<hi>俎</hi>
　　　　李廷光<lb/>
<pb n="KR3l0118_WYG_106-2a"/>
唐李廷光者為德州司馬敬佛不茹葷血常持金剛經<lb/>
每念經時即有圓光在前用心苦至則光漸大少懐懈<lb/>
惰則光漸小暗因此砥礪轉加精進<hi>出報應記</hi>
　　　　陸康成<lb/>
唐陸康成嘗任京兆府法曹掾不避强禦公退忽見亡<lb/>
故吏抱案數百紙請押問曰公已去世何得來曰此幽<lb/>
府文簿康成視之但有人姓名畧無他事吏曰皆來年<lb/>
兵刃死者問曰得無我乎有則檢示吏曰有因大駭曰<lb/>
<pb n="KR3l0118_WYG_106-2b"/>
君既舊吏得無情耶曰故我來啓明公耳唯金剛經可<lb/>
託即失之乃遂讀金剛經日數十遍明年朱泚果反署<lb/>
為御史康成叱泚曰賊臣敢干國士泚震怒命數百騎<lb/>
環而射之康成黙念金剛經矢無傷者泚曰儒以忠信<lb/>
為甲胄信矣乃舍去康成遂入𨼆於終南山竟不復仕<lb/>
<hi>出報應記</hi>
　　　　薛嚴<lb/>
唐薛嚴忠州司馬蔬食長齋日念金剛經三十遍至七<lb/>
<pb n="KR3l0118_WYG_106-3a"/>
十二將終見幢葢音樂來迎其妻崔氏即御史安儼之<lb/>
姑也屬纊次見嚴隨幢葢冉冉昇天而去呼之不顧一<lb/>
家皆聞有異香之氣<hi>出報應記</hi>
　　　　任自信<lb/>
任自信嘉州人唐貞元十五年曽往湖南常持金剛經<lb/>
潔白無㸃於洞庭湖中有異物如雲冒舟上俄頃而散<lb/>
舟中遂失自信不知所在乆之乃凌波而出云至龍宫<lb/>
謁龍王四五人命昇殿念金剛經與珠寶數十事二僧<lb/>
<pb n="KR3l0118_WYG_106-3b"/>
相送出宫一僧憑附少信至衡岳觀音臺紹真師付之<lb/>
云是汝和尚送來令轉金剛經至南岳訪僧果見云和<lb/>
尚滅度已五六年矣<hi>出報應記</hi>
　　　　段文昌<lb/>
唐貞元十七年段文昌自蘄入蜀應南康王韋臯辟命<lb/>
洎韋之暮年為賊闢䜛構遂攝尉靈池縣韋尋卒賊闢<lb/>
知留後文昌舊與闢不合聞之連夜離縣至城東門闢<lb/>
尋有帖不令諸縣官離縣其夕隂風及返出郭二里見<lb/>
<pb n="KR3l0118_WYG_106-4a"/>
火兩炬夾道百步為導初意縣吏迎候怪其不前高下<lb/>
逺近不差欲及縣郭方滅及問縣吏尚未知府帖也時<lb/>
文昌念金剛經已五六年數無虚日信乎志誠必感有<lb/>
感必應向之道左右乃經所著迹也後闢逆節漸露詔<lb/>
以𡊮滋為節度使文昌從弟少從軍知左營事懼及禍<lb/>
與監軍定計以蠟丸帛書通謀於𡊮事旋發悉為魚肉<lb/>
賊謂文昌知其謀於一時文昌念經夜乆不覺困寐門<lb/>
戸悉閉忽聞開戸而入言不畏者再三若物投案暴然<lb/>
<pb n="KR3l0118_WYG_106-4b"/>
有聲驚起之際音尤在耳顧視左右吏僕皆睡俾燭樺<lb/>
四索初無所見向之門扄已開闢矣文昌受持此經十<lb/>
餘萬遍徵應孔著<hi>出酉陽雜俎</hi>
　　　　劉逸淮<lb/>
唐劉逸淮在汴時韓𢎞為右廂虞候王某為左廂虞候<lb/>
與𢎞相善或謂二人取軍情將不利於劉劉大怒召俱<lb/>
詰之𢎞即劉之甥因控地叩首大言劉意稍解王某年<lb/>
老股戰不能自辯劉叱令拉坐杖三十時新造赤棒頭<lb/>
<pb n="KR3l0118_WYG_106-5a"/>
徑數寸固以筋漆立之不仆數五六當死矣韓意其必<lb/>
死及昏造其家怪無哭聲又謂其不敢哭訪兵門卒即<lb/>
云大使無恙𢎞素與熟遂至臥内問之云我讀金剛經<lb/>
四十年矣今方得力記初被坐時見巨手如箕翕然遮<lb/>
背因袒示韓都無撻㾗韓舊不好釋氏由此始與僧往<lb/>
來日自冩十紙及貴計數百軸矣後在中書盛暑有諫<lb/>
官因事見謁韓方洽汗冩經諫官怪問之韓乃具道王<lb/>
某事<hi>出因話録</hi>
<pb n="KR3l0118_WYG_106-5b"/>
　　　　孫咸<lb/>
唐梁崇義在襄州未阻兵時有小將孫咸暴卒信宿却<lb/>
蘇言至一處如王者所居儀衛甚嚴有吏引一僧對事<lb/>
僧法號懐秀亡已經年在生極犯戒及入冥無善可録<lb/>
乃紿云我常囑孫咸冩法華經敕咸被追對初咸不省<lb/>
僧固執之經時不決忽見沙門曰地藏語云若弟子招<lb/>
承亦自獲祐咸乃依言因得無事又說對勘時見一戎<lb/>
王衛者數百自外來冥王降階齊級升殿坐未乆乃大<lb/>
<pb n="KR3l0118_WYG_106-6a"/>
風卷去又見一人被考覆罪福此人常持金剛經又好<lb/>
食肉左邊有經數千軸右邊積肉成山以肉多將入重<lb/>
論俄經堆中有火一星飛向肉山頃刻銷盡此人遂履<lb/>
空而去咸問地藏向來外國王風吹何處地藏王云彼<lb/>
王當入無間向來風即業風也因引咸看地獄及門煙<lb/>
熖扇赫聲若風雷懼不敢視臨視鑊湯跳沬滴落左股<lb/>
痛入心髓地藏令一吏送歸不許漏洩㝠事及廻如夢<lb/>
妻兒環泣已一日矣遂破家冩經因請出家夢中所滴<lb/>
<pb n="KR3l0118_WYG_106-6b"/>
處成瘡終身不差<hi>出酉陽雜俎</hi>
　　　　僧智燈<lb/>
唐貞元中荆州天崇寺僧智燈常持金剛經遇疾死弟<lb/>
子啓手猶熱不即入木經七日却活云初見冥中若王<lb/>
者以念經故合掌降階因問訊曰更容上人十年在世<lb/>
勉出生死又問人間衆僧中後食薏苡仁及藥食此大<lb/>
違本教燈報云律中有開遮條如何云此後人加之非<lb/>
佛意也今荆州僧衆中無有飲藥者<hi>出酉陽雜俎</hi>
<pb n="KR3l0118_WYG_106-7a"/>
　　　　王氏<lb/>
公安潺陵村百姓王從貴妹未嫁常持金剛經唐貞元<lb/>
中忽暴病卒埋已三日其家覆墓聞塚中呻吟遂發視<lb/>
之果有氣舁歸數日能言云初至冥間冥吏以持經功<lb/>
德放還王從貴能治木嘗於公安靈化寺起造其寺僧<lb/>
曙中嘗見從貴說云<hi>出酉陽雜俎</hi>
　　　　左營伍伯<lb/>
唐南康王韋臯鎮蜀時有左營伍伯於西山行營與同<lb/>
<pb n="KR3l0118_WYG_106-7b"/>
火卒學念金剛經性頑初一日纔得題目其夜堡外拾<lb/>
薪為蕃騎縛去行百餘里乃止天未明遂踣之於地以<lb/>
髮繫橛覆以駞罽卧其上此人唯念經題忽見金一鋌<lb/>
放光止於前試舉首動身所縛悉脫遂潜起逐金鋌走<lb/>
計行未得十餘里遲明不覺已至家家在府東市妻兒<lb/>
初疑其鬼具陳來由到家五六日行營將方申其逃初<lb/>
韋不信以逃日與至家日不差始免之<hi>出酉陽雜俎</hi>
　　　　宋衎<lb/>
<pb n="KR3l0118_WYG_106-8a"/>
宋衎江淮人應明經舉元和初至河隂縣因疾病廢業<lb/>
為鹽鐵院書手月錢兩千娶妻安居不議他業年餘有<lb/>
為米綱過三門者因不識字請衎同去通管簿書月給<lb/>
錢八千文衎謂妻曰今數月不得八千苟一月而致極<lb/>
為利也妻楊氏甚賢勸不令往曰三門舟路頗為險惡<lb/>
身或驚危利亦何救衎不納遂去至其所果遇暴風所<lb/>
擊彼羣船盡没唯衎入水捫得粟藁一束漸漂近岸浮<lb/>
藁以出乃活餘數十人皆不救因抱藁以謝曰吾之微<lb/>
<pb n="KR3l0118_WYG_106-8b"/>
命爾所賜也誓存没不相捨遂抱藁疾行數里有孤姥<lb/>
鬻茶之所茅舍兩間遂詣宿焉具以事白姥憫之乃為<lb/>
設粥及明旦於屋南曝衣解其藁以晒於藁中得一竹<lb/>
筒開之乃金剛經也尋以訊姥且不知其詳姥曰是汝<lb/>
妻自汝來後蓬頭禮念冩經誠切故能救汝衎感泣請<lb/>
歸姥指東南一徑曰但尋此去校二百里可以後日到<lb/>
家也與米二升拜謝遂發果二日達河隂見妻媿謝楊<lb/>
媛驚問曰何以知之盡述根本楊氏怪之衎乃出經楊<lb/>
<pb n="KR3l0118_WYG_106-9a"/>
媛涕泣拜禮頂戴衎曰用何以為記曰冩時執筆者悮<lb/>
羅漢字空維上無四遂詣䕶國寺禪和尚處請添和尚<lb/>
年老眼昏筆㸃過濃字皆昏黑但十日來不知其所在<lb/>
驗之果如其說衎更嗚咽拜其妻每日焚香禮經於浄<lb/>
室乃謂楊媛曰河濵之姥不可忘也遣使封茶及絹與<lb/>
之使至其居及人皆不見詰於牧竪曰比水漲無涯際<lb/>
何有人鬻茶復云路亦並無乃神化也數嵗相國鄭公<lb/>
絪為東都留守乃召衎及楊媛往問其本末并令將經<lb/>
<pb n="KR3l0118_WYG_106-9b"/>
來與其男武職食月給五千因求其經至今為鄭氏所<lb/>
尊奉故岳州刺史丞相𢎞農公因覩其事遂叙之名曰<lb/>
楊媛徴驗<hi>出報應記</hi>
　　　　陳昭<lb/>
唐元和初漢州孔目典陳昭因患病見一人著黄衣至<lb/>
牀前云趙判官喚爾昭問所因云至自冥間劉闢與竇<lb/>
懸對事要召為証昭即留坐逡巡又一人手持一物如<lb/>
毬胞前吏怪其遲答曰只縁此候屠行開因笑謂昭曰<lb/>
<pb n="KR3l0118_WYG_106-10a"/>
君勿懼取生人氣須得猪胞君可面東側臥昭依其言<lb/>
不覺已隨二吏行路甚平可十里餘至一城大如府城<lb/>
甲士守門及入見一人怒容可駭即趙判官也語云劉<lb/>
闢敗東川竇懸捕牛四十七頭送梓州稱准劉闢判殺<lb/>
闢又云先無牒君為孔目典合知事實未及對隔壁聞<lb/>
竇懸呼陳昭何在及問兄弟妻子存亡昭即欲參見冥<lb/>
吏云竇使君形容極惡不欲相見昭乃具說殺牛實奉<lb/>
劉尚書委曲非牒也紙是麻見在漢州某私房架上即<lb/>
<pb n="KR3l0118_WYG_106-10b"/>
令吏領昭至漢州取之門館扄鏁乃於節竅中出入委<lb/>
曲至闢乃無言趙語昭爾自有一過知否竇懸所殺牛<lb/>
爾取一牛頭昭未及答趙曰此不同人間不可假也須<lb/>
臾見一卒挈牛頭而至昭即恐懼求救趙令檢格合決<lb/>
一百考五十日因謂昭曰爾有何功徳昭即自陳曽設<lb/>
若干齋畫佛像趙云此來生福耳昭又言曾於表兄家<lb/>
讀金剛經趙曰可合掌請昭如言有頃見黄襥箱經自<lb/>
天而下住昭前昭取視之即表兄所借本也褾有燒處<lb/>
<pb n="KR3l0118_WYG_106-11a"/>
尚在又合掌其經即滅趙曰此足以免便放回令昭往<lb/>
一司曰生禄按檢其修短吏報云昭本名釗是金旁刀<lb/>
至某年改為昭更得十八年昭聞惆悵趙笑曰十八年<lb/>
大得作樂事何不恱乎乃令吏送昭至半道見一馬當<lb/>
路吏云此爾本屬可乗此即騎乃活死半日矣<hi>出酉陽雜俎</hi>
　<lb/>
　<lb/>
　<lb/>
<pb n="KR3l0118_WYG_106-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百六<lb/>
</p>
<p>
</p>
  </div>
</body>
</text>
</TEI>
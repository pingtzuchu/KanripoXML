<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷七十一</head> <lb/>
    <p>
<pb n="KR3l0118_WYG_071-1a"/>
欽定四庫全書<lb/>
　太平廣記卷七十一<lb/>
　　道術一<lb/>
　　　趙髙　　　　董仲君　　　葛𤣥<lb/>
　　　竇德𤣥<lb/>
　　　　趙髙<lb/>
秦王子嬰常寢扵望夷宫夜夢有人身長十丈鬚髪絶<lb/>
青納玉舄而乗丹車駕朱馬至宫門云欲見秦王嬰閽<lb/>
<pb n="KR3l0118_WYG_071-1b"/>
者許進焉子嬰乃與之言謂嬰曰予是天使也従沙丘<lb/>
來天下將亂當有欲誅暴者翌日乃起子嬰既疑趙髙<lb/>
因囚髙扵咸陽獄納髙扵井中七日不死更以鑊煮之<lb/>
亦七日不沸戮之子嬰問獄吏曰髙其神乎獄吏曰初<lb/>
囚髙之時見髙懐有一青丸大如雀卵時方士説云趙<lb/>
髙先世受韓終丹法受此丹者冬日坐扵氷夏日卧扵<lb/>
爐上不覺寒熱也及髙戮子嬰棄尸扵九逵之路泣送<lb/>
者千家咸見一青雀従髙尸中出直飛入雲九轉之騐<lb/>
<pb n="KR3l0118_WYG_071-2a"/>
信于是乎<hi>出王子年拾遺記</hi>
　　　　董仲君<lb/>
漢武帝嬖李夫人及夫人死後帝欲見之乃詔董仲君<lb/>
與之語曰朕思李氏其可得見乎仲君曰可逺見而不<lb/>
可同扵帷席帝曰一見足矣可致之仲君曰黒河之北<lb/>
有暗海之都也出潜英之石其色青質輕如毛羽寒盛<lb/>
則石温夏盛則石冷刻之為人像神語不異真人使此<lb/>
石像往則夫人至矣此石人能譯人語有聲無氣故知<lb/>
<pb n="KR3l0118_WYG_071-2b"/>
神異傳也帝曰此石可得乎仲君曰願得樓船百艘巨<lb/>
力千人能浮水登木者皆使明扵道術賫不死之藥乃<lb/>
至闇海經十年而還昔之去人或昇雲不歸或託形假<lb/>
死獲反者四五人得此石即令工人依先圗刻作李夫<lb/>
人形俄而成置扵輕紗幕中宛若生時帝大悦問仲君<lb/>
曰可得近乎仲君曰譬如中宵忽夢而晝可得親近乎<lb/>
此石毒特宜逺望不可廹也勿輕萬乗之尊惑此精魅<lb/>
也帝乃從其諫見夫人畢仲君使人舂此石人為九段<lb/>
<pb n="KR3l0118_WYG_071-3a"/>
不復思夢乃築夢靈䑓旹祀之<hi>出王子年拾遺記</hi>
　　　　葛𤣥<lb/>
葛𤣥字孝先従左元放受九丹金液仙經未及合作常<lb/>
服餌术尤長扵治病鬼魅皆見形或遣或殺能絶榖連<lb/>
年不飢能積薪烈火而坐其上薪盡而衣冠不灼飲酒<lb/>
一斛便入深泉澗中卧酒觧乃出身不濡濕𤣥備覧五<lb/>
經又好談論好事少年數十人従𤣥逰學嘗船行見器<lb/>
中藏書札符數十枚因問此符之騐能為何事可見得<lb/>
<pb n="KR3l0118_WYG_071-3b"/>
否𤣥曰符亦何所為乎即取一符投江中逆流而上曰<lb/>
何如客曰異矣又取一符投江中停立不動須臾下符<lb/>
上上符下三符合一處𤣥乃取之又江邉有一洗衣女<lb/>
𤣥謂諸少年曰吾為卿等走此女何如客曰善乃投一<lb/>
符扵水中女便驚走數里許不止𤣥曰可以使止矣復<lb/>
以一符投水中女即止還人問女何怖而走荅曰吾自<lb/>
不知何故也𤣥常過主人主人病祭祀道精主人使𤣥<lb/>
飲酒精人言語不遜𤣥大怒曰奸鬼敢爾敕伍伯曵精<lb/>
<pb n="KR3l0118_WYG_071-4a"/>
人縳柱鞭脊即見如有人牽精人出者至庭抱柱觧衣<lb/>
投地但聞鞭聲血出淋漓精人故作鬼語乞命𤣥曰赦<lb/>
汝死罪汝能令主人病愈否精人曰能𤣥曰與汝三日<lb/>
期病者不愈當治汝精人乃見放𤣥常行過廟此神常<lb/>
使往來之人未至百歩乃下騎乗中有大樹數十株上<lb/>
有衆鳥莫敢犯之𤣥乗車過不下須臾有大風廻逐𤣥<lb/>
車塵埃漫天従者皆辟易𤣥乃大怒曰小邪敢爾即舉<lb/>
手止風風便止𤣥還以符投廟中樹上鳥皆墮地而死<lb/>
<pb n="KR3l0118_WYG_071-4b"/>
後數日廟樹盛夏皆枯尋廟屋火起焚燒悉盡𤣥見買<lb/>
魚者在水邉𤣥謂魚主曰欲煩此魚至河伯處可乎魚<lb/>
人曰魚已死矣何能為𤣥曰無苦也乃以魚與𤣥𤣥以<lb/>
丹書紙納魚腹擲魚水中俄頃魚還躍上岸吐墨書青<lb/>
色如大葉而飛去𤣥常有賔後來者出迎之坐上又有<lb/>
一𤣥與客語迎送亦然時天寒𤣥謂客曰貧居不能人<lb/>
人得爐火請作火共使得煖𤣥因張口吐氣赫然火出<lb/>
湏臾滿屋客盡得如在日中亦不甚熱諸書生請𤣥作<lb/>
<pb n="KR3l0118_WYG_071-5a"/>
可以戱者𤣥旹患熱方仰卧使人以粉粉身未及結衣<lb/>
荅曰熱甚不能起作戱𤣥因徐徐以腹揩屋棟數十過<lb/>
還復牀上及下冉冉如雲氣腹粉着屋棟連日猶在𤣥<lb/>
方與客對食食畢潄口口中飯盡成大蜂數百頭飛行<lb/>
作聲良久張口羣蜂還飛入口中𤣥嚼之故是飯也𤣥<lb/>
手拍牀蝦䗫及諸蟲飛鳥燕雀魚鼈之属使之舞皆應<lb/>
絃節如人𤣥止之即止𤣥冬中能為客設生𤓰夏致氷<lb/>
雪又能取數十錢使人𣪚投井中𤣥徐徐以器扵上呼<lb/>
<pb n="KR3l0118_WYG_071-5b"/>
錢出扵是一一飛従井中出悉入器中𤣥為客致酒無<lb/>
人傳杯杯自至人前或飲不盡杯亦不去畫流水即為<lb/>
逆流十丈許于時有一道士頗能治病従中國來欺人<lb/>
言我數百嵗𤣥知其誑後㑹衆坐𤣥謂所親曰欲知此<lb/>
公年否所親曰善忽有人従天上下舉坐瞩目良久集<lb/>
地着朱衣進賢冠入至此道士前曰天帝詔問公之比<lb/>
年㡬許而欺誑百姓道士大怖下牀長跪荅曰無狀實<lb/>
年七十三𤣥因撫手大笑忽然失朱衣所在道士大慚<lb/>
<pb n="KR3l0118_WYG_071-6a"/>
遂不知所之呉大帝請𤣥相見欲加榮位𤣥不聽求去<lb/>
不得以客待之常共逰宴坐上見道間人民請雨帝曰<lb/>
百姓請雨安可得乎𤣥曰易得耳即便書符著社中一<lb/>
時之間天地晦𡨕大雨流注中庭平地水尺餘帝曰水<lb/>
寜可使有魚乎𤣥曰可復書符水中須臾有大魚百許<lb/>
頭亦各長一二尺走水中帝曰可食乎𤣥曰可遂使取<lb/>
治之乃真魚也常従帝行舟遇大風百官船無大小多<lb/>
濡沒𤣥船亦淪失所在帝歎曰葛公有道亦不能免此<lb/>
<pb n="KR3l0118_WYG_071-6b"/>
乎乃登四望山使人船鈎船沒已經宿忽見𤣥従水上<lb/>
來既至尚有酒色謝帝曰昨因侍従而伍子胥見彊牽<lb/>
過卒不得捨去煩勞至尊暴露水次𤣥每行卒逢所親<lb/>
要于道間樹下折草刺樹以杯器盛之汁流如泉杯滿<lb/>
即止飲之皆如好酒又取土石草木以下酒入口皆是<lb/>
鹿脯其所刺樹以杯盛之杯至即汁出杯滿即止他人<lb/>
取之終不為出也或有請𤣥𤣥意不欲往主人彊之不<lb/>
得已随去行數百歩𤣥腹痛止而卧地須臾死舉頭頭<lb/>
<pb n="KR3l0118_WYG_071-7a"/>
斷舉四肢四肢斷更臭爛蟲生不可復近請之者遽走<lb/>
告𤣥家更見𤣥故在堂上此人亦不敢言之走還向𤣥<lb/>
死處已失𤣥尸所在與人俱行能令去地三四尺仍並<lb/>
而歩又𤣥逰㑹稽有賈人従中國過神廟廟神使主簿<lb/>
教語賈人曰欲附一封書與葛公可為致之主簿因以<lb/>
函書擲賈人船頭如釘着不可取及達㑹稽即以報𤣥<lb/>
𤣥自取之即得語弟子張大言曰吾為天子所逼留不<lb/>
遑作大藥今當尸觧八月十三日日中旹當發至期𤣥<lb/>
<pb n="KR3l0118_WYG_071-7b"/>
衣冠入室卧而氣絶其色不變弟子燒香守之三日夜<lb/>
半忽大風起發屋折木聲如雷炬滅良久風止忽失𤣥<lb/>
所在但見委衣床上帶無觧者旦問隣家隣家人言了<lb/>
無大風風止止一宅籬落樹木皆敗折也<hi>出神仙傳</hi>
　　　　竇徳𤣥<lb/>
竇徳𤣥河南人也貞觀中任都水使者旹年五十七奉<lb/>
使江西發路上船有一人附載竇公每食餘恒啗附載<lb/>
者如是數日欲至揚州附載辭去公問曰何速荅曰某<lb/>
<pb n="KR3l0118_WYG_071-8a"/>
是司命使者因竇都水往揚州司命遣某追之公曰都<lb/>
水即是某也何不早言荅曰某雖追公公命合終于此<lb/>
地此行未至不可漏洩所以随公至此在路䝉公餘食<lb/>
常愧扵懐意望免公此難以報長者深恵公曰可禳否<lb/>
荅曰頗聞道士王逺和乎公曰聞之使者曰今見居揚<lb/>
州府幽𡨕間事甚機宻幸勿泄之但某在船日恒賴公<lb/>
賜食懐愧甚深今不拯公遂成負徳王尊師行業幽顯<lb/>
衆共尊敬其所施為人天欽尚與人章醮有阨難者天<lb/>
<pb n="KR3l0118_WYG_071-8b"/>
曹皆赦公可屈節咨請得度斯難明晚奉報旋滅去公<lb/>
既奉敕初到揚州長史以下諸官皆來迎公未論事但<lb/>
問官僚見王尊師乎于旹諸官莫測其意催遣迎之須<lb/>
臾王尊師至屏左右具陳情事師曰比内修行正法至<lb/>
于祭醮之業皆所不為公銜命既重勉勵為作法之效<lb/>
騐未敢懸知于是命侍童寫章登壇拜奏明晚使者來<lb/>
報公曰不免矣公又求哀甚切使者曰事已如此更令<lb/>
奏之明晚當報仍買好白帋作錢扵净處咨白天曹吏<lb/>
<pb n="KR3l0118_WYG_071-9a"/>
使即燒却若不燒還不得用不爾曹司稽留行更得罪<lb/>
公然之又白師師甚不悦公曰惟命是遵碩垂拯濟師<lb/>
哀之又奏明晚使者来還報云不免公苦問其故初不<lb/>
肯言後俛首荅曰道家章奏猶人間上章表耳前上之<lb/>
章有字失體次上之章復草書仍乞二字表奏人主猶<lb/>
須整肅况天尊大道其可忽諸所上之章咸𬒳棄擲既<lb/>
不聞徹有何濟乎公又重使令其請託兼具以事白師<lb/>
師甚悦云審爾乎比竊疑章表符奏繆妄而已如公所<lb/>
<pb n="KR3l0118_WYG_071-9b"/>
言騐若是乎乃扵壇上取所奏之章見字誤書草一如<lb/>
公言師云今奏之章貧道自寫再三合格如法奏之明<lb/>
旦使者報公云事已諧矣師曰此更延十二年公謂親<lb/>
表曰比見道家法未嘗信之今䝉濟㧞其騐如兹従今<lb/>
以往請終身事之便就清都觀尹尊師受法籙舉家奉<lb/>
道春秋六十九而卒<hi>出𤣥門靈妙記</hi>
　<lb/>
　太平廣記卷七十一<lb/>
</p>
<p>
</p>
  </div>
</body>
</text>
</TEI>
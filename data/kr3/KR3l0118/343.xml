<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百四十三</head>
    <p>
<pb n="KR3l0118_WYG_343-1a"/>
欽定四庫全書<lb/>
　太平廣記卷三百四十三　宋　李昉等　編<lb/>
　　鬼二十八<lb/>
　　　陸喬　　　　廬江馮媪　　竇玉<lb/>
　　　李和子　　　李僖伯<lb/>
　　　　陸喬<lb/>
元和初有進士陸喬者好為歌詩人頗稱之家於丹陽<lb/>
所居有臺沼號為勝境喬家富而好客一夕風月晴瑩<lb/>
<pb n="KR3l0118_WYG_343-1b"/>
有扣門者出視之見一丈夫衣冠甚偉儀狀秀逸喬延<lb/>
入與坐談議朗暢出於意表喬重之以為人無及者因<lb/>
請其名氏曰我沈約也聞君善詩故來候耳喬驚起曰<lb/>
某一賤士不意君之見臨也願得少留以侍談笑既而<lb/>
命酒約曰吾平生不飲酒非阻君也又謂喬曰吾友人<lb/>
范僕射雲子知之乎喬對曰某常讀梁史熟范公之名<lb/>
乆矣約曰吾將邀之喬曰幸甚約乃命侍者邀范僕射<lb/>
頃之雲至喬即拜延坐雲謂約曰休文安得而至是耶<lb/>
<pb n="KR3l0118_WYG_343-2a"/>
約曰吾慕主人能詩且好賓客歩月至此遂相談謔乆<lb/>
之約呼左右曰徃召青箱來俄有一兒至年可十歳餘<lb/>
風貎明秀約指謂喬曰此吾愛子也少聰敏好讀書吾<lb/>
甚憐之因以青箱名焉欲使傳吾學也不幸先吾逝今<lb/>
令謁君即命其子拜喬又曰此子亦好為詩近從吾與<lb/>
僕射同過臺城因命為感舊援筆立成甚有可觀即諷<lb/>
之曰六代舊江川興亡幾百年繁華今寂寞朝市昔諠<lb/>
闐夜月琉璃水春風卵色天傷時與懐古垂淚國門前<lb/>
<pb n="KR3l0118_WYG_343-2b"/>
喬嘆賞乆之因問約曰某常覽昭明所集之選見其編<lb/>
録詩句皆不拘音律謂之齊梁體自唐朝沈佺期宋之<lb/>
問方好為律詩青箱之詩乃效今體何哉約曰今日為<lb/>
之而為今體亦何訝乎雲又謂約曰昔我與君及元暉<lb/>
彦昇俱遊於竟陵之門日夕笑語盧博此時之懽不可<lb/>
追矣及蕭公禪代吾與君俱為佐命之臣雖位甚崇恩<lb/>
愈厚而心常憂惕無曩日之歡矣諸葛長民有言貧賤<lb/>
常思富貴富貴又踐危機此言不虚哉約亦吁嗟乆之<lb/>
<pb n="KR3l0118_WYG_343-3a"/>
又歎曰自梁及今四百年矣江山風月不異當時但人<lb/>
物潛換耳能不悲乎既而謂雲曰吾輩為蔡公郢州記<lb/>
室常夢一人告我曰吾君後當至端揆然終不及台司<lb/>
及吾為僕射尚書令論者頗以此見許而終不得乃知<lb/>
人事無非命也時夜已分雲謂約曰可歸矣因相與去<lb/>
謂喬曰此地當有兵起不過二歲喬送至門行未數步<lb/>
俱亡所見喬話於親友後歲餘李錡叛又一年而喬卒<lb/>
<hi>出宣室志</hi>
<pb n="KR3l0118_WYG_343-3b"/>
　　　　廬江馮媪<lb/>
馮媪者廬江里中嗇夫之婦窮寡無子為鄉民賤棄元<lb/>
和四年淮楚大歉媪逐食於舒途經牧犢墅瞑值風雨<lb/>
止於桑下忽見路隅一室燈燭熒熒媪因詣求宿見一<lb/>
女子年二十餘容服美麗㩦三歳兒倚門悲泣前又見<lb/>
老叟與媪據牀而坐神氣慘戚言語呫囁有若徴索財<lb/>
物追逐之狀見馮媪至叟媪黙然捨去女乆乃止泣入<lb/>
户備餼食理牀榻邀媪食息焉媪問其故女復泣曰此<lb/>
<pb n="KR3l0118_WYG_343-4a"/>
兒父我之夫也明日别娶媪曰向者二老人何人也於<lb/>
汝何求而發怒女曰我舅姑也今嗣子别娶徴我筐筥<lb/>
刀尺祭祀舊物以授新人我不忍與是有斯責媪曰汝<lb/>
前夫何在女曰我淮隂令梁倩女適董氏七年有二男<lb/>
一女男皆隨父女即此也今前邑中董江即其人也江<lb/>
官為鄼丞家累巨産發言不勝嗚咽媪不之異又乆困<lb/>
寒餓得美食甘寢不復言女泣至曉媪辭去行二十里<lb/>
至桐城縣縣東有甲第張簾帷具羔雁人物紛然云今<lb/>
<pb n="KR3l0118_WYG_343-4b"/>
夕有官家禮事媪問其郎即董江也媪曰董有妻何更<lb/>
娶焉邑人曰董妻及女亡矣媪曰昨宵我遇雨寄宿董<lb/>
妻梁氏舍何得言亡邑人詢其處即董妻墓也詢其二<lb/>
老容貌即董江之先父母也董江本舒州人里中之人<lb/>
皆得詳之有告董江者董以妖妄罪之令部者迫逐媪<lb/>
去媪言於邑人邑人皆為感歎是夕董竟就婚焉元和<lb/>
六年夏五月江淮從事李公佐使至京回次漢南與渤<lb/>
海髙鉞天水趙儧河南宇文鼎㑹於傳舍宵話徴異各<lb/>
<pb n="KR3l0118_WYG_343-5a"/>
盡見聞鉞具道其事公佐為之傳<hi>出異聞録</hi>
　　　　竇玉<lb/>
進士王勝葢夷元和中求薦於同州時賔舘填溢假郡<lb/>
功曹王翥第以俟試既而他室皆有客唯正堂以小繩<lb/>
繫門自牗而窺其内獨牀上有褐衾牀北有破籠此外<lb/>
更無有問其鄰曰處士竇三郎玉居也二客以西廂為<lb/>
窄思與同居甚嘉其無姬僕也及暮竇處士者一驢一<lb/>
僕乗醉而來夷勝前謁且曰勝求解於郡以賓舘喧故<lb/>
<pb n="KR3l0118_WYG_343-5b"/>
寓於此所得西廊亦甚窄君子既無姬僕又是方外之<lb/>
人願略同此室以俟郡試玉固辭接對之色甚傲夜深<lb/>
將寢忽聞異香驚起尋之則見堂中垂簾帷喧然語笑<lb/>
於是夷勝突入其堂中屏帷四合竒香撲人雕盤珍膳<lb/>
不可名狀有一女年可十八九妖麗無比與竇對食侍<lb/>
婢十餘人亦皆端妙銀鑪煮茗方熟坐者起入西廂帷<lb/>
中侍婢悉入曰是何兒郎突衝人家竇面色如土端坐<lb/>
不語夷勝無以致辭啜茗而出既下階聞閉户之聲曰<lb/>
<pb n="KR3l0118_WYG_343-6a"/>
風狂兒郎因何共止古人所以卜鄰者豈虚言哉竇辭<lb/>
以非己所居難拒異客必慮輕侮豈無他宅因復歡笑<lb/>
及明徃覘之盡復其故竇獨偃於褐衾中拭目方起夷<lb/>
勝詰之不對夷勝曰君晝為布衣夜㑹公族茍非妖幻<lb/>
何以致麗人不言其實即當告郡竇曰此固秘事言亦<lb/>
無妨比者玉薄遊太原晚發冷泉將宿於孝義縣陰晦<lb/>
失道夜投人莊問其主其僕曰汾州崔司馬莊也令人<lb/>
告焉出曰延入崔司馬年可五十餘衣緋儀貌可愛問<lb/>
<pb n="KR3l0118_WYG_343-6b"/>
竇之先及伯叔昆弟詰其中外自言其族乃玉親重其<lb/>
為表丈也玉自幼亦嘗聞此丈人但不知其官慰問慇<lb/>
懃情禮優重因令報其妻曰竇秀才乃是右衛將軍七<lb/>
兄之子是吾之重表姪夫人亦是丈母可見之從宦異<lb/>
方親戚離阻不因行李豈得相逢請即見有頃一青衣<lb/>
曰屈三郎入其中堂陳設之盛若王侯之居盤饌珍華<lb/>
味窮海陸既食丈人曰君今此遊將何所求曰求舉資<lb/>
耳曰家在何郡曰海内無家丈人曰君生涯如此身落<lb/>
<pb n="KR3l0118_WYG_343-7a"/>
然蓬遊無扺徒勞徃復丈人有侍女年近長成今便合<lb/>
奉事衣食之給不求於人可乎玉起拜謝夫人喜曰今<lb/>
夕甚佳又有牢饌親戚中配屬何必廣召賓客吉禮既<lb/>
具便取今夕謝訖復坐又進食食畢憇玉於西㕔具浴<lb/>
浴訖授衣巾引相者三人來皆聰朗之士一姓王稱郡<lb/>
法曹一姓裴稱户曹一姓韋稱郡督郵相揖而坐俄而<lb/>
禮輿香車皆具華燭前引自西㕔至中門展親御之禮<lb/>
因又遶莊一周自南門入及中堂堂中帷帳已滿成禮<lb/>
<pb n="KR3l0118_WYG_343-7b"/>
訖初三更其妻告玉曰此非人間乃神道也所言汾州<lb/>
陰道汾州非人間也相者數子無非㝠官妾與君宿縁<lb/>
合為夫婦故得相遇人神路殊不可乆住君宜即去玉<lb/>
曰人神既殊安得配屬以為夫婦便合相從何為一夕<lb/>
而别也妻曰妾身奉君固無遠近但君生人不合乆居<lb/>
於此君速命駕常令君箧中有絹百疋用盡復滿所到<lb/>
必求靜室獨居少用存想隨念即至十年之外可以同<lb/>
行未間晝别宵㑹爾玉乃入辭崔曰明晦雖殊人神無<lb/>
<pb n="KR3l0118_WYG_343-8a"/>
二小女得奉巾櫛葢是宿緣勿謂異𩔖遂猜薄之亦不<lb/>
可言於人公法訊問言亦無妨言訖得絹百疋而别自<lb/>
是每夜獨宿思之則來供帳饌具悉其㩦也若此者五<lb/>
年矣夷勝開其篋果有絹百疋因各贈三十疋求其秘<lb/>
之言訖遁去不知所在焉<hi>出𤣥怪錄</hi>
　　　　李和子<lb/>
元和初上都東市惡少李和子父名努眼和子性忍常<lb/>
偷狗及猫食之為坊市之患常臂鷂立於衢見二人紫<lb/>
<pb n="KR3l0118_WYG_343-8b"/>
衣呼曰爾非李努眼子名和子乎和子即揖之又曰有<lb/>
故可隙處言也因行數步止於人外言㝠司追公可即<lb/>
去和子初不受曰人也何紿言又曰我即鬼因探懐中<lb/>
出一牒印文猶濕見其姓名分明為猫犬四百六十頭<lb/>
論訴事和子驚懼乃棄鷂拜祈之曰我分死耳必為我<lb/>
暫留當具少酒鬼固辭不獲已初將入畢羅肆鬼掩鼻<lb/>
不肯前乃延於旗亭李氏揖讓獨言人以為狂也遂索<lb/>
酒九碗自飲三碗六碗虛設於西座且求其為方便以<lb/>
<pb n="KR3l0118_WYG_343-9a"/>
免二鬼相顧我等受一醉之恩須為作計因起曰姑遲<lb/>
我數刻當返未移時至曰君辦錢四十萬為君假三年<lb/>
命也和子許諾以翌日及午為期因酬酒直且反其<lb/>
酒嘗之味如水矣冷復氷齒和子遽歸如期備酬焚之<lb/>
見二鬼挈其錢而去及三日和子卒鬼言三年人間三<lb/>
日也<hi>出酉陽雜俎</hi>
　　　　李僖伯<lb/>
隴西李僖伯元和九年任温縣常為予說元和初調選<lb/>
<pb n="KR3l0118_WYG_343-9b"/>
時上都興道里假居早徃崇仁里訪同選人忽於興道<lb/>
東門北下曲馬前見一短女人服孝衣約長三尺已來<lb/>
言語聲音若大婦人咄咄似有所尤即云千忍萬忍終<lb/>
須决一塲我終不放伊彈指數下云大竒大竒僖伯鼓<lb/>
動後出心私異之亦不敢問日旰及廣衢車馬已閙此<lb/>
婦女為行路所怪不知其由如此兩日稍稍人多只在<lb/>
崇仁北街居無何僖伯自省門東出及景風門見廣衢<lb/>
中人閙已萬萬如東西隅之戲塲大圍之其間無數小<lb/>
<pb n="KR3l0118_WYG_343-10a"/>
兒環坐短女人在前布羃其首言詞轉無次第羣小兒<lb/>
大共嗤笑有人欲近之則來拿攫小兒又退如是日中<lb/>
看者轉衆短女人方坐有一小兒突前牽其羃首布遂<lb/>
落見三尺小青竹掛一髑髏髐然金吾以其事上聞<hi>出乾</hi>
<hi>
                        <graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>
　<lb/>
　<lb/>
　<lb/>
<pb n="KR3l0118_WYG_343-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百四十七</head> <lb/>
    <p>
<pb n="KR3l0118_WYG_247-1a"/>
欽定四庫全書<lb/>
　太平廣記卷二百四十七<lb/>
　　詼諧三<lb/>
　　　穆子客　　　僧重公　　　孫紹<lb/>
　　　魏市人　　　魏彦淵　　　陸乂<lb/>
　　　王元景　　　李庶　　　　邢子才<lb/>
　　　盧詢祖　　　北海王晞　　李騊駼<lb/>
　　　盧思道　　　石動筩　　　徐之才<lb/>
<pb n="KR3l0118_WYG_247-1b"/>
　　　蕭彪<lb/>
　　　　穆子客<lb/>
魏使穆子客聘梁主客范胥謂之曰卿名子客思歸之<lb/>
𫝊一何太速客曰吾名子客所以將命四方禮成告返<lb/>
那得言速<hi>出談藪</hi>
　　　　僧重公<lb/>
魏使主客即李恕聘梁沙門重公接恕曰向來全無𦵔<lb/>
酢膎乎恕父名諧以為犯諱曰短髮麄踈重公曰貧道<lb/>
<pb n="KR3l0118_WYG_247-2a"/>
知髮非沙門種𩔖以君交聘二國不辨膎諧重公嘗謁<lb/>
高祖問曰天子聞在外有四聲何者為是重公應聲答<lb/>
曰天保寺刹中出逢劉孝綽説以為能綽曰何如道天<lb/>
子萬福<hi>出談藪</hi>
　　　　孫紹<lb/>
後魏孫紹歴職内外垂老始拜太府少卿謝日靈太后<lb/>
曰公年似太老紹重拜曰臣年雖老臣卿太少后大笑<lb/>
曰是將正卿<hi>出啓顏録</hi>
<pb n="KR3l0118_WYG_247-2b"/>
　　　　魏市人<lb/>
後魏孝文帝時諸王及貴臣多服石藥皆稱石發乃有<lb/>
熱者非富貴者亦云服石發熱時人多嫌其詐作富貴<lb/>
體有一人於市門前臥宛轉稱熱因衆人競㸔同伴怪<lb/>
之報曰我石發同伴人曰君何時服石今得石發曰我<lb/>
昨在市得米米中有石食之乃今發衆人大笑自後少<lb/>
有人稱患石發者<hi>出啓顏録</hi>
　　　　魏彦淵<lb/>
<pb n="KR3l0118_WYG_247-3a"/>
北齊崔昂嘗宴筵招朝彦酒酣後人多散走即令著作<lb/>
郎鉅鹿魏彦淵追之彦淵左手執中叅軍周子淵淵以<lb/>
文學如名右手執御史鄭守信來諮昂曰彦淵役周入<lb/>
鄭執訊獲醜濟州長史李翥嘗為主人朝士咸集幽州<lb/>
長史陸仁惠不來翥甚衘之彦淵曰一目之羅豈能獲<lb/>
鳥翥眇一目陸號角鴟又崔儦謂彦淵曰我拙於書不<lb/>
能儦字使好彦淵曰正可長牽人脚斜飄鹿尾即好彦<lb/>
淵司農卿季昌之子<hi>出談藪</hi>
<pb n="KR3l0118_WYG_247-3b"/>
　　　　陸乂<lb/>
北齊散騎常侍河南陸乂黄門郎卬之子卬字雲駒而<lb/>
乂患風多所遺忘嘗與人馬曰雲駒有神符者常帶符<lb/>
與神渡漳水致失乂笑曰劉君渡水失神符其人答曰<lb/>
陸乂名馬作雲駒<hi>出談藪</hi>
　　　　王元景<lb/>
北齊王元景為尚書性雖懦緩而毎事機捷有奴名典<lb/>
琴嘗旦起令索食謂之解齋奴曰公不作齋何故嘗云<lb/>
<pb n="KR3l0118_WYG_247-4a"/>
解齋元景徐謂奴曰我不作齋不得為解齋汝作字典<lb/>
琴何處有琴可典<hi>出啓顔録</hi>
　　　　李庶<lb/>
世呼病痩為崔家疾北齊李庶無鬚時人呼為天閹崔<lb/>
諶調之曰教弟種鬚法以錐錐遍刺作孔揷以馬尾庶<lb/>
曰持此還施貴族藝眉有驗然後樹鬚崔氏世有惡疾<lb/>
故庶以此嘲之俗呼滹沱河為崔氏<hi>出酉陽雜俎</hi>
　　　　邢子才<lb/>
<pb n="KR3l0118_WYG_247-4b"/>
北齊中書侍郎河東裴襲字敬憲患耳新搆山池與賓<lb/>
客宴集謂河間邢子才曰山池新就願為一名子才曰<lb/>
海中有蓬萊山仙人之所居宜名蓬萊蓬萊裴襲也故<lb/>
以戲之敬憲初不悟於後始覺忻然謂子才曰長忌及<lb/>
戸高則無害公但大語襲亦何嫌<hi>出談藪</hi>
　　　　盧詢祖<lb/>
齊主客郎頓邱李恕身短而袍長盧詢祖腰麄而帶急<lb/>
恕曰盧郎腰麤帶難匝答曰丈人身短袍易長恕又謂<lb/>
<pb n="KR3l0118_WYG_247-5a"/>
詢祖曰盧即聰明必不壽答曰見丈人蒼蒼在鬂差以<lb/>
自安<hi>出北史</hi>
　　　　北齊王晞<lb/>
齊北海王晞字叔朗為大丞相府司馬嘗共相府祭酒<lb/>
盧思道褉飲晉湖晞賦詩曰日暮應歸去魚鳥見留連<lb/>
時有中使召晞馳馬而去明旦思道問晞昨被召以朱<lb/>
顔得無以魚鳥致責晞曰昨晩陶然頗以酒漿被責卿<lb/>
等亦是留連之一物何獨魚鳥而已晞好文酒樂山水<lb/>
<pb n="KR3l0118_WYG_247-5b"/>
府寮呼為方外司馬焉及孝昭立待遇彌隆而晞毎自<lb/>
踈退謂人曰非不愛熱官但思之爛熟耳<hi>出談藪</hi>
　　　　李騊駼<lb/>
陳使聘齊見朝廷有赤鬛者顧謂散騎常侍趙郡李騊<lb/>
駼曰赤也何如騊駼曰束帶立於朝可使與賓客言騊<lb/>
駼時接客<hi>出談藪</hi>
　　　　盧思道<lb/>
北齊盧思道聘陳陳主令朝貴設酒食與思道宴㑹聨<lb/>
<pb n="KR3l0118_WYG_247-6a"/>
句作詩有一人先唱方便譏刺北人云榆生欲飽漢草<lb/>
長正肥驢為北人食榆兼吳地無驢故有此句思道援<lb/>
笔即續之曰共甑分炊飯同鐺各煑魚為南人無情義<lb/>
同炊異饌也故思道有此句吳人甚愧之又衛尉卿京<lb/>
兆杜臺卿共中兵叅軍清河崔儦握槊十子成都止賭<lb/>
一雉盧思道曰翳成都不過一雉儦又謂思道曰昨夜<lb/>
大雷吾睡不覺思道曰如此震雷不能動蟄太子詹事<lb/>
范陽盧叔虎有子十人大者字畜生最有才思思道謂<lb/>
<pb n="KR3l0118_WYG_247-6b"/>
人曰從叔有十子皆不及畜生叔虎主客郎中澤之孫<lb/>
也散騎常侍隴西辛德源謂思道曰昨作羌嫗詩惟得<lb/>
五字云皂陂垂肩井苦無其對思道尋聲曰何不道黄<lb/>
物揷腦門思道嘗謂通直郎渤海封孝騫曰卿既姓封<lb/>
是封豕之後騫曰卿既姓盧是盧令之裔<hi>出談藪</hi>
　　　　石動筩<lb/>
北齊高祖嘗宴近臣為樂高祖曰我與汝等作謎可共<lb/>
射之卒律葛答諸人皆射不得或云是髐子箭高祖曰<lb/>
<pb n="KR3l0118_WYG_247-7a"/>
非也石動筩云臣已射得高祖曰是何物動筩對曰是<lb/>
煎餠高祖笑曰動筩射着是也高祖又曰汝等諸人為<lb/>
我作一謎我為汝射之諸人未作動筩為謎復云卒律<lb/>
葛荅高祖射不得問曰此是何物荅曰是煎餅高祖曰<lb/>
我始作之何因更作動筩曰承大家熱鐺子頭更作一<lb/>
箇高祖大笑高祖嘗令人讀文𨕖有郭璞遊仙詩嗟嘆<lb/>
稱善諸學士皆云此詩極工誠如聖旨動筩即起云此<lb/>
詩有何能若令臣作即勝伊一倍高祖不悦良久語云<lb/>
<pb n="KR3l0118_WYG_247-7b"/>
汝是何人自言作詩勝郭璞一倍豈不合死動筩即云<lb/>
大家即令臣作若不勝一倍甘心合死即令作之動筩<lb/>
曰郭璞遊仙詩云青溪千餘仞中有一道士臣作云青<lb/>
溪二千仞中有兩道士豈不勝伊一倍高祖始大笑又<lb/>
嘗於國學中㸔博士論云孔子弟子達者七十二人動<lb/>
筩因問曰達者七十二人幾人已著冠幾人未著冠博<lb/>
士曰經傳無文動筩曰先生讀書豈合不解孔子弟子<lb/>
已著冠有三十人未著冠有四十二人博士曰據何文<lb/>
<pb n="KR3l0118_WYG_247-8a"/>
以辨之曰論語云冠者五六人五六三十人也童子六<lb/>
七人六七四十二人也豈非七十二人坐中皆大悦博<lb/>
士無以復之<hi>出啓顏録</hi>
　　　　徐之才<lb/>
齊西陽王高平徐之才博識有口辨父雄祖成伯並善<lb/>
術世傳其業納言祖孝徵戲之呼為師公之才曰既為<lb/>
汝師復為汝公在三之義頓居其兩孝徵僕射瑩之子<lb/>
之才嘗以劇談調僕射魏收收熟視之曰面似小家方<lb/>
<pb n="KR3l0118_WYG_247-8b"/>
相之才答曰若爾便是卿之塟具<hi>出談藪</hi>
　　　　蕭彪<lb/>
<hi>闕</hi>　明帝與文士庾信王褒等遊處有蕭彪者寶寅之<lb/>
子素好臧否多所月旦嘗侍坐於帝帝歴問衆賓何如<lb/>
皆對曰君子也次問君何如人荅曰那得是非君子之<lb/>
問<hi>闕</hi>　　　　　　荅曰那得是君子時䕶在同州他<lb/>
日帝<hi>闕</hi>　右詐<hi>闕/</hi>　　　　　　　　　　吾欲<hi>闕</hi>
　　疾病可乎使者曰<hi>闕</hi>　　　　　　　　　追荅<lb/>
<pb n="KR3l0118_WYG_247-9a"/>
曰緣君子事彪乃惶懼頓首乞留帝曰<hi>闕</hi>
得<hi>闕</hi>　彪乃遺書寄家號慟而去帝度其行<hi>闕</hi>
之云吾<hi>闕</hi>别報冡宰彪還信等咸在彪甚悲喜<hi>闕</hi>
　　㣲笑<hi>闕</hi>視彪巧覺謂帝曰北那得是君子於是<hi>闕</hi>
　　　笑<hi>出三國典畧</hi>
　<lb/>
　<lb/>
　<lb/>
<pb n="KR3l0118_WYG_247-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百四十七<lb/>
</p>
<p>
</p>
  </div>
</body>
</text>
</TEI>
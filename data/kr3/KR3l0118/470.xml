<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百七十</head>
    <p>
<pb n="KR3l0118_WYG_470-1a"/>
欽定四庫全書<lb/>
　太平廣記卷四百七十　　宋　李昉等　編<lb/>
　　水族七<lb/>
　　魚<lb/>
　　　李鷸　　　　謝二　　　　荆州漁人<lb/>
　　　劉成　　　　薛二娘　　　趙平原<lb/>
　　　髙昱　　　　僧法志<lb/>
　　　　李鷸<lb/>
<pb n="KR3l0118_WYG_470-1b"/>
唐燉煌李鷸開元中為邵州刺史挈家之任泛洞庭時<lb/>
晴景登岸因鼻衂血沙上為江鼉所䑛俄然復生一鷸<lb/>
其形體衣服言語與其身無異鷸之本身為鼉法所制<lb/>
縶於水中其妻子家人迎奉鼉妖就任州人亦不能覺<lb/>
悟為郡幾數年因天下大旱西江可渉道士葉静能自<lb/>
羅浮山赴𤣥宗急詔過洞庭忽沙中見一人面縛問曰<lb/>
君何為者鷸以狀對静能書一符帖巨石上石即飛起<lb/>
空中鼉妖方擁案晨衙為巨石所擊乃復本形時張説<lb/>
<pb n="KR3l0118_WYG_470-2a"/>
為岳州刺史具奏并以舟檝送鷸赴郡家人妻子乃信<lb/>
今舟行者相戒不瀝血於波中以此故也<hi>出獨異記</hi>
　　　　謝二<lb/>
唐開元時東京士人以遷歴不給南遊江淮求丐知巳<lb/>
困而無獲徘徊揚州乆之同亭有謝二者矜其失意恒<lb/>
欲恤之謂士人曰無爾悲為若欲北歸當有三百錢相<lb/>
奉及别以書付之曰我宅在魏王池東至池叩大柳樹<lb/>
家人若出宜付其書便取錢也士人如言逕叩大𣗳乆<lb/>
<pb n="KR3l0118_WYG_470-2b"/>
之小婢出問其故云謝二令送書忽見朱門白壁婢往<lb/>
却出引入見姥充壯當堂坐謂士人曰兒子書勞君送<lb/>
令付錢三百千竟不違其意及人出已見三百錢在岸<lb/>
悉是官家排斗錢而色小壊士人疑其精怪不知何處<lb/>
得之疑用恐非物理因以告官具言始末河南尹奏其<lb/>
事皆云魏王池中有一黿窟恐是耳有敕使擊射之得<lb/>
崑崙數十人悉持刀鎗沉入其窟得黿大小數十頭末<lb/>
得一黿大如連牀官皆殺之得錢帛數千事其後五年<lb/>
<pb n="KR3l0118_WYG_470-3a"/>
士人選得江南一尉之任至揚州市中東店前忽見謝<lb/>
二怒曰於君不薄何乃相負以至於斯老母家人皆遭<lb/>
非命君之故也言訖辭去士人大懼十餘日不之官徒<lb/>
侣所促乃發行百餘里遇風一家盡没時人云以為謝<lb/>
二所損也<hi>出廣異記</hi>
　　　　荆州漁人<lb/>
唐天寳中荆州漁人釣得青魚長一丈鱗上有五色圓<lb/>
花異常端麗漁人不識以其與常魚異不持詣市自烹<lb/>
<pb n="KR3l0118_WYG_470-3b"/>
食無味頗怪焉後五日忽有車騎數十人至漁者所漁<lb/>
者驚懼出拜聞車中怒云我之王子往朝東海何故殺<lb/>
之我令將軍訪王子汝又殺之當令汝身崩潰分裂受<lb/>
苦痛如王子及將軍也言訖呵漁人漁人倒因大惶汗<lb/>
乆之方悟家人扶還便得癩病十餘日形體口鼻手足<lb/>
潰爛身肉分散數月方死也<hi>出廣異記</hi>
　　　　劉成<lb/>
宣城郡當塗民有劉成者李暉者俱不識農事嘗用巨<lb/>
<pb n="KR3l0118_WYG_470-4a"/>
舫載魚蟹鬻於吳越間唐天寳十三年春三月皆自新<lb/>
安江載往丹陽郡行至下查浦去宣城四十里㑹天暮<lb/>
泊舟二人俱登陸時李暉往浦岸村舎中獨劉成在江<lb/>
上四顧雲島閴無人跡忽聞舫中有連呼阿彌陀佛者<lb/>
聲甚厲成驚而視之見一大魚自舫中振鬛揺首人聲<lb/>
而呼阿彌陀佛焉成且懼且悚毛髪盡勁即匿身蘆中<lb/>
以伺之俄而舫中萬魚俱跳躍呼佛聲動地成大恐遽<lb/>
登舫盡投羣魚於江中有頃而李暉至成具以告暉暉<lb/>
<pb n="KR3l0118_WYG_470-4b"/>
怒曰豎子安得為妖妄乎唾而罵者且乆成無以自白<lb/>
即用衣資酧其直既而餘百錢易荻草十餘束至于岸<lb/>
明日遷於舫中忽覺重不可舉解而視之得緡十五千<lb/>
簽題云歸汝魚直成益竒之是日於𤓰洲㑹羣僧食併<lb/>
以緡施焉時有萬莊者自涇陽令退居𤓰洲備得其事<lb/>
傳於紀述<hi>出宣室志</hi>
　　　　薛二娘<lb/>
唐楚州白田有巫曰薛二娘者自言事金天大王能驅<lb/>
<pb n="KR3l0118_WYG_470-5a"/>
除邪厲邑人崇之村民有沈某者其女患魅發狂或毁<lb/>
壊形體蹈火赴水而腹漸大若人之姙者父母患之迎<lb/>
薛巫以辨之既至設壇於室卧患者於壇内旁置大火<lb/>
坑燒鐵釜赫然巫遂盛服奏樂鼓舞請神須臾神下觀<lb/>
者再拜巫奠酒祝曰速召魅来言畢巫入火坑中坐顔<lb/>
色自若良乆振衣而起以所燒釜覆頭鼓舞曲終去之<lb/>
遂據胡牀叱患人令自縛患者反手如縛敕令自陳初<lb/>
泣而不言巫大怒操刀斬之剨然刃過而體如故患者<lb/>
<pb n="KR3l0118_WYG_470-5b"/>
乃曰伏矣自陳云淮中老獺因女浣紗悦之不意遭逢<lb/>
聖師乞自此屏迹但痛腹中子未育若生而不殺以還<lb/>
某是望外也言畢嗚咽人皆憫之遂秉筆作别詩曰潮<lb/>
来逐潮上潮落在空灘有来終有去情易復情難腸斷<lb/>
腹中子明月秋江寒其患者素不識書至是落筆詞翰<lb/>
俱麗須臾患者昏睡翌日乃釋然方説初浣紗時有美<lb/>
少年相誘因而來往亦不自知也後旬月産獺子三頭<lb/>
欲殺之或曰彼魅也而信我人也而妄不如釋之其人<lb/>
<pb n="KR3l0118_WYG_470-6a"/>
送於湖中有巨獺迎躍負而没之<hi>出通幽記</hi>
　　　　趙平原<lb/>
唐元和初天水趙平原漢南有别墅嘗與書生彭城劉<lb/>
簡辭武威叚齊眞詣無名湖捕魚為鱠須臾獲魚數十<lb/>
頭内有一白魚長三尺餘鱗甲如素錦耀人目精鬐鬛<lb/>
五色鮮明可愛劉與叚曰此魚狀貎異常不可殺之平<lb/>
原曰子輩迂濶不能食吾能食之矣言未畢忽見湖中<lb/>
有羣小兒俱著半臂白袴馳走水上呌嘯来往略無畏<lb/>
<pb n="KR3l0118_WYG_470-6b"/>
憚二客益懼復以白魚為請平原不許之叱庖人曰速<lb/>
所鱠来逡廵鱠至平原及二客食方半風雷暴作霆震<lb/>
一聲湖面小兒脚下生白烟大風隨起二客覺氣候有<lb/>
變顧望三里内有一蘭若遂投而去平原㣲哂方復下<lb/>
筯于時飛沙折木雨火相雜而下霆電掣拽天崩地拆<lb/>
二客惶駭相顧失色謂平原已為虀粉矣俄頃雨霽二<lb/>
客奔詣鱠所見平原坐於地㝠然已無知矣二客扶翼<lb/>
呼問之良乆張目曰大差事大差事辛勤食鱠盡被一<lb/>
<pb n="KR3l0118_WYG_470-7a"/>
青衫人向吾喉中拔出擲於湖中吾腹今甚空乏矣其<lb/>
操刀之僕遂亡失所在經數月方歸平原詰其由云初<lb/>
見青衫人於電火中嗔罵遂被領將令負衣襆行僅十<lb/>
餘日至一處人物稠廣市肆駢雜青衣人云此是益州<lb/>
又行五六日復至一繁㑹處青衫人云此是潭州其夕<lb/>
領入曠野中言曰汝隨我行已乆得無困苦耶今與汝<lb/>
别因懐中取乾脯一脡與某云饑即食之可逹家也又<lb/>
曰為我申意趙平原無天害生命暴殄天物神道所惡<lb/>
<pb n="KR3l0118_WYG_470-7b"/>
再犯之必無赦矣平原自此終身不釣魚<hi>出博物志</hi>
　　　　高昱<lb/>
元和中有高昱處士以釣魚為業嘗艤舟於昭潭夜僅<lb/>
三更不寐忽見潭上有三大芙蕖紅芳頗異有三美女<lb/>
各踞其上但衣白光潔如雪容華艷媚瑩若神仙共語<lb/>
曰今夕濶水波澄高天月皎怡情賞景堪話幽𤣥其一<lb/>
曰旁有小舟莫聴我語否又一曰縱有非濯纓之士不<lb/>
足憚也相謂曰昭潭無底橘洲浮信不虚耳又曰各請<lb/>
<pb n="KR3l0118_WYG_470-8a"/>
言其所好何道其次曰吾性習釋其次曰吾習道其次<lb/>
曰吾習儒各談本教道義理極精㣲一曰吾昨宵得不<lb/>
祥之夢二子曰何夢也曰吾夢子孫倉皇窟宅流徙遭<lb/>
人斥逐舉族奔波是不祥也二子曰遊魂偶然不足信<lb/>
也三子曰各算来晨得何物食乆之曰從其所好僧道<lb/>
儒耳吁吾適來所論便成先兆然未必不為禍也言訖<lb/>
逡巡而没昱聴其語歴歴記之及旦果有一僧来渡至<lb/>
中流而溺昱大駭曰昨宵之言不謬耳旋踵一道士艤<lb/>
<pb n="KR3l0118_WYG_470-8b"/>
舟將濟昱遽止之道士曰君妖也僧偶然耳吾赴知者<lb/>
所召雖死無悔不可失信叱舟人而渡及中流又溺焉<lb/>
續有一儒生挈書囊徑渡昱懇曰如前去僧道已没矣<lb/>
儒正色而言死生命也今日吾族祥齋不可虧其弔禮<lb/>
將鼓棹昱挽書生衣袂曰臂可斷不可渡書生方呌呼<lb/>
於岸側忽有物如練自潭中飛出繞書生而入昱與渡<lb/>
人遽前捉其衣襟漦涎流滑手不可制昱長吁曰命也<lb/>
頃刻而没三子而俄有二客乘葉舟而至一叟一少昱<lb/>
<pb n="KR3l0118_WYG_470-9a"/>
遂謁叟問其姓字叟曰余祁陽山唐勾鼈今適長沙訪<lb/>
張法明威儀昱乆聞其高道有神術禮謁甚謹俄聞岸<lb/>
側有數人哭聲乃三溺死者親屬也叟詰之昱具述其<lb/>
事叟怒曰焉敢如此害人遂開篋取丹筆篆字命同舟<lb/>
弟子曰為吾持此符入潭勒其水怪火急他徙弟子遂<lb/>
捧符而入如履平地循山脚行數百丈觀大穴明瑩如<lb/>
人間之屋室見三白猪寐於石榻有小猪數十方戲於<lb/>
旁及持符至三猪忽驚起化白衣美女小者亦俱為童<lb/>
<pb n="KR3l0118_WYG_470-9b"/>
女捧符而泣曰不祥之夢果中矣曰為某啓仙師住此<lb/>
多時寧無愛戀容三日徙歸東海各以明珠為獻弟子<lb/>
曰吾無所用不受而返具以白叟叟大怒曰汝更為我<lb/>
語此畜生明晨速離此不然當使六丁就穴斬之弟子<lb/>
又去三美女號慟曰敬依處分弟子歸明晨有黑氣自<lb/>
潭面而出須臾烈風迅雷激浪如島有三大魚長數丈<lb/>
小魚無數周繞㳂流而去叟曰吾此行甚有所利不因<lb/>
子何以去昭潭之害遂與昱乘舟東西耳<hi>出傳竒</hi>
<pb n="KR3l0118_WYG_470-10a"/>
　　　　僧法志<lb/>
臺山僧法志遊至淮隂見一漁者堅禮而命焉法志隨<lb/>
至草庵中漁者設食甚謹法志頗怪因問曰弟子以漁<lb/>
為業自是造罪之人何見僧如此敬禮答曰我昔於㑹<lb/>
稽山遇雲遠上人為衆講法暫曾隨喜得悟聖教邇來<lb/>
見僧即歡喜無量僧異之勸令改業漁者曰我雖聞善<lb/>
道而滯於罟網亦猶和尚為僧未能以戒律為事其罪<lb/>
一也又何疑焉僧慙而退迴顧見漁者化為大黿入淮<lb/>
<pb n="KR3l0118_WYG_470-10b"/>
亦失草庵所在<hi>出瀟湘録</hi>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百七十<lb/>
</p>
<p>
</p>
  </div>
</body>
</text>
</TEI>
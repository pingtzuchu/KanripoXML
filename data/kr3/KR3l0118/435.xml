<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記巻四百三十五</head>
    <p>
<pb n="KR3l0118_WYG_435-1a"/>
欽定四庫全書<lb/>
　太平廣記巻四百三十五　宋　李昉等　編<lb/>
　　畜獸二<lb/>
　　馬<lb/>
　　　周穆王八駿　漢文帝九逸　隋文帝獅子驄<lb/>
　　　唐𤣥宗龍馬　代宗九花虬　徳宗神知驄<lb/>
　　　曹洪　　　　司馬休之　　慕容廆<lb/>
　　　秦叔寶　　　張納之　　　宋蔡<lb/>
<pb n="KR3l0118_WYG_435-1b"/>
　　　舞馬　　　　續坤　　　　楊翁佛<lb/>
　　　季南　　　　趙固　　　　韓晞<lb/>
　　　江東客馬　　陳璋<lb/>
　　　馬<lb/>
馬虜中䕶蘭馬五白馬也亦曰玉面謓真馬十三嵗馬<lb/>
也以十三嵗已下可以留種馬八尺戎馬八尺田馬七<lb/>
尺駑馬六尺𤓰州飼馬以薲草沙州以茨萁涼州以勃<lb/>
突渾蜀以稗草以蘿蔔根飼馬馬肥安北飼馬以沙蓬<lb/>
<pb n="KR3l0118_WYG_435-2a"/>
狼針<hi>出酉陽雜俎</hi>
大食國解人語馬<hi>闕</hi>
悉怛國怛幹國出好馬<hi>出洽聞記</hi>
馬四嵗兩齒至二十嵗齒盡平體名有輸鼠外鳬烏頭<lb/>
龍翅虎口猪槽飼馬石灰泥槽汗而繫門三事落駒廻<lb/>
毛在頸白馬黒馬鞍下腋下廻毛在脇白毛左右後足<lb/>
白白馬四足黒目下横毛黄馬白喙旋毛在吻後汗溝<lb/>
上通尾本目赤睫亂及反睫白馬黒目目白却視並不<lb/>
<pb n="KR3l0118_WYG_435-2b"/>
可騎夜眼名附蟬户肝名縣熢亦曰雞舌綠秩方言以<lb/>
地黄甘草噉五十嵗生三駒<hi>出酉陽雜俎</hi>
吐火羅國波訕山陽石壁上有一孔恒有馬尿流出至<lb/>
七月平旦石崖間有石閣道便不見至此日厭噠人取<lb/>
草馬置池邉與集生駒皆汗血日行千里今名無數頗<lb/>
棃隨西域中浴須臾即回<lb/>
圖記云吐火蘿國北有屋數頗棃山即宋雲所云波訕<lb/>
山者也南崖穴中神馬糞流出商胡曹波比親見焉<hi>出洽</hi>
<pb n="KR3l0118_WYG_435-3a"/>
<hi>聞記</hi>
浴馬港疎水流也漢時常有馬數百匹出其中焉形皆<lb/>
小似巴滇馬遂名其孔為馬穴初得此馬乗出沔水上<lb/>
浴之遂名其處曰浴馬溉沔頓宿今名騎亭三國時陸<lb/>
遜攻襄陽又值此穴中有馬十匹遜載還建業<hi>出洽聞記</hi>
漢章帝時蜀郡王阜為益州太守治化尤異神馬四匹<lb/>
出滇池河中<lb/>
唐武徳五年三月景谷縣治西水有龍馬身長八九尺<lb/>
<pb n="KR3l0118_WYG_435-3b"/>
龍形有鱗甲横文五色龍身馬首頂有二角白色口銜<lb/>
一物長可三四尺凌波廻顧百餘歩而没<hi>出洽聞記</hi>
西陵北陸行三十里有石穴名馬穴常有白馬出此穴<lb/>
人逐之潛行出漢中漢中人失馬亦出此穴相去數千<lb/>
里今馬穴山在峽州夷陵<hi>出洽聞記</hi>
　　　　周穆王八駿<lb/>
周穆王即位三十二年廵行天下馭八龍之馬一名絶<lb/>
地足不踐土二名翻羽行越飛禽三名奔霄夜行萬里<lb/>
<pb n="KR3l0118_WYG_435-4a"/>
四名越影逐日而行五名踰輝毛色炳燿六名超光一<lb/>
形十影七名騰霧乗雲而趨八名挾翼身有肉翅遞而<lb/>
駕焉按轡徐行以廵天下之域穆王神智逺謀使轍迹<lb/>
徧於四海故絶地之物不期而自服<hi>出王子年拾遺記</hi>
　　　　漢文帝九逸<lb/>
漢文帝自代還有良馬九匹皆天下之駿一名浮雲二<lb/>
名赤電三名絶羣四名逸驃五名紫燕騮六名緑螭驄<lb/>
七名龍子八名驎駒九名絶塵號為九逸有來宣能御<lb/>
<pb n="KR3l0118_WYG_435-4b"/>
馬代王號為王良焉<hi>出西京雜記</hi>
　　　　隋文帝獅子驄<lb/>
隋文皇帝時大宛國獻千里馬<g n="騣-凶+_鬯-匕">]□</g>曵地號獅子驄上置<lb/>
之馬羣陸梁人莫能制上令并羣驅來謂左右曰誰能<lb/>
馭之郎將裴仁基曰臣能制之遂攘袂向前去十餘歩<lb/>
踴身騰上一手撮耳一手摳目馬戰不敢動乃鞴乗之<lb/>
朝發西京暮至東洛後隋末不知所在唐文武聖皇帝<lb/>
敕天下訪之同州刺史宇文士及訪得其馬老于朝邑<lb/>
<pb n="KR3l0118_WYG_435-5a"/>
市麵家挽磑<g n="騣-凶+_鬯-匕">]□</g>尾焦秃皮肉穿穴及見之悲泣帝自出<lb/>
長樂坡馬到新豐向西鳴躍帝得之甚喜齒口並平飼<lb/>
以鐘乳仍生五駒皆千里足也後不知所在<hi>出朝野僉載</hi>
　　　　唐𤣥宗龍馬<lb/>
海岱之間出𤣥黄石或云茹之可以長生𤣥宗皇帝嘗<lb/>
命臨淄守毎嵗採而貢焉開元二十七年江夏李邕為<lb/>
臨淄守是嵗秋因入山採𤣥黄石忽遇一翁質甚妙而<lb/>
丰度明秀髭髯極豐衣褐衣自道左出叩李邕馬且告<lb/>
<pb n="KR3l0118_WYG_435-5b"/>
曰君侯躬自採藥豈不為延聖主之夀乎曰然翁曰聖<lb/>
主當獲龍馬則享國萬嵗無勞採藥耳邕曰龍馬安在<lb/>
答曰當在齊魯之郊若獲之即是太平之符雖麟鳯龜<lb/>
龍不足以並其瑞邕方命駕以後乘遽亡見矣邕大異<lb/>
之顧謂從事曰得非神人乎即命其吏王乾貞者求龍<lb/>
馬於齊魯之間至開元二十九年夏五月乾貞果得馬<lb/>
於北海郡民馬㑹恩之家其色騅毛兩脇有鱗甲鬃尾<lb/>
若龍之鬐鬛嘶鳴真虚苖之音日馳三百里乾貞訊其<lb/>
<pb n="KR3l0118_WYG_435-6a"/>
所自㑹恩曰吾獨有牝馬常浴於淄水遂有胎而産因<lb/>
以龍子呼之乾貞即白於邕邕甚喜以表其事獻之上<lb/>
大悦詔内閑廄異其芻豢命畫工圖其状用頒示中外<lb/>
<hi>出宣室志</hi>
　　　　代宗九花虬<lb/>
代宗命御馬九花虬并紫玉鞭轡以賜郭子儀子儀固<lb/>
讓久之上曰此馬髙大稱卿儀質不必讓也子儀身長<lb/>
六尺八寸九花虬即范陽節度使李懐仙所貢也額髙<lb/>
<pb n="KR3l0118_WYG_435-6b"/>
九尺毛拳如鱗頭頸鬃鬛真虬龍也毎一嘶即羣馬聳<lb/>
耳以身被九花故號九花虬上往日東幸觀獵於田不<lb/>
覺日暮忽顧謂侍臣曰行宫去此幾里奏曰四十里上<lb/>
令速鞭恐礙夜而九花虬緩緩然如三五里而已侍從<lb/>
奔驟無有及者<hi>出杜陽編</hi>
　　　　徳宗神智驄<lb/>
徳宗西幸有二馬一號神智驄一號如意騮皆如上意<lb/>
故常謂之功臣耳中有毛引之一尺馬經云耳中有毛<lb/>
<pb n="KR3l0118_WYG_435-7a"/>
者日行千里一日花栁方春上遊幸諸苑侍者進瑞鞭<lb/>
指二驄語近臣曰昔朕西幸有二駿謂之二絶今獲此<lb/>
鞭可謂三絶遂命酒飲之因吟曰鴛鴦赭白齒新齊曉<lb/>
日花開散碧蹄玉勒斗廻初噴沫金鞭欲下不成嘶即<lb/>
中書舍人韓翃詩也<hi>出杜陽編</hi>
徳宗幸梁洋唯御騅馬號曰望雲騅駕還飼以一品料<lb/>
暇日牽而視之必長鳴四顧若感恩之状後老死飛龍<lb/>
廏中貴戚盡為圖<hi>出國史補</hi>
<pb n="KR3l0118_WYG_435-7b"/>
　　　　曹洪<lb/>
魏曹洪武帝從弟家盈産業駿馬成羣武帝討董卓夜<lb/>
行失馬洪以其所乗馬曰白鶴與武帝乗此馬走唯覺<lb/>
耳中風聲脚似不踐地至汴水洪不能得渡武帝引洪<lb/>
上馬共濟汴水行數百里瞬息而至下視馬足毛尚皆<lb/>
濕帝衣猶沾濡時人謂乗風行也為一代神駿諺云憑<lb/>
空虚躍曹家白鶴<hi>出王子年拾遺</hi>
　　　　司馬休之<lb/>
<pb n="KR3l0118_WYG_435-8a"/>
晉司馬休之為荆州宋公遣使圍之休之未覺常所乗<lb/>
馬養于牀前忽連鳴不食注目視鞍休之試鞴之即不<lb/>
動鞴訖還坐馬又驚跳如此者數四騎馬即驟出門奔<lb/>
馳數里休之顧望已有使至矣遂去而獲免<hi>出渚宮故事</hi>
　　　　慕容廆<lb/>
慕容廆初有赭白馬常自乗之既為石虎所圍力弱分<lb/>
將危陷棄衆將逃以此馬奔而鞴之馬見鞍輙蹄齧不<lb/>
得近乃止俄而鄴使至石虎國有難虎旋歸至是時馬<lb/>
<pb n="KR3l0118_WYG_435-8b"/>
年四十九嵗矣<hi>出廣古今五行記</hi>
　　　　秦叔寶<lb/>
唐秦叔寶所乗馬號忽雷駮嘗飲以酒毎于月明中試<lb/>
能竪越三領黒氊及胡公卒嘶鳴不食而死<hi>出酉陽雜俎</hi>
　　　　張納之<lb/>
徳州刺史張納之一白馬其色如練父雄為數州刺史<lb/>
常乗雄薨子敬之為考功郎中改夀州刺史又乗此馬<lb/>
敬之薨弟納之從給事中相府司馬改徳州刺史入為<lb/>
<pb n="KR3l0118_WYG_435-9a"/>
國子祭酒出為常州刺史至今猶在計八十餘極肥健<lb/>
行驟脚不散<hi>出朝野僉載</hi>
　　　　宋蔡<lb/>
廣平宋蔡娶同郡游昌女蔡先代胡人也歸漢三世矣<lb/>
忽生一子深目而髙鼻蔡疑其非嗣將不舉須㬰赤草<lb/>
馬生一白駒蔡悟曰我家先有白馬種絶已二十五年<lb/>
今又復生吾曾祖貎胡今此子復其先也遂養之故曰<lb/>
白馬活胡兒此其謂也<hi>出朝野僉載</hi>
<pb n="KR3l0118_WYG_435-9b"/>
　　　　舞馬<lb/>
𤣥宗嘗命教舞馬四百蹄各為左右分為部目為某寵<lb/>
某家驕時塞外亦有善馬來貢者上俾之教習無不曲<lb/>
盡其妙因命衣以文繡絡以金銀飾其鬃鬛間雜珠玉<lb/>
其曲謂之傾盃樂者數十回奮首鼓尾縱横應節又施<lb/>
三層板牀乗馬而上旋轉如飛或命壮士舉一榻馬舞<lb/>
於榻上樂工數人立左右前後皆衣淡黄衫文玉帶必<lb/>
求少年而姿貎美秀者毎千秋節命舞於勤政樓下其<lb/>
<pb n="KR3l0118_WYG_435-10a"/>
後上既幸蜀舞馬亦散在人間祿山常覩其舞而心愛<lb/>
之自是因以數匹賣於范陽其後轉為田承嗣所得不<lb/>
之知也雜之戰馬置之外棧忽一日軍中享士樂作馬<lb/>
舞不能已厮養皆謂其為妖擁篲以擊之馬謂其舞不<lb/>
中節抑揚頓挫猶存故態廏吏遽以馬怪白承嗣命箠<lb/>
之甚酷馬舞甚整而鞭撻愈加竟斃於櫪下時人亦有<lb/>
知其舞馬者懼暴而終不敢言<hi>出明皇雜録</hi>
　　　　續坤<lb/>
<pb n="KR3l0118_WYG_435-10b"/>
咸通乾符中京師醫者續坤頗得秦醫和之術評脉知<lb/>
吉凶休咎至於得失皆可預言適有燕中奏事大將暴<lb/>
得風疾服醫藥而愈所酧帛甚多仍以邉馬一匹留贈<lb/>
馬之骨相甚竒然歩驟多蹶雖制以銜勒加之鞭策而<lb/>
欵段之性竟莫能改坤以浪費芻粟託人以賤價賣之<lb/>
求駿者纔試還復如此累月不售鄰伍有王生貨易於<lb/>
中貴之門頗甚貧窶忽詣坤云有青州監軍將發須鞍<lb/>
馬備行李亦知馳騁非駿但欲置於牽控之間坤直以<lb/>
<pb n="KR3l0118_WYG_435-11a"/>
無用之畜付焉亦不約鬻馬之價自此經旬不至謂其<lb/>
脱略亡逸一旦復來所置且踰十萬坤既獲善價因以<lb/>
十千遺之俄見王生易衣装致僕馬至於妻孥服飾亦<lb/>
皆鮮潔或曰王生賣馬金帛兼資計三四百萬坤甚驚<lb/>
試詢其事王生初不備説坤曰某以無用之物獲價頗<lb/>
多但未知駑劣之材何以至此云初致馬於青社監軍<lb/>
舉足如有羈絆及將還途遇小馬坊中使因遣留試信<lb/>
宿而往不復見焉密詢左右數日前魏博進一馬毛骨<lb/>
<pb n="KR3l0118_WYG_435-11b"/>
大小與此同聖人常乗打毬駿異未有偶<hi>御廄有馬毛色相𩔖者或</hi>
<hi>有其對</hi>將到日方遣調習歩驟縈轉如風今則進御數朝<lb/>
所賜之物甚厚其後王生因大索起價遂以四百萬酬<lb/>
之是以物逢時亦有數不遇其主則駑驥莫分乃知耕<lb/>
莘野築傅巖未遇良途奚異于此<hi>出劇談記</hi>
　　　　楊翁佛<hi>别馬語</hi>
漢廣陵楊翁佛聴鳥獸之音乘蹇驢之野田間有放卧<lb/>
馬相去鳴聲相聞翁佛謂其御者彼放馬目眇其御曰<lb/>
<pb n="KR3l0118_WYG_435-12a"/>
何以知之曰罵此轅中馬曰蹇此馬亦罵之曰眇其御<lb/>
不信使往視之目果眇焉<hi>出論衡</hi>
　　　　季南<lb/>
季南乗赤馬行逢人乗白馬白馬先鳴赤馬應之南謂<lb/>
從者曰白馬言汝南見一黄馬左目盲是吾子可令快<lb/>
行相及也須臾果逢黄盲馬赤馬先鳴盲馬應之<hi>出抱朴子</hi>
　　　　趙固<lb/>
晉趙固所乘馬忽死因問郭璞璞曰可遣數十人持竹<lb/>
<pb n="KR3l0118_WYG_435-12b"/>
竿東行三十里有山陵林樹便攪打之當有一物出急<lb/>
抱將歸於是如璞言果得一物似猴入門見死馬跳梁<lb/>
走往死馬頭嘘吸其鼻馬即能起亦不見猴<hi>出捜神記</hi>
　　　　韓晞<lb/>
唐韓晞常知永豐倉有一馬乗來日久遇過客有一蜀<lb/>
馬齧頗甚晞令取來繫于庭樹晞謂客曰此小馬豈能<lb/>
如此但亦痛治耳晞有圉人善騎調惡馬即令召之遣<lb/>
取鞭轡此馬努目斜睨於晞忽然掣韁走上堦跑晞落<lb/>
<pb n="KR3l0118_WYG_435-13a"/>
牀屈膝于地將齧之時晞所乘馬繫在别柱見此亦掣<lb/>
斷韁來齧此馬遂齧數口方得免衆買此馬殺而食之<lb/>
晞自後彌愛其馬焉<hi>出原化記</hi>
　　　　江東客馬<lb/>
頃嵗江東有一客常乗一馬頗有重性客常於飲處醉<lb/>
甚獨乗馬至半路沉醉從馬上倚著一樹而睡久不動<lb/>
直至五更客奴尋覔方始扶䇿而馬當時倒地久乃能<lb/>
起病十餘日方愈此人無何以馬賣與宣州館家經二<lb/>
<pb n="KR3l0118_WYG_435-13b"/>
年客後得一職奉使至宣州知馬在焉請乗此馬此馬<lb/>
索視良久知本主也既乗遂躍此人於地踐齧頗甚衆<lb/>
救乃免意恨其賣己也<hi>出原化記</hi>
　　　　陳璋<lb/>
淮南統軍陳璋加平章事拜命於朝李昪時執政謂璋<lb/>
曰吾將詣公賀且求一女壻於公家公其先歸吾將至<lb/>
璋馳一赤馬而去中路馬蹶而墜頃之昪至璋扶疾而<lb/>
出昪至少選即去璋召馬數之曰吾以今日拜官又議<lb/>
<pb n="KR3l0118_WYG_435-14a"/>
親事爾乃以是而墜我畜生不忍即殺使牽去勿與芻<lb/>
秣餓殺之是夕圉人竊具芻粟馬視之而已逹旦不食<lb/>
如是累日圉人以告璋復召語之曰爾既知罪吾赦爾<lb/>
馬跳躍而去是夕乃飲䬣如故璋後出鎮宣城罷歸而<lb/>
薨旬月馬亦悲鳴而死<hi>出稽神録</hi>
　<lb/>
　<lb/>
　<lb/>
<pb n="KR3l0118_WYG_435-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記巻四百三十五<lb/>
</p>
<p>
</p>
  </div>
</body>
</text>
</TEI>
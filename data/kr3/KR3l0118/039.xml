<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷三十九</head> <lb/>
    <p>
<pb n="KR3l0118_WYG_039-1a"/>
欽定四庫全書<lb/>
　太平廣記卷三十九<lb/>
　　神仙三十九<lb/>
　　　劉晏　　　　崔希真　　　韋老師<lb/>
　　　麻陽村人　　慈心仙人<lb/>
　　　　劉晏<lb/>
唐宰相劉晏少好道術精懇不倦而無所遇常聞異人<lb/>
多在市肆間以其喧雜可混跡也後遊長安遂至一藥<lb/>
<pb n="KR3l0118_WYG_039-1b"/>
舗偶問云常有三四老人紗帽拄杖來取酒飲訖即去<lb/>
或兼覔藥看亦不多買其亦非凡俗者劉公曰早晚當<lb/>
至曰明日合來劉公平旦往少頃果有道流三人到引<lb/>
滿飲酒談謔極歡旁若無人良久曰世間還有得似我<lb/>
軰否一人曰王十八遂去自後每憶之不可尋求及作<lb/>
刺史往南中過衡山縣時春初風景和暖喫冷淘一盤<lb/>
香菜茵陳之類甚為芳潔劉公異之吿郵史曰側近莫<lb/>
有衣冠居否此菜何所得答曰縣有官園子王十八能<lb/>
<pb n="KR3l0118_WYG_039-2a"/>
種所以館中常有此蔬菜劉公忽驚記所遇道者之説<lb/>
乃曰園近逺行去得否曰即館後遂往見王十八衣犢<lb/>
鼻灌畦狀貌山野望劉公趨拜戰栗漸與同坐問其鄉<lb/>
里家屬曰蓬飄不省亦無親族劉公異疑之命坐索酒<lb/>
與飲固不肯却歸晏乃詣縣自請同往南中縣令都不<lb/>
喻當時發遣王十八亦不甚拒破衣草履登舟而行劉<lb/>
公漸與之熟令妻子見拜之同坐茶飯形容衣服日益<lb/>
穢敝家人並竊惡之夫人曰豈兹有異何為如此劉公<lb/>
<pb n="KR3l0118_WYG_039-2b"/>
不懈去所詣數百里患痢朝夕困極舟船隘窄不離劉<lb/>
公之所左右掩鼻罷食不勝其苦劉公都無厭怠之色<lb/>
但憂慘而已勸就湯粥數日遂斃劉公嗟歎涕泣送終<lb/>
之禮無不精備乃葬於路隅後一年官替歸朝至衡山<lb/>
縣令郊迎既坐曰使君所將園子去尋却回乃應是不<lb/>
堪驅使劉公驚問何時歸曰後月餘日即歸云奉處分<lb/>
放廻劉公大駭當時步至園中茅屋雖存都無所覩隣<lb/>
人云王十八昨暮去矣怨悵加甚向屋再拜泣涕而返<lb/>
<pb n="KR3l0118_WYG_039-3a"/>
審其到縣之日乃途中疾卒之辰也遣人往發其墓空<lb/>
存衣服而已數月至京城官居朝列偶得重疾將至屬<lb/>
纊家人妻子圍視號呌俄聞叩門甚急閽者走呼曰有<lb/>
人稱王十八令報一家皆歡躍迎拜王十八微笑而入<lb/>
其卧所疾已不知人久矣乃盡令去幛蔽等及湯藥自<lb/>
於腰間取一葫蘆開之瀉出藥三丸如小豆大用葦筒<lb/>
引水半甌灌而搖之少頃腹中如雷鳴逡廵開眼蹷然<lb/>
而起都不似先有疾狀夫人曰王十八在此晏乃涕泗<lb/>
<pb n="KR3l0118_WYG_039-3b"/>
交下牽衣再拜若不勝情妻女及僕使並泣王十八悽<lb/>
然曰奉酬舊情故來相救此藥一丸可延十嵗至期某<lb/>
却來自取啜茶一椀而去劉公固請少淹留不可又欲<lb/>
與之金帛復大笑後劉公拜相兼領鹽鐵坐事貶忠州<lb/>
三十年矣一旦有疾王十八復來曰要見相公劉公感<lb/>
歎頗極延入閣中又懇求王十八曰所疾即愈且還其<lb/>
藥遂以鹽一兩投水令飲飲訖大吐吐中有藥三丸顏<lb/>
色與三十年前服者無異王十八索香湯洗之劉公堂<lb/>
<pb n="KR3l0118_WYG_039-4a"/>
姪侍疾在側遂攫其二丸吞之王十八熟視笑曰汝有<lb/>
道氣我固知為汝掠也趨出而去不復言别劉公尋痊<lb/>
復數月有詔至乃卒<hi>出逸史</hi>
　　　　崔希真<lb/>
大厯初鍾陵客崔希真家于郡西善鼓琴工繪事好修<lb/>
養之術二年十月初朔夜大雪希真晨出門見一老人<lb/>
衣簑戴笠避雪門下崔異之請入既去簑笠見神色毛<lb/>
骨非常人也益敬之問曰家有大麥麪聊以充飯叟能<lb/>
<pb n="KR3l0118_WYG_039-4b"/>
是乎老父曰大麥受四時氣穀之善者也能沃以豉汁<lb/>
則彌佳崔因命家人具之間又獻松花酒老父曰花澁<lb/>
無味某野人也能令其醇美乃於懷中取一丸藥色黄<lb/>
而堅老人以石碎之置於酒中則頓甘美矣復以數丸<lb/>
遺希真希真請問老父笑而不答崔入宅於窻窺之見<lb/>
老父於幃幄前所掛素上如有所塗瞬息而罷崔少頃<lb/>
具饌獻受而不辭崔後入内出已去矣遂踐雪尋跡數<lb/>
里至江入蘆洲中見一大船船中數人狀貌皆奇而樵<lb/>
<pb n="KR3l0118_WYG_039-5a"/>
客在側其人顧笑曰葛三乃見逼於伊人廻謂崔曰尊<lb/>
道嚴師之禮不必然也崔拜而謝之歸視幄中得圖焉<lb/>
有三人二樹一白鹿一藥笈其二人蓋方外之狀手執<lb/>
𤣥芝採藥者一仙樹似栢皆斷岌為風雨所敗枯槁之<lb/>
狀根相連屬皆非常意所及後將圖并丸藥詣茅山問<lb/>
李涵光天師天師曰此真人葛洪第三子所畫也李君<lb/>
又曰寫神人形狀於朽木之下意若得道者壽過松栢<lb/>
也其藥乃千嵗松膠也<hi>出原化記</hi>
<pb n="KR3l0118_WYG_039-5b"/>
　　　　韋老師<lb/>
嵩山道士韋老師者性沉黙少語不知以何術得仙常<lb/>
養一犬多毛黄色每以自隨或獨坐山林或宿雨雪中<lb/>
或三日五日至岳寺求齋餘而食人不能知也唐開元<lb/>
末嵗牽犬至岳寺求食僧徒爭競怒問何故復來老師<lb/>
云求食以與犬耳僧發怒慢罵令奴盛殘食與乞食老<lb/>
道士食老師悉以與犬僧之壯勇者又慢罵欲毆之犬<lb/>
視僧色怒老師撫其首久之衆僧稍引去老師乃出於<lb/>
<pb n="KR3l0118_WYG_039-6a"/>
殿前池上洗犬俄有五色雲遍滿溪谷僧駭視之雲悉<lb/>
飛集池上頃刻之間其犬長數丈成一大龍老師亦自<lb/>
洗濯服綃衣騎龍坐定五色雲捧足冉冉昇天而去僧<lb/>
寺作禮懴悔已無及矣<hi>出驚聼録</hi>
　　　　麻陽村人<lb/>
辰州麻陽縣村人有猪食禾人怒持弓矢伺之後一日<lb/>
復出人射中猪猪走數里入大門門中見室宇壯麗有<lb/>
一老人雪髯持杖青衣童子隨後問人何得至此人云<lb/>
<pb n="KR3l0118_WYG_039-6b"/>
猪食禾因射中之隨逐而來老人云牽牛蹊人之田而<lb/>
奪之牛不亦甚乎命一童子令與人酒飲前行數十步<lb/>
至大㕔見羣仙羽衣烏幘或摴蒲或奕碁或飲酒童子<lb/>
至飲所傳教云公令與此人一杯酒飲畢不饑又至一<lb/>
所有數十床床上各坐一人持書狀如聼講久之却至<lb/>
公所公責守門童子曰何以開門令猪得出入而不能<lb/>
知乃謂人曰此非真猪君宜出去因命向童子送出人<lb/>
問老翁為誰童子云此所謂河上公上帝使為諸仙講<lb/>
<pb n="KR3l0118_WYG_039-7a"/>
易耳又問君復是誰童子云我王輔嗣也受易已來向<lb/>
五百嵗而未能通精義故被罰守門人去後童子蹴一<lb/>
大石遮門遂不復見<hi>出廣異記</hi>
　　　　慈心仙人<lb/>
唐廣徳二年臨海縣賊袁晁寇永嘉其船遇風東漂數<lb/>
千里遙望一山青翠森然有城壁五色照曜廻舵就泊<lb/>
見精舍瑠璃為瓦瑇瑁為墻既入房廊寂不見人房中<lb/>
唯有胡㹻子二十餘枚器物悉是黄金無諸雜類又有<lb/>
<pb n="KR3l0118_WYG_039-7b"/>
衾茵亦甚炳煥多是異蜀重錦又有金城一所餘碎金<lb/>
成堆不可勝數賊等觀不見人乃竟取物忽見婦人從<lb/>
金城出可長六尺身衣錦繡上服紫綃裙謂賊曰汝非<lb/>
袁晁黨耶何得至此此器物須爾何與輙敢取之向見<lb/>
㹻子汝謂此為狗乎非也是龍耳汝等所將之物吾誠<lb/>
不惜但恐諸龍蓄怒前引汝船死在須臾耳宜速還之<lb/>
賊等列拜各送物歸本處因問此是何處婦人曰此是<lb/>
鏡湖山慈心仙人修道處汝等無故與袁晁作賊不出<lb/>
<pb n="KR3l0118_WYG_039-8a"/>
十日當有大禍宜深慎之賊黨因乞便風還海岸婦人<lb/>
廻頭處分尋而風起羣賊拜别因便揚帆數日至臨海<lb/>
船上沙塗不得下為官軍格死唯婦人六七人獲存浙<lb/>
東押衙謝詮之配得一婢名曲葉親説其事<hi>出廣異記</hi>
　<lb/>
　<lb/>
　<lb/>
　<lb/>
<pb n="KR3l0118_WYG_039-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷四百二十</head> <lb/>
    <p>
<pb n="KR3l0118_WYG_420-1a"/>
欽定四庫全書<lb/>
　太平廣記卷四百二十<lb/>
　　龍三<lb/>
　　　俱名國　　　釋元照　　　王景融<lb/>
　　　凌波女　　　陶峴　　　　齊澣<lb/>
　　　沙州黒河　　興慶池龍　　井龍<lb/>
　　　旃然　　　　龍門<lb/>
　　　　俱名國<lb/>
<pb n="KR3l0118_WYG_420-1b"/>
僧祇律云佛住舍衛城南方有邑名大林時有商人驅<lb/>
八牛到北方俱名國有一商人在澤中牧牛時有離車<lb/>
捕龍食之捕得一龍離車穿鼻牽行商人問離車今汝<lb/>
牽此龍何用云我將殺而為噉商人欲以一牛易之捕<lb/>
者邀至八牛方許商人即放龍令去既而復慮離車追<lb/>
逐復捕取放别池中龍忽變為人語謂商人曰君施我<lb/>
命今欲報恩可共入宫當報大徳商人答言龍性率暴<lb/>
嗔恚無常或能殺我答云不爾前人繫我我力能殺彼<lb/>
<pb n="KR3l0118_WYG_420-2a"/>
人但以我受菩薩法都無殺心何况君今施我夀命顧<lb/>
當加害若不去者少住此中我先往掃除商人後入宫<lb/>
内見龍門邉二龍繫在一處因問汝為何被繫答言此<lb/>
龍女半月中三日受齋法我兄弟守䕶此龍女不為堅<lb/>
固為離車所捕以是被繫龍女俄出呼商人入宫坐寶<lb/>
牀上龍女言龍中有食能盡夀而消者有二十年消者<lb/>
有七年消者有閻浮提人食者未知君欲何食答言須<lb/>
欲閻浮提食即時種種飲食俱備商人問龍女此龍何<lb/>
<pb n="KR3l0118_WYG_420-2b"/>
故被繫龍女言此有過我欲殺之商人言汝莫殺乃言<lb/>
不爾要當殺之商人言汝放彼者我當食耳復言曰不<lb/>
得直放之當罰六月擯置人間商人見龍宫中寶物莊<lb/>
嚴飾宫殿即問汝有如是莊嚴因受菩薩何為答言我<lb/>
龍法有五事若何等為五謂生時眠時媱時嗔時死時<lb/>
一日之中三過皮肉落地熱沙簇身商言汝欲何求耶<lb/>
答言人道中生為畜生苦不知法故欲就如來出家龍<lb/>
女即與八餅金言此金足汝父母眷屬終身用之不盡<lb/>
<pb n="KR3l0118_WYG_420-3a"/>
復言汝合眼即以神變持着本國以八餅金與父母曰<lb/>
此是龍金説已更生盡夀用之不可盡時思念仁慈不<lb/>
得不行暫救龍女恩報彌重况持大齋受福寜小<hi>出法苑珠</hi>
<hi>林</hi>
　　　　釋元照<lb/>
釋元照修道於嵩山白鵲谷操行精慤冠於緇流常願<lb/>
講法華經千遍以利於人既講於山中雖沍寒酷熱山<lb/>
林險邃而来者恒滿講席焉時有三叟眉鬚皓白容狀<lb/>
<pb n="KR3l0118_WYG_420-3b"/>
瓌異䖍心諦聴如此累日元照異之忽一旦晨謁元照<lb/>
曰弟子龍也各有所任亦頗勞苦已歴數千百年矣得<lb/>
聞法力無以為報或長老指使願效微力元照曰今愆<lb/>
陽經時國内荒饉可致甘澤以救生靈即貧道所願也<lb/>
三叟曰召雲致雨固是細事但雨禁絶重不奉命擅行<lb/>
誅責非細身首為憂也試説一計庶㡬可矣長老能行<lb/>
之乎元照曰願聞其説三叟曰少室山孫思邈處士道<lb/>
髙徳重必能脱弟子之禍則雨可立致矣元照曰貧道<lb/>
<pb n="KR3l0118_WYG_420-4a"/>
知孫處士之在山也而不知其所行又何若此耶三叟<lb/>
曰孫公之仁不可診度著千金翼方惠利濟於萬代名<lb/>
已籍於帝宫誠為貴真也如一言救庇當保無恙但長<lb/>
老先與之約如其許諾即便奉依即以拯䕶之方授於<lb/>
元照元照詣思邈所居懇誠祇謁情禮甚謹坐定乆之<lb/>
乃曰處士以賢哲之度濟㧞為心今者亢陽寸苗不植<lb/>
嗷嗷百姓焦枯若此仁哲之用固在於今幸一開恩以<lb/>
救危歉思邈曰僕之無堪遁棄山野以何功力濟於人<lb/>
<pb n="KR3l0118_WYG_420-4b"/>
也茍有可施固無所恡元照曰貧道昨遇三龍令其致<lb/>
雨皆云不奉上帝之命擅行雨者誅罪非輕唯處士徳<lb/>
尊功大救之則免特布腹心仰希裁度思邈曰但可施<lb/>
設僕無所惜元照曰既雨之後三龍避罪投處士後沼<lb/>
中以隐當有異人捕之處士喻而遣之必得釋罪矣思<lb/>
邈許之元照歸見三叟於道左元照以思邈之㫖示之<lb/>
三叟約一日一夜千里雨足於是如期汎灑澤甚廣被<lb/>
翌日元照來謁思邈對語之際有一人骨狀殊異徑往<lb/>
<pb n="KR3l0118_WYG_420-5a"/>
後沼之畔喑啞叱咤斯須水結為氷俄有三獺二蒼一<lb/>
白自池而出此人以赤索繫之將欲挈去思邈召而謂<lb/>
曰三物之罪死無以贖然昨者擅命是鄙夫之意也幸<lb/>
望脱之兼以此誠上逹恕其重責也此人受教登時便<lb/>
解而釋之擕索而去有頃三叟致謝思邈願有所酬孫<lb/>
曰吾山谷之中無所用者不須為報回詣元照願陳力<lb/>
致效元照曰山中一食一衲此外無闕不須酧也三叟<lb/>
再為請元照因言前山當路不便往來却之可否三叟<lb/>
<pb n="KR3l0118_WYG_420-5b"/>
曰固是小事耳但勿以風雷為責即可為之是夕雷霆<lb/>
震擊及曉開霽寺前豁然數里如掌三叟復來告謝而<lb/>
去思邈至道不求其報尤為竒特矣<hi>出神仙感遇傳</hi>
　　　　王景融<lb/>
唐前侍御史王景融瀛州平舒人也遷父靈柩就洛州<lb/>
於埏道掘着龍窟大如甕口景融俯而觀之有氣如烟<lb/>
直上衝其目遂失明旬日而卒<hi>出朝野僉載</hi>
　　　　凌波女<lb/>
<pb n="KR3l0118_WYG_420-6a"/>
𤣥宗在東都晝寢於殿夢一女子容色穠艶梳交心髻<lb/>
大帔廣裳拜於牀下上曰汝是何人曰妾是陛下凌波<lb/>
池中龍女衛宮䕶駕妾實有功今陛下洞曉鈞天之音<lb/>
乞賜一曲以光族𩔖上於夢中為鼓胡琴合新舊之聲<lb/>
為凌波曲龍女再拜而去及覺盡記之因命禁樂與琵<lb/>
琶習而翻之遂宴從官於凌波宫臨池奏新曲池中波<lb/>
濤湧起復定有神女出於波心乃昨夜之女子也良乆<lb/>
方没因遣置廟於池上每歳祀之<hi>出逸史</hi>
<pb n="KR3l0118_WYG_420-6b"/>
　　　　陶峴<lb/>
陶峴者彭澤令孫也開元中家於崑山富有田業擇家<lb/>
人不欺能守事者悉付之家事身則汎遊於江湖遍行<lb/>
天下徃徃數載不歸見其子孫成人皆不辯其名字也<lb/>
峴之文學可以經濟自謂疎脱不謀仕宦有知生者通<lb/>
於八音命陶人為甓潛記嵗時取其聲不失其驗嘗撰<lb/>
集樂錄八音以定音之得失自制三舟備極工巧一舟<lb/>
自載一舟置賔一舟貯飲饌客有前進士孟彦深進士<lb/>
<pb n="KR3l0118_WYG_420-7a"/>
孟雲卿布衣焦遂各置僕妾共載而峴有女樂一部常<lb/>
奏清商曲逢其山泉則窮其境物乗興春行峴且名聞<lb/>
朝廷又值天下無事經過郡邑無不招延峴拒之曰某<lb/>
麋鹿間人非王公上客亦有未招而詣者係水仙之為<lb/>
人江山之可駐耳吳越之土號為水仙曽有親戚為南<lb/>
海守因訪韶石而往省焉郡守喜其逺來贈錢百萬及<lb/>
遇古劍長二尺許又玉環徑四寸及海船崑崙奴名摩<lb/>
訶善遊水而勇捷遂悉以錢而買之曰吾家至寶也乃<lb/>
<pb n="KR3l0118_WYG_420-7b"/>
回棹下白芷入柏江每遇水色可愛則遺劍環於水命<lb/>
摩訶取之以為戲樂如是數載因渡巢湖亦投劍環而<lb/>
令取之摩訶纔入獲劍環而便出曰為毒虵所嚙遽刄<lb/>
去一指乃能得免焦遂曰摩訶所傷得非隂靈怒乎盖<lb/>
水府不欲人窺也峴曰敬奉喻然某常慕謝康樂之為<lb/>
人云終當樂死山水但狥所好莫知其他且棲遲逆旅<lb/>
之中載於大塊之上居布素之賤擅貴遊之歡浪跡怡<lb/>
情僅三十載固亦分也不得昇玉墀見天子施功惠養<lb/>
<pb n="KR3l0118_WYG_420-8a"/>
逞志平生亦其分也乃命移舟曰須要一到襄陽山便<lb/>
歸吳郡也行次西塞山維舟吉祥佛舍見江水黒而不<lb/>
流曰此必有怪物乃投劍環命摩訶下取見汨没波際<lb/>
乆而方出氣力危絶殆不任持曰劍環不可取也有龍<lb/>
髙二丈許而劍環置前某引手將取龍輙怒目峴曰汝<lb/>
與劍環吾之三寶今者二物既亡爾將安用必須為吾<lb/>
力爭之也摩訶不得已被髪大呼目眦流血窮泉一入<lb/>
不復還也乆之見摩訶支體磔裂汚於水上如有示於<lb/>
<pb n="KR3l0118_WYG_420-8b"/>
峴也峴流涕水濵乃命回棹因賦詩自叙不復議遊江<lb/>
湖矣詩曰匡廬舊業自有主吳越新居安此生白髪數<lb/>
莖歸未得青山一望計還程鶴翻楓葉夕陽動鷺立蘆<lb/>
花秋水明從此捨舟何所詣日旗歌扇正相迎<hi>出甘澤謡</hi>
　　　　齊澣<lb/>
唐開元中河南採訪使汴州敕使齊澣以徐城險急奏<lb/>
開十八里河逹於青水平長淮之險其河隨州縣分掘<lb/>
亳州真源縣丞崔延禕糾其縣徒開數千歩中得龍堂<lb/>
<pb n="KR3l0118_WYG_420-9a"/>
初開謂是古墓然狀如新築淨潔周視北壁下有五色<lb/>
蟄龍長丈餘頭邉鯉魚五六枚各長尺餘又有靈龜兩<lb/>
頭長一尺二寸毛九寸如常龜禕以白開河御史鄔元<lb/>
昌狀上齊澣澣命移龍入淮取龜入汴禕移龍及魚二<lb/>
百餘里至淮岸白魚數百萬跳躍赴龍水為之沸龍入<lb/>
淮噴水雲霧杳㝠遂不復見初將移之也御史貢錫㧞<lb/>
其一鬚元昌差網户送龜至汴遇水泊大龜屢引頸向水<lb/>
網户憐之暫放水中水闊數尺深不過五寸遂失大龜<lb/>
<pb n="KR3l0118_WYG_420-9b"/>
所在涸水求之亦不獲空致龜焉<hi>出廣異記</hi>
　　　　沙州黒河<lb/>
北庭西北沙州有黒河深可駕舟其水往往汎濫蕩室<lb/>
廬瀦原野由是西北之禾稼盡去地荒而不可治居人<lb/>
亦逺徙用逃墊溺之患其吏於北庭沙州者皆先備牲<lb/>
酎望祀於河滸然後敢視政否即淫雨連月或大水激<lb/>
射圮城邑則里中民盡魚其族也唐開元中南陽張嵩<lb/>
奉詔都䕶于北庭挈符印至境上且召郊迎吏訊其事<lb/>
<pb n="KR3l0118_WYG_420-10a"/>
或曰黒河中有巨龍嗜羔特犬彘故往往漂浪騰水以<lb/>
覬郡人望祀河滸我知之乆矣即命致牢醴布筵席密<lb/>
召左右執弓矢以俟於側嵩率僚吏班於河上峩冠斂<lb/>
板罄折肅躬俄頃有龍長百尺自波中躍而出俄然昇<lb/>
岸目有火光射人離人約有數十歩嵩即命彀矢引滿<lb/>
以伺焉既而果及於几筵身漸短而長數尺方將食未<lb/>
及而嵩發矢一時衆矢共發而龍勢不能施而摧龍既<lb/>
死里中俱來觀之譁然若市嵩喜已除民害遂以獻上<lb/>
<pb n="KR3l0118_WYG_420-10b"/>
上壯其果斷詔斷其舌函以賜嵩且子孫承襲在沙州<lb/>
為刺史至今號為龍舌張氏<lb/>
　　　　興慶池龍<lb/>
唐𤣥宗嘗潜龍於興慶宫及即位其興慶池嘗有一小<lb/>
龍出遊宫外御溝水中竒狀蜿蜒負騰逸之狀宫嬪内<lb/>
豎靡不具瞻後𤣥宗幸蜀鑾輿將發前一夕其龍自池<lb/>
中御素雲躍然亘空望西南而去環列之士率共觀之<lb/>
及上行至嘉陵江乗舟將渡見小龍翼舟而進侍臣咸<lb/>
<pb n="KR3l0118_WYG_420-11a"/>
覩之上泫然泣下顧謂左右曰此吾興慶池中龍也命<lb/>
以酒沃酹上親自祝之龍乃自水中振鬛而去<hi>出宣室志</hi>
　　　　井龍<lb/>
開元末西國獻獅子至安西道中繫於驛樹近井獅子<lb/>
吼若不自安俄頃風雷大至有龍出井而去<hi>出國史𥙷</hi>
　　　　旃然<lb/>
𤣥宗將封泰山進次滎陽旃然河上見黒龍命弓矢親<lb/>
射之矢發龍滅自爾旃然伏流於今百餘年矣按旃然<lb/>
<pb n="KR3l0118_WYG_420-11b"/>
即濟水也濟水溢而為滎遂名旃然左傳云楚師濟於<lb/>
旃然是也<hi>出開天傳信記</hi>
　　　　龍門<lb/>
舊説春水時至魚發龍門則有化者至今汾晉山中龍<lb/>
有遺骨角甚衆採以為藥有五色者<hi>出國史𥙷</hi>
　<lb/>
　<lb/>
　太平廣記卷四百二十<lb/>
</p>
<p>
</p>
  </div>
</body>
</text>
</TEI>
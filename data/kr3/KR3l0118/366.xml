<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百六十六</head>
    <p>
<pb n="KR3l0118_WYG_366-1a"/>
欽定四庫全書<lb/>
　太平廣記卷三百六十六　宋　李昉等　編<lb/>
　　妖怪八<lb/>
　　　杜元頴　　　朱道士　　　鄭生<lb/>
　　　趙士宗　　　曹朗　　　　秄兒<lb/>
　　　李約　　　　張縝　　　　馬舉<lb/>
　　　韋琛　　　　張謀孫　　　李黄<lb/>
　　　宋洵　　　　張氏子　　　僧十朋<lb/>
<pb n="KR3l0118_WYG_366-1b"/>
　　　宜春人　　　朱從本　　　周本<lb/>
　　　王宗信　　　薛老峰　　　歐陽璨<lb/>
　　　　杜元頴<lb/>
杜元頴鎮蜀平資州方丈大石走行盤礴數畝新都縣<lb/>
大道觀老君旁泥人鬚生數寸拔之俄頃又出都下諸<lb/>
處有栗樹樹葉結實食之味如李鹿頭寺泉水湧出及<lb/>
猫䑕相乳之妖蠻欲圍城城西門水有人見一龍與水<lb/>
牛鬬俄頃皆滅又説李樹上皆得木𤓰而空中不實<hi>出戎</hi>
<pb n="KR3l0118_WYG_366-2a"/>
<hi>幕閒談</hi>
　　　　朱道士<lb/>
朱道士者大和八年嘗遊廬山憩於澗石忽見蟠虵如<lb/>
堆繒錦俄變為巨龜訪之山叟云是𤣥武朱道士又曾<lb/>
遊青城山丈人觀至龍橋見巖下有枯骨背石平坐接<lb/>
手膝上鉤鏁附苔絡蔓色白如雪云祖父已常見<hi>出酉陽雜</hi>
<hi>俎</hi>
　　　　鄭生<lb/>
<pb n="KR3l0118_WYG_366-2b"/>
俗𫝊人之死凡數日當有禽自柩中而出者曰殺大和<lb/>
中有鄭生者常於隰川與郡官略於野有網得一巨鳥<lb/>
色蒼高五尺餘主將命解而視之忽無所見生驚即訪<lb/>
里中民訊之民有對者曰里中有人死且數日卜人言<lb/>
今日殺當去其家伺而視之有巨鳥色蒼自柩中出君<lb/>
之所獲果是乎天寶中京兆尹崔光逺因遊略常遇一<lb/>
妖鳥事與此同也<hi>出宣室志</hi>
　　　　趙士宗<lb/>
<pb n="KR3l0118_WYG_366-3a"/>
會昌元年戎州水漲浮木塞江刺史趙士宗召水軍接<lb/>
木段公署卑小地窄不復用因併修開元寺後月餘日<lb/>
有夷人逢一人如猴著故青衣亦不辨何製云闗將軍<lb/>
遣來採木被此州接去不知為計要須明年却來收夷<lb/>
人說於州人至二年七月天欲曙忽暴水至州城臨江<lb/>
枕山毎大水猶去州五十餘丈其時水高百丈漂二十<lb/>
餘人州基地有陷十丈處大石如三間屋者積堆於州<lb/>
基水黒而腥至晚方退知州官虞藏玘及吏纔及船投<lb/>
<pb n="KR3l0118_WYG_366-3b"/>
岸旬月後州水方乾除大石外更無一物唯開元寺𤣥<lb/>
宗真容去舊處十餘步卓立沙上其他鐵石一無有者<lb/>
<hi>出酉陽雜俎</hi>
　　　　曹朗<lb/>
進士曹朗文宗時任松江華亭令秩將滿於吳郡置一<lb/>
宅又買小青衣名曰花紅云其價八萬貌甚美其家皆<lb/>
憐之至秋受代令朗將其家人入吳郡宅後逼冬至朗<lb/>
緣新堂修理未畢堂内西間貯炭二百斤東間窻下有<lb/>
<pb n="KR3l0118_WYG_366-4a"/>
一榻新設茵席其上有修車細蘆廢十領東行南厦西<lb/>
廊之北一房充庫一房即花紅及乳母一間充廚至除<lb/>
前一日朗姊妹及親皆辦奠祝之用鐺中乃煎三升許<lb/>
油旁堆炭火十餘斤妹作餅家人並在左右獨花紅不<lb/>
至朗親意其惰寢遂召之至又無所執作朗怒笞之便<lb/>
云頭痛忽有大塼飛下幾中朗親俄又一大塼擊油鐺<lb/>
於是驚散厨中食器亂在階下日已晚俱入西舍遂移<lb/>
入堂並將小兒及扃堂門子母相依而坐汗流如水不<lb/>
<pb n="KR3l0118_WYG_366-4b"/>
諭其怪朗取炭數斤燃火俄又空中轟榻之聲火又空<lb/>
中上下忽見東窻下牀上有一女子可年十四五作兩<lb/>
髻衣短黄襦袴跪於牀以効人碾茶朗走起擒之遶屋<lb/>
不及逡巡匿蘆䕠積中朗又踏之啾然有聲遂失所在<lb/>
坐以至旦鷄鳴方敢開門乳母花紅熟寢于西室朗召<lb/>
玉芝觀顧道士作法數日有人長吁曰吾是梁苑客枚<lb/>
皋前因節日求食於此君家不知云何見捕朗具茶酒<lb/>
引之與求皋近文曰吾元和初逰上元瓦棺閣第二層<lb/>
<pb n="KR3l0118_WYG_366-5a"/>
西隅壁上題詩一首朗苦請皋曰方心事無悰幸相悉<lb/>
他日到金陵可自錄之足下之祟非吾所為其人不逺<lb/>
但問他人當自知朗遂白顧道士捨之里中有女巫朱<lb/>
二娘又召令占巫悉召家人出唯花紅頭痛未起巫強<lb/>
呼之出責曰何故如此娘子不知汝何不言遂拽其臂<lb/>
近肘有青脈寸餘隆起曰賢聖宅於此夫人何故驚之<lb/>
化紅拜唯稱不由已朗懼減價賣之歴二家皆如此遂<lb/>
放之無所容身常於諸寺紉針以食後有包山道士申<lb/>
<pb n="KR3l0118_WYG_366-5b"/>
屠千齡過說花紅本是洞庭山人户共買人家一女令<lb/>
守洞庭山廟後為洞庭觀拓北境二百餘步其廟遂除<lb/>
人户賣與曹時用廟中山魅無所依遂與其𩔖巢於其<lb/>
臂東吳人盡知其事<hi>出乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>
　　　　秄兒<lb/>
彭城劉刺夫會昌中進士上第大中年授鄠縣尉卒妻<lb/>
王氏歸其家居洛陽敦化里第禮堂之後院咸通丁亥<lb/>
歳夜聚諸子姪藏鉤食煎餅厨在西廂小童秄兒持器<lb/>
<pb n="KR3l0118_WYG_366-6a"/>
下食時月晦雲慘指掌莫分秄兒者忽失聲仆地而絶<lb/>
秉炬視之則體冷靣黑口鼻流血矣擢髮灸指少頃而<lb/>
蘇復令數夫束縕火循廊之北於倉後得所持器倉西<lb/>
則大廁廁上得一煎餅溷中復有一餅焉<hi>出三水小牘</hi>
　　　　李約<lb/>
咸通丁亥歳隴西李夷遇為邠州從事有僕曰李約乃<lb/>
夷遇登第時所使也愿捷善行故常令郵書入京其年<lb/>
秋七月李約自京還邠早行數坊皷始絶倦憩古槐下<lb/>
<pb n="KR3l0118_WYG_366-6b"/>
時月暎林杪餘光尚明有一父皤然傴而曵杖亦來同<lb/>
止既坐而呻吟不絶良久謂約曰老夫欲至咸陽而蹣<lb/>
跚不能良行若有義心能負我乎約怒不應父請之不<lb/>
已約乃謂曰可登背父欣然而登約知其鬼怪也陰以<lb/>
所得哥舒棒自後束之而趨時及開逺門東方明矣父<lb/>
數請下約謂曰何相侮而見登何相憚而欲舍束之愈<lb/>
急父言語無次求哀請命約不答忽覺背輕有物墜地<lb/>
視之乃敗柩板也父已化去擲於里垣下後亦無咎<hi>出三</hi>
<pb n="KR3l0118_WYG_366-7a"/>
<hi>水小牘</hi>
　　　　張縝<lb/>
處士張縝多能善琴其妻早亡於江陵納妾甚麗未旬<lb/>
日主庖小青衣於竈下得一銅人長可一寸色如火須<lb/>
臾漸大長丈餘形狀極異走入縝室取其妾食之毛髮<lb/>
皆盡食訖漸小復如舊形入竈下而失<hi>出聞竒錄</hi>
　　　　馬舉<lb/>
馬舉常為山南步奏官間道入蜀時兵後僻路絶無人<lb/>
<pb n="KR3l0118_WYG_366-7b"/>
烟夜至一館聞東廊下有人語聲因往告之有應者云<lb/>
中堂有牀自往宿去舉至中堂唯有土榻求火答云無<lb/>
火求席隔屋擲出一席可重十餘斤舉亦壯士殊不介<lb/>
意中夜有一物如猴升榻而來舉以鐵椎急擊之呌呼<lb/>
而走及明告别其人怒去更云夜來見伊獨處令兒子<lb/>
往伴打得幾死舉推其門不可開自隙窺之積壤而已<lb/>
舉後為太原大將官至淮南節度使<hi>岀稽神錄</hi>
　　　　韋琛<lb/>
<pb n="KR3l0118_WYG_366-8a"/>
昭義從事韋琛幼年時尚在學院冬節夜捧書以歸及<lb/>
寢堂絶無人獨廚中有搆火烹油之聲因窺之則鐺長<lb/>
數尺而久復低如是者三四琛大恐奔出于門方見其<lb/>
家悉於外寢營享奠之事矣琛神色慘慄且告之故家人<lb/>
咸叱之以為稚子妄語也俄頃廚中有主庖青衣就鐺<lb/>
作食仍暎小兒於懷抱間兒踴身索哺因誤墜鐺中沸<lb/>
油湧溢青衣大呌火已及屋長幼奔救或沃以水焰則<lb/>
轉熾蓋膏水相激也乃雜擲甖盎茵毯之𩔖久之方滅<lb/>
<pb n="KR3l0118_WYG_366-8b"/>
火滅兒已燋矣闔室驚怖為之罷節青衣亦以此發悸<lb/>
而死<hi>出唐闕史</hi>
　　　　張謀孫<lb/>
廣州副使張謀孫雖出於闒茸有口辯善心計累為王<lb/>
府參佐咸通初從交廣辟遂為元寮性貪侈聚斂不倦<lb/>
南海多竒貨若犀象珠貝之𩔖不可勝計及府罷北歸<lb/>
止于汝墳於郡西三十里鬱陽驛南汝水之上搆别業<lb/>
窮極華敞堂鑿一池欲北引官渠水漲之或曰此處今<lb/>
<pb n="KR3l0118_WYG_366-9a"/>
年太歳所在也謀孫誡役夫曰掘得太歳則止明日及<lb/>
泉獲一土囊破之中有物升餘色白如粟粒忽跳躍四<lb/>
散而𨼆謀孫遂中暴病信宿而死<hi>出集異記</hi>
　　　　李黄<lb/>
渠州刺史李黄夏日憩於小㕔見䑕穴中有一人長數<lb/>
寸執篲掃穴前而入有二人亦長三二寸舁一鑊添水<lb/>
爨薪須臾鑊前有一夜乂執鐵扠叉一人披紫袍執象<lb/>
笏長三二寸形色狀貌乃李也黄雖懼而不敢驚之乃<lb/>
<pb n="KR3l0118_WYG_366-9b"/>
咄黄脫衣入鑊中須臾而出黄衣服而入穴中又見一<lb/>
婦人出火中乃黄之孀婦寓岳州久矣主鑊者扠黄娣<lb/>
入鑊中須臾又出娣服衣亦入穴中主鑊者亦入又二<lb/>
人舁鑊入而擁篲者又掃去其灰燼數日如此黄大憂<lb/>
遣訪其娣亦無恙數年方卒黄十餘年方卒<hi>出聞竒錄</hi>
　　　　宋洵<lb/>
進士宋洵下第南歸兄波為金州石泉令洵以縣邑喧<lb/>
雜於縣東數里葺一山居未畢役者聞山石中有婦人<lb/>
<pb n="KR3l0118_WYG_366-10a"/>
語云宋三郎來矣及洵居之因月夜於書堂側屣步又<lb/>
自聞石中云宋三郎來矣駐步聽之石門忽開見婦人<lb/>
數輩再拜笑曰請三郎入來洵欲走為數輩所擒入其<lb/>
室石門遂閉僕夫急告波穿石求之終不能得<hi>出聞竒錄</hi>
　　　　張氏子<lb/>
唐文德中京官張忘其名寓蘇臺子弟少年時往友人<lb/>
陸評事院往來為一美人所悅來往多時心疑之尋病<lb/>
瘠遇開元觀道士吳守元云有不祥之氣授以一符果<lb/>
<pb n="KR3l0118_WYG_366-10b"/>
一盟器婢子背書紅英字在空舍柱穴中因焚之其妖<lb/>
乃絶聞於劉山甫<hi>出北夢瑣言</hi>
　　　　僧十朋<lb/>
劉建封寇豫章僧十朋與其徒奔分寧宿澄心僧院初<lb/>
夜見窻外有光視之見團火高廣數尺中有金車子與<lb/>
火俱行嘔軋有聲十朋始懼其主人云見之數年矣毎<lb/>
夜必出於僧堂西北隅地中繞堂數周復沒於此以其<lb/>
不為禍福故無掘視之者<hi>出稽神錄</hi>
<pb n="KR3l0118_WYG_366-11a"/>
　　　　宜春人<lb/>
天祐初有人游宜春止空宅中兵革之後井邑蕪沒堂<lb/>
西至梁上有小窻窻外隙荒數十畝日暮窻外有一物<lb/>
正方自下而上頃之全蔽其窻其人引弓射之應絃而<lb/>
落時已夕不能即視明旦尋之西百餘步有方杉板帶<lb/>
一矢即昨所射也<hi>出稽神錄</hi>
　　　　朱從本<lb/>
李遇為宣州節度使軍政委大將朱從本本家廐中畜<lb/>
<pb n="KR3l0118_WYG_366-11b"/>
猴圉人夜起秣馬見一物如驢黑而毛手足皆如人據<lb/>
地而食此猴見人乃去猴已食其半明年遇族誅宣城<lb/>
故老云郡中常有此怪毎軍城有變此物輒出出則滿<lb/>
城皆臭田頵將敗出於街中巡夜者見之不敢逼旬月<lb/>
禍及<hi>出稽神錄</hi>
　　　　周本<lb/>
信州刺史周本入覲揚都舍於邸第遇私諱日獨宿外<lb/>
齋張燈而寐未熟聞室中有聲劃然視之見火爐冉冉<lb/>
<pb n="KR3l0118_WYG_366-12a"/>
而上直博于屋良久乃下飛灰勃然明日滿室浮埃覆<lb/>
物亦無他怪<hi>出稽神錄</hi>
　　　　王宗信<lb/>
唐末蜀人攻岐還至於白石鎭裨將王宗信止普安禪<lb/>
院僧房時嚴冬房中有大禪爐熾炭甚盛信擁妓女十<lb/>
餘人各據僧牀寢息信忽見一姬飛入爐中宛轉於熾<lb/>
炭之上宗信忙遽救之及離火衣服並不燋灼又一姬<lb/>
飛入如前又救之頃之諸妓或出或入各迷悶失音有<lb/>
<pb n="KR3l0118_WYG_366-12b"/>
親吏隔驛牆告都招討使王宗儔宗儔至則徐入一一<lb/>
提臂而出視之衣裾纎毫不燬但驚悸不寐訊之云被<lb/>
胡僧提入火中所見皆同宗信大怒悉索諸僧立于前<lb/>
令妓識之有周和尚者身長貌胡皆曰是此也宗信遂<lb/>
鞭之數百云有幻術此僧乃一村夫新落髮一無所解<lb/>
又縳手足欲取熾炭爇之宗儔知其屈遂解之使逸訖<lb/>
不知何妖怪<hi>出王氏見聞</hi>
　　　　薛老峰<lb/>
<pb n="KR3l0118_WYG_366-13a"/>
福州城中有鳥石山山有峰大鑿三字曰薛老峰癸卯<lb/>
歲一夕風雨聞山上如數千人喧噪之聲及旦則薛老<lb/>
峰倒立峰字反向上城中石碑皆自轉側其年閩亡<hi>出稽</hi>
<hi>神錄</hi>
　　　　歐陽璨<lb/>
三傳歐陽璨住徐州南五十里有故到城薄晚方迴不<lb/>
一二里已昬暝矣是夕陰晦約行三十里則夏雨大澍<lb/>
雷電震發路之半有山林夾道密林邃谷而多<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>獸生<lb/>
<pb n="KR3l0118_WYG_366-13b"/>
怖懼不已既達山路雨勢彌盛俄見巨物出于面前裁<lb/>
十餘步長丈餘色正白亦不辨首足之狀但導前而行<lb/>
生恐悸尤極口常諷大悲神呪欲朗諷之口已噤矣遂<lb/>
心存念之三數遍則能言矣誦之不輟俄失其妖去家<lb/>
漸近雨亦稍止自爾昬暝則不敢出户庭之間矣<hi>出玉堂閒</hi>
<hi>話</hi>
　<lb/>
　太平廣記卷三百六十六<lb/>
</p>
<p>
</p>
  </div>
</body>
</text>
</TEI>
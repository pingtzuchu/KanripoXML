<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百十四</head> <lb/>
    <p>
<pb n="KR3l0118_WYG_114-1a"/>
欽定四庫全書<lb/>
　太平廣記卷一百十四<lb/>
　　報應十三<lb/>
　　　費崇先　　　魏世子　　　何曇遠<lb/>
　　　陳秀遠　　　葛濟之　　　董青建<lb/>
　　　齊竟陵王　　張逸　　　　釋僧䕶<lb/>
　　　僧澄空　　　釋慧偘　　　釋道積<lb/>
　　　釋法誠<lb/>
<pb n="KR3l0118_WYG_114-1b"/>
　　　　費崇先<lb/>
宋費崇先吳興人少信佛法精勤泰始三年受菩薩戒<lb/>
寄齋於謝慧遠家二十四日晝夜不懈每聽經常以鵲<lb/>
尾香爐置膝前初齋三夕見一人容服不凡逕來舉爐<lb/>
去崇先視膝前爐猶在方悟神異自惟衣裳新濯了無<lb/>
不淨惟坐側有唾壺既撤去壺即復見此人還爐於前<lb/>
未至席猶見二爐既至即合為一然則此神人所提者<lb/>
葢爐影耳崇先又嘗聞人說福遠寺有欽尼者精勤得<lb/>
<pb n="KR3l0118_WYG_114-2a"/>
道欣然願見未及得往屬意甚至常齋於他家中夜忽<lb/>
見一尼容儀端儼著赭布袈裟正立齋席之前食頃而<lb/>
滅崇先及見此尼狀貌被服即前夜所覩者也<hi>出法苑珠林</hi>
　　　　魏世子<lb/>
宋魏世子梁郡人奉佛精進兒女尊修惟婦迷執不信<lb/>
女年十四病死七日而蘇云可安施高座并無量壽經<lb/>
世子即為具設經座女雖持齋戒未常看經今即昇座<lb/>
誦聲清利下啟父言兒死便往無量國見父兄及已三<lb/>
<pb n="KR3l0118_WYG_114-2b"/>
人池中已有芙蓉大花後當化生其中惟母獨無不勝<lb/>
此苦故歸啟報語竞復絶母於是敬信法教<hi>出㝠祥記</hi>
　　　　何曇遠<lb/>
何曇遠廬江人父萬壽御史中丞曇遠奉法持菩薩戒<lb/>
年十八丁父艱哀毁成疾殆將滅性號踊之外歸心淨<lb/>
土庶祈感應時請僧數人曇遠向僧舍懴悔宿業終無<lb/>
感徴僧舍每加奬勵不令懈怠爾後因夜轉經竟衆僧<lb/>
已眠曇遠忽自歌誦僧舍驚而問之曇遠曰見佛身黄<lb/>
<pb n="KR3l0118_WYG_114-3a"/>
金色光熖丈餘幡花翼從充滿虚空佛自西至呼令速<lb/>
去曇遠素羸弱少力此夕壯厲悅懌便於合中取香著<lb/>
手中并以園花散空母曰汝今若去不念吾耶曇遠無<lb/>
所言而頓卧信宿家中聞此靈異亦皆欣肅不甚悲懼<lb/>
曇遠至五更忽然而終宅中芬馨數日<hi>出㝠祥記</hi>
　　　　陳秀遠<lb/>
宋陳秀遠潁川人嘗為湘州西曹客居臨湘縣少信奉<lb/>
三寶年過耳順篤業不衰元徽二年七月中宴卧未寢<lb/>
<pb n="KR3l0118_WYG_114-3b"/>
歎念萬品死生流轉無定惟已將從何來一心祈念冀<lb/>
通感夢時夕結陰室無燈燭有頃見枕邊如螢火者明<lb/>
照流飛俄而一室盡明連空如晝秀遠遽興合掌喘息<lb/>
見庭中四五丈上有一橋閣危欄彩檻立於空中秀遠<lb/>
了不覺升之坐於橋側見橋上士女往還衣裝不異世<lb/>
人末有一嫗年可三十青襖白裳行至秀遠而立有頃<lb/>
又一婦人純衣白布徧環髻持香花前語秀遠曰汝前<lb/>
身即我也以此花供養佛故得轉身作汝復指青白嫗<lb/>
<pb n="KR3l0118_WYG_114-4a"/>
曰此即復是我前身也言殫而去後指者亦漸隱秀遠<lb/>
忽不覺還下之時光亦尋滅<hi>出㝠祥記</hi>
　　　　葛濟之<lb/>
葛濟之句容人稚川之後妻同郡紀氏體貌閑雅有婦<lb/>
德濟之世事神仙紀亦慕而心樂佛法常存誠不替忽<lb/>
一旦方織俄覺雲日開朗空中清明因投梭仰望四表<lb/>
見西方有如來真形及寶葢幢幡映天心獨喜曰經說<lb/>
無量夀者即應此耶便頭面作禮乃引濟之亦登時見<lb/>
<pb n="KR3l0118_WYG_114-4b"/>
半身及諸幡葢俄而隱沒於是雲日鮮華五色燭耀鄉<lb/>
里備覩移時方歇焉<hi>出㝠祥記</hi>
　　　　董青建<lb/>
齊董青建者不知何許人父字賢明建元初為越騎校<lb/>
尉初建母宋氏孕建時夢有人語云爾必生男體上當<lb/>
有青誌可名為青建及生如言即名焉有容止美言笑<lb/>
性理寛和家人未嘗覩其愠色見者咸異之至年十四<lb/>
而州辟主簿建元初皇儲鎮樊漢為水曹參軍二年七<lb/>
<pb n="KR3l0118_WYG_114-5a"/>
月十六日寢疾自云不振濟至十八日臨盡起坐謂母<lb/>
曰罪盡福至縁累永絶願母自愛不須憂念因失聲大<lb/>
哭聲盡而絶將殯葬喪齋前其夜靈語云生死道乖勿<lb/>
安齋前自當有造像道人來迎喪者明日果有道人來<lb/>
名曇順即依靈語向曇順說之曇順曰貧道住在南林<lb/>
寺造丈八像垂成賢子乃有此感應寺西有少空地可<lb/>
得安葬也遂葬寺邊三日其母將親表十許人墓東見<lb/>
建如生云願母割哀還去建今還在寺住母即止哭而<lb/>
<pb n="KR3l0118_WYG_114-5b"/>
還舉家菜食長齋至閏月十一日賢明夢見建云願父<lb/>
暫出東齋賢明便香湯自浴齋戒出東齋至十四夜於<lb/>
明中聞建喚聲驚起見建在齋前如生時父問汝住在<lb/>
何處建云從亡來住在練神宫中滿百日當得生忉利<lb/>
天建不忍見父母兄弟哭泣傷慟三七日禮諸佛菩薩<lb/>
請四天王故得暫還願父母從今已後勿復啼哭祭祠<lb/>
阿母已發願求見建不久當命終即共建同生一處父<lb/>
壽可得七十三命終後當三年受罪報勤苦行道可得<lb/>
<pb n="KR3l0118_WYG_114-6a"/>
免脫問曰汝從夜中來那得有光明建曰今與菩薩諸<lb/>
天同下此其身光耳又問曰汝天上識誰建曰見王車<lb/>
騎張吳興外祖宋西河建曰非但此一門中生從四十<lb/>
七年以來至七死七生已得四道果先發七願願生人<lb/>
間故厯生死從今永畢得離七苦建臨盡時見七處生<lb/>
死所以大哭者與七家分别也問云汝皆生誰家建曰<lb/>
生江吏川羊廣州張吳興王車騎蕭吳興梁給事董越騎<lb/>
等家惟此間生十七年餘處止三五年耳自今已後毒<lb/>
<pb n="KR3l0118_WYG_114-6b"/>
厲歳多宜勤修功德建見世人死多墮三塗生天者少<lb/>
勤精進可得免度發願生天亦得相見行脫差異無相<lb/>
值期又問云汝母憂憶汝垂死可令見汝否建曰不須<lb/>
相見益懷煎苦耳但依向言說之諸天已去不容久住<lb/>
慘有悲色忽然不見去後竹林左右猶有香氣家人亦<lb/>
並聞餘香焉建云所生七家江槩羊希張永王𤣥宋謨<lb/>
蕭惠明梁季文也賢明遂以出家名法藏<hi>出法苑珠林</hi>
　　　　齊竟陵王<lb/>
<pb n="KR3l0118_WYG_114-7a"/>
齊竟陵王崇信内典得熱病夜中垂死夢見金像手灌<lb/>
神湯因遂平復<hi>出辯正論</hi>
　　　　張逸<lb/>
張逸為事至死預造金像朝夕祈命臨刑刀折而項不<lb/>
傷官問故答曰惟以禮像為業其像項有二刀㾗如血<lb/>
因得免死<hi>出感應傳</hi>
　　　　釋僧䕶<lb/>
高齊時有釋僧䕶守道直心不求慧業願造丈八石像<lb/>
<pb n="KR3l0118_WYG_114-7b"/>
咸怪其言後於寺北谷中見一卧石可長丈八乃顧匠<lb/>
營造向經一周面腹粗了而背著地以六具抝舉之始<lb/>
初不動經夜至旦忽然自翻即就營造移置佛堂晉州<lb/>
陷日像汗流地周兵入齊燒諸佛寺此像獨不變色又<lb/>
欲倒之大牛六十頭挽不動忽有異僧以瓦木土墼壘<lb/>
而圍之尋失僧所在像後降夢信心者曰吾患指痛其<lb/>
人寤而視焉乃木傷其二指也遂即補之開皇十年盜<lb/>
像幡葢者夢丈八人入室責之賊大怖悔而謝焉其像<lb/>
<pb n="KR3l0118_WYG_114-8a"/>
見在<hi>出法苑珠林</hi>
　　　　僧澄空<lb/>
隋開皇中僧澄空年甫二十誓願於晉陽汾西鑄鐵像<lb/>
高七十尺焉鳩集金炭經求用度周二十年物力乃辦<lb/>
於是造報遐邇大集賢愚然後選日而寫像焉及煙焰<lb/>
滅息啟鑪之後其像無成澄空即深自咎責稽首懴悔<lb/>
復堅前約再謀鑄造精勤艱苦又三十年事費復備則<lb/>
又復寫像焉及啟鑄其像又復無成澄空於是呼天求<lb/>
<pb n="KR3l0118_WYG_114-8b"/>
哀叩頭請罪大加貶挫深自勤勵又二十年功力復集<lb/>
然後選日復寫像焉及期澄空乃身登鑪巔百尺懸絶<lb/>
揚聲謂觀者曰吾少發誓願鑄寫大佛今虚費積年如<lb/>
或踵前吾亦無面見大衆也吾今俟其啟鑪欲於金液<lb/>
而捨命焉一以謝愆於諸佛一以表誠於衆善儻大像<lb/>
圓滿後五十年吾當為建重閣耳時觀者萬衆號泣諫<lb/>
止而澄空殊不聽覽俄而金液注射赫耀踴躍澄空於<lb/>
是揮手辭謝投身如飛鳥而入焉及開鑪鐵像莊嚴端<lb/>
<pb n="KR3l0118_WYG_114-9a"/>
妙毫髪皆備自是并州之人因起閣以覆之而佛身洪<lb/>
大功用極廣自非殊力無由而致唐開元初李暠為太<lb/>
原軍節度使出游因仰像歎曰如此好相而為風日所<lb/>
侵痛哉即施錢百萬緡周歳之内而重閣成就至今北<lb/>
都謂之平等閣者是也計僧死像成日至暠正五十年<lb/>
矣以佛法推之則暠也得非澄空之後身歟<hi>出集異記</hi>
　　　　釋慧偘<lb/>
隋蔣州大歸善寺釋慧偘曲阿人也靈通幽顯世莫識<lb/>
<pb n="KR3l0118_WYG_114-9b"/>
之而翹敬尊像事同真佛每見立像不敢輒坐勸人造<lb/>
像惟作坐者後往嶺南修禪法大有悟解住栖霞時嘗<lb/>
往揚都謁偲法師偲異禮接之將還山偲請現神力偘<lb/>
即從窻中出臂解齊熙寺佛殿上額因語偲云世人無<lb/>
遠識見多驚異故吾所不為耳大業元年終於大歸善<lb/>
寺初偘終日以三衣還衆僧吾今死去徒衆好住便還<lb/>
房内大衆驚起追之乃見房中白骨一具跏坐牀上就<lb/>
而撼之鏘然不散<hi>出法苑珠林</hi>
<pb n="KR3l0118_WYG_114-10a"/>
　　　　釋道積<lb/>
唐蒲州普濟寺釋道積河東安邑縣人也博通經敎洞<lb/>
明𤣥㫖河東英俊莫與同風先是沙門寶澄於普濟寺<lb/>
創營大像百丈功願未終而卒耆艾請積繼之積受衆<lb/>
勤請廣行縁化槐檀十遷而大像成就道俗慶賴感徹<lb/>
人天初積受請之夕夢二獅子於大像側連吐明珠相<lb/>
續不絶既寤歎曰獸王自在則表法流無滯寶珠自涌<lb/>
又喻檀施不窮宜運潛符徴效斯在即命工匠圖所夢<lb/>
<pb n="KR3l0118_WYG_114-10b"/>
於彌勒大像前今猶存焉其寺在蒲坂之陽高爽華敞<lb/>
東臨州里南望河山像設三層岩廊四合上方下院赫<lb/>
奕相臨園磑田蔬周環俯就佛事隆盛咸積之功焉<hi>出法</hi>
<hi>苑珠林</hi>
　　　　釋法誠<lb/>
終南山悟真寺釋法誠雍州萬年縣人事沙門僧和為<lb/>
師和亦鄉族之所推奉嘗有人欲害和夜詣門見房内<lb/>
猛火騰焰升帳遂即追悔誠奉佩訓朂常誦法華翹心<lb/>
<pb n="KR3l0118_WYG_114-11a"/>
奉行朝夕無懈夢感普賢勸書大敎既悟即入淨行道<lb/>
重襯工匠令書八部般若香臺寶軸莊嚴成就又於寺<lb/>
南横嶺造華嚴堂鑿山堙壍列棟連甍前對重巒右臨<lb/>
斜谷吐納雲霧下瞰煙虹實竒觀也𢎞文館學士張孝<lb/>
靜者善於書翰誠乃請孝靜寫藏經齋潔勤拳大致感<lb/>
應靈禽異獸馴擾精廬貞觀十四年忽謂侍者曰諸行<lb/>
無常法縁有竭九品往生斯言驗矣吾今去世汝無憂<lb/>
惱言畢口光燭於楹奄然而化<hi>出高僧傳</hi>
<pb n="KR3l0118_WYG_114-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百十四<lb/>
</p>
<p>
</p>
  </div>
</body>
</text>
</TEI>
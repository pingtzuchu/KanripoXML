<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百一十六</head>
    <p>
<pb n="KR3l0118_WYG_316-1a"/>
欽定四庫全書<lb/>
　太平廣記卷三百一十六　宋　李昉等　編<lb/>
　　鬼一<lb/>
　　　韓重　　　　公孫達　　鮮于冀<lb/>
　　　盧充　　　　談生　　　陳蕃<lb/>
　　　劉照　　　　張漢直　　范丹<lb/>
　　　費季　　　　周式　　　陳阿登<lb/>
　　　　韓重<lb/>
<pb n="KR3l0118_WYG_316-1b"/>
吳王夫差小女曰玉年十八童子韓重年十九玉恱之<lb/>
私交信問許爲之妻重學於齊魯之間屬其父母使求<lb/>
婚王怒不與玉結氣死葬閶門外三年重歸問其父母<lb/>
父母曰王大怒玉結氣死已葬矣重哭泣哀慟具牲幣<lb/>
往弔玉從墓側形見謂重曰昔爾行之後令二親從王<lb/>
相求謂必克從大願不圖别後遭命奈何玉左顧宛頸<lb/>
而歌曰南山有烏北山張羅志欲從君讒言孔多悲結<lb/>
生疾没命黄壚命之不造寃如之何羽族之長名爲鳳<lb/>
<pb n="KR3l0118_WYG_316-2a"/>
凰一日失雄三年感傷雖有衆鳥不爲匹雙故見鄙姿<lb/>
逢君輝光身逺心近何嘗暫忘歌畢歔欷涕流不能自<lb/>
勝要重還冢重曰死生異道懼有尤愆不敢承命玉曰<lb/>
死生異路吾亦知之然一别永無後期子將畏我爲鬼<lb/>
而禍子乎欲誠所奉寧不相信重感其言送之還冢玉<lb/>
與之飲讌三日三夜盡夫婦之禮臨出取徑寸明珠以<lb/>
送重曰既毁其名又絶其願復何言哉時節自愛若至<lb/>
吾家致敬大王重既出遂詣王自說其事王大怒曰吾<lb/>
<pb n="KR3l0118_WYG_316-2b"/>
女既死而重造訛言以玷穢亡靈此不過發家取物託<lb/>
以鬼神趣收重重脫走至玉墓所訴玉玉曰無憂今歸<lb/>
白王玉粧梳忽見王驚愕悲喜問曰爾何緣生玉跪而<lb/>
言曰昔諸生韓重来求玉大王不許今名毁義絶自致<lb/>
身亡重從逺還聞玉已死故齎牲幣詣冢弔唁感其篤<lb/>
終輒與相見因以珠遺之不爲發冢願勿推治夫人聞<lb/>
之出而抱之正如烟然<hi>出錄異傳</hi>
　　　　公孫達<lb/>
<pb n="KR3l0118_WYG_316-3a"/>
任城公孫達甘露中陳郡卒官將歛兒及郡吏數十人<lb/>
臨喪達五歲兒忽作靈語音聲如父呵衆人哭止因呼<lb/>
諸子以次教誡兒等悲哀不能自勝乃慰勉之曰四時<lb/>
之運猶有始終人脩短殊誰不致此語千餘言皆合文<lb/>
章兒又問曰人亡皆無所知惟大人聰明殊特有神靈<lb/>
耶答曰鬼神之事非爾所知也因索紙筆作書辭義滿<lb/>
紙投地遂絶<hi>出列異傳</hi>
　　　　鮮于冀<lb/>
<pb n="KR3l0118_WYG_316-3b"/>
後漢建武二年西河鮮于冀為清河太守作公廨未就<lb/>
而亡後守趙髙計功用二百萬五官黄秉功曹劉適言<lb/>
四百萬錢冀乃鬼見白日導從入府與髙及秉等對共<lb/>
計挍定為適秉所割匿冀乃書表自理其畧言髙貴不<lb/>
尚節畝壟之人而箕踞遺𩔖研密失機婢妾其性媚世求<lb/>
顯偷竊狠鄙有辱天官易譏負乗誠髙之謂臣不勝鬼<lb/>
言謹因千里驛聞付高上之便西北去三十里車馬皆<lb/>
滅不復見秉等皆伏地物故髙以狀聞詔下還冀西河<lb/>
<pb n="KR3l0118_WYG_316-4a"/>
田宅妻子焉兼為差代以弭幽中之訟<hi>出水經</hi>
　　　　盧充<lb/>
盧充范陽人家西三十里有崔少府墓充年二十先冬<lb/>
至一日出宅西獵射麞中之麞倒復起充逐之不覺忽<lb/>
見道北一里許髙門瓦屋四周有如府舍不復見麞門<lb/>
中一鈴下唱客前有一人投一襆新衣曰府君以遺郎<lb/>
充著訖進見少府語充曰尊府君不以僕門鄙陋近得<lb/>
書為君索小女為婚故相迎耳便以書示充父亡時充<lb/>
<pb n="KR3l0118_WYG_316-4b"/>
雖小然已識父手跡即歔欷無復辭免便敇内盧郎已<lb/>
来便可使女粧嚴既就東廊至黄昏内白女郎粧嚴畢<lb/>
崔語充君可至東廊既至女已下車立席頭却共拜時<lb/>
為三日給食三日畢崔謂充曰君可歸女生男當以相<lb/>
還無相疑生女當留養敇内嚴車送客充便辭出崔送<lb/>
至中門執手涕零出門見一犢車駕青衣又見本所著<lb/>
衣及弓箭故在門外尋遣傳教將一人捉襆衣與充相<lb/>
問曰姻緣始爾此别悵恨何已今故致衣一襲被褥百<lb/>
<pb n="KR3l0118_WYG_316-5a"/>
副充上車去如電逝須㬰至家母見問其故充悉以狀<lb/>
對别後四年三月充臨水戲忽見旁有犢車乍沈乍浮<lb/>
既而上岸同坐皆見而充往開其車後戸見崔氏女與<lb/>
三歲男共載女抱兒以還充又與金椀并贈詩曰煌煌<lb/>
靈芝質光麗何猗猗華艷當時顯嘉異表神竒含英未<lb/>
及秀中夏罹霜萎榮耀長幽滅世路永無施不悟隂陽<lb/>
運哲人忽来儀今時一别後何得重㑹時充取兒椀及<lb/>
詩忽然不見充後乗車入市賣椀冀有識者有一婢識<lb/>
<pb n="KR3l0118_WYG_316-5b"/>
此還白大家曰市中見一人乗車賣崔氏女郎棺中椀<lb/>
大家即崔氏親姨母也遣兒視之果如婢言乃上車敘<lb/>
姓名語充曰昔我姨嫁少府女夫出而亡家親痛之贈<lb/>
一金椀著棺中可說得椀本末充以事對此兒亦為悲<lb/>
咽齎還白母母即令詣充家迎兒還諸親悉集兒有崔<lb/>
氏之状又復似充貌兒椀俱驗姨母曰我外甥也即字<lb/>
温休温休者是幽婚也遂成令器歴郡守子孫冠葢相<lb/>
承至今其後生植字子幹有名天下<hi>出捜神記</hi>
<pb n="KR3l0118_WYG_316-6a"/>
　　　　談生<lb/>
談生者年四十無婦常感激讀詩經夜半有女子可年<lb/>
十五六姿顔服飾天下無雙来就生為夫婦且言我與<lb/>
人不同勿以火照我也三年之後方可照爲夫婦生一<lb/>
兒已二歲不能忍夜伺其寢後盜照視之其腰已上生<lb/>
肉如人腰下但有枯骨婦覺遂言曰君負我我垂生矣<lb/>
何不能忍一歳而竟相照也生辭謝涕泣不可復止云<lb/>
與君雖大義永離然顧念我兒若貧不能自偕活者暫<lb/>
<pb n="KR3l0118_WYG_316-6b"/>
隨我去方遺君物生隨之去入華堂室宇器物不凡以<lb/>
一珠袍與之曰可以自給裂取生衣裾留之而去後生<lb/>
持袍詣市睢陽王家買之得錢千萬王識之曰是我女<lb/>
袍此必發墓乃取拷之生具以實對王猶不信乃視女<lb/>
冢冢完如故發視之果棺蓋下得衣裾呼其兒正𩔖王<lb/>
女王乃信之即召談生復賜遺衣以為主壻表其兒以<lb/>
爲侍中<hi>出列異傳</hi>
　　　　陳蕃<lb/>
<pb n="KR3l0118_WYG_316-7a"/>
陳蕃微時常行宿主人黄申家申婦夜産蕃不知夜三<lb/>
更有扣門者久許聞裏有人應云門裏有人不可前相<lb/>
告云從後門往俄聞往者還門内者問之見何兒名何<lb/>
當㡬歲還者云是男名阿奴當十五歳又問曰後當若<lb/>
為死答曰爲人作屋落地死蕃聞而不信後十五年爲<lb/>
豫章太守遣吏往問昔兒阿奴所在家云助東家作屋<lb/>
墮棟亡沒<hi>出幽明録</hi>
　　　　劉照<lb/>
<pb n="KR3l0118_WYG_316-7b"/>
劉照建安中爲河間太守婦亡埋棺於府園中遭黄巾<lb/>
賊照委郡走後太守至夜夢見一婦人往就之後又遺<lb/>
一雙鎖太守不能名婦曰此萎㽔鎖也以金縷相連屈<lb/>
伸在人實珍物吾方當去故以相别慎無告人後二十<lb/>
日照遣兒迎喪守乃悟云云兒見鎖感慟不能自勝<hi>出録</hi>
<hi>異傳</hi>
　　　　張漢直<lb/>
陳國張漢直至南陽從京兆尹延叔堅學左氏傳行後<lb/>
<pb n="KR3l0118_WYG_316-8a"/>
數月鬼物持其妹爲之揚言曰我病死喪在陌上常苦<lb/>
飢寒操一二量不借掛屋後柱上傅子方送我五百錢<lb/>
在北牖下皆忘取之又買李幼牛一頭本券在書箧中<lb/>
往索悉如其言婦尚不知有此妹新歸寧非其所及家<lb/>
人哀傷益以爲審父母兄弟椎結迎喪去精舍數里遇<lb/>
漢直與諸生相隨漢直顧見家人怪其如此家見漢直<lb/>
良以爲鬼也惝怳有間漢直乃前爲父說其本末如此<lb/>
得知妖物之爲<hi>出風俗通</hi>
<pb n="KR3l0118_WYG_316-8b"/>
　　　　范丹<lb/>
陳留外黄范丹字史雲少爲尉從佐使檄謁督郵丹有<lb/>
志節自恚爲厮役小吏及於陳留大澤中殺所乗馬捐<lb/>
棄官幘詐逢刼者有神下其家曰我史雲也爲刼人所<lb/>
殺疾取我衣於陳留大澤中家取得一幘丹遂之南郡<lb/>
轉入三輔從英賢游學十三年乃歸家人不復識焉陳<lb/>
留人髙其志行及殁號曰貞節先生<hi>出搜神記</hi>
　　　　費季<lb/>
<pb n="KR3l0118_WYG_316-9a"/>
呉人費季客賈數年時道多刼妻常憂之季與同輩旅<lb/>
宿廬山下各相問去家㡬時季曰吾去家已數年臨来<lb/>
與妻别就求金釵以行欲觀其志當與吾否耳得釵仍<lb/>
以著户楣上臨發忘道此釵故當在户上也爾夕妻夢<lb/>
季曰吾行遇盜死已二年若不信吾言吾取汝釵遂不<lb/>
以行留在户楣上可往取之妻覺探釵得之家遂發喪<lb/>
後一年餘季行来歸還<hi>出捜神記</hi>
　　　　周式<lb/>
<pb n="KR3l0118_WYG_316-9b"/>
漢下邳周式嘗至東海道逢一吏持一卷書求寄載行<lb/>
十餘里謂式曰吾暫有所過留書寄君船中慎勿發之<lb/>
去後式盜發視書皆諸死人録下條有式名須臾吏還<lb/>
式猶視書吏怒曰故以相吿何忽視之式叩頭流血良<lb/>
久曰感卿逺相載此書不可除卿今日已去還家三年<lb/>
勿出門可得度也勿道見吾書式還不出已二年餘家<lb/>
皆怪之鄰人卒亡父怒使往弔之式不得止適出門便<lb/>
見此吏吏曰吾令汝三年勿出而今出門知復奈何吾<lb/>
<pb n="KR3l0118_WYG_316-10a"/>
求不見連相爲得鞭杖今已見汝無可奈何後三日日<lb/>
中當相取也式還涕泣具道如此父故不信母晝夜與<lb/>
相守涕泣至三日日中時見来取便死<hi>出法苑珠林</hi>
　　　　陳阿登<lb/>
漢會稽句章人至東野還暮不及門見路旁小屋然火<lb/>
因投宿至有一少女不欲與丈夫共宿呼鄰家女自伴<lb/>
夜共彈箜篌歌曰連綿葛上藤一緩復一絙汝欲知我<lb/>
姓姓陳名阿登明至東郭外有賣食母在肆中此人寄<lb/>
<pb n="KR3l0118_WYG_316-10b"/>
坐因說昨所見母驚曰此是我女近亡葬於郭外爾<hi>出靈</hi>
<hi>怪集</hi>
　<lb/>
　<lb/>
　<lb/>
　<lb/>
　<lb/>
　太平廣記卷三百一十六<lb/>
</p>
<p>
</p>
  </div>
</body>
</text>
</TEI>
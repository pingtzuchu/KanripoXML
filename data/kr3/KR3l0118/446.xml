<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百四十六</head>
    <p>
<pb n="KR3l0118_WYG_446-1a"/>
欽定四庫全書<lb/>
　太平廣記卷四百四十六　宋　李昉等　編<lb/>
　　畜獸十三<lb/>
　　猿下<lb/>
　　　楚江漁者　　王仁裕<lb/>
　　獼猴<lb/>
　　　翟昭　　　　徐寂之　　　張寓言<lb/>
　　　薛放曾祖　　楊于度　　　獼猴<lb/>
<pb n="KR3l0118_WYG_446-1b"/>
　　猩猩<lb/>
　　　好酒　　　　能言　　　　焦封<lb/>
　　果然<lb/>
　　狨<lb/>
　　　猿下<lb/>
　　　　楚江漁者<lb/>
楚江邊有一漁者結茅臨流唯一草衣小舟綸竿而已别<lb/>
無所有時以魚換酒輒自狂歌醉舞人雖笑之略無慙色<lb/>
<pb n="KR3l0118_WYG_446-2a"/>
亦不言其姓氏識者皆以為漁之𨼆者或有問之曰君之<lb/>
漁𨼆人之漁耶漁人之漁耶漁者曰昔姜子牙之漁嚴子陵<lb/>
之漁書于青史皆以為𨼆人之漁也殊不知不釣其魚釣其<lb/>
名耳𨼆人之漁髙尚乎漁人之漁髙尚乎若以漁人之漁但<lb/>
有明月和風浪静得魚供庖宰一身足餘則易酒獨醉又焉<lb/>
知𨼆人之漁漁人之漁也問者深歎伏之忽一日有一人挈<lb/>
一小猿經於此其漁者見之悲號不止其小猿亦不肯前去<lb/>
似有愴戀之情其人甚怪漁者乃堅拜求此小猿言是余前<lb/>
<pb n="KR3l0118_WYG_446-2b"/>
年中所失者是一山僧付與幸垂憫察以見賜庶余不負<lb/>
山僧之義其人驚念遂特賜之漁者常恩養是小猿經一<lb/>
載忽告漁人輩曰我自於南山中有族屬今日辭爾輩歸<lb/>
之遂跳躍化為一老猿㩦其小猿奔走不知所之<hi>出瀟湘録</hi>
　　　　王仁裕<lb/>
王仁裕嘗從事於漢中家於公署巴山有採捕者獻猿兒<lb/>
焉憐其小而慧黠使人養之名曰野賓呼之則聲聲<lb/>
應對經年則充博壯盛縻縶稍解逢人必齧之頗亦為<lb/>
<pb n="KR3l0118_WYG_446-3a"/>
患仁裕叱之則弭伏而不動餘人縱鞭箠亦不畏其公<lb/>
衙子城繚繞並是榆槐雜樹漢高廟有長松古栢上鳥<lb/>
巢不知其數時中春日野賓解逸躍入叢林飛趕于樹<lb/>
梢之間遂入漢高廟破鳥巢擲其雛卵于地是州衙門<lb/>
有鈴架羣鳥遂集架引鈴主使令尋鳥所來見野賓在<lb/>
林間即使人投瓦礫彈射皆莫能中薄暮腹枵方餒而<lb/>
就縶乃遣人送入巴山百餘里溪洞中人方囘詢問未<lb/>
畢野賓已在厨内謀餐矣又復縶之忽一日解逸入主<lb/>
<pb n="KR3l0118_WYG_446-3b"/>
帥厨中應動用食器之屬並遭掀撲穢汚而後登屋擲<lb/>
瓦拆塼主帥大怒使衆箭射之野賓騎屋脊而毁拆塼<lb/>
瓦箭發如雨野賓目不妨視口不妨呼手拈足擲左右<lb/>
避箭竟不能損其一毫有使院老將馬元章曰市上有<lb/>
一人善弄猢猻乃使召至指示之曰速擒來于是大猢<lb/>
猻躍上衙屋趕之踰垣驀巷擒得至前野賓流汗體浴<lb/>
而伏罪主帥亦不甚詬怒衆皆看而笑之于是頸上係<lb/>
紅綃一縷題詩送之曰放爾丁寜復故林舊來行處好<lb/>
<pb n="KR3l0118_WYG_446-4a"/>
追尋月明巫峽堪憐静路隔巴山莫厭深棲宿免勞青<lb/>
嶂夢躋攀應愜碧雲心三秋果熟松梢健任抱髙枝徹<lb/>
曉吟又使人送入孤雲兩角山且使縶在山家旬日後<lb/>
方解而縱之不復再來矣後罷職入蜀行次嶓冡廟前<lb/>
漢江之壖有羣猿自峭巖中連臂而下飲於清流有巨<lb/>
猿捨羣而前於道畔古木之間垂身下顧紅綃彷彿而<lb/>
在從者指之曰此野賓也呼之聲聲相應立馬移時不<lb/>
覺惻然及聳轡之際哀呌數聲而去及陟山路轉壑回<lb/>
<pb n="KR3l0118_WYG_446-4b"/>
溪之際尚聞嗚咽之音疑其腸斷矣遂繼之一篇曰嶓<lb/>
冡祠邊漢水濱此猿連臂下嶙峋漸來子細窺行客認<lb/>
得依稀是野賓月宿縱勞羈絏夣松餐非復稻粱身數<lb/>
聲腸斷和雲呌識是前年舊主人<hi>出王氏見聞</hi>
　　　獼猴<lb/>
　　　　翟昭<lb/>
晉太元中丁零王翟昭後宫養一獼猴在妓女房前前<lb/>
後妓女同時懐娠各産子三頭出便跳躍昭方知是猴<lb/>
<pb n="KR3l0118_WYG_446-5a"/>
所為乃殺猴及十子六妓同時號哭昭問之云初見一<lb/>
年少着黄練單衣白紗帢甚可愛語笑如人<hi>出續搜神記</hi>
　　　　徐寂之<lb/>
太元末徐寂之常野行見一女子操荷舉手麾寂之寂之<lb/>
悦而延住此後來往如舊寂之便患瘦瘠時或言見華房<lb/>
深宇芳茵廣筵寂之與女觴餚宴樂數年其弟晬之聞屋<lb/>
内羣語潜往窺之見數女子從後戸出唯餘一者𨼆在簣<lb/>
邊晬之逕入寂怒曰今方歡集何故唐突忽復共言云簣<lb/>
<pb n="KR3l0118_WYG_446-5b"/>
中有人晬之即發看有一牝猴遂殺之寂病漸瘳<hi>出異苑</hi>
　　　　張寓言<lb/>
山人張寓言素有道術博學多才常寓居於朝士家其<lb/>
宅大且凶主人移出寓言出飲甚醉而還不知其家已<lb/>
出遂寝於堂廡下夜半後頗醒豎告之寓言懼時夜昏<lb/>
黑乃有引其架上書者寓言自暗窺之乃鬼也集于書<lb/>
案之旁寓言計將撃之因起寓言多力先叱之鬼稱革<lb/>
寓言毆之而踏其喉就地又擊之因絶聲大呌云吾擒<lb/>
<pb n="KR3l0118_WYG_446-6a"/>
得鬼守者遂以火至乃一獼猴也被擊已死方知悞焉<lb/>
先是一沐猴不知何來每夜入人家偷竊及寓言以為<lb/>
鬼而殺之一里無患矣<hi>出紀聞</hi>
　　　　薛放曾祖<lb/>
薛放尚書曾祖為湖南刺史罷郡京中閒居善治家且<lb/>
暮必策杖檢挍其宅常晨起因至厨中見竈内有燈熒<lb/>
熒然薛怒其㸑者曰燈不滅又置竈中何也及至竈前<lb/>
視之忽見一獼猴子長六七寸前有一小臺盤子方圓<lb/>
<pb n="KR3l0118_WYG_446-6b"/>
尺餘内食品物皆極小而甚備又前置一盞燈猴對之<lb/>
而食薛大駭異乃以拄杖刺之竈雖淺而盡其杖終不<lb/>
能及乃命妻子僮僕觀之皆莫測不知所為其猴忽置<lb/>
燈于盤子上以頭戴盤而出竈人行至堂前階上復設<lb/>
燈置盤而食傍若無人薛氏驚懼乃令子弟出外訪求<lb/>
術士以禳之及出門忽逢一道士乘驢謂薛氏子曰郎<lb/>
君神情極甚倉卒必有事故適過此宅見妖氣甚盛某<lb/>
平生所學道術以濟急難如有事請為郎君除之薛子<lb/>
<pb n="KR3l0118_WYG_446-7a"/>
大喜下馬拜請至宅使君具簪簡出迎妻女等悉拜迎<lb/>
坐于中堂猴見道士亦無懼色道士曰此乃使君積世<lb/>
深寃今之此來為禍不淺使君及薛子悲涕求請良久<lb/>
道士曰有幸相遇當為祛除然此物終當屈辱使君方<lb/>
肯解釋薛曰茍得無他敢辭屈辱道士曰此猴今欲將<lb/>
臺盤及燈上使君頭上食必當去可乎薛不敢辭妻子<lb/>
皆泣曰此是精魅物安可置頭上乞尊師别為一計道<lb/>
士曰不然先將臺盤子于頭上後令于盤中食之可乎<lb/>
<pb n="KR3l0118_WYG_446-7b"/>
妻子又曰不可道士曰不然無計矣薛又哀祈之良久<lb/>
道士曰家有厨櫃之𩔖乎令使君入其中令猴于其上<lb/>
食可乎皆曰可乃取木櫃中施裀褥薛入櫃中閉之猴<lb/>
即戴臺盤提燈而上乃置之而食妻子環繞其旁共憂<lb/>
涕泣忽失道士所在驚駭求覔之次猴及臺盤燈亦皆<lb/>
不見遂開櫃視之使君亦不見舉家號哭求覔無復踪<lb/>
跡遂具䘮服以櫃招魂而塟焉<hi>出靈保集</hi>
　　　　楊于度<lb/>
<pb n="KR3l0118_WYG_446-8a"/>
蜀中有楊于度者善弄胡猻于闤闠中乞丐于人常飼<lb/>
養胡猻大小十餘頭㑹人語或令騎犬作叅軍行李則<lb/>
呵殿前後其執鞭驅策戴㡌穿靴亦可取笑一時如弄<lb/>
醉人則必倒之卧于地上扶之久而不起于度唱曰街<lb/>
使來輒不起御史中丞來亦不起或微言侯侍中來胡<lb/>
猻即便起走眼目張惶佯作懼怕人皆笑之<hi>侯侍中𢎞實廵檢内</hi>
<hi>外主嚴重人皆懼之故弄此戲</hi>一日内廄胡猻維絶走上殿閣蜀主令<lb/>
人射之以其蹻㨗皆不之中竟不能捉獲者三日内豎<lb/>
<pb n="KR3l0118_WYG_446-8b"/>
奏楊于度善弄胡猻試令捉之遂以十餘頭入望殿上<lb/>
拜拱手作一行立内廐胡猻亦在舍上窺覷于度高聲<lb/>
唱言奉敇捉舍上胡猻來手下胡猻一時上舍齊手把<lb/>
捉内廐胡猻立在殿上蜀主大悅因賜楊于度緋衫錢<lb/>
帛收係敎坊有内臣因問楊于度胡猻何以敎之而㑹<lb/>
人言語對曰胡猻乃獸寔不㑹人語于度緣飼之靈砂<lb/>
變其獸心然後可敎内臣深訝其說則有好事者知之<lb/>
多以靈砂飼胡猻鸚鵡犬鼠等以敎之故知禽獸食靈<lb/>
<pb n="KR3l0118_WYG_446-9a"/>
砂尚變人心人食靈砂足變凡質<hi>出野人閒話</hi>
　　　　獼猴<lb/>
獼猴見僧即必圍遶狀如供養戎瀘夷獠亦啗此物但<lb/>
於野外石上跏趺而坐以物蒙首有如坐禪則必相悦<lb/>
而來馴擾之逡廵衆去唯留一個伴假僧偶坐僧以斧<lb/>
擊將歸充食他日更要亦如前法擊之然衆竟不之覺<lb/>
又被人以其害稼乃致酒糟盆盛措於野逕仍削木棒<lb/>
可長一二尺者三五十條於側邉其猴啗糟醉後拈棒<lb/>
<pb n="KR3l0118_WYG_446-9b"/>
相擊脚手損折由此併獲是知嗜酒者得不鑒斯獸之<lb/>
賈害乎<hi>出北夢𤨏言</hi>
　　　猩猩<lb/>
　　　　好酒<lb/>
猩猩好酒與屐人欲取者置二物以誘之猩猩始見必大<lb/>
詈云誘我也乃疾走而去之去而復至稍稍相勸頃盡醉<lb/>
其足皆絆或圖而贊之曰爾形唯猿爾面唯人言不忝面<lb/>
智不逾身淮隂佐漢李斯相秦曷若箕山髙卧養真<hi>出國史𥙷</hi>
<pb n="KR3l0118_WYG_446-10a"/>
　　　　能言<lb/>
安南武平縣封溪中有猩猩焉如羙人解人語知往事<lb/>
以嗜酒故以屐得之檻百數同牢欲食之衆自推肥者<lb/>
相送流涕而别時餉封溪令以帊葢之令問何物猩猩<lb/>
乃籠中語曰唯有僕并酒一壺耳令笑而受之養畜能<lb/>
傳送言語人不知也<hi>出朝野僉載</hi>
　　　　焦封<lb/>
前浚儀令焦封罷任後䘮妻開元初客遊于蜀朝夕與<lb/>
<pb n="KR3l0118_WYG_446-10b"/>
蜀中富人飲博忽一日侵夜獨乘騎歸逢一青衣如舊<lb/>
相識馬前傳語邀封封方酒酣遂笑而從之心亦疑是<lb/>
悞相邀俄至一甲第屋宇峥嶸既堅請入封乃下馬入<lb/>
之須臾有十餘婢僕至並衣以羅紈飾之珠翠皆羙麗<lb/>
其容質此女僕齊稱夫人欲披揖封驚疑未已有花燭<lb/>
兩行前引見大扇擁蔽一女子年約十七八殊常儀貌<lb/>
遂令開扇引封前拜揖于堂而坐前後設瓊漿玉饌奏<lb/>
以女樂乃勸金樽于封夫人索紅牋寫詩一首以贈詩<lb/>
<pb n="KR3l0118_WYG_446-11a"/>
曰妾失鴛鴦伴君方萍梗遊小年懽醉後只恐苦相留<lb/>
封捧詩披閲沉吟良久方飲盡遂復酌金樽仍酧以一<lb/>
絶詩曰心常名宦外終不恥狂遊誤入桃源裏仙家爭<lb/>
肯留夫人覽詩笑而言曰誰教他誤入來要不留亦恐<lb/>
不得也封亦笑而答曰却恐不留誰怕留千年萬年夫<lb/>
人甚喜動顔色乃徐起佯醉歸帳命封伸伉儷之情至<lb/>
曙復開綺席歌樂嘹亮又與封共醉仍謂之曰妾是都<lb/>
督府孫長史女少適王茂王茂客長安死妾今寡居幸<lb/>
<pb n="KR3l0118_WYG_446-11b"/>
見託于君子無以妾自媒為過當念卓王孫家文君慕<lb/>
相如曽若此也封復聞是語轉深眷戀不出經月餘忽<lb/>
自獨行而語曰我本讀詩書為名宦今日名與宦諸未<lb/>
稱心而沉迷于酒色月餘不出非丈夫也侍婢聞者告<lb/>
于夫人夫人謂封曰妾是簪纓家女君是宦途中人與<lb/>
君匹偶亦不相虧耳至于却欲以名宦榮身足得詣金<lb/>
闕謁明主也妾爭敢固留君身抑君顯達乎何傷歎若<lb/>
是封曰幸夫人念我無使我虛老蜀城夫人遂以金寳<lb/>
<pb n="KR3l0118_WYG_446-12a"/>
送封入闗及臨岐泣别仍贈玉環一枚謂封曰可珍重<lb/>
藏之我阿母與我幼時所弄之物也復吟詩一首以送<lb/>
詩曰鵲橋織女㑹也是不多時今日送君處羞言連理<lb/>
枝封覽詩受玉環愴情尤甚不覺沾灑留詩别曰但保<lb/>
同心結無勞織錦詩蘇秦求富貴自有一囘時夫人見<lb/>
詩悲哽良久復勸金爵而别封雖已發志囘京洛為名<lb/>
宦亦常悵恨别是佳麗方登閣道見嶮巇深所鬰鬰忽<lb/>
囘顧遙見夫人奔逐遂驚異以伺之遽至封前悲泣不<lb/>
<pb n="KR3l0118_WYG_446-12b"/>
已謂封曰我不忍與君離因潜奔趂君不謂今日復覩<lb/>
君之容幸挈我之京輦封疑訝復且喜遂相携達前旅<lb/>
次至昏黑有十餘猩猩來其妻奔出見之喜躍倍常乃<lb/>
顧謂封曰君亦不顧我東去我今幸女伴相召歸山願<lb/>
自保愛言訖化為一猩猩與同伴相逐而走不知所之<lb/>
<hi>出瀟湘録</hi>
　　　果然<lb/>
劍南人之采果然者得一果然其數十果然可得何哉<lb/>
<pb n="KR3l0118_WYG_446-13a"/>
果然有傷其𩔖者聚族悲啼雖殺之不去此禽獸之狀<lb/>
而人心也樂羊張仁願史牟則人之狀而禽獸心也<hi>出國</hi>
<hi>史補</hi>
　　　狨<lb/>
狨者猿猱之屬其雄毫長一尺尺五者常自愛䕶之如<lb/>
人披錦繡之服也極嘉者毛如金色今之大官為暖座<lb/>
者是也生於深山中羣隊動成千萬雄而小者謂之狨<lb/>
奴獵師採取者多以桑弧檑矢射之其雄而有毫者聞<lb/>
<pb n="KR3l0118_WYG_446-13b"/>
人犬之聲則捨羣而竄抛一樹枝接一樹枝去走如飛<lb/>
或于繁柯穠葉之内藏隱其身自知茸好獵者必取之<lb/>
其雌與奴則緩緩旋食而𫝊其樹殊不揮霍知人不取<lb/>
之則有擕一子至十子者甚多其雄有中箭者則拔其<lb/>
矢齅之覺有藥氣則折而擲之嚬眉愁沮攀枝蹲于樹<lb/>
巔于時藥作抽掣手足俱散臨墮而却攬其枝攬是者<lb/>
數十度前後嘔噦呻吟之聲與人無别每口中涎出則<lb/>
悶絶手散墮在半樹接得一細枝稍懸身移時力所不<lb/>
<pb n="KR3l0118_WYG_446-14a"/>
濟乃墮于地則人犬齊到㫁其命焉獵人求嘉者不獲<lb/>
則便射其雌雌若中箭則解摘其子摘去復來抱其母<lb/>
身去離不獲乃母子俱斃若使仁人觀之則不忍寢其<lb/>
皮食其肉若無憫惻之心者其肝是銕石其人為禽獸<lb/>
昔鄧芝射猿其子㧞其矢以木葉塞瘡芝曰吾違物性<lb/>
必將死焉於是擲弓矢于水中山民無識安知鄧芝之<lb/>
為心乎<hi>出玉堂閒話</hi>
　<lb/>
<pb n="KR3l0118_WYG_446-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大平廣記巻四百四十六<lb/>
</p>
<p>
</p>
  </div>
</body>
</text>
</TEI>
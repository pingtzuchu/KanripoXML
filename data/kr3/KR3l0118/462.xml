<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百六十二</head>
    <p>
<pb n="KR3l0118_WYG_462-1a"/>
欽定四庫全書<lb/>
　太平廣記卷四百六十二　宋　李昉等　編<lb/>
　　禽鳥三<lb/>
　　鵝<hi>鴨附</hi>
　　　史悝　　　　姚畧　　　　鵝溝<lb/>
　　　祖録事　　　周氏子　　　平固人<lb/>
　　　海陵鬬鵝　　鴨<lb/>
　　鷺<lb/>
<pb n="KR3l0118_WYG_462-1b"/>
　　　馮法　　　　錢塘士人　　黎州白鷺<lb/>
　　雁<lb/>
　　　南人捕雁　　海陵人<lb/>
　　鸜鵒<lb/>
　　　勾足　　　　能言　　　　桓豁<lb/>
　　　廣陵少年<lb/>
　　雀<lb/>
　　　雀目夕昬　　弔烏山　　　楊宣<lb/>
<pb n="KR3l0118_WYG_462-2a"/>
　　烏<lb/>
　　　越烏臺　　　何潛之　　　烏君山<lb/>
　　　魏伶　　　　三足烏　　　李納<lb/>
　　　吕生妻　　　梁祖<lb/>
　　梟<lb/>
　　　鳴梟<hi>鴟附</hi>　　鵂鶅目夜明　夜行遊女<lb/>
　　　穰梟　　　　張率更　　　雍州人<lb/>
　　　韋顓<lb/>
<pb n="KR3l0118_WYG_462-2b"/>
　　　鵝<lb/>
　　　　史悝<lb/>
晉太元中章安郡史悝家有駮雄鵝善鳴悝女常養飼<lb/>
之鵝非女不食荀僉苦求之鵝輒不食乃以還悝又數<lb/>
日晨起失女及鵝鄰家聞鵝向西追至一水唯見女衣<lb/>
及鵝毛在水邊今名此水為鵝溪<hi>出廣古今五行記</hi>
　　　　姚畧<lb/>
義熙中羌主姚畧壊洛陽溝取磚得一雙雄鵝並金色<lb/>
<pb n="KR3l0118_WYG_462-3a"/>
交頸長鳴聲聞九臯養之此溝<hi>出幽明録</hi>
　　　　鵝溝<lb/>
濟南郡張公城西北有鵝溝南燕世有漁人居水側常聴<lb/>
鵝聲而衆鵝中有鈴聲甚清亮候之見一鵝咽頸極長因<lb/>
羅得之項上有銅鈴綴以銀鏁有𨼆起元鼎元年字<hi>出酉陽雜爼</hi>
　　　　祖録事<lb/>
久視年中越州有祖録事不得名早出見擔鵝向市中<lb/>
者鵝見録事頻顧而鳴祖乃以錢贖之至僧寺令放為<lb/>
<pb n="KR3l0118_WYG_462-3b"/>
長生鵝竟不肯入寺但走逐祖後經坊歴市稠人廣衆<lb/>
之處一歩不放祖收養之左丞張錫親見說<hi>出朝野僉載</hi>
　　　　周氏子<lb/>
汝南周氏子吳郡人也亡其名家於崑山縣元和中以<lb/>
明經上第調選得尉崑山既之官未至邑數十里舍於<lb/>
逆旅中夜夢一丈夫衣白衣儀狀甚秀而血濡衣襟若<lb/>
傷其臆者即拜而泣謂周生曰吾家於林泉者也以不<lb/>
尚塵俗故得安其所有年矣今以偶行田野間不幸值<lb/>
<pb n="KR3l0118_WYG_462-4a"/>
君之家僮有繋吾者吾本逸人也既為所繋心甚不樂<lb/>
又縱狂犬噬吾臆不勝其憤願君子憫而宥之不然則<lb/>
死在朝夕矣周生曰謹受敎不敢忘言訖忽寤心竊異<lb/>
之明日至其家是夕又夢白衣來曰吾前以事訴君幸<lb/>
君憐而諾之然今尚為所繋願君不易仁人之心疾為<lb/>
我解其縛使不為君家囚幸矣周即問曰然則爾之名<lb/>
氏可得聞乎其人曰我鳥也言已遂去又明日周生乃<lb/>
以夢語家僮且以事訊之乃家人因適野遂獲一鵝乃<lb/>
<pb n="KR3l0118_WYG_462-4b"/>
籠歸前夕有犬傷其臆周生即命放之是夕又夢白衣<lb/>
人辭謝而去<hi>出宣室志</hi>
　　　　平固人<lb/>
處州平固人訪其親家因留宿夜分聞寢室中有人語<lb/>
聲徐起聽之乃羣鵝語曰明旦主人將殺我善視諸兒<lb/>
言之甚悉既明客辭去主人曰我有鵝甚肥將以食子<lb/>
客具告之主人於是舉家不復食鵝頃之舉鄉不食矣<lb/>
<hi>出稽神録</hi>
<pb n="KR3l0118_WYG_462-5a"/>
　　　　海陵鬬鵝<lb/>
乙卯嵗海陵郡西村中有二鵝鬬於空中久乃墮地其<lb/>
大可五六尺雙足如驢蹄村人殺而食之者皆卒明年<lb/>
兵䧟海陵<hi>出稽神録</hi>
　　　　鴨<hi>附</hi>
晉周昉少時與啇人泝江俱行夕止宫亭廟下同侣相<lb/>
語誰能入廟中宿昉性膽果決因上廟宿竟夕晏然晨<lb/>
起廟中見有白頭老翁昉遂擒之化為雄鴨昉捉還船<lb/>
<pb n="KR3l0118_WYG_462-5b"/>
欲烹之因而飛去後竟無他<hi>出述異記</hi>
　　　鷺<lb/>
　　　　馮法<lb/>
晉建武中剡縣馮法作賈夕宿荻塘見一女子著縗服白晳<lb/>
形狀短小求寄載明旦船欲發云暫上取行資既去法失絹一<lb/>
匹女抱二束芻寘船中十上失十絹法疑非人乃縛兩足女<lb/>
云君絹在前草中化形作大白鷺烹食之肉不甚羙<hi>出幽明録</hi>
　　　　錢塘士人<lb/>
<pb n="KR3l0118_WYG_462-6a"/>
錢塘士人姓杜船行時大雪日暮有女子素衣來杜曰<lb/>
何不入船遂相調戯杜闔船載之後成白鷺去杜惡之<lb/>
便病死也<hi>出續搜神記</hi>
　　　　黎州白鷺<lb/>
黎州通望縣每嵗孟夏有白鷺鷥一雙墜地古老傳云衆<lb/>
鳥避瘴臨去留一鷺祭山神又每郡主將有除替一日前<lb/>
須有白鷺鷥一對從大渡河飛往州城盤旋棲泊三五日<lb/>
却㢠廻軍州號為先至鳥便迎新送故更無誤焉<hi>出黎州圖經</hi>
<pb n="KR3l0118_WYG_462-6b"/>
　　　雁<lb/>
　　　　南人捕雁<lb/>
雁宿於江湖之岸沙渚之中動計千百大者居其中令雁<lb/>
奴圍而警察南人有採捕者俟其天色陰暗或無月時於瓦<lb/>
罐中藏燭持棒者數人屏氣潛行將欲及之則畧舉燭便藏<lb/>
之雁奴驚呌大者亦驚頃之復定又欲前舉燭雁奴又驚如<lb/>
是數四大者怒啄雁奴秉燭者徐徐逼之更舉燭則雁奴懼<lb/>
啄不復動矣乃髙舉其燭持棒者齊入羣中亂撃之所獲甚<lb/>
<pb n="KR3l0118_WYG_462-7a"/>
多昔有淮南人張凝評事話之此人親曽採捕<hi>出玉堂閒話</hi>
　　　　海陵人<lb/>
海陵縣東居人多以捕雁為業恒養一雁去其六翮以<lb/>
為媒一日羣雁㢠廻塞時雁媒忽人語謂主人曰我償爾<lb/>
錢足放我㢠廻去因騰空而去此人遂不復捕雁<hi>出稽神記</hi>
　　　鸜鵒<lb/>
　　　　勾足<lb/>
鸜鵒交時以足相勾促鳴鼓翼如鬬狀往往墮地俗取<lb/>
<pb n="KR3l0118_WYG_462-7b"/>
其勾足為媚藥<hi>出酉陽雜爼</hi>
　　　　能言<lb/>
鸜鵒舊言可使取火效人言勝鸚鵡取其目精和人乳<lb/>
研滴眼中能見烟霄外物<hi>出酉陽雜爼</hi>
　　　　桓豁<lb/>
晉司空桓豁之在荆州也有參軍五月五日剪鸜鵒舌<lb/>
敎語無所不名後於大㑹悉效人語聲無不相𩔖時有<lb/>
參佐齆鼻因内頭甕中效之有主典盜牛肉乃白參軍<lb/>
<pb n="KR3l0118_WYG_462-8a"/>
以新荷裹置屏風後搜得罰盜者<hi>出劉義慶幽明錄</hi>
　　　　廣陵少年<lb/>
廣陵有少年畜一鸜鵒甚愛之籠檻八十日死以小棺<lb/>
貯之將瘞於野至城門閽吏發視之乃人之一手也執<lb/>
而拘諸吏凡八十日復為死鸜鵒乃獲免<hi>出稽神録</hi>
　　　雀<lb/>
　　　　雀目夕昏<lb/>
雀皆至夕而不見物人有至夕昏不見物者謂雀盲是<lb/>
<pb n="KR3l0118_WYG_462-8b"/>
也鵂鶹夜察毫末晝瞑目不見邱山殊性也<hi>出感應經</hi>
　　　　弔烏山<lb/>
蜀弔烏山至雉雀來弔最悲百姓夜燃火伺取之其無<lb/>
嗉不食似特悲者以為義則不殺<hi>出酉陽雜爼</hi>
　　　　楊宣<lb/>
楊宣守河内行縣有羣雀鳴桑樹上宣曰前有覆車粟<hi>出益都耆舊𫝊</hi>
　　　烏<lb/>
　　　　越烏臺<lb/>
<pb n="KR3l0118_WYG_462-9a"/>
越王入國丹烏夾王而飛故句踐得入國也起越烏臺<lb/>
言烏之異也<hi>出王子年拾遺記</hi>
　　　　何潛之<lb/>
晉時營道縣令何潛之於縣界得烏大如白鷺膝上髀<lb/>
下自然有銅鐶貫之<hi>出酉陽雜爼</hi>
　　　　烏君山<lb/>
烏君山者建安之名山也在縣西一百里近世有道士徐仲山<lb/>
者少求神仙專一為志貧居苦節年久彌勵與人遇於道修<lb/>
<pb n="KR3l0118_WYG_462-9b"/>
禮無少長皆讓之或果榖新熟輒祭先獻虚空次均宿老鄉<lb/>
人有偷者坐而誅死仲山詣官承其偷罪白偷者不死無辜<lb/>
而誅情所不忍乃免冠解帶抵承嚴法所司疑而赦之仲山<lb/>
又嘗山行遇暴雨苦風雷迷失道徑忽於電光之中見一舍<lb/>
宅有𩔖府州因投以避雨至門見一錦衣人顧仲山乃稱此<lb/>
鄉道士徐仲山拜其錦衣人稱監門使者蕭衡亦拜因叙風<lb/>
雨之故深相延引仲山問曰自有鄉無此府舍監門曰此神<lb/>
仙之所處僕即監門官也俄有一女郎梳綰雙鬟衣絳赭裙<lb/>
<pb n="KR3l0118_WYG_462-10a"/>
青文羅衫左手執金柄麈尾幢旄𫝊呼曰使者外與何<lb/>
人交通而不報也荅云此鄉道士徐仲山須㬰又𫝊呼<lb/>
云仙官召徐仲山入向所見女郎引仲山自廊進至堂<lb/>
南小庭見一丈夫年可五十餘膚體鬚髮盡白戴紗搭<lb/>
腦冠白羅銀鏤帔而謂仲山曰知卿精修多年超越凡<lb/>
俗吾有小女頗閑道敎以其夙業合與卿為妻今當吉<lb/>
辰耳仲山降言謝幾回起而復請謁夫人乃止之曰吾<lb/>
䘮偶已七年吾有九子三男六女為卿妻者最小女也<lb/>
<pb n="KR3l0118_WYG_462-10b"/>
乃命後堂備吉禮既而陳酒殽與仲山對食訖漸夜聞<lb/>
環珮之聲異香芬郁熒煌燈燭引去别室禮畢三日仲<lb/>
山悦其所居廵行屋室西向厰舍見衣竿上懸皮羽十<lb/>
四枚是翠碧皮餘悉烏皮耳烏皮之中有一枚是白烏<lb/>
皮又至西南有一厰舍衣竿之上見皮羽四十九枚皆<lb/>
鵂鶹仲山私怪之却至室中其妻問其夫曰子適遊行<lb/>
有何所見乃沈悴至此仲山未之應其妻曰夫神仙輕<lb/>
舉皆假羽翼不爾何以倐忽而致萬里乎因問曰烏皮<lb/>
<pb n="KR3l0118_WYG_462-11a"/>
羽為誰曰此大人之衣也又問曰翠碧皮羽為誰曰此<lb/>
常使通引婢之衣也又餘烏皮羽為誰曰新婦兄弟姊<lb/>
妹之衣也又問鵂鶹皮羽為誰曰司更廵夜者衣即監<lb/>
門蕭衡之倫也語未畢忽然舉宅驚懼問其故妻謂之<lb/>
曰村人將獵縱火燒山須臾皆云竟未與徐郎造得衣<lb/>
今日之别可謂邂逅矣乃悉取皮羽隨方飛去即向所<lb/>
見舍屋一無其處因號其地為烏君山<hi>出建安記</hi>
　　　　魏伶<lb/>
<pb n="KR3l0118_WYG_462-11b"/>
唐魏伶為西市丞養一赤嘴烏每於人衆中乞錢人取<lb/>
一文而銜以送伶處日收數百時人號為魏丞烏<hi>出朝野僉</hi>
<hi>載</hi>
　　　　三足烏<lb/>
天后時有獻三足烏左右或言一足偽耳天后笑曰但<lb/>
令史冊書之安用察其真偽唐書云天授元年有進三<lb/>
足烏天后以為周室之瑞睿宗云烏前足偽天后不悦<lb/>
須臾一足墜地<hi>出酉陽雜爼</hi>
<pb n="KR3l0118_WYG_462-12a"/>
　　　　李納<lb/>
貞元十四年鄭汴二州羣烏飛入田緒李納境内銜木<lb/>
為城髙至二三尺方十餘里緒納惡而命焚之信宿如<lb/>
舊烏口皆流血<hi>出酉陽雜爼</hi>
　　　　吕生妻<lb/>
東平吕生魯國人家於鄭其妻黄氏病將死告於姑曰<lb/>
妾病且死然聞人死當為鬼妾常恨人鬼不相通使存<lb/>
者益哀今姑念妾深妾死必能以夢告於姑矣及其死<lb/>
<pb n="KR3l0118_WYG_462-12b"/>
姑夢見黄氏來泣而言曰妾平生時無狀今為異類生<lb/>
於鄭之東野叢木中黰其翼嗷其鳴者當是也後七日<lb/>
當來謁姑願姑念平生時無以異類見阻言訖遂去後<lb/>
七日果一烏自東來至吕氏家止於庭樹哀鳴久之其<lb/>
姑泣而言曰果吾之夢矣汝無昩平素直來吾之居也<lb/>
其烏即飛入堂中迴翔哀唳僅食頃方東向而去<hi>出宣室志</hi>
　　　　梁祖<lb/>
梁祖親征鄆州軍次衛南時築新壘工畢因登眺其上<lb/>
<pb n="KR3l0118_WYG_462-13a"/>
見飛烏止於峻堞之間而噪其聲甚厲副使李璠曰是<lb/>
烏鳥也將不利乎其前軍朱友裕為朱瑄所掩拔軍南<lb/>
去我軍不知因北行遇朱瑄軍至梁祖䇿馬南走入村<lb/>
落聞為賊所迫前有溝坑頗極深廣匆遽之際忽見溝<lb/>
内蜀黍稈積以為道正在馬前遂騰躍而過副使李璠<lb/>
都將髙行思為賊所殺張歸宇為殿騎援戈力戰僅得<lb/>
生還身被十五箭乃知衛南之烏先見之驗也<hi>出北夢𤨏言</hi>
　　　梟<lb/>
<pb n="KR3l0118_WYG_462-13b"/>
　　　　鳴梟<lb/>
夏至隂氣動為殘殺葢賊害之候故惡鳥鳴於人家則有死<lb/>
亡之徵又云鳴梟食母眼睛乃能飛郭璞云伏土為梟漢書<lb/>
郊祀志云古昔天子嘗以春祠黄帝用一梟破鏡<hi>出曹植惡鳥論</hi>
　　　　鴟<hi>附</hi>
鴟相傳鶻生三子一為鴟肅宗張皇后専權每進酒常<lb/>
以鴟腦和酒令人久醉健忘<hi>出酉陽雜爼</hi>
　　　　又<lb/>
<pb n="KR3l0118_WYG_462-14a"/>
世俗相傳鴟不飲泉及井水唯遇雨濡翮方得水飲<hi>並出</hi>
<hi>酉陽雜爼</hi>
　　　　鵂鶹目夜明<lb/>
鵂鶹即鴟也為闗<hi>由</hi>可以聚諸鳥鵂鶹晝日目無所見<lb/>
夜則飛撮蚊䖟鵂鶹乃鬼車之屬也皆夜飛晝藏或好<lb/>
食人爪甲則知吉凶凶者輒鳴於屋上其將有咎耳故<lb/>
人除指甲埋之戶内葢忌此也亦名夜行遊女與嬰兒<lb/>
作祟故嬰孩之衣不可置星露下畏其祟耳又名鬼車<lb/>
<pb n="KR3l0118_WYG_462-14b"/>
春夏之間稍遇隂晦則飛鳴而過嶺外尤多愛入人家<lb/>
爍人魂氣或云九首曽為犬囓其一常滴血血滴之家<lb/>
則有凶咎荆楚嵗時記云聞之當喚犬耳又曰鴞大如<lb/>
鴆惡聲飛入人家不祥其肉羙堪為炙故莊子云見彈<lb/>
思鴞炙又云古人重鴞炙尚肥羙也說文梟不孝鳥食<lb/>
母而後能飛漢書曰五月五日作梟羮以賜百官以其<lb/>
惡鳥故以五日食之古者重鴞炙及梟羮葢欲滅其族<lb/>
類也<hi>出嶺表錄異</hi>
<pb n="KR3l0118_WYG_462-15a"/>
　　　　又<lb/>
或云鵂鶹食人遺爪非也葢鵂鶹夜能拾蚤虱耳爪蚤<lb/>
聲相近故誤云也<hi>出感應經</hi>
　　　　夜行遊女<lb/>
又云夜行遊女一曰天帝女一名釣星夜飛晝𨼆如鬼<lb/>
神衣毛為飛鳥脫毛為婦人無子喜取人子胸前有乳<lb/>
凡人飴小兒不可露處小兒衣亦不可露曬毛落衣中當<lb/>
為鳥祟或以血㸃其衣為誌或言産死者所化<hi>出酉陽雜爼</hi>
<pb n="KR3l0118_WYG_462-15b"/>
　　　　禳梟<lb/>
常騫為齊景公以周禮之法禳梟梟乃布翼伏於地死<lb/>
<hi>出感應經</hi>
　　　　張率更<lb/>
有梟晨鳴於張率更庭樹其妻以為不祥連唾之張云<lb/>
急灑掃吾當改官言未畢賀客已在門矣<hi>出朝野僉載</hi>
　　　　雍州人<lb/>
貞觀初雍州有人夜行聞梟鳴甚急仍往來拂其頭此<lb/>
<pb n="KR3l0118_WYG_462-16a"/>
人惡之以鞭擊之梟死以土覆之而去可行數里逢捕<lb/>
賊者見其衣上有血問其何血遂具告之諸人不信將<lb/>
至埋梟之所先是有賊殺人斷其頭瘞之而去又㝷不<lb/>
得及撥土取梟遂得人頭咸以為賊執而訊之大受艱<lb/>
苦<hi>出異聞錄</hi>
　　　　韋顓<lb/>
大中嵗韋顓舉進士詞學贍而貧窶滋甚嵗暮饑寒無<lb/>
以自給有韋光者待以宗黨輟所居外舍館之放榜之<lb/>
<pb n="KR3l0118_WYG_462-16b"/>
夕風雪凝沍報光成事者絡繹而至顓畧無登第之耗<lb/>
光延之於堂際小閣備設酒饌慰安見女僕抖擻衣裝<lb/>
僕者排比車馬顓夜分歸所止擁爐愁歎而坐候光成<lb/>
名將修賀禮顓坐逼於壊牖以横竹掛席蔽之簷際忽<lb/>
有鳴梟頃之集於竹上顓神魂驚駭持䇿出户逐之飛<lb/>
起復還久而方去語候者曰我失意亦無所恨妖禽作<lb/>
怪如此兼恐横罹禍患俄而禁鼓忽鳴榜放顓已登第<lb/>
光服用車馬悉將遺焉<hi>出劇談録</hi>
<pb n="KR3l0118_WYG_462-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_462-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百六十二<lb/>
</p>
<p>
</p>
  </div>
</body>
</text>
</TEI>
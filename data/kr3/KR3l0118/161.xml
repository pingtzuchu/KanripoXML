<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百六十一</head> <lb/>
    <p>
<pb n="KR3l0118_WYG_161-1a"/>
欽定四庫全書<lb/>
　太平廣記卷一百六十一<lb/>
　　感應一<lb/>
　　　張寛　　　　漢武帝　　　醴泉<lb/>
　　　淮南子　　　揚雄　　　　劉向<lb/>
　　　𡊮安　　　　樊英　　　　五石精<lb/>
　　　律呂　　　　陳業　　　　陳實<lb/>
　　　三州人　　　魏任城王　　呂䖍<lb/>
<pb n="KR3l0118_WYG_161-1b"/>
　　　管寧　　　　河間男子　　宜陽女子<lb/>
　　　張應　　　　南郡掾　　　蒲坂精舍<lb/>
　　　吳興經堂　　南徐士人　　徐祖<lb/>
　　　劉京　　　　何敬叔　　　蕭子懋<lb/>
　　　蕭叡明　　　解叔謙　　　宗元卿<lb/>
　　　匡昕　　　　曾康祖<lb/>
　　　　張寛<lb/>
張寛字叔文漢時為侍中從祀于甘泉至渭橋有女子<lb/>
<pb n="KR3l0118_WYG_161-2a"/>
浴于渭水乳長七尺上怪其異遣問之女曰帝後第七<lb/>
車知我所來時寛在第七車對曰天星主祭祀者齋戒<lb/>
不嚴即女人星見<hi>出漢武故事</hi>
　　　　漢武帝<lb/>
漢武帝嘗微行造主人家家有婢國色帝悦之仍留宿<lb/>
夜與主婢臥有一書生亦寄宿善天文忽見客星將掩<lb/>
帝座甚逼書生大驚懼連呼咄咄不覺聲髙仍又見一<lb/>
男子操刀將入户聞書生聲急謂為己故遂縮走客星<lb/>
<pb n="KR3l0118_WYG_161-2b"/>
應時而退如此者數過帝聞其聲異而問之書生具説<lb/>
所見帝乃悟曰必此人壻也將欲肆兇惡於朕仍召集<lb/>
期門羽林語主人曰朕天子也於是擒奴問而欵服乃<lb/>
誅之帝歎曰斯葢天啓書生之心以扶祐朕躬乃厚賜<lb/>
書生焉<lb/>
　　　　醴泉<lb/>
太山之東有醴泉其形如井本體是石也欲取飲者皆<lb/>
洗心跪而挹之則泉出如流多少足用若或汚慢則泉<lb/>
<pb n="KR3l0118_WYG_161-3a"/>
縮焉葢神明之常志者也<hi>出法苑珠林</hi>
　　　　淮南子<lb/>
淮南子曰東風至而酒汎溢許慎云東風震方也酒汎<lb/>
清酒也木味酸相感故也髙誘云酒汎為米麫麯之汎<lb/>
者風至而沸動李淳風又按今酒初熟甕上澄清時恒<lb/>
隨日轉在旦則清者在東畔午時在南日落在西夜半<lb/>
在子恒清者隨日所在又春夏間於地廕下停春酒者<lb/>
甕上蟻汎皆逐風而移雖居深密非風所至而感召動<lb/>
<pb n="KR3l0118_WYG_161-3b"/>
也<hi>出感應經</hi>
　　　　揚雄<lb/>
揚雄讀書有人語云無為自苦𤣥故難𫝊忽然不見雄<lb/>
著𤣥夢吐白鳳皇集上頃之而滅<hi>出西京雜記</hi>
　　　　劉向<lb/>
漢劉向於成哀之際校書于天祿閣專精覃思夜有老<lb/>
人著黄衣藜杖扣閣而進見向暗中獨坐誦書老人乃<lb/>
吹杖端爛然火明因以照向説開闢已前事乃授洪範<lb/>
<pb n="KR3l0118_WYG_161-4a"/>
五行之文向裂衣及紳以記其言至曙而去請問姓名<lb/>
云我是太乙之精聞金卯之姓有博學者下而觀之焉<lb/>
乃出懷中竹牓有天文地圖之事子歆從向授此術<hi>出王</hi>
<hi>子年拾遺記</hi>
　　　　𡊮安<lb/>
𡊮安為隂平長有惠化縣先有雹淵冬夏未嘗消釋歳<lb/>
中輒出飛布十數里大為民害安乃推誠潔齋引愆貶<lb/>
已至誠感神雹遂為之沉淪伏而不起乃無苦雨凄風<lb/>
<pb n="KR3l0118_WYG_161-4b"/>
焉<hi>出小説</hi>
　　　　樊英<lb/>
漢樊英善圖緯洞達幽微永泰中見天子因西向南唾<lb/>
詔問其故對曰成都今日火後蜀郡上言火災如英所<lb/>
道云時有雨從東北來故火不為大害英嘗忽被髮拔<lb/>
刀斫擊舍中妻怪問其故英曰郗生遇賊郗生者名巡<lb/>
是英弟子時逺行後還説於道中逢賊賴一被髮老人<lb/>
來相救故得免永建時殿上鐘自鳴帝憂之公卿莫能<lb/>
<pb n="KR3l0118_WYG_161-5a"/>
解乃問英英曰蜀岷山崩母崩子故鳴非聖朝災也尋<lb/>
上蜀山崩事<hi>出英列傳</hi>
　　　　五石精<lb/>
論衡曰陽燧取火方諸取水二物皆當以形勢得陽燧<lb/>
若偃月方諸若圬杯若二器如板狀安能得水火也鑄<lb/>
陽燧用五月丙午日午時鍊五色石為之形如圓鏡向<lb/>
日即得火方諸以十一月壬子夜半時鍊五色石為之<lb/>
狀如圬杯向月即得津水今取大蜯蛤向月亦有津潤<lb/>
<pb n="KR3l0118_WYG_161-5b"/>
淮南子云陽燧見日熯而為火方諸見月津而為水注<lb/>
云皆五石之精陽燧圓以仰日得火方諸圬而向月得<lb/>
水又云陽燧之取火於日方諸之取露於月天地之間<lb/>
𤣥微忽恍巧厯所不能推其數然以掌握之中引𩔖於<lb/>
太極之上而水火可立致者隂陽相感動然也<hi>出感應經</hi>
　　　　律呂<lb/>
物理論云十二律呂候氣先於平地為室三重重有三<lb/>
重壁揚子所謂九閉之中也外室南户以布為幔次室<lb/>
<pb n="KR3l0118_WYG_161-6a"/>
北户内室南户並以布為幔皆上圓下方閉密無風人<lb/>
居其中三日觀之十二律各以木為按每律各内庳外<lb/>
髙以律加其上依位安置之以河内葭莩灰實其端若<lb/>
氣至吹灰去管首小動為和大動為臣彊李淳風云自<lb/>
古言樂聲律呂者皆本於十二管以氣應灰飛為驗後<lb/>
魏末孫僧化造六甲一周厯其序云以管律候某月某<lb/>
時律氣應推挍前後五六事皆不與算厯家術數相符<lb/>
此外諸書無言候氣得應驗者以理推尋恐無實錄後<lb/>
<pb n="KR3l0118_WYG_161-6b"/>
魏信都芳自云造風扇候二十四氣每一氣至其扇輒<lb/>
舉斯又驗矣<hi>出感應經</hi>
　　　　陳業<lb/>
陳業字文理業兄渡海傾命時同依止者五六十人骨<lb/>
肉消爛而不可辨别業仰皇天誓后土曰聞親戚者必<lb/>
有異焉因割臂流血以灑骨上應時㰱血餘皆流去<hi>出㑹</hi>
<hi>稽先賢傳</hi>
　　　　陳實<lb/>
<pb n="KR3l0118_WYG_161-7a"/>
潁川陳實有子元方次曰仲方並以名德稱兄弟孝養<lb/>
閨門雍睦海内慕其風四府並命無所屈就兄弟嘗過<lb/>
同郡荀爽夜會飲宴太史奏德星聚<hi>出汝南先賢傳</hi>
　　　　三州人<lb/>
晉三州人約為父子父令二人作舍於大澤中欲成父<lb/>
曰不如河邊乃徙焉又幾成父曰不如河中二人乃負<lb/>
土填河三旬不立有書生過為縛兩土豚投河中父乃<lb/>
止二人曰何嘗見江河填耶吾觀汝行耳明迴至河邊<lb/>
<pb n="KR3l0118_WYG_161-7b"/>
河中土為髙丈餘袤廣十餘里因居其上<hi>出孝子𫝊</hi>
　　　　魏任城王<lb/>
魏任城王彰薨如漢東平王禮葬及喪出聞空中數百<lb/>
人泣聲送者言昔亂軍殺傷者皆無棺槨王之仁惠收<lb/>
其朽骨死者歡於地下精靈以之懷感焉<hi>出王子年拾遺記</hi>
　　　　呂䖍<lb/>
魏長沙郡久雨太守呂䖍令户曹掾齋戒在社三日三<lb/>
夜祈晴夢見白頭翁曰汝來遲明日當霽果然<hi>出長沙𫝊</hi>
<pb n="KR3l0118_WYG_161-8a"/>
　　　　管寧<lb/>
管寧死遼東三十七年歸柩而阻海風同行數十船俱<lb/>
沒惟寧船望見火光投之得島嶼及上岸無火亦無人<lb/>
𤣥晏先生以為積善之感<hi>出獨異志</hi>
　　　　河間男子<lb/>
晉武帝世河間郡有男女相悦許相配適既而男從軍<lb/>
積年父母以女别適人無幾而憂死男還悲痛乃至塚<lb/>
所始欲哭之不勝其情遂發塚開棺即時蘇活因負還<lb/>
<pb n="KR3l0118_WYG_161-8b"/>
家將養數日平復其夫乃往求之其人不還曰卿婦已<lb/>
死天下豈聞死人可復活耶此天賜我非卿婦也於是<lb/>
相訟郡縣不能決讞於廷尉廷尉奏以精誠之至感於<lb/>
天地故死而更生在常理之外非理之所處刑之所裁<lb/>
斷以還開塚者<hi>出法苑珠林</hi>
　　　　宜陽女子<lb/>
晉永嘉之亂郡縣無定主彊弱相暴宜陽縣有女子姓<lb/>
彭名娥父母昆弟十餘口為長沙賊所殺時娥負器出<lb/>
<pb n="KR3l0118_WYG_161-9a"/>
汲於溪間賊至走還正見牆壁已破不勝其哀與賊相<lb/>
格賊縛娥驅出溪邊將殺之溪際有大山石壁髙數十<lb/>
丈仰呼曰皇天寧有神否我為何罪而當如此因奔走<lb/>
向山山立開廣數丈平路如砥羣賊亦逐娥入山山遂<lb/>
崩合泯然如初賊皆壓死娥遂隱不復出娥所捨汲器<lb/>
化為石形似雞土人因號曰石雞山女娥潭<hi>出幽冥錄</hi>
　　　　張應<lb/>
晉厯陽郡張應先奉魔娶佛家女為婦咸和八年移居<lb/>
<pb n="KR3l0118_WYG_161-9b"/>
蕪湖妻病因為魔事家財略盡而病不瘥妻曰我本佛<lb/>
家女為我作佛事應即往精舍中見竺曇鏡鏡曰普濟<lb/>
衆生但君當一心受持耳曇鏡期明當向其家應夕夢<lb/>
一人長五六尺趨步入門曰此家寂寂乃爾不淨見鏡<lb/>
隨此人後白曰此家始欲發意未可責之應眠覺便把<lb/>
火作髙座及鬼子母座鏡食時往髙座之屬具足已成<lb/>
應具向説夢遂夫妻受五戒病亦得瘥<hi>出辯正論</hi>
　　　　南郡掾<lb/>
<pb n="KR3l0118_WYG_161-10a"/>
晉南郡議曹掾姓歐得病經年骨消肉盡巫醫備至無<lb/>
復方計其子夜如得睡眠夢見數沙門來視其父明旦<lb/>
便往詣佛圖見諸沙門問佛為何神沙門為説事狀便<lb/>
將諸道同歸請讀經再宿病人自覺病如輕晝得小眠<lb/>
如舉頭見門中有數十小兒皆五綵衣手中有持幡杖<lb/>
者持刀矛者於門走入有兩小兒在前徑至簾前忽便<lb/>
還走語後衆小人云住居中總是道人遂不復來前自<lb/>
此後病漸漸得差<hi>出靈鬼志</hi>
<pb n="KR3l0118_WYG_161-10b"/>
　　　　蒲坂精舍<lb/>
宋元嘉八年河東蒲坂城大失火不可救惟精舍大小<lb/>
儼然及白衣家經像皆不損墜百姓驚異倍共發心<hi>出辯</hi>
<hi>正論</hi>
　　　　吳興經堂<lb/>
宋元嘉中吳興郡内嘗失火燒數百家蕩盡惟有經堂<lb/>
草舍儼然不燒時以為神<hi>出宣驗記</hi>
　　　　南徐士人<lb/>
<pb n="KR3l0118_WYG_161-11a"/>
宋少帝時南徐有一士子從華山往雲陽見客舍中有<lb/>
一女子年可十八九悦之無因遂成心疾母問其故具<lb/>
以啓母母往至華山雲陽尋見女子具説之女聞感之<lb/>
因脱蔽膝令母密藏於席下臥之當愈數日果差忽舉<lb/>
席見蔽膝持而泣之氣欲絶謂母曰葬時從華山過母<lb/>
從其意比至女門牛打不行且待須臾女粧㸃沐浴竟<lb/>
而出歌曰華山畿君既為儂死獨活為誰施君若見憐<lb/>
時棺木為儂開言訖棺木開女遂投棺中因合葬呼曰<lb/>
<pb n="KR3l0118_WYG_161-11b"/>
神士塚<hi>出系䝉</hi>
　　　　徐祖<lb/>
嘉興徐祖幼孤叔隗養之如所生隗病祖營侍甚勤是<lb/>
夜夢一神人吿云汝叔應合死也祖叩頭祈請哀愍二<lb/>
神人云念汝如此為汝活祖覺叔乃差<hi>出搜神記</hi>
　　　　劉京<lb/>
臨江郡民劉京孝行鄉里推敬時江水暴溢居者皆漂<lb/>
溺京負其母號泣忽有大龜至其前舉家七口俱上龜<lb/>
<pb n="KR3l0118_WYG_161-12a"/>
背然行十許里及一髙岸龜遂失之<hi>出九江記</hi>
　　　　何敬叔<lb/>
何敬叔少奉佛法作一檀像未有木先夢一沙門衲衣<lb/>
杖錫來云縣後何家桐甚精苦求庶可得如夢求之果<lb/>
獲<hi>出夢雋</hi>
　　　　蕭子懋<lb/>
齊晉安王蕭子懋字雲昌武帝之子也始年七歳阮淑<lb/>
媛嘗病危篤請僧行道有獻蓮華供佛者衆僧以銅罌<lb/>
<pb n="KR3l0118_WYG_161-12b"/>
盛水浸之如此三日而花不萎子懋流涕禮佛誓曰若<lb/>
使阿姨因此勝緣遂獲㝠祐願華竟齋如故七日齋畢<lb/>
色更鮮紅看視罌中稍有根鬚淑媛病尋差當世稱其<lb/>
孝感<hi>出法苑珠林</hi>
　　　　蕭叡明<lb/>
齊松滋令蘭陵蕭叡明母患積年叡明晝夜祈禱時寒<lb/>
凍叡明下淚凝結如筯額上扣血成氷不溜忽有一人<lb/>
以石函授之曰此能治太夫人病叡明跪而受之忽然<lb/>
<pb n="KR3l0118_WYG_161-13a"/>
不見以函奉母中惟三寸絹丹書為日月字母病即愈<lb/>
<hi>出談藪</hi>
　　　　解叔謙<lb/>
齊鴈門解叔謙徵為朝請不赴母疾叔謙夜於庭中稽<lb/>
顙祈福聞空中云得丁公藤為酒便差訪醫及本草無<lb/>
識者乃﨑嶇求訪至宜都境遙見山中老翁伐木問其<lb/>
所用答曰此丁公藤治風尤驗叔謙再拜流涕具欵行<lb/>
求之意此翁愴然以藤與之并示其漬酒之法叔謙受<lb/>
<pb n="KR3l0118_WYG_161-13b"/>
領此人不復知處依法為酒母疾便愈<hi>出談藪</hi>
　　　　宗元卿<lb/>
齊南陽宗元卿有志行早孤為母所養母病元卿在逺<lb/>
輒心痛大病則大痛小病則小痛以此為常則鄉里宗<lb/>
敬率號宗曾子<hi>出談藪</hi>
　　　　匡昕<lb/>
齊廬陵匡昕隱金華山服食不與俗人交母亡已經數<lb/>
日昕奔還號呌母便蘇孝感致也<hi>出談藪</hi>
<pb n="KR3l0118_WYG_161-14a"/>
　　　　曾康祖<lb/>
齊扶風曾康祖母患乳癰諸醫不能療康祖乃跪以兩<lb/>
手捧乳大悲泣母癰即差<hi>出談藪</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_161-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百六十一<lb/>
</p>
<p>
</p>
  </div>
</body>
</text>
</TEI>
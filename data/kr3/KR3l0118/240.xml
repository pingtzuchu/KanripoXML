<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百四十</head> <lb/>
    <p>
<pb n="KR3l0118_WYG_240-1a"/>
欽定四庫全書<lb/>
　太平廣記卷二百四十<lb/>
　　諂佞二<lb/>
　　　趙元楷　　　閻知微　　　鄭愔<lb/>
　　　薛稷　　　　李嶠　　　　李義府<lb/>
　　　侯思止　　　盧藏用　　　趙履温<lb/>
　　　張岌　　　　吉頊　　　　宗楚客<lb/>
　　　崔融　　　　崔湜　　　　用番將<lb/>
<pb n="KR3l0118_WYG_240-1b"/>
　　　張説　　　　程伯獻　　　楊國忠<lb/>
　　　太眞妃　　　李林甫<lb/>
　　　　趙元楷<lb/>
趙元楷為交河道行軍大總管時侯君集為元帥君集<lb/>
馬病顙瘡元楷以指霑其膿而嗅之以諛君集為御史<lb/>
所劾左遷刺史<hi>出談賔錄</hi>
　　　　閻知微<lb/>
唐春官尚書閻知微和黙啜司賔丞田歸道為之副焉<lb/>
<pb n="KR3l0118_WYG_240-2a"/>
至牙帳下知微舞蹈宛轉抱黙啜靴鼻而嗅之田歸道<lb/>
獨長揖不拜黙啜大怒倒懸之經一宿明日將殺之元<lb/>
珍諫大國和親使殺之不祥乃得釋後與知微爭於殿<lb/>
庭言黙啜必不和知微堅執以爲和黙啜果反陷趙定<lb/>
天后乃誅知微九族拜歸道夏官侍郎<hi>出朝野僉載</hi>
　　　　鄭愔<lb/>
唐吏部侍郎鄭愔初託附來俊臣俊臣誅即附張易之<lb/>
易之被戮即附韋庶人後附譙王竟被誅<hi>出朝野僉載</hi>
<pb n="KR3l0118_WYG_240-2b"/>
　　　　薛稷<lb/>
唐太子少保薛稷雍州長史李晉中書令崔湜蕭至忠<lb/>
岑羲等皆外飾忠鯁内藏諂媚脅肩屛氣而䑛痔折肢<lb/>
阿附太平公主並騰遷雲路咸自以爲得志泰山之安<lb/>
也七月三日家破身戮何異鸋鴂栖於葦苕大風忽起<lb/>
巢折卵壞後之君子可不鑒哉<hi>出朝野僉載</hi>
　　　　李嶠<lb/>
唐李嶠少負才華代傳儒學累官成均祭酒吏部尚書<lb/>
<pb n="KR3l0118_WYG_240-3a"/>
三知政事封鄭國公長壽三年則天徵天下銅五十餘<lb/>
萬斤鐵一百三十餘萬斤錢二百七千貫於定鼎門内<lb/>
鑄八稜銅柱高九十尺徑一丈二尺題曰大周萬國述<lb/>
德天樞張革命之功貶皇家之德天樞下置鐵山銅龍<lb/>
負戴獅子麒麟圍繞上有雲蓋蓋上施盤龍以托火珠<lb/>
珠高一丈圍三丈金彩熒煌光侔日月武三思爲其文<lb/>
朝士獻詩者不可勝紀唯嶠詩冠絶當峕詩曰轍跡光<lb/>
西[山*弇]勲庸紀北燕何如萬國會諷德九門前灼灼臨黄<lb/>
<pb n="KR3l0118_WYG_240-3b"/>
道迢迢入紫烟仙盤正下露高柱欲承天山𩔖叢雲起<lb/>
珠疑大火懸聲流塵作刼業固海成田聖澤傾堯酒薰<lb/>
風入舜絃忻逢下生日還偶上皇年後憲司發嶠附會<lb/>
韋庶人左授滁州别駕後至開元初詔毁天樞發卒鎔<lb/>
爍彌月不盡洛陽尉李休烈乃賦詩以詠曰天門街東<lb/>
倒天樞火急先須卸火珠旣合一條絲線挽何勞兩縣<lb/>
索人夫先有謠云一條絲線挽天樞言其不久也故休<lb/>
詩及之庶士莫不諷誦天樞之北韋庶人繼造一臺先<lb/>
<pb n="KR3l0118_WYG_240-4a"/>
此毁拆<hi>出大唐新語</hi>
　　　　李義府<lb/>
唐李義府狀貌溫恭與人語必嬉怡微笑而褊忌陰賊<lb/>
旣處權要欲人附已微忤意者輒加傾陷故峕人言義<lb/>
府笑中有刀楊行頴表言義府罪狀制令劉祥道對推<lb/>
其事李勣監焉按有實長流嶲州或作劉祥道破銅山<lb/>
之大賊李義府露布稱混奴婢而亂放各識家而競入<lb/>
<hi>出談賓錄</hi>
<pb n="KR3l0118_WYG_240-4b"/>
　　　　侯思止<lb/>
唐侯思止貧窮不能理生業乃依事恒州叅軍髙元禮<lb/>
而無頼詭譎無以踰也峕恒州刺史裴貞杖一判司則<lb/>
天將不利王室羅織之徒已興矣判司謂思止曰今諸<lb/>
王多被誅戮何不告之思止因請状遂告舒王及裴貞<lb/>
謀反詔按問並族誅授思止游擊將軍元禮懼而思媚<lb/>
之引與同坐呼為侯大曰國家用人不次若言侯大不<lb/>
識字可奏云獬豸亦不識字而能觸邪則天果曰欲與<lb/>
<pb n="KR3l0118_WYG_240-5a"/>
汝御史人云汝不能識字思止以獬豸對則天大悦即<lb/>
授焉元禮復教曰聖上知侯大無宅倘以没官宅見借<lb/>
可拜謝而不受聖上必問所由可奏云諸反逆人宅惡<lb/>
其名不願坐其内果如言則天復大喜恩賞甚優<hi>出談賓録</hi>
　　　　盧藏用<lb/>
盧藏用徴拜左拾遺遷吏部侍郎中書舍人歴黄門侍<lb/>
郎兼昭文舘學士轉尚書右丞與陳伯玉趙貞固友善<lb/>
隱居之日頗以貞白自衒往來于少室終南二山峕人<lb/>
<pb n="KR3l0118_WYG_240-5b"/>
稱為假隱自登朝奢靡淫縱車服鮮麗趦趄詭佞專事<lb/>
權貴峕議乃表其醜行以阿附太平公主流隴州<hi>出談賓録</hi>
　　　　趙履温<lb/>
唐趙履温為司農卿諂事安樂公主氣勢囘山海呼吸<lb/>
變霜雪客謂張文成曰趙司農何如人曰猖獗小人心<lb/>
佞而險行僻而驕折支勢族䑛痔權門諂于事上傲于<lb/>
接下猛若虣虎貪如餓狼性愛食人終為人所食為公<lb/>
主奪百姓田園造定昆池言定天子昆明池也用庫錢<lb/>
<pb n="KR3l0118_WYG_240-6a"/>
百萬億斜褰紫衫為公主背挽金犢車險詖皆此𩔖誅<lb/>
逆韋之際上御承天門履温詐喜舞蹈稱萬歲上令斬<lb/>
之刀劒亂下與男同戮人割一臠骨肉俱盡<hi>出朝野僉載</hi>
　　　　張岌<lb/>
唐天后峕張岌諂事薛師掌擎黄幞隨薛師後于馬旁<lb/>
伏地承薛師馬鐙侍御史郭覇嘗來俊臣糞穢宋之問<lb/>
捧張易之溺器並偷媚取容寔名教之罪人也<hi>出朝野僉載</hi>
　　　　吉頊<lb/>
<pb n="KR3l0118_WYG_240-6b"/>
天后峕太常博士吉頊父哲易州刺史以賍坐死頊于<lb/>
天津橋南要内史魏王承嗣拜伏稱死罪承嗣問之曰<lb/>
有二妹堪事大王承嗣諾之即以犢車載入三日不語<lb/>
承嗣問其故對曰父犯國法憂之無復聊頼承嗣既奏<lb/>
免其父極刑進頊籠馬監俄遷中丞吏部侍郎不以才<lb/>
升二妹請求耳<hi>闕</hi>
　　　　宗楚客<lb/>
唐天后内史宗楚客性諂佞峕薛師有嫪毐之寵遂為<lb/>
<pb n="KR3l0118_WYG_240-7a"/>
作傳二卷論薛師之聖從天而降不知何代人也釋迦<lb/>
重出觀音再生期年之間位至内史<hi>出朝野僉載</hi>
　　　　崔融<lb/>
唐天后梁王武三思為張易之作傳云是王子晉後身<lb/>
于緱氏山立祠詞人才子佞者為詩以詠之舍人崔融<lb/>
為最後易之赤族佞者並流嶺南<hi>出朝野僉載</hi>
　　　　崔湜<lb/>
唐崔挹子湜桓敬懼武三思讒間引湜為耳目湜乃反<lb/>
<pb n="KR3l0118_WYG_240-7b"/>
以桓敬等計潛告三思尋為中書令湜又説三思盡殺<lb/>
五王絶其歸望先是湜為兵部侍郎挹為禮部侍郎父<lb/>
子同為南省副貳有唐以来未之有也上官昭容屢出<lb/>
外湜諂附之𤣥宗誅蕭至忠後所司奏宮人元氏欵稱<lb/>
與湜曽密謀進鴆乃賜湜死年四十初湜與張説有隙<lb/>
説為中書令議者以為説搆陷之湜羙容儀早有才名<lb/>
弟液滌及從兄涖並有文翰列居清要每私宴之際自<lb/>
比王謝之家謂人曰吾之門地及出身歴官未嘗不為<lb/>
<pb n="KR3l0118_WYG_240-8a"/>
第一丈夫當先據要路以制人豈能默默受制于人故<lb/>
進取不已而不以令終又湜諂事張易之與韋庻人及<lb/>
韋誅復附太平有馮子都董偃之寵妻羙并二女並進<lb/>
儲闈得為中書侍郎平章事有牓之曰託庸才于主第<lb/>
進豔婦于青宮<hi>出朝野僉載</hi>
　　　　用番將<lb/>
唐𤣥宗初即位用郭元振薛訥又八年而用張嘉貞張<lb/>
説五年而杜暹進又三年蕭嵩進又十二年而李適之<lb/>
<pb n="KR3l0118_WYG_240-8b"/>
進咸以大將直登三事李林甫既懲適之之患遂易舊<lb/>
制請以番人為將欲固其權嘗奏于上曰以陛下雄才<lb/>
兼國家富强而諸番未滅者由文吏為將怯懦不勝武<lb/>
事陛下必欲滅四夷威海内莫若武臣武臣莫若番將<lb/>
番將生而氣雄少養馬上長求陣敵此天性然也若陛<lb/>
下感而將之使其必死則夷狄不足圖也上大悦首用<lb/>
安祿山安禄山有功用哥舒翰有勇用安思順能軍用<lb/>
高仙芝善戰禄山卒為戎首林甫之罪也<hi>出談賓録</hi>
<pb n="KR3l0118_WYG_240-9a"/>
　　　　張説<lb/>
唐燕國公張説倖佞人也前為并州刺史諂事特進王<lb/>
毛仲餉致金寶不可勝數後毛仲廵邊㑹説于天雄軍<lb/>
大宴酒酣恩敕忽降授兵部尚書同中書門下三品説<lb/>
拜謝訖便把毛仲手起舞嗅其靴鼻<hi>出朝野僉載</hi>
　　　　程伯獻<lb/>
唐將軍高力士特承𤣥宗恩寵遭父䘮左金吾大將軍<lb/>
程伯獻少府監馮紹正二人直就其䘮前被髮而哭甚<lb/>
<pb n="KR3l0118_WYG_240-9b"/>
于巳親朝野聞之不勝其笑<hi>出談賓錄</hi>
　　　　楊國忠<lb/>
𤣥宗謂侍臣曰我欲行一事自古帝王未有也蓋欲傳<lb/>
位于肅宗及制出國忠大懼言語失次歸語楊氏姊妺<lb/>
曰娘子我輩何用更作活計皇太子若監國我與姊妺<lb/>
等即死矣相聚而哭虢國入謀于貴妃妃銜土以請其<lb/>
事遂止哥舒翰在潼關或勸請誅國忠以悦衆心舒翰<lb/>
不聽禄山發范陽每日于帳前歎曰楊國忠頭来何太<lb/>
<pb n="KR3l0118_WYG_240-10a"/>
遲也國忠妻裴柔蜀之大娼也國忠又為劒南節度勸<lb/>
𤣥宗入蜀授其所親官布蜀漢<hi>出談賓録</hi>
　　　　太眞妃<lb/>
太眞妃嘗因妬忌有語侵上上怒甚令高力士以輜車<lb/>
載送還其家妃悔恨號泣抽刀剪髪授力士曰珠玉珍<lb/>
異皆上所賜不足充獻唯髪父母所生可達妾意望為<lb/>
申妾萬一慕戀之誠上得髪揮涕泫然遽命力士召之歸<lb/>
<hi>出貴妃傳</hi>
<pb n="KR3l0118_WYG_240-10b"/>
　　　　李林甫<lb/>
𤣥宗在東都宮中有怪明日召宰相欲西幸裴稷山張<lb/>
曲江諫曰百姓塲圃未畢請候冬間是峕李林甫初拜<lb/>
相竊知上意及罷退佯為蹇歩上問何故脚疾對曰臣<lb/>
非病足願獨奏事乃言二京陛下東西宮也將欲駕幸<lb/>
何用擇峕設有妨于刈穫獨免過路賦税臣請宣示有<lb/>
司即日西幸上大悦自此駕幸長安不復東矣旬日耀<lb/>
卿九齡俱罷而牛仙客進<hi>出國史𥙷</hi>
<pb n="KR3l0118_WYG_240-11a"/>
　　　　又<lb/>
李林甫居相位一十九年誅鋤海内人望自儲君以下<lb/>
無不累息初開元後姚宋等一二老臣多獻可替否以<lb/>
爭天下大體天下既理上心亦泰張九齡上所㧞頗以<lb/>
後進少之九齡尤謇諤數犯上上怒而逐之上雄才豁<lb/>
達任人不疑晚得林甫養成君欲未嘗有逆耳之言上<lb/>
愛之遂深居高枕以富貴自樂大臣以下罕得對見事<lb/>
無大小責成林甫林甫雖不文而明練吏事愼守綱紀<lb/>
<pb n="KR3l0118_WYG_240-11b"/>
衣冠非常調無進用之門而隂賊忍殺未嘗以愛憎見<lb/>
于容色上左右者雖饔人厮養無不賂之故動靜輒知<lb/>
李適之初入相疎而不密林甫賣之乃曰華山之下有<lb/>
金鑛焉採之可以富國上未知之耳適之善其言他日<lb/>
從容以奏上悦顧問林甫林甫曰臣知之乆矣華山陛<lb/>
下本命也王氣所在不可發之故臣不敢言上遂薄適<lb/>
之因曰自今奏事先與林甫議之無輕脱自是適之束<lb/>
手矣非其所引進皆以罪誅威震海内諫官但持禄養<lb/>
<pb n="KR3l0118_WYG_240-12a"/>
資無敢論事獨補闕杜中猶再上疏翌日被黜為下邽<lb/>
令林甫召諸諫官謂曰今明主在上羣臣將順之不暇<lb/>
何用多言君不見立仗馬乎終日無聲而食三品料及<lb/>
其一鳴即黜去雖欲再鳴其可得乎由是諫諍之路絶<lb/>
矣晩年多寃讐懼其報復出廣車僕金吾靜街前驅百<lb/>
歩之外居則以磚甃屋以板幙牆家人警衛如禦大敵<lb/>
其自防也如此故事宰臣騎從三五人而已士庻不避<lb/>
于路至是騎從百餘人為左右翼公卿以下趨避自林<lb/>
<pb n="KR3l0118_WYG_240-12b"/>
甫始也<hi>出談賓録</hi>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百四十<lb/>
</p>
<p>
</p>
  </div>
</body>
</text>
</TEI>
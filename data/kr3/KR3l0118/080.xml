<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷八十</head> <lb/>
    <p>
<pb n="KR3l0118_WYG_080-1a"/>
欽定四庫全書<lb/>
　太平廣記卷八十<lb/>
　　方士五<lb/>
　　　周隱克　　　張士政　　　陳休復<lb/>
　　　費雞師　　　岳麓僧　　　強紳<lb/>
　　　彭釘䈥　　　崔无斁　　　蜀士<lb/>
　　　陳岷　　　　鄭山古　　　馬處謙<lb/>
　　　趙聖人　　　黄萬户　　　何奎<lb/>
<pb n="KR3l0118_WYG_080-1b"/>
　　　孫雄　　　　李漢雄<lb/>
　　　　周隱克<lb/>
唐道士周隱克有術數將相大僚咸敬如神明宰相李<lb/>
宗閔修弟子禮手狀皆云然前宰相段文昌鎮淮南染<lb/>
疾曰尊師去年云我有疾須卧六日段公與賔客博戲<lb/>
飲茶周生連喫數椀段起旋溺不已良久驚語尊師曰<lb/>
乞且放虚憊交下不自持笑曰與相公為戲也蓋飲茶<lb/>
慵起遣段公代之<hi>出逸史</hi>
<pb n="KR3l0118_WYG_080-2a"/>
　　　　張士政<lb/>
唐王潛在荆州百姓張士政善治傷折有軍人損脛求<lb/>
張治之張飲以一藥酒破肉取碎骨一片大如兩指塗<lb/>
膏封之數日如舊經二年餘脛忽痛復問於張張曰前<lb/>
君所出骨寒則痛可遽覔也果獲於牀下令以湯洗貯<lb/>
於絮中其痛即愈王子弟與之狎嘗祈其戲術張取草<lb/>
一掬再三揉之悉成燈蛾飛去又畫一婦女於壁酌滿<lb/>
杯飲之酒無遺滴逡廵畫婦人面赤半日許其術終不<lb/>
<pb n="KR3l0118_WYG_080-2b"/>
傳人<hi>出逸史</hi>
　　　　陳休復<lb/>
唐李當鎮興元褒城縣處士陳休復號陳七子狎於博<lb/>
徒行止非常李以其妖誕械之而市井中又有一休復<lb/>
無何殞於狴牢遽都腐敗所司收而瘞之爾後宛在褒<lb/>
城李驚異不敢復問一旦愛女暴亡妻追悼成疾無能<lb/>
療者幕客白曰陳處士真道者必有少君之術能祈之<lb/>
乎李然之因敬而延召陳曰此小事爾於初夜帷裳設<lb/>
<pb n="KR3l0118_WYG_080-3a"/>
燈炬畫作一門請夫人下簾屏氣至夜分亡者自畫門<lb/>
入堂中行數遭夫人愊臆失聲而哭亡魂倐然滅矣然<lb/>
後戒勉令其抑割李由是敬之<hi>出北夢瑣言</hi>
　　　　費雞師<lb/>
唐蜀有費雞師目赤無黑睛本濮人段成式長慶初見<lb/>
之已年七十餘或為人解災必用一雞設祭於庭又取<lb/>
江石如雞卵令疾者握之乃踏步作氣嘘叱雞旋轉而<lb/>
死石亦四破成式舊家人永安初不信嘗謂曰爾有大<lb/>
<pb n="KR3l0118_WYG_080-3b"/>
厄因丸符逼令吞之復去其左足鞋及襪符展在足心<lb/>
矣又謂奴滄海爾將病令袒而負户以筆再三畫於外<lb/>
大言曰過過墨跡遂透著背焉<hi>出酉陽雜爼</hi>
　　　　岳麓僧<lb/>
唐廣南節度下元隨軍將鍾大夫忘其名晩年流落旅<lb/>
寓陵州多止佛寺仁壽縣主簿歐陽衎愍其衰老常延<lb/>
待之三伏間患腹疾卧於歐陽舍踰月不食慮其旦夕<lb/>
溘然欲陳牒州衙希取鍾公一狀以明行止鍾曰病即<lb/>
<pb n="KR3l0118_WYG_080-4a"/>
病矣死即未也既此奉煩何妨申報於是聞官爾後疾<lb/>
愈孫光憲時為郡倅鍾惠然来訪因問所苦之由乃曰<lb/>
曽在湘潭遇干戈不進與同行商人數輩就岳麓寺設<lb/>
齋寺僧有新合知命丹者且云服此藥後要退即飲海<lb/>
藻湯或大期將至即肋下微痛此丹自下便須指揮家<lb/>
事以俟終焉遂各與一緡吞一丸他日入蜀至樂温縣<lb/>
遇同服丹者商人寄寓樂温得與話舊且説所服之效<lb/>
無何此公来報肋下痛不日其藥果下急區分家事後<lb/>
<pb n="KR3l0118_WYG_080-4b"/>
凡二十日卒某方神其藥用海藻湯下之香水洗沐却<lb/>
吞之昨来所苦藥且未下所以知未死兼出藥相示然<lb/>
鍾公面色紅潤強飲㗖似得藥力也他日不知其所終<lb/>
以其知命有驗故記之焉<hi>出北夢瑣言</hi>
　　　　強紳<lb/>
唐鳯州東谷有山人强紳妙於三戒尤精雲氣屬王氏<lb/>
初併秦鳯張黄於通衢强公指而謂孫光憲曰更十年<lb/>
天子數員又曰并汾而来悠悠梁蜀後何為哉於時蜀<lb/>
<pb n="KR3l0118_WYG_080-5a"/>
兵初攻岐山謂其旦夕屠之强曰秦王乆思妄動非四<lb/>
海之主雖然死於牖下乃其分也蜀人終不能剋秦而<lb/>
秦川亦成丘墟矣爾後大鹵與王鳯翔不羈秦王令終<lb/>
王氏絶祚果叶強生言有鹿盧蹻術自云老夫耄矣無<lb/>
人可傳其書藏在深隠處古杉樹中因與孫光憲偕詣<lb/>
開樹皮發蠟緘取出一通絹書選吉辰以授為強嫗止<lb/>
之謂孫少年矣慮致發狂俾服膺三年方議可否<hi>出北夢瑣</hi>
<hi>言</hi>
<pb n="KR3l0118_WYG_080-5b"/>
　　　　彭釘䈥<lb/>
唐彭濮間有相者彭剋明號彭釘䈥言事多驗人以其<lb/>
必中是有釘䈥之名九隴村民唐氏子家富榖食彭謂<lb/>
曰唐郎即世不挂一縷唐氏曰我家粗有田隴衣食且<lb/>
豐可能裸露而終哉後一日江水泛漲潭上有一兔在<lb/>
水中央唐謂必致之乃脱衣泅水無何為汎波漂沒而<lb/>
卒所謂一縷不挂也其他皆此𩔖繁而不載<hi>出北夢瑣言</hi>
　　　　崔无斁<lb/>
<pb n="KR3l0118_WYG_080-6a"/>
偽王蜀先主時有道士李暠亦唐之宗室生於徐州而<lb/>
遊三蜀詞辯敏捷麤有文章因棲陽平化為妖人扶持<lb/>
上有紫氣乃聚衆舉事而敗妖輩星散而暠獨罹其禍<lb/>
先是李暠有書召玉局仙楊徳輝赴齋有老道士崔无<lb/>
斁自言患聾有道而託算術徃徃預知吉凶楊徳輝問<lb/>
曰將欲北行如何令崔書地作字乃書北千兩割字崔<lb/>
公以千挿北成乖字曰去即乖覺楊坐不果去而暠齋<lb/>
日就擒道士多罹其禍楊之幸免由崔之力也<hi>出北夢瑣言</hi>
<pb n="KR3l0118_WYG_080-6b"/>
　　　　蜀士<lb/>
偽王蜀有王氏子承協幼承廕有文武才性聰明通于<lb/>
音律門下常養一術士潛授戰陣之法人莫知之術士<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>縷弊衣亦不受承協之資鏹承協後因蜀主講武於<lb/>
星宿山下忽於主前呈一鐵鎗重三十餘斤請試之由<lb/>
是介馬盤鎗星飛電轉萬人觀之咸服其神異及入城<lb/>
又請盤城門下鐵闗五十餘斤兩人舁致馬上當街馳<lb/>
之亦如電閃大賞之擢為龍㨗指揮使其諸家兵法三<lb/>
<pb n="KR3l0118_WYG_080-7a"/>
令五申懸之口吻以其年幼終不付大兵柄竒異之術<lb/>
信而有之<hi>出王氏見聞</hi>
　　　　陳岷<lb/>
後唐莊宗世子魏王繼岌伐蜀迴軍在道而有鄴都之<lb/>
變莊宗與劉后命内臣張漢賔齎急詔所在催魏王歸<lb/>
闕張漢賔乗驛倍道急行至興元西縣逢魏王宣傳詔<lb/>
㫖王以本軍方討漢州康延孝相次繼来欲候之出山<lb/>
以陳凱歌漢賔督之有軍謀陳岷比事梁與漢賔熟宻<lb/>
<pb n="KR3l0118_WYG_080-7b"/>
問張曰天子改換且是何人張色莊曰我當面奉宣詔<lb/>
魏王况大軍在行談何容易陳岷曰久忝知聞故敢諮<lb/>
問兩日来有一信風新人已即位矣復何形迹張乃説<lb/>
来時聞李嗣源過河未知近事岷曰魏王且請盤桓以<lb/>
觀其勢未可前邁張以莊宗命嚴不敢遷延督令進發<lb/>
魏王至渭南遇害<hi>出王氏見聞</hi>
　　　　鄭山古<lb/>
偽蜀王先主時有軍校黄承真就糧于廣漢綿竹縣遇<lb/>
<pb n="KR3l0118_WYG_080-8a"/>
一叟曰鄭山古謂黄曰此國於五行中少金氣有剝金<lb/>
之號曰金煬鬼此年蜀宫大火至甲申乙酉則殺人無<lb/>
數我授汝祕術詣朝堂陳之儻行吾教以禳鎮庶幾減<lb/>
於殺伐救活之功道家所重延生試於我而取之然三<lb/>
陳此術如不允行則止亦不免盖洩於隂機也子能從<lb/>
我乎黄亦好竒乃曰茍禀至言死生以之乃齎祕文詣<lb/>
蜀三上不達乃嘔血而死其大火與乙酉亡國殺戮之<lb/>
事果驗孫光憲與承真相識竊得窺其秘緯題云黄帝<lb/>
<pb n="KR3l0118_WYG_080-8b"/>
隂符與今隂符不同凡五六千言黄云受於鄭叟一畫<lb/>
一㸃皆以五行屬配通暢亹亹實竒書也然漢代數言<lb/>
生於綿竹妙於讖記之學所云鄭叟豈黄扶之流乎<hi>出北</hi>
<hi>夢瑣言</hi>
　　　　馬處謙<lb/>
偽王蜀葉逢少明悟以詞筆求知常與孫光憲偕詣術<lb/>
士馬處謙問命通塞馬曰四十已後方可圖之未晚茍<lb/>
或先得於壽不永于時州府交辟以多故參差不成其<lb/>
<pb n="KR3l0118_WYG_080-9a"/>
事後充湖南通判官未除官之前夢見乘船赴任江上<lb/>
候吏旁午而至迎入石窟覺後話於廣成先生杜光庭<lb/>
次忽報敕下授檢校水部員外郎廣成曰昨宵之夢豈<lb/>
小川之謂乎自是解維覆舟於犍為郡青衣灘而死即<lb/>
處謙之生知葉逢之凶夢何其效哉光憲自蜀㳂流一<lb/>
夕夢葉生云子於青衣亦不得免覺而異之泊發嘉州<lb/>
取陽山路乗小舟以避青衣之險無何篙折為汛流吸<lb/>
入青衣幸而獲濟豈鬼神尚能相戲哉<hi>出北夢瑣言</hi>
<pb n="KR3l0118_WYG_080-9b"/>
　　　　趙聖人<lb/>
偽蜀有趙温圭善袁許術占人災祥無不神中蜀謂之<lb/>
趙聖人武將王暉事蜀先主累有軍功為性凶悍至後<lb/>
主時為一二貴人擠抑久沈下位王深銜之嘗一日於<lb/>
朝門逢趙公見之驚愕乃屏人告之曰今日見君面有<lb/>
殺氣懐兵刃欲行隂謀但君將来當為三任郡守一任<lb/>
節制自是晚達不宜害人以取殃禍王大駭乃於懐中<lb/>
探一匕首擲於地泣而言曰今日比欲刺殺此子便自<lb/>
<pb n="KR3l0118_WYG_080-10a"/>
引决不期逢君為開釋請從此而止勤勤拜謝而退王<lb/>
尋為郡遷秦州節度蜀亡老於咸陽宰相范質親見王話<lb/>
其事<hi>出玉堂閒話</hi>
　　　　黄萬户<lb/>
偽王蜀時巫山高唐觀道士黄萬户本巴東萬户村民<lb/>
學白虎七變術又云學六丁法於道士張君常持一鐵<lb/>
鞭療疾不以財物介懐然好與鄉人爭訟州縣不之重<lb/>
也戎州刺史文思輅亦有戲術曽剪紙魚投於盆内而<lb/>
<pb n="KR3l0118_WYG_080-10b"/>
活萬户投符化獺而食之其鐵鞭為文思輅收之歸至<lb/>
涪州亡其鞭而却歸黄矣有楊希古欲傳其術坐未安<lb/>
忽云子家中已有喪穢不果傳俄得家訃母亡又蜀先<lb/>
主召入宫列示諸子俾認儲后萬户乃指後主其術他<lb/>
皆倣此唯一女為巫山民妻有男傳授祕訣將卒家人<lb/>
勿殮經七八日再活不乆却殞也青城縣舊有馬和尚<lb/>
宴坐三十五年道徳甚高萬户將卒謂家人曰青城馬<lb/>
和尚来我遂長逝也是年馬師亦遷化<hi>出北夢瑣言</hi>
<pb n="KR3l0118_WYG_080-11a"/>
　　　　何奎<lb/>
偽王蜀時閬州人何奎不知何術而言事甚效既非卜<lb/>
相人號何見鬼蜀之近貴咸神之鬻銀肆有患白癩者<lb/>
傳於兩世矣何見之謂曰爾所苦我知之矣我為嫁聘<lb/>
少鐶釧釵箆之屬爾能致之乎即所苦立愈矣癩者欣<lb/>
然許之因謂曰爾家必有他人舊功徳或供養之具在<lb/>
焉亡者之魂所依故遣為此祟但去之必瘳也患者歸<lb/>
視功徳堂内本無他物忖思乆之老母曰佛前紗窗乃<lb/>
<pb n="KR3l0118_WYG_080-11b"/>
重圍時他人之物曾取而置之得非此乎遽徹去仍修<lb/>
齋懺疾遂痊竟受其鐶釧之贈何生未遇不汲汲於官<lb/>
宦末年祈於大官自布衣除興元少尹金紫兼妻邑號<lb/>
子亦賜緋不之任便歸閬州而卒顯知死期也雖術數<lb/>
通神而名器踰分識者知後主政悉此𩔖也<hi>出北夢瑣言</hi>
　　　　孫雄<lb/>
嘉州夾江縣人孫雄號孫卯齋其言事亦何奎之流偽<lb/>
蜀主歸命時内官宋愈昭將軍數員舊與孫相善亦神<lb/>
<pb n="KR3l0118_WYG_080-12a"/>
其術將赴洛都咸問將来昇沈孫俛首曰諸官記之此<lb/>
去無災無福但行及野狐泉已来税駕處曰孫雄非聖<lb/>
人耶此際新舊使頭皆不見矣諸官咸疑之爾後量其<lb/>
行邁合在咸京左右後主罹偽詔之禍莊宗遇鄴都之<lb/>
變所謂新舊使頭皆不得見之驗也<hi>出北夢瑣言</hi>
　　　　李漢雄<lb/>
李漢雄者嘗為欽州刺史罷郡居池州善風角推步之<lb/>
竒術自言當以兵死天祐丙子歳遊淛西始入府而歎<lb/>
<pb n="KR3l0118_WYG_080-12b"/>
曰府中氣候甚惡當有兵亂期不逺矣吾必速迴既見<lb/>
府公厚待之留旬日未得遽去一日晚出逆旅四顧而<lb/>
歎曰禍在明日吾不可留翌日晨入府辭坐客位中良<lb/>
久曰禍即今至速出猶或可遂出至府門遇軍將周交<lb/>
作亂遂遇殺害於門下<hi>出稽神録</hi>
　<lb/>
　<lb/>
　太平廣記卷八十<lb/>
</p>
<p>
</p>
  </div>
</body>
</text>
</TEI>
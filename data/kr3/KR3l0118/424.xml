<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百二十四</head>
    <p>
<pb n="KR3l0118_WYG_424-1a"/>
欽定四庫全書<lb/>
　太平廣記卷四百二十四　宋　李昉等　編<lb/>
　　龍七<lb/>
　　　閻浮龍　　　吳山人　　　白將軍<lb/>
　　　温媪　　　　栁子華　　　斑石<lb/>
　　　張公洞　　　五䑓山池　　張老<lb/>
　　　費雞師　　　汾水老姥　　李宣<lb/>
　　　濛陽湫　　　鹽井龍　　　尹皓<lb/>
<pb n="KR3l0118_WYG_424-1b"/>
　　　　閻浮龍<lb/>
龍在閻浮提者五十七億龍於翟陁尼不降濁水西洲<lb/>
人食濁則夭單越人惡冷風雲不發冷於弗姿提洲不<lb/>
作雷聲不起電光東洲惡之也其雷聲兜率天作歌頌<lb/>
音閻浮提作海潮音其雨兜率天上雨摩尼獲世城雨<lb/>
美膳海中注雨不絶如連阿修中雨羅丘伏閻浮提中<lb/>
雨清浮水<hi>出酉陽雜俎</hi>
　　　　吳山人<lb/>
<pb n="KR3l0118_WYG_424-2a"/>
隴州吳山縣有一人乗白馬夜行凡縣人皆夢之語曰<lb/>
我欲移居暫假爾牛言訖即過其夕數百家牛及眀皆<lb/>
被體汗流如水於縣南山曲出一湫方圓百餘歩里人<lb/>
以此湫因牛而遷謂之特牛湫也<hi>出獨異志</hi>
　　　　白將軍<lb/>
僧元可言近傳有白將軍者嘗於曲江洗馬馬忽跳出<lb/>
驚走前足有物色白如衣𢃄縈繞數匝遽令解之血流<lb/>
數升白異之遂封紙帖中藏於衣箱一日送客至滻水<lb/>
<pb n="KR3l0118_WYG_424-2b"/>
出示諸客客曰盍以水試之白以劍劃地成竅置蟲於<lb/>
中沃盥其上少頃蟲蠕而長竅中泉湧倐忽自盤若一<lb/>
席有黒氣如香烟徑出簷外衆懼曰必龍也遂急歸未<lb/>
數里風雨驟至大震數聲<hi>出酉陽雜俎</hi>
　　　　温媪<lb/>
温媪者即康州悦城縣孀婦也績布為業嘗於野㟁拾<lb/>
菜見沙草中有五卵遂收歸置績筐中不數日忽見五<lb/>
小蛇殻一斑四青遂送于江次固無意望報也媪常濯<lb/>
<pb n="KR3l0118_WYG_424-3a"/>
浣於江邉忽一日見魚在水跳躍戲於媪前自爾為常<lb/>
漸有知者鄉里咸為龍之母敬而事之或詢以災福亦<lb/>
言多徵應自是媪亦漸豐足朝廷知之遣使徵入京師<lb/>
至全義嶺有疾却返悦城而卒鄉里共葬之江東㟁忽<lb/>
一夕天地晦暝風雨隨作及明移其冢於西而草木悉<lb/>
於西岸<hi>出嶺表錄異</hi>
　　　　栁子華<lb/>
栁子華唐時為成都令一旦方午忽有犢車一乗前後<lb/>
<pb n="KR3l0118_WYG_424-3b"/>
女騎導從徑入㕔事使一介告栁曰龍女且來矣俄而<lb/>
下車左右扶衛昇階與子華相見云宿命與君合為匹<lb/>
偶因止命酒樂極懽成禮而去自是往復為常逺近咸<lb/>
知之子華罷秩不知所之俗云入龍宫得水仙矣<hi>闕</hi>
　　　　斑石<lb/>
京邑有一士子因山行拾得一石子青赤斑斕大如雞<lb/>
子甚異之置中箱中五六年因與嬰兒弄遂失之數日<lb/>
晝忽風雨暝晦庭前樹下降水不絶如瀑布狀人咸異<lb/>
<pb n="KR3l0118_WYG_424-4a"/>
其故風雨息樹下忽見此石已破中如雞卵出殻焉乃<lb/>
知為龍子也<hi>出原化記</hi>
　　　　張公洞<lb/>
義興縣山水秀絶張公洞尤竒麗里人云張道陵修行<lb/>
之所也中有洞壑衆未敢入土氓姚生習道挈杖瓶火<lb/>
負囊以入約行數百歩漸漸明朗雲樹依稀近通歩武<lb/>
又十餘里見二道士對奕曰何人焉得來此具言始末<lb/>
曰大志之士也姚生餒甚因求食旁有青泥數斗道士<lb/>
<pb n="KR3l0118_WYG_424-4b"/>
指曰可飡此試探咀嚼覺芳馨食之遂飽道士曰爾可<lb/>
去慎勿語世人再拜而返密懐其餘以訪市肆偶胡賈<lb/>
見驚曰此龍食也何方而得乃述其事俱往尋之但黒<lb/>
巨穴不復有路青泥出外已硬如石不可復食<hi>出逸史</hi>
　　　　五䑓山池<lb/>
五䑓山北䑓下有龍池約二畝有餘佛經云禁五百毒<lb/>
龍之所每至亭午昏霧暫開比邱及净行居士方可一<lb/>
覩比邱尼及女子近即時雷電風雨大作如近池必為<lb/>
<pb n="KR3l0118_WYG_424-5a"/>
毒氣所吸逡廵而没<hi>出傳竒</hi>
　　　　張老<lb/>
荆湘有僧寺背山近水水中有龍時或雷風大作損壊<lb/>
樹木寺中有撞鐘張老者術士也而僧不知張老惡此<lb/>
龍損物欲禁殺之密為法此龍已知化為人潛告僧曰<lb/>
某寔龍也住此水多年或因出風雨損物為張老所禁<lb/>
性命危急非和尚救之不可倘救其命奉一寳珠以伸<lb/>
報答某即移於别處僧諾之夜喚張老求釋之張老曰<lb/>
<pb n="KR3l0118_WYG_424-5b"/>
和尚莫受此龍獻珠否此龍甚窮唯有此珠性又恡惡<lb/>
今若受珠他時悔無及僧不之信曰君但為我放之張<lb/>
老不得已乃放龍夜後送珠於僧而移出潭水張老亦<lb/>
辭僧去後數日忽大雷雨壊此僧舎奪其珠果如張老<lb/>
之言<hi>出原化記</hi>
　　　　費雞師<lb/>
蜀川有一費雞師者善知將來之事而亦能為人禳救<lb/>
多在卭州蜀人皆神之時有一僧言往者雙流縣保唐<lb/>
<pb n="KR3l0118_WYG_424-6a"/>
寺寺有張二師者因廵行僧房見有空院將欲住持率<lb/>
家人掃灑之際於柱上得一小瓶子二師觀之見一蛇<lb/>
在瓶内覆瓶出之約長一尺文彩斑駁五色備具以杖<lb/>
觸之隨手而長衆悉驚異二師令一人挾之送於寺外<lb/>
當攜掇之際隨觸隨大以至丈餘如屋椽矣二人擔之<lb/>
方舉送者愈懼觀者隨而益多距寺約二三里所在撼<lb/>
動之時増長不已衆益懼遂擊傷至於死明日此寺院<lb/>
中有虹蜺亭午時下寺中僧有事至卭州見雞師説之<lb/>
<pb n="KR3l0118_WYG_424-6b"/>
雞師曰殺龍女矣張二師與汝寺之僧徒皆當死乎後<lb/>
卒如其言他應驗不可勝紀竟不知何術韋絢長兄為<lb/>
杜元頴從事其弟妹皆識費師於京中已悉知有此事<lb/>
自到即詢訪雞師之術凡有病者來告雞師即抱一雞<lb/>
而往及其門乃持呪其雞令入内抵病者之所雞入而<lb/>
死病者差雞出則病者不起矣時人遂號為費雞師又<lb/>
以石子置病者腹上作法結印其石子斷者其人亦不<lb/>
起也又能書符先焚符為灰和湯水與人吞之俄復吐<lb/>
<pb n="KR3l0118_WYG_424-7a"/>
出其符宛然如不燒又云城南建昌橋下其南㟁先有<lb/>
龍窟嵗常損人至有連馬而溺者如有攫拏於水當韋<lb/>
臯時前後運石凡㡬萬數頃之石復失焉後命道士投<lb/>
簡於内以土築之方滿自此之後龍窟移于建昌寺佛殿<lb/>
下與西廊龍井通焉而建昌橋下往往損人而不甚也<lb/>
詢問吏卒往時人馬溺於其間良乆尸浮皆白其血被<lb/>
咒吸已盡而尸乃出焉<hi>出戎幕閑談</hi>
　　　　汾水老姥<lb/>
<pb n="KR3l0118_WYG_424-7b"/>
汾水邉有一老姥獲一頳鯉顔色異常不與衆魚同既<lb/>
攜歸老姥憐惜且竒之鑿一小池汲水養之經月餘後<lb/>
忽見雲霧興起其頳鯉即騰躍逡廵之間乃漸昇霄漢<lb/>
其水池即竭至夜又復來如故人見之者甚驚訝以為<lb/>
妖怪老姥恐為禍頗追悔焉遂親至小池邉禱祝曰我<lb/>
本惜爾命容爾生反欲禍我耶言纔絶其頳鯉躍起雲<lb/>
從風至即入汾水唯空中遺下一珠如彈丸光晶射人<lb/>
其老姥得之衆人不敢取後五年老姥長子患風病漸<lb/>
<pb n="KR3l0118_WYG_424-8a"/>
篤醫莫能療老姥甚傷忽憶取是珠以召良醫其珠忽<lb/>
化為一丸丹老姥曰此頳鯉遺我以救我子答我之惠<lb/>
也遂與子服之其病尋愈<hi>出滿湘錄</hi>
　　　　李宣<lb/>
李宣宰陽縣縣左有潭傳有龍居而鱗物尤美李之子<lb/>
惰學愛釣術日往潭上一旦龍見滿潭水發如舒錦被<lb/>
李子褫魄委竿而走盖釣術多以煎燕為餌果發龍之<lb/>
嗜慾也<hi>出北夢瑣言</hi>
<pb n="KR3l0118_WYG_424-8b"/>
　　　　濛陽湫<lb/>
彭州濛陽縣界地名清流有一湫鄉俗云此湫龍與西<lb/>
山慈母池龍為婚每嵗一㑹新繁人王睿乃博物者多<lb/>
所辨正嘗鄙之秋雨後經過此湫乃遇西邉雷雨冥晦<lb/>
狂風㧞樹王睿縶馬障樹而避須臾雷電之勢止於湫<lb/>
上倐然而霽天無纎雲詰彼居人正符前説也雲安縣<lb/>
西有小湯溪土俗云此溪龍與雲安溪龍為親此乃不<lb/>
經之談也或一日風雷自小湯溪循蜀江中而不至雲安<lb/>
<pb n="KR3l0118_WYG_424-9a"/>
縣雲物回薄入溪中疾電狂霆誠可畏有栁毅洞庭之<lb/>
事與此相符小湯之事自目覩也<lb/>
　　　　鹽井龍<lb/>
王蜀時䕫州大昌鹽井水中往往有龍或白或黄鱗鬛<lb/>
光眀攪之不動唯沮沫而已彼人不以為異近者秭歸<lb/>
永濟井鹵槽亦有龍蟠與大昌者無異識者曰龍之為<lb/>
靈瑞也負圖以昇天今乃見於鹵中豈能雲行雨施乎<lb/>
雲安縣漢成宫絶頂有天池深七八丈其中有物如蜥<lb/>
<pb n="KR3l0118_WYG_424-9b"/>
蜴長咫尺五色備具躍於水靣象小龍也有髙遇者為<lb/>
刺史詣宫設醮忽浮出或問監官李徳符曰是何祥也<lb/>
符曰某自生長於此且未常見漢成池中之物髙既無<lb/>
善政諂佛佞神亦已至矣安可定其是非也夷陵清衾<lb/>
覆水或浮出大木横塞水靣號為龍巢遂州髙棟溪潭<lb/>
每嵗龍見一如狼山之事<hi>出北夢瑣言</hi>
　　　　尹皓<lb/>
朱梁尹皓鎮華州夏將半出城廵警時蒲雍各有兵戈<lb/>
<pb n="KR3l0118_WYG_424-10a"/>
相持故也因下馬於荒地中得一物如石又如卵其色<lb/>
青黒光滑可愛命左右收之又行三二十里見村院佛<lb/>
遂寘於像前其夜雷霆大震猛雨如注天火燒佛堂而<lb/>
不損佛像盖龍卵也院外柳樹數百株皆倒植之其卵<lb/>
已失<hi>出玉堂閑話</hi>
　<lb/>
　<lb/>
　<lb/>
<pb n="KR3l0118_WYG_424-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百二十四<lb/>
</p>
<p>
</p>
  </div>
</body>
</text>
</TEI>
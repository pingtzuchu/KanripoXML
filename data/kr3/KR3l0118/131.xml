<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百三十一</head> <lb/>
    <p>
<pb n="KR3l0118_WYG_131-1a"/>
欽定四庫全書<lb/>
　太平廣記卷一百三十一<lb/>
　　報應三十<lb/>
　　　田倉　　　　臨海人　　　陳甲<lb/>
　　　麻姑　　　　謝盛　　　　李嬰<lb/>
　　　許憲　　　　益州人　　　章安人<lb/>
　　　元稚宗　　　王曇畧　　　廣州人<lb/>
　　　東興人　　　陳莽　　　　沛國人<lb/>
<pb n="KR3l0118_WYG_131-1b"/>
　　　齊朝請　　　伍寺之　　　蘇巷<lb/>
　　　阮倪　　　　邵文立　　　梁元帝<lb/>
　　　望蔡令　　　僧曇歡　　　釋僧羣<lb/>
　　　竺法惠　　　冀州小兒<lb/>
　　　　田倉<lb/>
後漢溪夷田彊遣子魯居上城次子玉居中城小子倉<lb/>
居下城三壘相次以拒王莽光武二十四年遣威武將<lb/>
軍劉尚征之尚未至倉獲白鼈為臛舉烽請兩兄兄至<lb/>
<pb n="KR3l0118_WYG_131-2a"/>
無事及劉尚軍來倉舉火魯等以為不實倉遂戰死焉<lb/>
<hi>出酉陽雜俎</hi>
　　　　臨海人<lb/>
呉末臨海人入山射獵夜中有人長一丈著黃衣白帶<lb/>
來謂射人曰我有讐尅明當戰君可見助當有相報射<lb/>
人曰自可助君耳何用謝為答曰明食時君可出溪邊<lb/>
敵從北來我南徃應白帶者我黃帶者彼射人許之明<lb/>
出果聞岸北有聲狀如風雨草木四靡視南亦爾唯見<lb/>
<pb n="KR3l0118_WYG_131-2b"/>
二大蛇長十餘丈于溪中相遇便相盤繞白鱗勢弱射<lb/>
人因引弩射之黃鱗者即死日將暮復見昨人來辭謝<lb/>
云住此一年獵明年以去愼勿復來來必有禍射人曰<lb/>
善遂停獵數年後忽思前言更徃獵復見白帶人告曰<lb/>
我語君不能見用讐子已甚今必報君非我所知射人<lb/>
聞之甚怖便欲走乃見三烏衣人俱張口向之射人即<lb/>
死<hi>出續捜神記</hi>
　　　　陳甲<lb/>
<pb n="KR3l0118_WYG_131-3a"/>
吳郡海鹽縣北鄉亭里有士人陳甲本下邳人晉元帝<lb/>
時寓居華亭獵於東野大藪歘見大蛇長六七丈形如<lb/>
百斛船𤣥黃五色卧岡下士人即射殺之不敢説三年<lb/>
後與鄉人共獵至故見蛇處語同行云昔在此殺大蛇<lb/>
其夜夢見一人烏衣黑幘來至其家問曰我昔昏醉汝<lb/>
無狀殺我吾昔醉不識汝面故三年不相知今自來就<lb/>
死其人即驚覺明旦腹痛而卒<hi>出捜神記</hi>
　　　　麻姑<lb/>
<pb n="KR3l0118_WYG_131-3b"/>
晉孝武大元八年富陽民麻姑者好噉膾華本者好噉<lb/>
鱉臛二人相善麻姑見一鱉大如釡蓋頭尾猶是大蛇<lb/>
繫之經一月盡變鱉便取作臛報華本食之非常味美<lb/>
麻姑不肯食華本彊令食之麻姑遂噉一臠便大惡心<lb/>
吐逆委頓遂生病喉中有物塞喉不下開口向本本見<lb/>
有一蛇頭開口吐舌本驚而走姑僅免本後于宅得一<lb/>
蛇大二圍長五六尺打殺作膾喚麻姑麻姑得食甚美<lb/>
苦求此魚本因醉喚家人捧蛇皮肉來麻姑見之嘔血<lb/>
<pb n="KR3l0118_WYG_131-4a"/>
而死<hi>出齊諧記</hi>
　　　　謝盛<lb/>
晉安帝隆安中曲阿民謝盛乗船入湖採菱見一蛟來<lb/>
向船船迴避又從其後盛便以义殺之懼而還家至興<lb/>
寧中普天亢旱盛與同旅數人步至湖中見先义在地<lb/>
拾取之云此是我义人問其故具以實對行數步乃得<lb/>
心痛還家一宿便死<hi>出幽㝠録</hi>
　　　　李嬰<lb/>
<pb n="KR3l0118_WYG_131-4b"/>
東晉義熈中鄱陽李嬰李滔兄弟二人善于用弩嘗射<lb/>
大麈解其四足懸著樹間以臟為炙方欲共食遥見山<lb/>
下有人長三丈許鼓步而來手持大囊既至斂取麈頭<lb/>
骼皮骨并火上雜肉悉内囊中徑負入山嬰兄弟須臾<lb/>
俱卒<hi>出廣古今五行記</hi>
　　　　許憲<lb/>
晉義熈中餘杭縣有仇王廟高陽許憲為縣令憲男于<lb/>
廟側放火獵便穢祠前忽有三白麞從屋走出男引弓<lb/>
<pb n="KR3l0118_WYG_131-5a"/>
射忽失所在復以火圍之風吹火反覆其面欲去莫從<lb/>
遂燒死而憲以事免官<hi>出廣古今五行記</hi>
　　　　益州人<lb/>
宋元嘉初益州刺史遣三人入山伐樵路迷忽見一龜<lb/>
大如車輪四足各躡一小龜而行又有百餘黃龜從其<lb/>
後三人叩頭請示出路龜乃伸頸若有意焉因共随逐<lb/>
即得出路一人無故取小龜割以為臛食之須臾暴死<lb/>
唯不噉者無恙<hi>出異苑</hi>
<pb n="KR3l0118_WYG_131-5b"/>
　　　　章安人<lb/>
宋元嘉中章安縣人嘗屠虎至海口見一蟹匡大如笠<lb/>
脚長三尺取食甚美其夜夢一少嫗語云汝噉我肉我<lb/>
食汝心明日其人為虎所食<hi>出廣古今五行記</hi>
　　　　元稚宗<lb/>
宋元稚宗者河東人也元嘉十六年隨鍾離太守阮愔<lb/>
在郡愔使稚宗行至遠村郡吏蓋茍邊定隨焉行至民<lb/>
家恍惚如眠便不復寤民以為死舁出門外方營殯具<lb/>
<pb n="KR3l0118_WYG_131-6a"/>
經夕能言説初有一百許人縛稚宗去數十里至一佛<lb/>
圖僧衆供養不異于世有一僧曰汝好獵今應受報便<lb/>
取稚宗皮剝臠截具如治諸牲獸之法復納于澡水釣<lb/>
口出之剖破解切若為膾狀又鑊煮爐炙初悉糜爛隨<lb/>
以還復痛惱苦毒至三乃止問欲活否稚宗便叩頭請<lb/>
命道人令其蹲地以水灌之云一灌除罪五百稚宗苦<lb/>
求多灌沙門曰唯三足矣見有蟻𩔖數頭道人曰此雖<lb/>
微物亦不可殺無復論巨此者也魚肉自此可噉耳齋<lb/>
<pb n="KR3l0118_WYG_131-6b"/>
㑹之日悉著新衣無新可浣也稚宗因問我行旅有三<lb/>
而獨嬰苦何也道人曰彼二人自知罪福知而無犯唯<lb/>
爾愚蒙不識縁報故以相戒因爾便蘇數日能起由是<lb/>
遂斷漁獵云<hi>出祥異記</hi>
　　　　王曇畧<lb/>
宋譙國城父人王曇畧常以牛作脯為業欲殺一牛牛<lb/>
見刀輒跳躑欲走去曇畧怒乃先以刀刺牛目經少時<lb/>
其人眼無故血流出<hi>出廣古今五行記</hi>
<pb n="KR3l0118_WYG_131-7a"/>
　　　　廣州人<lb/>
宋元嘉中廣州有三人共在山中伐木忽見石窠有三<lb/>
卵大如升取煮之湯始熱聞林中如風雨聲須臾一蛇<lb/>
大十圍長四五丈逕來湯中銜卵而去三人無幾皆死<lb/>
<hi>出捜神記</hi>
　　　　東興人<lb/>
臨川東興有人入山得猿子便將歸猿母自後逐至家<lb/>
此人縛猿子於庭中樹上以示之其母便摶頰向人欲<lb/>
<pb n="KR3l0118_WYG_131-7b"/>
哀乞直謂口不能言耳此人既不能放竟擊殺之猿母<lb/>
悲喚自擲而死此人破腸視之皆斷裂矣未半年其人<lb/>
家疫一時死盡滅門<hi>出捜神後記</hi>
　　　　陳莽<lb/>
臨川陳莽少以射獵為業與人逐鹿入山有一大樹可<lb/>
三十圍莽息其下忽有白氣去地十丈許莽因射之若<lb/>
有所中洒血布地聞空中語云正中大王俄見一大蛇<lb/>
掛樹身有箭頃刻有羣蛇輳輻向莽莽雖驅擊而來者<lb/>
<pb n="KR3l0118_WYG_131-8a"/>
數多盤繞莽身咂咂有聲須臾散去視莽唯見一聚白<lb/>
骨<hi>出廣古今五行記</hi>
　　　　沛國人<lb/>
沛國有一士人同生三子年將弱冠皆有聲無言忽有<lb/>
一人從門過因問曰此是何聲答曰是僕之子皆不能<lb/>
言客曰君可内省何以致此主人異其言思忖良久乃<lb/>
謂客曰昔為小兒時當牀上有燕巢中有三子其母從<lb/>
外得哺三子皆出口受之積日如此試以指内巢中燕<lb/>
<pb n="KR3l0118_WYG_131-8b"/>
雛亦出口受之因以三薔茨食之既而皆死昔有此事<lb/>
今實悔之客曰是也言訖其三子之言語忽然周穩蓋<lb/>
能知過之故也<hi>出續捜神記</hi>
　　　　齊朝請<lb/>
齊國有一奉朝請家甚豪侈非手殺牛則噉之不美年<lb/>
三十許病篤見大牛來舉體如被刀刺呌呼而終又江<lb/>
陵高偉入齊凡數年向幽州淀中捕魚後病每見羣魚<lb/>
囓之而死<hi>出顔氏家訓</hi>
<pb n="KR3l0118_WYG_131-9a"/>
　　　　伍寺之<lb/>
南野人伍寺之見社樹上有猴懐孕便登樹擺殺之夢<lb/>
一人稱神責以殺猴之罪當令重謫寺之乃化為大蟲<lb/>
入山不知所在<hi>出述異記</hi>
　　　　蘇巷<lb/>
新野蘇巷常與婦佃于野舍毎至田時輒有一物來其<lb/>
狀似蛇長七八尺五色光鮮巷異而餉之經數載産業<lb/>
加焉婦後密打殺即得能食之病進三斛飯猶不為飽<lb/>
<pb n="KR3l0118_WYG_131-9b"/>
少時而死也<hi>出異苑</hi>
　　　　阮倪<lb/>
阮倪者性特忍害因醉出郭見有放牛直探牛舌本割<lb/>
之以歸為炙食之其後倪生一子無舌人以為牛之報<lb/>
也<hi>出述異記</hi>
　　　　邵文立<lb/>
梁小莊嚴寺在建業定陰里本是晉零陵王廟地天監<lb/>
六年度禪師起造時有邵文立者世以烹屠為業嘗欲<lb/>
<pb n="KR3l0118_WYG_131-10a"/>
殺一鹿鹿跪而流淚以為不祥鹿懐一麑㝷當産育就<lb/>
庖哀切同被刳割因斯患疾眉鬚皆落身瘡並壊後乃<lb/>
深起悔責求道度禪師發大誓願罄捨家資迴買此地<lb/>
為立伽藍<hi>出梁京寺記</hi>
　　　　梁元帝<lb/>
梁元帝諱繹母阮脩容曾失一珠元帝時絶幼吞之謂<lb/>
是左右所盜乃炙魚眼以厭之信宿之間珠便出帝㝷<lb/>
一目致眇蓋魚之報也<hi>出韻對記</hi>
<pb n="KR3l0118_WYG_131-10b"/>
　　　　望蔡令<lb/>
梁孝元在江州時有人為望蔡縣令經劉敬躬亂縣廨<lb/>
被焚寄寺而住民將牛酒作禮縣令以牛擊殺屏除設<lb/>
鋪陳牀座於堂上接賓客未殺之頃牛係解徑來至階<lb/>
而拜縣令大笑遂令左右宰之飲噉醉飽便卧於簷下<lb/>
及醒即覺體痒爬搔隱疹因爾成癩十許年死<hi>出顔氏家訓</hi>
　　　　僧曇歡<lb/>
後周武帝時敷州義陽寺僧曇歡有羊數百口恒遣沙<lb/>
<pb n="KR3l0118_WYG_131-11a"/>
彌及奴放於山谷後沙彌云頻有人來驅逐此羊歡乃<lb/>
多將手力自徃伺之後見此人立于東岸樹下遙謂歡<lb/>
曰汝之畜養猪羊其罪最甚不久自知何勞䕶惜歡驟<lb/>
馬繞谷就之而覓不見少時滅法教資財並送官府公<lb/>
私牽挽並皆分散歡還俗貧病而死<hi>出廣古今五行記</hi>
　　　　釋僧羣<lb/>
釋僧羣清貧守節蔬食持經居羅江縣之霍山搆立茅<lb/>
室孤在海中上有石盂水深六尺常有清流古老相傳<lb/>
<pb n="KR3l0118_WYG_131-11b"/>
是羣仙所宅羣因絶粒其菴舍與石㿻隔一小澗常以<lb/>
木為梁由之以汲水年至一百三十忽見一折翅鴨舒<lb/>
翼當梁頭羣將舉錫撥之恐有轉傷因此迴歸遂絶水<lb/>
數日而終臨終謂左右曰我少時曾折一鴨翅驗此以<lb/>
為報也<hi>出高僧傳</hi>
　　　　竺法惠<lb/>
竺法惠本關中人方直有戒行行至嵩高山忽謂弟子<lb/>
法昭曰汝過去時折一鴨脚其殃即至俄而昭為人所<lb/>
<pb n="KR3l0118_WYG_131-12a"/>
擲物折脚遂永疾廢焉<hi>出高僧傳</hi>
　　　　冀州小兒<lb/>
隋開皇初冀州外邑中有小兒年十三常盜鄰卵燒煨<lb/>
食之翌日侵旦有人叩門呼此兒聲父令兒出應之見<lb/>
一人云官喚汝兒曰呼我役者入取衣糧使者曰不須<lb/>
也因引兒去村南舊是桑田耕訖未下種此小兒忽見<lb/>
道右有一小城四面門樓丹素甚嚴此兒怪曰何時有<lb/>
此城使者呵之勿言因至城北門令小兒前入小兒入<lb/>
<pb n="KR3l0118_WYG_131-12b"/>
閫城門忽閉不見一人唯是空城地皆熱灰碎火深纔<lb/>
没踝小兒忽呼呌走趨南門垂至即閉又走趨東西亦<lb/>
皆如是未到則開既至便闔時村人出田採桑男女甚<lb/>
衆皆見兒在耕田中啼泣四方馳走皆相謂曰此兒狂<lb/>
耶旦來如此遊戲不息至于食時採者皆歸兒父問曰<lb/>
見吾兒否桑人答曰父兒在村南走戲喚不肯來父出<lb/>
村外遙見兒走大呼其名一聲便住城灰忽然不見父<lb/>
兒倒號泣言之視其足半脛已上血肉燋乾膝已下紅<lb/>
<pb n="KR3l0118_WYG_131-13a"/>
爛如炙抱歸養療髀已上肉如故膝已下遂為枯骨鄰<lb/>
里聞之看其走處足跡通利了無灰火良因實業觸處<lb/>
見獄有道惠法師本冀州人與小兒鄰邑親見其事<hi>出㝠</hi>
<hi>報記</hi>
　<lb/>
　<lb/>
　<lb/>
　<lb/>
<pb n="KR3l0118_WYG_131-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百三十一<lb/>
</p>
<p>
</p>
  </div>
</body>
</text>
</TEI>
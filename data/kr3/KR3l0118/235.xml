<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百三十五</head> <lb/>
    <p>
<pb n="KR3l0118_WYG_235-1a"/>
欽定四庫全書<lb/>
　太平廣記卷二百三十五<lb/>
　　交友<lb/>
　　　宗世林　　　禰衡　　　　荀巨伯<lb/>
　　　管寧　　　　竹林七賢　　嵇康<lb/>
　　　山濤　　　　王安期　　　王敦<lb/>
　　　孫伯翳　　　湘東王繹　　唐霍王元軌<lb/>
　　　王方翼　　　吳少微　　　張説<lb/>
<pb n="KR3l0118_WYG_235-1b"/>
　　　柳芳　　　　杜佑　　　　李舟<lb/>
　　　白居易　　　許棠　　　　陸龜蒙<lb/>
　　　顔蕘<lb/>
　　　　宗世林<lb/>
漢宋南陽宗世林與魏武同時而薄其為人不與交及<lb/>
武帝拜司空總朝政從容問宗曰可以交未答曰松柏<lb/>
之志猶存既忤㫖見疎位不配德而文帝兄弟每造其<lb/>
門必拜牀下其禮重如此<hi>出世説</hi>
<pb n="KR3l0118_WYG_235-2a"/>
　　　　襧衡<lb/>
襧衡字正平少與孔文舉作爾汝之交時衡未二十而<lb/>
文舉已五十餘矣<hi>出本傳</hi>
　　　　荀巨伯<lb/>
荀巨伯遠看友人疾値胡賊攻郡友人語伯曰吾且死<lb/>
矣子可去伯曰遠來視子今有難而捨之去豈伯行耶<lb/>
賊既至謂伯曰大軍至此一郡俱空汝何人獨止耶伯<lb/>
曰有友人疾不忍委之寧以巳身代友人之命賊聞其<lb/>
<pb n="KR3l0118_WYG_235-2b"/>
言異之乃相謂曰我軍無義之人而入有義之國乃偃<lb/>
兵而退一郡獲全<hi>出殷芸口説</hi>
　　　　管寧<lb/>
魏管寧與華歆友善嘗共園中鋤菜見地有黄金一片<lb/>
管揮鋤不顧與瓦石無異華捉而擲之又嘗同席讀書<lb/>
有乘軒冕者過門管讀書如故華廢書出看管割席分<lb/>
坐曰子非吾友也<hi>出世説</hi>
　　　　竹林七賢<lb/>
<pb n="KR3l0118_WYG_235-3a"/>
陳畱阮籍譙國嵇康河内山濤三人年相比預此契者<lb/>
沛國劉伶陳畱阮咸河内向秀琅琊王戎七人常集于<lb/>
竹林之下肆意酣暢世謂之竹林七賢<hi>出世説</hi>
　　　　嵇康<lb/>
嵇康素與吕安友每一相思千里命駕安來値康不在<lb/>
兄喜出迎安不前題門上作鳯字而去喜不悟康至云<lb/>
鳯凡鳥也<hi>出語林</hi>
　　　　山濤<lb/>
<pb n="KR3l0118_WYG_235-3b"/>
山濤與嵇阮一面契若金蘭山妻韓氏覺濤與二人異<lb/>
於常交問之濤曰當年可以為友者唯此二人妻曰負<lb/>
羈之妻亦親觀趙狐意欲窺之可乎濤曰可他日二人<lb/>
來勸濤止之宿具酒食妻穿牆視之逹旦忘返濤入曰<lb/>
二人何如曰君才致不如正當以識度耳濤曰伊輩亦<lb/>
以我識度為勝<hi>出世説</hi>
　　　　王安期<lb/>
晉太傅東海王越鎭許昌以王安期為記室參軍雅相<lb/>
<pb n="KR3l0118_WYG_235-4a"/>
知重敕世子毘曰夫學之所益者淺體之所安者深間<lb/>
習禮度不如式瞻儀形諷味遺言不如親承音旨王參<lb/>
軍人倫之表汝其師之<hi>出世説</hi>
　　　　王敦<lb/>
庾亮見王敦問曰聞君有四友何者為是答曰君家中<lb/>
郎我家太尉阿平胡毋彦國阿平故當最劣庾曰似未<lb/>
劣又問何者居其右王曰自有人庾曰何者是王曰噫<lb/>
左右躡庾公之足乃止<hi>出世説</hi>
<pb n="KR3l0118_WYG_235-4b"/>
　　　　孫伯翳<lb/>
齊太原孫伯翳家貧嘗映雪讀書放情物外棲志丘壑<lb/>
與王令君亮范將軍雲為莫逆之交王范既相二朝欲<lb/>
以吏職相處伯翳曰人生百年有如風燭宜怡神養性<lb/>
琴酒寄情安能棲棲役曵若此嵇康所不堪予亦未能<lb/>
也<hi>出談藪</hi>
　　　　湘東王繹<lb/>
梁湘東王繹博覽羣書才辨冠世不好聲色愛重名賢<lb/>
<pb n="KR3l0118_WYG_235-5a"/>
與河東裴子野蘭陵蕭子雲為布衣之交<hi>出談藪</hi>
　　　　唐霍王元軌<lb/>
唐霍王元軌高祖第十四子也謙愼自守不妄接士在<lb/>
徐州與處士劉𤣥平為布衣交或問𤣥平王之所長𤣥<lb/>
平曰無問者怪而詰之𤣥平曰夫人有短所以見其長<lb/>
至于霍王無所不備吾何以稱之哉<hi>出談賓錄</hi>
　　　　王方翼<lb/>
涼州長史趙持滿與長孫無忌親許敬宗既陷無忌懼<lb/>
<pb n="KR3l0118_WYG_235-5b"/>
持滿為已患乃誣其同反追至京拷訊嘆曰身可殺辭<lb/>
不可辱吏為代占而結奏遂死獄中尸于城西親戚莫<lb/>
敢收視者王方翼嘆曰欒布之哭彭越大義也周文之<lb/>
掩朽骸至仁也絶友之義蔽主之仁何以事君遂具禮<lb/>
葬焉高宗義之而不問<hi>出新語</hi>
　　　　吳少㣲<lb/>
吳少㣲東海人也少負文華與富嘉謨友善少㣲進士<lb/>
及第累授晉陽太原尉拜御史時嘉謨疾卒為文哭之<lb/>
<pb n="KR3l0118_WYG_235-6a"/>
其詞曰維三月癸丑河南富嘉謨卒于京邸少㣲時在<lb/>
官署聞之投袂而起疾行乎衫席匍匐于寢門之外病<lb/>
不能起仰天而呼曰天乎天乎予曷所朋曷有律曷可<lb/>
得而見抑斯文也以存乎哀太常少卿徐公鄜州刺史<lb/>
尹公中書徐元二舍人兵部張郎中説未嘗値我不嘆<lb/>
于朝夫情悼之賦詩以寵亡也其詞曰吾友適不死於<lb/>
戲社稷臣直祿非造利常懐大庇人乃無承明藉遘此<lb/>
敦䍧春藥礪其可畏皇穹故匪仁疇昔與夫子孰云異<lb/>
<pb n="KR3l0118_WYG_235-6b"/>
天倫同病一相失茫茫不重陳子之文章在其殆尼父<lb/>
新鼓興幹河岳眞詞毒鬼神可悲不可朽東輤没荒榛<lb/>
聖主賢為寳吁兹大國貧詞人莫不嘆美既而病亟長<lb/>
嘆曰生死人之大分吾何恨焉然官職十分未作其一<lb/>
乃至是耶慷慨而終<hi>出御史臺記</hi>
　　　　張説<lb/>
張説之謫岳州也常鬱鬱不樂時宰以説機辨才略互<lb/>
相排擯蘇頲方當大用而張説與瓌善張因為五君詠<lb/>
<pb n="KR3l0118_WYG_235-7a"/>
致書封其詩以遺頲戒其使曰候忌日近暮送之使者<lb/>
既至因忌日齎書至頲門下㑹積隂累旬近暮吊客至<lb/>
多説先公寮舊頲因覽詩嗚咽流涕悲不自勝翌日乃<lb/>
上封大陳説忠貞謇諤有勤乎王室亦人望所屬不宜<lb/>
淪滯于遐方上乃降璽書勞問俄而遷荆州長史由是<lb/>
陸𧰼先韋嗣立張廷珪賈曾皆以譴逐歲乆因加甄收<lb/>
頲常以説父之執友事之甚謹而説重其才器深加敬<lb/>
慕焉<hi>出明皇雜錄</hi>
<pb n="KR3l0118_WYG_235-7b"/>
　　　　柳芳<lb/>
柳芳與韋述友善俱為史學述卒後所著書未畢者芳<lb/>
多續成之<hi>出國史𥙷</hi>
　　　　杜佑<lb/>
劉禹錫言司徒杜公佑視穆贊也如故人子弟佑見贊<lb/>
為<hi>闕</hi>　　　因謂之曰<hi>闕/</hi>　有一言為入郎乆<hi>闕</hi>
　　蔽為珪穆<hi>闕</hi>納之友<hi>闕/</hi>　威也<hi>出嘉語録</hi>
　　　　李舟<lb/>
<pb n="KR3l0118_WYG_235-8a"/>
隴西李舟與齊暎友善暎為將相舟為布衣舟致書于<lb/>
暎以交不以貴也時暎左遷于䕫書曰三十三官足下<lb/>
近年以來宰臣當國多與故人禮絶僕以禮處足下則<lb/>
足下長者僕心未忍欲以故人處足下則慮悠悠之人<lb/>
以僕為諂幾欲修書逡廵至今忽承足下出守䕫國為<lb/>
蒼生之望不為不幸為足下之謀則名遂身退斯又為<lb/>
難僕知時者謹以為賀但鄱陽雲安道阻且長音塵寂<lb/>
蔑永望増嘆僕所病沉痼方率子弟力農與世疎矣足<lb/>
<pb n="KR3l0118_WYG_235-8b"/>
下亦焉能不疎僕耶足下素僕所知其于得䘮固恬如<lb/>
也然朝臣如足下者寡矣明主豈當不察之耶唯强飯<lb/>
自愛珍重珍重<hi>出摭言</hi>
　　　　白居易<lb/>
白少𫝊居易與元相國稹友善以詩道著名號元白其<lb/>
集内有哭元相詩云相看掩淚俱無語别有傷心事豈<lb/>
知想得咸陽原上樹已抽三丈白楊枝<hi>出北夢瑣言</hi>
　　　　許棠<lb/>
<pb n="KR3l0118_WYG_235-9a"/>
許棠乆困名塲咸通末馬戴佐大同軍幕棠徃謁之一<lb/>
見如舊識畱連數月但詩酒而己未嘗問所欲忽一旦<lb/>
大㑹賓友命使者以棠家書授之棠驚愕莫知其來啓<lb/>
緘乃是戴潛遣一价䘏其家矣<hi>出摭言</hi>
　　　　陸龜蒙<lb/>
吳郡陸龜蒙字魯望父賓虞進士甲科浙東從事家于<lb/>
蘇臺龜蒙幼精六籍長而攻文與顔蕘皮日休羅隱吳<lb/>
融為益友性高潔家貧思飬親之禄與張搏為廬江吳<lb/>
<pb n="KR3l0118_WYG_235-9b"/>
興二郡倅丞相李蔚盧㩦景重之羅隱寄龜蒙詩云龍<lb/>
樓李丞相昔歲仰高文黄閣今無主青山竟不焚葢嘗<lb/>
有徴聘之意唐末以左拾遺授之詔下之日疾終于家<lb/>
與皮日休為詩友<hi>出北夢瑣言</hi>
　　　　顔蕘<lb/>
顔給事蕘謫官殁于湖外未間自草墓志性躁急不能<lb/>
容物其志詞云寓于東吳與吳郡陸龜蒙為詩文之交<lb/>
一紀無渝龜蒙卒為其就木至穴情禮不缺其後即故<lb/>
<pb n="KR3l0118_WYG_235-10a"/>
諫議大夫高公丞之故丞相陸公扆二君于蕘至死不<lb/>
變其餘面交皆如㩦手過市見利即解㩦而去莫我知<lb/>
也後有吏部尚書薛公貽矩兵部侍郎于公兢中書舍<lb/>
人鄭公撰三君子者予今日以前不變不知後日見予<lb/>
骨肉孤幼復如何哉<hi>出北夢瑣言</hi>
　<lb/>
　<lb/>
　<lb/>
<pb n="KR3l0118_WYG_235-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百三十五<lb/>
</p>
<p>
</p>
  </div>
</body>
</text>
</TEI>
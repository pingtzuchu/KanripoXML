<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百五</head>
    <p>
<pb n="KR3l0118_WYG_305-1a"/>
欽定四庫全書<lb/>
　太平廣記卷三百五　　　宋　李昉等　編<lb/>
　　神十五<lb/>
　　　王法智　　李佐時　　韋皋<lb/>
　　　竇參　　　李伯禽　　蕭復弟<lb/>
　　　李納　　　崔汾　　　辛祕<lb/>
　　　　王法智<lb/>
桐廬女子王法智者幼事郎子神大厯中忽聞神作大<lb/>
<pb n="KR3l0118_WYG_305-1b"/>
人語聲法智之父問此言非聖賢乎曰然我姓滕名傳<lb/>
𦙍本京兆萬年人宅在崇賢坊本與法智有因緣與酧<lb/>
對深得物理前後州縣甚重之桐廬縣令鄭鋒好竒之<lb/>
士常呼法智至舍令屈滕十二郎久之方至其辨對言<lb/>
語深有士風鋒聽之不倦每見詞人談經誦詩歡言終<lb/>
日常有客僧詣法智乞丐者神與交言贈詩云卓立不<lb/>
求名出家長懷片志在青霞今日英雄氣衝葢誰能久<lb/>
坐寶蓮花又曾爲詩贈人云平生才不足立身信有餘<lb/>
<pb n="KR3l0118_WYG_305-2a"/>
自歎無大故君子莫相疎六年二月二十五日夜戴孚<lb/>
與左衞兵曹徐晃龍泉令崔向丹陽縣丞李從訓邑人<lb/>
韓謂蘇修集於鋒宅㑹法智至令召滕傳𦙍久之方至<lb/>
與晃等酧獻數百言因謂諸賢請人各誦一章誦畢衆<lb/>
求其詩率然便誦二首云浦口潮來初淼漫蓮舟搖颺<lb/>
採花難春心不愜空歸去㑹待潮平更折看云衆人莫<lb/>
厮笑又誦云忽然湖上片雲飛不覺舟中雨濕衣折得<lb/>
蓮花渾忘却空將荷葉葢頭歸自云此作亦頗蹀躞又<lb/>
<pb n="KR3l0118_WYG_305-2b"/>
囑法智弟與鋒獻酧數百言乃去<hi>出廣異記</hi>
　　　　李佐時<lb/>
山陰縣尉李佐時者以大厯二年遇勞病數十日中愈<lb/>
自㑹稽至龍丘㑹宗人述爲令佐時止令㕔數日夕復<lb/>
與客李舉明燈而坐忽見衣緋紫等二十人悉秉戎器<lb/>
趨謁庭下佐時問何人答曰鬼兵也大王用君爲判官<lb/>
特奉命迎候以充驅使佐時曰已在哀制如是非禮且<lb/>
王何以得知有我答云是武義縣令竇堪舉君佐時云<lb/>
<pb n="KR3l0118_WYG_305-3a"/>
堪不相知何故見舉答云恩命已行難以辭絶須臾堪<lb/>
至禮謁藴藉如平人坐謂佐時曰王求一子聓兼令取<lb/>
甲族所以奉舉亦由緣業使然佐時固辭不果須臾王<lb/>
女亦至芬香芳馥車騎雲合佐時下階迎拜見女容姿<lb/>
服御心頗悦之堪謂佐時曰人誰不死如君葢稀無宜<lb/>
數辭以致王怒佐時知終不免久之王女與堪去留將<lb/>
從二百餘人祗承判官翌日述幷弟造同詣佐時佐時<lb/>
且説始末云的以不活爲求一頓食述爲致盛饌佐時<lb/>
<pb n="KR3l0118_WYG_305-3b"/>
食雉臛忽云不見碗呵左右何以收羮仆于食案便卒<lb/>
其妻鄭氏在㑹稽䘮船至之夕婢忽作佐時靈語云王<lb/>
女已别嫁但遣我送妻還言甚悽愴也<hi>出廣異記</hi>
　　　　韋皋<lb/>
韋皋初薄遊劒外西川節度使兵部尚書平章事張延<lb/>
賞以女妻之既而惡焉厭薄之情日露公鬱欎不得志<lb/>
時入幕府與賔朋從游且攄其忿延賞愈惡之謂皋曰<lb/>
幕僚無非時竒延賞尚敬憚之韋郎無事不必數到其<lb/>
<pb n="KR3l0118_WYG_305-4a"/>
輕之如此他日其妻尤憫之曰男兒固有四方志今厭<lb/>
賤如此不知歡然度日竒哉妾辭家事君子荒隅一間<lb/>
茆屋亦君之居炊菽羮藜簞食瓢飲亦君之食何必忍<lb/>
愧彊安爲有血氣者所笑於是入告張行意延賞遺帛<lb/>
五十疋夫人薄之不敢言時有女巫在焉見皋入西院<lb/>
問夫人曰向之綠衣入西院者爲誰曰韋郎曰此人極<lb/>
貴位過宰相逺矣其禄將發不久亦鎮此宜殊待之問<lb/>
其所以曰貴人之所行必有陰吏相國之侍一二十人<lb/>
<pb n="KR3l0118_WYG_305-4b"/>
耳如韋郎者乃百餘人夫人聞之大喜遽言于延賞延<lb/>
賞怒曰贈薄請益可矣奈何假托巫妖以相調乎韋行<lb/>
月餘日到岐岐帥以西川之貴聓延置幕中奏大理評<lb/>
事尋以鞫獄平允加監察以隴州刺史卒出知州事俄<lb/>
而朱泚亂駕幸奉天隴州有泚舊卒五百人兵馬使牛<lb/>
雲光主之雲光謀作亂不克率其衆奔朱泚道遇泚使<lb/>
以僞詔除皋御史中丞因與之俱還皋受其命謂雲光<lb/>
曰受命必無疑矣可悉納器械以明不相詐雲光從之<lb/>
<pb n="KR3l0118_WYG_305-5a"/>
翌日大饗伏甲盡殺之立壇盟諸將泚復許皋鳯翔節<lb/>
度皋斬其使行在聞之人心皆奮乃除隴州刺史奉義<lb/>
軍節度使及駕還宫乃授兵部尚書西川節度使延賞<lb/>
聞之將自抉其目以懲不知人<hi>出續𤣥怪錄</hi>
　　　　竇參<lb/>
竇參常爲蒲圻縣令縣有神祠前後令宰皆祀之竇至<lb/>
即欲除毁有日矣夢神謂已曰欲毁吾所居吾害公未<lb/>
得者葢以公當爲相然幸且相存自知與君往來可以<lb/>
<pb n="KR3l0118_WYG_305-5b"/>
預知休咎既驚覺乃自入祠祭酹以兄事之後凡有遷<lb/>
命皆先報之頗與神交焉其神欲相見必具盛饌於空<lb/>
室之内圍以簾幕竇入之後左右聞二人笑語聲竇爲<lb/>
栁州别駕官舍有空院竇因閉之俄聞有呼聲三四尋<lb/>
之則無人竇心動乃具服仰問之曰得非㡬兄乎曰是<lb/>
也君宜促理宋事三兩日内有北使到君不免矣竇依<lb/>
言處置訖坐待使不數日王人遽至果有後命<hi>出戎幕閒談</hi>
　　　　李伯禽<lb/>
<pb n="KR3l0118_WYG_305-6a"/>
貞元五年李白子伯禽充嘉興監徐浦下揚糴鹽官場<lb/>
界有蔡侍郎廟伯禽因謁廟顧見廟中神女數人中有<lb/>
羙麗者因戲言曰娶婦得如此足矣遂瀝酒祝語之後<lb/>
數日正晝視事忽聞門外有車騎聲伯禽驚起良久具<lb/>
服迎於門乃折旋而入人吏驚愕莫知其由乃命酒殽<lb/>
久之祗叙而去後乃語蔡侍郎來明日又來傍人並不<lb/>
之見伯禽迎於門庭言叙云幸䝉見錄得事高門再拜<lb/>
而坐竟夕飲食而去伯禽乃告其家曰吾已許蔡侍郎<lb/>
<pb n="KR3l0118_WYG_305-6b"/>
論親治家事别親黨數日而卒<hi>出通幽記</hi>
　　　　蕭復弟<lb/>
蕭復親弟少慕道不仕服食芝桂能琴尤善南風因遊<lb/>
衡湘維舟江岸見一老人負書攜琴蕭生揖坐曰父善<lb/>
琴得南風耶曰素善此因請撫之尤妙絶遂盡傳其法<lb/>
飲酒數盃問其所居笑而不答及北歸至沅江口上岸<lb/>
理南風有女子雙鬟挈一小竹籠曰娘子在近好琴欲<lb/>
走報也蕭復問來此曰採果耳去頃却迴曰娘子召君<lb/>
<pb n="KR3l0118_WYG_305-7a"/>
蕭久在船頗思閒行遂許之俄有蒼頭棹畫舸至蕭登<lb/>
之行一里餘有門館甚華召生升堂見二美人於上前<lb/>
拜美人曰無怪相迎知君善南風某亦素愛久不習理<lb/>
忘其半願得𫝊受生遂爲奏美人亦命取琴蕭彈畢二<lb/>
美人及左右皆掩泣問生授於何人乃言老父具言其<lb/>
狀美人流涕曰舜也此亦上帝遣君子受之𫝊與某某<lb/>
即舜二妃舜九天爲司徒已千年别受此曲年多忘之<lb/>
遂留生啜茶數碗生辭去曰珍重厚惠然亦不欲言之<lb/>
<pb n="KR3l0118_WYG_305-7b"/>
於人遂出門復乘畫舸至彈琴之所明日尋之都不見<lb/>
矣<hi>出逸史</hi>
　　　　李納<lb/>
貞元初平盧帥李納病篤遣押衙王祐禱於岱嶽齋戒<lb/>
而往及嶽之西南遙見山上有四五人衣碧汗衫半臂<lb/>
其餘三四人雜色服飾乃從者也碧衣持彈弓彈古樹<lb/>
上山鳥一發而中鳥墮樹從者爭掩捉王祐見前到山<lb/>
下人盡下車卻葢向山齊拜比祐欲到路人皆止祐下<lb/>
<pb n="KR3l0118_WYG_305-8a"/>
車此三郎子七郎子也遂拜碧衣人從者揮路人令上<lb/>
車路人躊躇碧衣人自手揮又令人上持彈弓於殿西<lb/>
南以彈弓斵地俯視如有所伺見王祐乃召之前曰何<lb/>
爲來祐具以對碧衣曰吾本使已來矣何必更爲此行<lb/>
要見使者乎遂命一人曰引王祐見本使遂開西院門<lb/>
引入見李納荷挍滅耳踞席坐於庭王祐驚泣前伏抱<lb/>
納左脚噬其膚引者曰王祐可退却引出碧衣尤在殿<lb/>
堦謂祐曰要見新使邪又命一人從東來形狀短闊神<lb/>
<pb n="KR3l0118_WYG_305-8b"/>
彩可愛碧衣曰此君新使也祐拜訖無言祐似欠啑而<lb/>
遲者久之忽無所見惟蒼苔松栢悄然嚴靜乃薦奠而<lb/>
迴見納納呼入卧内問王祐祐但以薦奠畢擲樗蒱投<lb/>
具得吉兆告納納曰祐何不實言何故噬吾足於是舉<lb/>
足乃祐所噬足跡也祐頓首具以實告納曰適見新使<lb/>
爲誰祐曰見則識不知其名也納乃召三人出至師古<lb/>
曰此是也納遂授以後事言畢而卒王祐初見納荷挍<lb/>
問曰僕射何故如此納曰平生爲臣之辜也葢不得已<lb/>
<pb n="KR3l0118_WYG_305-9a"/>
如何今日復奚言也<hi>出集異記</hi>
　　　　崔汾<lb/>
澧泉尉崔汾仲兄居長安崇賢里夏夜乘涼於庭際月<lb/>
色方午風過覺有異香俄聞南垣土動䔩䔩崔生意其<lb/>
虵鼠也忽見一道士大言曰大好月色崔驚懼避之道<lb/>
士緩歩庭中年可四十風儀清古良久妓女十餘排大<lb/>
門而入輕綃翠翹艶色絶世有從者具香茵列坐月下<lb/>
崔生疑其妖魅以枕擊門驚之道士小顧怒曰我以此<lb/>
<pb n="KR3l0118_WYG_305-9b"/>
差靜復貪月色初無延佇之意敢此粗率乃厲聲曰此<lb/>
處有地界耶歘有二人長纔三尺巨首儋耳唯伏其前<lb/>
道士頤指崔生所止曰此人合有親屬入陰籍可領來<lb/>
二人趨出俄見其父母及兄悉至衛者數人捽拽批抶<lb/>
之道士叱曰我在此敢縱子無禮乎父母叩頭曰幽明<lb/>
隔絶誨責不及道人叱遣之復顧二鬼曰捉此癡人來<lb/>
二鬼跳及門以赤物如彈丸遙投崔生口中乃細赤綆<lb/>
也遂釣出於庭又叱辱崔驚失音不得自理崔僕妾悉<lb/>
<pb n="KR3l0118_WYG_305-10a"/>
號泣其妓羅拜曰彼凡人固訝仙官無狀而至似非大<lb/>
過怒解乃拂衣由大門而去崔生病如中惡五六日方<lb/>
差因迎祭酒醮謝亦無他崔生初隔隙見亡凡以帛抹<lb/>
唇如損狀僕使共訝之一婢泣曰㡬郎就木之時靣衣<lb/>
忘開口其時匆匆就剪誤傷下吻然旁人無見者不知<lb/>
幽㝠中二十餘年尤負此苦<hi>出酉陽雜爼</hi>
　　　　辛秘<lb/>
辛秘五經擢第後常州赴婚行至陜因息於樹隂旁有<lb/>
<pb n="KR3l0118_WYG_305-10b"/>
乞兒箕坐痂靣蟣衣訪辛行止辛不對即去乞兒亦隨<lb/>
之辛馬劣不能相逺乞兒彊言不已前及一衣綠者辛<lb/>
揖而與之俱行里餘綠衣者忽前馬驟去辛怪之獨言<lb/>
此人何忽如是乞兒曰彼時至豈自由乎辛覺語異始<lb/>
問之曰君言時至何也乞兒曰少頃當自知之將及店<lb/>
見數十人擁店門問之乃綠衣者卒矣辛驚異遽卑下<lb/>
之因解衣衣之脱乘乘之乞兒初無謝意語言往往有<lb/>
精義至汴謂辛曰某止是矣公所適何事也辛以娶約<lb/>
<pb n="KR3l0118_WYG_305-11a"/>
語之乞兒笑曰公士人業不可止此行然非君妻公婚<lb/>
期甚逺隔一日乃扛一器酒與辛别指相國寺刹曰及<lb/>
午而焚可遲此而别如期刹無故火發壞其相輪臨去<lb/>
以綾帊複贈辛帶有一結語辛異時有疑當發視也積<lb/>
二十餘年辛爲渭南尉始婚裴氏洎裴生日㑹親賔客<lb/>
忽憶乞兒之言解帊複結得幅紙大如手板署曰辛祕<lb/>
妻河東裴氏某月日生乃其日也辛計别乞兒之日妻<lb/>
尚未生<hi>出酉陽雜爼</hi>
<pb n="KR3l0118_WYG_305-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百五<lb/>
</p>
<p>
</p>
  </div>
</body>
</text>
</TEI>
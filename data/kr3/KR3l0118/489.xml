<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百八十九</head>
    <p>
<pb n="KR3l0118_WYG_489-1a"/>
欽定四庫全書<lb/>
　太平廣記卷四百八十九　宋　李昉等　編<lb/>
　　雜傳記六<lb/>
　　　周秦行記　　㝠音録<lb/>
　　　　周秦行記<hi>牛僧孺譔</hi>
余貞元中舉進士落第歸宛葉間至伊闕南道鳴臯山<lb/>
下將宿大安民舎㑹暮失道不至更十餘里行一道甚<lb/>
易夜月始出忽聞有異氣如貴香因趨進行不知厭逺<lb/>
<pb n="KR3l0118_WYG_489-1b"/>
見火明意莊家更前驅至一宅門庭若富家有黄衣閽<lb/>
人曰郎君何至余答曰僧孺姓牛應進士落第本往大<lb/>
安民舎誤道來此直乞宿無他中有小髻青衣出責黄<lb/>
衣曰門外謂誰黄衣曰有客有客黄衣入告少時出曰<lb/>
請郎君入余問誰大宅黄衣曰但進無須問入十餘門<lb/>
至大殿蔽以珠簾有朱衣黄衣閽人數百立階左右曰<lb/>
拜簾中語曰妾漢文帝母薄太后此是廟郎君不當來<lb/>
何辱至此余曰臣家宛葉將歸失道恐死豺虎敢託命<lb/>
<pb n="KR3l0118_WYG_489-2a"/>
語訖太后命使軸簾避席曰妾故漢室老母君唐朝名<lb/>
士不相君臣幸希簡敬便上殿來見太后著練衣狀貌<lb/>
瑰瑋不甚年高勞余曰行役無苦乎召坐食頃聞殿内<lb/>
有笑聲太后曰今夜風月甚佳偶有二女伴相尋况又<lb/>
遇嘉賓不可不成一㑹呼左右屈二娘子出見秀才良<lb/>
久有女子二人從中至從者數百前立者一人狹腰長<lb/>
面多髪不妝衣青衣僅可二十餘太后曰高祖戚夫人<lb/>
余下拜夫人亦拜更一人柔肌穏身貌舒態逸光彩射<lb/>
<pb n="KR3l0118_WYG_489-2b"/>
逺近多服花繡年低太后后曰此元帝王嬙余拜如戚<lb/>
夫人王嬙復拜各就坐坐定太后使紫衣中貴人曰迎<lb/>
楊家潘家來久之空中見五色雲下聞笑語聲寖近太<lb/>
后曰楊潘至矣忽車音馬跡相雜羅綺煥燿旁視不給<lb/>
有二女子從雲中下余起立於側見前一人纎腰修眸<lb/>
儀容甚麗衣黄衣冠玉冠年三十許太后曰此是唐朝<lb/>
太真妃子予即伏謁拜如臣禮太真曰妾得罪先帝<hi>先帝</hi>
<hi>謂肅宗也</hi>皇朝不置妾在后妃數中設此禮豈不虛乎不敢<lb/>
<pb n="KR3l0118_WYG_489-3a"/>
受却荅拜更一人厚肌敏視小質潔白齒極卑被寛博<lb/>
衣太后曰齊潘淑妃余拜之如妃子既而太后命進饌<lb/>
少時饌至芳潔萬端皆不得名余但欲充腹不能足食<lb/>
已更具酒其器用盡如王者太后語太真曰何久不來<lb/>
相看太真謹容對曰三郎<hi>天寶中宫人呼𤣥宗多曰三郎</hi>數幸華清宫<lb/>
扈從不得至太后又謂潘妃曰子亦不來何也潘妃匿<lb/>
笑不禁不成對太真乃視潘妃而對曰潘妃向玉奴<hi>太真</hi>
<hi>名也</hi>說懊惱東昏侯疎狂終日出獵故不得時謁耳太后<lb/>
<pb n="KR3l0118_WYG_489-3b"/>
問余今天子為誰余對曰今皇帝先帝長子太真笑曰<lb/>
沈婆兒作天子也大奇太后曰何如主余對曰小臣不<lb/>
足以知君徳太后曰然無嫌但言之余曰民間傳聖武<lb/>
太后首肯三四太后命進酒加樂樂妓皆年少女子酒<lb/>
環行數周樂亦隨輟太后請戚夫人鼓琴夫人約指玉<lb/>
環光照於座<hi>西京雜記云高祖與夫人環照見指骨也</hi>引琴而鼔其聲甚怨<lb/>
太后曰牛秀才邂逅到此諸娘子又偶相訪今無以盡<lb/>
平生歡牛秀才固才士盍各賦詩言志不亦善乎遂各<lb/>
<pb n="KR3l0118_WYG_489-4a"/>
授與牋筆逡巡詩成太后詩曰月寢花宫得奉君至今<lb/>
猶媿管夫人漢家舊是笙歌處煙草幾經秋復春王嬙<lb/>
詩曰雪裏穹廬不見春漢衣雖舊淚痕新如今最恨毛<lb/>
延壽愛把丹青錯畫人戚夫人詩曰自别漢宫休楚舞<lb/>
不能妝粉恨君王無金豈得迎商叟吕氏何曾畏木强<lb/>
太真詩曰金釵墮地别君王紅淚流珠滿御牀雲雨馬<lb/>
嵬分散後驪宫不復舞霓裳潘妃詩曰秋月春風幾度<lb/>
歸江山猶是鄴宫非東昏舊作蓮花地空想曾披金縷<lb/>
<pb n="KR3l0118_WYG_489-4b"/>
衣再三邀余作詩余不得辭遂應命作詩曰香風引到<lb/>
大羅天月地雲階拜洞仙共道人間惆悵事不知今夕<lb/>
是何年别有善笛女子短髪麗服貌甚美而且多媚潘<lb/>
妃偕來太后以接座居之時令吹笛往往亦及酒太后<lb/>
顧而問曰識此否石家緑珠也潘妃養作妹故潘妃與<lb/>
俱來太后因曰緑珠豈能無詩乎緑珠乃謝而作詩曰<lb/>
此日人非昔日人笛聲空怨趙王倫紅殘翠碎花樓下<lb/>
金谷千年更不春詩畢酒既至太后曰牛秀才逺來今<lb/>
<pb n="KR3l0118_WYG_489-5a"/>
夕誰人為伴戚夫人先起辭曰如意兒長成固不可且<lb/>
不可如此潘妃辭曰東昏以玉兒身死國除玉兒不宜<lb/>
負也緑珠辭曰石衛尉性嚴急今有死不可及亂太后<lb/>
曰太真今朝先帝貴妃不可言其他乃顧謂王嬙曰昭<lb/>
君始嫁呼韓單于復為株絫弟單于婦固自困且苦寒<lb/>
地胡鬼何能為昭君幸無辭昭君不對低眉羞恨俄各<lb/>
歸休余為左右送入昭君院㑹將旦侍人告起昭君垂<lb/>
泣持别忽聞外有太后命余遂出見太后太后曰此非<lb/>
<pb n="KR3l0118_WYG_489-5b"/>
郎君久留地宜亟還便别矣幸無忘向來歡更索酒酒<lb/>
再行已戚夫人潘妃緑珠皆泣竟辭去太后使朱衣送<lb/>
往大安抵西道旋失使人所在時始明矣余就大安里<lb/>
問其里人里人云此十餘里有薄后廟余却回望廟宇<lb/>
荒毁不可入非向者所見矣余衣上香經十餘日不歇<lb/>
竟不知其何如<lb/>
　　　　㝠音録<lb/>
廬江尉李侃者隴西人家於洛之河南太和初卒於官<lb/>
<pb n="KR3l0118_WYG_489-6a"/>
有外婦崔氏本廣陵倡家生二女既孤且幼孀母撫之<lb/>
以道逺子未成人因寓家廬江侃既死雖侃之宗親居顯<lb/>
要者絶不相聞廬江之人咸哀其孤藐而能自强崔氏<lb/>
性酷嗜音雖貧苦求活常以弦歌自娛有女弟<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>奴風<lb/>
容不下善鼓箏為古今絶妙知名於時年十七未嫁而<lb/>
卒人多傷焉二女幼傳其藝長女適邑人丁𤣥夫性識<lb/>
不甚聰慧幼時每教其藝小有所未至其母輒加鞭箠<lb/>
終莫究其妙每心念其姨曰我姨之甥也今乃死生殊<lb/>
<pb n="KR3l0118_WYG_489-6b"/>
途恩愛久絶姨之生乃聰明死何蔑然而不能以力祐<lb/>
助使我心開目明粗及流輩哉每至節朔輒舉觴酹地<lb/>
哀咽流涕如此者八歳母亦哀而憫焉開成五年四月<lb/>
三日因夜寐驚起號泣謂其母曰向者夢姨執手泣曰<lb/>
我自辭人世在隂司簿屬教坊授曲於博士李元慿元<lb/>
慿屢薦我於憲宗皇帝帝召居宫一年以我更直穆宗<lb/>
皇帝宫中以箏導諸妃出入一年上帝誅鄭注天下大<lb/>
酺唐氏諸帝宫中互選妓樂以進神堯太宗二宫我復<lb/>
<pb n="KR3l0118_WYG_489-7a"/>
得侍憲宗每一月之中五日一直長秋殿餘日得肆遊<lb/>
觀但不得出宫禁耳汝之情懇我乃知也但無由得來<lb/>
近日襄陽公主以我為女思念頗至得出入主第私許<lb/>
我歸成汝之願汝早圖之隂中法嚴帝或聞之當獲大<lb/>
譴亦生累於主復與其母相持而泣翼日乃灑掃一室<lb/>
列虚筵設酒果髣髴如有所見因執箏就坐閉目彈之<lb/>
隨指有得初授人間之曲十日不得一曲此一日獲十<lb/>
曲曲之名品殆非生人之意聲調哀怨幽幽然鴞啼鬼<lb/>
<pb n="KR3l0118_WYG_489-7b"/>
嘯聞之者莫不歔欷曲有迎君樂<hi>正商調三十八疊</hi>槲林歎<hi>分絲</hi>
<hi>調四十四疊</hi>秦王賞金歌<hi>小石調二/十八疊</hi>廣陵散<hi>正商調二十八疊</hi>行路<lb/>
難<hi>正商調二十八疊</hi>上江虹<hi>正商調二/十八疊</hi>晉城仙<hi>小石調二十八疊</hi>絲竹<lb/>
賞金歌<hi>小石調二十八疊</hi>紅窗影<hi>雙柱調四十疊</hi>十曲畢慘然謂女曰<lb/>
此皆宫闈中新翻曲帝尤所愛重槲林歎紅窗影等每<lb/>
宴飲即飛毬舞盞為佐酒長夜之歡穆宗敕修文舎人<lb/>
元稹撰其詞數十首甚美醼酣令宫人遞歌之帝親執<lb/>
玉如意擊節而和之帝袐其調極切恐為諸國所得故<lb/>
<pb n="KR3l0118_WYG_489-8a"/>
不敢泄歳攝提地府當有大變得以流傳人世幽明路<lb/>
異人鬼道殊今者人事相接亦萬代一時非偶然也㑹<lb/>
以吾之十曲獻陽地天子不可使無聞於明代於是縣<lb/>
白州州白府刺史崔璹親召試之則絲桐之音鎗鏦可<lb/>
聴其差琴調不𩔖秦聲乃以衆樂合之則宫商調殊不<lb/>
同矣母令小女再拜求傳十曲亦備得之至暮訣去數<lb/>
日復來曰聞揚州連帥欲取汝恐有謬誤汝可一一彈<lb/>
之又留一曲曰思歸樂無何州府果令送至揚州一無<lb/>
<pb n="KR3l0118_WYG_489-8b"/>
差錯廉使故相李徳裕議表其事女尋卒<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百八十九<lb/>
</p>
<p>
</p>
  </div>
</body>
</text>
</TEI>
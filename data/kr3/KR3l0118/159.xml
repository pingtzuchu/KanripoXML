<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百五十九</head> <lb/>
    <p>
<pb n="KR3l0118_WYG_159-1a"/>
欽定四庫全書<lb/>
　太平廣記卷一百五十九<lb/>
　　定數十四<lb/>
　　　定婚店　　　崔元綜　　　盧承業女<lb/>
　　　琴臺子　　　武殷　　　　盧生<lb/>
　　　鄭還古<lb/>
　　　　定婚店<lb/>
杜陵韋固少孤思早娶婦多岐求婚不成貞觀二年將<lb/>
<pb n="KR3l0118_WYG_159-1b"/>
遊清河旅次宋城南店客有以前清河司馬潘昉女為<lb/>
議者來旦期於店西龍興寺門固以求之意切旦往焉<lb/>
斜月尚明有老人倚巾囊坐於階上向月檢書覘之不<lb/>
識其字固問曰老父所尋者何書固少小苦學字書無<lb/>
不識者西國梵字亦能讀之唯此書目所未覿如何老<lb/>
人笑曰此非世間書君何得見固曰然則何書也曰幽<lb/>
㝠之書固曰幽㝠之人何以到此曰君行自早非某不<lb/>
當來也凡幽吏皆主人生之事生人可不行其中乎今<lb/>
<pb n="KR3l0118_WYG_159-2a"/>
道途之行人鬼各半自不辨耳固曰然則君何主曰天<lb/>
下之婚牘耳固喜曰固少孤嘗願早娶以廣後嗣爾來<lb/>
十年多方求之竟不遂意今者人有期此與議潘司馬<lb/>
女可以成乎曰未也君之婦適三歳矣年十七當入君<lb/>
門因問囊中何物曰赤繩子耳以繫夫婦之足及其坐<lb/>
則潛用相繫雖讐敵之家貴賤懸隔天涯從宧吳楚異<lb/>
鄉此繩一繫終不可逭君之脚已繫於彼矣他求何益<lb/>
曰固妻安在其家何為曰此店北賣菜家嫗女耳固曰<lb/>
<pb n="KR3l0118_WYG_159-2b"/>
可見乎曰陳嘗抱之來賣菜於是能隨我行當示君及<lb/>
明所期不至老人卷書掲囊而行固逐之入米市有眇<lb/>
嫗抱三歳女來弊陋亦甚老人指曰此君之妻也固怒<lb/>
曰殺之可乎老人曰此人命當食大祿因子而食邑庸<lb/>
可殺乎老人遂隱固磨一小刀付其奴曰汝素幹事能<lb/>
為我殺彼女賜汝萬錢奴曰諾明日袖刀入菜肆中於<lb/>
衆中刺之而走一市紛擾奔走獲免問奴曰所刺中否<lb/>
曰初刺其心不幸才中眉間爾後求婚終不遂又十四<lb/>
<pb n="KR3l0118_WYG_159-3a"/>
年以父䕃叅相州君刺史王泰俾攝司户掾專鞫獄以<lb/>
為能因妻以女可年十六七容色華麗固稱愜之極然<lb/>
其眉間常貼一花鈿雖沐浴閒處未嘗暫去歳餘固逼<lb/>
問之妻潸然曰妾郡守之猶子也非其女也疇昔父曾<lb/>
宰宋城終其官時妾在襁褓母兄次殁唯一庄在宋城<lb/>
南與乳母陳氏居去店近鬻蔬以給朝夕陳氏憐小不<lb/>
忍暫棄三歳時抱行市中為狂賊所刺刀痕尚在故以<lb/>
花子覆之七八年間叔從事盧龍遂得在左右以為女<lb/>
<pb n="KR3l0118_WYG_159-3b"/>
嫁君耳固曰陳氏眇乎曰然何以知之固曰所刺者固<lb/>
也乃曰竒也因盡言之相敬愈極後生男鯤為鴈門太<lb/>
守封太原郡太夫人知隂隲之定不可變也宋城宰聞<lb/>
之題其店曰定婚店<hi>出續幽怪録</hi>
　　　　崔元綜<lb/>
崔元綜任益州叅軍日欲娶婦吉日已定忽假寐見人<lb/>
云此家女非君之婦君婦今日始生乃夢中相隨向東<lb/>
京履信坊十字街西道北有一家入宅内東行屋下正<lb/>
<pb n="KR3l0118_WYG_159-4a"/>
見一婦人生一女子云此是君婦崔公驚寤殊不信之<lb/>
俄而所平章女忽然暴亡自此後官至四品年五十八<lb/>
乃婚侍郎韋陟堂妹年始十九雖嫌崔公之年竟嫁之<lb/>
乃於履信坊韋家宅上成親果在東行屋下居住尋勘<lb/>
歳月正是所夢之日其妻適生崔公至三品年九十韋<lb/>
夫人與之偕老向四十年食其貴祿也<hi>出定命錄</hi>
　　　　盧承業女<lb/>
户部尚書范陽盧承慶有兄子將笄而嫁之謂弟尚書<lb/>
<pb n="KR3l0118_WYG_159-4b"/>
左丞承業曰吾為此女擇得一壻乃曰裴居道其相位<lb/>
極人臣然恐其非命破家不可嫁也承業曰不知此女<lb/>
相命終他富貴否因呼其姪女出兄弟熟視之承業又<lb/>
曰裴即位至郎官其女即合喪逝縦後遭事不相及也<lb/>
卒嫁與之居道官至郎中其妻果歿後居道竟拜中書<lb/>
令被誅籍沒久而方雪<hi>出定命錄</hi>
　　　　琴臺子<lb/>
趙郡李希仲天寶初宰偃師有女曰閑儀生九歳嬉戲<lb/>
<pb n="KR3l0118_WYG_159-5a"/>
於廨署之花欄内忽有人遽招閑儀曰鄙有懇誠願託<lb/>
賢淑幸畢詞勿甚驚駭乃曰鄙為崔氏妻有二男一女<lb/>
男名琴臺子鄙尤鍾念生六十日鄙則謝去夫人當為<lb/>
崔之繼室敢以念子為託實仁愍之因悲慟怨咽俄失<lb/>
所在閑儀亦沉迷無所覺知矣家人善養之旬日無恙<lb/>
希仲秩滿因家洛京天寶末幽薊起戎希仲則挈家東<lb/>
邁以避兵亂行至臨淮謁縣尹崔祈既相見情欵依然<lb/>
各叙相姻崔乃内外三從之昆仲也時崔喪妻半歳中<lb/>
<pb n="KR3l0118_WYG_159-5b"/>
饋無主幼稚零丁因求娶於希仲希仲家貧時危方為<lb/>
逺適女况成立遂許成親女既有歸將謀南度偃師故<lb/>
事初不省記一日忽聞崔氏中堂沉痛大哭即令詢問<lb/>
乃閑儀耳希仲遇自詢問則出一年孤孩曰此花欄所<lb/>
謂琴臺子者也因是倍加撫育名之靈遇及長出仕官<lb/>
至陳郡太守<hi>出續𤣥怪錄</hi>
　　　　武殷<lb/>
武殷者鄴郡人也嘗娶同郡鄭氏則殷從母之女姿色<lb/>
<pb n="KR3l0118_WYG_159-6a"/>
絶世雅有令德殷甚悦慕女意亦願從之因求為壻有<lb/>
成約矣無何迫於知己所薦將舉進士期以三年從母<lb/>
許之至洛陽聞勾龍生善相人兼好飲酒時特造焉生<lb/>
極喜與之竟夕因為殷曰子之祿與壽甚厚然而晚遇<lb/>
未至七十而有小厄殷曰今日之慮未暇於此請以近<lb/>
事言之生曰君言近事非名與婚乎殷曰然生曰自此<lb/>
三年必成大名如婚娶殊未有兆殷曰約有所娶何言<lb/>
無兆生笑曰君之娶鄭氏乎曰然生曰此固非君之妻<lb/>
<pb n="KR3l0118_WYG_159-6b"/>
也君當娶韋氏後二年始生生十七年而君娶之時當<lb/>
官未踰年而韋氏卒殷異其言因問鄭氏之夫曰即同<lb/>
郡郭子元也子元娶五年而卒然將嫁之夕君其夢之<lb/>
既三年殷下第有内黄人郭紹家富於財聞鄭氏美納<lb/>
賂以求其婚鄭氏之母聚族謀曰女年既笄殷未成事<lb/>
吾老矣且願見有所適今有郭紹者求娶吾欲許之何<lb/>
如諸子曰唯命鄭氏聞之泣恚將斷髮為尼者數四及<lb/>
嫁之夕忽得疾昏眩若將不救時殷在京師其夕夢一<lb/>
<pb n="KR3l0118_WYG_159-7a"/>
女嗚咽流涕似有所訴視之乃鄭氏也乃驚問久之言<lb/>
曰某嘗慕君子之德亦知君之意且曾許事君矣今不<lb/>
幸為尊長所逼將適他氏沒身之歎知復何言言訖相<lb/>
對而泣因驚覺悲惋且異其事乃發使驗之則果適人<lb/>
問其姓氏則郭紹也殷數日思勾龍生言頗驗然疑其<lb/>
名之異耳及肅宗在儲名紹遂改為子元也殷明年擢<lb/>
第更二年而子元卒後十餘年厯位清顯每求娶輒不<lb/>
應後自尚書郎謫官韶陽郡守韋安貞固以女妻之殷<lb/>
<pb n="KR3l0118_WYG_159-7b"/>
念勾龍生之言懇辭不免娶數月而韋氏亡矣其後皆<lb/>
驗如勾龍生之言爾<hi>出前定錄</hi>
　　　　盧生<lb/>
𢎞農令之女既笄適盧生卜吉之日女巫有來者李氏<lb/>
之母問曰小女今夕適人盧郎常來巫當屢見其人官<lb/>
祿厚薄巫者曰所言盧郎非長髯者乎曰然然則非夫<lb/>
人之子壻也夫人之壻中形而白且無鬚也夫人驚曰<lb/>
吾之女今夕適人得乎巫曰得夫人曰既得適人又何<lb/>
<pb n="KR3l0118_WYG_159-8a"/>
以云非盧郎乎曰不知其由則盧終非夫人之子壻也<lb/>
俄而盧納采夫人怒巫而示之巫曰事在今夕安敢妄<lb/>
言其家大怒共唾而逐之及盧乗軒車來展親迎之禮<lb/>
賔主禮具解珮約花盧生忽驚而奔出乘馬而遁衆賔<lb/>
追之不返主人素負氣不勝其憤且恃其女之容邀客<lb/>
皆入呼女出拜其貌之麗天下罕敵指之曰此女豈驚<lb/>
人者耶今而不出人其以為獸形也衆人莫不憤歎主<lb/>
人曰此女已奉見賔客中有能聘者願赴今夕時鄭某<lb/>
<pb n="KR3l0118_WYG_159-8b"/>
官某為盧之儐在坐起拜曰願事門館於是奉書擇相<lb/>
登車成禮巫言之貌宛然乃知巫之有知也後數年鄭<lb/>
任於京逢盧問其事盧曰兩眼赤且大如朱盞牙長數<lb/>
寸出口之兩角得無驚奔乎鄭素與盧相善驟出其妻<lb/>
以示之盧大慙而退乃知結褵之親命固前定不可茍<lb/>
而求之也<hi>出續𤣥怪錄</hi>
　　　　鄭還古<lb/>
太學博士鄭還古婚刑部尚書劉公之女納吉禮後與<lb/>
<pb n="KR3l0118_WYG_159-9a"/>
道士寇璋宿昭應縣夜夢乘車過小三橋至一寺後人<lb/>
家就與婚姻主人姓房驚覺與寇君細言以紙筆記其<lb/>
事寇君曰新婚偶為此夢不足怪也劉氏尋卒後數年<lb/>
向東洛再娶李氏於昭城寺後假宅拜席日正三橋宅<lb/>
主姓韓時房直温為東洛少尹是妻家舊筵饌之𩔖皆<lb/>
房公所主還古乃悟昔年之夢話於賔客無不歎焉<hi>出逸</hi>
<hi>史</hi>
　<lb/>
<pb n="KR3l0118_WYG_159-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百五十九<lb/>
</p>
<p>
</p>
  </div>
</body>
</text>
</TEI>
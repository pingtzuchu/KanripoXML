<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百一十二</head>
    <p>
<pb n="KR3l0118_WYG_312-1a"/>
欽定四庫全書<lb/>
　太平廣記卷三百一十二　宋　李昉等　編<lb/>
　　神二十二<lb/>
　　　楚州人　　　䧟河神　　謇宗儒<lb/>
　　　滑能　　　　柳晦　　　劉山甫<lb/>
　　　爾朱氏　　　李仲吕　　新昌坊民<lb/>
　　　裴氏女　　　夏侯禎　　徐煥<lb/>
　　　羅宏信　　李嶢<lb/>
<pb n="KR3l0118_WYG_312-1b"/>
　　　　楚州人<lb/>
近楚泗之間有人寄妻及奴婢數人於村落客遊數年<lb/>
一日歸至村中長少相率攜酒訪之延入共飲酒酣甚<lb/>
樂村人唯吹笛為樂神曲殆欲徹曙忽前舞者為著神<lb/>
下語云大王欲與主人相見合與主人論親情此子大<lb/>
驚呵責曰神道無欺我且無兒女與汝為親情神曰我<lb/>
合聘得君妻可速粧梳少頃即來迎娶此子大怒村人<lb/>
各散以為舞者村人醉言無識少頃即天明忽聞門外<lb/>
<pb n="KR3l0118_WYG_312-2a"/>
馬嘶鳴此子大怪欲出自叱之乃見一胡神紫衣多髯<lb/>
身長丈餘首出牆頭喚曰娘子可發去也此子不知所<lb/>
以其妻於室中仆倒而卒<hi>出原化記</hi>
　　　　陷河神<lb/>
陷河神者巂州巂縣有張翁夫婦老而無子翁日往溪<lb/>
谷採薪以自給無何一日於巖竇間刃傷其指其血滂<lb/>
注滴在一石穴中以木葉窒之而歸他日復至其所因<lb/>
抽木葉視之乃化為一小虵翁取於掌中戱玩移時此<lb/>
<pb n="KR3l0118_WYG_312-2b"/>
物紛紛然似有所戀因截竹貯而懷之至家則啖以雜<lb/>
肉如是甚馴擾經時漸長一年後夜盜雞犬而食二年<lb/>
後盜羊豕鄰家頗怪失其所畜翁嫗不言其後縣令失<lb/>
一蜀馬尋其跡入翁之居迫而訪之已吞在虵腹矣令<lb/>
驚異因責翁蓄此毒物翁伏罪欲殺之忽一夕雷電大<lb/>
震一縣並陷為巨湫渺瀰無際唯張翁夫婦獨存其後<lb/>
人虵俱失因改為陷河縣曰虵為張惡子爾後姚萇遊<lb/>
蜀至梓潼嶺上憩于路傍有布衣來謂萇曰君宜早還<lb/>
<pb n="KR3l0118_WYG_312-3a"/>
秦秦人將無主其康濟者在君乎請其氏曰吾張惡子<lb/>
也他日勿相忘萇還後果稱帝于長安因命使至蜀求<lb/>
之弗獲遂立廟于所見之處今張相公廟是也僖宗幸<lb/>
蜀日其神自廟出十餘里列仗迎駕白霧之中髣髴見<lb/>
其形因解佩劒賜之祝令効順指期賊平駕迴廣贈珍<lb/>
玩人莫敢窺王鐸有詩刋石曰夜雨龍抛三尺匣春風<lb/>
鳳入九重城<hi>出王氏見聞</hi>
　　　　謇宗儒<lb/>
<pb n="KR3l0118_WYG_312-3b"/>
黔南軍挍姓謇者不記其初名性鯁直貧而樂所居鄰<lb/>
宣父廟家每食必先薦之如是累年咸通二年蠻寇侵<lb/>
境亷使閲兵擇將未獲謇忽夢一人冠服若王者謂曰<lb/>
吾則仲尼也媿君毎傾心於吾吾當助若仍更名宗儒<lb/>
自此富貴矣既覺喜而請行兼請易名是時人盡難之<lb/>
忽聞宗儒請行遂遣之一戰而大破蠻寇餘孽皆遁黔<lb/>
帥表上其功授朗州刺史秩滿詣京師累遷司農卿賜<lb/>
賚復多數年卒官<hi>出南楚新聞</hi>
<pb n="KR3l0118_WYG_312-4a"/>
　　　　滑能<lb/>
唐咸通中翰林待詔滑能棊品最高有張生者年可四<lb/>
十來請對局初饒一路滑生請思久之方下一子張隨<lb/>
手應之或起行庭際候滑生更下又隨應之及黄寇犯<lb/>
闕僖宗幸蜀滑將赴行在欲取金州路入張曰不必前<lb/>
適某非棊客天帝命我取公棊耳滑驚愕妻子啜泣奄<lb/>
然而逝<hi>出北夢瑣言</hi>
　　　　柳晦<lb/>
<pb n="KR3l0118_WYG_312-4b"/>
柳晦河東人少有文學始以廕補咸通末官至拾遺因<lb/>
上疏不納乃去官廬於終南山一日入城訪故友於宣<lb/>
陽里忽遇一人求食晦與之此人但三齅而已晦怪而<lb/>
問之答曰吾隂府掌事者蒙君設食深愧於心君自此<lb/>
三年當為相言訖不見晦未之信也及黄巢犯闕求能<lb/>
檄者或薦晦巢乃馳騎迎之逼使為檄檄達行在僖宗<lb/>
知晦所作乃曰晦自求退非朕棄遺何訕謗之甚耶賊<lb/>
平議不赦巢命晦為中書舎人尋授偽相<hi>出補録記傳</hi>
<pb n="KR3l0118_WYG_312-5a"/>
　　　　劉山甫<lb/>
唐彭城劉山甫中朝士族也其父官於嶺外侍從北歸<lb/>
舟於青草湖登岸見有北方天王祠因詣之見廟宇摧<lb/>
頽香火不續山甫少有才思因題詩曰壞墻風雨幾經<lb/>
春草色盈庭一座塵自是神明無感應盛衰何得却由<lb/>
人是夜夢為天王所責自云我非天王南嶽神也主張<lb/>
此地何為見侮俄而驚覺風浪暴起殆欲沉溺遽起悔<lb/>
過令撒詩板然後方定<hi>出山甫自序</hi>
<pb n="KR3l0118_WYG_312-5b"/>
　　　　爾朱氏<lb/>
咸通中有姓爾朱者家於巫峽每嵗賈於荆益瞿塘之<lb/>
壖有白馬神祠爾朱嘗禱焉一日自蜀迴復祀之忽聞<lb/>
神語曰愧子頻年相知吾將捨兹境故明言與君别耳<lb/>
客驚問神安適耶曰吾當為湖南城隍神上帝以吾有<lb/>
薄徳於三峽民遂此升擢耳然天下將亂今天子亦不<lb/>
久馭世也爾朱復驚曰嗣君誰也曰唐徳尚盛客請其<lb/>
諱神曰固不可泄客懇求之乃云昨見天符但有雙日<lb/>
<pb n="KR3l0118_WYG_312-6a"/>
也語竟不復言是嵗懿皇升遐僖宗以晉王即位<hi>出南楚新</hi>
<hi>聞</hi>
　　　　李仲吕<lb/>
姑臧李仲吕咸通末調授汝之魯山令為政明練吏不<lb/>
敢欺遇旱請禱羣望皆不應仲吕乃潔齋自禱于縣二<lb/>
十里與山堯祠以所乗烏馬及騶人張翰為獻祭畢將<lb/>
下山雲霧暴起及平澤而大雨僕馬皆暴殞於是仲吕<lb/>
復設祭圖僕馬于東壁<hi>出三水小牘</hi>
<pb n="KR3l0118_WYG_312-6b"/>
　　　　新昌坊民<lb/>
青龍寺西廊近北有繪釋氏部族田毗沙門天王者精<lb/>
彩如動祈請輻輳有居新昌里者因時疫百骸綿弱不<lb/>
能勝衣巫醫莫能療一日自言欲從釋氏因肩置繪壁<lb/>
之下厚施主僧眠食於寺廡逾旬夢有人如天王之狀<lb/>
持筋𩔖綆以食病者復促迫之咀嚼堅韌力食袤丈遽<lb/>
覺綿骨木强又明日能步又明日能馳逾月以力聞先<lb/>
是禁軍懸六鈞弓于門曰能引其半者倍糧以賜至滿<lb/>
<pb n="KR3l0118_WYG_312-7a"/>
者又倍之民應募隨引而滿於是服厚禄以終身<hi>出唐闕史</hi>
　　　　裴氏女<lb/>
唐黄巢之亂有朝士裴某挈妻子南趨漢中纔發京都<lb/>
其室女暴亡兵難揮霍不暇葬瘞行及洛谷夜聞其女<lb/>
有言不見其形父母詰之女云我為滻水神之子强暴<lb/>
誘我歸其家其父責怒以妄殺生人遽笞之兼遜謝撫<lb/>
慰令人送來而旦夕未有所託且欲隨大人南行俾拔<lb/>
茅為抱致於箱笥之中庶以魂識依止飲食語言不異<lb/>
<pb n="KR3l0118_WYG_312-7b"/>
於常爾後又言已有生處悲咽告辭而去<hi>出北夢瑣言</hi>
　　　　夏侯禎<lb/>
汝州魯山縣西六十里小山間有祠曰女靈觀其像獨<lb/>
一女子焉低鬟嚬蛾艷冶而有怨慕之色祠堂後平地<lb/>
左右圍數畝上擢三峯皆十餘丈森如太華父老云大<lb/>
中初斯地忽暴風疾雨一夕而止遂有此山其神見形<lb/>
於樵蘇者曰吾商於之女也帝命有此百里之境可告<lb/>
鄉里立祠於前山山名女靈吾特來者也咸通末縣主<lb/>
<pb n="KR3l0118_WYG_312-8a"/>
簿皇甫枚因時祭與友人夏侯禎偕行祭畢與禎縱觀<lb/>
禎獨眷眷不能去乃索巵酒酧曰夏侯禎少年未有匹<lb/>
偶今者仰覿靈姿願為廟中掃除之隸既舎爵乃歸其<lb/>
夕夏侯生惝怳不寐若為隂物所中其僕來告枚走視<lb/>
之則目瞪口噤不能言矣謂曰得非女靈乎禎頷之枚<lb/>
命吏禱之曰夏侯禎不勝殘斚之餘至有慢言黷於神<lb/>
聽今疾作矣豈降之罰耶抑果其請耶若降之罰是以<lb/>
一言而斃一國士乎違好生之德當專戮之辜帝豈不<lb/>
<pb n="KR3l0118_WYG_312-8b"/>
降鑒而使神滋虐於下乎若果其請是以一言舎貞靜<lb/>
之道播淫佚之風念張碩而動雲軿顧交甫而解明珮<lb/>
若九閽一呌必貽幃箔不修之責言况天下多美丈夫<lb/>
何必是也神其聽之奠訖夏侯生康豫如故<hi>出三水小牘</hi>
　　　　徐煥<lb/>
弋陽郡東南有黑水河河漘有黑水將軍祠太和中薛<lb/>
用弱自儀曹郎出守此郡為政嚴而不殘一夕夢贊者<lb/>
云黑水將軍至延之乃魁岸丈夫鬚目雄傑介金附鞬<lb/>
<pb n="KR3l0118_WYG_312-9a"/>
既坐曰某頃溺於兹水自以秉仁義之心未展上訴於<lb/>
帝帝曰爾隂位方崇遂授此任郎中可為立祠河上當<lb/>
保佑斯民言訖而寤遂命建祠設祭水旱災沴禱之皆<lb/>
應用弱有葛谿寶劒復夢求之遂以為贈仍刳神前柱<lb/>
并匣寘之外設小扉加扃鐍焉乾符戊戌嵗大理少卿<lb/>
徐煥以决獄平允授弋陽郡秋七月出京時方霖霪東<lb/>
道泥濘歴崤函度東周由許蔡略無霽日既渡長淮宿<lb/>
于嘉鹿館則弋陽之西境也時方苦雨淒風徒御多寒<lb/>
<pb n="KR3l0118_WYG_312-9b"/>
色煥具酒祈之其夕乃霽煥由是加敬每春秋常祀必<lb/>
躬親之明年冬十月賊黨數千人來攻郡城煥堅守城<lb/>
不可拔乃引兵西入義陽時有無頼者以廟劒言於賊<lb/>
裨將將乃率徒破柱取去既而曉出縱掠氛霧四合莫<lb/>
知所如忽遇一樵童遂執之令前導既越山霧開乃義<lb/>
營張周寨也卒與賊遇盡殺之張周親擒其首解其劒<lb/>
復歸諸廟至今時享不廢<hi>出三水小牘</hi>
　　　　羅宏信<lb/>
<pb n="KR3l0118_WYG_312-10a"/>
中和年魏博帥羅宏信初為本軍步射小挍掌牧圉之<lb/>
事曽宿於魏州觀音院門外其地有神祠俗號白鬚翁<lb/>
巫有宗千者忽詣宏信謂曰夜來神忽有語君不久為<lb/>
此地主宏信怒曰欲危我耶他日復以此言來告宏信<lb/>
因令密之不朞嵗果有軍變推宏信為帥宏信狀貌豐<lb/>
偉多力善射雖聲名未振衆已服之累加至太尉臨淮<lb/>
王<hi>出北夢瑣言</hi>
　　　　李嶢<lb/>
<pb n="KR3l0118_WYG_312-10b"/>
唐乾寧中劉昌美為䕫州刺史屬夏潦峽漲湍險里俗<lb/>
云灩澦大如馬瞿塘不可下於是行旅輟掉以候之學<lb/>
士李嶢挈家自蜀沿流將之江陵昌美以水勢正惡止<lb/>
之嶢匆遽而行俄而舟覆一家溺死焉唯乳嫗一人隔<lb/>
夜為駭浪推送江岸而蘇先是永安鹽竈户陳小奴掉<lb/>
空船下瞿塘見崖下有一人裹四縫㡌著窄白衫青袴<lb/>
執鐵蒺䔧問嶢行程自云迎候乃乳嫗既蘇亦言於刺<lb/>
史云李學士至一官署上事朱門白壁寮吏叅賀又聞<lb/>
<pb n="KR3l0118_WYG_312-11a"/>
云此行無乳嫗名遂送出水<hi>出北夢瑣言</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_312-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百一十二<lb/>
</p>
<p>
</p>
  </div>
</body>
</text>
</TEI>
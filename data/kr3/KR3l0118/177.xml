<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百七十七</head> <lb/>
    <p>
<pb n="KR3l0118_WYG_177-1a"/>
欽定四庫全書<lb/>
　太平廣記卷一百七十七<lb/>
　　器量二<lb/>
　　　陸象先　　　元載　　　　董晉<lb/>
　　　裴度　　　　于頔　　　　武元衡<lb/>
　　　李紳　　　　盧攜　　　　歸崇敬<lb/>
　　　夏侯孜　　　陳敬瑄　　　葛從周<lb/>
　　　　陸象先<lb/>
<pb n="KR3l0118_WYG_177-1b"/>
唐陸兗公象先為同州刺史有家僮遇參軍不下馬參<lb/>
軍欲賈其事鞭背見血曰卑吏犯公請去兗公從容謂<lb/>
之曰奴見官人不下馬打也得不打也得官人打了去<lb/>
也得不去也得參軍不測而退<hi>出國史補</hi>
　　　　元載<lb/>
魚朝恩於國子監髙坐講易盡言鼎卦以挫元載王縉<lb/>
是日百官皆在縉不堪其辱載怡然朝恩退曰怒者常<lb/>
情笑者不可測也<hi>出國史補</hi>
<pb n="KR3l0118_WYG_177-2a"/>
　　　　董晉<lb/>
董晉與竇參同列時政事決在竇參晉但奉詔唯諾而<lb/>
已既而竇參驕盈犯上德宗漸惡之參諷晉奏給事中<lb/>
竇申為吏部侍郎上正色曰豈不是竇參遣卿奏也晉<lb/>
不敢𨼆諱上因問參過失晉具奏之旬日參貶官晉累<lb/>
上表辭官罷相受兵部尚書㝷除東都留守㑹汴州節<lb/>
度李萬榮疾甚其子乃為亂以晉為汴州節度使時晉<lb/>
既受命唯將判官傔從十數人都不召集兵馬既至鄭<lb/>
<pb n="KR3l0118_WYG_177-2b"/>
宣武將吏都無至者晉將吏及鄭州官吏皆懼共勸晉<lb/>
云都虞候鄧惟恭合來迎候乘萬榮疾甚遂總領軍事<lb/>
今相公到此尚不使人迎候其情狀豈可料耶恐須且<lb/>
迴避以候事勢晉曰某奉詔為汴州節度使准敕赴任<lb/>
何可妄為逗留人皆憂其不測晉獨恬然來至汴州數<lb/>
十里鄧惟恭方來迎候晉俾其不下馬既入仍委惟恭<lb/>
以軍衆惟恭探晉何如事體而未測淺深初萬榮既逐<lb/>
劉士寧代為節度使委兵於惟恭及疾甚李乃歸朝廷<lb/>
<pb n="KR3l0118_WYG_177-3a"/>
惟恭自以當便代居其位故不遣候吏以疑懼晉心冀<lb/>
其不敢進不虞晉之速至晉之速至留以近方迎然心<lb/>
常怏怏惟恭以驕盈慢法潛圖不軌配流嶺南朝廷恐<lb/>
晉柔懦㝷以汝州刺史陸長源為晉行軍司馬晉寛厚<lb/>
謙恭簡儉每事因循多可兵粗安長源性滋彰云為請<lb/>
改易舊事務從峭刻晉初皆許之及案牘已成晉乃且<lb/>
罷又委錢糓支許於判官孟叔度輕佻好慢易軍人人<lb/>
皆惡之晉卒於位卒後十日汴州大亂殺長源叔度軍<lb/>
<pb n="KR3l0118_WYG_177-3b"/>
人臠食之長源輕言無威儀自到汴州不為軍州所禮<lb/>
重及董晉疾仍令之節度晉後事長源便揚言文武將<lb/>
吏多弛慢不可執守憲章當盡以法繩之由是人人怨<lb/>
懼叔度性亦苛刻又縱恣聲色數至樂營與諸婦人戲<lb/>
自稱孟郎由是人輕而惡之<hi>出談賓錄</hi>
　　　　裴度<lb/>
裴晉公度為門下侍郎過吏部選人官謂同過給事中<lb/>
曰吾徒僥倖至多此輩優一資半級何足問也一皆注<lb/>
<pb n="KR3l0118_WYG_177-4a"/>
定未曾限量公不信術數不好服食每語人曰雞猪魚<lb/>
蒜逢著則喫生老病死時至即行其器抱𢎞達皆此𩔖<lb/>
<hi>出因話錄</hi>又晉公在中書左右忽白以印失所在聞之者莫<lb/>
不失色度即命張筵舉樂人不曉其故竊怪之夜半宴<lb/>
酣左右復白印存度不答極歡而罷或問度以其故度<lb/>
曰此徒出於胥吏輩盜印書券耳緩之則存急之則投<lb/>
詣水火不復更得之矣時人伏其𢎞量臨事不撓<hi>出玉泉子</hi>
　　　　于頔<lb/>
<pb n="KR3l0118_WYG_177-4b"/>
鄭太穆郎中為金州刺史致書於襄陽于司空頔鄭書傲<lb/>
睨自若似無郡吏之禮書曰閣下為南溟之大鵬作中天<lb/>
之一柱騫騰則日月暗搖動則山嶽頽真天子之爪牙諸<lb/>
侯之龜鑑也太穆孤幼二百餘口飢凍兩京小郡俸薄尚<lb/>
唯衣食之憂伏唯賢公賜錢一千貫絹一千疋器物一千<lb/>
事米一千石奴婢各十人且曰分千樹一葉之影即是<lb/>
濃隂減四海數滴之泉便為膏澤于公覽書亦不嗟訝<lb/>
曰鄭使君所須各依來數一半以戎費之際不全副其<lb/>
<pb n="KR3l0118_WYG_177-5a"/>
本望也又有匡廬符戴山人遣三尺童子齎數尺之書<lb/>
乞買山錢百萬公遂與之仍加紙墨衣服等又有崔郊<lb/>
秀才者寓居於漢上藴積文藝而物產罄縣無何與姑<lb/>
婢通每有阮咸之縱其婢端麗饒音伎之能漢南之最<lb/>
姝也姑貧鬻婢於連帥連帥愛之以𩔖無雙給錢四十<lb/>
萬寵盼彌深郊思慕無已即强親府署願一見焉其婢<lb/>
因寒食果出値郊立於栁隂馬上連泣誓若山河崔生<lb/>
贈之以詩曰公子王孫逐後塵綠珠垂淚滴羅巾侯門<lb/>
<pb n="KR3l0118_WYG_177-5b"/>
一入深如海從此蕭郎是路人或有疾郊者寫詩於座<lb/>
于公覩詩令召崔生左右莫之測也郊甚憂悔而已無<lb/>
處潛遁也及見郊握手曰侯門一入深如海從此蕭郎<lb/>
是路人便是公製作耶四百千小哉何惜一書不早相<lb/>
示遂命婢同歸至幃幌奩匣悉為増飾之小阜崔生矣<lb/>
初有客自零陵來稱戎昱使君席上有善歌者襄陽公<lb/>
遽命召焉戎使君不敢違命逾月而至及至令唱歌歌<lb/>
乃戎使君送伎之什也公曰丈夫不能立功業為異代<lb/>
<pb n="KR3l0118_WYG_177-6a"/>
之所稱豈有奪人姬愛為已之嬉娛遂多以繒帛贈行<lb/>
手書遜謝於零陵之守焉雲谿子曰王敦驅女樂以給<lb/>
軍士楊素歸德言妻臨財莫貪於色不恡者罕矣時人<lb/>
用為雅談厯觀相國挺特英雄未有于襄陽公者也戎<lb/>
使君詩曰寶鈿香娥翡翠裙粧成掩泣欲行雲殷勤好<lb/>
取襄王意莫向陽臺夢使君<hi>出雲溪友議</hi>
　　　　武元衡<lb/>
武黄門之西川大宴從事楊嗣復狂酒逼元衡大觥不<lb/>
<pb n="KR3l0118_WYG_177-6b"/>
飲遂以酒沐之元衡拱手不動沐訖徐起更衣終不令<lb/>
散宴<hi>出乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>
　　　　李紳<lb/>
李相紳鎭淮南張郎中又新罷江南郡素與李隙事具<lb/>
别錄時於荆溪遇風漂沒二子悲慼之中復懼李之讎<lb/>
已投長牋自首謝李深憫之復書曰端溪不讓之詞愚<lb/>
罔懐怨荆浦沈淪之禍鄙實憫然既厚遇之殊不屑意<lb/>
張感涕致謝釋然如舊交與張宴飲必極歡醉張嘗為<lb/>
<pb n="KR3l0118_WYG_177-7a"/>
廣陵從事有酒妓嘗好致情而終不果納至是二十年<lb/>
猶在席目張悒然如將涕下李起更衣張以指染酒題<lb/>
詞盤上妓深曉之李既至張持盃不樂李覺之即命妓<lb/>
歌以送酒遂唱是詞曰雲雨分飛二十年當時求夢不<lb/>
曾眠今來頭白重相見還上襄王玳瑁筵張醉歸李令<lb/>
妓隨去<hi>出本事詩</hi>
　　　　又<lb/>
劉尚書禹錫罷和州為主客郎中集賢學士李紳罷鎭<lb/>
<pb n="KR3l0118_WYG_177-7b"/>
在京慕劉名嘗邀至第中厚設飲饌酒酣命妙妓歌以<lb/>
送之劉於座上賦詩曰䰀鬌梳頭宫様粧春風一曲杜<lb/>
韋娘司空見慣渾間事斷盡江南刺史腸李因以妓贈<lb/>
之<hi>䰀鬌字亦作浮喧並上聲古今注言即墮馬之遺像出本事詩</hi>
　　　　盧攜<lb/>
故相盧攜為監察日御史中丞歸仁紹初上日傳語攜<lb/>
曰昔自淛東推事迴鞴袋中何得有綾四十疋請出臺<lb/>
後攜官除洛陽縣令㝷改鄭州刺史以諫議徵入至京<lb/>
<pb n="KR3l0118_WYG_177-8a"/>
除兵部侍郎入相自洛陽入相一百日數日問何不見<lb/>
歸侍郎或對云相公大拜請假攜即除仁紹兵部尚書<lb/>
人情大洽也<hi>出聞竒錄</hi>
　　　　歸崇敬<lb/>
歸崇敬累轉膳部郎中充新羅冊立使至海中流波濤<lb/>
迅急舟船壊漏衆咸驚駭舟人請以小艇載崇敬曰舟<lb/>
人凡數十百我豈獨濟逡巡波濤稍息舉舟竟免為害<lb/>
<hi>出談賓錄</hi>
<pb n="KR3l0118_WYG_177-8b"/>
　　　　夏侯孜<lb/>
夏侯孜有王生與孜同在舉塲王生有時價孜且不侔<lb/>
矣嘗落第偕遊於京西鳯翔連帥館之一日從事有宴<lb/>
召焉酣從事以骰子祝曰二秀才明年若俱得登第當<lb/>
擲堂印王生自負才雅如有得色怒曰吾誠淺薄與夏<lb/>
侯孜同年乎不悅而去孜及第累官至宰相王生竟無<lb/>
所聞孜在蒲津王生之子不知其故偶獲孜與父平昔<lb/>
所嘗來往事禮札十數幅皆孜手迹也欣然掣之以謁<lb/>
<pb n="KR3l0118_WYG_177-9a"/>
孜孜既見問其所欲一以依之即召諸從事以話其事<lb/>
<hi>出玉泉子</hi>
　　　　陳敬瑄<lb/>
陳太師敬瑄雖濫升重位而頗有偉量自鎭西川日乃<lb/>
委政事於幕客委軍旅於護戎日食蒸犬一頭酒一壺<lb/>
一月六設曲宴即自有平生酒徒五人狎昵焦菜一盌<lb/>
破三十千常有告設吏偷錢拂其牒而不省營妓玉兒<lb/>
者太師賜之巵酒拒而不飲乃誤傾潑於太師汚頭面<lb/>
<pb n="KR3l0118_WYG_177-9b"/>
遽𧺫更衣左右驚憂立候玉兒為虀粉更衣出却坐又<lb/>
以酒賜之玉兒請罪笑而恕之其寛裕率皆此𩔖<hi>出北夢瑣</hi>
<hi>言</hi>
　　　　葛從周<lb/>
梁葛侍中從周鎮兖日嘗遊從此亭公有㕔頭甲者年<lb/>
壯未壻有神彩善騎射膽力出人偶因白事葛公召入<lb/>
時諸姬妾並侍左右内有一愛姬乃國色也專寵得意<lb/>
常在公側甲窺見愛姬目之不已葛公有所顧問至于<lb/>
<pb n="KR3l0118_WYG_177-10a"/>
再三甲方流眄於殊色竟忘其對答公但俛首而已既<lb/>
罷公微哂之或有告甲者甲方懼但云神思迷惑亦不<lb/>
記憶公所處分事數日之間慮有不測之罪公知其憂<lb/>
甚以温顏接之未幾有詔命公出征拒唐師於河上時<lb/>
與敵決戰交鋒數日敵軍堅陣不動日暮軍士飢渴殆<lb/>
無人色公乃召甲謂之曰汝能陷此陣否甲曰諾即攬<lb/>
轡超乘與數十騎馳赴敵軍斬首數十級大軍繼之唐<lb/>
師大敗及葛公凱旋乃謂愛姬曰大立戰功宜有酬賞<lb/>
<pb n="KR3l0118_WYG_177-10b"/>
以汝妻之愛姬泣涕辭命公勉之曰為人之妻可不愈<lb/>
於為人之妾耶令具飾資粧其直數千緡召甲告之曰<lb/>
汝立功於河上吾知汝未婚今以某妻兼署列職此女<lb/>
即所目也甲固稱死罪不敢承命公堅與之乃受噫古<lb/>
有絶纓盜馬之臣豈逾於此葛公為梁名將威名著於<lb/>
敵中河北諺曰山東一條葛無事莫撩撥云<hi>出玉堂閒話</hi>
　<lb/>
　太平廣記卷一百七十七<lb/>
</p>
<p>
</p>
  </div>
</body>
</text>
</TEI>
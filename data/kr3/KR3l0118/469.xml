<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記巻四百六十九</head>
    <p>
<pb n="KR3l0118_WYG_469-1a"/>
欽定四庫全書<lb/>
　太平廣記巻四百六十九　宋　李昉等　編<lb/>
　　水族六<lb/>
　　魚<lb/>
　　　張方　　　　鍾道　　　　晉安民<lb/>
　　　劉萬年　　　㣲生亮　　　蘆塘<lb/>
　　　彭城男子　　朱法公　　　王奐<lb/>
　　　蔡興　　　　李增　　　　蕭騰<lb/>
<pb n="KR3l0118_WYG_469-1b"/>
　　　柳鎮　　　　隋文帝　　　大興村<lb/>
　　　萬頃陂　　　長鬚國<lb/>
　　　　張方<lb/>
廣陵下市廟宋元嘉十八年張方女道香送其夫壻北<lb/>
行日暮宿祠門下夜有一物假作其壻来云離情難遣<lb/>
不能便去道香俄昏惑失常時有王纂者能治邪魅道<lb/>
香被魅請治之始下針有一獺從女被内走入前港道<lb/>
香疾便愈<hi>出異苑</hi>
<pb n="KR3l0118_WYG_469-2a"/>
　　　　鍾道<lb/>
宋永興縣吏鍾道得重病初差情欲倍常先樂白鶴墟<lb/>
中女子至是猶存想焉忽見此女子振衣而来即與燕<lb/>
好是後數至道曰吾甚欲雞舌香女曰何難乃掬香滿<lb/>
手以授道道邀女同舎咀之女曰我氣素芳不假此女<lb/>
子出户狗忽見隨咋殺之乃是老獺口香即獺糞頓覺<lb/>
臭穢<hi>出幽明録</hi>
　　　　晉安民<lb/>
<pb n="KR3l0118_WYG_469-2b"/>
晉安郡民斷溪取魚忽有一人著白帢黄練單衣来詣<lb/>
之即同飲饌饌畢語之曰明日取魚當有大魚甚異最<lb/>
在前慎勿殺明日果有大魚長七八丈逕来衝網其人<lb/>
即取殺之破腹見所食飯悉有其人家死亡略盡<hi>出廣古今</hi>
<hi>五行記</hi>
　　　　劉萬年<lb/>
宋後廢帝元徽三年京口戍將劉萬年夜廵於北固山<lb/>
西見二男子容止端麗潔白如玉遥呼萬年謂曰君與<lb/>
<pb n="KR3l0118_WYG_469-3a"/>
今帝姓族近逺萬年曰族異姓同一人曰汝雖族異恐<lb/>
禍来及萬年曰吾有何過答曰去位禍即不及萬年見<lb/>
二人所言益異之萬年謂二人深謝預聞何用見酧萬<lb/>
年欲請歸鎮二人曰吾非世人不食世物萬年與語之<lb/>
次化為魚飛入江去萬年翌日託疾遂罷其位後果如<lb/>
魚所言<hi>出江表異同録</hi>
　　　　微生亮<lb/>
明月峽中有二溪東西流宋順帝昇平二年溪人微生<lb/>
<pb n="KR3l0118_WYG_469-3b"/>
亮釣得一白魚長三尺投置船中以草覆之及歸取烹<lb/>
見一美女在草下潔白端麗年可十六七自言髙唐之<lb/>
女偶化魚游為君所得亮問曰既為人能為妻否女曰<lb/>
㝠契使然何為不得其後三年為亮妻忽曰數已足矣<lb/>
請歸髙唐亮曰何時復来答曰情不可忘者有思復至<lb/>
其後一歲三四往来不知所終<hi>出三峽記</hi>
　　　　蘆塘<lb/>
耒陽縣東北有蘆塘八九頃其深不可測中有大魚常<lb/>
<pb n="KR3l0118_WYG_469-4a"/>
至五日一奮躍出水大可三圍其狀異常每出水則小<lb/>
魚奔迸隨水上岸不可勝計又云此塘有鮫魚五日一<lb/>
化或為美婦人或為美男子至於變亂尤多郡人相戒<lb/>
故不敢有害心後為雷電所擊此塘遂乾<hi>出録異記</hi>
　　　　彭城男子<lb/>
彭城有男子娶婦不悦之在外宿月餘日婦曰何故不<lb/>
復入男曰汝夜輒出我故不入婦曰我初不出壻驚婦<lb/>
云君自有異志當為他所惑耳後有至者君便抱留之<lb/>
<pb n="KR3l0118_WYG_469-4b"/>
索火照視之為何物後所願還至故作其婦前却未入<lb/>
有一人從後推令前既上牀壻捉之曰夜夜出何為婦<lb/>
曰君與東舎女往来而驚欲託鬼魅以前約相掩耳壻<lb/>
放之與共卧夜半心悟乃計曰魅迷人非是我婦也乃<lb/>
向前攬捉大呼求火稍稍縮小發而視之得一鯉魚長<lb/>
二尺<hi>出列異傳</hi>
　　　　朱法公<lb/>
山隂朱法公者嘗出行憇於臺城東橘𣗳下忽有女子<lb/>
<pb n="KR3l0118_WYG_469-5a"/>
年可十六七形甚端麗薄晩遣婢與法公相聞方夕欲<lb/>
詣宿至人定後乃來自稱姓檀住在城側因共眠寢至<lb/>
曉而去明日復来如此數夜每曉去婢輒来迎復有男<lb/>
子可六七歲端麗可愛女云是其弟後曉去女衣裙開<lb/>
見龜尾及龜脚法公方悟是魅欲執之向夕復来即然<lb/>
火照覓尋失所在<hi>出續異記</hi>
　　　　王奐<lb/>
齊王奐自建業將之渚宫至江州泊舟於岸夜深風生<lb/>
<pb n="KR3l0118_WYG_469-5b"/>
月瑩忽聞前洲上有十餘人喧噪皆女子之音奐異之<lb/>
謂諸人曰江渚中豈有是人也乃獨棹小舟取葭蘆之<lb/>
隂循洲北岸而於藂葦中見十餘女子或衣緑或衣青<lb/>
碧半坐半立坐者一女子泣而言曰我始與姊妹同居<lb/>
隂宅長在江漢不意諸娘許為上峽小兒所娶乃至分<lb/>
離立者一女子嘆曰湖水有廻而我此去應無返日言<lb/>
未竟北風微起立者曰潮至矣可以還家奐急從蘆葦<lb/>
中出捕悉化為龜入水而去<hi>出九江記</hi>
<pb n="KR3l0118_WYG_469-6a"/>
　　　　蔡興<lb/>
晉陵民蔡興忽得狂疾歌吟不恒常空中與數人言笑<lb/>
或云當再取誰女復一人云家已多後夜忽聞十餘人<lb/>
將物入里人劉餘之家餘之拔刀出後户見一人黑色<lb/>
大罵曰我湖長来詣汝而欲殺我即喚羣伴何不助余<lb/>
耶餘之即奮刀亂砍得一大鼉及狸<hi>出幽明録</hi>
　　　　李増<lb/>
永陽人李増行經大溪見二蛟浮於水上發矢射之一<lb/>
<pb n="KR3l0118_WYG_469-6b"/>
蛟中焉増歸因復出市有女子素服銜涙捉所射箭増<lb/>
怪而問焉女答之何用問焉為暴若是便以相還授矢<lb/>
而滅増惡而驟走未逹家暴死於路<hi>出異苑</hi>
　　　　蕭騰<lb/>
襄陽金城南門外道東有參佐𪠘舊傳甚凶往者不死<lb/>
必病梁昭明太子臨州給府寮呂休蒨休蒨常在㕔事<lb/>
北頭眠鬼牽休蒨休蒨墜地乆之悟俄而休蒨有罪賜<lb/>
死後今蕭騰初上至羊口岸忽有一丈夫著白紗髙室<lb/>
<pb n="KR3l0118_WYG_469-7a"/>
㡌烏布袴披袍造騰疑其服異拒之行數里復至求寄<lb/>
載騰轉疑焉如此數廻而騰有妓妾數人舉止所為稍<lb/>
異常日歌笑悲啼無復恒節及騰至襄陽此人亦經日<lb/>
一来後累辰不去好披袍縛袴跨狗而行或變易俄頃<lb/>
詠詩歌謡言笑自若自稱是周瑜恒止騰舎騰備為禳<lb/>
遣之術有時暫去尋復来騰又領門生二十人拔刀砍<lb/>
之或跳上室梁走入林中来往迅速竟不可得乃入妾屏<lb/>
風裏作歌曰逢歡羊口岸結愛桃林津胡桃擲去肉訝<lb/>
<pb n="KR3l0118_WYG_469-7b"/>
汝不識人頃之有道士趙曇義為騰設壇置醮行禁自<lb/>
道士入門諸妾並悲呌若將遠别俄而一龜徑尺餘自<lb/>
到壇而死諸妾亦差騰妾聲貎悉不佳諮議叅軍韋言<lb/>
辨善戲謔因宴而啓云常聞世間人道黠如鬼今見鬼<lb/>
定是癡鬼若黠不應魅蕭騰故以此而度足驗鬼癡<hi>出南</hi>
<hi>雍州記</hi>
　　　　柳鎮<lb/>
河東柳鎮字子元少樂閒静不慕榮貴梁天監中自司<lb/>
<pb n="KR3l0118_WYG_469-8a"/>
州遊上元便愛其風景於鍾山之西建業里買地結茅<lb/>
開泉種植𨼆操如耕父者其左右居民皆呼為柳父所<lb/>
居臨江水嘗曳䇿臨眺忽見前洲上有三四小兒皆長<lb/>
一尺許往来遊戲遥聞相呼求食聲鎮異之須臾風濤<lb/>
洶湧有大魚驚躍誤墜洲上羣小兒争前食之又聞小<lb/>
兒傳呼云雖食不盡留與柳父鎮益驚駭乃乘小舟逕<lb/>
捕之未及岸諸小兒悉化為獺入水而去鎮取巨魚以<lb/>
分鄉里未幾北還洛陽於所居書齋柱題詩一首云江<lb/>
<pb n="KR3l0118_WYG_469-8b"/>
山不乆計要適暫時心况念洛陽士今来歸舊林是嵗<lb/>
天監七年也<hi>出窮怪記</hi>
　　　　隋文帝<lb/>
隋文帝開皇中掖庭宫每有人来挑宫人司宫以聞帝<lb/>
曰門衛甚嚴人從何而入當怪精耳因戒宫人曰若来<lb/>
但砍之其後夜来登牀宫人抽刀砍之若中枯骨其物<lb/>
走落宫人逐之因入池而没明日帝令涸池得一龜尺<lb/>
餘其上有刀㾗殺之遂絶<hi>出廣古今五行記</hi>
<pb n="KR3l0118_WYG_469-9a"/>
　　　　大興村<lb/>
隋開皇末大興城西南村民設佛㑹一老翁皓首白裙<lb/>
襦求食而去衆莫識追而觀之行二里許遂不見但有<lb/>
一陂水中有白魚長丈餘小而從者無數人争射之或<lb/>
弓折弦斷後竟中之割其腹得秔米飯後數日漕梁暴<lb/>
溢射者家皆溺死<hi>出廣古今五行記</hi>
　　　　萬頃陂<lb/>
唐齊州有萬頃陂魚鼈水族無所不有咸亨中忽一僧<lb/>
<pb n="KR3l0118_WYG_469-9b"/>
持鉢乞食村人長者施以蔬供食訖而去於時漁人網<lb/>
得一魚長六七尺緝鱗鏤甲錦質寳章特異常魚欲齎<lb/>
赴州餉遺至村而死遂共剖而分之於腹中得長者所<lb/>
施蔬食儼然并在村人遂於陂中設齋過度自是陂中<lb/>
無水族至今猶然絶<hi>出朝野僉載</hi>
　　　　長鬚國<lb/>
唐大定初有士人隨新羅使風吹至一處人皆長鬚語<lb/>
與唐言通號長鬚國人物甚盛棟宇衣冠稍異中國地<lb/>
<pb n="KR3l0118_WYG_469-10a"/>
曰扶桑洲其署官品有正長戢波日没島邏等號士人<lb/>
歴謁數處其國皆敬之忽一日有車馬數十言大王召<lb/>
客行兩日方至一大城甲士門焉使者導士人入伏謁<lb/>
殿宇髙厰儀衛如王者見士人拜伏小起乃拜士人為<lb/>
司風長兼駙馬其主甚美有鬚數十根士人威勢烜爀<lb/>
富有珠玉然每歸見其妻則不悦其王多月滿夜則大<lb/>
㑹後遇㑹士人見嬪姬悉有鬚因賦詩曰花無葉不妍<lb/>
女無鬚亦醜丈人試遣惣無未必不如惣有王大笑曰<lb/>
<pb n="KR3l0118_WYG_469-10b"/>
駙馬竟未能忘情於小女頤頷間乎經十餘年士人有<lb/>
一兒二女忽一日其君臣憂蹙士人怪問之王泣曰吾<lb/>
國有難禍在旦夕非駙馬不能救士人驚曰茍難可弭<lb/>
性命不敢辭也王乃令具舟令兩使隨士人謂曰煩駙<lb/>
馬一謁海龍王但言東海第三汊第七島長鬚國有難<lb/>
求救我國絶微須再三言之因涕泣執手而别士人登<lb/>
舟瞬息至岸岸沙悉七寳人皆衣冠長大士人乃前求<lb/>
謁龍王龍宫狀如佛寺所圖天宫光明迭激目不能視<lb/>
<pb n="KR3l0118_WYG_469-11a"/>
龍王降階迎士人齊級昇殿訪其来意士人具説龍王<lb/>
即命速勘良乆一人自外白境内並無此國士人復哀<lb/>
祈具言長鬚國在東海第三汊第七島龍王復叱使者<lb/>
細尋勘速報經食頃使者返曰此島鰕合供大王此月<lb/>
食料前日已追到龍王笑曰客固為鰕所魅耳吾雖為<lb/>
王所食皆禀天符不得妄食今為客減食乃令引客視<lb/>
之見鐵鑊數十如屋滿中是鰕有五六頭色赤大如臂<lb/>
見客跳躍似求救狀引者曰此鰕王也士人不覺悲泣<lb/>
<pb n="KR3l0118_WYG_469-11b"/>
龍王命放鰕王一鑊令二使送客歸中國一夕至登州<lb/>
顧二使乃巨龍也<hi>出酉陽雜爼</hi>
　<lb/>
　<lb/>
　<lb/>
　<lb/>
　<lb/>
　太平廣記卷四百六十九<lb/>
</p>
<p>
</p>
  </div>
</body>
</text>
</TEI>
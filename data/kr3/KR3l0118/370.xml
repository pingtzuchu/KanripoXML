<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百七十</head>
    <p>
<pb n="KR3l0118_WYG_370-1a"/>
欽定四庫全書<lb/>
　太平廣記卷三百七十　　宋　李昉等　編<lb/>
　　精怪三<lb/>
　　雜器用<lb/>
　　　國子監生　　姚司馬　　　崔㲄<lb/>
　　　張秀才　　　河東街吏　　韋協律兄<lb/>
　　　石從武　　　姜修　　　　王屋薪者<lb/>
　　　　國子監生<lb/>
<pb n="KR3l0118_WYG_370-1b"/>
元和中國子監學生周乙者嘗夜習業忽見一小兒鬅<lb/>
鬙頭長二尺餘滿頸碎光如星熒熒可惡戲弄筆硯紛<lb/>
紜不止學生素有膽叱之稍却復傍書案因伺其所為<lb/>
漸逼近乙因擒之踞坐求哀辭頗苦切天將曉覺如物<lb/>
折聲視之乃弊木杓也其上黏粟百餘粒<hi>出酉陽雜俎</hi>
　　　　姚司馬<lb/>
姚司馬寄居邠州宅枕一溪有二小女嘗戲釣溪中未<lb/>
嘗有獲忽撓竿各得一物若鱣者而毛若鱉者而鰓其<lb/>
<pb n="KR3l0118_WYG_370-2a"/>
家異之養於盆池經夕二女悉患精神恍惚夜常明炷<lb/>
對作戲染藍涅皁未嘗暫息然莫見其所取也時楊元<lb/>
卿在邠州與姚有舊姚因從事邠州又歴半年女病彌<lb/>
甚其家嘗張燈戲錢忽見二小手出燈影下大言曰乞<lb/>
一錢家或唾之又曰我是汝家女壻何敢無禮一稱烏<lb/>
郎一稱黄郎後常與家人狎昵楊元卿知之因為求上<lb/>
都僧瞻瞻善鬼神部持念治病魅者多著效瞻至姚家<lb/>
標釭界繩印手勅劔召之後設血食盆酒于界外中夜<lb/>
<pb n="KR3l0118_WYG_370-2b"/>
有物如牛鼻于酒上瞻乃匿劒躧步大言極力刺之其<lb/>
物匣刃而步血流如注瞻率左右明炬索之迹其血至<lb/>
後宇角中見若烏革囊大可合簣喘若鞴囊蓋烏郎也<lb/>
遂燬薪焚殺之臭聞十餘里一女即愈自是風雨夜門<lb/>
庭聞啾啾次女猶病瞻因立於前舉代折羅叱之女恐<lb/>
怖叩首瞻偶見其衣帶上有一皁袋子因令侍奴婢解<lb/>
視之乃小籥也遂搜其服玩籥勘得一簣簣中悉是喪<lb/>
家搭帳衣衣色唯黄與皁耳瞻假將滿不得已其魅因<lb/>
<pb n="KR3l0118_WYG_370-3a"/>
歸京逾年姚罷職入都先詣聸為加功治之涉旬其女<lb/>
臂上腫起如漚大如𤓰瞻禁針刺出血數合竟差<hi>出酉陽雜</hi>
<hi>俎</hi>
　　　　崔㲄<lb/>
元和中博陵崔㲄者自汝鄭來僑居長安延福里常一<lb/>
日讀書牖下忽見一僮長不盡尺露髮衣黄自北垣下趨<lb/>
至榻前且謂㲄曰幸寄君硯席可乎㲄不應又曰我尚壯<lb/>
願備指使何見拒之深耶㲄又不顧已而上榻躍然拱<lb/>
<pb n="KR3l0118_WYG_370-3b"/>
立良久於袖中出一小幅文書致㲄前乃詩也細字如<lb/>
粟歴然可辨詩曰昔荷蒙恬恵尋遭仲叔投夫君不指<lb/>
使何處覓銀鈎覽訖笑而謂曰既願相從無乃後悔耶<lb/>
其僮又出一詩投於几上詩曰學問從君有詩書自我<lb/>
𫝊須知王逸少名價動千年又曰吾無逸少之藝雖得<lb/>
汝安所用俄而又投一篇曰能令音信通千里解致龍<lb/>
虵運八行惆悵江生不相賞應緣自負好文章㲄戲曰<lb/>
恨汝非五色者其僮笑而下榻遂趨北垣入一穴中㲄<lb/>
<pb n="KR3l0118_WYG_370-4a"/>
即命僕發其下得一管文筆㲄因取書鋒銳如新用之<lb/>
月餘亦無他怪<hi>出宣室志</hi>
　　　　張秀才<lb/>
東都陶化里有空宅太和中張秀才借得肄業常忽忽<lb/>
不安自念為男子當抱慷慨之志不宜恇怯以自軟因<lb/>
移入中堂以處之夜深欹枕乃見道士與僧徒各十五<lb/>
人從堂中出形容長短皆相似排作六行威儀容止一<lb/>
一可敬秀才以為靈仙所集不敢惕息因佯寢以窺之<lb/>
<pb n="KR3l0118_WYG_370-4b"/>
良久别有二物展轉於地每一物各有二十一眼内四<lb/>
眼<graphic n="KR1476" url="https://raw.githubusercontent.com/kanripo/KR-Gaiji/master/images/KR1476.png" mimeType="image/png"/>
                    <graphic n="KR1476" url="https://raw.githubusercontent.com/kanripo/KR-Gaiji/master/images/KR1476.png" mimeType="image/png"/>如火色相馳逐而目光眩轉砉剨有聲逡巡間<lb/>
僧道三十人或馳或走或東或西或南或北道士一人<lb/>
獨立一處則被一僧擊而去之其二物周流於僧道之<lb/>
中未嘗暫息如此爭相擊摶或分或聚一人忽呌云卓<lb/>
絶矣言竟僧道皆黙然而息乃見二物相謂曰向者羣<lb/>
僧與道流妙法絶高然皆賴我二物成其敎行耳不然<lb/>
安得稱卓絶哉秀才乃知必妖怪也因以枕而擊之僧<lb/>
<pb n="KR3l0118_WYG_370-5a"/>
道三十人與二物一時驚走曰不速去吾輩且為措大<lb/>
所使也遂皆不見明日捜尋之於壁角中得一敗囊中<lb/>
有長行子三十箇并骰子一雙耳<hi>出宣室志</hi>
　　　　河東街吏<lb/>
開城中河東郡有吏常中夜巡警街路一夕天晴月朗<lb/>
乃至景福寺前見一人俛而坐交臂擁膝身盡黑居然<lb/>
不動吏懼因叱之其人俛而不顧叱且久即朴其首忽<lb/>
舉視其面貌極異長數尺色白而痩狀甚可懼吏初驚<lb/>
<pb n="KR3l0118_WYG_370-5b"/>
仆於地久之稍能起因視之已亡見矣吏由是懼益甚<lb/>
即馳歸具語於人其後因重搆景福寺門發地得一漆<lb/>
桶凡深數尺上有白泥合其首果街吏所見<hi>出宣室志</hi>
　　　　韋協律兄<lb/>
太常協律韋生有兄甚兇自云平生無懼憚耳聞有凶<lb/>
宅必往獨宿之其弟話於同官同官有試之者且聞延<lb/>
康東北角有馬鎭西宅常多怪物因領送其宅具與酒<lb/>
肉夜則皆去獨留之於大池之西孤亭中宿韋生以飲<lb/>
<pb n="KR3l0118_WYG_370-6a"/>
酒且熱袒衣而寢夜半方寤乃見一小兒長可尺餘身<lb/>
短脚長其色頗黑自池中而出冉冉前來循階而上以<lb/>
至生前生不為之動乃言曰卧者惡物直又顧我耶乃<lb/>
遶牀而行須臾生迴枕仰卧乃覺其物上牀生亦不動<lb/>
逡巡覺有兩箇小脚緣于生脚上冷如水鐵上徹于心<lb/>
行步甚遲生不動候其漸行上及於肚生乃遽以手摸<lb/>
之則一古鐵鼎子已欠一脚矣遂以衣帶繫之於牀脚<lb/>
明旦衆看之具白其事乃以杵碎其鼎染染有血色自<lb/>
<pb n="KR3l0118_WYG_370-6b"/>
是人皆信韋生之兇而能絶宅之妖也<hi>出𤣥怪錄</hi>
　　　　石從武<lb/>
開成中桂林裨將石從武少善射家染惡疾長幼罕有<lb/>
全者毎深夜見一人自外來體有光耀若此物至則疾<lb/>
者呼吟加甚醫莫能效從武他夕操弓暎户以俟其來<lb/>
俄而精物復至從武射之一發而中焰光星㪚命燭視<lb/>
之乃家中舊使樟木燈擎已倒矣乃劈而燔之棄灰河<lb/>
中於是患者皆愈<hi>出桂林風土記</hi>
<pb n="KR3l0118_WYG_370-7a"/>
　　　　姜修<lb/>
姜修者并州酒家也性不拘檢嗜酒少有醒時常喜與<lb/>
人對飲并州人皆懼其淫於酒或揖命多避之故修罕<lb/>
有交友忽有一客皁衣烏㡌身才三尺腰濶數圍造修<lb/>
求酒修飲之甚喜乃與促席酌客笑而言曰我平生好<lb/>
酒然毎恨腹内酒不常滿若腹滿則既安且樂若其不<lb/>
滿我則甚無謂矣君能容我久託跡乎我嘗慕君髙義<lb/>
幸吾人有以待之修曰子能與我同好眞吾徒也當無<lb/>
<pb n="KR3l0118_WYG_370-7b"/>
間耳遂相與席地飲酒客飲近三石不醉修甚訝之又<lb/>
且意其異人起拜之以問其鄉閭姓氏焉復問何道能<lb/>
多飲耶客曰吾姓成名徳器其先多止郊野偶造化之<lb/>
垂恩使我效用於時耳我今既老復自得道能飲酒若<lb/>
滿腹可五石也滿則稍安修聞此語復命酒飲之俄至<lb/>
五石客方酣醉狂歌狂舞自歎曰樂哉樂哉遂仆于地<lb/>
修認極醉令家僮扶於室内至室客忽躍起驚走而出<lb/>
家人遂因逐之見客悞扺一石剨然有聲尋不見至曉<lb/>
<pb n="KR3l0118_WYG_370-8a"/>
覩之乃一多年酒甕已破矣<hi>出瀟湘錄</hi>
　　　　王屋薪者<lb/>
王屋山有老僧常獨居一茅菴朝夕持念唯採藥苖及<lb/>
松實食之毎食後恒必自尋溪澗以澡浴數年在山中<lb/>
人稍知之忽一日有道士衣敝衣堅求老僧一宵宿止<lb/>
老僧性僻復惡其塵雜甚不允道士再三言曰佛與道<lb/>
不相疎混沌已來方知有佛師今佛弟子我今道弟子<lb/>
何不見容一宵陪清論耳老僧曰我佛弟子也故不知<lb/>
<pb n="KR3l0118_WYG_370-8b"/>
有道之可比佛也道士曰夫道者居億刼之前而能生<lb/>
天地生人生萬物使有天地有人有萬物則我之道也億<lb/>
刼之前人皆知而尊之而師今不知即非人也老僧曰<lb/>
我佛恒河沙刼皆獨稱世尊大庇衆生恩普天地又豈<lb/>
聞道能争衡我且述釋迦佛世尊是國王之子其始也<lb/>
捨王位入雪山乘囊刼之功證當今之果天上天下惟<lb/>
我獨尊故使外道邪魔悉皆降伏至於今日孰不聞之<lb/>
爾之老君是誰之子何處修行敎跡之間未聞有益豈<lb/>
<pb n="KR3l0118_WYG_370-9a"/>
得與我佛同日而言道士曰老君降生於天為此劫之<lb/>
道祖始出於周浮紫氣乘白鹿人孰不聞至於三島之<lb/>
事十洲之景三十六洞之神仙二十四化之靈異五尺<lb/>
童子皆能知之豈獨師以庸庸之見而敢蔑耶若以爾<lb/>
佛捨父踰城受穿膝之苦而與外道角勝又安足道哉<lb/>
以此言之佛只是羣魔之中一強梁者耳我天地人與<lb/>
萬物本不賴爾佛而生今無佛必不損天地人與萬物<lb/>
也千萬勿自言世尊自言世尊世必不尊之無自稱尊<lb/>
<pb n="KR3l0118_WYG_370-9b"/>
耳老僧作色曰須要此等人設無此等即頓空却阿鼻<lb/>
地獄矣道士大怒伸臂而前擬擊老僧僧但合掌閉目<lb/>
須臾有一負薪者過見而怪之知老僧與道士争佛道<lb/>
優劣負薪者迺攘袂而呵曰二子俱父母所生而不養<lb/>
處帝王之土而不臣不耕而食不𧖟而衣不但偷生於<lb/>
人間復更以他佛道争優劣耶無居我山撓亂我山居<lb/>
之人遂遽焚其茅庵仗伐薪之斧皆欲殺之老僧驚走<lb/>
入地化為一鐵錚道士亦尋化一龜背骨乃知其皆精<lb/>
<pb n="KR3l0118_WYG_370-10a"/>
怪耳<hi>出瀟湘錄</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_370-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百七十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百五十二</head> <lb/>
    <p>
<pb n="KR3l0118_WYG_252-1a"/>
欽定四庫全書<lb/>
　太平廣記卷二百五十二<lb/>
　　詼諧八<lb/>
　　　李曜　　　　王鐸　　　　薛昭緯<lb/>
　　　孔緯　　　　宇文翰　　　千字文語乞社<lb/>
　　　山東佐史　　羅隐　　　　盧延讓<lb/>
　　　俳優人　　　王舍城　　　顧夐<lb/>
　　　不調子　　　司馬都　　　吳堯卿<lb/>
<pb n="KR3l0118_WYG_252-1b"/>
　　　李任爲賦<lb/>
　　　　李曜<lb/>
唐尚書李曜罷歙州與吳圓交代有佐酒錄事名媚川<lb/>
聰明敏慧李頗留意而已納營籍妓韶光託於替人令<lb/>
存䘏之臨發洪飲不勝離情有詩曰經年理郡少歡娛<lb/>
為習干戈閒飲徒今日臨行盡交割分明收取媚川珠<lb/>
吳答曰曵履優容日日歡須言達徳倍汍瀾韶光今已<lb/>
輸先手領得蠙珠掌内看<hi>出抒情詩</hi>
<pb n="KR3l0118_WYG_252-2a"/>
　　　　王鐸<lb/>
唐中書令王鐸位望崇顯率由文雅然非定亂才出鎮<lb/>
清宫為都綂以禦黄巢攜姬妾赴鎮而妻妬忌忽報夫<lb/>
人離京在道鐸謂從事曰黄巢漸似南來夫人又自北<lb/>
至旦夕情味何以安處幕僚戲曰不如降黄巢王亦大<lb/>
笑洎荆州失守復把潼關黄巢傳語云令公儒生非是<lb/>
我敵請自退避無汚鋒刃於是棄關隨僖皇播遷干蜀<lb/>
再授都綂收復京都大勲不成竟罹非命<hi>出北夢瑣言</hi>
<pb n="KR3l0118_WYG_252-2b"/>
　　　　薛昭緯<lb/>
唐薛昭緯未登第前就肆買鞋肆主曰秀才脚第幾對<lb/>
曰昭緯作脚來未曾與立行第<hi>出北夢瑣言</hi>
　　　　孔緯<lb/>
唐宰相孔緯嘗拜官教坊伶人繼至求利市有石野猪<lb/>
獨行先到有所賜乃謂曰宅中甚闕不得厚致若見諸<lb/>
野猪幸勿言也復有一伶至乃召俯階索其笛指笛竅<lb/>
問曰何者是浣溪沙孔子伶大笑之<hi>出北夢瑣言</hi>
<pb n="KR3l0118_WYG_252-3a"/>
　　　　宇文翰<lb/>
唐道士程子宵登華山上方偶有顛仆郎中宇文翰致<lb/>
書戲之曰不知上得不得且怪懸之又懸<hi>出北夢瑣言</hi>
　　　　千字文語乞社<lb/>
敬白社官三老等切聞政本於農當須務兹稼穡若不<lb/>
雲騰致雨何以稅熟貢新聖上臣伏戎羌愛育黎首用<lb/>
能閏餘成歲律吕調陽某人等並景行維賢徳建名立<lb/>
遂乃肆筵設席祭祀蒸嘗鼓瑟吹笙絃歌酒讌上和下<lb/>
<pb n="KR3l0118_WYG_252-3b"/>
睦悅豫且康禮别尊卑樂殊貴賤酒則川流不息肉則<lb/>
似蘭斯馨非直菜重芥薑兼亦果珍李柰莫不矯首頓<lb/>
足俱共接盃舉觴豈徒戚謝歡招信乃福緣善慶但某<lb/>
乙某索居閑處孤陋寡聞雖復屬耳垣墻未曾攝職從<lb/>
政不能堅持雅操專欲逐物意移憶肉則執熱愿凉思<lb/>
酒如骸垢想浴老人則飽飫烹宰某乙則饑厭糟糠欽<lb/>
風則空谷𫝊聲仰惠則虚堂習聽脫蒙仁慈隐惻庶有<lb/>
濟弱扶傾希垂顧答審詳望咸渠荷滴厯某乙即稽顙<lb/>
<pb n="KR3l0118_WYG_252-4a"/>
再拜終冀勒碑刻銘但知悚懼恐惶實若臨深履薄<hi>出啓</hi>
<hi>顔録</hi>
　　　　山東佐史<lb/>
唐山東一老佐史前後縣令無不遭侮家致巨富令初<lb/>
至者皆以文案試之即知强弱有令初至因差丁造名<lb/>
簿將身㸃過有姓向名明府者姓宋名郎君者姓成名<lb/>
老䑕者姓張名破袋者此佐史故超越次第使其名一<lb/>
處以觀明府强弱先喚張破袋成老䑕宋郎君向明府<lb/>
<pb n="KR3l0118_WYG_252-4b"/>
其縣令但㸃頭而已意無所問佐史出而喜曰㡌底可<lb/>
知竟還即賣之<hi>出啓顔録</hi>
　　　　羅隐<lb/>
唐羅隐與周繇分深謂隐曰閤下有女障子詩極好乃<lb/>
為絶唱隐不喻何為也曰若教解語應傾國任是無情<lb/>
也動人是隐題花詩隐撫掌大笑<hi>出抒情詩</hi>
　　　　盧延讓<lb/>
唐盧延讓業詩二十五舉方登第卷中有狐衝官道過<lb/>
<pb n="KR3l0118_WYG_252-5a"/>
狗觸店門開之句租庸調張濬親見此事每稱賞之又<lb/>
有餓猫臨䑕穴嚵犬䑛魚砧句為中書令成汭所賞又<lb/>
有栗爆燒氊破猫跳觸鼎翻為蜀王建所賞盧謂人曰<lb/>
平生投謁公卿不意得力於猫䑕狗子也人聞而笑之<lb/>
<hi>出北夢瑣言</hi>
　　　　俳優人<lb/>
唐咸通中俳優人李可及滑稽諧戲獨出輩流雖不能<lb/>
託諷諭然巧智敏㨗亦不可多得嘗因延慶節緇黄講<lb/>
<pb n="KR3l0118_WYG_252-5b"/>
論畢次及倡優為戲可及襃衣博帶攝齊以昇座自稱<lb/>
三教論衡偶坐者問曰既言博通三教釋迦如來是何<lb/>
人對曰婦人問者驚曰何也曰金剛經云敷座而座或<lb/>
非婦人何煩夫坐然後兒坐也上為之啓齒又問曰太<lb/>
上老君何人曰亦婦人也問者益所不諭乃曰道徳經<lb/>
云吾有大患為吾有身及吾無身吾有何患儻非為婦<lb/>
人何患於有娠乎上大悦又問曰文宣王何人也曰婦<lb/>
人也問者曰何以知之曰論語云沽之哉沽之哉我待<lb/>
<pb n="KR3l0118_WYG_252-6a"/>
價者也向非婦人待嫁奚為上意極歡寵錫頗厚<hi>出唐闕史</hi>
　　　　又<lb/>
天復元年鳯翔李茂貞請入朝奏事昭宗御安福樓茂<lb/>
貞涕泣陳匡救之言時崔相𦙍密奏曰此姦人也未足<lb/>
為信陛下宜寛懐待之翌日宴於壽春殿茂貞肩輿披<lb/>
褐入金鑾門易服赴宴咸以為前代䟦扈未之有也時<lb/>
中官韓全誨深結茂貞崔相懼之自此亦結朱全忠竟<lb/>
致汴州迎駕刼遷入洛之殆以王子帶召戎崔𦙍比之<lb/>
<pb n="KR3l0118_WYG_252-6b"/>
先是茂貞入關放火燒京闕居人殆盡是宴也教坊優<lb/>
人安轡新號茂貞為火龍子茂貞慙惕俛首仍竊怒曰<lb/>
他日㑹殺此豎子安聞之因請告往岐下謁茂貞茂貞<lb/>
見之大詬曰此賊胡顔敢來邪當求乞耳安曰只思上<lb/>
謁非敢有干也茂貞曰貧儉若斯胡不求乞安曰京城<lb/>
近日但賣麩炭便足一生何在求乞茂貞大笑而厚賜<lb/>
之<hi>出北夢瑣言</hi>
　　　　又<lb/>
<pb n="KR3l0118_WYG_252-7a"/>
光化中朱朴自毛詩博士拜相而朴恃其口辯謂可安<lb/>
致太平由藩王引導聞於昭宗遂有此命對<graphic n="KR2348" url="https://raw.githubusercontent.com/kanripo/KR-Gaiji/master/images/KR2348.png" mimeType="image/png"/>之日靣<lb/>
陳言數條每言臣必為陛下致之洎操大柄殊無所成<lb/>
自是恩澤日衰中外騰沸内宴日俳優穆刁綾作念經<lb/>
行者至前朗諷曰若見朱相即是非相翌日出宫時人<lb/>
語曰故為相自古有之君子不恥其言之不出恥躬之<lb/>
不逮况經䘮亂天下阻兵雖負荷竒才不能為計而朱<lb/>
朴一儒生恃區區之辯欲其整亂秪取辱焉宜其涓縷<lb/>
<pb n="KR3l0118_WYG_252-7b"/>
未申而黜放已至故大為識者之所嗤也<hi>出北夢瑣言</hi>
　　　　又<lb/>
太祖入覲昭宣昭宗開宴坐定伶倫百戲在焉俳恒直<lb/>
頌聖先祝帝徳然後説元勲梁王之功業曰我元勲梁<lb/>
王五百年閒生之賢九優太史胡䟎應曰灼然如此四<lb/>
海之内共知固教朝廷如東向侍宴臣僚無不失色獨<lb/>
梁太祖但笑而已昭宗不懌如無柰何䟎又自好博奕<lb/>
嘗獨跨一驢日致故人家棊多早去晩歸年歲之間不<lb/>
<pb n="KR3l0118_WYG_252-8a"/>
曽暫輟每到其家主人必戒家童曰與都知於後院餵<lb/>
飼驢子䟎甚感之夜則跨歸一日非時宣召䟎倉忙索<lb/>
驢及牽前至則覺喘氣通體汗流乃正與主人拽磑耳<lb/>
䟎方知自來與其家拽磨明早復展歩而至主人亦曰<lb/>
與都知擡舉驢子曰驢子今日偶來不得主人曰何也<lb/>
䟎曰只從昨回宅便患頭旋惡心起止未得且乞假將<lb/>
息主人亦大笑葢以䟎之黠也如是而不知其所乘經<lb/>
年與人旋磑享利亦數為同人對銜揶揄之<hi>出玉堂閒話</hi>
<pb n="KR3l0118_WYG_252-8b"/>
　　　　王舍城<lb/>
偽蜀王先主未開國前西域僧至蜀蜀人瞻敬如見釋<lb/>
迦舍於大慈三學院蜀主復謁坐於㕔傾都士女就院<lb/>
不令止之婦女列次禮拜俳優王舍城飃言曰女弟子<lb/>
勤苦禮拜願後身靣孔一切似和尚蜀主大笑<hi>出北夢瑣言</hi>
　　　　顧夐<lb/>
僞蜀王先主起自利閬號親騎軍皆拳勇之士四百人<lb/>
分<hi>闕</hi>　　　執紫旗凡戰陣若前軍將敗麾紫旗以副<lb/>
<pb n="KR3l0118_WYG_252-9a"/>
之莫不<hi>闕</hi>　　靡霆駭星㪚未嘗挫衂此團將卒多達<lb/>
或至節將<hi>闕</hi>　　　至㪚員亦享官禄以之定霸皆資<lb/>
福人于時<hi>闕</hi>　　　　　南黑雲都皆紫旗之𩔖也此<lb/>
從各有名號時顧<hi>闕</hi>　　　　亦嘗典郡多雜談謔曾<lb/>
造武舉助曰大順<hi>闕</hi>　　　侍郎李吒吒下進士及第<lb/>
三<hi>闕</hi>　　　　　　　　　　　　　憨子姜癩子張<lb/>
打胸長小<hi>闕</hi>　　　　　　　　　　　許<hi>闕</hi>
　　　　　李嗑蛆李破肋李吉了樊忽雷日遊神王<lb/>
<pb n="KR3l0118_WYG_252-9b"/>
號馳郝牛屎<hi>闕</hi>　貢陳波斯羅蠻子試亡命山澤賦到<lb/>
處不生草詩斯亦麥鐵杖韓擒虎之流也<hi>出北夢瑣言</hi>
　　　　不調子<lb/>
有不調子恒以滑稽為事輩流間有慧㸃過人性識機<lb/>
警者皆𬒳誘而翫之嘗與一秀士同舟泛江湖中將欲<lb/>
登路同船客有驢瘦劣尾仍偏不調子堅勸秀士市之<lb/>
秀士鄙其痩劣勉之曰此驢有異相不同常等不得已<lb/>
髙價市之既捨檝登途果尫弱不堪乘跨而苦尤之不<lb/>
<pb n="KR3l0118_WYG_252-10a"/>
調曰勿悔此不同他等其夕忽值雪不調曰得之矣請<lb/>
貰酒三五盃然後奉為話其故事秀士又僶俛貰而飲<lb/>
之及舉爵言之曰君不聞杜荀鶴詩云就船買得鱸偏<lb/>
美踏雪沽來酒倍香乎請君買驢沽酒者葢為杜詩有<lb/>
之非無証據秀士被賣而翫之殊不知覺至是方悟焉<lb/>
<hi>出玉堂閒話</hi>
　　　　司馬都<lb/>
前進士司馬都居于青邱嘗以錢二萬託戎帥王師範<lb/>
<pb n="KR3l0118_WYG_252-10b"/>
下軍將市絲經年絲與金並為所没都因月旦趨府謁<lb/>
王公偶見此人問之其人貌狀魁偉鬍顋兇頑發怒欲<lb/>
自投于井都徐曰何至如此足下吒一抱之髭鬚色斯<lb/>
舉矣望千尋之玉甃井有人焉王公知之斃軍將于枯<lb/>
木<hi>出玉堂閒話</hi>
　　　　吳堯卿<lb/>
唐吳堯卿家于廣陵初為傭保於逆旅善書計因之出<lb/>
入府庭遂聞於搢紳間始為鹽鐡小吏性敏辯於事之<lb/>
<pb n="KR3l0118_WYG_252-11a"/>
利病皆心記能調悅人耳目故丞相李蔚以其能自首<lb/>
任之與高駢因署堯卿知泗州院之兼利國監尋奏為<lb/>
敕史制命未行㑹軍變復歸廣陵頃之知浙西院數月<lb/>
而罷又知揚州院兼㩁糶使僞朝授堯卿御史大夫堯<lb/>
卿託附權勢不問貴賤茍有岐路縱厮養輩必歛袵且<lb/>
以金玉餌之微以失勢雖素約為之死交則相對終日<lb/>
不復與言趨利背義如此權貴無不以賄賂交結之故<lb/>
不離淮泗僭竊朱紫塵汚官省三數年間盗用鹽鐡錢<lb/>
<pb n="KR3l0118_WYG_252-11b"/>
六十萬緡時王棨知兩使句務下堯卿獄將窮其事為<lb/>
諸葛殷所保持獲全及城陷軍人識是堯卿者咸請啗<lb/>
之畢師鐸不許夜令堯卿以他服而遁至楚州遇變為<lb/>
仇人所殺棄屍衢中其妻以紙絮葦棺歛之未及就壙<lb/>
好事者題其上云信物一角附至阿鼻地獄請去斜封<lb/>
送上閻羅王時人以為笑端<hi>出妖亂志</hi>
　　　　李任為賦<lb/>
天成年盧文進鎮鄧因出城賔從偕至舍人韋吉亦被<lb/>
<pb n="KR3l0118_WYG_252-12a"/>
召年老無力控馭既醉馬逸東西馳桑林之中被横枝<lb/>
罥挂巾冠露禿而奔突僕夫執從則已墜矣舊患肺<lb/>
風鼻上瘾疹而黑臥于道周幕客無不笑者從事令左<lb/>
司郎中李任祠部員外任瑤各占一韻而賦之賦略云<lb/>
當其㕔子潛窺衙官共看諠呼於麥壠之裏偃仆於桑<lb/>
林之畔藍攙鼻孔真同生鐵之椎靦甸骷髏宛是熟銅<lb/>
之鑵餘不記之聞之者無不解頤<hi>出玉堂閒話</hi>
　<lb/>
<pb n="KR3l0118_WYG_252-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百五十二<lb/>
</p>
<p>
</p>
  </div>
</body>
</text>
</TEI>
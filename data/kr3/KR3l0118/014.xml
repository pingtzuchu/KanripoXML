<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷十四</head> <lb/>
    <p>
<pb n="KR3l0118_WYG_014-1a"/>
欽定四庫全書<lb/>
　太平廣記卷十四<lb/>
　　神仙十四<lb/>
　　　劉子南　　　郭文　　　　嵩山叟<lb/>
　　　許真君　　　吳眞君　　　萬寳常<lb/>
　　　李筌<lb/>
　　　　劉子南<lb/>
劉子南者乃漢冠軍將軍武威太守也從道士尹公受<lb/>
<pb n="KR3l0118_WYG_014-1b"/>
務成子螢火丸辟疾病疫氣百鬼虎狼虺蛇蜂蠆諸毒<lb/>
及五兵白刃賊盜凶害用雄黄各二兩螢火鬼箭蒺藜<lb/>
各一兩鐵槌柄燒令焦黒鍛竈中灰羖羊角各一分半<lb/>
研如粉麵以雞子黄并丹雄雞冠血丸如杏仁大者以<lb/>
三角綘囊盛五丸常帶左臂上從軍者繫腰中居家懸<lb/>
戸上辟盗賊諸毒物子南合而佩之永平十二年於武<lb/>
威邑界遇虜大戰敗績餘衆奔潰獨為冦所圍矢下如<lb/>
雨未至子南馬數尺矢輙墮地終不能中傷虜以為神<lb/>
<pb n="KR3l0118_WYG_014-2a"/>
人也乃解圍而去子南以敎其子及兄弟為軍者皆未<lb/>
嘗𬒳傷喜得其驗傳世寶之漢末青牛道士封君逹得<lb/>
之以傳安定皇甫隆隆授魏武帝乃稍傳於人間一名<lb/>
冠軍丸亦名武威丸今載在千金翼中<hi>出神仙感遇傳</hi>
　　　　郭文<lb/>
郭文字文舉洛陽人也晉書有傳𨼆餘杭天柱山或居<lb/>
大璧巖太和真人曾降其室授以冲真之道晦跡潛修<lb/>
世所不知有虎張口至石室前若有所告文舉以手探<lb/>
<pb n="KR3l0118_WYG_014-2b"/>
虎喉中得骨去之明日虎銜一死鹿致石室之外自此<lb/>
虎常馴擾於左右亦可撫而牽之文舉出山虎必隨焉<lb/>
雖在城市衆人之中虎俯首隨行不敢肆暴如犬羊耳<lb/>
或以書策致其背上亦負而行文嘗採木實竹葉以貨<lb/>
鹽米置於筐中虎負而隨之晉帝聞之徴詣闕下問曰<lb/>
先生馴虎有術邪對曰自然耳人無害獸之心獸無傷<lb/>
人之意何必術為撫我則后虎猶民也虐我則讐民猶<lb/>
虎也理民與馴虎亦何異哉帝髙其言拜官不就歸𨼆<lb/>
<pb n="KR3l0118_WYG_014-3a"/>
鰲亭山得道而去後人於其臥牀席下得蒻葉書金雄<lb/>
詩金雌記其言皆當時讖詞其蛻如蛇也<hi>出神仙拾遺</hi>
　　　　嵩山叟<lb/>
嵩山叟晉時人也世說云嵩山北有大穴莫測其深淺<lb/>
百姓每嵗遊觀其上叟嘗悞墮穴中同輩冀其儻不死<lb/>
投食於穴墮者得而食之巡穴而行十許日忽曠然見<lb/>
明有草屋一區中有二仙對碁局下有數杯白飲墮者<lb/>
告以飢渇棊者與之飲飲畢氣力十倍碁者曰汝欲留<lb/>
<pb n="KR3l0118_WYG_014-3b"/>
此否答不願停碁者教云從此西行數十歩有大井井<lb/>
中多怪異慎勿畏之必投身井中自當得出若飢可取<lb/>
井中物食之如其言入井中多蛟龍然見叟輙避其路<lb/>
於是隨井而行井中物如青泥而香美食之了不飢半<lb/>
年許乃出蜀青城山因得歸洛下問張舉舉曰此仙館<lb/>
丈夫所飲者玉漿所食者龍穴石髓子其得仙者乎遂<lb/>
尋洞却往不知所之𤣥中記云蜀郡青城山有洞穴分<lb/>
為三道西北通崐崘茅君傳云青城是第五洞九仙寳<lb/>
<pb n="KR3l0118_WYG_014-4a"/>
室之天周迴二千里十洞天之一也入山十里得至焉<lb/>
<hi>出神仙拾遺</hi>
　　　　許眞君<lb/>
許眞君名遜字敬之本汝南人也祖琰父肅世慕至道<lb/>
東晉尚書郎邁散騎常侍䕶軍長史穆皆真君之族子<lb/>
也真君弱冠師大洞君吳猛傳三清法要鄉舉孝亷拜<lb/>
蜀旌陽令尋以晉室棼亂棄官東歸因與吳君同遊江<lb/>
左會王敦作亂二君乃假為符竹求謁於敦盖將欲止<lb/>
<pb n="KR3l0118_WYG_014-4b"/>
敦之暴以存晉室也一日二君與郭璞同候於敦敦蓄<lb/>
怒以見之謂二君曰孤昨得一夢擬請先生圓之可乎<lb/>
真君曰請大將軍具述敦曰孤夢將一木上破其天孤<lb/>
禪帝位果十全乎許君曰此夢固非得吉敦曰請問其<lb/>
說吳君曰木上破天是未字也明公未可妄動晉祚固<lb/>
未衰耳王敦怒因令郭璞筮之卦成景純曰無成又問<lb/>
其壽璞曰明公若起事禍將不久若住武昌壽不可測<lb/>
敦大怒又問曰卿壽幾何璞曰余夀盡今日敦怒令武<lb/>
<pb n="KR3l0118_WYG_014-5a"/>
士執璞出將赴刑焉是時二真君方與敦飲酒許君擲<lb/>
杯梁上飛遶梁間敦等舉目㸔盃許君坐中𨼆身於是<lb/>
南出晉闗抵廬江口因召船師載往鍾陵是時船師曰<lb/>
我雖有此船且無人力乗駕無由載君二君曰汝但以<lb/>
船載我我當自與行船仍謂船師曰汝宜入船閉門深<lb/>
𨼆若聞船行疾速不得輒有潛窺於是騰舟離水凌空<lb/>
入雲二君談論端坐頃刻之間已抵廬山金闕洞之西<lb/>
北紫霄峰頂二君意欲暫過洞中龍行既抵其船拽撥<lb/>
<pb n="KR3l0118_WYG_014-5b"/>
林木戞刺響駭其聲異常舟師不免偷目潛窺二龍知<lb/>
人見之峰頂委舟而去二君謂船師曰汝違吾敎驚觸<lb/>
二龍委棄此船萬仞峰頂吾縁貪與衆真除盪妖害暫<lb/>
須離此遊渉江湖汝既失船徒返人世汝可𨼆此紫霄<lb/>
峰上遊覽匡廬示之以服餌靈草之門指之以遁跡地<lb/>
仙之術由是舟師之船底遺跡尚存後於豫章遇一少<lb/>
年容儀修整自稱慎郎許君與之談話知非人𩔖指顧<lb/>
之間少年告去真君謂門人曰適來年少乃是蛟蜃之<lb/>
<pb n="KR3l0118_WYG_014-6a"/>
精吾念江西累為洪水所害若非翦戮恐致逃遁蜃精<lb/>
知真君識之潛於龍沙洲北化為黄牛真君以道眼遥<lb/>
觀謂弟子施大王曰彼之精怪化作黄牛我今化其身<lb/>
為黒牛仍以手巾掛膊將以認之汝見牛犇鬭當以劒<lb/>
截後真君乃化身而去俄頃果見黒牛奔趁黄牛而來<lb/>
大王以劒揮牛中其左股因投入城西井中許君所化<lb/>
黒牛趁後亦入井中其蜃精復從此井奔走徑歸潭州<lb/>
却化為人先是蜃精化為美少年聰明爽雋而又富於<lb/>
<pb n="KR3l0118_WYG_014-6b"/>
寳貨知潭州刺史賈玉有女端麗欲求貴婿以匹之蜃<lb/>
精乃廣用財寳賂遺賈公親近遂獲為伉儷焉自後與<lb/>
妻於衙署後院而居每至春夏之間常求旅遊江湖歸<lb/>
則珍寳財貨數餘萬計賈使君之親姻童僕莫不頼之<lb/>
而成豪富至是蜃精一身空歸且云被盗所傷舉家歎<lb/>
惋之際典客者報云有道流姓許字敬之求見使君賈<lb/>
公遽見之真君謂賈公曰聞君有貴壻畧請見之賈公<lb/>
乃命慎郎出與道流相見慎郎怖畏託疾潛藏真君厲<lb/>
<pb n="KR3l0118_WYG_014-7a"/>
聲而言曰此是江湖害物蛟蜃老魅焉敢遁形於是蜃<lb/>
精復變本形宛轉堂下尋為吏兵所殺真君又令將其<lb/>
二子出以水噀之即化為小蜃妻賈氏㡬欲變身父母<lb/>
懇真君遂與神符救療仍令穿其宅下丈餘已旁亘無<lb/>
際矣真君謂賈玉曰汝家骨月㡬為魚鼈也今須速移<lb/>
不得暫停賈玉蒼黄徙居俄頃之間官舍崩没白浪騰<lb/>
涌即今舊跡宛然在焉真君以東晉孝武帝太康二年<lb/>
八月一日於洪州西山舉家四十二口㧞宅上昇而去<lb/>
<pb n="KR3l0118_WYG_014-7b"/>
惟有石函藥臼各一所車轂一具與真君所御錦帳復<lb/>
自雲中墮於故宅鄉人因於其地置遊帷觀焉<hi>出十二真君傳</hi>
　　　　吳真君<lb/>
吳真君名猛字世雲家於豫章武寧縣七嵗事父母以<lb/>
孝聞夏寝臥不驅蚊蚋盖恐其去而噬其親也及長事<lb/>
南海太守鮑靚因語至道將遊鍾陵江波浩淼猛不假<lb/>
舟檝以白羽扇畫水而渡觀者竒之猛有道術忽一日<lb/>
狂風暴起猛乃書符擲於屋上有一青鳥銜符而去須<lb/>
<pb n="KR3l0118_WYG_014-8a"/>
臾風定人或問之答曰南湖有遭此風者其中二道人<lb/>
呼天求救故以此拯焉後人訪尋果如所述時武寧縣<lb/>
令千慶死三日未殯猛往哭之因云令長固未合死今<lb/>
吾當為上天訟之猛遂臥慶屍旁數日俱還時方盛暑<lb/>
屍柩壞爛其魂惡不欲復入猛强排之乃復重蘇慶弟<lb/>
晉著作郎寳感其兄及覩亡父殉妾復生因撰搜神記<lb/>
備行于世猛後於西平乗白鹿寳車冲虚而去<hi>出十二真君傳</hi>
　　　　萬寳常<lb/>
<pb n="KR3l0118_WYG_014-8b"/>
萬寳常不知何許人也生而聰穎妙逹鍾律徧工八音<lb/>
常於野中遇十許人車服鮮麗麾幢森列如有所待寳<lb/>
常趨避之此人使人召至前曰上帝以子天授音律之<lb/>
性將傳八音於季末之世救將壊之樂然正始之聲子<lb/>
未備知也使鈞天之官以示子𤣥微之要命坐而敎以<lb/>
厯代之樂理亂之音靡不周述寳常畢記之良久羣仙<lb/>
凌空而去寳常還家已五日矣自此人間之樂無不精<lb/>
究嘗與人同食之際言及聲律時無樂器寳常以食器<lb/>
<pb n="KR3l0118_WYG_014-9a"/>
雜物以筯扣之品其髙下宫商畢備諧作絲竹大為時<lb/>
人所賞厯周洎隋落拓不仕開皇初沛國公鄭譯定樂<lb/>
成奏之文帝召寳常問其可否常曰此亡國之音哀怨<lb/>
浮散非正雅之聲極言其不可詔令寳常創造樂器而<lb/>
其聲率下不與舊同又云世有周禮旋宫之義自漢魏<lb/>
以來知音者皆不能通之寳常創之人皆哂笑於是試<lb/>
令為之應手成曲衆咸嗟異由是損益樂器不可勝紀<lb/>
然其聲雅澹不合於俗人皆不好卒寢而不行寳常聽<lb/>
<pb n="KR3l0118_WYG_014-9b"/>
太常之樂泣謂人曰淫厲而哀天下不久相殺盡當時<lb/>
海内晏安天下全盛人聞其言大為不爾及大業之末<lb/>
卒驗其事是時鄭譯何妥盧賁蘇道蕭吉王令言皆能<lb/>
於雅樂安馬駒曽妙逹王長通敦金樂等能作新聲皆<lb/>
心服寳常言其久假矣寳常無子嘗謂其友曰吾不堪<lb/>
病則孤矣因病妻竊其財物而逃㡬至餓殞忽一夕先<lb/>
所遇神仙來降其家曰汝捨九天之髙逸念下土之塵<lb/>
愛淪没於兹限將畢矣須記得雲亭宫之㑹乎寳常懵<lb/>
<pb n="KR3l0118_WYG_014-10a"/>
然良久乃悟他日謂鄰人曰吾偶自仙宫謫於人世即<lb/>
將去矣旬日不知所之<hi>出神仙拾遺</hi>
　　　　李筌<lb/>
李筌號逹觀子居少室山好神仙之道常厯名山博採<lb/>
方術至嵩山虎口巖得黄帝隂符經本絹素書朱漆軸<lb/>
緘以玉匣題云大魏真君二年七月七日上清道士冦<lb/>
謙之藏諸名山用傳同好其本糜爛筌抄讀數千遍竟<lb/>
不曉其義理因入秦至驪山下逢一老母髽髻當頂餘<lb/>
<pb n="KR3l0118_WYG_014-10b"/>
髮半垂弊衣扶杖神狀甚異路傍見遺火燒𣗳因自語<lb/>
曰火生於木禍發必尅筌驚而問之曰此黄帝隂符上<lb/>
文母何得而言之母曰吾授此符已三元六周甲子矣<lb/>
少年從何而得之筌稽首載拜具告所得母曰少年顴<lb/>
骨貫於生門命輪齊於日角血脈未减心影不偏性賢<lb/>
而好法神勇而樂至真是吾弟子也然四十五當有大<lb/>
厄因出丹書符一通貫於杖端令筌跪而吞之曰天地<lb/>
相保於是坐於石上與筌說隂符之義曰此符凡三百<lb/>
<pb n="KR3l0118_WYG_014-11a"/>
言一百言演道一百言演術一百言演法上有神仙抱<lb/>
一之道中有富國安民之法下有强兵戰勝之術皆内<lb/>
出心機外合人事觀其精微黄庭内景不足以為𤣥鑒其至要<lb/>
經傳子史不足以為文任其巧智孫吳韓白不足以為竒<lb/>
非有道之士不可使聞之故至人用之得其道君子用<lb/>
之得其術常人用之得其殃識分不同也如傳同好必<lb/>
清齋而授之有本者為師受書者為弟子不得以富貴<lb/>
為重貧賤為輕違者奪紀二十本命日誦七遍益心機<lb/>
<pb n="KR3l0118_WYG_014-11b"/>
加年夀每年七月七日寫一本藏名山石巖中得加算<lb/>
久之母曰已晡時矣吾有麥飯相與為食袖中出一瓠<lb/>
令筌谷中取水水旣滿矣瓠忽重百餘斤力不能制而<lb/>
沉泉中及還已失老母但留麥飯數升於石上而已筌<lb/>
有將略作太白隂符十卷有相業著中台志十卷時為<lb/>
李林甫所排位不顯竟入名山訪道不知所終<hi>出神仙感遇傳</hi>
　<lb/>
　太平廣記卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷四百二十一</head> <lb/>
    <p>
<pb n="KR3l0118_WYG_421-1a"/>
欽定四庫全書<lb/>
　太平廣記卷四百二十一<lb/>
　　龍四<lb/>
　　　蕭昕　　　　遺尺潭　　劉貫詞<lb/>
　　　韋氏　　　　任頊　　　趙齊嵩<lb/>
　　　　蕭昕<lb/>
唐故兵部尚書蕭昕常為京兆尹時京師大旱炎欎之<lb/>
氣蒸為疾癘代宗命宰臣下有司禱祀山川凡月餘暑<lb/>
<pb n="KR3l0118_WYG_421-1b"/>
氣愈盛時天竺僧不空三藏居於静住寺三藏善以持<lb/>
念召龍興雲雨昕於是詣寺謂三藏曰今茲驕陽累月<lb/>
矣聖上懸憂撤樂貶食歳凶是念民瘵為憂幸吾師為<lb/>
結壇場致雨也三藏曰易與耳然召龍以興雲雨吾恐<lb/>
風雷之震有害於生植又何𥙷於稼穡耶昕曰迅雷甚<lb/>
雨誠不能滋百榖適足以清暑熱而少解黔首之病也<lb/>
願無辭焉三藏不獲已乃命其徒取華木皮僅尺餘纉<lb/>
小龍於其上而以爐甌香水置於前三藏轉呪震舌呼<lb/>
<pb n="KR3l0118_WYG_421-2a"/>
祝呪者食頃即以纉龍授昕曰可投此於曲江中投訖<lb/>
亟還無冐風雨昕如言投之旋有白龍纔尺餘揺鬛振<lb/>
鱗自水出俄而身長數丈狀如曳素倐忽亘天昕鞭馬<lb/>
疾驅未及數十歩雲物凝晦暴雨驟降比至永崇里道<lb/>
中之水已若決渠<hi>出宣室志</hi>
　　　　遺尺潭<lb/>
崑山縣遺尺潭本大厯中村女為皇太子元妃遺玉尺<lb/>
化為龍至今遂成潭<hi>出傳載</hi>
<pb n="KR3l0118_WYG_421-2b"/>
　　　　劉貫詞<lb/>
唐洛陽劉貫詞大厯中求丐於蘇州逢蔡霞秀才者精<lb/>
彩俊爽一相見意頗殷勤以兄呼貫詞既而攜羊酒來<lb/>
宴酒闌曰兄今汎遊江湖間何為乎曰求丐耳霞曰有<lb/>
所抵耶汎行郡國耶曰蓬行耳霞曰然則㡬獲而止曰<lb/>
十萬霞曰蓬行而望十萬乃無翼而思飛者也設令必<lb/>
得亦廢數年霞居洛中左右亦不貧以他故避地音問<lb/>
乆絶意有所懇祈兄為回途中之費蓬遊之望不擲日<lb/>
<pb n="KR3l0118_WYG_421-3a"/>
月而得如何曰固所願耳霞於是遺錢十萬授書一緘<lb/>
白曰逆旅中遽蒙周念既無形迹輙露心誠霞家長鱗<lb/>
蟲宅渭橋下合眼叩橋柱當有應者必邀入宅娘奉見<lb/>
時必請與霞少妹相見既為兄弟情不合疎書中亦令<lb/>
渠出拜渠雖年幼性頗慧聰使渠助為主人百緡之贈<lb/>
渠當必諾貫詞遂歸到渭橋下一潭泓澄何計自逹乆<lb/>
之以為龍神不當我欺試合眼叩之忽有一人應因視<lb/>
之則失橋及潭矣有朱門甲第樓閣參差有紫衣使拱<lb/>
<pb n="KR3l0118_WYG_421-3b"/>
立於前而問其意貫詞曰来自吳郡郎君有書問者執<lb/>
書以入頃而復出曰太夫人奉屈遂入㕔中見太夫人<lb/>
者年四十餘衣服皆紫容貌可愛貫詞拜之太夫人答<lb/>
拜且謝曰兒子逺遊乆絶音耗勞君惠顧數千里逹書<lb/>
渠少失意上官其恨未减一從遁去三嵗寂然非君特<lb/>
來愁緒猶積言訖命坐貫詞曰郎君約為兄弟小妹子<lb/>
即貫詞妹也亦當相見夫人曰兒子書中亦言渠略梳<lb/>
頭即出奉見俄有青衣曰小孃子來年可十五六容色<lb/>
<pb n="KR3l0118_WYG_421-4a"/>
絶代辨慧過人既拜坐於母下遂命具饌亦甚精潔方<lb/>
對食太夫人忽眼赤直視貫詞女急曰哥哥慿來宜且<lb/>
禮待况令消患不可動揺因曰書中以兄處分令以百<lb/>
緡奉贈既難獨舉須使輕齎今奉一器其價相當可乎<lb/>
貫詞曰已為兄弟寄一書札豈宜受其賜太夫人曰郎<lb/>
君貧遊兒子備述今副其請不可推辭貫詞謝之因命<lb/>
取鎮國椀來又進食未㡬太夫人復瞪視眼赤口兩角<lb/>
涎下女急掩其口曰哥哥深誠託人不宜如此乃曰娘<lb/>
<pb n="KR3l0118_WYG_421-4b"/>
年髙風疾發動祗對不得兄宜且出女若懼者遣青衣<lb/>
持椀自随而授貫詞曰此罽賔國椀其國以鎮災厲唐<lb/>
人得之固無所用得錢十萬可貨之其下勿鬻某緣娘<lb/>
疾須侍左右不遂從容再拜而入貫詞持椀而行數歩<lb/>
回顧碧潭危橋宛似初到視手中器乃一黄色銅椀也<lb/>
其價只三五鐶耳大以為龍妹之妄也執鬻於市有酧<lb/>
七百八百者亦酧五百者念龍神貴信不當欺人日日<lb/>
持行于市及嵗餘西市店忽有胡客來視之大喜問其<lb/>
<pb n="KR3l0118_WYG_421-5a"/>
價貫詞曰二百緡客曰物宜所直何止二百緡且非中<lb/>
國之寶有之何益百緡可乎貫詞以初約只爾不復廣<lb/>
求遂許之交受客曰此乃罽賔國鎮國椀也在其國大<lb/>
禳人患厄此椀失来其國大荒兵戈亂起吾聞為龍子<lb/>
所竊已近四年其君方以國中半年之賦召贖君何以<lb/>
致之貫詞具告其實客曰罽賔守龍上訴當追尋次此<lb/>
霞所以避地也隂冥吏嚴不得陳首藉君為由送之耳<lb/>
殷勤見妹者非固親也慮老龍之嚵或欲相㗖以其妹<lb/>
<pb n="KR3l0118_WYG_421-5b"/>
衛君耳此椀既出渠亦當來亦消患之道也五十日後<lb/>
漕洛波騰瀺灂晦日是霞歸之候也曰何以五十日然<lb/>
後歸客曰吾攜過嶺方敢来復貫詞記之及期徃視誠<lb/>
然矣<hi>出續元怪錄</hi>
　　　　韋氏<lb/>
京兆韋氏名家女也適武昌孟氏唐大厯末孟與妻弟<lb/>
韋生同𨕖韋生授楊子縣尉孟授閬州錄事參軍分路<lb/>
之官韋氏從夫入蜀路不通車輿韋氏乗馬從夫至駱<lb/>
<pb n="KR3l0118_WYG_421-6a"/>
谷口中忽然馬驚墜於岸下數百丈視之杳黒人無入<lb/>
路孟生悲號一家慟哭無如之何遂設祭服䘮捨去韋<lb/>
氏至下墜約數丈枯葉之上體無所損初似悶絶少頃<lb/>
而甦經一日饑甚遂取木葉裹雪而食傍視有一巖罅<lb/>
不知深淺仰視處如大井焉分當死矣忽於巖谷中見<lb/>
光一㸃如燈後更漸大乃有二焉漸近是龍目也韋懼<lb/>
甚負石壁而立此龍漸出可長五六丈至穴邉騰孔而<lb/>
出頃又見雙眼復是一龍欲出韋氏自度必死寜為龍<lb/>
<pb n="KR3l0118_WYG_421-6b"/>
所害候龍將出遂抱龍跨之龍亦不顧直躍穴外遂騰<lb/>
于空韋氏不敢下顧任龍所之如半日許意疑已過萬<lb/>
里試開眼下視此龍漸低又見江海及草木其地度四<lb/>
五丈恐負入江遂放身自墜落於深草之上良乆乃甦<lb/>
韋氏不食已經三四日矣氣力漸憊徐徐而行遇一漁<lb/>
翁驚其非人韋氏問此何所漁翁曰此楊子縣韋氏私<lb/>
喜曰去縣㡬里翁曰二十里韋氏具述其由兼饑渇漁<lb/>
翁傷異之舟中有茶粥飲食之物韋氏問曰此縣韋少<lb/>
<pb n="KR3l0118_WYG_421-7a"/>
府尚未到翁曰不知到未韋氏曰某即韋少府之妹也<lb/>
倘為載去至縣當厚相報漁翁與載至縣門韋少府已<lb/>
上數日矣韋氏至門遣報孟家十三姊韋生不信曰十<lb/>
三姊隨孟郎入蜀那忽來此韋氏令具説此由韋生雖<lb/>
驚亦未深信出見之其姊號哭話其迍厄顔色痿瘁殆<lb/>
不可言乃舍之將息尋亦平復韋生終有所疑後數日<lb/>
蜀中凶問果至韋生意乃豁然方更悲喜追酬漁父二<lb/>
十千遣人送姊入蜀孟氏悲喜無極後數十年韋氏表<lb/>
<pb n="KR3l0118_WYG_421-7b"/>
弟裴綱貞元中猶為洪州髙安尉自説其事<hi>出原化記</hi>
　　　　任頊<lb/>
唐建中初有樂安任頊者好讀書不喜塵俗事居深山<lb/>
中有終焉之志嘗一日閉闗晝坐有一翁叩門來謁衣<lb/>
黄衣貌甚秀曳杖而至頊延坐與語既乆頊訝其言訥<lb/>
而色沮甚有不樂事因問翁曰何為而色沮乎豈非有<lb/>
憂耶不然是家有疾而翁念之深耶老人曰果如是吾<lb/>
因俟子一問固乆矣且我非人乃龍也西去一里有大<lb/>
<pb n="KR3l0118_WYG_421-8a"/>
湫吾家之數百歳今為一人所苦禍且將及非子不能<lb/>
脱我死輙來奉訴子今幸問我故得而言也頊曰某塵<lb/>
中人耳獨知有詩書禮樂他術則某不能曉然何以脱<lb/>
翁之禍乎老人曰但授我語非藉他術獨勞數十言而<lb/>
已頊曰願受教翁曰後二日願子為我晨至湫上當亭<lb/>
午之際有一道士自西來者此所謂禍我者也道士當<lb/>
竭我湫中水且屠我子伺其湫水竭宜厲聲呼曰天有<lb/>
命殺黄龍者死言畢湫當滿道士必又為術子因又呼<lb/>
<pb n="KR3l0118_WYG_421-8b"/>
之如是者三我得完其生矣必重報幸無他為慮頊諾<lb/>
之已而祈謝甚懇乆之方去後二日頊遂往山西果有<lb/>
大湫即坐於湫旁以伺之至當午忽有片雲自西冉冉<lb/>
而降於湫上有一道士自雲中下頎然而長約丈餘立<lb/>
湫之岸於袖中出墨符數道投湫中頃之湫水盡涸見<lb/>
一黄龍帖然俯於沙頊即厲聲呼天有命殺黄龍者死<lb/>
言訖湫水盡溢道士怒即於袖中出丹字數符投之湫<lb/>
水又竭即震聲呼如前詞其水再溢道士怒甚凡食頃<lb/>
<pb n="KR3l0118_WYG_421-9a"/>
乃出朱符十餘道向空擲之盡化為赤雲入湫湫水即<lb/>
竭呼之如前詞湫水又溢道士顧謂頊曰吾一千年始<lb/>
得此龍為食奈何子儒士也奚救此異𩔖耶怒責數言<lb/>
而去頊亦還山中是夕夢前時老人來謝曰頼得君子<lb/>
救我不然㡬死道士手深誠所感千萬何言今奉一珠<lb/>
可於湫岸訪之用表我心重報也頊往尋之果得一粒<lb/>
徑寸珠於湫岸草中光耀洞澈殆不可識頊後持至廣<lb/>
陵市有胡人見之曰此真驪龍之寶也而世人莫可得<lb/>
<pb n="KR3l0118_WYG_421-9b"/>
以數千萬為價而市之<hi>出宣室志</hi>
　　　　趙齊嵩<lb/>
貞元十二年趙齊嵩選授成都縣尉收拾行李兼及僕<lb/>
從負劄以行欲以赴任然棧道甚險而狹常以馬鞭拂<lb/>
小樹枝遂被鞭梢繳樹猝不可脱馬又不住遂墜馬枝<lb/>
柔葉軟不能援挽直至谷底而無所損視上直千餘仞<lb/>
旁無他路分死而已所從僕軰無計遂聞於官而歸趙<lb/>
子進退無路墜之翌日忽聞雷聲殷殷乃知天欲雨須<lb/>
<pb n="KR3l0118_WYG_421-10a"/>
臾石窟中雲氣相旋而出俄而隨雲有巨赤斑蛇麤合<lb/>
拱鱗甲煥然擺頭而雙角出蜿身而四足生奮迅鬐鬛<lb/>
揺動首尾乃知龍也趙生自念曰我住亦死乗龍出亦<lb/>
死寜出而死攀龍尾而附其身龍乗雲直上不知㡬千<lb/>
仞趙盡死而攀之既而至中天施體而行趙生方能跨<lb/>
之必死於泉矣南視見雲水一色乃南海也生又歎曰<lb/>
今日不葬於山卒於泉矣而龍將到海飛行漸低去海<lb/>
一二百歩捨龍而投諸地海岸素有蘆葦雖墮而靡有<lb/>
<pb n="KR3l0118_WYG_421-10b"/>
所損半日乃行路逢人問之曰清逺縣也然至於縣且<lb/>
無伴從憑據人不之信不得繾綣迤邐以至長安月餘<lb/>
日逹舍家内始作三七齋僧徒大集忽見趙生至皆驚<lb/>
恐奔曰魂來歸趙生當門而坐妻孥輩亦恐其有復生<lb/>
云請於日行看有影否趙生怒其家人之詐恐不肯於<lb/>
日行所親曰若不肯日中行必是鬼也見趙生言猶云<lb/>
乃鬼語耳良乆自叙其事方大喜行於危險乗騎者可<lb/>
以為戒也<lb/>
<pb n="KR3l0118_WYG_421-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_421-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百二十一<lb/>
</p>
<p>
</p>
  </div>
</body>
</text>
</TEI>
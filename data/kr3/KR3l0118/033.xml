<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷三十三</head> <lb/>
    <p>
<pb n="KR3l0118_WYG_033-1a"/>
欽定四庫全書<lb/>
　太平廣記卷三十三<lb/>
　　神仙三十三<lb/>
　　　韋弇　　　　申元之　　　馬自然<lb/>
　　　張巨君<lb/>
　　　　韋弇<lb/>
韋弇字景照開元中舉進士下第遊蜀時將春暮勝景<lb/>
尚多與其友尋花訪異日為遊宴忽一旦有請者曰郡<lb/>
<pb n="KR3l0118_WYG_033-1b"/>
南十里許有鄭氏林亭花卉方茂有出塵之勝願偕遊<lb/>
焉弇喜遂與俱果南十里得鄭氏亭焉端室巍巍横然<lb/>
四峙山門花闢曲徑烟矗眙而望之不暇他視真塵外<lb/>
景也俄而延弇升巨亭之上廻廊環構飾以珠玉殆非<lb/>
人世所有即引見仙子十數左右侍衞華裾靚粧亦非<lb/>
常世所覩中有一人與弇語弇遍拜且詰之美人曰聞<lb/>
吾子西遊蜀都厯訪佳景春煦將盡花卉芳妍願聊奉<lb/>
一醉無以延欵為疑也既坐即張樂飲酒其陳設餚膳<lb/>
<pb n="KR3l0118_WYG_033-2a"/>
竒味珍果既非世之所嘗金石絲竹雅音清唱又非世<lb/>
之所聞弇乘間問曰某自上國厯二京至于帝宅尊嚴<lb/>
侯家繁盛莫不見之今之所覩固不可偕矣然女郎何<lb/>
為若此之貴耶美人曰余非人間人此蓋玉清仙府也<lb/>
適欲奉召假以鄭氏之亭耳余有新曲名曰紫雲今天<lb/>
子奉尚神仙之道余以此樂授于吾子而貢於聖唐之<lb/>
君以此相託可乎弇曰某一儒生耳在長安中區區於<lb/>
九陌以干一名望天子門不可見又非知音者若將貢<lb/>
<pb n="KR3l0118_WYG_033-2b"/>
新曲固不可為也美人曰君既不能余當寓夢而授於<lb/>
天子然子已至此亦道分使然願以三寳為贈子其售<lb/>
之可畢世之富也飲畢命侍者出一杯謂之碧瑤盃光<lb/>
瑩洞徹又出一枕謂之紅㽔枕似玉而粟其文微紅而<lb/>
光彩瑩朗又出一紫玉函似布光彩甚於玉俱授於弇<lb/>
拜而謝之即别去行未及一里廻顧失向亭臺但荒榛<lb/>
而已遂挈寳入長安明年復下第東遊廣陵胡商詣弇<lb/>
以訪其寳出而示之胡人拜而言曰此玉清真人之寳<lb/>
<pb n="KR3l0118_WYG_033-3a"/>
千萬年人無見者信天下之竒貨矣以數十萬金易而<lb/>
求之弇以大富因築室江都竟不求聞達亦不知所終<lb/>
焉後數年𤣥宗夢神仙十餘人持樂器集於庭奏曲以<lb/>
授請為中原正始之音曲名紫雲既晨興即以玉笛吹<lb/>
而習之傳於樂府此乃符弇之所遇欲使弇上奏之曲<lb/>
也<hi>出神仙感遇傳</hi>
　　　　申元之<lb/>
申元之不知何許人也遊厯名山博採方術有修真度<lb/>
<pb n="KR3l0118_WYG_033-3b"/>
世之志開元中徵至止開元觀恩渥愈厚時又有邢和<lb/>
璞羅公逺葉法善吳筠尹愔何思達史崇尹崇祕希言<lb/>
佐佑𤣥風翼戴聖主清淨無為之教昭灼萬㝢雖漢武<lb/>
元魏之崇道未足比方也帝遊溫泉幸東洛元之常扈<lb/>
從焉時善譚𤣥虚之㫖或留連論道動移晷刻惟貴妃<lb/>
與趙雲容宫嬪三五人同侍宸御得聆其事命趙雲容<lb/>
侍茶藥元之愍其恭恪乘間乞藥少希延生元之曰我<lb/>
無所惜但爾不久處世耳懇拜乞之不已曰朝聞道夕<lb/>
<pb n="KR3l0118_WYG_033-4a"/>
死可矣况侍奉大仙不得度世如素手出于寳窟也惟<lb/>
天師哀之元之念其志切與綘雪丹一粒曰汝服此丹<lb/>
死必不壞可大其棺廣其穴含以真玉疎而有風魂不<lb/>
蕩散魄不潰壞百年後還得復生此太隂鍊形之道即<lb/>
為地仙復百年遷居洞天矣雲容從幸東都病於蘭昌<lb/>
宫貴妃憐之因以此事白於貴妃及卒後宦者徐𤣥造<lb/>
如其所請而瘞之元和末百年矣容果再生元之尚來<lb/>
往人間自號田先生識者云元之魏時人已數百嵗矣<lb/>
<pb n="KR3l0118_WYG_033-4b"/>
<hi>出仙傳拾遺</hi>
　　　　馬自然<lb/>
馬湘字自然杭州鹽官人也世為縣小吏而湘獨好經<lb/>
史攻文學治道術遍遊天下後歸江南而嘗醉於湖州<lb/>
墜霅溪經日方出衣不沾濕坐於水上而言曰適為項<lb/>
羽相召飲酒欲大醉方返溪濱觀者如堵酒氣猶衝人<lb/>
狀若風狂路人多隨看之又時復以拳入鼻及出拳鼻<lb/>
如故又指溪水令逆流食頃指栁樹令隨溪水來去指<lb/>
<pb n="KR3l0118_WYG_033-5a"/>
橋令斷復續後遊常州㑹唐宰相馬植謫官量移常州<lb/>
刺史素聞湘名乃邀相見延禮甚異之植問曰幸與道<lb/>
兄同姓欲為兄弟冀師道術可乎湘曰相公何望植曰<lb/>
扶風湘曰相公扶風馬湘則風馬牛但且相知無徵同<lb/>
姓亦言與植風馬牛不相及也植留之郡齋益敬之或<lb/>
飲食次植請見小術乃於席上以甆器盛土種𤓰須臾<lb/>
引蔓生花結實取食衆賓皆稱香美異於常𤓰又於遍<lb/>
身及襪上摸錢所出錢不知多少擲之皆青銅錢撒投<lb/>
<pb n="KR3l0118_WYG_033-5b"/>
井中呼之一一飛出人有收取頃之復失又植言此城<lb/>
中鼠極多湘書一符令人帖於南壁下以筯擊盤長嘯<lb/>
鼠成羣而來走就符下俯伏湘乃呼鼠有一大者近堦<lb/>
前湘曰汝毛蟲微物天與粒食何得穿墻穴屋晝夜擾<lb/>
於相公且以慈憫為心未能盡殺汝宜便相率離此大<lb/>
鼠乃廻羣鼠皆前若叩搕謝罪遂作隊莫知其數出城<lb/>
門去自後城内更絶鼠後南遊越州經洞巖禪院僧三<lb/>
百方齋而湘與婺州永康縣牧馬巖道士王知微及弟<lb/>
<pb n="KR3l0118_WYG_033-6a"/>
子王延叟同行僧見湘單僑箕踞而食畧無揖者但資<lb/>
以飯湘不食促知微延叟急食而去僧齋未畢及出門<lb/>
又促速行到諸暨縣南店中約去禪院七十餘里深夜<lb/>
聞尋道士聲主人遽應此有三人外面極喜請於主人<lb/>
願見道士及入乃二僧但禮拜哀鳴云禪僧不識道者<lb/>
昨失迎奉致貽譴責三百僧到今下床不得某二僧主<lb/>
事不坐所以得來固乞舍之湘唯睡而不對知微延叟<lb/>
但笑之僧愈哀乞湘乃曰此後無以輕慢為意廻去入<lb/>
<pb n="KR3l0118_WYG_033-6b"/>
門坐僧當能下床僧廻果如其言湘翌日又南行時方<lb/>
春見一家好菘菜求之不能得仍聞惡言命延叟取紙<lb/>
筆知微遂言求菜見阻誠無訟理况在道門詎宜施之<lb/>
湘笑曰我非訟者也作小戲耳於是延叟授紙筆湘畫<lb/>
一白鷺以水噀之飛入菜畦中啄菜其主趕起又飛下<lb/>
再三湘又畫一猧子走趕捉白鷺共踐其菜一時碎盡<lb/>
止其主見道士嘻笑曾求菜至此慮復為他術遂來哀<lb/>
乞湘曰非求菜也故相戲耳於是呼鷺及犬皆飛走投<lb/>
<pb n="KR3l0118_WYG_033-7a"/>
入湘懷中視菜如故悉無所損又南逰霍桐山入長溪<lb/>
縣界夜投旅舍宿舍少而行旅已多主人戲言無宿處<lb/>
道士能壁上睡即相容已逼日暮知微延叟切於止宿<lb/>
湘曰爾但於俗旅中睡而湘躍身梁上以一脚掛梁倒<lb/>
睡適主人夜起燭火照見大驚異湘曰梁上猶能壁上<lb/>
何難俄而入壁久之不出主人拜謝移知微延叟入家<lb/>
内淨處安宿及旦主人留連忽失所在知微延叟前行<lb/>
數里尋求已在路傍自霍桐廻永康縣東天寳觀駐泊<lb/>
<pb n="KR3l0118_WYG_033-7b"/>
觀有大枯松湘指之曰此松已三千餘年即化為石自<lb/>
後松果化為石忽大風雷震石倒山側作數截㑹楊發<lb/>
自廣州節度責授婺州發性尚竒異乃徙兩截就郡齋<lb/>
兩截致之龍興寺九松院各髙六七尺徑三尺餘其石<lb/>
松皮鱗皴今猶存焉或人有疾吿者湘無藥但以竹拄<lb/>
杖打痛處腹内及身上百病以竹杖指之口吹杖頭如<lb/>
雷鳴便愈有患腰脚駞曲拄杖而來者亦以竹拄杖打<lb/>
之令放拄杖應手便伸展時有以財帛與湘者推讓不<lb/>
<pb n="KR3l0118_WYG_033-8a"/>
受固與之復散與貧人所逰行處或宫觀巖洞多題詩<lb/>
句所登杭州秦望山詩曰太乙初分何處尋空留厯數<lb/>
變人心九天日月移朝暮萬里山川換古今風動水光<lb/>
吞逺嶠雨添嵐氣沒髙林秦皇謾作驅山計滄海茫茫<lb/>
轉更深復歸故鄉省兄適兄出嫂姪喜叔歸湘吿曰我<lb/>
與兄共此宅歸來要分此地我唯愛東園耳嫂異之曰<lb/>
小叔久離家歸來兄猶未相面何言分地骨肉之情必<lb/>
不忍如此駐留三日嫂姪訝不食但飲酒而已待兄不<lb/>
<pb n="KR3l0118_WYG_033-8b"/>
歸及夜遽卒明日兄歸問其故妻子皆以實對兄感慟<lb/>
乃曰弟學道多年非歸要分宅是歸託化於我以絶思<lb/>
望耳乃棺斂其夕棺輷然有聲一家驚異乃窀穸於園<lb/>
中時大中十年也明年東川奏劍州梓桐縣道士馬自<lb/>
然白日上昇湘於東川謂人曰我鹽官人也勅浙西道<lb/>
杭州覆視之發塜視棺乃一竹枝而已<hi>出續仙傳</hi>
　　　　張巨君<lb/>
張巨君者不知何許人也時有許季山得病不愈清齋<lb/>
<pb n="KR3l0118_WYG_033-9a"/>
祭泰山請命晝夜祈訴忽有神人來問曰汝是何人何<lb/>
事苦吿幽㝠天使我來問汝可以實對季山曰僕是東<lb/>
南平輿許季山抱病三年不知罪之所在故到靈山請<lb/>
決死生神人曰我是仙人張巨君吾有易道可以知汝<lb/>
禍祟所從季山因再拜請曰幸神仙迂降願垂吿示巨<lb/>
君為筮卦遇震之恒初九六二六三三爻有變巨君曰<lb/>
汝是無狀之人病安得愈季山曰願為發之巨君曰汝<lb/>
曾將客行為父報讐於道殺客納空井中大石蓋其上<lb/>
<pb n="KR3l0118_WYG_033-9b"/>
此人訴天府以此病謫汝者季山曰實有此罪巨君曰<lb/>
何爾耶季山曰父昔為人所搏耻蒙此以終身時與客<lb/>
報之未至客欲吿怨主所以害之巨君曰㝠理難欺汝<lb/>
自勤修吾還山請命季山漸愈巨君傳季山筮季山遂<lb/>
善於易但不知求巨君度世之方惜哉<hi>出洞仙傳</hi>
　<lb/>
　<lb/>
　太平廣記卷三十三<lb/>
</p>
<p>
</p>
  </div>
</body>
</text>
</TEI>
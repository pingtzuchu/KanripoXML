<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百七十九</head> <lb/>
    <p>
<pb n="KR3l0118_WYG_279-1a"/>
欽定四庫全書<lb/>
　太平廣記卷二百七十九<lb/>
　　夢四<lb/>
　　　蕭吉　　　　侯君集　　崔湜<lb/>
　　　李林甫　　　杜𤣥　　　召皎<lb/>
　　　李捎雲　　　李叔霽　　李愬<lb/>
　　　薛存誠　　　李伯憐　　張瞻<lb/>
　　　于堇　　　　盧彦緒　　桞宗元<lb/>
<pb n="KR3l0118_WYG_279-1b"/>
　　　衛中行　　　張省躬　　　王惲<lb/>
　　　柳凌　　　　崔暇　　　　蘇檢<lb/>
　　　韋檢　　　　朱少卿　　　覃隲<lb/>
　　　孟德崇　　　孫光憲　　　陸洎<lb/>
　　　周延翰　　　王瞻　　　　邢陶<lb/>
　　　　蕭吉<lb/>
大業中有人嘗夢鳳鳥集手上深以為善徵徃詣蕭吉<lb/>
占之吉曰此極不祥之夢夢者恨之而以為妄言後十<lb/>
<pb n="KR3l0118_WYG_279-2a"/>
餘日夢者母死遣所親徃問吉所以吉云鳳鳥非梧桐<lb/>
不棲非竹實不食所以止君手上者手中有桐竹之象<lb/>
禮云苴杖竹也削杖桐也是以知必有重憂耳<hi>出大業拾遺記</hi>
　　　　侯君集<lb/>
唐貞觀中侯君集與庶人承乾通謀意不自安忽夢二<lb/>
甲士録至一處見一人高冠奮髯叱左右取君集威骨<lb/>
來俄有數人操屠刀開其腦上及右臂間各取一骨片<lb/>
狀如魚尾因啽囈而覺腦臂猶痛自是心悸力耗至不<lb/>
<pb n="KR3l0118_WYG_279-2b"/>
能引一鈞弓欲自首不決而敗<hi>出酉陽雜爼</hi>
　　　　崔湜<lb/>
唐右丞盧藏用中書令崔湜太平黨被流嶺南至荆州<lb/>
湜夜夢講坐下聽法而照鏡問善占夢張猷謂盧右丞<lb/>
曰崔令公大惡夢坐下聽講法從上來也鏡字金旁竟<lb/>
也其竟於今日乎尋有御史陸遺免齎敕令湜自盡<hi>出朝</hi>
<hi>野僉載</hi>
　　　　李林甫<lb/>
<pb n="KR3l0118_WYG_279-3a"/>
李林甫夢一人細長有髯逼林甫推之不去林甫寤而<lb/>
言曰此裴寛欲謀替我<hi>出談賔録</hi>
　　　　杜𤣥<lb/>
洛州杜𤣥有牛一頭𤣥甚憐之夜夢見其牛有兩尾以<lb/>
問占者李仙藥曰牛字有兩尾失字也經數日果失之<lb/>
<hi>出朝野僉載</hi>
　　　　召皎<lb/>
安禄山以討君側為名歸罪楊氏表陳其惡乃牒東京<lb/>
<pb n="KR3l0118_WYG_279-3b"/>
送表議者以其辭不利楊氏難於傳送又恐他日禄山<lb/>
見殛乃使大理主簿召皎送表至京𤣥宗覽之不悦但<lb/>
傳詔言皎還皎出中書見國忠問送胡之表無乃勞耶<lb/>
頼其不相罪狀忽有惡言亦當送之乎呵使速去皎還<lb/>
至戲口驛意甚忙忙坐㕔上繩牀恍然如夢忽覺繩牀<lb/>
去地數丈仰視見一人介胄中立呵叱左右二十餘人<lb/>
令撲已雖被拖拽㕔上復有一人短㡌紫衣來云此非<lb/>
蔣清無宜殺也遂見釋放皎數日還至洛逆徒尋而亦<lb/>
<pb n="KR3l0118_WYG_279-4a"/>
至皎與流輩數人寸扄待命悉被收縛皎長大有容止<lb/>
而立居行首徃見賊將田乾貞乾貞介胄而立即前牀<lb/>
間所夢者也逆呵呼皎云何物小人敢抗王師命左右<lb/>
撲殺手力始至嚴莊遽從㕔下曰此非蔣清無宜加罪<lb/>
乾貞方問其姓云姓召因而見釋次至蔣遂遇害也<hi>出廣</hi>
<hi>異記</hi>
　　　　李捎雲<lb/>
隴西李捎雲范陽盧若虚女壻也性誕率輕肆好縱酒<lb/>
<pb n="KR3l0118_WYG_279-4b"/>
聚飲其妻一夜夢捕捎雲等輩十數人雜以娼妓悉被<lb/>
髪肉袒以長索繫之連驅而去號泣顧其妻别驚覺淚<lb/>
沾枕席因為説之而捎雲亦夢之正相符會因大畏惡<lb/>
遂棄斷葷血持金剛經數請僧齋三年無他後以夢滋<lb/>
不驗稍自縱怠因會中友人逼以酒炙捎雲素無檢遂<lb/>
縱酒肉如初明年上巳與李蒙裴士南梁褒等十餘人<lb/>
泛舟曲江中盛選長安名倡大縱歌妓酒正酣舟覆盡<lb/>
皆溺死<hi>出廣異記</hi>
<pb n="KR3l0118_WYG_279-5a"/>
　　　　李叔霽<lb/>
監察御史李叔霽者與兄仲雲俱進士擢第有名當代<lb/>
大厯初叔霽卒經歲餘其妹夫與仲雲同寢忽夢叔霽<lb/>
相見依依然語及仲雲音容慘愴曰幽明理絶歡會無<lb/>
由正當百年之後方得聚耳我有一詩可為誦呈大兄<lb/>
詩云忽作無期别沉㝠恨有餘長安雖不遠無信可傳<lb/>
書後數年仲雲亦卒<hi>出廣異記</hi>
　　　　李愬<lb/>
<pb n="KR3l0118_WYG_279-5b"/>
凉武公愬以殊勲之子將元和之兵擒蔡破鄆數年攻<lb/>
戰收城下壁皆以仁恕為先未嘗枉殺一人誠信遇物<lb/>
發於深懇長慶元年秋自魏博節度使左僕射平章事<lb/>
詔徵還京師將入洛其衙門將石季武先在洛夢凉公<lb/>
自北登天津橋季武為導以宰相行呵叱動地有道士<lb/>
八人乘馬持綘節幡幢從南欲上導騎呵之對曰我迎<lb/>
仙公安知宰相招季武與語季武驟馬而前持節道士<lb/>
曰可記我言聞於相公其言曰聳轡排金闕乘軒上漢<lb/>
<pb n="KR3l0118_WYG_279-6a"/>
槎浮名何足戀高舉入煙霞季武元不識字記性又少<lb/>
及隨道士信之再聞已得道士曰巳記得可先白相公<lb/>
乃驚覺汗流被體喜以為相國猶當上仙況俗官乎後<lb/>
三日凉公果自北登天津橋季武為導因入憇天宫寺<lb/>
月餘而薨時人以仁恕端慤之心固合於道安知非謫<lb/>
仙數滿而去乎<hi>出續幽怪録</hi>
　　　　薛存誠<lb/>
御史中丞薛存誠元和末由臺丞入給事中未朞復亞<lb/>
<pb n="KR3l0118_WYG_279-6b"/>
臺長憲閣清嚴俗塵罕到再入之日浩然有閑曠之思<lb/>
及㕔吟曰捲簾疑客到入戸似僧歸後月閽吏因晝寢<lb/>
未熟髣髴間見僧童數十人持香花幢葢作梵唱次第<lb/>
入臺閣吏呵之曰此御史臺是何法事高聲入來其一<lb/>
僧自稱識逹是中丞弟子來迎本師師在臺可入省迎<lb/>
乎閽吏曰此中丞官亞臺本非僧侣柰何敢入臺門即<lb/>
欲擒之識逹曰中丞元是須彌山東峰静居院羅漢大<lb/>
德縁誤與天人言意涉近俗謫來俗界五十年年足合<lb/>
<pb n="KR3l0118_WYG_279-7a"/>
歸故來迎耳非汝輩所知也閽吏將馳報遂驚覺後數<lb/>
日薛公自臺中遇疾而薨潛伺其年正五十矣<hi>出續𤣥怪録</hi>
　　　　李伯憐<lb/>
威遠軍小將梅伯成善占夢有優人李伯憐遊涇州乞<lb/>
錢得米百斛及歸令弟取之過期不至夜夢洗白馬訪<lb/>
伯成占之伯成抒思曰凡顐人好反語洗白馬白米也<lb/>
君所憂或有風水之虞乎數日弟至果言渭河中覆舟<lb/>
一粒無餘<hi>出酉陽雜爼</hi>
<pb n="KR3l0118_WYG_279-7b"/>
　　　　張瞻<lb/>
江淮有王生者牓言解夢賈客張瞻將歸夢炊於臼中<lb/>
問王生生言君歸不見妻矣臼中炊因無釜也賈客至<lb/>
家妻卒數月矣<hi>出酉陽雜爼</hi>
　　　　于堇<lb/>
有一人夢松生戸前一人夢棗生屋上以問補闕于堇<lb/>
堇言松丘壠間所植棗字重來重來者呼魄之象後二人<lb/>
俱卒<hi>出酉陽雜爼</hi>
<pb n="KR3l0118_WYG_279-8a"/>
　　　　盧彦緒<lb/>
許州司倉盧彦緒所居溷夏雨暴至水滿其中須臾漏<lb/>
盡彦緒使人觀之見其下有古壙中是瓦棺有婦人年<lb/>
二十餘潔白凝浄指爪長五六寸頭揷金釵十餘隻銘<lb/>
誌云是秦時人千載後當為盧彦緒開運數然也閉之<lb/>
吉啓之凶又有寳鏡一枚背是金花持以照日花如金<lb/>
輪彦緒取釵鏡等數十物乃閉之夕夢婦人云何以取<lb/>
吾玩具有怒色經一年而彦緒卒<hi>出廣異記</hi>
<pb n="KR3l0118_WYG_279-8b"/>
　　　　柳宗元<lb/>
柳員外宗元自永州司馬徵至京意望録用一日詣卜<lb/>
者問命且吿以夢曰余柳姓也昨夢柳樹仆地其不祥<lb/>
乎卜者曰無苦但憂為遠官耳徵其意曰夫生則柳樹<lb/>
死則柳木木者牧也君其牧柳州乎竟如其言後卒于<lb/>
柳州焉<hi>出因話録</hi>
　　　　衛中行<lb/>
衛中行為中書舍人時有故舊子弟赴選投衛論囑衛<lb/>
<pb n="KR3l0118_WYG_279-9a"/>
欣然許之駮牓將出其人忽夢乘驢渡水蹶墜水中登<lb/>
岸而靴不沾濕選人與祕書郎韓臮有舊訪之韓被酒<lb/>
半戲曰公今年選事不諧矣據夢衛生相負足下不沾<lb/>
及牓出果駮放韓有學術韓僕射猶子也<hi>出酉陽雜爼</hi>
　　　　張省躬<lb/>
枝江縣令張汀子名省躬汀亡因住枝江有張垂者舉<lb/>
秀才下第客於蜀與省躬素未相識大和八年省躬晝<lb/>
寐夣一人自言當家名垂與之接歡彌日將去留贈詩<lb/>
<pb n="KR3l0118_WYG_279-9b"/>
一首曰戚戚復戚戚秋堂百年色而我獨茫茫荒郊遇<lb/>
寒食驚覺遽録其詩數日而卒<hi>出酉陽雜爼</hi>
　　　　王惲<lb/>
進士王惲才藻雅麗尤長體物著送君南浦賦為詞人<lb/>
所稱會昌二年其友人陸休符忽夢被録至一處有騶<lb/>
卒止之屏外見若胥靡數十王惲在其中陸欲就之惲<lb/>
面若愧色陸彊牽之語惲垂泣曰近受一職司厭人聞<lb/>
指其𩔖此悉同職也休符恍惚而覺時惲住揚州其子<lb/>
<pb n="KR3l0118_WYG_279-10a"/>
住太平休符異所夢遲明訪其家信得王至洛書又七<lb/>
日其訃至計其卒日乃陸之夢夕也<hi>出酉陽雜爼</hi>
　　　　柳凌<lb/>
司農卿韋正貫應舉時嘗至汝州汝州刺史柳凌留署<lb/>
軍事判官柳嘗夢有人呈案中言欠柴一千七百束因<lb/>
訪韋解之韋曰柴薪木也公將此不乆乎月餘栁疾卒<lb/>
素貧韋為部署米麥鏹帛悉前請於官數月矣唯官中<lb/>
欠柴一千七百束韋披案方省柳前夢<hi>出酉陽雜爼</hi>
<pb n="KR3l0118_WYG_279-10b"/>
　　　　崔暇<lb/>
中書舍人崔暇弟嘏娶李續女李為曹州刺史令兵馬<lb/>
使國邵南勾當障車後邵南因睡忽夢崔妻在一㕔中<lb/>
女立於牀西崔嘏在牀東女執紅牋題詩一首笑授嘏<lb/>
嘏因朗吟之詩言莫以貞留妾從他理管絃容華難乆<lb/>
駐知得幾多年夢後纔一歲崔嘏妻卒<hi>出酉陽雜爼</hi>
　　　　蘇檢<lb/>
蘇檢登第歸吳省家行及同州澄城縣止於縣樓上醉<lb/>
<pb n="KR3l0118_WYG_279-11a"/>
後夢其妻取筆硯篋中取紅牋剪數寸而為詩曰楚水<lb/>
平如鏡周廻白鳥飛金陵幾多地一去不知歸檢亦裁<lb/>
蜀牋而賦詩曰還吳東去下澄城樓上清風酒半醒想<lb/>
得到家春已暮海棠千樹已凋零詩成俱送于所臥席<lb/>
下又見其妻笞檢所挈小青極甚及寤乃於席下得其<lb/>
詩視篋中紅牋亦有剪處小青其日暴疾已而東去及<lb/>
鄂岳已來捨陸登舟小青之疾轉甚去家三十餘里乃<lb/>
卒夢小青云瘞我北岸新塋之後及殯于北岸乃遇一<lb/>
<pb n="KR3l0118_WYG_279-11b"/>
新塋依夢中所約瘞之及歸妻已卒問其日乃澄城縣<lb/>
所夢之日謁其塋乃瘞小青墳之前也時乃春暮其塋<lb/>
四面多是海棠花也<hi>出聞竒録</hi>
　　　　韋檢<lb/>
韋檢舉進士不第常有美姬一日捧心而卒檢追痛悼<lb/>
殆不勝情舉酒吟詩悲怨可掬因吟曰寳劒化龍歸碧<lb/>
落嫦娥隨月下黄泉一杯酒向靑春晚寂寞書牕恨獨<lb/>
眠一日忽夢姬曰某限於修短不盡箕箒涕淚澘然當<lb/>
<pb n="KR3l0118_WYG_279-12a"/>
有後期今和來篇口占曰春雨濛濛不見天家家門外<lb/>
柳和煙如今腸斷空垂淚歡笑重追别有年檢終日悒<lb/>
悒後更夢姬曰即遂相見覺來神魂恍惚乃題曰白浪<lb/>
漫漫去不廻浮雲飛盡日西頽始皇陵上千年樹銀鴨<lb/>
金鳧也變灰後果卽世皆符兆<hi>出抒情詩</hi>
　　　　朱少卿<lb/>
王蜀時有朱少卿者不記其名貧賤客于成都因寢於<lb/>
旅舍夢中有人扣扉覔朱少卿其聲甚厲驚覺訪之寂<lb/>
<pb n="KR3l0118_WYG_279-12b"/>
無影響復睡夢中又連呼之俄見一人手中執一卷云<lb/>
少卿果在此朱曰吾姓即同少卿即不是其人遂卷文<lb/>
書兩頭只留一行以手遮上下果有朱少卿三字續有<lb/>
一人自外牽馬一疋直入云少卿領取朱視之其馬無<lb/>
前足歩歩側蹶匍匐而前其狀異常苦楚朱大驚而覺<lb/>
常自惡之後蜀王開國有親知引薦累至司農少卿無<lb/>
何膝上患瘡雙足自膝下俱落痛苦經旬五月五日殂<lb/>
乃馬夢之徵也<hi>出王氏見聞</hi>
<pb n="KR3l0118_WYG_279-13a"/>
　　　　覃隲<lb/>
孟蜀工部侍郎劉義度判雲安日有押衙覃隲夢與友<lb/>
人胡鍼同在一官署㕔前見有數人引入劉公則五木<lb/>
備體孑然音㫖説理分解似有三五人執對乆而方退<lb/>
於行廊下坐見進食者皆是鮮血覃因問旁人答曰公<lb/>
為斷刑錯誤所致追來亦數日矣遂覺及早見胡鍼話<lb/>
之鍼曰余昨夜所夢一與君叶豈非同夢乎因共袐之<lb/>
劉公其日果吟感懷詩十韻其一首曰昨日方髽髻如<lb/>
<pb n="KR3l0118_WYG_279-13b"/>
今滿頷髯紫閣無心戀青山有意潛今其詩皆刋於石<lb/>
上人皆訝其詩意不數日而卒豈非斷刑之有錯誤乎<lb/>
<hi>出野人閑話</hi>
　　　　孟德崇<lb/>
蜀宗正少卿孟德崇燕王貽鄴之子也自恃貴族脱略<lb/>
傲誕嘗太廟行香㩦妓而徃一夕夢一老人責之且取<lb/>
案上筆叱令開手大書九十字而覺翌日與賔客話及<lb/>
此事自言老人責我是惜我也書九十字賜我壽至九<lb/>
<pb n="KR3l0118_WYG_279-14a"/>
十也客有封璉戲之曰九十字廼是行書卒字亞卿其<lb/>
非吉徵乎不旬日果卒<hi>出野人閑話</hi>
　　　　孫光憲<lb/>
荆南節度使高保融有疾幕吏孫光憲夢在渚宫池與<lb/>
同僚偶坐而保融在西㕔獨處唯姬妾侍焉俄而高公<lb/>
弟保朂見召上橋授以筆硯令光憲指撝發軍仍遣㕔<lb/>
頭二三子障蔽光憲不欲保融遙見逡廵有具櫜鞬將<lb/>
校列行俟命次見掌節吏嚴光楚鞹而前趨手捧兩黑<lb/>
<pb n="KR3l0118_WYG_279-14b"/>
物其一則如黑漆鞾而光其一即尋常鞾也謂光憲曰<lb/>
某曾失墨兩挺蒙王黜責今果尋獲也良乆夢覺翌日<lb/>
説于同僚踰月而保融卒節院將嚴光楚具帖子取處<lb/>
分倒節光憲請行軍司馬王甲判之墨者隂黑之物節<lb/>
而且黑近於凶象即向之所夢倒雙節之謂也<hi>出北夢瑣言</hi>
　　　　陸洎<lb/>
江南陸洎為常州刺史不克之任為淮南副使性和雅<lb/>
重厚時輩推仰之副使李承嗣尤與之善乙丑歲九月<lb/>
<pb n="KR3l0118_WYG_279-15a"/>
承嗣與諸客訪之洎從容曰某明年此月當與諸客别<lb/>
矣承嗣問其故答曰吾向夢人以一騎召去止大明寺<lb/>
西可數里至一大府署曰陽明府入門西序復有東向<lb/>
大門下馬入一室乆之吏引立堦下門中有二緑衣吏<lb/>
捧一案案上有書有一紫衣秉笏取書宣云洎三世為<lb/>
人皆行慈孝功成業就宜授此官可封陽明府侍郎判<lb/>
九州都監事來年九月十七日本府上事復以騎送歸<lb/>
奄然遂寤靈命已定不可改矣諸客皆嘻然至明年九<lb/>
<pb n="KR3l0118_WYG_279-15b"/>
月日使候其起居及十六日承嗣復與向候之客詣之<lb/>
謂曰君明日當上事今何無恙也洎曰府中已辦明當<lb/>
行也承嗣曰吾常以長者重君今無乃近妖乎洎曰唯<lb/>
君與我有縁他日必當卜鄰承嗣黙然而去明日遂卒<lb/>
𦵏于茱萸灣承嗣後為楚州刺史卒𦵏于洎墓之北云<lb/>
<hi>出稽神録</hi>
　　　　周延翰<lb/>
江南太子挍書周延翰性好道頗修服餌之事嘗夢神<lb/>
<pb n="KR3l0118_WYG_279-16a"/>
人以一卷書授之若道家之經其文皆七字為句唯記<lb/>
其末句云紫髯之畔有丹砂延翰寤而自喜以為必得<lb/>
丹砂之效從事建業卒𦵏于吳大帝陵側無妻子唯一<lb/>
婢名丹砂<hi>出廣異記</hi>
　　　　王瞻<lb/>
䖍化縣令王瞻罷任歸建業泊舟秦淮病甚夢朱衣吏<lb/>
執牒至曰君命已盡今奉召瞻曰命不敢辭但舟中狹<lb/>
隘欲寛假之使得登岸卜居無所憚也吏許諾以五日<lb/>
<pb n="KR3l0118_WYG_279-16b"/>
為期至日平明且當來也既寤便能下牀自出僦舍營<lb/>
辦凶具教其子哭踊之節召六親為别至期登榻安臥<lb/>
向曙乃卒<hi>出稽神録</hi>
　　　　邢陶<lb/>
江南大理司直邢陶癸卯歲夢人告云君當為涇州刺<lb/>
史既而為宣州涇縣令考滿復夢其人告云宣州諸縣<lb/>
官人來春皆替而君官誥不到邢甚惡之至明年春罷<lb/>
歸有薦邢為水部員外郎牒下而所司失去復請二十<lb/>
<pb n="KR3l0118_WYG_279-17a"/>
餘日竟未拜而卒<hi>出稽神録</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_279-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百七十九<lb/>
</p>
<p>
</p>
  </div>
</body>
</text>
</TEI>
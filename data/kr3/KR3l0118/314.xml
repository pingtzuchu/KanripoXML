<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百一十四</head>
    <p>
<pb n="KR3l0118_WYG_314-1a"/>
欽定四庫全書<lb/>
　太平廣記卷三百一十四　宋　李昉等　編<lb/>
　　神二十四<lb/>
　　　清泰主　　　僕射陂　　　李泳子<lb/>
　　　譙乂俊　　　劉峭　　　　袁州老父<lb/>
　　　朱廷禹　　　僧德林　　　司馬正彛<lb/>
　　　劉宣　　　　黄魯　　　　張鋋<lb/>
　　　郭厚　　　　潯陽縣吏　　朱元吉<lb/>
<pb n="KR3l0118_WYG_314-1b"/>
　　　沽酒王氏　　鮑回　　　　劉皥<lb/>
　　　崔鍊師<lb/>
　　　　清泰主<lb/>
唐清泰主乃晉高祖之婦兄也明宗始為太原將帥二<lb/>
主軍職未高因擊鞠入趙襄子廟俱見土偶避位而立<lb/>
甚訝之潛亦自負及明宗功高常危懼二主曰趙襄子<lb/>
終能致福邪爾後二主迭享大位<hi>出北夢瑣言</hi>
　　　　僕射陂<lb/>
<pb n="KR3l0118_WYG_314-2a"/>
乙未嵗契丹據河朔晉師拒于澶淵天下騷然疲於戰<lb/>
伐翰林學士王仁裕奉使馮翊路由于鄭過僕射陂見<lb/>
州民及軍營婦女填溢於道路皆執錯彩小旗子揷於<lb/>
陂中不知其數詢其居人皆曰鄭人比家夢李衛公云<lb/>
請多造旗幡置於陂中我見集得無數兵為中原剪除<lb/>
戎寇所乏者旌旗耳是以家别獻此幡幟初未之信以<lb/>
為祅言果旬月之間擊敗胡虜及使迴過其陂使僕者<lb/>
下路訪于草際存者尚多<hi>出玉堂閒話</hi>
<pb n="KR3l0118_WYG_314-2b"/>
　　　　李泳子<lb/>
蜀大理少卿李泳嘗歸郫城别墅過橋見一嬰兒以蕉<lb/>
葉薦之泳憐其形相魁異收歸哺養為子六七年能書<lb/>
善譚笑父母鍾愛之過於親子至十二嵗經史未見者<lb/>
皆覽之如夙昔人皆謂之神智嘗獨居一室中閲書父<lb/>
母偶潛窺之見一人持簿書復有二童子接引呈過其<lb/>
子便大書數行却授之去父母異之來日因侍立泳欵<lb/>
曲謂之曰吾夜來竊有所覩汝得非判隂府事乎曰然<lb/>
<pb n="KR3l0118_WYG_314-3a"/>
重問則唯拜不對泳曰隂府人間事意不同吾不欲苦<lb/>
問汝宜善保子又拜却後六年一旦白父母兒只合與<lb/>
少卿夫人為兒一十八年今則事畢來日申時却歸㝠<lb/>
司因泣下久之父母亦為之出涕泳問曰吾官至何答<lb/>
曰只在大理少卿果來日申時其子卒故泳有退閒之<lb/>
志未久坐事遂罷<hi>出野人閒話</hi>
　　　　譙乂俊<lb/>
羅江縣道士譙乂俊壯年忽夢太山府君追之賜以黄<lb/>
<pb n="KR3l0118_WYG_314-3b"/>
敕補為杖直晝歸陽間夜赴㝠府如此二十餘年常説<lb/>
人間有命未終為惡者追生魂笞之其人在陽間之病<lb/>
或貧乞是也往見親戚及里人被笞者明旦往視之皆<lb/>
驗然恒願得免忽於㝠間遇道士不言姓名謂曰爾何<lb/>
不致名香晝於陽間上告南辰北極必得免乂俊依此<lb/>
䖍告忽爾太山府君却追黄敕自是遂免因入道攻易<lb/>
年八十餘<hi>出野人閒話</hi>
　　　　劉峭<lb/>
<pb n="KR3l0118_WYG_314-4a"/>
辛酉嵗金水主簿劉峭因遊雲頂山覩山廟盛飾一堂<lb/>
有土偶朱衣據桉峭訝之詰於山主昭訥昭訥曰余三<lb/>
夕連夢見王語近辟一判官宜設堂宇塑朱衣一官而<lb/>
祀之故有此作峭不之信明年秩滿還成都遇都官員<lb/>
外孫逢吉言其事逢吉曰頃為安仲古彌留之際語長<lb/>
幼雲頂山王已具書馬聘禮辟吾作判官言絶儼然端<lb/>
坐長逝<hi>出撒誠録</hi>
　　　　袁州老父<lb/>
<pb n="KR3l0118_WYG_314-4b"/>
袁州村中有老父性謹厚為鄉里所推家亦甚富一日<lb/>
有紫衣少年車僕甚盛詣其家求食老父即延入設食<lb/>
甚至徧及從者老父侍食於前因思長吏朝使行縣當<lb/>
有頓地此何人哉意色甚疑少年覺之謂曰君疑我我<lb/>
不能復為君隱仰山神也父悚然再拜曰仰山日厭於<lb/>
祭祀奈何求食乎神曰凡人之祀我皆從我求福我有<lb/>
力不能致者或非其人不當受福者我皆不敢享之以<lb/>
君長者故從君求食爾食訖辭讓而去遂不見<hi>出稽神録</hi>
<pb n="KR3l0118_WYG_314-5a"/>
　　　　朱廷禹<lb/>
江南内臣朱廷禹言其所親泛海遇風舟將覆者數矣<lb/>
海師云此海神有所求可即取舟中所載棄之水中物<lb/>
將盡有一黄衣婦人容色絶世乗舟而來四青衣卒刺<lb/>
船皆朱髮豕牙貌甚可畏婦人竟上船問有好髮髢可<lb/>
以見與其人忙怖不復記但云物已盡矣婦人云在船<lb/>
後掛壁篋中如言而得之船屋上有脯腊婦人取以食<lb/>
四卒視其手鳥爪也持髢而去舟乃達廷禹又言其諸<lb/>
<pb n="KR3l0118_WYG_314-5b"/>
親自江西如廣陵攜一十嵗兒行至馬當泊登岸晚望<lb/>
及還船失其兒徧尋之得於茂林中已如癡矣翌日乃<lb/>
能言云為人召去有所敎我乃吹指長嘯有山禽數十<lb/>
百隻應聲而至毛彩怪異人莫能識自爾東下時時吹<lb/>
嘯衆禽必至至白沙不敢復入博訪醫巫治之久乃愈<lb/>
<hi>出稽神録</hi>
　　　　僧徳林<lb/>
浙西僧德林少時游舒州路左見一夫荷鉏治方丈之<lb/>
<pb n="KR3l0118_WYG_314-6a"/>
地左右數十里不見居人問之對云頃時自舒之桐城<lb/>
至此暴得痁疾不能去因臥草中及稍醒已昏矣四望<lb/>
無人烟唯虎豹吼呌自分必死俄有一人部從如大將<lb/>
至此下馬據胡床坐良久召二卒曰善守此人明日送<lb/>
至桐城縣下遂上馬去倏忽不見唯二卒在焉某即彊<lb/>
起問之答此茅將軍也常夜出獵虎憂汝被傷故使護<lb/>
汝欲更問之困而復臥及覺已日出不復見二卒即起<lb/>
而行意甚輕健若無疾者至桐城頃之疾愈故以所見<lb/>
<pb n="KR3l0118_WYG_314-6b"/>
之處立祠祀之德林上舒州十年及迴則村落皆立茅<lb/>
將軍祠矣<hi>出稽神録</hi>
　　　　司馬正彛<lb/>
司馬正彛者始為小吏行溧水道中去前店尚逺而饑<lb/>
渴甚意頗憂之俄而遇一新草店數間獨一婦人迎客<lb/>
為設飲食甚豐潔正彛謝之婦人云至都有好粉臙脂<lb/>
宜以為惠正彛許諾至建業遇其所知往溧水因市粉<lb/>
脂遺之具告其處既至不復見店但一神女廟因置所<lb/>
<pb n="KR3l0118_WYG_314-7a"/>
遺而去正彛後為溧水令相傳云往往有遇之者未知<lb/>
其審<hi>出稽神録</hi>
　　　　劉宣<lb/>
戊寅嵗吳師征越敗於臨安裨將劉宣傷重卧於死人<lb/>
中至夜有官吏數人持簿書至徧閲死者至宣乃扶起<lb/>
視之曰此漢非是引出十餘步置路左而去明日賊退<lb/>
宣乃得歸宣肥白如瓠初伏於地越人割其尻肉宣不<lb/>
敢動後瘡愈肉不復生臋竟小偏十餘年乃卒<hi>出稽神録</hi>
<pb n="KR3l0118_WYG_314-7b"/>
　　　　黄魯<lb/>
徐三誨為撫州録事參軍其下幹力黄魯者郡之俚人<lb/>
年少頗白晳有父母在鄉中數月一告歸歸旬日復來<lb/>
一旦歸月餘不至三誨遣吏至其家召至家人云久不<lb/>
歸矣於是散尋之又月餘乃見在深山中黄衣屣履挾<lb/>
彈而游與他少年數人皆衣服相𩔖捕之不獲魯家富<lb/>
乃多募人伏草間以伺之數日果擒之而諸少年皆走<lb/>
既歸問其故曰山中有石氏者其家如王公納我為壻<lb/>
<pb n="KR3l0118_WYG_314-8a"/>
他無所言留數日復失去又於山中求得之如是者三<lb/>
後一日竟去遂不復見尋石氏之居亦不能得此山乃<lb/>
臨川人採石之所葢石之神也<hi>出稽神録</hi>
　　　　張鋋<lb/>
張鋋者累任邑宰以亷直稱後為彭澤令使至縣宅堂<lb/>
後有神祠祠前巨木成林野禽羣巢其上糞穢積於堂<lb/>
中人畏其神故莫敢犯鋋甚惡之使巫祈于神曰所為<lb/>
土地之神當潔清縣署以奉居人奈何使腥穢如是耶<lb/>
<pb n="KR3l0118_WYG_314-8b"/>
爾三日中當盡逐衆禽不然吾將焚廟而伐樹矣居二<lb/>
日有數大鶚奮擊而至盡壞羣巢又一日大雨糞穢皆<lb/>
淨自此宅居清潔矣<hi>出稽神録</hi>
　　　　郭厚<lb/>
李宗為舒州刺史重造開元寺工徒始集將浚一廢井<lb/>
井中有㫁碑其文不識是夜李宗夢一人自稱郭厚葬<lb/>
此前土寇犯闕天下亂僧輩利吾行資殺我投此井中<lb/>
今骸骨在是為我白我公幸塟我無見棄也主者以告<lb/>
<pb n="KR3l0118_WYG_314-9a"/>
宗翌日親至井上使發之果得骸骨即為具衣衾棺槨<lb/>
設祭而塟之塟日伍伯復仆地鬼如曰為我謝李公幽<lb/>
魂處此已三十年藉公之惠今九州社令已補我為土<lb/>
地之神配食於此矣寺中至今祀之<hi>出稽神録</hi>
　　　　潯陽縣吏<lb/>
庚寅嵗江西節度使徐知諫以錢百萬施廬山使者廟<lb/>
潯陽令遣一吏典其事此吏嘗入城召一畫工俱往畫<lb/>
工負荷丹彩雜物從之始出城吏昏然若醉自解腰帶<lb/>
<pb n="KR3l0118_WYG_314-9b"/>
投地畫工以為醉而隨之須臾復脱衣棄㡌比至山中<lb/>
殆至裸身近廟澗水中有一卒青衣白韋蔽膝吏至乃<lb/>
執之畫工救之曰此醉人也卒怒曰交交加加誰能得<lb/>
會竟擒之坐於水中工知其非人也走往廟中告人競<lb/>
往視之卒已不見其吏猶坐水中已死矣乃閲其出給<lb/>
之籍則已乾沒過半進士謝岳親見之<hi>出稽神録</hi>
　　　　朱元吉<lb/>
烏江縣令朱元吉言其所知泛舟至采石遇風同行者<lb/>
<pb n="KR3l0118_WYG_314-10a"/>
數舟皆沒某既溺不復見水道路如人間其人驅之東<lb/>
行可在東岸山下有大府署門外堆壞船板木如邱陵<lb/>
復有人運諸溺者財物入庫中甚衆入門堂上有官人<lb/>
徧召溺者閲籍審之至某獨曰此人不合來可令送出<lb/>
吏即引去復至舟所舟中財物亦皆還之怳然不自知<lb/>
出水已在西岸沙上矣舉船儼然亦無霑濕<hi>出稽神録</hi>
　　　　沽酒王氏<lb/>
建康江寧縣廨之後有沽酒王氏以平直稱癸卯嵗二<lb/>
<pb n="KR3l0118_WYG_314-10b"/>
月既朢夜店人將閉外户忽有紫衣數人僕馬甚盛奄<lb/>
至户前叱曰開門吾將暫憩於此店人奔走告其主其<lb/>
主自出迎則已入坐矣主人因設酒食甚備又犒諸從<lb/>
者客甚謝焉頃之有僕夫執綑繩百千丈又一人執橛<lb/>
杙數百枚前白請布圍紫衣可之即出以杙釘地繫繩<lb/>
其上圍坊曲人家使徧良久白事訖紫衣起至户外從<lb/>
者白此店亦在圍中矣紫衣相謂曰主人相待甚厚免<lb/>
此一店可乎皆曰一家爾何為不可即命移杙出店於<lb/>
<pb n="KR3l0118_WYG_314-11a"/>
圍外顧主人曰以此相報遂去倏忽不見顧視繩杙已<lb/>
亡矣俄而巡使歐陽進邏巡夜至店前問何故夜深開<lb/>
門又不滅燈燭何也主人具告所見進不信執之下獄<lb/>
將以祅言罪之居二日建康大火自朱雀橋西至鳳臺<lb/>
山居人焚之殆盡此店四鄰皆為煨燼而王氏獨免<hi>出稽</hi>
<hi>神録</hi>
　　　　鮑回<lb/>
鮑回者嘗入深山捕獵見一少年裸臥大樹下毛髮委<lb/>
<pb n="KR3l0118_WYG_314-11b"/>
地回欲射之少年曰我山神也避君不及勿殺我富貴<lb/>
可致回以刃刺其口血皆逆流遂殺之無何回卒<hi>出稽神録</hi>
　　　　劉皥<lb/>
漢宗正卿劉皥忽夢一人手執文簿殆似㝠吏意其知<lb/>
人命禄乃詰之仍希閲已將來窮達吏曰作齊王判官<lb/>
後為司徒宗正卿皥自以朝籍已高不樂却為王府官<lb/>
職夢覺厯厯記之亦言於親友後銜命使吳越路由鄆<lb/>
州忽於公館染疾恍惚意其曽夢為齊王判官恐是大<lb/>
<pb n="KR3l0118_WYG_314-12a"/>
四神天齊王也乃令親侍就廟陳所夢炷香擲筊以質<lb/>
之一擲果應宗卿以家事未了更將明懇神祈俟過海<lb/>
迴得以從命頻擲不允俄卒於郵亭<hi>出捜神記</hi>
　　　　崔鍊師<lb/>
晉州女道士崔鍊師忘其名莫知所造何道置輜車一<lb/>
乗傭而自給或立小小隂功人亦不覺一日車於路輾<lb/>
殺一小兒其父母訴官追攝駕車之夫械之欲以其牛<lb/>
車償死兒之家其人曰此物是崔鍊師處租來官司召<lb/>
<pb n="KR3l0118_WYG_314-12b"/>
鍊師并縶之太守欒元福夜夢㝠司崔判官謂曰崔鍊<lb/>
師我之姪女何罪而縶之夢覺召鍊師以夢中之言告<lb/>
之鍊師對曰某雖姓崔莫知是何長行俄而死兒復活<lb/>
周高祖聞而異之召崔鍊師入京仍擇道士往晉州紫<lb/>
極宫修齋焉<hi>出玉堂閒話</hi>
　<lb/>
　<lb/>
　太平廣記卷三百一十四<lb/>
</p>
<p>
</p>
  </div>
</body>
</text>
</TEI>
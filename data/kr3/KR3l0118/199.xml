<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百九十九</head> <lb/>
    <p>
<pb n="KR3l0118_WYG_199-1a"/>
欽定四庫全書<lb/>
　太平廣記卷一百九十九<lb/>
　　文章<lb/>
　　　杜牧　　　　天嶠遊人　　譚銖<lb/>
　　　周匡物　　　王播　　　　朱慶餘<lb/>
　　　唐宣宗　　　温庭筠　　　李商隱<lb/>
　　　劉瑑　　　　鄭畋　　　　司空圖<lb/>
　　　髙蟾<lb/>
<pb n="KR3l0118_WYG_199-1b"/>
　　　　杜牧<lb/>
唐白居易初為杭州刺史令訪牡丹花獨開元寺僧惠<lb/>
澄近於京師得之始植於庭欄門甚密他處未之有也<lb/>
時春景方深惠澄設油幕覆其上牡丹自此東越分而<lb/>
種之也㑹徐凝自富春來未知白先題詩曰此花南地<lb/>
知難種慚愧僧閒用意栽海鷰解憐頻睥睨胡蜂未識<lb/>
更徘徊虚生芍藥徒勞妬羞殺玫瑰不敢開唯有數苞<lb/>
紅幞在含芳只待舍人來白尋到寺㸔花乃命徐同醉<lb/>
<pb n="KR3l0118_WYG_199-2a"/>
而歸時張祐榜舟而至甚若疎誕然張徐二生未之習<lb/>
稔各希首薦焉白曰二君論文若亷白之鬭鼠穴勝負<lb/>
在於一戰也遂試長劍倚天外賦餘霞散成綺詩試訖<lb/>
解送以凝為元祐次之張曰祐詩有地勢遥尊岳河流<lb/>
側讓關多士以陳後主日月光天德山河壯帝居此徒<lb/>
有前名矣又祐題金山寺詩曰𣗳影中流見鐘聲兩岸<lb/>
聞雖綦毋濳云塔影挂青漢鐘聲和白雲此句未為佳<lb/>
也白又以祐宫詞四句之中皆數對何足竒乎不如徐<lb/>
<pb n="KR3l0118_WYG_199-2b"/>
生云今古長如白練飛一條界破青山色祐歎曰榮辱<lb/>
糺紛亦何常也遂行歌而邁凝亦鼓枻而歸自是二生<lb/>
終身偃仰不隨鄉試矣先是李林宗杜牧與白輦下較<lb/>
文具言元白詩體舛雜而為清苦者見嗤因兹有恨白<lb/>
為河南尹李為河南令道上相遇尹乃乘馬令則肩輿<lb/>
似乖趨事之禮李嘗謂白為囁嚅兒聞者皆笑樂天之<lb/>
名稍減矣白曰李直木<hi>林宗字也</hi>吾之猘子也其鋒不<lb/>
可當後杜牧守秋浦與張祐為詩酒之交酷吟祐宫詞<lb/>
<pb n="KR3l0118_WYG_199-3a"/>
亦知錢塘之嵗白有非祐之論嘗不平之乃為詩二首<lb/>
以髙之曰誰人得似張公子千首詩輕萬戸侯又云如<lb/>
何故國三千里虚唱歌詞滿六宫張詩曰故國三千里<lb/>
深宫二十年一聲河滿子雙涙落君前此為祐得意之<lb/>
語也李杜以下盛言其美者欲以茍異於白而曲成於<lb/>
張也故牧又著論言近有元白者喜為淫言媟語鼓扇<lb/>
浮囂吾恨方在下位未能以法治之斯亦敷佐於祐耳<lb/>
<hi>出雲溪友議</hi>
<pb n="KR3l0118_WYG_199-3b"/>
　　　　天嶠遊人<lb/>
麻姑山山谷之秀草木多竒有鄧先客至延康四五代<lb/>
為國道師而錫紫服洎死自京歸葬是山云是屍解也<lb/>
然悉為邱隴松栢相望詞人經過必當興詠幾千首矣<lb/>
忽有一少年偶題一絶不言姓字但云天嶠遊人耳後<lb/>
來觀其所刺無復為文且鄧氏之名因斯稍減矣詩曰<lb/>
鶴老芝田雞在籠上清那與俗塵同既言白日昇仙去<lb/>
何事人間有殯宮<hi>出雲溪友議</hi>
<pb n="KR3l0118_WYG_199-4a"/>
　　　　譚銖<lb/>
真娘者吳國之佳人也比於錢塘蘇小小死葬吳宫之<lb/>
側行客感其華麗競為詩題於墓𣗳櫛比鱗臻有舉子<lb/>
譚銖者吳門之秀士也因書一絶後之來者覩其題處<lb/>
稍息筆矣詩曰虎邱山下塜纍纍松栢蕭條盡可悲何<lb/>
事世人偏重色真娘墓上獨題詩<hi>出雲溪友議</hi>
　　　　周匡物<lb/>
周匡物字幾本漳州人唐元和十二年王播榜下進士<lb/>
<pb n="KR3l0118_WYG_199-4b"/>
及第時以歌詩著名初周以家貧徒歩應舉落魄風塵<lb/>
懐刺不偶路經錢塘江乏僦船之資久不得濟乃於公<lb/>
館題詩云萬里茫茫天塹遥秦皇底事不安橋錢塘江<lb/>
口無錢過又阻西陵兩信潮郡牧出見之乃罪津吏至<lb/>
今天下津渡尚傳此詩諷誦舟子不敢取舉𨕖人錢者<lb/>
自此始也<hi>出閩川名士傳</hi>
　　　　王播<lb/>
唐王播少孤貧嘗客揚州惠照寺木蘭院隨僧齋食後<lb/>
<pb n="KR3l0118_WYG_199-5a"/>
厭怠乃齋罷而後擊鐘後二紀播自重位出鎭是邦因<lb/>
訪舊遊向之題名皆以碧紗罩其詩播繼以二絶句曰<lb/>
三十年前此院遊木蘭花發院新修如今再到經行處<lb/>
𣗳老無花僧白頭上堂未了各西東慚愧闍黎飯後鐘<lb/>
三十年來塵撲面如今始得碧紗籠<hi>出摭言</hi>
　　　　朱慶餘<lb/>
唐朱慶餘遇水部郎中張籍知音索慶餘新舊篇什數<lb/>
通吟改只留二十六章籍置於懐抱而推贊之時人以<lb/>
<pb n="KR3l0118_WYG_199-5b"/>
籍重名無不繕録諷詠遂登科第初慶餘尚為謙退作<lb/>
閨意一篇以獻張曰洞房昨夜停紅燭待曉堂前拜舅<lb/>
姑粧罷低聲問夫婿畫眉深淺入時無籍酬之曰越女<lb/>
新粧出鏡心自知明艷更沈吟齊紈未足人間貴一曲<lb/>
菱歌敵萬金由是朱之詩名流於四海内矣<hi>出雲溪友議</hi>
　　　　唐宣宗<lb/>
唐宣宗朝前進士陳玩等三人應博士宏詞所司考定<lb/>
名第及詩賦論上於延英殿詔中書舍人李藩等問曰<lb/>
<pb n="KR3l0118_WYG_199-6a"/>
凡考試之中重用字如何藩對曰賦忌偏枯庸雜論則<lb/>
褒貶是非詩則緣題落韻緣題如白雲起封中詩云封<lb/>
中白雲起是也其間重用文字乃是庶幾亦非有常例<lb/>
也又曰孰詩重用字對曰錢起湘靈鼓瑟詩云善撫雲<lb/>
和瑟嘗聞帝子靈馮夷空自舞楚客不堪聼逸韻諧金<lb/>
石清音發杳㝠蒼梧來怨慕白芷動芳馨流水傳湘浦<lb/>
悲風過洞庭曲終人不見江上數峯青中有二不字上<lb/>
曰錢起雖重用字他詩似不及起雖謝朓云洞庭張樂<lb/>
<pb n="KR3l0118_WYG_199-6b"/>
地瀟湘帝子遊雲去蒼梧遠水還江漢流之篇無以比<lb/>
也其宏詞詩重用字者登科起詩便付史𨕖<hi>出雲溪友議</hi>
　　　　又<lb/>
宣宗因重陽賜宴羣臣有御製詩其略曰欵塞旋征騎<lb/>
和戎委廟賢傾心方倚注叶力共安邉宰臣以下應制<lb/>
皆和上曰宰相魏謩詩最出其兩聨云四方無事去神<lb/>
豫杪秋來八水寒光起千山霽色開上嘉賞久之魏蹈<lb/>
舞拜謝羣寮聳視魏有徳色極歡而罷<hi>出抒情詩</hi>
<pb n="KR3l0118_WYG_199-7a"/>
　　　　温庭筠<lb/>
唐温庭筠字飛卿舊名岐與李商隱齊名時號温李才<lb/>
思艶麗工於小賦毎入試押官韻作賦凡八义手而八<lb/>
韻成多為鄰鋪假手號曰救數人也而士行有缺搢紳<lb/>
薄之李義山謂曰近得一聨句云遠比趙公三十六年<lb/>
宰輔未得偶句温曰何不云近同郭令二十四考中書<lb/>
宣宗嘗賦詩上句有金歩揺未能對遣未第進士對之庭<lb/>
筠乃以玉條脱續之宣宗賞焉又有藥名白頭翁温以<lb/>
<pb n="KR3l0118_WYG_199-7b"/>
蒼耳子為對他皆此𩔖也宣帝愛唱菩薩蠻詞丞相令<lb/>
狐綯假其新撰密進之戒令勿他泄而遽言於人由是<lb/>
疎之温亦有言云中書内坐將軍譏相國無學也宣皇<lb/>
好㣲行遇於逆旅温不識龍顏傲然而詰之曰公非長<lb/>
史司馬之流耶帝曰非也又曰得非六參簿尉之𩔖耶<lb/>
帝曰非也謫為方城尉其制詞曰孔門以德行為先文<lb/>
章為末爾既德行無取文章何以補焉徒負不羈之才<lb/>
罕有適時之用竟流落而死也豳國公杜悰自西川除<lb/>
<pb n="KR3l0118_WYG_199-8a"/>
淮海庭筠詣韋曲杜氏林亭留詩云卓氏爐前金線栁<lb/>
隋家堤畔錦帆風貪為兩地行霖雨不見池蓮照水紅<lb/>
豳公聞之遺絹千疋吳興沈徽云温曾於江淮為親表<lb/>
檟楚由是改名庭筠又毎嵗舉塲多為舉人假手侍郎<lb/>
沈詢知舉别施鋪席授庭筠不與諸公鄰比翌日於簾<lb/>
前謂庭筠曰向來䇿名者皆是文賦託於學士某今嵗<lb/>
塲中並無假託學士勉旃因遣之由是不得意也<hi>出北夢瑣</hi>
<hi>言</hi>
<pb n="KR3l0118_WYG_199-8b"/>
　　　　李商隱<lb/>
唐李商隱字義山為彭陽公令狐楚從事彭陽之子綯<lb/>
繼有韋平之拜似疎商隱未嘗展分重陽日商隱詣宅<lb/>
於㕔事上留題其略云十年泉下無消息九日樽前有<lb/>
所思郎君官重施行馬東閣無因許再窺相國覩之慚<lb/>
悵而已乃扄閉此㕔終身不處也<hi>出北夢𤨏言</hi>
　　　　劉瑑<lb/>
唐劉瑑字子全㓜苦學能屬文才藻優贍大中初為翰<lb/>
<pb n="KR3l0118_WYG_199-9a"/>
林學士是時新復河湟邉上戎事稍繁㑹院中諸學士<lb/>
或多請告瑑獨當制一日連草詔百函筆不停綴詞理<lb/>
精當夜艾帝復詔至御前令草喻天下制瑑濡毫抒思<lb/>
頃刻而告就遲明詔對帝大嘉賞因而面賜金紫之服<lb/>
瑑以文學受知不數年卒至大用其吿喻制曰自昔皇<lb/>
王之有國也何嘗不文以守成武以集事參諸二柄歸<lb/>
於大寜朕猥荷丕圖思𢎞景業憂勤戒惕四載于兹毎<lb/>
念河湟土疆綿亘遐濶天寶末犬戎乘我多難無力禦<lb/>
<pb n="KR3l0118_WYG_199-9b"/>
姦遂縱腥羶不遠京邑事更十葉時近百年卿士獻能<lb/>
靡不竭其長䇿朝廷下議皆亦聼其直詞盡以不生邉<lb/>
事為永圖且守舊地為明理荏苒於是收復無由今者<lb/>
天地儲祥祖宗垂祐將士等櫛沐風雨暴露郊原披荆<lb/>
榛而刁斗夜嚴出豺狼而穹廬曉破動皆如意古無與<lb/>
京念此誠勤宜加寵賞詞不多載<hi>出鄭處誨所撰劉瑑碑</hi>
　　　　鄭畋<lb/>
馬嵬佛堂楊妃縊所邇後才士經過賦詠以道其幽怨<lb/>
<pb n="KR3l0118_WYG_199-10a"/>
者不可勝紀皆以翠翹香鈿委於塵泥紅淒碧怨令人<lb/>
傷悲雖調苦詞清無逃此意也丞相鄭畋為鳳翔從事<lb/>
日題詩曰𤣥宗廻馬楊妃死雲雨雖亡日月新終是聖<lb/>
朝天子事景陽宫井又何人觀者以為真輔國之句<hi>出闕</hi>
<hi>史</hi>
　　　　司空圖<lb/>
唐晉國公裴度討淮西題名於華嶽廟之闕門後司空<lb/>
圖題詩紀之曰嶽前大隊赴淮西從此中原息戰鼙石<lb/>
<pb n="KR3l0118_WYG_199-10b"/>
闕莫教苔蘚上分明認取晉公題<hi>出摭言</hi>
　　　　髙蟾<lb/>
唐髙蟾詩思雖清務為竒險意疎理寡實風雅之罪人<lb/>
薛能謂人曰儻見此公欲贈其掌然而落第詩曰天上<lb/>
碧桃和露種日邉紅杏倚雲栽芙蓉生在秋江上不向<lb/>
東風怨未開蓋守寒素之分無躁競之心公卿間許之<lb/>
先是胡曾有詩云翰苑何曾休嫁女文昌早晩罷生兒<lb/>
上林新桂年年發不許平人折一枝羅隱亦多怨刺當<lb/>
<pb n="KR3l0118_WYG_199-11a"/>
路子弟忌之由是蟾獨䇿名也前軰李賀歌篇逸才竒<lb/>
險雖然嘗疑其無理杜牧有言長吉若使稍加其理即<lb/>
奴僕命騷人可也是知通論不相遠也<hi>出北夢瑣言</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_199-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百九十九<lb/>
</p>
<p>
</p>
  </div>
</body>
</text>
</TEI>
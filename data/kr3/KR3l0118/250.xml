<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百五十</head> <lb/>
    <p>
<pb n="KR3l0118_WYG_250-1a"/>
欽定四庫全書<lb/>
　太平廣記卷二百五十<lb/>
　　詼諧六<lb/>
　　　狄仁傑　　　蘇味道　　　侍御史<lb/>
　　　李安期　　　鄧元挺　　　元福慶<lb/>
　　　尚書郎　　　御史裏行　　姚崇<lb/>
　　　黄幡綽　　　楊國忠　　　劉朝霞<lb/>
　　　姚貞操　　　裴諝　　　　張文成<lb/>
<pb n="KR3l0118_WYG_250-1b"/>
　　　竇曉　　　　杜延業　　　路勵行<lb/>
　　　蕭諴　　　　德宗　　　　劉𤣥佐<lb/>
　　　顧況　　　　裴佶　　　　趙宗儒<lb/>
　　　熝牛頭　　　韓臯　　　　裴度<lb/>
　　　姚峴<lb/>
　　　　狄仁傑<lb/>
唐秋官侍郎狄仁傑嘲秋官侍郎盧獻曰足下配馬乃作<lb/>
驢獻曰中劈明公乃成二犬傑曰狄字犬旁火也獻曰<lb/>
<pb n="KR3l0118_WYG_250-2a"/>
犬邉有火乃是煮熟狗<hi>出朝野僉載</hi>
　　　　蘇味道<lb/>
唐宰相蘇味道與張昌齡俱有名暇日相遇互相誇誚<lb/>
昌齡曰某詩所以不及相公者為無銀花合故也蘇有<lb/>
觀燈詩曰火樹銀花合星橋鐵鏁開暗塵隨馬去明月<lb/>
逐人來味道云子詩雖無銀花合還有金銅釘昌齡贈<lb/>
張昌宗詩曰昔日浮邱伯今同丁令威遂與撫掌而笑<lb/>
<hi>出本事詩</hi>
<pb n="KR3l0118_WYG_250-2b"/>
　　　　侍御史<lb/>
唐京臺監察院西行中間號横劈房凡遷此房者必先<lb/>
盛饌臺中而後居焉先無窻後人置之神龍中侍中楊<lb/>
再思兼大夫諸相畢送視事中書令魏元忠嘗任監察<lb/>
臺中故事素諳謔指房曰此是横擘房諸相問故元忠<lb/>
具述其由御史曰此房近日遷耶曰無别𨕖元忠曰當<lb/>
為開窻出氣故不遷耳左右歡笑殆不禁且御史糺察<lb/>
郡司綱紀庶務實為衆官所忌詈御史為冷峭而突厥<lb/>
<pb n="KR3l0118_WYG_250-3a"/>
號御史為吐屯則天朝蕃使來朝者而吐屯獨立不入<lb/>
班諭德張元一以齊諧見稱問蕃使曰此獨立者為誰<lb/>
譯者曰吐屯此御史元忠曰人言我朝御史獨冷峭此<lb/>
蕃御史亦甚冷峭舉朝喧笑<hi>出御史臺記</hi>
　　　　李安期<lb/>
唐吏部侍郎李安期隋内史德林之孫安平公百藥之<lb/>
子性機警嘗有𨕖人被放訴云羞見來路安期問從何<lb/>
關來曰從蒲津關來安期曰取潼關路去𨕖者曰恥見<lb/>
<pb n="KR3l0118_WYG_250-3b"/>
妻子安期曰賢室本自相諳亦應不笑又一𨕖人引銓<lb/>
安期看判曰第書稍弱對曰昨墜馬損足安期曰損足<lb/>
何廢好書為讀判曰向㸔第判非但傷足兼以内損其<lb/>
人慙而去又𨕖士姓杜名若注芳洲官其人慙而不伏<lb/>
安期曰君不聞芳洲有杜若其人曰可以贈名公曰此<lb/>
期非彼期若曰此若非彼若安期笑為之改注又一吳<lb/>
士前任有酒狀安期曰君狀不善吳士曰知暗槍已入<lb/>
安期曰為君㧞暗槍答曰可憐美女安期曰有精神𨕖<lb/>
<pb n="KR3l0118_WYG_250-4a"/>
還君好官對曰怪來晩安期笑而與官<hi>出朝野僉載</hi>
　　　　鄧𤣥挺<lb/>
唐鄧𤣥挺入寺行香與諸僧詣園觀植蔬見水車以木<lb/>
桶相連汲於井中乃曰法師等自蹋此車當大辛苦答<lb/>
曰遣家人挽之鄧應聲曰法師若不自蹋用如許木桶<lb/>
何為僧愕然思量始知𤣥挺以木桶為幪秃又嘗與謝<lb/>
佑同射先自矜敏手及至對射數十發皆不中垜佑乃<lb/>
云直由箭惡從來不曾如此𤣥挺應聲報云自須責射<lb/>
<pb n="KR3l0118_WYG_250-4b"/>
因何尤箭衆人歡笑以為辯捷權𤣥福任蕭機遣郎中<lb/>
員外極晩始許出有郎中㕔前逼階棗樹下生一小棗<lb/>
穿砌塼而出皆訝焉既就㸔𤣥挺時任員外郎云此樹<lb/>
不畏蕭機遂即塼輒棗出兵部侍郎韋愼形容極短時<lb/>
人弄為侏儒𤣥挺初得員外已後郎中員外俱來㸔韋<lb/>
愼云愼以庸鄙濫任郎官公以高才更作緑袍員外鄧<lb/>
即報云緑袍員外猶可及侏儒郎中衆皆大笑<hi>出啓顔録</hi>
　　　　元福慶<lb/>
<pb n="KR3l0118_WYG_250-5a"/>
唐元福慶河南人拜右臺監察與韋虚名任正名頗事<lb/>
軒昂殿中監察評之詠曰韋子凝而密任生直且狂可<lb/>
憐元福慶也學坐癡牀正名聞之乃自改為俊且强<hi>出御</hi>
<hi>史臺記</hi>
　　　　尚書郎<lb/>
尚書郎自兩漢已後妙𨕖其人唐武德貞觀已來尤重<lb/>
其職吏兵部為前行最為要劇自後行改入皆為美𨕖<lb/>
考功員外專掌試貢舉人員外郎之最望者司門都門<lb/>
<pb n="KR3l0118_WYG_250-5b"/>
屯田虞水膳部主客皆在後行閒簡無事時人語曰司<lb/>
門水部入省不數角觝之戲有假作吏部令史與水部<lb/>
令史相逢忽然俱倒良久起云冷熱相激遂成此疾先<lb/>
天中王上客為侍御史自以才望清雅妙當入省常望<lb/>
前行忽除膳部員外郎㣲有悵惋吏部郎中張敬忠戲<lb/>
詠之曰有意嫌兵部專心取考功誰知脚踜蹬幾落省<lb/>
牆東膳部在省中最東北隅故有此句<hi>出兩京新記</hi>
　　　　御史裏行<lb/>
<pb n="KR3l0118_WYG_250-6a"/>
唐開元中置裏行無員數或有御史裏行侍御史裏行<lb/>
殿中裏行監察裏行以未為正官臺中詠之曰柱下雖<lb/>
為史臺中未是官何時聞必也早晚見任端任端即侍<lb/>
御史任正名也<hi>出御史臺記</hi>
　　　　姚崇<lb/>
唐姚崇為紫微令例給舍直次不讓宰相崇以年位俱<lb/>
高不依舊請令史持直簿詣之崇批其簿曰告直令史<lb/>
遣去又來必欲取人有同司命老人年事終不擬當諸<lb/>
<pb n="KR3l0118_WYG_250-6b"/>
司舍見之歡笑不復逼也後遂停宰相直宿<hi>出大唐新語</hi>
　　　　黄幡綽<lb/>
唐𤣥宗好擊毬内廐所飼者意猶未甚適㑹與黄幡綽<lb/>
戲語相解因曰吾欲良馬久之而誰能通於馬經者幡<lb/>
綽奏曰臣能知之且曰今三丞相悉善馬經上曰吾與<lb/>
三丞相語政事外悉究其旁學不聞有通馬經者爾焉<lb/>
得知之幡綽曰臣自日日沙堤上見丞相所乘皆良馬<lb/>
也是以必知通馬經上因大笑而語他𤣥宗嘗登苑北<lb/>
<pb n="KR3l0118_WYG_250-7a"/>
樓望渭水見一醉人臨水卧問左右是何人左右不知<lb/>
將遣使問之幡綽曰臣知之此是年滿令史上曰你何<lb/>
以知對曰更一轉入流上大笑又與諸王㑹食寜王對<lb/>
御座歕一口飯直及龍顏上曰寜哥何以錯喉幡綽曰<lb/>
此非錯喉是歕啑<hi>出松窻雜録及因話録</hi>
　　　　楊國忠<lb/>
唐楊國忠嘗㑹諸親時知吏部銓且欲大噱以娛之呼<lb/>
𨕖人名引入於中庭不問資叙短小者通道參軍胡者<lb/>
<pb n="KR3l0118_WYG_250-7b"/>
云湖州文學簾下大笑<hi>出嘉話録</hi>
　　　　劉朝霞<lb/>
唐天寶初𤣥宗遊華清宫劉朝霞獻駕幸温泉賦詞調<lb/>
倜儻雜以俳諧文多不載略其賦首云若夫天寶二年<lb/>
十月後兮臘月前辦有司之供具命駕幸於温泉天門<lb/>
軋開招神仙之福塞鑾輿劃出驅甲仗而駢闐青一隊兮<lb/>
黄一隊熊蹋胸兮豹拏背珠一團兮繡一團玉縷珂兮<lb/>
金鈒鞍其後述聖德云直獲得盤古髓掐得女媧氏孃<lb/>
<pb n="KR3l0118_WYG_250-8a"/>
遮莫你古來千帝豈如我今代三郎其自叙云别有窮<lb/>
竒蹭蹬失路猖狂骨撞雖短伎倆能長夢裏幾廻富貴<lb/>
覺來依舊恓惶只是千年一遇扣頭莫五角而六張上<lb/>
覽而竒之將加殊賞命朝霞改去五角六張字奏云臣<lb/>
草此賦若有神助自謂文不加㸃筆不停綴不願改之<lb/>
上聞顧左右曰眞窮薄人也遂授以宮衛佐而止焉<hi>出開</hi>
<hi>天傳信記</hi>
　　　　姚貞操<lb/>
<pb n="KR3l0118_WYG_250-8b"/>
唐姚貞操云自余以評事入臺侯承訓繼入此後相繼<lb/>
不絶故知㧞茅連茹也韓琬以為不然自則天好法刑<lb/>
曹望居九寺之首以此評事多入臺訖今為雅例豈評<lb/>
事之望起於貞操耶須議戲云畿尉有六道入御史為<lb/>
佛道入評事為仙道入京尉為人道入畿丞為苦海道<lb/>
入縣令為畜生道入判司為餓鬼道故評事之望起於<lb/>
時君好法也非貞操所能升降之<hi>出御史臺記</hi>
　　　　裴諝<lb/>
<pb n="KR3l0118_WYG_250-9a"/>
唐裴寛子諝復為河南尹諝素好詼諧嘗有投牒悞書<lb/>
紙背諝判云這畔似那畔那畔似這畔我也不辭與你<lb/>
判笑殺門前着靴漢又婦人同投狀争猫兒狀云若是<lb/>
兒猫兒即是兒猫兒若不是兒猫兒即不是兒猫兒諝<lb/>
大笑判其狀曰猫兒不識主傍家搦老䑕兩家不須争<lb/>
將來與裴諝遂納其猫兒争者亦止焉<hi>出開天傳信記</hi>
　　　　張文成<lb/>
唐司門員外郎張文成工為俳諧詩賦行於代時大將<lb/>
<pb n="KR3l0118_WYG_250-9b"/>
軍黑齒常之將出征或人勉之曰公官卑何不從行文<lb/>
成曰寜可且將朱脣飲酒誰能逐你黑齒常之<hi>出御史臺記</hi>
　　　　竇曉<lb/>
唐竇曉形容短小眼大露睛樂彦偉身長露齒彦偉先<lb/>
弄之云足下甚有功德旁人怪問彦偉曰既已短肉又<lb/>
復精進豈不大有功德竇即應聲答曰公自有大功德<lb/>
因何道曉人問其故竇云樂工小來長齋又問長齋之<lb/>
意竇云身長如許口齒齊崖豈不是長齋衆皆大笑<hi>出啟</hi>
<pb n="KR3l0118_WYG_250-10a"/>
<hi>顔録</hi>
　　　　杜延業<lb/>
唐華原令崔思誨口吃毎共表弟杜延業逓相戲弄杜<lb/>
常語崔云延業能遣兄作雞鳴但有所問兄即須報旁<lb/>
人云他口應須自由何處遣人驅使若不肯作何能遣<lb/>
之杜即云能得既而旁人即共杜私賭杜將一把榖來<lb/>
崔前云此是何物崔云穀穀旁人大笑因輸延業<hi>出啓顔録</hi>
　　　　路勵行<lb/>
<pb n="KR3l0118_WYG_250-10b"/>
唐路勵行初任大理丞親識並相賀坐定一人云兄今<lb/>
既在要職親皆為樂諺云一人在朝百人緩帶豈非好<lb/>
事答云非直唯遣緩帶並須將却幞頭衆皆大笑<hi>出啓顔録</hi>
　　　　蕭諴<lb/>
唐蕭諴初拜員外於朝列安閑自若侍御史王旭曰蕭<lb/>
子從容省闥韓琬應聲答曰蕭任司録早已免杖豈止<lb/>
今日方省撻耶聞者歡笑<hi>出御史臺記</hi>
　　　　德宗<lb/>
<pb n="KR3l0118_WYG_250-11a"/>
唐馬燧之孫始生德宗命之曰繼祖退而笑曰此有二<lb/>
義意謂以索繼也<hi>出國史𥙷</hi>
　　　　劉𤣥佐<lb/>
唐劉𤣥佐滑州匡城人嘗出師經本縣欲申桑梓禮於<lb/>
令堅辭不敢當𤣥佐歎恨久之先是陳金帛將遺邑僚<lb/>
以其愚懦而止𤣥佐貴為相其母月織絹一匹以示不<lb/>
忘本毎觀𤣥佐視事見邑令走階下退必語𤣥佐吾向<lb/>
見長官白事卑敬不覺恐悚思乃父為吏本縣時常畏<lb/>
<pb n="KR3l0118_WYG_250-11b"/>
長官汗慄今爾當㕔據案待之其何安焉因喻以朝廷<lb/>
恩寄之重須務捐軀故𤣥佐始終不闕臣節時鄉里姻<lb/>
舊以地近多投之𤣥佐不欲以私擢居將校之列又難置<lb/>
於賤卒盡置為將判官此職例假緋衫銀魚袋外示榮<lb/>
之實處散冗其𩔖漸衆久之有人啓訴於劉者一聨云<lb/>
覆盆子落地變作赤烘羊羔兒作聲盡是没益公覽之<lb/>
而笑各改着他職<hi>出因話録</hi>
　　　　顧況<lb/>
<pb n="KR3l0118_WYG_250-12a"/>
唐白居易初名未振以歌詩謁顧況況謔曰居易長安<lb/>
百物貴居大不易及讀至賦得原上草送友曰野火燒<lb/>
不盡春風吹又生歎曰有句如此居大不難老夫前言<lb/>
戲之耳<hi>出摭言</hi>
　　　　裴佶<lb/>
唐北省班諫議在給事中上中書舍人在給事中下裴<lb/>
佶為諫議形質短小諸舍人戲之曰如此短何得向上<lb/>
裴佶曰若怪即曵向下着衆人皆大笑後除舍人<hi>出因話録</hi>
<pb n="KR3l0118_WYG_250-12b"/>
　　　　趙宗儒<lb/>
唐憲宗問趙宗儒曰人言卿在荆州毬場草生何也對<lb/>
曰死罪有之雖然草生不妨毬子上為啓齒<hi>出國史補</hi>
　　　　爊牛頭<lb/>
有士人平生好喫爊牛頭一日忽夢其物故拘至地府<lb/>
酆都獄有牛首阿旁其人了無畏憚仍以手撫阿旁云<lb/>
只這頭子大堪爊阿旁笑而放廻<hi>出傳載</hi>
　　　　韓臯<lb/>
<pb n="KR3l0118_WYG_250-13a"/>
唐僕射韓臯鎭夏口常病小瘡令醫傅膏藥不濡公問<lb/>
之醫云寒膏硬公笑曰韓臯實是硬<lb/>
　　　　裴度<lb/>
唐裴晉公度在相位日有人寄槐癭一枚欲削為枕時<lb/>
郎中庾威世稱博物召請别之庾捧翫良久白曰此槐<lb/>
癭是雌樹生者恐不堪用裴曰郎中甲子多少庾曰某<lb/>
與令公同是甲辰生公笑曰郎中便是雌甲辰<hi>出盧氏雜説</hi>
　　　　姚峴<lb/>
<pb n="KR3l0118_WYG_250-13b"/>
唐姚峴有文學而好滑稽遇機即發僕射姚南仲廉察<lb/>
陜郊峴初釋艱服候見以宗從之舊延於中堂弔罷未<lb/>
語及他事陜當兩京之路賓客謁無時門外忽投刺云李<lb/>
過庭南仲曰過庭之名甚新未知誰家子弟左右皆稱<lb/>
不知又問峴知之乎峴初猶俛首嚬眉頃之自不可忍<lb/>
斂手言曰恐是李趨兒南仲久方悟而大笑<hi>出因話録</hi>
　<lb/>
　太平廣記卷二百五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百三</head> <lb/>
    <p>
<pb n="KR3l0118_WYG_203-1a"/>
欽定四庫全書<lb/>
　太平廣記卷二百三<lb/>
　　樂一<lb/>
　　　舜白玉琯　　師延　　　　師曠<lb/>
　　　師涓　　　　楚懐王　　　咸陽宫銅人<lb/>
　　　隋文帝　　　唐太宗　　　衛道弼曹紹䕫<lb/>
　　　裵知古　　　李嗣眞　　　宋沇<lb/>
　　　王仁裕　　　李師誨<lb/>
<pb n="KR3l0118_WYG_203-1b"/>
　　琴<lb/>
　　　璵璠樂　　　劉道强　　　趙后<lb/>
　　　馬融　　　　楊秀　　　　李勉<lb/>
　　　張𢎞靖　　　董庭蘭　　　蔡邕<lb/>
　　　于頔　　　　韓臯　　　　王中散<lb/>
　　瑟<lb/>
　　　盧邁　　　　阮咸<lb/>
　　　樂一<lb/>
<pb n="KR3l0118_WYG_203-2a"/>
　　　　舜白玉琯<lb/>
舜之時西王母來獻白玉琯漢章帝時零陵文學奚景<lb/>
於冷道舜祠下得笙白玉琯知古以玉為琯後乃易之<lb/>
以竹為琯耳夫以玉作音故神人和鳳凰儀也<hi>出風俗通</hi>
　　　　師延<lb/>
師延者殷之樂工也自庖皇以來其世遵此職至師延<lb/>
精述隂陽曉明象緯終莫測其為人世載遼絶而或出<lb/>
或隱在軒轅之世為司樂之官及乎殷時總修三皇五<lb/>
<pb n="KR3l0118_WYG_203-2b"/>
帝之樂撫一絃之琴則地祗皆升吹玉律則天神俱降<lb/>
當軒轅之時已年數百嵗聼衆國樂聲以審世代興亡<lb/>
之兆至夏末抱樂噐以奔殷而紂淫於聲色乃拘師延<lb/>
於隂宫之内欲極刑戮<hi>隂宫囚人之所</hi>師延既被囚縶奏清商<lb/>
流徵調角之音司獄者以聞於紂紂猶嫌曰此乃淳古遠<lb/>
樂非余可聼悦也猶不釋師延乃更奏迷魂淫魄之曲<lb/>
以歡修夜之娛乃得免炮烙之害聞周武王興師乃越<lb/>
濮流而逝或云其後死於水府故晉衛之人鐫石鑄金<lb/>
<pb n="KR3l0118_WYG_203-3a"/>
圖畫以象其形立祠不絶矣<hi>出王子年拾遺記</hi>
　　　　師曠<lb/>
師曠者或云出於晉靈之世以主樂官妙辯音律撰兵<lb/>
書萬篇時人莫知其原裔出没難詳也晉平公時以隂<lb/>
陽之學顯於當世乃薰目為瞽以絶塞衆慮專心於星<lb/>
筭音律考鍾吕以定四時無毫釐之異春秋不記師曠<lb/>
出於何帝之時曠知命欲終乃述寶符百卷至戰國分<lb/>
爭其書滅絶矣晉平公使師曠奏清徵師曠曰清徵不<lb/>
<pb n="KR3l0118_WYG_203-3b"/>
如清角也公曰清角可得聞乎師曠曰君德薄不足聼<lb/>
之聼之將恐敗公曰寡人老矣所好者音願遂聼之師<lb/>
曠不得已而鼔一奏之有雲從西北方起再奏之大風<lb/>
至大雨隨之掣帷幕破爼豆墮廊瓦坐者散走平公恐<lb/>
懼伏於廊室晉國大旱赤地三年平公之身遂病<hi>出王子年</hi>
<hi>拾遺記</hi>
　　　　師涓<lb/>
師涓者出於衛靈公之世能寫列代之樂善造新曲以<lb/>
<pb n="KR3l0118_WYG_203-4a"/>
代古聲故有四時之樂春有離鴻去㕍應蘋之歌夏有<lb/>
明晨焦泉之華流金之調秋有商颷白雲落葉吹蓬之<lb/>
曲冬有凝河流隂沉雲之操此四時之聲奏於靈公公<lb/>
情湎心惑忘於政事蘧伯玉諫曰此雖以發揚氣律終<lb/>
為沉湎靡曼之音無合於風雅非下臣宜薦於君也靈<lb/>
公乃去新聲而親政務故衛人美其化焉師涓悔其違<lb/>
於雅頌失為臣之道乃退而隱迹伯玉焚其樂器於九<lb/>
逹之衢恐後世傳造焉其歌曲湮滅世代遼遠唯紀其<lb/>
<pb n="KR3l0118_WYG_203-4b"/>
篇目之大意也<hi>出王子年拾遺記</hi>
　　　　楚懐王<lb/>
洞庭之山浮於水上其下金堂數百間帝女居之四時<lb/>
聞金石絲竹之音徹於山頂楚懐王之時與羣才賦詩<lb/>
於水湄故云瀟湘洞庭之樂聼者令人難老雖咸池簫<lb/>
韶不能比焉毎四仲之節王嘗繞山以遊宴各舉四仲<lb/>
之氣以為樂章惟仲春律中夾鐘乃作輕流水之詩宴<lb/>
於山南時中㽔賔乃作皓露秋霜之曲其後懐王好進<lb/>
<pb n="KR3l0118_WYG_203-5a"/>
姦雄羣賢逃越屈平以忠見斥隱於沅澧之間王廹逐<lb/>
不已乃赴清泠之淵楚人思慕之謂之水仙<hi>出王子年拾遺記</hi>
　　　　咸陽宫銅人<lb/>
秦咸陽宫中有鑄銅十二枚坐髙皆三五尺列在一筵<lb/>
上琴筑竽笙各有所執皆組綬華采儼若生人筵下有<lb/>
銅管上口髙數尺其一管空内有繩大如指使一人吹<lb/>
空管一人紐繩則琴瑟竽筑皆作與眞樂不異<hi>出西京雜記</hi>
　　　　隋文帝<lb/>
<pb n="KR3l0118_WYG_203-5b"/>
隋文帝開皇十四年於翟泉獲玉磬十四懸之於庭有<lb/>
二素衣神人來擊之其聲妙絶<hi>出洽聞記</hi>
　　　　唐太宗<lb/>
唐太宗留心雅正勵精文教乃命太常卿祖孝孫正宮<lb/>
商起居郎呂才習音韻協律即張文收考律呂平其散<lb/>
濫為之折衷作降神樂為九功舞天下靡然向風矣初<lb/>
孝孫以梁陳舊樂雜用吳楚之音周齊舊樂多渉胡戎<lb/>
之伎於是斟酌南北考以古音而作大唐雅樂以十二<lb/>
<pb n="KR3l0118_WYG_203-6a"/>
律各順其月旋相為宫按禮記云大樂與天地同和詩<lb/>
序云太平之音安以樂其政和故制十二和之樂合三<lb/>
十曲八十四調祭圜丘以黄鐘為宮方澤以大呂為宮<lb/>
宗廟以太簇為宮五郊迎享則隨月用律為宮初隋但<lb/>
用黄鐘一宫唯扣七鐘餘五虗懸而不扣及孝孫造旋<lb/>
宫之法扣鐘皆遍無復虗懸矣時張文收善音律以蕭<lb/>
吉樂譜未甚詳悉取歴代沿革截竹為十二律吹之備<lb/>
盡旋宮之義太宗又召文收於太常令與孝孫參定雅<lb/>
<pb n="KR3l0118_WYG_203-6b"/>
樂太樂古鐘十二俗號啞鐘莫能通者文收吹律調之<lb/>
聲乃暢徹知音樂者咸服其妙授協律郎及孝孫卒文<lb/>
收始復採三禮更加釐革而樂教大備矣<hi>出譚賓録</hi>
　　　　又<lb/>
潤州曾得玉磬十二以獻張率更扣其一曰晉某嵗所<lb/>
造也是嵗閏月造磬者法月數當有十三箇闕其一宜<lb/>
如黄鐘東九尺掘必得焉求之如言而得<hi>出國史纂異</hi>
　　　　又<lb/>
<pb n="KR3l0118_WYG_203-7a"/>
貞觀中景雲見河水清張率更制為景雲河清歌名曰<lb/>
燕樂今元㑹第一奏是也<hi>出國史纂異</hi>
　　　　又<lb/>
太宗之平劉武周河東士庻歌舞於道軍人相與作秦<lb/>
王破陣樂之曲後編樂府云<hi>闕</hi>
　　　　又<lb/>
破陣樂被甲持㦸以象戰事慶善樂長袖曵屣以象文<lb/>
德鄭公見奏破陣樂則俯而不視慶善樂則翫之不厭<lb/>
<pb n="KR3l0118_WYG_203-7b"/>
<hi>出國史纂異</hi>
　　　　衛道弼曹紹䕫<lb/>
樂工衛道弼天下莫能以聲欺者曹紹䕫與道弼偕為<lb/>
太樂合享北郊御史怒紹䕫欲以樂不和為罪雜叩鐘<lb/>
磬聲使䕫聞召之無誤者由是反歎伏洛陽有僧房中<lb/>
磬子夜輒自鳴僧以為怪懼而成疾求術士百方禁之<lb/>
終不能已䕫與僧善來問疾僧具以告俄擊齋鐘復作<lb/>
聲紹䕫笑曰明日可設盛饌當為除之僧雖不信紹䕫<lb/>
<pb n="KR3l0118_WYG_203-8a"/>
言冀其或效乃具饌以待之䕫食訖出懐中錯鑪磬數<lb/>
處而去其聲遂絶僧苦問其所以䕫云此聲與鐘律合<lb/>
擊彼此應僧大喜其疾亦愈<hi>出國史纂異</hi>
　　　　裵知古<lb/>
裵知古奏樂謂元行冲曰金石諧和當有吉慶之事其<lb/>
在唐室子孫耳其月中宗即位<hi>出譚賓録</hi>
　　　　又<lb/>
知古直太常路逢乘馬者聞其聲竊言曰此人即當墮<lb/>
<pb n="KR3l0118_WYG_203-8b"/>
馬好事者隨而觀之行未半坊馬驚殆死又嘗觀人迎<lb/>
婦聞婦珮玉聲曰此婦不利姑是日姑有疾竟亡善於<lb/>
攝生開元十二年年百嵗而卒<hi>出國史纂異</hi>
　　　　李嗣眞<lb/>
唐朝承周隋離亂樂懸散失獨無徵音國姓所闕知者<lb/>
不敢言逹其事天后末御史大夫李嗣眞密求之不得<lb/>
一旦秋爽聞砧聲者在今弩營是當時英公宅又數年<lb/>
無由得之其後徐敬業反天后瀦其宫嗣真乃求得䘮車<lb/>
<pb n="KR3l0118_WYG_203-9a"/>
一鐔入振之於東南隅果有應者遂掘之得石一叚裁<lb/>
為四具補樂懸之闕後享宗廟郊天掛簨簴者乃嗣眞<lb/>
所得也<hi>出獨異志</hi>
　　　　宋沇<lb/>
宋沇為太樂令知音近代無比太常久亡徵調沇考鍾<lb/>
律得之<hi>出國史補</hi>
沇為太常丞嘗一日早於光宅佛寺待漏聞塔上風鐸<lb/>
聲傾聼久之朝廻復止寺舍問寺主僧曰上人塔鈴皆<lb/>
<pb n="KR3l0118_WYG_203-9b"/>
知所自乎曰不能知沇曰其間有一是古製某請一登<lb/>
塔循金索試歴扣以辨之可乎僧初難後許乃扣而辨<lb/>
焉在寺之人即言往往無風自揺洋洋有聞非此耶沇<lb/>
曰是耳必因祠祭考夲懸鐘而應之固求摘取而觀之<lb/>
曰此姑洗之編鐘耳請旦獨掇於僧庭歸太常令樂工<lb/>
與僧同臨之約其時彼知夲懸此果應遂購而獲焉又<lb/>
曾送客出通化門逢度支運乘駐馬俄頃忽草草揖客<lb/>
别乃隨乘行認一鈴言亦編鐘也他人但覺鎔鑄獨工<lb/>
<pb n="KR3l0118_WYG_203-10a"/>
不與衆者埓莫知其餘及配懸音形皆合其度異乎此<lb/>
亦識徵在金奏者與<hi>出羯鼓録</hi>
　　　　王仁裕<lb/>
晉都洛下丙申年春翰林學士王仁裕夜直聞禁中蒲<lb/>
牢毎發聲如叩項腦之間其鐘忽撞作索索之聲有如<lb/>
破裂如是者旬餘毎與同職黙議罔知其何兆焉其年<lb/>
中春晉帝果幸於梁汴石渠金馬移在雪宫迄今十三<lb/>
年矣索索之兆信而有徵<hi>出玉堂閒話</hi>
<pb n="KR3l0118_WYG_203-10b"/>
　　　　李師誨<lb/>
李師誨者畫畨馬李漸之孫也為劉從諫潞州從事知<lb/>
從諫不軌遂隱居黎城山潞州平朝廷嘉之就除縣宰<lb/>
曾於衲僧處得落星石一片僧云於蜀路早行見星墜<lb/>
於前遂掘之得一片石如斷磬其石端有雕刻狻猊之<lb/>
首亦如磬有孔穿絛處尚光滑豈天上奏樂噐毁而墜<lb/>
歟此石流轉到安邑李甫宅中<hi>出尚書故實</hi>
　　　琴<lb/>
<pb n="KR3l0118_WYG_203-11a"/>
　　　　璵璠樂<lb/>
秦咸陽宮有琴長六尺安十三絃二十六徽皆七寶飾<lb/>
之銘曰璵璠之樂<hi>出西京雜記</hi>
　　　　劉道强<lb/>
齊人劉道强善彈琴能作單鳬寡鶴之弄聼者皆悲不<lb/>
能自攝<hi>出西京雜記</hi>
　　　　趙后<lb/>
趙后有寶琴曰鳳凰皆以金玉隱起為龍鳳螭鸞古賢<lb/>
<pb n="KR3l0118_WYG_203-11b"/>
烈女之象亦善為歸風送遠之操焉<hi>出西京雜記</hi>
　　　　馬融<lb/>
馬融歴二郡兩縣政務無為事從其約在武都七年南<lb/>
郡四年未嘗按論刑殺一人性好音樂善鼓琴吹笛毎<lb/>
氣出蜻蜊相和<hi>出商芸小説</hi>
　　　　楊秀<lb/>
隋文帝子蜀王秀嘗造千面琴散在人間<hi>出尚書故實</hi>
　　　　李勉<lb/>
<pb n="KR3l0118_WYG_203-12a"/>
唐汧公李勉好雅琴嘗取桐梓之精者雜綴為之百衲<lb/>
琴用蝸殻為徽其間三面尤絶異通謂之嚮泉韻磬絃<lb/>
一上可十年不斷<hi>出尚書故實</hi>
　　　　又<lb/>
勉又取漆筩為之多至數百張求者與之有絶代者一<lb/>
名嚮泉一名韻磬自寶於家<hi>闕</hi>
　　　　又<lb/>
京中又以樊氏路氏琴為第一路氏有房太尉石枕損<lb/>
<pb n="KR3l0118_WYG_203-12b"/>
處惜而不治蜀中雷氏斵琴常自品第上者以玉徽次<lb/>
者以寶徽又次者以金螺蚌徽<hi>闕</hi>
　　　　張𢎞靖<lb/>
張相𢎞靖夜㑹名家觀鄭宥調二琴至切各置一榻動<lb/>
宫則宫應動角則角應稍不切乃不應宥師董庭蘭尤<lb/>
善況聲祝聲<hi>岀國史補</hi>
　　　　董庭蘭<lb/>
嚮泉韻磬夲落樊澤司徒家後在珠崖宅又在張彦遠<lb/>
<pb n="KR3l0118_WYG_203-13a"/>
宅今不知流落何處彈琴近代稱賀若夷甘黨前有董<lb/>
庭蘭陳懐古懐能况祝二家聲謂大小胡笳也蕭古亦<lb/>
善琴云胡笳第四頭犯無射商遂用其音為蕭氏九弄<lb/>
<hi>出盧氏雜説</hi>
　　　　蔡邕<lb/>
蔡邕在陳留其鄰人有以酒食召邕比徃而酒㑹已酣<lb/>
焉客有彈琴者邕至門潛聼之曰嘻以樂召我而有殺<lb/>
心何也遂返將命者告主人主人遽自追而問其故邕<lb/>
<pb n="KR3l0118_WYG_203-13b"/>
具以告琴者曰我向鼓絃見螗螂方向鳴蟬蟬將去螗<lb/>
螂為之一前一却吾心唯恐螗螂之失蟬也此豈為殺<lb/>
心而聲者乎邕歎曰此足以當之矣<hi>出漢書</hi>
　　　　于頔<lb/>
于司空頔常令客彈琴其嫂知音聴於簾下歎曰三分之<lb/>
中一分箏聲二分琵琶聲無本色韻<hi>出國史補</hi>
　　　　韓臯<lb/>
韓臯生知音律嘗觀彈琴至止息歎曰妙哉稽生之為<lb/>
<pb n="KR3l0118_WYG_203-14a"/>
是也其當晉魏之際其音主商商為秋聲秋也者天將<lb/>
揺落肅殺其嵗之晏乎又晉承金運之聲也此所以知<lb/>
魏之季而晉將代之也慢其商絃以宫同音是臣奪君<lb/>
之義也此所以知司馬氏之將簒也司馬懿受魏明帝<lb/>
顧托後反有簒奪之心自誅曹爽逆節彌露王陵都督<lb/>
揚州謀立楚王彪毌丘儉文欽諸葛誕前後相繼為揚<lb/>
州都督咸有匡復魏室之謀皆為懿父子所殺叔夜以<lb/>
揚州故廣陵之地彼四人者皆魏室文武大臣咸散敗<lb/>
<pb n="KR3l0118_WYG_203-14b"/>
於廣陵故名其曲為廣陵散言魏氏㪚亡自廣陵始也<lb/>
止息者晉雖暴興終止息於此也其哀憤戚慘痛廹切<lb/>
之音盡在於是永嘉之亂是其應乎叔夜撰此將貽後<lb/>
代之知音者且避晉禍所以託之鬼神也臯之於音可<lb/>
謂至矣<hi>出盧氏雜記</hi>
　　　　王中散<lb/>
唐乾符之際黄巢盗據兩京長安士大夫避地北遊者<lb/>
多矣時有前翰林待詔王敬傲長安人能碁善琴風骨<lb/>
<pb n="KR3l0118_WYG_203-15a"/>
清峻初自蒲坂歴於并并帥鄭從讜以相國鎭汾晉傲<lb/>
謁之不見禮後又之鄴時羅紹威新立方撫士卒務在<lb/>
戰爭敬傲在鄴中數嵗時李山甫文筆雄健名著一方<lb/>
適於道觀中與敬傲相遇又有李處士亦善撫琴山甫<lb/>
謂二客曰幽蘭緑水可得聞乎敬傲即應命而奏之聲<lb/>
清韻古感心動神曲終敬傲澘然返𬒮云憶在咸通王庭<lb/>
秋夜供奉至尊之際不意流離於此也李處士亦為白<lb/>
鶴之操山甫援毫抒思以詩贈曰幽蘭綠水耿清音歎<lb/>
<pb n="KR3l0118_WYG_203-15b"/>
息先生枉用心世上幾時曾好古人前何必苦霑襟餘<lb/>
句未成山甫亦自黯然悲其未遇也王生因别彈一曲<lb/>
坐客彌加悚敬非尋常之品調山甫遂命酒停絃各引<lb/>
滿數杯俄而玉山俱倒洎酒醒山甫方從容問曰向來<lb/>
所操者何曲他處未之有也王生曰某家習正音奕世<lb/>
傳受自由德順以來待詔金門之下凡四世矣其常所<lb/>
操弄人衆共知唯嵇中散所受伶倫之曲人皆謂絶於<lb/>
洛陽東市而不知有傳者余得自先人名之曰廣陵散<lb/>
<pb n="KR3l0118_WYG_203-16a"/>
也山甫早疑其音韻殆似神工又見王生之説即知古<lb/>
之廣陵散或傳於世矣遂成四韻載於詩集今山甫集<lb/>
中只標李處士蓋寫錄之誤耳由是李公常目待詔為<lb/>
王中散也王生後又遊常山是時節帥王鎔年在㓜齡<lb/>
初秉戎鉞方延多士以廣令名時有李敻郎中莫又𤣥<lb/>
祕書蕭珦員外張道古並英儒才學之士咸自四集於<lb/>
文華館故待詔之琴碁亦見禮於賓榻嵗時供給莫不<lb/>
豐厚王或命揮絃動軫必大加錫遺焉在常山十數年<lb/>
<pb n="KR3l0118_WYG_203-16b"/>
甚承禮遇敬傲毎戴危冠着髙屐優遊嘯詠而已冬月<lb/>
亦葛巾單衣體無綿纊日醺酣於市人咸怪異之聞昭<lb/>
宗返正辭歸帝里後不知所終敬傲又能衣䄂中剪紙<lb/>
為蜂蝶舉袂令飛滿於四座或入人之襟袖以手攬之<lb/>
即復於故所也當時咸疑有神仙之術張道古與相善<lb/>
毎欽其道藝㑹著王逸人傳為此也道古名睍博學善<lb/>
古文讀書萬卷而不好為詩曾在張楚夢座上時久旱<lb/>
忽大雨衆賓皆喜而詠之道古最後方成絶句曰亢暘<lb/>
<pb n="KR3l0118_WYG_203-17a"/>
今已久喜雨自雲傾一㸃不斜去極多時下成坐客重<lb/>
其文學之名而哂其詩之拙也<hi>出耳目記</hi>
　　　瑟<lb/>
　　　　盧邁<lb/>
盧中丞邁有寳瑟四各直數十萬有寒玉石罄響泉和<lb/>
至之號<hi>出傳記</hi>
　　　　阮咸<lb/>
元行冲賓客為太常少卿時有人於古墓中得銅物似<lb/>
<pb n="KR3l0118_WYG_203-17b"/>
琵琶而身正圓莫有識者元視之曰此阮咸所造樂也<lb/>
乃令匠人改以木為聲清雅今呼為阮咸者是也<hi>出國史纂</hi>
<hi>異</hi>
　　　　又<lb/>
晉書稱阮咸善彈琵琶後有發咸墓者得琵琶以瓦為<lb/>
之時人不識以為於咸墓中所得因名阮咸近有能者<lb/>
不少以琴合調夕夕同之<hi>出盧氏雜説</hi>
　大平廣記卷二百三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百十三</head> <lb/>
    <p>
<pb n="KR3l0118_WYG_113-1a"/>
欽定四庫全書<lb/>
　太平廣記卷一百十三<lb/>
　　報應十二<lb/>
　　　張應　　　　釋道安　　　周閔<lb/>
　　　王懿　　　　謝敷　　　　僧法洪<lb/>
　　　劉式之　　　劉齡　　　　陳安居<lb/>
　　　馬處伯<lb/>
　　　　張應<lb/>
<pb n="KR3l0118_WYG_113-1b"/>
晉張應厯陽人本事俗神鼓舞淫祀咸和八年移居蕪<lb/>
湖妻得病應請禱備至財産畧盡妻法家弟子也謂曰<lb/>
今病日困求鬼無益乞作佛事應許之往精舍中見竺<lb/>
曇鎧謂曰佛如愈病之藥見藥不服雖事無益應許當<lb/>
事佛曇謂期明日當往應歸夜夢見人長丈餘從南來<lb/>
入門曰此家何乃爾不浄見曇鎧隨後曰始欲發意未<lb/>
可責之應眠覺便秉火作髙座及鬼子母座曇鎧明往<lb/>
應説其夢遂受五戒屏除神影大設福供妻病有間尋<lb/>
<pb n="KR3l0118_WYG_113-2a"/>
即全愈咸康二年應至馬溝市鹽還泊蕪湖夜宿夢見<lb/>
三人以鈎釣之應曰我佛弟子牽終不置曰奴判走多<lb/>
時應恐謂曰放我當與君一升酒釣人乃放之謂應曰<lb/>
曇鎧濶絶已久病甚遣請之適值不在應尋氣絶數日<lb/>
而蘇説有數人以鈎釣之將北去下一坂岸盛有鑊湯<lb/>
刀劍楚毒之具應悟是地獄欲呼師名忘曇鎧字但喚<lb/>
和尚救我亦時喚佛有頃一人從西方長丈餘執金杵<lb/>
欲撞釣人皆怖散長人引應去謂曰汝命盡不復久生<lb/>
<pb n="KR3l0118_WYG_113-2b"/>
可暫還家頌唄三偈并取和尚名字三日當復命過即<lb/>
生天矣應即復蘇三日之中持齋頌唄遣人將疏取曇<lb/>
鎧名至日食畢禮佛讚唄與家人辭别澡沐冠帶如睡<lb/>
而亡<hi>出法苑珠林</hi>
　　　　釋道安<lb/>
東晉恆山沙門釋道安者經石趙之亂避地於襄陽註<lb/>
般若道行宻迹諸經析疑甄解二十餘卷恐不合理乃<lb/>
誓曰若所説不違理者當見瑞相乃夢見一道人頭白<lb/>
<pb n="KR3l0118_WYG_113-3a"/>
眉長語安曰君所註經殊合道理我不得入泥洹住在<lb/>
西域當相助𢎞道可時設食也後逺公云昔和尚所夢<lb/>
乃是賔頭盧也於是立座享之遂成永則<hi>出法苑珠林</hi>
　　　　周閔<lb/>
周閔汝南人晉䕶軍世奉佛法蘇峻之亂邑人皆東西<lb/>
播遷閔家有大品一部以半幅八丈素反復書之又有<lb/>
他經數部大品亦雜在其中既當避難單行不能得盡<lb/>
持去尤惜大品不知在何部中倉卒而去徘徊歎惋不<lb/>
<pb n="KR3l0118_WYG_113-3b"/>
覺大品忽自出外閔驚喜持去周氏遂世寶之至今尚<lb/>
在一説云周嵩婦胡母氏有素書大品其素廣五寸而<lb/>
大品一部盡在焉又并有舍利銀甖寘之並緘於深篋<lb/>
中永嘉之亂胡母氏時避兵南奔經及舍利自出篋外<lb/>
因求懐之以渡江東又嘗遇火不暇取經及屋盡火滅<lb/>
得之於灰燼之下儼然如故㑹稽王道子就嵩曾孫雲<lb/>
求以供養後常暫在新渚寺劉敬叔云曾親見此經字<lb/>
如麻子㸃畫分明新渚寺今天安是也此經盖得道僧<lb/>
<pb n="KR3l0118_WYG_113-4a"/>
慧則所寫也或云嘗在簡靖道尼轉誦<hi>出㝠祥記</hi>
　　　　王懿<lb/>
晉王懿字仲徳太原人為車騎將軍世信佛法父黄為<lb/>
中山太守為丁零所害懿與兄侍母南歸登涉飢疲絶<lb/>
糧無計唯歸心三寶忽見一童子牽青牛見懿等各與<lb/>
一飯因忽不見時積雨大水懿前望浩然莫知揭厲俄<lb/>
有一白狼馴繞其前過水復返似欲引導如此者三於<lb/>
是隨狼行水纔至膝得路歸朝後自五兵尚書為徐州<lb/>
<pb n="KR3l0118_WYG_113-4b"/>
刺史嘗欲設齋宿昔洒掃盛列香花經像忽聞法堂有<lb/>
經唄聲清婉流暢懿遽往視見五沙門在佛座前神儀<lb/>
偉異懿心甚欽敬沙門顧盼依然瞻禮未竟皆竦身飛<lb/>
空而去親賔見者倍增信悟<hi>出法苑珠林</hi>
　　　　謝敷<lb/>
謝敷字慶緒㑹稽山陰人鎮軍將軍輶之兄子也少有<lb/>
髙操𨼆於東山篤信大法精勤不倦手寫首楞嚴經嘗<lb/>
置都下白馬寺中寺為鄰火所延什物餘經並成煨燼<lb/>
<pb n="KR3l0118_WYG_113-5a"/>
而此經止燒紙頭界畫外而已文字悉存無所毁失敷<lb/>
死時友人疑其得道及聞此經彌加驚異<hi>出法苑珠林</hi>
　　　　僧法洪<lb/>
晉世沙門僧法洪在瓦官寺義熙十二年時官禁鎔鑄<lb/>
洪元發心鑄丈六金像私鑄竟猶在模所司知覺收洪<lb/>
楚械洪念觀音每日百遍忽夢所鑄金像往獄手摩頭<lb/>
曰無慮其像胸前方一尺許銅色燋沸當洪禁日國家<lb/>
牛馬不肯入欄時以為怪旬日有赦洪得免像即破模<lb/>
<pb n="KR3l0118_WYG_113-5b"/>
而自現也<hi>出辨正論</hi>
　　　　劉式之<lb/>
彭城劉式之常供養一金像無故失去不知所在式之<lb/>
夙夜思愆自責至念㝠通經百日後其像忽然自現本<lb/>
座神光照室全家驚喜倍加傾心<hi>出辨正論</hi>
　　　　劉齡<lb/>
宋劉齡不知何許人居晉陵東路城村頗奉佛法於宅<lb/>
中立精舍時設齋元嘉九年三月二十七日父暴亡時<lb/>
<pb n="KR3l0118_WYG_113-6a"/>
巫祝並云家當更有三人喪亡鄰家有事道祭酒魏巨<lb/>
常為章符誑誘村里語齡曰君家喪禍未已由奉不明<lb/>
神也若改事大道必蒙福祐不改意者將滅其門齡遂<lb/>
敬延祭酒罷不奉法巨云宜焚經像災乃當除耳遂爇<lb/>
精舍炎熾移日唯屋而已經像幡座儼然如故像於中<lb/>
夜大放赤光其時諸祭酒有二十許人有懼靈驗宻委<lb/>
去者巨等師徒意猶不止被髮禹步報持刀索云斥佛<lb/>
還故國不得留中夏為民害也齡於其處如有人毆打<lb/>
<pb n="KR3l0118_WYG_113-6b"/>
頓仆於地家人扶起方餘氣息遂痿躄不能行魏巨體<lb/>
内發疽日出血三升不一月苦死自外同伴並患癩疾<lb/>
鄰人東安太守水立和傳於東陽時多見者<hi>出法苑珠林</hi>
　　　　陳安居<lb/>
宋陳安居襄陽縣人也伯父少事巫俗鼓舞祭祀神像<lb/>
盈宅父獨敬信釋法恆自齋戒世父無子以安居紹焉<lb/>
安居雖即伯舍而理行精至廢絶淫祀忽得病發狂則<lb/>
為謌神之曲迷悶邪僻如此彌歳而執心愈固常誓曰<lb/>
<pb n="KR3l0118_WYG_113-7a"/>
若我所執之志偶當虧奪者必先自臠截四體乃就其<lb/>
事家人並勸之安居不聽經三年病發死但心下微煖<lb/>
家不敢殮至七日夜守者覺尸足間如有風來飃動衣<lb/>
衾蘇而有聲家人初懼尸蹷皆走避之既而稍能轉動<lb/>
仍求水漿家人喜問從何來安居具説所經初見有人<lb/>
若使者侍從數十人呼去從者欲縛之使者曰此人有<lb/>
福未可縛也行可百餘里至一城府屋宇甚整使者將<lb/>
至府所如局司之處俄有人授紙筆令安居曰可疏二<lb/>
<pb n="KR3l0118_WYG_113-7b"/>
十四通死名安居如言疏名成數通有一人從内出揚<lb/>
聲大呼曰居可人既義稱安有教付刺奸獄吏兩人一<lb/>
云與大械一云此人頗有福只可三尺械議論不決乃<lb/>
共視文書久之遂與三尺械少頃見一貴人翼從數十<lb/>
形貎都雅謂安居曰汝那得來安居具陳所由貴人曰<lb/>
汝伯有罪但宜録治以先殖小福故今得游觀也獄吏<lb/>
不肯釋械曰府君無教不敢専輒貴人曰但付我不使<lb/>
走逸也乃釋之貴人將安居遍至諸地獄備見苦楚畧<lb/>
<pb n="KR3l0118_WYG_113-8a"/>
與經文相符遊歴未竟有傳教來云府君喚安居安居<lb/>
惶懼求救於貴人貴人曰汝自無罪但以實對必無憂<lb/>
也安居至門見有桎梏者數百一時俱進安居在第三<lb/>
至階下一人冠冕立於囚前讀罪簿其第一措行昔者<lb/>
娶妻之始夫婦為誓有子無子終不相棄而其人本是<lb/>
祭酒嘗亦奉道供化徒衆中得一女弟子因而奸之遂<lb/>
棄本妻妻嘗訴寃府君曰汝夫婦違誓大義不終罪一<lb/>
也師資義著在三而奸之是父子相婬無以異也付法<lb/>
<pb n="KR3l0118_WYG_113-8b"/>
局詳刑次讀第二女人辭牒忘其姓名云家在南陽冠<lb/>
軍縣黄水里家安爨器於竈口而此婦眠嬰兒於竈上<lb/>
匍匐走行糞汚爨器中此婦還見即請謝神祗盥洗精<lb/>
潔而其舅每罵此婦言無有天道鬼神致此惡婦得行<lb/>
汙穢司命聞知故録送之府君曰眠竈非過小兒無知<lb/>
又且已請謝神是無罪矣舅罵無道誣謗幽靈可録之<lb/>
來須臾而至次到安居階下人具讀明牒為伯所訴府<lb/>
君曰此人事佛大徳人也其伯殺害無辜訾誑百姓罪<lb/>
<pb n="KR3l0118_WYG_113-9a"/>
宜窮治以其有小福故未加之罪耳今復謗訴無辜敕<lb/>
催録取來已而府君遣安居還若可去善成勝業可夀<lb/>
九十三努力勉之勿復更來將離府局司云君可拔却<lb/>
死名於是安居以次抽名既畢而至向遊貴人所貴人<lb/>
亦至云知汝無他罪得還甚善力修功徳身福微不辦<lb/>
生天受報於此輔佐府君亦優游富貴神道之美吾家<lb/>
在宛姓某名某君還為吾致意尊奉法戒勿犯偏禁可<lb/>
具以所見示語之也乃以三人力士送安居出門數百<lb/>
<pb n="KR3l0118_WYG_113-9b"/>
步傳教送符與安居謂曰君可持此符經闗戍次以示<lb/>
之勿輒偷過偷過有罪讁也若有水礙可以此符投水<lb/>
中即得過矣安居受符而歸行久之阻大江不得渡安<lb/>
居依言投符矇然如眩乃是其家庭中也正聞家中號<lb/>
慟所送三人勒還就身安居聞其身臭穢曰吾不復能<lb/>
歸此人乃强排之仆於尸脚上安居既愈欲驗黄水婦<lb/>
人特往冠軍縣尋問果有此婦相見依然如有舊識云<lb/>
已死得生舅即以其日亡説所聞見與安居悉同安居<lb/>
<pb n="KR3l0118_WYG_113-10a"/>
果夀九十三也<hi>出法苑珠林</hi>
　　　　馬處伯<lb/>
宋馬處伯巴西閬中人也少信佛法嘗作宣漢縣令元<lb/>
嘉十二年七月夜夢見天際有三人長二丈餘姿容嚴<lb/>
厲臨雲下觀諸天妓樂盈於空中告曰汝厄在荆楚戊<lb/>
寅之年八月四日若處山澤其禍克消人中齋戒亦可<lb/>
獲免若過此期當悟道也時俯見相識楊暹等八人並<lb/>
着鎖械又見道士胡遼半身出空天際人皆記八人命<lb/>
<pb n="KR3l0118_WYG_113-10b"/>
盡年月唯語遼曰若能修立功徳猶可延長也暹等皆<lb/>
如期而亡遼益懼奉法山居勤勵彌至處伯後為梁州<lb/>
西曹掾州將蕭思話也蕭轉南蠻復命為行參軍處伯<lb/>
思荆楚之言心甚懼求蕭解職將適衡山蕭苦不許十<lb/>
三年即戊寅歳也六月末得病至八月危篤其日黄昏<lb/>
後忽朗然徹視遥見西方有三人行長可二丈前一人<lb/>
衣袷垂鬂項有光後二人姿質金耀儀相端備列於空<lb/>
中去地數仞處伯委悉詳視猶是前所夢者也頃之不<lb/>
<pb n="KR3l0118_WYG_113-11a"/>
見餘芳移時方歇同居大小皆聞香氣因而流汗病即<lb/>
小差處伯所居頗卑陋於時自覺處在殿堂廊壁煥耀<lb/>
皆是珍寶俄即所患平復<hi>出㝠祥記</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_113-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百十三<lb/>
</p>
<p>
</p>
  </div>
</body>
</text>
</TEI>
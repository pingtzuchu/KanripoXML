<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷三十七</head> <lb/>
    <p>
<pb n="KR3l0118_WYG_037-1a"/>
欽定四庫全書<lb/>
　太平廣記卷三十七<lb/>
　　神仙三十七<lb/>
　　　韋仙翁　　　楊越公弟　　陽平謫仙<lb/>
　　　賣藥翁　　　嚴士則<lb/>
　　　　韋仙翁<lb/>
唐代宗皇帝大厯中因晝寢常夢一人謂曰西嶽太華<lb/>
山中有黄帝壇何不遣人求訪封而拜之當獲大福即<lb/>
<pb n="KR3l0118_WYG_037-1b"/>
日詔遣監察御史韋君馳驛詣山尋訪至山下州縣陳<lb/>
設一店具飯店中所有行客悉令移之有一老翁謂店<lb/>
主曰韋侍御一飡即過吾老病不能遠去但於房中坐<lb/>
得否店主從之少頃韋君到店良久忽聞房中𠻳聲韋<lb/>
問有伺人在此遣人視之乃曰有一老父韋君訪老父<lb/>
何姓答曰姓韋韋君曰相與宗盟合有繼敘邀與同席<lb/>
老父因訪韋公祖父官諱又訪髙祖為誰韋君曰曾祖<lb/>
諱某任某官髙祖奉道不仕隋朝入此山中不知所在<lb/>
<pb n="KR3l0118_WYG_037-2a"/>
老父喟然歎曰吾即爾之髙祖也吾名集有二子爾即<lb/>
吾之小子曾孫也豈知于此與爾相遇韋君涕泣再拜<lb/>
老父止之謂曰爾祖母見在爾有二祖姑亦在山中今<lb/>
遇寒食故入郭與渠軰求少脂粉耳有一布襆襆内有<lb/>
茯苓粉片欲貨此市買問韋君爾今何之韋君曰奉勅<lb/>
於此山中求真壇州縣及山中人莫有知者不審翁能<lb/>
知此處否老父曰蓮花中峯西南上有一古壇髣髴餘<lb/>
址此當是也但不定耳遂與韋君同宿老父絶糧不食<lb/>
<pb n="KR3l0118_WYG_037-2b"/>
但飲少酒及人參茯苓湯明日韋君將入山老父曰吾<lb/>
與爾同去韋君乃以乘馬讓之老父曰爾自騎吾當杖<lb/>
策先去韋君乘馬奔馳竟不能及常在馬前三十步至<lb/>
山足道路險阻馬不能進韋君遂下隨老父入谷行不<lb/>
里許到室見三嫗老父曰此乃爾之祖母及爾之二祖<lb/>
姑也韋君悲涕再拜祖母年可七八十姑各四十餘俱<lb/>
垂髪皆以木葉為衣相見甚喜謂曰年代遷變一朝遂<lb/>
見𤣥孫欣慰久之遂與老父上山訪壇登攀嶮峻韋君<lb/>
<pb n="KR3l0118_WYG_037-3a"/>
殆不可堪老父行步若飛廻顧韋君而笑直至中峯西<lb/>
南隅果有一壇韋君灑掃拜謁立標記而廻却到老父<lb/>
石室辭出谷韋君曰到京奏報畢當請假却來請覲老<lb/>
父曰努力好事君主韋君遂下山返到闕庭具以事奏<lb/>
代宗歎異乃遣韋君齎手詔入山令刺史以禮邀致韋<lb/>
君到山中求覔遂失舊路數日尋訪不獲訪山下故老<lb/>
皆云自少年已來三二年則見此老父一到城郭顔狀<lb/>
只如舊不知其所居韋君望山慟哭而返代宗悵恨具<lb/>
<pb n="KR3l0118_WYG_037-3b"/>
以事跡宣付史館<hi>出異聞集</hi>
　　　　楊越公弟<lb/>
唐建中初楚州司馬楊集自京之任至華隂宿夜有老<lb/>
人戴大帽到店就鑪向火楊君見其耆耄因與酒食問<lb/>
姓氏曰姓楊又詰其祖先云越公最近楊公乃越姪孫<lb/>
復重問曰為君所迫我乃盡言我是越公季弟也遭兄<lb/>
亡命遂遇道真集聞姓氏再拜復坐曰吾亦知汝過此<lb/>
故來相看祖母與姑數人悉在汝欲見否吾先報去少<lb/>
<pb n="KR3l0118_WYG_037-4a"/>
頃復至明旦與楊君入山約里餘有大澗濶數丈老父<lb/>
超然而越廻首謂楊君曰當止此吾與汝喚阿婆去逡<lb/>
廵間老母及女與六七人遶巖而至楊君望拜隔水與<lb/>
語皆嗟歎亦有泣者良久曰且去妨汝行役楊君乃拜<lb/>
廻數十步却望猶有揮袖者明日復來深水髙峯並不<lb/>
見矣<hi>出逸史</hi>
　　　　陽平謫仙<lb/>
陽平謫仙不言姓氏初九隴人張守珪仙君山有茶園<lb/>
<pb n="KR3l0118_WYG_037-4b"/>
每嵗召採茶人力百餘人男女傭工者雜處園中有一<lb/>
少年自言無親族賃為摘茶甚勤愿了慧守珪憐之以<lb/>
為義兒又一女子年二十亦云無親族願為義兒之妻<lb/>
孝義端恪守珪甚善之一旦山水泛溢市井路隔鹽酪<lb/>
既闕守珪甚憂之新婦曰此可買耳取錢出門十數步<lb/>
置錢於樹下以杖叩樹得鹽酪而歸後或有所需但令<lb/>
叩樹取之無不得者其術夫亦能之因與隣婦十數人<lb/>
於塴口市相遇為買酒一椀與婦飲之皆大醉而椀中<lb/>
<pb n="KR3l0118_WYG_037-5a"/>
酒不減遠近傳説人皆異之守珪問其術受於何人少<lb/>
年曰我陽平洞中仙人耳因有小過謫於人間不久當<lb/>
去守珪曰洞府大小與人間城闕相類否對曰二十四<lb/>
化各有一大洞或方千里五百里三百里其中皆有日<lb/>
月飛精謂之伏晨之根下照洞中與世間無異其中皆<lb/>
有仙王仙官卿相輔佐如世之職司有得道之人及積<lb/>
功遷神返生之士皆居其中以為民庶每年三元大節<lb/>
諸天各有上真下遊洞天以觀其所為善惡人世生死<lb/>
<pb n="KR3l0118_WYG_037-5b"/>
興廢水旱風雨預關於洞中焉龍神祠廟血食之司皆<lb/>
為洞府所統二十四化之外青城峨嵋益登慈母繁陽<lb/>
嶓冢皆亦有洞不在十大洞天三十六小洞天之數洞<lb/>
中仙曹如人間郡縣聚落耳不可一一詳記也旬日之<lb/>
間忽失其夫婦<hi>出仙傳拾遺</hi>
　　　　賣藥翁<lb/>
賣藥翁莫知其姓名人或詰之稱祗此是真姓名有童<lb/>
稚見之逮于暮齒復見其顔狀不改常提一大葫蘆賣<lb/>
<pb n="KR3l0118_WYG_037-6a"/>
藥人吿疾求藥得錢不得錢皆與之無阻藥皆稱有效<lb/>
或無疾戲而求藥者得藥尋必失之由是人不敢妄求<lb/>
敬如神明常醉於城市間得錢亦與貧人或戲問之有<lb/>
大還丹賣否曰有一粒一千貫錢人皆笑之以為狂多<lb/>
於城市笑罵人曰有錢不買藥喫盡作土饅頭去人莫<lb/>
曉其意益笑之後於長安賣藥方買藥者多斗擻葫蘆<lb/>
已空内只有一丸出極大光明安於掌中謂人曰百餘<lb/>
年人間賣藥過却億兆之人無一人肯把錢買藥喫深<lb/>
<pb n="KR3l0118_WYG_037-6b"/>
可哀哉令之自喫却藥纔入口足下五色雲生風起飄<lb/>
飄飛騰而去<hi>出續仙傳</hi>
　　　　嚴士則<lb/>
唐文宗末建州刺史嚴士則本穆宗朝為尚衣奉御頗<lb/>
好真道因午日於終南山採藥迷路徘徊巖嶂之間數<lb/>
日所齎糧糗既四望無㞐人計其道路去京不啻五六<lb/>
百里然而林岫深僻風景明麗忽有茅屋數間出於松<lb/>
竹之下烟蘿四合纔通小徑士則連叩其門良久竟無<lb/>
<pb n="KR3l0118_WYG_037-7a"/>
出者因窺籬隙内見有一人於石榻偃卧看書士則推<lb/>
戸直造其前方乃攝衣而起士則拜罷自陳行止因遣<lb/>
坐於盤石之上亦問京華近事復問天子嗣位幾年云<lb/>
自安史犯闕㞐此迄至今日士則具陳奔馳陟厯資糧<lb/>
已絶迫於枵腹請以飲饌救之𨼆者曰自居山谷且無<lb/>
烟㸑有一物可以療饑念君遠來相遇自起於棟梁間<lb/>
脱紙囊開啓其中有百餘顆如扁豆之形俾於藥室取<lb/>
鐺拾薪汲水以一粒煮之良久微有香氣視之已如掌<lb/>
<pb n="KR3l0118_WYG_037-7b"/>
大曰可以食矣渴即取鐺中餘水飲之士則方㗖其半<lb/>
自覺豐飽復曰汝得至此當由宿分自兹三十年間無<lb/>
復饑渴俗慮塵情將澹泊也他時位至方伯當與羅浮<lb/>
相近倘能脱去塵華兼獲長生之道辭家日久可以還<lb/>
矣士則將欲吿歸且恐迷失道路曰勿憂去此二三里<lb/>
與採薪者相值可隨之而去此至國門不逺既出果有<lb/>
人採薪路側因問𨼆者姓名竟返山無所對纔經信宿<lb/>
已及樊川村野既還輦轂不喜更嘗滋味日覺氣壯神<lb/>
<pb n="KR3l0118_WYG_037-8a"/>
清有驂鸞馭鶴之意衣褐杖藜多依巖岫居守盧僕射<lb/>
躭味𤣥黙思覩異人有道流具述其由遂致之門下及<lb/>
聞方伯之説因以處士奏官自梓州别駕作牧建溪時<lb/>
年已九十到郡纔周嵗即解印歸羅浮及韋宙相公出<lb/>
鎮江南使人訪之猶在山谷大中十四年之任建安路<lb/>
由江表時蕭相公觀風浙右於桂樓開宴召之唯飲酒<lb/>
數盃他無所食矣<hi>出劇談録</hi>
　<lb/>
<pb n="KR3l0118_WYG_037-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百六十七</head>
    <p>
<pb n="KR3l0118_WYG_467-1a"/>
欽定四庫全書<lb/>
　太平廣記卷四百六十七　宋　李昉等　編<lb/>
　　水族四<lb/>
　　魚<lb/>
　　　鯀　　　　　桓冲　　　　李湯<lb/>
　　　齊澣　　　　子英春　　　洛水豎子<lb/>
　　　<graphic n="KR3607" url="https://raw.githubusercontent.com/kanripo/KR-Gaiji/master/images/KR3607.png" mimeType="image/png"/>鬼　　　　羅州赤鼈　　韓珣<lb/>
　　　封令禎　　　凝真觀　　　蜀江民<lb/>
<pb n="KR3l0118_WYG_467-1b"/>
　　　張胡子　　　柏君　　　　葉朗之<lb/>
　　　栁宗元　　　王瑶　　　　栁沂<lb/>
　　　崔棁　　　　染人　　　　海上人<lb/>
　　　法聚寺僧　　李延福<lb/>
　　　　鯀<lb/>
堯使鯀治洪水不勝其任遂誅之鯀於羽山化為黄熊<lb/>
入於羽泉今㑹稽人祭禹廟不用能水居曰能陸居曰<lb/>
熊也<hi>出述異記</hi>
<pb n="KR3l0118_WYG_467-2a"/>
　　　　桓冲<lb/>
晉桓冲為江州刺史遣人周行廬山冀覩靈異既陟崇<lb/>
巘有一湖匝生桑𣗳湖中有敗艑赤鱗魚使者渇極欲<lb/>
往飲水赤鱗魚張鬐向之使者不敢飲<hi>出法苑珠林</hi>
　　　　李湯<lb/>
唐貞元丁丑歲隴西李公佐泛瀟湘蒼梧偶遇征南從<lb/>
事𢎞農楊衡泊舟古岸淹留佛寺江空月浮徴異話竒<lb/>
楊告公佐云永泰中李湯任楚州刺史時有漁人夜釣<lb/>
<pb n="KR3l0118_WYG_467-2b"/>
於龜山之下其釣因物所制不復出漁者健水疾沉於<lb/>
下五十丈見大鐡鏁盤繞山足尋不知極遂告湯湯命<lb/>
漁人及能水者數十獲其鏁力莫能制加以牛五十餘<lb/>
頭鏁乃振動稍稍就岸時無風濤驚浪翻湧觀者大駭<lb/>
鏁之末見一獸狀有如猿白首長鬐雪牙金爪闖然上<lb/>
岸高五丈許蹲踞之狀若猿猴但兩目不能開兀若昏<lb/>
昧目鼻水流如泉涎沫腥穢人不可近乆乃引頸伸欠<lb/>
雙目忽開光彩若電顧視人焉欲發狂怒觀者奔走獸<lb/>
<pb n="KR3l0118_WYG_467-3a"/>
亦徐徐引鏁拽牛入水去竟不復出時楚多知名士與<lb/>
湯相顧愕慄不知其由爾乃漁者時知鏁所其獸竟不<lb/>
復見公佐至元和八年冬自常州餞送給事中孟蕳至<lb/>
朱方廉使薛公苹館待禮備時扶風馬植范陽盧簡能<lb/>
河東裴蘧皆同館之環爐㑹語終夕焉公佐復説前事<lb/>
如楊所言至九年春公佐訪古東吳從太守元公錫泛<lb/>
洞庭登包山宿道者周焦君廬入靈洞探仙書石穴間<lb/>
得古岳瀆經第八卷文字古竒編次蠧毁不能觧公佐<lb/>
<pb n="KR3l0118_WYG_467-3b"/>
與焦君共詳讀之禹理水三至桐栢山驚風走雷石號<lb/>
木鳴五百擁川天老肅兵不能興禹怒召集百靈捜命<lb/>
䕫龍桐栢千君長稽首請命禹因囚鴻䝉氏章商氏兠<lb/>
廬氏犁婁氏乃獲淮渦水神名無支祁善應對言語辨<lb/>
江淮之淺深原隰之遠近形若猿猴縮鼻高額青軀白<lb/>
首金目雪牙頸伸百尺力踰九象搏擊騰踔疾奔輕利<lb/>
倐忽聞視不可乆禹授之章律不能制授之烏木由不<lb/>
能制授之庚辰能制鴟脾桓木魅水靈山祅石怪奔號<lb/>
<pb n="KR3l0118_WYG_467-4a"/>
聚遶以數千載庚辰以戰逐去頸鏁大索鼻穿金鈴徙<lb/>
淮隂之龜山之足下俾淮水永安流注海也庚辰之後<lb/>
皆圖此形者免淮濤風雨之難即李湯之見與楊衡之<lb/>
説與岳瀆經符矣<hi>出戎幕閑談</hi>
　　　　齊澣<lb/>
唐開元中河南採訪使汴州刺史齊澣以徐城險急奏<lb/>
開十八里河逹於清水其河隨州縣分掘亳州真源縣<lb/>
丞崔延禕糺其縣徒開數千歩中得龍堂初開謂是虚<lb/>
<pb n="KR3l0118_WYG_467-4b"/>
穴然狀如新築浄潔周廣北壁下有五色蟄龍長一丈<lb/>
餘鯉魚五六枚各長尺有靈龜兩頭長一尺二寸眸長<lb/>
九分禕以白開河御史鄔元昌狀上齊澣澣命移龍入<lb/>
淮放龜入汴禕移龍及魚二百餘里至淮岸有魚數百<lb/>
萬首跳躍赴龍水為之沸龍入淮噴水雲霧杳㝠遂不<lb/>
復見初將移之也御史員錫拔其一鬚元昌遣人送龜<lb/>
至宋遇水泊蹔放龜水中水濶數尺深不過五寸遂失<lb/>
大龜所在涸水求之亦不獲空致小龜焉<hi>出廣異記</hi>
<pb n="KR3l0118_WYG_467-5a"/>
　　　　子英春<lb/>
子英春者舒鄉人善入水捕得赤鯉愛其色持歸養之<lb/>
池中數以米榖食之一年長丈餘遂生角有翅子英怖<lb/>
拜謝之魚言我來迎汝上我背與汝俱昇歲來歸見妻<lb/>
子魚復迎之故吳中門户作神魚子英祠也<hi>出神鬼傳</hi>
　　　　洛水豎子<lb/>
有人洛水中見豎子洗馬頃之見一物如白練帶極光<lb/>
晶繳豎子之項三兩匝即落水死凡是水中及灣泊之<lb/>
<pb n="KR3l0118_WYG_467-5b"/>
間皆有之人澡浴洗馬死者皆謂黿所引非也此名白<lb/>
特宜慎防之蛟之𩔖也<hi>出朝野僉載</hi>
　　　　<graphic n="KR3607" url="https://raw.githubusercontent.com/kanripo/KR-Gaiji/master/images/KR3607.png" mimeType="image/png"/>鬼<lb/>
鱨魚狀如鱧其文赤班長者尺餘豫章界有之多居汚<lb/>
泥池中或至數百能為<graphic n="KR3607" url="https://raw.githubusercontent.com/kanripo/KR-Gaiji/master/images/KR3607.png" mimeType="image/png"/>
                    <hi>子故反</hi>鬼幻惑祅怪亦能魅人<lb/>
其汚池側近所有田地人不敢犯或告而奠之厚其租<lb/>
直田即倍豐但匿己姓名佃之三年而後捨去必免其<lb/>
害其或為人患者能捩人靣目反人手足祈謝之而後<lb/>
<pb n="KR3l0118_WYG_467-6a"/>
免亦能夜間行於陸地所經之處有泥踪跡所到之處<lb/>
聞嗾嗾之聲北部二十五部大將軍有破泉<graphic n="KR3607" url="https://raw.githubusercontent.com/kanripo/KR-Gaiji/master/images/KR3607.png" mimeType="image/png"/>書符於<lb/>
塼石上投其池中或書板刺釘於池畔而必因風雨雷<lb/>
霆以往他所善此術者方可行之<hi>出録異記</hi>
　　　　羅州赤鼈<lb/>
嶺南羅州辯州界内水中多赤鼈其大如匙而赫赤色<lb/>
無問禽獸水牛入水即被曳深潭吸血死或云蛟龍使<lb/>
曳之不知所以然也<hi>出朝野僉載</hi>
<pb n="KR3l0118_WYG_467-6b"/>
　　　　韓珣<lb/>
唐杭州富陽縣韓珣莊鑿井纔深五六尺土中得魚數<lb/>
千頭土有㣲潤<hi>出廣古今五行記</hi>
　　　　封令禎<lb/>
唐封令禎任常州刺史於江南泝流將木至洛造廟匠<lb/>
人截木於中得一鯽魚長數寸如刻安之<hi>出廣古今五行記</hi>
　　　　凝真觀<lb/>
唐懐州凝真觀東廊柱已五十餘年道士往往聞柱中<lb/>
<pb n="KR3l0118_WYG_467-7a"/>
有蝦蟆聲不知的處後因柱朽壊易之厨人砍以為薪<lb/>
柱中得一蝦蟆其柱先無孔也<hi>出廣古今五行記</hi>
　　　　蜀江民<lb/>
唐蜀民有於江之上獲巨鼈者大於常長尺餘其裙朱<lb/>
色煮之經宿遊戲自若又加火一日水涸而鼈不死舉<lb/>
家驚懼以為龍也投於江中浮泛而去不復見矣<hi>出録異記</hi>
　　　　張胡子<lb/>
唐吳郡漁人張胡子嘗於太湖中釣得一巨魚腹上有<lb/>
<pb n="KR3l0118_WYG_467-7b"/>
丹書字曰九登龍門山三飲太湖水畢竟不成龍命負<lb/>
張胡子<hi>出靈怪集</hi>
　　　　栢君<lb/>
唐金州洵陽縣水南鄉百姓栢君懐於漢江勒漠潭採<lb/>
得魚長數尺身上有字云三度過海兩度上漢行至勒<lb/>
漠命屬栢君<hi>出録異記</hi>
　　　　葉朗之<lb/>
唐建中元年南康縣人葉朗之使奴當歸守田田下流<lb/>
<pb n="KR3l0118_WYG_467-8a"/>
有鳥陂陂中忽有物喚其聲似鵝而大奴因入水探視<lb/>
得一大物身滑宛轉内頭陂下奴乃操刀下水截得其<lb/>
後圍六尺餘長二丈許牽置岸上剥皮剖之比舎數十<lb/>
人咸共食炙肉脆肥美衆味莫逮背上有白筋大如脛<lb/>
似鱏魚鼻食之特美餘以為脯此物初死之夕朗之夢<lb/>
一人長大黒色曰我章川使者向醉孤遊誤墮陂中為<lb/>
君奴所害既廢王命身罹戮辱又析肌刳臟焚㷈充膳<lb/>
寃結之痛古今莫二與君素無隙恨若能殺奴謝責償<lb/>
<pb n="KR3l0118_WYG_467-8b"/>
過罪止凶身不爾法科恐貴門罹禍朗之驚覺不忍殺<lb/>
奴奴明年為竹尖刺入腹而死其年夏末朗之舉家得<lb/>
病死者八人<hi>出廣古今五行記</hi>
　　　　柳宗元<lb/>
唐柳州刺史河東栁宗元常自省郎出為永州司馬途<lb/>
至荆門舎驛亭中是夕夢一婦人衣黄衣再拜而泣曰<lb/>
某家楚水者也今不幸死在朝夕非君不能活之倘獲<lb/>
其生不獨感戴而已兼能假君祿益君夀為將為相且無<lb/>
<pb n="KR3l0118_WYG_467-9a"/>
難矣幸明君子一圖焉公謝而許之既寤嘿自異之及<lb/>
再寐又夢婦人且祈且謝乆而方去明晨有吏来稱荆<lb/>
帥命將宴宗元宗元既命駕以天色尚早因假寐焉既<lb/>
而又夢婦人嚬然其容憂惶不暇顧謂宗元曰某今之<lb/>
命若縷之懸於風中危將斷而飄矣而君不能念其事<lb/>
之急耶幸疾為計不爾亦與敗縷皆斷矣願君子許之<lb/>
言已又祈拜既告去心亦未悟焉即俛而念曰吾一夕<lb/>
三夢婦人告我辭甚懇豈吾之吏有不平於人者耶抑<lb/>
<pb n="KR3l0118_WYG_467-9b"/>
將宴者以魚為我膳耶得而活之亦吾事也即命駕詣<lb/>
郡宴既而以夢話荆帥且召吏訊之吏曰前一日漁人<lb/>
網獲一巨黄鱗魚將為膳今已斷其首宗元驚曰果昨<lb/>
夕之夢遂命挈而投江中然而其魚已死矣是夕又夢<lb/>
婦人来亡其首宗元益異之<hi>出宣室志</hi>
　　　　王瑶<lb/>
唐㑹昌中有王瑶者任恒州都押衙嘗為奕邑宰瑶將<lb/>
赴任所夜夢一人身懐甲胄形貎堂堂自云馮夷之宗<lb/>
<pb n="KR3l0118_WYG_467-10a"/>
將之海岸忽罹網罟為漳川漁父之所得將寘之刀几<lb/>
充膳於宰君命在詰朝故来相告倘垂救宥必厚報之<lb/>
瑶既覺言於左右曰此必縣吏相迎捕魚為饌急遣人<lb/>
至縣庖人果欲割鮮鯉鱠具以瑶命告之遂投於水中<lb/>
魚即鼓鬛揚鬐軒軒而去是夜瑶又夢前人泣以相感<lb/>
云免其五鼎之烹獲返三江之浪有以知長官之仁比<lb/>
宗元之惠遠矣因長跪而去<hi>出耳目記</hi>
　　　　栁沂<lb/>
<pb n="KR3l0118_WYG_467-10b"/>
唐河東栁沂者僑居洛陽因乗春釣伊水得巨魚挈而<lb/>
歸致於盆水中先是沂有嬰兒始六七歲是夕沂夢魚<lb/>
以喙嚙嬰兒臆沂悸然而寤果見嬰兒啼曰向夢一<lb/>
大魚嚙其臆痛不可忍故啼焉與沂夢同沂異之乃視<lb/>
嬰兒之臆果有瘡而血沂益懼明旦以魚投伊水中且<lb/>
命僧轉經畫像僅旬餘嬰兒瘡愈沂自後不復釣也<hi>出宣</hi>
<hi>室志</hi>
　　　　崔棁<lb/>
<pb n="KR3l0118_WYG_467-11a"/>
晉太常卿崔棁遊學時往至姑家夜與諸表昆季宿於<lb/>
學院来晨姑家方會客夜夢十九人皆衣青緑羅拜具<lb/>
告求生詞㫖哀切崔曰某方閒居非有公府之事也何<lb/>
以相告咸曰公但許諾某輩獲全矣崔曰茍有階縁固<lb/>
不惜奉救也咸喜躍再拜而退既寤盥櫛束帶至堂省<lb/>
姑見缶中有水而泛鼈焉數之大小凡十九計其衣色<lb/>
亦略同也遂告於姑具述所夢再拜請之姑亦不阻即<lb/>
命僕夫寘於器中躬詣水次放之<hi>出玉堂閑話</hi>
<pb n="KR3l0118_WYG_467-11b"/>
　　　　染人<lb/>
廣陵有染人居九曲池南夢一白衣少年求寄居焉答<lb/>
曰吾家隘陋不足以容君也乃入厨中爾夕舉家夢之<lb/>
既曰厨中得一白鼈廣尺餘兩目如金其人送詣紫極<lb/>
宫道士李棲一所置之水中則色如金而目如丹出水<lb/>
則白如故棲一不能測復送池中遂不復見<hi>出稽神録</hi>
　　　　海上人<lb/>
近有海上人於魚扈中得一物似人一手而掌中有面<lb/>
<pb n="KR3l0118_WYG_467-12a"/>
七竅皆具能動而不能語傳玩乆之或曰此神物也不<lb/>
當殺之其人乃放置水中此物浮水而去可數十歩忽<lb/>
大笑數聲躍没於水<hi>出稽神録</hi>
　　　　法聚寺僧<lb/>
法聚寺内有僧先在房至夜忽謂門人曰外有數萬人<lb/>
頭戴㡌向貧道乞救命急開門出看見十餘人擔蠡子<lb/>
因贖放生<hi>出蜀記</hi>
　　　　李延福<lb/>
<pb n="KR3l0118_WYG_467-12b"/>
偽蜀豐資院使李延福晝寢公㕔夢裹烏㡌三十人伏<lb/>
於堦下但云乞命驚覺僕使報門外有村人獻鼈三十<lb/>
頭因悟所夢遂放之<hi>出儆戒録</hi>
　<lb/>
　<lb/>
　<lb/>
　<lb/>
　太平廣記卷四百六十七<lb/>
</p>
<p>
</p>
  </div>
</body>
</text>
</TEI>
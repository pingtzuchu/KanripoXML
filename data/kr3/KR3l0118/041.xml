<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷四十一</head> <lb/>
    <p>
<pb n="KR3l0118_WYG_041-1a"/>
欽定四庫全書<lb/>
　太平廣記卷四十一<lb/>
　　神仙四十一<lb/>
　　　薛尊師　　　王老　　　　黑叟<lb/>
　　　劉無名<lb/>
　　　　薛尊師<lb/>
薛尊師者家世榮顯則天末兄弟數人皆至二千石身<lb/>
為陽翟令而數年間兄弟淪䘮都盡遂精心歸道棄官<lb/>
<pb n="KR3l0118_WYG_041-1b"/>
入山妻兒悉棄召同志者唯有邑小胥唐臣願從之杖<lb/>
策負囊往嵩山口忽遇一人自山而出自云求道之人<lb/>
姓陳云知近有仙境薛遂求問其路陳曰吾有小事詣<lb/>
都約三日而廻廻當奉導君且於此相待薛與唐子止<lb/>
於路口陳至期而至陳曰但止於此吾當入山求之知<lb/>
所詣即來相報期以五日既而過期十日不至薛曰陳<lb/>
生豈相紿乎吾當自往遂縁磴入谷三四十里忽於路<lb/>
側見一死人虎食其半乃陳山人也唐子謂尊師曰本<lb/>
<pb n="KR3l0118_WYG_041-2a"/>
入山為求長生今反為虎狼之飡陳山人尚如此我獨<lb/>
何人不如歸人世以終天年耳尊師曰吾聞嵩岳本靈<lb/>
仙之地豈為此害蓋陳山人所以激吾志也汝歸吾當<lb/>
終至必也不幸而死終無恨焉言訖直往唐亦決意從<lb/>
之夜即宿於石巖之下晝則緣磴而行數日忽見一巖<lb/>
下長松數百株中有道士六人如修藥之狀薛遂頂禮<lb/>
求諸道士曰吾雖至此自服藥耳亦無術可以授君俄<lb/>
覩一禪室中有一老僧又禮拜求問僧亦無言忽於僧<lb/>
<pb n="KR3l0118_WYG_041-2b"/>
床下見藤蔓縁壁出户僧指蔓視薛遂尋蔓出户其蔓<lb/>
傍巖壁不絶經兩日猶未盡忽至流泉石室中有道士<lb/>
數人圍棋飲酒其陳山人亦在笑謂薛曰何忽而至子<lb/>
之志可教也遂指授道要亦見俗人於此伐薪採藥不<lb/>
絶問其所云終南山紫閣峰下去長安城七十里尊師<lb/>
道成後入京居於昊天觀𤣥風益振時唐𤣥宗皇帝奉<lb/>
道數召入内禮謁開元末時已百餘歳忽吿門人曰天<lb/>
帝召我為八威觀主無病而坐亡顔色不變遂於本院<lb/>
<pb n="KR3l0118_WYG_041-3a"/>
中造塔不塞塔户每至夜輒召弟子唐君吿以修行之<lb/>
術後以俗人禮謁煩雜遂勅塞其塔户唐君後亦為國<lb/>
師焉<hi>出原化記</hi>
　　　　王老<lb/>
有王老者常於西京賣藥累世見之李司倉者家在勝<lb/>
業里知是術士心恒敬異待之有加故王老往來依止<lb/>
李氏且十餘載李後求隨入山王亦相招遂僕御數人<lb/>
騎馬俱去可行百餘里峰巒髙峭攀藤縁樹直上數里<lb/>
<pb n="KR3l0118_WYG_041-3b"/>
非人跡所至王云與子偕行猶恐不達神仙之境非僕<lb/>
御所至悉宜遣之李如其言與王至峰頂田疇平坦藥<lb/>
畦石泉佳景差次須臾又至林口道士數人來問王老<lb/>
知邀嘉賔故復相候李隨至其居茅屋竹亭瀟灑可望<lb/>
中有學生數十人見李各來問其親戚或不言或惆悵<lb/>
者云先生不在今宜少留具厨飯蔬素不異人間也為<lb/>
李設食經數日有五色雲霞覆地有三白鶴隨雲而下<lb/>
於是書生各出如迎候狀有頃云先生至見一老人鬚<lb/>
<pb n="KR3l0118_WYG_041-4a"/>
髪鶴素從雲際來王老攜李迎拜道左先生問王老何<lb/>
以將他人來此諸生拜謁訖各就房李亦入一室時頗<lb/>
炎熱李出尋泉將欲洗浴行百餘步至一石泉見白鶴<lb/>
數十從岩嶺下來至石上羅列成行俄而奏樂音響清<lb/>
亮非人間所有李卑伏聽其妙音樂畢飛去李還説其<lb/>
事先生問得無犯仙官否答云不敢先生謂李公曰君<lb/>
有官禄未合住此待仕宦畢方可來耳因命王老送李<lb/>
出曰山中要牛兩頭君可送至藤下李買牛送訖遂無<lb/>
<pb n="KR3l0118_WYG_041-4b"/>
復見路耳<hi>出廣異記</hi>
　　　　黑叟<lb/>
唐寳應中越州觀察使皇甫政妻陸氏有姿容而無子<lb/>
息州有寺名寳林中有魔母神堂越中士女求男女者<lb/>
必報驗焉政暇日率妻孥入寺至魔母堂捻香祝曰祈<lb/>
一男請以俸錢百萬貫締構堂宇陸氏又曰儻遂所願<lb/>
亦以脂粉錢百萬别繪神仙既而寺中遊薄暮方還兩<lb/>
月餘妻孕果生男政大喜構堂三間窮極華麗陸氏於<lb/>
<pb n="KR3l0118_WYG_041-5a"/>
寺門外築錢百萬募畫工自汴滑徐泗揚潤潭洪及天<lb/>
下畫者日有至焉但以其償過多皆不敢措手忽一人<lb/>
不説姓名稱劒南來且言善畫泊寺中月餘一日視其<lb/>
堂壁數㸃頭主事僧曰何不速成其事耶其人笑曰請<lb/>
備燈油將夜緝其事僧從其言至平明燦爛光明儼然<lb/>
一壁畫人已不見矣政大設齋富商來集政又擇日率<lb/>
軍吏州民大陳伎樂至午時有一人形容醜黑身長八<lb/>
尺荷笠莎衣荷鋤而至閽者拒之政令召入直上魔母<lb/>
<pb n="KR3l0118_WYG_041-5b"/>
堂舉手鋤以斸其面壁乃頺百萬之衆鼎沸驚閙左右<lb/>
武士欲擒殺之叟無怖色政問之曰爾顛癎耶叟曰無<lb/>
爾善畫耶叟曰無曰縁何事而斸此也叟曰恨畫工之<lb/>
罔上也夫人與上官捨二百萬圖寫神仙今比生人尚<lb/>
不逮矣政怒而叱之叟撫掌笑曰如其不信田舍老妻<lb/>
足為驗耳政問曰爾妻何在叟曰住處過湖南三二里<lb/>
政令十人隨叟召之叟自葦菴間引一女子年十五六<lb/>
薄傅粉黛服不甚奢艷態媚人光華動衆頃刻之閒到<lb/>
<pb n="KR3l0118_WYG_041-6a"/>
寳林寺百萬之衆引頸駭觀皆言所畫神母果不及耳<lb/>
引至堦前陸氏為之失色政曰爾一賤夫乃蓄此婦當<lb/>
進于天子叟曰待歸與田舍親訣别也政遣卒五十侍<lb/>
女十人同詣其家至江欲渡叟獨在小遊艇中衛卒侍<lb/>
女叟妻同一大船將過江不覺叟妻於急流之處忽然<lb/>
飛入遊艇中人皆惶怖疾棹趨之夫妻已出攜手而行<lb/>
又追之二人俱化為白鶴冲天而去<hi>出㑹昌解頤及河東記</hi>
　　　　劉無名<lb/>
<pb n="KR3l0118_WYG_041-6b"/>
劉無名成都人也本蜀先主之後居於蜀焉生而聰悟<lb/>
八九嵗道士過其家見而嘆曰此兒若學道當長生神<lb/>
仙矣自是好道探𤣥不樂名利弱冠閲道經學咽氣朝<lb/>
拜存真内修之術常以庚申日守三尸存神黙呪服黄<lb/>
精白术志希延生或見古方言草木之藥但愈疾微效<lb/>
見火輒為灰燼自不能固豈有延年之力哉乃涉厯山<lb/>
川訪師求道數年入霧中山嘗遇人教其服餌雄黄三<lb/>
十餘年一旦有二人赤巾朱服徑詣其室劉問其何人<lb/>
<pb n="KR3l0118_WYG_041-7a"/>
也何以及此對曰我泰山直符追攝子耳不知子以何<lb/>
術頂有黄光至三日矣㝠期迫促而無計近子將恐隂<lb/>
符譴責以稽延獲罪故見形相問耳劉曰余無他術但<lb/>
㝠心至道不視聲利静處幽山志希度世而已二使曰<lb/>
子之黄光照灼於頂迢髙數丈得非雄黄之功然吾聞<lb/>
一隂一陽之謂道一金一石之謂丹子但服其石未餌<lb/>
其金但得其陽未知其隂將何以超生死之難期昇騰<lb/>
之道乎其次廣施隂功救人濟物柔和雅静無欲無為<lb/>
<pb n="KR3l0118_WYG_041-7b"/>
至孝至忠内修密行功滿三千然後黑籍落名青華定<lb/>
籙制御神鬼驅駕雲龍而上補仙官永除地簡九祖超<lb/>
鍊七𤣥生天如此則不為㝠官所追捕耳今子雖三尸<lb/>
已去而積功未著大限既盡將及死期豈可茍免也劉<lb/>
聞其語心魂䘮越憂迫震懼不知所為二使徐謂之曰<lb/>
岷峨青城神仙之府可以求詣真師訪尋道要我聞鈆<lb/>
汞朱髓可致冲天此非髙真上仙莫得修煉之㫖我為<lb/>
子求姓名同年壽盡者以代於子子勉而勤修無至中<lb/>
<pb n="KR3l0118_WYG_041-8a"/>
怠也劉致謝二使二使乃𨼆劉如其言入峨眉岷山登<lb/>
陟峭險探求洞穴厯年不遇復入青城山北崖之下得<lb/>
一洞行數里忽覺平博殆非人世遇神仙居其間云青<lb/>
城真人劉祈叩不已具述所值鬼使追攝之由願示道<lb/>
要以拯拔沉淪賜度生死之苦真人指一巖室使棲止<lb/>
其中復令齋心七日乃示其陽罏隂鼎柔金錬化氷玉<lb/>
之方伏汞鍊鈆朱髓之訣謂之曰胡剛子隂長生皆得<lb/>
此道亦名金液九丹之經丹分三品以鈆為君以汞為<lb/>
<pb n="KR3l0118_WYG_041-8b"/>
臣八石為使黄芽為苗君臣相得運火功全七日為輕<lb/>
汞二七日變紫峯三七日五彩具内赤外黄狀如窻塵<lb/>
復運火二年日周六百再經四時重履長至初則十月<lb/>
離其胞胎已成初品即能乾汞成銀丸而服之可以袪<lb/>
疾三年之外服者延年益算髪白反黑三年之後服之<lb/>
刀圭遊散名山周遊四海初品地仙服之半劑變化萬<lb/>
端坐在立亡駕馭飛龍白日昇天大都此藥經十六節<lb/>
已為中品便能使人長生藥成之日五金八石黄芽諸<lb/>
<pb n="KR3l0118_WYG_041-9a"/>
物與君臣二藥不相雜亂矣千日功畢名上品還丹謹<lb/>
而藏之勿示非人世有其人視彼形氣功行合道依法<lb/>
傳之劉授丹訣還於霧中山築室修錬三年乃成開成<lb/>
二年猶駐於蜀自述無名傳以示後人入青城去不知<lb/>
所終<hi>出仙傳拾遺</hi>
　<lb/>
　<lb/>
　<lb/>
<pb n="KR3l0118_WYG_041-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四十一<lb/>
</p>
<p>
</p>
  </div>
</body>
</text>
</TEI>
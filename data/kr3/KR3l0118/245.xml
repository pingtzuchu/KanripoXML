<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百四十五</head> <lb/>
    <p>
<pb n="KR3l0118_WYG_245-1a"/>
欽定四庫全書<lb/>
　太平廣記卷二百四十五<lb/>
　　詼諧一<lb/>
　　　晏嬰　　　　東方朔　　　邉韶<lb/>
　　　袁次陽　　　伊籍　　　　張裔<lb/>
　　　張裕　　　　薛綜　　　　諸葛恪<lb/>
　　　費褘　　　　王戎妻　　　鄧艾<lb/>
　　　安陵人　　　楊脩　　　　孫子荆<lb/>
<pb n="KR3l0118_WYG_245-1b"/>
　　　蔡洪　　　　陸機<lb/>
　　　　晏嬰<lb/>
齊晏嬰短小使楚楚為小門於大門側乃延晏子嬰不<lb/>
入曰使狗國狗門入今臣使楚不當從狗門入王曰齊<lb/>
無人耶對曰齊使賢者使賢王不肖者使不肖王嬰不<lb/>
肖故使王耳王謂左右曰晏嬰辭辯吾欲傷之坐定縛<lb/>
一人來王問何謂者左右曰齊人坐盜王視嬰曰齊人<lb/>
善盜乎對曰嬰聞橘生於江南至江北為枳枝葉相似<lb/>
<pb n="KR3l0118_WYG_245-2a"/>
其實味且不同水土異也今此人生於齊不解為盜入<lb/>
楚則為盜其實不同水土使之然也王笑曰寡人反取<lb/>
病焉<hi>出啓顏録</hi>
　　　　東方朔<lb/>
漢武帝嘗問東方朔曰先生視朕何如主朔對曰自唐<lb/>
虞之後成康之際未足以喻臣伏觀陛下功德陳五帝<lb/>
之上在三王之右非徒若此而已誠得天下賢士公卿<lb/>
在位咸得其人矣譬若以周召為丞相孔丘為御史大<lb/>
<pb n="KR3l0118_WYG_245-2b"/>
夫太公為將軍畢公高拾遺於後卞嚴子為衛尉臯陶<lb/>
為大理后稷為司農伊尹為少府子貢使外國顏閔為<lb/>
博士子夏為太常益為右扶風季路為執金吾契為鴻<lb/>
臚龍逢為宗正伯夷為京兆管仲為馮翊魯般為將作<lb/>
仲山甫為光禄申伯為太僕延陵季子為水衡百里奚<lb/>
為典屬國柳下惠為大長秋史魚為司直孔父為詹事<lb/>
蘧伯玉為太傅孫叔敖為諸侯相王慶忌為期門子產<lb/>
為郡守夏育為鼎官羿為旄頭<hi>羿善射</hi>宋萬為式道侯上<lb/>
<pb n="KR3l0118_WYG_245-3a"/>
乃大笑復問今公孫丞相兒大夫董仲舒夏侯始昌司<lb/>
馬相如吾丘壽王主父偃朱買臣嚴助汲黯膠倉終軍<lb/>
嚴安徐樂司馬遷之倫皆辨知閎逹溢於文辭先生自<lb/>
視何與比哉對曰臣觀其函齒牙樹頰胲<hi>音改</hi>吐脣吻擢<lb/>
項頤結股脚連脽尻遺蛇其迹行歩禹旅臣朔雖不肖<lb/>
尚兼此數子者朔之進退澹詞皆此𩔖也上嘗使諸數<lb/>
家射覆置守宮于盆下射之皆不能中朔自讚曰臣嘗<lb/>
受易請射之乃别蓍布卦而對曰臣以為龍又無角謂<lb/>
<pb n="KR3l0118_WYG_245-3b"/>
之為蛇又有足跂跂脈脈善緣壁非是守宮即蜥蜴帝<lb/>
曰善賜帛十匹復使射他物連中輒賜帛時有幸倡郭<lb/>
舍人滑稽不窮常侍左右曰朔狂幸中耳非至數也臣<lb/>
願令朔復射朔中之臣榜百不能中臣賜帛廼覆樹上<lb/>
寄生令朔射之朔曰是窶藪也舍人曰果知朔不能中<lb/>
也朔曰生肉為膾乾肉為脯著樹為寄生盆下為窶藪<lb/>
上令倡監榜舍人舍人不勝痛呼謈朔笑之曰咄口無<lb/>
毛聲謷謷尻益高舍人恚曰朔擅詆欺天子從官當棄<lb/>
<pb n="KR3l0118_WYG_245-4a"/>
市上問朔何故詆之對曰臣非敢詆之廼與為隱耳上<lb/>
曰隱云何朔曰夫口無毛者狗竇也聲謷謷者鳥哺鷇<lb/>
也尻益高者鶴俛啄也舍人不服因曰臣願復問朔隱<lb/>
語不知亦當榜即妄為諧語曰令壺齟老栢塗伊優亞<lb/>
狋吽牙何謂也朔曰令者命也壺者所以盛也齟者齒<lb/>
不正也老者人所敬也栢者樹之廷也塗者漸洳徑也<lb/>
伊優亞者辭未窮也狋吽牙者兩犬爭也舍人所問朔<lb/>
應聲輒對變詐鋒出莫能窮者左右大驚上以朔為常<lb/>
<pb n="KR3l0118_WYG_245-4b"/>
侍郎遂得愛幸久之伏日詔賜從官肉大官丞日晏不<lb/>
來朔獨㧞劒謂其同官曰伏日當蚤歸請受賜即懐肉<lb/>
去大官奏之朔入上曰昨賜肉不待詔以劒割肉而去<lb/>
之何也朔免冠謝上曰先生起自責朔再拜曰朔來朔<lb/>
來受賜不待詔何無禮也㧞劒割肉一何壯也割之不<lb/>
多又何亷也歸遺細君又何仁也上笑曰使先生自責<lb/>
廼反自譽復賜酒一石肉百斤歸遺細君<hi>出本傳</hi>
　　　　邉韶<lb/>
<pb n="KR3l0118_WYG_245-5a"/>
後漢邉韶字孝先教授數百人曾晝日假寐弟子私嘲<lb/>
之曰邉孝先腹便便懶讀書但欲眠孝先潛聞之應曰<lb/>
邉為姓孝為字腹便便五經笥但欲眠思經事寐與周<lb/>
公通夢静與孔子同意師而可嘲出何典記嘲者大慙<lb/>
　　　　袁次陽<lb/>
後漢袁次陽妻扶風馬季長女初婚装遣甚盛次陽曰<lb/>
婦奉箕箒而已何乃過珍麗乎對曰慈親垂愛不敢逆<lb/>
命君若欲慕鮑宣梁鴻之高者妾亦請從少君孟光之<lb/>
<pb n="KR3l0118_WYG_245-5b"/>
事矣次陽又問曰弟先兄舉世以為笑今處姊未適先<lb/>
行可乎曰妾姊高行殊邈未遭良匹不如鄙薄茍然而<lb/>
已次陽黙然不能屈帳外聼者為慙<hi>出本傳</hi>
　　　　伊籍<lb/>
蜀先主以伊籍為左將軍從事中郎使吳孫權聞其才<lb/>
辨欲逆折其辭籍適入拜權曰勞事無道之君籍應聲<lb/>
對曰一拜一起未足為勞吳主大慙無語對<hi>出三國志</hi>
　　　　張裔<lb/>
<pb n="KR3l0118_WYG_245-6a"/>
蜀張裔為益州太守為郡人雍闓縛送孫權武侯遣鄧<lb/>
芝使吳令言次從權請裔裔自至吳流徙伏匿權未之<lb/>
知故許芝遣裔臨發乃引見問裔曰蜀卓氏寡女亡奔<lb/>
相如貴土風俗何以乃爾裔對曰愚以為卓氏寡女猶<lb/>
賢於買臣之妻<hi>出啓顏録</hi>
　　　　張裕<lb/>
蜀先主初與劉璋㑹涪時張裕為從事侍坐其人饒鬚<lb/>
先主嘲之曰吾涿縣特多毛姓東西南北皆諸毛也涿<lb/>
<pb n="KR3l0118_WYG_245-6b"/>
令稱曰諸毛繞涿居乎裕即答曰昔有作上黨潞長遷<lb/>
為涿令者去官還家時人與書欲署潞則失涿署涿則<lb/>
失潞乃署曰潞涿君先主大笑先主無鬚故裕云及之<lb/>
　　　　薛綜<lb/>
吳薛綜見蜀使張奉嘲尚書令闞澤姓名澤不能答薛<lb/>
綜下行乃云蜀者何也有犬為獨無犬為蜀横目句身<lb/>
蟲入其腹奉曰不當復嘲君吳耶綜應聲曰無口為天<lb/>
有口為吳君臨萬邦天子之都於是衆坐喜笑而奉無<lb/>
<pb n="KR3l0118_WYG_245-7a"/>
以對也<hi>出啓顔録</hi>
　　　　諸葛恪<lb/>
諸葛恪對南陽韓文晃誤呼其父字晃詰之曰向人子<lb/>
而字父子為是禮也恪大笑答曰向天穿針而不見者<lb/>
非不明意有所在耳孫權使太子嘲恪曰諸葛元遜食<lb/>
馬矢一石恪答曰臣得戲君子得戲父答曰明太子未<lb/>
敢上曰可恪曰乞令太子食雞卵三百枚上問恪曰人<lb/>
令君食馬矢君令人食雞卵何也恪答曰所出同耳吳<lb/>
<pb n="KR3l0118_WYG_245-7b"/>
主大笑<hi>出啓顔録</hi>
　　　　費褘<lb/>
孫權嘗饗蜀使費褘逆敕羣臣使至伏食勿起褘至權<lb/>
為輟食而羣下不起褘嘲云鳳凰來翔麒麟吐哺驢騾<lb/>
無知伏食如故諸葛恪曰愛植梧桐以待鳳凰有何鷰<lb/>
鳥自稱來翔何不彈射使還故鄉咸稱善<hi>出啓顏録</hi>
　　　　王戎妻<lb/>
晉王戎妻語戎為卿戎謂曰婦那得卿壻於禮不順答<lb/>
<pb n="KR3l0118_WYG_245-8a"/>
曰我親卿愛卿是以卿卿我不卿卿誰當卿卿戎笑遂<lb/>
聼<hi>出啓顔録</hi>
　　　　鄧艾<lb/>
鄧艾口吃語稱艾艾晉文王戲之曰艾艾為是幾艾對<lb/>
曰鳳兮鳳兮故是一鳳<hi>闕</hi>
　　　　安陵人<lb/>
晉鍾毓兄弟警悟過人毎嘲謔未嘗困躓嘗語㑹聞有<lb/>
女善調謔往觀之於是盛飾共載行至西門一女子笑<lb/>
<pb n="KR3l0118_WYG_245-8b"/>
曰車中央殊髙毓等殊不覺車後門生云向已被嘲鍾<lb/>
愕然門生曰中央髙兩頭低也蓋言羝也兄弟多髯故<lb/>
云<hi>闕</hi>
　　　　楊脩<lb/>
晉楊脩九嵗甚聰慧孔君平詣其父不在楊脩時為君<lb/>
平設果有楊梅君平以示脩此實君家果應聲答曰未<lb/>
聞孔雀是夫子家禽也<hi>出啓顔録</hi>
　　　　孫子荆<lb/>
<pb n="KR3l0118_WYG_245-9a"/>
晉孫子荆年少時欲隱語王武子云當枕石潄流誤曰<lb/>
潄石枕流王曰流可枕石可潄乎子荆曰所以枕流欲<lb/>
洗其耳所以潄石欲礪其齒<hi>出世説新語</hi>
　　　　蔡洪<lb/>
晉蔡洪赴洛洛中問曰幕府初開羣賢辟命求英竒於<lb/>
仄陋采賢俊於巖穴君吳楚之士亡國之餘有何異才<lb/>
而應斯舉蔡答曰夜光之珠不必出於盟津之河盈握<lb/>
之璧不必采於崑崙之山大禹生於東夷文王生於西<lb/>
<pb n="KR3l0118_WYG_245-9b"/>
羌聖賢所出何必常處昔武王伐紂遷頑民於洛邑諸<lb/>
君得無是其苖裔乎<hi>出啓顔録</hi>
　　　　陸機<lb/>
陸機詣王武子武子有百斛羊酪指以示之曰卿東吳<lb/>
何以敵此陸曰有千里蓴羮未下鹽豉耳機在坐潘安<lb/>
至陸便起安仁曰清風至亂物起陸應聲答曰衆鳥集<lb/>
<hi>出啓顏録</hi>
　太平廣記卷二百四十五<lb/>
</p>
<p>
</p>
  </div>
</body>
</text>
</TEI>
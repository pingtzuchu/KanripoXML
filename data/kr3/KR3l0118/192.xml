<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百九十二</head> <lb/>
    <p>
<pb n="KR3l0118_WYG_192-1a"/>
欽定四庫全書<lb/>
　太平廣記卷一百九十二<lb/>
　　驍勇二<lb/>
　　　來瑱　　　　哥舒翰　　　馬璘<lb/>
　　　白孝徳　　　李正己　　　李嗣業<lb/>
　　　馬勛　　　　汪節　　　　彭先覺<lb/>
　　　王俳優　　　鍾傅　　　　墨君和<lb/>
　　　周歸祐　　　王宰<lb/>
<pb n="KR3l0118_WYG_192-1b"/>
　　　　來瑱<lb/>
唐來瑱天寳中至贊善大夫未為人所知安祿山叛逆<lb/>
詔朝臣各舉智謀果決才堪統衆者左拾遺張鎬薦瑱<lb/>
有縱横才略表入即日召見稱㫖拜潁川太守充招討<lb/>
使累奏戰功肅宗即位以瑱武略尤加任委北收河洛<lb/>
屬羣賊蜂起頻來攻戰皆為瑱所敗賊等懼之號為來<lb/>
嚼鐵<hi>出譚賔錄</hi>
　　　　哥舒翰<lb/>
<pb n="KR3l0118_WYG_192-2a"/>
唐哥舒翰捍吐蕃賊衆三道從山相續而下哥舒翰持<lb/>
半段折槍當前擊之無不摧靡翰入陣善使鎗追賊及<lb/>
之以鎗搭其肩而喝賊驚顧翰從而刺其喉皆髙三五<lb/>
丈而墜家僮左車年十五每隨入陣輙下馬斬其首<hi>出譚</hi>
<hi>賔錄</hi>
　　　　馬璘<lb/>
唐廣徳元年吐蕃自長安還至鳳翔節度孫守直閉門<lb/>
拒之圍守數日會鎭西節度馬璘領精騎千餘自河西<lb/>
<pb n="KR3l0118_WYG_192-2b"/>
救楊志烈廻引兵入城遲明單騎持滿直衝賊衆左右<lb/>
願從者百餘騎璘奮撃大呼賊徒披靡無敢當者翌日<lb/>
又逼賊請戰皆曰此將不惜死不可當且避之<hi>出譚賔錄</hi>
　　　　白孝徳<lb/>
唐白孝徳為李光弼偏將史思明攻河陽使驍將李龍<lb/>
仙率騎五千臨城挑戰龍仙捷勇自恃舉足加馬鬛上<lb/>
嫚罵光弼光弼登城望之顧諸將曰孰可取者僕固懐<lb/>
恩請行光弼曰非大將所為歴選其次左右曰孝徳可<lb/>
<pb n="KR3l0118_WYG_192-3a"/>
光弼召孝徳前問曰可乎曰可光弼問所加幾何人而<lb/>
可曰獨往則可加人多不可光弼曰壯哉終問所欲對<lb/>
曰願備五十騎於軍門候入而繼進及請大衆鼓噪以<lb/>
假氣他無用也光弼撫其背以遣之孝徳挾二矛䇿馬<lb/>
截流而渡半濟懐恩賀曰尅矣光弼曰未及何知其尅<lb/>
懐恩曰觀其攬䟦便僻可萬全龍仙始見其獨來甚易<lb/>
之足不降鬛稍近欲動孝徳搖手止之若使其不動龍<lb/>
仙不之測又止龍仙孝徳曰侍中使予致詞非他也龍<lb/>
<pb n="KR3l0118_WYG_192-3b"/>
仙去三十歩與之言䙝罵如初孝徳伺便因瞑目曰賊<lb/>
識我乎龍仙曰何也曰國之大將白孝徳龍仙曰是猪<lb/>
狗乎發聲虓然執矛前突城上皷噪五十騎亦繼進龍<lb/>
仙矢不及發環走堤上孝徳逐之斬首提之歸<hi>出譚賔錄</hi>
　　　　李正己<lb/>
唐李正己本名抱玉侯希逸為平盧軍帥希逸母即正<lb/>
己姑也後與希逸同至青州驍健有勇力寳應中軍衆<lb/>
討史朝義至鄭州回紇方彊恣諸節度皆下之正己時<lb/>
<pb n="KR3l0118_WYG_192-4a"/>
為軍候獨欲以氣吞之因與角逐衆軍聚觀約曰後者<lb/>
批之既逐而先正已擒其領而批其顙回紇屎液俱下<lb/>
衆軍呼突繇是不敢暴會軍人逐希逸希逸奔走衆立<lb/>
正已為帥朝廷因授平盧節度使<hi>出譚賔錄</hi>
　　　　李嗣業<lb/>
唐李嗣業領安西北庭行營常為先鋒將持棒衝擊衆<lb/>
賊披靡與九節度圍賊因中流矢數日瘡欲愈卧於帳<lb/>
中忽聞金皷聲亂問之知戰因闞瘡中血如注奄然而<lb/>
<pb n="KR3l0118_WYG_192-4b"/>
卒<hi>出譚賔錄</hi>
　　　　馬勛<lb/>
唐徳宗欲幸梁洋嚴振遣兵五千至盩厔以俟南幸其<lb/>
將張用誠隂謀叛背輸欵於李懐光朝廷憂之會梁州<lb/>
將馬勛至上臨軒與之謀勛曰臣請計日至山南取節<lb/>
度符召之即不受召臣當斬其首以復命上喜曰幾日<lb/>
當至勛尅日時而奏上勉勞而遣之勛既得振符乃與<lb/>
壯士五十人偕行出駱谷用誠以為未知其叛以數百<lb/>
<pb n="KR3l0118_WYG_192-5a"/>
騎迓勛勛與俱之傳舍用誠左右森然勛曰天寒且休<lb/>
軍士左右皆退勛乃令人多焚其草以誘之軍士爭附<lb/>
火勛乃令人從容出懐中符示之曰大夫召君用誠惶<lb/>
駭起走壯士自背束其手而擒之不虞用誠之子居後<lb/>
引刀斫勛勛左右遽承其背刀不甚下微傷勛首遂格<lb/>
殺其子而仆用誠於地令壯士跨其腹以刄擬其喉曰<lb/>
聲則死之勛馳就其軍營士已被甲執兵勛大言曰汝<lb/>
等父母妻孥皆在梁州棄之從人反逆將欲滅汝族耶<lb/>
<pb n="KR3l0118_WYG_192-5b"/>
大夫使我取張用誠不問汝輩乃何為乎衆讋伏於是<lb/>
縳用誠遣送洋州振杖殺之㧞其二使總其衆勛以藥<lb/>
自封其首來復命愆約半日<hi>出譚賔錄</hi>
　　　　汪節<lb/>
太微村在績溪縣西北五里村有汪節者其母避瘧於<lb/>
村西福田寺金剛下因假寐感而生節節有神力入長<lb/>
安行到東渭橋橋邊有石獅子其重千斤節指而告人<lb/>
曰吾能提此而擲之衆不信之節遂提獅子投之丈餘<lb/>
<pb n="KR3l0118_WYG_192-6a"/>
衆人大駭後數十人不能動之遂以賂請節節又提而<lb/>
致之故地尋而薦入禁軍補神䇿軍將嘗對御俯身負<lb/>
一石碾置二丈方木於碾上木上又置一牀牀上坐龜<lb/>
兹樂人一部奏曲終而下無壓重之色徳宗甚寵惜累<lb/>
有賞賜雖㧞山拽牛之力不能過也<hi>出歙州圖經</hi>
　　　　彭先覺<lb/>
唐彭先覺叔祖博通膂力絕倫嘗於長安與壯士魏𢎞<lb/>
哲宋令文馮師本角力博通堅卧命三人奪其枕三人<lb/>
<pb n="KR3l0118_WYG_192-6b"/>
力極牀脚盡折而枕不動觀者踰主人垣墻屋宇盡壊<lb/>
名動京師嘗與家君同飲㑹瞑獨持兩牀降階就月于<lb/>
庭酒爼之𩔖略無傾瀉矣<hi>出御史臺記</hi>
　　　　王俳優<lb/>
唐乾符中綿竹王俳優者有巨力每遇府中饗軍宴客<lb/>
先呈百戲王生腰背一船船中載十二人舞河傳一曲<lb/>
略無困乏<hi>出北夢瑣言</hi>
　　　　鍾𫝊<lb/>
<pb n="KR3l0118_WYG_192-7a"/>
安陸郡有處士姓馬忘其名自云江夏人少遊湖湘又<lb/>
客於鍾陵十數年嘗說江西鍾傅本豫章人少倜儻以<lb/>
勇毅聞於郷里不事農業恒好射獵熊鹿野獸遇之者<lb/>
無不獲焉一日有親屬酒食相會傅素能飲是日大醉<lb/>
唯一小僕侍行比暮方歸去家二三里谿谷深邃有虎<lb/>
黒文青質額毛圓白耽耽然自中林而出百歩之外顧<lb/>
望前來僕夫見而股慄謂傅曰速登大樹以逃生命傅<lb/>
時酒力方盛膽氣彌麄即以僕人所持白挺山立而拒<lb/>
<pb n="KR3l0118_WYG_192-7b"/>
之虎即直摶傅傅亦左右跳躍揮杖撃之虎又俯伏傅<lb/>
亦蹲踞須臾復相拏攫如此者數四虎之前足搭傅之<lb/>
肩傅即以兩手抱虎之項良久虎之勢無以用其爪牙<lb/>
傅之勇無以展其心計兩相擎據而僕夫但號呼於其<lb/>
側其家人怪日晏未歸仗劔而迎之及見相捍即揮刄<lb/>
前斫虎腰既折傅乃免焉數歳後江南擾亂羣盗四集<lb/>
傅以闘虎之名為衆所服推為酋長竟登戎帥之任節<lb/>
制鍾陵鎭撫一方澄清六郡唐僖昭之代名振江西官<lb/>
<pb n="KR3l0118_WYG_192-8a"/>
至中書令<hi>出耳目記</hi>
　　　　墨君和<lb/>
眞定墨君和幼名三旺世代寒賤以屠宰為業母懐姙<lb/>
之時曾夢胡僧攜一孺子面色光黑授之曰與爾為子<lb/>
他日必大得力既生之眉目稜岸肌膚若鐵年十五六<lb/>
趙王鎔初即位曾見之悦而問曰此中何得崑崙兒也<lb/>
問其姓與形質相應即呼為墨崑崙因以皂衣賜之是<lb/>
時常山縣邑屢為并州中軍所侵掠趙之將卒疲於戰<lb/>
<pb n="KR3l0118_WYG_192-8b"/>
敵告急於燕王李匡威率師五萬來救之幷人攻陷數<lb/>
城燕王聞之躬領五萬騎徑與晉師戰於元氏晉師敗<lb/>
績趙王感燕王之徳椎牛釃酒大犒於稁城輦金二十<lb/>
萬以謝之燕王歸國比及境上為其弟匡儔所拒趙人<lb/>
以其有徳於我遂營東圃以居之燕主自以失國又見<lb/>
趙主之方幼乃圖之遂從下矣上伏甲俟趙王旦至即<lb/>
使擒之趙王請曰某承先代基構主此山河每被鄰宼<lb/>
侵漁困於守備頼大王武略累挫戎鋒獲保宗祧實資<lb/>
<pb n="KR3l0118_WYG_192-9a"/>
恩力顧惟幼懦夙有卑誠望不忽忽可伸交譲願與大<lb/>
王同歸衙署即軍府必不拒違燕王以為然遂與趙王<lb/>
並轡而進俄有大風并黑雲起於城上俄而大雨雷電<lb/>
震撃至東角門内有勇夫袒臂旁來拳毆燕之介士即<lb/>
挾負趙主踰垣而走遂得歸公府王問其姓名君和恐<lb/>
其難記但言曰硯中之物王心志之左右軍士既見主<lb/>
免難遂逐燕王燕王退走於東圃趙人圍而殺之明日<lb/>
趙王素服哭於庭兼令具以禮歛仍使告於燕主匡儔<lb/>
<pb n="KR3l0118_WYG_192-9b"/>
忿其兄之見殺即舉全師伐趙之東鄙將釋其憤氣而<lb/>
致十疑之書趙王遣記室張澤以事實答之其略曰營<lb/>
中將士或可追呼天上雷霆何人計會詞多不載趙主<lb/>
既免燕主之難召墨生以千金賞之兼賜上第一區良<lb/>
田萬畝仍恕其十死奏授光祿大夫終趙王之世四十<lb/>
年間享其富貴當時閭里有生子或顔貌黑醜者多云<lb/>
無陋安知他日不及墨崑崙耶<hi>出劉氏耳目記</hi>
　　　　周歸祐<lb/>
<pb n="KR3l0118_WYG_192-10a"/>
燕之舊將周歸祐薊門更變之際以劒柱心刄自背出<lb/>
而不死奔於梁為騎將之先鋒焉十五年夾河百戰通<lb/>
中之瘡往往遇之後唐莊宗入洛為仇者於獵場席地<lb/>
俾坐滿挽而射貫腋而出創愈無恙仕至郡牧節度留<lb/>
後竟死於牖下<hi>出北夢瑣言</hi>
　　　　王宰<lb/>
丁丑歳蜀師戍於固鎭有巨帥曰費鐵觜者本於綠林<lb/>
部下將卒其人也多使人行劫而納其貨一日遣都將<lb/>
<pb n="KR3l0118_WYG_192-10b"/>
領人攻河池縣有王宰者<hi>失其名</hi>少壯而勇只與僕𨽻十<lb/>
數輩止于公署羣盗夜至宰啓扉而俟之格闘數刻宰<lb/>
中鏃甚困賊將踰其閾小僕持短槍靠扉而立連中三<lb/>
四魁首皆應刄而仆腸胃在地焉羣盗於是舁屍而遁<lb/>
他日鐵觜又刼村莊纔合夜羣盗至村或排闥而入者<lb/>
或四面壊壁而入民家燈火尚熒煌丈夫悉遁去唯一<lb/>
婦人以杓揮釜湯潑之一二十輩無措手為害者皆狼<lb/>
狽而奔散婦人但秉杓據釡略無所損濩旬月後鐵觜<lb/>
<pb n="KR3l0118_WYG_192-11a"/>
部内數人有面如瘡癩者費終身耻之<hi>出玉堂閒話</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_192-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百九十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百六十</head>
    <p>
<pb n="KR3l0118_WYG_360-1a"/>
欽定四庫全書<lb/>
　太平廣記卷三百六十　　宋　李昉等　編<lb/>
　　妖怪二<lb/>
　　　庾翼　　　庾謹　　　　商仲堪<lb/>
　　　夀頒　　　李勢　　　　郗恢<lb/>
　　　庾實　　　乞佛熾盤　　姚紹<lb/>
　　　桓振　　　賈弼之　　　江陵趙姥<lb/>
　　　諸葛長民　鹽官張氏　　王愉<lb/>
<pb n="KR3l0118_WYG_360-1b"/>
　　　朱宗之　　虞定國　　　丁譁<lb/>
　　　富陽王氏　樂遐　　　　劉斌<lb/>
　　　王徵　　　張仲舒　　　蕭思話<lb/>
　　　傅氏女　　郭仲産　　　劉順<lb/>
　　　王譚　　　周登之　　　黄尋<lb/>
　　　荆州人　　田騷　　　　鄧差<lb/>
　　　司馬申　　段暉<lb/>
　　　　庾翼<lb/>
<pb n="KR3l0118_WYG_360-2a"/>
庾翼為南蠻校尉南郡太守夜登厠忽見厠中一物頭<lb/>
如方相兩眼大而有光從土中坐庾乃攘袂以拳擊之<lb/>
應拳有聲忽失所在<hi>出渚宫故事</hi>
　　　　庾謹<lb/>
新埜庾謹母病兄弟三人悉在侍疾忽聞牀前狗鬭聲<lb/>
非常舉家共視了不見狗只見一死人頭在地猶有血<lb/>
兩眼尚動其家怖懼夜持出於後園中埋之明旦視之<lb/>
出在土上兩眼猶爾即又埋之後旦已復出乃以塼著<lb/>
<pb n="KR3l0118_WYG_360-2b"/>
頭令埋之不復出後數日其母遂亡<hi>出幽㝠錄</hi>
　　　　商仲堪<lb/>
晉商仲堪曽從桓𤣥行至鶴穴逢一老公驅一青牛形<lb/>
色瓌異堪即以所乗牛易而取之行至零陵溪牛忽駿<lb/>
駃非常因息駕顧之牛乃徑走入江伺之終日不出堪<lb/>
心以為怪未幾𤣥敗堪亦被誅戮焉<hi>出幽㝠錄</hi>
　　　　夀頒<lb/>
晉孝武大元十二年吳郡夀頒道志邊水為居渚次忽<lb/>
<pb n="KR3l0118_WYG_360-3a"/>
生一雙物狀若青藤而無枝葉數日盈拱試共伐之即<lb/>
有血出聲在空中如雄鵞呌兩音相應腹中得一卵形<lb/>
如鴨子其根頭似虵面眼<hi>出異苑</hi>
　　　　李勢<lb/>
蜀王李勢宫人張氏有妖容勢寵之一旦化為大斑理<lb/>
虵長丈餘送於苑中夜復求寢牀下勢懼遂殺之復有<lb/>
鄭美人勢亦寵之化為雌虎一夕食勢寵姬未幾勢為<lb/>
桓温所殺<hi>出獨異志</hi>
<pb n="KR3l0118_WYG_360-3b"/>
　　　　郗恢<lb/>
安帝隆安初雍州刺史髙平郗恢家内忽有一物如蜥<lb/>
蜴每來輙先扣户則便有數枚便滅燈火兒女大小莫<lb/>
不驚懼以白郗不信須臾即來至龍安二年郗恢與殷<lb/>
仲堪謀議不同下奔京師道路遇害并及諸子<hi>出幽㝠錄</hi>
　　　　庾實<lb/>
義熙中新野庾實妻滎陽毛氏五月暴曬薦席忽有三<lb/>
嵗女在蓆下卧驚怛乃滅女真形在别牀如故不旬日<lb/>
<pb n="KR3l0118_WYG_360-4a"/>
而女夭<hi>出五行記</hi>
　　　　乞佛熾盤<lb/>
西秦乞佛熾盤都長安端門外又有井人常宿汲水亭<lb/>
之下而夜聞磕磕有聲驚起照視瓮中如血中有丹魚<lb/>
長可三寸而有寸光時東羌西虜互相攻伐國尋滅亡<lb/>
<hi>出異苑</hi>
　　　　姚紹<lb/>
後秦姚泓義熙十三年遣叔父大將軍紹帥衆攻函谷<lb/>
<pb n="KR3l0118_WYG_360-4b"/>
闗厨人為紹炊飯氣蒸汗溜輙成血腥甚如此積日紹<lb/>
心惡之令勿復炊乞飯於諸軍後八十日紹病死泓為<lb/>
晉將劉裕所擒斬於建康市<hi>出五行記</hi>
　　　　桓振<lb/>
桓振在淮南夜聞人登牀聲振聽之𨼆然有聲求火看<lb/>
之見大聚血俄為義師所滅桓振𤣥從父之弟<hi>出異苑</hi>
　　　　賈弼之<lb/>
河東賈弼之晉義熈中為瑯琊府參軍夜夢一人面查<lb/>
<pb n="KR3l0118_WYG_360-5a"/>
醜甚多鬚大鼻詣之曰愛君之貌欲易頭可乎弼曰人<lb/>
各有頭面豈容此理明晝又夢意甚惡之乃於夢中許<lb/>
之明朝起不覺而人見悉驚走弼取鏡自看方知怪異<lb/>
還家家人悉驚入内婦女走藏曰那得異男子弼自陳<lb/>
說良久并遣至府檢閱方信後能半面笑兩手各執一<lb/>
筆俱書辭意皆美俄而安帝崩恭帝立<hi>出西明雜録</hi>
　　　　江陵趙姥<lb/>
江陵趙姥以酤酒為業義熙中屋内土忽自隆起察為<lb/>
<pb n="KR3l0118_WYG_360-5b"/>
異朝夕以酒酹土嘗見一物出頭似驢而地初無孔穴<lb/>
及姥死鄰人聞土下朝夕有聲如哭後人掘宅見一異<lb/>
物蠢而動不測大小須臾失之謂土龍<hi>出異苑</hi>
　　　　諸葛長民<lb/>
安帝時諸葛長民為豫州刺史有搗衣杵相與語如人<lb/>
聲不可解令移各一處俱遙相喚又長民在豫州時見<lb/>
屋中柱及椽梠間悉見有一蛇頭令人以刀砟之應刃<lb/>
藏𨼆或一月或數十日輙於夜眠中驚起跳踉如與人<lb/>
<pb n="KR3l0118_WYG_360-6a"/>
相打毛修之嘗與之同宿駭愕不達此意長民曰此物<lb/>
竒健非我無以制之毛曰是何物長民曰我正見一物<lb/>
甚黒而有手足不分明莫知其形狀而來輙共鬭甚自<lb/>
懼焉長民俄而伏誅<hi>出五行志</hi>
　　　　鹽官張氏<lb/>
晉末有張氏在鹽官閒居端坐忽聞煎食香斯須風吹<lb/>
一盤食至酒肉肴饌畢備有黄袍人乗輿來上牀與張<lb/>
共食問其姓含笑不答久之登輿而去後張為孫恩所<lb/>
<pb n="KR3l0118_WYG_360-6b"/>
害而已<hi>出廣古今五行記</hi>
　　　　王愉<lb/>
王愉自茂和義熙初愉在庭中行帽忽自脫仍椉空如<lb/>
人所著及愉母喪月朝上祭酒器在几上酒器須臾下<lb/>
地覆還登牀尋而第三兒懐緩貳伏誅<hi>出異苑</hi>
　　　　朱宗之<lb/>
㑹稽國司理令朱宗之常見亡人殯去頭三尺許有一<lb/>
青物狀如覆瓮人或當其處則滅人去隨復見凡屍頭<lb/>
<pb n="KR3l0118_WYG_360-7a"/>
無不有此青物者又云人殯時鬼無不暫還臨之<hi>出幽㝠錄</hi>
　　　　虞定國<lb/>
餘姚虞定國有好儀容同縣蘇氏女亦有美色定國嘗<lb/>
見恱之後見定國來主人留宿中夜告蘇公曰賢女令<lb/>
色意甚欽之此夕寜能令暫出否主人以其鄉里貴人<lb/>
便令女出從之往來漸數語蘇公無以相報若有官事<lb/>
其為君任之主人喜自爾後有役召事往造定國定國<lb/>
大驚曰都未嘗面命何由便爾此必有異具說之定國<lb/>
<pb n="KR3l0118_WYG_360-7b"/>
曰僕寜當請人之父而婬人之女君復見來便斫之後<lb/>
果得怪<hi>出搜神記</hi>
　　　　丁譁<lb/>
東陽丁譁出<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>於方山亭宿亭渚有劉散騎遭母艱於<lb/>
京還𦵏夜中忽有一婦自通云劉郎患瘡聞參軍能治<lb/>
故來耳譁使前姿形端媚從婦數人命僕具肴饌酒酣<lb/>
嘆曰今夕之㑹令人無復貞白之操丁云女郎盛徳豈<lb/>
顧老夫便令婢取琵琶彈之歌曰久聞忻重名今遇方<lb/>
<pb n="KR3l0118_WYG_360-8a"/>
山亭肌體雖朽老故是悦人情放琵琶上膝抱頭又歌<lb/>
曰女形雖薄賤願得忻作婿繾綣觀良覿千載結同契<lb/>
聲氣婉媚令人絶倒便令滅火共展好情比曉忽不見<lb/>
吏云此亭舊有妖魅<hi>出幽㝠記</hi>
　　　　富陽王氏<lb/>
宋元嘉初富陽人姓王於窮瀆中作蟹斷旦徃視之見<lb/>
一材長二尺許在斷中而斷裂開蟹都出盡乃修治斷<lb/>
出材岸上明往視之材復在斷中斷敗於前王又治斷<lb/>
<pb n="KR3l0118_WYG_360-8b"/>
出材晨視所見如初王疑此材妖異乃取内蟹籠中束<lb/>
頭擔歸云至家當斧斫然之未至家三里聞籠中窣窣<lb/>
動轉頭見向材頭變成一物人面猴身一手一足語王<lb/>
曰我性嗜蟹比日實入水破君蟹斷入斷食蟹相負已<lb/>
爾望君見恕開籠出我我是山神當相祐助并令斷大<lb/>
得蟹王曰汝犯暴人前後非一罪自應死此物種𩔖專<lb/>
請乞放王廻顧不應物曰君何名我欲知之頻問不已<lb/>
王遂不答去家轉近物曰既不放我又不告我何姓名<lb/>
<pb n="KR3l0118_WYG_360-9a"/>
當復何計但應就死耳王至家熾火焚之後寂然無復異<lb/>
土俗謂之山<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>云知人姓名則能中傷人所以勤勤問<lb/>
王欲害人自免<hi>出搜神記</hi>
　　　　樂遐<lb/>
元嘉九年南陽樂遐嘗在内坐忽聞空中有人呼其夫<lb/>
婦名甚急半夜乃止殊自驚懼後數日婦屋後還忽舉<lb/>
體衣服悉是血未一月夫婦相繼病卒<hi>出幽㝠記</hi>
　　　　劉斌<lb/>
<pb n="KR3l0118_WYG_360-9b"/>
劉斌在吳郡時婁縣有一女忽夜椉風雨恍恍至郡城<lb/>
内自覺去家正一炊頃衣不霑濡曉在門上求通言我<lb/>
天使也府君宜起延我當大富貴不爾必有凶禍劉問<lb/>
所來不自知後二十許日劉被誅<hi>出幽㝠錄</hi>
　　　　王徵<lb/>
元嘉中交州刺史太原王徵始拜椉車出行聞其前錚<lb/>
鋒有聲見一輀車當路而餘人不見至州遂亡<hi>出幽㝠記</hi>
　　　　張仲舒<lb/>
<pb n="KR3l0118_WYG_360-10a"/>
張仲舒元嘉十七年七月中晨夕間輙見門側有赤氣<lb/>
赫然後庭中忽雨綘羅於其庭廣七八寸長五六寸皆<lb/>
以箋繫之紙廣長亦與羅等紛紛甚駃仲舒惡而焚之<lb/>
信宿暴疾而死<hi>出異苑</hi>
　　　　蕭思話<lb/>
蕭思話在青州常所用銅升覆在藥厨下忽於其下得<lb/>
二死雀思話歎曰升覆雀殯其不祥乎既而被繫<hi>出宋書</hi>
　　　　傅氏女<lb/>
<pb n="KR3l0118_WYG_360-10b"/>
北地傅尚書小女嘗拆荻作鼠以狡獪放地荻鼠忽能<lb/>
行徑入户眼土中又拆荻更作咒之云汝若為家怪者<lb/>
當更行不者不動放地便復行如前即掘限内覓入地<lb/>
數尺了無所見後諸女相繼喪亡<hi>出列異傳</hi>
　　　　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>仲産<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>仲産宅在江陵枇杷寺南宋元嘉中起齋屋竹以為<lb/>
牕櫺竹遂漸生枝葉長數丈鬱然成林仲産以為吉祥<lb/>
及孝建中被誅<hi>出述異記</hi>
<pb n="KR3l0118_WYG_360-11a"/>
　　　　劉順<lb/>
宋大元中頓丘令劉順酒酣蚤入妾許房眠晨起見榻上<lb/>
有一聚凝血如覆盆形劉是武人了不驚怪乃令作虀<lb/>
親自切血染虀食之棄其有餘後十許載至元徽二年<lb/>
為王道隆所害<hi>出述異記</hi>
　　　　王譚<lb/>
大明中琅琊王譚字思𤣥為南陽太守母喪去職寄郡<lb/>
城南設廬位於庭有一光大如鴨卵黄色分明從東來<lb/>
<pb n="KR3l0118_WYG_360-11b"/>
入㕔事上俄頃又二枚續至其狀如前良久而去自此<lb/>
夕夕來往或單至雙來久停則滅一夜或四五來如此<lb/>
十許日不見其年譚二婢死明年弟亡譚患疾至都而<lb/>
卒<hi>出廣古今五行記</hi>
　　　　周登之<lb/>
周登之家在都宋明帝時統諸靈廟甚被恩寵母謝氏<lb/>
奉佛法泰始三年夏月暴雨有物形𨼆烟霧垂頭屬㕔<lb/>
事前地頭如大赤馬飲庭中水登之驚駭謂是善神降<lb/>
<pb n="KR3l0118_WYG_360-12a"/>
之汲水益之飲百餘斗水竭乃去二年而謝氏亡後半<lb/>
載而明帝崩登之自此事業衰敗<hi>出述異記</hi>
　　　　黄尋<lb/>
後魏宣武帝景明年中海陵人黄尋先居家單貧忽風<lb/>
雨飛錢至其家後巨富錢至數萬其年被誅<hi>出五行記</hi>
　　　　荆州人<lb/>
梁元帝天監元年荆州刑人殺了其身不僵手墮於地<lb/>
動口張目血如箭直上丈餘然後如雨細下是嵗荆州<lb/>
<pb n="KR3l0118_WYG_360-12b"/>
大旱與晉愍帝督運令史湻于伯同<hi>出廣古今五行記</hi>
　　　　田騷<lb/>
田騷南陽人梁末晚暮執弓箭從婦家還去舍十里無<lb/>
伴畏懼遥望前路坂頭有緋衣小兒急逐之及到問曰<lb/>
汝何材小兒小兒曰家在樹頭騷謂欺已謂之曰吾長<lb/>
者與爾童稚共語何為輕薄見報更行百許歩至坂頭<lb/>
道邊有極大樹小兒徑上樹狀如猿猴心以為異乃張<lb/>
弓遶樹覓見一物如幡長數丈高而滅至家困病幾死<lb/>
<pb n="KR3l0118_WYG_360-13a"/>
<hi>出五行記</hi>
　　　　鄧差<lb/>
梁鄧差南郡臨沮人於麥城耕地得古銅數斛因此大<lb/>
富行值雨止於皁莢樹下遇一老公謂差曰君雖富明<lb/>
年舍神若出方衰耗之後君必因火味獲殃差以為此<lb/>
叟假稱邪術妄求施與都不採錄明年宅内見一物青<lb/>
黒色似鱉而非可長二尺許自出自入或𨼆或見紳縮<lb/>
舉頭狗見輙圍繞共吠吠則縮頭家人亦不敢觸如此<lb/>
<pb n="KR3l0118_WYG_360-13b"/>
者百餘日後有人種作黄昏從外入見之謂是蚖乃以<lb/>
䥥砟之傷其足血曳脚入稻積下因失所在自後遭火<lb/>
兒姪喪去官役連及差又於道逢估人先不相識道邊<lb/>
相對共食羅布甘美味皆珍味二人呼差同飲謂曰觀<lb/>
君二人遊行商估勢在不豐何為頓爾珍羞美食估人<lb/>
曰寸光可惜人生在世終止為身口耳一朝病死安能<lb/>
復進甘美乎終不如臨沮鄧生平生不用為守錢奴耳<lb/>
差亦不告姓名黙然歸至家宰鵞以自食動筯齩骨哽<lb/>
<pb n="KR3l0118_WYG_360-14a"/>
其喉病而死<hi>出廣古今五行記</hi>
　　　　司馬申<lb/>
陳後主時㚔臣司馬申任右衞將軍常譖毁朝臣後於<lb/>
尚書省晝寢有鳥啄其口流血及蓆時論以譖毁之效<lb/>
而陳漸微之徵後主竟降隋<hi>出廣古今五行記</hi>
　　　　段暉<lb/>
段暉字長祚有一童子辭歸從暉請馬暉戲作木馬與<lb/>
之童子謂暉曰吾泰山府君子謝子厚贈言終椉木馬<lb/>
<pb n="KR3l0118_WYG_360-14b"/>
騰空而去<hi>出魏收後魏書</hi>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百六十<lb/>
</p>
<p>
</p>
  </div>
</body>
</text>
</TEI>
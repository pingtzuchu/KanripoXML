<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百二十五</head>
    <p>
<pb n="KR3l0118_WYG_425-1a"/>
欽定四庫全書<lb/>
　太平廣記卷四百二十五　宋　李昉等　編<lb/>
　　龍八<lb/>
　　　張温　　　　郭彦郎　　　王宗郎<lb/>
　　　犀浦龍　　　井魚　　　　安天龍<lb/>
　　　曹寛　　　　夢青衣<lb/>
　　蛟<lb/>
　　　漢武白蛟　　潯陽橋　　　王述<lb/>
<pb n="KR3l0118_WYG_425-1b"/>
　　　王植　　　　陸社兒　　　長沙女<lb/>
　　　蘇頲　　　　鬭蛟　　　　洪氏女<lb/>
　　　洪貞　　　　老蛟　　　　武休潭<lb/>
　　　伐蛟<lb/>
　　　　張温<lb/>
王蜀時梓州有張温者好捕魚曽作客館鎮將夏中㩦<lb/>
賔觀魚偶遊近龍潭之下熱甚志不快自入水舉網獲<lb/>
一魚長尺許鬐鱗如金撥剌不已俯㟁人皆異之逡廵<lb/>
<pb n="KR3l0118_WYG_425-2a"/>
晦暝風雨驟作温惶駭奔走數里依然烈景或曰所獲<lb/>
金魚即潭龍也是知龍為魚服自貽其患茍無風雨之<lb/>
變亦難逃鼎俎矣龍潭取魚亦宜戒慎<hi>出北夢瑣言</hi>
　　　　郭彦郎<lb/>
世言乖龍苦於行雨而多竄匿為雷神捕之或在古木<lb/>
及楹柱之内若曠野之間無處逃匿即入牛角或牧童<lb/>
之身往往為此物所累而震死也蜀邸有青將郭彦郎<lb/>
者行舟峽江至羅雲溉方食而卧心神恍忽如夢見一<lb/>
<pb n="KR3l0118_WYG_425-2b"/>
黄衣人曰莫錯而於口中探得一物而去覺來但覺咽<lb/>
喉中痛於時篙工輩但見船上雷電晦暝震聲甚厲斯<lb/>
則乖龍入口也南山宣律師乖龍入中指節又非虚説<lb/>
所以孔聖之言迅雷風烈必變可不敬之乎<hi>出北夢瑣言</hi>
　　　　王宗郎<lb/>
蜀庚午嵗金州刺史王宗郎奏洵陽縣洵水畔有青烟<lb/>
廟數日廟上烟雲昏晦晝夜奏樂忽一旦水中騰躍時<lb/>
有羣龍出於水上行入漢江大者數丈小者丈餘如五<lb/>
<pb n="KR3l0118_WYG_425-3a"/>
方之色有如牛馬驢羊之形大小五十累累接迹行入<lb/>
漢江却過廟所往復數里或隐或見三日乃止<hi>出錄異記</hi>
　　　　犀浦龍<lb/>
癸酉年犀浦界田中有小龍青黒色割為兩片旬日臭<lb/>
敗尋亦失去摩呵池大㕔西面亦有龍井甚靈人不可<lb/>
犯<hi>出錄異記</hi>
　　　　井魚<lb/>
成都書䑓坊武侯宅南乗烟觀内古井中有魚長六七<lb/>
<pb n="KR3l0118_WYG_425-3b"/>
寸往往遊於井上水必騰湧相傳井中有龍<hi>出錄異記</hi>
　　　　安天龍<lb/>
後唐同光中滄洲民有子母苦於科徭流移近界堼店<lb/>
路逢白蛇其子以繩繫蛇項約而行無何擺其頭落須<lb/>
臾一片白雲起雷電暴作撮將此子上天空中為雷火<lb/>
燒殺墜地而背有大書人莫之識忽有一人云何不以<lb/>
青物蒙之即識其字遂以青裙被之有識字讀之曰此<lb/>
人殺害安天龍為天神所誅葆光子曰龍神物也况有<lb/>
<pb n="KR3l0118_WYG_425-4a"/>
安天之號必能變化無方豈有一豎子繩系而殞之遽<lb/>
致天神之罰斯又何哉<hi>出北夢瑣言</hi>
　　　　曹寛<lb/>
石晉時常山帥安重榮將謀干紀其管界與邢䑓連接<lb/>
鬭殺一龍鄉豪有曹寛者見之取其雙角前有一物如<lb/>
簾文如亂錦人莫知之曹寛經年為㓂所殺壬寅年討<lb/>
鎮州誅安重榮也葆光子讀北史見陸法和在梁時將<lb/>
兵拒侯景將任約於江上曰彼龍睡不動吾軍之龍甚<lb/>
<pb n="KR3l0118_WYG_425-4b"/>
自躍踴遂擊之大敗而擒任約是則軍陣之上龍必先<lb/>
鬭常山龍死得非王師大捷重榮授首乎黄巢敗於陳<lb/>
州李克用脱梁王之難皆大雨震雷之助<hi>出北夢瑣言</hi>
　　　　夢青衣<lb/>
孟蜀主母后之宫有衛聖神龍堂亦嘗修飾嚴潔盖即<lb/>
世俗之家神也一旦别欲廣其殿宇因晝寢夢一青衣<lb/>
謂后曰今神龍意欲出宫外居止宜于寺觀中安排可<lb/>
也后欲從之而子未許后又夢見青衣重請因𨕖昭覺<lb/>
<pb n="KR3l0118_WYG_425-5a"/>
寺廊廡間特建一廟土木既就繪事云畢遂宣教坊樂<lb/>
自宫中引出奏送神曲歸新廟中奏迎神曲其日𤣥雲<lb/>
四合大風振起及神歸位雨即滂沲或曰衛聖神龍出<lb/>
離宫殿是不祥也逾年國亡滅而去土地歸廟中矣<hi>出野</hi>
<hi>人閑話</hi>
　　　蛟<lb/>
　　　　漢武白蛟<lb/>
漢武帝恒以季秋之月泛靈溢之舟於琳池之上窮夜<lb/>
<pb n="KR3l0118_WYG_425-5b"/>
達晝于季䑓之下以香金為鈎縮絲綸以丹鯉為餌不<lb/>
踰旬日釣一白蛟長三四丈若龍而無鱗甲帝曰非龍<lb/>
也於是付大官為鮓而肉紫青脆美無倫詔賜臣下以<lb/>
為神感所獲後竟不得<hi>出王子年拾遺記</hi>
　　　　潯陽橋<lb/>
潯陽城東門通大橋常有蛟為百姓害董奉疏符沉水<lb/>
中少日見一蛟死浮出<hi>出潯陽記</hi>
　　　　王述<lb/>
<pb n="KR3l0118_WYG_425-6a"/>
吳大帝赤烏三年七月有王述者採藥於天台山時熱<lb/>
息於石橋下臨溪飲忽見溪中有一小青衣長尺餘執<lb/>
一鞭乗赤鯉魚徑入雲中漸漸不見述良乆登峻岩四<lb/>
望見海上風雲起頃刻雷電交鳴俄然將至述懼伏于<lb/>
虗樹中見牽一物如布而色如漆不知所適及天霽又<lb/>
見所乗之赤鯉小童還入溪中乃黒蛟耳<hi>出三吳記</hi>
　　　　王植<lb/>
王植新贑人也乗舟過襄江時日晚逺眺謂友朱夀曰<lb/>
<pb n="KR3l0118_WYG_425-6b"/>
此中昔楚昭王獲萍實之處仲尼言童謡之應也夀曰<lb/>
他人以童謡為偶然而聖人必知之言訖見二人自㟁<lb/>
下青衣持蘆杖謂植曰卿來何自植曰自新贑而至於<lb/>
此爾二人曰觀君皆儒士也習何典教植夀曰各習詩<lb/>
禮二人且笑曰尼父云子不語神怪又云敬鬼神而逺<lb/>
之何也夀曰夫子聖人也不言神怪者恐惑典教又言<lb/>
敬鬼神而逺之者以戒彛倫其意在奉宗之孝二人曰<lb/>
善又曰卿信乎曰然二人曰我寔非鬼神又非人𩔖今<lb/>
<pb n="KR3l0118_WYG_425-7a"/>
日偶與卿談乃天使也又謂植曰明日此㟁有李環戴<lb/>
政俱商徒以利剥萬民所貪未已上帝惡欲懲其罪於<lb/>
三日内卿無此泊慎之言訖没於江夀植但驚異之未<lb/>
眀何怪也及眀植謂夀曰有此之不祥可移於逺矣乃<lb/>
牽舟于上流五百餘歩纜訖見十餘大舟自上流而至<lb/>
果泊於植本處植曰可便詳問其故要知姓字於是夀<lb/>
杖䇿而問之二商姓字果如其所言夀心驚曰事定矣<lb/>
乃謂植曰夫隂晦之間惡人之不善今夕方信之矣植<lb/>
<pb n="KR3l0118_WYG_425-7b"/>
曰夫言幽明者以幽有神而神之明奈何不信乎時晉<lb/>
㳟帝元熙元年七月也八日至十日果有大風雷雨而<lb/>
二商一時沉溺植初聞二人之言私告於人及是共觀<lb/>
者有數百人内有耿譚者年七十素諳土事謂植曰此<lb/>
中有二蛟如青蛇長丈餘往往見於波中時化遊於洲<lb/>
渚然亦不甚傷物卿所見二人青衣者恐是此蛟有靈<lb/>
奉上帝之命也<hi>出九江記</hi>
　　　　陸社兒<lb/>
<pb n="KR3l0118_WYG_425-8a"/>
陸社兒者江夏民常種稻於江際夜歸路逢一女子甚<lb/>
有容質謂社兒曰我昨自縣前來今欲歸浦里願投君<lb/>
宿然辭色甚有憂容社兒不得已同歸閉室共寢未㡬<lb/>
便聞暴風震雷明照社兒但覺此女驚惶制之不止須<lb/>
臾雷震只在簾前社兒寢室有物突開乗電光見一大<lb/>
毛手拏此女去社兒仆地絶而復蘇及明鄉里異而問<lb/>
之社兒告以女子投宿之事少頃鄉人有渡江來者云<lb/>
此去九里有大蛟龍無首長百餘丈血流注地盤泊數<lb/>
<pb n="KR3l0118_WYG_425-8b"/>
畝有千萬禽鳥臨而噪之也<hi>出九江記</hi>
　　　　長沙女<lb/>
長沙有人忘姓名家江邉有女下渚澣衣覺身中有異<lb/>
後不以為患遂姙身生三物皆如鰕魚女以己所生甚<lb/>
憐之著澡盤水中養經三月此物遂大乃是蛟子各有<lb/>
字大者為當洪次者名破阻小者曰撲㟁天暴雨三蛟<lb/>
一時俱去遂失所在後天欲雨此物輙來女亦知其當<lb/>
來便出望之蛟子舉頭望母良乆復去經年此女亡後<lb/>
<pb n="KR3l0118_WYG_425-9a"/>
三蛟一時俱至墓所哭泣經日乃去聞其哭聲狀如狗<lb/>
嘷<hi>出續捜神記</hi>
　　　　蘇頲<lb/>
唐蘇頲始為烏程都尉暇日曽與同寮汎舟沿溪醉詠<lb/>
因至道磯寺寺前有霅溪最深處此水深不可測中有<lb/>
蛟螭代為人患頲乗醉歩行還自駱駞橋遇橋壊墮水<lb/>
直至潭底水中有令人扶尚書出遂冉冉至水上頲遂<lb/>
得濟<hi>出廣異記</hi>
<pb n="KR3l0118_WYG_425-9b"/>
　　　　鬭蛟<lb/>
唐天寶末歙州牛與蛟鬭初水中蛟殺人及畜等甚衆<lb/>
其牛因飲為蛟所繞直入潭底水中便爾相觸數日牛<lb/>
出潭水赤時人謂為蛟死<hi>出廣異記</hi>
　　　　洪氏女<lb/>
歙州祁門縣蛟潭俗傳武陵鄉有洪氏女許嫁與鄱陽<lb/>
黎氏將娶吉日未定蛟化為男子貌如其壻具禮而娶<lb/>
去後月餘黎氏始到知為蛟所娶遂就蛟穴求之於路<lb/>
<pb n="KR3l0118_WYG_425-10a"/>
逢其蛟化為人容貌殊麗其壻心疑為蛟視見蛟竊笑<lb/>
遂殺之果復蛟形又前到蛟穴見其妻并一犬在妻之<lb/>
旁乃取妻及犬以歸始登船而風雨暴至木石飛騰其<lb/>
妻及犬皆化為蛟而去其壻為惡風飄到餘姚後數年<lb/>
歸焉其後道人許旌陽又斬蛟于此仍以板窒其穴今<lb/>
天清日朗尚有彷彿見之<hi>出歙州圖經</hi>
　　　　洪貞<lb/>
雞籠山在婺源縣南九十五里髙一百六十丈廻環一<lb/>
<pb n="KR3l0118_WYG_425-10b"/>
十五里九十步形如雞籠焉唐開元中有蛟龍變為道<lb/>
人歙人洪貞以弟子之禮師之道流將卜居尋諸名山<lb/>
到黄山貞問此山何如道流曰确而寒次到飛布山又<lb/>
問之道流曰髙而無輔到此山又問之道流曰此山宜<lb/>
葬葬者可致侯王不然即出妖怪而已貞問其所以而<lb/>
不之告道流于室中寢貞入但見蛟龍由是候睡覺而<lb/>
辭歸道流遂入鄱陽而去貞歸遷其父於此山後二年<lb/>
鄱陽洪水大發漂蕩數千家貞本好道常焚香持念頗<lb/>
<pb n="KR3l0118_WYG_425-11a"/>
有方術居於祁南之廻玉鄉鄉人遂稱其變現神通將<lb/>
圖非望潛署百官州中豪傑皆應之後州發兵就捕獲<lb/>
數十人而貞竟不知所在<hi>出述異紀</hi>
　　　　老蛟<lb/>
蘇州虎邱寺山世言吳王闔閭陵有石穴出于岩下若<lb/>
嵌鑿狀中有水深不可測或言秦王鑿取劍之所唐永<lb/>
泰中有少年經過見一美女在水中浴問少年同戲否<lb/>
因前牽拽少年遂解衣而入因溺死數日尸方浮出而<lb/>
<pb n="KR3l0118_WYG_425-11b"/>
身盡乾枯其下必是老蛟潛窟媚人以吮血故也其同<lb/>
行者述其狀云<hi>出通幽記</hi>
　　　　武休潭<lb/>
王蜀先主時修斜谷閣道鳯州衙將白某忘其名掌其事<lb/>
焉至武休潭見一婦人浮水而来意其溺者命僕夫鈎<lb/>
至㟁濵忽化為大蛇没於潭中白公以為不祥因而致<lb/>
疾愚為誦岑參招北客賦云瞿塘之東下有千歳老蛟<lb/>
化為婦人炫服靚粧游於水濵白公聞之方悟蛟也厥<lb/>
<pb n="KR3l0118_WYG_425-12a"/>
疾尋瘳又内官宋愈昭自言於栁州江㟁為二三女人<lb/>
所招里民呌而止之亦蛟也岑賦所言斯足為證<hi>出北夢瑣</hi>
<hi>言</hi>
　　　　伐蛟<lb/>
月令季秋伐蛟取鼉以明蛟可伐而龍不可觸也蛟之<lb/>
為物不識其形狀非有鱗鬛四足乎或曰虬蜧蛟蝹狀<lb/>
如蛇也南僧説蛟之形如馬蟥即水蛭也涎沫腥粘掉<lb/>
尾纏人而噬其血蜀人號為馬絆蛇頭如猫鼠有一㸃<lb/>
<pb n="KR3l0118_WYG_425-12b"/>
白漢州古城潭内馬絆蛇徃徃害人鄉里募勇者伐之<lb/>
身塗藥游泳於潭底蛟乃躍于沙汭蟠蜿力困里人讙<lb/>
噪以助竟斃之<hi>出北夢瑣言</hi>
　<lb/>
　<lb/>
　<lb/>
　<lb/>
　太平廣記卷四百二十五<lb/>
</p>
<p>
</p>
  </div>
</body>
</text>
</TEI>
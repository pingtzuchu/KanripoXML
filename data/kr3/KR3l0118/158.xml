<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百五十八</head> <lb/>
    <p>
<pb n="KR3l0118_WYG_158-1a"/>
欽定四庫全書<lb/>
　太平廣記卷一百五十八<lb/>
　　定數十三<lb/>
　　　成汭　　　　楊蔚　　　　歐陽澥<lb/>
　　　伊璠　　　　顧彦朗　　　李甲<lb/>
　　　房知温　　　竇夢徵　　　許生<lb/>
　　　楊鼎夫　　　牛希濟　　　隂君文字<lb/>
　　　貧婦　　　　支戩<lb/>
<pb n="KR3l0118_WYG_158-1b"/>
　　　　成汭<lb/>
唐天祐中淮師圍武昌杜洪中令乞師於梁王梁與荆<lb/>
方睦乃諷成中令汭帥兵援之汭欲往親征乃力造巨<lb/>
艦一艘三年而成號曰和州載艦上列㕔宇洎司局有<lb/>
若衙府之制又有齊山截海之名其餘華壯即可知也<lb/>
飾非拒諫斷自其意幕寮俛仰不措一辭唯孔目吏楊<lb/>
厚賛成之舟次破軍山下為吳師縦燎而焚之汭竟溺<lb/>
死兵士潰散先是改名曰汭字即水内也水内之死豈<lb/>
<pb n="KR3l0118_WYG_158-2a"/>
前兆乎湖南及朗州軍入江陵俘載軍民職掌伎巧僧<lb/>
道伶官並歸長沙成汭之名和州之號前定矣<hi>出北夢𤨏言</hi>
　　　　楊蔚<lb/>
唐楊蔚使君典洋源道者陳休復每到州多止於紫極<lb/>
宫𢎞農甚思一見而潁川輒便他適乃謂諸道士曰此<lb/>
度更來便須申報或一日再至遽令申白俄而州將擁<lb/>
斾而至遂披揖楊公曰嚮風久矣幸獲祗奉敢以將來<lb/>
祿筭為請勿訝造次潁川呼人為卿乃謂州牧曰卿三<lb/>
<pb n="KR3l0118_WYG_158-2b"/>
為刺史了更無言楊不懌以其曾典兩郡至此三也自<lb/>
是常以見任為終焉之所邇後秩滿無恙不諭其言無<lb/>
何又授此州亦終考限罷後又除是郡凡三任竟殞於<lb/>
是邦即三為刺史之説果在於此乎楊公季弟玭為愚<lb/>
話之<hi>出北夢𤨏言</hi>
　　　　歐陽澥<lb/>
歐陽澥者四門之孫也薄善詞賦出入塲中近二十年<lb/>
善和韋中令在閣下澥則行卷及門凡十餘載未嘗一<lb/>
<pb n="KR3l0118_WYG_158-3a"/>
面而澥慶弔不虧韋公雖不言而意甚憐之中和初公<lb/>
隨駕至西川命相時澥寓居漢南公訪知行止以私書<lb/>
令襄帥劉巨容俾澥計偕巨容得書大喜待以厚禮首<lb/>
薦之外資以千餘緡復大宴於府幕既而撰日遵路無<lb/>
何一夕心病而卒巨容因籍澥答書呈於公公覽之憮<lb/>
然因曰十年不見灼然不錯<hi>出摭言</hi>
　　　　伊璠<lb/>
黄巢汙踐宫闕與安朱之亂不侔其間尤異各為好事<lb/>
<pb n="KR3l0118_WYG_158-3b"/>
傳記軒裳農賈挈妻孥潜跡而出者不可勝記至有積<lb/>
月陷寇終日逃避竟不覩賊鋒者獨前涇陽令伊璠為<lb/>
戎所得屢脱命於刃下其後血屬相失村服晦行及藍<lb/>
關為猛獸搏而食之患禍之來其可茍免<hi>出唐闕史</hi>
　　　　顧彦朗<lb/>
東州顧彦朗以蔡叔向為副使感微時之恩推為戎倅<lb/>
而嘗加敬其弟彦暉嗣襲酷好潔淨嘗嫌人臭左右薰<lb/>
香而備給使幕寮皆中朝子弟亦涉輕薄韋太尉昭度<lb/>
<pb n="KR3l0118_WYG_158-4a"/>
收復蜀城以彦暉為招討副使在軍中每旦率幕官同<lb/>
謁掌武而蜀先主預焉共輕忽之雖昭度亦嫌其不恭<lb/>
彦暉襲兄位爾後為蜀主所破手刃一家郎官温術等<lb/>
斃焉先是蔡叔向職居元寮乃顧氏之心膂與所辟朝<lb/>
士優游罇俎不相侔矣小顧既是尊崇嫌其掣肘王先<lb/>
主因其隙宣言以間之且曰拈却蔡中丞看爾得否由<lb/>
是叔向辭職閒居王乃舉軍而伐之在蜀有術士朱洽<lb/>
者常謂人曰二顧雖位尊方鎮生無第宅死無墳墓人<lb/>
<pb n="KR3l0118_WYG_158-4b"/>
莫諭之或曰二顧自天德軍小將際會立功便除東川<lb/>
弟兄迭據大顧相薨遺命焚骸歸葬豐州㑹多事未果<lb/>
至小顧狼狽之日送終之禮又闕焉即朱氏言於斯驗<lb/>
矣<hi>出北夢𤨏言</hi>
　　　　李甲<lb/>
唐天祐初有李甲本常山人逢歳饑饉徙家邢臺西南<lb/>
山谷中樵採鬻薪以給朝夕曾夜至大明山下值風雨<lb/>
暴至遂入神祠以避之俄及中宵雷雨方息甲即寢於<lb/>
<pb n="KR3l0118_WYG_158-5a"/>
廟宇之間松栢之下須臾有呵殿之音自逺而至見旌<lb/>
旗閃閃車馬闐闐或擐甲胄者或執矛㦸者或危冠大<lb/>
履者或朝衣端簡者揖讓升階列坐於堂上者十數輩<lb/>
方且命酒進食歡語良久其東榻之長即大明山神也<lb/>
體貌魁梧氣岸髙邁其西榻之首即黄澤之神也其狀<lb/>
疎而瘦其音清而朗更其次者云是漳河之伯餘即不<lb/>
知其名坐談論商㩁幽明之事其一曰稟命玉皇受符<lb/>
金闕太行之面清漳之湄數百里間幸為人主不敢逸<lb/>
<pb n="KR3l0118_WYG_158-5b"/>
豫怠惰也不敢曲法而徇私也不敢恃尊而害下也兢<lb/>
兢惕惕以承上帝用治一方故歳有豐登之報民無扎<lb/>
瘥之疾我之所治今兹若是其一曰清泠之域泱<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>之<lb/>
區西聚大巔東漸巨浸連陂湊澤千里而遙余奉帝符<lb/>
宅兹民庶雖雷電之作由已也風波之起由已也鼔怒<lb/>
馳驟人罔能制予予亦非其詔命不敢有為也非其時<lb/>
會不敢沿泝也正而御之靜而守之遂致草木茂焉魚<lb/>
鼈蕃焉鹹鹵磊塊而滋殖<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>蒲蓊鬱而發生上天降鑒<lb/>
<pb n="KR3l0118_WYG_158-6a"/>
亦幸無横沴爾又一曰岑崟之地岞崿之都分坱圠之<lb/>
一隅總飛馳之衆𩔖熊羆虎豹烏鵲鵰鶚動止咸若罔<lb/>
敢害民此故予之所職耳何假乎備言座上僉曰唯唯<lb/>
大明之神忽揚目盱衡咄嗟長歎而謂衆賔曰諸公鎮<lb/>
撫方隅公理疆野或水或陸各有所長然而天地運行<lb/>
之數生靈厄會之期巨盜將興大難方作雖羣公之善<lb/>
理其奈之何衆咸問言何謂也大明曰余昨上朝帝所<lb/>
竊聞衆聖諭將來之事三十年間兵戎大起黄河之北<lb/>
<pb n="KR3l0118_WYG_158-6b"/>
滄海之右合屠害人民六十餘萬人當是時也若非積<lb/>
善累仁忠孝純至者莫能免焉兼西北方有華胥遮毘<lb/>
二國待兹人衆用實彼土焉豈此生民寡祐當其殺戮<lb/>
乎衆皆嚬蹙相視曰非所知也食既畢天亦將曙諸客<lb/>
各登車而去大明之神亦不知所在及平旦李甲神思<lb/>
怳然有若夢中所遇既歸具以始末書而誌之言於鄰<lb/>
里之賢者自後三十餘載莊皇與梁朝對壘河岸戰陣<lb/>
相尋及晉宋戎虜亂華干戈不息被其塗炭者何啻乎<lb/>
<pb n="KR3l0118_WYG_158-7a"/>
六十萬焉今詳李生所説殆天意乎非人事乎<hi>出劉氏耳目記</hi>
　　　　房知温<lb/>
故青帥房公知温少年與外弟徐<hi>闕</hi>為盜於兗鄆之境<lb/>
晝則匿於古冢一夕遇雨未出聞二鬼至一鬼曰此有<lb/>
節度上主宜緩之與外弟俱聞之二人相問曰適聞外<lb/>
面語否徐曰然房曰吾與汝未知孰是來宵汝當宿於<lb/>
他所吾獨在此以驗之迨夕二鬼又至一鬼復曰昨夜<lb/>
貴人尚在矣房聞之喜後果節制數鎮官至太師中書<lb/>
<pb n="KR3l0118_WYG_158-7b"/>
令東平王則知晉書説魏陽元聞鬼以三公呼之為不<lb/>
謬矣<hi>出玉堂閒話</hi>
　　　　竇夢徵<lb/>
朱梁翰林竇學士夢徵以文學稱於世時兩浙錢尚父<lb/>
有元帥之命竇以錢公無功於本朝僻在一方坐邀渥<lb/>
澤不稱是命乃抱麻哭於朝翌日竇謫掾於東州及失<lb/>
意被譴嘗鬱鬱不樂曾夢有人謂曰君無自苦不久當<lb/>
復故職然將來慎勿為丞相茍有是命當萬計避之其<lb/>
<pb n="KR3l0118_WYG_158-8a"/>
後竇復居禁職有頃遷工部侍郎竇忽憶夢中所言深<lb/>
惡其事然已受命不能遜避未幾果卒<hi>出玉堂閒話</hi>
　　　　許生<lb/>
汴州都押衙朱仁忠家有門客許生暴卒隨使者入㝠<lb/>
經厯之處皆如郡城忽見地堆粟千石中植一牌曰金<lb/>
吾將軍朱仁忠食祿生極訝之洎至公署使者引入一<lb/>
曹司主吏按其簿曰此人乃誤追之矣謂生曰汝可止<lb/>
此吾將白於隂君然慎勿窺吾簿吏既出生潛目架上<lb/>
<pb n="KR3l0118_WYG_158-8b"/>
有簽牌曰人間食料簿生潛憶主人朱仁忠不食醬可<lb/>
知其由遂披簿求之多不曉其文逡巡主吏大怒已知<lb/>
其不慎瞋目責之生恐懼謝過吿吏曰某乙平生受朱<lb/>
仁忠恩知其人性不食醬是敢竊食簿驗之願恕其罪<lb/>
吏怒稍解自取食簿於仁忠名下注大豆三合吏遂遣<lb/>
前使者引出放還其徑路微細隨使者而行忽見一婦<lb/>
女形容顦顇衣服繿縷抱一孩子拜於道傍謂生曰妾<lb/>
是朱仁忠亡妻頃年因産而死竟未得受生飢寒尤甚<lb/>
<pb n="KR3l0118_WYG_158-9a"/>
希君濟以資緡數千貫生以無錢辭之婦曰所求者楮<lb/>
貨也君還魂後可致而焚之兼望仁忠與寫金光明經<lb/>
一部懴之可指生路也既而先行直抵相國寺將踰其<lb/>
閾為使者所推踣地而寤仁忠既悲喜問其㝠間之事<lb/>
生曰君非久必任金吾將軍言其牌粟之事又話見君<lb/>
亡妻言其形實無差後與仁忠同食乃言自君亡後忽<lb/>
覺醬香今嗜之頗甚乃是注大豆三合之驗也自爾朱<lb/>
寫經畢許生燔紙數千其婦於寐中辭謝而去朱果為<lb/>
<pb n="KR3l0118_WYG_158-9b"/>
金吾將軍顯晦之事不差毫釐矣<hi>出玉堂閒話</hi>
　　　　楊鼎夫<lb/>
進士楊鼎夫富於詞學為時所稱頃歳會遊青城山過<lb/>
皂江同舟者約五十餘人至於中流遇暴風漂蕩其船<lb/>
扺巨石傾覆於洪濤間同濟之流盡沉沒底獨鼎夫似<lb/>
有物扶助既達岸亦困頓矣遽有老人以杖接引且笑<lb/>
云元是鹽裏人本非水中物鼎夫未及致謝旋失老人<lb/>
所之因作詩以記後歸成都話與知己終莫究鹽裏人<lb/>
<pb n="KR3l0118_WYG_158-10a"/>
之義後為權臣安思謙幕吏判搉鹽院事遇疾暴亡男<lb/>
文則以屬分料鹽百餘斤裹束將上蜀郊營葬至是鹽<lb/>
裏之詞方驗鼎夫舊記詩曰青城山峭皂江寒欲度當<lb/>
時作等閒棹逆狂風趨近岸舟逢怪石碎前灣手㩦弱<lb/>
杖倉皇處命出洪濤頃刻間今日深恩無以報令人羞<lb/>
記雀銜環<hi>出北夢𤨏言</hi>
　　　　牛希濟<lb/>
蜀御史中丞牛希濟文學繁贍超於時輩自云早年未<lb/>
<pb n="KR3l0118_WYG_158-10b"/>
出學院以詞科可以俯拾或夢一人介金曰郎君分無<lb/>
科名四十五已上方有官祿覺而異之旋遇喪亂流寓<lb/>
於蜀依季父也<hi>大阮即給事中嶠也</hi>仍以氣直嗜酒為季父所責<lb/>
旅寄巴南旋聆開國不預勸進又以時輩所排十年不<lb/>
調為先主所知召對除起居郎累加至憲長是知向者<lb/>
之夢何其神也<hi>出北夢𤨏言</hi>
　　　　隂君文字<lb/>
頃歳有一士人嘗於寢寐間若被官司追攝因隨使者<lb/>
<pb n="KR3l0118_WYG_158-11a"/>
而去行經一城云是鎮州其間人物稀少又經一城云<lb/>
是幽州其間人物衆廣士人乃詢使者曰鎮州蕭疎幽<lb/>
州繁盛何其異乎使者曰鎮州雖然少人不日亦當似<lb/>
幽州矣有頃至一處有若公府中有一大官見士人至<lb/>
前即曰誤追此人來宜速放去士人知是隂司乃前啓<lb/>
隂官曰某雖蒙放還願知平生官爵所至隂官命取紙<lb/>
一幅以筆墨畫紙作九箇圍子别取青筆於第一箇圍<lb/>
子中㸃一㸃而與之士人置諸懷袖拜謝而退及寤其<lb/>
<pb n="KR3l0118_WYG_158-11b"/>
隂君所賜文字則宛然在懷袖間士人收藏甚秘其後<lb/>
鎮州兵士相繼殺傷甚衆故知隂間鎮州即日人衆當<lb/>
不謬耳其士人官至冀州錄事叅軍繿縷而卒隂官畫<lb/>
九圍子者乃九州也冀州為九州之第一故㸃之其㸃<lb/>
青者言士人只止於錄事叅軍綠袍也<hi>出玉堂閒話</hi>
　　　　貧婦<lb/>
諺云一飲一啄繫之於分斯言雖小亦不徒然常見前<lb/>
張賔客澄言頃任鎮州判官日部内有一民家婦貧且<lb/>
<pb n="KR3l0118_WYG_158-12a"/>
老平生未嘗獲一完全衣或有哀其窮賤形體袒露遺<lb/>
一單衣其婦得之披展之際而未及體若有人自後掣<lb/>
之者舉手已不知衣所在此葢為鬼所奪也<hi>出玉堂閒話</hi>
　　　　支戩<lb/>
江左有支戩者餘千人世為小吏至戩獨好學為文竊<lb/>
自稱秀才會正月望夜時俗取飯箕衣之衣服揷箸為<lb/>
嘴使畫盤粉以卜戩見家人為之即戲祝曰請卜支秀<lb/>
才他日至何官乃畫粉宛成司空字又戩嘗夢至地府<lb/>
<pb n="KR3l0118_WYG_158-12b"/>
盡閲名簿至已籍云至司空年五十餘他人籍不可記<lb/>
唯記其友人鄭元樞云貧賤無官年四十八元樞後居<lb/>
浙西廉使徐知諫賔禮之將薦於執政行有日矣暴疾<lb/>
而卒實年四十八戩後為金陵觀察判官檢校司空恒<lb/>
以此事話於親友竟卒於任年五十一<hi>出稽神錄</hi>
　<lb/>
　<lb/>
　太平廣記卷一百五十八<lb/>
</p>
<p>
</p>
  </div>
</body>
</text>
</TEI>
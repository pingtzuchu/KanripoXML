<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百</head> <lb/>
    <p>
<pb n="KR3l0118_WYG_200-1a"/>
欽定四庫全書<lb/>
　太平廣記卷二百<lb/>
　　文章<lb/>
　　　李蔚　　　　盧渥　　　　韓定辭<lb/>
　　　姚巖傑　　　狄歸昌　　　杜荀鶴<lb/>
　　武臣有文<lb/>
　　　曹景宗　　　髙昻　　　　賀若弼<lb/>
　　　李密　　　　髙崇文　　　王智興<lb/>
<pb n="KR3l0118_WYG_200-1b"/>
　　　髙駢　　　　羅紹威　　　趙延夀<lb/>
　　　文章<lb/>
　　　　李蔚<lb/>
唐丞相李蔚鎮淮南日有布素之交孫處士不遠千里徑<lb/>
來修謁蔚浹月留連一日告發李敦舊分遊河祖送過於<lb/>
橋下波瀾迅激舟子迴䟦舉篙濺水近坐飲妓濕衣尤甚<lb/>
李大怒令擒舟子荷於所司處士拱而前曰因兹寵餞是<lb/>
某之過敢請筆硯略抒荒蕪李從之乃以栁枝詞曰半額㣲<lb/>
<pb n="KR3l0118_WYG_200-2a"/>
黄金縷衣玊搔頭裊鳯雙飛從教水濺羅裙濕還道朝來行<lb/>
雨歸李覽之釋然歡笑賔從皆賛之命伶人唱其詞樂飲至<lb/>
暮舟子赦罪更有李嶸獻詩云雞𣗳烟含瑞氣凝鳯池波待<lb/>
玉山澄國人久倚東闗望擬築沙堤到廣陵後果入相<hi>出抒情詩</hi>
　　　　盧渥<lb/>
唐左丞相盧渥軒冕之盛近代無比伯仲四人咸居顯<lb/>
列乾符初母憂服闋渥自前中書舍人拜陜府觀察使<lb/>
又旬日其弟紹自前長安令除給事中又旬日弟沆自<lb/>
<pb n="KR3l0118_WYG_200-2b"/>
前集賢挍理除左拾遺又旬日弟沼自畿尉遷監察御<lb/>
史詔書疊至士族榮之及赴任陜郊洛城自居守分司<lb/>
朝臣已下互設祖筵遮於行路洛城為之一空都人觀<lb/>
者架肩擊轂盛於清明灑掃之日自臨都驛以至於行<lb/>
凡五十里連翩不絶有白鬚傳卒鳴指歎曰老人為驛<lb/>
吏垂五十年閲事多矣而未曾見祖送之盛有如此者<lb/>
時士流竊語以此日在家者為耻渥有題嘉祥驛詩曰<lb/>
交親榮餞洛城空善戲戎装上將同星使自天丹詔下<lb/>
<pb n="KR3l0118_WYG_200-3a"/>
雕鞍照地數程中馬嘶静谷聲偏響斾暎晴山色更紅<lb/>
到後定知人易化滿街棠𣗳有遺風詩版後為易定帥<lb/>
王存尚書碎之<hi>出唐闕史</hi>
　　　　韓定辭<lb/>
唐韓定辭為鎭州王鎔書記聘燕帥劉仁恭舍於賓館<lb/>
命試幕客馬或延接馬有詩贈韓曰燧林芳草綿綿思<lb/>
盡日相擕陟麗譙别後巏嵍山上望羡君時復見王喬<lb/>
或詩雖清秀然意在徵其學問韓亦於座上酬之曰崇<lb/>
<pb n="KR3l0118_WYG_200-3b"/>
霞臺上神仙客學辨癡龍藝最多盛德好將銀管述麗<lb/>
詞堪與雪兒歌座内諸賓靡不欽訝稱妙句然亦疑其<lb/>
銀筆之僻也他日或復持燕帥之命答聘常山亦命定<lb/>
辭接於公館時有妓轉轉者韓之所眷也毎當酒席或<lb/>
頻目之韓曰昔聞晉文公分季隗於趙衰孫伯符輟小<lb/>
喬於公瑾蓋以色可奉名人但慮倡姬不如賢者之顧<lb/>
願垂一詠俾得奉之或援筆文不停綴作轉轉之賦其<lb/>
文甚美咸欽其敏妙遂傳於遠近或從容問韓以雪兒<lb/>
<pb n="KR3l0118_WYG_200-4a"/>
銀管之事韓曰昔梁元帝為湘東王時好學著書常記<lb/>
録忠臣義士及文章之美者筆有三品或以金銀雕飾<lb/>
或用斑竹為管忠孝全者用金管書之德行清粹者用<lb/>
銀管書之文章贍麗者以斑管書之故湘東之譽振於<lb/>
江表雪兒者李密之愛姬能歌舞毎見賓僚文章有竒<lb/>
麗入意者即付雪兒叶音律以歌之又問癡龍出自何<lb/>
處定辭曰洛下有洞穴曾有人誤墮於穴中因行數里<lb/>
漸見明曠見有宫殿人物凡九處又見有大羊羊髯有<lb/>
<pb n="KR3l0118_WYG_200-4b"/>
珠人取而食之不知何所後出以問張華曰此地仙九<lb/>
館也大羊者名曰癡龍耳定辭復問或巏嵍之山當在<lb/>
何處或曰此隋君之故事何謙光而下問由是兩相悦<lb/>
服結交而去<hi>出北夢瑣言</hi>
　　　　姚巖傑<lb/>
姚巖傑梁公元崇之裔孫也童丱聰悟絶倫弱冠博通<lb/>
墳典慕班固司馬遷為文時稱大儒常以詩酒放逸江<lb/>
左尤肆淩忽前逹旁若無人唐乾符中顏標典鄱陽郡<lb/>
<pb n="KR3l0118_WYG_200-5a"/>
鞠塲公宇初構請巖傑紀其事文成燦然千餘言標欲<lb/>
刋去一兩字巖傑大怒標不能容時已勒石遂命覆碑<lb/>
於地磨去其文巖傑以一篇紀之曰為報顏公識我麽<lb/>
我心唯秖與天和眼前俗物關情少醉後青山入夢多<lb/>
田子莫嫌彈鋏恨寗生休唱飯牛歌聖朝若為蒼生計<lb/>
也合公車到薜蘿盧肇牧歙州巖傑在婺源先以著述<lb/>
寄肇肇知其使酒以手書褒美贈以束帛辭云兵火之<lb/>
後郡中凋弊無以迎逢大賢巖傑復以長牋激之肇不<lb/>
<pb n="KR3l0118_WYG_200-5b"/>
得已迓至郡齋待如公御禮既而日肆傲睨輕視於肇<lb/>
肇常以篇詠誇於巖傑曰明月照巴天巖傑大笑曰明<lb/>
月照一天奈何獨言巴天耶肇漸不得意無何㑹於江<lb/>
亭時蒯希逸在席盧請目前取一事為酒令尾有樂噐<lb/>
之名肇令曰遠望漁舟不濶尺八巖傑遽飲酒一噐凭<lb/>
欄嘔噦須臾即席還令曰凭欄一吐已覺空喉其侮慢<lb/>
倨傲如此<hi>出摭言</hi>
　　　　狄歸昌<lb/>
<pb n="KR3l0118_WYG_200-6a"/>
唐僖宗幸蜀有詞人於馬嵬驛題詩云馬嵬煙栁正依<lb/>
依重見鑾輿幸蜀歸泉下阿蠻應有語這廻休更泥楊<lb/>
妃不出名氏人仰竒才<hi>此即侍郎狄歸昌詩也  出抒情詩</hi>
　　　　杜荀鶴<lb/>
唐杜荀鶴嘗吟一聨詩云舊衣灰絮絮新酒竹篘篘或話於韋<lb/>
莊莊曰我道印將金鏁鏁簾用玉鈎鈎莊後西蜀為相<hi>出北夢𤨏言</hi>
　　武臣有文<lb/>
　　　　曹景宗<lb/>
<pb n="KR3l0118_WYG_200-6b"/>
梁曹景宗累立軍功天監初徵為右衛將軍後破魏軍<lb/>
振旅帝於華光殿宴飲聨句左僕射沈約賦韻景宗不<lb/>
得韻意色不平啓求賦詩帝曰卿伎能甚多人才英㧞<lb/>
何必止在一詩景宗已醉求作不已詔令賦競病兩字<lb/>
景宗便操筆而成曰去時兒女悲歸來笳鼔競借問行<lb/>
路人何如霍去病帝欣賞不已於是進爵為公<hi>出曺景宗傳</hi>
　　　　髙昻<lb/>
北齊髙昻字敖曹膽力過人姿彩殊異其父次同為求<lb/>
<pb n="KR3l0118_WYG_200-7a"/>
嚴師教之昻不遵師訓專事馳騁毎言男兒當横行天<lb/>
下自取富貴誰能端坐讀書作老博士也其父以其昻<lb/>
藏敖曹故名字之東魏末齊神武起義昻傾意附之因<lb/>
成霸業除侍中司徒兼西南道大都督而敖曹酷好為<lb/>
詩雅有情致時人稱焉常從軍與相州刺史孫騰作行<lb/>
路難曰卷甲長驅不可息六日六夜三度食初時言作<lb/>
虎牢停更被處置河橋北廻首絶望便蕭條悲來雪涕<lb/>
還自抑又有征行詩曰瓏種千口羊泉連百壺酒朝朝<lb/>
<pb n="KR3l0118_WYG_200-7b"/>
圍山臘夜夜迎新婦頃之其弟季式為齊州刺史敖曹<lb/>
發驛以勸酒乃贈詩曰憐君憶君停欲死天上人間無<lb/>
可比走馬海邉射遊鹿偏坐石上彈鳴雉昔時方伯願<lb/>
三公今日司徒羡刺史餘篇甚多此不復載<hi>出談藪</hi>
　　　　賀若弼<lb/>
隋賀若弼字輔伯少有大志驍勇便弓馬解屬文渉書<lb/>
記有重名及隋文受禪隂有平江南之志訪可任者髙<lb/>
熲薦弼有文武才幹拜總管委以平陳之事若弼欣然<lb/>
<pb n="KR3l0118_WYG_200-8a"/>
以為己任與壽州總管源雄並為重鎭若弼遺詩曰交<lb/>
河驃騎幕合浦伏波營勿使麒麟上無我二人名獻平<lb/>
陳十䇿稱上㫖開皇九年大舉伐陳以若弼為行軍總<lb/>
管俘陳叔寶<hi>出賀若弼傳</hi>
　　　　李密<lb/>
隋李密蒲山公寛之子也初授親衛大都督非其所好<lb/>
稱疾而歸大業中佐楊𤣥感起兵及𤣥感敗密間行入<lb/>
關亡抵平原賊帥郝孝德不禮之邅饑饉至削𣗳皮而<lb/>
<pb n="KR3l0118_WYG_200-8b"/>
食乃詣睢陽舍於村中變名姓稱劉知遠聚徒教授經<lb/>
數月不得志乃為五言詩曰金風颺秋節玉露凋晩林<lb/>
此夕窮途士鬱陶傷寸心眺聼良多感慷慨獨霑襟霑<lb/>
襟何所為悵然懐古意秦俗猶未平漢道將何冀樊噲<lb/>
市井屠蕭何刀筆吏一朝時運合萬古傳名諡寄言世<lb/>
上雄虚生真可愧詩成泣下數行羲寜元年密潛據洛<lb/>
口㑹羣盗百萬築壇稱魏公建元二年密自鞏洛鼓行<lb/>
伐隋兵敗歸唐授光禄卿<hi>出河洛記</hi>
<pb n="KR3l0118_WYG_200-9a"/>
　　　　髙崇文<lb/>
唐相髙崇文夲薊門之驍將也以討劉闢功授西川節<lb/>
度使一旦大雪諸從事吟賞有詩崇文遽至飲席笑曰<lb/>
諸君自為樂殊不見顧鄙夫鄙夫武人亦有一詠雪詩<lb/>
乃口占曰崇文崇武不崇文提戈出塞舊從軍有似胡<lb/>
兒射飛鴈白毛空裏落紛紛詩多中的皆謂北齊敖曹<lb/>
之比太尉駢即其孫也<hi>出北夢瑣言</hi>
　　　　王智興<lb/>
<pb n="KR3l0118_WYG_200-9b"/>
唐侍中王智興初為徐州節度使武略英特有命世之<lb/>
譽幕府既開所辟皆是名士一旦從事於使院㑹飲與<lb/>
賓朋賦詩頃之逹於王王乃召䕶軍俱至從事因屏去<lb/>
翰墨但以盃盤迎接良久問之曰適聞判官與諸賢作<lb/>
詩何得見某而罷遽令却取筆硯以彩牋數幅陳席上<lb/>
衆賓相與遲疑俟行觴舉樂復曰夲來欲觀製作非以<lb/>
飲酒為意時小吏亦以牋翰置於王公之前從事禮為<lb/>
揖讓王曰某韜鈴發跡未嘗留心章句今日陪奉英髦<lb/>
<pb n="KR3l0118_WYG_200-10a"/>
不免亦陳愚懇於是引紙援毫頃刻而就云三十年來<lb/>
老健兒剛被郎官遣作詩江南花栁從君詠塞北烟塵<lb/>
我自知四座覽之驚歎無已時文人張祐亦預此筵監<lb/>
軍謂之曰觀兹盛事豈得無言祐即席為詩以獻云十<lb/>
年受命鎭方隅孝節忠規兩有餘誰信將壇嘉政外李<lb/>
陵章句右軍書智興覽之笑曰褒飾之詞可謂過當矣<lb/>
左右或言曰書生之徒務為諂佞智興叱之曰有人道<lb/>
我惡汝軰又肯否張秀才海内名士豈云易得天下人<lb/>
<pb n="KR3l0118_WYG_200-10b"/>
聞且以為王智興樂善矣駐留數旬臨岐贈絹千匹<hi>出劇</hi>
<hi>談録</hi>
　　　　髙駢<lb/>
唐髙駢㓜好為詩雅有竒藻屬情賦詠横絶常流時秉<lb/>
筆者多不及之故李氏之季言勲臣有文者駢其首焉<lb/>
集遇亂多亡今其存者盛傳於時其自賦言懐詩曰恨<lb/>
乏平戎䇿慚登拜將壇手持金鉞重身掛鐡衣寒主聖<lb/>
匡扶易恩深報効難三邉猶未静何敢便休官二女廟<lb/>
<pb n="KR3l0118_WYG_200-11a"/>
詩云帝舜南廵去不還二妃幽怨水雲間當時珠涙垂<lb/>
多少直到而今竹尚斑又詠雪云六出花飄入户時坐<lb/>
㸔修竹變瓊枝逡廵好上髙樓望蓋盡人間惡路岐又<lb/>
聼歌詩公子邀歡月滿樓佳人掲調唱伊州便從席上<lb/>
秋風起直到蕭關水盡頭又寄僧笻竹杖詩云堅輕笻<lb/>
竹杖一杖有九節寄與沃州僧閑歩秋山月<hi>出謝蟠雜説</hi>
　　　　羅紹威<lb/>
梁鄴王羅紹威世為武人有膽決喜尚文學雅好儒生<lb/>
<pb n="KR3l0118_WYG_200-11b"/>
於㕔所之側别立學舍招延四方遊士置於其間待以<lb/>
恩禮毎旦視事之暇則與諸儒講論經義聚書萬餘卷<lb/>
於學舍之側建置書樓縱儒士隨意觀覽已亦孜孜諷<lb/>
誦當時藩牧之中最獲文章之譽毎命幕客作四方書<lb/>
檄小不稱旨壊裂抵棄自襞牋起草下筆成文雖無藻<lb/>
麗之風幕客多所不及又僻於七言詩毎歌酒讌㑹池<lb/>
亭遊覽靡不賦詠題之屋壁時江南有羅隱者為兩浙<lb/>
錢鏐幕客有文學紹威特遣使幣交聘申南阮之敬隱<lb/>
<pb n="KR3l0118_WYG_200-12a"/>
悉以所著文章詩賦酬寄紹威紹威大傾慕之乃目已<lb/>
所為詩曰偷江東今鄴中人士有諷誦者自為大㕔記<lb/>
亦㣲有可觀<hi>出羅昭威傳</hi>
　　　　趙延壽<lb/>
偽遼丞相趙延壽德鈞之子也仕唐為樞密使清泰末<lb/>
自太原陷虜耶律德光用為偽丞相綜國事晉少主失<lb/>
政延壽道戎王為亂凡數年之間盗有中夏實延壽贊<lb/>
成之力也延壽將家子㓜習武畧即戎之暇時復以篇<lb/>
<pb n="KR3l0118_WYG_200-12b"/>
什為意亦甚有雅致嘗在邊庭賦詩曰黄沙風捲半空<lb/>
抛雲動隂山雪滿郊探水人廻移帳就射鵰箭落着弓<lb/>
抄鳥逢霜果饑還啄馬渡氷河渇自跑占得髙原肥草<lb/>
地夜深生火折林梢南人聞者往往傳之<hi>出趙延壽傳</hi>
　<lb/>
　<lb/>
　<lb/>
　太平廣記卷二百<lb/>
</p>
<p>
</p>
  </div>
</body>
</text>
</TEI>
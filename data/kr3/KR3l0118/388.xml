<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百八十八</head>
    <p>
<pb n="KR3l0118_WYG_388-1a"/>
欽定四庫全書<lb/>
　太平廣記卷三百八十八　宋　李昉等　編<lb/>
　　悟前生二<lb/>
　　　顧非熊　　　齊君房　　　劉立<lb/>
　　　張克勤　　　孫緬家奴　　文澹<lb/>
　　　王鄂　　　　僧道傑　　　𡊮滋<lb/>
　　　崔四八　　　馬思道<lb/>
　　　　顧非熊<lb/>
<pb n="KR3l0118_WYG_388-1b"/>
顧況有子數嵗而卒況悲傷不已為詩哭之云老人哭<lb/>
愛子日暮千行血心逐斷猿驚迹隨飛鳥滅老人年七<lb/>
十不作多時别其子雖卒魂神常在其家每聞父哭聲<lb/>
聽之感慟因自誓忽若作人當再為顧家子一日如被<lb/>
人執至一處若縣吏者斷令託生顧家復都無所知忽<lb/>
覺心醒開目認其屋宇兄弟親愛滿側唯語不得當其<lb/>
生也已後又不記至年七嵗其兄戲批之忽曰我是爾<lb/>
兄何故批我一家驚異方叙前生事厯厯不誤弟妹小<lb/>
<pb n="KR3l0118_WYG_388-2a"/>
名悉遍呼之即顧非熊也<hi>出酉陽雜俎</hi>
　　　　齊君房<lb/>
齊君房者家於呉自㓜苦貧雖勤於學而寡記性及壯<lb/>
有篇詠則不甚清新常為凍餒所驅役役於呉楚間以<lb/>
四五六七言干謁多不遇侯伯禮接雖時所獲未嘗積<lb/>
一金貯布袋脱滿一繩則必病罄而復愈元和初遊錢<lb/>
塘時屬凶年箕歛投人十不遇一乃求朝飱於天竺至<lb/>
孤山寺西餒甚不能前去因臨流零涕悲吟數聲俄爾<lb/>
<pb n="KR3l0118_WYG_388-2b"/>
有胡僧自西而來亦臨流而坐顧君房笑曰法師諳秀<lb/>
才旅遊滋味否君房曰旅遊滋味即足矣法師之呼一<lb/>
何謬哉僧曰子不憶講法華經於洛中同徳寺乎君房<lb/>
曰某生四十五矣盤桓呉楚間未嘗渉京江又何有洛<lb/>
中之説乎僧曰子應為飢火所惱不暇憶前事也乃探<lb/>
鉢囊出一棗大如拳曰此吾國所産食之知過去未來<lb/>
事豈止於前生爾君房餒甚遂請食之食訖甚渇掬泉<lb/>
水飲之忽欠身枕石而寝頃刻乃寤因思講法華經於<lb/>
<pb n="KR3l0118_WYG_388-3a"/>
同徳寺如昨日焉因泣涕禮僧曰震和尚安在曰專精<lb/>
未至再為蜀僧今則斷攀縁矣神上人安在曰前願未<lb/>
滿又聞為法師矣悟法師焉在曰豈不憶香山寺石像<lb/>
前戲發大願若不證無上菩提必願為赳赳貴臣昨聞<lb/>
已得大將軍當時雲水五人唯吾得解脱獨爾為凍餒<lb/>
之士耳君房泣曰某四十餘年日一飱三十餘年擁一<lb/>
褐浮俗之事決斷根源何期福不圎修困於今日僧曰<lb/>
過由師子座上廣説異端使學空之人心生疑惑戒珠<lb/>
<pb n="KR3l0118_WYG_388-3b"/>
曽缺禪味曽羶聲渾響清終不可致質傴影曲報應宜<lb/>
然君房曰為之奈何僧曰今日之事吾無計矣他生之<lb/>
事庶有警於吾子焉乃探鉢囊中出一鏡背面皆瑩徹<lb/>
謂君房曰要知貴賤之分修短之限佛法興替吾道盛<lb/>
衰宜一覽焉君房覽鏡久之謝曰報應之事榮枯之理<lb/>
謹知之矣僧收鏡入囊遂挈之而去行十餘歩旋失所<lb/>
在是夕君房至靈隱寺乃剪髮具戒法名鏡空太和元<lb/>
年李玫習業在龍門天竺寺鏡空自香山敬善寺訪之<lb/>
<pb n="KR3l0118_WYG_388-4a"/>
遂聞斯説因語玫曰我生五十有七矣僧臘方十二持<lb/>
鉢乞食尚九年在捨世之日佛法其衰乎詰之黙然無<lb/>
答乃請筆硯題數行於經藏北垣而去曰興一沙衰恒<lb/>
沙兎而罝犬而拏牛虎相交亡角牙寳檀終不滅其華<lb/>
<hi>出纂異記</hi>
　　　　劉立<lb/>
劉立者為長葛尉其妻楊氏忽一日泣謂立曰我以弱<lb/>
質託附君子深䝉愛重將謂琴瑟之和終以偕老何期<lb/>
<pb n="KR3l0118_WYG_388-4b"/>
一旦捨君長逝哽咽涕泗不能自勝立曰君素無疾恙<lb/>
何得如此妻言後數日沉困精思恍惚自度必不濟矣<lb/>
且以小女美美為託又謂立曰他日美美成長望君留<lb/>
之三二年其夕楊氏卒及立罷官寓居長葛已十年矣<lb/>
時鄭師崔公即立之表丈也立往詣之崔待之亦厚念<lb/>
其貧令賔幕致書於諸縣將以濟之有縣令某者邀立<lb/>
往郭外看花及期而縣令有故不克同往令立先去舍<lb/>
趙長官荘行三二里見一杏園花盛發中有婦女十數<lb/>
<pb n="KR3l0118_WYG_388-5a"/>
人立駐馬觀之有一女年可十五六亦近垣中窺立又<lb/>
行百許歩乃至趙長官宅入門見人物匆遽若有驚急<lb/>
主人移時方出曰適女子與親族看花忽中暴疾所以<lb/>
不果奉迎坐未定有一青衣與趙耳語趙起入内如是<lb/>
數四又聞趙公嗟歎之聲乃問立曰君某年某月為長<lb/>
葛尉乎曰然婚楊氏乎曰然有女名美美有僕名秋笋<lb/>
乎曰然僕今控馬者是矣趙公歎息驚異旋有人喚秋<lb/>
笋入宅中見一女可十五六涕泣謂曰美美安否對曰<lb/>
<pb n="KR3l0118_WYG_388-5b"/>
無恙也僕拜而出莫知其由立亦訝之徐問趙曰某未<lb/>
省與君相識何故知其行止也趙乃以實告曰女適看<lb/>
花忽若暴卒既蘇自言前身乃公之妻也今雖隔生而<lb/>
情愛未斷適窺見公不覺悶絶立歔欷久之須臾縣令<lb/>
亦至衆客具集趙具白其事衆咸異之立曰某今年尚<lb/>
未髙亦有名官願與小娘子尋隔生之好衆共成之於<lb/>
是成壻而美美長於母三嵗矣<hi>出㑹昌解頤</hi>
　　　　張克勤<lb/>
<pb n="KR3l0118_WYG_388-6a"/>
張克勤者應明經舉置一妾頗愛之而無子其家世祝<lb/>
華嶽神禱請頗有驗克勤母乃禱神求子果生一男名<lb/>
最憐甚慧黠後五年克勤登第娶妻經年妻亦無子母<lb/>
亦禱祈之婦産一子而最憐日羸弱更禱神求祐是夕<lb/>
母見一人紫綬金章謂母曰郎君分少子前子乃我所<lb/>
致耳今婦復生子前子必不全矣非我之力所能救也<lb/>
但謝其祭享而去後最憐果卒乃以朱塗右膊黛記眉<lb/>
上埋之明年克勤為利州葭萌令罷任居利州至録事<lb/>
<pb n="KR3l0118_WYG_388-6b"/>
參軍韋副家見一女至前再拜克勤視之頗𩔖最憐歸<lb/>
告其母母取視之女便欣然謂家人曰彼我家也及至<lb/>
驗其塗記宛然具在其家使人取女猶眷眷不忍去焉<lb/>
　　　　孫緬家奴<lb/>
曲沃縣尉孫緬家奴年六嵗未嘗解語後緬母臨階坐<lb/>
奴忽瞪視母怪問之奴便笑云娘子總角之時曽著黄<lb/>
裙白緋繻養一野狸今猶憶否母亦省之奴云爾時野<lb/>
狸即奴身是也得走後伏瓦溝中聞娘子哭泣聲至暮<lb/>
<pb n="KR3l0118_WYG_388-7a"/>
乃下入東園園有古塚狸於此中藏活積二年後為獵<lb/>
人擊殪因隨例見閻羅王王曰汝更無罪當得人身遂<lb/>
生海州為乞人作子一生之中常苦飢寒年至二十而<lb/>
死又見王王云與汝作貴人家奴奴名雖不佳然殊無<lb/>
憂懼遂得至此今奴已三生娘子故在猶無恙有福不<lb/>
其異乎<hi>出廣異記</hi>
　　　　文澹<lb/>
前進士文澹甚有徳行人皆推之不三四嵗能知前生<lb/>
<pb n="KR3l0118_WYG_388-7b"/>
事父母先有一子纔五嵗學人誦詩書頗亦聰利無何<lb/>
失足墜井而死父母憐念悲涕不勝後乃生澹澹一旦<lb/>
語父母曰兒先有銀葫蘆子并漆毬香囊等曽收在杏<lb/>
樹孔中不知在否遂與母尋得之父母知澹乃前子也<lb/>
憐惜過於諸兒志學之年詞藻俊逸後應舉翰林范學<lb/>
士禹偁坐下及第澹之兄谷也<hi>出野人閒話</hi>
　　　　王鄂<lb/>
唐王鄂者尚書鄑之弟也西京亂離鄑挈家入蜀㳂嘉<lb/>
<pb n="KR3l0118_WYG_388-8a"/>
陵江下至利州百堂寺前鄂年七嵗忽云我曽有經一<lb/>
卷藏在此寺石龕内因令家人相隨訪獲之木梳亦存<lb/>
寺僧曰此我童子也較其所夭之年與王氏子所生之<lb/>
嵗果驗也其前生父母尚存及長仕蜀官至令録<lb/>
　　　　僧道傑<lb/>
相州滏陽縣人信都元方少有操尚尤好釋典年二十<lb/>
九至顯慶五年春正月死死後月餘其兄法觀寺僧道<lb/>
傑思悼不已乃將一巫者至家遣求元方與語道傑又<lb/>
<pb n="KR3l0118_WYG_388-8b"/>
頗解法術乃作一符攝得元方令巫者問其由委巫者<lb/>
不識字遣解書人執筆巫者為元方口授作書一紙與<lb/>
同學馮行基具述平生之意并詩二首及其家中亦留<lb/>
書啟文理順序言詞悽愴其書疏大抵勸修功徳及遣<lb/>
念佛寫經以為殺生之業罪之大者無過於此又云元<lb/>
方不入地獄亦不墮鬼中全䝉㝠官處分今於石州李<lb/>
仁師家為男但為隴州吳山縣石名逺於華嶽祈子及<lb/>
改與石家為男又再受生日逼匆迫不得更住從二月<lb/>
<pb n="KR3l0118_WYG_388-9a"/>
受胎至十二月誕育願兄等慈流就彼相看也言訖涕<lb/>
泣而去河東薛大造寓居滏陽前任吳山縣令自云具<lb/>
識名逺智力寺僧慧永法真等説之<hi>出㝠報拾遺</hi>
　　　　𡊮滋<lb/>
復州青溪山秀絶無比𡊮相公滋未達時居復郢間晴<lb/>
日偶過峻峰行數里漸幽竒險怪人跡罕到有儒生以<lb/>
賣藥為業家焉𡊮公與語言甚相狎因留宿乃問曰此<lb/>
處合有靈隱者曾從容不答曰有道者五六人每三兩<lb/>
<pb n="KR3l0118_WYG_388-9b"/>
日一至不知居處某雖與之熟亦不肯言𡊮曰某來修<lb/>
謁得否曰彼甚惡人然頗好酒足下求美醖一榼就此<lb/>
宿候或得見也𡊮公去得酒持至以伺之數夕果到五<lb/>
人鹿皮冠或紗帽藜杖草履遙相與通寒暄大笑乃臨<lb/>
澗濯足戲弄儒生置酌列席少頃盡入茅舍覩酒甚喜<lb/>
曰何處得此既飲數盃儒生曰某非能自致有客攜來<lb/>
願謁仙兄乃導𡊮公出厯拜俯僂五人相顧視色且悔<lb/>
飲此酒兼怒儒生曰不合引外人相擾儒生曰兹人誠<lb/>
<pb n="KR3l0118_WYG_388-10a"/>
志可賞況是道流稍許從容亦何傷也意遂漸解復覩<lb/>
𡊮公恭甚乃時與語笑目𡊮生曰坐𡊮再拜就席少頃<lb/>
半酣頗歡注視𡊮公相謂曰此人大似西峰坐禪和尚<lb/>
良久云直是屈指數日此僧亡來四十七年矣問𡊮公<lb/>
之嵗正四十七相顧撫掌曰覔官職去福禄至矣已後<lb/>
極富貴遂呼主人别𡊮公拜道流皆與握手過澗上山<lb/>
頂捫蘿跳躍有若飛鳥逡廵不見<hi>出逸史</hi>
　　　　崔四八<lb/>
<pb n="KR3l0118_WYG_388-10b"/>
崔慎由初以未有兒息頗以為念有僧常遊崔氏之門<lb/>
者崔因告之且問其計僧曰請夫人盛飾而遊長安大<lb/>
寺有老僧院即詣之彼若不顧更之他所若顧我即宜<lb/>
厚給之俾感動其心則其後身為公子矣如其言初適<lb/>
三處不顧後至一院僧年近六十矣接待甚勤至崔亦<lb/>
厚施之自是供施不絶僧乃曰身老矣自度無以報公<lb/>
願以後身為公之子不數年僧卒而四八生焉或云手<lb/>
文有綱僧二字<hi>出玉堂閒話</hi>
<pb n="KR3l0118_WYG_388-11a"/>
　　　　馬思道<lb/>
洪州醫博士馬思道病篤忽自歎曰我平生不省為惡<lb/>
何故乃為女子今在條子坊朱氏婦所託生矣其子試<lb/>
尋之其家婦果娠乃作襁褓以候之及思道卒而朱氏<lb/>
生實女子也<hi>出稽神録</hi>
　<lb/>
　<lb/>
　<lb/>
<pb n="KR3l0118_WYG_388-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百八十八<lb/>
</p>
<p>
</p>
  </div>
</body>
</text>
</TEI>
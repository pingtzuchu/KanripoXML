<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記巻四百四十七</head>
    <p>
<pb n="KR3l0118_WYG_447-1a"/>
欽定四庫全書<lb/>
　太平廣記巻四百四十七　宋　李昉等　編<lb/>
　　狐一<lb/>
　　　説狐　　　　瑞應　　　　周文王<lb/>
　　　漢廣川王　　陳羡　　　　管輅<lb/>
　　　習鑿齒　　　陳斐　　　　孫巖<lb/>
　　　夏侯藻　　　胡道洽　　　北齊後主<lb/>
　　　宋大賢　　　長孫無忌　　狐神<lb/>
<pb n="KR3l0118_WYG_447-1b"/>
　　　張簡　　　　僧服禮　　　上官翼<lb/>
　　　大安和尚<lb/>
　　　　説狐<lb/>
狐五十歲能變化為婦人百歲為羙女為神巫或為丈<lb/>
夫與女人交接能知千里外事善蠱魅使人迷惑失智<lb/>
千歲即與天通為天狐<hi>出𤣥中記</hi>
　　　　瑞應<lb/>
九尾狐者神獸也其狀赤色四足九尾出青丘之國音<lb/>
<pb n="KR3l0118_WYG_447-2a"/>
如嬰兒食者令人不逢妖邪之氣及蠱毒之𩔖<hi>出瑞應編</hi>
　　　　周文王<lb/>
周文王拘羑里散宜生詣塗山得青狐以獻紂免西伯<lb/>
之難<hi>出瑞應編</hi>
　　　　漢廣川王<lb/>
漢廣川王好發冡發欒書冡其棺柩明器悉毁爛無餘<lb/>
唯有白狐一頭見人驚走左右逐之不得㦸傷其足是<lb/>
夕王夢一丈夫鬚眉盡白來謂王曰何故傷吾左足以<lb/>
<pb n="KR3l0118_WYG_447-2b"/>
杖叩王左足王覺腫痛因生瘡至死不差<lb/>
　　　　陳羡<lb/>
後漢建安中沛國郡陳羡為西海都尉其部曲士靈孝<lb/>
無故逃去羡欲殺之居無何孝復逃走羡久不見囚其<lb/>
婦其婦實對羡曰是必魅將去當求之因將歩騎數十<lb/>
領獵犬周旋於城外求索果見孝於空冡中聞人犬聲怪<lb/>
避羡使人扶以歸其形頗象狐矣略不復與人相應但<lb/>
啼呼索阿紫阿紫雌狐字也後十餘日乃稍稍了寤云<lb/>
<pb n="KR3l0118_WYG_447-3a"/>
狐始來時于屋曲角雞棲間作好婦形自稱阿紫招我<lb/>
如此非一忽然便隨去即為妻暮輒與共還其家遇狗<lb/>
不覺云樂無比也道士云此山魅狐者先古之淫婦也<lb/>
名曰阿紫化為狐故其怪多自稱阿紫也<hi>出捜神記</hi>
　　　　管輅<lb/>
魏管輅常夜見一小物狀如獸手持火向口吹之將爇<lb/>
舍宇輅命門生舉刀奮擊㫁腰視之狐也自此里中無<lb/>
火災<hi>出小說</hi>
<pb n="KR3l0118_WYG_447-3b"/>
　　　　習鑿齒<lb/>
晉習鑿齒為桓温主簿從温出獵時大雪于臨江城西<lb/>
見草雪上氣出覺有物射之應弦死往取之乃老雄狐<lb/>
脚上帶綘繒香嚢<hi>出渚宫遺事</hi>
　　　　陳斐<lb/>
酒泉郡每太守到官無幾輒死後有渤海陳斐見授此<lb/>
郡憂愁不樂將行卜吉凶日者曰遠諸侯放伯裘能解<lb/>
此則無憂斐不解此語卜者曰君去自當解之斐既到<lb/>
<pb n="KR3l0118_WYG_447-4a"/>
官侍醫有張侯直醫有王侯卒有史侯董侯斐心悟曰<lb/>
此謂諸侯乃逺之即卧思放伯裘之義不知何謂夜半<lb/>
後有物來斐被上便以被冐取之物跳踉訇訇作聲外<lb/>
人聞持火入欲殺之鬼乃言曰我寔無惡意但府君能<lb/>
赦我當深報君耳斐曰汝為何物而忽干犯太守魅曰<lb/>
我本千年狐也今字伯裘有年矣若府君有急難呼我<lb/>
字當自解斐乃喜曰眞放伯裘之義也即便放之忽然<lb/>
有光赤如電從戸出明日夜有擊戸者斐曰誰曰伯裘<lb/>
<pb n="KR3l0118_WYG_447-4b"/>
也曰來何為曰白事北界有賊也斐驗之果然每事先<lb/>
以語斐無毫髪之差而咸曰聖府君月餘主簿李音私<lb/>
通斐侍婢既而懼為伯裘所白遂與諸侯謀殺斐伺傍<lb/>
無人便使諸侯持杖入欲格殺之斐惶怖即呼伯裘來<lb/>
救我即有物如曵一疋綘剨然作聲音侯伏地失魂乃<lb/>
縛取考訊之皆服云斐未到官音已<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>失禮與諸侯謀<lb/>
殺斐㑹諸侯見斥事不成斐即殺音等伯裘乃謝斐曰<lb/>
未及白音姦情乃為府君所召雖効微力猶用慙惶後<lb/>
<pb n="KR3l0118_WYG_447-5a"/>
月餘與斐辭曰今後當上天不得復與府君相往來也<lb/>
遂去不見<hi>出捜神記</hi>
　　　　孫巖<lb/>
後魏有挽歌者孫巖取妻三年妻不脫衣而卧巖私怪<lb/>
之伺其睡陰解其衣有尾長三尺似狐尾巖懼而出之<lb/>
甫臨去將刀截巖髪而走鄰人逐之變為一狐追之不<lb/>
得其後京邑被截髪者一百三十人初變為婦人衣服<lb/>
凈粧行于道路人見而悅之近者被截髪當時婦人著<lb/>
<pb n="KR3l0118_WYG_447-5b"/>
綵衣者人指為狐魅<hi>出洛陽伽藍記</hi>
　　　　夏侯藻<lb/>
夏侯藻母病困將詣淳于智卜有一狐當門向之嘷呌<lb/>
藻愕懼遂馳詣智智曰祸甚急君速歸在嘷處拊心啼<lb/>
哭令家人驚怪大小畢出一人不懼啼哭勿休然其祸<lb/>
僅可救也藻如之母亦扶病而出家人既集堂屋五間<lb/>
拉然而崩<hi>出捜神記</hi>
　　　　胡道洽<lb/>
<pb n="KR3l0118_WYG_447-6a"/>
胡道洽自云廣陵人好音樂醫術之事體有臊氣恒以<lb/>
名香自防唯忌猛犬自審死日戒弟子曰氣絶便殯勿<lb/>
令狗見我尸也死於山陽斂畢覺棺空即開看不見尸<lb/>
體時人咸謂狐也<hi>出異苑</hi>
　　　　北齊後主<lb/>
北齊後主武平中朔州府門無故有小兒脚跡及擁土<lb/>
為城雉之狀察之乃狐媚是歳安南正起兵於北朔<hi>出談藪</hi>
　　　　宋大賢<lb/>
<pb n="KR3l0118_WYG_447-6b"/>
隋南陽西郊有一亭人不可止止則有禍邑人宋大賢<lb/>
以正道自處嘗宿亭樓夜坐鼓琴忽有鬼來登梯與大<lb/>
賢語矃目磋齒形貎可惡大賢鼓琴如故鬼乃去於市<lb/>
中取死人頭來還語大賢曰寧可少睡耶因以死人頭<lb/>
投大賢前大賢曰甚佳吾暮卧無枕正欲得此鬼復去<lb/>
良久乃還曰寧可共手搏耶大賢曰善語未竟在前大<lb/>
賢便逆捉其腰鬼但急言死大賢遂殺之明日視之乃<lb/>
是老狐也自此亭舍更無妖怪<hi>出法苑珠林</hi>
<pb n="KR3l0118_WYG_447-7a"/>
　　　　長孫無忌<lb/>
唐太宗以羙人賜趙國公長孫無忌有殊寵忽遇狐媚<lb/>
其狐自稱王八身長八尺餘恒在羙人所羙人見無忌<lb/>
輒持長刀斫刺太宗聞其事詔諸術士前後數四不能<lb/>
却後術者言相州崔參軍能愈此疾始崔在州恒謂其<lb/>
僚云詔書見召不日當至數日敕至崔便上道王八悲<lb/>
泣謂羙人曰崔參軍不久將至為之奈何其發後止宿<lb/>
之處輒具以白及崔將達京師狐便遁去既至敕詣無<lb/>
<pb n="KR3l0118_WYG_447-7b"/>
忌家時太宗亦幸其第崔設案几坐書一符太宗與無<lb/>
忌俱在其後頃之宅内井竈門厠十二辰等數十輩或<lb/>
長或短狀貎竒怪悉至庭中崔訶曰諸君等為貴官家<lb/>
神職任不小何故令媚狐入宅神等前白云是天狐力<lb/>
不能制非受賂也崔令捉狐去少頃復來各著刀箭云<lb/>
適已苦戰被傷終不可得言畢散去崔又書飛一符天<lb/>
地忽爾昏暝帝及無忌懼而入室俄聞虛空有兵馬聲<lb/>
須臾見五人各長數丈來詣崔所行列致敬崔乃下階<lb/>
<pb n="KR3l0118_WYG_447-8a"/>
小屈膝尋呼帝及無忌出拜庭中諸神立視而已崔云<lb/>
相公家有媚狐敢煩執事取之諸神敬諾遂各散去帝<lb/>
問何神崔云五嶽神也又聞兵馬聲乃纒一狐墜砌下<lb/>
無忌不勝憤恚遂以長劍所之狐初不驚崔云此已通<lb/>
神擊之無益自取困耳乃判云肆行姦私神道所殛量<lb/>
決五下狐便乞命崔取東引桃枝決之血流滿地無忌<lb/>
不以為快但恨杖少崔云五下是人間五百殊非小刑<lb/>
為天曹役使此輩殺之不可使敕自爾不得復至相公<lb/>
<pb n="KR3l0118_WYG_447-8b"/>
家狐乃飛去羙人疾遂愈<hi>出廣異記</hi>
　　　　狐神<lb/>
唐初已來百姓多事狐神房中祭祀以乞恩食飲與人<lb/>
同之事者非一主當時有諺云無狐魅不成村<hi>出朝野僉載</hi>
　　　　張簡<lb/>
唐國子監助敎張簡河南緱氏人也曾為鄉學講文選<lb/>
有野狐假簡形講一紙書而去須臾簡至弟子怪問之<lb/>
簡異曰前來者必野狐也講罷歸舍見妹坐絡絲謂簡<lb/>
<pb n="KR3l0118_WYG_447-9a"/>
曰適煮菜冷兄來何遲簡坐久待不至乃責其妹妹曰<lb/>
元不見兄來此必是野狐也更見即殺之明日又來見<lb/>
妹坐絡絲謂簡曰鬼魅適向舍後簡遂持棒見眞妹從<lb/>
厠上出來遂擊之妹號呌曰是兒簡不信因擊殺之問<lb/>
絡絲者化為野狐而走<hi>出朝野僉載</hi>
　　　　僧服禮<lb/>
唐永徽中太原有人自稱彌勒佛禮謁之者見其形底<lb/>
于天久之漸小纔五六尺身如紅蓮花在葉中謂人曰<lb/>
<pb n="KR3l0118_WYG_447-9b"/>
汝等知佛有三身乎其大者為正身禮敬傾邑僧服禮<lb/>
者博于内學歎曰正法之後始入像法像法之外尚有<lb/>
末法末法之法至于無法像法處乎其間者尚數千年<lb/>
矣釋迦敎盡然後大劫始壞劫壞之後彌勒方去兠率<lb/>
下閻浮提今釋迦之敎未虧不知彌勒何遽下降因是<lb/>
䖍誠作禮如對彌勒之狀忽見足下是老狐幡花旄葢<lb/>
悉是冡墓之間紙錢爾禮撫掌曰彌勒如此耶具言如<lb/>
狀遂下走追之不及<hi>出廣異記</hi>
<pb n="KR3l0118_WYG_447-10a"/>
　　　　上官翼<lb/>
唐麟德時上官翼為絳州司馬有子年二十許嘗曉日<lb/>
獨立門外有女子年可十三四姿容絶代行過門前此<lb/>
子悅之便爾戲調即求歡狎因問其所止將欲過之女<lb/>
云我門戸雖有郎州佐之子兩俱形迹不願人知但能<lb/>
有心得方便自來相就此子邀之期朝夕女初固辭此<lb/>
子將欲便留之然漸見許昏後徙倚俟之如期果至自<lb/>
是每夜常來經數日而舊使老婢于牖中窺之乃知是<lb/>
<pb n="KR3l0118_WYG_447-10b"/>
魅以告翼百方禁㫁終不能制魅來轉數晝夜不去兒<lb/>
每將食魅必奪去盃椀此魅已飽兒不得食翼常手自<lb/>
作啖剖以貽兒至手魅已取去翼頗有智數因此宻搗<lb/>
毒藥時秋晚油麻新熟翼令熬兩叠以一置毒藥先取<lb/>
好者作啖偏與妻子末乃與兒一啖魅便接去次以和<lb/>
藥者作啖與兒魅亦將去連與數啖忽變作老狐宛轉<lb/>
而朴擒獲之登令燒毁訖合家歡慶此日昏後聞遠處<lb/>
有數人哭聲斯須漸近遂入堂後並皆稱寃號擗甚哀<lb/>
<pb n="KR3l0118_WYG_447-11a"/>
中有一叟哭聲每云若痛老狐何乃為喉嚨枉殺腔幢<lb/>
數十日聞朝夕來家往往見有衣縗絰者翼深憂之後<lb/>
來漸稀經久方絶亦無害也<hi>出廣異記</hi>
　　　　大安和尚<lb/>
唐則天在位有女人自稱聖菩薩人心所在女必知之<lb/>
太后召入宫前後所言皆驗宫中敬事之數月謂為眞<lb/>
菩薩其後大安和尚入宮太后問見女菩薩未安曰菩<lb/>
薩安在願一見之敇令與之相見和尚風神邈然久之<lb/>
<pb n="KR3l0118_WYG_447-11b"/>
大安曰汝善觀心試觀我心安在答曰師心在塔頭相<lb/>
輪邉鈴中尋復問之曰在兠率天彌勒宫中聽法第三<lb/>
問之在非非想天皆如其言太后忻悦大安因且置心<lb/>
于四果阿羅漢地則不能知大安呵曰我心始置阿羅<lb/>
漢之地汝已不知若置于菩薩諸佛之地何由可料女<lb/>
詞屈變作牝狐下階而走不知所適<hi>出廣異記</hi>
　<lb/>
　太平廣記卷四百四十七<lb/>
</p>
<p>
</p>
  </div>
</body>
</text>
</TEI>
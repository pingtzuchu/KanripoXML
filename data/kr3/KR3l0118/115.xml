<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百十五</head> <lb/>
    <p>
<pb n="KR3l0118_WYG_115-1a"/>
欽定四庫全書<lb/>
　太平廣記卷一百十五<lb/>
　　報應十四<lb/>
　　　張法義　　　王𢎞之　　　崔義起妻<lb/>
　　　襄陽老姥　　普賢社　　　李洽<lb/>
　　　王乙　　　　鉗耳含光　　席豫<lb/>
　　　裴休　　　　牙將子<lb/>
　　　　張法義<lb/>
<pb n="KR3l0118_WYG_115-1b"/>
唐張法義華州鄭縣人年少貧野不修禮度貞觀十一<lb/>
年入華山伐樹見一僧坐巖穴中法義就與語晦㝠不<lb/>
歸僧因設松栢末以供食之謂法義曰貧道久不欲外<lb/>
人知檀越出慎勿言相見因為說俗人多罪累死皆惡<lb/>
道志心懴悔可以滅之乃令淨浴被僧衣為懴悔旦而<lb/>
别去十九年法義病卒埋於野外貧無棺槨以薪木瘞<lb/>
之而蘇自推木出歸家家人驚愕法義自說初有兩人<lb/>
來取乗空行至官府入門又巡巷南行十許里左右皆<lb/>
<pb n="KR3l0118_WYG_115-2a"/>
有官曹門閭相對不可勝數法義至一曹院見官人遥<lb/>
責使者曰是華州張法義也本限三日至何因乃淹七<lb/>
日使者云義家狗惡兼有祝師祝師見打甚苦袒衣而<lb/>
背青腫官曰稽限過多各與杖二十言訖杖亦畢血流<lb/>
洒地官曰將法義過録事録事署發文書令送付判官<lb/>
召主典取法義前案簿盈一牀主典對法義前披檢云<lb/>
其簿多先朱勾畢有未勾者則録之曰貞觀十一年法<lb/>
義父使刈禾法義反顧張目私罵父不孝合杖八十始<lb/>
<pb n="KR3l0118_WYG_115-2b"/>
録一條即見昔巖穴中僧來判官起迎問何事僧曰張<lb/>
法義是貧道弟子其罪盡懴悔滅除訖天曹案中已勾<lb/>
畢今枉追來不合死主典云經懴悔者此案勾了至如<lb/>
張目罵父雖蒙懴悔事未勾了僧曰若不如此當取案<lb/>
勘之應有福利仰判官令典將法義過王宮殿宇宏壯<lb/>
侍衞數十人僧亦隨至王所王起迎僧王曰師當直來<lb/>
耶答曰未當次直有弟子張法義被録來此人宿罪並<lb/>
貧道勾訖未合死主典又以張目視父事過王王曰張<lb/>
<pb n="KR3l0118_WYG_115-3a"/>
目懴悔此不合免然師為來請可放七日法義白僧曰<lb/>
日既不多後來恐不見師請即往隨師師曰七日七年<lb/>
也可早去法義固請隨僧因請王筆書法義掌中作一<lb/>
字又請王印印之曰可急去還家憑作福報後來不見<lb/>
我宜以掌印呈王王自放汝也法義乃辭出僧令送出<lb/>
至其家内至黑義不敢入使者去之遂活覺在土中甚<lb/>
輕薄以手推排得出因入山就僧修福義掌中所印處<lb/>
文不可識然皆為瘡終莫能愈至今尚存焉<hi>出法苑珠林</hi>
<pb n="KR3l0118_WYG_115-3b"/>
　　　　王𢎞之<lb/>
唐王𢎞之貞觀中為沁州和川令有女適博陵崔軌於<lb/>
和川病卒經數十日其家忽於夜中聞崔語初時傾家<lb/>
驚恐其後乃以為常云軌是女壻雖不合於妻家立靈<lb/>
然而苦無所依但為置立也妻從其請朝夕置食不許<lb/>
置肉惟要素食恒勸禮佛又具說地獄中事云人一生<lb/>
恒不免殺生及不孝自餘之罪葢亦小耳又云軌雖無<lb/>
罪然大資福助為軌數設齋供并寫法華金剛觀音等<lb/>
<pb n="KR3l0118_WYG_115-4a"/>
經各三兩部自兹已後即不復來王家一依其言寫經<lb/>
設供軌忽更來愧謝因云今即取别舉家哭而送之軌<lb/>
有遺腹之子已年四五六歲軌云此子必有名官願善<lb/>
養育自此不復來矣<hi>出法苑珠林</hi>
　　　　崔義起妻<lb/>
唐司元少常伯崔義起妻蕭氏父文鏗少不食葷茹酒<lb/>
肉蕭氏以龍朔三年五月亡其家為修初七齋僧方食<lb/>
其婢素玉忽云夫人來語某曰生時聞佛經說地獄今<lb/>
<pb n="KR3l0118_WYG_115-4b"/>
身當之苦不可言賴男女等與我追福蒙放暫歸即向<lb/>
諸僧懴悔欲去又云我至二十日更來將素玉看受罪<lb/>
即如期素玉便昬絶三日乃蘇云初隨夫人到一大城<lb/>
中有一别院夫人所住亦兼有湯鑊鐵牀來至夫人尋<lb/>
被燒煮酷毒難說其夫人父文鏗忽乗雲在空呼曰早<lb/>
放素玉迴語素玉女曰我女生時不受戒故恣行貪嫉<lb/>
汝歸令崔郎多造功德為拔此厄又見一婆羅門僧從<lb/>
空中下作梵語敎素玉念金剛法華藥師經各一遍令<lb/>
<pb n="KR3l0118_WYG_115-5a"/>
去既活並不遺忘有梵僧聽之云素玉所傳如同西國<lb/>
語與中國異也<hi>出報應記</hi>
　　　　襄陽老姥<lb/>
唐神龍年中襄陽將鑄佛像有一老姥至貧營求助施<lb/>
卒不成得姥有一錢則為女時母所賜也寶之六十餘<lb/>
年及鑄像時姥持所有因發重願投之爐中及破爐出<lb/>
像姥所施錢著佛胸臆因磨錯去之一夕錢又如故僧<lb/>
徒驚異錢至今存焉乃知至誠發心必有誠應姥心至<lb/>
<pb n="KR3l0118_WYG_115-5b"/>
誠故諸佛感之令後人生希有此事也<hi>出紀聞</hi>
　　　　普賢社<lb/>
開元初同州界有數百家為東西普賢邑社造普賢菩<lb/>
薩像而每日設齋東社邑家青衣以齋日生子於其齋<lb/>
次名之曰普賢年至十八任為愚豎厮役之事葢所備<lb/>
嘗後因設齋之日此豎忽推普賢身像而坐其處邑老<lb/>
觀者咸用怒焉既加詬罵又苦鞭撻普賢笑曰吾以汝<lb/>
志心故生此中汝見真普賢不能加敬而求此土像何<lb/>
<pb n="KR3l0118_WYG_115-6a"/>
益於是忽變其質為普賢菩薩身身黄金色乗六牙象<lb/>
空中飛去放大光明天花綵雲五色相映於是遂滅邑<lb/>
老方悟賢聖大用驚慚其西社為普賢邑齋者僧徒方<lb/>
集忽有婦人懷姙垂産云見欲生子因入菩薩堂中人<lb/>
呵怒之不可禁止因産一男子於座之前既初産生甚<lb/>
為汙穢諸人不可提挈出深用詬辱忽失婦人所在男<lb/>
變為普賢菩薩光明照燭相好端麗其所汙穢皆成香<lb/>
花於是乗象騰空稍稍而滅諸父老自恨愚闇不識普<lb/>
<pb n="KR3l0118_WYG_115-6b"/>
賢刺眇其目者十餘人由是言之菩薩變現豈凡人能<lb/>
識<hi>出紀聞</hi>
　　　　李洽<lb/>
山人李洽自都入京行至㶚上逢吏持帖云追洽洽視<lb/>
帖文字錯亂不可復識謂吏曰帖書乃以狼籍吏曰此<lb/>
是閻羅王帖洽聞之悲泣請吏暫還與家人别吏與偕<lb/>
行過市見諸肆中饋饌吏視之久洽問君欲食乎曰然<lb/>
乃將錢一千隨其所欲即買正得一牀與吏食畢甚悅<lb/>
<pb n="KR3l0118_WYG_115-7a"/>
謂洽曰今可速寫金光明經或當得免洽至家寫經别<lb/>
家人畢吏去行數十里至城壁宇峻嚴因問此為何城<lb/>
吏云安禄山作亂所司恐賊越逸故作此城以遏之又<lb/>
問城主為誰曰是鄔元昌洽素與城主有故請為通之<lb/>
元昌召入相見悲喜須臾有兵馬數十萬至城而過元<lb/>
昌留洽坐出門迎候久之乃回洽問此兵云何曰閻羅<lb/>
王往西京大安國寺也既至寺登百尺高座王將簿閲<lb/>
云此人新造金光明經遂得延算故未合死元昌歎羨<lb/>
<pb n="KR3l0118_WYG_115-7b"/>
良久令人送囘因此得活<hi>出廣異記</hi>
　　　　王乙<lb/>
王乙者自少恒持如意輪咒開元初徒侶三人將適北<lb/>
河有船夫求載乙等不甚論錢直云正爾自行故不計<lb/>
價乙初不欲去謂其徒曰彼賤其價是誘我也得非包<lb/>
藏禍心乎船人云所得資者只以供酒肉之資但因長<lb/>
者得不滯行李爾其徒信之乃渡仍市酒共飲頻舉酒<lb/>
屬乙乙屢聞空中言勿飲心愈驚駭因是有所疑酒雖<lb/>
<pb n="KR3l0118_WYG_115-8a"/>
入口者亦潛吐出由是獨得不醉洎夜秉燭其徒悉已<lb/>
大鼾乙慮有非道黙坐念咒忽見船人持一大斧刃長<lb/>
五六寸從水倉中入斷二奴頭又斬二伴次當至乙乙<lb/>
伏地受死其燭忽爾遂滅乙被斫三斧背後有門久已<lb/>
釘塞忽有二人從門扶乙投水岸下水深又投於岸血<lb/>
雖被體而不甚痛行十餘里至一草舍揚聲云被賊劫<lb/>
舍中人收乙入房以為拒閉及報縣吏人引乙至劫所<lb/>
見岸高數十丈方知神咒之力後五六日汴州獲賊<lb/>
<pb n="KR3l0118_WYG_115-8b"/>
問所以云燭光忽暗便失王乙不知所之一瘡雖破而<lb/>
不損骨尋而平愈如故此持如意輪咒之功也<hi>出廣異記</hi>
　　　　鉗耳含光<lb/>
竺山縣丞鉗耳含光者其妻陸氏死經半嵗含光秩滿<lb/>
從家居竺山寺有大墩暇日登望忽於墩側見陸氏相<lb/>
見悲喜問其死事便爾北望見一大城云所居在此邀<lb/>
含光同去入城城中屋宇壯麗與人間不殊傍有一院<lb/>
院内西行有房數十間陸氏處第三房夫婦之情不異<lb/>
<pb n="KR3l0118_WYG_115-9a"/>
平素衣玩服具亦爾久之日暮謂含光曰地府嚴切君<lb/>
宜且還後日可領兒子等來欲有所囑明日不煩來也<lb/>
及翌日含光又往陸氏見之驚愕曰戒卿勿來何得復<lb/>
至頃之有緋衣吏侍從數十人來入院陸氏令含光入<lb/>
牀下垂氊至地以障之戒使勿視恐主客有犯俄聞外<lb/>
呼陸四娘陸氏走出含光初甚怖懼後稍竊視院中都<lb/>
有二十八婦人緋衣各令解髻兩兩結投釜中寃楚之<lb/>
聲聞乎數里火滅乃去陸氏徑走入房含光見入接手<lb/>
<pb n="KR3l0118_WYG_115-9b"/>
牀上良久悶絶既寤含光問平生齋菜誦經念佛何以<lb/>
更受此苦答云昔欲終時有僧見詣令寫金光明經當<lb/>
時許之病亟草草遂忘遺囑坐是受妄語報罹此酷罰<lb/>
所欲見兒子者正為造金光明經今君已見無煩兒子<lb/>
也含光還家乃具向諸子說其事悲泣終夕及明往視<lb/>
已不復見但荒草耳遂貨家産得五百千刺史已下各<lb/>
有資助滿二千貫文乃令長子載往五臺寫經至山中<lb/>
遍厯諸臺未有定居尋而又上臺山路之半遇一老僧<lb/>
<pb n="KR3l0118_WYG_115-10a"/>
謂之曰寫經救母何爾遲㢠廻留錢於臺宜速還寫金剛<lb/>
經也言訖不見其子知是文殊菩薩留錢而還乃至舍<lb/>
寫經畢上墩又見地獄因爾直入遇閉門乃扣之門内<lb/>
問是誰鉗耳贊府即云是我久之有婦人出曰貴閤令<lb/>
相謝寫經之力已得託生人間千萬珍重含光乃問夫<lb/>
人何故居此答云罪狀頗同故復在此爾<hi>出廣異記</hi>
　　　　席豫<lb/>
唐開元初席豫以監察御史按覆河西去河西兩驛下<lb/>
<pb n="KR3l0118_WYG_115-10b"/>
食求羊肝不得撻主驛吏外白肝至見肝在盤中揺動<lb/>
不息豫顰蹙良久令持去乃取一絹為羊鑄佛半日許<lb/>
豫暴卒隨吏見王王曰殺生有道何故生取其肝獨能<lb/>
忍乎豫云初雖求肝肝至見動實不敢食言訖見一小<lb/>
佛從雲飛下王起頂禮佛言如豫所陳王謂羊曰他不<lb/>
食汝肝今欲如何尋放豫還也<hi>出廣異記</hi>
　　　　裴休<lb/>
唐開成元年宰相裴休留心釋氏精於禪律師圭峰密<lb/>
<pb n="KR3l0118_WYG_115-11a"/>
禪師得達摩頓問密師注法界觀禪詮皆相國撰文序<lb/>
常被毳衲於歌妓院中持鉢乞食自言曰不為俗情所<lb/>
染可以說法為人每自發願願世世為國王𢎞䕶佛法<lb/>
後于闐國王生一子手文中有裴休二字聞於中朝其<lb/>
子弟請迎之彼國不允而止<hi>出北夢瑣言</hi>
　　　　牙將子<lb/>
唐東蜀大聖院有木像製度瓌異耆老相傳云頃自荆<lb/>
湘泝流而上厯歸峽等郡郡人具舟楫取之千夫牽挽<lb/>
<pb n="KR3l0118_WYG_115-11b"/>
不至岸至渝州人焚香祈請應聲而往郡守及百姓遂<lb/>
搆大聖院安置之東川有牙將者其子常瘖忽一日畫<lb/>
地告其父曰某宿障深重被兹業病聞大聖院神通欲<lb/>
舍身出家依止供養冀消除罪根耳父許之由是䖍潔<lb/>
焚修夙夜無怠經數載倐爾能言抗音清辯超於羣輩<lb/>
復有跛童子者覩兹竒異發願於大聖院終身苦行懴<lb/>
悔求福未逾朞歲忽能起行筋骨自伸步驟無礙事悉<lb/>
具本院碑殿有東廡見有瘖僧跛童子二畫像並存焉<lb/>
<pb n="KR3l0118_WYG_115-12a"/>
<hi>出報應録</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_115-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百五十五</head> <lb/>
    <p>
<pb n="KR3l0118_WYG_255-1a"/>
欽定四庫全書<lb/>
　太平廣記卷二百五十五<lb/>
　　嘲誚三<lb/>
　　　張鷟　　　　石抱忠　　　鄭愔<lb/>
　　　宋務先　　　傅巖　　　　侯味虚<lb/>
　　　賈言忠　　　司馬承禎　　李敬𤣥<lb/>
　　　格輔元　　　祝欽明　　　姜師度<lb/>
　　　姜晦　　　　魏光乘　　　邵景<lb/>
<pb n="KR3l0118_WYG_255-1b"/>
　　　黄幡綽　　　賀知章　　　王維<lb/>
　　　甘洽　　　　喬琳　　　　契綟禿<lb/>
　　　宋濟　　　　安陵佐史　　崔䕶<lb/>
　　　　張鷟<lb/>
則天革命舉人不試皆與官起家至御史評事拾遺𥙷<lb/>
闕者不可勝數張鷟為謡曰補闕連車載拾遺平斗量<lb/>
杷椎侍御史捥脫挍書郎時有沈全交者傲誕自縱露<lb/>
才揚已髙巾子長布衫南院吟之續四句曰評事不讀<lb/>
<pb n="KR3l0118_WYG_255-2a"/>
律博士不尋章麪糊存撫使眯目聖神皇遂𬒳杷椎御<lb/>
史紀先知捉向右臺對仗彈劾以為謗朝政敗國風請<lb/>
於朝堂决杖然後付法則天笑曰但使卿等不濫何慮<lb/>
天下人語不須與罪即宜放却先知於是手面無色唐<lb/>
豫章令賀若瑾眼皮急項轅粗鷟號為飽乳犢子<hi>出朝野僉</hi>
<hi>載</hi>
　　　　石抱忠<lb/>
石抱忠檢挍天官郎中與侍郎劉竒張詢古同知選抱<lb/>
<pb n="KR3l0118_WYG_255-2b"/>
忠素非静慎劉竒久著清平詢古通婚名族將分鈐時<lb/>
人語曰有錢石下好無錢劉下好士大夫張下好斯言<lb/>
果徵復與許子儒同知選劉竒獨以公清稱抱忠師範<lb/>
子儒頗任令史勾直每注官呼曰勾直乎時人又為之<lb/>
語曰碩學師劉子儒生用與言抱忠後與竒同棄市選<lb/>
人或為擯抑者後為語曰今年柿子併遭霜為語石榴<lb/>
須早摘抱忠在始平嘗為諧詩曰平明發始平薄暮至<lb/>
何城庫塔朝雲上晃池夜月明略彴橋頭逢長史欞星<lb/>
<pb n="KR3l0118_WYG_255-3a"/>
門外揖司兵一羣縣尉驢騾驟數箇叅軍鵞鴨行<hi>出御史臺</hi>
<hi>記</hi>
　　　　鄭愔<lb/>
唐鄭愔曾罵選人為癡漢選人曰僕是吳癡漢即是公<lb/>
愔令詠癡吳人曰榆兒復榆婦造屋兼造車十七八九<lb/>
夜還書復借書愔本姓鄭改姓鄭時人號為鄭鄭<hi>出朝野僉</hi>
<hi>載</hi>
　　　　宋務先<lb/>
<pb n="KR3l0118_WYG_255-3b"/>
唐有監察御史不工文而好作不已既居權要多為人<lb/>
所䛕不之覺也每篇輙為宋務先書以光臺月俸幾盡<lb/>
其妻謂曰公經生素非文筆所稱篇詠不為外人所傳<lb/>
此必臺中玩公折俸助厨耳奈何受人嗤玩自後雖吟<lb/>
詠不輟不復出光臺錢矣或問之以妻言對諸御史退<lb/>
相謂曰彼有人焉未可玩也乃止<hi>出御史臺記</hi>
　　　　傅巖<lb/>
唐傅巖魏州人本名佛慶嘗在左臺監察中霤而中霤<lb/>
<pb n="KR3l0118_WYG_255-4a"/>
小祠無犠牲之禮比廻悵望曰初以為大祠乃全踈薄<lb/>
殿中梁載言詠之曰聞道監中霤初言是大祠狼傍索<lb/>
傳馬偬動出安徽衞司無帟幕供膳乏鮮肥形容消瘦<lb/>
盡空往復空歸<hi>出御史臺記</hi>
　　　　侯味虚<lb/>
唐户部郎侯味虚著百官本草題御史曰大熱有毒又<lb/>
朱書云大熱有毒主除邪佞杜姦回報寃滯止淫濫尤<lb/>
攻貪濁無大小皆搏之畿尉簿為之相畏逺使惡儤直<lb/>
<pb n="KR3l0118_WYG_255-4b"/>
忌按權豪出於雍洛州諸縣其外州出者尤可用日炙<lb/>
乾硬者為良服之長精神減姿媚久服令人冷峭<hi>出朝野僉</hi>
<hi>載</hi>
　　　　賈言忠<lb/>
唐賈言忠撰監察本草云服之心憂多驚悸生白髮時<lb/>
議云裏行及試員外者為合口椒最有毒監察為開口<lb/>
椒毒微歇殿中為蘿蔔亦曰生薑雖辛辣而不為患侍<lb/>
御史為脆梨漸入佳味遷員外郎為甘子可久服或謂<lb/>
<pb n="KR3l0118_WYG_255-5a"/>
合口椒少毒而脆梨毒者此由觸之則發亦無常性唯<lb/>
拜員外郎號為摘去毒歡悵相半喜遷又惜其權也<hi>出御</hi>
<hi>史臺記</hi>
　　　　司馬承禎<lb/>
唐盧藏用始隐於終南山中宗朝累居要職道士司馬<lb/>
承禎睿宗追至京將還山藏用指終南山謂之曰此中<lb/>
大有佳處何必在逺承禎徐答曰以僕視之乃仕<lb/>
宦捷徑耳藏用有慙色<hi>出唐新語</hi>
<pb n="KR3l0118_WYG_255-5b"/>
　　　　李敬𤣥<lb/>
唐中書令李敬𤣥為元帥討吐蕃至樹敦城聞劉尚書<lb/>
沒蕃着鞾不得狼狽而走王杲副總管曹懐舜等驚退<lb/>
遺却麥飯首尾千里地上尺餘時軍中謡曰洮河李阿<lb/>
婆鄯州王伯母見賊不敢闘總由曹新婦<hi>出朝野僉載</hi>
　　　　格輔元<lb/>
唐格輔元拜監察遷殿中充使次龍門遇盜行裝都盡<lb/>
袒𬒳而坐監察御史杜易簡戲詠之曰有恥宿龍門精<lb/>
<pb n="KR3l0118_WYG_255-6a"/>
彩先瞰渾眼痩呈近店睡響徹遥林捋嚢將舊識掣𬒳<lb/>
異新婚誰言驄馬使翻作蟄熊蹲<hi>出御史臺記</hi>
　　　　祝欽明<lb/>
唐禮部尚書祝欽明頗渉經史不閑時務博碩肥腯頑<lb/>
滯多疑臺中小吏號之為媪媪者肉塊無七竅秦穆公<lb/>
時野人得之<hi>出朝野僉載</hi>
　　　　姜師度<lb/>
唐先天中姜師度於長安城中穿渠繞朝堂坊市無所<lb/>
<pb n="KR3l0118_WYG_255-6b"/>
不至上登西樓望之師度堰水瀧柴栰而下遂授司農<lb/>
卿於後水漲則奔突水縮則竭涸又前開黄河引水向<lb/>
棣州費億兆功百姓苦其淹漬又役夫塞河口開元六<lb/>
年水泛溢河口堰破棣州百姓一槩沒盡師度以為功<lb/>
官品益進又有傅孝忠為太史令自言明𤣥象專行矯<lb/>
譎京中語曰姜師度一心看地𫝊孝忠兩眼相天神武<lb/>
即位知其矯並斬之<hi>出朝野僉載</hi>
　　　　姜晦<lb/>
<pb n="KR3l0118_WYG_255-7a"/>
唐姜晦為吏部侍郎眼不識字手不解書濫掌銓衡曾<lb/>
無分别選人歌曰今年選數恰相當都由座主無文章<lb/>
案後一腔凍猪肉所以名為姜侍郎<hi>出朝野僉載</hi>
　　　　魏光乘<lb/>
唐兵部尚書姚元崇長大行急魏光乘目為趂蛇鸛鵲<lb/>
黄門侍郎盧懐慎好視地目為覷䑕猫兒殿中監姜皎<lb/>
肥而黑目為飽椹母猪紫微舍人倪若水黑而無鬚鬂<lb/>
目為醉部落精舍人齊處冲好𦕈目視目為暗燭底覓<lb/>
<pb n="KR3l0118_WYG_255-7b"/>
虱老母舍人呂延嗣長大少髪目為日本國使人又目<lb/>
舍人鄭勉為醉髙麗目拾遺蔡孚為小州醫博士詐諳藥<lb/>
性又有殿中侍御史短而醜黑目為煙熏地木目御史<lb/>
張孝嵩為小村方相目舍人楊伸嗣為熱熬上猢猻目<lb/>
𥙷闕袁輝為王門下彈琴博士目員外郎魏恬為祈雨<lb/>
婆羅門目李全交為品官給使目黄門侍郎李廣為飽<lb/>
水蝦蟇由是坐此品題朝士自左拾遺貶新州新興縣<lb/>
尉<hi>出朝野僉載</hi>
<pb n="KR3l0118_WYG_255-8a"/>
　　　　邵景<lb/>
唐邵景安陽人擢第授汾隂尉累轉歙州司倉遷至右<lb/>
臺監察考功員外時神武皇帝即位景與殿中御史蕭<lb/>
嵩韋鏗俱昇殿行事職掌殊别而制出景嵩俱授朝㪚<lb/>
大夫而鏗無命景嵩狀貌𩔖胡景鼻高而嵩鬚多同時<lb/>
服朱紱對立於庭鏗獨簾中竊窺而詠曰一雙胡子著<lb/>
緋𫀆一箇鬚多一鼻高相對㕔前捺且<hi>去聲</hi>立自慙身品<lb/>
世閒毛舉朝歡詠之他日睿宗御承天門百僚備列鏗<lb/>
<pb n="KR3l0118_WYG_255-8b"/>
忽風眩而倒鏗肥而短景詠之曰飄風忽起團圞旋倒<lb/>
地還如着脚䭔莫怪殿上空行事却為元非五品才<hi>出御</hi>
<hi>史臺記</hi>
　　　　黄幡綽<lb/>
唐安西牙將劉文樹口辯善奏對明皇每嘉之文樹髭<lb/>
生頷下貌𩔖猴上令黄幡綽嘲之文樹切惡猿猴之號<lb/>
乃密賂幡綽不言之幡綽許而進嘲曰可憐好箇劉文<lb/>
樹髭鬚共頦頤别住文樹面孔不似猢猻猢猻面孔强<lb/>
<pb n="KR3l0118_WYG_255-9a"/>
似文樹上知其遺賂大笑<hi>出開天𫝊信記</hi>
　　　　賀知章<lb/>
唐祕監賀知章有高名告老歸吳中明皇嘉重之毎事<lb/>
加異知章將行泣涕辭上問何所欲曰臣有男未有定<lb/>
名幸陛下賜之歸為郷里之榮上曰為道之要莫若於<lb/>
信孚者信也履信思乎順卿之子必信順之人也宜名<lb/>
之曰孚再拜而受命焉久而謂人曰上何謔我邪我實<lb/>
吳人孚乃爪下著子豈非呼我兒為爪子邪<hi>出開天傳信記</hi>
<pb n="KR3l0118_WYG_255-9b"/>
　　　　王維<lb/>
唐宰相王嶼好與人作碑誌有送潤毫者誤扣右丞<lb/>
王維門維曰大作家在那邊<hi>出盧氏雜記</hi>
　　　　甘洽<lb/>
唐甘洽與王仙客友善因以姓相嘲洽曰王訃爾應姓<lb/>
田為你面撥獺抽却你兩邊仙客應聲曰甘計你應姓<lb/>
丹為你頭不曲廻脚向上安<hi>出啓顔録</hi>
　　　　喬琳<lb/>
<pb n="KR3l0118_WYG_255-10a"/>
唐朱泚始亂源休姚令言等收圖書貯倉廪作蕭曹事<lb/>
業休退語偽黄門侍郎蔣練曰若度其才即吾為蕭姚<lb/>
為曹耳識者聞之謂休不奈官職喬琳性好諧謔因語<lb/>
舊僚曰源公眞謂火迫鄼侯爾<hi>出唐新語</hi>
　　　　契綟禿<lb/>
唐京城有僧性甚機悟病足有人於路中見嘲之曰法<lb/>
師是雲中郡僧曰與君先不相知何因辱貧道作契綟<lb/>
秃其人詐之曰雲中郡言法師高逺何為是辱僧曰雲<lb/>
<pb n="KR3l0118_WYG_255-10b"/>
中郡是天州翻為偷氊是毛賊毛賊翻為墨槽傍邊有<lb/>
曲録鉄翻為契綟禿何事過相罵邪前人於是愧伏<hi>出啓</hi>
<hi>顔録</hi>
　　　　宋濟<lb/>
唐許孟容與宋濟為布素之交及許知舉宋不第放牓<lb/>
後許頗慙累請人申意兼遣門生就看宋不得已乃謁<lb/>
焉許但分訴首過因命酒酣乃曰雖然某今年為國家<lb/>
取卿相時有姚嗣卿及第後翌日而卒因起慰許曰邦<lb/>
<pb n="KR3l0118_WYG_255-11a"/>
國不幸姚令公薨謝許大慙<hi>出盧氏雜記</hi>
　　　　安陵佐史<lb/>
唐安陵人善嘲邑令至者無不為隐語嘲之有令口無<lb/>
一齒常畏見嘲初至謂邑吏我聞安陵大喜嘲弄汝等<lb/>
不得復踵前也初上判三道佐史抱案在後曰明府書<lb/>
處甚疾其人不覺為嘲乃謂稱已之善遂甚信之居數<lb/>
月佐史仇人告曰言明府書處甚疾者其人嘲明府令<lb/>
曰何為是言曰書處甚疾者是奔墨奔墨者翻為北門<lb/>
<pb n="KR3l0118_WYG_255-11b"/>
北門是缺後缺後者翻為口穴此嘲弄無齒也令始悟<lb/>
鞭佐史而解之<hi>出啓顔録</hi>
　　　　崔䕶<lb/>
唐劉禹錫云崔䕶不登科怒其考官苖登即崔之三從<lb/>
舅也乃私試為判頭毁其舅曰甲背有猪皮之異人問<lb/>
曰何不去之有所受其判曰曹人之坦重耳駢脅再觀<lb/>
相里之剝苖登猪皮斯見初登為東畿尉相里造為尹<lb/>
曾欲笞之袒其背有猪毛長數寸故又曰當偃兵之時<lb/>
<pb n="KR3l0118_WYG_255-12a"/>
則隧而無用在穴之日則搖而有求皆言其尾也<hi>出嘉話録</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_255-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百四十一</head> <lb/>
    <p>
<pb n="KR3l0118_WYG_141-1a"/>
欽定四庫全書<lb/>
　太平廣記卷一百四十一<lb/>
　　徵應七<lb/>
　　　孔子　　　　蕭士義　　　王導<lb/>
　　　謝安　　　　庾亮　　　　王仲文<lb/>
　　　諸葛侃　　　劉波　　　　鄭微<lb/>
　　　周超　　　　謝南康　　　傅亮<lb/>
　　　王徽之　　　劉興道　　　郭仲産<lb/>
<pb n="KR3l0118_WYG_141-1b"/>
　　　沈慶之<lb/>
　　　　孔子<lb/>
孔子謂子夏曰得麟之月天當有血書魯端門孔聖沒<lb/>
周室亡子夏往觀逢一郎云門有血飛爲赤鳥化而爲<lb/>
書云<hi>岀説題辭</hi>
　　　　蕭士義<lb/>
後漢黃門郎蕭士義和帝永元二年被戮數日前家中<lb/>
常所養狗來向其婦前而語曰汝極無相祿汝家尋當<lb/>
<pb n="KR3l0118_WYG_141-2a"/>
破敗當奈此何其婦黙然亦不駭狗少時自去及士義<lb/>
還内婦仍學説狗語未畢收捕便至<hi>岀續異記</hi>
　　　　王導<lb/>
晉丞相王導夢人欲以百萬錢買長豫導甚惡之潛爲<lb/>
祈禱者備矣後作屋忽掘得一窖錢料之百億大不歡<lb/>
一皆藏閉俄而長豫亡長豫名悦導之次子也<hi>岀世説新書</hi>
　　　　謝安<lb/>
東晉謝安於後府接賓婦劉氏見狗銜安頭來乆之乃<lb/>
<pb n="KR3l0118_WYG_141-2b"/>
失所在是月安薨<hi>岀異苑</hi>
　　　　庾亮<lb/>
晉庾亮初鎭武昌岀石頭百姓看者於岸上歌曰庾公<lb/>
上武昌翩翩如飛鳥庾公還揚州白馬牽旈旐又曰庾<lb/>
公初上時翩翩如飛鴉庾公還揚州白馬牽旐車後連<lb/>
徵不入㝷薨還都葬之<hi>岀世説新書</hi>
　　　　王仲文<lb/>
王仲文爲河南主簿居緱氏縣夜歸道經大澤中顧車<lb/>
<pb n="KR3l0118_WYG_141-3a"/>
後有一白狗甚可愛便欲呼取忽變爲人形長五六尺<lb/>
狀似方相或前或却如欲上車仲文大怖走至舍提火<lb/>
來視便失所在月餘日仲文將奴共在路忽復見與奴<lb/>
並頓伏俱死<hi>岀幽明錄</hi>
　　　　諸葛侃<lb/>
諸葛侃晉孝武太元中於内寢婦高平張氏窻外聞有<lb/>
如雞雛聲甚畏驚而視之見有龜蛇之象似今畫𤣥武<lb/>
之形侃登九棘而竟被誅<hi>出廣古今五行記</hi>
<pb n="KR3l0118_WYG_141-3b"/>
　　　　劉波<lb/>
劉波字道則晉孝武太元年中移居京口晝寢聞屏風<lb/>
外悒咤聲開屏風見一狗蹲地而語語畢自去波隗孫<lb/>
也後爲前將軍敗見殺<hi>岀異苑</hi>
　　　　鄭微<lb/>
晉時信安鄭微少見一老公以囊與微云此是命愼勿<lb/>
令零落若有破碎便爲凶兆言訖失所在後密開㸔是<lb/>
一挺炭意甚祕之雖家人不知也後遭盧龍冦亂恒保<lb/>
<pb n="KR3l0118_WYG_141-4a"/>
錄之至宋永初三年微年八十三疾篤語弟云吾齒盡<lb/>
矣可試啓囊見炭悉碎折於是遂卒<hi>出廣古今五行記</hi>
　　　　周超<lb/>
宋初義興周超爲謝晦司馬在江陵妻許氏在家遙見<lb/>
屋裏有光人頭在地血流甚多大驚怪即便失去後超<lb/>
被法<hi>岀劉義慶幽明錄</hi>
　　　　謝南康<lb/>
宋永初三年謝南康家婢行逢一黑狗語婢曰汝㸔我<lb/>
<pb n="KR3l0118_WYG_141-4b"/>
背後人婢舉頭見一人長三尺有兩頭婢驚怖返走人<lb/>
狗亦隨婢後至家庭中舉家避走婢問狗汝來何爲狗<lb/>
云欲乞食耳於是婢與設食並食食訖兩頭人岀婢因<lb/>
謂狗曰人已去狗曰正已復來良乆沒不知所在後家<lb/>
人死喪<hi>岀續搜神記</hi>
　　　　傅亮<lb/>
宋永初中北地傅亮爲䕶軍兄子珍住府西夜忽見北<lb/>
窻外樹有物面廣三尺眼横豎狀若方相珍遑遽以被<lb/>
<pb n="KR3l0118_WYG_141-5a"/>
自䝉乆乃自滅後亮被誅<hi>出廣古今五行記</hi>
　　　　王徽之<lb/>
王徽之宋文帝元嘉四年爲交州刺史在道有客命索<lb/>
酒炙炙至取自割之終不入投地怒顧視向炙已變爲<lb/>
徽之頭又覩其首在空中至州便殞<hi>岀異苑</hi>
　　　　劉興道<lb/>
零陵太守廣陵劉興道罷郡住齋中安牀在西壁下忽<lb/>
見東壁邊有一眼斯須之間便有四漸漸見多遂至滿<lb/>
<pb n="KR3l0118_WYG_141-5b"/>
室乆乃消散不知所在又見牀前有頭髪從土中稍稍<lb/>
繁多見一頭而岀乃是方相頭奄忽自滅劉憂怖沈疾<lb/>
不起<hi>岀續異記</hi>
　　　　郭仲産<lb/>
宋郭仲産爲南郡王從事宅有枇杷樹元嘉末起齋屋<lb/>
以竹爲栭竹遂漸生枝葉條長數尺扶疎蓊翠鬱然如<lb/>
林仲産以爲吉祥俄而同義宣之謀被誅焉<hi>岀渚宫故事</hi>
　　　　沈慶之<lb/>
<pb n="KR3l0118_WYG_141-6a"/>
宋太尉沈慶之求致仕上不許慶之曰張良名賢漢高<lb/>
猶許其退臣有何用爲聖朝所須乃稽顙流涕帝有詔<lb/>
授開府便詣廷尉待罪慶之目不識字手不知書而聰<lb/>
悟過人嘗對上爲詩令僕射顔師伯執筆慶之口占曰<lb/>
微生値多幸得逢時運昌衰朽筋骨盡徒歩還南岡辭<lb/>
榮此聖代何媿張子房並歎其辭意之美慶之嘗歲旦<lb/>
夢人餉絹兩疋曰此絹足度覺而歎曰兩疋八十尺足<lb/>
度無盈餘老子今年不免矣其年果爲原和所誅<hi>出談藪</hi>
<pb n="KR3l0118_WYG_141-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百七十八</head> <lb/>
    <p>
<pb n="KR3l0118_WYG_278-1a"/>
欽定四庫全書<lb/>
　太平廣記卷二百七十八<lb/>
　　夢三<lb/>
　　　張鎰　　　　楚寔　　　　楊炎<lb/>
　　　竇參　　　　李逢吉　　　王播<lb/>
　　　豆盧署　　　韋詞　　　　皇甫𢎞<lb/>
　　　杜牧　　　　高元裕　　　楊敬之<lb/>
　　　盧貞猶子　　國子監明經　薛義<lb/>
<pb n="KR3l0118_WYG_278-1b"/>
　　　鄭光　　　　宋言　　　　曹確<lb/>
　　　劉仁㳟　　　僖宗　　　　劉檀<lb/>
　　　晉少主　　　辛夤遜　　　何致雍<lb/>
　　　郭仁表　　　王璵　　　　謝諤<lb/>
　　　崔萬安　　　江南李令　　毛貞輔<lb/>
　　　　張鎰<lb/>
張鎰大厯中守工部尚書判度支因奏事稱㫖代宗面<lb/>
許宰相恩澤甚厚張公日日以冀而累旬無信忽夜夢<lb/>
<pb n="KR3l0118_WYG_278-2a"/>
有人自門遽入抗聲曰任調拜相張公驚寤思中外無<lb/>
其人尋譯不解有外甥李通禮者博學善智張公因召<lb/>
面示之令研其理李生沉思良乆因賀曰舅作相矣張<lb/>
公即詰之通禮答曰任調反語饒甜饒甜無逾甘草甘<lb/>
草獨為珍藥珍藥反語即舅名氏也公甚悦俄有走馬<lb/>
吏報曰白麻下公拜中書侍郎平章事<hi>出集異記</hi>
　　　　楚寔<lb/>
著作佐郎楚寔大厯中疫癘篤重四十日昏迷不知人<lb/>
<pb n="KR3l0118_WYG_278-2b"/>
後一日忽夢黄衣女道士至寔所謂之曰汝有官禄初<lb/>
未合死因呼范政將藥來忽見小兒持琉璃缾大角椀<lb/>
寫藥飲畢便愈及明許叔冀令送藥來寔疾乆困初不<lb/>
開目見小兒及椀藥皆昨夜所見因呼小兒為范政問<lb/>
之信然其疾遂愈<hi>出廣異記</hi>
　　　　楊炎<lb/>
故相國楊炎未仕時嘗夢陟高山之巓下瞰人境杳不<lb/>
可辨仰而視之見瑞日在咫尺紅光赫然洞照萬里公<lb/>
<pb n="KR3l0118_WYG_278-3a"/>
因舉左右手以捧之炎燠之氣如熱心目乆而方寤視<lb/>
其手尚瀝然而汗公異之因語於人有解者曰夫日者<lb/>
人君像也今夢登山以捧日將非登相位而輔人君乎<lb/>
其後楊公周厯清貫遂登相位果叶捧日之祥也<hi>出宣室志</hi>
　　　　竇參<lb/>
貞元中相國竇參為御史中丞嘗一夕夢德宗召對於<lb/>
便殿問以經國之務上喜因以錦半臂賜之及寤竒其<lb/>
夢黙而念曰臂者庇也大邑所以庇吾身也今夢半臂<lb/>
<pb n="KR3l0118_WYG_278-3b"/>
者豈上以我叨居顯位將給半俸俾我致政乎蹙然乆<lb/>
之因以夢話於人客有解曰公之夢祥符也且半臂者<lb/>
葢被股肱之衣也今公夢天子賜之豈非上將以股肱<lb/>
之位而委公乎明日果拜中書侍郎平章事<hi>出宣室志</hi>
　　　　李逢吉<lb/>
李逢吉未掌綸誥前家有老婢好言夢後多有應李公<lb/>
乆望除官因訪於婢一日婢至慘然公問故曰昨夜與<lb/>
郎君作夢不好意不欲説公彊之婢曰夢有人舁一棺<lb/>
<pb n="KR3l0118_WYG_278-4a"/>
至堂後云且置在此不乆即移入堂中此夢恐非佳也<lb/>
公聞甚喜俄爾除中書舍人後知貢舉未畢而入相<hi>出因</hi>
<hi>話録</hi>
　　　　王播<lb/>
王播少貧賤居揚州無人知識唯一軍將常接引供給<lb/>
無不罄盡杜僕射亞在淮南端午日盛為競渡之戲諸<lb/>
州徵伎樂兩縣争勝負綵樓看棚照耀江水數十年未<lb/>
之有也凡揚州之客無賢不肖盡得預焉唯王公不招<lb/>
<pb n="KR3l0118_WYG_278-4b"/>
惆悵自責宗人軍將曰某有棚子弟悉在八郎但於棚<lb/>
内看却勝居盤筵間也王公曰唯遂徃棚時夏初日方<lb/>
照宗人令送法酒一榼曰此甚好適令求得王公方憤<lb/>
懣自酌將盡棚中日色轉熱酒濃昏憊遂就枕纔睡夢<lb/>
身在宴處居杜之坐判官在下多於杜公近半良乆驚<lb/>
覺亦不敢言於人後為宰相將除淮南兼鹽鐡使敕乆<lb/>
未下王公甚悶因召舊從事在城者語之曰某淮南鹽<lb/>
鐵此必定矣當時夢中判官數多一半此即并鹽鐵從<lb/>
<pb n="KR3l0118_WYG_278-5a"/>
事也數日果除到後偶臨江宴會賔介皆在公忽覺如<lb/>
已至者思之乃昔年夢風景氣候無不皆同時五月上<lb/>
旬也<hi>出逸史</hi>
　　　　豆盧署<lb/>
豆盧署本名輔貞少年旅於衢州刺史鄭式瞻厚待之<lb/>
謂曰子複姓不宜二名吾為子易之乃書署著助三字<lb/>
授之曰吾恐子羣從中有同者子自擇焉其夕夢老父<lb/>
告之聞使君與君易名君當四舉成名四者甚佳又曰<lb/>
<pb n="KR3l0118_WYG_278-5b"/>
君後二十年牧兹郡又指一方地曰此處可建亭臺既<lb/>
寤因改名署後已再下第又二舉後復不第又二舉乃<lb/>
成名葢自改名後四舉也後二十年果為衢州刺史於<lb/>
所夢之地立徵夢亭<hi>出傳載</hi>
　　　　韋詞<lb/>
元和六年京兆韋詞為宛陵亷使房武從事秋七月微<lb/>
雨詞於公署因晝寢忽夢一人投刺視之瞭然見題其<lb/>
字曰李故言俄於恍惚間空中有人言明年及第狀頭<lb/>
<pb n="KR3l0118_WYG_278-6a"/>
是時元和初有李顧言及第意甚訝其事為名中少有<lb/>
此故字者焉得復有李故言哉秋八月果有取解舉人<lb/>
具名投刺一如夢中但故為固耳即今西帥李公也詞<lb/>
閟夢中之事不洩乃曰足下明年必擢第仍居衆君之<lb/>
首是冬兵部侍郎許孟容知舉果擢為牓首初固言嘗<lb/>
夢著宋景衣元和十年已後景甚著時望籍甚有拜大<lb/>
憲之耗及景自司刑郎中知雜出為澤州刺史尋又物<lb/>
故固言心疑其夢長慶初穆宗有事于圓丘時固言居<lb/>
<pb n="KR3l0118_WYG_278-6b"/>
左拾遺舊例諫官從駕行禮者太常各頒禮衣一襲固<lb/>
言所服因褰衣觀其下乃見書云左補闕宋景衣固言<lb/>
自説於班行<hi>出續定命録</hi>
　　　　皇甫𢎞<lb/>
皇甫𢎞應進士舉華州取解酒忤於刺史錢徽被逐出<lb/>
至陜州求解訖將越城闗聞錢自華知舉自知必不中<lb/>
第遂東歸行數程因寢夢其亡妻乳母曰皇甫郎方應<lb/>
舉今欲何去具言主司有隙乳母曰皇甫郎須求石婆<lb/>
<pb n="KR3l0118_WYG_278-7a"/>
神乃相與去店北草間行數里入一小屋中見破石人<lb/>
生拜之乳母曰小娘子婿皇甫郎欲應舉婆與看得否<lb/>
石人㸃頭曰得乳母曰石婆言得即必得矣他日莫忘<lb/>
報賽生即拜謝乳母却送至店門遂驚覺曰我夢如此<lb/>
分明安至無驗乃却入城應舉錢侍即意欲挫之放雜<lb/>
文過侍郎私心曰人皆知我怒𢎞今若庭辱之即不可<lb/>
但不與及第即得又令帖經及牓成將寫錢心恐懼欲<lb/>
改一人換一人皆未決反覆籌度近至五更不睡謂子<lb/>
<pb n="KR3l0118_WYG_278-7b"/>
弟曰汝試取次把一帙舉人文章來既開乃皇甫文卷<lb/>
錢公曰此定於天也遂不改移及第東歸至陜州問店<lb/>
人曰側近石婆神否皆笑曰郎君安得知本頑石一片<lb/>
牧牛小兒戲為敲琢似人形狀謂之石婆耳只在店二<lb/>
三里生乃具酒脯與店人共徃皆夢中經厯處奠拜石<lb/>
婦而歸<hi>出逸史</hi>
　　　　杜牧<lb/>
杜牧頃於宰執求小儀不遂請小秋又不遂嘗夢人謂<lb/>
<pb n="KR3l0118_WYG_278-8a"/>
曰辭春不及秋昆脚與皆頭後果得比部員外<hi>出尚書故實</hi>
　　　　高元裕<lb/>
襄陽節度使高元裕太和三年任司勲員外郎寓宿南<lb/>
宫晝夢有人告曰十年作襄陽刺史即寤髣髴儀質葢偉<lb/>
秀士也私異之因援毫以隠語記于㕔之東楹掩映之<lb/>
處曰太三寤襄刺十年洎開成三年為御史中丞既渝<lb/>
前夢遂謂夢固虚耳是後出入中外揚厯貴位清望碩<lb/>
德冠冕時流海内傾注佇升鼎鉉視刺襄乃優賢之舉<lb/>
<pb n="KR3l0118_WYG_278-8b"/>
耳大中二年由天官尚書授鉞漢南去前夢二十年矣<lb/>
公謂楹上之字無復存也因話其事於都官韋好竒之<lb/>
士徃詣求焉自公題記後廨署補葺亦屢矣而毫翰煥<lb/>
然獨存非神靈扶持而明徵于今日耶公因屈指以今<lb/>
之年加曩之十乃二十年矣何陰隲之顯晦微婉及期<lb/>
而朗悟之如此哉<hi>出集異記</hi>
　　　　楊敬之<lb/>
楊敬之任江西觀察使子戴江西應舉時敬之年長天性<lb/>
<pb n="KR3l0118_WYG_278-9a"/>
尤切時已秋暮忽夢新牓四十進士歴歴可數寓目及<lb/>
半其子在焉其鄰則姓濮陽而名不可别既寤大喜訪<lb/>
於詞塲則云有濮陽愿者為文甚高且有聲譽時捜訪<lb/>
草澤方急雅在選中遂尋其居則曰閩人未至京國楊<lb/>
公誡其子令聽之俟其到京與之徃來以應斯夢一日<lb/>
楊公祖客㶚上客未至間休于逆旅有自遠來者試命<lb/>
詢之乃貢士也偵所自曰自閩問其姓曰濮陽審其名<lb/>
曰愿楊公曰吁斯天啓也安有既夢於彼復遇於此哉<lb/>
<pb n="KR3l0118_WYG_278-9b"/>
遂命相見濮陽逡廵不得讓執所業以進始閲其人眉<lb/>
宇清朗次與之語詞氣安詳終閲其文體理精奥問其<lb/>
所抵則曰今將僦居楊公令盡驅所行置于庠序命江<lb/>
西與之朝夕同處且大稱濮陽藝學于公卿間人情翕<lb/>
然昇第必矣試期有日而生一夕暴卒楊公惋痛嗟駭<lb/>
捜囊甚貧鄉路且遠力為營辦歸骨閩間仍謂其子曰<lb/>
我夢無徵汝之一名亦不可保明年其子及第而同年<lb/>
無濮陽者夏首將闗送于吏部時宰相有言前輩重族<lb/>
<pb n="KR3l0118_WYG_278-10a"/>
望輕官職竹林七賢曰陳留阮籍沛國劉伶河間向秀<lb/>
得以言高士矣是歲慈恩寺題名咸以族望題畢楊閒<lb/>
歩塔下仰視之曰𢎞農楊戴濮陽吳當恍然如夢中所<lb/>
覩<hi>出唐闕史</hi>
　　　　盧貞猶子<lb/>
太子賔客盧尚書貞猶子為僧會昌中沙汰僧徒斥歸<lb/>
家以蔭補光王府叅軍一夕夢為僧時所奉師來慰問<lb/>
其出處再三告以佛氏淪破已無所歸今為一官徒遣<lb/>
<pb n="KR3l0118_WYG_278-10b"/>
旦夕期再落頂上髪方畢志願且泣且訴之良乆曰若<lb/>
我志果遂興佛法語未竟見八靣屯兵千乘萬騎旌旗<lb/>
日月衣裳錦繡儀衛四合眞天子大駕軍中人喧喧言<lb/>
迎光王部整行列以次前去盧方駭愕不能測遽驚覺<lb/>
魂悸流汗乆之方能言卒不敢洩於人無幾宣宗自光<lb/>
邸踐祚録王府屬吏盧以例不拘常調格遷叙自是稍<lb/>
稍興起釋教寺宇僧尼舊制一契夢中語盧挍夢中所<lb/>
謂本師葢叅軍事府主近師弟子故以為㝠兆豈神之<lb/>
<pb n="KR3l0118_WYG_278-11a"/>
意以是微而顯乎<hi>出宣室志</hi>
　　　　國子監明經<lb/>
柳璟知舉年有國子監明經失姓名晝夢倚徙于監門<lb/>
有一人負衣囊訪問經姓氏明經語之其人笑曰君來<lb/>
春及第明經遂邀入長興里畢羅店常所過處店外有<lb/>
犬競驚曰差矣夢覺遽呼鄰房數人語其夢忽見長興<lb/>
店子入門曰即君與客食畢羅計二斤何不計直而去<lb/>
也明經大駭解衣質之且隨驗所夢相其榻器省如夢<lb/>
<pb n="KR3l0118_WYG_278-11b"/>
中乃謂店主曰我與客俱夢中至是客豈食乎店主驚<lb/>
曰初怪客前畢羅悉完疑其嫌置蒜也來春明經與鄰<lb/>
房三人夢中所訪者悉上第<hi>出酉陽雜爼</hi>
　　　　薛義<lb/>
秘省挍書河東薛義其妹夫崔秘者為桐廬尉義與叔<lb/>
母韋氏為客在秘家乆之遇痁疾數月綿輟幾死韋氏<lb/>
深憂夜夢神人白衣冠袷單衣韋氏因合掌致敬求理<lb/>
義病神人曰此乆不治便成勃瘧則不可治矣因以二<lb/>
<pb n="KR3l0118_WYG_278-12a"/>
符兼呪授韋氏呪曰勃瘧勃瘧四山之神使我來縳六<lb/>
丁使者五道將軍收汝精氣攝汝神魂速去速去免逢<lb/>
此人急急如律令但疾發即誦之及持符其疾便愈是<lb/>
時韋氏少女年七歲亦患痁疾旁見一物狀如黑犬而<lb/>
蚝毛神云此正病汝者可急擒殺之汝疾必愈不爾汝<lb/>
家二小婢亦當患瘧韋氏夢中殺犬及覺傳呪於義義<lb/>
至心持之疾遂愈韋氏女子亦愈皆如其言也<hi>出廣異記</hi>
　　　　鄭光<lb/>
<pb n="KR3l0118_WYG_278-12b"/>
淄青鄭尚書光會昌六年春夢自御牛車車中載瑞日<lb/>
光燭天地自執靷行通衢中俄而驚寤且竒歎後月餘<lb/>
宣宗即位以元舅之故累拜尚書淄青節度果契前夢<lb/>
<hi>出宣室志</hi>
　　　　宋言<lb/>
宋言近十舉而名未播大中十一年將取府解本名嶽<lb/>
因晝寢似有人報云宋秀才若頭上戴山無因成名但<lb/>
去之自當通泰覺來便思去之不可名獄遂去二犬乃<lb/>
<pb n="KR3l0118_WYG_278-13a"/>
改為言及就府試馮涯侍郎作掾而為試官以解首送<lb/>
也時京兆尹張毅夫以馮參軍解送舉人有私奏譴澧<lb/>
州司戸再試退解頭為第六十五人知聞來唁宋曰來<lb/>
春之事甘已參差及李潘舍人放牓言第四人及第<hi>出雲</hi>
<hi>溪友議</hi>
　　　　曹確<lb/>
曹確判度支亦有台輔之望或夢剃髪為僧心甚惡之<lb/>
有一士云占夢多驗確召之具以所夢話之此人曰前<lb/>
<pb n="KR3l0118_WYG_278-13b"/>
賀侍郎旦夕必登庸出家者號剃度也無何杜相出鎭<lb/>
江西而相國大拜<hi>出北夢瑣言</hi>
　　　　劉仁恭<lb/>
梁劉仁恭微時曾夢佛旛於手指飛出占者曰君年四<lb/>
十九必有旌幢之貴後如其説果為幽帥焉<hi>出北夢瑣言</hi>
　　　　唐僖宗<lb/>
僖宗自普王即位幼而多能素不曉碁一夕夢人以碁<lb/>
經三卷焚而使吞之及覺命待詔觀碁凡所指畫皆出<lb/>
<pb n="KR3l0118_WYG_278-14a"/>
人意<hi>出補録紀傳</hi>
　　　　劉檀<lb/>
王蜀員外郎劉檀本名審義忽夢一孝子引令上檀香<lb/>
樹而謂曰君速登劉乃登遂向懐内出緋衣令服之覺<lb/>
因改名檀未及一年蜀郡牧請一杜評事充倅職奏授<lb/>
殿中侍御史内供奉賜緋敕下杜丁憂不行杜遂舉劉<lb/>
于郡侯郡侯乃奏檀而所授官與杜充奏擬無别是時<lb/>
劉方閑居力困杜因遺劉新緋公服一領果徵夢焉<hi>出玉</hi>
<pb n="KR3l0118_WYG_278-14b"/>
<hi>谿編事</hi>
　　　　晉少主<lb/>
開運甲辰歲暮冬晉帝遣中使至内署宣問諸學士云<lb/>
朕昨夜夢一玉盤中有一玉碗及一玉𢃄皆有碾文光<lb/>
熒可愛是何徵也宜即奏來承旨李愼儀與同僚併表<lb/>
奏賀以為玉者帝王之寳也𢃄者有誓功之兆盤盂者<lb/>
乃守器之𧰼為吉夢不敢有他占<hi>出玉堂閑話</hi>
　　　　辛夤遜<lb/>
<pb n="KR3l0118_WYG_278-15a"/>
孟蜀翰林學士辛夤遜頃年在青城山居其居則古道<lb/>
院在一峰之頂内塑像皇姑則唐𤣥宗之子也一夕夢<lb/>
見皇姑召之謂曰汝可食杏仁令汝聰利老而彌壯心<lb/>
力不倦亦資於年壽矣汝有道性不乆住此須出佐理<lb/>
當代夤遜夢中拜請法制則與申天師怡神論中者同<lb/>
夤遜遂日日食之令老而輕徤年逾從心猶多著述又<lb/>
夢掌中草不脱後來内制草數年復掌選心力不倦因<lb/>
知申天師怡神論中仙方盡可騐矣<hi>出野人閑話</hi>
<pb n="KR3l0118_WYG_278-15b"/>
　　　　何致雍<lb/>
何致雍者賈人之子也幼而爽俊好學嘗從其叔父泊<lb/>
舟皖口其叔夜夢一人若官吏乘馬從數僕來徃岸側<lb/>
徧閲舟船人物之數復一人自後呼曰何僕射在此勿<lb/>
驚之對曰諾不敢驚既寤徧訪鄰舟之人皆無姓何者<lb/>
乃移舟入深浦中翌日大風濤所泊之舟皆没唯何氏<lb/>
存叔父乃謂致雍曰我家世貧賤吾復老矣何僕射必<lb/>
汝也善自愛致雍後從知於湖南為節度判官會楚王<lb/>
<pb n="KR3l0118_WYG_278-16a"/>
殷自稱尊號以致雍為戸部侍郎翰林學士致雍自謂<lb/>
當作相而居師長之任後楚王希範嗣立復去帝號以<lb/>
致雍為節度判官檢挍僕射竟卒於任<hi>出稽神録</hi>
　　　　郭仁表<lb/>
偽吳春坊吏郭仁表居冶城北甲寅歲因得疾沉痼忽<lb/>
夢道士衣金花紫帔從一小童自門入坐其堂上仁表<lb/>
初不甚敬因問疾何時可愈道士色厲曰甚則有之既<lb/>
寤疾甚數夜復夢前道士至因叩頭遜謝乆之道士色<lb/>
<pb n="KR3l0118_WYG_278-16b"/>
解索紙筆仁表以為將疏方即跪奉之道士書而授之<lb/>
其辭曰飄風暴雨可思惟鶴望巢門歛翅飛吾道之宗<lb/>
正可依萬物之先數在兹不能行此欲何為夢中不曉<lb/>
其義將問之童子揺手曰不可拜謝道士自西北而去<lb/>
因爾疾愈<hi>出稽神録</hi>
　　　　王璵<lb/>
偽吳鄂帥王璵少為小將從軍圍潁州夜夢道士告之<lb/>
曰旦有流星墮地能避之當至將相明日衆軍攻城城<lb/>
<pb n="KR3l0118_WYG_278-17a"/>
中矢石如雨璵仗劒倚柵木而督戰俄有大石正中其<lb/>
柵木及璵鎧甲之半皆縻碎而璵無傷因歎曰流星正<lb/>
爾耶由是自負卒至大官<hi>出稽神録</hi>
　　　　謝諤<lb/>
進士謝諤家于南康舍前有谿常遊戲之所也諤為兒<lb/>
時嘗夢浴溪中有人以珠一器遺之曰郎吞此則明悟<lb/>
矣諤度其大者不可吞即吞細者六十餘顆及長善為<lb/>
詩進士裴説為選其善者六十餘篇行於世<hi>出稽神録</hi>
<pb n="KR3l0118_WYG_278-17b"/>
　　　　崔萬安<lb/>
江南司農少卿崔萬安分務廣陵常病苦脾泄困甚其<lb/>
家人禱于后土祠是夕萬安夢一婦人珠珥珠履衣五<lb/>
重皆編貝珠為之謂萬安曰此疾可治今以一方相與<lb/>
可取青木香肉豆蔲等分棗肉為丸米飲下二十丸又<lb/>
云此藥太熱疾平即止如其言服之遂愈<hi>出稽神録</hi>
　　　　江南李令<lb/>
江南有李令者累任大邑假秩至評事世亂年老無復<lb/>
<pb n="KR3l0118_WYG_278-18a"/>
宦情築室于廣陵法雲寺之西為終焉之計嘗夢束草<lb/>
加首口銜一刀兩手各持一刀入水而行意甚異之俄<lb/>
而孫儒陷廣陵儒部將李瓊屯兵于法雲寺恒止李令<lb/>
家父事令及儒死宣城裨蔣馬殷劉建封輩率衆南走<lb/>
瓊因彊令俱行及殷據湖南瓊為桂管觀察使用令為<lb/>
荔浦令則前夢之驗也<hi>出稽神録</hi>
　　　　毛貞輔<lb/>
偽吳毛貞輔累為邑宰應選之廣陵夢吞日既寤腹猶<lb/>
<pb n="KR3l0118_WYG_278-18b"/>
熱以問侍御史楊廷式楊曰此夢至大非君所能當若<lb/>
以君而言當得赤烏場官也果如其言<hi>出稽神録</hi>
　<lb/>
　<lb/>
　<lb/>
　<lb/>
　<lb/>
　太平廣記卷二百七十八<lb/>
</p>
<p>
</p>
  </div>
</body>
</text>
</TEI>
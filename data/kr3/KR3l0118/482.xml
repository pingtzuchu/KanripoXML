<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百八十二</head>
    <p>
<pb n="KR3l0118_WYG_482-1a"/>
欽定四庫全書<lb/>
　太平廣記卷四百八十二　　宋　李昉等　編<lb/>
　　蠻夷三<lb/>
　　　苗民　　　　竒肱　　　西北荒小人<lb/>
　　　于闐　　　　烏萇　　　漢盤陁國<lb/>
　　　蘇都識匿國　馬留　　　武寧蠻<lb/>
　　　懸渡國　　　飛頭獠　　蹄羌<lb/>
　　　扶婁　　　　交趾　　　南越<lb/>
<pb n="KR3l0118_WYG_482-1b"/>
　　　尺郭　　　頓遜　　　墮婆登國<lb/>
　　　哀牢夷　　訶陵國　　真獵國<lb/>
　　　留仇國　　木客　　　繳濮國<lb/>
　　　木飲州　　阿薩部　　孝憶國<lb/>
　　　婆彌爛國　撥抜力國　昆吾<lb/>
　　　繡面獠子　五溪蠻　　墮雨兒<lb/>
　　　　苗民<lb/>
西荒中有人焉面目手足皆人形而腋下有翼不能飛<lb/>
<pb n="KR3l0118_WYG_482-2a"/>
名曰苗民書曰竄三苗于三危四裔為人饕餮淫佚無<lb/>
理舜竄之于此<hi>出神異經</hi>
　　　　竒肱<lb/>
竒肱國其民善為機巧以殺百禽能為飛車従風逺行<lb/>
湯旹西風久下竒肱人車至于豫州界中湯破其車不<lb/>
以示民後十年東風復至乃使乗車遣歸其國去玉門<lb/>
西萬里<hi>出博物志</hi>
　　　　西北荒小人<lb/>
<pb n="KR3l0118_WYG_482-2b"/>
西北荒小人中有長一寸其君朱衣𤣥冠乗輅車馬引<lb/>
為威儀居處人遇其乗車抵而食之其味辛終年不為<lb/>
物所咋并識萬物名字又殺腹中三虫三虫死便可食<lb/>
仙藥也<hi>出博物志</hi>
　　　　于闐<lb/>
後魏宋雲使西域行至于闐國國王頭著金冠以雞幘<lb/>
頭垂二尺生絹廣五寸以為飾威儀有鼓角金鉦弓箭<lb/>
一門㦸二枚槊五張左右帶刀不過百人其俗婦人袴<lb/>
<pb n="KR3l0118_WYG_482-3a"/>
衫束帶乗馬馳走與丈夫無異死者以火焚燒収骨塟<lb/>
之上起浮圖居喪者剪髪長四寸即就平常唯王死不<lb/>
燒置之棺中逺塟于野<hi>出洛陽伽藍記</hi>
　　　　烏萇<lb/>
烏萇國四熟之稻苗髙没駱駝米大如小兒指<hi>出洽聞記</hi>
又烏萇國民有死罪不立殺刑唯徙空山任其飲啄事<lb/>
涉疑似以藥服之清濁則驗随事輕重則當時即决<hi>出洛</hi>
<hi>陽伽藍記</hi>
<pb n="KR3l0118_WYG_482-3b"/>
　　　　漢槃陁國<lb/>
漢槃陁國正在須山自葱嶺已西水皆西流世人云是<lb/>
天地之中其土人民决水以種聞中國待雨而種笑曰<lb/>
天何由可期也<hi>出洛陽伽藍記</hi>
　　　　蘇都識匿國<lb/>
蘇都識匿國有野叉城城舊有野叉其窟見在人近窟<lb/>
住者五百餘家窟口作舍設闗鑰一年再祭人有逼窟<lb/>
口烟氣出先觸者死因以尸擲窟中其窟不知深淺<hi>出酉</hi>
<pb n="KR3l0118_WYG_482-4a"/>
<hi>陽雜俎</hi>
　　　　馬留<lb/>
馬伏波有餘兵十餘家不返居夀洽縣自相婚姻有二<lb/>
百户以其流寓號馬留飲食與華同山川移銅柱入海<lb/>
以此民為識耳<hi>出酉陽雜俎</hi>
　　　　武寧蠻<lb/>
峽中夷風不改武寧蠻好著芒心按離名曰亭綏以稻<lb/>
記年月塟時以笄向天謂之刺北斗相傳磐瓠初死置<lb/>
<pb n="KR3l0118_WYG_482-4b"/>
于樹上以笄刺之其後化為象臨邑縣有鴈翅以禦者<lb/>
<hi>出酉陽雜俎</hi>
　　　　懸渡國<lb/>
烏耗西有懸渡國山溪不通引繩而渡朽索相引二千<lb/>
里土人佃于石間壘石為室接手而飲所謂猿飲也<hi>出酉</hi>
<hi>陽雜俎</hi>
　　　　飛頭獠<lb/>
鄴鄯之東龍城之西南地廣千里皆為鹽田行人所經<lb/>
<pb n="KR3l0118_WYG_482-5a"/>
牛馬皆布氊卧焉嶺南溪洞往往有飛頭者故有飛頭<lb/>
獠子之號頭飛一日前頸有㾗匝項如紅縷妻子遂看<lb/>
守之其人及夜狀如病頭忽離身而去乃于岸泥尋蠏<lb/>
蚓之𩔖食之将曉飛還如夢覺其腹實矣梵僧菩薩勝<lb/>
又言闍婆國中有飛頭者其人無目瞳子聚落時有一<lb/>
人據于民志怪南方落民其頭能飛其俗所祠名曰虫<lb/>
落因號落民昔朱桓有一婢其頭夜飛王子年拾遺言<lb/>
漢武峕因墀國有南方有解形之民能先使頭飛南海<lb/>
<pb n="KR3l0118_WYG_482-5b"/>
左手飛東海右手飛西海至暮頭還肩上兩手遇疾風<lb/>
飄于海外<hi>出酉陽雜俎</hi>
又南方有落頭民其頭能飛以耳為翼将曉還復著體<lb/>
吳峕往往得此人也<hi>出博物志</hi>
　　　　蹄羌<lb/>
蹄羌之國其人自膝已下有毛如水蹄常自鞭其脛日<lb/>
行百里<hi>出博物志</hi>
　　　　扶婁<lb/>
<pb n="KR3l0118_WYG_482-6a"/>
周成王七年南陲有扶婁之國其人能機巧變化易形<lb/>
改服大則興雲起霧小則入于纎毫之裏綴金玉毛羽<lb/>
為衣裳能吐雲噴火鼓腹則如雷霆之聲或化為巨象<lb/>
獅子龍蛇犬馬之状或變虎或口中吐人于掌中備百<lb/>
戯之樂旋轉屈曲于指間見人形或長數分或復數寸<lb/>
神怪欻忽衒于峕樂府皆𫝊此伎代代不絶故俗謂婆<lb/>
侯伎則扶婁之音訛替也<hi>出王子年拾遺</hi>
　　　　交趾<lb/>
<pb n="KR3l0118_WYG_482-6b"/>
交趾之地頗為膏腴徙民居之始知播植厥土惟黒壤<lb/>
厥氣惟雄故今稱其田為雄田其民為雄民有君長亦<lb/>
曰雄王有輔佐焉亦曰雄侯分其地以為雄将<hi>出南越志</hi>
　　　　南越<lb/>
南越民不恥寇盜其峕尉陀治番禺乃興兵攻之有神<lb/>
人適下輔佐之家為造弩一張一放殺越軍萬人三放<lb/>
三萬人陀知其故却壘息卒還戎武寧縣下乃遣其子<lb/>
始為質請通好焉<hi>出南越志</hi>
<pb n="KR3l0118_WYG_482-7a"/>
　　　　尺郭<lb/>
南有人焉周行天下其長七丈腹圍如其長朱衣縞帶<lb/>
以赤蛇繞其頂不飲不食朝吞惡鬼三千暮吞三百此<lb/>
人以鬼為食以霧為漿名曰尺郭一名食邪一名黄父<lb/>
<hi>出神異經</hi>
　　　　頓遜<lb/>
頓遜國梁武朝峕貢方物其國在海島上地方千里屬<lb/>
扶南北三千里其俗人死後鳥葬将死親賔歌舞送于<lb/>
<pb n="KR3l0118_WYG_482-7b"/>
郭外有鳥如鵝而色紅飛來萬萬家人避之鳥啄肉盡<lb/>
乃去即燒骨而沉海中也<hi>出窮神秘苑</hi>
　　　　堕婆登國<lb/>
堕婆登國在林邑東南接訶陵西接述黎種稲每月一<lb/>
熟有文字書于貝多葉死者口實以金缸貫于四支然<lb/>
後加以婆律膏及檀沉龍腦積薪燔之<hi>出神異經</hi>
　　　　哀牢夷<lb/>
哀牢夷其先有婦人名沙壺居牢山捕魚水中若有所<lb/>
<pb n="KR3l0118_WYG_482-8a"/>
感妊孕十月而生十子今西南夷其裔也<hi>出獨異志</hi>
　　　　訶陵國<lb/>
訶陵在真臘國之南南海洲中東婆利西堕婆北大海<lb/>
𥪡木為城造大屋重閣以椶皮覆之以象牙為牀以栁<lb/>
花為酒飲之亦醉以手撮食有毒與常人居止宿處即<lb/>
令身上生瘡與之交㑹即死若旋夜沾著草木即枯俗<lb/>
以栁樹為酒味甘飲之亦醉<hi>出神異録</hi>
　　　　真臘國<lb/>
<pb n="KR3l0118_WYG_482-8b"/>
真臘國在驩州南五百里其俗有客設㯽榔龍腦香蛤<lb/>
屑等以為賞宴其酒比之淫穢私房與妻共飲對尊者<lb/>
避之又行房不欲令人見此俗與中國同國人不著衣<lb/>
服見衣服者共笑之俗無鹽鐵以竹弩射蟲鳥<hi>出朝野僉載</hi>
　　　　留仇國<lb/>
煬帝令朱寛征留仇<hi>即後流虬</hi>國還獲男女口千餘人并雜<lb/>
物産與中國多不同緝木皮為布甚細白幅濶三尺二<lb/>
三寸亦有細斑布幅濶一尺許又得金荆榴數十斤木<lb/>
<pb n="KR3l0118_WYG_482-9a"/>
色如真金宻緻而文彩盤蹙有如美錦甚香極精可以<lb/>
為枕及案面雖沉檀不能及彼土無銕朱寛還至南海<lb/>
郡留仇中男夫壯者多加以鐵鉗鏁恐其道逃叛還至<lb/>
江都將見為解脱之皆手把鉗叩頭惜脱甚于中土貴<lb/>
金人形短小似崑崙<hi>出朝野僉載</hi>
　　　　木客<lb/>
郭仲產湘州記云平樂縣西七十里有榮山上多有木<lb/>
客形似小兒歌哭衣裳不異于人而伏狀𨼆現不測宿<lb/>
<pb n="KR3l0118_WYG_482-9b"/>
至精巧峕市易作器與人無别就人換物亦不計其值<lb/>
今昭州平樂縣<hi>出洽聞記</hi>
　　　　繳濮國<lb/>
永昌郡西南一千五百里有繳濮國其人有尾欲坐輒<lb/>
先穿地作穴以安其尾若邂逅誤折其尾即死也<hi>出廣州記</hi>
　　　　木飲州<lb/>
木飲州朱崖一州其地無泉民不作井皆仰樹汁為用<lb/>
<hi>出酉陽雜俎</hi>
<pb n="KR3l0118_WYG_482-10a"/>
　　　　阿薩部<lb/>
阿薩部多獵蟲鹿剖其肉重疊之以石壓瀝汁税波斯<lb/>
拂林等國米及草子釀于肉汁之中經數日即變成酒<lb/>
飲之可醉<hi>出酉陽雜俎</hi>
　　　　孝憶國<lb/>
孝憶國界周三千餘里在平川中以木為柵周十餘里<lb/>
柵内百姓二千餘家周國木柵五百餘所氣候常煖冬<lb/>
不凋落宜羊馬無駞牛俗性質直好客侣軀貌長大褰<lb/>
<pb n="KR3l0118_WYG_482-10b"/>
鼻黄髪緑睛赤髭被髪面如血色戰具唯矟一色宜五<lb/>
糓出金鐵衣麻布舉俗事妖不識佛法有妖祠三百餘<lb/>
所馬步兵一萬不尚商販自稱孝憶人丈夫婦人俱佩<lb/>
帶毎一日造食一月食之常吃宿食仍通國無井及河<lb/>
澗所有種植待雨而生以纊鋪地承雨水用之穿井即<lb/>
苦海水又醎土俗伺海潮落之後平地収魚以為食<hi>出酉</hi>
<hi>陽雜俎</hi>
　　　　婆彌爛國<lb/>
<pb n="KR3l0118_WYG_482-11a"/>
婆彌爛國去京師二萬五千五百五十里此國西有山<lb/>
巉岧峻嶮上多猿猿形絶長大常暴田種每年有二三<lb/>
十萬國中起春已後屯集甲兵與猿戰雖歲殺數萬不<lb/>
能盡其巢穴<hi>出酉陽雜俎</hi>
　　　　撥抜力國<lb/>
撥抜力國在西南海中畧不識五榖食肉而已常針牛<lb/>
畜脉取血和乳生飲無衣唯腰下用羊皮掩之其婦人<lb/>
潔白端正國人自掠賣與外國商人其價數倍土地唯<lb/>
<pb n="KR3l0118_WYG_482-11b"/>
有象牙及阿未看波斯商人欲入此國團集萬千人齎<lb/>
緤布没老幼共刺血立誓乃市其物自古不屬外國戰<lb/>
用象牙排野牛角矟衣甲弓矢之器步兵二十萬大食<lb/>
頻討襲之<hi>出酉陽雜俎</hi>
　　　　昆吾<lb/>
昆吾陸鹽周十餘里無水自生朱鹽月滿則如積雪味<lb/>
甘月虧則如薄霜味苦月盡鹽亦盡又其國累土為邱<lb/>
𧰼浮圖有三僧尸乾居上尸濕居下以近塟為至孝集<lb/>
<pb n="KR3l0118_WYG_482-12a"/>
大毡屋中懸衣服綵繒哭化之<hi>出酉陽雜俎</hi>
　　　　繡面獠子<lb/>
越人習水必鏤身以避蛟龍之患今南中有繡面獠子<lb/>
葢雕題之遺俗也<hi>出酉陽雜俎</hi>
　　　　五溪蠻<lb/>
五溪蠻父母死于村外閣其尸三年而葬打鼓路歌親屬<lb/>
飲宴舞戲一月餘日盡産為棺飲臨江髙山半助鑿龕<lb/>
以塟之山上懸索下柩彌髙者以為至孝即終身不復<lb/>
<pb n="KR3l0118_WYG_482-12b"/>
祠祭初遭喪三年不食鹽<hi>出朝野僉載</hi>
　　　　堕雨兒<lb/>
魏峕河間王子充家雨中有小兒八九枚堕于庭長五<lb/>
六寸許自云家在海東南因有風雨所飄至此與之言<lb/>
甚有所知皆如史𫝊所述<hi>出述異記</hi>
　<lb/>
　<lb/>
　太平廣記卷四百八十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百七</head> <lb/>
    <p>
<pb n="KR3l0118_WYG_207-1a"/>
欽定四庫全書<lb/>
　太平廣記卷二百七<lb/>
　　書二<lb/>
　　　王羲之　　　王獻之　　　王修<lb/>
　　　荀輿　　　　謝安　　　　王廙<lb/>
　　　戴安道康昕　韋昶　　　　蕭思話<lb/>
　　　王僧䖍　　　王融　　　　蕭子雲<lb/>
　　　蕭特　　　　智永　　　　智果<lb/>
<pb n="KR3l0118_WYG_207-1b"/>
　　　　王羲之<lb/>
晉王羲之字逸少曠子也七歲善書二十見前代筆說於<lb/>
其父枕中竊而讀之父曰爾何來竊吾所秘羲之笑而不<lb/>
答母曰爾看用筆法父見其小恐不能秘之語羲之曰待<lb/>
爾成人吾授也羲之拜請今而用之使待成人恐蔽兒之<lb/>
幼令也父喜遂與之不盈朞月書便大進衛夫人見語太<lb/>
常王䇿曰此兒必見用筆訣近見其書便有老成之智涕<lb/>
流曰此子必蔽吾名晉帝時祭北郊文更祝板工人削之<lb/>
<pb n="KR3l0118_WYG_207-2a"/>
筆入木三分三十三書蘭亭序三十七書黄庭經書訖空<lb/>
中有語卿書感我而况人乎吾是天台文人自言眞勝鍾繇<lb/>
羲之書多不一體<hi>出羊欣筆陣圖</hi>逸少善草隸八分飛白章行備精<lb/>
諸體自成一家法千變萬化得之神功逸少隸行草章草飛<lb/>
白五體俱入神八分入妙妻郗氏工書有七子獻之最知名<lb/>
𤣥之凝之徽之操之並工草<hi>出書斷</hi>
　　　　又<lb/>
羲之書以章草答庾亮示翼翼見乃歎伏因與羲之書<lb/>
<pb n="KR3l0118_WYG_207-2b"/>
云吾昔有伯英章草八紙過江顚沛遂乃亡失常歎妙<lb/>
跡永絕忽見足下答家兄書煥若神明頓還舊觀羲之<lb/>
罷㑹稽住蕺山下旦見一老姥把十許六角竹扇出市<lb/>
王聊問此欲貨耶一枚幾錢答云二十許右軍取筆書<lb/>
扇扇五字姥大悵惋云老舉家朝飡俱仰於此云何書<lb/>
壊王答曰無所損但道是王右軍書字請一百既入市<lb/>
人競市之後數日復以數扇來詣請更書王笑而不答<lb/>
又云羲之曾自書表與穆帝專精任意帝乃令索紙色<lb/>
<pb n="KR3l0118_WYG_207-3a"/>
𩔖長短濶狹與王表相似使張翼寫效一毫不異乃題<lb/>
後答之羲之初不覺後更相看廼歎曰小人亂真乃爾<lb/>
羲之性好鵝山隂曇<graphic n="KR1619" url="https://raw.githubusercontent.com/kanripo/KR-Gaiji/master/images/KR1619.png" mimeType="image/png"/>村有一道士養好者十餘王清<lb/>
旦乘小船故徃看之意大願樂乃告求市易道士不與<lb/>
百方譬説不能得之道士言性好道乆欲寫河上公老<lb/>
子縑素早辦而無人能書府君若能自書屈道德各両<lb/>
章便合羣以奉羲之停半日為寫畢籠鵝而歸大以為<lb/>
樂又嘗詣一門生家設佳饌供給意甚感之欲以書相<lb/>
<pb n="KR3l0118_WYG_207-3b"/>
報見有一新榧几至滑淨王便書之草正相半門生送<lb/>
王歸郡比還家其父已刮削都盡兒還去看驚懊累日<lb/>
<hi>出圖書㑹粹</hi>
　　　　又<lb/>
晉穆帝永和九年暮春三月三日嘗遊山隂與太原孫<lb/>
統承公孫綽興公廣漢王彬之道生陳郡謝安石髙平郄<lb/>
曇重熙太原藴叔仁釋支遁道林并逸少子凝徽操之<lb/>
等四十一人修祓禊之禮揮毫製序興樂而書用蠶繭<lb/>
<pb n="KR3l0118_WYG_207-4a"/>
紙䑕鬚筆遒媚勁健絕代更無凡二十八行三百二十<lb/>
四字字有重者皆别體就中之字最多<hi>出法書要録</hi>
　　　　王獻之<lb/>
王獻之字子敬尤善草隸幼學於父習於張芝爾後改<lb/>
變制度别創其法率爾師心㝠合天矩初謝安請為長<lb/>
史太元中新起太極殿安欲使子敬題榜以為萬代寳<lb/>
而難言之乃説韋仲將題凌雲臺之事子敬知其旨乃<lb/>
正色曰仲將魏之大臣寧有此事使其有此知魏德之<lb/>
<pb n="KR3l0118_WYG_207-4b"/>
不長安遂不之逼子敬年五六歳時學書右軍從後潛<lb/>
掣其筆不脱乃歎曰此兒當有大名遂書樂毅論與之<lb/>
學竟能極小真書可謂窮㣲入聖筋骨𦂳密不減於父<lb/>
如大則尤直而寡態豈可同年唯行草之間逸氣過也<lb/>
及論諸體多劣右軍總而言之季孟差耳子敬隸行草<lb/>
章草飛白五體俱入神八分入能<hi>出書斷</hi>
　　　　又<lb/>
羲之為㑹稽子敬出戲見北館新白土壁白淨可愛子<lb/>
<pb n="KR3l0118_WYG_207-5a"/>
敬令取掃帚沾泥汁中以書壁為方丈一字晻曖斐亹<lb/>
極有勢好日日觀者成市羲之後見歎其美問誰所作<lb/>
答曰七郎羲之於是作書與所親云子敬飛白大有直<lb/>
是圖於此壁子敬好書觸遇造𤣥有一好事年少故作<lb/>
精白紙裓着往詣子敬便取裓書之草正諸體悉備兩<lb/>
袖及褾略周自歎比来之合年少覺王左右有凌奪之<lb/>
色如是掣裓而走左右果逐及於門外鬭爭分裂少年<lb/>
纔得一袖而已子敬為呉興羊欣父不疑為烏程令欣<lb/>
<pb n="KR3l0118_WYG_207-5b"/>
時年十五六書已有意為子敬所知往縣入欣齋著新<lb/>
白絹裙晝眠子敬乃書其裾幅及帶欣覺歡樂遂寳之<lb/>
後以上朝廷<hi>出圖書㑹粹</hi>
　　　　又<lb/>
獻之嘗與簡文帝書十許紙題最後云下官此書甚合<lb/>
作願聊存之此書為桓𤣥所寳𤣥愛重二王不能釋手<lb/>
乃撰縑素及紙書正行之尤美者各為一帙嘗置左右<lb/>
及南奔雖甚狼狽猶以自隨將敗並沒于江<hi>出法書要録</hi>
<pb n="KR3l0118_WYG_207-6a"/>
　　　　王修<lb/>
王修字敬仁仲祖之子官至著作郎少有秀令之譽年<lb/>
十六著賢令論劉真長見之嗟歎不已善隸行書嘗就<lb/>
右軍求書乃寫東方朔畫讚與之王僧䖍云敬仁書殆<lb/>
窮其妙王子敬每看咄咄逼人昇平元年卒年二十四<lb/>
歳始王導愛好鍾氏書喪亂狼狽猶衣帶中藏尚書宣<lb/>
示過江後以賜逸少逸少乞敬仁敬仁卒其母見此書<lb/>
平生所好以入棺敬仁隸行入妙殷仲堪書亦敬仁之<lb/>
<pb n="KR3l0118_WYG_207-6b"/>
亞也<hi>出書斷</hi>
　　　　荀輿<lb/>
荀輿能書嘗寫狸骨方右軍臨之至今謂之狸骨帖<hi>出尚</hi>
<hi>書故實</hi>
　　　　謝安<lb/>
謝安字安石學正於右軍右軍云卿是解書者然之書<lb/>
解為難安石尤善行書亦猶衛洗馬風流名士海内所<lb/>
瞻王僧䖍云謝安入能書品録也安石隸行草并入妙<lb/>
<pb n="KR3l0118_WYG_207-7a"/>
兄尚字仁祖萬石並工書<hi>出書斷</hi>
　　　　王廙<lb/>
晉平南將軍後侍中王廙右軍之叔父工隸飛白祖述<lb/>
張衛法復索靖書七月二十六日一紙每寳玩之遭永<lb/>
嘉喪亂乃四叠綴衣中以渡江今蒲州桑泉令豆盧器<lb/>
得之叠跡猶在<hi>出圖史異纂</hi>
　　　　戴安道康昕<lb/>
晉戴安道隱居不仕總角時以雞子汁溲白瓦屑作鄭<lb/>
<pb n="KR3l0118_WYG_207-7b"/>
𤣥碑自書刻之文既竒䴡書亦絕妙又有康昕亦善草<lb/>
隸王子敬嘗題方山亭壁數行昕密改之子敬後過不<lb/>
疑又為謝居士題畫像以示子敬歎能以為川河絕矣<lb/>
昕字君明外國人官臨沂令<hi>闕</hi>
　　　　韋昶<lb/>
晉韋昶字文休仲將兄康字元將涼州刺史之𤣥孫官<lb/>
至潁川太守散騎常侍善古文大篆及草狀貌極古亦<lb/>
猶人則抱素木則封冰竒而且勁太元中孝武帝改治<lb/>
<pb n="KR3l0118_WYG_207-8a"/>
宫室及廟諸門並欲使王獻之隸草書題牓獻之固辭<lb/>
及使劉瓌以八分書之後又以文休以大篆改八分焉<lb/>
或問王右軍父子書名以為云何答曰二王自可謂能<lb/>
未知是書也又妙作筆王子敬得其筆歎為絕世義熈<lb/>
末卒年七十餘文休古文大篆草書並入妙<hi>出書斷</hi>
　　　　蕭思話<lb/>
宋蕭思話蘭陵人父源冠軍瑯琊太守思話官至征西<lb/>
將軍左僕射工書學於羊欣得具體法雖無竒峰壁立<lb/>
<pb n="KR3l0118_WYG_207-8b"/>
之秀連岡書望勢不斷絕亦可謂有功矣王僧䖍云蕭<lb/>
全法羊風流媚好殆欲不減筆力恨弱袁昻云羊真孔<lb/>
草蕭行范篆各一時之妙也<hi>出書斷</hi>
　　　　王僧䖍<lb/>
瑯琊王僧䖍博通經史兼善草隸太祖謂䖍曰我書何<lb/>
如卿曰臣正書第一章書第三陛下草書第二正書第<lb/>
三臣無第二陛下無第一上大笑曰卿善為詞也然天<lb/>
下有道丘不與易也䖍歴左僕射尚書令諡簡穆公僧<lb/>
<pb n="KR3l0118_WYG_207-9a"/>
䖍長子慈年七歳外祖江夏王劉義㳟迎之入中齋施<lb/>
實寳物恣其所取慈唯取素琴一張孝子圖而已年十<lb/>
歳共時軰蔡約入寺禮佛正見沙門等䜟悔約戲之曰<lb/>
衆僧今日何乾乾慈應聲答曰卿如此不知禮何以興<lb/>
蔡氏之宗約興宗之子也謝超宗見慈學書謂之曰卿<lb/>
書何如䖍公答云慈書與大人如雞之比鳯超宗鳯之<lb/>
子慈歴侍中贈太常卿約歴太子詹事<hi>出談藪</hi>
　　　　又<lb/>
<pb n="KR3l0118_WYG_207-9b"/>
齊髙帝嘗與王僧䖍賭書畢帝曰誰為第一僧䖍對曰<lb/>
臣書人臣中第一陛下書帝中第一帝笑曰卿可謂善<lb/>
自謀矣<hi>出南史</hi>
　　　　王融<lb/>
宋末王融圖古今雜體有六十四書少年倣効家藏紙<lb/>
貴而風魚蟲鳥是七國時書元長皆作隸字故貽後来<lb/>
所誥湘東王遣沮陽令韋仲定為九十一種次功曹謝<lb/>
善勛增其九法合成百體其中以八卦為書為一以太<lb/>
<pb n="KR3l0118_WYG_207-10a"/>
為両法徑丈一字方寸千言<hi>出法書要録</hi>
　　　　蕭子雲<lb/>
梁蕭子雲字景喬武帝謂曰蔡邕飛而不白羲之白而<lb/>
不飛飛白之間在卿斟酌耳嘗大書蕭字後人匣而寳<lb/>
之𫝊至張氏賔護東都舊第有蕭齋前後序皆名公之<lb/>
詞也<hi>出尚書故實</hi>
武帝造寺令蕭子雲飛白大書蕭字至今存焉李約竭産自<lb/>
江南買歸東洛建一小亭以翫號曰蕭齋<hi>出國史補</hi>
<pb n="KR3l0118_WYG_207-10b"/>
　　　　蕭特<lb/>
海鹽令蘭陵蕭特善草隸髙祖賞之曰子敬之書不如<lb/>
逸少蕭特之跡遂過其父<hi>出談藪</hi>
　　　　僧智永<lb/>
陳永欣寺僧智永永師逺祖逸少歴紀專精攝齋升堂<lb/>
真草唯命智永章草及草書入妙行入能兄智楷亦工<lb/>
書丁覘亦善隸書時人云丁真永草<hi>出書斷</hi>
　　　　又<lb/>
<pb n="KR3l0118_WYG_207-11a"/>
智永嘗於樓上學書業成方下<hi>出國史纂異</hi>梁周興嗣編次<lb/>
千字文而有王右軍者人皆不曉其始乃梁武敎諸王<lb/>
書令殷鐡石於大王書中榻一千字不重者每字片紙<lb/>
雜碎無序武帝召興嗣謂曰卿有才思為我韻之興嗣<lb/>
一夕編綴進上鬢髪皆白而賞錫甚厚右軍孫智永禪<lb/>
師自臨八百夲散與人外江南諸寺各留一夲永公住<lb/>
呉興永欣寺積學書後有禿筆頭十甕每甕皆數千人<lb/>
来覓書并請題額者如市所居戸限為穿穴乃用鐡葉<lb/>
<pb n="KR3l0118_WYG_207-11b"/>
褁之謂為鐡門限後取筆頭瘞之號為退筆塜自製銘<lb/>
誌<hi>出尚書故實</hi>常居永欣寺閣上臨書所退筆頭置之於大<lb/>
竹簏簏受一石餘而五簏皆滿<hi>出法書要録</hi>
　　　　僧智果<lb/>
隋永欣寺僧智果㑹稽人也煬帝甚善之工書銘石其<lb/>
為痩健造次難𩔖嘗謂永師云和尚得右軍肉智果得骨<lb/>
夫筋骨藏於膚肉山水不厭髙深而此公稍乏清幽傷<lb/>
於淺露若呉人之戰輕進易退勇力而非武虛張誇耀<lb/>
<pb n="KR3l0118_WYG_207-12a"/>
無乃小人儒乎智果隸行草入能<hi>出書斷</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_207-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百六十</head> <lb/>
    <p>
<pb n="KR3l0118_WYG_160-1a"/>
欽定四庫全書<lb/>
　太平廣記卷一百六十<lb/>
　　定數十五<lb/>
　　　秀師言記　　李行脩　　　灌園嬰女<lb/>
　　　朱顯　　　　侯繼圖<lb/>
　　　　秀師言記<lb/>
唐崔晤李仁鈞二人中外弟兄崔年長於李在建中末<lb/>
偕來京師調集時薦福寺有僧神秀曉隂陽術得供奉<lb/>
<pb n="KR3l0118_WYG_160-1b"/>
禁中會一日崔李同詣秀師師泛叙寒温而已更不開<lb/>
一語别揖李於門扇後曰九郎能惠然獨賜一宿否小<lb/>
僧有情曲欲陳露左右李曰唯唯後李特赴宿約饌且<lb/>
豐潔禮甚謹敬及夜半師曰九郎今合選得江南縣令<lb/>
甚稱意從此後更六年攝本府糺曹斯乃小僧就刑之<lb/>
日監刑官人即九郎耳小僧是吳兒酷好瓦棺寺後松<lb/>
林中一段地最髙敞處上元佳境盡在其間死後乞九<lb/>
郎作窣堵波<hi>梵語浮圖</hi>於此為小師藏骸骨之所李徐曰斯<lb/>
<pb n="KR3l0118_WYG_160-2a"/>
言不謬違之如皎日秀泫然流涕者良久又謂李曰為<lb/>
余寄謝崔家郎君且崔只有此一政官家事零落飄寓<lb/>
江徼崔之孤終得九郎殊力九郎終為崔家女壻祕之<lb/>
祕之李詰旦歸旅舍見崔唯説秀師云某説終為兄之<lb/>
女壻崔曰我女縱薄命死且何能嫁與田舍老翁作婦<lb/>
李曰比昭君出降單于猶是生活二人相顧大笑後李<lb/>
補南昌令到官有能稱罷攝本府糺曹有驛逓流人至<lb/>
州坐洩宫内密事者遲明宣詔書宜付府笞死流人解<lb/>
<pb n="KR3l0118_WYG_160-2b"/>
衣就刑次熟視監刑官果李糺也流人即神秀也大呼<lb/>
曰瓦棺松林之請子勿食言秀既死乃掩泣請吿捐俸<lb/>
賃扁舟擇幹事小吏送尸柩於上元縣買瓦棺寺松林<lb/>
中地壘浮圖以葬之時崔令即棄世已數年矣崔之異<lb/>
母弟曄㩦孤幼來于髙安曄落拓者好逺游惟小妻殷<lb/>
氏獨在<hi>殷氏號太乗又號九天仙也</hi>殷學秦箏於常守堅盡傳其妙<lb/>
䕶食孤女甚有恩意會南昌軍伶能箏者求丐髙安亦<lb/>
守堅之弟子故殷得見之謂軍伶曰崔家小娘子容德<lb/>
<pb n="KR3l0118_WYG_160-3a"/>
無比年已及笄供奉與把取家狀到府日求秦晉之匹<lb/>
可乎軍伶依其請至府以家狀厯抵士人門曾無影響<lb/>
後因謁鹽鐵李侍御<hi>即李仁鈞也</hi>出家狀於懷袖中鋪張几<lb/>
案上李憫然曰余有妻喪已大朞矣待余飢飽寒燠者<lb/>
頑童老媪而已徒增余孤生半死之恨蚤夜往來于心<lb/>
矧崔之孤女實余之表姪女也余視之等於女弟矣彼<lb/>
亦視余猶兄焉徵曩秀師之言信如符契納為繼室余<lb/>
固崔兄之夙眷也遂定婚崔氏<hi>出異聞錄</hi>
<pb n="KR3l0118_WYG_160-3b"/>
　　　　李行脩<lb/>
故諫議大夫李行脩娶江西廉使王仲舒女貞懿賢淑<lb/>
行脩敬之如賔王氏有幼妹嘗挈以自隨行脩亦深所<lb/>
鞠愛如已之同氣元和中有名公與淮南節度李公鄘<lb/>
論親諸族人在洛下時行脩罷宣州從事寓居東洛李<lb/>
家吉期有日固請行脩為儐是夜禮竟行脩昏然而寐<lb/>
夢已之再娶其婦即王氏之幼妹行脩驚覺甚惡之遽<lb/>
命駕而歸入門見王氏晨興擁膝而泣行脩家有舊使<lb/>
<pb n="KR3l0118_WYG_160-4a"/>
蒼頭性頗兇横往往忤王氏意其時行脩意王氏為蒼<lb/>
頭所忤乃罵曰還是此老奴欲杖之尋究其由家人皆<lb/>
曰老奴於厨中自説五更作夢夢阿郎再娶王家小娘<lb/>
子行脩以符已之夢尤惡其事乃强喻王氏曰此老奴<lb/>
夢安足信無何王氏果以疾終時仲舒出牧吳興及凶<lb/>
問至王公悲慟且極遂有書疏意託行脩續親行脩傷<lb/>
悼未忘固阻王公之請有祕書衛隨者即故江陵尹伯<lb/>
玉之子有知人之鑒言事屢中忽謂行脩曰侍御何懷<lb/>
<pb n="KR3l0118_WYG_160-4b"/>
亡夫人之深乎如侍御要見夫人奚不問稠桑王老後<lb/>
二三年王公屢諷行脩託以小女行脩堅不納及行脩<lb/>
除東臺御史是歳汴人李介逐其帥詔徵徐泗兵討之<lb/>
道路使者星馳又大掠馬行脩緩轡出闗程次稠桑驛<lb/>
已聞敇使數人先至遂取稠桑店宿至是日迨曛暝往<lb/>
逆旅間有老人自東而過店之南北爭牽衣請駐行脩<lb/>
訊其由店人曰王老善錄命書為鄉里所敬行脩忽悟<lb/>
衛祕書之言密令召之遂説所懷之事老人曰十一郎<lb/>
<pb n="KR3l0118_WYG_160-5a"/>
欲見亡夫人今夜可也乃引行脩使去左右屣屨由一<lb/>
徑入土山中又陟一坡近數仞坡側隱隱若見叢林老<lb/>
人止于路隅謂行脩曰十一郎但於林下呼妙子必有<lb/>
人應應即答云傳語九娘子今夜暫將妙子同看亡妻<lb/>
行脩如王老教呼於林間果有人應仍以老人語傳入<lb/>
有頃一女子出行年十五便云九娘子遣隨十一郎去<lb/>
其女子言訖便折竹一枝跨焉行脩觀之迅疾如馬須<lb/>
臾與行脩折一竹枝亦令行脩跨與女子並馳依依如<lb/>
<pb n="KR3l0118_WYG_160-5b"/>
抵西南行約數十里忽到一處城闕壯麗前經一大宫<lb/>
宫有門仍云但循西廊直北從南第二院則賢夫人所<lb/>
居内有所覩必趨而過慎勿怪行脩心記之循西廊見<lb/>
朱裏緹幕下燈明其内有横眸寸餘數百行脩一如女<lb/>
子之言趨至北廊及院果見行脩十數年前亡者一青<lb/>
衣出焉迎行脩前拜乃齎一榻云十一郎且坐娘子續<lb/>
出行脩比苦肺疾王氏嘗與行脩備治疾皂莢子湯自<lb/>
王氏之亡也此湯少得至是青衣持湯令行脩啜焉即<lb/>
<pb n="KR3l0118_WYG_160-6a"/>
宛是王氏手煎之味言未竟夫人遽出涕泣相見行脩<lb/>
方欲申離恨之久王氏固止之曰今與君幽顯異途深<lb/>
不願如此貽某之患茍不忘平生但得納小妹鞠養即<lb/>
於某之道盡矣所要相見奉託如此言訖已聞門外女<lb/>
子呌李十一郎速出聲甚切行脩食卒而出其女子且<lb/>
怒且責措大不别頭腦宜速返依前跨竹枝同行有頃<lb/>
却至舊所老人枕塊而寐聞行脩至遽起云豈不如意<lb/>
乎行脩答曰然老人曰須謝九娘子遣人相送行脩亦<lb/>
<pb n="KR3l0118_WYG_160-6b"/>
如其教行脩困憊甚因問老人曰此等何哉老人曰此<lb/>
原上有靈應九子母祠耳老人行引行脩却至逆旅壁<lb/>
釭熒熒櫪馬啖芻如故僕夫等昏憊熟寐老人因辭而<lb/>
去行脩心憒然一嘔所飲皂莢子湯出焉時王公已移<lb/>
鎮江西矣從是行脩續王氏之婚後官至諫議大夫<hi>出續</hi>
<hi>定命錄</hi>
　　　　灌園嬰女<lb/>
頃有一秀才年及弱冠切於婚娶經數十處託媒氏求<lb/>
<pb n="KR3l0118_WYG_160-7a"/>
問竟未諧偶乃詣善易者以決之卜人曰伉儷之道亦<lb/>
繫宿緣君之室始生二歳矣又問當在何州縣是何姓<lb/>
氏卜人曰在滑州郭之南其姓某氏父母見灌園為業<lb/>
只生一女當為君嘉偶其秀才自以門第才望方求華<lb/>
族聞卜人之言懷抱鬱怏然未甚信也遂詣滑質其事<lb/>
至則於滑郭之南尋訪果有一蔬圃問老圃姓氏與卜<lb/>
人同又問有息否則曰生一女始二歳矣秀才愈不樂<lb/>
一日伺其女嬰父母出外遂就其家誘引女嬰使前即<lb/>
<pb n="KR3l0118_WYG_160-7b"/>
以細針內於䪿中而去尋離滑臺謂其女嬰之死矣是<lb/>
時女嬰雖遇其酷竟至無恙生五六歳父母俱喪本鄉<lb/>
縣以孤女無主申報廉使廉使即養育之一二年間廉<lb/>
使憐其㸃慧育為己女恩愛備至廉使移鎮他州女亦<lb/>
成長其問卜秀才已登科第兼厯簿官與廉使素不相<lb/>
接因行李經由投刺謁廉使一見慕其風采甚加禮遇<lb/>
問及婚娶答以未婚廉使知其衣冠子弟且慕其為人<lb/>
乃以幼女妻之潛令道達其意秀才欣然許之未幾成<lb/>
<pb n="KR3l0118_WYG_160-8a"/>
婚廉使資送甚厚其女亦有殊色秀才深過所望且憶<lb/>
卜者之言頗有責其謬妄耳其後每因天氣隂晦其妻<lb/>
輙患頭痛數年不止為訪名醫醫者曰病在頂腦間即<lb/>
以藥封腦上有頃内潰出一針其疾遂愈因潛訪廉使<lb/>
之親舊問女子之所出方知圃者之女信卜人之不紿<lb/>
也襄州從事陸憲嘗話此事<hi>出玉堂閒話</hi>
　　　　朱顯<lb/>
射洪簿朱顯頃欲婚郫縣令杜集女甄定後值前蜀選<lb/>
<pb n="KR3l0118_WYG_160-8b"/>
入宫中後咸康歸命顯作掾彭州散求婚媾得王氏之<lb/>
孫亦宫中舊人朱因與話昔欲婚杜氏嘗記得有通婚<lb/>
㢠廻書云但慙南院之貧曷稱東牀之美王氏孫乃長歎<lb/>
曰某即杜氏王氏冒稱自宫中出後無所託遂得王氏<lb/>
收某朱顯悲喜夫妻情義轉重也<hi>出玉溪編事</hi>
　　　　侯繼圖<lb/>
侯繼圖尚書本儒素之家手不釋卷口不停吟秋風四<lb/>
起方倚檻於大慈寺樓忽有木葉飄然而墜上有詩曰<lb/>
<pb n="KR3l0118_WYG_160-9a"/>
拭翠斂雙蛾為鬱心中事搦管下庭除書成相思字此<lb/>
字不書石此字不書紙書向秋葉上願逐秋風起天下<lb/>
有心人盡解相思死後貯巾篋凡五六年旋與任氏為<lb/>
婚嘗念此詩任氏曰此是書葉詩時在左綿書争得至<lb/>
此侯以今書辨驗與葉上無異也<hi>出玉溪編事</hi>
　<lb/>
　<lb/>
　<lb/>
<pb n="KR3l0118_WYG_160-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百六十<lb/>
</p>
<p>
</p>
  </div>
</body>
</text>
</TEI>
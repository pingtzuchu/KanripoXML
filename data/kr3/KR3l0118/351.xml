<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百五十一</head>
    <p>
<pb n="KR3l0118_WYG_351-1a"/>
欽定四庫全書<lb/>
　太平廣記卷三百五十一　宋　李昉等　編<lb/>
　　鬼三十六<lb/>
　　　邢羣　　　李重　　　　王坤<lb/>
　　　蘇太𤣥　　房千里　　　韋氏子<lb/>
　　　李潯　　　段成式　　　鬼葬<lb/>
　　　董漢勛<lb/>
　　　　邢羣<lb/>
<pb n="KR3l0118_WYG_351-1b"/>
邢部員外邢羣大中二年以前歙州刺史居洛中疾甚<lb/>
羣素與御史朱琯善時琯自淮海從事罷居伊洛病卒<lb/>
而羣未知嘗晝卧忽聞扣門者令視之見琯騎而來羣<lb/>
即延入坐先是羣聞琯病及見來甚喜曰向聞君疾亦<lb/>
無足憂琯曰某嘗病今則愈矣然君之疾亦無足憂不<lb/>
一二日當間耳言笑久之方去琯訪羣之時乃琯卒也<lb/>
<hi>出宣室志</hi>
　　　　李重<lb/>
<pb n="KR3l0118_WYG_351-2a"/>
大中五年檢校郎中知鹽鐵河陰院事李重罷職居河<lb/>
東郡被疾旬日益甚沈然在榻一夕告其僕曰我病不<lb/>
起矣即令扃鍵其門忽聞庭中窣然有聲重視之見一<lb/>
人衣緋乃河西令蔡行己也又有一人衣白疊衣在其<lb/>
後重與行己善即驚曰蔡侍御來因命延上與白衣者<lb/>
俱坐頃之見行己身漸長手足口鼻亦隨而大焉細視<lb/>
之乃非行己也重心異之然固以侍御呼焉重遂覺身<lb/>
稍可舉即負壁而坐問曰某病旬月矣今愈甚得不終<lb/>
<pb n="KR3l0118_WYG_351-2b"/>
於此乎其人曰君之疾當間矣即指白衣者吾之季弟<lb/>
善卜乃命卜重白衣者於袖中出一小木猿置榻上既<lb/>
而其猿左右跳躑數四而定白衣者曰卦成矣郎中之<lb/>
病固無足憂當至六十二然亦有災重曰侍御飲酒乎<lb/>
曰安敢不飲重遂命酒以杯置於前朱衣者曰吾自有<lb/>
飲器乃於衣中出一杯初似銀及既酌而其杯翻翻不<lb/>
定細視乃紙為者二人各盡二盃已而收其杯於衣中<lb/>
將去又誡重曰君愈之後慎無飲酒禍且及矣重謝而<lb/>
<pb n="KR3l0118_WYG_351-3a"/>
諾之良久遂去至庭中乃無所見視其外門扃鍵如舊<lb/>
又見其榻前酒在地葢二鬼所飲也重自是病愈既而<lb/>
飲酒如初其年謫為杭州司馬<hi>出宣室志</hi>
　　　　王坤<lb/>
太原王坤大中四年春為國子博士有婢輕雲卒數年<lb/>
矣一夕忽夢輕雲至榻前坤甚懼起而訊之輕雲曰某<lb/>
自不為人數年矣嘗念平生時若縶而不忘解也今夕<lb/>
得奉左右亦幸㑹耳坤懵然若醉不寤為鬼也輕雲即<lb/>
<pb n="KR3l0118_WYG_351-3b"/>
引坤出門門已扄鐍隙中道坤而過曽無礙行至衢中<lb/>
步月徘徊久之坤忽飢語於輕雲輕雲曰里中人有與<lb/>
郎善者乎可以詣而求食也坤素與太學博士石貫善<lb/>
又同里居坤因與偕行至貫門而門已鍵閉輕雲叩之<lb/>
有頃閽者啓扉曰向聞扣門今寂無覩何也因闔扉輕<lb/>
雲又扣之如是者三閽者怒曰厲鬼安得輒扣吾門且<lb/>
唾且罵之輕白坤云石生已寢固不可詣矣願郎更詣<lb/>
他所時有國子監小吏亦同里毎出常經其門吏與主<lb/>
<pb n="KR3l0118_WYG_351-4a"/>
月俸及條報除授坤甚委信之因與俱至其家方見啟<lb/>
扉有一人持水缶注於衢中輕雲曰可偕入既入見小<lb/>
吏與數人㑹食初坤立於庭以為小吏必降階迎拜既<lb/>
而小吏不禮俄見一婢捧湯餅登階輕雲即毆婢背遽<lb/>
仆於階湯餅盡覆小吏與妻孥俱起驚曰中惡即急召<lb/>
巫者巫曰有一人朱紱銀印立於庭前因祭之坤與輕<lb/>
雲俱就坐食已而偕去女巫送至門焚紙錢於門側輕<lb/>
雲謂坤曰郎可偕某而行坤即隨出里中望啟夏而去<lb/>
<pb n="KR3l0118_WYG_351-4b"/>
至郊野數十里見一墓輕雲曰此妾所居郎可隨而入<lb/>
焉坤即俛首曲躬而入墓口曛黒不可辨忽悸然驚寤<lb/>
背汗股慄時天已曉心惡其夢不敢語於人是日因召<lb/>
石貫既坐貫曰昨夕有鬼扣吾門者三遣視之寂無所<lb/>
覩至曉過小吏則有焚紙錢跡即立召小吏訊其事小<lb/>
吏曰某昨夕方㑹食忽有婢中惡巫云鬼為祟由是設<lb/>
祭於庭焚紙於此盡與坤夢同坤益懼因告妻孥是嵗<lb/>
冬果卒<hi>出宣室志</hi>
<pb n="KR3l0118_WYG_351-5a"/>
　　　　蘇太𤣥<lb/>
陽朔人蘇太𤣥農夫也其妻徐氏生三子而卒既葬忽<lb/>
一日還家但聞語而不見形云命未合終㝠司未録毎<lb/>
至必憐撫其子為之紉補經旬月鄰仵乃知或占卜吉<lb/>
凶述善惡一一符驗有鄊人在府充職被疾其家請卜<lb/>
之俄頃云至涼風館南地名柘木林遇虎當道不敢過<lb/>
遂却回卜者請逼因請再往俄頃曰至府見所疾已愈<lb/>
疑其不實遂問其所居坊曲病人形貌徐氏先不曽至<lb/>
<pb n="KR3l0118_WYG_351-5b"/>
府又未識病者一一言之無差異又有人來卜謝無物<lb/>
奉酬深為不足徐氏曰公家三斗粟在西房何得稱無<lb/>
卜者請取之逡巡負致其前衆皆愕然如此不一忽一<lb/>
旦言帝舜發兵討蠻有人求至驛助擎熟食更一兩日<lb/>
當還如期而歸將一分細食致夫前曰此飯曷若人間<lb/>
過軍者夫嘗之倍珍於他食又一旦泣告曰無端泄陰<lb/>
事獲罪被追此去難再還好看兒女泣别遂絶<hi>出桂林風土記</hi>
　　　　房千里<lb/>
<pb n="KR3l0118_WYG_351-6a"/>
春州南門外有仙署館館中有盧公亭房千里貶官尋<lb/>
醫于新州太守館之於是東廂有内室僕夫假寐忽有<lb/>
朱衣人甚魁偉直來其前僕軰驚走告千里既一二夕<lb/>
又然千里不信然不復置于室内後累月徙居溪亭復<lb/>
有假掾吏寄與東室晝日見一男子披紗裳屣履而來<lb/>
曰若無久駐此掾驚出户俱以狀白於僚吏有老牙門<lb/>
將陸建宗曰元和中誅李師道其從事陸行儉流於是<lb/>
州賜死於是掾所白之將果省不謬<hi>出投荒雜錄</hi>
<pb n="KR3l0118_WYG_351-6b"/>
　　　　韋氏子<lb/>
京兆韋氏子舉進士門閲甚盛嘗納妓于洛顔色明秀<lb/>
尤善音律韋曽令冩杜工部詩得本甚舛妓隨筆改正<lb/>
文理曉然是以韋頗惑之年二十一而卒韋悼痛之甚<lb/>
為嬴瘠棄事而寐意其夢見一日家僮有言嵩山任處<lb/>
士者得返魂之術韋召而求其術任命擇日齋戒除一<lb/>
室舒幃於室焚香仍須一經身衣以導其魂韋搜衣笥<lb/>
盡施僧矣惟餘一金縷裙任曰事濟矣是夕絶人屏事<lb/>
<pb n="KR3l0118_WYG_351-7a"/>
且以暱近悲泣為誡燃蠟炬於香前曰覩燭燃寸即復<lb/>
去矣韋潔服斂息一禀其誨是夜萬籟俱止河漢澄明<lb/>
任忽長歎持裙靣幃而招如是者三忽聞吁歎之聲俄<lb/>
頃暎幃微出斜睇而立幽芳怨態若不自勝韋驚起泣<lb/>
任曰無庸恐廹以致倐廻生忍淚揖之無異平生或與<lb/>
之言頷首而已逾刻燭盡及期歘欲逼之紛然而滅生<lb/>
乃捧幃長慟既絶而蘇任生曰某非獵食者哀君情切<lb/>
故來奉救漚沫槿艶不必寘懐韋欲酬之不顧而别韋<lb/>
<pb n="KR3l0118_WYG_351-7b"/>
嘗賦詩曰惆悵金泥簇蝶裙春來猶見伴行雲不教布<lb/>
施剛留得渾似初逢李少君悼亡甚多不備錄韋自此<lb/>
鬱鬱不懌逾年而殁<hi>出唐闕史</hi>
　　　　李潯<lb/>
咸通中中牟尉李潯寓居圃田别墅性剛戾不以鬼神<lb/>
為意毎見人酧酒必怒而止之一旦暴得風眩方卧於<lb/>
廡下忽有田父立於榻前云鄰伍間欲來省疾見數人<lb/>
形貌尫劣服飾或紫或青有矮僕提酒兩壺厯階而上<lb/>
<pb n="KR3l0118_WYG_351-8a"/>
左右妻子悉無所覩謂潯曰爾常日負氣忽於我曹醪<lb/>
醴之間必為他人愛惜今有醇酎數斗衆欲為君一醉<lb/>
俄以巨盃滿酌飲潯兩壺俱盡餘瀝滿席謂潯曰何似<lb/>
常時惜酒也耶自爾百骸昏悴如宿酲惙然數月方愈<lb/>
<hi>出劇談錄</hi>
　　　　段成式<lb/>
太常卿段成式相國文昌子也與舉子温庭筠親善咸<lb/>
通四年六月卒庭筠居閑輦下是嵗十一月十三日冬<lb/>
<pb n="KR3l0118_WYG_351-8b"/>
至大雪凌晨有扣門者僕夫視之乃隔扉授一竹筒云<lb/>
段少常送書來庭筠初謂誤發筒獲書其上無字開之<lb/>
乃成式手札也庭筠大驚馳出户其人已滅矣乃焚香<lb/>
再拜而讀但不諭其理辭曰慟發幽門哀歸短數平生<lb/>
已矣後世何云况復男紫悲黄女青懼綠杜陵分絶武<lb/>
子成<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>自是井障流鸚庭鍾舞鵠交昆之故永斷私情<lb/>
慨慷所深力占難盡不具荆州牧段成式頓首自後寂<lb/>
無所聞書云<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字字書所無以意讀之當作羣字耳温<lb/>
<pb n="KR3l0118_WYG_351-9a"/>
段二家皆𫝊其本子安節前沂王𫝊乃庭筠壻也自説<lb/>
之<hi>出南楚新聞</hi>
　　　　鬼葬<lb/>
辰州漵浦縣西四十里有鬼葬山黄閔沅川記云其中<lb/>
巖有棺木遙望可長十餘丈謂鬼葬之墟故老云鬼造<lb/>
此棺七日晝昏唯聞斧鑿聲人家不覺失器物刀斧七<lb/>
日霽所失之物悉還其主鐺斧皆有肥膩腥臊見此棺<lb/>
儼然横據岸畔<hi>出洽聞記</hi>
<pb n="KR3l0118_WYG_351-9b"/>
　　　　董漢勛<lb/>
汝墳部將董漢勛善騎射力兼數人趫捷能鬬累戍於<lb/>
西北邉𦍑人憚之乾符丙申嵗為汝之龍興鎮將忽一<lb/>
日謂其妻曰來日有十餘故人相訪可豐備酒食其家<lb/>
以為常客也翌日盛設㕔事至辰巳間漢勛束𢃄出鎮<lb/>
門向空連拜或呼行第或呼字言笑揖讓而登㕔其家<lb/>
大愕具酒食若陳祭焉既罷其妻詰之漢勛曰皆曩日<lb/>
邊上陣没同儕也久别一來耳何異之有後漢勛終亦<lb/>
<pb n="KR3l0118_WYG_351-10a"/>
無恙至明年秋八月晦青土賊王仙芝數萬人奄至時<lb/>
承平之代郡國悉無武備是日郡選鋭卒五百人令勇<lb/>
將㸑洪主之出郡東二十里苦慕店盡為賊所擒唯一<lb/>
騎走至郡郡人大驚遂閉門登陴部分固守漢勛以五<lb/>
百人據此門九月朔旦賊至合闈一鼓而陷南門執太<lb/>
守王鐐漢勛於北門乗城苦戰中矢者皆應弦飲羽所<lb/>
殺數十人矢盡賊已入漢勛運劍復殺數十人劍既折<lb/>
乃抽屋椽撃之又殺數十人日上飢疲為兵所殪賊帥<lb/>
<pb n="KR3l0118_WYG_351-10b"/>
亦嗟異焉<hi>出三水小牘</hi>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百五十一<lb/>
</p>
<p>
</p>
  </div>
</body>
</text>
</TEI>
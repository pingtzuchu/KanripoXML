<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百八十八</head>
    <p>
<pb n="KR3l0118_WYG_488-1a"/>
欽定四庫全書<lb/>
　太平廣記卷四百八十八　宋　李昉等　編<lb/>
　　雜傳記五<lb/>
　　　　鸎鸎傳<hi>元稹譔</hi>
唐貞元中有張生者性温茂美風容内秉堅孤非禮不<lb/>
可入或朋從遊宴擾雜其間他人皆洶洶拳拳若將不<lb/>
及張生容順而已終不能亂以是年二十三未嘗近女<lb/>
色知者詰之謝而言曰登徒子非好色者是有淫行余<lb/>
<pb n="KR3l0118_WYG_488-1b"/>
真好色者而適不我值何以言之大凡物之尤者未嘗<lb/>
不留連於心是知其非忘情者也詰者哂之無幾何張<lb/>
生遊於蒲蒲之東十餘里有僧舎曰普救寺張生寓焉<lb/>
適有崔氏孀婦將歸長安路出於蒲亦止兹寺崔氏婦<lb/>
鄭女也張出於鄭緒其親乃異派之從母是歳渾瑊薨<lb/>
於蒲有中人丁文雅不善於軍軍人因喪而擾大掠蒲<lb/>
人崔氏之家財産甚厚多奴僕旅寓惶駭不知所托先<lb/>
是張與蒲將之黨有善請吏䕶之遂不及於難十餘日<lb/>
<pb n="KR3l0118_WYG_488-2a"/>
廉使杜確將天子命以總戎節令於軍軍由是戢鄭厚<lb/>
張之徳甚因飾饌以命張中堂宴之復謂張曰姨之孤<lb/>
嫠未亡提攜幼稚不幸屬師徒大潰實不保其身弱子<lb/>
幼女猶君之生豈可比常恩哉今俾以仁兄禮奉見冀<lb/>
所以報恩也命其子曰歡郎可十餘歳容甚温美次命<lb/>
女出拜爾兄爾兄活爾久之辭疾鄭怒曰張兄保爾之<lb/>
命不然爾且擄矣能復逺嫌乎久之乃至常服悴容不<lb/>
加新飾垂鬟接黛雙臉銷紅而已顔色豔異光輝動人<lb/>
<pb n="KR3l0118_WYG_488-2b"/>
張驚為之禮因坐鄭旁以鄭之抑而見也凝睇怨絶若<lb/>
不勝其體者問其年紀鄭曰今天子甲子歳之七月終<lb/>
於貞元庚辰生年十七矣張生稍以詞導之不對終席<lb/>
而罷張自是惑之願致其情無由得也崔之婢曰紅娘<lb/>
生私為之禮者數四乘間遂道其衷婢果驚沮腆然而<lb/>
奔張生悔之翼日婢復至張生乃羞而謝之不復云所<lb/>
求矣婢因謂張曰郎之言所不敢言亦不敢泄然而崔<lb/>
之姻族君所詳也何不因其徳而求娶焉張曰余始自<lb/>
<pb n="KR3l0118_WYG_488-3a"/>
孩提性不茍合或時紈綺閒居曾莫流盼不為當年終<lb/>
有所蔽昨日一席間幾不自持數日來行忘止食忘飽<lb/>
恐不能逾旦暮若因媒氏而娶納采問名則三數月間<lb/>
索我於枯魚之肆矣爾其謂我何婢曰崔之貞慎自保<lb/>
雖所尊不可以非語犯之下人之謀固難入矣然而善<lb/>
屬文往往沈吟章句怨慕者久之君試為喻情詩以亂<lb/>
之不然則無由也張大喜立綴春詞二首以授之是夕<lb/>
紅娘復至持綵牋以授張曰崔所命也題其篇曰明月<lb/>
<pb n="KR3l0118_WYG_488-3b"/>
三五夜其詞曰待月西廂下迎風户半開拂牆花影動<lb/>
疑是玉人來張亦微喻其㫖是夕歳二月旬有四日矣<lb/>
崔之東有杏花一株攀援可踰既望之夕張因梯其樹<lb/>
而踰焉達於西廂則户半開矣紅娘寢於牀生因驚之<lb/>
紅娘駭曰郎何以至張因紿之曰崔氏之牋召我也爾<lb/>
為我告之無幾紅娘復來連曰至矣至矣張生且喜且<lb/>
駭必謂獲濟及崔至則端服嚴容大數張曰兄之恩活<lb/>
我之家厚矣是以慈母以弱子幼女見託奈何因不令<lb/>
<pb n="KR3l0118_WYG_488-4a"/>
之婢致淫逸之詞始以䕶人之亂為義而終掠亂以求<lb/>
之是以亂易亂其去幾何誠欲寢其詞則保人之姦不<lb/>
義明之於母則背人之惠不祥將寄於婢僕又懼不得<lb/>
發其真誠是用託短章願自陳啓猶懼兄之見難是用<lb/>
鄙靡之詞以求其必至非禮之動能不媿心特願以禮<lb/>
自持無及於亂言畢翻然而逝張自失者久之復踰而<lb/>
出於是絶望數夕張生臨軒獨寢忽有人覺之驚駭而<lb/>
起則紅娘歛衾攜枕而至撫張曰至矣至矣睡何為哉<lb/>
<pb n="KR3l0118_WYG_488-4b"/>
並枕重衾而去張生拭目危坐久之猶疑夢寐然而修<lb/>
謹以俟俄而紅娘捧崔氏而至至則嬌羞融冶力不能<lb/>
運支體曩時端莊不復同矣是夕旬有八日也斜月晶<lb/>
瑩幽輝半牀張生飄飄然且疑神仙之徒不謂從人間<lb/>
至矣有頃寺鐘鳴天將曉紅娘促去崔氏嬌啼宛轉紅<lb/>
娘又捧之而去終夕無一言張生辨色而興自疑曰豈<lb/>
其夢邪及明覩妝在臂香在衣淚光熒熒然猶瑩於茵<lb/>
席而已是後又十餘日杳不復知張生賦㑹真詩三十<lb/>
<pb n="KR3l0118_WYG_488-5a"/>
韻未畢而紅娘適至因授之以貽崔氏自是復容之朝<lb/>
𨼆而出暮𨼆而入同安於曩所謂西廂者幾一月矣張<lb/>
生常詰鄭氏之情則曰知不可奈何矣因欲就成之無<lb/>
何張生將之長安先以情諭之崔氏宛無難詞然而愁<lb/>
怨之容動人矣將行之再夕不可復見而張生遂西不<lb/>
數月復遊於蒲㑹於崔氏者又累月崔氏甚工刀札善<lb/>
屬文求索再三終不可見往往張生自以文挑亦不甚<lb/>
覩覽大畧崔之出人者藝必窮極而貌若不知言則敏<lb/>
<pb n="KR3l0118_WYG_488-5b"/>
辯而寡於酬對待張之意甚厚然未嘗以詞繼之時愁<lb/>
豔幽邃恒若不識喜愠之容亦罕形見異時獨夜操琴<lb/>
愁弄悽惻張竊聴之求之則終不復鼓矣以是愈惑之<lb/>
張生俄以文調及期又當西去當去之夕不復自言其<lb/>
情愁歎於崔氏之側崔已隂知將訣矣恭貌怡聲徐謂<lb/>
張曰始亂之終棄之固其宜矣愚不敢恨必也君亂之<lb/>
君終之君之惠也則殁身之誓其有終矣又何必深感<lb/>
於此行然而君既不懌無以奉寜君常謂我善鼓琴向<lb/>
<pb n="KR3l0118_WYG_488-6a"/>
時羞顔所不能及今且往矣既君此誠因命拂琴鼓霓<lb/>
裳羽衣序不數聲哀音怨亂不復知其是曲也左右皆<lb/>
歔欷崔亦遽止之投琴泣下流連趨歸鄭所遂不復至<lb/>
明旦而張行明年文戰不勝張遂止於京因貽書於崔<lb/>
以廣其意崔氏緘報之詞粗載於此曰捧覽來問撫愛<lb/>
過深兒女之情悲喜交集兼惠花勝一合口脂五寸致<lb/>
耀首膏唇之飾雖荷殊恩誰復為容睹物增懷但積悲<lb/>
歎耳伏承使於京中就業進修之道固在便安但恨僻<lb/>
<pb n="KR3l0118_WYG_488-6b"/>
陋之人永以遐棄命也如此知復何言自去秋已來常<lb/>
忽忽如有所失於諠譁之下或勉為語笑閒宵自處無<lb/>
不淚零乃至夢寐之間亦多感咽離憂之思綢繆繾綣<lb/>
暫若㝷常幽㑹未終驚魂已斷雖半衾如暖而思之甚<lb/>
遙一昨拜辭倐逾舊歳長安行樂之地觸緒牽情何幸<lb/>
不忘幽微眷念無斁鄙薄之志無以奉酬至於終始之<lb/>
盟則固不忒鄙昔中表相因或同宴處婢僕見誘遂致<lb/>
私誠兒女之心不能自固君子有援琴之挑鄙人無投<lb/>
<pb n="KR3l0118_WYG_488-7a"/>
梭之拒及薦寢席義盛意深愚陋之情永謂終託豈期<lb/>
既見君子而不能定情致有自獻之羞不復明侍巾櫛<lb/>
没身永恨含歎何言倘仁人用心俯遂幽眇雖死之日<lb/>
猶生之年如或達士畧情捨小從大以先配為醜行以<lb/>
要盟為可欺則當骨化形銷丹誠不泯因風委露猶託<lb/>
清塵存没之誠言盡於此臨紙嗚咽情不能申千萬珍<lb/>
重珍重千萬玉環一枚是兒嬰年所弄寄充君子下體<lb/>
所佩玉取其堅潤不渝環取其終始不絶兼亂絲一約<lb/>
<pb n="KR3l0118_WYG_488-7b"/>
文竹茶碾子一枚此數物不足見珍意者欲君子如玉<lb/>
之真俾志如環不解涙痕在竹愁緒縈絲因物達情永<lb/>
以為好耳心邇身遐拜㑹無期幽憤所鍾千里神合千<lb/>
萬珍重春風多厲强飯為嘉慎言自保無以鄙為深念<lb/>
張生發其書於所知由是時人多聞之所善楊巨源好<lb/>
屬詞因為賦崔娘詩一絶云清潤潘郎玉不如中庭蕙<lb/>
草雪銷初風流才子多春思腸斷蕭娘一紙書河南元<lb/>
稹亦續生㑹真詩三十韻詩曰<lb/>
<pb n="KR3l0118_WYG_488-8a"/>
微月透簾櫳螢光度碧空遙天初縹緲低樹漸葱蘢龍<lb/>
吹過庭竹鸞歌拂井桐羅綃垂薄霧環珮響輕風絳節<lb/>
隨金母雲心捧玉童更深人悄悄晨㑹雨濛濛珠瑩光<lb/>
文履花明𨼆繡龍瑤釵行綵鳯羅帔掩丹虹言自瑤華<lb/>
浦將朝碧玉宫因遊洛城北偶向宋家東戲調初微拒<lb/>
柔情已暗通低鬟蟬影動回歩玉塵蒙轉面流花雪登<lb/>
牀抱綺叢鴛鴦交頸舞翡翠合歡籠眉黛羞偏聚唇朱<lb/>
暖更融氣清蘭蘂馥膚潤玉肌豐無力慵移腕多嬌愛<lb/>
<pb n="KR3l0118_WYG_488-8b"/>
歛躬汗流珠㸃㸃髪亂緑葱葱方喜千年㑹俄聞五夜<lb/>
窮留連時有恨繾綣意難終慢臉含愁態芳詞誓素衷<lb/>
贈環明運合留結表心同啼粉流清鏡殘燈遶暗蟲華<lb/>
光猶苒苒旭日漸曈曈乘鶩還歸洛吹簫亦上嵩衣香<lb/>
猶染麝枕膩尚殘紅羃羃臨塘草飄飄思渚蓬素琴鳴<lb/>
怨鶴清漢望歸鴻海濶誠難渡天高不易冲行雲無處<lb/>
所簫史在樓中<lb/>
張之友聞之者莫不聳異之然而張志亦絶矣稹特與<lb/>
<pb n="KR3l0118_WYG_488-9a"/>
張厚因徵其詞張曰大凡天之所命尤物也不妖其身<lb/>
必妖於人使崔氏子遇合富貴秉寵嬌不為雲為雨則<lb/>
為蛟為螭吾不知其所變化矣昔殷之辛周之幽據百<lb/>
萬之國其勢甚厚然而一女子敗之潰其衆屠其身至<lb/>
今為天下僇笑予之徳不足以勝妖孽是用忍情於時<lb/>
坐者皆為深歎後歳餘崔已委身於人張亦有所娶適<lb/>
經所居乃因其夫言餘崔求以外兄見夫語之而崔終<lb/>
不為出張怨念之誠動於顔色崔知之潛賦一章詞曰<lb/>
<pb n="KR3l0118_WYG_488-9b"/>
自從消痩減容光萬轉千迴懶下牀不為旁人羞不起<lb/>
為郎憔悴却羞郎竟不之見後數日張生將行又賦一<lb/>
章以謝絶云棄置今何道當時且自親還將舊時意憐<lb/>
取眼前人自是絶不復知矣時人多許張為善補過者<lb/>
予常於朋㑹之中往往及此意者使夫知者不為為之<lb/>
者不惑貞元歳九月執事李公垂宿於予靖安里第語<lb/>
及於是公垂卓然稱異遂為鸎鸎歌以傳之崔氏小名<lb/>
鸎鸎公垂以命篇<lb/>
<pb n="KR3l0118_WYG_488-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_488-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百八十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷四十五</head> <lb/>
    <p>
<pb n="KR3l0118_WYG_045-1a"/>
欽定四庫全書<lb/>
　太平廣記卷四十五<lb/>
　　神仙四十五<lb/>
　　　賈躭　　　　丁約　　　　瞿道士<lb/>
　　　王卿　　　　衡山𨼆者　　梅真君<lb/>
　　　　賈躭<lb/>
唐相國賈躭滑州節度使常令造鹿皮衣一副既成選<lb/>
一趫㨗官徤操書緘付之曰汝往某山中但荆棘深處<lb/>
<pb n="KR3l0118_WYG_045-1b"/>
即行覔張尊師送此書任汝逺近使者受命挈糧而去<lb/>
甚惶惑入山約行百餘里荆棘深險無不備厯至一峰<lb/>
半腰中石壁聳拔見二道流碁次使者遂拜道流曰賈<lb/>
相公使來開書大笑遂作報書一曰傳語相公早歸何<lb/>
故如此貪着富貴使者齎書而返賈公極喜厚賞之亦<lb/>
不知其故也又嘗令一徤卒入枯井中取文書果得數<lb/>
軸皆道書也遂遣十餘人寫纔畢有道士突入呼賈公<lb/>
姓名呌罵曰争敢偷書賈公遜謝道士曰復持去鄭州<lb/>
<pb n="KR3l0118_WYG_045-2a"/>
僕射陂東有一浮圖乃遣使齎牒牒州於此浮圖内取<lb/>
一白鴉遂令掩之果得以籠送亦不知何故賈公謫仙<lb/>
事甚衆此三篇尤明顯者也<hi>出逸史</hi>
　　　　丁約<lb/>
唐大厯中有韋行式為西州採訪使有姪曰子威年及<lb/>
弱冠聰敏温克躭翫道書溺惑神仙修煉之術有步卒<lb/>
丁約者執厮役於部下周旋恪勤未嘗少怠子威頗私<lb/>
之一日辭氣慘慄云欲他適子威怒曰籍在軍中焉容<lb/>
<pb n="KR3l0118_WYG_045-2b"/>
自便丁曰去計已果不可留也然某肅勤左右二載于<lb/>
兹未能忘情思有以報某非碌碌求食者尚縈俗間耳<lb/>
有藥一粒願以贈别此非能長生限内無他恙矣因褫<lb/>
衣帶内得藥類粟以奉子威又謂曰郎君道情深厚不<lb/>
欺暗室終當棄俗尚隔兩塵子威曰何謂兩塵對曰儒<lb/>
謂之世釋謂之刼道謂之塵善堅此心亦復遐壽五十<lb/>
年近京相遇此際無相訝也言訖而出子威驚愕亟命<lb/>
追之已不及矣主將以迯亡上狀請落兵籍爾後子威<lb/>
<pb n="KR3l0118_WYG_045-3a"/>
行思坐念留意尋訪竟亡其蹤後擢明經第調數邑宰<lb/>
及從心之嵗毛髪皆鶴時元和十三年也將還京輦夕<lb/>
于驪山旅舍聞通衢甚喧詢其由曰劉悟執逆賊李師<lb/>
道下將校至闕下步出視之則兵仗嚴衛桎梏纍纍其<lb/>
中一人乃丁約也反接雙臂長驅而西齒髪彊壯無異<lb/>
昔日子威大奇之百千人中驚認之際丁巳見矣微笑<lb/>
遙謂曰尚記臨卭别否一瞬五十年矣幸今相見請送<lb/>
至前驛須臾到滋水驛則散縶于廊舍開一竅以給食<lb/>
<pb n="KR3l0118_WYG_045-3b"/>
物子威窺之俄見脱置桎梏覆之以席躍自竇出與子<lb/>
威㩦手上旗亭話闊别之恨且歎子威之衰耄子威謂<lb/>
曰仙兄既有先見之明聖朝奄宅天下何為私叛臣耶<lb/>
丁曰言之久矣何迯哉蜀國暌辭豈不云近京相遇慎<lb/>
勿多訝乎又問曰果就刑否對曰道中有尸解兵解水<lb/>
解火解實繁有徒嵇康郭璞皆受戕害我以此委蜕耳<lb/>
異韓彭與糞壤并也某或思避自此而迯孰能追也他<lb/>
問不對唯云須筆子威搜書囊而進亦媿領之威曰明<lb/>
<pb n="KR3l0118_WYG_045-4a"/>
晨法場寓目豈蜕于此乎丁曰未也夕當甚雨不克行<lb/>
刑兩晝雨止國有小故十九日天限方及君於此時幸<lb/>
一訪别言訖還館復自穴入荷校以坐子威却往温泉<lb/>
日已晡矣風埃忽起夜中果大雨㴻遲明泥及骭詔改<lb/>
日行刑雨宿方霽則王姬有薨于外館者復三日不視<lb/>
朝果至十九日方獻廟巡鄽始行大戮子威是日飯僕<lb/>
飽馬詰旦徃棘圍候焉亭午間方號令迴觀者不啻億<lb/>
兆衆矣面語不辨寸步相失俘囚纔至丁已誌焉遙目<lb/>
<pb n="KR3l0118_WYG_045-4b"/>
子威笑頷三四及揮刃之際子威獨見斷筆霜鋒倐忽<lb/>
之次丁因躍出而廣衆之中躡足以進又登酒肆其言<lb/>
如蜀脱衣換觴與威對飲云某自此遊適矣勉於奉道<lb/>
猶隔兩塵當奉候于崑崙石室矣言訖下旗亭冉冉西<lb/>
去數步而滅<hi>出廣異記</hi>
　　　　瞿道士<lb/>
黄尊師修道於茅山法籙絶髙靈應非一弟子瞿道士<lb/>
年少不甚精懇屢為黄師所笞草堂東有一小洞髙八<lb/>
<pb n="KR3l0118_WYG_045-5a"/>
尺荒蔓蒙蔽似虵虺所伏一日瞿生又怠惰為師所箠<lb/>
逡巡避杖遂入此洞黄公驚異遣去草搜索一無所見<lb/>
食頃方出持一碁子曰適觀秦時人留飡見遺此秦人<lb/>
碁子也黄公方恠之尚意其狐狸所魅亦不甚信茅山<lb/>
世傳仙府學道者數百千皆宗黄公悉以為徳業階品<lb/>
尋合上昇每至良辰無不瞻望雲鶴明年八月望夜天<lb/>
氣晴肅月光如晝中宵雲霧大起其雲五色集於牕牖<lb/>
間仙樂滿庭復有步虚之聲弟子皆以為黄公上仙之<lb/>
<pb n="KR3l0118_WYG_045-5b"/>
期至矣遽備香火黄公沐浴朝服以候真侶將曉氛烟<lb/>
漸散見瞿生乘五色雲自東方出在庭中靈樂鸞鶴彌<lb/>
漫空際於雲間再拜黄公曰尊師即當來更務修造亦<lb/>
不久矣復與諸徒訣别乘風遂去漸遠不見𨼆𨼆猶聞<lb/>
衆樂之音金陵父老每傳此事<hi>出逸史</hi>
　　　　王卿<lb/>
唐貞元年中郢中有酒肆王卿者店近南郭每至節日<lb/>
當有一道士過之飲訖出郭而去如是數年後因道士<lb/>
<pb n="KR3l0118_WYG_045-6a"/>
復來卿遂結束潛行尋之數里道士顧見大驚曰何來<lb/>
卿乃禮拜願神人許為僕使道士固辭卿固隨之每過<lb/>
澗壑或髙闊丈餘道士踰越輕舉而過卿輕踵之亦能<lb/>
渡也行數十里一巖髙百餘丈道士騰身而起卿不能<lb/>
登遂哀求禮拜道士自上謂曰汝何苦從我自速歸不<lb/>
爾坐受困躓也卿曰前所渡險阻皆賴尊師命今却歸<lb/>
無路必死矣願見救䕶道士垂手巖下令卿舉手閉目<lb/>
躍身翕飛已至巖上上則平曠煙景不類人間又從行<lb/>
<pb n="KR3l0118_WYG_045-6b"/>
十餘里至道士舍門庭整肅止卿於舍外草間謂曰汝<lb/>
且止此吾為汝送飯食候便令汝得見天師卿潛草間<lb/>
道士三日每送飯食亦皆充足後一日忽見天師出門<lb/>
杖策道士四五人侍從天師形狀瓌偉眉目踈朗道士<lb/>
私招卿令於道左禮謁天師驚曰汝何因得至此卿方<lb/>
謂説諸道士曰此人謹厚恐堪役使可且令守竈天師<lb/>
令且收之遂延卿入院至厨下見一大竈下燃火上有<lb/>
鐵筩閉蓋數重道士令卿守竈專看之不得妄視令失<lb/>
<pb n="KR3l0118_WYG_045-7a"/>
墜餘道士四人或汲水採藥蒸曝造食以供天師夜亦<lb/>
令卿臥厨下守火經六七日都不見人來看視釜中物<lb/>
者後一日卿無何竊開窺藥忽見一白兎從鐵筩中走<lb/>
出騞然有聲道士曰藥已失矣競來窺看惶懼失色須<lb/>
臾天師大怒曰何忽引俗人來令失藥俄召前道士責<lb/>
辱欲鞭之道士叩頭請却擒覔道士數人於庭施香禹<lb/>
步道士二人變成白鶴冲天而飛食頃鶴已擒得白兎<lb/>
來令投釜中固濟鍊之天師令速逐俗人遣歸道士遂<lb/>
<pb n="KR3l0118_WYG_045-7b"/>
領出曰卿幾悞我卿心未堅可且歸去遂引送至髙巖<lb/>
下執手而别後二十年於汾州市中相見耳卿復尋路<lb/>
歸數日方至郭已經年遂為道士十餘年後遊太原竟<lb/>
不知當有所遇否<hi>出原化記</hi>
　　　　衡山𨼆者<lb/>
衡山𨼆者不知姓名數因賣藥徃來岳寺寄宿或時四<lb/>
五日無所食僧徒恠之復賣藥至僧所寺衆見不食知<lb/>
是異人敬接甚厚㑹樂人將女詣寺其女有色衆欲取<lb/>
<pb n="KR3l0118_WYG_045-8a"/>
之父母求五百千莫不引退𨼆者聞女嫁邀僧往看喜<lb/>
欲取之仍將黄金兩挺正二百兩謂女父曰此金直七<lb/>
百貫今亦不論付金畢將去樂師時充官便倉卒使别<lb/>
𨼆者示其所居云去此四十餘里但至山當知也女父<lb/>
母事畢憶女乃往訪之正見朱門崇麗扣門𨼆者與女<lb/>
俱出迎接初至一食便不復饑留連五六日亦不思食<lb/>
父母將還𨼆者以五色箱盛黄金五挺贈送謂父母曰<lb/>
此間深邃不復人居此後無煩更求也其後父母重往<lb/>
<pb n="KR3l0118_WYG_045-8b"/>
但見山草無復人居方知神仙之窟<hi>出廣異記</hi>
　　　　梅真君<lb/>
汝隂人崔景唐家甚富嘗有道士自言姓梅來訪崔崔<lb/>
客之數月景唐市得玉鞍將之壽春以獻節度使髙審<lb/>
思謂梅曰先生但居此吾將詣壽春旬月而還使兒姪<lb/>
輩奉事無所憂也梅曰吾乃壽春人也將此訪一親知<lb/>
比將還矣君其先往也久居於此思有以奉報君家有<lb/>
水銀乎曰有即以十兩奉之梅乃置鼎中以水銀煉之<lb/>
<pb n="KR3l0118_WYG_045-9a"/>
少久即成白銀矣因以與景唐曰以此為路糧君至壽<lb/>
春可於城東訪吾家也即與景唐分路而去景唐至壽<lb/>
春即詣城東訪梅氏數日不得村人皆曰此中無梅家<lb/>
亦無為道士者唯淮南嶽廟中有梅真君像得非此耶<lb/>
如其言訪之果梅真君矣自後竟不復遇<hi>出稽神録</hi>
　<lb/>
　<lb/>
　<lb/>
<pb n="KR3l0118_WYG_045-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四十五<lb/>
</p>
<p>
</p>
  </div>
</body>
</text>
</TEI>
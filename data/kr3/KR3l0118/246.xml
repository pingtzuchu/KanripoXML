<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百四十六</head> <lb/>
    <p>
<pb n="KR3l0118_WYG_246-1a"/>
欽定四庫全書<lb/>
　太平廣記卷二百四十六<lb/>
　　詼諧二<lb/>
　　　蔡謨　　　　諸葛恢　　　周顗<lb/>
　　　韓博　　　　習鑿齒　　　孫盛<lb/>
　　　祖納　　　　郝隆　　　　羅友<lb/>
　　　張融　　　　何承天　　　王絢<lb/>
　　　何朂　　　　謝靈運　　　劉繪<lb/>
<pb n="KR3l0118_WYG_246-1b"/>
　　　徐孝嗣　　　沈文季　　　沈昭畧<lb/>
　　　胡諧之　　　梁武　　　　柳信言<lb/>
　　　徐摛　　　　徐陵　　　　李諧<lb/>
　　　周捨　　　　王琳<lb/>
　　　　蔡謨<lb/>
晉王導妻妬導有衆妾在别館妻知之持食刀將往公<lb/>
遽命駕患牛遲手捉麈尾以柄助打牛蔡謨聞之後詣<lb/>
王謂曰朝廷欲加公九錫王自敘謙志蔡曰不聞餘物<lb/>
<pb n="KR3l0118_WYG_246-2a"/>
唯聞短轅犢車長柄麈尾導大慙<hi>出晉史</hi>
　　　　諸葛恢<lb/>
晉諸葛恢與丞相王導共爭姓族先後王曰何以不言<lb/>
葛王而言王葛答曰譬如言驢馬驢寕勝馬也<hi>出啓顏録</hi>
　　　　周顗<lb/>
晉庾亮造周顗顗曰君何忻悦而忽肥庾曰君何憂慘<lb/>
而瘦周曰吾無所憂直是清虚日來穢滓日去<hi>出南史</hi>
　　　　韓博<lb/>
<pb n="KR3l0118_WYG_246-2b"/>
晉張天錫從事中郎韓博奉表并送盟文博有口才桓<lb/>
温甚稱之嘗大㑹温使司馬刁彛謂博曰卿是韓盧後<lb/>
博曰卿是韓盧後温笑曰刁以君姓韓故相問耳他人<lb/>
自姓刁那得是韓盧後博曰明公未之思爾短尾者則<lb/>
為刁闔坐推歎焉<hi>出啓顏録</hi>
　　　　習鑿齒<lb/>
秦苻堅尅襄陽獲習鑿齒釋道安時鑿齒足疾堅見之<lb/>
與語大悦歎曰昔晉平吳利在二陸今破南土獲士一<lb/>
<pb n="KR3l0118_WYG_246-3a"/>
人有半蓋刺其蹇也初鑿齒嘗造道安譚論自贊曰四<lb/>
海習鑿齒安應聲曰彌天釋道安咸以為精對<hi>出晉春秋</hi>
　　　　孫盛<lb/>
晉孫盛與殷浩談論往反精苦客主無間左右進食冷<lb/>
而復暖者數四彼我奮擲麈尾毛悉脱落滿餐飯中賓<lb/>
主遂至暮忘食殷乃語孫曰莫作强口馬我當捩卿鼻<lb/>
孫曰卿不見決鼻牛人當勞卿頸<hi>出南史</hi>
　　　　祖納<lb/>
<pb n="KR3l0118_WYG_246-3b"/>
東晉光禄祖納少孤苦性至孝常自為母炊㸑作食王<lb/>
平聞其住知其常親供養乃以二婢餉之因以為吏人<lb/>
有戲之者奴價倍於婢祖答曰百里奚亦何必輕于五<lb/>
羖之皮耶<hi>出世説</hi>
　　　　郝隆<lb/>
晉郝隆為南蠻參軍三月三日作詩曰娵隅躍清池桓<lb/>
温問何物答曰蠻名魚為娵隅桓曰何為作蠻語隆曰<lb/>
千里投公始得一蠻府參軍那得不作蠻語<hi>出世説</hi>
<pb n="KR3l0118_WYG_246-4a"/>
　　　　羅友<lb/>
晉羅友家貧乞禄於桓温雖以才學遇之而謂其誕肆<lb/>
非治民才許而不用後同府人有得郡者温為坐飲叙<lb/>
别友亦被命至尤遲晩温問之答曰臣昨奉教㫖出門<lb/>
於中路見鬼揶揄云我只見汝送人上郡何不見人送<lb/>
汝上郡友始終慙廻以還解不覺成淹緩之罪温笑其<lb/>
滑稽而頗愧焉後以為襄陽太守<hi>出渚宮舊事</hi>
　　　　張融<lb/>
<pb n="KR3l0118_WYG_246-4b"/>
宋張融嘗乞假還帝問所居答曰臣陸居非屋舟居非<lb/>
水上未解問張緒緒曰融近東山未有居止權牽小船<lb/>
上岸住在其間上大笑太祖嘗面許融為司徒長史敇<lb/>
竟不出融乘一馬甚痩太祖曰卿馬何痩給粟多少融<lb/>
曰日給一石帝曰何瘦如此融曰臣許而不與明日即<lb/>
除司徒長史融與謝寶積俱謁太祖融於御前放氣寶<lb/>
積起謝曰臣兄觸忤宸扆上笑而不問須臾食至融排<lb/>
寶積不與同食上曰何不與賢弟同食融曰臣不能與<lb/>
<pb n="KR3l0118_WYG_246-5a"/>
謝氣之口同盤上大笑<hi>出談藪</hi>
　　　　何承天<lb/>
宋東海何承天徐廣之甥也除著作佐郎年已邁諸佐<lb/>
郎並名家少年潁川荀伯子嘲之嘗呼為妳母承天曰<lb/>
卿當知鳳凰將九子妳母何言耶<hi>出談藪</hi>
　　　　王絢<lb/>
晉王絢彧之子六嵗外祖何尚之特加賞異受論語至<lb/>
郁郁乎文哉尚之戲曰可改為耶耶乎文哉<hi>吳蜀之人呼父為耶</hi>
<pb n="KR3l0118_WYG_246-5b"/>
絢捧手對曰尊者之名安得為戲亦可道草翁之風必<lb/>
舅<hi>論語云草上之風必偃翁即指外祖也絢外祖何尚之舅即尚之子偃也  出啓顏録</hi>
　　　　何朂<lb/>
宋江夏王義恭性愛古物常遍就朝士求之侍中何朂<lb/>
已有所送而王徵索不已何甚不平嘗出行於道中見<lb/>
狗枷犢鼻乃命左右取之還以箱擎送之牋曰承復須<lb/>
古物今奉李斯狗枷相如犢鼻<hi>出因話錄</hi>
　　　　謝靈運<lb/>
<pb n="KR3l0118_WYG_246-6a"/>
宋㑹稽太守孟顗事佛精懇謝靈運輕之謂顗曰得道<lb/>
應須慧業文人生天當在靈運前成佛必在靈運後顗<lb/>
深恨之<hi>出南史</hi>
　　　　劉繪<lb/>
齊劉繪為南康郡郡人郅𩔖所居名穢里繪戲之曰君<lb/>
有何穢而居穢里答曰未審孔丘何闕而居闕里繪歎<lb/>
其辯給<hi>出談藪</hi>
　　　　徐孝嗣<lb/>
<pb n="KR3l0118_WYG_246-6b"/>
齊僕射東海徐孝嗣修輯髙座寺多在彼宴息法雲師<lb/>
在蕭寺日夕各遊二寺鄰接而不相往來孝嗣嘗謂法<lb/>
雲曰法師嘗在高座而不遊高座寺答曰檀越既事蕭<lb/>
門何不至蕭寺<hi>出談藪</hi>
　　　　沈文季<lb/>
齊太祖之為齊王也置酒為樂清河崔思祖侍宴謂侍<lb/>
中沈文季曰羮膾為南北所推文季答曰羮膾中乃是<lb/>
吳食非卿所知思祖曰炰鼈膾鯉似非句吳之詩文季<lb/>
<pb n="KR3l0118_WYG_246-7a"/>
曰千里蓴羮豈關魯衛之士帝稱美曰蓴羮頗須歸沈<lb/>
<hi>出談藪</hi>
　　　　沈昭略<lb/>
齊黄門郎吳興沈昭略侍中文叔之子性狂俊使酒任<lb/>
氣朝士常憚而容之嘗醉負杖至蕪湖苑遇瑯琊王約<lb/>
張目視之曰汝王約耶何肥而癡約曰汝是沈昭略耶<lb/>
何痩而狂昭略撫掌大笑曰痩已勝肥狂又勝癡約景<lb/>
文之子<hi>出談藪</hi>
<pb n="KR3l0118_WYG_246-7b"/>
　　　　胡諧之<lb/>
齊豫章胡諧之初為江州治中太祖委任之以其家人<lb/>
語傒語音不正乃遣宮内數人至諧之家教其子女二<lb/>
年上問之卿家語音正未答曰宮人少臣家人多非惟<lb/>
不能正音遂使宮人頓傒語上大笑徧向朝臣説之諧<lb/>
之歴位度支尚書豫州刺史<hi>出談藪</hi>
　　　　梁武<lb/>
梁高祖嘗作五字叠韻曰後牖有榴柳命朝士並作劉<lb/>
<pb n="KR3l0118_WYG_246-8a"/>
孝綽曰梁王長康强沈約曰偏眠船舷邉庾肩吾曰載<lb/>
匕毎礙埭徐摛曰臣昨祭禹廟殘六斛熟鹿肉何遜用<lb/>
曹瞞故事曰暯蘇姑枯廬吳均沈思良久竟無所言高<lb/>
祖愀然不悦俄有詔曰吳均不均何遜不遜宜付廷尉<lb/>
<hi>出談藪</hi>
　　　　柳信言<lb/>
梁安城王蕭佽博學善屬文天保之朝為一代文宗專<lb/>
掌詞令沈博歴侍中僕射尚書令有集三十卷著梁史<lb/>
<pb n="KR3l0118_WYG_246-8b"/>
百卷初佽以文詞擅名所敵擬者唯河東柳信言然柳<lb/>
内雖不伏而莫與抗及聞佽卒時為吏部尚書賓客候<lb/>
之見其屈一脚跳連稱曰獨歩來獨歩來衆賓皆舞忭<lb/>
以為笑樂<hi>出渚宮舊事</hi>
　　　　徐摛<lb/>
梁侍中東海徐摛散騎常侍超之子也博學多才好為<lb/>
新變不拘舊體常體一人病癰曰朱血夜流黄膿晝瀉<lb/>
斜㸔紫肺正視紅肝又曰戸上懸簾明知是箔魚遊畏<lb/>
<pb n="KR3l0118_WYG_246-9a"/>
網判是見罾又曰牀非快馬蹋脚相連席異儒生帶經<lb/>
長臥摛子陵通直散騎常侍聘魏魏主客魏收曰今日<lb/>
之熱當由徐常侍來陵答曰昔王肅至此為魏始制禮<lb/>
儀今我來聘使卿復知寒暑收不能對<hi>出談藪</hi>
　　　　徐陵<lb/>
北齊使來聘梁訪東海徐陵春秋荅曰小如來五嵗大<lb/>
孔子三年謂七十五也<hi>出談藪</hi>
　　　　李諧<lb/>
<pb n="KR3l0118_WYG_246-9b"/>
梁陸晏子聘魏魏遣李諧郊勞過朝歌城晏子曰殷之<lb/>
餘人正應在此諧曰永嘉南渡盡在江外<hi>出談藪</hi>
　　　　周捨<lb/>
梁汝南周捨少好學有才辯顧諧被使高麗以海路艱<lb/>
問於捨捨曰晝則揆日而行夜則考星而泊海大便是<lb/>
安流從風不足為遠河東裴子野在晏筵謂賓僚曰從<lb/>
事未嘗薑食捨曰孔稱不徹裴曰未嘗一座皆笑捨學<lb/>
通内外兼有口才謂沙門法雲師曰孔子不飲盜泉之<lb/>
<pb n="KR3l0118_WYG_246-10a"/>
水雲師何以捉鍮石香爐答曰檀越既能戴纛貧道何<lb/>
為不執鍮<hi>出談藪</hi>
　　　　王琳<lb/>
後梁王琳明帝時為中書舍人博學有才藻好臧否人<lb/>
物衆畏其口常擬孔稚珪又為䱉表以託刺當時其詞<lb/>
曰臣䱉言伏見除書以臣為糝蒸將軍油蒸校尉臞州<lb/>
刺史脯腊如故者肅承明命灰身屏息慿臨鼎鑊俯仰<lb/>
兢懼臣聞高沙走姬非有意於綺羅<hi>江陵城西二十里有高秀湖其中有</hi>
<pb n="KR3l0118_WYG_246-10b"/>
<hi>魚</hi>白鮹女兒豈期心於珠翠<hi>江陵丙河縈/結呼曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>河</hi>臣美愧夏鱣<lb/>
味慙冬鯉常恐鮐腹之譏懼貽鼈巖<hi>五甘反</hi>之誚是以潄<lb/>
流湖底枕石泥中不意高賞殊宏曲蒙鈞㧞遂得起昇<lb/>
綺席忝預玉盤爰厠玳筵猥煩象筯澤覃紫腴恩加黄<lb/>
腹方當鳴薑動桂紆蘇佩欓輕瓢纔動則樞槊如雲濃<lb/>
汁暫停則蘭膏成列婉轉綠韲之中逍遥朱脣之内銜<lb/>
恩噬澤九殞弗辭不任屏營之至謹到銅鐺門奉表以<lb/>
聞詔答曰省表是公卿池沼縉紳波渠後又穿蒲入苻<lb/>
<pb n="KR3l0118_WYG_246-11a"/>
<hi>一作藻</hi>肥滑素彰正膺兹選無勞謝也時惡之或以譏誚<lb/>
聞孝明亦弗之罪也其文傳於江表<hi>闕</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_246-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百四十六<lb/>
</p>
<p>
</p>
  </div>
</body>
</text>
</TEI>
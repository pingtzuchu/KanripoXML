<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百十一</head> <lb/>
    <p>
<pb n="KR3l0118_WYG_111-1a"/>
欽定四庫全書<lb/>
　太平廣記卷一百十一<lb/>
　　報應十<lb/>
　　　竺恵慶　　　卞悦之　　　張暢<lb/>
　　　王𤣥謨　　　釋道冏　　　伏萬夀<lb/>
　　　彭子喬　　　釋慧和　　　齊建安王<lb/>
　　　毛徳祖　　　李儒俊　　　沈甲<lb/>
　　　張達　　　　孫敬徳　　　髙荀<lb/>
<pb n="KR3l0118_WYG_111-1b"/>
　　　史雋　　　　東山沙彌　　徐善才<lb/>
　　　杜智楷　　　張氏　　　　許儼<lb/>
　　　僧道憲　　　成珪　　　　王琦<lb/>
　　　　竺恵慶<lb/>
宋沙門竺恵慶廣陵人也經行修明元嘉十二年荆揚<lb/>
大水恵慶將入廬山船至江而暴風忽起同旅已得依<lb/>
浦唯恵慶舫飄颺中江風疾浪湧唯待淪覆恵慶正心<lb/>
端意誦觀世音經洲際之人望見其舫迎飈截流如有<lb/>
<pb n="KR3l0118_WYG_111-2a"/>
數十人牽挽之者逕到其岸一舫全濟<hi>出法苑珠林</hi>
　　　　卞悦之<lb/>
宋居士卞悦之濟陰人也作朝請居在潮溝行年五十<lb/>
未有子息婦為取妾復積載不孕將祈求繼嗣發願誦<lb/>
觀音經千遍其數垂竟妾即有娠遂生一男時即元嘉<lb/>
十四年也<hi>出㝠祥記</hi>
　　　　張暢<lb/>
宋張暢常奉持觀音南譙之搆逆也暢不從王欲害之<lb/>
<pb n="KR3l0118_WYG_111-2b"/>
夜夢觀世音曰汝不可殺暢遂不敢害及王敗暢繫獄<lb/>
誦觀世音經千遍鏁寸寸斷獄司易之復斷吏白曰釋<lb/>
之<hi>出談藪</hi>
　　　　王𤣥謨<lb/>
宋太原王𤣥謨爽邁不羣北征失律軍法當死夢人謂<lb/>
之曰汝誦觀世音千遍可得免禍謨曰命懸旦夕千遍<lb/>
何可得乃授云觀世音南無佛與佛有因與佛有緣佛<lb/>
法相緣常樂我情朝念觀世音暮念觀世音念念從心<lb/>
<pb n="KR3l0118_WYG_111-3a"/>
起念佛不離心既而誦滿千遍將就戮將軍沈慶之諫<lb/>
遂免厯位尚書金紫豫州刺史<lb/>
　　　　釋道冏<lb/>
姚秦沙門釋道冏𢎞始十八年師道懿遣至河南霍山<lb/>
采鍾乳與同道道朗等四人共行持炬深穴入且三里<lb/>
遇一深流横木而過冏最先濟後輩墜水而死時火又<lb/>
滅㝠然昏闇冏生念已盡慟哭而已猶固一心呼觀世<lb/>
音誓願若蒙出路供百人㑹表報威神經一宿而見小<lb/>
<pb n="KR3l0118_WYG_111-3b"/>
光烱然狀若螢火倐忽之間穴中盡明於是見路得出<lb/>
岩下由此信悟彌深屢覩靈異元嘉十九年臨川王作<lb/>
鎮廣陵請冏供養其年九月於西齋中作十日觀世音<lb/>
齋已得九日夜四更盡衆僧皆眠冏起禮拜謝欲坐禪<lb/>
忽見四壁有無數沙門悉半身出見一佛螺髻分明了<lb/>
了有一長人著平上幘布袴褶手把長刀貌極雄異捻<lb/>
香授道冏道冏時不肯受壁中沙門語云冏公可為受<lb/>
香以覆䕶主人俄而霍然無所復見當此之時都不見<lb/>
<pb n="KR3l0118_WYG_111-4a"/>
衆㑹諸僧唯覩置釋迦文行像而已<hi>出法苑珠林</hi>
　　　　伏萬夀<lb/>
伏萬夀平昌人宋元嘉十九年在廣陵為衞府參軍乞<lb/>
假返州四更初涉江長波安流至中而風起如箭時又<lb/>
夜莫知所向萬夀先奉法唯一心歸命觀世音念無間<lb/>
倐爾與船中數人同覩北岸有光狀如村火喜曰此必<lb/>
是陽火也迴船趨之未旦而至問彼人皆云昨夜無燃<lb/>
火者於是方悟神力焉<hi>出法苑珠林</hi>
<pb n="KR3l0118_WYG_111-4b"/>
　　　　彭子喬<lb/>
宋彭子喬者益陽縣人也任本郡主簿事太守沈文龍<lb/>
建元元年以罪被繫子喬少年嘗出家還俗後常誦觀<lb/>
世音經時文龍盛怒防械稍急必欲殺之子喬憂懼無<lb/>
復餘計唯至誠誦經至百餘遍疲而晝寢同繫者有十<lb/>
許人亦俱睡有湘西縣吏杜道榮亦繫在獄乍寐乍寤<lb/>
不甚得熟忽有雙白鶴集子喬屏風上有頃一鶴下至<lb/>
子喬邊時復覺如美麗人道榮起見子喬雙械脱在脚<lb/>
<pb n="KR3l0118_WYG_111-5a"/>
外而械㾗猶在焉道榮驚視子喬亦寤共視械咨嗟問<lb/>
道榮曰有所夢不答曰不夢道榮以所見説之子喬雖<lb/>
知必已尚慮獄家疑其欲叛乃取械著之經四五日而<lb/>
蒙釋放<hi>出法苑珠林</hi>
　　　　釋慧和<lb/>
宋慧和沙門者京師衆造寺僧也元嘉之難和猶為白<lb/>
衣屬劉胡部下胡常遣將士數十人作諜東和亦預行<lb/>
行至鵲渚而值臺軍西上諜衆離散各逃草澤和得竄<lb/>
<pb n="KR3l0118_WYG_111-5b"/>
下至新林見野老衣服縷弊和乃以貌整袴褶易其衣<lb/>
提籃負擔若𩔖田人時諸遊軍捕此散諜視和形色疑<lb/>
而問之和答對謬畧因被笞掠登時見斬和自散走便<lb/>
恒誦念觀世音經至將斬時祈懇彌至既而軍人揮刃<lb/>
屢跌三舉三折並驚而釋之和於是出家遂成精業<hi>出法</hi>
<hi>苑珠林</hi>
　　　　齊建安王<lb/>
齊建安王患瘡念觀音不息夜夢見觀音手為傅藥明<lb/>
<pb n="KR3l0118_WYG_111-6a"/>
旦瘡愈也<hi>岀感應傳</hi>
　　　　毛徳祖<lb/>
滎陽人毛徳祖初投江南偷道而過道逢虜騎所追伏<lb/>
在路側蓬蒿半身猶露分意受死合家念觀世音俄然<lb/>
雲起雨注得免死也<hi>岀辨正論</hi>
　　　　李儒俊<lb/>
隊主李儒俊鎮虎牢為魏虜所圍危急欲降夜踰城出<lb/>
見賊縱横並卧儒俊乃一心念觀世音便過賊處趨空<lb/>
<pb n="KR3l0118_WYG_111-6b"/>
澤賊即隨來儒俊便入草未及藏伏賊掩至儒俊驚恐<lb/>
一心専念觀音經忽得馬馳去因此遂得脱<hi>出辨正論</hi>
　　　　沈甲<lb/>
吳郡人沈甲被繫處死臨刑市中日誦觀音名號心口<lb/>
不息刀刃自斷因而被放一云吳人陸暉繫獄分死乃<lb/>
令家人造觀音像冀得免死臨刑三刀其刀皆折官問<lb/>
之故答云恐是觀音慈力及看像項上乃有三刀痕現<lb/>
因奏獲免<hi>出宣驗記</hi>
<pb n="KR3l0118_WYG_111-7a"/>
　　　　張達<lb/>
張達有罪繫獄分當受死乃専念觀世音鏁械自脱因<lb/>
遂獲免終身齋戒<hi>出張氏傳</hi>
　　　　孫敬徳<lb/>
東魏孫敬徳天平中定州募士奉釋教嘗造觀音像自<lb/>
加禮敬後為刼賊所引不勝拷楚忽夢一沙門令誦救<lb/>
生觀世音千遍執縛臨刑誦念數滿刀自折為三段膚<lb/>
頸不傷三易其刀終折如故所司以狀奏聞丞相髙歡<lb/>
<pb n="KR3l0118_WYG_111-7b"/>
表請免死及歸覩其家觀音像項有刃迹三敕寫其經<lb/>
布於世今謂髙王觀世音經自晉宋梁陳秦趙國觀音<lb/>
地藏彌勒彌陀稱名念誦得救者不可勝紀<hi>出㝠祥記</hi>
　　　　髙荀<lb/>
滎陽髙荀年已五十為殺人被收鏁頓地牢分意必死<lb/>
同牢人云努力共念觀音荀云我罪至重甘心受誣何<lb/>
由可免同禁勸之曰始發心誓當捨惡行善専念觀音<lb/>
不離造次若得免脱願起五層浮圖捨身作奴供養衆<lb/>
<pb n="KR3l0118_WYG_111-8a"/>
僧旬日用心鉗鏁自解監司驚懼語荀云若佛神憐汝<lb/>
斬應不死臨刑之日舉刀刃斷奏得原免<hi>出宣驗記</hi>
　　　　史雋<lb/>
史雋有學識奉道而慢佛常語人云佛是小神不足事<lb/>
也每見尊像恒輕誚之後因病脚攣種種祈福都無效<lb/>
驗其友人趙文謂曰經道福中第一可試造觀音像雋<lb/>
以病急如言鑄像像成夢觀音果得差<hi>出宣驗記</hi>
　　　　東山沙彌<lb/>
<pb n="KR3l0118_WYG_111-8b"/>
隋開皇初有揚州僧忘其本名誦通湼槃自矜其業岐<lb/>
州東山下村中沙彌誦觀世音經二俱暴死同至閻羅<lb/>
王所乃處沙彌金髙座甚敬之處湼槃僧銀髙座敬心<lb/>
稍惰僧情大恨問沙彌住處既蘇從南來至岐州訪得<lb/>
沙彌具問所由沙彌云每誦觀音於别所衣浄衣燒名<lb/>
香咒願然後乃誦斯法不怠更無他術謝曰吾罪深矣<lb/>
所誦湼槃威儀不整身口不浄於今驗矣<hi>出法苑珠林</hi>
　　　　徐善才<lb/>
<pb n="KR3l0118_WYG_111-9a"/>
唐武徳中醴泉縣人徐善才常修齋戒誦觀世音經逾<lb/>
千遍曾往京城延興寺修營功徳及還家道逢胡賊賊<lb/>
所掠漢人千百將向洪崖次第殺之善才知不免唯至<lb/>
心念觀音經當殺之時了不自覺至初夜方悟身在深<lb/>
澗樹枝上去岸三百餘尺以手摩項覺微痛而無傷漸<lb/>
下樹循澗南行可五六十里天漸曉去賊已逺得官路<lb/>
遂還家琬法師嘗説此事<hi>出法苑珠林</hi>
　　　　杜智楷<lb/>
<pb n="KR3l0118_WYG_111-9b"/>
杜智楷曹州離狐人少好釋典不仕不娶被僧衣𨼆居<lb/>
太山以讀誦為事唐貞觀二十一年於山中還忽患疾<lb/>
垂死以袈裟覆體昏然如夢見老人及美女十數屢來相<lb/>
擾智楷端然不動漸相逼斥並云輿智楷擲置北澗裏<lb/>
遂總近前同執捉有攬著袈裟者忽齊聲念佛却後懴<lb/>
悔請為造阿彌陀佛誦觀音菩薩三十餘遍少間遂覺<lb/>
體上大汗即愈離狐今濟陰也<hi>出法苑珠林</hi>
　　　　張氏<lb/>
<pb n="KR3l0118_WYG_111-10a"/>
陳𤣥範妻張氏精心奉佛恆願自作一金像終身供養<lb/>
有願莫從専心日久忽有觀世音金像連光五尺現髙<lb/>
座上衆歎其精感所致<hi>出辨正論</hi>
　　　　許儼<lb/>
唐龍朔麟徳中京師永興坊許儼取魚為業後患疾㝠<lb/>
然若死身赤如火痛似火炙自云但見火車來燒身官<lb/>
府責取魚多遣生受罪已經數日乍生乍死親戚勸作<lb/>
功徳遂造觀音像兩軀仍令合家不食酒肉病遂差<hi>出法</hi>
<pb n="KR3l0118_WYG_111-10b"/>
<hi>苑珠林</hi>
　　　　僧道憲<lb/>
唐聖善寺僧道憲俗姓元氏開元中住持於江州大雲<lb/>
寺法侣稱之時刺史元某欲畫觀世音七座以憲練行<lb/>
委之勾當憲令畫工持齋潔已諸綵色悉以乳頭香代<lb/>
膠備極清浄元深嘉之事畢往預寧斫排造文殊堂排<lb/>
成將還忽然墮水江流湍急同侣求拯無由憲墮水之<lb/>
際便思念觀世音見水底有異光久而視之見所畫七<lb/>
<pb n="KR3l0118_WYG_111-11a"/>
菩薩立在左右謂憲曰爾但念南無菩薩憲頂禮如常<lb/>
猶知在水底懼未免死乃思計云念阿彌陀佛又念阿<lb/>
彌佛其七菩薩並來捧足將至水上衣服無所汚染與<lb/>
排相隨俱行四十餘里憲大寶初滅度今江州大雲寺<lb/>
七菩薩見在兼畫落水事云耳<hi>出廣異記</hi>
　　　　成珪<lb/>
成珪者唐天寶初為長沙尉部送河南橋木始至揚州<lb/>
累遭風水遺失差衆揚州所司謂珪盜賣其木拷掠行<lb/>
<pb n="KR3l0118_WYG_111-11b"/>
夫不勝楚痛妄云破用揚州轉帖潭府時班景倩為潭<lb/>
府嚴察之吏也長沙府别將錢堂楊覲利其使與景倩<lb/>
左右搆成景倩使覲來收珪等覲至揚州以小枷枷珪<lb/>
陸路遞行至寧江方入船乃以連鏁鏁枷附於船梁四<lb/>
面悉皆釘塞唯開小孔出入飰食等珪意若至潭府必<lb/>
死發揚州便心念救苦觀世音菩薩恆一日一食或時<lb/>
不食但飲水清齋經十餘日至滁口夕暮之際念誦懇<lb/>
至其枷及鏁忽然開解形體蕭然無所累著伺夜深舟<lb/>
<pb n="KR3l0118_WYG_111-12a"/>
人盡卧珪乃拆所釘拔除出船背至覲房上呼曰楊覲<lb/>
汝如我何覲初驚起問何得至此珪曰當葬江魚腹中<lb/>
豈與汝輩成功耶因決意赴水初至潭底須㬰遇一浮<lb/>
木中有竪枝珪騎木抱得至水面中夜黑暗四顧茫然<lb/>
木既至潭底又復浮出珪意至心念觀世音乃漂然忽<lb/>
爾翻轉隨水中木而行知已至岸便蘆中潛伏又江邊<lb/>
多猛獸往來顧視亦不相害至明投近村村中為珪裝<lb/>
束送至滁州州官寮歎美為市驢馬糧食等珪便入京<lb/>
<pb n="KR3l0118_WYG_111-12b"/>
於御史臺申理初楊覲既失珪一時潰散覲因此亦出<lb/>
家焉<hi>出卓異記</hi>
　　　　王琦<lb/>
唐王琦太原人也居榮陽自童孺不茹葷血大歴初<lb/>
為衢州司户性好善常持誦觀音經自少及長數患<lb/>
重病其於念誦無不差愈念誦之時必有異𩔖譎詭<lb/>
之狀來相觸惱以琦心正不能干初琦年九歳時患<lb/>
病五六日因不能言忽聞門外一人呼名云我來追<lb/>
<pb n="KR3l0118_WYG_111-13a"/>
汝因便隨去行五十里許至一府舍舍中官長大驚云<lb/>
何以誤將此小兒來即宜遣還旁人云凡召人來不合<lb/>
放去當合作使方可去爾官云有狗合死令琦取狗訴<lb/>
幼小不任獨行官令與使者同去中路使者授一丸與<lb/>
琦狀如毬子令琦擊狗家門狗出乃以擲之狗吞丸立<lb/>
死官云使畢可還後又遇病忽覺四支内有八十二人<lb/>
眉眼口鼻各有所守其在臂脚内者往來攻其血肉每<lb/>
至腕節之間必有相衝擊病悶不可忍琦問汝輩欲殺<lb/>
<pb n="KR3l0118_WYG_111-13b"/>
我耶答云為君理病何殺之有琦言若理病當致盛饌<lb/>
哺爾鬼等大喜叫肉中翌日為設食食畢皆去所病亦<lb/>
愈琦先畜一浄刀子長尺餘每念誦即持之及患天行<lb/>
恆置刀牀頭以自衞䕶後疾甚暗中乃力起念觀世音<lb/>
菩薩暗忽如晝見刀刃向上有僧來與琦偶坐問琦此<lb/>
是何刀琦云是殺魔刀僧遂奄滅俄有鐵鎚空中下擊<lb/>
刀累擊二百餘下鎚悉破碎而刀不損又見大鐵鍱水<lb/>
罐可受二百餘石覆向下有二大人執杵旁問琦君識<lb/>
<pb n="KR3l0118_WYG_111-14a"/>
此否琦答云不識人云此鐵鍱獄也琦云正要此獄禁<lb/>
魔鬼言畢並滅又見牀舁珍饌可百牀從門而出又見<lb/>
數百人皆炫服列在宅中因見其亡父手持一刀怒云<lb/>
無屋處汝其人一時潰散頃之疾愈乾元中在江陵又<lb/>
疾篤復至心念觀音遥見數百鬼乗船而至逺來飢餓<lb/>
就琦求食遂令家人造食施於庭中羣鬼列坐琦口中<lb/>
有二鬼躍出就坐食訖初云未了琦云非要衣耶鬼言<lb/>
正爾乃令家人造紙衣數十對又為緋綠等衫庭中焚<lb/>
<pb n="KR3l0118_WYG_111-14b"/>
之鬼著而散疾亦尋愈永泰中又病篤乃於燈下澄心<lb/>
誦多心經忽有一聲如鳥飛從坐處肉中寖淫向上因<lb/>
爾口呿不得合心念此必有魔相惱乃益澄定須臾如<lb/>
故復見牀前死屍胮脹有蛇大如甕兼諸鬼多是先識<lb/>
死人撩亂爍已琦閉目至心誦經二十四遍寂然而滅<lb/>
至三十九遍懈而獲寐翌日復愈又其妻李氏曾遇疾<lb/>
疫癘琦燈下至心為誦多心經得四五句忽見燈下有<lb/>
三人頭中間一頭是李氏近死之婢便聞李氏口中作<lb/>
<pb n="KR3l0118_WYG_111-15a"/>
噫聲因自扶坐李瞪目不能言但以手指東西及上下<lb/>
狀如見物琦令奴以長刀隨李所指斬之久乃寤云王<lb/>
三郎耶盖以弟呼琦琦問所指云何李云見窗中一人<lb/>
鼻長數尺復見牀前二物狀如駱駝又見屋上悉張朱<lb/>
簾幕皆被奴刀斫獲斷破一時消散琦却誦經四十九<lb/>
遍李氏尋愈也<hi>出廣異記</hi>
　<lb/>
　<lb/>
<pb n="KR3l0118_WYG_111-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百十一<lb/>
</p>
<p>
</p>
  </div>
</body>
</text>
</TEI>
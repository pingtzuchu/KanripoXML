<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百八</head> <lb/>
    <p>
<pb n="KR3l0118_WYG_208-1a"/>
欽定四庫全書<lb/>
　太平廣記卷二百八<lb/>
　　書三<lb/>
　　　唐太宗　　　　購蘭亭序　　漢王元昌<lb/>
　　　歐陽詢　　　　歐陽通　　　虞世南<lb/>
　　　禇遂良　　　　薛稷　　　　髙正臣<lb/>
　　　王紹宗　　　　鄭廣文　　　李陽冰<lb/>
　　　張旭　　　　　僧懐素<lb/>
<pb n="KR3l0118_WYG_208-1b"/>
　　　　唐太宗<lb/>
唐太宗貞觀十四年自眞草書屏風以示羣臣筆力遒勁<lb/>
爲一時之絕嘗謂朝臣曰書學小道初非急務時或留心<lb/>
猶勝棄日凡諸藝業未有學而不得者也病在心力懈怠<lb/>
不能專精耳又云吾臨古人之書殊不學其形勢惟在骨<lb/>
力及得骨力而形勢自生耳嘗召三品已上賜宴於𤣥武門帝<lb/>
操筆作飛白書衆臣乘酒就太宗手中相競散騎常侍劉<lb/>
洎登御牀引手然後得之其不得者咸稱洎登牀罪當死請<lb/>
<pb n="KR3l0118_WYG_208-2a"/>
付法太宗笑曰昔聞婕妤辭輦今見常侍登牀<hi>出尚書故實</hi>
　　　　購蘭亭序<lb/>
王羲之蘭亭序僧智永弟子辨才嘗於寢房伏梁上鑿<lb/>
為闇檻以貯蘭亭保惜貴重於師在日貞觀中太宗以<lb/>
聽政之暇鋭志翫書臨羲之真草書帖搆募備盡唯未<lb/>
得蘭亭尋討此書知在辨才之所乃勅追師入内道塲<lb/>
供養恩賚優洽數日後因言次乃問及蘭亭方便善誘<lb/>
無所不至辨才確稱往日侍奉先師實常獲見自師沒<lb/>
<pb n="KR3l0118_WYG_208-2b"/>
後荐經喪亂墜失不知所在既而不獲遂放歸越中後<lb/>
更推究不離辨才之處又勅追辨才入内重問蘭亭如<lb/>
此者三度竟靳固不出上謂侍臣曰右軍之書朕所徧<lb/>
寳就中逸少之蹟莫如蘭亭求見此書勞於寤寐此僧<lb/>
耆年又無所用若得一智略之士設謀計取之必獲尚<lb/>
書左僕射房𤣥齡曰臣聞監察御史蕭翼者梁元帝之<lb/>
曾孫今貫魏州莘縣負才藝多權謀可充此使必當見<lb/>
獲太宗遂召見翼奏曰若作公使義無得理臣請私行<lb/>
<pb n="KR3l0118_WYG_208-3a"/>
詣彼須得二王雜帖三數通太宗依給翼遂改冠㣲服<lb/>
至洛潭隨商人船下至越州又衣黄衫極寛長潦倒得<lb/>
山東書生之體日暮入寺廵廊以觀壁畫過辨才院止<lb/>
於門前辨才遥見翼乃問曰何處檀越翼就前禮拜云<lb/>
弟子是北人將少許蠶種来賣歴寺縱觀幸遇禪師寒<lb/>
温既畢語議使合因延入房内即共圍碁撫琴投壺握<lb/>
槊談説文史意甚相得乃曰白頭如新傾葢如舊今後<lb/>
無形跡也便留夜宿設缸面藥酒果等江東云缸面猶<lb/>
<pb n="KR3l0118_WYG_208-3b"/>
河北稱甕頭謂初熟酒也酣樂之後請賔賦詩辨才探<lb/>
得来字韻其詩曰初醖一缸開新知萬里来披雲同落<lb/>
寞歩月共徘徊夜乆孤琴思風長旅雁哀非君有祕術<lb/>
誰照不燃灰蕭翼探得招字韻詩曰邂逅欵良宵殷勤<lb/>
荷勝招彌天俄若舊初地豈成遥酒蟻傾還泛心猿躁<lb/>
似調誰憐失羣翼長苦業風飄妍蚩略同彼此諷咏恨<lb/>
相知之晩通宵盡歡明日乃去辨才云檀越閒即更来<lb/>
翼乃載酒赴之其後作詩如此者數四詩酒為務其俗<lb/>
<pb n="KR3l0118_WYG_208-4a"/>
混然經旬朔翼示師梁元帝自書職貢圖師嗟賞不已<lb/>
因談論翰墨翼曰弟子先𫝊二王楷書法弟子自幼来<lb/>
躭翫今亦數帖自隨辨才欣然曰明日来可把此看翼<lb/>
依期而往出其書以示辨才辨才熟詳之曰是即是矣<lb/>
然未佳善也貧道有一真跡頗是殊常翼曰何帖才曰<lb/>
蘭亭翼笑曰數經亂離真跡豈在必是嚮搨偽作耳辨<lb/>
才曰禪師在日保惜臨亡之時親付於吾付受有緒那<lb/>
得參差可明日来看及翼到師自於屋梁上檻内岀之<lb/>
<pb n="KR3l0118_WYG_208-4b"/>
翼見訖故駮瑕指纇曰果是嚮搨書也紛競不定自示<lb/>
翼之後更不復安於伏梁上并蕭翼二王諸帖並借留<lb/>
置于几案之間辨才時年八十餘每日於窓下臨學數<lb/>
遍其老而篤好也如此自是翼往還既數童弟等無復<lb/>
猜疑後辨才出赴邑汜橋南嚴遷家齋翼遂私来房前<lb/>
謂童子曰翼遺却帛子在牀上童子即為開門翼遂于<lb/>
案上取得蘭亭及御府二王書帖便赴永安驛告驛長<lb/>
陵愬曰我是御史奉勅来此今有墨勅可報汝都督知<lb/>
<pb n="KR3l0118_WYG_208-5a"/>
都督齊善行聞之馳来拜謁蕭翼因宣示勅㫖具告所<lb/>
由善行走使人召辨才辨才仍在嚴遷家未還寺遽見<lb/>
追呼不知所以又遣云侍御須見及師来見御史乃是<lb/>
房中蕭生也蕭翼報云奉勅遣来取蘭亭蘭亭今已得矣<lb/>
故喚師来别辨才聞語而便絕倒良乆始蘇翼便馳驛<lb/>
南發至都奏御太宗大悦以𤣥齡舉得其人賞錦綵千<lb/>
段擢拜翼為員外郎加五品賜銀缾一金縷缾一馬腦<lb/>
椀一並實以珠内廄良馬兩匹兼寳裝鞍轡宅莊各一<lb/>
<pb n="KR3l0118_WYG_208-5b"/>
區太宗初怒老僧之祕恡俄以其年耄不忍加刑數月<lb/>
後仍賜物三千段榖三千石便勅越州支給辨才不敢<lb/>
將入己用廼造三層寳墖墖甚精䴡至今猶存老僧因<lb/>
驚悸患重不能彊飯唯歠粥歳餘乃卒帝命供奉搨書<lb/>
人趙模韓道政馮承素諸葛真等四人各搨數夲以賜<lb/>
皇太子諸王近臣貞觀二十三年聖躬不豫幸玉華宫<lb/>
含風殿臨崩謂髙宗曰吾欲從汝求一物汝誠孝也豈<lb/>
能違吾心耶汝意何如髙宗哽咽流涕引耳而聽受制<lb/>
<pb n="KR3l0118_WYG_208-6a"/>
命太宗曰吾所欲得蘭亭可與我將去後隨仙駕入𤣥宫<lb/>
矣今趙模等所搨在者一夲尚直錢數萬也<hi>出法書要録</hi>
　　　　又<lb/>
一説王羲之嘗書蘭亭㑹序隋末廣州好事僧得之僧<lb/>
有三寳寳而持之一曰右軍蘭亭書二曰神龜<hi>以銅為之龜腹</hi>
<hi>受一升以水貯之龜則動四足行所在能去</hi>三曰如意<hi>以鐡為文光明洞徹色如水晶</hi>太宗<lb/>
特工書聞右軍蘭亭真跡求之得其他夲若第一夲知<lb/>
在廣州僧而難以力取故令人詐僧果得其書僧曰第<lb/>
<pb n="KR3l0118_WYG_208-6b"/>
一寳亡矣其餘何愛乃以如意擊石折而棄之又投龜<lb/>
一足傷自是不能行矣<hi>出紀聞</hi>
　　　　漢王元昌<lb/>
唐漢王元昌神堯之子善行書諸王仲季並有能名韓<lb/>
王曹王亦其亞也曹則妙於飛白韓則工於草行魏王<lb/>
魯王亦韓王之倫也<hi>出書斷</hi>
　　　　歐陽詢<lb/>
唐歐陽詢字信本博覽今古官至銀青光祿大夫率更<lb/>
<pb n="KR3l0118_WYG_208-7a"/>
令書則八體盡能筆力勁險髙䴡愛其書遣使請焉神<lb/>
堯歎曰不意詢之書名逺播夷狄貞觀十五年卒年八<lb/>
十五詢飛白隸行草入妙大篆章草入能<hi>出書斷</hi>
　　　　又<lb/>
率更嘗出行見古碑索靖所書駐馬觀之良乆而去數<lb/>
歩復下馬佇立疲則布毯坐觀因宿其傍三日而後去<lb/>
今開元通寳錢武德四年鑄其文乃歐陽率更書也<hi>出國</hi>
<hi>史異纂</hi>
<pb n="KR3l0118_WYG_208-7b"/>
　　　　歐陽通<lb/>
唐歐陽通詢子善書痩怯於父常自矜能書必以𧰼牙<lb/>
犀角為筆管狸毛為心覆以秋兎毫松烟為墨末以麝<lb/>
香紙必須堅薄白滑者乃書之葢自重其書薛純陀亦<lb/>
效歐草傷於肥鈍亦通之亞也<hi>出朝野僉載</hi>
　　　　虞世南<lb/>
虞世南字伯施㑹稽人也仕隋為祕書郎煬帝知其才<lb/>
嫉其鯁直一為七品十餘年仕唐至祕書監文皇曰世<lb/>
<pb n="KR3l0118_WYG_208-8a"/>
南一人遂兼五絶一曰博學二曰徳行三曰書翰四曰<lb/>
詞藻五曰忠直有一於此足謂名臣而世南兼之行草<lb/>
之際尤所偏工本師於釋智永及其暮齒加以遒逸卒<lb/>
年八十九伯施隸草行入妙<hi>出書斷</hi>
　　　　褚遂良<lb/>
褚遂良河南人父亮太常卿遂良官至僕射善書少則<lb/>
伏膺虞監長則師祖右軍真書甚得其媚趣顯慶中卒<lb/>
年六十四遂良隸行入妙亦嘗師受史陵然史亦有古<lb/>
<pb n="KR3l0118_WYG_208-8b"/>
直傷於疎瘦也<hi>出書斷</hi>
　　　　又<lb/>
遂良問虞監曰某書何如永師曰吾聞彼一字直五萬<lb/>
官豈得若此者曰何如歐陽詢虞曰聞詢不擇紙筆皆<lb/>
能如意官豈得若此褚曰既然某何更留意於此虞曰<lb/>
若使手和筆調遇合作者亦深可貴尚褚喜而退<hi>出國史異纂</hi>
　　　　薛稷<lb/>
薛稷河南人官至太子少保書學褚尤尚綺䴡媚好膚<lb/>
<pb n="KR3l0118_WYG_208-9a"/>
肉得師之半矣可謂河南公之髙足甚為時所珍尚稷<lb/>
隸行入能<hi>出書斷</hi>
　　　　又<lb/>
稷外祖魏徵家富圖籍多有虞褚舊跡鋭精模倣筆態<lb/>
遒䴡當時無及之者又善書博采古跡埒於祕書<hi>出譚賓錄</hi>
　　　　髙正臣<lb/>
髙正臣廣平人官至衞尉卿習右軍之法睿宗愛其書張<lb/>
懐素之先與髙有舊朝士就髙乞書或慿書之髙常為人<lb/>
<pb n="KR3l0118_WYG_208-9b"/>
書十五紙張乃戲換其五紙又令示髙再看不悟客曰有<lb/>
人換公書髙笑曰必是張公也乃詳觀之得其三紙客曰猶<lb/>
有在髙又觀之竟不能辨髙嘗許人書一屏障逾時未獲其<lb/>
人乃出使淮南臨别大悵惋髙曰正臣故人在申州正與僕<lb/>
書一𩔖公可便往求之遂立申此意陸柬之嘗為髙書告身<lb/>
高常嫌之不將入帙後為䑕所傷乃持示張公曰此鼠甚<lb/>
解正臣意風調不合一至於此正臣隸行草入能<hi>出書斷</hi>
　　　　王紹宗<lb/>
<pb n="KR3l0118_WYG_208-10a"/>
王紹宗字承烈官至祕書少監祖述子敬欽羡柬之其<lb/>
中小真書體象尤異其行書及章草次於真常與人書<lb/>
云鄙夫書翰無工者特由水墨之積習恒精心率意虛<lb/>
神静思以取之每與呉中陸大夫論及此道明朝必不<lb/>
覺已進陸後於密訪知之嗟賞不少將余比虞七以虞<lb/>
亦可臨寫故也但心凖目想而已聞虞眠布被中恒手<lb/>
畫腹皮與余正同也承烈隸行草入能<hi>出書斷</hi>
　　　　鄭廣文<lb/>
<pb n="KR3l0118_WYG_208-10b"/>
鄭䖍任廣文博士學書而病無紙知慈恩寺有柿葉數<lb/>
間屋遂借僧房居止日取紅葉學書歳乆殆遍後自寫<lb/>
所製詩并畫同為一卷封進𤣥宗御筆書其尾曰鄭䖍<lb/>
三絕<hi>出尚書故實</hi>
　　　　李陽冰<lb/>
李陽冰善小篆自言斯翁之後直至小生曹喜蔡邕不<lb/>
足言開元中張懐瓘撰書斷陽冰張旭並不載綘州有<lb/>
篆字與古不同頗為怪異李陽冰見之寢卧其下數日<lb/>
<pb n="KR3l0118_WYG_208-11a"/>
不能去驗其書是唐初不載書者名姓碑有碧落二字<lb/>
時人謂之碧落碑<hi>出國史補</hi>
　　　　張旭<lb/>
張旭草書得筆法後𫝊崔邈顔眞卿旭言始吾聞公主<lb/>
與擔夫爭路而得筆法之意後見公孫氏舞劔器而得<lb/>
其神飲醉輒草書揮筆大呼以頭揾水墨中而書之天<lb/>
下呼爲張顚醒後自視以爲神異不可復得後輩言筆<lb/>
札者歐虞褚薛或有異論至長史無間言<hi>出國史補</hi>
<pb n="KR3l0118_WYG_208-11b"/>
　　　　又<lb/>
旭釋褐爲蘇州常熟尉上後旬日有老父過狀判去不<lb/>
數日復至乃怒而責曰敢以閒事屢擾公門老父曰某<lb/>
實非論事但覩少公筆跡竒妙貴爲篋笥之珍耳長史<lb/>
異之因詰其何得愛書答曰先父受書兼有著述長史<lb/>
取視之信天下工書者也自是備得筆法之妙冠於一<lb/>
時<hi>出幽閒鼔吹</hi>
　　　　僧懐素<lb/>
<pb n="KR3l0118_WYG_208-12a"/>
長沙僧懐素好草書自言得草聖三昧棄筆堆積埋於<lb/>
山下號曰筆塜<hi>出國史補</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_208-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百八<lb/>
</p>
<p>
</p>
  </div>
</body>
</text>
</TEI>
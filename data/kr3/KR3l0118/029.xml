<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二十九</head> <lb/>
    <p>
<pb n="KR3l0118_WYG_029-1a"/>
欽定四庫全書<lb/>
　太平廣記卷二十九<lb/>
　　神仙二十九<lb/>
　　　九天使者　　十仙子　　　二十七仙<lb/>
　　　姚泓　　　　李衛公<lb/>
　　　　九天使者<lb/>
唐開元中𤣥宗夢神仙羽衛千乘萬騎集於空中有一<lb/>
人朱衣金冠乘車而下謁帝曰我九天採訪巡糾人間<lb/>
<pb n="KR3l0118_WYG_029-1b"/>
欲於廬山西北置一下宫自有木石基址但須工力而<lb/>
已帝即遣中使詣山西北果有基跡宛然信宿有巨木<lb/>
數千叚自然而至非人所運堂殿廊宇隨類致木皆得<lb/>
足用或云此木昔九江王所採擬作宫殿沉在江州湓<lb/>
浦至是神人運來以供所用廟西長廊柱礎架虚在巨<lb/>
澗之上其下汨流奔響泓窅不測久歴年嵗曾無危墊<lb/>
初作廟時材木并至一夕巨萬皆有水痕門殿廊宇之<lb/>
基自然化出非人版築常有五色神光照燭廟所常如<lb/>
<pb n="KR3l0118_WYG_029-2a"/>
晝日揮斤運工畧無餘暇人力忘倦旬日吿成畢工之<lb/>
際中使夢神人曰赭堊丹緑廟北地中尋之自得勿須<lb/>
遠求於是訪之採以充用畧無所闕既而建昌渡有靈<lb/>
官五百餘人若衣道士服者皆言詣使者廟今圖像存<lb/>
焉初𤣥宗夢神人日因召天台道士司馬承禎以訪其<lb/>
事承禎奏曰今名山岳瀆血食之神以主祭祠太上慮<lb/>
其妄作威福以害烝黎分命上真監蒞川岳有五岳真<lb/>
君焉又青城丈人為五岳之長潛山九天司命主九天<lb/>
<pb n="KR3l0118_WYG_029-2b"/>
生籍廬山九天使者執三天之符彈劾萬神皆為五嶽<lb/>
上司盍各置廟以齋食為饗𤣥宗從之是嵗五岳三山<lb/>
各置廟焉<hi>出録異記</hi>
　　　　十仙子<lb/>
唐𤣥宗常夢仙子十餘輩御卿雲而下列於庭各執樂<lb/>
器而奏之其度曲清越真仙府之音也及樂闋有一仙<lb/>
人前而言曰陛下知此樂乎此神仙紫雲曲也今願傳<lb/>
授陛下為聖唐正始音與夫咸池大夏固不同矣𤣥宗<lb/>
<pb n="KR3l0118_WYG_029-3a"/>
喜甚即傳受焉俄而寤其餘響猶若在聽𤣥宗遽命玉<lb/>
笛吹而習之盡得其節奏然嘿不泄及曉聽政於紫宸<lb/>
殿宰臣姚崇宋璟入奏事于御前𤣥宗俛若不聞二相<lb/>
懼又奏之𤣥宗即起卒不顧二相二相益恐趨出時髙<lb/>
力士侍於𤣥宗即奏曰宰相請事陛下宜面決可否向<lb/>
者崇璟所言皆軍國大政而陛下卒不顧豈二相有罪<lb/>
乎𤣥宗笑曰我昨夕夢仙人奏樂曰紫雲曲因以授我<lb/>
我失其節奏由是嘿而習之故不暇聽二相奏事即於<lb/>
<pb n="KR3l0118_WYG_029-3b"/>
衣中出玉笛以示力士是日力士至中書以事語於二<lb/>
相二相懼少解曲後傳於樂府<hi>出神仙感遇傳</hi>
　　　　二十七仙<lb/>
唐開元中𤣥宗皇帝晝景宴居昬然思寐夢二十七仙<lb/>
人云我等二十八宿也一人寓直在天不下我等寄羅<lb/>
底間三年矣與陛下鎮護國界不令戎虜侵邊衆仙每<lb/>
易形混迹逰處耳既寤敇天下山川郡縣有羅底字處<lb/>
訪之竟不能得他夕又夢云有音樂處是也詔訪焉於<lb/>
<pb n="KR3l0118_WYG_029-4a"/>
寧州東南五里有地名羅川川上有縣縣以川名有羅<lb/>
州山相傳有洞穴而翳薈不通樵牧者聞音樂之聲詔<lb/>
使尋之久而不見忽有白兔出於林中逕入崖下尋所<lb/>
入而得嵌竇焉石室寛博中有石像二十七真得之以<lb/>
進乃於内殿設位晨夕焚香躬自瞻謁命夾紵工作二<lb/>
十七像送於本洞於其處置通聖觀改縣為真寧以旌<lb/>
之賜寳香及爐爐今猶在鄉里之人言昔年有底老者<lb/>
不知所來龎眉皓髮異於他叟或出或處鄉俗咸敬之<lb/>
<pb n="KR3l0118_WYG_029-4b"/>
於山下賣酒常有異人來飲或藥童樵父來往其家一<lb/>
旦衆異人謂底老曰加其醖更一飲不復來矣如其言<lb/>
加釀以待焉釀熟羣仙果至飲酣居下者一人與坐云<lb/>
我請刻衆仙之形以留於世乃取石二十七片刻成二<lb/>
十七人俄頃之間備得衆仙真容置於洞中依飲時列<lb/>
坐皆志仙之名氏於其背安訖而散去底老亦不復知<lb/>
所之時人咸謂仙舉也底老者疑其氐宿耳後著作郎<lb/>
東門誥為贊序以紀之<hi>出神仙感遇傳</hi>
<pb n="KR3l0118_WYG_029-5a"/>
　　　　姚泓<lb/>
唐太宗年有禪師行道精髙居於南岳忽一日見一物<lb/>
人行而來直至僧前緑毛覆體禪師懼謂為梟之屬也<lb/>
細視面目即如人也僧乃問曰檀越為山神耶野獸耶<lb/>
復乃何事而特至此貧道禪居此地不擾生靈神有知<lb/>
無相惱也良久其物合掌而言曰今是何代僧曰大唐<lb/>
也又曰和尚知晉宋乎自爾至是復幾載僧曰從晉及<lb/>
今向四百年矣其物乃曰和尚博古知今寧不知有姚<lb/>
<pb n="KR3l0118_WYG_029-5b"/>
泓乎僧曰知之物曰我即泓也僧曰吾覽晉史言姚泓<lb/>
為劉裕所執遷姚宗于江南而斬泓於建康市據其所<lb/>
記泓則死矣何至今日子復稱為姚泓耶泓曰當爾之<lb/>
時我國實為裕所滅送我於建康市以狥天下奈何未<lb/>
及肆刑我乃脱身逃匿裕既求我不得遂假一人貌類<lb/>
我者斬之以立威聲示其後耳我則實泓之本身也僧<lb/>
因留坐語之曰史之説豈虚言哉泓笑曰和尚豈不聞<lb/>
漢有淮南王劉安乎其實昇仙而遷固狀以叛逆伏誅<lb/>
<pb n="KR3l0118_WYG_029-6a"/>
漢史之妄豈復逾於後史耶斯則史氏妄言之證也我<lb/>
自逃竄山野肆意遊行福地静廬無不探討既絶火食<lb/>
遠陟此峯樂道逍遙唯餐松栢之葉年深代久遍身生<lb/>
此緑毛已得長生不死之道矣僧又曰食松栢之葉何<lb/>
至生毛若是乎泓曰昔秦宫人遭亂避世入太華之峯<lb/>
餌其松栢嵗祀寖久體生碧毛尺餘或逢世人人自驚<lb/>
異至今謂之毛女峯且上人頗信古豈不詳信之乎僧<lb/>
因問請須所食泓言吾不食世間之味久矣唯飲茶一<lb/>
<pb n="KR3l0118_WYG_029-6b"/>
甌仍為僧陳晉宋歴代之事如指諸掌更有史氏闕而<lb/>
不書者泓悉備言之既而辭僧吿去竟不復見耳<hi>出逸史</hi>
　　　　李衛公<lb/>
蘇州常熟縣元陽觀單尊師法名以清大厯中常往嘉<lb/>
興入船中聞香氣頗甚疑有異人遍目舟中客皆賈販<lb/>
之徒唯船頭一人顔色頗殊㫖趣恬静單君至中路吿<lb/>
船人令易席座船頭就與言也既並席之後香氣亦甚<lb/>
單君因從容問之答曰某本此地人也少染大風眉髪<lb/>
<pb n="KR3l0118_WYG_029-7a"/>
皆落自惡不已遂私逃於深山意任虎豹所食數日山<lb/>
路轉深都無人跡忽遇一老人問曰子何人也遠入山<lb/>
谷某具述本意老人哀之視曰汝疾得吾今能差矣可<lb/>
隨吾行因隨老人行入山十餘里至一澗過水十餘步<lb/>
豁然廣濶有草堂數間老人曰汝未可便入且於此堂<lb/>
中待一月日後吾自來看汝因遺丸藥一裹令服之又<lb/>
云此堂中有黄精百合茯苓薯蕷棗栗蘇蜜之類恣汝<lb/>
所食某入堂居老人遂行更入深去某服藥後亦不饑<lb/>
<pb n="KR3l0118_WYG_029-7b"/>
渴但覺身輕如是凡經兩月日老人方至見其人笑曰<lb/>
爾尚在焉不亦有心哉汝疾已差知乎曰不知老人曰<lb/>
於水照之鬂眉皆生矣色倍少好老人曰汝未合久居<lb/>
此既服吾藥不但祛疾可長生人間矣且修行道術與<lb/>
汝二十年後為期因令却歸人間臨別某拜辭曰不審<lb/>
仙聖復何姓名願垂吿示老人曰子不聞唐初衛公李<lb/>
靖否即吾身是也乃辭出山今以所修恐未合聖㫖年<lb/>
限將及再入山尋師耳單君因記其事為人説之<hi>出原仙記</hi>
<pb n="KR3l0118_WYG_029-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_029-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二十九<lb/>
</p>
<p>
</p>
  </div>
</body>
</text>
</TEI>
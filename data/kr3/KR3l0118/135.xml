<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百三十五</head> <lb/>
    <p>
<pb n="KR3l0118_WYG_135-1a"/>
欽定四庫全書<lb/>
　太平廣記卷一百三十五<lb/>
　　徵應一<lb/>
　　　帝堯　　　　周武王　　　越王<lb/>
　　　臨洮長人　　漢高祖　　　陸賈<lb/>
　　　漢元后　　　後漢章帝　　呉大帝<lb/>
　　　魏明帝　　　晉司馬氏　　白燕<lb/>
　　　晉武帝　　　晉惠帝　　　晉元帝<lb/>
<pb n="KR3l0118_WYG_135-1b"/>
　　　蜀李雄　　　宋高祖　　　宋孝武帝<lb/>
　　　宋明帝　　　齊太祖　　　北齊神武<lb/>
　　　後周太祖　　陳高祖　　　隋文帝<lb/>
　　　隋煬帝　　　唐高祖　　　唐太宗<lb/>
　　　唐齊王元吉　唐中宗　　　唐相王<lb/>
　　　潞州别駕　　金蝸牛<lb/>
　　　　帝堯<lb/>
秦始皇時宛渠國之民乘螺舟而至云臣國去軒轅之<lb/>
<pb n="KR3l0118_WYG_135-2a"/>
丘十萬里臣國先聖見冀州有黑風應出聖人果慶都<lb/>
生堯<hi>出王子年拾遺記</hi>
　　　　周武王<lb/>
紂之昏亂欲殺諸侯使飛亷惡來誅戮賢良取其寶器<lb/>
埋于瓊臺之下使飛亷等於所近之國侯服之内使烽<lb/>
燧相續紂登臺以望火之所在乃興師徃伐其國殺其<lb/>
君囚其民収其女樂肆其淫虐神人憤怨時有朱鳥銜<lb/>
火如星之照耀以亂烽燧之光紂乃回惑使諸國滅其<lb/>
<pb n="KR3l0118_WYG_135-2b"/>
烽燧及武王伐紂樵夫牧豎探高鳥之巢得赤玉璽文<lb/>
曰木德將滅水祚方盛文皆大篆紀殷之世厯已盡而<lb/>
姬之聖德方隆是以三分天下而二分歸周乃元元之<lb/>
𩔖嗟殷亡之晚恨周來之遲<hi>出拾遺錄</hi>
　　　　越王<lb/>
越王入呉國有丹鳥夾王飛故勾踐之霸也起望鳥臺<lb/>
言丹鳥之瑞也<hi>出王子年拾遺記</hi>
　　　　臨洮長人<lb/>
<pb n="KR3l0118_WYG_135-3a"/>
秦始皇時長人十二見於臨洮皆夷服於是鑄銅為十<lb/>
二枚以寫之蓋漢十二帝之瑞也<hi>出小説</hi>
　　　　漢高祖<lb/>
滎陽南原上有厄井父老云漢高祖曾避項羽於此井<lb/>
為雙鳩所救故俗語云漢祖避時難隱身厄此間雙鳩<lb/>
集其上誰知下有人漢朝毎正旦輒放雙鳩起於此<hi>出小</hi>
<hi>説</hi>
　　　　陸賈<lb/>
<pb n="KR3l0118_WYG_135-3b"/>
樊將軍噲問於陸賈曰自古人君皆云受命於天云有<lb/>
瑞應豈有是乎陸賈應之曰有夫目瞤得酒食燈火花<lb/>
得錢財午鵲噪而行人至蜘蛛集而百事喜小既有徵<lb/>
大亦宜然故曰目瞤則呪之燈火花則拜之午鵲噪則<lb/>
餧之蜘蛛集則放之況天下之大寶人君重位非天命<lb/>
何以得之哉瑞寶信也天以寶為信應人之德故曰瑞<lb/>
應天命無信不可以力取也<hi>出小説</hi>
　　　　漢元后<lb/>
<pb n="KR3l0118_WYG_135-4a"/>
元后在家嘗有白燕銜石大如指墮后績筐中后取之<lb/>
石自剖為二其中有文曰母天地后乃合之遂復還合<lb/>
乃寶録焉及為皇后常置之璽笥中謂為天璽也<hi>出西京雜</hi>
<hi>記</hi>
　　　　後漢章帝<lb/>
後漢章帝永寧五年條支國來獻異鳥名鳷鵲其高七<lb/>
尺解人言語國太平則羣翔鳴焉<hi>出王子年拾遺記</hi>
　　　　吳大帝<lb/>
<pb n="KR3l0118_WYG_135-4b"/>
呉孫權獵於武昌樊山下見一老母問權何獲曰只獲<lb/>
一豹曰何不豎其尾忽然不見權稱尊號立廟于山下<lb/>
<hi>出武昌記</hi>
　　　　魏明帝<lb/>
魏明帝時泰山下出連理文石高十二丈狀如栢樹其<lb/>
文色彪發如人雕鏤自上及下皆合而中開廣五尺父<lb/>
老云當秦末二石相去百餘步蕪没無有蹊徑及明帝<lb/>
之始稍覺相近如雙闕形土王隂𩔖魏為土德斯為靈<lb/>
<pb n="KR3l0118_WYG_135-5a"/>
徵又沛國有戊巳之地土德之嘉祥也乃修戊巳壇黃<lb/>
星炳夜又起畢昴臺祭之言魏之分野歲時皆修祀焉<lb/>
<hi>出王子年拾遺記</hi>
　　　　晉司馬氏<lb/>
水星之精墜于張掖郡栁谷中化為黑石廣一丈餘高<lb/>
三尺後漢之末漸有文彩未甚分明魏青龍年忽如雷<lb/>
震聞聲百餘里其石自立白色有牛馬仙人及玉環玉<lb/>
玦文字之像後司馬氏受命以符金德焉<hi>出録異記</hi>
<pb n="KR3l0118_WYG_135-5b"/>
　　　　白燕<lb/>
魏禪晉之歲北闕下有一白燕以為神物以金籠盛置<lb/>
於宫中旬日不知所在論者以晉金德之瑞昔師曠時<lb/>
有白燕來巢以為瑞應師曠事晉古今之議相符矣<hi>出王</hi>
<hi>子年拾遺記</hi>
　　　　晉武帝<lb/>
晉武帝為撫軍時府内後堂忽生草三株莖黃葉綠若<lb/>
總金抽翠花條冉弱似金䔲有羌人桃馥字世芬在廏<lb/>
<pb n="KR3l0118_WYG_135-6a"/>
中養馬解隂陽之術云此草應金德之瑞帝以草賜張<lb/>
華華作金䔲賦云翫九莖於漢庭美三株於兹館貴表<lb/>
祥乎金德比名𩔖而相亂<hi>出王子年拾遺記</hi>
　　　　晉惠帝<lb/>
高堂隆嘗刻鄴宫柱云後若干年當有天子居此及晉<lb/>
惠帝幸鄴年厯當矣<hi>出異苑</hi>
　　　　晉元帝<lb/>
晉中宗為丞相時有雞雛者而雀飛集其背驅而復來<lb/>
<pb n="KR3l0118_WYG_135-6b"/>
如此再三占者云雞者酉酉者金夫雀變而來赴之即<lb/>
王踐祚之象也又云元帝時三雀共登一雄雞背三入<lb/>
安東㕔占者以為當進三爵為天子<hi>出洞林記</hi>
　　　　蜀李雄<lb/>
蜀長老言宕渠故賽國今有賽城盧城秦始皇時有人<lb/>
長二十五丈見宕渠秦史胡毋敬曰是後五百年外必<lb/>
有異人為大人者及李雄之王其祖出自宕渠有識者<lb/>
皆以為應焉<hi>出華陽國志</hi>
<pb n="KR3l0118_WYG_135-7a"/>
　　　　宋高祖<lb/>
晉安帝時冀州桑門釋法珍告其弟子普嚴曰嵩山神<lb/>
告我江東有劉將軍漢家苗裔當受天命吾以璧三十<lb/>
二枚并鎭金一餅與之劉氏卜代之數也嚴告同學法<lb/>
義以安帝義熙十三年於嵩廟石壇下得寶璧三十二<lb/>
枚三十二者世宋有天下相承八帝享祚六十年<hi>出廣古今</hi>
<hi>五行記</hi>
　　　　宋孝武帝<lb/>
<pb n="KR3l0118_WYG_135-7b"/>
宋元嘉七年五月武陵洪水善德山崩兩石高丈餘如<lb/>
人雕刻精竒形備古制式占者云武陵出天子其時八<lb/>
月孝武始誕後宫十五年封武陵王三十年即帝位<hi>出洽</hi>
<hi>聞記</hi>
　　　　宋明帝<lb/>
宋明帝自序云予初封湘東王居侍中衞尉府孝武皇<lb/>
帝為予置蕭惠開宅邸經營方始鑿池獲赤玉一枚色<lb/>
如練朱半圓半方重五斤光潤如瑩世祖崩少帝繼位<lb/>
<pb n="KR3l0118_WYG_135-8a"/>
予自姑熟入朝居西邸少帝狂暴惡聞直言醉為非法<lb/>
予驟諫之大怒乃使仗士防守左右文武悉驚怖奔走<lb/>
西邸遂空於是百姓悉入邸適意取物纎毫畢盡至夜<lb/>
少帝醉醒意頗解釋明日左右文武方還予於是不喜<lb/>
居于西邸厯陽太守建平王景素起私宅于建陽門外<lb/>
始成予别覓一宅換之少帝許焉予自西邸移新宅新<lb/>
宅在清溪西舊邸今湘宫寺河洛䜟曰靈曜豫見東南<lb/>
隅予二邸皆處宫城之東南且在呉地蓋天應也<hi>出宋明帝</hi>
<pb n="KR3l0118_WYG_135-8b"/>
<hi>自序</hi>
　　　　齊太祖<lb/>
齊太祖在淮隂理城塹掘得古錫九枚下有篆書荀伯<lb/>
玉諸人皆不能識時紀僧真獨言曰何須辨此久逺之<lb/>
物錫而有九九錫之徵也帝喜而賞之<hi>出談藪</hi>
　　　　北齊神武<lb/>
北齊神武少曾與劉貴賈智為奔走之友貴曾得一白<lb/>
鷹獵於沃野見一赤兔毎搏輒逸遂至迥澤有一第屋<lb/>
<pb n="KR3l0118_WYG_135-9a"/>
兔將奔入犬噬之鷹兔俱死神武怒以鳴鏑射犬犬斃<lb/>
屋中有二大人出持神武衣甚急其母目盲曳杖呵二<lb/>
子何故觸大家因出甕中酒烹羊以飯客自云有知遍<lb/>
捫諸人言並當貴至神武曰皆由此人飲竟而出還更<lb/>
訪問之則本無人居乃知向者非人境也由是諸人益<lb/>
加敬異<hi>出三國典畧</hi>
　　　　後周太祖<lb/>
後周太祖時有李順興者世傳漢築長安城之日已為<lb/>
<pb n="KR3l0118_WYG_135-9b"/>
北面軍主或隱或見愚聖莫測魏自永熙之後權雄分<lb/>
據齊神武興軍數十萬次沙苑太祖地狹兵少懼不當<lb/>
敵計盡力窮須臾興來太祖請其䇿謀更無餘語直云<lb/>
黃狗逐黑狗急走出筋斗一過出筋斗黃狗夾尾走語<lb/>
訖便去於時東軍旗幟服色尚黃西兵用黑太祖悟其<lb/>
言遂力戰大破神武于沙苑<hi>出廣古今五行記</hi>
　　　　陳高祖<lb/>
陳高祖武帝受禪之日其夜有㑹稽人史溥夢朱衣人<lb/>
<pb n="KR3l0118_WYG_135-10a"/>
戴武冠自天而下手持金板上有文字溥視之其文曰<lb/>
陳氏五主三十四年遂凌空而上<hi>出談藪</hi>
　　　　隋文帝<lb/>
長安朝堂即舊楊興村村門大樹今見在初周代有異<lb/>
僧號為棖公言詞恍惚後多有驗時村人於此樹下集<lb/>
言議棖公忽來逐之曰此天子坐處汝等何故居此及<lb/>
隋文帝即位便有遷都意<hi>出西京記</hi>
　　　　隋煬帝<lb/>
<pb n="KR3l0118_WYG_135-10b"/>
隋末望氣者云乾門有天子氣連太原甚盛故煬帝置<lb/>
離宫數遊汾陽以厭之後唐高祖起義兵汾陽遂有天<lb/>
下<hi>出感定録</hi>
　　　　唐高祖<lb/>
唐高祖武德三年老君見于羊角山秦王令吉善行入<lb/>
奏善行告老君云入京甚難無物為驗老君曰汝到京<lb/>
日有獻石似龜者可為驗既至朝門果有邵州獻石似<lb/>
龜下有六字曰天下安千萬日<hi>出録異記</hi>
<pb n="KR3l0118_WYG_135-11a"/>
　　　　唐太宗<lb/>
太宗誕之三日也有書生詣高祖曰公是貴人有貴子<lb/>
因目太宗曰龍鳳之姿天日之表也公貴因此兒二十<lb/>
必能安民矣<hi>出感定録</hi>
　　　　唐齊王元吉<lb/>
唐齊王元吉于晉陽宫獲青石若龜形文有丹書四字<lb/>
曰李淵萬吉元吉遣使獻之文字暎澈宛若龜形見者<lb/>
咸異焉高祖曰不足信也乃令水漬磨以驗之數日浸<lb/>
<pb n="KR3l0118_WYG_135-11b"/>
而經宿磨之其字愈明於是内外畢賀高祖曰上天明<lb/>
命貺以萬吉孤陋寡薄寧堪預此宜以少牢祀石龜而<lb/>
酹送之<hi>出廣德神異記</hi>
　　　　唐中宗<lb/>
唐中宗為天后所廢於房陵仰天而歎心祝之因抛一<lb/>
石于空中曰我後帝此石不落其石遂為樹枝罥挂至<lb/>
今猶存又有人渡水拾得古鏡進之帝照面其鏡中影<lb/>
人語曰即作天子未浹旬復居帝位<hi>出獨異志</hi>
<pb n="KR3l0118_WYG_135-12a"/>
　　　　唐相王<lb/>
唐安州都督杜鵬舉父子皆知名中宗在位韋后方盛<lb/>
而鵬舉暴卒在㝠司鞫訊未畢至王殿前忽聞官曰王<lb/>
今當立相王為皇帝王起至堦下見人身皆長二丈共<lb/>
扶輦者百人相王被衮冕在輦中鬼王見之迎拜相王<lb/>
下輦答拜如是禮成而出鵬舉既蘇言之時相王作相<lb/>
矣後歲餘韋皇后將危李氏相王子臨淄王興兵滅之<lb/>
而尊相王為皇帝乃召鵬舉遷其官<hi>出紀聞</hi>
<pb n="KR3l0118_WYG_135-12b"/>
　　　　潞州别駕<lb/>
唐𤣥宗為潞州别駕將入朝有軍州韓凝禮自謂知五<lb/>
兆因以食筯試之既而布卦一箸無故自起凡三偃三<lb/>
起觀者以為大吉既而誅韋氏定天保因此行也凝禮<lb/>
起官至五品<hi>出國史異纂</hi>
　　　　金蝸牛<lb/>
唐𤣥宗在藩邸有蝸牛成天子字在寢室之壁上心懼<lb/>
之以泥塗去數日復如舊如是者三及即位鑄金銀蝸<lb/>
<pb n="KR3l0118_WYG_135-13a"/>
牛數百枚於功德前供養之又有琢玉為之後人時有<lb/>
得之者<hi>出録異記</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_135-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記巻一百三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百九十九</head> <lb/>
    <p>
<pb n="KR3l0118_WYG_299-1a"/>
欽定四庫全書<lb/>
　太平廣記卷二百九十九<lb/>
　　神九<lb/>
　　　韋安道<lb/>
　　　　韋安道<lb/>
京兆韋安道起居舍人眞之子舉進士久不第唐大足<lb/>
年中於洛陽早出至慈惠里西門晨鼔初發見中衢有<lb/>
兵仗如帝者之衛前有甲騎數十隊次有官者持大仗<lb/>
<pb n="KR3l0118_WYG_299-1b"/>
衣畫袴袽夾道前驅亦數十輩又見黄屋左纛有月旗<lb/>
而無日旗又有近侍才人宫監之屬亦數百人中有飛<lb/>
傘葢下見衣珠翠之服乘大馬如后夫人餙美麗光艷<lb/>
其容動人又有後騎皆婦人才官持鉞負弓矢乘馬從<lb/>
亦千餘人時天后在洛安道初謂天后之遊幸時天尚<lb/>
未明問同行者皆云不見又怪衢中金吾街吏不爲靜<lb/>
路久之漸明見其後騎一宮監馳馬而至安道因留問<lb/>
之前所過者非人主乎宫監曰非也安道請問其事宮<lb/>
<pb n="KR3l0118_WYG_299-2a"/>
監但指慈惠里之西門曰公但自此去由里門循墻而<lb/>
南行百餘步有朱扉西向者扣之問其由當自知矣安<lb/>
道如其言扣之久之有朱衣官者出應門曰公非韋安<lb/>
道乎曰然官者曰后土夫人相候已久矣遂延入見一<lb/>
大門如㦸門者官者入通頃之又延入有紫衣宫監與<lb/>
安道叙語於庭延一宫中置湯沐頃之以大箱奉美服<lb/>
一襲其間有青袍牙笏綬衣巾靴畢備命安道服之宫<lb/>
監曰可去矣遂乘安道以大馬女騎道從者數人宫監<lb/>
<pb n="KR3l0118_WYG_299-2b"/>
與安道聨轡出慈惠之西門由正街西南自通利街東<lb/>
行出建春門又東北行約二十餘里漸見夾道戍守者<lb/>
拜於馬前而去凡數處乃至一大城甲士守衛甚嚴如<lb/>
王者之城凡經數重遂見飛樓連閣下有大門如天子<lb/>
之居而多宫監安道乘馬經翠樓朱殿而過又十餘處<lb/>
遂入一門内行百步許復有大殿上陳廣筵重樂羅列<lb/>
罇爼九奏萬舞若鈞天之樂美婦人十數如妃主之狀<lb/>
列於筵左右前所與同行宫監引安道自西階而上頃<lb/>
<pb n="KR3l0118_WYG_299-3a"/>
之見殿内宫監如贊者命安道西間東向而立頃之自<lb/>
殿後門見衛從者先羅立殿中乃微聞環珮之聲有美<lb/>
婦人備首餙褘衣如謁廟之服至殿間西南與安道對<lb/>
立乃是昔於慈惠西街飛傘下所見者也宫監乃贊曰<lb/>
后土夫人乃㝠數合爲匹偶命安道拜夫人受之夫人<lb/>
拜安道受之如人間賔主之禮遂去禮服與安道對坐<lb/>
於筵上前所見十數美婦人亦列坐於左右奏樂飲饌<lb/>
及昏而罷則以其夕偶之尚處子也如此者葢十餘日<lb/>
<pb n="KR3l0118_WYG_299-3b"/>
所服御飲饌皆如帝王之家夫人因謂安道曰某爲子<lb/>
之妻子有父母不告而娶不可謂禮願從子而歸廟見<lb/>
尊舅姑得成婦之禮幸也安道曰諾因下令命車駕即<lb/>
日告備夫人乘黃犢之車車有金翠瑤玉之餙葢人間<lb/>
所謂庫車也上有飛傘覆之車徒儐從如慈惠之西街<lb/>
所見安道乘馬從車而行安道左右侍者十數人皆材<lb/>
官宦者之流行十餘里有朱幕城供帳女吏列後於行<lb/>
宮供頓之所夫人遂入供帳中命安道與同處所進飲<lb/>
<pb n="KR3l0118_WYG_299-4a"/>
饌華美頃之又去下令命所從車騎減去十七八相次<lb/>
又行三數里復下令去從者乃至建春門左右才有二<lb/>
十騎人馬如王者之遊既入洛陽欲至其家安道先入<lb/>
家人怪其車服之異安道遂見其父母二親驚愕久之<lb/>
謂曰不見爾者葢月餘矣爾安適耶安道拜而明言曰<lb/>
偶爲一家迫以婚姻言新婦即至故先上告父母驚問<lb/>
未竟車騎已及門矣遂有侍婢及閹奴數十輩自外正<lb/>
門𫝊繡茵綺席羅列於庭及以翠屛畫帷餙於堂門左<lb/>
<pb n="KR3l0118_WYG_299-4b"/>
右施細繩牀二請舅姑對座遂自門外設二錦步障夫<lb/>
人衣禮服垂珮而入修婦禮畢奉翠玉金瑤羅紈葢十<lb/>
數箱爲人間賀遺之禮置於舅姑之前爰及叔伯諸姑<lb/>
家人皆䝉其禮因曰新婦請居東院遂又有侍婢閹奴<lb/>
持房帷供帳之餙置於東院修餙甚周遂居之父母相<lb/>
與憂懼莫知所來是時天后朝法令嚴峻懼禍及之乃<lb/>
具以事上奏請罪天后曰此必魅物也卿不足憂朕有<lb/>
善呪術者釋門之師九思懷素二僧可爲卿去此妖也<lb/>
<pb n="KR3l0118_WYG_299-5a"/>
因詔九思懷素往僧曰此不過妖魅狐狸之屬以術去<lb/>
之易耳當先命於新婦院中設饌置坐位請期翌日而<lb/>
至眞歸具以二僧之語命之新婦承命具饌設位輒無<lb/>
所懼明日二僧至既畢饌端坐請與新婦相見將施其<lb/>
術新婦遽至亦致禮於二僧二僧忽若物擊之俯伏稱<lb/>
罪目眥鼻口流血又具以事上聞天后因命二僧對曰<lb/>
某所以呪者不過妖魅鬼物此不知其所從來想不能<lb/>
制天后曰有正諫大夫明崇儼以太一異術制錄天地<lb/>
<pb n="KR3l0118_WYG_299-5b"/>
諸神祗此必可使也遂召崇儼崇儼謂真曰君可以今<lb/>
夕於所居堂中潔誠坐以候新婦所居室上見異物至<lb/>
而觀其勝則已或不勝則當更以别法制之眞如其言<lb/>
至甲夜見有物如飛雲赤光若驚電自崇儼之居飛躍<lb/>
而至及新婦屋上忽若爲物所撲滅者因而不見使人<lb/>
候新婦乃平安如故乙夜又見物如赤龍之狀拏攫噴<lb/>
毒聲如羣鼓乗黒雲有光者至新婦屋上又若爲物所<lb/>
撲有<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>然之聲而滅使人候新婦又如故又至子夜見<lb/>
<pb n="KR3l0118_WYG_299-6a"/>
有物朱髮鋸牙盤鐵輪乗飛雷輪鋩角呼奔而至既及<lb/>
其屋又如物所殺稱罪而滅既而質明眞怪懼不知其<lb/>
所爲計又具以事告崇儼曰前所爲法是太乙符籙法<lb/>
也但可攝制狐魅耳今既無效請更跡之因制壇醮之<lb/>
籙使徵八紘厚地山川河瀆邱墟水木主職鬼魅之屬<lb/>
其數無闕崇儼異之翌日又徵人世上天界部八極之<lb/>
神其數無闕崇儼曰神祗所爲魅者則某能制之若然<lb/>
則不可得而知也請試自見而跡之因命於新婦院設<lb/>
<pb n="KR3l0118_WYG_299-6b"/>
饌請崇儼崇儼至坐請見新婦新婦方肅答將拜崇儼<lb/>
崇儼又忽若爲物所擊奄然斥倒稱罪請命目眥鼻口<lb/>
流血於地眞又益驚懼不知所爲其妻因謂眞曰此九<lb/>
思懷素明正諫所不能制也爲之奈何聞昔安道初與<lb/>
偶之時云是后土夫人此雖人間百術亦不能制之今<lb/>
觀其與安道夫婦之道亦甚相得試使安道致詞請去<lb/>
之或可也眞即命安道謝之曰某寒門新婦靈貴之神<lb/>
今幸與小子伉儷不敢稱敵又天后法嚴懼因是禍及<lb/>
<pb n="KR3l0118_WYG_299-7a"/>
幸新婦且歸爲舅姑之計語未終新婦泣涕而言曰某<lb/>
幸得配偶君子奉事舅姑夫爲婦之道所宜奉舅姑之<lb/>
命今舅姑既有命敢不敬從因以即日命駕而去遂具<lb/>
禮告辭於堂下因請曰新婦女子也不敢獨歸願得與<lb/>
韋郎同去眞悦而聽之遂與安道俱行至建春門外其<lb/>
前時車徒悉至其所都城僕使兵衛悉如前至城之明<lb/>
日夫人被法服居大殿中如天子朝見之像遂見竒容<lb/>
異人之來朝或有長丈餘者皆戴華冠長劒被朱紫之<lb/>
<pb n="KR3l0118_WYG_299-7b"/>
服云是四海之内嶽瀆河海之神次有數千百人云是<lb/>
諸山林樹木之神已而又召天下諸國之王悉至時安<lb/>
道於夫人坐側置一小牀令觀之因最後通一人云大<lb/>
羅天女安道視之天后也夫人乃笑謂安道曰此是子<lb/>
之地主少避之令安道入殿内小室中既而天后拜於<lb/>
庭下禮甚謹夫人乃延天后上天后數四辭然後登殿<lb/>
再拜而坐夫人謂天后曰某以有㝠數當與天后部内<lb/>
一人韋安道者爲匹偶今冥數已盡自當離異然不能<lb/>
<pb n="KR3l0118_WYG_299-8a"/>
與之無情此人苦無壽某嘗在某家本願與延壽三百<lb/>
歲使官至三品爲其尊父母厭迫不得久居人間因不<lb/>
果與成其事今天女幸至爲與之錢五百萬與官至五<lb/>
品無使過此恐不勝之安道命薄耳因而命安道出使<lb/>
拜天后夫人謂天后曰此天女之屬部人也當受其拜<lb/>
天后進退色若不足而受之於是諾而去夫人謂安道<lb/>
曰以郎常善畫某爲郎更益此藝可成千世之名耳因<lb/>
居安道於一小殿使垂簾設幕召自古帝王及功臣之<lb/>
<pb n="KR3l0118_WYG_299-8b"/>
有名者於前令安道圖寫凡經月餘悉得其狀集成二<lb/>
十卷於是安道請辭去夫人命車駕於所都城西設離<lb/>
帳祖席與安道訣别涕泣執手情若不自勝幷遺以金<lb/>
玉珠寶盈載而去安道既至東都入建春門聞金吾傳<lb/>
令於洛陽城中訪韋安道已將月餘既至謁天后坐小<lb/>
殿見之且述前夢與安道所叙同遂以安道爲魏王府<lb/>
長史賜錢五百萬取安道所畫帝王功臣圖視之與秘<lb/>
府之舊者皆驗至今行於代焉天䇿中安道竟卒於官<lb/>
<pb n="KR3l0118_WYG_299-9a"/>
<hi>出異聞錄</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_299-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百九十九<lb/>
</p>
<p>
</p>
  </div>
</body>
</text>
</TEI>
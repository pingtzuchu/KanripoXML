<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷四百十八</head> <lb/>
    <p>
<pb n="KR3l0118_WYG_418-1a"/>
欽定四庫全書<lb/>
　太平廣記卷四百十八<lb/>
　　龍一<lb/>
　　　蒼龍　　　　曹鳳　　　　張魯女<lb/>
　　　江陵姥　　　甘宗　　　　南鄩國<lb/>
　　　龍場　　　　五色石　　　震澤洞<lb/>
　　　梁武后　　　劉甲　　　　宋雲<lb/>
　　　蔡玉　　　　李靖<lb/>
<pb n="KR3l0118_WYG_418-1b"/>
　　　　蒼龍<lb/>
孔子當生之夜二蒼龍亘天而下来附徵在之房因而生<lb/>
夫子有二神女擎香露空中而来以沐浴徵在<hi>出王子年拾遺</hi>
　　　　曹鳳<lb/>
後漢建武中曹鳳字仲理為北地太守政化尤異黄龍<lb/>
見于九里谷髙岡亭角長二丈大十圍稍至十餘丈天<lb/>
子嘉之賜帛百匹加秩中二千石<hi>出水經注</hi>
　　　　張魯女<lb/>
<pb n="KR3l0118_WYG_418-2a"/>
張魯之女曽浣衣于山下有白霧濛身因而孕焉恥之<lb/>
自裁將死謂其婢曰我死後可破腹視之婢如其言得<lb/>
龍子一雙遂送于漢水既而女殯于山後數有龍至其<lb/>
墓前成蹊<hi>出道家雜記</hi>
　　　　江陵姥<lb/>
江陵趙姥以沽酒為業義熙中居室内忽地隆起姥察<lb/>
為異朝夕以酒酹之嘗見一物出頭似驢而地初無孔<lb/>
穴及姥死家人聞土下有聲如哭後人掘地見一異物<lb/>
<pb n="KR3l0118_WYG_418-2b"/>
蠢然不測大小須㬰失之俗謂之土龍<hi>出渚宫舊事</hi>
　　　　甘宗<lb/>
秦使者甘宗所奏西域事云外國方士能神咒者臨川<lb/>
禹歩吹氣龍即浮出初出乃長數十丈方士吹之一吹<lb/>
則龍輙一縮至長數寸乃取置壺中以少水養之外國<lb/>
常苦旱災于是方士聞有旱處便賫龍往出賣之一龍<lb/>
直金數十觔舉國㑹歛以顧之直畢乃發壺出龍置淵<lb/>
中復禹歩吹之長數十丈須㬰雨四集矣<hi>出抱朴子</hi>
<pb n="KR3l0118_WYG_418-3a"/>
　　　　南鄩國<lb/>
南鄩國有洞穴隂源其下通地脉中有毛龍毛魚時蜕<lb/>
骨于曠澤之中魚龍同穴而處其國獻毛龍一于殷殷<lb/>
置豢龍之官至夏代不絶因以命族至禹導川及四海<lb/>
㑹同乃放于洛汭<hi>出拾遺録</hi>
　　　　龍場<lb/>
王子年拾遺曰方丈山東有龍塲地方千里龍皮骨如<lb/>
山阜布散百餘頃述異記晉寜縣有龍葬洲父老云龍<lb/>
<pb n="KR3l0118_WYG_418-3b"/>
蜕骨于此洲其水今猶多龍骨按山阜岡岫能興雲雨<lb/>
者皆有龍骨或深或淺多在土中齒角尾足宛然皆具<lb/>
大者數十丈或盈十圍小者纔一二尺或三四寸體皆<lb/>
具焉嘗因採取見之論衡云蟬生于腹中開背而出必<lb/>
因雨而蜕虵之蜕皮亦然近蒲洲人家拆草屋于棟上<lb/>
得龍骨長一丈許宛然皆具<hi>出感應經</hi>
　　　　五色石<lb/>
天目山人全文猛于新豐後湖觀音寺西岸獲一五色<lb/>
<pb n="KR3l0118_WYG_418-4a"/>
石大如斗文彩盤蹙如有夜光文猛以為神異抱獻之<lb/>
梁武梁武喜命置于太極殿側將年餘石忽光照廊廡<lb/>
有聲如雷帝以為不祥召杰公示之對曰此上界化生<lb/>
龍之石也非人間物若以洛水赤礪石和酒合藥煮之<lb/>
百餘沸柔輭可食琢以為飲食之器令人延夀福徳之<lb/>
人所應受用有聲者龍欲取之帝令馳取赤石如其法<lb/>
命工琢之以為甌各容五斗之半以盛御膳香美殊常<lb/>
以其餘屑置于舊處忽有赤龍揚鬚鼓鬣掉尾入殿擁<lb/>
<pb n="KR3l0118_WYG_418-4b"/>
石騰躍而去帝遣推驗乃是普通二年始平郡石鼓村<lb/>
鬭龍所競之石其甌遭侯景之亂不知所之<hi>出梁四公記</hi>
　　　　震澤洞<lb/>
震澤中洞庭山南有洞穴深百餘尺有長城乃仰公馳<lb/>
誤墮洞中旁行升降五十餘里至一龍宫周圍四五里<lb/>
下有青泥至膝有宫室門闕龍以氣闢水霏如輕霧晝<lb/>
夜光明遇守門小蛟龍張鱗奮爪拒之不得入公馳在<lb/>
洞百有餘日食青泥味若粳米忽彷彿識得歸路尋出<lb/>
<pb n="KR3l0118_WYG_418-5a"/>
之為吴郡守時乃具事聞梁武帝帝問杰公公曰此洞<lb/>
穴有四枝一通洞庭湖西岸一通蜀道青衣浦北岸一<lb/>
通羅浮兩山間穴谿一通枯桑島東岸葢東海龍王第<lb/>
七女掌龍王珠藏小龍千數衞䕶此珠龍畏蠟愛美玉<lb/>
及空青而嗜燕若遣使信可得寳珠帝聞大嘉乃詔有<lb/>
能使者厚賞之有㑹稽郡鄮縣白水鄉即庾毗羅請行<lb/>
杰公曰汝五世祖燒殺鄮縣東海潭之龍百餘頭還為<lb/>
龍所害汝龍門之仇也可行乎毗羅伏實乃止于是合<lb/>
<pb n="KR3l0118_WYG_418-5b"/>
浦郡洛黎縣甌越羅子春兄弟二人上書自言家代於<lb/>
陵水羅水龍為婚逺祖矜能化惡龍晉簡文帝以臣祖<lb/>
和化毒龍今龍化縣即是臣祖住宅也象郡石龍剛猛<lb/>
難化臣祖化之化石龍縣是也東海南天台湘川彭蠡<lb/>
銅鼓石頭等諸水大龍皆識臣宗祖亦知臣是其子孫<lb/>
請通帝命杰公曰汝家制龍石尚在否答曰在在謹賫<lb/>
至都試取觀之公曰汝石但能制微風雨召戎虜之龍<lb/>
不能制海王珠藏之龍又問曰汝有西海龍腦香否曰<lb/>
<pb n="KR3l0118_WYG_418-6a"/>
無公曰奈之何御龍帝曰事不諧矣公曰西海大船求<lb/>
龍腦香可得昔桐栢真人敷揚道義許謐茅容乗龍各<lb/>
贈制龍石十觔今亦應在請訪之帝勅命求之于茅山<lb/>
華陽隱居陶𢎞景得石兩片公曰是矣帝勅百工以于<lb/>
闐舒河中美玉造小函二以桐木灰發其光取宣州空<lb/>
青汰其甚精者用海魚膠之成二缶大船之龍腦香尋<lb/>
亦繼至杰公曰以蠟塗子春等身及衣佩又乃賫燒燕<lb/>
五百枚入洞穴至龍宫守門小蛟聞蠟氣俯伏不敢動<lb/>
<pb n="KR3l0118_WYG_418-6b"/>
乃以燒燕百事賂之令其通問以其上上者獻龍女龍<lb/>
女食之大嘉又上玉函青缶具陳帝㫖洞中有千歲龍<lb/>
能變化出入人間有善譯時俗之言龍女知帝禮之以<lb/>
大珠三小珠七雜珠一石以報帝命子春乗龍載珠還<lb/>
國食頃之間便至龍辭去子春薦珠帝大喜得聘通靈<lb/>
異獲天人之寳以珠示杰公杰公曰三珠其一是天帝<lb/>
如意珠之下者其二是驪龍珠之中者七珠二是蟲珠<lb/>
五是海蚌珠人間之上者雜珠是蚌蛤等珠不如大珠<lb/>
<pb n="KR3l0118_WYG_418-7a"/>
之貴帝遍示百僚朝廷咸謂杰公虚誕莫不詰之杰公<lb/>
曰如意珠上上者夜光照四十餘里中者十里下者一<lb/>
里光之所及無風雨雷電水火刀兵諸毒厲驪珠上者<lb/>
夜光百歩中者十歩下者一室光之所及無蛇虺豸之<lb/>
毒蟲珠七色而多赤六足二目當其凹處有舊如鐡鼻<lb/>
蚌珠五色皆有夜光及數尺無瑕者為之上有瑕者為<lb/>
下珠蚌五于時與月盈虧虵珠所致隋侯噲參即其事<lb/>
也又問虵鶴之異對曰使其自適帝命杰公記虵鶴二<lb/>
<pb n="KR3l0118_WYG_418-7b"/>
珠斗餘雜珠散于殿前取大黄虵𤣥鶴各十數處布珠<lb/>
中間于是鶴㘅其珠鳴舞徘徊虵㘅其珠盤曲宛轉羣<lb/>
臣觀者莫不歎服帝復出如意龍蟲等珠光之逺近七<lb/>
八九數皆如杰公之言子春在龍宫得食如花如藥如<lb/>
膏如飴食之香美賫食至京師得人間風日乃堅如石<lb/>
不可咀咽帝令秘府藏之拜子春為奉車都尉二弟為<lb/>
奉朝請賜布帛各千匹追訪公馳往不為龍害之由為<lb/>
用麻油和蠟以作照魚衣乃身有蠟氣故也<hi>出梁四公記</hi>
<pb n="KR3l0118_WYG_418-8a"/>
　　　　梁武后<lb/>
梁武郗皇后性妒忌武帝初立未及册命因忿怒忽投<lb/>
殿庭井中衆趨井救之后已化為毒龍烟熖衝天人莫<lb/>
敢近帝悲歎久之因册為龍天王便于井上立祠<hi>出兩京記</hi>
　　　　劉甲<lb/>
宋劉甲居江陵元嘉中女年十四姿色端麗未常讀佛<lb/>
經忽能暗誦法華經女所住屋尋有竒光女云已得正<lb/>
覺宜作二七日齋家為置髙座設寳帳女登座講論詞<lb/>
<pb n="KR3l0118_WYG_418-8b"/>
𤣥又説人之災祥諸事皆驗逺近敬禮解衣投寳不可<lb/>
勝數衡陽王在鎮躬率參佐觀之經十二日有道士史<lb/>
𤣥真曰此怪邪也振褐往焉女即已知使人守門云魔<lb/>
邪尋至凡著道服咸勿納之真變服奄入女初猶喝罵<lb/>
真便直前以水灑之即頓絶良久乃甦問以諸事皆云<lb/>
不識真曰此龍魅也自是復常嫁為宣氏妻<hi>出渚宫舊記</hi>
　　　　宋雲<lb/>
後魏宋雲使西域至積雪山中有池毒龍居之昔五百<lb/>
<pb n="KR3l0118_WYG_418-9a"/>
商人止宿池側值龍忿怒汎殺商人果阤王聞之捨位<lb/>
與子向鳥場國學婆羅門咒四年之中善得其術還復<lb/>
王位就池咒龍龍化為人悔過向王王即從之<hi>出洛陽伽藍記</hi>
　　　　蔡玉<lb/>
𢎞農郡太守蔡玉以國忌日於照敬寺設齋忽有黒雲<lb/>
甚密從東北而上正臨佛殿雲中隱隱雷鳴官屬猶未<lb/>
行香並在殿前聚立仰看見兩童子赤衣兩童子青衣<lb/>
俱從雲中下来赤衣二童子先至殿西南角柱下抽出<lb/>
<pb n="KR3l0118_WYG_418-9b"/>
一白虵身長丈餘仰擲雲中雷聲漸漸大而下来少𨕖<lb/>
之間向白虵從雲中直下還入所出柱下於是雲氣轉<lb/>
低着地青衣童子乃下就住一人捧殿柱離地數寸一<lb/>
童子從下又拔出一白虵長二丈許仰擲雲中于是四<lb/>
童子亦一時騰上入雲而去雲氣稍髙布散遍天至夜<lb/>
雷雨大霪至晚方霽後看殿柱根乃蹉半寸許不當本<lb/>
處寺僧謂此柱腹空乃鑿柱至心其内果空為龍藏隱<lb/>
<hi>出大業拾遺</hi>
<pb n="KR3l0118_WYG_418-10a"/>
　　　　李靖<lb/>
唐衞國公李靖微時嘗射獵靈山中寓食山中村翁竒<lb/>
其為人每豐饋焉歲久益厚忽遇羣鹿乃逐之㑹暮欲<lb/>
捨之不能俄而隂晦迷路茫然不知所歸悵悵而行因<lb/>
悶益甚極目有燈火光因馳赴焉既至乃朱門大第墻<lb/>
宇甚峻扣門久之一人出問靖告迷道且請寓宿人曰<lb/>
郎君已出獨太夫人在宿應不可靖曰試為咨白乃入<lb/>
告復出曰夫人初欲不許且以隂黒客又言迷不可不<lb/>
<pb n="KR3l0118_WYG_418-10b"/>
作主人邀入㕔中有頃一青衣出曰夫人来年可五十<lb/>
餘青裙素襦神氣清雅宛若士大夫家靖前拜之夫人<lb/>
答拜曰兒子皆不在不合奉留今天色隂晦歸路又迷<lb/>
此若不容遣將何適然此乃山野之居兒子還時或夜<lb/>
到而喧勿以為愳既而食頗鮮美然多魚食畢夫人入<lb/>
宅二青衣送牀席裀褥衾被香潔皆極鋪陳閉户繫之<lb/>
而去靖獨念山野之外夜到而閙者何物也懼不敢寢<lb/>
端坐聽之夜將半聞扣門聲甚急又聞一人應之曰天<lb/>
<pb n="KR3l0118_WYG_418-11a"/>
符報大郎子當行雨周此山七百里五更須足無慢滯<lb/>
無暴厲應者受符入呈聞夫人曰兒子二人未歸行雨<lb/>
符到固辭不可違時見責縱使報之亦已晚矣僮僕無<lb/>
任専之理當如之何一小青衣曰適觀㕔中客非常人<lb/>
也盍請乎夫人喜因自扣其門曰郎覺否請暫出相見<lb/>
靖曰諾遂下堦見之夫人曰此非人宅乃龍宫也妾長<lb/>
男赴東海婚禮小男送妹適奉天符次當行雨計兩處<lb/>
雲程合踰萬里報之不及求代又難輙欲奉煩頃刻間<lb/>
<pb n="KR3l0118_WYG_418-11b"/>
如何靖曰靖俗人非乗雲者奈何能行雨有方可教即<lb/>
唯命耳夫人曰茍從吾言無有不可也遂勅黄頭鞲青<lb/>
驄馬来又命取雨器乃一小瓶子繫于鞍前戒曰郎乗<lb/>
馬無漏銜勒信其行馬跑地嘶鳴即取瓶中水一滴滴<lb/>
馬鬃上慎勿多也于是上馬騰騰而行倐忽漸髙但訝<lb/>
其隱疾不自知其雲上也風急如箭雷霆起于歩下于<lb/>
是隨所躍輙滴之既而電掣雲開下見所憇村思曰吾<lb/>
擾此村多矣方徳其人計無以報今久旱苗稼將悴而<lb/>
<pb n="KR3l0118_WYG_418-12a"/>
雨在我手寜復惜之顧一滴不足濡乃連下二十滴俄<lb/>
頃雨畢騎馬復歸夫人者泣于㕔曰何相誤之甚本約<lb/>
一滴何私下二十尺之雨此一滴乃地上一尺雨也此<lb/>
村夜半平地水深二丈豈復有人妾已受譴杖八十矣<lb/>
但視其背血㾗滿焉兒子亦連坐奈何靖慙怖不知所<lb/>
對夫人復曰郎君世間人不識雲雨之變誠不敢恨只<lb/>
恐龍師来尋有所驚恐宜速去此然而勞煩未有以報<lb/>
山居無物有二奴奉贈總取亦可取一亦可唯意所擇<lb/>
<pb n="KR3l0118_WYG_418-12b"/>
於是命二奴出来一奴從東廊出儀貌和悦怡怡然一<lb/>
奴從西廊出憤氣勃然抝怒而立靖曰我獵徒以鬭猛<lb/>
事今但取一奴而取悦者人以我為怯也因曰兩人皆<lb/>
取則不敢夫人既賜欲取怒者夫人微笑曰郎之所欲<lb/>
乃爾遂揖與别奴亦隨去出門數歩回望失宅顧問其<lb/>
奴亦不見矣獨尋路而歸及明望其村水已極目大𣗳<lb/>
或露梢而已不復有人其後竟以兵權静冦難功葢天<lb/>
下而終不及于相豈非取奴之不得乎世言關東出相<lb/>
<pb n="KR3l0118_WYG_418-13a"/>
關西出將豈東西喻邪所以言奴者亦下之𧰼向使二<lb/>
奴皆取即極將相矣<hi>出續𤣥怪録</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_418-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百十八<lb/>
</p>
<p>
</p>
  </div>
</body>
</text>
</TEI>
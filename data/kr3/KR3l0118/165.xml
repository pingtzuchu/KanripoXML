<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百六十五</head> <lb/>
    <p>
<pb n="KR3l0118_WYG_165-1a"/>
欽定四庫全書<lb/>
　太平廣記卷一百六十五<lb/>
　　廉儉<lb/>
　　　陸績　　　　齊明帝　　　甄彬<lb/>
　　　髙允　　　　崔光　　　　長孫道生<lb/>
　　　唐𤣥宗　　　肅宗　　　　盧懷慎<lb/>
　　　李勉　　　　杜黄裳　　　陽城<lb/>
　　　鄭餘慶　　　鄭澣　　　　文宗<lb/>
<pb n="KR3l0118_WYG_165-1b"/>
　　　夏侯孜　　　裴坦　　　　温璉<lb/>
　　　仲庭預<lb/>
　　吝嗇<lb/>
　　　漢世老人　　沈峻　　　　李崇<lb/>
　　　南陽人　　　夏侯處信　　栁慶<lb/>
　　　夏侯彪　　　鄭仁凱　　　鄧祐<lb/>
　　　韋莊　　　　王叟　　　　王鍔<lb/>
　　　裴璩　　　　歸登<lb/>
<pb n="KR3l0118_WYG_165-2a"/>
　　　亷儉<lb/>
　　　　陸績<lb/>
吳陸績為鬱林郡守罷秩泛海而歸不載寶貨舟輕用<lb/>
巨石重之人號鬱林石<hi>出𫝊載</hi>
　　　　齊明帝<lb/>
齊明帝嘗飲食捉竹筯謂衞尉應昭光曰卿解我用竹<lb/>
筯意否答曰昔夏禹衣惡往誥流言象筯豢腴先哲<lb/>
垂誡今睿情沖素還風反古太平之跡唯竹筯而已<lb/>
<pb n="KR3l0118_WYG_165-2b"/>
<hi>出談藪</hi>
　　　　甄彬<lb/>
齊有甄彬者有器業嘗以一束苧於荆州長沙西庫質<lb/>
錢後贖苧於束中得金五兩以手巾裹之彬得金送還<lb/>
西庫道人大驚曰近有人以金質錢時怱遽不記録檀<lb/>
越乃能見歸恐古今未之有也輒以金之半仰酬往復<lb/>
十餘堅然不受因詠曰五月披羊裘負薪豈拾遺者也<lb/>
彬後為郫令將行辭太祖時同列五人上誡以廉慎至<lb/>
<pb n="KR3l0118_WYG_165-3a"/>
於彬獨曰卿昔有還金之美故不復以此誡也<hi>出談藪</hi>
　　　　髙允<lb/>
後魏髙允字伯恭燕太尉中郎韜之子早有竒度博通<lb/>
經史神嘉中與范陽盧𤣥趙郡李靈博陵崔鑒等以賢<lb/>
俊之胄同被詔徵拜中書侍郎領著作與崔浩同撰書<lb/>
及浩遇害以允忠直不茍特見原宥性清儉雖累居顯<lb/>
貴而志同貧賤髙宗幸其宅唯草屋數間布被緼袍廚<lb/>
中鹽菜而已帝歎息曰古之清貧豈有此乎賜之粟帛<lb/>
<pb n="KR3l0118_WYG_165-3b"/>
<hi>出談藪</hi>
　　　　崔光<lb/>
後魏自太和遷都之後國家殷富庫藏盈溢錢絹露積<lb/>
於廊廡間不可挍數太后賜百官負絹任意自量朝臣<lb/>
莫不稱力而去唯章武王融與陳留侯李崇負絹過任<lb/>
蹶倒傷踝太后即不與之令其空出時人笑焉侍中崔<lb/>
光止取兩匹太后問曰侍中何少對曰臣有兩手唯堪<lb/>
兩匹所獲多矣朝貴服其清廉<hi>出洛陽伽藍記</hi>
<pb n="KR3l0118_WYG_165-4a"/>
　　　　長孫道生<lb/>
司空上黨王長孫道生代人性忠謹儉素雖為三公而<lb/>
居處卑陋出鎮之後子頗加修葺及還歎曰吾為宰相<lb/>
無以報國負乘是懼昔霍去病以匈奴未滅無用宅為<lb/>
今彊寇尚遊魂漠北吾豈可安坐華美乎乃令毁之時<lb/>
人比之晏嬰焉<hi>出談藪</hi>
　　　　唐𤣥宗<lb/>
肅宗為太子時常侍膳尚食置熟俎有羊臂臑上顧使<lb/>
<pb n="KR3l0118_WYG_165-4b"/>
太子割肅宗既割餘汚漫在手以餅潔之上熟視不懌<lb/>
肅宗舉餅啖之上甚悦謂太子曰福當如是愛惜<hi>出柳氏史</hi>
　　　　肅宗<lb/>
韓擇木奏賀肅宗節儉妓樂無綺綉之飾飲食無珍羞<lb/>
之具上因出衣袖以示之曰朕此三浣矣<hi>出譚氏史</hi>
　　　　盧懷慎<lb/>
唐盧懷慎清慎貞素不營資産器用屋室皆極儉陋既<lb/>
貴妻孥尚不免飢寒而於故人親戚散施甚厚為黄門<lb/>
<pb n="KR3l0118_WYG_165-5a"/>
侍郎在東都掌選事奉身之具纔一布囊耳後為黄門<lb/>
監兼吏部尚書臥病既久宋璟盧從願常相與訪焉懷<lb/>
慎臥於弊簀單席門無簾箔每風雨至則以席蔽焉常<lb/>
器重璟及從願見之甚喜留連永日命設食有蒸豆兩<lb/>
甌菜數莖而已此外翛然無辦因持二人手謂曰二公<lb/>
當出入為藩輔聖上求理甚切然享國歳久近者稍倦<lb/>
於勤當有小人乘此而進君其志之不數日而終疾既<lb/>
篤因手疏薦宋璟盧從願李傑李朝隱上覽其表益加<lb/>
<pb n="KR3l0118_WYG_165-5b"/>
悼惜既歿家無留儲唯蒼頭自鬻以給喪事上因挍獵<lb/>
於城南望墟落間環堵卑陋其家若有所營因馳使問<lb/>
焉還白懷慎大祥方設齋會上因為罷獵憫其貧匱即<lb/>
以縑帛贈之<hi>出明皇雜錄</hi>
又云盧懷慎無疾暴卒夫人崔氏止其兒女號哭曰公<lb/>
命未盡我得知之公清儉而潔廉蹇進而謙退四方賂<lb/>
遺毫髮不留與張説同時為相今説納貨山積其人尚在<lb/>
而奢儉之報豈虛也哉及宵分公復生左右以夫人之<lb/>
<pb n="KR3l0118_WYG_165-6a"/>
言啟陳懷慎曰理固不同㝠司有三十爐日夕為説鼓<lb/>
鑄横財我無一焉惡可並哉言訖復絶<hi>出獨異志</hi>
　　　　李勉<lb/>
天寶中有書生旅次宋州時李勉少年貧苦與一書生<lb/>
同店而不旬日書生疾作遂至臨絶語勉曰某家住洪<lb/>
州將於北都求官於此得疾且死其命也因出囊金百<lb/>
兩遺勉曰某之僕使無知有此者足下為我畢死事餘<lb/>
金奉之勉許為辦事餘金乃密置於墓中而同葬焉後<lb/>
<pb n="KR3l0118_WYG_165-6b"/>
數年勉尉開封書生兄弟齎洪州牒來而累路尋生行<lb/>
止至宋州知李為主喪事專詣開封詰金之所勉請假<lb/>
至墓所出金付焉<hi>出尚書譚錄</hi>
　　　　杜黄裳<lb/>
李師古跋扈憚杜黄裳為相未敢失禮乃命一幹吏寄<lb/>
錢數千緡并氈車子一乘亦近直千緡使者未敢遽送<lb/>
乃於宅門伺候累日有綠輿自宅出從婢二人皆青衣<lb/>
襤褸問何人曰相公夫人使者遽歸以白師古師古乃<lb/>
<pb n="KR3l0118_WYG_165-7a"/>
折其謀終身不敢失節<hi>出幽閒鼓吹</hi>
　　　　陽城<lb/>
陽道州城未嘗有蓄積雖所服用不可闕者客稱某物<lb/>
可佳可愛陽輒喜舉而授之有陳萇者候其出始請月<lb/>
俸常往稱其錢帛之美月有獲焉<hi>出傳載</hi>
城之為朝士也家苦貧常以木枕布衾質錢數萬人爭<lb/>
取之<hi>出傳載</hi>
　　　　鄭餘慶<lb/>
<pb n="KR3l0118_WYG_165-7b"/>
鄭餘慶清儉有重德一日忽召親朋官數人會食衆皆<lb/>
驚朝僚以故相望重皆淩晨詣之至日髙餘慶方出閒<lb/>
話移時諸人皆枵然餘慶呼左右曰處分廚家爛蒸去<lb/>
毛莫抝折項諸人相顧以為必蒸鵝鴨之𩔖逡巡舁臺<lb/>
盤出醬醋亦極香新良久就餐每人前下粟米飯一椀<lb/>
蒸葫蘆一枚相國餐美諸人強進而罷<hi>出盧氏雜説</hi>
　　　　鄭澣<lb/>
鄭澣以儉素自居尹河南日有從父昆弟之孫自覃懷<lb/>
<pb n="KR3l0118_WYG_165-8a"/>
來謁者力農自贍未嘗干謁拜揖甚野束帶亦古澣之<lb/>
子弟僕御皆笑其疎質而澣獨憐之問其所欲則曰某<lb/>
為本邑以民待之久矣思得承乏一尉乃錦游鄉里也<lb/>
澣然之而澣之清譽重德為時所歸或書於郡守猶臂<lb/>
之使指也鄭孫將去前一日召甥姪與之會食有蒸餅<lb/>
鄭孫去其皮而後食之澣大嗟怒謂曰皮之與中何以<lb/>
異也僕嘗病澆態訛俗驕侈自奉思得以還淳反樸敦<lb/>
厚風俗是獨憐子力田弊衣必能知艱於稼穡奈何囂<lb/>
<pb n="KR3l0118_WYG_165-8b"/>
浮甚於五侯家綺紈乳臭兒邪因引手請所棄者鄭孫<lb/>
錯愕失據器而奉之澣盡食之遂揖歸賔閤贈五縑而<lb/>
遣之<hi>出闕史</hi>
　　　　文宗<lb/>
文宗命中使宣兩軍中尉及諸司使内官等不許著紗<lb/>
縠綾羅巾其後駙馬韋處仁見巾夾羅巾以進上曰本<lb/>
慕卿門户清素故俯從選尚如此巾服從他諸戚為之<lb/>
卿不須為也<hi>出盧氏雜説</hi>
<pb n="KR3l0118_WYG_165-9a"/>
　　　　夏侯孜<lb/>
夏侯孜為左拾遺嘗著綠桂管布衫朝謁開成中文宗<lb/>
無忌諱好文問孜衫何太麤澀具以桂布為對此布厚<lb/>
可以敵寒他日上問宰臣朕察拾遺夏侯孜必貞介之<lb/>
士宰臣具以密行今之顔冉上嗟嘆久之亦傚著桂管<lb/>
布滿朝皆倣傚之此布為之貴也<hi>出芝田錄</hi>
　　　　裴坦<lb/>
楊收段文昌皆以孤進貴為宰相率愛奢侈楊收女適<lb/>
<pb n="KR3l0118_WYG_165-9b"/>
裴坦長子資裝豐厚什器多用金銀而坦尚儉聞之不<lb/>
樂一日與其妻及兒女宴飲臺上用楪盛果實坦欣然<lb/>
既視其器内有以犀為飾者坦盛怒遽推倒茶臺拂袖<lb/>
而出乃曰破我家也他日收果以納賂竟至不令宜哉<lb/>
<hi>出北夢瑣言</hi>
　　　　温璉<lb/>
幽州從事温璉燕人也以儒學著稱與瀛王馮道幼相<lb/>
善曾經兵亂有賣漆燈椸於市者璉以為鐵也遂數錢<lb/>
<pb n="KR3l0118_WYG_165-10a"/>
買之累日家人用然膏燭因拂拭乃知銀也大小觀之<lb/>
靡不欣喜唯璉憫然曰非義之物安可寶之遂訪其賣<lb/>
主而還之彼曰某自不識珍竒鬻於街肆郎中厚加酬<lb/>
直非強買也不敢復收璉固還之乃拜受而去别賣四<lb/>
五萬將其半以謝之璉終不納遂施於僧寺用飾佛像<lb/>
冀祝璉之壽也當時逺近罔不推服以其有仁人之行<lb/>
後官至尚書侍郎卒<hi>出劉氏耳目記</hi>
　　　　仲庭預<lb/>
<pb n="KR3l0118_WYG_165-10b"/>
舊蜀嘉王召一經業孝廉仲庭預令教授諸子庭預雖<lb/>
通墳典常厄飢寒至門下亦未甚禮時方凝寒正以舊<lb/>
火爐送學院庭預方獨坐太息以筯撥灰俄灰中得一<lb/>
雙金火筯遽求謁見王王曰貧窮之士見吾必有所求<lb/>
命吿庭預曰見為製衣庭預白曰非斯意嘉王素樂神<lb/>
仙多採方術恐其别有所長勉強而見庭預遽出金火<lb/>
筯陳其本末王曰吾家失此物已十年吾子得之還以<lb/>
相示真有古人之風贈錢十萬衣一襲米麥三十石竟<lb/>
<pb n="KR3l0118_WYG_165-11a"/>
以賔介相遇禮待甚厚薦授榮州錄事參軍<hi>出玉溪編事</hi>
　　　吝嗇<lb/>
　　　　漢世老人<lb/>
漢世有人年老無子家富性儉嗇惡衣蔬食侵晨而起<lb/>
侵夜而息營理産業聚斂無厭而不敢自用或人從之<lb/>
求丐者不得已而入内取錢十自堂而出隨步輒減比<lb/>
至於外纔餘半在閉目以授乞者尋復囑云我傾家贍<lb/>
君慎勿他説復相效而來老人俄死田宅沒官貨財充<lb/>
<pb n="KR3l0118_WYG_165-11b"/>
於内帑矣<hi>出笑林</hi>
　　　　沈峻<lb/>
吳沈峻字叔山有名譽而性儉吝張温使蜀與峻别峻<lb/>
入内良久出語温曰向擇一端布欲以送卿而無麤者<lb/>
温嘉其無隱又嘗經太湖岸上使從者取鹽水已而恨<lb/>
多敕令還減之尋亦自愧曰此吾天性也又説曰姚彪<lb/>
與張温俱至武昌遇吳興沈珩守風糧盡遣人從彪貸<lb/>
鹽一百斛彪性峻直得書不答方與温談論良久呼左<lb/>
<pb n="KR3l0118_WYG_165-12a"/>
右倒百斛鹽著江中謂温曰明吾不惜惜所與耳沈珩<lb/>
弟峻有名譽而性儉吝<hi>出笑林</hi>
　　　　李崇<lb/>
後魏髙陽王雍性奢豪嗜食味厚自奉養一食必以數<lb/>
萬錢為限海陸珍羞方丈於前陳留侯李崇謂人曰髙<lb/>
陽一食敵我千日崇為尚書令儀同三司亦富傾天下<lb/>
僮僕千人而性多儉吝惡衣麤食食常無肉止有韭茹<lb/>
韭葅崇家客李元祐語人云李令公一食十八種人問<lb/>
<pb n="KR3l0118_WYG_165-12b"/>
其故元祐曰二韭十八聞者大笑<hi>出洛陽伽藍記</hi>
　　　　南陽人<lb/>
南陽有人為生奥博性殊儉吝冬至日女壻謁之乃設<lb/>
一銅瓶酒數臠獐肉壻恨其單率一舉盡之主人愕然<lb/>
俛仰命益如此者再退而責其女曰某郎好酒故汝常<lb/>
貧及其死後諸子爭財逐兄殺之<hi>出顔氏家訓</hi>
　　　　夏侯處信<lb/>
唐夏侯處信為荆州長史有賔過之處信命僕作食僕<lb/>
<pb n="KR3l0118_WYG_165-13a"/>
附耳語曰溲幾許麵信曰兩人二升即可矣僕入久不<lb/>
出賔以事吿去信遽呼僕僕曰已溲訖信鳴指曰大異<lb/>
事良久乃曰可總燔作餅吾公退食之信又嘗以一小<lb/>
瓶貯醯一升自食家人不沾餘瀝僕云醋盡信取瓶合<lb/>
於掌上餘數滴因以口吸之凡市易必經手乃授直識<lb/>
者鄙之<hi>出朝野僉載</hi>
　　　　柳慶<lb/>
廣州錄事參軍柳慶獨居一室器用食物並致臥内奴<lb/>
<pb n="KR3l0118_WYG_165-13b"/>
有私取鹽一撮者慶鞭之見血<hi>出朝野僉載</hi>
　　　　夏侯彪<lb/>
夏侯彪夏月食飲生蟲在下未曾厯口嘗送客出門奴<lb/>
盜食臠肉彪還覺之大怒乃捉蠅與食令嘔出之<hi>出朝野僉載</hi>
　　　　鄭仁凱<lb/>
鄭仁凱為密州刺史有小奴吿以履穿凱曰阿翁為汝<lb/>
經營鞋有頃門夫著新鞋者至凱㕔前樹上有鴷<hi>啄木也</hi>
窠遣門夫上樹取其子門夫脱鞋而緣之凱令奴著鞋<lb/>
<pb n="KR3l0118_WYG_165-14a"/>
而去門夫竟至徒跣凱有德色<hi>出朝野僉載</hi>
　　　　鄧祐<lb/>
安南都䕶鄧祐韶州人家巨富奴婢千人恒課口腹自<lb/>
供未曾設客孫子將一鴨私用祐以擅破家資鞭二十<lb/>
<hi>出朝野僉載</hi>
　　　　韋莊<lb/>
韋莊頗讀書數米而炊秤薪而爨炙少一臠而覺之一<lb/>
子八歳而卒妻斂以時服莊剝取以故席裹尸殯訖擎<lb/>
<pb n="KR3l0118_WYG_165-14b"/>
其席而歸其憶念也嗚咽不自勝唯慳吝耳<hi>出朝野僉載</hi>
　　　　王叟<lb/>
天寶中相州王叟者家鄴城富有財唯夫與妻更無兒<lb/>
女積粟近至萬斛而夫妻儉嗇頗甚常食陳物纔以充<lb/>
腸不求豐厚莊宅尤廣客二百餘戸叟嘗巡行客坊忽<lb/>
見一客方食盤飡豐盛叟問其業客云唯賣雜粉香藥<lb/>
而已叟疑其作賊問汝有幾財而衣食過豐也此人云<lb/>
唯有五千之本逐日食利但存其本不望其餘故衣食<lb/>
<pb n="KR3l0118_WYG_165-15a"/>
常得足耳叟遂大悟歸謂妻曰彼人小得其利便以充<lb/>
身可謂達理吾今積財巨萬而衣食陳敗又無子息將<lb/>
以遺誰遂發倉庫廣市珍好恣其食味不數日夫妻俱<lb/>
夢為人所錄枷鏁禁繫鞭撻俱至云此人妄破軍糧覺<lb/>
後數年夫妻並卒官軍圍安慶緒於相州盡發其廪以<lb/>
供軍焉<hi>出原化記</hi>
　　　　王鍔<lb/>
王鍔累任大鎮財貨成積有舊客諭以積而能散之義<lb/>
<pb n="KR3l0118_WYG_165-15b"/>
後數日復見鍔鍔曰前所見戒誠如公言已大散矣客<lb/>
請問其名鍔曰諸男各與萬貫女壻各與千貫矣<hi>出國史補</hi>
　　　　裴璩<lb/>
裴司徒璩性靳嗇廉問江西日凡什器圗障皆新其制<lb/>
閒屋貯之未嘗施用每有宴會即於朝士家借之<hi>出北夢瑣</hi>
<hi>言</hi>
　　　　歸登<lb/>
歸登尚書性甚吝嗇常爛一羊脾旋割旋噉封其殘者<lb/>
<pb n="KR3l0118_WYG_165-16a"/>
一日登妻誤於封處割食登不見元封大怒其内由是<lb/>
沒身不食肉登每浴必屏左右或有自外窺之乃巨龜<lb/>
也<hi>出北夢瑣言</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_165-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百六十五<lb/>
</p>
<p>
</p>
  </div>
</body>
</text>
</TEI>
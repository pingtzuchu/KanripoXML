<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百一</head>
    <p>
<pb n="KR3l0118_WYG_401-1a"/>
欽定四庫全書<lb/>
　太平廣記卷四百一　　　宋　李昉等　編<lb/>
　　金下<lb/>
　　　張珽　　　　龔播　　　　宜春郡民<lb/>
　　　張彦　　　　康氏　　　　豫章人<lb/>
　　　陳濬　　　　建安村人　　蔡彦卿<lb/>
　　水銀<lb/>
　　　吕生<lb/>
<pb n="KR3l0118_WYG_401-1b"/>
　　玉<lb/>
　　　沈攸之　　　玉龍　　　　江嚴<lb/>
　　　唐𤣥宗　　　五色玉　　　玉辟邪<lb/>
　　　軟玉鞭　　　玉豬子<lb/>
　　　金下<lb/>
　　　　張珽<lb/>
咸通末年張珽自徐之長安至圃田東時於大樹下俄<lb/>
頃有三書生繼來環坐珽因問之一書生曰我李特也<lb/>
<pb n="KR3l0118_WYG_401-2a"/>
一曰我王象之也一曰我黄眞也皆曰我三人俱自汴<lb/>
水來欲一遊龍門山耳乃共閒論其王象之曰我去年<lb/>
遊龍門山經於是路北一二里有一子亦儒流也命我<lb/>
於家再宿而囘可同一謁之珽因亦同行至路北一二<lb/>
里果見一宅甚荒毁既扣門有一子儒服自内而出見<lb/>
象之頗喜問象之曰彼三人者何人哉象之曰張珽秀<lb/>
才也李特黄眞即我同鄉之書生也其儒服子乃并揖<lb/>
入升堂設酒饌其所設甚陳故儒服子謂象之曰黄家<lb/>
<pb n="KR3l0118_WYG_401-2b"/>
弟兄將大也象之曰若皇上脩徳好生守帝王之道下<lb/>
念黎庶雖諸黄齒長又將若何黄眞遽起曰今日良會<lb/>
正可盡歡諸君何至亟頂人家事波及我孫耶珽性素<lb/>
剛决因大疑其俱非人也乃問之曰我偶與二三子會<lb/>
於一樹下又攜我至此適見高論我實疑之黄家弟兄<lb/>
竟是誰也且君輩人也非人也我平生性不畏懼但實<lb/>
言之象之笑曰黄氏將亂東夏弟兄三人也我三人皆<lb/>
精也儒服子即鬼也珽乃問曰是何物之精也是何鬼<lb/>
<pb n="KR3l0118_WYG_401-3a"/>
也象之曰我玉精也黄眞即金精也李特即枯樹精也<lb/>
儒服子即是二十年前死者鄭適秀才也我昔自此自<lb/>
化精又去年復遇鄭適今詣之君是生人當怯我輩既<lb/>
君不怯故聊得從容耳珽又問曰鄭秀才既與我同科<lb/>
奚不語耶鄭適曰乃命筆寫詩一首以贈詩曰昔為唫<lb/>
風嘯月人今是唫風嘯月身塜壊路邉唫嘯罷安知今<lb/>
日又勞神珽覽詩愴然歎曰人之死也反不及物物猶<lb/>
化精人不復化象之輩三人皆聞此歎怒而出適亦不<lb/>
<pb n="KR3l0118_WYG_401-3b"/>
留珽乃拂衣及至門外迴顧已見一壊塜因逐三精以<lb/>
所佩劍擊之金盃精皆中劍而踣唯枯樹精走疾追擊<lb/>
不及遂迴反見一故玉帶及一金盃在路傍珽拾得之<lb/>
長安貨之了無别異焉矣<hi>出瀟湘錄</hi>
　　　　龔播<lb/>
龔播者峽中雲安監鹽賈也其初甚窮以販鬻蔬果自<lb/>
業結草廬於江邊居之忽遇風雨之夕天地陰黑見江<lb/>
南有炬火復聞人呼船求濟急時已夜深人皆息矣播<lb/>
<pb n="KR3l0118_WYG_401-4a"/>
即獨棹小艇涉風而濟之至則執炬者仆地視之即金<lb/>
人也長四尺餘播即載之以歸於是遂富經營販鬻動<lb/>
獲厚利不十餘年間積財巨萬竟為三蜀大賈<hi>出河東記</hi>
　　　　宜春郡民<lb/>
宜春郡民章乙其家以孝義聞數世不分異居從同爨<lb/>
所居别墅有亭屋水竹諸弟子皆好善積書往來方士<lb/>
髙僧儒生賓客至者皆延納之忽一日晩際有一婦人<lb/>
年少端麗被服靚粧與一小青衣詣門求寄宿章氏諸<lb/>
<pb n="KR3l0118_WYG_401-4b"/>
婦忻然近接設酒饌至夜深而罷有一小子弟以文自<lb/>
業年少而敏俊見此婦人有色遂嘱其乳嫗别灑掃一<lb/>
室令其宿止至深夜章生?身入室内略不聞聲息遂<lb/>
升榻就之其婦人身體如冰生大驚命燭照之乃是銀<lb/>
人兩頭可重千百斤一家驚喜然恐其變化即以炬炭<lb/>
燃之乃眞白金也其家至今巨富羣從子弟婦女共五<lb/>
百餘口每三日就食聲鼓而升堂江西郡内富盛無比<lb/>
<hi>出玉堂閒話</hi>
<pb n="KR3l0118_WYG_401-5a"/>
　　　　張彦<lb/>
巴巫間民多積黄金每有聚會即於席上羅列三品以<lb/>
誇尚之雲安民有李仁表者施澤金臺盤以此相髙亂<lb/>
離之後州將皆武人競以貪虐蜀將張彦典忠州暴惡<lb/>
尤甚將挍苦之因而作叛連及黨與數千家張攫其金<lb/>
銀莫知紀極後於蜀中私第别搆一堂以貯其金忽一<lb/>
旦屋外有火烟頻起駭入驗之乃無延爇之處由是疑<lb/>
焉及開篋視之悉已空矣即向時火烟乃金化矣<hi>出北夢瑣</hi>
<pb n="KR3l0118_WYG_401-5b"/>
<hi>言</hi>
　　　　康氏<lb/>
偽吳楊行密初定揚州遠坊居人稀少烟火不接有康<lb/>
氏者以傭賃為業僦一室於太平坊空宅中康晨出未<lb/>
返其妻生一子方席藁忽有一異人赤面朱衣冠據門<lb/>
而坐妻驚怖叱之乃走如舍西踣然有聲康適歸欲至<lb/>
家路左忽有錢五千羊半邊尊酒在焉伺之久無行人<lb/>
因持之歸妻亦告其所見即往舍西尋之乃一金人仆<lb/>
<pb n="KR3l0118_WYG_401-6a"/>
於草間亦曵之歸因烹羊飲酒得以周給自是出必獲<lb/>
利日以富贍而金人留為家寶所生子名曰平平長遂<lb/>
為富人有李潯者為江都令行縣至新寧鄉見大宅即<lb/>
平家也其父老為李言如此<hi>出稽神錄</hi>
　　　　豫章人<lb/>
天復中豫章有人治舍掘地得一木匱發之得金人十<lb/>
二頭各長數寸皆古衣冠首戴十二辰屬數欵精麗殆<lb/>
非人工其家寶祠之因以致福時兵革未定遂為戍將<lb/>
<pb n="KR3l0118_WYG_401-6b"/>
刼取之後不知所終<hi>出稽神錄</hi>
　　　　陳濬<lb/>
江南陳濬尚書自言其諸父在鄉里好為詩里人謂之<lb/>
陳白舍人比之樂天也性疎簡喜賔客嘗有二道士一<lb/>
黄衣一白衣詣其家求宿舍之㕔事夜間聞二客牀壞<lb/>
訇然有聲久之若無人者秉燭視之見白衣卧於壁下<lb/>
乃銀人也黄衣不復見矣自是致富<hi>出稽神錄</hi>
　　　　建安村人<lb/>
<pb n="KR3l0118_WYG_401-7a"/>
建安有人村居者常使一小奴出入城市經舍南大塜<lb/>
塜傍恒有一黄衣兒與之較力為戲其主遲之奴以實<lb/>
告覘之信然一日挾撾而往伏於草間小奴至黄衣兒<lb/>
復出即起擊之應手而踣乃金兒也因持以歸家自是<lb/>
富<hi>出稽神録</hi>
　　　　蔡彦卿<lb/>
廬州軍吏蔡彦卿為拓臯鎭將暑夜坐鎭門外納涼忽<lb/>
見道南桑林中有白衣婦人獨舞就視即滅明夜彦卿<lb/>
<pb n="KR3l0118_WYG_401-7b"/>
挾杖先往伏於草間久之婦人復出方舞即擊之墮地<lb/>
乃白銀一缾復掘地獲銀千兩遂為富人云<hi>出稽神錄</hi>
　　　水銀<lb/>
　　　　吕生<lb/>
大厯中有吕生者自會稽上虞尉調集於京師既而僑<lb/>
居永崇里嘗一夕與其友數輩會食於其室食畢將就<lb/>
寢俄有一嫗容服潔白長二尺許出於室之北隅緩步<lb/>
而來其狀極異衆視之相目以笑其嫗漸迫其榻且語<lb/>
<pb n="KR3l0118_WYG_401-8a"/>
曰君有會不能一命耶何待吾之薄歟吕生叱之遂退<lb/>
去至北隅乃亡所見且驚且異莫知其來也明日生獨<lb/>
寤於室又見其嫗在北隅下將前且退皇然若有所懼<lb/>
生又叱之遂没明日生黙念曰是必怪也今夕將至若<lb/>
不除之必為吾患不朝夕矣即命一劍置其榻下是夕<lb/>
果是北隅徐步而來顔色不懼至榻前生以劍揮之其<lb/>
嫗忽上榻以臂揕生胸有餘躍於左右舉袂而舞久之<lb/>
又有一嫗忽上榻復以臂揕生生遽覺一身盡凛然若<lb/>
<pb n="KR3l0118_WYG_401-8b"/>
霜被於體生又以劍亂揮俄為數嫗亦隨而舞焉生揮<lb/>
劍不已又為十餘嫗各長寸許雖愈多而貌如一焉皆<lb/>
不可辨環走四垣生懼甚計不能出中者一嫗謂書生<lb/>
曰吾將合為一矣君且觀之言已遂相望而來俱至榻<lb/>
前翕然而合又為一嫗與始見者不異生懼益甚乃謂<lb/>
曰爾何怪而敢如是撓生人耶當疾去不然吾求方士<lb/>
將以神術制汝汝又安能為耶嫗笑曰君言過矣若有<lb/>
術士吾願見之吾之來戲君耳非敢害也幸君無懼吾<lb/>
<pb n="KR3l0118_WYG_401-9a"/>
亦還其所矣言畢遂退於北隅而没明日生以事語於<lb/>
人有田氏子者善以符術除去怪魅名聞長安中見説<lb/>
喜躍曰是我事也去之若爪一蟻耳今夕願往君舍且<lb/>
伺焉至夜生與田氏子俱坐於室未幾而嫗果来至榻<lb/>
前田氏子叱曰魅疾去嫗揚然其色不顧左右徐歩而<lb/>
來去者久之謂田生曰非吾之所知也其嫗忽揮其手<lb/>
手墮於地又為一嫗甚小躍而升榻突入田生口中田<lb/>
生驚曰吾死乎嫗謂生曰吾比言不為君害君不聽今<lb/>
<pb n="KR3l0118_WYG_401-9b"/>
田生之疾果何如哉然亦將成君之富耳言已又去明<lb/>
日有謂吕生者宜於北隅發之可見矣生喜而歸命家<lb/>
僮於其所没處窮焉至丈餘果得一瓶可受斛許貯水銀<lb/>
甚多生方悟其嫗乃水銀精也田生竟以寒慄而卒<hi>出宣</hi>
<hi>室志</hi>
　　　玉<lb/>
　　　　沈攸之<lb/>
宋順帝昇明中荆州刺史沈攸之廐中羣馬輒躑蹋驚<lb/>
<pb n="KR3l0118_WYG_401-10a"/>
嘶若見他物攸之令人伺之見一白駒以綠繩繫腹直<lb/>
從外來圉者具言攸之使人夜伏櫪邊候之俄而見白<lb/>
駒來忽然復去視廐門猶閉計其蹤跡直入閣内時人<lb/>
見者咸謂為怪檢内人唯愛妾馮月華臂上一玉馬以<lb/>
綠絲繩穿之至夜輒脱置枕邊至夜有時失去曉時則<lb/>
還試取看之見蹄下有泥後攸之敗不知所在<hi>出宣室志</hi>
　　　　玉龍<lb/>
梁大同八年戍主楊光欣獲玉龍一枚長一尺二寸高<lb/>
<pb n="KR3l0118_WYG_401-10b"/>
五寸雕鏤精妙不似人作腹中容斗餘頸亦空曲置水<lb/>
中令水滿倒之水從口出出聲如琴瑟水盡乃止<hi>出酉陽雜</hi>
<hi>俎</hi>
　　　　江嚴<lb/>
江嚴於富春縣清泉山遙見一美女紫衣而歌嚴就之<lb/>
數十步女遂𨼆唯見所據石如此數四乃得一紫玉廣<lb/>
一尺又邴浪於九田山見鳥狀如雞色赤鳴如吹笙射<lb/>
之中即入穴浪遂鑿石得一赤玉如鳥形狀也<hi>出列異録</hi>
<pb n="KR3l0118_WYG_401-11a"/>
　　　　唐𤣥宗<hi>已見三百九十六卷</hi>
唐天后嘗召諸皇孫坐於殿上觀其嬉戲因出西國所<lb/>
貢玉環釧盃盤列於前後縱令爭取以觀其志莫不奔<lb/>
競厚有所獲獨𤣥宗端坐略不為動后大奇之撫其背<lb/>
曰此兒當為太平天子因命取玉龍子以賜玉龍子太<lb/>
宗於晉陽宫得之文徳皇后常置之衣箱中及大帝載<lb/>
誕之三日後以珠絡衣褓并玉龍子賜焉其後常藏之<lb/>
内府雖其廣不數寸而温潤精巧非人間所有及𤣥宗<lb/>
<pb n="KR3l0118_WYG_401-11b"/>
即位每京師愆雨必䖍誠祈禱將有霖注逼而視之若<lb/>
奮鱗鬛開元中三輔大旱𤣥宗復祈禱而涉旬無雨帝<lb/>
密投南内之龍池俄而雲物暴起風雨隨作及幸西蜀<lb/>
車駕次渭水將渡駐蹕於水濱左右侍御或有臨流濯<lb/>
弄者於沙中得之上聞驚喜視之泫然流泣曰此吾昔<lb/>
時所寳玉龍子也自後每夜中光彩輝燭一室上既還<lb/>
京為小黄門攘竊以遺李輔國李輔國常置於櫃中輔<lb/>
國將敗夜聞櫃中有聲開視之已亡其所<hi>出明皇雜錄</hi>
<pb n="KR3l0118_WYG_401-12a"/>
　　　　五色玉<lb/>
天寶初安思順進五色玉帶又於左藏庫中得五色玉<lb/>
上怪近日西貢無五色玉令責安西諸蕃蕃言此常進<lb/>
皆為小勃律所刼不達上怒欲征之羣臣多諌獨李林<lb/>
甫贊成上意且言武臣王天運謀勇可將乃命王天運<lb/>
將四萬人兼統諸蕃兵伐之及逼勃律城下勃律君長<lb/>
恐懼請罪悉出寳玉願歲貢獻天運不許即屠城擄二<lb/>
千人及某珠璣而還勃律中有術者言將軍無義不祥<lb/>
<pb n="KR3l0118_WYG_401-12b"/>
天將大風矣行數百里忽驚風四起雪花如翼風激小<lb/>
海水成氷柱起而復摧經半日小海漲湧四萬人一時<lb/>
凍死唯蕃漢各一人得還具奏𤣥宗大驚異即命中使<lb/>
隨二人驗之至小海側氷猶崢嶸如山隔水見兵士屍<lb/>
立者坐者瑩徹可數中使將返氷忽消釋衆屍亦不復<lb/>
見<hi>出酉陽雜俎</hi>
　　　　玉辟邪<lb/>
肅宗賜李輔國香玉辟邪二各髙一尺五寸工巧殆非<lb/>
<pb n="KR3l0118_WYG_401-13a"/>
人工其玉之香可聞數百步雖鏁之於金函石櫃中不<lb/>
能掩其氣或以衣裾悞拂芬馥經年縱澣濯數四亦不<lb/>
消歇輔國常置之坐側一日方巾櫛而辟邪一則大笑<lb/>
一則悲號輔國驚愕失據而囅然者不已悲號者更涕<lb/>
泣交下輔國惡其怪遂碎之為粉没於厠中自後常聞<lb/>
寃痛之聲其輔國所居安邑里芬馥彌月猶在葢舂之<lb/>
為粉愈香故也不周歲而輔國死焉始碎辟邪輔國嬖<lb/>
奴慕容宫知異常物𨼆屑二合魚朝恩不惡輔國之禍<lb/>
<pb n="KR3l0118_WYG_401-13b"/>
以錢三十萬買之而朝恩將伏誅其香化為白蝶沖天<lb/>
而去當時議者以竒香異寶非人臣之所蓄也輔國家<lb/>
藏珍玩皆非世人所識夏即於堂中設迎涼草其色𩔖<lb/>
碧而幹似苦竹葉細於杉雖若乾枯未嘗凋落盛暑束<lb/>
之牕户間涼自至鳳首木髙一尺而雕刻如鸞鳳之形<lb/>
其木頗似枯槁故毛羽禿落不甚盡雖嚴凝之時置於<lb/>
髙堂大厦中而和煦之氣如二三月故别名曰常春水<lb/>
縱以烈火焚之終不燋黑涼草鳳木或出於薛王宅十<lb/>
<pb n="KR3l0118_WYG_401-14a"/>
洲記云火林國出也<hi>出杜陽編</hi>
　　　　軟玉鞭<lb/>
德宗嘗幸興廢宫於複璧閒得寶匣中獲玉鞭其末有<lb/>
文曰軟玉鞭即天寳中異國所獻也瑞妍節文光明可<lb/>
鑒雖藍田之美不能過也屈之則首尾相就舒之則徑<lb/>
直如繩雖以斧鑕鍜研終不傷缺徳宗歎為神物遂命<lb/>
聨蟬繡為嚢碧蠶絲為鞘碧蠶絲即永泰元年東海彌<lb/>
羅國所貢也云其國有桑枝榦盤屈覆地而生大者亦<lb/>
<pb n="KR3l0118_WYG_401-14b"/>
連延十數里小者亦䕃百畆其上有蠶可長四寸其色<lb/>
金其絲碧亦謂之金蠶絲縱之一尺引之一丈反撚為<lb/>
鞘表裏通瑩如貫瑟雖併十夫之力挽之不斷為琴絃<lb/>
鬼神愁為弩絃則箭出一千步為弓絃則箭出五百步<lb/>
上令藏於内府至朱泚犯禁闕其鞭不知所在<hi>出杜陽編</hi>
　　　　玉豬子<lb/>
執金吾陸大鈞從子某其妻嘗夜寢中聞有物啁啾鬭<lb/>
聲既覺於枕下攬之得二物遽以火照皆曰玉豬子也<lb/>
<pb n="KR3l0118_WYG_401-15a"/>
大數寸狀甚精妙置之枕中而寶之自此財貨日增家<lb/>
轉蕃衍有求必遂名位遷騰如此二十年一夕忽失所<lb/>
在而陸氏亦不昌矣<hi>出紀聞列異</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_401-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百七十四</head> <lb/>
    <p>
<pb n="KR3l0118_WYG_274-1a"/>
欽定四庫全書<lb/>
　太平廣記卷二百七十四<lb/>
　　情感<lb/>
　　　買粉兒　　　崔護　　　武延嗣<lb/>
　　　開元製衣女　韋臯　　　歐陽詹<lb/>
　　　薛宜僚　　　戎昱<lb/>
　　　　買粉兒<lb/>
有人家甚富止有一男寵恣過常遊市見一女子美麗<lb/>
<pb n="KR3l0118_WYG_274-1b"/>
賣胡粉愛之無由自逹乃託買粉日徃市得粉便去初<lb/>
無所言積漸乆女深疑之明日復來問曰君買此粉將<lb/>
欲何施答曰意相愛樂不敢自逹然恒欲相見故假此<lb/>
以觀姿耳女悵然有感遂相許以私尅以明夕其夜安<lb/>
寢堂屋以俟女來薄暮果到男不勝其悦把臂曰宿願<lb/>
始伸於此歡踴遂死女惶懼不知所以因遯去明還粉<lb/>
店至食時父母怪男不起徃視已死矣當就殯斂發篋<lb/>
笥中見百餘裹胡粉大小堆積其母曰殺我兒者必此<lb/>
<pb n="KR3l0118_WYG_274-2a"/>
粉也入市遍買胡粉次此女比之手跡如先遂執問女<lb/>
曰何殺我兒女聞嗚咽具以實陳父母不信遂以訴官<lb/>
女曰妾豈復恡死乞一臨尸盡哀縣令許焉徑徃撫之<lb/>
慟哭曰不幸致此若死魂而靈復何恨哉男豁然更生<lb/>
具説情狀遂爲夫婦子孫繁茂<hi>出幽明録</hi>
　　　　崔護<lb/>
博陵崔護姿質甚美而孤潔寡合舉進士第清明日獨<lb/>
遊都城南得居人莊一畝之宫花木叢萃寂若無人扣<lb/>
<pb n="KR3l0118_WYG_274-2b"/>
門乆之有女子自門隙窺之問曰誰耶護以姓字對曰<lb/>
尋春獨行酒渴求飲女入以盃水至開門設牀命坐獨<lb/>
倚小桃斜柯佇立而意屬殊厚妖姿媚態綽有餘妍崔<lb/>
以言挑之不對彼此目注者乆之崔辭去送至門如不<lb/>
勝情而入崔亦睠盼而歸爾後絶不復至及來歲清明<lb/>
日忽思之情不可抑徑徃尋之門院如故而已扄鎖之<lb/>
崔因題詩於左扉曰去年今日此門中人面桃花相暎<lb/>
紅人面不知何處去桃花依舊笑春風後數日偶至都<lb/>
<pb n="KR3l0118_WYG_274-3a"/>
城南復徃尋之聞其中有哭聲扣門問之有老父出曰<lb/>
君非崔護耶曰是也又哭曰君殺吾女崔驚怛莫知所<lb/>
答父曰吾女笄年知書未適人自去年已來常恍惚若<lb/>
有所失比日與之出及歸見在左扉有字讀之入門而<lb/>
病遂絶食數日而死吾老矣惟此一女所以不嫁者將<lb/>
求君子以託吾身今不幸而殞得非君殺之耶又持崔<lb/>
大哭崔亦感慟請入哭之尚儼然在牀崔舉其首枕其<lb/>
股哭而祝曰某在斯須臾開目半日復活老父大喜遂<lb/>
<pb n="KR3l0118_WYG_274-3b"/>
以女歸之<hi>出本事詩</hi>
　　　　武延嗣<lb/>
唐武后載初中左司郎中喬知之有婢名窈娘藝色爲<lb/>
當時第一知之寵待爲之不婚武延嗣聞之求一見勢<lb/>
不可抑既見即留無復還理知之痛憤成疾因爲詩寫<lb/>
以縑素厚賂閽守以逹窈娘窈娘得詩悲咽結三章於<lb/>
裙𢃄赴井而死延嗣見詩遣酷吏誣陷知之破其家知<lb/>
之詩曰石家金谷重新聲明珠十斛買娉婷昔日可憐<lb/>
<pb n="KR3l0118_WYG_274-4a"/>
君自許此時歌舞得人情君家樓閣不曾難好將歌舞<lb/>
借人看富貴雄豪非分理驕奢勢力横相干别君去君<lb/>
終不忍徒勞掩袂傷鉛粉百年離别在高樓一代紅顔<lb/>
爲君盡<hi>出本事詩</hi>
　　　　開元製衣女<lb/>
開元中頒邉軍纊衣製於宫中有兵士於短袍中得詩<lb/>
曰沙塲征戍客寒苦若爲眠戰袍經手作知落阿誰邉<lb/>
蓄意多添線含情更着綿今生已過也結取後身縁兵<lb/>
<pb n="KR3l0118_WYG_274-4b"/>
士以詩白於帥帥進之𤣥宗命以詩遍示六宫曰有作<lb/>
者勿隠吾不罪汝有一宫人自言萬死𤣥宗深憫之遂<lb/>
以嫁得詩人仍謂之曰我與汝結今身縁邉人皆感泣<lb/>
<hi>出本事詩</hi>
　　　　韋臯<lb/>
唐西川節度使韋臯少遊江夏止於姜使君之館姜氏<lb/>
孺子曰荆寳已習二經雖兄呼於韋而恭事之禮如父<lb/>
也荆寳有小青衣曰玉簫年纔十歲常令祇侍韋兄玉<lb/>
<pb n="KR3l0118_WYG_274-5a"/>
簫亦懃於應奉後二載姜使入關求官家累不能行韋乃<lb/>
易居止頭陀寺荆寶亦時遣玉簫往彼應奉玉簫年稍<lb/>
長大因而有情時廉使陳常侍得韋季父書云姪臯久<lb/>
客貴州切望發遣歸覲廉使啟緘遺以舟楫服用仍恐<lb/>
淹留請不相見泊舟江瀨俾篙工促行韋昏瞑拭淚乃<lb/>
裁書以别荆寶寶頃刻與玉簫俱來既悲且喜寶命青<lb/>
衣往從侍之韋以違覲日久不敢俱行乃固辭之遂與<lb/>
言約少則五載多則七年取玉簫因留玉指環一枚并<lb/>
<pb n="KR3l0118_WYG_274-5b"/>
詩一首遺之既五年不至玉簫乃靜禱於鸚鵡洲又逾<lb/>
二年至八年春玉簫歎曰韋家郎君一别七年是不來<lb/>
矣遂絶食而殞姜氏憫其節操以玉環著於中指而同<lb/>
殯焉後韋鎮蜀到府三日詢鞫獄囚滌其寃濫輕重之<lb/>
繫近三百餘人其中一輩五器所拘偷視㕔事私語云<lb/>
僕射是當時韋兄也乃厲聲曰僕射僕射憶姜家荆寶<lb/>
否韋曰深憶之姜曰即某是也公曰犯何罪而重繫答曰<lb/>
某辭違之後尋以明經及第再選青城縣令家人誤爇廨<lb/>
<pb n="KR3l0118_WYG_274-6a"/>
舍庫牌印等韋曰家人之犯固非已尤即與雪寃仍歸<lb/>
墨綬乃奏眉州牧敕下未令赴任遣人監守朱紱其榮<lb/>
且留賔幕時屬大軍之後草創事繁凡經數月方問玉<lb/>
簫何在姜曰僕射維舟之夕與伊留約七載是期既逾<lb/>
時不至乃絶食而終因吟留贈玉環詩云黄雀銜來已<lb/>
數春别時留解贈佳人長江不見魚書至爲遣相思夢<lb/>
入秦韋聞之益増悽歎廣修經像以報夙心且想念之<lb/>
懐無由再會時有祖山人者有少翁之術能令逝者相<lb/>
<pb n="KR3l0118_WYG_274-6b"/>
親但令府公齋戒七日清夜玉簫乃至謝曰承僕射寫<lb/>
經造像之力旬日便當托生却後十三年再爲侍妾以<lb/>
謝鴻恩臨去微笑曰丈夫薄情令人死生隔矣後韋以<lb/>
隴右之功終德宗之代理蜀不替是故年深累遷中書<lb/>
令天下響附瀘僰歸心因作生日節鎭所賀皆貢珍竒<lb/>
獨東川盧八座送一歌姬未當破𤓰之年亦以玉簫爲<lb/>
號觀之乃眞姜氏之玉簫也而中指有肉環隠出不異<lb/>
留别之玉環也韋歎曰吾乃知存殁之分一徃一來玉<lb/>
<pb n="KR3l0118_WYG_274-7a"/>
簫之言斯可驗矣<hi>出雲谿友議</hi>
　　　　歐陽詹<lb/>
歐陽詹字行周泉州晉江人弱冠能屬文天縱浩汗貞<lb/>
元年登進士第畢關試薄遊太原於樂籍中因有所悦<lb/>
情甚相得及歸乃與之盟曰至都當相迎耳即灑泣而<lb/>
别仍贈之詩曰驅馬漸覺遠廻頭長路塵高城已不見<lb/>
况復城中人去意既未甘居情諒多辛五原東北晉千<lb/>
里西南秦一屨不出門一車無停輪流萍與繫瓠早晚<lb/>
<pb n="KR3l0118_WYG_274-7b"/>
期相親尋除國子四門助教住京籍中者思之不已經<lb/>
年得疾且甚乃危粧引髻刃而匣之顧謂女弟曰吾其<lb/>
死矣茍歐陽生使至可以是爲信又遺之詩曰自從别<lb/>
後減容光半是思郎半恨郎欲識舊時雲髻樣爲奴開<lb/>
取縷金箱絶筆而逝及詹使至女弟如言徑持歸京具<lb/>
白其事詹啓函閲之又見其詩一慟而卒故孟簡賦詩<lb/>
序曰閩越之英惟歐陽生詩哭之以能文擢第爰始一<lb/>
命食太學之禄助成均之教有庸績矣我唐貞元年己<lb/>
<pb n="KR3l0118_WYG_274-8a"/>
卯歲曾獻書相府論大事風韻清雅詞旨切直會東方<lb/>
軍興府縣未暇慰薦乆之倦遊太原還來帝京卒官靈<lb/>
臺悲夫生於單貧以狥名故心專勤儉不識聲色及兹<lb/>
筮仕未知洞房纎腰之爲蠱惑初抵太原居大將軍宴<lb/>
席上有妓北方之尤者屢目於生生感悦之留賞累月<lb/>
以爲燕婉之樂盡在是矣既而南轅妓請同行生曰十<lb/>
目所視不可不畏辭焉請待至都而來迎許之乃去生<lb/>
竟以蹇連不克如約過期命甲遣乘密徃迎妓妓因積<lb/>
<pb n="KR3l0118_WYG_274-8b"/>
望成疾不可爲也先死之夕剪其雲髻謂侍兒曰所歡<lb/>
應訪我當以髻爲貺甲至得之以乘空歸授髻於生生<lb/>
爲之慟怨渉旬而生亦殁則韓退之作何蕃書所謂歐<lb/>
陽詹生者也河南穆元道訪予常歎息其事嗚呼鍾愛<lb/>
於男女素其效死夫亦不蔽也大凡以斷割不爲麗色<lb/>
所汨豈若是乎古樂府詩有華山畿玉臺新詠有廬江<lb/>
小吏更相死或𩔖於此暇日偶作詩以繼之云有客非<lb/>
北逐驅馬次太原太原有佳人神艶照行雲座上轉横<lb/>
<pb n="KR3l0118_WYG_274-9a"/>
波流光注夫君夫君意蕩漾即日相交歡定情非一詞<lb/>
結念誓青山生死不變易中誠無間言此爲太學徒彼<lb/>
屬北府官中夜欲相從嚴城限軍門白日欲同居君畏<lb/>
仁人聞忽如隴頭水坐作東西分驚離腸千結滴淚眼<lb/>
雙昏本逹京師廻駕期相追攀宿約始乖阻彼憂己纒<lb/>
綿高髻若黄鸝危鬢如玉蟬纎手自整理剪刀斷其根<lb/>
柔情託侍兒爲我遺所歡所歡使者來侍兒因復前收<lb/>
淚取遺寄深誠祈爲傳封來贈君子願言慰窮泉使者<lb/>
<pb n="KR3l0118_WYG_274-9b"/>
廻復命遲遲蓄悲酸詹生喜言旋倒屨走迎門長跪聽<lb/>
未畢驚傷涕漣漣不飲亦不食哀心百千端襟情一夕<lb/>
空清爽旦日殘哀哉浩然氣潰散歸化元短生雖别離<lb/>
長夜無阻難雙魂終㑹合兩劒遂蜿蜒丈夫早通脱巧<lb/>
笑安能干防身本苦節一去何由還後生莫沈迷沈迷<lb/>
䘮其眞<hi>出閩川名士傳</hi>
　　　　薛宜僚<lb/>
薛宜僚會昌中爲左庶子充新羅册贈使由青州泛海<lb/>
<pb n="KR3l0118_WYG_274-10a"/>
船頻阻惡風雨至登舟却漂廻泊青州郵傳一年節使<lb/>
烏漢真尤加待遇籍中飲妓叚東美者薛頗屬情連帥<lb/>
置於驛中是春薛發日祖筵嗚咽流涕東美亦然乃於<lb/>
席上留詩曰阿母桃花方似錦王孫草色正如烟不須<lb/>
更向滄溟望惆悵歡情恰一年薛到外國未行册禮旌<lb/>
節曉夕有聲旋染疾謂判官苖甲曰東美何故頻見夢<lb/>
中乎數日而卒苖攝大使行禮薛旋櫬廻及青州東美<lb/>
乃請告至驛素服執奠哀號撫柩一慟而卒情縁相感<lb/>
<pb n="KR3l0118_WYG_274-10b"/>
頗爲竒事<hi>出杼情集</hi>
　　　　戎昱<lb/>
韓晉公滉鎭浙西戎昱爲部内刺史郡有酒妓善歌色<lb/>
亦閑妙昱情屬甚厚浙西樂將聞其能白滉召置籍中<lb/>
昱不敢留俄於湖上爲歌詞以贈之且曰至彼令歌必<lb/>
首唱是詞既至韓爲開筵自持盃令歌送之遂唱戎詞<lb/>
曲既終韓問曰戎使君於汝寄情耶妓悚然起立曰然<lb/>
淚下隨言韓令更衣待命席上爲之憂危韓召樂將責<lb/>
<pb n="KR3l0118_WYG_274-11a"/>
曰戎使君名士留情郡妓何故不知而召置之成余之<lb/>
過乃十笞之命妓與百縑即時歸之其詞曰好去春風<lb/>
湖上亭柳條藤蔓繫人情黄鶯乆住渾相戀欲别頻啼<lb/>
四五聲<hi>出本事詩</hi>
　<lb/>
　<lb/>
　<lb/>
　<lb/>
<pb n="KR3l0118_WYG_274-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百七十四<lb/>
</p>
<p>
</p>
  </div>
</body>
</text>
</TEI>
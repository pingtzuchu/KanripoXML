<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷七十三</head> <lb/>
    <p>
<pb n="KR3l0118_WYG_073-1a"/>
欽定四庫全書<lb/>
　太平廣記卷七十三<lb/>
　　道術三<lb/>
　　　周賢者　　　王常　　　　葉虛中<lb/>
　　　鄭君　　　　程逸人　　　李處士<lb/>
　　　駱𤣥素　　　趙操　　　　崔𤣥亮<lb/>
　　　　周賢者<lb/>
唐則天朝相國裴炎第四弟為虢州司户虢州有周賢<lb/>
<pb n="KR3l0118_WYG_073-1b"/>
者居深山不詳其所自與司户善謂曰公兄為相甚善<lb/>
然不出三年當身戮家破宗族皆誅可不懼乎司户具<lb/>
悉其行事知非常人也乃涕泣而請救周生曰事猶未<lb/>
萌有得脱理急至都以吾言告兄求取黄金五十鎰將<lb/>
來吾扵𢎞農山中為作章醮可以移禍殃矣司户扵是<lb/>
取急還都謁兄河東侯炎炎為人睦親扵友悌甚至每<lb/>
兄弟自逺來則同卧談笑雖彌厯旬日不歸内寢焉司<lb/>
户夜中以周賢語告之且求其金炎不信鬼神至扵邪<lb/>
<pb n="KR3l0118_WYG_073-2a"/>
俗鎮厭常呵怒之聞弟言大怒曰汝何不知大方而随<lb/>
俗幻惑此愚輩何解而欲以金與之且世間巫覡好託<lb/>
鬼神取人財物吾見之常切齒今汝何故忽有此言静<lb/>
而思之深令人恨司户泣曰周賢者識非俗幻每見發<lb/>
言未嘗不中兄為宰相家計温足何惜少金不令轉災<lb/>
為祥也炎滋怒不應司户知兄志不可奪惆悵辭歸𢎞<lb/>
農時河東侯初立則天為皇后専朝擅權自謂有泰山<lb/>
之安故不信周言而却怒恨及嵗餘天皇崩天后漸親<lb/>
<pb n="KR3l0118_WYG_073-2b"/>
朝政忌害大臣嫌隙轉搆乃思周賢者語即令人至𢎞<lb/>
農召司户至都炎餽具黄金令求賢者扵𢎞農諸山中<lb/>
盡不得尋至南陽襄陽江陵山中乃得之告以兄言賢<lb/>
者因與還𢎞農謂司户曰往年禍害未成故可壇塲致<lb/>
請今災殃已搆不久滅門何求之有且吾前月中至洛<lb/>
見裴令𬒳戮繫其首扵右足下事已如此且無免勢君<lb/>
勿更言且吾與司户相知日久不可令君與兄同禍可<lb/>
求百兩金與君一房章醮請帝可以得免若言裴令終<lb/>
<pb n="KR3l0118_WYG_073-3a"/>
無益也司户即市金與賢者入𢎞農山中設壇塲奏章<lb/>
請命法事畢仍藏金扵山中謂司户曰君一房免禍矣<lb/>
然急去官移家襄陽司户即遷家襄陽月餘而染風疾<lb/>
十月而裴令下獄極刑兄弟子姪皆従而司户風疾在<lb/>
襄州有司奏請誅之天后曰既染風疾死在旦夕不須<lb/>
問此一房特宜免死由是得免初河東侯遇害之夕而<lb/>
犬咬其首曵焉及明守者求得之因以髪繫其首扵右<lb/>
足下竟如初言<hi>出紀聞</hi>
<pb n="KR3l0118_WYG_073-3b"/>
　　　　王常<lb/>
王常者洛陽人負氣尚義見人不平必手刃之見人飢<lb/>
寒至扵解衣推食畧無難色至徳二年常扵終南山逰<lb/>
遇風雨宿扵山中夜將半雨晴雲飛月朗風恬常慨然<lb/>
四望而歎曰我欲平天下亂無一人之柄以佐我無尺<lb/>
土之封以資我我欲救天下之飢寒而又衣食亦不自<lb/>
充天地神祗福善固不足信言訖有一神人自空而下<lb/>
謂常曰爾何此言常按劒沉吟良久乃對曰我言者生<lb/>
<pb n="KR3l0118_WYG_073-4a"/>
平之志也是何神聖降臨此間神人曰我有術黄金可<lb/>
成水銀可死雖不足平禍亂亦可少濟人之飢寒爾能<lb/>
受術扵我以救世人飢寒乎常曰我聞此術是神仙之<lb/>
術空有其名未之見也况載籍之内備叙秦皇漢武好<lb/>
此道終無成但為千載之譏誚神人曰秦皇漢武帝王<lb/>
也帝王處救人之位自有救人之術而不行反求神仙<lb/>
之術則非爾無救人之位欲救天下之人固可行此術<lb/>
常曰黄金成水銀死真有之乎神人曰勿疑有之哉夫<lb/>
<pb n="KR3l0118_WYG_073-4b"/>
黄金生扵山石其始也是山石之精而千年為水銀水<lb/>
銀受太隂之氣固流蕩而不凝定㣲遇純陽之氣合則<lb/>
化黄金扵倐忽也今若以水銀欲化成黄金必須在山<lb/>
即化不在山即不化但遇純隂之石氣合即化也我有<lb/>
書君受之勿疑常乃再拜神人神人扵䄂中取一卷書<lb/>
授常常跪受訖神人誡之曰讀此書盡了黄白之道異<lb/>
日當却付一人勿輕授勿終祕勿授之以貴人勿授之<lb/>
以道流僧徒彼皆少有救人之術勿授之以不義之輩<lb/>
<pb n="KR3l0118_WYG_073-5a"/>
彼必不以飢寒為念黄金成濟人之外勿奢逸珍重我<lb/>
術珍重我言如不然天奪爾算常又再拜曰神人今授<lb/>
我聖術固終身無忘也但乞示我是何神聖使我知大<lb/>
恵之處神仙曰我山神也昔有道人藏此書扵我山今<lb/>
遇爾義烈之人是以付爾言訖而滅常得此書讀之遂<lb/>
成其術爾後多逰厯天下以黄金賑濟乏絶<hi>出竒事記</hi>
　　　　葉虚中<lb/>
唐貞元初丹陽令王瓊三年調集皆黜落甚惋憤乃齋<lb/>
<pb n="KR3l0118_WYG_073-5b"/>
宿扵茅山道士葉虛中求奏章以問吉凶虚中年九十<lb/>
餘強為奏之其章随香煙飛上縹緲不見食頃復堕地<lb/>
有朱書批其末云受金百兩折禄三年枉殺二人死後<lb/>
處分後一年瓊果得暴疾終<hi>出獨異志</hi>
　　　　鄭君<lb/>
唐貞元末鄭君知塩鐵信州院常有頑夫不察所従來<lb/>
毎扵人吏處恐脇茶酒鄭君擒至笞脊方庭錬鑛次計<lb/>
銀數萬兩杖訖曵去色返揚揚呼曰且㸔此物得成否<lb/>
<pb n="KR3l0118_WYG_073-6a"/>
果竟不變鄭君怒枷送塩鐡使江西李公公即棒殺之<lb/>
旬日又至復扵爐處言曰㸔更得成就否亦如前鄭公<lb/>
令捉倒先折脚笞死沃以豕血埋獄中明旦擺撥復自<lb/>
門來至使等驚異皆迎接曰我本與汝作戱鑛但重錬<lb/>
無慮也乃去鄭君視扵瘞所悉已無矣銀並成就従不<lb/>
復見矣<hi>出逸史</hi>
　　　　程逸人<lb/>
上黨有程逸人者有符術劉悟為澤潞莭度臨沼縣民<lb/>
<pb n="KR3l0118_WYG_073-6b"/>
蕭季平家甚富忽一日無疾暴卒逸人嘗受平厚恵聞<lb/>
其死即馳往視之語其子云爾父未當死盖為山神所<lb/>
召治之尚可活于是朱書一符向空擲之僅食頃季平<lb/>
果蘇其子問父向安適乎季平曰我今日方起忽見一<lb/>
綠衣人云霍山神召我由是與使者俱行約五十餘里<lb/>
適遇丈夫朱衣仗劍怒目従空而至謂我曰程斬邪召<lb/>
汝汝可即去扵是綠衣者馳走若有懼朱衣人牽我復<lb/>
偕來有頃忽覺醒然其家驚異因質問逸人曰所謂程<lb/>
<pb n="KR3l0118_WYG_073-7a"/>
斬邪者誰邪逸人曰吾學扵師氏歸氏龍虎斬邪符籙<lb/>
因觧所佩籙嚢以示之人方信其不誣逸人後逰閩越<lb/>
竟不知所在<hi>出宣室志</hi>
　　　　李處士<lb/>
李文公翺自文昌宫出刺合淝郡公性𥚹直方正未嘗<lb/>
信巫覡之事郡客李處士者自云能通神人之言言事<lb/>
頗中合郡肅敬如事神明公下車旬月乃投刺候謁禮<lb/>
容甚倨公謂曰仲尼大聖也而云未知生焉知死子能<lb/>
<pb n="KR3l0118_WYG_073-7b"/>
賢扵宣父邪生曰不然獨不見阮生著無鬼論精辨宏<lb/>
贍人不能屈果至見鬼乎且公骨肉間旦夕當有遘疾<lb/>
沉困者苟晏安酖毒則已成五常粗偹請以七情孰忍<lb/>
視溺而不援㦲公愈怒立命械繫之夫人背疽明日内<lb/>
潰果不食昏暝百刻不糁遍召醫藥曽無少瘳愛女十<lb/>
人既笄未嫁環牀<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>而泣自歸咎扵文公之桎梏李<lb/>
生也公以鴛鴦義重息裔情牽不得已觧縲絏而祈叩<lb/>
之則曰若手翰一文俟夜當祈之宜留黒篆同焚當可<lb/>
<pb n="KR3l0118_WYG_073-8a"/>
脱免仍誡曰慎勿箋易鈆槧他無所須矣公竟受教即<lb/>
自草祝語潔手書之公性𥚹且疑數紙皆誤不能爽約<lb/>
則又再書炬灺更深疲扵毫硯克意一幅繕札稍嚴而<lb/>
官位之中竟箋一字既逾時刻遂并符以焚焚畢呻吟<lb/>
頓减合室相慶黎明李生候謁公深徳之生曰禍則見<lb/>
免猶謂遲遲誡公無得漏略何為復注一字公曰無之<lb/>
生曰祝詞在斯因探懐以出示則昨夕所燼之文也公<lb/>
驚愕慚赧避席而拜酬之厚幣竟無所取旬日告别不<lb/>
<pb n="KR3l0118_WYG_073-8b"/>
知所往疾亦漸間<hi>出唐闕史</hi>
　　　　駱𤣥素<lb/>
趙州昭慶民駱𤣥素者為小吏得罪扵縣令遂遁跡而<lb/>
去令怒分捕甚急遂匿身山谷中忽遇老翁衣褐衣質<lb/>
狀凡陋䇿杖立扵長松之下召𤣥素訊之曰爾安得至<lb/>
此耶𤣥素對得罪扵縣令遁逃至此幸翁見容翁引𤣥<lb/>
素入深山僅行十餘里至一巖穴見二茅齋東西相向<lb/>
前臨積水珍木竒花羅列左右有侍童一人年甚少總<lb/>
<pb n="KR3l0118_WYG_073-9a"/>
角衣短褐白衣緯帶革舄居扵西齋其東齋有藥竈命<lb/>
𤣥素候火老翁自稱東真君命𤣥素以東真呼之東真<lb/>
以藥十餘粒令𤣥素餌之且曰可以治飢矣自是𤣥素<lb/>
絶粒僅嵗餘授符術及吸氣之法盡得其妙一日又謂<lb/>
𤣥素曰子可歸矣既而送𤣥素至縣南數十里執手而<lb/>
别自此以符術行里中常有孕婦過期不産𤣥素以符<lb/>
一道令餌之其夕即産扵兒手中得所吞之符其他神<lb/>
效不可具述其後𤣥素犯法刺史杖殺之凡月餘其尸<lb/>
<pb n="KR3l0118_WYG_073-9b"/>
如生曽無委壊之色盖餌靈藥所致扵是里人收瘞之<lb/>
時寳厯元年夏月也<hi>出宣室志</hi>
　　　　趙操<lb/>
趙操者唐相國憬之孽子也性踈狂不慎相國屢加教<lb/>
戒終莫改悔有過懼罪因盗小吏之驢擕私錢二緡竄<lb/>
扵旗亭下不日錢盡遂南出啓夏門恣意縦驢従其所<lb/>
徃俄屆南山漸入深逺猿鳥一徑非畜乗所歴操即繫<lb/>
驢山木躋攀獨往行可二十里忽遇人居因即欵門既<lb/>
<pb n="KR3l0118_WYG_073-10a"/>
入有二白髪叟謂操曰汝既至可以少留操顧其室内<lb/>
妻妾孤幼不異俗世操端無所執但恣逰山水而甚安<lb/>
焉月餘二叟謂操曰勞汝入都為吾市山中所要操則<lb/>
應命二叟曰汝所乗驢貨之可得五千汝用此依吾所<lb/>
約買之而還操因曰操大人方為國相今者入京懼其<lb/>
收維且驢非已畜何容便貨况縶之山門今已一月其<lb/>
存亡不可知也二叟曰第依吾教勿過憂苦操即出山<lb/>
宛見其驢尚在還乗之而馳足力甚壯貨之果得五千<lb/>
<pb n="KR3l0118_WYG_073-10b"/>
因探懐中二叟所示之書惟買水銀耳操即為交易薄<lb/>
晚而歸終暝遂及二叟之舍二叟即以雜藥燒煉俄而<lb/>
化為黄金因以此術示之扵操自爾半年二叟徐謂操<lb/>
曰汝可歸寜三年之後當與汝㑹扵茅廬操願㽞不獲<lb/>
于是辭訣及家相國薨再宿矣操過小祥則又入山岐<lb/>
路木石峯巒樹木皆非向之所經也操亟返服闋因告<lb/>
别昆弟逰扵江湖至今無覊扵世従學道者甚衆操終<lb/>
無傳焉<hi>出集異記</hi>
<pb n="KR3l0118_WYG_073-11a"/>
　　　　崔𤣥亮<lb/>
唐太和中崔𤣥亮為湖州牧嘗有僧道閑善藥術崔曽<lb/>
求之僧曰此術不難求但利扵此者必及隂譴可令君<lb/>
侯一見耳乃遣崔市汞一斤入瓦鍋納一紫丸盖以方<lb/>
瓦疊炭埋鍋鞴而焰起謂崔曰只成銀無以取信公宜<lb/>
䖍心想一物則自成矣食頃僧夹鍋扵水盆中笑曰公<lb/>
想何物崔曰想我之形僧取以示之若笵金焉眉目巾<lb/>
笏悉具之矣此則神仙之術不可厚誣但罕遇其流有<lb/>
<pb n="KR3l0118_WYG_073-11b"/>
自言者皆妄焉耳<hi>出唐年𥙷録</hi>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷七十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百七十九</head> <lb/>
    <p>
<pb n="KR3l0118_WYG_179-1a"/>
欽定四庫全書<lb/>
　太平廣記卷一百七十九<lb/>
　　貢舉二<lb/>
　　　杜正𤣥　　　李義琛　　　陳子昻<lb/>
　　　王維　　　　楊瑄　　　　蕭穎士<lb/>
　　　喬彝　　　　許孟容　　　張正甫<lb/>
　　　閻濟美　　　潘炎　　　　令狐峘<lb/>
　　　熊執易<lb/>
<pb n="KR3l0118_WYG_179-1b"/>
　　　　杜正𤣥<lb/>
隋仁夀中杜正𤣥正蔵正倫俱以秀才擢第隋代舉進<lb/>
士摠一十人正倫一家三人<hi>出談賓錄</hi>
　　　　李義琛<lb/>
武徳五年李義琛與弟義琰三従弟上徳同年三人進<lb/>
士義琛等隴西人世居鄴城國初草創未定家業素貧<lb/>
乏與上徳同居事従姑定省如親焉隨計至潼闗遇大<lb/>
雪逆旅不容有咸陽商人見而憐之延與同寢處居數<lb/>
<pb n="KR3l0118_WYG_179-2a"/>
日雪霽而去琛等議鬻驢以一醉酬之商人竊知不辭<lb/>
而去復先贈以稻糧琛後宰咸陽召商人與之抗禮親<lb/>
厚位至刑部侍郎雍州長史義琰相髙宗上徳司門郎<lb/>
中<hi>出摭言</hi>
　　　　陳子昻<lb/>
陳子昻蜀射洪人十年居京師不為人知時東市有賣<lb/>
胡琴者其價百萬日有豪貴𫝊視無辨者子昻突出於<lb/>
衆謂左右可輦千緡市之衆咸驚問曰何用之答曰余<lb/>
<pb n="KR3l0118_WYG_179-2b"/>
善此樂㦯有好事者曰可得一聞乎答曰余居宣陽里<lb/>
指其第處并具有酒明日専候不唯衆君子榮顧且各<lb/>
宜邀召聞名者齊赴乃幸遇也來晨集者凡百餘人皆<lb/>
當時重譽之士子昻大張讌席具珍羞食畢起捧胡琴<lb/>
當前語曰蜀人陳子昻有文百軸馳走京轂碌碌塵土<lb/>
不為人所知此樂賤工之役豈愚留心哉遂舉而棄之<lb/>
舁文軸兩案遍贈㑹者㑹既散一日之内聲華溢都時<lb/>
武攸宜為建安王辟為記室後拜拾遺歸覲為叚簡所<lb/>
<pb n="KR3l0118_WYG_179-3a"/>
害<hi>出獨異記</hi>
　　　　王維<lb/>
王維右丞年未弱冠文章得名性閑音律妙能琵琶遊<lb/>
厯諸貴之間尤為岐王之所眷重時進士張九臯聲稱<lb/>
藉甚客有出入公主之門者為其地公主以詞牒京兆<lb/>
試官令以九臯為解頭維方將應舉言於岐王仍求庇<lb/>
借岐王曰貴主之強不可力争吾為子畫焉子之舊詩<lb/>
清越者可錄十篇琵琶新聲之怨切者可度一曲後五<lb/>
<pb n="KR3l0118_WYG_179-3b"/>
日至吾維即依命如期而至岐王謂曰子以文士請謁貴<lb/>
主何門可見哉子能如吾之教乎維曰謹奉命岐王乃<lb/>
出錦繡衣服鮮華竒異遣維衣之仍令齎琵琶同至公<lb/>
主之第岐王入曰承貴主出内故擕酒樂奉醼即令張<lb/>
筵諸伶旅進維妙年潔白風姿都美立於行公主顧之<lb/>
謂岐王曰斯何人哉答曰知音者也即令獨奏新曲聲<lb/>
調哀切滿坐動容公主自詢曰此曲何名維起曰號鬱<lb/>
輪袍公主大竒之岐王因曰此生非止音律至於詞學<lb/>
<pb n="KR3l0118_WYG_179-4a"/>
無出其右公主尤異之則曰子有所為文乎維則出獻<lb/>
懐中詩卷呈公主公主既讀驚駭曰此皆兒所誦習常<lb/>
謂古人佳作乃子之為乎因令更衣昇之客右維風流<lb/>
蘊藉語言諧戱大為諸貴所欽瞩岐王因曰若令京兆<lb/>
府今年得此生為解頭誠為國華矣公主乃曰何不遣<lb/>
其應舉岐王曰此生不得首薦義不就試然已承貴主<lb/>
論託張九臯矣公主笑曰何預兒事本為他人所託顧<lb/>
謂維曰子誠取當為子力致焉維起謙謝公主則召試<lb/>
<pb n="KR3l0118_WYG_179-4b"/>
官至第遣宫婢𫝊教維遂作解頭而一舉登第矣及為<lb/>
太樂丞為伶人舞黄師子坐出官黄師子者非一人<lb/>
不舞也天寳末祿山初陷西京維及鄭䖍張通等皆處<lb/>
賊庭洎尅復俱囚於宣楊里楊國忠舊宅崔圓因召於<lb/>
私第令畫數壁當時皆以圓勲貴無二望其救解故運<lb/>
思精巧頗絶其藝後由此事皆従寛典至於貶黜亦獲<lb/>
善地今崇義里竇丞相易直私第即圓舊宅也畫尚在<lb/>
焉維累為給事中祿山授以偽官及賊平兄縉為北都<lb/>
<pb n="KR3l0118_WYG_179-5a"/>
副留守請以已官爵贖之由是免死累為尚書右丞於<lb/>
藍田置别業畱心釋典焉<hi>出集異記</hi>
　　　　楊暄<lb/>
楊國忠之子暄舉明經禮部侍郎逹奚珣考之不及格<lb/>
將黜落懼國忠而未敢定時駕在華清宫珣子撫為㑹<lb/>
昌尉珣遽召使以書報撫令候國忠具言其狀撫既至<lb/>
國忠私第五鼓初起列火滿門將欲趨朝軒葢如市國<lb/>
忠方乘馬撫因趨入謁於燭下國忠謂其子必在選中<lb/>
<pb n="KR3l0118_WYG_179-5b"/>
撫葢㣲笑意色甚歡撫乃白曰奉大人命相君之子試<lb/>
不中然不敢黜退國忠却立大呼曰我兒何慮不富貴<lb/>
豈藉一名為鼠輩所賣耶不顧乘馬而去撫惶駭遽奔<lb/>
吿於珣曰國忠恃勢倨貴使人之慘舒出於咄嗟奈何<lb/>
以挍其曲直因致暄於上第既為户部侍郎珣纔自禮<lb/>
部侍郎轉吏部侍郎與同列暄話於所親尚嘆已之淹<lb/>
徊而謂珣遷改疾速<hi>出明皇雜錄</hi>
　　　　蕭穎士<lb/>
<pb n="KR3l0118_WYG_179-6a"/>
蕭穎士開元二十三年及第恃才傲物漫無與比常自<lb/>
攜一壺逐勝郊野偶憩於逆旅獨酌獨吟㑹有風雨暴<lb/>
至有紫衣老人領一小僮避雨於此穎士見其散冗頗<lb/>
肆陵侮逡巡風定雨霽車馬卒至老人上馬呵殿而去<lb/>
穎士倉忙覘之左右曰吏部王尚書尚書名丘穎士常<lb/>
造門未之面極驚愕明日具長牋造門謝丘命引至廡<lb/>
下坐責之且曰所恨與子非親屬當庭訓之耳頃曰子<lb/>
負文學之名倨忽如此止於一第乎穎士終揚州功曹<lb/>
<pb n="KR3l0118_WYG_179-6b"/>
<hi>出明皇雜錄</hi>
　　　　喬彞<lb/>
喬彞京兆府解試時有二試官彞日午扣門試官令引<lb/>
入則已曛醉視題曰幽蘭賦彞不肯作曰兩箇漢相對<lb/>
作得此題速改之遂改渥洼馬賦曰此可矣奮筆斯須<lb/>
而成警句云四蹄曳練翻瀚海之驚瀾一噴生風下湘<lb/>
山之亂葉便欲首送京兆曰喬彞峥嶸甚以解副薦之<lb/>
可也<hi>出幽閒鼓吹</hi>
<pb n="KR3l0118_WYG_179-7a"/>
　　　　許孟容<lb/>
許孟容進士及第學究登科時號錦襖子上著莎衣蔡<lb/>
京與孟容同<hi>出摭言</hi>
　　　　張正甫<lb/>
李丞相絳先人為襄州督部方赴舉求鄉薦時樊司空<lb/>
澤為節度使張常侍正甫為判官主鄉薦張公知絳有<lb/>
前途啓司空曰舉人中悉不如李秀才請只送一人諸<lb/>
人之資悉以奉之欣然允諾又薦絳弟為同舍郎絳感<lb/>
<pb n="KR3l0118_WYG_179-7b"/>
澤殊常之恩不十年登庸澤之子宗易為朝官人問宗<lb/>
易之文於絳絳戯而答曰葢代時人因以葢代為口實<lb/>
相見論文必曰莫是李三葢代否及絳為户部侍郎也<lb/>
常侍為本司郎中因㑹把酒請侍郎唱歌李終不唱而<lb/>
哂之滿席大噱<hi>出嘉話錄</hi>
　　　　閻濟美<lb/>
閻濟美前朝公司卿許與定分一志不為某三舉及第<lb/>
初舉劉單侍郎下雜文落第二舉坐王侍郎雜文落第<lb/>
<pb n="KR3l0118_WYG_179-8a"/>
某當是時年已蹭蹬常於江激往徑山欽大師處問法<lb/>
是春某既下第又將出闗因獻座主六韻律詩曰謇諤<lb/>
王臣直文明雅量全望鑪金自躍應物鏡何偏南國幽<lb/>
沈盡東堂禮樂宣輸今逰異士更昔至公年芳樹歡新<lb/>
景青雲泣暮天唯愁鳯池拜孤賤更誰憐座主覽焉問<lb/>
某今年何者退落具以實告先榜落第座主赧然變色<lb/>
深有遺才之嘆乃曰所投六韻必展後效足下南去幸<lb/>
無疑將來之事某遂出闗秋月江東求薦名到省後兩<lb/>
<pb n="KR3l0118_WYG_179-8b"/>
都置舉座主已在洛下比某到洛更無相知便投跡清<lb/>
化里店屬時物翔貴囊中但有五縑䇿蹇驢而已有舉<lb/>
公盧景莊已為東府首薦亦同處焉僕馬甚豪與某相<lb/>
揖未交一言久乃問某曰閻子自何至止對曰従江東<lb/>
來敬奉不敢怠景莊一旦際暮醉歸忽蒙問某行第乃<lb/>
曰閻二十消息絶好景莊大險某對曰不然必先大府<lb/>
首薦聲價已振京洛如某逺地一送豈敢望有成哉景<lb/>
莊曰足下定矣十一月下旬遂試雜文十二月三日天<lb/>
<pb n="KR3l0118_WYG_179-9a"/>
津橋放雜文榜景莊與某俱過其日苦寒是月四日天<lb/>
津橋作鋪帖經景莊尋被黜落某具前白主司曰某早<lb/>
畱心章句不工帖書必恐不及格主司曰可不知禮闈<lb/>
故事亦許詩贖某致詞後紛紛去畱某又遽前白主司<lb/>
曰侍郎開奬勸之路許作詩贖帖未見題出主司曰賦<lb/>
天津橋望洛城殘雪詩某只作得二十字某詩曰新霽<lb/>
洛城端千家積雪寒未収清禁色偏向上陽殘已聞主<lb/>
司催納詩甚急日勢又晚某告主司天寒水凍書不成<lb/>
<pb n="KR3l0118_WYG_179-9b"/>
字便聞主司䖏分得句見在將來主司一覽所納稱賞<lb/>
再三遂唱過其夕景莊相賀云前與足下並鋪試蜡日<lb/>
祈天宗賦竊見足下用魯丘對衛賜據義衛賜則子貢<lb/>
也足下書衛賜作駟馬字唯以此奉憂耳某聞是說反<lb/>
思之實作駟馬字意甚惶駭比榜出某濫忝第與狀頭<lb/>
同參座主座主曰諸公試日天寒急景寫札雜文或有<lb/>
不如法今恐文書到西京須呈宰相請先輩等各買好<lb/>
紙重來請印如法寫浄送納抽其退本諸公大喜及某<lb/>
<pb n="KR3l0118_WYG_179-10a"/>
撰本却請出駟字上朱㸃極大座主還闕之日獨揖前<lb/>
曰春間遺才所投六韻不敢暫忘聊副素約耳<hi>出乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>
　　　　潘炎<lb/>
侍郎潘炎進士牓有六異朱遂為朱滔太子王表為李<lb/>
納女壻彼軍呼為駙馬趙博宣為冀定押衙𡊮同直入<lb/>
番為阿師竇常二十年稱前進士奚某亦有事時謂之<lb/>
六差竇常新及第薛某給事宅中逢桑道茂給事曰竇<lb/>
秀才新及第早晚得官桑生曰二十年後方得官一坐<lb/>
<pb n="KR3l0118_WYG_179-10b"/>
皆哂不信然果耳五度奏官皆敇不下即攝職數四其<lb/>
如命何<hi>出嘉話錄</hi>
　　　　令狐峘<lb/>
大厯十四年改元建中禮部侍郎令狐峘下二十二人<lb/>
及第時執政間有怒薦託不従勢擬傾覆峘惶恐甚因<lb/>
進其私書上謂峘無良放牓日竄逐不得與生徒相面<lb/>
後十年門人田敦為明州刺史峘量移本州别駕敦始<lb/>
使陳謝恩之禮<hi>出摭言</hi>
<pb n="KR3l0118_WYG_179-11a"/>
　　　　熊執易<lb/>
熊執易通於易義建中四年侍郎李紓試易簡知險阻<lb/>
論執易端座割析傾動塲中一舉而㨗<hi>出國史𥙷</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_179-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百七十九<lb/>
</p>
<p>
</p>
  </div>
</body>
</text>
</TEI>
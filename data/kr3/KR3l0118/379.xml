<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百七十九</head>
    <p>
<pb n="KR3l0118_WYG_379-1a"/>
欽定四庫全書<lb/>
　太平廣記卷三百七十九　宋　李昉等　編<lb/>
　　再生五<lb/>
　　　劉薛　　　李清　　　　　鄭師辯<lb/>
　　　法慶　　　開元選人　　　崔明達<lb/>
　　　王掄　　　費子玉　　　　梅先<lb/>
　　　　劉薛<lb/>
晉太元九年西河離石縣有胡人劉薛者暴疾亡而心<lb/>
<pb n="KR3l0118_WYG_379-1b"/>
下猶煖其家不敢殯殮經七日而蘇言初見兩吏錄去<lb/>
向北行不測逺近至十八重地獄隨報輕重受諸楚毒<lb/>
忽觀世音語云汝緣未盡若得再生可作沙門今洛下<lb/>
齊城丹陽會稽並有阿育王塔可往禮拜若壽終不墮<lb/>
地獄語竟如墜髙巖忽然醒寤因此出家法名恵達遊<lb/>
行禮塔次至丹陽未知塔處乃登城西望見長十里有<lb/>
異氣色因就禮拜果是先阿育王塔之所也由是定知<lb/>
必有舎利乃聚衆掘之入地一丈得石牌三下有鐵函<lb/>
<pb n="KR3l0118_WYG_379-2a"/>
函中復有銀函函中又有金函盛三舍利及爪髮薛乃<lb/>
於此處造一塔焉<hi>出塔寺記</hi>
　　　　李清<lb/>
李清者吳興於潛人也仕桓温大司馬府參軍督護於<lb/>
府得病還家而死經夕蘇活說云初見傳敎持信幡喚<lb/>
之云公欲相見清謂是温召即起束帶而去出門見一<lb/>
竹轝便令入中二人推之疾速如馳至一朱門見阮敬<lb/>
時敬已死三十年矣敬問清曰卿何時來知我家何似<lb/>
<pb n="KR3l0118_WYG_379-2b"/>
清云卿家暴惡敬便雨淚言知吾子孫如何荅云且可<lb/>
敬云我今令卿得脫汝能料理吾家否清云若能如此<lb/>
不負大恩敬言僧達道人在官師甚被敬禮當苦告之<lb/>
還内良久遣人出云門前四層寺官所起也僧達常以<lb/>
平旦入寺禮拜宜就求哀清往其寺見一沙門語曰汝<lb/>
是我前世生時弟子已經七世受福迷著世樂忘失本<lb/>
業背正就邪當受大罪今可改悔和尚明出當相助清<lb/>
還先轝中夜寒噤凍至曉門開僧達果出清便隨逐稽<lb/>
<pb n="KR3l0118_WYG_379-3a"/>
顙僧達云汝當革為善歸命佛法歸命比邱僧受此三<lb/>
歸可得不横死受持勤者亦不經苦難清便奉受又見<lb/>
昨所遇沙門長跪請曰此人僧達宿世弟子忘正失法<lb/>
方將受苦先緣所追今得歸命願垂慈愍答曰先是福<lb/>
人當易拔濟耳便還向朱門俄遣人出云李參軍可去<lb/>
敬時亦出與清一青竹杖令閉眼騎之清如其言忽然<lb/>
至家家中啼哭及鄉親塞堂欲入不得會買材還家人<lb/>
及客赴監視之唯尸在地清入至牀前聞其尸臭自念<lb/>
<pb n="KR3l0118_WYG_379-3b"/>
悔還得外人逼突不覺入少時於是而活即營理敬家<lb/>
分宅以居於是歸心法寶勸信法敎遂作佳流弟子<hi>出𡨕</hi>
<hi>祥記</hi>
　　　　鄭師辯<lb/>
唐東宫右監門兵曹參軍鄭師辯年未弱冠暴死三日<lb/>
而蘇自言初有數人見收將人入官府大門有見囚百<lb/>
餘人皆重行北面立凡為六行其前行者形狀肥白好<lb/>
衣服如貴人後行漸痩惡或著枷鎖或但去巾帶偕行<lb/>
<pb n="KR3l0118_WYG_379-4a"/>
連袖嚴兵守之師辯至配入第三行東頭第三立亦巾<lb/>
帶連袂辯憂懼専心念佛忽見平生相識僧來入兵團<lb/>
内兵莫之止因至辯所謂曰平生不修福今忽如何辯<lb/>
求請救僧曰吾今救汝得出可持戒耶辯曰諾須臾吏<lb/>
引入諸囚至官前以次詰問尋於門外僧為受五戒用<lb/>
瓶水灌其額謂曰日西當活又以黄帔一枚與辯曰披<lb/>
此至家置浄處也仍示歸路辯披之而歸至家晚帔至<lb/>
牀角上既而目開身動家人驚散謂屍欲起唯母不去<lb/>
<pb n="KR3l0118_WYG_379-4b"/>
問曰汝活耶辯曰日西當活辯意時疑日午問母母曰<lb/>
夜半方知死生相違晝夜相反既到日西能食而愈猶<lb/>
見帔在牀頭及辯能起帔形漸滅而尚有光七日乃盡<lb/>
辯遂持五戒後數年有友人勸食猪肉辯不得已食一<lb/>
臠是夜夢已化為羅刹爪齒各長數尺捉生猪食之既<lb/>
曉覺口腥唾血使人視口盡是凝血辯驚不敢復食肉<lb/>
又數年娶妻家逼食後乃無驗然而辯自五六年來身<lb/>
臭有大瘡洪爛不愈或恐以破戒之故也唐臨昔與辯<lb/>
<pb n="KR3l0118_WYG_379-5a"/>
同直東宫見其自說<hi>出𡨕報記</hi>
　　　　法慶<lb/>
凝觀寺有僧法慶造丈六挾柱像未成暴死時寶昌寺<lb/>
僧大智同日亦卒三日並蘇云見官曹殿上有人似王<lb/>
者儀仗甚衆見法慶在前有一像忽來謂殿上人曰慶<lb/>
造我未成何乃令死便檢文簿云慶食盡命未盡上人<lb/>
曰可給荷葉以終壽言訖忽然皆失所在大智便蘇衆<lb/>
異之乃往凝觀寺問慶說皆符驗慶不復能食毎日朝<lb/>
<pb n="KR3l0118_WYG_379-5b"/>
進荷葉六枝齋時八枝如此終身同流請乞以成其像<lb/>
<hi>出兩京記</hi>
　　　　開元選人<lb/>
吏部侍郎盧從愿父素不事佛開元初選人有暴亡者<lb/>
以筭未盡為地下所由放還既出門逢一老人著枷謂<lb/>
選人曰君以得還我子從愿今居吏部若選事未畢當<lb/>
見之可為相諭已由不事佛今受諸罪備極苦痛可速<lb/>
作經像相救其人既活向銓司為說之從愿流涕請假<lb/>
<pb n="KR3l0118_WYG_379-6a"/>
寫經像相救畢却詣選人辭謝云已生人間可為白兒<lb/>
言訖不見<hi>出廣異記</hi>
　　　　崔明達<lb/>
崔明達小字漢子清河東武城人也祖元奨吏部侍郎<lb/>
杭州刺史父庭玉金吾將軍冀州刺史明達幼於西京<lb/>
太平寺出家師事利涉法師通涅槃經為桑門之魁柄<lb/>
開元初齋後房中晝寢及寤身在簷外還房又覺出如<lb/>
是數四心甚惡之須臾見二牛頭卒悉持死人於房外<lb/>
<pb n="KR3l0118_WYG_379-6b"/>
灸之臭氣衝塞問其所以卒云正欲相召明達曰第無<lb/>
令臭不憚行卒乃於頭中拔出其魂既而引出城中所<lb/>
歴相識甚衆明達欲對人告訴則不可既出城西路徑<lb/>
狹小俄而又失二卒有赤索係片骨引明達行甚親之<lb/>
行數里骨復不見明達惆悵獨進僅至一城城壁毁壞<lb/>
見數百人洋鐵補城明達黙然而過不敢問更行數里<lb/>
又至一城城前見卒吏數十人和塹修方丈室有緋衫<lb/>
吏呵問明達尋令卒吏推明達入室累塹塞之明達大<lb/>
<pb n="KR3l0118_WYG_379-7a"/>
呌枉吏云聊欲相試無苦也須臾内傳王敎召明達師<lb/>
明達隨入大㕔見貴彩少年可二十許階上階下朱紫<lb/>
羅列凡數千人明達行入庭竊心念王召我不下階忽<lb/>
見王在階下合掌虔敬謂明達曰𡨕中深要陽地功徳<lb/>
聞上人通涅槃經故使奉迎開題延壽明達又念欲令<lb/>
開講不致塔座何以敷演又見塔座在西廊下王指令<lb/>
明達上座開題仍於塔下設席王跪明達說一行王云<lb/>
得矣明達下座至王令左右送明達法師還臨别謂明<lb/>
<pb n="KR3l0118_WYG_379-7b"/>
達可為轉一切經既出忽於途中見車騎數十人云是<lb/>
崔尚書及至乃是其祖元奨元奨見明達不說明達大<lb/>
言云已是漢子阿翁寧不識耶元奨引至㕔初問藍田<lb/>
莊次問庭玉明達具以實對元奨云吾自沒後有職務<lb/>
未嘗得還家存亡不之知也尋有吏持案至元奨問明<lb/>
達竊見籍至明達名云太平寺僧嵩山五品既畢元奨<lb/>
問明達得窺也明達辭不見乃令二吏送明達詣判官<lb/>
令兩人送還家判官見不甚致禮左右數客云此是尚<lb/>
<pb n="KR3l0118_WYG_379-8a"/>
書嫡孫何得以凡客相待判官乃處分二吏送明達曰<lb/>
此輩送上人者歲五六輩可以微貺勞之出門吏各求<lb/>
五百千吏云至家宜便於市致鑿之吾等待錢方去及<lb/>
房見二老婢被髮哭門徒等並歎息明逹不識其屍但見<lb/>
大坑吏推明達於坑遂活尚昏沉未能言唯累舉手左<lb/>
右云要紙錢千貫明達頷之及焚錢訖明達見二人各<lb/>
持錢去自爾病愈初明達至王門見數吏持一老姥至<lb/>
明達所居云是鄠縣靈巖人及入王怒云何物老婢持<lb/>
<pb n="KR3l0118_WYG_379-8b"/>
菩薩戒乃爾不潔令放還可清潔也及出與明達相隨<lb/>
行可百餘步然後各去明達疾愈往詣靈巖見姥如舊<lb/>
識也<hi>出廣異記</hi>
　　　　王掄<lb/>
天寶十一年朔方節度判官大理司直王掄巡至中城<lb/>
病死凡一十六日而蘇初疾亟屬纊之際見二人追去<lb/>
恍惚以為人間不知其死也須臾入大城門見朔方節<lb/>
度李林甫相見拜揖以為平生時也又見李邕裵敦復<lb/>
<pb n="KR3l0118_WYG_379-9a"/>
數人於一府庭言責林甫命掄方悟死耳林甫手持紙<lb/>
筆與邕等辨對俄而見其案𡨕司斷曰林甫死後破家<lb/>
楊國忠代為相其冬林甫死楊國忠果代之掄兄攝亡<lb/>
已六年時見之攝云爾未當死若得錢三千貫即重生<lb/>
也掄家在西定逺去中城數百里便見一山下有﨑嶇<lb/>
小道馳歸其家斯須而升堂告妻曰我已死矣若得錢<lb/>
三千貫即再生其夕舉家咸聞窻牖間窣然有物聲犬<lb/>
亦迎吠既明其妻泣言夢掄已死求錢三千貫即取紙<lb/>
<pb n="KR3l0118_WYG_379-9b"/>
剪為錢財召巫者焚之掄得之即與人間錢不殊矣㝠<lb/>
中無晝夜長如十一月十二月太陰雪時有鬼王衣紫<lb/>
衣決罪福判官數十人其定罪以負心為至重其被考<lb/>
理者多僧尼及衣冠掄在生時無他過及定罪唯舉食<lb/>
肉罪旁見小吏曰此人雖食肉不故殺然食肉者信罪<lb/>
矣殺而食之罪又甚焉掄未病時曾解衣寫金光明經<lb/>
手自封裹置於佛堂内及㝠中以此業得見地藏菩薩<lb/>
汝由此善當得更生即令取經經即掄所封裹之經也<lb/>
<pb n="KR3l0118_WYG_379-10a"/>
鬼王判官數人皆平生相友善相見恍惚不敘故亦見<lb/>
其先府君夫人拜伏之後都無問訊如不相識又見諸<lb/>
先亡兄弟亦無兄弟情兄攝近亡相睦如生當以日近<lb/>
故也至其視事之所見親故有當貴及壽夭皆宿命先<lb/>
定不可移改俄而放歸有一吏曰君有祿及壽然此中<lb/>
之事必不得洩之言畢奄然而活亡已十六日也<hi>出通幽記</hi>
　　　　費子玉<lb/>
天寶中犍為參軍費子玉官舍夜卧忽見二吏至牀前<lb/>
<pb n="KR3l0118_WYG_379-10b"/>
呼費參軍子玉驚起問誰吏云大王召君子玉云身是<lb/>
州吏不屬王國何得見召吏云閻羅子玉大懼呼人備<lb/>
馬無應之者倉卒隨吏去至一城城門内外各有數千<lb/>
人子玉持誦金剛經爾時恒心誦之又切念云若遇菩<lb/>
薩當訴以屈須臾王命引入子玉再拜甚歡然俄見一<lb/>
僧從雲中下子玉前致敬子玉復𫝊言欲見地藏菩薩<lb/>
王曰子玉此是也子玉前禮拜菩薩云何以知我耶因<lb/>
謂王曰此人一生誦金剛經以算未盡宜遣之去王視<lb/>
<pb n="KR3l0118_WYG_379-11a"/>
子玉忽怒問其姓名子玉對云嘉州參軍費子玉王曰<lb/>
此為郡何嘉州也汝合死正為菩薩苦論且釋君去子<lb/>
玉再拜辭出菩薩云汝還勿復食肉當得永壽引子玉<lb/>
禮聖容聖容是銅佛頭面手悉動菩薩禮拜手足悉展<lb/>
子玉亦禮禮畢出門子玉問門外人何其多乎菩薩云<lb/>
此輩各罪福不明已數百年為鬼不得託生子玉辭還<lb/>
舍復活後三年食肉又死為人引證菩薩見之大怒云<lb/>
初不令汝食肉何故違約子玉既重生遂斷軍血初子<lb/>
<pb n="KR3l0118_WYG_379-11b"/>
玉累娶三妻皆云被追之亦悉來見子玉問何得來耶<lb/>
妻云君勿顧之耳小妻云君於我不足有恨而來所用<lb/>
已錢何不還之子玉云錢亦易得妻云用我銅錢今還<lb/>
紙錢耶子玉云夫用婦錢義無還理妻無以應遲迴各<lb/>
去也<hi>出廣異記</hi>
　　　　梅先<lb/>
錢塘梅先恒以善事自業好持佛經兼造生七齋鄰里<lb/>
呼為居士天寶中遇疾暴卒而活自說初死為人所領<lb/>
<pb n="KR3l0118_WYG_379-12a"/>
與徒十餘輩見閻羅王王問君在生復有何業先荅曰<lb/>
唯持經念佛而已王曰此善君能行之㝠㝠之福不可<lb/>
虚耳令檢先簿喜曰君尚未合死今放却生宜崇本業<lb/>
也再拜會未有人送留在署中王復訊問次至錢塘里<lb/>
正包直問何故取李平頭錢不為屬户直曰直為里長<lb/>
團頭身常在縣夜歸早出實不知乞追子問王令出帖<lb/>
追直子須臾有使者至令送直還遂活說其事時其子<lb/>
甚無恙衆人皆試之後五六日直子果病即二日死矣<lb/>
<pb n="KR3l0118_WYG_379-12b"/>
<hi>出廣異記</hi>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百七十九<lb/>
</p>
<p>
</p>
  </div>
</body>
</text>
</TEI>
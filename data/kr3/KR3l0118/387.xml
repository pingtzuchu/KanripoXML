<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百八十七</head>
    <p>
<pb n="KR3l0118_WYG_387-1a"/>
欽定四庫全書<lb/>
　太平廣記卷三百八十七　宋　李昉等　編<lb/>
　　悟前生一<lb/>
　　　羊祜　　　王練　　　向靖女<lb/>
　　　崔彦武　　岐王範　　太華公主<lb/>
　　　馬家兒　　采娘　　　劉三復<lb/>
　　　圓觀<lb/>
　　　　羊祜<lb/>
<pb n="KR3l0118_WYG_387-1b"/>
晉羊祜三嵗時乳母抱行乃令於東鄰樹孔中探得金<lb/>
環東鄰之人云吾兒七嵗墮井死曽弄金環失其處所<lb/>
乃驗祜前身東鄰子也<hi>出獨異記</hi>
　　　　王練<lb/>
王練字𤣥明瑯琊人也宋侍中父珉字季琰晉中書令<lb/>
相識有一胡沙門每瞻珉風采甚敬悦之輙語同學云<lb/>
若我後生得為此人作子於近願亦足矣珉聞而戲之<lb/>
曰法師才行正可為弟子耳頃之沙門病亡亡後嵗餘<lb/>
<pb n="KR3l0118_WYG_387-2a"/>
而練生焉始能言便解外國語及絶國竒珍銅器珠貝<lb/>
生所不見未聞其名即而名之識其産出又自然親愛<lb/>
諸胡過於漢人咸謂沙門審其先身故珉字之曰阿練<lb/>
遂為大名云<hi>出㝠祥記</hi>
　　　　向靖女<lb/>
向靖字奉仁河内人也在呉興郡有一女數嵗而亡女<lb/>
始病時弄小刀子母奪取不與傷母手喪後一年母又<lb/>
産一女女年四嵗謂母曰前時刀子何在母曰無也女<lb/>
<pb n="KR3l0118_WYG_387-2b"/>
曰昔爭刀子故傷母手云何無耶母甚驚怪具以告靖<lb/>
靖曰先刀子猶在否母曰痛念前女故不録之靖曰可<lb/>
更取數箇刀子合置一處令女自識女見大喜即取先<lb/>
者<hi>出㝠祥記</hi>
　　　　崔彦武<lb/>
隋開皇中魏州刺史博陵崔彦武因行部至一邑愕然<lb/>
驚喜謂從者曰吾昔常在此邑中為婦人今知家處因<lb/>
乗馬入修巷屈曲至一家命叩門主人公年老走出拜<lb/>
<pb n="KR3l0118_WYG_387-3a"/>
謁彦武入家先升其堂視東壁上去地六七尺有髙隆<lb/>
處客謂主人曰吾昔所讀法華經并金釵五隻藏此壁<lb/>
中髙處是也其經第七卷尾後紙火燒失文字吾今每<lb/>
誦此經至第七卷尾恒忘失不能記得因令左右鑿壁<lb/>
果得經函開第七卷尾及金釵並如其言主人涕泣曰<lb/>
亡妻存日常誦此經釵亦是其處彦武指庭前槐樹吾<lb/>
欲産時自解髪置此樹空中試令人探樹中果得髪於<lb/>
是主人悲喜彦光留衣物厚給主人而去<hi>出㝠雜録</hi>
<pb n="KR3l0118_WYG_387-3b"/>
　　　　岐王範<lb/>
開元初岐王範以無子求葉道士淨能為奏天曹聞天<lb/>
曹報答云範業無子淨能又牒天曹為範求子天曹令<lb/>
二人取敬愛寺僧為岐王子鬼誤至善慧寺大徳房大<lb/>
徳云此故應誤我修兠率天業不當為貴人作子當敬<lb/>
愛寺僧某乙耳鬼遂不見竟以此亡經一年岐王生子<lb/>
年六七嵗恒求敬愛寺禮拜王亦知其事任意游厯至<lb/>
本院若有素及年十餘竟不行善唯好持彈彈寺院諸<lb/>
<pb n="KR3l0118_WYG_387-4a"/>
鴿迨盡耳<hi>出廣異記</hi>
　　　　太華公主<lb/>
世傳太華公主者髙宗王皇后後身雖為武妃所生而<lb/>
未嘗歡顔見妃輒嗔年數嵗忽求念珠左右問何得此<lb/>
物恒言有但諸人不知始皇后雖惡終然其所居之殿<lb/>
及平素玩弄俱在後保母抱公主從殿所過因迴指云<lb/>
我珠在殿寳帳東北角使人求之果得焉<hi>出廣異記</hi>
　　　　馬家兒<lb/>
<pb n="KR3l0118_WYG_387-4b"/>
相州滏陽縣智力寺僧𤣥髙俗姓趙氏其兄子先身於<lb/>
同村馬家為兒至貞觀末死臨死之際顧謂母曰兒於<lb/>
趙宗家有宿因縁死後當與趙宗家為孫宗即與其同<lb/>
村也其母弗信乃以墨㸃兒右肘趙家妻又夢此兒來<lb/>
云當與孃為息因而有娠夢中所見宛然馬家之子産<lb/>
訖驗其黒子還在舊處及兒年三嵗無人導引乃自向<lb/>
馬家云此是兒舊舍也<hi>出法苑珠林</hi>
　　　　采娘<lb/>
<pb n="KR3l0118_WYG_387-5a"/>
鄭氏肅宗時為潤州刺史兄偘嫂張氏女年十六名采<lb/>
娘淑慎有儀七夕夜陳香筵祈於織女是夜夢雲輿羽<lb/>
蓋蔽空駐車命采娘曰吾織女汝求何福曰願工巧耳<lb/>
乃遺一金針長寸餘綴於紙上置裙帶中令三日勿語<lb/>
汝當竒巧不爾化成男子經二日以告其母母異而觀之<lb/>
則空紙以其針迹猶在張數女皆卒采娘忽病而不言<lb/>
張氏有娠歎曰男女五人矣皆㓜復懐何為將服藥以<lb/>
損之藥至將服采娘昏奄之内忽稱殺人母驚而問之<lb/>
<pb n="KR3l0118_WYG_387-5b"/>
曰某之身終當為男子母之所懐是也聞藥至情急是<lb/>
以呼耳母異之乃不服藥采娘尋卒既葬母悲念乃收<lb/>
常所戲之物而匿之未逾月遂生一男人有動所匿之<lb/>
物兒啼哭張氏哭女其兒亦哭罷即止及能言常收戲<lb/>
弄之物官至柱史<hi>出史遺</hi>
　　　　劉三復<lb/>
劉三復者以文章見知於李徳裕徳裕在浙西遣詣闕<lb/>
求試及登第厯任臺閣三復能記三生事云曽為馬馬<lb/>
<pb n="KR3l0118_WYG_387-6a"/>
常患渇望驛而嘶傷其蹄則連心痛後三復乘馬過磽确<lb/>
之地必為緩轡有石必去之其家不施門限慮傷馬蹄<lb/>
也其子鄴敕賜及第登廊廟上表雪徳裕以朱崖靈柩<lb/>
歸葬洛中報先恩也士大夫美之<hi>出北夢𤨏言</hi>
　　　　圓觀<lb/>
圓觀者大厯末洛陽恵林寺僧能事田園富有粟帛梵<lb/>
學之外音律貫通時人以富僧為名而莫知所自也李<lb/>
諫議源公卿之子當天寳之際以遊宴歌酒為務父憕<lb/>
<pb n="KR3l0118_WYG_387-6b"/>
居守陷於賊中乃脱粟布衣止於恵林寺悉將家業為<lb/>
寺公財寺人日給一器食一杯飲而已不置僕使絶其<lb/>
知聞唯與圎觀為忘言交促膝靜話自旦及昏時人以<lb/>
清濁不倫頗拓譏誚如此三十年二公一旦約遊蜀州<lb/>
抵青城峨嵋同訪道求藥圓觀欲遊長安出斜谷李公<lb/>
欲上荆州三峽爭此兩途半年未訣李公曰吾已絶世<lb/>
事豈取途兩京圓觀曰行固不由人請出從三峽而去<lb/>
遂自荆州上峽行次南洎維舟山下見婦女數人鞗達<lb/>
<pb n="KR3l0118_WYG_387-7a"/>
錦鐺負人而汲圎觀望而泣下曰某不欲至此恐見其<lb/>
婦人也李公驚問曰自此峽來此徒不少何獨泣此婦<lb/>
人圎觀曰其中孕婦姓王者是某託身之所踰三載尚<lb/>
未娩懐以某未來之故也今既見矣即命有所歸釋氏<lb/>
所謂循環也謂公曰請假以符咒遣某速生少駐行舟<lb/>
葬某山下浴兒三日亦訪臨若相顧一笑即其認公也<lb/>
更後十二年中秋月夜杭州天竺寺外與相見公之期<lb/>
也李公遂悔此行為之一慟遂召婦人告以方書其婦<lb/>
<pb n="KR3l0118_WYG_387-7b"/>
人喜躍還家頃之親族畢至以枯魚酒獻於水濵李公<lb/>
往為授朱字圓觀具湯沐新其衣装是夕圎觀亡而孕<lb/>
婦産矣李公三日往觀新兒襁褓就明果致一笑李公<lb/>
泣下具告於王王乃多出家財厚葬圎觀明日李公迴<lb/>
棹言歸恵林詢問觀家方知已有理命後十二年秋八<lb/>
月直詣餘杭赴其所約時天竺寺山雨初晴月色滿川<lb/>
無處尋訪忽聞葛洪川畔有牧豎歌竹枝詞者乗牛叱<lb/>
角䨇髻短衣俄至寺前乃圎觀也李公就謁曰觀公健<lb/>
<pb n="KR3l0118_WYG_387-8a"/>
否却問李公曰真信士矣與公殊途慎勿相近俗縁未<lb/>
盡但願勤修勤修不墮即遂相見李公以無由叙話望<lb/>
之<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然圎觀又唱竹枝歩歩前去山長水逺尚聞歌聲<lb/>
詞切韻髙莫知所謂初到寺前歌曰三生石上舊精魂<lb/>
賞月吟風不要論慚愧情人逺相訪此身雖異性長存<lb/>
又歌曰身前身後事茫茫欲話因縁恐斷腸呉越溪山<lb/>
尋已遍却迴煙棹上瞿塘後三年李公拜諫議大夫二<lb/>
年亡<hi>出甘澤謠</hi>
<pb n="KR3l0118_WYG_387-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百八十七<lb/>
</p>
<p>
</p>
  </div>
</body>
</text>
</TEI>
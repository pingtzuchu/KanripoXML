<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷六十九</head> <lb/>
    <p>
<pb n="KR3l0118_WYG_069-1a"/>
欽定四庫全書<lb/>
　太平廣記卷六十九<lb/>
　　女仙十四<lb/>
　　　玉蘂院女仙　馬士良　　　張雲容<lb/>
　　　韋蒙妻　　　慈恩塔院女仙<lb/>
　　　　玉蘂院女仙<lb/>
長安安業唐昌觀舊有玉蘂花其花每發若瓊林瑶樹<lb/>
唐元和中春物方盛車馬尋玩者相繼忽一日有女子<lb/>
<pb n="KR3l0118_WYG_069-1b"/>
年可十七八衣綠繡衣垂雙髻無簮珥之飾容色婉娩<lb/>
逈出扵衆従以二女冠三小僕皆丱髻黄衫端麗無比<lb/>
既而下馬以白角扇障面直造花所異香芬馥聞扵數<lb/>
十歩外觀者疑出自宫掖莫敢逼而視之佇立良久令<lb/>
女僕取花數枝而出將乗馬顧謂黄衫者曰曩有玉峯<lb/>
之期自此行矣時觀者如堵咸覺烟飛鶴唳景物煇煥<lb/>
舉轡百餘歩有輕風擁塵随之而去須臾塵滅望之已<lb/>
在半空方悟神仙之逰餘香不散者經月餘時嚴休復<lb/>
<pb n="KR3l0118_WYG_069-2a"/>
元稹劉禹錫白居易俱作玉蘂院真人降詩嚴休復<lb/>
詩曰終日齋心禱玉宸魂銷眼冷未逢真不如一樹<lb/>
瓊瑶蕋笑對藏花洞裏人又曰香車潜下玉龜山塵<lb/>
世何由覩蕣顔惟有無情枝上雪好風吹綴緑雲鬟<lb/>
元稹詩云弄玉潜過玉樹時不教青鳥出花枝的應<lb/>
未有諸人覺只是嚴郎自得知劉禹錫詩云玉女來<lb/>
看玉樹花異香先引七香車攀枝㺯雪時迴首驚怪<lb/>
人間日易斜又曰雪蘂瓊葩滿院春羽衣輕歩不生<lb/>
<pb n="KR3l0118_WYG_069-2b"/>
塵君王簾下徒相問長伴吹簫别有人白居易詩云<lb/>
嬴女偷乗鳯下時洞中暫歇㺯瓊枝不縁啼鳥春饒<lb/>
舌青瑣仙郎可得知<hi>出劇談録</hi>
　　　　馬士良<lb/>
唐元和初萬年縣有馬士良者犯事時進士王爽為<lb/>
京尹執法嚴酷欲殺之士良乃亡命入南山至炭谷<lb/>
湫岸潜扵大栁樹下纔曉見五色雲下一仙女扵水<lb/>
濵有金槌玉板連扣數下青蓮擁出每葉施開仙女<lb/>
<pb n="KR3l0118_WYG_069-3a"/>
取擘三四枚食之乃乗雲去士良見金槌玉板尚在<lb/>
躍下扣之少頃復出士良盡食之十數枚頓覺身輕<lb/>
即能飛舉遂捫蘿尋向者五色雲所俄見大殿崇宫<lb/>
食蓮女子與羣仙處扵中覩之大驚趋下以其竹杖<lb/>
連擊墜扵洪崖澗邉澗水清潔因<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>熟睡及覺見雙<lb/>
鬟小女磨刀謂曰君盗靈藥奉命来取君命士良大<lb/>
懼俯伏求救解之荅曰此應難免唯有神液可以救<lb/>
君君當以我為妻遂去逡廵持一小碧甌内有飯白<lb/>
<pb n="KR3l0118_WYG_069-3b"/>
色士良盡食復寢湏臾起雙鬟曰藥已成矣以示之<lb/>
七顆光瑩如空青色士良喜歎看其腹有似紅線處<lb/>
乃刀㾗也女以藥摩之隨手不見戒曰但自修學慎<lb/>
勿語人倘漏洩腹瘡必裂遂同住扵湫側又曰我谷<lb/>
神之女也守䕶上仙靈藥故得救君耳至㑹昌初往<lb/>
往人見扵炭谷湫捕魚不獲投一帖子必隨斤兩數而<lb/>
得<hi>出逸史</hi>
　　　　張雲容<lb/>
<pb n="KR3l0118_WYG_069-4a"/>
薛昭者唐元和末為平陸尉以氣義自負常慕郭代公<lb/>
李北海之為人因夜直宿囚有為母復仇殺人者與金<lb/>
而逸之故縣聞扵亷使亷使奏之坐謫為民扵海東敕<lb/>
下之日不問家産但荷鋃鐺而去有客田山叟者或云<lb/>
數百嵗矣素與昭洽乃賫酒攔道而飲餞之謂昭曰君<lb/>
義士也脱人之禍而自當之真荆聶之儔也吾請従子<lb/>
昭不許固請乃許之至三鄉夜山叟脱衣貰酒大醉屏<lb/>
左右謂昭曰可遁矣與之携手出東郊贈藥一粒曰非<lb/>
<pb n="KR3l0118_WYG_069-4b"/>
唯去疾兼能絶榖又約曰此去但遇道北有林藪繁翳<lb/>
處可且暫匿不獨逃難當獲美姝昭辭行過蘭昌宫古<lb/>
木修竹四合其所昭踰垣而入追者但東西奔走莫能<lb/>
知踪矣昭潜扵古殿之西間及夜風清月皎見階前有<lb/>
三美女笑語而至揖讓升扵花茵以犀杯酌酒而進之<lb/>
居首女子酹之曰吉利吉利好人相逢惡人相避其次<lb/>
曰良宵宴㑹雖有好人豈易逢耶昭居忩隙閒聞之又<lb/>
誌田生之言遂跳出曰適聞夫人云好人豈易逢耶昭<lb/>
<pb n="KR3l0118_WYG_069-5a"/>
雖不才碩偹好人之數三女愕然良久曰君是何人而<lb/>
匿扵此昭具以實對乃設座扵茵之南昭詢其姓字長<lb/>
曰雲容張氏次曰鳯䑓蕭氏次曰蘭翹劉氏飲將酣蘭<lb/>
翹命骰子謂二女曰今夕佳賔相㑹須有匹偶請擲骰<lb/>
子遇采强者得薦枕蓆乃遍擲雲容采勝翹遂命薛郎<lb/>
近雲容姊坐又持雙盃而獻曰真所謂合巹矣昭拜謝<lb/>
之遂問夫人何許人何以至此容曰某乃開元中楊貴<lb/>
妃之侍兒也妃甚愛惜常令獨舞霓裳扵繡嶺宫妃贈<lb/>
<pb n="KR3l0118_WYG_069-5b"/>
我詩曰羅䄂動香香不已紅蕖裊裊秋烟裏輕雲嶺上<lb/>
乍揺風嫩栁池邉初拂水詩成眀皇吟詠久之亦有繼<lb/>
和但不記耳遂賜雙金扼臂因此寵幸愈扵羣輩此時<lb/>
多遇帝與申天師談道予獨與貴妃得竊聽亦數侍天<lb/>
師茶藥頗獲天師憫之因閒處叩頭乞藥師云吾不惜<lb/>
但汝無分不久處世如何我曰朝聞道夕死可矣天師<lb/>
乃與絳雪丹一粒曰汝但服之雖死不壊但能大其棺<lb/>
廣其穴含以真玉踈而有風使魂不蕩空魄不沉寂有<lb/>
<pb n="KR3l0118_WYG_069-6a"/>
物拘制陶出隂陽後百年得遇生人交精之氣或再生<lb/>
便為地仙耳我沒蘭昌之時具以白貴妃貴妃恤之命<lb/>
中貴人陳𤣥造受其事送終之器皆得如約今已百年<lb/>
矣仙師之兆莫非今宵良㑹乎此乃宿分非偶然耳昭<lb/>
因詰申天師之貎乃田山叟之魁梧也昭大驚曰山叟<lb/>
即天師明矣不然何以委曲使予符曩日之事哉又問<lb/>
蘭鳯二子容曰亦當時宫人有容者為九仙媛所忌毒<lb/>
而死之藏吾穴側與之交逰非一朝一夕耳鳯䑓請擊<lb/>
<pb n="KR3l0118_WYG_069-6b"/>
席而歌送昭容酒歌曰臉花不綻㡬含幽今夕陽春獨<lb/>
換秋我守孤燈無白日寒雲嶺上更添愁蘭翹和曰幽<lb/>
谷啼鸎整羽翰犀沉玉冷自長歎月華不忍扃泉户露<lb/>
滴松枝一夜寒雲容和曰韶光不見分成塵曽餌金丹<lb/>
忽有神不意薛生㩦舊律獨開幽谷一枝春昭亦和曰<lb/>
誤入宫垣漏網人月華静洗玉階塵自疑飛到蓬萊頂<lb/>
瓊艶三枝半夜春詩畢旋聞雞鳴三人曰可歸室矣昭<lb/>
持其衣超然而去初覺門户至㣲及經閾亦無所妨蘭<lb/>
<pb n="KR3l0118_WYG_069-7a"/>
鳯亦告辭而他往矣但燈燭熒熒侍婢凝立帳幄綺繡<lb/>
如貴戚家焉遂同寢處昭甚慰喜如此數夕但不知昏<lb/>
旦容曰吾體已蘇矣但衣服破故更得新衣則可起矣<lb/>
今有金扼臂君可持往近縣易衣服昭懼不敢去曰恐<lb/>
為州邑所執容曰無憚但將我白綃去有急即䝉首人<lb/>
無能見矣昭然之遂出三鄉貨之市其衣服夜至穴則<lb/>
容已迎門而笑引入曰但啓櫬當自起矣昭如其言果<lb/>
見容體已生及回顧帷帳但一大穴多𡨕器服玩金玉<lb/>
<pb n="KR3l0118_WYG_069-7b"/>
唯取寳器而出遂與容同歸金陵幽棲至今見在容鬂<lb/>
不衰豈非俱餌天師之靈藥耶申師名元之<hi>出傳記</hi>
　　　　韋䝉妻<lb/>
韋䝉妻許氏居東京翊善里自云許氏世有神仙皆上<lb/>
為髙真受天帝重任性潔净熟詩禮二經事舅姑以孝<lb/>
聞䝉為尚書郎早夭許舅姑亦亡唯一女年十二嵗甚<lb/>
聪慧已能記易及詩忽無疾而卒許甚憐之不忍逺𦵏<lb/>
殯扵堂側居數月聞女扵殯宫中語許與侍婢搃䈂發<lb/>
<pb n="KR3l0118_WYG_069-8a"/>
棺視之已生矣言初卒之狀云忽見二青衣童子可年<lb/>
十二三持一紅幡來庭中呼某名曰韋小真天上召汝<lb/>
于是引之昇天可半日到天上見宫闕崇麗天人皆錦<lb/>
繡毛羽五色之衣金冠玉笏亦多玉童玉女皆珠玉五<lb/>
色之衣花木如琉璃寳玉之形風動有聲如樂曲鏗鏘<lb/>
和雅既到宫中見韓君司命曰汝九世祖有功扵國有<lb/>
恵及人近已擢為地下主者即遷地仙之品汝母心扵<lb/>
至道合陟仙階即令延汝于丹陵之闕汝祖考三世皆<lb/>
<pb n="KR3l0118_WYG_069-8b"/>
已生天矣遂使二童送歸母便可齋沐太乙使者即當<lb/>
至矣許常持妙真經往往感致異香及殊常光色衆共<lb/>
異之已十餘年矣及小真歸後三日果有仙樂之聲下<lb/>
其庭中許與小真摠笄一時昇天有龍虎兵騎三十餘<lb/>
人導従而去乃長慶元年辛丑嵗也<hi>出仙傳拾遺</hi>
　　　　慈恩塔院女仙<lb/>
唐太和二年長安城南韋曲慈恩寺塔院月夕忽見一<lb/>
美婦人従三四青衣來遶佛塔言笑甚有風味回顧侍<lb/>
<pb n="KR3l0118_WYG_069-9a"/>
婢曰白院主借筆硯來乃扵北廊柱上題詩曰黄子陂<lb/>
頭好月明忘却華筵到曉行烟收山低翠黛横折得荷<lb/>
花贈逺生題訖院主執燭將視之悉變為白鶴冲天而<lb/>
去書迹至今尚存<hi>出河東記</hi>
　<lb/>
　<lb/>
　<lb/>
　<lb/>
<pb n="KR3l0118_WYG_069-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷六十九<lb/>
</p>
<p>
</p>
  </div>
</body>
</text>
</TEI>
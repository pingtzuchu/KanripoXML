<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百四十五</head>
    <p>
<pb n="KR3l0118_WYG_345-1a"/>
欽定四庫全書<lb/>
　太平廣記卷三百四十五　宋　李昉等　編<lb/>
　　鬼三十<lb/>
　　　郭承嘏　　張庾　　　　劉方元<lb/>
　　　光澤坊民　淮西軍將　　郭翥<lb/>
　　　裴通逺　　鄭紹　　　　孟氏<lb/>
　　　　郭承嘏<lb/>
郭承嘏嘗寶惜法書一卷每攜隨身初應舉就雜文試<lb/>
<pb n="KR3l0118_WYG_345-1b"/>
駕畢夜猶早緘置篋中及納試而誤納所寶書帖却歸<lb/>
鋪於燭籠下取書帖觀覽則程試宛在篋中計無所出<lb/>
來徃於棘闈門外見一老吏詢其試事具以實告吏曰<lb/>
某能換之然某家貧居興道里倘換得願以錢三萬見<lb/>
酬承嘏許之逡巡齎程試入而書帖出授承嘏明日歸<lb/>
親仁里自以錢送詣興道里欵問久之吏家人出以姓<lb/>
氏質之對曰王父死三日力貧未辦周身之具承嘏驚<lb/>
歎久之方知棘闈所見乃鬼也遂以錢贈其家<hi>出尚書談錄</hi>
<pb n="KR3l0118_WYG_345-2a"/>
　　　　張庾<lb/>
張庾舉進士元和十三年居長安昇道里南街十一月<lb/>
八日夜僕夫他宿獨庾在月下忽聞異香滿院方驚之<lb/>
俄聞履聲漸近庾屣履聽之數青衣年十八九艷美無<lb/>
敵推門而入曰步月逐勝不必樂遊原只此院小臺藤<lb/>
架可矣遂引少女七八人容色皆艷絶服餙華麗宛若<lb/>
豪貴家人庾走避堂中垂簾望之諸女徐行直詣藤下<lb/>
須臾陳設牀榻雕盤玉樽盃杓皆竒物八人環坐青衣<lb/>
<pb n="KR3l0118_WYG_345-2b"/>
執樂者十人執拍板立者二人左右侍立者十人絲管<lb/>
方動坐上一人曰不告主人遂欲張樂得無慢乎既是<lb/>
衣冠邀來同歡可也因命一青衣傳語曰娣妺步月偶<lb/>
入貴院酒食絲竹輒以自樂秀才能暫出為主否夜深<lb/>
計已脫冠紗巾而來可稱疎野庾聞青衣受命畏其來<lb/>
也乃閉門拒之青衣扣門庾不應推不可開遽走復命<lb/>
一女曰吾輩同歡人不敢預既入其門不召亦合來謁<lb/>
閉門塞户羞見吾徒呼既不來何須更召於是一人執<lb/>
<pb n="KR3l0118_WYG_345-3a"/>
樽一人糺司酒既巡行絲竹合奏殽饌芳珍音曲清亮<lb/>
庾度此坊南街盡是墟墓絶無人住謂從坊中出則坊<lb/>
門已閉若非妖狐乃是鬼物今吾尚未惑可以逐之少<lb/>
頃見迷何能自悟於是潛取搘牀石徐開門突出望塵<lb/>
而擊正中臺盤紛然而散庾逐之奪得一盞以衣繫之<lb/>
及明視之乃一白角盞竒不可名院中香氣數日不歇<lb/>
盞鏁於櫃中親朋來者莫不傳視竟不能辨其所自後<lb/>
十餘日傳觀數次忽墮地遂不復見庾明年進士上第<lb/>
<pb n="KR3l0118_WYG_345-3b"/>
<hi>出續元怪錄</hi>
　　　　劉方元<lb/>
山人劉方元自漢南扺巴陵夜宿江岸古舘㕔西有巴<lb/>
籬隔之又有一㕔常扄鏁云多怪物使客不安已十年<lb/>
不開矣中間為㕔廊崩摧郡守完葺至新淨而無人敢<lb/>
入方元都不知之二更後月色滿庭江山清寂唯聞籬<lb/>
西有婦人言語笑咏之聲不甚辨惟一老青衣語稍重<lb/>
而秦音者言曰徃年阿郎貶宰時常令老身騎偏面騧<lb/>
<pb n="KR3l0118_WYG_345-4a"/>
抱阿荆郎阿荆郎嬌不肯穩坐或偏於左或偏於右墜<lb/>
損老身左膊至今天欲陰則酸疼焉今又發矣明日必<lb/>
天雨如今阿荆郎官髙也不知有老身無復聞相應答<lb/>
者俄而有歌者歌音清細若曵縷之不絶復吟詩吟聲<lb/>
切切如含酸和淚之詞不可辨其文久而老青衣又云<lb/>
昔日阿荆郎愛念青青河畔草今日亦可謂綿綿思逺<lb/>
道也僅四更方不聞明旦果大雨呼館吏詢之吏云此<lb/>
西㕔空無人方敘賔客不敢入之由方元因令開院視<lb/>
<pb n="KR3l0118_WYG_345-4b"/>
之則秋草蒼苔没階西則連山林無人跡也啟其㕔㕔<lb/>
則新净了無所有唯前間東柱上有詩一首墨色甚新<lb/>
其詞曰爺娘送我青楓根不記青楓幾迴落當時手刺<lb/>
衣上花今日為灰不堪着視其言則鬼之詩也館吏云<lb/>
此㕔成來不曾有人居亦先無此題詩處乃知夜來人<lb/>
也復以此訪於人終不能知之<hi>出𫝊異記</hi>
　　　　光宅坊民<lb/>
元和中光宅坊民失姓名其家有病者將困迎僧持念<lb/>
<pb n="KR3l0118_WYG_345-5a"/>
妻兒環守之一夕衆髣髴見一人入户衆遂驚逐乃投<lb/>
於甕間其家以湯沃之得一袋葢鬼間取氣袋也忽聽<lb/>
空中有聲求其袋甚哀切且言我將别取人以代病者<lb/>
其家因擲還之病者即愈<hi>出酉陽雜爼</hi>
　　　　淮西軍將<lb/>
元和末有淮西軍將使於汴州止驛中夜久眠將熟忽<lb/>
覺一物壓已軍將素健驚起與之角力其物遂退因奪<lb/>
得手中革囊鬼闇中哀祈甚苦軍將謂曰汝語我物名<lb/>
<pb n="KR3l0118_WYG_345-5b"/>
我當相還鬼良久曰此蓄氣袋耳軍將乃舉甓擊之語<lb/>
遂絶其囊可盛數升絳色如藕絲攜於日中無影<hi>出酉陽雜</hi>
<hi>爼</hi>
　　　　郭翥<lb/>
元和間有郭翥者常為鄂州武昌尉與沛國劉執謙友<lb/>
善二人每相語常恨幽顯不得通約先沒者當來告後<lb/>
執謙卒數月翥居華陰一夕獨處户外嗟吁久而言曰<lb/>
聞郭君無恙翥聆其音知執謙也曰可一面否曰請去<lb/>
<pb n="KR3l0118_WYG_345-6a"/>
燭當與子談耳翥即徹燭引其袂而入與同榻話舊歴<lb/>
歴然又言㝠話罪福甚明不可欺夜既分翥忽覺有穢<lb/>
氣發於左右須臾不可受即以手遽捫之其軀甚大不<lb/>
𩔖執謙翥有膂力知為他怪因攬其袂以身加之牢不<lb/>
可動掩鼻而卧既而告去翥佯與語留之將曉求去愈<lb/>
急曰將曙矣不遣我禍且及子翥不答頃之遂不聞語<lb/>
俄天曉見一胡人長七尺餘如卒數日者時當暑穢不<lb/>
可近即命棄去郊外忽有里人數輩望見疾來視之驚<lb/>
<pb n="KR3l0118_WYG_345-6b"/>
曰果吾兄也亡數日矣昨夜忽失所在乃取屍而去<hi>出宣</hi>
<hi>室志</hi>
　　　　裴通遠<lb/>
唐憲宗葬景陵都城人士畢至前集州司馬裴通逺家<lb/>
在崇賢里妻女輩亦以車輿縱觀於通化門及歸日晩<lb/>
馳馬驟至平康北街有白頭嫗步走隨車而來氣力殆<lb/>
盡至天門街夜鼓時動車馬轉速嫗亦忙遽車中有老<lb/>
青衣從四小女其中有哀其奔迫者問其所居對曰崇<lb/>
<pb n="KR3l0118_WYG_345-7a"/>
賢即謂曰與嫗同里可同載至里門耶嫗荷媿及至則<lb/>
申重辭謝將下車遺一小錦囊諸女共開之中有白羅<lb/>
製為逝者面衣四焉諸女驚駭棄於路不旬日四女相<lb/>
次而卒<hi>出集異記</hi>
　　　　鄭紹<lb/>
商人鄭紹者䘮妻後方欲再娶行經華隂止於逆旅因<lb/>
恱華山之秀峭乃自店南行可數里忽見青衣謂紹曰<lb/>
有人令傳意欲暫命君紹曰何人也青衣曰南宅皇尚<lb/>
<pb n="KR3l0118_WYG_345-7b"/>
書女也適於宅内登臺望見君遂令致意紹曰女未適<lb/>
人耶何以止於此青衣曰女郎方自求佳婿故止此紹<lb/>
詣之俄及一大宅又有侍婢數人出命紹入延之於館<lb/>
舍逡巡有一女子出容質殊麗年可初笄從婢十餘並<lb/>
衣錦繡既相見謂紹曰既遂披覿當去形迹冀稍從容<lb/>
紹唯唯隨之復入一門見珠箔銀屏煥爛相照閨閫之<lb/>
内塊然無侣紹乃問女是何皇尚書家何得孤居如是<lb/>
耶尊親焉在嘉耦為誰雖荷寵招幸袪疑抱女曰妾故<lb/>
<pb n="KR3l0118_WYG_345-8a"/>
皇公之幼女也少䘮二親厭居城郭故止此宅方求自<lb/>
適不偶良人惠然辱顧既愜所願何樂如之女乃命紹<lb/>
升榻坐定具酒殽出妓樂不覺向夕女引一金罍獻紹<lb/>
曰妾求佳婿已三年矣今既遇君子寧無自得妾雖慙<lb/>
不稱敢以金罍合卺願求奉箕帚可乎紹曰余一商耳<lb/>
多遊南北惟利是求豈敢與簪纓家為眷屬也然遭逢<lb/>
顧遇謹以為榮但恐異日為門下之辱女乃再獻金罍<lb/>
自彈箏以送之紹聞曲音凄楚感動於心乃飲之交獻<lb/>
<pb n="KR3l0118_WYG_345-8b"/>
誓為伉儷女笑而起時夜已久左右侍婢以紅燭籠前<lb/>
導成禮至曙女復於前閣備芳醪美饌與紹歡醉經月<lb/>
餘紹曰我當暫出以緝理南北貨財女郎曰鴛鴦配對<lb/>
未聞經月而便相離也紹不忍後又經月餘紹復言之<lb/>
曰我本商人也泛江湖渉道途葢是常也雖深承戀戀<lb/>
然若久不出行亦吾心之所不樂者願勿以此為嫌當<lb/>
如期而至女以紹言切乃許之遂於家園張祖席以送<lb/>
紹乃橐囊就路至明年春紹復至此但見紅花翠竹流<lb/>
<pb n="KR3l0118_WYG_345-9a"/>
水青山杳無人迹紹乃號慟經日而返<hi>出瀟湘錄</hi>
　　　　孟氏<lb/>
維揚萬貞者大商也多在於外運易財寶以為商其妻<lb/>
孟氏者先壽春之妓人也美容質能歌舞薄知書稍有<lb/>
詞藻孟氏獨逰於家園四望而怨乃吟曰可惜春時節依<lb/>
然獨自遊無端兩行淚長秖對花流吟詩罷泣下數行<lb/>
忽有一少年容貌甚秀美踰垣而入笑謂孟氏曰何吟<lb/>
之太苦耶孟氏大驚曰君誰家子何得遽至於此而復<lb/>
<pb n="KR3l0118_WYG_345-9b"/>
輕言之也少年曰我性落魄不自拘撿唯愛髙歌大醉<lb/>
適聞吟咏之聲不覺喜動於心所以踰垣而至茍能容<lb/>
我於花下一接良談而我亦或可以彊攀清調也孟氏<lb/>
曰欲吟詩耶少年曰浮生如寄年少幾何繁花正妍黄<lb/>
葉又墜人間之恨何啻千端豈如且偷頃刻之歡也孟<lb/>
氏曰妾有良人萬貞者去家已數載矣所恨當兹麗景<lb/>
逺在他方豈惟惋歎芳菲固是傷嗟契濶所以自吟拙<lb/>
句葢道幽懐不虞君之渉吾地也何故少年曰我向聞<lb/>
<pb n="KR3l0118_WYG_345-10a"/>
雅咏今覩麗容固死命猶拚且責言何害孟氏即命牋<lb/>
續賦詩曰誰家少年兒心中暗自欺不道終不可可即<lb/>
恐郎知少年得詩乃報之曰神女得張碩文君遇長卿<lb/>
逢時兩相得聊足慰多情自是孟氏遂私之挈歸己舍<lb/>
凡踰年而夫自外至孟氏憂且泣少年曰勿爾吾固知<lb/>
其不久也言訖騰身而去頃之方没竟不知其何怪也<lb/>
<hi>出瀟湘錄</hi>
　<lb/>
<pb n="KR3l0118_WYG_345-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷七十四</head> <lb/>
    <p>
<pb n="KR3l0118_WYG_074-1a"/>
欽定四庫全書<lb/>
　太平廣記卷七十四<lb/>
　　道術四<lb/>
　　　俞叟　　　　陳季卿　　　陳生<lb/>
　　　張定　　　　石旻　　　　唐武宗朝術士<lb/>
　　　　俞叟<lb/>
尚書王公潜莭度荆南時有吕氏子衣敝舉䇿有飢寒<lb/>
之色投刺來謁公不為禮甚怏怏因寓扵逆旅月餘窮<lb/>
<pb n="KR3l0118_WYG_074-1b"/>
乏益甚遂鬻所乗驢扵荆州市有市門監俞叟者召吕<lb/>
生而語且問其所由吕生曰吾家扵渭北家貧親老無<lb/>
以給㫖甘之飬府帥公吾之重表丈也吾不逺而來兾<lb/>
哀吾貧而周之入謁而公不一顧豈非命也叟曰某雖<lb/>
貧無資食以賙吾子之急然向者見吾子有飢寒色甚<lb/>
不平今夕為吾子具食幸宿我宇下生無以辭焉吕生<lb/>
既諾扵是延入一室湫隘卑陋摧簷壊垣無牀榻茵褥<lb/>
致敝蓆扵地與吕生坐語久命食以陶器進脱粟飯而<lb/>
<pb n="KR3l0118_WYG_074-2a"/>
已食訖夜既深謂吕生曰吾早年好道常隐居四明山<lb/>
従道士學却老之術有志未遂自晦迹扵此僅十年而<lb/>
荆人未有知者以吾子困扵覊旅得無動扵心耶今夕<lb/>
為吾子設一小術以致歸路裹糧之費不亦可乎吕生<lb/>
雖疑誕妄然甚覺其異叟因取一缶合扵地僅食頃舉<lb/>
而視之見一人長五寸許紫綬金腰帶俛而拱焉俞叟<lb/>
指曰此乃尚書王公之魂也吕生熟視其狀貌果𩔖王<lb/>
公心黙而異之因戒曰吕乃汝之表姪也家苦貧無以<lb/>
<pb n="KR3l0118_WYG_074-2b"/>
給旦夕之膳故自渭北不逺而來汝宜厚給館榖盡親<lb/>
親之道汝何自矜曽不一顧豈人心哉今不罪汝宜厚<lb/>
貲之無使為留滯之客紫衣僂而揖若受教之狀叟又<lb/>
曰吕生無僕馬可致一匹一僕縑二百疋以遺之紫衣<lb/>
又僂而揖扵是却以缶合扵上有頃再啓之已無見矣<lb/>
明旦天將曉叟謂吕生曰子可疾去王公旦夕召子矣<lb/>
及歸逆旅王公果使召之方見且謝曰吾子不逺見訪<lb/>
属軍府務殷未果一日接言深用為愧幸吾子察之是<lb/>
<pb n="KR3l0118_WYG_074-3a"/>
日始館吕生驛亭與宴逰累日吕生告去王公贈僕馬<lb/>
及縑二百吕生益竒之然不敢言及歸渭北後數年因<lb/>
與友人數軰㑹宿語及靈怪始以其事説扵人也<hi>出宣室志</hi>
　　　　陳季卿<lb/>
陳季卿者家于江南辭家十年舉進士志不能無成歸<lb/>
覊棲輦下鬻書判給衣食常訪僧扵青龍寺遇僧他適<lb/>
因息扵暖閣中以待僧還有終南山翁亦伺僧歸方擁<lb/>
爐而坐揖季卿就爐坐久謂季卿曰日已晡矣得無餒<lb/>
<pb n="KR3l0118_WYG_074-3b"/>
乎季卿曰實飢矣僧且不在為之奈何翁乃扵肘後解<lb/>
一小嚢出藥方寸止煎一杯與季卿曰粗可療飢矣季<lb/>
卿啜訖充然暢適飢寒之苦洗然而愈東壁有寰瀛圗<lb/>
季卿乃尋江南路因長嘆曰得自渭泛于河逰扵洛泳<lb/>
于淮濟于江達于家亦不悔無成而歸翁笑曰此不難<lb/>
致乃命僧童折堦前一竹葉作葉舟置圗中渭水之上<lb/>
曰公但注目扵此舟則如公向來所願耳然至家慎勿<lb/>
久留季卿熟視久之稍覺渭水波浪一葉漸大蓆帆既<lb/>
<pb n="KR3l0118_WYG_074-4a"/>
張恍然若登舟始自渭及河維舟扵禪窟蘭若題詩扵<lb/>
南楹云霜鐘鳴時夕風急亂鴉又望寒林集此時輟棹<lb/>
悲且吟獨向蓮花一峯立明日次潼闗登岸題句扵闗<lb/>
門東普通院門云度闗悲失志萬緒亂心機下坂馬無<lb/>
力掃門塵滿衣計謀多不就心口自相違已作羞歸計<lb/>
還勝羞不歸自陕東凡所經厯一如前願旬餘至家妻<lb/>
子兄弟拜迎扵門側有江亭晚望詩題于書齋云立向<lb/>
江亭滿目愁十年前事信悠悠田園已逐浮雲散鄉里<lb/>
<pb n="KR3l0118_WYG_074-4b"/>
半随逝水流川上莫逢諸釣叟浦邉難得舊沙鷗不縁<lb/>
齒髪未遲暮吟對逺山堪白頭此夕謂其妻曰吾試期<lb/>
近不可久留即當返棹乃吟一章别其妻云月斜寒露<lb/>
白此夕去留心酒至添愁飲詩成和淚吟離歌凄鳯管<lb/>
别鶴怨瑶琹明夜相思處秋風吹半衾將登舟又留一<lb/>
章别諸兄弟云謀身非不早其柰命來遲舊友皆霄漢<lb/>
此身猶路岐北風㣲雪後晚景有雲時惆悵清江上區<lb/>
區趂試期一更後復登葉舟泛江而逝兄弟妻属慟哭<lb/>
<pb n="KR3l0118_WYG_074-5a"/>
於濵謂其鬼物矣一葉漾漾遵舊途至扵渭濵乃賃乗<lb/>
復逰青龍寺宛然見山翁擁褐而坐季卿謝曰歸則歸<lb/>
矣得非夢乎翁笑曰後六十日方自知而日將晚僧尚<lb/>
不至翁去季卿還主人後二月季卿之妻子賫金帛自<lb/>
江南來謂季卿厭世矣故來訪之妻曰某月某日歸是<lb/>
夕作詩扵西齋并留别二章始知非夢明年春季卿下<lb/>
第東歸至禪窟及闗門蘭若見所題兩篇翰墨尚新後<lb/>
年季卿成名遂絶粒入終南山去<hi>出纂異記</hi>
<pb n="KR3l0118_WYG_074-5b"/>
　　　　陳生<lb/>
茅山陳生者休糧服氣所居草堂數間偶至延陵到傭<lb/>
作坊求人負擔藥物却歸山居以價錢多不肯有一夫<lb/>
壯力然神少頗若癡者疥瘡滿身前拜曰去得遂令挈<lb/>
嚢而従行其直多少亦不問也既至因願留採薪都不<lb/>
計其價與陳生約日五束陳生曰吾辟榖無飯與飡曰<lb/>
某是貧窮人何處得食但㔉草根飡亦可矣遂每日斫<lb/>
柴十束五束留扵房内自燒五束供陳生㑹山下有衣<lb/>
<pb n="KR3l0118_WYG_074-6a"/>
冠家妻患齒詣陳生覔藥其家日求之又令小婢送棃<lb/>
果餅子之𩔖陳生休糧果食亦不食也每至則𬒳傭者<lb/>
接而食之仍笑謂曰明日更送來我當有藥如此者數<lb/>
四一日傭者并送柴十束納陳生處為兩日用夜後遂<lb/>
扃門熾火擕一小鍋入陳生宻窺之見扵葫蘆中瀉水<lb/>
銀數合煎之攪如稀餳投一丸藥乃為金矣傭者撚両<lb/>
丸以紙裹置懐中餘作一金餅宻賫出門去明日日髙<lb/>
起求藥者已至乃持丸者付之令患齒者含之一丸未<lb/>
<pb n="KR3l0118_WYG_074-6b"/>
半乃平復矣痛止第出蟲數十陳生伺傭者出于房内<lb/>
搜而觀之得書二卷不喻其㫖遂藏之傭者至大怒罵<lb/>
陳生生不敢隐却還之曰某今去矣遂出門入水沐浴<lb/>
乃變為美少年無復瘡疥也拜訖跳入深澗中遂不知<lb/>
所之<hi>出逸史</hi>
　　　　張定<lb/>
張定者廣陵人也童幼入學天寒月曉起早街中無人<lb/>
獨行百餘歩有一道士行甚急顧見之立而言曰此可<lb/>
<pb n="KR3l0118_WYG_074-7a"/>
教也因問汝何所好荅曰好長命耳道流曰不難致汝<lb/>
有仙骨求道必成且教汝變化之術勿泄于人十年外<lb/>
吾自迎汝因以口訣教之定謹訥小心扵家甚孝亦曽<lb/>
私為此術召鬼神化人物無不能者與父母往連水省<lb/>
親至縣有音樂戯劇衆皆觀之定獨不往父母曰此戱<lb/>
甚盛親表皆去汝何獨不看耶對曰恐尊長要看兒不<lb/>
得去父母欲往定曰此有青州大設可亦看也即提一<lb/>
水瓶可受二斗以來空中無物置扵庭中禹步遶三二<lb/>
<pb n="KR3l0118_WYG_074-7b"/>
匝乃傾扵庭院内見人無數皆長六七寸官僚將吏士<lb/>
女看人喧闐滿庭即見無比設㕔戯塲局筵隊仗音樂<lb/>
百戯樓䑓車棚無不精審如此宴設一日父母與看之<lb/>
至夕復側瓶扵庭人物車馬千羣萬隊邐迤俱入瓶内<lb/>
父母取瓶視之亦復無一物又能自以刀劍剪割手足<lb/>
刳剔五臟分掛四壁良久自復其身晏然無苦每見圗<lb/>
障屏風有人物音樂者以手指之皆能飛走歌舞言笑<lb/>
趨動與真無異父母問其従何學之曰我師姓藥海陵<lb/>
<pb n="KR3l0118_WYG_074-8a"/>
山神仙也已錫昇天之道約在十年今七年矣辭家入<lb/>
天柱潜山臨去白父母曰若有意念兒自歸來無深慮<lb/>
也如是父母念之即便還家尋復飛去一日謂父母曰<lb/>
十六年後廣陵為瓦礫矣可移家海州以就福地留丹<lb/>
三粒與父母曰服之百餘年無疾自此不復歸父母服<lb/>
丹神氣輕爽飲食嗜好倍扵少壯者遂移居海州乾符<lb/>
中父母猶在<hi>出仙傳拾遺</hi>
　　　　石旻<lb/>
<pb n="KR3l0118_WYG_074-8b"/>
有石旻者不知何許人也浪迹江湖之間有年數矣道<lb/>
術𤣥妙殆不可測長慶中客扵宛陵郡有雷氏子常為<lb/>
宣城部將一日與友人數輩㑹飲于郡南别墅旻亦在<lb/>
座其家僮網得一魚長數尺致扵舍是日雷生與客俱<lb/>
深醉諸客盡去獨旻宿雷氏别墅時夏暑方盛及明日<lb/>
視其魚已敗爛不可食矣家僮將棄之旻謂之曰此魚<lb/>
雖敗吾有良藥尚可活之安可棄耶雷生笑曰先生妄<lb/>
矣誠有良劑安能活此魚耶曰吾子幸觀之于是衣中<lb/>
<pb n="KR3l0118_WYG_074-9a"/>
出一小嚢嚢有藥數粒投扵敗魚之上僅食頃其魚鮮<lb/>
潤如初俄而揺鬛振鱗若在洪流中雷生驚異再拜謝<lb/>
曰先生之術可謂神矣某輩塵俗聾瞽望先生髙踪若<lb/>
井鮒之與雲禽焉得而為伍乎先是雷生有癥疾積年<lb/>
既而求旻衣中之丹餌欲冀瘳其久苦旻不可且曰吾<lb/>
之丹至清至亷爾曹俗人嗜好無莭臟腑之内腥羶委<lb/>
集設使以吾丹餌求置其中則臟腑之氣與藥力相攻<lb/>
若水火之交戰寜有全人乎慎不可食旻又言神仙不<lb/>
<pb n="KR3l0118_WYG_074-9b"/>
難得但塵俗多累若檻猿籠鳥徒有騫翔超騰之心安<lb/>
可致乎㑹昌中卒扵呉郡也<hi>出宣室志</hi>
　　　　唐武宗朝術士<lb/>
唐武宗皇帝好神仙異術海内道流方士多至輦下趙<lb/>
歸真探賾𤣥機以制鉛汞見之者無不竦敬請扵禁中<lb/>
築望仙䑓髙百尺以為驂鸞馭鶴可刻期而往常云飛<lb/>
錬須得生銀詔使扵樂平山收採既而大役工徒所出<lb/>
者皆頑石礦無従而得歸真乃齋醮數朝以御札致扵<lb/>
<pb n="KR3l0118_WYG_074-10a"/>
巖穴俄有老人杖䇿而至曰山川寳物葢為有道而出<lb/>
況明主以修真為念是何感應不臻尊師無復懐憂明<lb/>
日當従請語罷而出莫知所之是夕有聲如雷山礦豁<lb/>
開數十丈銀液坌然而湧與入用之數相符禁中修煉<lb/>
至多外人不知其術復有金陵人許元長王瓊者善書<lb/>
符幻變近于役使鬼神㑹昌中召至京國出入宫闈武<lb/>
皇謂之曰吾聞先朝有明崇儼善扵符籙常取羅浮柑<lb/>
子以資御果萬里往来止扵旬日我師得不建先朝之<lb/>
<pb n="KR3l0118_WYG_074-10b"/>
術比美崇儼乎元長起謝曰臣之受法未臻𤣥妙若渉<lb/>
越山海恐誣聖徳但千里之間可不日而至武宗曰東<lb/>
都常進石榴時已熟矣卿是今夕當致十顆元長奉詔<lb/>
而出及旦寢殿始開以金盤貯石榴置扵御榻俄有中<lb/>
使進奏亦以所失之數上聞靈騐變通皆此𩔖也王瓊<lb/>
妙扵祝物無所不能方冬以藥封桃杏數株一夕繁英<lb/>
盡發芳芬穠艶月餘方謝及武皇厭代歸真與瓊俱竄<lb/>
逐嶺表唯元長逸去莫知所在<hi>出列仙譚録</hi>
<pb n="KR3l0118_WYG_074-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_074-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷七十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百三十四</head>
    <p>
<pb n="KR3l0118_WYG_334-1a"/>
欽定四庫全書<lb/>
　太平廣記卷三百三十四　宋　李昉等　編<lb/>
　　鬼十九<lb/>
　　　楊凖　　　　王乙　　　　韋栗<lb/>
　　　河間劉别駕　王𤣥之　　　鄭徳楙<lb/>
　　　朱敖　　　　裴虬　　　　趙佐<lb/>
　　　岐州佐史<lb/>
　　　　楊凖<lb/>
<pb n="KR3l0118_WYG_334-1b"/>
唐楊凖者宋城人士流名族因出郊野見一婦人容色<lb/>
殊麗凖見挑之與野合經月餘日每來齋中復求引凖<lb/>
去凖不肯從忽爾心痛不可忍乃云必不得已當随君<lb/>
去何至苦相料理其疾遂愈更随婦人行十餘里至舍<lb/>
院宇分明而門户卑小婦人為準設食每一舉盡椀心<lb/>
怪之然亦未知是鬼其後方知每凖去之時閉房門屍<lb/>
卧牀上積六七日方活如是經二三年凖兄謂凖曰汝為<lb/>
人子當應紹續奈何忽與鬼為匹乎凖慚懼出家𬒳緇服<lb/>
<pb n="KR3l0118_WYG_334-2a"/>
鬼遂不至其後凖反初服選為縣尉别婚家人子一年後<lb/>
在㕔事理文案忽見婦人從門而入容色甚怒凖惶懼下<lb/>
階乞命婦人云是度無放君理極辭搏之凖遇疾而卒<hi>出廣異記</hi>
　　　　王乙<lb/>
臨汝郡有官渠店店北半里許李氏莊王乙者因赴集從莊<lb/>
門過遥見一女年可十五六相待忻悦使侍婢𫝊語乙徘徊<lb/>
槐隂便至日暮因詣莊求宿主人相見甚歡供設亦厚二更<lb/>
後侍婢來云夜尚未深宜留燭相待女不久至便叙綢繆事畢<lb/>
<pb n="KR3l0118_WYG_334-2b"/>
女悄然忽病乙云本不相識幸相見招今叙平生義即至<lb/>
重有何不暢耶女云非不盡心但適出門閉垣而牆角下有<lb/>
鐵爬爬齒刺脚貫徹心痛痛不可忍便出足視之言訖辭還<lb/>
去已應必死君若有情迴日過訪以慰幽魂耳後乙得官<lb/>
東歸途次李氏莊所聞其女已亡私與侍婢持酒饌至殯<lb/>
宫外祭之因而痛哭須臾見女從殯宫中出乙乃伏地而<lb/>
卒侍婢見乙魂魄與女同入殯宫二家為㝠婚焉<hi>出廣異記</hi>
　　　　韋栗<lb/>
<pb n="KR3l0118_WYG_334-3a"/>
韋栗者天寶時為新淦丞有少女十餘歳將之官行至<lb/>
揚州女向栗欲市一漆背金花鏡栗曰我上官艱辛焉<lb/>
得此物待至官與汝求之歳餘女死栗亦不記宿事秩<lb/>
滿載䘮北歸至揚州泊河次女將一婢持錢市鏡行人<lb/>
見其色甚艶狀如貴人家子爭欲求賣有一少年年二<lb/>
十餘白晳可喜女以黄錢五千畀之少年與漆背金花<lb/>
鏡徑尺餘别一人云有鏡勝此只取三千少年復減兩<lb/>
千女留連色授神許須臾辭去少年有意淫之令人隨<lb/>
<pb n="KR3l0118_WYG_334-3b"/>
去至其所居須臾至舖但得黄紙三貫少年持至栗船<lb/>
所云適有女郎持錢市鏡入此船中今成紙錢栗云唯<lb/>
有一女死數年矣君所見者其狀如何少年具言服色<lb/>
容貌栗夫妻哭之女正復如此因領少年入船搜檢初<lb/>
無所得其母剪黄紙九貫置在櫬邊案上檢少三貫衆<lb/>
頗異之乃復開棺見鏡在焉莫不悲歎少年云錢已不<lb/>
論具言本意復贈十千為女設齋<hi>出廣異記</hi>
　　　　河間劉别駕<lb/>
<pb n="KR3l0118_WYG_334-4a"/>
河間劉别駕者常云世間無婦人何以適意後至西京<lb/>
通化門見車中婦人有美色心喜愛悦因隨至其舍在<lb/>
資聖寺後曲婦人留連數宵彼此兼暢劉侯不覺有異<lb/>
但中宵寒甚茵衾累重然猶肉不煖心竊怪之後一日<lb/>
將曙忽失婦人并屋宇所在其身卧荒園中數重亂葉<lb/>
下因此遇痼病<hi>出廣異記</hi>
　　　　王𤣥之<lb/>
髙宻王𤣥之少美風彩為蘄春丞秩滿歸鄉里家在郭<lb/>
<pb n="KR3l0118_WYG_334-4b"/>
西常日晚徙倚門外見一婦人從西來將入郭姿色殊<lb/>
絶可年十八九明日岀門又見如此數四日暮輒來王<lb/>
戲問之曰家在何處向暮來此女笑曰兒家近在南岡<lb/>
有事須至郭耳王試挑之女遂欣然因留宿甚相親昵<lb/>
明旦辭去數夜輒一來後乃夜夜來宿王情愛甚至試<lb/>
謂曰家既近許相過否答曰家甚狹陋不堪延客且與<lb/>
亡兄遺女同居不能無嫌疑耳王遂信之寵念轉宻於<lb/>
女工特妙王之衣服皆其裁製見者莫不歎賞之左右<lb/>
<pb n="KR3l0118_WYG_334-5a"/>
一婢亦有美色常隨其後雖在晝日亦不復去王問曰<lb/>
兄女得無相望乎答曰何須强預他家事如此積一年<lb/>
後一夜忽來色甚不悦啼泣而已王問之曰過䝉愛接<lb/>
乃復離去奈何因嗚咽不能止王驚問故女曰得無相<lb/>
難乎兒本前髙宻令女嫁為任氏妻任無行見薄父母<lb/>
憐念呼令歸後乃遇疾卒殯於此今家迎䘮明日當去<lb/>
王既愛念不復嫌忌乃便悲惋問明日得至何時曰日<lb/>
暮耳一夜叙别不眠明日臨别女以金縷玉杯及玉環<lb/>
<pb n="KR3l0118_WYG_334-5b"/>
一雙留贈王以繡衣答之握手揮涕而别明日至期王<lb/>
於南岡視之果有家人迎䘮發櫬女顔色不變粉黛如<lb/>
故見繡衣一襲在棺中而失其所送金杯及玉環家人<lb/>
方覺有異王乃前見陳之兼示之玉杯與環皆捧之而<lb/>
悲泣因問曰兄女是誰曰家中二郎女十歳病死亦殯<lb/>
其旁婢亦帳中木人也其貎正與從者相似王乃臨柩<lb/>
悲泣而别左右皆感傷後念之遂恍惚成病數日方愈<lb/>
然每思輒忘寢食也<hi>出廣異記</hi>
<pb n="KR3l0118_WYG_334-6a"/>
　　　　鄭徳楙<lb/>
滎陽鄭徳楙常獨乗馬逢一婢姿色甚美馬前拜云崔<lb/>
夫人奉迎鄭郎鄂然曰素不識崔夫人我又未婚何故<lb/>
相迎婢曰夫人小女頗有容質且以清門令族宜相匹<lb/>
敵鄭知非人欲拒之即有黄衣蒼頭十餘人至曰夫人<lb/>
趣郎廹輒控馬其行甚疾耳中但聞風鳴奄至一處崇<lb/>
垣髙門外皆列植楸桐鄭立於門外婢先白須臾命引<lb/>
鄭郎入進歴數門館宇甚盛夫人著梅緑羅裙年可四<lb/>
<pb n="KR3l0118_WYG_334-6b"/>
十許姿容可愛立於東階下侍婢八九皆鮮整鄭趨謁<lb/>
再拜夫人曰無怪相屈耶以鄭郎清族美才願託姻好<lb/>
小女無堪幸能垂意鄭見逼不知所對但唯而已夫人<lb/>
及堂上命引鄭郎自西階升堂上悉以花罽薦地左右<lb/>
施局脚牀七寶屏風黄金屈膝門垂碧箔銀鉤珠絡長<lb/>
筵列饌皆極豐潔乃命坐夫人善清談叙置輕重世難<lb/>
以比食畢命酒以銀貯之可三斗餘琥珀色酌以鏤杯<lb/>
侍婢行酒味極甘香向暮一婢前曰女郎已嚴粧訖乃<lb/>
<pb n="KR3l0118_WYG_334-7a"/>
命引鄭郎出就外門浴以百味香湯左右進衣冠履珮<lb/>
美婢十人扶入恣為調謔自堂及門歩致花燭乃延就<lb/>
帳女年十四五姿色甚艶目所未見被服粲麗冠絶當<lb/>
時鄭遂欣然其後遂成禮明日夫人命女與就東堂堂<lb/>
中置紅羅繡帳衾褥茵蓆皆悉精絶女善彈箜篌曲詞<lb/>
新異鄭問所迎婚前乗來馬今在何許曰今已反矣如<lb/>
此百餘日鄭雖情愛頗重而心稍嫌忌因謂女曰可得<lb/>
同歸乎女慘然曰幸託契㑹得侍巾櫛然幽㝠理隔不<lb/>
<pb n="KR3l0118_WYG_334-7b"/>
遂如何因涕泣交下鄭審其怪異乃白夫人曰家中相<lb/>
失頗有疑怪乞賜還也夫人曰適䝉見顧良深感慕然<lb/>
幽㝠殊塗理當蹔隔分離之際能不泫然鄭亦泣下乃<lb/>
大醼㑹與别曰後三年當相迎也鄭因拜辭婦出門揮<lb/>
淚握手曰雖有後期尚延年歳歡㑹尚淺乖離苦長努<lb/>
力自愛鄭亦悲惋婦以襯體紅衫及金釵一雙贈别曰<lb/>
若未相忘以此為念乃分袂而去夫人敕送鄭郎乃前<lb/>
青驄靸帶甚精鄭乘馬出門倐忽復至其家奴遂云家<lb/>
<pb n="KR3l0118_WYG_334-8a"/>
中失已一年矣視其所贈皆真物也其家語云郎君出<lb/>
行後其馬自歸不見有人送來鄭始尋其故處唯見大<lb/>
墳旁有小塜塋前列樹皆已枯矣而前所見悉華茂成<lb/>
隂其左右人傳崔夫人及女郎墓也鄭尤異之自度三<lb/>
年之期必當死矣後至期果見前所使婢乘車來迎鄭<lb/>
曰生死固有定命茍得樂處吾復何憂乃悉分判家事<lb/>
預為終期明日乃卒<hi>出宣室志</hi>
　　　　朱敖<lb/>
<pb n="KR3l0118_WYG_334-8b"/>
杭州别駕朱敖舊𨼆河南之少室山天寶初陽翟縣尉<lb/>
李舒在嶽寺使騎招敖乗馬便騁從者在後稍行至少<lb/>
姨廟下時盛暑見緑袍女子年十五六姿色甚麗敖意<lb/>
是人家臧獲亦訝其暑月挾纊馳馬問之女子笑而不<lb/>
答走入廟中敖亦下馬不見有人遂壁上觀畵見緑袍<lb/>
女子乃途中覩者也歎息久之至寺具説其事舒等尤<lb/>
所歎異爾夕既寐夢女子至把被欣悦精氣越泆累夕<lb/>
如此嵩嶽道士吳筠為書一符辟之不可又吳以道術<lb/>
<pb n="KR3l0118_WYG_334-9a"/>
制之亦不可他日宿程道士房程於法清淨神乃不至<lb/>
敖後於河南府應舉與渭南縣令陳察微徃詣道士程<lb/>
谷神為設薯藥不托蓮花鮮胡麻饌留連笑語日暮方<lb/>
囘去少室五里所忽嵩黑雲騰踊中掣火電須臾晻昧<lb/>
驟雨如瀉敖與察微從者一人伏櫪林下旁抵巨壑久<lb/>
之有異光與日月殊狀忽於光中遍是松林見天女數<lb/>
人持一舞筵周竟數里施為松林上有天女數十人狀<lb/>
如天仙對舞筵上兼有諸若異觀世音終其兩舞如半<lb/>
<pb n="KR3l0118_WYG_334-9b"/>
日許曲終有數人狀如俳優卷筵囘去便天地昧黑復<lb/>
不見人敖等夤縁夜半方至舍耳<hi>出廣異記</hi>
　　　　裴虬<lb/>
蘇州山人陸去奢亭子者即宋散騎戴顒宅也天寶末<lb/>
河東裴虬常旅寄此亭暴亡久之方悟説云初一人來<lb/>
云戴君見召虬問戴為誰人曰君知宋散騎常侍戴顒<lb/>
乎虬曰知之曰今呼君者即是人也虬至見顒顒求以<lb/>
己女妻虬云先以結婚不當再娶顒曰人神殊道何苦<lb/>
<pb n="KR3l0118_WYG_334-10a"/>
也虬言已適有禄位不合為君女壻久之言相徃來顒<lb/>
知虬不可屈乃釋之遂活也<hi>出廣異記</hi>
　　　　趙佐<lb/>
趙佐者天寶末補國子四門生常寢疾恍惚有二黄衣<lb/>
吏拘行至温泉宫觀風樓西别有府署吏引入始見一<lb/>
人如王者佐前拜謁王謂佐曰君識我否佐辭不識王<lb/>
曰君聞秦始皇乎我即是也君人主於我家側造諸宫<lb/>
殿每奏妓樂備極奢侈誠美王也故我亦如此起樓以<lb/>
<pb n="KR3l0118_WYG_334-10b"/>
觀樂因訪問人間事甚衆又問佐曰人間不久大亂宜<lb/>
自謀免難無久住京城也言訖使人送還<hi>出廣異記</hi>
　　　　岐州佐史<lb/>
岐州佐史嘗因事至京停興道里忽見二人及一無頭<lb/>
人來云王令追己佐史知其鬼因問君在地下並何職<lb/>
掌云是捉事佐史謂曰幸與諸君臭味頗同能相救否<lb/>
事了當奉萬張紙錢二人許諾期五日若不復來者即<lb/>
是事已了其錢可至天門街燒之至五日不來吏乃燒<lb/>
<pb n="KR3l0118_WYG_334-11a"/>
錢畢因移居崇仁里後京中事了西還岐州至杏樹店<lb/>
復逢二人問何所來頃於舊處相訪不是所處分事已<lb/>
得免勞致錢賤地所由己給永年優復牒訖非大期至<lb/>
更無疾病耳<hi>出廣異記</hi>
　<lb/>
　<lb/>
　<lb/>
　<lb/>
<pb n="KR3l0118_WYG_334-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百三十四<lb/>
</p>
<p>
</p>
  </div>
</body>
</text>
</TEI>
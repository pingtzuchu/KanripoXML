<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二十一</head> <lb/>
    <p>
<pb n="KR3l0118_WYG_021-1a"/>
欽定四庫全書<lb/>
　太平廣記卷二十一<lb/>
　　神仙二十一<lb/>
　　　孫思邈　　　司馬承禎　　　尹君<lb/>
　　　　孫思邈<lb/>
孫思邈雍州華原人也七歳就學日誦千餘言弱冠善<lb/>
談莊老及百家之説亦好釋典洛州總管獨孤信見而<lb/>
嘆曰此聖童也但恨其器大識小難為用也後周宣帝<lb/>
<pb n="KR3l0118_WYG_021-1b"/>
時思邈以王室多故遂隱居太白山隋文帝輔政徴為<lb/>
國子博士稱疾不起常謂所親曰過是五十年當有聖<lb/>
人出吾方助之以濟人及唐太宗即位召詣京師嗟其<lb/>
容色甚少謂曰故知有道者誠可尊重羡門廣成豈虛<lb/>
言哉將授以爵位固辭不受唐顯慶七年髙宗召見拜<lb/>
諫議大夫又固辭不受上元元年辭疾請歸特賜良馬<lb/>
及鄱陽公主邑司以居焉當時名士如宋之問孟詵盧<lb/>
照隣等皆執師弟之禮以事焉思邈嘗從幸九成宫照<lb/>
<pb n="KR3l0118_WYG_021-2a"/>
隣病留在其宅時庭前有大梨樹照隣為之賦其序曰<lb/>
癸酉之歳余卧疾長安光徳坊之官舎户老云是鄱陽<lb/>
公主邑司昔公主未嫁而卒故其邑廢時有處士孫思<lb/>
邈道洽古今學殫數術髙談正一則古之蒙莊子深入<lb/>
不二則今之維摩詰至于推歩甲乙度量乾坤則洛下<lb/>
閎安期先生之儔也自云開皇辛酉歳生年九十三矣<lb/>
察之鄉里咸云數百歳又共話周齊間事歴歴如目見<lb/>
以此參之不啻百歳人矣然猶視聽不衰神彩甚茂可<lb/>
<pb n="KR3l0118_WYG_021-2b"/>
謂古之聰明博達不死者也時照隣有盛名而染惡疾<lb/>
嗟禀受之不同昧遐天之殊致因問思邈曰名醫愈疾<lb/>
其道如何對曰吾聞善言天者必質於人善言人者必<lb/>
本於天天有四時五行寒暑迭代其轉運也和而為雨<lb/>
怒而為風凝而為霜雪張而為虹蜺此天地之常數也<lb/>
人有四肢五臟一覺一寐呼吸吐納循而為往來流而<lb/>
為榮衛彰而為氣色發而為音聲此人之常數也陽用<lb/>
其精隂用其形天人之所同也及其失也蒸則生熱否<lb/>
<pb n="KR3l0118_WYG_021-3a"/>
則生寒結而為疣贅陷而為癰疽奔而為喘乏竭而為<lb/>
焦枯診發乎面變動乎形推此以及天地則亦如之故<lb/>
五緯盈縮星辰失度日月錯行彗孛流飛此天地之危<lb/>
疹也寒暑不時此天地之蒸否也石立土踴此天地之<lb/>
疣贅也山崩地陷此天地之癰疽也奔風暴雨此天地<lb/>
之喘乏也雨澤不時川源涸竭此天地之焦枯也良醫<lb/>
導之以藥石救之以針劑聖人和之以道徳輔之以政<lb/>
事故體有可愈之疾天地有可消之災又曰膽欲大而<lb/>
<pb n="KR3l0118_WYG_021-3b"/>
心欲小智欲圓而行欲方詩曰如臨深淵如履薄氷謂<lb/>
小心也赳赳武夫公侯干城謂大膽也不為利囘不為<lb/>
義疚行之方也見機而作不俟終日智之圓也其文學<lb/>
也穎出如是其道術也不可勝紀焉初魏徴等受詔修<lb/>
齊梁周隋等五代史恐有遺漏屢訪於思邈口以傳授<lb/>
有如目覩東臺侍郎孫處約嘗將其五子<graphic n="KR2720" url="https://raw.githubusercontent.com/kanripo/KR-Gaiji/master/images/KR2720.png" mimeType="image/png"/>儆俊侑佺<lb/>
以謁思邈思邈曰俊當先貴侑當晩達佺最居重位禍<lb/>
在執兵後皆如其言太子詹事盧齊卿自幼時請問人<lb/>
<pb n="KR3l0118_WYG_021-4a"/>
倫之事思邈曰汝後五十年位登方伯吾孫當為屬吏<lb/>
可自保也齊卿後為徐州刺史思邈孫溥果為徐州蕭<lb/>
縣丞邈初謂齊卿言時溥猶未生而預知其事凡諸異<lb/>
跡多如此焉永淳元年卒遺令薄葬不藏㝠器不奠生<lb/>
牢經月餘顔貌不改舉尸就木空衣而已時人異之自<lb/>
注老子莊子撰千金方三十卷福祿論三十卷攝生真<lb/>
籙枕中素書㑹三教論各一卷開元中復有人見隱於<lb/>
終南山與宣律師相接每來往參請宗㫖時大旱西域<lb/>
<pb n="KR3l0118_WYG_021-4b"/>
僧請於昆明池結壇祈雨詔有司備香燈凡七日縮水<lb/>
數尺忽有老人夜詣宣律師求救曰弟子昆明池龍也<lb/>
無雨時久匪由弟子胡僧利弟子腦將為藥欺天子言<lb/>
祈雨命在旦夕乞和尚法力救䕶宣公辭曰貧道持律<lb/>
而已可求孫先生老人因至思邈謂曰我知昆明龍宫<lb/>
有仙方三十首若能示予予將救汝老人曰此方上帝<lb/>
不許妄傳今急矣固無所恡有頃捧方而至思邈曰爾<lb/>
但還無慮胡僧也自是池水忽漲數日溢岸胡僧羞恚<lb/>
<pb n="KR3l0118_WYG_021-5a"/>
而死又嘗有神仙降謂思邈曰爾所著千金方濟人之<lb/>
功亦已廣矣而以物命為藥害物亦多必為尸解之仙<lb/>
不得白日輕舉矣昔真人桓闓謂陶貞白事亦如之固<lb/>
吾子所如也其後思邈取草木之藥以代䖟蟲水蛭之<lb/>
命作千金方翼三十篇每篇有龍宫仙方一首行之於<lb/>
世及𤣥宗避羯胡之亂西幸蜀既至蜀夢一叟鬚鬂盡<lb/>
白衣黄𥜗再拜于前已而奏曰臣孫思邈也廬於峨眉<lb/>
山有年矣今聞鑾駕幸成都臣故候謁𤣥宗曰我熟識<lb/>
<pb n="KR3l0118_WYG_021-5b"/>
先生名久矣今先生不逺而至亦將有所求乎思邈對<lb/>
曰臣隱居雲泉好餌金石藥聞此地出雄黄願以八十<lb/>
兩為賜脫遂臣請幸降使齎至峨眉山𤣥宗諾之悸然<lb/>
而寤即詔侍臣陳忠盛挈雄黄八十兩往峨眉宣賜思<lb/>
邈忠盛既奉詔入峨眉至屏風嶺見一叟貌甚俊古衣<lb/>
黄𥜗立於嶺下謂忠盛曰汝非天子使乎我即孫思邈<lb/>
也忠盛曰上命以雄黄賜先生其叟僂而受既而曰吾<lb/>
蒙天子賜雄黄今有表謝屬山居無翰墨天使命筆札<lb/>
<pb n="KR3l0118_WYG_021-6a"/>
傳寫以進也忠盛即召吏執牘染翰叟指一石曰表本<lb/>
在石上君可錄焉忠盛目其石果有硃字百餘實表本<lb/>
也遂謄寫其字寫畢視其叟與石俱亡見矣於是具以<lb/>
其事聞於𤣥宗𤣥宗因問忠盛叟之貌與夢者果同由<lb/>
是益竒之自是或隱或見咸通末山下民家有兒十餘<lb/>
歳不食葷血父母以其好善使於白水僧院為童子曰<lb/>
有遊客稱孫處士周遊院中訖袖中出湯末以授童子<lb/>
曰為我如茶法煎來處士呷少許以餘湯與之覺湯極<lb/>
<pb n="KR3l0118_WYG_021-6b"/>
美願賜一碗處士曰此湯為汝來耳即以末方寸匕更<lb/>
令煎喫因與同侣話之出門處士已去矣童子亦乘空<lb/>
而飛衆方驚異顧視煎湯銚子已成金矣其後亦時有<lb/>
人見思邈者<hi>出仙傳拾遺及宣室志</hi>
　　　　司馬承禎<lb/>
司馬承禎字子微博學能文攻篆迴為一體號曰金剪<lb/>
刀書隱於天台山玉霄峰自號白雲子有服餌之術則<lb/>
天累徴之不起睿宗雅尚道教屢加尊異承禎方赴召<lb/>
<pb n="KR3l0118_WYG_021-7a"/>
睿宗問隂陽術數之事承禎對曰老子經云損之又損<lb/>
以至於無為且心目所見知每損之尚未能已豈復攻<lb/>
乎異端而增智慮哉睿宗曰理身無為則清髙矣理國<lb/>
無為如之何對曰國猶身也老子曰㳺心於淡合氣於<lb/>
漠順物自然乃無私焉而天下理易曰聖人者與天地<lb/>
合其徳是知天不言而信無為而成無為之㫖理國之<lb/>
要睿宗深賞異留之欲加寵位固辭無何告歸山乃賜<lb/>
寳琴花帔以遣之公卿多賦詩以送常侍徐彦伯撮其<lb/>
<pb n="KR3l0118_WYG_021-7b"/>
美者三十餘篇為製序名曰白雲記見傳於世時盧藏<lb/>
用早隱終南山後登朝居要官見承禎將還天台藏用<lb/>
指終南謂之曰此中大有佳處何必在天台承禎徐對<lb/>
曰以僕所觀乃仕途之捷徑耳藏用有慙色𤣥宗有天<lb/>
下深好道術累徴承禎到京留於内殿頗加禮敬問以<lb/>
延年度世之事承禎隱而微言𤣥宗亦傳而祕之故人<lb/>
莫得知也由是𤣥宗理國四十餘年雖祿山犯闕鑾輿<lb/>
幸蜀及為上皇回又七年方始晏駕雖由天數豈非道<lb/>
<pb n="KR3l0118_WYG_021-8a"/>
力之助延長耶初𤣥宗登封太嶽回問承禎五嶽何神<lb/>
主之對曰嶽者山之巨鎮能出雲雨潛儲神仙國之望者<lb/>
為之然山林之神也亦有仙官主之于是詔五嶽於山<lb/>
頂列置仙官廟自承禎始也又蜀女真謝自然泛海將<lb/>
詣蓬萊求師船為風飄到一山見道人指言天台山司<lb/>
馬承禎名在丹臺身居赤城此真良師也蓬萊隔弱水<lb/>
三十萬里非舟楫可行非飛仙無以到自然乃回求承<lb/>
禎受度後白日上昇而去承禎居山修行勤苦年一百<lb/>
<pb n="KR3l0118_WYG_021-8b"/>
餘歳童顔輕徤若三十許人有弟子七十餘人一旦告<lb/>
弟子曰吾自居玉霄峯東望蓬萊常有真靈降駕今為<lb/>
東海青童君東華君所召必須去人間俄頃氣絶若蟬<lb/>
蜕然解化矣弟子葬其衣冠爾<hi>出續仙傳</hi>
　　　　尹君<lb/>
唐故尚書李公鎭北門時有道士尹君者隱晉山不食<lb/>
粟常餌栢葉雖髪盡白而容狀若童子往往獨遊城市<lb/>
里中有老父年八十餘者顧謂人曰吾孩提時嘗見李<lb/>
<pb n="KR3l0118_WYG_021-9a"/>
翁言李翁吾外祖也且曰我年七歳已識尹君矣迨今<lb/>
七十餘年而尹君容狀如舊得非神仙乎吾且老自度<lb/>
能幾何為人間人汝方壯當志尹君之容狀自是及今<lb/>
七十餘歳矣而尹君曾無老色豈非以千百歳為瞬息<lb/>
耶北門從事馮翊嚴公綬好竒者慕尹之得道每旬休<lb/>
即驅駕而詣焉其後嚴公自軍為司馬為北門帥遂迎<lb/>
尹君至府庭舘於公署終日與同席常有異香自肌中<lb/>
發公益重之公有女弟學浮圖氏嘗曰佛氏與黄老固<lb/>
<pb n="KR3l0118_WYG_021-9b"/>
殊致且怒其兄與道士遊後一日密以堇斟致湯中命<lb/>
尹君飲之尹君既飲驚而起曰吾其死乎俄吐出一物<lb/>
甚堅有異香發其中公命剖而視之真麝臍也自是尹<lb/>
君貌衰齒墮其夕卒於舘中嚴公既知女弟之所為也<lb/>
怒且甚即命部將治其䘮後二日葬尹君於汾水西二<lb/>
十里明年秋有照聖觀道士朱太虛因投龍至晉山忽<lb/>
遇尹君在山中太虛驚而問曰師何為至此耶尹君笑<lb/>
曰吾去歳在北門有人以堇斟飲我者我故示之以死<lb/>
<pb n="KR3l0118_WYG_021-10a"/>
然則堇斟安能敗吾真耶言訖忽亡所見太虛竊異其<lb/>
事及歸具白嚴公曰吾聞仙人不死脱有死者乃尸解<lb/>
也不然何變異之如是耶將命發其墓以驗之然慮惑<lb/>
於人遂止其事<hi>出宣室志</hi>
　<lb/>
　<lb/>
　<lb/>
　<lb/>
<pb n="KR3l0118_WYG_021-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百二十七</head>
    <p>
<pb n="KR3l0118_WYG_327-1a"/>
欽定四庫全書<lb/>
　太平廣記卷三百二十七　宋　李昉等　編<lb/>
　　鬼十二<lb/>
　　　崔子武　　馬道猷　　顧揔<lb/>
　　　邢鸞　　　蕭摩侯　　道人法力<lb/>
　　　蕭思遇　　任胄　　　董壽之<lb/>
　　　樊孝謙　　李文府　　史萬歲<lb/>
　　　房𤣥齡　　魏徵　　　唐儉<lb/>
<pb n="KR3l0118_WYG_327-1b"/>
　　　　崔子武<lb/>
齊崔子武幼時宿於外祖揚州刺史趙郡李憲家夜夢<lb/>
一女子姿色甚麗自謂云龍王女願與崔郎私好子武<lb/>
悅之牽其衣裾微有裂綻未曉吿辭結帶而别至明往<lb/>
山祠中觀之傍有畫女容狀即夢中見者裂裾結帶猶<lb/>
在子武自是通夢恍惚成疾後逢醫禁之乃絶<hi>出三國典略</hi>
　　　　馬道猷<lb/>
南齊馬道猷爲尚書令史永明元年坐省中忽見鬼滿<lb/>
<pb n="KR3l0118_WYG_327-2a"/>
前而傍人不見須臾兩鬼入其耳中推出魂魂落屐上<lb/>
指以示人諸君見否傍人並不見問魂形狀云何道猷<lb/>
曰魂正似蝦蟇云必無活理鬼今猶在耳中視其耳皆<lb/>
腫明日便死<hi>出述異記</hi>
　　　　顧揔<lb/>
梁天監元年武昌小吏顧揔性昏戅不任事數爲縣令<lb/>
鞭扑嘗鬱鬱懷憤因逃墟墓之間彷徨惆悵不知所適<lb/>
忽有二黄衣顧見揔曰劉君頗憶疇日周旋耶揔曰弊<lb/>
<pb n="KR3l0118_WYG_327-2b"/>
宗乃顧氏先未曾面清顔何有周旋之問二人曰僕王<lb/>
粲徐幹也足下前生是劉楨爲坤明侍中以納賂金謫<lb/>
爲小吏公當自知矣然公言辭歴歴猶見記室音旨因<lb/>
出袖中軸書示之曰此君集也當諦視之揔試省覽乃<lb/>
了然明悟便覺文思坌涌其集人多有本唯卒後數篇<lb/>
記得詩一章題云從駕遊幽厲宫却憶平生西園文會<lb/>
因寄地文府正郎蔡伯喈詩曰在漢繩綱渚溟瀆多騰<lb/>
湍煌煌魏英祖拯溺靜波瀾天紀已垂定邦人亦保完<lb/>
<pb n="KR3l0118_WYG_327-3a"/>
大開相公府掇拾盡幽蘭始從衆君子日侍賢王歡文<lb/>
皇在春宫蒸孝踰問安監撫多餘暇園圃恣遊觀末臣<lb/>
戴簪筆翊聖從和鑾月出行殿涼珍木清露團天文信<lb/>
輝麗鏗鏘振琅玕被命仰爲和顧已試所難弱質不自<lb/>
持危脆朽萎殘豈意十餘年陵寢梧楸寒今來坤明國<lb/>
再顧簪蟬冠侍遊於離宫足躡浮雲端却想西園時生<lb/>
死暫悲酸君昔漢公卿未央冠羣賢倘若念平生覽此<lb/>
同愴然其餘七篇傳者失本王粲謂揔曰吾本短小無<lb/>
<pb n="KR3l0118_WYG_327-3b"/>
何娶樂進女女似其父短小尤甚自别君後改娶劉荆<lb/>
州女尋生一子荆州與字翁奴今年十八長七尺三寸<lb/>
所恨未得參丈人也當渠年十一與予同覽鏡予謂之<lb/>
曰汝首魁梧於予渠立應予曰防風骨節專車不如白<lb/>
起頭小而銳予又曰汝長大當爲將又應予曰仲尼三<lb/>
尺童子羞言覇道況承大人嚴訓敢措意於斫刺乎予<lb/>
知其了了過人矣不知足下生來有郎娘否良久沈思<lb/>
稍如相識因曰二君既是揔友人何計可脫小吏之厄<lb/>
<pb n="KR3l0118_WYG_327-4a"/>
徐幹曰君但執前集訴於縣宰則脫矣揔又問坤明是<lb/>
何國幹曰魏武開國鄴地也公昔爲其國侍中遽忘耶<lb/>
公在坤明家累悉無恙賢小嬌羞娘有一篇奉憶昨者<lb/>
已誦似丈人矣詩曰憶爺爺抛女不歸家不作侍中爲<lb/>
小吏就他辛苦棄榮華願爺相念早相見與兒買李市<lb/>
甘𤓰誦訖揔不覺涕泗交下因爲一章寄嬌羞娘云憶<lb/>
兒貌念兒心望兒不見淚沾襟時移世異難相見棄謝<lb/>
此生當重尋既而王粲徐幹與揔殷勤敘别乃遺劉楨<lb/>
<pb n="KR3l0118_WYG_327-4b"/>
集五卷見縣令具陳其事令見楨集後詩驚曰不可使<lb/>
劉公幹爲小吏即解遣以賔禮待之後不知揔所在集<lb/>
亦尋失時人勗子弟皆曰死劉楨猶庇得生顧揔可不<lb/>
修進哉<hi>出𤣥怪録</hi>
　　　　邢鸞<lb/>
後魏洛陽永和里漢太師董卓之宅也里南北皆有池<lb/>
卓之所造水冬夏不竭里中太傅録尚書長孫稚尚書<lb/>
右僕射郭祚吏部尚書邢鸞廷尉卿元洪超衞尉卿許<lb/>
<pb n="KR3l0118_WYG_327-5a"/>
伯桃凉州刺史尉成興等六宅皆髙門華屋齋館敞麗<lb/>
楸槐䕃途桐楊夾植當世名爲貴里掘此地輒得金玉<lb/>
寳玩之物時邢鸞家常掘得丹砂及錢數十萬銘云董<lb/>
太師之物後卓夜中隨鸞索此物鸞不與之經年而鸞<lb/>
卒<hi>出洛陽伽藍記</hi>
　　　　蕭摩侯<lb/>
後魏胡太后末年澤州田參軍蕭摩侯家人浣一黄衫<lb/>
晒之庭樹日暮忘收夜半摩侯家起出見此衣爲風所<lb/>
<pb n="KR3l0118_WYG_327-5b"/>
動彷彿類人謂是竊盗持刀往擊就視乃是衣自此之<lb/>
後内外恐懼更數日忽有二十騎盡爲戎服直造其家<lb/>
揚旗舉杖往來掩襲前後六七處家人惶懼不知何方<lb/>
禦之有一人云按藥方燒羖羊角妖自絶即於屠肆得<lb/>
之遂燒此等後來至掩鼻云此家不知燒何物臭穢如<lb/>
此翻然回自此便絶<hi>出五行記</hi>
　　　　道人法力<lb/>
廣州顯明寺道人法力向晨詣厠於户中遇一鬼狀如<lb/>
<pb n="KR3l0118_WYG_327-6a"/>
崑崙兩目盡黄裸身無衣法力素有膂力便縛着堂柱<lb/>
以杖鞭之終無聲乃以鐵鎖縛之觀其能變去否日已<lb/>
昏暗失鬼所在<hi>出述異記</hi>
　　　　蕭思遇<lb/>
蕭思遇梁武帝從姪孫父慤爲侯景所殺思遇以父遭<lb/>
害不樂仕進常慕道有冀神人故名思遇而字望明言<lb/>
望遇神明也居虎邱東山性簡靜愛琴書每松風之夜<lb/>
罷琴長嘯一山樓宇皆驚常雨中坐石酣歌忽聞扣柴<lb/>
<pb n="KR3l0118_WYG_327-6b"/>
門者思遇心疑有異令侍者遥問乃應曰不須問但言<lb/>
雨中從浣溪來及侍童開户見一美女二青衣女奴從<lb/>
之並神仙之容思遇加山人之服以禮見之曰適聞夫<lb/>
人云從浣溪來雨中道逺不知所乗何車耶女曰聞先<lb/>
生心懷異道以簡潔爲心不用車輿乗風而至思遇曰<lb/>
若浣沙來得非西施乎女回顧二童而笑復問先生何<lb/>
以知之思遇曰不必慮懷應就寢耳及天曉將别女以<lb/>
金釧子一隻留訣思遇稱無物敘情又曰但有此心不<lb/>
<pb n="KR3l0118_WYG_327-7a"/>
忘夫人曰此最珍竒思遇曰夫人此去何時來女乃掩<lb/>
涕曰未敢有期空勞情意思遇亦愴然言訖遂乗風而<lb/>
去須臾不見唯聞香氣猶在寢室時陳文帝天嘉元年<lb/>
二月二日也<hi>出博物志</hi>
　　　　任胄<lb/>
東魏丞相司馬任胄謀殺高歡事洩伏誅其家未之知<lb/>
家内忽見其頭在飯甑上相召看之少頃失所在俄知<lb/>
被戮<hi>出三國典略</hi>
<pb n="KR3l0118_WYG_327-7b"/>
　　　　董壽之<lb/>
北齊董壽之被誅其家尚未之知其妻夜坐忽見壽之<lb/>
居其側歎息不已妻問夜間何得而歸壽都不應答有<lb/>
頃出門遶雞籠而行籠中雞驚呌其妻疑有異持火出<lb/>
戸視之見其血數斗而壽失所在遂以吿姑因與大小<lb/>
號哭知有變及晨果得死問<hi>出續搜神記</hi>
　　　　樊孝謙<lb/>
北齊樊孝謙少有才名年二十二答秀才䇿累遷至員<lb/>
<pb n="KR3l0118_WYG_327-8a"/>
外散騎侍郎嘗於其門首觀貴人𦵏車揖方相而别是<lb/>
後周年至此𦵏日有人扣門孝謙出視乃見所揖方相<lb/>
門首立云君去年此日共我語否孝謙驚倒須臾便卒<lb/>
貞觀初崔信明爲洋州與縣丞向瓘無二說<hi>出五行記</hi>
　　　　李文府<lb/>
隋文帝開皇初安定李文府住鄴都石橋坊曾夜置酒<lb/>
瓶於牀下半夜覺忽聞瓶倒漏酒聲使婢看之酒瓶不<lb/>
倒蓋塞如舊須臾復聞有物㗳水聲索火照看屋内靜<lb/>
<pb n="KR3l0118_WYG_327-8b"/>
無所見滅燭下闗未睡似有以手指斵其膝至三文府<lb/>
起捫之又無所得乃拔刀四面揮之即聞有聲如飛蟬<lb/>
曳響衝而出文府後仕兗州須昌縣丞至開皇八年見<lb/>
州故録事孔瓚即須昌人先亡忽白日至文府㕔前再<lb/>
拜文府驚問何爲云太山府君選好人瓚以公明幹輒<lb/>
相薦舉文府憂惶叩頭瓚良久云今更爲方便慎勿漏<lb/>
言至十年自說之說訖便覺不快須臾而死<hi>出五行記</hi>
　　　　史萬歲<lb/>
<pb n="KR3l0118_WYG_327-9a"/>
長安待賢坊隋北領軍大將軍史萬歲宅其宅初常有<lb/>
鬼怪居者輒死萬歲不信因即居之夜見人衣冠甚偉<lb/>
來就萬歲萬歲問其由鬼曰我漢將軍樊噲墓近君居<lb/>
厠常苦穢惡幸移他所必當厚報萬歲許諾因責殺生<lb/>
人所由鬼曰各自怖而死非我殺也及掘得骸柩因爲<lb/>
改葬後夜又來謝曰君當爲將吾必助君後萬歲爲隋<lb/>
將每遇賊便覺鬼兵助巳戰必大捷<hi>出兩京記</hi>
　　　　房𤣥齡<lb/>
<pb n="KR3l0118_WYG_327-9b"/>
房𤣥齡杜如晦微時嘗自周偕之秦宿敷水店適有酒<lb/>
肉夜深對食忽見兩黑毛手出於燈下若有所請乃各<lb/>
以一炙置手中有頃復出若掬又各斟酒與之遂不復<lb/>
見食訖背燈就寢至二更聞街中有連呼王文昂者忽<lb/>
聞一人應於燈下呼者乃曰正東二十里村人有筵神<lb/>
者酒食甚豐汝能去否對曰吾已醉飽於酒肉有公事<lb/>
去不得勞君相召呼者曰汝終日飢困何有酒肉本非<lb/>
吏人安得公事何妄語也對曰吾被界吏差直二相蒙<lb/>
<pb n="KR3l0118_WYG_327-10a"/>
賜酒肉故不得去若常時聞命即子行吾走矣呼者謝<lb/>
而去<hi>出續𤣥怪録</hi>
　　　　魏徵<lb/>
鄭國公魏徵少時好道學不信鬼神嘗訪道至恒山將<lb/>
及山下忽大風雪天地昏暗不能進忽有道士策青竹<lb/>
杖懸黄庭經亦至路次謂徵曰何之徵曰訪道來此爲<lb/>
風雪所阻道士曰去此一二里予家也可一宿會語乎<lb/>
徵許之遂同行至一宅外甚荒凉内即雕刻延徵於深<lb/>
<pb n="KR3l0118_WYG_327-10b"/>
閣對爐火而坐進以美酒嘉殽從容論道詞理博辨徵<lb/>
不能屈臨曙道士言及鬼神之事徵切言不能侵正直<lb/>
也道士曰子之所奉者仙道也何全誣鬼神乎有天地<lb/>
來有鬼神夫道髙則鬼神妖怪必伏之若奉道自未髙<lb/>
則鬼神妖怪反可致之也何輕之哉徵不答及平旦道<lb/>
士復命酒以送徵仍附一簡達恒山中𨼆士徵既行尋<lb/>
山路回顧宿處乃一大冢耳探其簡題云寄上恒山神<lb/>
佐徵惡之投於地其簡化一鼠而走徵自此稍信鬼神<lb/>
<pb n="KR3l0118_WYG_327-11a"/>
<hi>出瀟湘録</hi>
　　　　唐儉<lb/>
唐儉少時乗驢將適吳楚過洛城渴甚見路傍一小室<lb/>
有婦人年二十餘向明縫衣投之乞漿則縫襪也遂問<lb/>
别室取漿郎渴甚爲求之逡巡持一盂至儉視其室内<lb/>
無厨竈及還而問曰夫人之居何不置火曰貧無以炊<lb/>
側近求食耳言既復縫襪意緒甚忙又問何故急速也<lb/>
曰妾之夫薛良貧販者也事之十餘年矣未嘗一歸侍<lb/>
<pb n="KR3l0118_WYG_327-11b"/>
舅姑明早郎來迎故忙耳儉微挑之拒不答儉媿謝之<lb/>
遺餅兩軸而去行十餘里忽記所要書有忘之者歸洛<lb/>
取之明晨復至此將出都爲塗芻之阻問何人對曰貨<lb/>
師薛良之柩也駭其姓名乃昨婦人之夫也遂問所往<lb/>
曰良婚五年而妻死葬故城中又五年而良死良兄發<lb/>
其柩將祔先塋耳儉隨觀焉至其殯所是求水之處俄<lb/>
而啓殯棺上有餅兩軸新襪一雙儉悲而異之遂東去<lb/>
舟次揚州禪智寺東南有士子二人各領徒相去百餘<lb/>
<pb n="KR3l0118_WYG_327-12a"/>
步發故殯者一人驚歎久之其徒往往聚笑一人執鍤<lb/>
碎其柩而罵之儉遽造之歎者曰璋姓韋前太湖令此<lb/>
發者璋之亡子窆十年矣適開易其棺棺中喪其履而<lb/>
有婦人履一隻彼乃裴冀前江都尉其發者愛姬也平<lb/>
生寵之裴到任二年而卒葬於此一年今秩滿將歸不<lb/>
忍棄去將還於洛既開棺喪其一履而有丈夫履一隻<lb/>
兩處互驚取合之彼此成對蓋吾不肖子淫於彼往復<lb/>
無常遽遺之耳儉聞言登舟靜思之曰貨師之妻死五<lb/>
<pb n="KR3l0118_WYG_327-12b"/>
年猶有事舅姑之心逾寵之姬死尚如此生復何望哉<lb/>
士君子可溺於此輩而薄其妻也<hi>出續𤣥怪録</hi>
　<lb/>
　<lb/>
　<lb/>
　<lb/>
　<lb/>
　太平廣記卷三百二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百五十七</head> <lb/>
    <p>
<pb n="KR3l0118_WYG_257-1a"/>
欽定四庫全書<lb/>
　太平廣記卷二百五十七<lb/>
　　嘲誚五<lb/>
　　　崔澹　　　　皮日休　　　薛能<lb/>
　　　周顗　　　　任轂　　　　王徽<lb/>
　　　山東人　　　張登　　　　朱澤<lb/>
　　　徐彦若　　　馮涓　　　　張濬伶人<lb/>
　　　封舜卿　　　姚涓　　　　李台瑕<lb/>
<pb n="KR3l0118_WYG_257-1b"/>
　　　織錦人　　　李主簿　　　陳癩子<lb/>
　　　患目鼻人　　傴人　　　　田媼<lb/>
　　　　崔澹<lb/>
唐崔澹試以至仁伐至不仁賦時黄巢方熾因為無名<lb/>
子嘲曰主司何事厭吾皇解把黄巢比武王<hi>出摭言</hi>
　　　　皮日休<lb/>
唐皮日休嘗謁歸仁紹數往而不得見皮既心有所慊<lb/>
而動形於言因作詠龜詩硬骨殘形知幾秋屍骸終是<lb/>
<pb n="KR3l0118_WYG_257-2a"/>
不風流頑皮死後鑚須遍都為平生不出頭時仁紹亦<lb/>
有諸子佾係與日休同在場中隨即聞之因伺其復至<lb/>
乃刺字於皮姓之下題詩授之曰八片尖裁浪作毬火<lb/>
中爆了水中揉一包閒氣如長在惹踢招拳卒未休時<lb/>
人以為日休雖輕俳而仁紹亦浮簿矣<hi>出皮日休文集</hi>
　　　　薛能<lb/>
唐趙璘儀質瑣陋成名後為壻薛能為儐相乃為詩嘲<lb/>
謔其略曰巡關每傍樗蒱局望月還登乞巧樓第一莫<lb/>
<pb n="KR3l0118_WYG_257-2b"/>
教嬌太過縁人衣帶上人頭又曰不知元在鞍鞽裏將<lb/>
謂空䭾席㡌歸又曰火爐牀上平身立便與夫人作鏡<lb/>
臺<hi>出抒情詩</hi>
　　　　周顗<lb/>
唐處士周顗洪儒奥學偶不中第旅浙西與從事歡飲<lb/>
而昧於令章筵中皆戲之有賔從贈詩曰龍津掉尾十<lb/>
年勞聲價當時闘月高唯有紅粧廻舞手似持雙刅向<lb/>
猿猱周答曰十載文場敢憚勞宋都廻鶂為風高今朝<lb/>
<pb n="KR3l0118_WYG_257-3a"/>
甘被花枝笑任道樽前愛縳猱<hi>出抒情詩</hi>
　　　　任轂<lb/>
唐任轂有經學居懐谷望徵命而蒲輪不至自入京中<lb/>
訪問知已有朝士戲贈詩曰雲林應訝鶴書遲自入京<lb/>
來探事宜從此見山須合眼𬒳山相賺已多時後至𥙷<lb/>
袞<hi>出幽閒鼔吹</hi>
　　　　王徽<lb/>
唐廣明歲薛能失律於許昌都將周岌代之明年宰相<lb/>
<pb n="KR3l0118_WYG_257-3b"/>
王徽過許謂岌曰昔聞貴藩有部將周撞子得非司空<lb/>
耶何致此號岌愧赧良久答曰岌出身走卒實藴壯心<lb/>
毎有征行不避鋒刃左衝右捽屢立微功所以軍中有<lb/>
此名號王笑復謂岌曰當時撲落渦河裏可是撞不著<lb/>
耶岌頃總許卒征徐方為賊所敗溺於渦水或拯之僅<lb/>
免故有是言<hi>出三水小牘</hi>
　　　　山東人<lb/>
山東人來京主人毎為煮菜皆不為羮常憶榆葉自煮<lb/>
<pb n="KR3l0118_WYG_257-4a"/>
之主人即戲云聞山東人煮車轂汁下食為有榆氣答<lb/>
曰聞京師人煮驢軸下食虚實主人問云此有何意云<lb/>
為有苜蓿氣主人大慙<hi>出啓顔録</hi>
　　　　張登<lb/>
唐南陽張登制舉登科形貌枯瘦氣高傲物裴樞與為<lb/>
師友樞為司勲員外舉公羣至投文樞才詆訶瑕謫登<lb/>
自知江陵鹽鐡院㑹計到城直入司勲㕔冷笑曰裴三<lb/>
十六大有可笑事樞因問登可笑之由登曰笑公驢牙<lb/>
<pb n="KR3l0118_WYG_257-4b"/>
郎搏馬價此成笑耳<hi>出乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>
　　　　朱澤<lb/>
唐王軒少為詩頗有才思遊西小江泊舟苧蘿川題西<lb/>
施石曰嶺上千峯秀江邊細草春今逢浣紗石不見浣<lb/>
沙人俄見一女子振璚璫扶石笋低徊而謝曰妾自吳<lb/>
宮還越國素衣千載無人識當時心比金石堅今日為<lb/>
君堅不得既歡㑹復有恨别之辭後蕭山郭凝素聞王<lb/>
軒之遇每過浣沙溪日夕長吟屢題歌詩於石寂爾無<lb/>
<pb n="KR3l0118_WYG_257-5a"/>
人乃鬱怏而返進士朱澤嘲之聞者莫不嗤笑凝素内<lb/>
恥無復斯遊詩云三春桃李本無言苦𬒳殘陽鳥雀喧<lb/>
借問東鄰效西子何如郭素擬王軒<hi>出雲溪友議</hi>
　　　　徐彦若<lb/>
唐乾寧中荆南成汭曾為僧盗據渚宮尋即貢命末年<lb/>
毎事騁辯初以澧朗在巡屬為土豪雷滿所據奏請割<lb/>
𨽻宰相徐彦若在中書不為處置由是銜之及彦若出<lb/>
鎭番禺路由渚宮汭雖加接延而常怏怏饌後更席而<lb/>
<pb n="KR3l0118_WYG_257-5b"/>
坐詭辯鋒起徐曰令公位尊方面自比桓文雷滿偏州<lb/>
一夥草賊爾令公不能加兵而怨朝廷乎成赧焉而屈<lb/>
徐文雅高瞻聴之亹亹成雖甚敬憚猶以嶺外黄茅瘴<lb/>
患者髪落而戲曰黄茅瘴望相公保重徐曰南海黄茅<lb/>
瘴不死成和尚葢譏成公曾為僧也終席慙恥之<hi>出北夢瑣</hi>
<hi>言</hi>
　　　　馮涓<lb/>
馮涓舊唐名士雄才奧學登進士第履厯已高唐帝幸<lb/>
<pb n="KR3l0118_WYG_257-6a"/>
梁洋涓扈蹕焉至漢中詔除眉州刺史赴任至蜀阻丘<lb/>
王氏强縻於幕中性耿㮣不屈恃才傲物甚不洽於偽<lb/>
蜀主知王氏有異圖輒不相許或贈繒帛必鎖櫃中題<lb/>
云賊物蜀主雖知憐其文藝毎强容之時或不可數揖<lb/>
出院欲撾殺之略無懼色後朱梁遣使致書于蜀命諸<lb/>
從事韋莊輩具草呈之皆不愜意左右曰何妨命前察<lb/>
判為之蜀主又有慙色梁使將復命不獲已遂請復職<lb/>
便亟修廻復涓一筆而成大稱㫖於是却復前歡因召<lb/>
<pb n="KR3l0118_WYG_257-6b"/>
諸㕔同宴飲次涓歛袵曰偶記一話欲對大王説可乎<lb/>
主許之曰涓少年多遊謁諸侯每行即必廣齎書䇿驢<lb/>
亦䭾之馬亦䭾之初戒途驢咆哮跳躑與馬爭路而先<lb/>
莫之能制行半日後抵一坡力疲足憊遍體汗流廻顧<lb/>
馬曰馬兄馬兄吾不得去也可為弟搭取書馬兄諾之<lb/>
遂併在馬上馬却廻顧謂驢曰驢弟我為你有多少伎<lb/>
倆畢竟還搭在老兄身上蜀主大笑同幕皆遭凌虐及<lb/>
偽蜀開國終不肯居宰輔<hi>出王氏見聞録</hi>
<pb n="KR3l0118_WYG_257-7a"/>
　　　　張濬伶人<lb/>
唐宰相張濬常與朝士於萬壽寺閱牡丹而飲俄有雨<lb/>
降抵暮不息羣公飲酣未䦨左右伶人皆御前供奉第<lb/>
一部者恃寵肆狂無所畏憚其間一輩曰張隐忽躍出<lb/>
揚聲引詞曰位乖燮理致傷殘四面牆匡不忍看正是<lb/>
花時堪下淚相公何必更追歡告訖遂去闔席愕然相<lb/>
眄失色一時俱㪚張但慙恨而已<hi>出南楚新聞</hi>
　　　　封舜卿<lb/>
<pb n="KR3l0118_WYG_257-7b"/>
朱梁封舜卿文詞特異才地兼優恃其聰俊率多輕薄<lb/>
梁祖使聘于蜀時岐梁眦睚關路不通遂泝漢江而上<lb/>
路出全州故人全宗朝為帥封至州宗朝致筵于公署<lb/>
封素輕其山川多所傲睨全之人莫敢不奉之及執斚<lb/>
索伶曰麥秀兩岐伶人愕然相顧未嘗聞之且以他曲<lb/>
相同者代之封擺頭曰不可又曰麥秀兩岐復無以措<lb/>
手主人恥之痛杖其樂將停盞移時逡巡盞在手又曰<lb/>
麥秀兩岐既不獲之呼伶人前曰汝雖是山民亦合聞<lb/>
<pb n="KR3l0118_WYG_257-8a"/>
天朝音律全人大以為恥次至漢中伶人已知全州事<lb/>
憂之及飲㑹又曰麥秀兩岐亦如全之筵三呼不能應<lb/>
有樂將王新殿前曰略乞侍郎唱一遍封唱之未遍已<lb/>
入樂工之指下矣由是大喜吹此曲訖席不易之其樂<lb/>
工白帥曰此是大梁新翻西蜀亦未嘗有之請冩譜一<lb/>
本急逓入蜀具言經過二州事洎封至蜀至設弄三軍<lb/>
後長吹麥秀兩岐於殿前施芟麥之具引數十輩貧兒<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>縷衣裳携男抱女挈筐籠而拾麥仍合聲唱其詞凄<lb/>
<pb n="KR3l0118_WYG_257-8b"/>
楚及其貧苦之意不喜人聞封顧之面如土色卒無一<lb/>
詞慙恨而返乃復命厯梁漢安康等道不敢更言兩岐<lb/>
字蜀人嗤之<hi>出王氏見聞録</hi>
　　　　姚涓<lb/>
唐裴廷裕字庸餘乾寧中在内庭文書敏捷號為下水<lb/>
船梁太祖受禪姚涓為學士嘗從容上問及廷裕行止<lb/>
涓對曰頃嵗左遷今聞旅寄衡永上曰頗聞其人才思<lb/>
甚捷涓對曰向在翰林號為下水船太祖應聲謂涓曰<lb/>
<pb n="KR3l0118_WYG_257-9a"/>
卿便是上水船也涓微笑深有慙色議者以涓為急灘<lb/>
頭上水船也<hi>出摭言</hi>
　　　　李台瑕<lb/>
偽蜀韓昭仕王氏為禮部尚書文思殿大學士粗有文<lb/>
章至於琴棊書算射法悉皆渉獵以此承恩於後主朝<lb/>
士李台瑕曰韓八座之藝如拆襪線無一條長時人韙<lb/>
之<hi>出北夢瑣言</hi>
　　　　織錦人<lb/>
<pb n="KR3l0118_WYG_257-9b"/>
唐盧氏子不中第徒歩及都城門東其日風寒甚且投<lb/>
逆旅俄有一人續至附火良久忽吟詩曰學織繚綾功<lb/>
未多亂投機杼錯抛梭莫教宮錦行家見把此文章笑<lb/>
殺他又云如今不重文章事莫把文章誇向人盧愕然<lb/>
憶是白居易詩因問姓名曰姓李世織綾錦離亂前屬<lb/>
東都官錦坊織宮錦巧兒以薄藝投本行皆云如今花<lb/>
様與前不同不謂伎倆兒以文綵求售者不重於世且<lb/>
東歸去<hi>出盧氏雜説</hi>
<pb n="KR3l0118_WYG_257-10a"/>
　　　　李主簿<lb/>
唐方干姿態山野且又兎缺然性好凌侮人有龍丘李<lb/>
主簿者不知何許人也偶於知聞處見干而與之傳杯<lb/>
龍措目有翳干改令以譏之曰干改令謂人象令云措<lb/>
大吃酒㸃鹽軍將吃酒㸃醬只見門外著籬未見眼中<lb/>
安障龍邱答曰措大吃酒㸃鹽下人吃酒㸃鮓<hi>干嗜鮮</hi>只<lb/>
見半臂著襴未見口唇開跨一座大笑<hi>出摭言</hi>
　　　　陳癩子<lb/>
<pb n="KR3l0118_WYG_257-10b"/>
唐營丘有豪民姓陳藏鏹鉅萬染大風疾衆目之為陳<lb/>
癩子自奉之道則不薄矣然切諱癩字家人妻孥或誤<lb/>
言者則必遭怒或至笞箠賔客或言所苦減退則酒食<lb/>
延待優豐甚至言增添則白眼相顧耳有遊客心利所<lb/>
霑而不能禁其口遂謁之初謂曰足下之疾近日尤減<lb/>
陳亦欣然命酒饌延接乃賫五緡客將起又問之曰某<lb/>
疾果退否客曰此亦添減病曰何謂也客曰添者面上<lb/>
添肉渤漚子減者減却鼻孔長揖而去數日不懌又毎<lb/>
<pb n="KR3l0118_WYG_257-11a"/>
年五月值生辰頗有破費召僧道啓齋筵伶倫百戲畢<lb/>
備齋罷伶倫贈錢數萬時有顐者何岸高不敏見既去<lb/>
復入謂曰蒙君厚惠感荷奚言然某偶憶短李相公詩<lb/>
落句一聨深叶主人盛徳也陳曰試誦之時陳君處于<lb/>
中堂坐碧紗幃中左右侍立執輕䈉白箒者數輩伶倫<lb/>
曰詩云三十年來陳癩子如今始得碧紗幪遭大詬而<lb/>
去<hi>出玉堂閒話</hi>
　　　　患目鼻人<lb/>
<pb n="KR3l0118_WYG_257-11b"/>
一人患眼側睛及翳一人患<graphic n="KR1604" url="https://raw.githubusercontent.com/kanripo/KR-Gaiji/master/images/KR1604.png" mimeType="image/png"/>鼻俱以千字文作詩相<lb/>
詠<graphic n="KR1604" url="https://raw.githubusercontent.com/kanripo/KR-Gaiji/master/images/KR1604.png" mimeType="image/png"/>鼻人先詠側眼人云眼能日月盈為有陳根委患<lb/>
眼人續下句不别似蘭斯都由鴈門紫<hi>出啓顔録</hi>
　　　　傴人<lb/>
有人患腰曲傴僂常低頭而行傍人詠之曰拄杖欲似<lb/>
乃播笏便似及逆風盪雨行面乾頂額濕著衣牀上坐<lb/>
肚緩脊皮急城門爾許高故自匍匐入<hi>出啓顔録</hi>
　　　　田媼<lb/>
<pb n="KR3l0118_WYG_257-12a"/>
唐京城中有婦人姓田年老口無齒與男娶同坊人張<lb/>
氏女張因節日盛饌召田母飲啖及相送出主人母云<lb/>
慚愧無所啖嚼遣親家母空口來空口去如此者數矣<lb/>
田終不悟歸語夫曰張家母延我大有飲食臨别即云<lb/>
慚愧親家母空口來空口去不知何也夫曰此是弄君<lb/>
無齒張家母面上有瘡瘢眼下皮急極霑眡若更有此<lb/>
語可報云只是眼下急田私記之居數日張復召田臨<lb/>
起復云慚愧空口來空口去田母乃熟視主人母眼良<lb/>
<pb n="KR3l0118_WYG_257-12b"/>
久忘却眼下急直云是眼皮霑眡合家大笑<hi>出啓顔録</hi>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百五十七<lb/>
</p>
<p>
</p>
  </div>
</body>
</text>
</TEI>
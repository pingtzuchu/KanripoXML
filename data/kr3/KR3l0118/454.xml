<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百五十四</head>
    <p>
<pb n="KR3l0118_WYG_454-1a"/>
欽定四庫全書<lb/>
　太平廣記卷四百五十四　宋　李昉等　編<lb/>
　　狐八<lb/>
　　　張簡棲　　　　薛䕫　　　　計真<lb/>
　　　劉元鼎　　　　張立本　　　姚坤<lb/>
　　　尹瑗　　　　　韋氏子<lb/>
　　　　張簡棲<lb/>
南陽張簡棲唐貞元末於徐泗間以放鷹為事是日初<lb/>
<pb n="KR3l0118_WYG_454-1b"/>
晴鷹撃拏不中騰冲入雲路簡棲望其蹤與徒從分頭<lb/>
逐覓俄至夜可一更不覺至一古墟之中忽有火燭之<lb/>
光迫而前乃一塜穴中光明耳前覘之見狐憑几尋讀<lb/>
册子其旁有群䑕益湯茶送果栗皆人拱手簡棲怒呵<lb/>
之狐驚走收拾册子入深黒穴中藏簡棲以鷹竿挑得<lb/>
一册子乃歸至四更宅外聞人呌索册子聲出覓即無<lb/>
所見至明皆失所在自此夜夜來索不已簡棲深以為<lb/>
異因携册子入郭欲以示人徃去郭可三四里忽逢一<lb/>
<pb n="KR3l0118_WYG_454-2a"/>
知已相揖問所徃簡棲乃取冊子話狐狀前人亦驚笑<lb/>
接得冊子便鞭馬疾去廻顧簡棲曰謝以冊子相還簡<lb/>
棲逐之轉急其人變為狐馬變為麞不可及廻車入郭<lb/>
訪此宅知已元在不出方知狐來奪之其冊子裝束一<lb/>
如人者紙墨亦同皆狐書不可識簡棲猶録得頭邉三<lb/>
數行以示人今列于後<hi>缺文</hi>
　　　　薛䕫<lb/>
貞元末驍衛將軍薛䕫寓居永寜龍興觀之北多妖狐<lb/>
<pb n="KR3l0118_WYG_454-2b"/>
夜則縱横逢人不忌䕫舉家驚恐莫知所如或謂曰妖<lb/>
狐最憚獵犬西隣李太尉第中鷹犬頗多何不假其駿<lb/>
異者向夕以待之䕫深以為然即詣西鄰子弟具述其<lb/>
事李氏喜聞覊三犬以付焉是夕月明䕫縱犬與家人<lb/>
軰宻覘之見三犬皆𬒳羈靮三狐跨之奔走庭中東南<lb/>
西北靡不如意及曉三犬因殆寢而不食纔暝復為乗<lb/>
跨廣庭蹴踘大稍留滯鞭䇿備至䕫無奈何竟徙焉<hi>出集</hi>
<hi>異記</hi>
<pb n="KR3l0118_WYG_454-3a"/>
　　　　計真<lb/>
唐元和中有計真家僑青齊間嘗西遊長安至陜真與<lb/>
陜從事善是日將告去從事留飲酒至暮方與别及行<lb/>
未十里遂兀然墮馬而二僕驅其衣囊前去矣及真醉<lb/>
寤已曛黒馬亦先去因顧道佐小逕有馬溺即徃㝷之<lb/>
不覺數里忽見朱門甚髙槐栁森然真既亡僕馬悵然<lb/>
遂叩其門已扄鍵有小童出視真即問曰此誰氏居曰<lb/>
李外郎别墅真請入謁僮遽以告主頃之令人請客入<lb/>
<pb n="KR3l0118_WYG_454-3b"/>
息于賔館即引入門其左有賔位甚清敞所設屏障皆<lb/>
古山水及名畫圖經籍茵榻之𩔖率潔而不華真坐乆<lb/>
之小僮出曰主君且至俄有一丈夫年約五十朱<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>銀<lb/>
章儀狀甚偉與生相見揖讓而坐生因具述從事故人<lb/>
留飲酒道中沈醉不覺曛黒僕馬俱失願寓此一夕可<lb/>
乎李曰但慮此卑隘不可安貴客寜有間耶真媿謝之<lb/>
李又曰某嘗從事於蜀㝷以疾罷去今則歸休於是矣<lb/>
因與議語甚敏博真頗慕之又命家僮訪真僕馬俄而<lb/>
<pb n="KR3l0118_WYG_454-4a"/>
皆至即舎之既而設饌共食食竟飲酒數盃而寐眀日<lb/>
真晨起告去李曰願更得一日侍歡笑生感其意即留<lb/>
明日乃别及至京師居月餘有欵其門者自稱進士獨<lb/>
孤沼真延坐與話甚聰辯且謂曰某家于陜昨西來過<lb/>
李外郎談君之美不暇且欲與君為姻好故令某奉謁<lb/>
話此意君以為何如真喜而諾之沼曰某今還陜君東歸<lb/>
當更訪外郎且謝其意也遂别去後旬月生還詣外郎<lb/>
别墅李見真至大喜生即話獨孤沼之言因謝之李遂<lb/>
<pb n="KR3l0118_WYG_454-4b"/>
留生十日就禮妻色甚姝且聰敏柔婉生留旬月乃挈<lb/>
妻孥歸青齊自是李君音耗不絶生奉道每晨起閲黄<lb/>
庭内景經李氏常止之曰君好道寜如秦皇漢武乎求<lb/>
仙之力又孰若秦皇漢武乎彼二人貴為天子富有四<lb/>
海竭天下之財以學神仙尚崩於沙丘葬於茂陵况君<lb/>
一布衣而乃惑於求仙耶真叱之乃終卷意其知道者<lb/>
亦不疑為他𩔖也後嵗餘真挈家調選至陜郊李君留<lb/>
其女而遣生來京師眀年秋授兗州參軍李氏隨之官<lb/>
<pb n="KR3l0118_WYG_454-5a"/>
數年罷秩歸齊魯又十餘年李有七子二女才質姿貌<lb/>
皆居衆人先而李容色端麗無殊少年時生益鍾念之<lb/>
無何𬒳疾且甚生奔走醫巫無所不至終不愈一旦屏<lb/>
人握生手嗚咽流涕自言曰妾自知死至然忍羞以心<lb/>
曲告君幸君寛罪宥戾使得盡言已㱆欷不自勝生亦<lb/>
為之泣固慰之乃曰一言誠自知受責於君顧九稚子<lb/>
猶在以為君累尚敢一發口且妾非人間人天命當與<lb/>
君偶得以狐狸賤質奉箕帚二十年未嘗纎芥獲罪懼<lb/>
<pb n="KR3l0118_WYG_454-5b"/>
以他𩔖貽君憂一女子血誠自謂竭盡今日永去不敢<lb/>
以妖幻餘氣託君念稚弱滿眼皆世間人為嗣續及某<lb/>
氣盡願少念弱子必無以枯骨為讐得全支體埋之土<lb/>
中乃百生之賜也言終又悲慟淚百行下生驚悼傷感<lb/>
咽不能語相對泣良久以被䝉首背壁臥食頃無聲生<lb/>
遂發𬒳見一狐死被中生特感悼之為之歛𦵏之制皆<lb/>
如人禮訖生徑至陜訪李氏居墟墓荆棘閴無所見惆<lb/>
悵還家居嵗餘七子二女相繼而卒視其骸皆人也而<lb/>
<pb n="KR3l0118_WYG_454-6a"/>
終無惡心<hi>出宣室志</hi>
　　　　劉元鼎<lb/>
舊説野狐名紫狐夜擊尾火出將為怪必戴髑髏拜北<lb/>
斗髑髏不墜則化為人矣劉元鼎為蔡州蔡州新破食<lb/>
場狐暴劉遣吏生捕日於毬場縱犬逐之為樂經年所<lb/>
殺百數後獲一疥狐縱五六犬皆不敢逐狐亦不走劉<lb/>
大異之令訪大將家獵狗及監軍亦自跨巨犬至皆弭<lb/>
環守之狐良乆緩跡直上設㕔穿臺盤出㕔後及城墻<lb/>
<pb n="KR3l0118_WYG_454-6b"/>
俄失所在劉自是不復命捕道術中有天狐别行法言<lb/>
天狐九尾金色役於日月宫有符有醮日可以洞逹隂<lb/>
陽<hi>出酉陽雜俎</hi>
　　　　張立本<lb/>
唐丞相牛僧孺在中書草場官張立本有一女為妖物<lb/>
所魅其妖來時女即濃粧盛服於閨中如與人語笑其<lb/>
去即狂呼號泣不已乆每自稱髙侍郎一日忽吟一首<lb/>
云危冠廣袖楚宫粧獨歩閒庭逐夜凉自把玉簮敲砌<lb/>
<pb n="KR3l0118_WYG_454-7a"/>
竹清歌一曲月如霜立本乃随口抄之立本與僧法舟<lb/>
為友至其宅遂示其詩云某女少不曽讀書不知因何<lb/>
而能舟乃與立本兩粒丹令其女服之不旬日而疾自<lb/>
愈其女說云宅後有竹叢與高鍇侍郎墓近其中有野<lb/>
狐窟穴因𬒳其魅服丹之後不聞其疾再發矣<hi>出會昌觧頥録</hi>
　　　　姚坤<lb/>
大和中有處士姚坤不求榮達常以釣魚自適居于東<lb/>
洛萬安山南以琹尊自怡其側有獵人常以網收狐兎<lb/>
<pb n="KR3l0118_WYG_454-7b"/>
為業坤性仁恒收贖而放之如此活者數百坤舊有莊<lb/>
質於嵩嶺菩提寺坤持其價而贖之其知莊僧恵沼行<lb/>
兇率常于閴處鑿井深數丈投以黄精數百斤求人試<lb/>
服觀其變化乃飲坤大醉投於井中以磑石咽其井坤<lb/>
及醒無計躍出但饑茹黄精而已如此數日夜忽有人<lb/>
於井口召坤姓名謂坤曰我狐也感君活我子孫不少<lb/>
故來教君我狐之通天者初穴于塜因上竅乃窺天漢<lb/>
星辰有所慕焉恨身不能奮飛遂凝盻注神忽然不覺<lb/>
<pb n="KR3l0118_WYG_454-8a"/>
飛出躡虚駕雲登天漢見仙官而禮之君但能澄神泯<lb/>
慮注盻𤣥虚如此精確不三旬而自飛出雖竅之至㣲<lb/>
無所礙矣坤曰汝何據耶狐曰君不聞西昇經云神能<lb/>
飛形亦能移山君其努力言訖而去坤信其說依而行<lb/>
之約一月忽能跳出於磑孔中遂見僧大駭視其井依<lb/>
然僧禮坤詰其事坤告曰但於中餌黄精一月身輕如<lb/>
神自能飛出竅所不礙僧然之遣弟子以索墜下約弟<lb/>
子一月後來窺弟子如其言月餘來窺僧已斃于井耳<lb/>
<pb n="KR3l0118_WYG_454-8b"/>
坤歸旬日有女子自稱夭桃詣坤云是富家女誤為年<lb/>
少誘出失蹤不可復返願持箕帚坤見之妖麗冶容至<lb/>
于篇什等體俱能精至坤亦念之後坤應制挈夭桃入<lb/>
京至盤豆館夭桃不樂取筆題竹簡為詩一首曰鉛華<lb/>
乆御向人間欲捨鉛華更慘顔縱有青邱今夜月無因<lb/>
重照舊雲鬟吟諷乆之坤亦瞿然忽有曹牧遣人執良<lb/>
犬將獻裴度入館犬見夭桃怒目掣鎻蹲歩上階夭桃<lb/>
亦化為狐跳上犬背抉其目大驚騰號出舘望荆山而<lb/>
<pb n="KR3l0118_WYG_454-9a"/>
竄坤大駭逐之行數里犬已斃狐即不知所之坤惆悵<lb/>
悲惜盡日不能前進及夜有老人挈美醖詣坤云是舊<lb/>
相識既飲坤終莫能達相識之由老人飲罷長揖而去<lb/>
云報君亦足矣吾孫亦無恙遂不見坤方悟狐也後寂<lb/>
無聞矣<hi>出傳記</hi>
　　　　尹瑗<lb/>
尹瑗者嘗舉進士不中第為晉陽普原尉既罷秩退居<lb/>
郊野以文墨自適忽一日有白衣丈夫來謁自稱呉興<lb/>
<pb n="KR3l0118_WYG_454-9b"/>
朱氏子早嵗嗜學竊聞明公以文業自負願質疑於執<lb/>
事無見拒瑗即延入與語且徴其說云家僑嵐川早嵗<lb/>
與御史王君皆至北門今者寓跡于王氏别業累年自<lb/>
此每四日輙一來甚敏辯縱横詞意典雅瑗深愛之瑗<lb/>
因謂曰吾子機辯𤣥奥可以從郡國之遊為公侯高客<lb/>
何乃自取沈滯隠跡叢莽生曰余非不願謁公侯且懼<lb/>
旦夕有不虞之禍瑗曰何為發不祥之言乎朱曰某自<lb/>
今嵗來夢卜有窮盡之兆瑗即以詞慰諭之生頗有愧<lb/>
<pb n="KR3l0118_WYG_454-10a"/>
生後至重陽日有人以濃醖一瓶遺瑗朱生亦至因以<lb/>
酒飲之初辭以疾不敢飲已而又曰佳節相遇豈敢不<lb/>
盡主人之歡耶即引滿而飲食頃大醉告去未行數十<lb/>
歩忽仆於地化為一老狐酩酊不能動矣瑗即殺之因<lb/>
訪王御史别墅有老農謂瑗曰王御史并之禆將徃嵗<lb/>
戌於嵐川為狐媚病而卒已累年矣墓於村北數十歩<lb/>
即命家僮㝷御史墓果有穴瑗後為御史竊話其事時<lb/>
唐太和初也<hi>出宣室志</hi>
<pb n="KR3l0118_WYG_454-10b"/>
　　　韋氏子<lb/>
杜陵韋氏子家于韓城有别墅在邑北十餘里開成十<lb/>
年秋自邑中遊焉日暮見一婦人素衣挈一瓢自北而<lb/>
來謂韋曰妾居邑北里中有年矣家甚貧今為里胥所<lb/>
辱將訟于官幸吾子紙筆書其事妾得以執詣邑冀雪<lb/>
其恥韋諾之婦人即揖韋坐田野衣中出一酒巵曰瓢<lb/>
中有酒願與吾子盡醉於是注酒一飲韋韋方舉巵㑹<lb/>
有獵騎從西來引數犬婦人望見即東走數十歩化為<lb/>
<pb n="KR3l0118_WYG_454-11a"/>
一狐韋大恐視手中巵乃一髑髏酒若牛溺之狀韋因<lb/>
病熱月餘方瘳<hi>出宣室志</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_454-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百五十四<lb/>
</p>
<p>
</p>
  </div>
</body>
</text>
</TEI>
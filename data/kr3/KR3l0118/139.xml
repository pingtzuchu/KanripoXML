<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百三十九</head> <lb/>
    <p>
<pb n="KR3l0118_WYG_139-1a"/>
欽定四庫全書<lb/>
　太平廣記卷一百三十九<lb/>
　　徵應五<lb/>
　　　池陽小人　　背明鳥　　　王琬<lb/>
　　　張聘　　　　張林　　　　東瀛公<lb/>
　　　長廣人　　　黃丘村　　　韓僧真<lb/>
　　　洛陽金像　　梁武帝　　　惠炤師<lb/>
　　　周靖帝　　　蘇氏　　　　突厥首領<lb/>
<pb n="KR3l0118_WYG_139-1b"/>
　　　陳後主　　　渭南人　　　貓鬼<lb/>
　　　長星　　　　大鳥　　　　蝦䗫<lb/>
　　　幽州人　　　黙啜　　　　張易之<lb/>
　　　孫儉　　　　太白晝見<lb/>
　　　　池陽小人<lb/>
王莽建國三年池陽有小人長一尺餘或乘馬或步行<lb/>
操持萬物小人皆自相稱三日乃止莽甚惡之自後兵<lb/>
盜日盛而竟被殺<hi>出廣古今五行記</hi>
<pb n="KR3l0118_WYG_139-2a"/>
　　　　背明鳥<lb/>
黃龍元年吳始都武昌時越巂之南獻背明鳥形如鶴<lb/>
狀止不向明巢常對北多肉少毛其聲百變聞鐘磬笙<lb/>
竽之聲則奮翅搖頭時人以為吉瑞是歲遷都建業殊<lb/>
方多貢珍竒吳人語訛呼為背亡鳥國中以為大妖不<lb/>
及百年當有喪亂背叛流亡之事散逸奔逃墟無煙火<lb/>
果如斯言後此鳥不知所在<hi>出王子年拾遺記</hi>
　　　　王琬<lb/>
<pb n="KR3l0118_WYG_139-2b"/>
晉武帝太康七年郊壇下有一白狗高三尺光色鮮明<lb/>
恒卧壇側覺見人前則去騎督王琬以駿馬追之狗徐<lb/>
行馬不可及射又逃琬去復還郊丘非狗所守後遂大<lb/>
亂又武帝時幽州有狗鼻行地三百餘步帝不思和嶠<lb/>
之言而立惠帝以致衰亂<hi>出郭頌世語</hi>
　　　　張聘<lb/>
晉恵帝太安中江夏張聘所乗牛言曰天下亂乗我何之聘<lb/>
懼而還犬又言曰歸何早㝷牛人立而行復曰天下將<lb/>
<pb n="KR3l0118_WYG_139-3a"/>
亂非止一家其年張昌作亂先畧江夏衆推為帥於是<lb/>
五州殘亂聘方族滅<hi>出廣古今五行記</hi>
　　　　張林<lb/>
晉懐帝永嘉中嘉興張林有狗名阿永時天下饑荒狗<lb/>
行欲倒林言阿永汝言得肉故健今餓不復行耶狗忽<lb/>
語云我道天下人饑死狗語不已聞者怖走時天下荒<lb/>
亂帝没於胡<hi>出廣古今五行記</hi>
　　　　東瀛公<lb/>
<pb n="KR3l0118_WYG_139-3b"/>
晉東瀛公騰字元邁以永嘉元年鎭鄴時大雪當其門<lb/>
前方十數步獨液不積騰怪而掘之得玉馬高尺許齒<lb/>
皆缺騰以為馬者國姓稱吉祥焉或謂馬無齒則不食<lb/>
未幾晉大亂<hi>出異苑</hi>
　　　　長廣人<lb/>
宋文帝元嘉末長廣人病差便能食而不得臥一飯輒<lb/>
覺身長如此數日頭遂出屋段究為刺史度之為三丈<lb/>
復還漸縮如舊經日而亡俄而文帝為元凶所害<hi>出廣古今</hi>
<pb n="KR3l0118_WYG_139-4a"/>
<hi>五行記</hi>
　　　　黃丘村<lb/>
宋江陵黃丘村有羊生羔兩頭一頸在上者鳴在下者<lb/>
不鳴俄而劉毅司馬休之相繼作亂人多兵死<hi>出渚宫舊事</hi>
　　　　韓僧真<lb/>
後魏肅宗熙平二年并州祁縣人韓僧真女從母右脇<lb/>
而出胡太后令付掖庭養之太后臨朝為元乂劉騰幽<lb/>
於永巷後竟被爾朱榮沈於河魏室因兹大亂<hi>出廣古今五行</hi>
<pb n="KR3l0118_WYG_139-4b"/>
<hi>記</hi>
　　　　洛陽金像<lb/>
後魏普泰元年洛陽金像生毛眉鬢髮悉皆具足尚書<lb/>
左丞魏季景謂人曰張天錫有此事其國遂滅此亦不<lb/>
祥之徵至明年而廣陵被廢死焉<hi>出洛陽伽藍記</hi>
　　　　梁武帝<lb/>
梁武帝大同元年幸𤣥武湖湖中魚皆驤首見於水上<lb/>
若顧望焉帝入宫方没此下人將舉兵睥睨乘輿之象<lb/>
<pb n="KR3l0118_WYG_139-5a"/>
㝷有侯景之亂<hi>出廣古今五行記</hi>
　　　　惠炤師<lb/>
齊末惠炤師者不知從何許而來騎一竹枝為馬振筴<lb/>
馳驛盤躃迴轉或時厲聲云某處追兵甚急何不差遣<lb/>
遂放杖馳走不遑寧息或晨徃南殿暮至北城如其所<lb/>
言果有烽檄之急毎遙見黑雲飛烏羣豕但是黑之物<lb/>
必低身恭敬忽自稱云伏嘍囉語國人見者莫不怪笑<lb/>
京内咸識不知名字者呼為竹馬顚僧齊未動之前惠<lb/>
<pb n="KR3l0118_WYG_139-5b"/>
炤走杖馬來到殿西騎省密告諸貴唐邕等急救東方<lb/>
呉兒大欲入曉夕孜孜守闕不去數日呉明徹自廣陵<lb/>
北侵淮楚國家遣兵將救始集兵馬惠炤已去城四十<lb/>
里於白壁南待軍指麾號令大將至謂齊安王高敬德<lb/>
曰努力好愼漿水後呉人縱水淹漬齊軍多有傷没在<lb/>
京百官朝集惠炤亦騎杖執筴立於武成之後敕付天<lb/>
平寺常令三人守之忽聽浪語炤狂言如舊不可止約<lb/>
後於天平寺宿與一大德僧共密語天地開闢上古無<lb/>
<pb n="KR3l0118_WYG_139-6a"/>
為下至君臣父子道德仁義老經佛法優劣多少凡所<lb/>
顧涉幽隱之事無所不論迨至天曉將去謂曰愼莫漏<lb/>
我此語若泄打殺汝去後此僧語一二老宿名德者云<lb/>
㐲喻乃是大聖人非㝷常不可輕忽聞其所説諸佛得<lb/>
道者咸經親事序述猶如指掌見語勿道恐諸不知懐<lb/>
驕慢心將來獲罪所以相告午後惠炤密將拳石手巾<lb/>
裹來語此僧云戒你莫説乃不能忍以巾打之一下死<lb/>
寺家執以奉聞恕而不問齊將破之時北宫東北角割<lb/>
<pb n="KR3l0118_WYG_139-6b"/>
十步為𢎞善寺惠炤曾到寺宿其夜騫牆徃太后宫院<lb/>
盜入宫人房裏被捉炤曰不久人人皆入何為獨自約<lb/>
我又以狀奏詔復捨之時宫掖貴人内外戚妃媵出家<lb/>
者朔望參謁車馬衣服侍從綺麗惠炤㝷逐車後眼語<lb/>
挑弄云罷道之日與我作婦官者驅逐且語且前貴人<lb/>
等以炤狂悖為後主所容但笑而不責毎逢見僧衆則<lb/>
惡罵嗔打手執甎瓦不避頭面云無用之時除剪僧徒<lb/>
値者亦必避之於後失經五六日忽復自來則厠上而<lb/>
<pb n="KR3l0118_WYG_139-7a"/>
眠或把杖坐睡云官府甚多軍馬遍滿晝夜供承不可<lb/>
周悉圖籍不得不造及周兵入晉陽炤到太后寺浮圖<lb/>
前合掌落淚云法輪傾即伏地不起武帝平東夏不収<lb/>
圖籍府庫典誥州縣戸口洛京故實並為軍人毁棄至<lb/>
是周滅齊方創始營造炤所説造籍悉符驗焉而炤竟<lb/>
不知所在<hi>出廣古今五行記</hi>
　　　　周靖帝<lb/>
周靖帝大象元年夏滎陽汴水北有龍鬭初見白光直<lb/>
<pb n="KR3l0118_WYG_139-7b"/>
屬天自東方而來有白龍長十許丈西北向䑛掌而鳴<lb/>
西北有黒龍亦乘雲而至風雷相擊乍合乍離暴雨大<lb/>
注自午至申白龍昇天黑龍墜地復有大鯉魚三從小<lb/>
魚無數乘空而鬭雷雨又甚大風發屋至暝乃止魚不<lb/>
復見明日有兩黑虵大者長丈五小者半之並傷腰頸<lb/>
死於竇前黑虵者周天元帝及靖帝之象大魚三而鬭<lb/>
者尉遲迥王謙司馬消難三方起兵亂之異<hi>出廣古今五行記</hi>
　　　　蘇氏<lb/>
<pb n="KR3l0118_WYG_139-8a"/>
周靖帝大象中陽武蘇氏家臨河聞園中有犬聲往視<lb/>
之見三獸狀如水牛一黃一赤一黑者鬭久之黑者死<lb/>
黃赤者俱入于河黑者周所尚色也死者滅亡之象後<lb/>
數歲周遂滅隋有天下旗牲尚赤戎服尚黃<hi>出廣古今五行記</hi>
　　　　突厥首領<lb/>
隋開皇初突厥阿波未叛之前有首領數十騎逐一兔<lb/>
至山山上有鹿臨崖告人云你等無事觸他南方聖人<lb/>
之國不久當滅俄而國内大亂<hi>出廣古今五行記</hi>
<pb n="KR3l0118_WYG_139-8b"/>
　　　　陳後主<lb/>
陳後主時秣陵有泉深不可測産魚鱉甚衆恒有聲如<lb/>
牛邑人懼之不敢犯無何忽見牛頭於岸下里民牽而<lb/>
出之於是争捕其魚乃盡江東舊以牛頭山為天關今<lb/>
牛頭已獲蓋示國將滅而關毁也後年隋平陳<hi>出廣古今五行</hi>
<hi>記</hi>
　　　　渭南人<lb/>
隋時渭南有人寄宿他家夜中聞二豕對語其一曰歲<lb/>
<pb n="KR3l0118_WYG_139-9a"/>
將盡阿耶明殺我供歲何處避之其一答曰可向水北<lb/>
婦家因相隨而去天將曉主人覓豕不得宿客言狀主<lb/>
人如其言得豕其後蜀王秀得罪將殺樂平公主救之<lb/>
得全後數歲而帝崩天下大亂秀竟被誅<hi>出廣古今五行記</hi>
　　　　猫鬼<lb/>
隋大業之季猫鬼事起家養老猫為厭魅頗有神靈遞<lb/>
相誣告京都及郡縣被誅戮者數千餘家蜀王秀皆坐<lb/>
之隋室既亡其事亦寢<hi>出朝野僉載</hi>
<pb n="KR3l0118_WYG_139-9b"/>
　　　　長星<lb/>
唐儀鳳年中有長星半天出東方三十餘日乃滅自是<lb/>
吐番叛匈奴反徐敬業亂白鐵余作逆博豫騷動忠萬<lb/>
彊梁契丹翻營府突厥破趙定麻仁節張𤣥遇王孝傑<lb/>
等皆没百萬衆三十餘年兵革不息<hi>出朝野僉載</hi>
　　　　大鳥<lb/>
唐調露之後有鳥大如鳩色如烏雀飛若風聲千萬為<lb/>
隊時人謂之鵽雀亦名突厥雀若來突厥必至後則無<lb/>
<pb n="KR3l0118_WYG_139-10a"/>
差<hi>出朝野僉載</hi>
　　　　蝦䗫<lb/>
唐高宗嘗患頭風召名醫於四方終不能療宫人有自<lb/>
陳世業醫術請修藥餌者帝許之初穿地置藥爐忽有<lb/>
一蝦䗫躍出色如黃金背有朱書武字宫人不敢匿奏<lb/>
之帝頗驚異遽命放於苑池宫人别穿地得蝦䗫如初<lb/>
帝深以為不祥命殺之其夕宫人暴卒後武后竟革命<lb/>
<hi>出瀟湘録</hi>
<pb n="KR3l0118_WYG_139-10b"/>
　　　　幽州人<lb/>
天授中則天好改新字又多忌諱有幽州人㝷如意上<lb/>
封云國字中或或亂天象請口中安武以鎭之則天大<lb/>
喜下制即依月餘有上封者云武退在口中與囚字無<lb/>
異不祥之甚則天愕然遽追制改令中為八方字後孝<lb/>
和即位果幽則天於上陽宫<hi>出朝野僉載</hi>
　　　　黙啜<lb/>
唐長安二年九月一日太陽蝕盡黙啜賊到并州至十<lb/>
<pb n="KR3l0118_WYG_139-11a"/>
五日夜月蝕盡賊並退盡俗諺云棗子塞鼻孔懸樓閣<lb/>
却種又云蟬鳴蛁蟟喚黍種餻糜斷又諺云春雨甲子<lb/>
赤地千里夏雨甲子乘船入市秋雨甲子禾頭生耳鵲<lb/>
巢下近地其年大水<hi>出朝野僉載</hi>
　　　　張易之<lb/>
唐長安四年十月隂雨雪一百餘日不見星正月誅逆<lb/>
賊張易之昌宗等則天廢<hi>出朝野僉載</hi>
　　　　孫儉<lb/>
<pb n="KR3l0118_WYG_139-11b"/>
唐幽州都督孫儉之入賊也薛訥與之書曰季月不可<lb/>
入賊大凶也儉曰六月宣王北伐訥何所知有敢言兵<lb/>
出不復者斬出軍之日有白虹垂頭於軍門其夜大星<lb/>
落於營内兵將無敢言者軍行後幽州界内鵶烏鴟鳶<lb/>
等並失皆隨軍去經二旬而軍没烏鳶食其肉焉<hi>出朝野僉</hi>
<hi>載</hi>
　　　　太白晝見<lb/>
唐延和初七月太白晝見經天其月太上皇遜帝位此<lb/>
<pb n="KR3l0118_WYG_139-12a"/>
易主之應也至八月九月太白又晝見改元先天至二<lb/>
月七日太上皇廢誅中書令蕭至忠侍中岑羲流崔湜<lb/>
㝷誅之<hi>出朝野僉載</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_139-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記巻一百三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百九十七</head>
    <p>
<pb n="KR3l0118_WYG_397-1a"/>
欽定四庫全書<lb/>
　太平廣記卷三百九十七　宋　李昉等　編<lb/>
　　山<lb/>
　　　玉笥山　　　大翮山　　　山精<lb/>
　　　石雞山　　　新豐山　　　慶山<lb/>
　　　甕峰　　　　夸父山　　　插竈<lb/>
　　　河山石斛　　終南乳洞　　古鐵鏁<lb/>
　　　崖山　　　　聖鍾山　　　嵩梁山<lb/>
<pb n="KR3l0118_WYG_397-1b"/>
　　　石鼓山　　　射的山　　　怪山<lb/>
　　　鳴鐃山　　　贑臺　　　　上霄峯<lb/>
　　　麥積山　　　斗山觀　　　大竹路<lb/>
　　溪<lb/>
　　　溪毒<lb/>
　　　山<lb/>
　　　　玉笥山<lb/>
漢武帝好仙於玉笥山頂上置降真壇大還丹竈道士<lb/>
<pb n="KR3l0118_WYG_397-2a"/>
晝夜祈禱天感其誠乃降白玉笥置壇上武帝遣使取之至<lb/>
其壇側飄風大震卷玉笥而去因此以為玉笥山焉<hi>出玉笥山錄</hi>
　　　　大翮山<lb/>
上郡人王次仲少有異志變倉頡舊文為今隸書秦始<lb/>
皇時官務煩多以次仲所易文簡便於事因而召之凡<lb/>
三徴不致次仲懐道履真窮數術之妙始皇怒其不恭<lb/>
令檻車送之次仲行次忽化為大鳥出車外翻飛而去<lb/>
落二翮於斯山故其峰巒有大翮小翮之名矣魏上地<lb/>
<pb n="KR3l0118_WYG_397-2b"/>
記曰沮陽城東北六十里有大翮小翮山山上神名大<lb/>
翮廟東有温湯小口温湯療治萬病泉所發之麓俗謂<lb/>
之土亭山北水熱甚諸湯療病者要須别消息用之<hi>出水</hi>
<hi>經</hi>
　　　　山精<lb/>
吴天門張蓋冬月與村人共獵見大樹下有蓬菴似寝<lb/>
息䖏而無烟火有頃見一人身長七尺毛而不衣負數<lb/>
頭死猿蓋與語不應因將歸閉空屋中十餘日復送故<lb/>
<pb n="KR3l0118_WYG_397-3a"/>
處<lb/>
又孫皓時臨海得毛人山海經云山精如人面有毛此<lb/>
即山精也故抱朴子曰山之精形如小兒而獨足足向<lb/>
後喜来犯人其名蚑知而呼之即當自却再一名曰超<lb/>
空亦可兼呼之<lb/>
又有山精或如鼓赤色一足其名曰渾<lb/>
又或如人長九尺衣裘戴笠名曰金累<lb/>
又或如龍有五赤色角名曰飛龍見之皆可呼其名不<lb/>
<pb n="KR3l0118_WYG_397-3b"/>
敢為害𤣥中記山精如人一足長三四尺食山蟹夜出<lb/>
晝蔵<hi>出異苑</hi>
　　　　石雞山<lb/>
晉永嘉之亂宜陽有女子姓彭名娥父母昆弟為長沙<lb/>
賊所擄時娥負器出汲於溪還見塢壁已破殆不勝哀<lb/>
與賊相格賊縛娥驅去溪邊將殺之際有大山石壁娥<lb/>
仰呼皇天山靈有神不我為何罪因奔走向山山立開<lb/>
數丈平路如砥羣賊亦逐娥入山山遂崩合泯然如初<lb/>
<pb n="KR3l0118_WYG_397-4a"/>
賊皆壓死山裏頭出山外娥遂𨼆不復出娥所捨汲器<lb/>
化為石形似雞土人因號曰石雞山溪有娥潭<hi>出幽明録</hi>
　　　　新豐山<lb/>
唐髙宗朝新豐出山髙二百丈有神池深四十尺水中<lb/>
有黄龍現吐寳珠浮出大如拳山中有鼓鳴改新豐縣<lb/>
為慶山縣<hi>出廣徳神異録</hi>
　　　　慶山<lb/>
昭應慶山長安中亦不知從何飛来夜過聞有聲如雷<lb/>
<pb n="KR3l0118_WYG_397-4b"/>
疾若奔馳土石亂下直墜新豐西南一村百餘家因山<lb/>
為墳今於其上起持國寺<hi>出𫝊載</hi>
　　　　甕峰<lb/>
華嶽雲臺觀中方之上有山崛起如半甕之状名曰甕<lb/>
肚峰𤣥宗嘗賞望嘉其髙迥欲於峰腹大鑿開元二字<lb/>
填以白石令百餘里外望見之諫官上言乃止<hi>出開天傳信記</hi>
　　　　夸父山<lb/>
辰州東有三山鼎足直上各數千丈古老𫝊曰鄧夸父<lb/>
<pb n="KR3l0118_WYG_397-5a"/>
與日競走至此煮飯此三山者夸父支鼎之石也<hi>出朝野僉</hi>
<hi>載</hi>
　　　　插竈<lb/>
荆州有空舲峽絶崖壁立數百丈飛鳥不棲有一火燼<lb/>
插在崖間望見可長數尺𫝊云洪水時行舟者泊爨於<lb/>
此餘燼插之至今猶曰插竈<hi>出洽聞記</hi>
　　　　河山石斛<lb/>
融州河山有泉半巖將注其下相次九磴毎磴下一白<lb/>
<pb n="KR3l0118_WYG_397-5b"/>
石浴斛承之如似鐫造嘗有人攜一婢取下浴斛中浣<lb/>
巾須臾風雨忽至其婢震死所浣巾斛碎於山下自别<lb/>
安一斛新於向者<hi>出酉陽雜俎</hi>
　　　　終南乳洞<lb/>
有人逰終南山一乳洞洞深數里乳旋的歴成飛仙状<lb/>
洞中已有數十眉目衣服形製精巧一處滴至腰已上<lb/>
其人因手承潄之經年再往見所承滴像已成矣乳不<lb/>
復滴當手承處衣缺二寸不就<hi>出酉陽雜俎</hi>
<pb n="KR3l0118_WYG_397-6a"/>
　　　　古鐵鏁<lb/>
齊郡接歴山上有古鐵鏁大如臂繞其峰再浹相傳本<lb/>
海中山山神好移故海神鎖之挽鎖斷飛于此<hi>出酉陽雜俎</hi>
　　　　崖山<lb/>
太原郡東有崖山天旱土人常燒此山以求雨俗傳崖<lb/>
山神娶河伯女故河伯見火必降雨救之今山上多生<lb/>
水草<hi>出酉陽雜俎</hi>
　　　　聖鍾山<lb/>
<pb n="KR3l0118_WYG_397-6b"/>
黎州聖鍾山古老𫝊此山有鐘聞其聲而形不見南詔<lb/>
犯境鐘則預鳴唐天寳大和咸通乾符之載羣蠻来冦<lb/>
皆有徴也昔有名僧講大乗經論鐘亦震焉乾寕中刺<lb/>
史張恵安請問僧京師右街浄衆寺恵維講妙法蓮花<lb/>
經一遍此鐘頻鳴如人扣撃知向所傳者不謬矣<hi>出黎州圖</hi>
<hi>經</hi>
　　　　嵩梁山<lb/>
澧州嵩梁山今名石門永安六年自然洞開𤣥朗如門<lb/>
<pb n="KR3l0118_WYG_397-7a"/>
髙三百丈角上生竹倒垂下拂謂之天箒<hi>出十道記</hi>
　　　　石鼓山<lb/>
歙州石鼓山有石如鼓形又有石人石驢俗𫝊石鼓鳴<lb/>
則驢鳴人哭而縣官不利後鑿破其鼓遂不復鳴<hi>出歙州圖</hi>
<hi>經</hi>
　　　　射的山<lb/>
孔靈符㑹稽記云射的山逺望的的有如射侯故曰射<lb/>
的南有石室可方丈謂之射室𫝊云羽人所遊憩土人<lb/>
<pb n="KR3l0118_WYG_397-7b"/>
常以此占穀貴賤諺云射的白米斛一百射的𤣥米斛<lb/>
一千孔靈符㑹稽記云射的石水數十丈其清見底其<lb/>
西有山上參烟雲半嶺石室曰仙人射堂水東髙巖臨<lb/>
渾有石的形甚員明視之如鏡又㑹稽録云仙人常射<lb/>
如此使白鶴取箭北有石帆壁立<hi>出洽聞記</hi>
　　　　怪山<lb/>
㑹稽山隂郭中有怪山世𫝊本瑯琊東武山時天夜雨<lb/>
晦㝠旦而見在此焉百姓怪之因名曰怪山<hi>出廣古今五行記</hi>
<pb n="KR3l0118_WYG_397-8a"/>
　　　　鳴鐃山<lb/>
鳴鐃山蕭子開建安記云一名大戈山越王無諸乗象<lb/>
輅大將軍乗鳴鐃載旗畋獵登於此山古老𫝊天欲雨<lb/>
其山即有音樂聲也<hi>出建州圖經</hi>
　　　　贑臺<lb/>
䖍州贑臺縣東南三百六十三里南康記云山上有臺<lb/>
方廣數丈有自然霞如屋形風雨之後景氣明浄頗聞<lb/>
山上有鼓吹聲即山都木客為其舞唱<hi>出十道記</hi>
<pb n="KR3l0118_WYG_397-8b"/>
　　　　上霄峰<lb/>
𥙷闕熊皎云廬山有上霄峰者去平地七千仞上有古<lb/>
迹云是夏禹治水之時泊船之所鑿石為竅以繫䌫焉<lb/>
磨崖為碑皆科斗文字𨼆𨼆可見則知大禹之功與天<lb/>
地不朽矣<hi>出玉堂閒話</hi>
　　　　麥積山<lb/>
麥積山者北跨清渭南漸兩當五百里岡巒麥積處其<lb/>
半崛起一石塊髙百萬尋望之團團如民間積麥之狀<lb/>
<pb n="KR3l0118_WYG_397-9a"/>
故有此名其青雲之半峭壁之間鐫石成佛萬龕千室<lb/>
雖自人力疑其鬼功隋文帝分𦵏神尼舍利函於東閣<lb/>
之下石室之中有庾信銘記刋於巖中古記云六國共<lb/>
修自平地積薪至於巖巔從上鐫鑿其龕室佛像功畢<lb/>
旋旋折薪而下然後梯空架險而上其上有散花樓七<lb/>
佛用金蹄銀角犢兒由西閤懸梯而上其間千房萬屋<lb/>
縁空躡虚登之者不敢回頋將及絶頂有萬菩薩堂鑿<lb/>
石而成廣古今之大殿其雕梁畫栱繡棟雲楣並就石<lb/>
<pb n="KR3l0118_WYG_397-9b"/>
而成萬軀菩薩列於一堂自此室之上更有一龕謂之<lb/>
天堂空中倚一獨梯攀縁而上至此則萬中無一人敢<lb/>
登者於此下顧其羣山皆如培塿王仁裕時獨能登之<lb/>
仍題詩於天堂西壁上曰躡盡懸空萬仞梯等間身共<lb/>
白雲齊簷前下視羣山小堂上平分落日低絶頂路危<lb/>
人少到古巖松健鶴頻棲天邊為要留名姓拂石殷勤<lb/>
手自題時前唐末辛未年登此留題于今三十九載矣<lb/>
<hi>出玉堂閒話</hi>
<pb n="KR3l0118_WYG_397-10a"/>
　　　　斗山觀<lb/>
漢乾祐中翰林學士王仁裕云興元有斗山觀自平川<lb/>
内聳起一山四面懸絶其上方於斗底故號之薜蘿松<lb/>
檜景象尤竒上有唐公昉飲李八百仙酒全家拔宅之<lb/>
跡其宅基三畆許陷為坑此蓋連地而上昇也仁裕辛<lb/>
巳嵗於斯為節度判官嘗以片板題詩於觀曰霞衣欲<lb/>
舉醉陶陶<hi>公昉一家飲八百洗瘡一家酒醉而上昇</hi>不覺全家住絳霄拔宅<lb/>
只知雞犬在上天誰信路岐遥三清遼廓抛塵夢八景<lb/>
<pb n="KR3l0118_WYG_397-10b"/>
雲烟事早朝為有故林蒼栢健露華涼葉鎖金飈舊説<lb/>
云斗山一洞西去二千里通青城大面山又與嚴真觀<lb/>
井相通仁裕癸未年入蜀因謁嚴真觀見斗山詩碑在<lb/>
焉詰其道流云不知所来説者無不異之<hi>出玉堂閒話</hi>
　　　　大竹路<lb/>
興元之南有大竹路通於巴州其路則深谿峭巖捫蘿<lb/>
摸石一上三日而達於山頂行人止宿則以縆蔓繫腰<lb/>
縈樹而寝不然則墮於深澗若沈黄泉也復登措大嶺<lb/>
<pb n="KR3l0118_WYG_397-11a"/>
蓋有稍似平處路人徐步而進若儒之布武也其絶頂<lb/>
謂之孤雲兩角彼中謠云孤雲兩角去天一握淮隂侯<lb/>
廟在焉昔漢祖不用韓信信遯歸西楚蕭相國追之及<lb/>
於兹山故立廟貌王仁裕嘗佐褒梁師王思同南伐巴<lb/>
人往返登陟亦留題於淮隂祠詩曰一握寒天古木深<lb/>
路人猶説漢淮隂孤雲不掩興亡䇿兩角曾懸去住心<lb/>
不是冕旒輕布素豈勞丞相逺追尋當時若放還西楚<lb/>
尺寸中華未可侵﨑嶇險峻之狀未可殫言<hi>出玉堂閒話</hi>
<pb n="KR3l0118_WYG_397-11b"/>
　　　溪<lb/>
　　　　溪毒<lb/>
江南間有溪毒疾發時如重傷寒識之者取小筆管内<lb/>
於鼻中以指弹之三五下即出墨血良久疾愈不然即<lb/>
致卒矣<hi>出録異記</hi>
　<lb/>
　<lb/>
　太平廣記卷三百九十七<lb/>
</p>
<p>
</p>
  </div>
</body>
</text>
</TEI>
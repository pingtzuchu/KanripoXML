<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷十九</head> <lb/>
    <p>
<pb n="KR3l0118_WYG_019-1a"/>
欽定四庫全書<lb/>
　太平廣記卷十九<lb/>
　　神仙十九<lb/>
　　　馬周　　　李林甫　　　郭子儀<lb/>
　　　韓滉<lb/>
　　　　馬周<lb/>
馬周者華山素靈宫仙官也唐氏將受命太上敕之下<lb/>
佐於國而沈湎於酒汨沒風塵間二十年棲旅困餒所<lb/>
<pb n="KR3l0118_WYG_019-1b"/>
向拘礙幾為磕仆聞𡊮天綱自蜀入秦善於相術因詣<lb/>
之以决休咎天綱目之良久曰五神奔散尸居旦夕耳<lb/>
何相之有邪周大驚問以禳制之術天綱曰可自此東<lb/>
直而行當有老叟騎牛者不得廹而與語但隨其行此<lb/>
災可除矣周如言而行未出都門果有老叟騎牛出城<lb/>
黙隨其後繚繞村徑登一大山周隨至山頂叟顧見之<lb/>
下牛坐於樹下與語曰太上命汝輔佐聖孫創業拯世<lb/>
何為昏沈於酒自掇困餓五神已散正氣凋淪旦夕將<lb/>
<pb n="KR3l0118_WYG_019-2a"/>
死而不修省邪周亦懵然未曉叟曰汝本素靈宫仙官<lb/>
今太華仙王使人召汝即引入宫闕經歴宫門數重至<lb/>
大殿之前羽衛森肅若帝王所居趨至簾前有宣言責<lb/>
之者以其受命不恭墮廢所委使還其舊署自責省愆<lb/>
叟與所使數人送於東廡之外别院中室宇宏麗視其<lb/>
門則姓名存焉啓鑰而入鑪火鼎器牀榻茵席宛如近<lb/>
所棲止沉吟思之未能了悟忽有五人服五方之衣長<lb/>
大竒偉立於前曰我皆先生五臟之神也先生酣酒流<lb/>
<pb n="KR3l0118_WYG_019-2b"/>
蕩濁辱於身我等久歸此矣但閉目將復於神室也周<lb/>
瞑目頃之忽覺心智明悟併憶前事二十餘年若旬日<lb/>
之間耳復扃鐍所居出仙王之庭稽首謝過再禀其命<lb/>
來詣長安明日復謁天綱天綱驚曰子何所遇邪已有<lb/>
瘳矣六十日當一日九遷百日位至丞相勉自愛也如<lb/>
是貞觀中敕文武官各貢理國之策周之所貢意出人<lb/>
表是日拜拾遺監察御史裏行自此累居大任入相中<lb/>
書令數年一旦羣仙降其室曰佐國功成可以退矣太<lb/>
<pb n="KR3l0118_WYG_019-3a"/>
乙徴命無復留也翌日無疾而終諡曰忠公其所著功<lb/>
業匡贊國政敡歴品秩國史有傳此不備書<hi>出神仙拾遺</hi>
　　　　李林甫<lb/>
唐右丞相李林甫年二十尚未讀書在東都好遊獵打<lb/>
毬馳逐鷹狗每於城下槐壇下騎驢擊毬畧無休日旣憊<lb/>
捨驢以兩手返據地歇一日有道士甚醜陋見李公踞<lb/>
地徐言曰此有何樂郎君如此愛也李怒顧曰關足下<lb/>
何事道者去明日又復言之李公幼聦悟意其異人乃<lb/>
<pb n="KR3l0118_WYG_019-3b"/>
攝衣起謝道士曰郎君雖善此然忽有顚墜之苦則悔<lb/>
不可及李公請自此修謹不復為也道士笑曰與郎君<lb/>
後三日五更㑹於此曰諾及往道士已先至曰為約何<lb/>
後李乃謝之曰更三日復來李公夜半往良久道士至<lb/>
甚喜談笑極洽且曰某行世間五百年見郎君一人已<lb/>
列仙籍合白日昇天如不欲則二十年宰相重權在已<lb/>
郎君且歸熟思之後三日五更復㑹於此李公迴計之<lb/>
曰我是宗室少豪侠二十年宰相重權在已安可以白<lb/>
<pb n="KR3l0118_WYG_019-4a"/>
日昇天易之乎計已决矣及期往白道士嗟嘆咄叱如<lb/>
不自持曰五百年始見一人可惜可惜李公悔欲復之<lb/>
道士曰不可也神明知矣與之叙别曰二十年宰相生<lb/>
殺權在已威振天下然愼勿行隂賊當為隂德廣救㧞<lb/>
人無枉殺人如此則三百年後白日上昇矣官祿已至<lb/>
可使入京李公匍匐泣拜道士握手與别時李公堂叔<lb/>
為庫部郎中在京遂詣叔父以其縱蕩不甚記錄之頗<lb/>
驚曰汝何得至此曰某知向前之過今故候覲請改節<lb/>
<pb n="KR3l0118_WYG_019-4b"/>
讀書願受鞭箠庫部甚異之亦未令就學每有賔客遣<lb/>
監杯盤之餙無不修潔或謂曰汝為吾著某事雖雪深<lb/>
沒踝亦不去也庫部益親憐之言於班行知者甚衆自<lb/>
後以䕃叙累官至贊善大夫不十年遂為相矣權巧深<lb/>
密能伺上㫖恩顧隆洽獨當衡軸人情所畏非臣下矣<lb/>
數年後自固益切大起大獄誅殺異已冤死相繼都忘<lb/>
道士槐壇之言戒也時李公之門將有趨謁者必望之<lb/>
而歩不敢乘馬忽一日方午有人扣門吏驚候之見一<lb/>
<pb n="KR3l0118_WYG_019-5a"/>
道士甚枯瘦曰願報相公聞者呵而逐之外吏又鞭縛<lb/>
送于府道士微笑而去明日日中復至門者乘間而白<lb/>
李公曰吾不記識汝試為通及道士入李公見之醒然<lb/>
而悟乃槐壇所覩也慙悸之極若無所措却思二十年<lb/>
之事今已至矣所承教戒曽不蹔行中心如疾乃拜道<lb/>
士迎笑曰相公安否當時之請並不見從遣相公行隂<lb/>
徳今枉殺人上天甚明譴謫可畏如何李公但搕額而<lb/>
已道士留宿李公盡除僕使處於中堂各居一榻道士<lb/>
<pb n="KR3l0118_WYG_019-5b"/>
唯少食茶果餘無所進至夜深李公曰昔奉教言尚有<lb/>
昇天之挈今復遂否道士曰緣相公所行不合其道有<lb/>
所竄責又三百年也更六百年乃如約矣李公曰某人<lb/>
間之數將滿既有罪譴後當如何道士曰莫要知否亦<lb/>
可一行李公降榻拜謝曰相公安神静慮萬想俱遣兀<lb/>
如枯株即可俱也良久李公曰某都無念慮矣乃下招<lb/>
曰可同往李公不覺便隨道士去大門及春明門到輙<lb/>
自開李公援道士衣而過漸行十數里李公素貴尤不<lb/>
<pb n="KR3l0118_WYG_019-6a"/>
善行困苦頗甚道士亦自知之曰莫思歇否乃相與坐<lb/>
於路隅逡巡以數節竹授李公曰可乘此至地方止慎<lb/>
不得開眼李公遂跨之騰空而上覺身泛大海但聞風<lb/>
水之聲食頃止見大郭邑介士數百羅列城門道士至<lb/>
皆迎拜兼拜李公約一里到一府署又入門復有甲士<lb/>
升階至大殿帳榻華侈李公困欲就帳臥道士驚牽起<lb/>
曰未可恐不可迴耳此是相公身後之所處也曰審如<lb/>
是某亦不恨道士笑曰兹介癬之屬其間苦事亦不少<lb/>
<pb n="KR3l0118_WYG_019-6b"/>
遂却與李公出大門復以竹杖授之一如來時之狀入<lb/>
其宅登堂見身瞑坐於牀上道士乃呼曰相公相公李<lb/>
公遂覺涕泗交流稽首陳謝明日别去李公厚以金帛<lb/>
贈之俱無所受但揮手而已曰勉旃六百年後方復見<lb/>
相公遂出門而逝不知所在先是安禄山常養道術士<lb/>
每語之曰我對天子亦不恐懼唯見李相公若無地自<lb/>
容何也術士曰公有隂兵五百皆有銅頭鐵額常在左<lb/>
右所以如此某安得見之祿山乃奏請宰相宴於已宅<lb/>
<pb n="KR3l0118_WYG_019-7a"/>
密遣術士於簾間窺伺退曰竒也某初見李相公有一<lb/>
青衣童子捧香爐而入僕射侍衛銅頭鐡額之𩔖皆穿<lb/>
屋踰墻奔逆而走某亦不知其故也當是仙官暫謫在<lb/>
人間耳<hi>出逸史</hi>
　　　　郭子儀<lb/>
郭子儀華州人也初從軍沙塞間因入京催軍食㢠廻至<lb/>
銀州十數里日暮忽風砂陡暗行李不得遂入道傍空<lb/>
屋中籍地將宿既夜忽見左右皆有赤光仰視空中見<lb/>
<pb n="KR3l0118_WYG_019-7b"/>
軿輜車繡屋中有一美女坐牀垂足自天而下俯視子<lb/>
儀拜祝云今七月七日必是織女降臨願賜長夀富貴<lb/>
女笑曰大富貴亦夀考言訖冉冉昇天猶正視子儀良<lb/>
久而𨼆子儀後立功貴盛威望烜赫大歴初鎮河中疾<lb/>
甚三軍憂懼子儀請御醫及幕賔王延昌孫宿趙惠伯<lb/>
嚴郢等曰吾此疾自知未到衰殞因話所遇之事衆稱<lb/>
賀忻悦其後拜太尉尚書令尚父年九十而薨<hi>出神仙感遇傳</hi>
　　　　韓滉<lb/>
<pb n="KR3l0118_WYG_019-8a"/>
唐宰相韓滉㢘問浙西頗强悍自負常有不軌之志一<lb/>
旦有商客李順泊船於京口堰下夜深矴斷漂船不知<lb/>
所止及明泊一山下風波稍定上岸尋求微有鳥徑行<lb/>
五六里見一人烏巾岸幘古服與常有異相引登山詣<lb/>
一宫闕臺閣華麗迨非人間入門數重庭除甚廣望殿<lb/>
遥拜有人自簾中出語之曰欲寓金陵韓公一書無訝<lb/>
相勞也則出書一函拜而受之贊者引出門送至舟所<lb/>
因問贊者曰此為何處也恐韓公詰問又是何人致書<lb/>
<pb n="KR3l0118_WYG_019-8b"/>
荅曰此東海廣桑山也是魯國宣父仲尼得道為真官<lb/>
理於此山韓公即仲由也性彊自恃夫子恐其掇刑網<lb/>
致書以諭之言訖别去李順却還舟中有一使者戒舟<lb/>
中人曰安坐勿驚懼不得顧船外逡廵則達舊所若違<lb/>
此戒必致傾覆舟中人皆如其言不敢顧視舟行如飛<lb/>
頃之復在京口堰下不知所行幾千萬里也既而詣衙<lb/>
投所得之書韓公發函視之古文九字皆科斗之書了<lb/>
不可識詰問其由深以為異拘縶李順以為妖妄欲加<lb/>
<pb n="KR3l0118_WYG_019-9a"/>
嚴刑復博訪能篆籀之人數輩皆不能辨有一客龎眉<lb/>
古服自詣賔位言善識古文韓公見以書示之客捧書<lb/>
於頂再拜賀曰此孔宣父之書乃夏禹科斗文也文曰<lb/>
告韓滉謹臣節勿妄動公異禮加敬客出門不知所止<lb/>
韓慘然黙坐良久了然自憶廣桑之事以為非逺厚禮<lb/>
遣謝李順自是恭黙謙謹克保終始焉<hi>出神仙感遇傳</hi>
　<lb/>
　<lb/>
<pb n="KR3l0118_WYG_019-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷十九<lb/>
</p>
<p>
</p>
  </div>
</body>
</text>
</TEI>
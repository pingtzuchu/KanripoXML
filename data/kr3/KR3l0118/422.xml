<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷四百二十二</head> <lb/>
    <p>
<pb n="KR3l0118_WYG_422-1a"/>
欽定四庫全書<lb/>
　太平廣記卷四百二十二<lb/>
　　龍五<lb/>
　　　許漢陽　　　劉禹錫　　　周邯<lb/>
　　　資州龍　　　韋思㳟　　　盧元裕<lb/>
　　　尺木　　　　史氏子<lb/>
　　　　許漢陽<lb/>
許漢陽者其先汝南郡人也少攻文藻貞元中南逰<lb/>
<pb n="KR3l0118_WYG_422-1b"/>
舟行於洪饒間㑹日暮江波激湍舟人惶恐急尋小浦<lb/>
路入沿之行不覺已三四里俄到一湖中雖廣而水纔<lb/>
三二尺又北行一里許見湖岸竹樹森茂乃投以泊舟<lb/>
漸近見亭宇甚盛有二青衣雙鬟方鵶素靣如玉迎舟<lb/>
而笑漢陽訝之而調以游詞又大笑復走入宅漢陽束<lb/>
𢃄上岸投謁未行三數歩青衣延入宅内㕔揖坐云女<lb/>
郎易服次須臾青衣命漢陽入中門見滿庭皆大池池<lb/>
中荷芰芬芳四岸斐如碧玉作兩道虹橋以通南北北<lb/>
<pb n="KR3l0118_WYG_422-2a"/>
有大閣上階見白金書曰夜明宫四靣竒花果木森聳<lb/>
連雲青衣引上閣一層又有青衣六七人見者列拜又<lb/>
引第二層方見女郎六七人目未嘗睹皆拜問所來漢<lb/>
陽具述不意至此女郎揖坐訖青衣具飲食所用皆非<lb/>
人間見者食訖命酒其中有竒樹髙數丈枝幹如梧葉<lb/>
似芭蕉有紅花滿樹未吐盎如杯正對飲所一女郎執<lb/>
酒命一青衣捧一鳥如鸚鵡置飲前欄干上呌一聲而<lb/>
樹上花一時開芳香襲人每花中有美人長尺餘婉麗<lb/>
<pb n="KR3l0118_WYG_422-2b"/>
之姿掣曳之服各稱其質諸樂管絃盡備其人再拜女<lb/>
郎舉酒衆樂俱作蕭蕭泠泠音如神仙纔一廵已夕月<lb/>
色復明女郎所論皆非人間事漢陽所不測時因漢陽<lb/>
以人事辯之則女郎一無所酧答歡飲至二更筵宴已<lb/>
畢其樹花片片落池中人亦落便失所在一女郎取一<lb/>
卷文書以示漢陽覽之乃江海賦女郎令漢陽讀之遂<lb/>
為讀一遍女郎又請自讀一遍命青衣收之一女郎謂<lb/>
諸女郎兼語漢陽曰有感懐一章欲請誦之女郎及漢<lb/>
<pb n="KR3l0118_WYG_422-3a"/>
陽曰善乃吟曰海門連洞庭每去三千里十載一歸來<lb/>
辛苦瀟湘水女郎命青衣取諸卷兼筆硯請漢陽與錄<lb/>
之漢陽展卷皆金花之素上以銀字札之卷大如拱斗<lb/>
已半卷書過矣觀其筆乃白玉為管研乃碧玉以玻璃<lb/>
為匣研中皆研銀水寫畢令以漢陽之名押之展向前<lb/>
見數首皆有人名押署有名仲方者有名巫者有名朝<lb/>
陽者而不見姓女郎遂收索卷漢陽曰有一篇欲奉和<lb/>
擬繼此可乎女郎曰不可此亦每歸呈父母兄弟不欲<lb/>
<pb n="KR3l0118_WYG_422-3b"/>
雜爾漢陽曰適以弊名押署復可乎曰事别非君子所<lb/>
諭四更已來命悉收拾揮霍次一青衣曰郎可歸舟矣<lb/>
漢陽乃起諸女郎曰忻此旅泊接奉不得鄭重耳恨恨<lb/>
而别歸舟忽大風雲色陡暗寸歩黯黒至平明觀夜來<lb/>
飲所乃空林樹而已漢陽解纜行至昨晚<graphic n="KR2560" url="https://raw.githubusercontent.com/kanripo/KR-Gaiji/master/images/KR2560.png" mimeType="image/png"/>口江岸人<lb/>
家見十數人似有非常因泊舟而訊人曰江口溺殺四<lb/>
人至二更後却撈出三人已卒其一人雖似死而未甚<lb/>
有巫女以楊栁水灑拂禁呪乆之能言曰昨夜水龍王<lb/>
<pb n="KR3l0118_WYG_422-4a"/>
諸女及姨姊妹六七人歸過洞庭宵宴於此取我軰四<lb/>
人作酒掾客少不多飲所以我却得來漢陽異之乃問<lb/>
曰客者謂誰曰一措大耳不記姓名又云青衣言諸小<lb/>
娘子苦愛人間文字不可得嘗欲請一措大文字而無<lb/>
由又問今在何處已發舟也漢陽乃念昨宵之事及感<lb/>
懐之什皆可驗也漢陽黙然而歸舟覺腹中不安乃吐<lb/>
出鮮血數升知悉以人血為酒爾三日方平<hi>出博異志</hi>
　　　　劉禹錫<lb/>
<pb n="KR3l0118_WYG_422-4b"/>
唐連州刺史劉禹錫貞元中寓居滎澤首夏獨坐林亭<lb/>
忽然間大雨天地昏黒乆方開霽獨亭中杏樹雲氣不<lb/>
散禹錫就視樹下有一物形如龜鱉腥穢頗甚大五斗<lb/>
釡禹錫因以瓦礫投之其物即緩緩登階止于簷柱禹<lb/>
錫乃退立於牀下支䇿以觀之其物仰視柱杪即以前<lb/>
趾抉去半柱因大震一聲屋瓦飛紛亂下亭内東壁上<lb/>
下罅裂丈許先是亭東紫花苜蓿數畝禹錫時於裂處<lb/>
分明遥見雷既收聲其物亦失而東壁之裂亦已自吻<lb/>
<pb n="KR3l0118_WYG_422-5a"/>
合矣禹錫亟視之苜蓿如故壁曽無動處<hi>出集異記</hi>
　　　　周邯<lb/>
貞元中有處士周邯文學豪俊之士也因夷人賣奴年<lb/>
十四五視其貌甚慧黠言善入水如履平地令其沉潛<lb/>
雖經日移時終無所苦云蜀之溪壑潭洞無不届也邯<lb/>
因買之易其名曰水精異其能也邯自蜀乗舟下峽抵<lb/>
江陵經瞿塘艶澦遂令水精沉而視其邃逺水精入移<lb/>
時而出多探金銀器物邯喜甚每<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>船於江潭皆令水<lb/>
<pb n="KR3l0118_WYG_422-5b"/>
精沉之復有所得㳂流抵江都經牛渚磯古云最深處<lb/>
是温嶠爇犀照水怪之濵又使没入移時復得寳玉云<lb/>
甚有水怪莫能名狀皆怒目㦸手身僅免禍因茲邯亦<lb/>
至富贍後數年邯有友人王澤牧相州邯適河北而訪<lb/>
之澤甚喜與之遊宴日不能暇因相與至州北隅八角<lb/>
井天然盤石而甃成八角焉濶可三丈餘旦暮烟雲蓊<lb/>
欎漫衍百餘歩晦夜有光如火紅射出千尺鑒物若晝<lb/>
古老相𫝊云有金龍潛其底或亢陽禱之亦甚有應澤<lb/>
<pb n="KR3l0118_WYG_422-6a"/>
曰此井應有至寶但無計而究其是非耳邯笑曰甚易<lb/>
遂命水精曰汝可與我投此井到底看有何怪異澤亦<lb/>
當有所賞也水精已乆不入水忻然脱衣沉之良乆而<lb/>
出語邯曰有一黄龍極大鱗如金色抱數顆明珠熟寐<lb/>
水精欲劫之但手無刃憚其龍忽覺是以不敢觸若得<lb/>
一利劍如龍覺當斬之無憚也邯與澤大喜澤曰吾有<lb/>
劍非常之寶也汝可持往而劫之水精飲酒伏劍而入<lb/>
移時四靣觀者如堵忽見水精自井靣躍出數百歩續<lb/>
<pb n="KR3l0118_WYG_422-6b"/>
有金手亦長數百尺爪甲鋒頴自空拏攫水精却入井<lb/>
去左右懾慄不敢近覩但邯悲其水精澤恨失其寶劍<lb/>
逡廵有一老人身衣褐裘貌甚古朴而謁澤曰某土地<lb/>
之神使君何容易而輕其百姓此穴金龍是上𤣥使者<lb/>
宰其瑰璧澤潤一方豈有信一微物欲因睡而劫之龍<lb/>
忽震怒作用神化揺天闗擺地軸搥山岳而碎邱陵百<lb/>
里為江湖萬人為魚鱉君之骨肉焉可保昔者鍾離不<lb/>
愛其寳孟嘗自返其珠子不之效乃肆其貪婪之心縱<lb/>
<pb n="KR3l0118_WYG_422-7a"/>
使奸猾之徒取寳無憚今已㗖其軀而鍜其珠矣澤赧<lb/>
恨無詞而對又曰君須火急悔過而禱焉勿使甚怒耳<lb/>
老人倐去澤遂具牲牢奠之<hi>出𫝊竒</hi>
　　　　資州龍<lb/>
韋臯鎮蜀末年資州獻一龍身長丈餘鱗甲悉具臯以<lb/>
木匣貯之蟠屈於内時屬元日置於大慈寺殿上百姓<lb/>
皆傳縱觀二三日為香烟薫死國史闕書是何祥也<hi>出紀</hi>
<hi>聞</hi>
<pb n="KR3l0118_WYG_422-7b"/>
　　　　韋思恭<lb/>
元和六年京兆韋思恭與董生王生三人結友於嵩山<lb/>
岳寺肄業寺東北百餘歩有取水盆在岩下圍丈餘而<lb/>
深可容十斛旋取旋増終無耗一寺所汲也三人者自<lb/>
春居此至七月中三人乗暇欲取水路臻於石盆見一<lb/>
大蛇長數丈黒若純漆而有白花似錦蜿蜒盆中三子<lb/>
見而駭視之良乆王與董議曰彼可取而食之韋曰不<lb/>
可昔葛陂之竹漁父之梭雷氏之劍尚皆為龍安知此<lb/>
<pb n="KR3l0118_WYG_422-8a"/>
名山大鎮豈非龍潛其身耶况此蛇鱗甲尤異於常者<lb/>
是可戒也二子不納所言乃投石而扣蛇且死縈而歸<lb/>
烹之二子皆咄韋生之詐潔俄而報盆所又有蛇者二<lb/>
子之盆所又欲擊韋生諫而不允二子方舉石欲投蛇<lb/>
騰空而去及三子歸院烹蛇未熟忽聞山中有聲殷然<lb/>
地動覘之則此山間風雲暴起飛沙走石不瞬息至寺<lb/>
天地晦暝對面相失寺中人聞風雲暴起中云莫錯擊<lb/>
須臾雨火中半下書生之宇並焚蕩且盡王與董皆不<lb/>
<pb n="KR3l0118_WYG_422-8b"/>
知所在韋子於寺廊下無事故神化之理亦甚昭然不<lb/>
能全為善但吐少善言則蛟龍之禍不及矣而况於常<lb/>
行善道哉其二子尸迨兩日於寺門南隅下方索得斯<lb/>
乃韋自説至於好殺者足以為戒矣<hi>出博異志</hi>
　　　　盧元裕<lb/>
故唐太守盧元裕未仕時嘗以中元設幡幢像置盂蘭<lb/>
于其間俄聞盆中有唧唧之音元裕視見一小龍纔寸<lb/>
許因盛諸盂水之内投之于江纔及中流風浪皆作蒸<lb/>
<pb n="KR3l0118_WYG_422-9a"/>
雲走雷咫尺昏晦俄有白龍百尺拏攫昇天衆咸觀之<lb/>
良乆乃㓕<hi>出集異記</hi>
　　　　尺木<lb/>
龍頭上有一物如博山形名尺木龍無尺木不能昇天<lb/>
<hi>出酉陽雜俎</hi>
　　　　史氏子<lb/>
有史氏子者唐元和中曽與道流遊華山時暑甚憇一<lb/>
小溪忽有一葉大如掌紅殷可愛隨流而下史獨接得<lb/>
<pb n="KR3l0118_WYG_422-9b"/>
寘於懐中坐食頃覺懷中冷重潛起觀之其上鱗栗栗<lb/>
而起史驚愳棄林中遂白衆人此必龍也可速去須臾<lb/>
林中白烟生彌布一谷史下山未半風雨大至<hi>出酉陽雜俎</hi>
　<lb/>
　<lb/>
　<lb/>
　<lb/>
　太平廣記卷四百二十二<lb/>
</p>
<p>
</p>
  </div>
</body>
</text>
</TEI>
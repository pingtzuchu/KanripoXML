<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百六十一</head> <lb/>
    <p>
<pb n="KR3l0118_WYG_261-1a"/>
欽定四庫全書<lb/>
　太平廣記卷二百六十一<lb/>
　　嗤鄙四<lb/>
　　　張茂昭　　　王播　　　　李秀才<lb/>
　　　姓嚴人　　　王初昆弟　　李據<lb/>
　　　教坊人　　　南海祭文宣王<lb/>
　　　太常寺　　　栁氏婢　　　韓昶<lb/>
　　　王智興　　　韋氏子　　　令狐綯<lb/>
<pb n="KR3l0118_WYG_261-1b"/>
　　　鄭光　　　　鄭畋盧攜　　鄭綮<lb/>
　　　鄭凖　　　　張氏子　　　劉義方<lb/>
　　　鄭羣玉　　　梅權衡　　　李雲翰<lb/>
　　　　張茂昭<lb/>
唐張茂昭為節鎮頻喫人肉及除統軍到京班中有人<lb/>
問曰聞尚書在鎮好人肉虚實昭笑曰人肉腥而且䏰<lb/>
争堪喫<hi>出盧氏雜說</hi>
　　　　王播<lb/>
<pb n="KR3l0118_WYG_261-2a"/>
唐淮南節度王播以錢十萬貫賂遺恩倖以圖内授諫<lb/>
議大夫獨孤朗張仲方起居郎孔敏行栁公權起居舍<lb/>
人宋申錫補闕韋仁實劉敦儒拾遗李景讓薛廷老等<lb/>
數人前一日詣延英抗論其事後之賄遷其徒實繁自<lb/>
外官至内學士三司使皆有定價因此致位者不少近<lb/>
又縣令録事參軍亦列肆鬻之至有白身便為宰守者<lb/>
然所至多為四方諸侯不放上有以知其來也俾不遵<lb/>
王命抑有由焉豈時之重利耶而諫省任非其人耶未<lb/>
<pb n="KR3l0118_WYG_261-2b"/>
嘗以一字整頓頽綱深所未諭<hi>出盧氏雜說</hi>
　　　　李秀才<lb/>
唐郎中李播典蘄州日有李生稱舉子來謁㑹播有疾<lb/>
病子弟見之覽所投詩卷咸播之詩也既退呈於播驚<lb/>
曰此昔應舉時所行卷也唯易其名矣明日遣其子邀<lb/>
李生從容詰之曰奉大人咨問此卷莫非秀才自製乎<lb/>
李生聞語色已變曰是某平生苦心所著非謬也子又<lb/>
曰此是大人文戰時卷也兼牋翰未更却請秀才不妄<lb/>
<pb n="KR3l0118_WYG_261-3a"/>
言遽曰某向來誠為誑耳二十年前實於京輦書肆中<lb/>
以百錢贖得殊不知是賢尊郎中佳製下情不勝恐悚<lb/>
子復聞於播笑曰此蓋無能之輩耳亦何怪乎饑窮若<lb/>
是實可哀也遂沾以生餼令子延食於書齋數日後辭<lb/>
他適遺之縑繒是日播方引見李生拜謝前事畢又云<lb/>
某執郎中盛巻遊於江淮間已二十載矣今欲希見恵<lb/>
可乎所貴光揚旅寓播曰此乃某昔嵗未成事所懐之<lb/>
者今日老為郡牧無用處便奉獻可矣亦無愧色旋置<lb/>
<pb n="KR3l0118_WYG_261-3b"/>
袖中播又曰秀才今擬何之生云將往江陵謁表丈盧<lb/>
尚書耳播曰賢表丈任何官曰見為荆南節度使播曰<lb/>
名何也對曰名𢎞宣播拍手大笑曰秀才又錯也荆門<lb/>
盧尚書是某親表丈生慙悸失次乃復進曰誠如郎中<lb/>
之言則并荆南表丈一時曲取於是再拜而走出播歎<lb/>
曰世上有如此人耶蘄間悉話為笑端<hi>闕</hi>
　　　　姓嚴人<lb/>
唐京兆尹龎嚴及第後從事夀春有江淮舉人姓嚴者<lb/>
<pb n="KR3l0118_WYG_261-4a"/>
登科記誤本倒書龎嚴姓名遂賃舟丐食就謁時郡中<lb/>
龎姓一判官亦更不問其氏便詣門投刺稱從姪龎之<lb/>
族人甚少覽刺極喜延納勤勤欵曲同食語及族人都<lb/>
非龎氏之事龎方訝之因問至竟郎君何姓曰某姓嚴<lb/>
龎新科獲第曰君誤矣嚴自名嚴預君何事揮之令去<lb/>
而猶自謂不悞從容而退<hi>出因話録</hi>
　　　　王初昆弟<lb/>
唐長慶太和中王初王晢俱中科名其父仲舒顯於時<lb/>
<pb n="KR3l0118_WYG_261-4b"/>
二子初宦不為秘書省官以家諱故也既而私相議曰<lb/>
若遵典禮避私諱而吾昆弟不得為中書舍人中書侍<lb/>
郎列部尚書乃相與改諱只言仲字可矣又為宣武軍<lb/>
掌書記識者曰二子逆天忤神不永未幾相次殞謝<hi>出獨</hi>
<hi>異志</hi>
　　　　李據<lb/>
唐李據宰相絳之姪生綺紈間曽不知書門䕃調補澠<lb/>
池丞因歳節索魚不得怒追漁師云緣獺暴不敢打魚<lb/>
<pb n="KR3l0118_WYG_261-5a"/>
判云俯臨新嵗猛獸驚人漁網至寛疎而不漏放又祇<lb/>
承人請假狀後判云白日黄昏須到夜即平明放歸祇<lb/>
承人竟不敢去又判決祇承人如此癡頑豈合喫杖決<lb/>
五下人有語曰豈合喫杖不合決他李曰公何㑹豈是<lb/>
助語共之乎者也何别<hi>出盧氏雜說</hi>
　　　　教坊人<lb/>
唐有人衣緋於中書門候宰相求官人問前任答曰屬<lb/>
教坊作西方師子左脚來三十年<hi>出盧氏雜說</hi>
<pb n="KR3l0118_WYG_261-5b"/>
　　　　南海祭文宣王<lb/>
自廣南際海十數州多不立文宣王廟有刺史不知禮<lb/>
將釋奠即署一胥吏為文宣王亞聖鞠躬候於門外或<lb/>
進止不如儀即判云文宣亞聖決若干下<hi>出嶺南異物志</hi>
　　　　太常寺<lb/>
唐有判太常寺行事禮官祭圓丘至時不到者判云太<lb/>
常大寺實自伽藍圓丘小僧不合無禮<hi>出𫝊載</hi>
　　　　栁氏婢<lb/>
<pb n="KR3l0118_WYG_261-6a"/>
唐僕射栁仲郢鎮郪城有婢失意於城都鬻之刺史蓋<lb/>
巨源西川大校累典支郡居苦竹溪女儈以婢言導巨<lb/>
源欲之乃取歸他日巨源窺忩栁婢侍左通衢有鬻綾羅<lb/>
者召之就宅葢於束縑内選擇邊幅舒卷掠之第其厚<lb/>
薄酬酢可否栁婢失聲而仆似中風命扶之而去都無<lb/>
言語但令還女儈家翌日而瘳詰其所苦青衣曰某雖<lb/>
賤人曽為僕射婢死則死矣安能事賣綾絹牙郎乎蜀<lb/>
都聞之皆嗟歎世族之家率由禮則<hi>出北夢瑣言</hi>
<pb n="KR3l0118_WYG_261-6b"/>
　　　　韓昶<lb/>
唐韓昶名父之子也雖教有義方而性頗闇劣嘗為集<lb/>
賢挍理史𫝊中有說金根車處皆臆㫁之曰豈其悞與<lb/>
必金銀車悉改根字為銀字至除拾遺果為諫院不受<lb/>
　　　　王智興<lb/>
唐王智興為汴師有舉人投謁便<hi>闕</hi>詩卷智興<hi>闕</hi>
　　　子謂鶴膝也遂善待之兼<hi>闕</hi>
　　　　書舉子明年落第智興極怒<hi>闕</hi>　　應<hi>闕</hi>官<lb/>
<pb n="KR3l0118_WYG_261-7a"/>
<hi>闕</hi>　　　　　　士有得者以其例大故<hi>闕</hi>
舉<hi>闕</hi>　　　　　汴州一日致宴忽<hi>闕/</hi>秀才<hi>闕</hi>
　　　　　　　　飲<hi>闕</hi>冬必更奉薦<hi>闕</hi>
　　　　　　　明<hi>闕</hi>見諸判官曰智興咬<hi>闕</hi>
　<lb/>
　<lb/>
　<lb/>
　　　　韋氏子<lb/>
<pb n="KR3l0118_WYG_261-7b"/>
<hi>闕</hi>　　　　　微<hi>闕/</hi>姪流<hi>闕</hi>
　　　　　　　　　衣裳滿身<hi>闕</hi>
　　　　　　　微召前<hi>闕</hi>
　　　　　　　　劄<hi>闕</hi>
　　　而<hi>闕</hi>　顯曰<hi>闕</hi>
　　詩<hi>闕</hi>
　<lb/>
　　　　令狐綯<lb/>
<pb n="KR3l0118_WYG_261-8a"/>
宣宗以政事委令狐綯君臣道契人無間然舍人劉蛻<lb/>
者每訐其短密奏之宣宗留中但以其事規於令狐綯<lb/>
而不言其人其間以丞相子不㧞解就試疏略云號曰<lb/>
無解進士又以子弟納賄疏云白日之下見金而不見<lb/>
人令狐憾之乃俾一人為其書吏謹事之劉託以腹心<lb/>
都不疑慮因為經業舉人致名第受賂十萬為此吏所<lb/>
告由是貶焉君子曰彭城公將欲律人先須潔已安有<lb/>
自負贓汚而發人之短乎宜其不躋大位也先是令狐<lb/>
<pb n="KR3l0118_WYG_261-8b"/>
自以單族每欲繁其宗與崔盧抗衡凡是當家率皆引<lb/>
進皇籍有不得官者欲進狀請改姓令狐時人以此少<lb/>
之<hi>出北夢瑣言</hi>
　　　　鄭光<lb/>
唐鄭光除河中節度宣宗問曰卿在鳯翔判官是何人<lb/>
光曰馮三上不之㑹樞密使奏曰是馮袞臣曽充使至<lb/>
彼知之上曰便與馮三為副使及罷河中歸又詔對上<lb/>
曰卿在河中事大好光對曰臣須開始得又更對他事<lb/>
<pb n="KR3l0118_WYG_261-9a"/>
曰不得臣須裂始得上大笑後朝臣每遇延英入閣候<lb/>
對多以開始為號時裴思謙郎中為節判頃客於河中<lb/>
到使院裴曰某在身官爵為尚書削盡皆謂不以本官<lb/>
呼之光在河中時遇國忌行香便為判官及屈諸客就<lb/>
寺醼飲徵令時薛起居保遜為客在坐光把酒曰某改<lb/>
令身上取果子名云膍臍他人皆尋思不得至薛還令<lb/>
云脚杏滿坐大笑<hi>出盧氏雜說</hi>
　　　　鄭畋盧攜<lb/>
<pb n="KR3l0118_WYG_261-9b"/>
唐宰相鄭畋盧攜親表同在中書因公事不協更相詬<lb/>
詈乃至以硯相擲時人為宰相鬭擊以此俱出官<hi>出北夢瑣</hi>
<hi>言</hi>
　　　　鄭綮<lb/>
唐宰相鄭綮雖有詩名本無廊廟之望時王綱既紊四<lb/>
方多故才既無取言必依違太原兵至渭北天子震恐<lb/>
渴求破賊術綮奏請於文宣王謚號中加一哲字率此<lb/>
𩔖也同列以其忝竊每譏侮之<hi>出北夢瑣言</hi>
<pb n="KR3l0118_WYG_261-10a"/>
　　　　鄭凖<lb/>
唐滎陽鄭凖以文筆依荆州成汭常欲自比陳阮集其<lb/>
所作為十卷號劉表軍書而辭體不雅至如祝朝貴書<lb/>
云中書舍人草麻通事舍人曰奏可又賀襄州趙洪嗣襲<lb/>
書云不沐浴佩玉而石祁兆不登山取符而無恤封是<lb/>
顯言其庶賤也應舉日詩卷題水牛曰䕶犢横身立逢<lb/>
人揭尾跳朝士以為大笑<hi>出北夢瑣言</hi>
　　　　張氏子<lb/>
<pb n="KR3l0118_WYG_261-10b"/>
唐張裼有五子文蔚彞憲濟美仁龜皆有名第至宰輔<lb/>
丞郎一子忘其名少年聞說壁魚入道經函中因蠧蝕<lb/>
神仙字身有五色人能取壁魚吞之以致神仙而上昇<lb/>
張子感之乃書神仙字碎剪寘於瓶中捉壁魚以投之<lb/>
兾其蠧蝕亦欲吞之遂成心疾每一發竟日不食言詞<lb/>
麤穢都無所避其家扃閉而守之候其愈既如常而倍<lb/>
食一月食料須品味而飫之嵗久方卒是知心靈物也<lb/>
一傷神氣善猶不可况為惡乎即劉闢吞人張子吞神<lb/>
<pb n="KR3l0118_WYG_261-11a"/>
仙善惡不同其傷一也<hi>出北夢瑣言</hi>
　　　　劉義方<lb/>
唐劉義方東府解試貂蟬冠賦韻脚以審之厚薄義方<lb/>
賦成云某於厚字韻有一聫破的乃吟曰懸之在璧有<lb/>
𩔖乎兠鍪戴之於頭又同乎席帽<hi>莫后反</hi>無不以為歡笑<lb/>
　　　　鄭羣玉<lb/>
唐東市鐵行有范生卜舉人連中成敗每卦一縑秀才<lb/>
鄭羣玉短於呈試家寄海濵頗有生涯獻賦之來下視<lb/>
<pb n="KR3l0118_WYG_261-11b"/>
同輩意在必取僕馬鮮華遂齎緡三千并江南所出詣<lb/>
范生范喜於異禮卦成乃曰秀才萬全矣羣玉之氣益<lb/>
髙比入試又多齎珍品烹之坐享以至繼燭見諸舍賦<lb/>
多有冩浄者乃歩於庭曰吾今下筆一字不得生鐡行<lb/>
范生須一打二十突明竟掣白而去<hi>出乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>
　　　　梅權衡<lb/>
唐梅權衡吳人也入試不持書䇿人皆謂竒才及府題<lb/>
出青玉案賦以油然易直子諒之心為韻塲中競講論<lb/>
<pb n="KR3l0118_WYG_261-12a"/>
如何押諒字權衡於庭樹下以短箠畫地起草日晡權<lb/>
衡詩賦成張季遐前趨請權衡所納賦押諒字以為師<lb/>
模權衡乃大言曰押字須商量争應進士舉季遐且謙<lb/>
以薄劣乃率數十人請益權衡曰此韻難押諸公且㕔<lb/>
上坐聽某押處解否遂朗吟曰恍兮惚兮其中有物惚<lb/>
兮恍兮其中有諒犬蹲其傍鴟拂其上權衡又講青玉<lb/>
案者是食案所以言犬蹲其傍䲭拂其上也衆大笑<hi>出乾</hi>
<hi>
                        <graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>
<pb n="KR3l0118_WYG_261-12b"/>
　　　　李雲翰<lb/>
唐咸通中舉人李雲翰行口脂賦又羅虬詩云窗前逺<lb/>
岫懸生碧簾外殘霞掛熟紅又李罕披雲霧見青天詩<lb/>
顔回似青天皆遭主司庭責面遣舉子中有每年撰無<lb/>
名子前有舉人露布後皇甫松作齊䕫凌纂要又李雲<lb/>
翰作吳王<hi>闕</hi>　李謁天帝紀無名子蕭相知舉年裴裕<lb/>
所製尤名近千餘首裕遂罷舉是年盧庸連旁文宣王<lb/>
廟前哭半日<hi>闕</hi>
<pb n="KR3l0118_WYG_261-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_261-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百六十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷十</head> <lb/>
    <p>
<pb n="KR3l0118_WYG_010-1a"/>
欽定四庫全書<lb/>
　太平廣記卷十<lb/>
　　神仙十<lb/>
　　　河上公　　　劉根　　　　李仲甫<lb/>
　　　李意期　　　王興　　　　趙瞿<lb/>
　　　王遥<lb/>
　　　　河上公<lb/>
河上公者莫知其姓字漢文帝時公結草為菴于河之<lb/>
<pb n="KR3l0118_WYG_010-1b"/>
濵帝讀老子經頗好之勅諸王及大臣皆誦之有所不<lb/>
解數事時人莫能道之聞時皆稱河上公解老子經義<lb/>
㫖乃使齎所不決之事以問公曰道尊徳貴非可遙問<lb/>
也帝即幸其菴躬問之帝曰普天之下莫非王土率土<lb/>
之濵莫非王臣域中四大王居其一子雖有道猶朕民<lb/>
也不能自屈何乃髙乎公即撫掌坐躍冉冉在虚空中<lb/>
去地數丈俯仰而答曰余上不至天中不累人下不居<lb/>
地何民臣之有帝乃下車稽首曰朕以不徳忝統先業<lb/>
<pb n="KR3l0118_WYG_010-2a"/>
才小任大憂於不堪雖治世事而心敬道直以暗昧多<lb/>
所不了惟願道君有以敎之公乃授素書二卷與帝曰<lb/>
熟研之此經所疑皆了不事多言也余注此經以来一<lb/>
千七百餘年凡傳三人連子四矣勿以示非其人言畢<lb/>
失其所在須臾雲霧晦㝠天地泯合帝甚貴之論者以<lb/>
為文帝好老子之言世不能盡通故神人特下敎之而<lb/>
恐漢文心未至信故示神變所謂聖人無常心以百姓<lb/>
心為心耶<hi>出神仙傳</hi>
<pb n="KR3l0118_WYG_010-2b"/>
　　　　劉根<lb/>
劉根者字君安京兆長安人也少明五經以漢孝成皇<lb/>
帝綏和二年舉孝亷除郎中後棄世學道入嵩髙山石<lb/>
室崢嶸峻絶之上直下五千餘丈冬夏不衣身毛長一<lb/>
二尺其顔色如十四五嵗人深目多鬚鬢皆黄長三四<lb/>
寸每與坐或時忽然變著髙冠𤣥衣人不覺換之時衡<lb/>
府君自說先祖與根同歲者至王莽時頻使使者請根<lb/>
根不肯往衡府君使府掾王珍問起居根不答再令功<lb/>
<pb n="KR3l0118_WYG_010-3a"/>
曹趙公往山逹敬根惟言謝府君更無他言後潁川太<lb/>
守髙府君到官郡民大疫死者過半太守家大小悉得<lb/>
病髙府君復遣珍往求根請消除疫氣之術珍叩頭述<lb/>
府君之言根敎言於太嵗宫氣上掘地深三尺以沙着<lb/>
其中及酒沃之君依言病者悉愈疫氣尋絶每用有效<lb/>
後太守張府君以根為妖遣吏召根擬戮之一府共諫<lb/>
府君府君不解如是諸吏逹根欲令根去根不聴府君<lb/>
使至請根根曰張府君欲吾何為耶間當至耳若不去<lb/>
<pb n="KR3l0118_WYG_010-3b"/>
恐諸君招咎謂卿等不敢来呼我也根是日至府時賔<lb/>
客滿座府君使五十餘人持刀杖繩索而立根顔色不<lb/>
怍府君烈聲問根曰若有何道術也答曰唯唯府君曰<lb/>
能召鬼乎曰能府君曰既能即可捉鬼至㕔前不爾當<lb/>
大戮根曰召鬼至易見耳借筆硯及奏按鎗鎗然作銅<lb/>
鐵之聲聞於外又長嘯嘯音非常清亮聞者莫不肅然<lb/>
衆客震悚須臾㕔上南壁忽開數丈見兵甲四五百人<lb/>
傳呼赤衣兵數十人齎刀劒將一車直從壊壁中入来<lb/>
<pb n="KR3l0118_WYG_010-4a"/>
又壊壁復如故根勅下車上鬼其赤衣便乃發車上披<lb/>
見下有一老翁老姥大繩反縳囚之懸頭㕔前府君熟<lb/>
視之乃其亡父母也府君驚愕流涕不知所措鬼乃責<lb/>
府君曰我生之時汝官未逹不得汝禄養我死汝何為<lb/>
犯神仙尊官使我被收困辱如此汝何面目以立人間<lb/>
府君下階叩頭向根伏罪受死請求放赦先人根勅五<lb/>
百兵將囚出散遣之車出去南壁開後車過壁復如故<lb/>
既失車所在根亦𨼆去府君惆悵恍惚狀若發狂妻登<lb/>
<pb n="KR3l0118_WYG_010-4b"/>
時死良久乃蘇云見府君家先捉者大怒言汝何故犯<lb/>
神仙尊官使我見收今當来殺汝其後一月府君夫婦<lb/>
男皆卒府掾王珍數得見數承顔色懽然時伏地叩頭<lb/>
請問根學仙時本末根曰吾昔入山精思無所不到後<lb/>
如華隂山見一人乗白鹿車從者十餘人左右玉女四<lb/>
人執采旄之節皆年十五六余載拜稽首求乞一言神<lb/>
人乃告余曰爾聞有韓衆否答曰實聞有之神人曰我<lb/>
是也余乃自陳曰某少好道而不遇明師頗習方書按<lb/>
<pb n="KR3l0118_WYG_010-5a"/>
而為之多不驗豈根命相不應度世也有幸今日得遇<lb/>
大神是根宿昔夢想之願願見哀憐賜其要訣神未肯<lb/>
告余余乃流涕自搏重請神人曰坐吾將告汝汝有仙<lb/>
骨故得見吾耳汝今髓不滿血不煖氣少腦減筋息肉<lb/>
沮故服藥行氣不得其力必欲長生且先治病十二年<lb/>
乃可服仙藥耳夫仙道有昇天躡雲者有遊行五岳者<lb/>
有服食不死者有屍解而仙者凡修仙道要在服藥藥<lb/>
有上下仙有數品不知房中之事及行氣導引并神藥<lb/>
<pb n="KR3l0118_WYG_010-5b"/>
者亦不能仙也藥之上者有九轉還丹太乙金液服之<lb/>
皆立登天不積日月矣其次有雲母雄黄之屬雖不即<lb/>
乗雲駕龍亦可役使鬼神變化長生次乃草木諸藥能<lb/>
治百病𥙷虚駐顔斷穀益氣不能使人不死也上可數<lb/>
百嵗下即全其所稟而已不足久賴也余頓首曰今日<lb/>
蒙敎乃天也神人曰必欲長生先去三尸三尸去即志<lb/>
意定嗜慾除也乃以神方五篇見授云伏尸常以月朢<lb/>
晦朔上天白人罪過司命奪人算使人不壽人身中神<lb/>
<pb n="KR3l0118_WYG_010-6a"/>
欲得人生而尸欲得人死人死則神散無形之中而成<lb/>
鬼祭祀之則得歆饗故欲人死也夢與惡人鬭爭此乃<lb/>
尸與神相戰也余乃從其言合服之遂以得仙珍又每<lb/>
見根書符了有所呼召似人来取或數聞推問有人對<lb/>
答及聞鞭撻之聲而悉不見其形及地上時時有血莫<lb/>
測其端也根乃敎珍守一行氣存神坐三綱六紀謝過<lb/>
上名之法根後入鷄頭山仙去<hi>出神仙傳</hi>
　　　　李仲甫<lb/>
<pb n="KR3l0118_WYG_010-6b"/>
李仲甫者豐邑中益里人也少學道於王君服水丹有<lb/>
效兼行遁甲能步訣𨼆形年百餘嵗轉少初𨼆百日一<lb/>
年復見形後遂長𨼆但聞其聲與人對語飲食如常但<lb/>
不可見有書生姓張從學𨼆形術仲甫言卿性褊急未<lb/>
中敎然守之不止費用數十萬以供酒食殊無所得張<lb/>
患之乃懐匕首往先與仲甫語畢因依其聲所在騰足<lb/>
而上拔匕首左右刺斫仲甫已在牀上笑曰天下乃有<lb/>
汝輩愚人道學未得而欲殺之我寧得殺耶我真能死<lb/>
<pb n="KR3l0118_WYG_010-7a"/>
汝但恕其頑愚不足問耳使人取一犬来置書生前曰<lb/>
視我能殺犬否犬適至頭已墮地腹已破乃叱書生曰<lb/>
我能使卿如犬行矣書生下地叩頭乃止遂赦之仲甫<lb/>
有相識人居相去五百餘里常以張羅自業一旦張羅<lb/>
得一鳥視之乃仲甫也語畢别去是日仲甫已復至家<lb/>
在民間三百餘年後入西岳山去不復還也<hi>出神仙傳</hi>
　　　　李意期<lb/>
李意期者本蜀人傳世見之漢文帝時人也無妻息人<lb/>
<pb n="KR3l0118_WYG_010-7b"/>
欲逺行速至者意期以符與之并丹書兩腋下則千里<lb/>
皆不盡日而還或說四方國土宮觀市鄽人未曽見聞<lb/>
說者意不解意期則為撮土作之但盈寸其中物皆是<lb/>
須臾消滅或行不知所之一年許復還於是乞食得物<lb/>
即度與貧人於成都角中作土窟居之冬夏單衣飲少<lb/>
酒食脯及棗栗劉𤣥徳欲伐吳報關侯之死使迎意期<lb/>
意期到甚敬之問其伐吳吉凶意期不答而求紙畫作<lb/>
兵馬器仗十數萬乃一一裂壊之曰咄又畫作一大人<lb/>
<pb n="KR3l0118_WYG_010-8a"/>
掘地埋之乃徑還去備不恱果為吳軍所敗十餘萬衆<lb/>
纔數百人得還甲器軍資略盡𤣥徳忿怒遂卒於永安<lb/>
宮意期少言人有所問略不對答蜀人有憂患往問之<lb/>
凶吉自有常候但占其顔色若懽恱則善慘慼則惡後<lb/>
入琅琊山中不復見出也<hi>出神仙傳</hi>
　　　　王興<lb/>
王興者陽城人也居壺谷中乃凡民也不知書無學道<lb/>
意漢武上嵩山登大愚石室起道宮使董仲舒東方朔<lb/>
<pb n="KR3l0118_WYG_010-8b"/>
等齋潔思神至夜忽見有仙人長二丈耳出頭巔垂下<lb/>
至肩武帝禮而問之仙人曰吾九嶷之神也聞中岳石<lb/>
上菖蒲一寸九節可以服之長生故来採耳忽然失神<lb/>
人所在帝顧侍臣曰彼非復學道服食者必中岳之神<lb/>
以喻朕耳為之採菖蒲服之經二年帝覺悶不快遂止<lb/>
時從官多服然莫能持久惟王興聞仙人敎武帝服菖<lb/>
蒲乃採服之不息遂得長生鄰里老少皆云世世見之<lb/>
竟不知所之<hi>出神仙傳</hi>
<pb n="KR3l0118_WYG_010-9a"/>
　　　　趙瞿<lb/>
趙瞿者字子榮上黨人也得癩病重垂死或告其家云<lb/>
當及生棄之若死於家則世世子孫相蛀耳家人為作<lb/>
一年糧送置山中恐虎狼害之從外以木砦之瞿悲傷<lb/>
自恨晝夜啼泣如此百餘日夜中忽見石室前有三人<lb/>
問瞿何人瞿度深山窮林之中非人所行之處必是神<lb/>
靈乃自陳乞叩頭求哀其人行諸砦中有如雲氣了無<lb/>
所礙問瞿必欲愈病當服藥能否瞿曰無狀多罪嬰此<lb/>
<pb n="KR3l0118_WYG_010-9b"/>
惡疾已見疎棄死在旦夕若刖足割鼻而可活猶所甚<lb/>
願况服藥豈不能也神人乃以松子松栢脂各五升賜<lb/>
之告瞿曰此不但愈病當長生耳服半可愈愈即勿廢<lb/>
瞿服之未盡病愈身體强徤乃歸家家人謂是鬼具說<lb/>
其由乃喜遂更服之二年顔色轉少肌膚光澤走如飛<lb/>
鳥年七十餘食雉兔皆嚼其骨能負重更不疲極年百<lb/>
七十夜卧忽見屋間光有如鏡者以問左右云不見後<lb/>
一日一室内盡明能夜書文再見面上有二人長三寸<lb/>
<pb n="KR3l0118_WYG_010-10a"/>
乃美女也甚端正但小耳戲其鼻上如此二女稍長大<lb/>
至如人不復在面上出在前側常聞琴瑟之聲欣然懽<lb/>
樂在人間三百餘年常如童子顔色入山不知所之<hi>出神</hi>
<hi>仙傳</hi>
　　　　王遥<lb/>
王遥者字伯遼鄱陽人也有妻無子頗能治病病無不<lb/>
愈者亦不祭祀不用符水針藥其行治病但以八尺布<lb/>
帊敷坐於地不飲不食須臾病愈便起去其有邪魅作<lb/>
<pb n="KR3l0118_WYG_010-10b"/>
禍者遥畫地作獄因召呼之皆見其形入在獄中或狐<lb/>
狸鼉虵之𩔖乃斬而燔燒之病者即愈遥有竹箧長數<lb/>
寸有一弟子姓錢隨遥數十年未嘗見遥開之一夜大<lb/>
雨晦暝遥使錢以九節杖擔此箧將錢出冒雨而行遥<lb/>
及弟子衣皆不濕所行道非所曾經又常有兩炬火導<lb/>
前約行三十里許登小山入石室室中有二人遥既至<lb/>
取弟子所擔箧發之中有五舌竹簧三枚遥自鼓一枚<lb/>
以二枚與室中二人並坐鼓之良久遥辭去收三簧皆<lb/>
<pb n="KR3l0118_WYG_010-11a"/>
納箧中使錢擔之室中二人出送語遥曰卿當早来何<lb/>
為久在俗間遥答曰我如是當来也遥還家百日天復<lb/>
雨遥夜忽大治装遥先有葛单衣及葛布巾已五十餘<lb/>
年未嘗著此夜皆取著之其妻即問曰欲捨我去乎遥<lb/>
曰暫行耳妻曰當將錢去不遥曰獨去耳妻即泣涕曰<lb/>
為且復少留遥曰如是還耳因自擔箧而去之遂不復<lb/>
還後三十餘年弟子見遥在馬蹄山中顔色更少盖地<lb/>
仙也<hi>出神仙傳</hi>
<pb n="KR3l0118_WYG_010-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷十<lb/>
</p>
<p>
</p>
  </div>
</body>
</text>
</TEI>
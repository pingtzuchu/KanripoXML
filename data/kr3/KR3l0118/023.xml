<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二十三</head> <lb/>
    <p>
<pb n="KR3l0118_WYG_023-1a"/>
欽定四庫全書<lb/>
　太平廣記卷二十三<lb/>
　　神仙二十三<lb/>
　　　王逺知　　　益州老父　　　崔生<lb/>
　　　馮俊　　　　呂生　　　　　張李二公<lb/>
　　　　王逺知<lb/>
道士王逺知本瑯琊人也父曇選除揚州刺史逺知母<lb/>
駕部郎中丁超女也常夢彩雲靈鳯集其身上因而有<lb/>
<pb n="KR3l0118_WYG_023-1b"/>
娠又聞腹中聲沙門寳誌謂曇選曰生子當為神仙宗<lb/>
伯逺知少聰敏博綜羣書初入茅山師事陶𢎞景傅其<lb/>
道法及隋煬帝為晉王鎮揚州起玉清𤣥壇邀逺知主<lb/>
之使王子相柳顧言相次召之逺知遂來謁見斯須而<lb/>
鬚髪變白晉王懼而遣之少選又復其舊唐髙祖之龍<lb/>
潛逺知嘗密陳符命武徳中秦王世民與幕屬房𤣥齡<lb/>
微服以謁逺知逺知迎謂曰此中有聖人得非秦王乎<lb/>
太宗因以實告逺知曰方作太平天子願自愛也太宗<lb/>
<pb n="KR3l0118_WYG_023-2a"/>
登極將加重位固請歸山貞觀九年潤州茅山置太平<lb/>
觀并度二七人降璽書慰勉之後謂弟子潘師正曰見<lb/>
仙格以吾小時誤損一童子吻不得白日昇天今見召<lb/>
為少室山伯將行在即翌日沐浴加冠衣焚香而卒年<lb/>
一百二十六歳謚曰昇𤣥先生云<hi>出談賔錄</hi>
　　　　益州老父<lb/>
唐則天末年益州有一老父擕一藥壺於城中賣藥得<lb/>
錢即轉濟貧乏自常不食時即飲浄水如此經歳餘百<lb/>
<pb n="KR3l0118_WYG_023-2b"/>
姓賴之有疾得藥者無不愈時或自遊江岸凝眸永日<lb/>
又或登髙引領不語竟日每遇有識者必告之曰夫人<lb/>
一身便如一國也人之心即帝王也傍列臟腑即内輔<lb/>
也外張九竅即外臣也故心有病則内外不可救之又<lb/>
何異君亂于上臣下不可正之哉但凡欲身之無病必<lb/>
須先正其心不使亂求不使狂思不使嗜慾不使迷惑<lb/>
則心先無病心先無病則内輔之臟腑雖有病不難療<lb/>
也外之九竅亦無由受病矣况藥亦有君臣有佐有使<lb/>
<pb n="KR3l0118_WYG_023-3a"/>
茍或攻其病君先臣次然後用佐用使自然合其宜如<lb/>
以佐之藥用之以使使之藥用之以佐小不當其用必<lb/>
自亂也又何能攻人之病哉此又象國家治人也老夫<lb/>
用藥常以此為念每遇人一身君不君臣不臣使九竅<lb/>
之斜悉納其病以至於良醫自逃名藥不效猶不知治<lb/>
身之病後時矣悲夫士君子記之忽一日獨詣錦川解<lb/>
衣浄浴探壺中惟選一丸藥自吞之謂衆人曰老夫罪<lb/>
已滿矣今却歸島上俄化一白鶴飛去衣與藥壺並沒<lb/>
<pb n="KR3l0118_WYG_023-3b"/>
於水永尋不見<hi>出瀟湘錄</hi>
　　　　崔生<lb/>
進士崔偉嘗遊青城山乘驢歇鞍收放無僕使驢走趂<lb/>
不及約行二十餘里至一洞口已昬黑驢復走入崔生<lb/>
畏懼兼困遂寢及曉覺洞中微明遂入去又十里出洞<lb/>
門望見草樹巖壑悉非人間所有金城綘闕被甲者數<lb/>
百見生呵問答曰塵俗賤士願謁仙翁守吏趨報良久<lb/>
召見一人居玉殿披羽衣身可長丈餘鬂髪皓素侍女<lb/>
<pb n="KR3l0118_WYG_023-4a"/>
滿側皆有所執延生上殿與語甚喜留宿酒饌備極珍<lb/>
豐明日謂生曰此非人世乃仙府也驢走益逺予之奉<lb/>
邀某惟一女願事君子此亦㝠數前定不可免也生拜<lb/>
謝顧左右令將青合來取藥兩丸與生服訖覺腑臟清<lb/>
瑩逡廵摩搔皮若蟬蜕視鏡如嬰孩之貌至夕有霓旌<lb/>
羽蓋仙樂步虛與妻相見真人空際皆以崔郎為戲每<lb/>
朔望仙伯乘鶴上朝蘂宫云某階品尚以卑末得在天<lb/>
真之列必與崔生别翩翻於雲漢之内歳餘嬉遊佚樂<lb/>
<pb n="KR3l0118_WYG_023-4b"/>
無所比因問曰某血屬要與一訣非有戀著也請畧暫<lb/>
囘仙翁曰不得淹留譴罪極大與符一道云恐遭禍患<lb/>
此可隱形然慎不得遊宫禁中臨别更與符一道云甚<lb/>
急即開却令取所乘驢付之到京都試往人家皆不見<lb/>
便入苑囿大内㑹劒南進太真妃生日錦繡乃竊其尤<lb/>
者以翫上曰晝日賊無計至此乃召羅公逺作法訖持<lb/>
朱書照之寢殿戸外後果得具本末上不信令笞死忽<lb/>
記仙翁臨行之符遽發公逺與捉者皆僵仆良久能起<lb/>
<pb n="KR3l0118_WYG_023-5a"/>
即啓𤣥宗曰此已居上界殺之必不得假使得之臣軰<lb/>
便受禍亦非國家之福𤣥宗乃釋之親召與語曰汝莫<lb/>
妄居遂令百人具兵仗同衛士同送且覘其故却至洞<lb/>
口復見金城綘闕仙伯嚴侍衛出門呼曰崔郎不記吾<lb/>
言幾至顛躓崔生拜訖將前送者亦欲隨至仙翁以杖<lb/>
畫成澗深濶各數丈令召崔生妻至擲一領巾過作五<lb/>
色綵橋遣生登隨步即滅既度崔生回首曰即如此可<lb/>
以歸矣須臾雲霧四起咫尺不見唯聞鸞鶴笙歌之聲<lb/>
<pb n="KR3l0118_WYG_023-5b"/>
半日方散遥望惟空山而已不復有物也<hi>出逸史</hi>
　　　　馮俊<lb/>
唐貞元初廣陵人馮俊以傭工資生多力而愚直故易<lb/>
售常遇一道士於市買藥置一囊重百餘斤募能獨負<lb/>
者當倍酬其直俊乃請行至六合約酬一千文至彼取<lb/>
資俊乃歸告其妻而後從之道士云從我行不必直至<lb/>
六合今欲從水路往彼得舟且隨我舟行亦不減汝直<lb/>
俊從之遂入小舟舟人與俊并道士共載出江口數里道士<lb/>
<pb n="KR3l0118_WYG_023-6a"/>
曰無風上水不可至吾施小術令二人皆伏舟中道士<lb/>
獨在船上引帆持檝二人在舟中聞風浪聲度其船如<lb/>
在空中懼不敢動數食頃遂令開船召出至一處平湖<lb/>
𣺌然前對山嶺重疊舟人久之方悟乃是南湖廬山下<lb/>
星子灣也道士上岸令俊負藥船人即付船價舟人敬<lb/>
懼不受道士曰知汝是潯陽人要當時至以此便相假<lb/>
豈為辭耶舟人遂拜受之而去實江州人也遂引俊負<lb/>
藥於亂石間行五六里將至山下有一大石方數丈道<lb/>
<pb n="KR3l0118_WYG_023-6b"/>
士以小石扣之數十下大石分為二有一童出於石間<lb/>
喜曰尊師歸也道士遂引俊入石穴初甚峻下十丈餘<lb/>
旁行漸寛平入數十歩其中洞明有大石堂道士數十<lb/>
奕棊戲笑見道士皆曰何晚也敕俊捨藥命左右速遣<lb/>
來人歸前道士命左右曰擔人甚饑與之飯食遂於瓷<lb/>
甌盛胡麻飯與之食又與一碗漿甘滑如乳不知何物<lb/>
也道士遂送俊出謂曰勞汝逺來少有遺汝授與錢一<lb/>
千文令繫腰下至家解觀之自當有異耳又問家有幾<lb/>
<pb n="KR3l0118_WYG_023-7a"/>
口云妻兒五口授以丹藥可百餘粒曰日食一粒可百<lb/>
日不食俊辭曰此歸路逺何由可知道士曰與汝圖之<lb/>
遂引行亂石間見一石卧如虎狀令俊騎上以物蒙石<lb/>
頭俊執其末如執轡焉誡令閉目候足著地即開俊如<lb/>
言騎石道士以鞭鞭石遂覺此石舉在空中而飛時已<lb/>
向晚如炊久覺足躡地開目已在廣陵郭門矣人家方<lb/>
始舉燭比至舎妻兒猶驚其速遂解腰下皆金錢也自<lb/>
此不復為人傭工廣置田園為富民焉里人皆疑為盗<lb/>
<pb n="KR3l0118_WYG_023-7b"/>
也後他處有盗發里人意俊同之遂縶以詣府時節使<lb/>
杜公亞重藥術好竒説聞俊言遂命取其金丹丹至亞<lb/>
手如墜地焉而失之兼言郭外所乘之石猶在遂捨之<lb/>
亞由是精意於道頗好燒煉竟無所成俊後夀終子孫<lb/>
至富焉<hi>出原仙記</hi>
　　　　呂生<lb/>
虞鄉永樂等縣連接其中道者往往而遇有呂生者居<lb/>
二邑間為童兒時不欲聞食氣因上山自斸黄精煮服<lb/>
<pb n="KR3l0118_WYG_023-8a"/>
之十年之後并餌生者俗饌並不進日覺輕徤耐風寒<lb/>
行若飄風見文字及人語更不忘母令讀書遂欲應明<lb/>
經日念數卷實非用功也自不忘耳後母逼令飱飯不<lb/>
肯與諸妹旦夕勸解悉不從因於酒中置猪脂自捧以<lb/>
飲之曰我老矣况酒道家不禁呂曰某自小不知味實<lb/>
進不得乃逼於口鼻噓吸之際一物自口中落長二寸<lb/>
餘衆共視之乃黄金人子也呂生乃僵卧不起惟言困<lb/>
憊其妹以香湯洗之結於呂衣帶中移時方起先是呂<lb/>
<pb n="KR3l0118_WYG_023-8b"/>
生年雖近六十鬚髪漆黑及是皓首母始悔之却取金<lb/>
人結處如舊已不見之矣呂生恨惋垂泣再拜母出門<lb/>
去云往茅山更無其蹤<hi>出逸史</hi>
　　　　張李二公<lb/>
唐開元中有張李二公同志相與於泰山學道久之李<lb/>
以皇枝思仕宦辭而歸張曰人各有志為官其君志也<lb/>
何怍焉天寳末李仕至大理丞屬安祿山之亂擕其家<lb/>
累自武關出而歸襄陽寓居尋奉使至揚州途覯張子<lb/>
<pb n="KR3l0118_WYG_023-9a"/>
衣服滓弊佯若自失李氏有哀恤之意求與同宿張曰<lb/>
我主人頗有生計邀李同去既至門庭宏壯儐從璀璨<lb/>
狀若貴人李甚愕之曰焉得如此張戒無言且為所笑<lb/>
既而極備珍膳食畢命諸雜伎女樂五人悉持本樂中<lb/>
有持筝者酷似李之妻李視之尤切飲中而凝睇者數<lb/>
四張問其故李指筝者是似吾室能不眷眷張曰天下<lb/>
有相似人及將散張呼持筝婦以林檎繫裙帶上然後<lb/>
使回去謂李曰君欲幾多錢而遂其願李云得三百千<lb/>
<pb n="KR3l0118_WYG_023-9b"/>
當辦已事張有故席帽謂李曰可持此詣藥鋪問王老<lb/>
家張三令持此取三百千貫錢彼當與君也遂各散去<lb/>
明日李至其門亭館荒穢扃鑰久閉至復無有人行蹤<lb/>
乃詢傍舎求張三隣人曰此劉道𤣥宅也十餘年無居<lb/>
者李嘆訝良久遂持帽詣王家求錢王老令送帽問家<lb/>
人其女審是張老帽否云前所綴綠線猶在李問張是<lb/>
何人王云是五十年前來茯苓主顧今有三千餘貫錢<lb/>
在藥行中李領錢而回重求終不見矣尋還襄陽試索<lb/>
<pb n="KR3l0118_WYG_023-10a"/>
其妻裙帶上果得林檎問其故云昨夕夢見五六人追<lb/>
云是張仙喚搊筝臨别以林檎繫裙帶上方知張已得<lb/>
仙矣<hi>出廣異記</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_023-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二十三<lb/>
</p>
<p>
</p>
  </div>
</body>
</text>
</TEI>
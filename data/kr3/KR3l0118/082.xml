<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷八十二</head> <lb/>
    <p>
<pb n="KR3l0118_WYG_082-1a"/>
欽定四庫全書<lb/>
　太平廣記卷八十二<lb/>
　　異人二<lb/>
　　　陸法和　　　王梵志　　　王守一<lb/>
　　　李子牟　　　吕翁　　　　管子文<lb/>
　　　袁嘉祚　　　鄭相如<lb/>
　　　　陸法和<lb/>
陸法和隠於江陵百里洲衣食居處與沙門同自號居<lb/>
<pb n="KR3l0118_WYG_082-1b"/>
士不至城郭容色常定人莫測也侯景始降於梁法和<lb/>
謂南郡朱元英曰貧道應共檀越擊侯景為國立効元<lb/>
英問擊之何也法和曰正自如此及景渡江法和時在<lb/>
清溪山元英往問之曰侯景今圖城其事云何法和曰<lb/>
宜待熟時不撩自落檀越但待侯景熟何勞問也因問<lb/>
尅不乃曰亦尅亦不尅景遣將任約衆號五萬伐湘東<lb/>
王於江陵兵將逼法和乃出詣湘東云自有兵書乞征<lb/>
任約召諸蠻弟子八百人在江津二日便發王遣胡僧<lb/>
<pb n="KR3l0118_WYG_082-2a"/>
祜領千餘人與之同行法和登艦大笑曰無量兵馬江<lb/>
陵多神祠人俗常所祈禱自法和軍出無復一驗人以<lb/>
為諸神皆從行故也至赤沙湖與任約相對法和乗輕<lb/>
舟不介胄㳂流而下去約軍一里乃遠謂將士曰觀彼<lb/>
龍睡不動吾軍之龍甚自踊躍即攻之縱火舫扵前而<lb/>
逆風不便法和執白羽扇以麾風風勢即反約衆皆見<lb/>
梁兵歩扵水上於是大潰皆投水約逃竄不知所之法<lb/>
和曰明日午時當得及期未得人問之法和曰吾前於<lb/>
<pb n="KR3l0118_WYG_082-2b"/>
此洲水乾時建一刹語檀越等此雖為刹實是賊標今<lb/>
何不向標下求賊也如其言果見任約在水中抱刹柱<lb/>
頭纔出鼻遂擒之約言求就師目前死法和曰檀越有<lb/>
相必不死且扵王有緣決無他慮王扵後微得檀越力<lb/>
果釋用為郡守又西圍江陵約以兵赴救力戰焉法和<lb/>
既平任約乃還謂湘東王曰侯景自然平矣一無可慮<lb/>
蜀賊將至法和乃請守巫峽待之乃揔諸軍而往先運<lb/>
石以填江三日水遂分流横之以鐵鏁蕭紀果遣蜀將<lb/>
<pb n="KR3l0118_WYG_082-3a"/>
渡峽口勢蹙進退不可王琳與法和經畧一戰而殱之<lb/>
山中多毒蟲猛獸法和授其禁戒不復噬螫所近江湖<lb/>
必於岸側結草云此處放生漁者皆無得時將兵猶禁<lb/>
諸軍漁捕有竊為者中夜猛獸必來欲噬之有弟子戲<lb/>
截蛇頭來詣法和法和曰汝何意殺蛇因指以示之弟<lb/>
子乃見蛇頭齚袴襠而不落又有人以牛試刀一下而<lb/>
頭斷來詣法和法和曰有一斷頭牛就卿徴命殊急若<lb/>
不為作功徳一月内報至其人不信數日果死其言多<lb/>
<pb n="KR3l0118_WYG_082-3b"/>
驗元帝以法和為郢州刺史法和不稱臣其啓文印名<lb/>
上自稱居士後乃自稱司徒帝謂僕射王褒曰我來未<lb/>
嘗有意用陸為三公而自稱何也褒曰彼既以道術自<lb/>
命容是先知帝曰法和功業稍重遂就拜為司徒後大<lb/>
聚兵艦欲襲襄陽而入武關帝使止之法和乃盡致其<lb/>
兵謂使者曰法和求道之人尚不希釋梵天王豈窺人<lb/>
主之位但與主有香火因縁救援耳今既被疑是業定<lb/>
不可改也於是設供養具大䭔薄餅及西魏舉兵法和<lb/>
<pb n="KR3l0118_WYG_082-4a"/>
赴江陵帝使人逆之曰此自能破賊但鎮郢州不須動<lb/>
也法和乃還州堊其城門着麤白布衫布袴邪巾大繩<lb/>
束腰坐葦席終日乃脫之及聞梁滅復取前凶服着之<lb/>
受弔梁人西入魏果見䭔餅焉<hi>出渚宫舊事</hi>
　　　王梵志<lb/>
王梵志衞州黎陽人也黎陽城東十五里有王徳祖當<lb/>
隋文帝時家有林檎樹生癭大如斗經三年朽爛徳祖<lb/>
見之乃剖其皮遂見一孩兒抱胎而徳祖收養之至七<lb/>
<pb n="KR3l0118_WYG_082-4b"/>
嵗能語曰誰人育我復何姓名徳祖俱以實語之因名<lb/>
曰林木梵天後改曰梵志曰王家育我可姓王也梵志<lb/>
乃作詩示人甚有義㫖<hi>出史遺</hi>
　　　王守一<lb/>
唐貞觀初洛城有一布衣自稱終南山人姓王名守一<lb/>
常負一大壺賣藥人有求買之不得者病必死或急趁<lb/>
無疾人授與之者其人旬日後必染沈痼也栁信者世<lb/>
居洛陽家累千金唯有一子既冠後忽於眉頭上生一<lb/>
<pb n="KR3l0118_WYG_082-5a"/>
肉塊厯使療之不能除去及聞此布衣遂躬自禱請既<lb/>
至其家乃出其子以示之布衣先焚香命酒脯猶若祭<lb/>
祝後方於壺中探一丸藥嚼傅肉塊復請具樽爼須臾<lb/>
間肉塊破有小蛇一條突出在地約長五寸五色爛然<lb/>
漸漸長及一丈已來其布衣乃盡飲其酒叱蛇一聲其<lb/>
蛇騰起雲霧昏暗布衣忻然乗蛇而去不知所在<hi>出大唐竒</hi>
<hi>事</hi>
　　　李子牟<lb/>
<pb n="KR3l0118_WYG_082-5b"/>
李子牟者唐蔡王第七子也風儀爽秀才調高雅性閑<lb/>
音律尤善吹笛天下莫比其能江陵舊俗孟春望夕尚<lb/>
列影燈其時士女緣江駢闐縱觀子牟客遊荆門適逢<lb/>
其㑹因謂朋從曰吾吹笛一曲能令萬衆寂爾無譁於<lb/>
是同遊贊成其事子牟即登樓臨軒逈奏清聲一發百<lb/>
戲皆停行人駐愁坐者起聽曲罷良乆衆聲復喧而子<lb/>
牟恃能意氣自若忽有白叟自樓下小舟行吟而至狀<lb/>
貎古峭辭韻清越子牟洎坐客爭前致敬叟謂子牟曰<lb/>
<pb n="KR3l0118_WYG_082-6a"/>
向者吹笛豈非王孫乎天格絶高惜者樂器常常耳子<lb/>
牟則曰僕之此笛乃先帝所賜也神鬼異物則僕不知<lb/>
音樂之中此為至寳平生視僅過萬數方僕所有皆莫<lb/>
能知而叟以為常常豈有說乎叟曰吾少而習焉老猶<lb/>
未倦如君所有非吾敢知王孫以為不然當為一試子<lb/>
牟以授之而叟引氣發聲聲成而笛裂四座駭愕莫測<lb/>
其人子牟因叩顙求哀希逢珍異叟對曰吾之所貯君<lb/>
莫能吹即令小僮自舟齎至子牟就視乃白玉耳叟付<lb/>
<pb n="KR3l0118_WYG_082-6b"/>
子牟令其發調氣力殆盡纖響無聞子牟彌不自寧䖍<lb/>
恭備極叟乃授之微弄座客心骨泠然叟曰吾愍子志<lb/>
尚試為一奏清音激越遐韻泛溢五音六律所不能偕<lb/>
曲未終風濤噴騰雲雨昏晦少頃開霽則不知叟之所<lb/>
在矣<hi>出集異記</hi>
　　　　吕翁<lb/>
開元十九年道者吕翁經邯鄲道上邸舎中設榻施席<lb/>
擔囊而坐俄有邑中少年盧生衣短裘乗青駒將適于<lb/>
<pb n="KR3l0118_WYG_082-7a"/>
田亦止邸中與翁接席言笑殊暢久之盧生顧其衣装<lb/>
敝褻乃歎曰大丈夫生世不諧而困如是乎翁曰觀子<lb/>
膚極腴體胖無恙談諧方適而歎其困者何也生曰吾<lb/>
此茍生耳何適之為翁曰此而不適而何為適生曰當<lb/>
建功樹名出將入相列鼎而食選聲而聽使族益茂而<lb/>
家用肥然後可以言其適吾志于學而游于藝自惟當<lb/>
年朱紫可拾今已過壯室猶勤田畝非困而何言訖目<lb/>
昬思寐是時主人蒸黄粱為饌翁乃探囊中枕以授之<lb/>
<pb n="KR3l0118_WYG_082-7b"/>
曰子枕此當令子榮適如志其枕瓷而竅其兩端生俛<lb/>
首就之寐中見其竅大而明朗可處舉身而入遂至其<lb/>
家娶清河崔氏女女容甚麗而産甚殷由是衣裘服御<lb/>
日已華侈明年舉進士登甲科解褐授校書郎應制舉<lb/>
授渭南縣尉遷監察御史起居舎人為制誥三年即真<lb/>
出典同州尋轉陜州生好土功自陜西開河八十里以<lb/>
濟不通邦人賴之立碑頌徳遷汴州嶺南道採訪使入<lb/>
京為京兆尹是時神武皇帝方事夷狄吐蕃新諾羅龍<lb/>
<pb n="KR3l0118_WYG_082-8a"/>
莽布攻陷𤓰沙節度使王君<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>新被敘投河隍戰恐帝<lb/>
思將帥之任遂除生御史中丞河西隴右節度使大破<lb/>
戎虜七千級開地九百里築三大城以防要害北邊頼<lb/>
之以石紀功焉歸朝䇿勲恩禮極崇轉御史大夫吏部<lb/>
侍郎物望清重羣情翕習大為當時宰相所忌以飛語<lb/>
中之貶端州刺史三年徴還除户部尚書未幾拜中書<lb/>
侍郎同中書門下平章事與蕭令嵩裴侍中光庭同掌<lb/>
大政十年嘉謀密命一日三接獻替啓沃號為賢相同<lb/>
<pb n="KR3l0118_WYG_082-8b"/>
列者害之遂誣與邊將交結所圖不軌下獄府吏引徒<lb/>
至其門追之甚急生惶駭不測泣語妻子曰吾家本山<lb/>
東良田數頃足以禦寒餒何苦求禄而今及此思復衣<lb/>
短裘乗青駒行邯鄲道中不可得也引刀欲自裁其妻<lb/>
救之得免共罪者皆死生獨有中人保䕶得減死論出<lb/>
授驩牧數歳帝知其寃復起為中書令封趙國公恩㫖<lb/>
殊渥備極一時生有五子僔倜儉位倚僔為考功員外<lb/>
儉為侍御史位為太常丞季子倚最賢年二十四為右<lb/>
<pb n="KR3l0118_WYG_082-9a"/>
補闕其姻媾皆天下族望有孫十餘人凡兩竄嶺表再<lb/>
登台鉉出入中外㢠廻翔臺閣三十餘年間崇盛赫奕一<lb/>
時無比末節頗奢蕩好逸樂後庭聲色皆第一前後賜<lb/>
良田甲第佳人名馬不可勝數後年漸老屢乞骸骨不<lb/>
許及病中人候望接踵扵路名醫上藥畢至焉將終上<lb/>
疏曰臣本山東書生以田圃為娯偶逢聖運得列官序<lb/>
過䝉榮奨特受鴻私出擁旄鉞入昇鼎輔周旋中外綿<lb/>
厯嵗年有忝恩造無禆聖化負乗致宼履薄戰兢日極<lb/>
<pb n="KR3l0118_WYG_082-9b"/>
一日不知老之將至今年逾八十位厯三公鐘漏並歇<lb/>
筋骸俱敝彌留沈困殆將溘盡顧無成效上答休明空<lb/>
負深恩永辭聖代無任感戀之至謹奉表稱謝以聞詔<lb/>
曰卿以俊徳作余元輔出雄藩垣入贊緝熈昇平二紀<lb/>
實卿是賴比因疾累日謂痊除豈遽沈頓良深憫黙今<lb/>
遣驃騎大將軍高力士就第候省其勉加針灸為余自<lb/>
愛讌冀无妄期丁有喜其夕卒盧生欠伸而寤見方偃<lb/>
扵邸中顧吕翁在傍主人蒸黄粱尚未熟觸𩔖如故蹶<lb/>
<pb n="KR3l0118_WYG_082-10a"/>
然而興曰豈其夢寐邪翁笑謂曰人世之事亦猶是矣<lb/>
生然之良久謝曰夫寵辱之數得䘮之理生死之情盡<lb/>
知之矣此先生所以窒吾欲也敢不受教再拜而去<hi>出異</hi>
<hi>聞集</hi>
　　　　管子文<lb/>
李林甫為相初年有一布衣詣謁之閽吏謂曰朝廷新<lb/>
命相國大寮尚未敢及門何布衣容易謁之邪布衣執<lb/>
刺待扵路傍高聲自稱曰業八體書生管子文欲見相<lb/>
<pb n="KR3l0118_WYG_082-10b"/>
國伸一言林甫召之扵賓館至夜靜月下揖之生曰僕<lb/>
實老扵書藝亦自少遊圖籍之圃嘗竊見古昔興亡明<lb/>
主賢臣之事故願謁公以伸一言林甫曰僕偶備位扵<lb/>
輔弼實非才器已恐不勝大任福過禍隨也君幸辱玉<lb/>
趾敢受教扵君君其無惜藥石之言以恵鄙人生曰古<lb/>
人不容易而談者蓋知談之易聴之難也必能少覽容<lb/>
易之言為不容易之聽則涓塵皆可以禆海岳也況聖<lb/>
哲云一言可以興邦一言可以䘮邦公若聞一言即欲<lb/>
<pb n="KR3l0118_WYG_082-11a"/>
奉而行之臨一事即恣心狥意如此則雖日納獻言之<lb/>
士亦無益也林甫乃容恭意謹而言曰君但一言教僕<lb/>
僕當書紳而永為箴誡生曰君聞美言必喜聞惡言必<lb/>
怒僕以美言譽君則無禆君之事以惡言諷君必犯君<lb/>
之顔色既犯君之顔色君復怒我即不得盡伸惡言矣<lb/>
美言狥而損惡言直而益君當悉察之容我之言勿復<lb/>
加怒林甫不覺膝席而聽生曰君為相相天子也相天<lb/>
子安宗社保國也宗社安萬國寧則天子無事天子無<lb/>
<pb n="KR3l0118_WYG_082-11b"/>
事則君之無事設或天下有一人失所即罪在天子罪<lb/>
在天子焉用君相夫為相之道不必獨任天下事當舉<lb/>
文治天下之民舉武定天下之亂用仁人撫疲瘵用義<lb/>
士和鬭戰自修節儉以諷上以化下自守忠貞以事主<lb/>
以律人固不暇躬勤庶政也庶政得人即治茍不得人<lb/>
雖才如伊吕亦不治噫相國慎之林甫聽之駭然遽起<lb/>
拜謝之生又曰公知斯運之通塞邪林甫曰君當盡教<lb/>
我我當終身不忘生曰夫治生亂亂生治今古不能易<lb/>
<pb n="KR3l0118_WYG_082-12a"/>
也我國家自革隋亂而治至扵今日亂將生矣君其記<lb/>
之林甫又拜謝至曙欲聞扵上縻以一爵祿令左右濳<lb/>
守之堅求退曰我本秪欲逹一言扵公今得竭愚悃而<lb/>
又辱見納又何用阻野人之歸也林甫堅留之不得遂<lb/>
去林甫令人暗逐之生至南山中一石洞其人尋亦入<lb/>
石洞遽不見生唯有故舊大筆一其人攜以白林甫林<lb/>
甫以其筆置於書閣焚香拜祝其夕筆忽化為一五色<lb/>
禽飛去不知所之<hi>出大唐竒事</hi>
<pb n="KR3l0118_WYG_082-12b"/>
　　　　袁嘉祚<lb/>
唐寧王傅袁嘉祚為人正直不阿能行大節犯顔悟主<lb/>
雖死不避後為鹽州刺史以清白尤異昇聞時岑羲蕭<lb/>
至忠為相授嘉祚開州刺史嘉祚恨之頻言其屈二相<lb/>
大怒詭嘉祚曰愚夫叱令去嘉祚方惆悵飲馬于義井<lb/>
有一人背井坐以水濯手故濺水數驚嘉祚馬嘉祚忿<lb/>
之罵曰臭卒伍何事驚馬其人顧嘉祚曰眼看使扵蠮<lb/>
蠛國未知死所何怒我焉嘉祚思其言不能解異之明<lb/>
<pb n="KR3l0118_WYG_082-13a"/>
復至朝果為二相所召迎謂曰知公跡素高要公銜朝<lb/>
命充使今以公為衞尉少卿往蠮蠛國報聘可乎嘉辭<lb/>
以不才二相日行文下嘉祚大恐行至義井復遇昨驚<lb/>
馬人謂嘉祚曰聞宰相欲令使遠國信乎嘉祚下馬拜<lb/>
之異人曰公無憂也且止不行其二相頭已懸槍刃矣<lb/>
焉能怒公言畢不知所之間一日二相皆誅果如異人<lb/>
言矣其蠮蠛國在大秦國西數千里自古未嘗通二相<lb/>
死嘉祚竟不去<lb/>
<pb n="KR3l0118_WYG_082-13b"/>
　　　　鄭相如<lb/>
鄭䖍工詩嗜酒性甚間放𤣥宗愛其曠逹欲致之郎署<lb/>
又以其不事事故特置廣文館命䖍為博士名籍甚著<lb/>
門庭車馬無非才俊有鄭相如者滄州人應進士舉入<lb/>
京聞䖍重名以宗姓因謁䖍因之敘叔姪見其潦倒未<lb/>
甚敬之後數日謁䖍獨與坐問其藝業相如笑謂䖍曰<lb/>
叔未知相如應以凡人遇然人未易知既見問敢不盡<lb/>
其詞相如若在孔門當處四科猶居游夏之右若叔在<lb/>
<pb n="KR3l0118_WYG_082-14a"/>
孔門不得列為四科今生不遇時而應此常調但銷聲<lb/>
晦跡而已䖍聞之甚驚請窮其說相如曰孔子稱其或<lb/>
繼周者雖百世可知之也今相如亦知之然國家至開<lb/>
元三十年當改年號後十五年當有難天下至此兵革<lb/>
興焉賊臣簒位當此時叔應授偽官列在朝省仍為其<lb/>
累願守臣節可以免焉此後蒼生塗炭未已相如今年<lb/>
進士及第五𨕖得授衢州信安尉至三考死扵衢州官<lb/>
祿如此不可强致也其年果進士及第辭䖍歸鄉及期<lb/>
<pb n="KR3l0118_WYG_082-14b"/>
而𨕖見䖍京師為吏部一注信安尉相如有喜色扵是<lb/>
辭䖍赴任初一考問衢州考吏曰鄭相如如何曰甚善問<lb/>
其政曰如古人二考又問之曰無恙三考又問之考吏<lb/>
曰相如校考後暴疾不起䖍甚驚歎方思其言及天寳<lb/>
十五年祿山反遣兵入京城收諸官吏赴洛陽䖍時為<lb/>
著作郎抑授水部郎中及尅復貶衢州司户至任而暴<lb/>
死一如相如之言也<lb/>
　太平廣記卷八十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百九十五</head> <lb/>
    <p>
<pb n="KR3l0118_WYG_295-1a"/>
欽定四庫全書<lb/>
　太平廣記卷二百九十五<lb/>
　　神五<lb/>
　　　王僧䖍　　陳悝　　　　宫亭廟<lb/>
　　　安世高　　曲阿神　　　謝奐<lb/>
　　　李滔　　　樹伯道　　　侯褚<lb/>
　　　盧循　　　陳臣　　　　張舒<lb/>
　　　蕭惠明　　柳積　　　　趙文昭<lb/>
<pb n="KR3l0118_WYG_295-1b"/>
　　　河伯　　　　邵敬伯　　　吳興人<lb/>
　　　劉子卿<lb/>
　　　　王僧䖍<lb/>
宋王僧䖍秉政使從事宗寶統作長沙城忽見一傳教<lb/>
官語曰君何敢壞吾宫室司命官相誅尋時宗寶乃墜<lb/>
馬其夜僧䖍夢見一貴人來通賔從鮮盛語僧䖍曰吾<lb/>
是長沙王吳君此所居之處公何意苦我若爲我速料<lb/>
理當位至三公僧䖍於是立廟自後祈禱無不應<hi>出湘中記</hi>
<pb n="KR3l0118_WYG_295-2a"/>
　　　　陳悝<lb/>
隆安中丹徒民陳悝於江邊作魚簄潮去於簄中得一<lb/>
女長六尺有容色無衣裳水去不能動卧沙中與語不<lb/>
應有一人就姦之悝夜夢云我江神也昨失路落君簄<lb/>
中小人辱我今當白尊神殺之悝不敢歸得潮來自逐<lb/>
水而去姦者尋亦病死矣<hi>出洽聞記</hi>
　　　　宫亭廟<lb/>
南康宫亭廟殊有神驗晉孝武世有一沙門至廟神像<lb/>
<pb n="KR3l0118_WYG_295-2b"/>
見之淚出交流因標姓字則是昔友也自説我罪深能<lb/>
見濟脱不沙門即爲齋戒誦經語曰我欲見卿眞形神<lb/>
云禀形甚醜不可出也沙門苦請遂化爲蛇身長數丈<lb/>
垂頭梁上一心聽經目中血出至七日七夜蛇死廟亦<lb/>
歇絶<hi>出幽明録</hi>
　　　　安世高<lb/>
安侯世高者安息國王子與大長者共出家學道舍衛<lb/>
城值主不稱大長者子輒恚世高恒呵戒之周旋二十<lb/>
<pb n="KR3l0118_WYG_295-3a"/>
八年云當至廣州值亂有一人逢高唾手拔刀曰眞得<lb/>
汝矣高大笑曰我宿命負對故遠來相償遂殺之有一<lb/>
少年云此遠國異人而能作吾國言受害無難色將是<lb/>
神人乎衆皆駭笑世高神識還生安息國復爲王作子<lb/>
名高安侯年二十復辭王學道十數年語同學云當詣<lb/>
會稽畢對過廬山訪知識遂過廣州見年少尚在徑投<lb/>
其家與説昔事大欣喜便隨至會稽過稽山廟呼神共<lb/>
語廟神蟒形身長數丈淚出世高向之語蟒便去世高<lb/>
<pb n="KR3l0118_WYG_295-3b"/>
亦還船有一少年上船長跪前受呪願因遂不見謂廣州<lb/>
客曰向少年即廟神得離惡形矣云廟神即是宿長者<lb/>
子後廟祝聞有臭氣見大蟒死廟從此神歇前至會稽<lb/>
入市門值有相打者誤中世高頭即卒廣州客遂事佛<lb/>
精進<hi>出幽明錄</hi>
　　　　曲阿神<lb/>
曲阿當大埭下有廟晉孝武世有一逸劫官司十人追<lb/>
之劫逕至廟跪請求救許上一豬因不覺忽在牀下追<lb/>
<pb n="KR3l0118_WYG_295-4a"/>
者至覓不見羣吏悉見入門又無出處因請曰若得劫<lb/>
者當上大牛少時劫形見吏即縛將去劫因云神靈已<lb/>
見過度云何有牛猪之異而乖前福言未絶口覺神像<lb/>
面色有異既出門有大虎張口而來逕奪取劫銜以去<lb/>
<hi>出神鬼𫝊</hi>
　　　　謝奐<lb/>
青谿小姑廟云是蔣侯第三妹廟中有大榖扶疎鳥常<lb/>
産育其上太元中謝慶彈殺數頭即覺體中慄然至夜<lb/>
<pb n="KR3l0118_WYG_295-4b"/>
夢一女子衣裳楚楚怒云此鳥是我所養何故見侵經<lb/>
日謝卒慶名奐靈運父也<hi>出異苑</hi>
　　　　李滔<lb/>
吳郡桐廬有徐君廟吳時所立左右有爲劫盜非法者<lb/>
便如拘縳終致討執東陽長山吏李滔以義熙中遭事<lb/>
在都婦自出料理過廟請乞恩拔銀釵爲願未至富陽<lb/>
有魚跳落婦前剖腹還得所願釵夫事尋散<hi>出異苑</hi>
　　　　樹伯道<lb/>
<pb n="KR3l0118_WYG_295-5a"/>
餘杭縣有仇王廟由來多神異隆安初縣人樹伯道爲<lb/>
吏得假將歸於汝南灣覓載見一朱舸中有貴人因求<lb/>
寄須臾如睡猶聞有聲若劇甚雨俄而至家以問船工<lb/>
亦云仇王也伯道拜謝而還<hi>出異苑</hi>
　　　　侯禇<lb/>
郯縣西鄉有楊郎廟縣有一人先事之後就祭酒侯禇<lb/>
求入大道遇譙郡樓無隴詣禇共至祠舍燒神坐器服<lb/>
無隴乞將一扇經歲無隴聞有乘馬人呼樓無隴數四<lb/>
<pb n="KR3l0118_WYG_295-5b"/>
聲云汝故不還楊明府扇耶言畢迴騎如去隴遂得瘻<lb/>
病而死<hi>出異苑</hi>
　　　　盧循<lb/>
義熙四年盧循在廣州陰規逆謀潛遣人到南康廟祈<lb/>
請既奠牲奏鼓使者獨見一人武冠朱衣中筵而坐曰<lb/>
盧征虜若起事至此當以水相送六年春循遂率衆直<lb/>
造長沙遣徐道覆踰嶺至南康裝艦十二艟樓十餘丈<lb/>
舟裝始辦大雨一日一夜水起四丈道覆凌波而下與<lb/>
<pb n="KR3l0118_WYG_295-6a"/>
循會巴陵至都而循戰敗不意神速其誅洪潦之降使<lb/>
之自送也<hi>出述異記</hi>
　　　　陳臣<lb/>
臨川陳臣家大富永初元年臣在齋中坐其宅内有一<lb/>
町筋竹白日忽見一人長丈許靣如方相從竹中出逕<lb/>
語陳臣我在家多年汝不知今去當令汝知之去一月<lb/>
許日家大失火奴婢頓死一年中便大貧<hi>出搜神記</hi>
　　　　張舒<lb/>
<pb n="KR3l0118_WYG_295-6b"/>
長山張舒以元嘉九年二月二十四日奄見一人著朱<lb/>
衣平上幘手捉青柄馬鞭云汝可教便隨我去見素絲<lb/>
繩繫長梯來下舒上梯仍造大城綺堂洞室地如黄金<lb/>
有一人長大不巾幘獨坐絳紗帳中語舒曰主者誤取<lb/>
汝賜汝祕術卜占勿貪錢賄舒亦不覺受之<hi>出異苑</hi>
　　　　蕭惠明<lb/>
宋蕭惠明爲吳興太守郡界有卞山山下有項羽廟相<lb/>
承云羽多居郡㕔事前後太守不敢上㕔惠明謂綱紀<lb/>
<pb n="KR3l0118_WYG_295-7a"/>
曰孔季㳟曾爲此郡未聞有災遂命盛設筵榻未㡬惠<lb/>
明忽見一人長丈餘張弓挾矢向之既而不見因發背<lb/>
旬日殞<hi>出異苑</hi>
　　　　栁積<lb/>
栁積字徳封勤苦爲學夜燃木葉以代燈中夕聞窗外<lb/>
有呼者積出見之有五六人各負一囊傾於屋下如榆<lb/>
莢語曰與君爲書糧勿憂業不成明旦視之皆漢古錢<lb/>
計得百二十千乃終其業宋明帝時官至太子舍人<hi>出獨</hi>
<pb n="KR3l0118_WYG_295-7b"/>
<hi>異志</hi>
　　　　趙文昭<lb/>
宋文帝元嘉三年八月吳郡趙文昭字子業爲東宫侍<lb/>
講宅在清溪橋北與吏部尚書王叔卿隔牆南北嘗秋<lb/>
夜對月臨溪唱烏棲之詞音㫖閒怨忽有一女子衣青<lb/>
羅之衣絶美云王尚書小娘子欲來訪君文昭問其何<lb/>
以答曰小娘子聞君謌詠有怨曠之心著清凉之恨故<lb/>
來願薦枕席言訖而至姿容絶世文昭迷悞恍惚盡忘<lb/>
<pb n="KR3l0118_WYG_295-8a"/>
他志乃揖而歸從容密室命酒陳筵逓相謌送然後就<lb/>
寢至曉請去女解金纓留别文昭答琉璃盞後數夜文<lb/>
昭思之不已偶遊清溪神廟忽見所與琉璃盞在神女<lb/>
之後及顧其神與畫侍女並是同宿者<hi>出八朝窮怪録</hi>
　　　　河伯<lb/>
餘杭縣南有上湖湖中央作塘有一人乘馬看戲將三<lb/>
四人至岑村飲酒小醉暮還時炎熱因下馬入水中枕<lb/>
石眠馬斷走歸從人悉追馬至暮不返眠覺日已向晡<lb/>
<pb n="KR3l0118_WYG_295-8b"/>
不見人馬見一婦來年可十六七云女郎再拜日既向<lb/>
暮此間大可畏君作何計問女郎姓何那得忽相聞復<lb/>
有一年少年十三四甚了了乘新車車後二十人至呼<lb/>
上車云大人暫欲相見因迴車而去道中絡繹把火見<lb/>
城郭邑居既入城進㕔事有信幡題云河伯俄見一人<lb/>
年三十許顔色如畫侍衛繁多相對欣然敕行酒炙云<lb/>
僕有小女頗聰明欲以給君箕箒此人知神不敢拒逆<lb/>
便敕備辦令就郎中㛰承白已辦遂絲布單衣紗及袷<lb/>
<pb n="KR3l0118_WYG_295-9a"/>
絹裙紗衫褌履屐皆精好又給十小吏青衣數十人婦<lb/>
年可十八九姿容婉媚便成三日經大會客拜閣四日<lb/>
云禮既有限當發遣去婦以金甌麝香囊與壻别涕泣<lb/>
而分又與錢十萬藥方三卷云可以施功布徳復云十<lb/>
年當相迎此人歸家遂不肯别㛰辭親出家作道人所<lb/>
得三卷方一卷脉經一卷湯方一卷丸方周行救療皆<lb/>
致神驗後母老兄䘮因還㛰宦<hi>出幽明録</hi>
　　　　邵敬伯<lb/>
<pb n="KR3l0118_WYG_295-9b"/>
平原縣西十里舊有社林南燕太上時有邵敬伯者家<lb/>
於長白山有人寄敬伯一函書言我吳江使也令吾通<lb/>
問於齊伯吾今須過長白幸君爲通之仍教敬伯但至<lb/>
社林中取樹葉投之於水當有人出敬伯從之果見人<lb/>
引入伯懼水其人令敬伯閉目似入水中豁然宫殿宏<lb/>
麗見一翁年可八九十坐水精牀發函開書曰裕興超<lb/>
滅侍衛者皆圓眼具甲胄敬伯辭出以刀子贈敬伯曰<lb/>
好去但持此刀當無水厄矣敬伯出還至社林中而衣<lb/>
<pb n="KR3l0118_WYG_295-10a"/>
裘初無沾濕果其年宋武帝滅燕敬伯三年居兩河間<lb/>
夜中忽大水舉村俱没唯敬伯坐一塌牀至曉著岸敬<lb/>
伯下看之牀乃是一大黿也敬伯死刀子亦失世𫝊社<lb/>
林下有河伯家<hi>出酉陽雜爼</hi>
　　　　吳興人<lb/>
晉隆安中吳興有人年可二十自號聖公姓謝死已百<lb/>
年忽詣陳氏宅言是己舊宅可見還不爾燒汝一夕大<lb/>
火發盡因有鳥毛揷地繞宅周匝數重百姓乃起廟<hi>出酉</hi>
<pb n="KR3l0118_WYG_295-10b"/>
<hi>陽雜俎</hi>
　　　　劉子卿<lb/>
宋劉子卿徐州人也居廬山虎溪少好學篤志無倦常<lb/>
慕幽閒以爲養性恒愛花種樹其江南花木溪庭無不<lb/>
植者文帝元嘉三年春臨翫之際忽見雙蝶五彩分明<lb/>
來游花上其大如鷰一日中或三四往復子卿亦訝其<lb/>
大九旬有三日月朗風清歌吟之際忽聞扣扄有女子<lb/>
語笑之音子卿異之謂左右曰我居此溪五歲人尚無<lb/>
<pb n="KR3l0118_WYG_295-11a"/>
能知何有女子而詣我乎此必有異乃出户見二女各<lb/>
十六七衣服霞煥容止甚都謂子卿曰君常怪花間之<lb/>
物感君之愛故來相詣未度君子心若何子卿延之坐<lb/>
謂二女曰居止僻陋無酒叙情有慙於此一女曰此來<lb/>
之意豈求酒耶况山月已斜夜將垂曉君子豈有意乎<lb/>
子卿曰鄙夫唯有茅齋願申繾綣二女東向坐者笑謂<lb/>
西坐者曰今宵譲姊餘夜可知因起送子卿之室入謂<lb/>
子卿曰郎閉户雙棲同衾並枕來夜之歡願同今夕及<lb/>
<pb n="KR3l0118_WYG_295-11b"/>
曉女乃請去子卿曰幸遂繾綣復更來乎一夕之歡反<lb/>
生深恨女撫子卿背曰且女妹之期後即次我請出户<lb/>
女曰心存意在特望不憂出户不知蹤跡是夕二女又<lb/>
至宴如前姊謂妹曰我且去矣昨夜之歡今留與汝汝<lb/>
勿貪多誤少惑劉郎言訖大笑乘風而去於是同寢卿<lb/>
問女曰我知卿二人非人間之有願知之女曰但得佳<lb/>
妻何勞執問乃撫子卿曰郎但申情愛莫問閒事臨曉<lb/>
將去謂卿曰我姊實非人間之人亦非山精物魅若説<lb/>
<pb n="KR3l0118_WYG_295-12a"/>
於郎郎必異𫝊故不欲取笑於人代今者因郎契合亦<lb/>
是因縁慎跡藏心無使人曉即姊妹每旬更至以慰郎<lb/>
心乃去常十日一至如是數年會寢後子卿遇亂歸鄉<lb/>
二女遂絶廬山有康王廟去所居二十里餘子卿一日<lb/>
訪之見廟中泥塑二女神幷壁畫二侍者容貌依稀有<lb/>
如前遇疑此是之<hi>出八朝窮怪録</hi>
　<lb/>
　<lb/>
<pb n="KR3l0118_WYG_295-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百九十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百六十三</head> <lb/>
    <p>
<pb n="KR3l0118_WYG_263-1a"/>
欽定四庫全書<lb/>
　太平廣記卷二百六十三<lb/>
　　無賴一<lb/>
　　　劉誡之　　　宗𤣥成　　　孟神爽<lb/>
　　　飛騎席人　　韓令珪　　　李宏<lb/>
　　　長孫昕　　　張易之兄弟　劉懷恩<lb/>
　　　宋之愻　　　張幹等　　　彭先覺<lb/>
　　　張徳　　　　士子吞舍利　劉子振<lb/>
<pb n="KR3l0118_WYG_263-1b"/>
　　　荆州鬻劄者<lb/>
　　　　劉誡之<lb/>
唐天授年彭城劉誡之粗險不調髙言庳語凌上忽下<lb/>
恐嚇財物口無闗鑰妄説妖災從萬年縣尉常彦瑋索<lb/>
錢一百干云我是劉果毅當與富貴彦瑋進狀告之上<lb/>
令二給使先入彦瑋房中下簾坐牕下聽之有頃誡之<lb/>
及盧千仭至於㕔上坐談話彦瑋引之説國家長短無<lb/>
所忌諱給使一一紙筆抄之以進上怒令金吾捕捉親<lb/>
<pb n="KR3l0118_WYG_263-2a"/>
問之具承遂腰斬誡之千仞處絞授彦瑋侍御史<hi>出朝野僉</hi>
<hi>載</hi>
　　　　宗𤣥成<lb/>
唐老三衛宗𤣥成邢州南和人祖齊黄門侍郎𤣥成性<lb/>
粗猛禀氣兇豪凌轢鄉村横行州縣紀王為邢州刺史<lb/>
𤣥成與之抗行李備為南和令聞之每䧏階引接分庭<lb/>
抗禮務在招延養成其惡屬河朔失稔開倉賑給𤣥成<lb/>
依勢作威鄉墅强乞粟一石備與客對不命𤣥成乃門<lb/>
<pb n="KR3l0118_WYG_263-2b"/>
外揚聲奮背直入備集門内典正一百餘人舉牒推窮<lb/>
强乞是實初令項上著鏁後却鏁上著枷文案既周且<lb/>
决六十杖下氣絶無敢言者<hi>出朝野僉載</hi>
　　　　孟神爽<lb/>
孟神爽揚州人禀性狼戾執心鴆毒廵市索物應聲即<lb/>
來入邸須錢隨口而至長史縣令髙揖待之丞尉判司<lb/>
頷之而已張潛為揚州刺史聞其暴亂遣江都縣令店<lb/>
上捉來拖入府門髙聲唱速付法曹李廣業推鞫宻事<lb/>
<pb n="KR3l0118_WYG_263-3a"/>
並虚准敕决百杖下卒<hi>出朝野僉載</hi>
　　　　飛騎席人<lb/>
則天之廢廬陵也飛騎十餘人於客户坊同飲有一人<lb/>
曰早知今日無功賞不如扶竪廬陵席上一人起出北<lb/>
門進狀告之席未散並擒送羽林鞫問皆實告者授五<lb/>
品言者斬自餘知反不告坐絞<hi>出朝野僉載</hi>
　　　　韓令珪<lb/>
周令史韓令珪耐羞耻厚貌强梁王公貴人皆呼次第<lb/>
<pb n="KR3l0118_WYG_263-3b"/>
平生未面亦强干之曾選於陸元方下引銓時舍人王<lb/>
勮奪情與陸同㕔而坐珪佯驚曰未見王五勮便降階<lb/>
憫然令珪嚬眉蹙刺相慰而去陸與王有舊對面留住<lb/>
問勮是誰莫之識也後嚇人事敗於朝堂决杖遙呼河<lb/>
内王曰大哥何不相救懿宗目之曰我不識汝催杖苦<lb/>
鞭杖下取死<hi>出朝野僉載</hi>
　　　　李宏<lb/>
唐李宏汴州浚儀人也兇悖無賴狼戾不仁每髙鞍壯<lb/>
<pb n="KR3l0118_WYG_263-4a"/>
馬廵坊歴店嚇庸調租船綱典動盈數百貫强貸商人<lb/>
巨萬竟無一還商旅驚波行綱側胆任正理為汴州刺<lb/>
史上十餘日遣手力捉來責情决六十杖下而死工商<lb/>
客生酣飲相歡逺近聞之莫不稱快<hi>出朝野僉載</hi>
　　　　長孫昕<lb/>
唐長孫昕皇后之妹夫與妻表兄楊仙玉乗馬二十餘<lb/>
騎並列𤓰撾於街中行御史大夫李傑在坊内參姨母<lb/>
僮僕在門外昕與仙郎使奴打傑左右傑出來併波按<lb/>
<pb n="KR3l0118_WYG_263-4b"/>
頓須臾金吾及萬元縣官並到送縣禁之昕妻父王開<lb/>
府將二百萬騎刼昕等去傑與金吾萬年以狀聞上奉<lb/>
敕㫁昕殺積杖至數百而卒<hi>出朝野僉載</hi>
　　　　張易之兄弟<lb/>
張易之兄弟驕貴强奪莊宅奴婢姬妾不可勝數昌儀<lb/>
於萬年縣街内行逢一女人壻抱兒相逐昌儀馬鞭撥<lb/>
其頭巾女婦罵之昌儀顧謂奴曰横䭾將來壻投匭三<lb/>
四狀並不出昌儀捉送萬年縣誣以他罪决死之昌儀<lb/>
<pb n="KR3l0118_WYG_263-5a"/>
常謂人曰丈夫當如此今時千人推我不能倒及其敗<lb/>
也萬人擎我不能起俄而事敗兄弟俱斬<hi>出朝野僉載</hi>
　　　　權懐恩<lb/>
唐邢州刺史權懐恩無賴除洛州長史州差參軍劉犬<lb/>
子迎至懐州路次拜懐恩突過不與語步趁二百餘歩<lb/>
亦不遣乗馬犬子覺不似乃自上馬馳之至州令脫靴<lb/>
訖謂曰洛州幾箇參軍對曰正員六人員外一人懐恩<lb/>
曰何得有員外對曰餘一員遣為長史脫靴懐恩驚曰<lb/>
<pb n="KR3l0118_WYG_263-5b"/>
君誰家兒對曰阿父為僕射懐恩憮然而去僕射劉仁<lb/>
軌謂曰公草裏刺史至神州不可以造次參軍雖卑微<lb/>
豈可令脫靴耶懐恩慙請假不復出旬日為益州刺史<lb/>
<hi>出朝野僉載</hi>
　　　　宋之愻<lb/>
唐洛陽丞宋之愻太常主簿之問弟羅織殺駙馬王同<lb/>
皎初之愻謟附張易之兄弟出為兖州司倉遂亡而歸王<lb/>
同皎匿之於小房同皎慷慨之士也忿逆韋與武三思<lb/>
<pb n="KR3l0118_WYG_263-6a"/>
亂國與一二所見言之毎至切齒之愻於簾下竊聽之<lb/>
遣姪曇上書告之以希韋之㫖武三思等果大怒奏誅<lb/>
同皎之黨兄弟並授五品官之愻為光禄丞之問為鴻<lb/>
臚丞曇為尚衣奉御天下怨之皆相謂曰之問等緋衫<lb/>
王同皎血染也誅逆韋之後之愻等長流嶺南客謂浮<lb/>
休子曰來俊臣之徒如何對曰昔有獅子王於深山獲<lb/>
一豺將食之豺曰請為王送二鹿以自贖獅子王喜周<lb/>
年之後無可送王曰汝殺衆生亦已多今次到汝汝其<lb/>
<pb n="KR3l0118_WYG_263-6b"/>
圖之豺黙然無應遂齚殺之俊臣之輩何異豺也<hi>出朝野僉</hi>
<hi>載</hi>
　　　　張幹等<lb/>
上都市肆惡少率髠而膚劄備衆物形狀恃諸軍張拳<lb/>
强劫至有以虵售酒捉羊甲擊人者京兆尹薛元賞上<lb/>
三日令里長潛捕約三十餘人悉杖棄屍於市市人有<lb/>
㸃青者皆炙滅之時大寜坊力者張幹劄左膊曰生不<lb/>
怕京兆尹右膊曰死不畏閻羅王又有王力奴以錢五<lb/>
<pb n="KR3l0118_WYG_263-7a"/>
千召劄工于胸腹為山亭院池樹草木鳥獸無不悉具<lb/>
細若設色公悉杖殺之又賊趙武建劄一百六處番印<lb/>
盤鵲等右膊刺言野雞灘頭宿朝朝被鶻捎忽驚飛入<lb/>
水留命到今朝又髙陵縣捉得鏤身者宋元素劄七十<lb/>
一處刺左臂曰昔日已前家未貧千金不惜結交親及<lb/>
至栖惶覓知己行盡闗山無一人右膞上劄瓠蘆上劄<lb/>
出人首如傀儡戲有郭公者縣吏不解問之言胡蘆精<lb/>
也<hi>出酉陽雜俎</hi>
<pb n="KR3l0118_WYG_263-7b"/>
　　　　彭先覺<lb/>
周御史彭先覺無面目如意年中㫁屠極急先覺知廵<lb/>
事定鼎門草車翻得两羫羊門卒告御史先覺進狀奏<lb/>
請合宫尉劉緬専當屠不覺察决一頓杖肉付南衙官<lb/>
人食緬惶恐縫新褌待罪明日則天批曰御史彭先覺<lb/>
奏決劉緬不須其肉乞緬喫却舉朝稱快先覺於是乎<lb/>
慙<hi>出朝野僉載</hi>
　　　　張徳<lb/>
<pb n="KR3l0118_WYG_263-8a"/>
周長夀中㫁屠極切左拾遗張徳妻誕一男私宰一口<lb/>
羊宴客其日命諸遗補杜肅私嚢一餤肉進狀告之至<lb/>
明日在朝前則天謂張徳曰卿妻誕一男大歡喜徳拜<lb/>
謝則天又謂曰然何處得肉徳叩頭稱死罪則天曰朕<lb/>
㫁屠吉凶不預卿命客亦須擇交無賴之人不須共聚<lb/>
集出肅狀以示之肅流汗浹背舉朝唾其面<hi>闕</hi>
　　　　士子吞舍利<lb/>
唐洛中頃年有僧以數粒所謂舍利者貯於瑠璃器中<lb/>
<pb n="KR3l0118_WYG_263-8b"/>
晝夜香火檀越之禮日無虛焉有士子迫於寒餒因請<lb/>
僧願得舍利掌而觀之僧遂出瓶授與遽即吞之僧惶<lb/>
駭如狂復慮聞之於外士子曰與吾幾錢當服藥出之<lb/>
僧喜聞遂贈二百緡乃服巴豆下瀉僧洗濯而收之<hi>出尚</hi>
<hi>書故事</hi>
　　　　劉子振<lb/>
劉子振蒲人頗富厚業而不知大體尤好凌轢同道詆<lb/>
訐公卿不耻干索州縣稍不如意立致寒暑以至就試<lb/>
<pb n="KR3l0118_WYG_263-9a"/>
明庭稠人廣衆罕有與立談者劉允章知舉嵗患舉子<lb/>
納卷繁多榜云納卷不得過三卷子振納四十軸因之<lb/>
大掇凶譽<lb/>
　　　　荆州鬻劄者<lb/>
荆州貞元中市中有鬻劄者有印上簇針為衆物狀如<lb/>
蟾蝎鳥獸隨人所欲一印之刷以石墨瘡愈後細於隨<lb/>
永印<hi>出酉陽雜俎</hi>
　<lb/>
<pb n="KR3l0118_WYG_263-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百六十三<lb/>
</p>
<p>
</p>
  </div>
</body>
</text>
</TEI>
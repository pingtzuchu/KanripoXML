<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百七十八</head> <lb/>
    <p>
<pb n="KR3l0118_WYG_178-1a"/>
欽定四庫全書<lb/>
　太平廣記卷一百七十八<lb/>
　　貢舉一<lb/>
　　　總叙進士科　進士歸禮部　府解<lb/>
　　　諸州解　　　試雜文　　　内出題<lb/>
　　　放雜文牓　　放牓　　　　五老牓<lb/>
　　　謝恩　　　　期集　　　　過堂<lb/>
　　　題名　　　　闗試　　　　讌集<lb/>
<pb n="KR3l0118_WYG_178-1b"/>
　　　　總叙進士科<lb/>
進士科始於隋大業中盛於貞觀永徽之際縉紳雖位<lb/>
極人臣不由進士者終不為美以至嵗貢恒不減八九<lb/>
百其推重謂之白衣公卿又曰一品白衫其艱難謂之<lb/>
三十老明經五十少進士其負倜儻之才變通之術蘓<lb/>
張之辨說荆聶之膽氣仲由之武勇子房之籌畫𢎞羊<lb/>
之書算方朔之談諧咸以是而晦之修身愼行雖處子<lb/>
之不若其有老死於文塲者亦無所恨故有詩曰太宗<lb/>
<pb n="KR3l0118_WYG_178-2a"/>
皇帝眞長筭賺得英雄盡白頭李肇曰進士為時所尚<lb/>
乆矣是故俊乂由此出者終身為文人故爭名常切為<lb/>
時所弊其都㑹謂之舉塲通稱謂之秀才投刺謂之鄉<lb/>
貢得第謂之前進士互相推敬謂之先輩俱捷謂之同<lb/>
年<hi>近年及第未過關試皆稱新及第進士所以韓中丞儀常有知聞近過關試議以一篇記之曰短行軸了</hi>
<hi>付三銓休把新銜惱必先今日便稱前進士好留春色與明年</hi>有司謂之座主京兆府<lb/>
考而升者謂之等第外府不試而貢者謂之拔解<hi>然拔解亦</hi>
<hi>須預託人為詞賦非謂白薦</hi>將試相保謂之合保羣居而賦謂之私<lb/>
<pb n="KR3l0118_WYG_178-2b"/>
試造請權要謂之闗節激揚聲價謂之還往既捷列姓<lb/>
名於慈恩寺塔謂之題名大讌於曲江亭子謂之曲江<lb/>
㑹<hi>曲江大㑹在闗試後亦謂聞喜宴後同年各有所之亦謂之為離㑹可也</hi>籍而入選謂之<lb/>
春闈不捷而醉飽謂之打毷氉匿名造牓謂之無名子<lb/>
退而肄業謂之過夏執業以出謂之夏課挾藏入試謂<lb/>
之書䇿此其大畧者也其風俗繫於先達其制置存於<lb/>
有司雖然賢者得其大者故位極人臣常十有二三登<lb/>
顯列十有六七而元魯山張睢陽有焉劉闢元翛有焉<lb/>
<pb n="KR3l0118_WYG_178-3a"/>
<hi>出國史補</hi>
　　　　進士歸禮部<lb/>
俊秀等科此皆考功主之開元二十四年員外郎李昻<lb/>
性不容物乃集貢士與之約曰文之美惡悉之矣考校<lb/>
取檢存乎至公如有請託於人當悉落之昻外舅常與<lb/>
進士李權鄰居相善遂言之於昻昻果怒集貢人數權<lb/>
之過權謝曰人或猥知竊聞於左右非求之也昻因曰<lb/>
觀衆君子之文信美矣然古人云瑜不掩瑕忠也其詞<lb/>
<pb n="KR3l0118_WYG_178-3b"/>
或有不典雅與衆詳之若何皆曰唯權出謂衆曰向之<lb/>
言其意屬我也昻意在此吾落必矣又何籍焉乃隂求<lb/>
昻瑕他日昻果摘權章句小疵牓於通衢以辱之權拱<lb/>
而前謂昻曰禮尚往來鄙文之不臧既得而聞矣而執<lb/>
事昔以雅什嘗聞於道路愚將切磋可乎昻怒而應曰<lb/>
有何不可權曰耳臨清渭洗心向白雲閒豈執事之詞<lb/>
乎昻曰然權曰昔唐堯老耄厭倦天下將禪許由由惡<lb/>
聞故洗耳今天子春秋鼎盛不揖譲於足下而洗耳何<lb/>
<pb n="KR3l0118_WYG_178-4a"/>
哉昻聞惶駭訴於執政謂權狂不遜遂下權吏初昻强<lb/>
愎不受囑請及有勢位求者莫不允從由是廷議以省<lb/>
郎位輕不足以伏多士乃命禮部侍郎專知焉<hi>出摭言</hi>
　　　　府解<lb/>
京兆府解送自開元天寶之際率以在上十人謂之等<lb/>
第必求名實相副以滋教化之源小宗伯倚而選之或<lb/>
悉中第不然十得其七八茍異於是則往往牒貢院請<lb/>
放落之由暨咸通乾符則為形勢吞爵臨制近同及第<lb/>
<pb n="KR3l0118_WYG_178-4b"/>
得之者首相誇託車服多侈靡不以為僭仍期集人事<lb/>
眞實之士不復齒矣所以廢置不定職此之由<hi>出摭言</hi>
　　　　諸州解<lb/>
同華解與京兆無異若首送無不捷者元和中令狐楚<lb/>
鎭三峰時及秋賦牓云特置五塲試蓋詩歌文賦帖經<lb/>
為五常年以清要書題求薦者率不減十數人其年莫<lb/>
有至者雖不逺千里而來聞是皆寢去惟盧𢎞正獨詣<lb/>
華請試公命供帳酒饌侈靡於往時華之寄客畢縱觀<lb/>
<pb n="KR3l0118_WYG_178-5a"/>
於側𢎞正自謂獨步楚命日試一塲務精不務敏也𢎞<lb/>
正已試兩塲馬植下解狀植將家子從事輩皆竊笑楚<lb/>
曰此未可知既而試登山採珠賦略曰文豹且異於驪<lb/>
龍採斯疎矣白石又殊於老蚌割莫得之楚大伏其精<lb/>
當遂奪𢎞正解頭後𢎞正自丞郎使判鹽鐡俄而為植<lb/>
所據𢎞正以手札戲植曰昔日華元已遭毒手今來鹺<lb/>
務又中老拳大中中紇干峻與魏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>争府元而紇干屈<lb/>
居其下翌日<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>暴卒時峻父方鎮南海由是為無名子<lb/>
<pb n="KR3l0118_WYG_178-5b"/>
所謗曰離南海之日應得數斤當北闕之前未銷一捻<lb/>
因此峻兄弟皆罷舉張又新時號張三頭<hi>進士狀頭宏詞敕頭京兆</hi>
<hi>解頭</hi>
　　　　試雜文<lb/>
垂拱元年吳道古等二十七人及第牓後敕批云略觀<lb/>
其䇿並未盡善若依令式及第者惟止一人意欲廣收<lb/>
通滯並許及第後至調露二年考功員外劉恩立奏議<lb/>
加試帖經與雜文文髙者放入䇿㝷以則天革命事復<lb/>
<pb n="KR3l0118_WYG_178-6a"/>
因循至神龍二年方行三塲試故恒列詩賦題目於牓<lb/>
中矣<hi>出摭言</hi>
　　　　内出題<lb/>
開成中髙諧知舉内出霓裳羽衣曲賦太學創置石經<lb/>
詩進士試詩賦自此始也<hi>出盧氏雜説</hi>
　　　　放雜文牓<lb/>
常袞為禮部判雜文牓後云他日登庸心無不鋭通宵<lb/>
絶筆恨即有餘所放雜文過者常不過百人鮑祭酒防<lb/>
<pb n="KR3l0118_WYG_178-6b"/>
為禮部帖經落人亦甚時謂之常雜鮑帖<hi>出𫝊載故實</hi>
　　　　放牓<lb/>
貞觀初放牓日太宗私幸端門見進士於牓下綴行而<lb/>
出喜謂侍臣曰天下英雄入吾彀中矣進士牓頭豎粘<lb/>
黄紙四張以氊筆淡墨袞轉書曰禮部貢院四字或曰<lb/>
文皇頃以飛帛書之又云象隂注陽受之狀進士舊例<lb/>
於都省御考試南院放牓<hi>南院乃禮部主事受領文書於此凡版様及諸色條流多</hi>
<hi>於此例之</hi>張牓牆乃南院東牆也别築𧺫一堵髙丈餘外有<lb/>
<pb n="KR3l0118_WYG_178-7a"/>
壖垣未辨色即自北院將牓就南院張之元和六年為<lb/>
監生郭東里決破棘籬<hi>籬在壖垣之下南院正門外亦有之</hi>坼裂文牓因<lb/>
之後來多以虛牓自省門而出正牓張亦稍晚<hi>出摭言</hi>
　　　　又<lb/>
鄭薰知舉放牓日唯舎人畢諴到宅謝恩至蕭倣放牓<lb/>
日並無朱紫及門時論誚之<hi>出盧氏雜説</hi>
　　　　五老牓<lb/>
天復元年杜德祥牓放曹松王希羽劉象柯崇鄭希顏<lb/>
<pb n="KR3l0118_WYG_178-7b"/>
等及第時上新平内難聞放新進士喜甚詔選中有孤<lb/>
貧屈人宜令以名聞特敕授官故德祥以松等塞詔各<lb/>
授挍正制略曰念爾登科之際當予反正之年宜降異<lb/>
恩各膺寵命松舒州人學賈司倉為詩此外無他能時<lb/>
號松啓事為送羊脚狀希羽歙州人詞藝優博松希羽<lb/>
甲子皆七十餘象京兆人崇希顏閩人皆以詩卷及第<lb/>
亦俱年逾耳順矣時謂五老牓<hi>出摭言</hi>
　　　　謝恩<lb/>
<pb n="KR3l0118_WYG_178-8a"/>
放牓後狀元已下到主司宅門下馬綴行而立歛名紙<lb/>
通呈門人並叙立於階下北上東向主司列席褥東面<lb/>
西向主事揖狀元已下與主司對拜拜訖狀元出行致<lb/>
詞又退著行各拜主司答拜拜訖主司云請諸郎君敘<lb/>
中外狀元已下各各齒叙便謝恩餘人如狀元禮禮訖<lb/>
主事云請狀元曲謝名第第幾人謝衣鉢<hi>衣鉢謂得主司名第其或</hi>
<hi>與主司先人同名第即謝大衣鉢如踐世科即感泣而謝</hi>謝訖登即狀元與主司對<lb/>
座於時公卿來看皆南行叙座飲酒數巡便𧺫赴期集<lb/>
<pb n="KR3l0118_WYG_178-8b"/>
院<hi>或云此禮部不恒即有於都省至謝公卿來看者或不坐而即囬馬也</hi>三日後又曲謝<lb/>
其日主司方一一言及薦導之處俾其各謝挈維之力<lb/>
茍特達而取亦要言之矣<hi>出摭言</hi>
　　　　期集<lb/>
謝恩後方詣期集院大凡未敕下已前每日期集兩度<lb/>
詣主司之門然三日後主司堅請已即止同年初到集<lb/>
所團司所由輩參狀元後更參衆郎君拜訖俄有一吏<lb/>
當中庭唱曰諸郎君就坐雙東隻西其亂者罰不少又<lb/>
<pb n="KR3l0118_WYG_178-9a"/>
出抽名紙錢<hi>毎人十貫文其叙名紙見狀元俄於衆中驀抽三五箇便出此錢</hi>鋪底錢<lb/>
自狀元已下每人三十貫文<hi>出摭言</hi>
　　　　過堂<lb/>
敕下後新及第進士過堂其日團司先於光範門裏東<lb/>
具供帳備酒食同年於此候宰相上堂後於時主司亦<lb/>
命召知聞三兩人㑹於他處此筵罰錢不少宰相既集<lb/>
堂吏來請名紙生徒隨座主至中書宰相横行都堂門<lb/>
裏叙立堂吏通云禮部某姓侍郎領新及第進士見相<lb/>
<pb n="KR3l0118_WYG_178-9b"/>
公俄而有一吏抗聲屈主司及登階長揖而退立於門<lb/>
側東向然後狀元已下敘立階上狀元出行行致詞云<lb/>
今月某日禮部放牓某等幸忝成名皆在相公陶鎔之<lb/>
下不任感懼<hi>狀元在左右即云夢瞿</hi>言揖退位乃自狀元已下一<lb/>
一自稱姓名訖堂吏云典客主司復長揖領生徒退詣<lb/>
舍人院主司欄入舍人公服靸鞋延接主司然舍人禮<lb/>
貌謹敬有加隨事叙杯酒然於階前鋪席褥舍人登席<lb/>
諸生皆拜舍人答拜狀元出行致詞答拜又拜如初便<lb/>
<pb n="KR3l0118_WYG_178-10a"/>
出於廊下候主司出一揖而已當時詣宅謝恩便致飲<lb/>
席<hi>出摭言</hi>
　　　　題名<lb/>
神龍已來杏園宴後皆於慈恩塔下題名同年中推一<lb/>
善書者紀之他時有將相則朱書之及第後知聞或遇未<lb/>
及第時題名處則為添前進士字故昔人有詩云㑹題名處<lb/>
添前字遊出城人乞舊衣<hi>出摭言</hi>
　　　　闗試<lb/>
<pb n="KR3l0118_WYG_178-10b"/>
吏部員外於南省試判兩節試後授春闗謂之闗試諸<lb/>
生謝恩其日稱門生謂之一日門生自此方屬吏部矣<hi>闕</hi>
　　　　讌集<lb/>
曲江亭子安史未亂前諸司皆有列於岸滸幸蜀之後<lb/>
皆燼於兵火矣唯尚書省亭子存焉進士開讌常寄其<lb/>
間既撒饌則移樂泛舟都為恒例宴前數日行市駢闐<lb/>
於江顏其日公卿家傾城縱觀於此有若東榻之選者<lb/>
十八九鈿車珠幕櫛比而至或曰乾符中薛能為大京<lb/>
<pb n="KR3l0118_WYG_178-11a"/>
兆尹楊知至將攜家遊致書於能假舫子已為新人所<lb/>
假能答書曰已為四十子之鳩居知至得書怒曰昨日<lb/>
郎吏敢此無禮能自吏部郎中拜京兆少尹權知大尹<lb/>
開成五年李景譲中牓於時上在諒闇乃放新人遊宴<lb/>
率常雅飲詩人趙嘏以詩寄之曰天上髙髙月桂叢分<lb/>
明三十一枝風滿懐春色向人動遮路亂花迎馬紅鶴<lb/>
馭迥飄雲雨外蘭亭不在管絃中居然自是前賢事何<lb/>
必青樓倚翠空寶厯楊嗣復具慶下繼放兩牓時於陵<lb/>
<pb n="KR3l0118_WYG_178-11b"/>
自東洛入覲嗣復率生徒迎於潼闗既而大宴於新昌<lb/>
里第於陵與所執坐於正寢公領諸生翊坐於兩序時<lb/>
元白俱在皆賦詩於席上唯刑部侍郎楊汝士詩後成<lb/>
元白覽之失色詩曰隔坐應須賜御屏盡將仙翰入髙<lb/>
冥文章舊價留鴛掖桃李新隂在鯉庭再嵗生徒陳賀<lb/>
宴一時良史盡𫝊馨當時疏傅雖云盛詎有兹筵醉醁<lb/>
醽汝士其日大醉歸來謂子弟曰我今日壓倒元白<hi>出摭</hi>
<hi>言</hi>
<pb n="KR3l0118_WYG_178-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_178-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百七十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0118_WYG_365-1a"/>
欽定四庫金書<lb/>
　太平廣記卷三百六十五　宋　李昉等　編<lb/>
　　妖怪七<lb/>
　　　王申子　　　　　韓佽　　　　許敬張閑<lb/>
　　　太原小兒　　　　李師古　　　孟不疑<lb/>
　　　戴詧　　　　　　杜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>　　　　鄭絪<lb/>
　　　河北軍將　　　　宫山僧<lb/>
　　　　王申子<lb/>
<pb n="KR3l0118_WYG_365-1b"/>
貞觀中望苑驛西有民王申子植榆於路傍成林搆茅<lb/>
屋夏月常饋漿於行人官客即延憇具茗有兒年十三<lb/>
毎令伺客一日白其父路有女子求水因令呼入女年<lb/>
甚少衣碧襦白幅巾自言家在南十餘里夫死無兒今<lb/>
服禫矣將適馬嵬訪親情丐衣食語言明晤舉止可愛<lb/>
王申乃留食謂曰今日已暮可宿此達明去也女亦欣<lb/>
然從之其妻内之後堂呼為妹倩裁衣數事自午至戌<lb/>
悉辦針指細密殆非人工申大驚異妻尤愛之乃戲曰<lb/>
<pb n="KR3l0118_WYG_365-2a"/>
妹能為我作新婦乎女笑曰身既無託願執井竈王申<lb/>
即日借衣貰酒禮納為新婦其夕暑熱戒其夫近多盜<lb/>
不可闢門即舉巨椽捍户而寢及夜半王申妻夢其子<lb/>
被髮訴曰被食將盡矣妻驚欲省其子王申曰渠得好<lb/>
新婦喜極囈言耶妻還睡復夢如初申與妻秉燭呼其<lb/>
子及新婦悉不應扣其户户牢如鍵乃壞門闔纔開有<lb/>
一物圓目鑿齒體如藍色衝人而去其子唯餘腦骨及<lb/>
髪而已<hi>出酉陽雜俎</hi>
<pb n="KR3l0118_WYG_365-2b"/>
　　　　韓佽<lb/>
韓佽在桂州妖賊封盈能為數里霧先是嘗行野外見<lb/>
黄蝶數十因逐之至大樹下而滅掘得石函素書大如<lb/>
臂遂成左道歸之如市乃聲言某日收桂州有紫氣者<lb/>
我必勝至期果有紫氣如匹帛亘于州城上白氣直衝<lb/>
之紫氣遂散忽大霧至午稍霽州宅諸樹滴下銅佛大<lb/>
如麥不知其數是年韓卒<hi>出酉陽雜俎</hi>
　　　　許敬張閑<lb/>
<pb n="KR3l0118_WYG_365-3a"/>
唐貞元中許敬張閑同讀書於偃月山書堂兩間人據<lb/>
其一中隔有丈許西而張東各開户牖初敬閑相朂勵<lb/>
情地甚狎自春徂冬各秉燭而學一夜二更忽有一物<lb/>
推許生户而入初意其張生而不為意其物已在案側<lb/>
立及讀書徧乃迴視方見一物長可五尺餘虎牙狼目<lb/>
毛如猿玃爪如鷹鸇服豹皮褌見許生顧盻乃义手端<lb/>
目並足而立許生恐甚遂失聲連呌張生相救如是數<lb/>
百聲張生滅燭柱户佯寢竟不應之其物忽倒行就北<lb/>
<pb n="KR3l0118_WYG_365-3b"/>
壁火爐所乃蹲踞視許生呼張生不已其物又起於牀<lb/>
下取生所用伐薪斧却迴而坐附火復如初良久許生<lb/>
安心定氣而言曰余姓許名敬辭家慕學與張閑同到<lb/>
此不早謁諸山神深為罪耳然浮俗淺識幸勿責之言<lb/>
已其物奮起义手鞠躬唯唯而出敬恨張生之甚也翌<lb/>
日乃撤書而歸於是張生亦相與俱罷業竟不成<hi>出𫝊信志</hi>
　　　　太原小兒<lb/>
嚴綬鎭太原市中小兒如水際泅戲忽見物中流流下<lb/>
<pb n="KR3l0118_WYG_365-4a"/>
小兒爭接乃一瓦缾重帛羃之兒就岸破之有嬰兒長<lb/>
尺餘遂迅走羣兒逐之頃間足下旋風起嬰兒已蹈空<lb/>
數尺近岸舟子遽以篙擊殺之髮朱色目在頂上<hi>出酉陽雜</hi>
<hi>俎</hi>
　　　　李師古<lb/>
李師古治山亭掘得一物類鐵斧頭時李章武遊東平<lb/>
師古示之武驚曰此禁物也可飲血三斗驗之而信<hi>出酉</hi>
<hi>陽雜俎</hi>
<pb n="KR3l0118_WYG_365-4b"/>
　　　　孟不疑<lb/>
東平未用兵時有舉人孟不疑客昭義夜至一驛方欲<lb/>
濯足有稱淄青張評事者至僕從數十孟欲謁之張被<lb/>
酒初不顧孟因退就西間張連呼驛吏索煎餅孟黙窺<lb/>
之且怒其傲良久煎餅至孟見一黑物如猪隨盤至燈<lb/>
影而滅如此五六返張竟不察孟恐懼不睡張尋太鼾<lb/>
至三更孟纔寐忽見一人皁衣與張角力久乃相捽入<lb/>
東徧房拳聲如杵頃之張被髮雙袒而出還寢牀上至<lb/>
<pb n="KR3l0118_WYG_365-5a"/>
五更張乃喚僕使張燭巾櫛就孟曰某昨醉中都不知<lb/>
秀才同㕔因命食談笑甚歡時時小聲曰昨夜甚慙長<lb/>
者乞不言也孟但唯唯復曰某有程須早發秀才可先<lb/>
也探靴中得金一挺授孟曰薄貺乞密前事孟不敢辭<lb/>
即前去行數里方聽捕殺人賊孟詢諸道路皆曰淄青<lb/>
張評事至其騎早發及明但空鞍失張所在騎吏返至<lb/>
驛尋索驛西閣中有席角發之白骨而已無泊一蠅肉<lb/>
也地上滴血無餘唯一隻履在傍相𫝊此驛舊凶竟不<lb/>
<pb n="KR3l0118_WYG_365-5b"/>
知何怪舉人祝元膺嘗言親見孟不疑說毎誡夜食必<lb/>
須祭也祝又言孟素不信釋氏頗能詩其句云白日故<lb/>
鄉逺青山佳句中後嘗持念溺於遊覽不復應舉<hi>出酉陽雜</hi>
<hi>爼</hi>
　　　　戴詧<lb/>
臨川郡南城縣令戴詧初買宅於館娃坊暇日與弟閒<lb/>
坐㕔中忽聞外有婦人聚笑聲或近或逺詧頗異之笑<lb/>
聲漸近忽見婦人數十散在㕔前倐忽不見如是累日<lb/>
<pb n="KR3l0118_WYG_365-6a"/>
詧不知所為㕔際有枯梨樹大合抱意其為祥因伐之<lb/>
根下有石露如拳掘之轉濶勢如𨫼形乃烈火其上沃<lb/>
醋復鑿深五六尺不透忽見婦人繞坑拊掌大笑有頃<lb/>
共牽詧入坑投於石上一家驚懼婦人復還大笑詧亦<lb/>
隨出詧纔出又失其弟家人慟哭詧獨不哭曰他亦甚<lb/>
快活何用哭也詧至死不肯言其狀<hi>出酉陽雜俎</hi>
　　　　杜悰<lb/>
杜悰未達時游江湖間値一程稍遙昏瞑方達一戍有<lb/>
<pb n="KR3l0118_WYG_365-6b"/>
𫝊舍居者多不安或怖懼而卒驛將見悰骨氣非凡内<lb/>
思之此或貴人若宿而無恙必將相也遂請悰舎於内<lb/>
供待極厚至夜分聞東序隙舎洶洶如千萬人聲悰取<lb/>
紙大署已之名繫於瓦石擲之喧聒之處其聲即絶又<lb/>
聞西序復喧即如前擲之尋亦寂然遂安寢遲明驛吏<lb/>
問安公具述之乃知必貴以束素餞之及大拜即訪吏<lb/>
擢用<hi>出玉堂閒話</hi>
　　　　鄭絪<lb/>
<pb n="KR3l0118_WYG_365-7a"/>
唐陽武侯鄭絪罷相自嶺南節度入為吏部尚書居昭<lb/>
國里弟縕為太常少卿皆在家厨饌將備其釜忽如物<lb/>
於竈中築之離竈尺餘連築不已其傍有鐺十餘所並<lb/>
烹庖將熱皆兩耳慢搖良久悉能行乃止竈上毎三鐺<lb/>
負一釡而行其餘列行引從自厨中出在地有足折者<lb/>
有廢不用者亦跳躑而隨之出厨東過水渠諸鐺並行<lb/>
無所礙而折足者不能過其家大小驚異聚而視之不<lb/>
知所為有小兒呪之曰既能為怪折足者何不能前諸<lb/>
<pb n="KR3l0118_WYG_365-7b"/>
鐺乃棄釡於庭中却過毎兩鐺負一折足者以過往入<lb/>
少卿院堂前大小排列定乃聞空中轟然如屋崩其鐺<lb/>
釡悉為黄埃黑煤盡日方定其家莫測其故數日少卿<lb/>
卒相國相次而薨<hi>出靈怪集</hi>
　　　　河北軍將<lb/>
胡城逆旅前嘗有河北軍將過行未數里忽有旋風如<lb/>
斗器起於馬前軍將以鞭擊之轉大遂旋馬首鬛起豎<lb/>
如植軍將懼下馬觀之覺鬛長數尺中有細綆如紅綖<lb/>
<pb n="KR3l0118_WYG_365-8a"/>
馬時人立嘶鳴軍將怒乃取佩刀拂之因風散滅馬亦<lb/>
死軍將剖馬腹視之腹中已無腸不知何怪<hi>出酉陽雜俎</hi>
　　　　宫山僧<lb/>
宫山在沂州之西鄙孤㧞聳峭逈出衆峰環山三十<lb/>
里皆無人居貞元初有二僧至山蔭木而居精勤禮念<lb/>
以晝繼夜四逺村落為構屋室不旬日院宇立焉二僧<lb/>
尤加慤勵誓不出房二十餘載元和中冬夜月明二僧<lb/>
各在東西廊朗聲唄唱空中虚静時聞山下有男子慟<lb/>
<pb n="KR3l0118_WYG_365-8b"/>
哭之聲稍近須臾則及院門二僧不動哭聲亦止踰垣<lb/>
遂入東廊僧遙見其身絶大躍入西廊而唄唱之聲尋<lb/>
輟如聞擊撲争力之狀久又聞咀嚼啖噬啜吒甚勵東<lb/>
廊僧惶駭突走久不出山都忘途路或仆或蹶氣力殆<lb/>
盡迴望見其人踉蹌將至則又跳迸忽逢一水兼衣徑<lb/>
渡畢而追者適至遙詬曰不阻水當併食之東廊僧且<lb/>
懼且行罔知所詣俄而大雪咫尺昬迷忽得人家牛坊<lb/>
遂𨼆身於其中夜久雪勢稍晴忽見一黑衣人自外執<lb/>
<pb n="KR3l0118_WYG_365-9a"/>
刀鎗徐至欄下東廊僧省息屏氣向明潛窺黑衣踟蹰<lb/>
徙倚如有所伺有頃忽院牆中般過兩箱衣物之類黑<lb/>
衣取之束縳負擔續有一女子攀牆而出黒衣挈之而<lb/>
去僧懼涉蹤跡則又逃竄恍惚莫知所之不十數里忽<lb/>
墜廢井井中有死者身首已離血體猶暖蓋適遭殺者<lb/>
也僧驚悸不知所為俄而天明視之則昨夜攀牆女子<lb/>
也久之即有捕逐者數輩偕至下窺曰盜在此矣遂以<lb/>
索縋入就井縶縳加以毆擊與死為鄰及引上則以昨<lb/>
<pb n="KR3l0118_WYG_365-9b"/>
夜之事本末陳述而村人有曾至山中識為東廊僧者<lb/>
然且與死女子俱得未能自解乃送之於邑又細列其<lb/>
由謂西廊僧已為異物啖噬矣邑遣吏至山中尋驗西<lb/>
廊僧端居無恙曰初無物但將二更方對持念東廊僧<lb/>
忽然獨去久與誓約不出院門驚異之際追呼已不及<lb/>
矣山下之事我則不知邑吏遂以東廊僧誑妄執為殺<lb/>
人之盜榜掠薰灼楚痛備施僧寃痛誣甘寘于死贓狀<lb/>
無據法吏終無以成其獄也逾月而殺女竊資之盜他<lb/>
<pb n="KR3l0118_WYG_365-10a"/>
處發敗具得情實僧乃寃免<hi>出集異記</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_365-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百六十五<lb/>
</p>
<p>
</p>
  </div>
</body>
</text>
</TEI>
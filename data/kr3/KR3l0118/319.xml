<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百一十九</head>
    <p>
<pb n="KR3l0118_WYG_319-1a"/>
欽定四庫全書<lb/>
　太平廣記卷三百一十九　宋　李昉等　編<lb/>
　　鬼四<lb/>
　　　張子長　　　桓道愍　　　周臨賀<lb/>
　　　胡茂迴　　　阮瞻　　　　臨湘令<lb/>
　　　顧氏　　　　江州錄事　　陳素<lb/>
　　　胡章　　　　蘇韶　　　　夏侯愷<lb/>
　　　劉也　　　　王戎　　　　王仲文<lb/>
<pb n="KR3l0118_WYG_319-1b"/>
　　　　張子長<lb/>
晉時武都太守李仲文在郡喪女年十八權假葬郡城<lb/>
北有張世之代爲郡世之男字子長年二十侍從在廨<lb/>
中夢一女年可十七八顔色不常自言前府君女不幸<lb/>
早亡㑹今當更生心相愛樂故来相見就如此五六夕<lb/>
忽然晝見衣服薫香殊絶遂爲夫妻寢息衣皆有汙如<lb/>
處女焉後仲文遣婢視女墓因過世之婦相問入廨中<lb/>
見此女一隻履在子長牀下取之啼泣呼言發冢持履<lb/>
<pb n="KR3l0118_WYG_319-2a"/>
歸以示仲文仲文驚愕遣問世之君兒何由得亡女履<lb/>
耶世之呼問兒具陳本末李張並謂可怪發棺視之女<lb/>
體已生肉顔姿如故惟右脚有履子長夢女曰我比得<lb/>
生今爲所發自爾之後遂死肉爛不得生矣萬恨之心<lb/>
當復何言泣涕而别<hi>出法苑珠林</hi>
　　　　桓道愍<lb/>
晉桓道愍譙人也隆安四年喪婦内顧甚篤纏痛無已<lb/>
其年夜始寢視屏風復見一人手擎起秉燭照屏風外<lb/>
<pb n="KR3l0118_WYG_319-2b"/>
乃其婦也形貌粧飾具如生道愍了不畏懼遂引共臥<lb/>
言語往還陳敘存亡道愍曰卿亡来初無音影今夕那<lb/>
得忽還答曰欲還何極人神道殊各有司屬自由自任<lb/>
耳新婦生時差無餘罪止恒疑君憐愛婢使以此妬忌<lb/>
之心受報地獄始獲免脫今當受生爲人故来與君别<lb/>
也道愍曰當生何處可得尋之不答曰但知當生不測<lb/>
何處一爲世人無容復知宿命何由相尋求耶至曉辭<lb/>
去涕泗而别道愍送至步廊下而歸已而方大怖懼恍<lb/>
<pb n="KR3l0118_WYG_319-3a"/>
惚積時<hi>出法苑珠林</hi>
　　　　周臨賀<lb/>
晉義興人姓周永和年中出郭乗馬從兩人行未至村<lb/>
日暮道邊有一新小草屋見一女子出門望年可十六<lb/>
七姿容端正衣服鮮潔見周過謂曰日已暮前村尚逺<lb/>
臨賀詎得至周便求寄宿此女爲然火作食向一更聞<lb/>
外有小兒喚阿香聲女應曰諾尋云官喚汝推雷車女<lb/>
乃辭行云今有事當去夜遂大雷雨向曉女還周既上<lb/>
<pb n="KR3l0118_WYG_319-3b"/>
馬看昨所宿處止見一新冢冢口有馬尿及餘草周甚<lb/>
驚惋至後五年果作臨賀太守<hi>出法苑珠林</hi>
　　　　胡茂迴<lb/>
晉淮南胡茂迴能見鬼雖不喜見而不可止後行至揚<lb/>
州還歴陽城東有神祠正值民將巫祝祀之至須臾有<lb/>
羣鬼相叱曰上官来各奔走出祠去茂迴顧見二沙門<lb/>
来入祠中諸鬼兩兩三三相抱持在祠邊草中望見沙<lb/>
門皆有怖懼須臾沙門去後諸鬼皆還祠中茂迴於是<lb/>
<pb n="KR3l0118_WYG_319-4a"/>
精誠奉佛<hi>出法苑珠林</hi>
　　　　阮瞻<lb/>
阮瞻素秉無鬼論有一鬼通姓名作客詣之寒温談諸<lb/>
名理客甚有才情末及鬼神事反覆甚苦客遂屈之仍<lb/>
作色曰鬼神古今聖賢所共傳君何獨言無即變爲異<lb/>
形須臾便滅阮嘿然意色大惡年餘病死<hi>出幽明錄</hi>
　　　　臨湘令<lb/>
隆安初陳郡殷氏爲臨湘令縣中一鬼長三丈餘跂上<lb/>
<pb n="KR3l0118_WYG_319-4b"/>
屋猶垂脚至地殷入便来命之每揺屏風動窓户病轉<lb/>
甚其弟觀亦見恒拔刀在側與言争鬼語云勿罵我當<lb/>
打汝口破鬼忽隱形打口流血後遂口偏成殘廢人<hi>出幽</hi>
<hi>明錄</hi>
　　　　顧氏<lb/>
呉中人姓顧往田舍晝行去舎十餘里但聞西北隱隱<lb/>
因舉首見四五百人皆赤衣長二丈倐忽而至三重圍<lb/>
之顧氣奄奄不通輾轉不得旦至晡圍不解口不得語<lb/>
<pb n="KR3l0118_WYG_319-5a"/>
心呼北斗又食頃鬼相謂曰彼正心在神可捨去豁如<lb/>
霧除顧歸舎疲極臥其夕户前一處火甚盛而不燃鬼<lb/>
紛紜相就或往或来呼顧談或入去其被或上頭而輕<lb/>
於鴻毛開晨失<hi>出幽明錄</hi>
　　　　江州錄事<lb/>
晉桓豹奴爲江州時有甘錄事者家在臨川郡治下兒<lb/>
年十三遇病死埋著家東羣冢之間旬日忽聞東路有<lb/>
打鼓倡樂聲可百許人徑到甘家問錄事在否故来相<lb/>
<pb n="KR3l0118_WYG_319-5b"/>
詣賢子亦在此止聞人聲亦不見其形也乃出數甖酒<lb/>
與之俄頃失去兩甖皆空始聞有鼓聲臨川太守謂是<lb/>
人戲必来詣已既而寂爾不到聞甘說之大驚<hi>出幽明錄</hi>
　　　　陳素<lb/>
晉昇平元年剡縣陳素家富娶婦十年無兒夫欲娶妾<lb/>
婦禱祠神明忽然有身鄰家小人婦亦同有因貨鄰婦<lb/>
云我生若男天願也若是女汝是男者當交易之便共<lb/>
將許鄰人生男此婦後三日生女便交取之素忻喜養<lb/>
<pb n="KR3l0118_WYG_319-6a"/>
至十三當祠祀家有老婢素見鬼云見府君家先人来<lb/>
至門首便住但見一羣小人来座所食噉此祭父甚疑<lb/>
怪便迎見鬼人至祠時轉令看言語皆同素便入問婦<lb/>
婦懼且說言此事還男本家喚女歸<hi>出幽明錄</hi>
　　　　胡章<lb/>
剡縣胡章與上虞管雙喜好干戈雙死後章夢見之躍<lb/>
刃戲其前覺甚不樂明日以符帖壁章欲近行已汎舟<lb/>
理檝忽見雙来攀留之云夫人相知情貫千載昨夜就<lb/>
<pb n="KR3l0118_WYG_319-6b"/>
卿戲值眠吾即去今何故以符相厭大丈夫不體天下<lb/>
之理我畏符乎<hi>出稽神錄</hi>
　　　　蘇韶<lb/>
蘇韶字孝先安平人也仕至中牟令卒韶伯父承爲南<lb/>
中郎軍司而亡諸子迎喪還到襄城第九子節夜夢見<lb/>
鹵簿行列甚肅見韶使呼節曰卿犯鹵簿罪應髠刑節<lb/>
俛受剃驚覺摸頭即得斷髮明暮與人共寢夢見韶曰<lb/>
卿髠頭未竟即復剃如前夕其日暮自備甚謹明燈火<lb/>
<pb n="KR3l0118_WYG_319-7a"/>
設符刻復夢見韶髠之如前夕者五節素美髮五夜而<lb/>
盡間六七日不復夢見後節在車上晝日韶自外入乗<lb/>
馬著黒介幘黄練單衣白襪幽履憑節車轅節謂其兄<lb/>
弟曰中牟在此兄弟皆愕視無所見問韶君何由来韶<lb/>
曰吾欲改葬即求去曰吾當更来出門不見數日又来<lb/>
兄弟遂與韶坐節曰若必改葬别自敕兒韶曰吾將爲<lb/>
書節授筆韶不肯曰死者書與生者異爲節作其字像<lb/>
胡書也乃笑即喚節爲書曰古昔魏武侯浮於西河而<lb/>
<pb n="KR3l0118_WYG_319-7b"/>
下中流顧謂呉起曰美哉河山之固此魏國之寶也吾<lb/>
性愛好京洛每往来出入瞻視邙上樂哉萬世之墓也<lb/>
北背孟津洋洋之河南望天邑濟濟之盛此志雖未言<lb/>
銘之於心矣不圖奄忽所懐未果前志卜日便速改葬<lb/>
在軍司墓次買數畝地便足矣節與韶語徒見其口動<lb/>
亮氣髙聲終不爲旁人所聞延韶入室設坐祀之不肯<lb/>
坐又無所饗謂韶曰中牟平生好酒魚可少飲韶手執<lb/>
盃飲盡曰佳酒也節視盃空既去盃酒乃如故前後三<lb/>
<pb n="KR3l0118_WYG_319-8a"/>
十飲来兄弟狎翫節問所疑韶因言天上及地下事亦<lb/>
不能悉知也顔淵卜商今見在爲修文郎修文郎凡有<lb/>
八人鬼之聖者今項梁成賢者呉季子節問死何如生<lb/>
韶曰無異但死者虚生者實此其異也節曰死者何不<lb/>
歸屍體韶曰譬如斷卿一臂以投地就剝削之於卿有<lb/>
患不死之去屍骸如此也節曰厚葬以墳壟死者樂此<lb/>
不韶曰無在也節曰若無在何故改葬韶曰今我誠無<lb/>
所在但欲述生時意耳弟曰兒尚小嫂少門户坎軻君<lb/>
<pb n="KR3l0118_WYG_319-8b"/>
顧念不韶曰我無復情耳節曰有夀命不韶曰各有節<lb/>
曰節等夀命君知之不曰知語卿也節曰今年大疫病<lb/>
何韶曰劉孔才爲太山公欲反擅取人以爲徒衆北帝<lb/>
知孔才如此今已誅滅矣節曰前夢君剪髮君之鹵簿<lb/>
導誰也韶曰濟南王也卿當死吾念䕶卿故以刑論卿<lb/>
節曰能益生人不韶曰死者時自發意念生則吾所益<lb/>
卿也若此自無情而生人祭祀以求福無益也節曰前<lb/>
夢見君豈實相見不韶曰夫生者夢見亡者亡者見之<lb/>
<pb n="KR3l0118_WYG_319-9a"/>
也節曰生時仇怨復能害之不韶曰鬼重殺不得自從<lb/>
節下車韶大笑節短云似趙麟舒趙麟舒短小是韶婦<lb/>
兄弟也韶欲去節留之閉門下鎖鑰韶爲之少住韶去<lb/>
節見門故閉韶已去矣韶與節别曰吾今見爲修文郎<lb/>
守職不得来也節執手手軟弱捉覺之乃别自是遂絶<lb/>
<hi>出王隱晉書</hi>
　　　　夏侯愷<lb/>
夏侯愷字萬仁病亡愷家宗人兒狗奴素見鬼見愷數<lb/>
<pb n="KR3l0118_WYG_319-9b"/>
歸欲取馬及其弟阮公將去阮逃狗奴家解喻及冬得<lb/>
止愷長子統向其家說昨夢人見縛與力大争爾乃得<lb/>
解語訖閤門忽有光明如晝見愷著平上幘單衣入坐<lb/>
如生平坐西壁大牀悲笑如生時聲訖便切齒作聲言<lb/>
人易我門户誣統藏人袒衫見縛賴我遣人救之得解<lb/>
將數十人大者在外小行隨愷阮牽牀離壁愷見語阮<lb/>
何取牀又說家無主不成居阮答何不娶妻愷曰卿與<lb/>
共居爾許年而作此語也諸鬼中當有一人達阮問誰<lb/>
<pb n="KR3l0118_WYG_319-10a"/>
愷曰兒輩意不足恱也呼見孫兒云少者氣弱勿令近<lb/>
我又說大女有相勿輒嫁之愷問阮欲見亡女可呼之<lb/>
阮曰女亡已久不願見也愷曰數欲見父而禁限未得<lb/>
見又說我本未應死尚有九年官記室缺總召十人不<lb/>
職書不中皆得出我書中遂逼留補缺<hi>出王隱晉書</hi>
　　　　劉他<lb/>
劉他在夏口居忽有一鬼来住劉家初因闇髣髴見形<lb/>
如人著白布袴自爾後數日一来不復隱形便不去喜<lb/>
<pb n="KR3l0118_WYG_319-10b"/>
偷食不以爲患然且難之初不敢呵罵吉翼子者强梁<lb/>
不信鬼至劉家謂主人卿家鬼何在喚来今爲卿罵之<lb/>
即聞屋梁作聲時大有客共仰視便紛紜擲一物下正<lb/>
著翼子面視之乃主人家婦女䙝衣惡猶著焉衆共大<lb/>
笑爲樂吉大慙洗面而去有人語劉此鬼偷食乃食盡<lb/>
必有形之物可以毒藥中之劉即於他家煮野葛取二<lb/>
升汁密齎還向夜令作糜著於几上以盆覆之後聞鬼<lb/>
外来發盆取糜既吃擲破甌出去須臾聞在屋頭吐瞋<lb/>
<pb n="KR3l0118_WYG_319-11a"/>
怒非常便棒打窻户劉先已防備與鬭亦不敢入户至<lb/>
四更中然後遂絶<hi>出續搜神記</hi>
　　　　王戎<lb/>
安豐侯王戎嘗赴人家殯歛主人治棺未竟者悉在㕔<lb/>
事上安豐車中臥忽見空中有一異物如鳥熟視轉大<lb/>
漸近見一乗赤馬車一人在中著幘赤衣手持一斧至<lb/>
地下車徑入王車中迴几容之謂王曰君神明清照物<lb/>
無隱情亦有身故来相從然當贈君一言凡人家殯歛<lb/>
<pb n="KR3l0118_WYG_319-11b"/>
葬送茍非至親不可急往良不獲已可乗青牛令髯奴<lb/>
御之及乗白馬則可禳之謂戎君當致位三公語良久<lb/>
主人内棺當殯衆客悉入此鬼亦入既入户鬼便持斧<lb/>
行棺牆上有一親趣棺欲與亡人訣鬼便以斧正打其<lb/>
額即倒地左右扶出鬼於棺上視戎而笑衆悉見鬼亦<lb/>
持斧而出<hi>出續搜神記</hi>
　　　　王仲文<lb/>
王仲文爲河南郡主簿居緱氏縣北得休應歸道經水<lb/>
<pb n="KR3l0118_WYG_319-12a"/>
澤見後有一白狗仲文甚愛之欲便取忽變如人長六<lb/>
尺狀似方相目赤如火磋齒嚼舌甚有憎惡欲撃之或<lb/>
却或欲上車仲文大怖便使奴打不能奈何因下車佐<lb/>
奴共又打亦不禁並力盡不能復打於是捨走告人家<lb/>
合十餘人持刀捉火自来視之便不知所在月餘日仲<lb/>
文忽復見之與奴並走未到人家伏地俱死<hi>出續搜神記</hi>
　<lb/>
　<lb/>
<pb n="KR3l0118_WYG_319-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百一十九<lb/>
</p>
<p>
</p>
  </div>
</body>
</text>
</TEI>
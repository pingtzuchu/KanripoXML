<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百八十九</head> <lb/>
    <p>
<pb n="KR3l0118_WYG_289-1a"/>
欽定四庫全書<lb/>
　太平廣記卷二百八十九<lb/>
　　祅妄二<lb/>
　　　李泌　　　　紙衣師　　　明思逺<lb/>
　　　周士龍　　　李長源　　　雙聖燈<lb/>
　　　路神通　　　五福樓　　　魚目為舎利<lb/>
　　　目老叟為小兒　　　　　　于世尊<lb/>
　　　捉佛光事　　大輪呪　　　陳僕射<lb/>
<pb n="KR3l0118_WYG_289-1b"/>
　　　解元龜　　　蔡畋　　　　張守一<lb/>
　　　　李泌<lb/>
李泌以虚誕自任嘗對客教家人遣灑掃今夜洪崖來<lb/>
有人遺美酒一榼㑹有客至乃曰麻姑送酒與君同傾<lb/>
傾未畢閽者云某侍郎取榼泌命倒還亦無愧色<hi>出國史𥙷</hi>
　　　　紙衣師<lb/>
大厯中有一僧稱為苦行不衣繒絮布絁之類常衣紙衣時<lb/>
人呼為紙衣禪師代宗召入禁中道塲安置令禮念每月一<lb/>
<pb n="KR3l0118_WYG_289-2a"/>
度出外人轉崇敬後盗禁中金佛事發召京兆府决殺<hi>出辨疑志</hi>
　　　　明思逺<lb/>
華山道士明思逺勤修道籙三十餘年常教人金水分<lb/>
形之法并閉氣存思師事甚衆永泰中華州虎暴思逺<lb/>
告人云虎不足畏但閉氣存思令十指頭各出一獅子<lb/>
但使向前虎即去思逺兼與人同行欲暮於谷口行逄<lb/>
虎其伴驚懼散去唯思逺端然閉氣存思俄然為虎所<lb/>
食其徒明日於谷口相尋但見松蘿及雙履耳<hi>出辨疑志</hi>
<pb n="KR3l0118_WYG_289-2b"/>
　　　　周士龍<lb/>
周士龍者婺州東陽人能辨山岡卜擇墳墓之地與叔<lb/>
父齊名毎至歳月大通門庭車馬如市人之夭夀官位<lb/>
吉凶利害一切以地斷大厯五年至鄴中鄴中兵馬使<lb/>
姚希晟新葬母氏于青都村士龍占其塜一年合家破<lb/>
至明年希晟犯事至死鄴中之人無不驚駭相與謂之<lb/>
神人又有兵馬使婁瓘舉大事遂懇祈士龍卜地前後<lb/>
餉千餘貫士龍大喜遂與月餘日尋訪山原忽得一處<lb/>
<pb n="KR3l0118_WYG_289-3a"/>
説其地勢廻抱是龍腹三年内必得節度使瓘亦以自<lb/>
負歳中鄴中軍變瓘因此謂地勢有憑便有異圖事發<lb/>
遂斬于軍門舉家無復遺𩔖<hi>出辨疑志</hi>
　　　　李長源<lb/>
李長源常服氣導引并學禹歩方術之事凡數十年自<lb/>
謂得靈精妙而道已成逺近輩親敬師事者甚多洪州<lb/>
晝日火發風猛焰烈從北來家人等狼狽欲拆屋側籬<lb/>
以斷其勢長源止之遂上屋禹歩禁呪俄然火來轉盛<lb/>
<pb n="KR3l0118_WYG_289-3b"/>
長源髙聲誦呪遂有迸火飛焰先著長源身遂墜於屋<lb/>
下所居之室燒蕩盡噐用服玩無復孑遺其餘圖籙持<lb/>
呪之具悉為灰燼<hi>出辨疑志</hi>
　　　　雙聖燈<lb/>
長安城南四十里有靈母谷呼為炭谷入谷五里有恵<lb/>
炬寺寺西南庭澗水縁崖側一十八里至峯謂之靈應<lb/>
臺臺上置塔塔中觀世音菩薩鐵像像是六軍散将安<lb/>
太清置造衆𫝊觀世音菩薩曽見身於此臺又説塔鐵<lb/>
<pb n="KR3l0118_WYG_289-4a"/>
像常見身光長安市人流俗之輩争徃禮謁去者皆背<lb/>
負米麯油醤之屬臺下并側近蘭若四十餘所僧及行<lb/>
童衣服飲食有餘毎至大齋日送供士女僅至千人少<lb/>
不減數百同宿于臺上至於禮念求見光兼云常見聖<lb/>
燈出其燈或在半山或在平地髙下無定大厯十四年<lb/>
四月八日夜大衆合聲禮念西南近臺見雙聖燈又有<lb/>
一六軍健卒遂自撲呌唤觀世音菩薩歩歩趨聖燈向<lb/>
前忽然被虎拽去其見者乃是虎目光也<hi>出辨疑志</hi>
<pb n="KR3l0118_WYG_289-4b"/>
　　　　路神通<lb/>
叚成式門下騶路神通毎軍較力能戴石簦靸六百斤<lb/>
石齧破石栗數十背劄天王自言得神力入塲人助多<lb/>
則力生常至朔望日具乳糜焚香袒坐使妻兒供養其<lb/>
背而拜焉<hi>出酉陽雜爼</hi>
　　　　五福樓<lb/>
元和初隂陽家言五福太乙在蜀故劉闢造五福樓符<lb/>
載為文記<hi>出國史補</hi>
<pb n="KR3l0118_WYG_289-5a"/>
　　　　魚目為舎利<lb/>
澤州僧洪宻請舎利塔洪宻以禪宗謎語鼓扇愚俗自<lb/>
云身出舎利曽至太原豪民迎請婦人羅拜洪宻既辭<lb/>
婦人於其所坐之處拾得百粒人驗之皆枯魚之目也<lb/>
將辭去山中要十數番麄氊半日獲五百番其惑人也<lb/>
如此<hi>出北夢瑣言</hi>
　　　　目老叟為小兒<lb/>
長安完盛之時有一道術人稱得丹砂之妙顔如弱冠<lb/>
<pb n="KR3l0118_WYG_289-5b"/>
自言三百餘歳京都人甚慕之至于輸貨求丹横經請<lb/>
益者門如市肆時有朝士數人造其第飲啜方酣有閽<lb/>
者報曰郎君從莊上來欲叅覲道士作色叱之坐客聞<lb/>
之或曰賢郎逺來何妨一見道士顰蹙移時乃曰但令<lb/>
入來俄見一老叟鬢髪如銀昏耄傴僂趨前而拜拜訖<lb/>
叱入中門徐謂坐客曰小兒愚騃不肯服食丹砂以至<lb/>
于是都未及百歳枯槁如斯常已斥于村墅間耳坐客<lb/>
愈更神之後有人私詰道者親知乃云傴僂者即其父<lb/>
<pb n="KR3l0118_WYG_289-6a"/>
也好道術者受其誑惑如斯嬰孩矣<hi>出玉堂閑話</hi>
　　　　于世尊<lb/>
遂州廵屬村民姓于號世尊者與一女皆逆知人之吉<lb/>
凶數州敬奉捨財山積鏨鑿崖壁列為佛像所費莫知<lb/>
紀極節度許公存以其祅妄召至府衙俾其射覆不中<lb/>
乃械而殺之一無神變於其所居得五色文麻絙以牛<lb/>
載僅百䭾錢帛即可知也毎夜㑹自作阿彌陀佛宫殿<lb/>
池沼一如西方男女俱集念佛而已斯亦下愚之流豈<lb/>
<pb n="KR3l0118_WYG_289-6b"/>
術神邪将有物憑之邪<hi>出北夢瑣言</hi>
　　　　捉佛光事<lb/>
髙燕公鎮蜀日大慈寺僧申報堂佛光見燕公判曰付<lb/>
馬歩使捉佛光過所司宻察之誘其童子具云僧輩以<lb/>
鏡承隙日中影閃於佛上由此乖露擒而罪之<hi>出北夢瑣言</hi>
　　　　大輪呪<lb/>
釋教五部持念中有大輪呪術以之救病亦不甚效然<lb/>
其攝人精魂率皆狂走或登屋梁或齧瓷碗閭閻敬奉<lb/>
<pb n="KR3l0118_WYG_289-7a"/>
殆似神聖此輩由是廣獲金帛陵州貴平縣牛鞞村民<lb/>
有周逹者販鬻此術一旦沸油煎其隂以充供養觀者<lb/>
如堵或驚或笑初自忘痛尋以致殂也中間僧昭浦説<lb/>
朗州有僧號周大悲者行此呪術一旦錬隂而斃與愚<lb/>
所見何姓氏恰同而其事無殊也葢小人用道欺天殘<lb/>
形自罰以其事同因而録之<hi>出北夢瑣言</hi>
　　　　陳僕射<lb/>
唐軍容使田令孜擅權有廻天之力嘗致書于許昌為<lb/>
<pb n="KR3l0118_WYG_289-7b"/>
其兄陳敬瑄求兵馬使職節将崔侍中安潛拒而不與<lb/>
爾後崔公移鎮西川陳敬瑄與楊師立牛勗羅元杲以<lb/>
打毬争三川敬瑄獲頭籌制授右蜀節度以代崔公中<lb/>
外驚駭報狀云陳僕射之命莫知誰何青城縣祅人作<lb/>
彌勒㑹窺此聲勢偽作陳僕射行李云山東盗起車駕<lb/>
必幸蜀先以陳公走馬赴任乃樹一魁妖共翼佐之軍<lb/>
府未諭亦差迎候至近驛有指揮索白馬四匹察事者<lb/>
覺其非常乃覊縻之未及旋踵真陳僕射速轡而至其<lb/>
<pb n="KR3l0118_WYG_289-8a"/>
祅人等悉擒縛而俟命潁州俾隐而誅之識者曰陳太<lb/>
師由閹宦之力無涓塵之効盗處方鎮始為祅物所憑<lb/>
終亦自殆誅滅非不幸也<hi>出北夢瑣言</hi>
　　　　解元龜<lb/>
道士解元龜本西蜀節将下軍挍明宗入纂言自西來<lb/>
對於便殿進詩歌聖徳自稱太白山正一道士上表乞<lb/>
西都留守兼三川制置使要修西京宫闕上謂侍臣曰<lb/>
此老耄自逺來朝此期别有異見乃為身名甚堪笑也<lb/>
<pb n="KR3l0118_WYG_289-8b"/>
賜號知白先生賜紫斯乃狂妄人也<hi>出北夢瑣言</hi>
　　　　蔡畋<lb/>
唐髙駢鎮成都甚好方術有處士蔡畋者以黄白干之<lb/>
取瓦一口研丹一粒塗半入火燒成半截紫磨金乃竒<lb/>
事也蔡生自貧人皆敬之以為地仙燕公求之不得久<lb/>
而乖露乃是得藥於人眩惑賣弄為元戎殺之<hi>出北夢瑣言</hi>
　　　　張守一<lb/>
張守一者滄景田里人也少怠惰不事生計自言能易<lb/>
<pb n="KR3l0118_WYG_289-9a"/>
五金以溺好利者其後貧弊不能自存乃負一桞篋鬻<lb/>
粉黛以貿衣食流轉江淮間吕用之以祅妄見遇遂來<lb/>
廣陵客於蕭勝門下久不得志將捨勝去用之聞之止<lb/>
之曰男子以心誠期物何患無知己倘能與用之同即<lb/>
富貴之事當共圖之由是為用之所薦髙駢見其鄙朴<lb/>
常以真仙待之及得志雖僣侈不及用之貪冒之心特<lb/>
甚二都建為左鏌鎁軍使累轉檢挍左僕射其禮敬次<lb/>
於用之毎話道對酌自旦及暮不能自捨誑惑之計與<lb/>
<pb n="KR3l0118_WYG_289-9b"/>
用之常相表裏以致數年其事不洩光啟二年偽朝授<lb/>
守一徳州刺史明年渤海以閩川奏守一事未受而敗<lb/>
及從楊行宻入城又請為諸將合大還丹藥未就㑹有<lb/>
康知柔者本鄭昌圖家吏昌圖判户部以知柔為發運<lb/>
使院胥伍諷嘗得罪於知柔鞭之楊行宻入城諷遂發<lb/>
知柔贓罪二十餘事至是諷及知柔俱縶於軍候獄知<lb/>
柔素與守一善曰願入財以贖罪守一即白於楊公公<lb/>
以守一知柔洎諷事跡皆不可原遂命就獄殺之<hi>出祅亂志</hi>
<pb n="KR3l0118_WYG_289-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_289-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百八十九<lb/>
</p>
<p>
</p>
  </div>
</body>
</text>
</TEI>
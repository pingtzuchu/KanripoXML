<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二</head> <lb/>
    <p>
<pb n="KR3l0118_WYG_002-1a"/>
欽定四庫全書<lb/>
　太平廣記卷二<lb/>
　　神仙二<lb/>
　　　周穆王　　　燕昭王　　　彭祖<lb/>
　　　魏伯陽<lb/>
　　　　周穆王<lb/>
周穆王名滿房后所生昭王子也昭王南廵不還穆王<lb/>
乃立時年五十矣立五十四年一百四嵗王少好神仙<lb/>
<pb n="KR3l0118_WYG_002-1b"/>
之道常欲使車轍馬跡遍於天下以倣黄帝焉乃乗八<lb/>
駿之馬奔戎使造父為御得白狐𤣥貉以祭於河宗導<lb/>
車渉弱水魚鼈黿鼉以為梁遂登於春山又觴西王母<lb/>
於瑶池之上王母謠曰白雲在天道里悠逺山川間之<lb/>
將子無死尚能復來王答曰余歸東土和洽諸夏萬民<lb/>
平均吾顧見汝比及三年將復而野又至於雷首太行<lb/>
遂入於宗周時尹喜既通流沙草棲於終南之隂王追<lb/>
其舊跡招隱士尹輙杜冲居於草棲之所因號樓觀從<lb/>
<pb n="KR3l0118_WYG_002-2a"/>
詣焉祭公自鄭圃來謁諫王以徐偃之亂王乃返國宗<lb/>
社復安王造崑崙時飲蜂山石髓食玉樹之實又登羣<lb/>
玉山西王母所居皆得飛靈冲天之道而示跡託形者<lb/>
盖所以示民有終耳况其飲琬琰之膏進甜雪之味素<lb/>
蓮黑棗碧藕白橘皆神仙之物得不延期長生乎又云<lb/>
西王母降穆王之宫相與昇雲而去<hi>出仙傳拾遺</hi>
　　　　燕昭王<lb/>
燕昭王者王噲之子也及即位好神仙之道仙人甘需<lb/>
<pb n="KR3l0118_WYG_002-2b"/>
臣事之為王述昆臺登真之事去嗜欲撤聲色無思無<lb/>
為可以致道王行之既乆谷將子乗虗而集告於王曰<lb/>
西王母將降觀爾之所修示爾以靈𤣥之要後一年王<lb/>
母果至與王遊燧林之下説炎皇鑽火之術燃緑桂膏<lb/>
以照夜忽有飛蛾銜火集王之宫得圓丘硃砂結而為<lb/>
佩王登握日之臺得神鳥所銜洞光之珠以消煩暑自<lb/>
是王母三降於燕宫而昭王狥於攻取不能遵甘需澄<lb/>
静之㫖王母亦不復至甘需白王母所設之饌非人世<lb/>
<pb n="KR3l0118_WYG_002-3a"/>
所有玉酒金醴後期萬祀王既嘗之自當得道矣但在<lb/>
虚凝純白保其遐齡耳甘需亦昇天而去三十三年王<lb/>
無疾而殂形骨柔耎香氣盈庭子恵王立矣<hi>出仙傳拾遺</hi>
　　　　彭祖<lb/>
彭祖者姓籛諱鏗帝顓頊之𤣥孫也殷末已七百六十<lb/>
七嵗而不衰老少好恬静不䘏世務不營名譽不飾車<lb/>
服唯以飬生治身為事王聞之以為大夫常稱疾閒居<lb/>
不與政事善於補導之術服水桂雲母粉麋角散常有<lb/>
<pb n="KR3l0118_WYG_002-3b"/>
少容然性沈重終不自言有道亦不作詭惑變化鬼怪<lb/>
之事窈然無為少周遊時還獨行人莫知其所詣伺候<lb/>
竟不見也有車馬而常不乗或數百日或數十日不持<lb/>
資糧還家則衣食與人無異常閉氣内息從旦至中乃<lb/>
危坐拭目摩搦身體䑛唇咽唾服氣數十乃起行言笑<lb/>
其體中或瘦倦不安便導引閉氣以攻所患心存其體<lb/>
面九竅五臟四肢至於毛髪皆令具至覺其氣雲行體<lb/>
中故於鼻口中達十指末尋即體和王自往問訊不告<lb/>
<pb n="KR3l0118_WYG_002-4a"/>
致遺珍玩前後數萬金而皆受之以恤貧賤無所留又<lb/>
采女者亦少得道知飬性之方年二百七十嵗視之如<lb/>
五六十嵗奉事之於掖庭為立華屋紫閣飾以金玉乃<lb/>
令采女乗輜軿往問道於彭祖既至再拜請問延年益<lb/>
夀之法彭祖曰欲舉形登天上補仙官當用金丹紫炁<lb/>
召太一所以白日昇天也此道至大非君王之所能為<lb/>
其次當愛飬精神服藥草可以長生但不能役使鬼神<lb/>
乗虚飛行身不知交接之道縱服藥無益也能飬隂陽<lb/>
<pb n="KR3l0118_WYG_002-4b"/>
之意可推之而得但不思言耳何足怪問也吾遺腹而<lb/>
生三嵗而失母遇犬戎之亂流離西域百有餘年加以<lb/>
少枯喪四十九妻失五十四子數遭憂患和氣折傷冷<lb/>
熱肌膚不澤榮衞焦枯恐不度世所聞淺薄不足宣傳<lb/>
大宛山有青精先生者傳言千嵗色如童子歩行日過<lb/>
五百里能終嵗不食亦能一日九食真可問也采女曰<lb/>
敢問青精先生是何仙人者也彭祖曰得道者耳非仙<lb/>
人也仙人者或竦身入雲無翅而飛或駕龍乗雲上造天<lb/>
<pb n="KR3l0118_WYG_002-5a"/>
階或化為鳥獸遊浮青雲或潛行江海翺翔名山或食<lb/>
元氣或茹芝草或出入人間而人不識或𨼆其身而莫<lb/>
之見面生異骨體有竒毛率好深僻不交俗流然此等<lb/>
雖有不死之夀去人情逺榮樂有若雀化為蛤雉化為<lb/>
蜃失其本真更守異氣余之愚心未願此已入道當食<lb/>
甘㫖服輕麗通隂陽處官秩耳骨節堅强顔色和澤老<lb/>
而不衰延年乆視長在世間寒温風濕不能傷鬼神衆<lb/>
精莫敢犯五兵百蟲不可近嗔喜毁譽不為累乃可貴<lb/>
<pb n="KR3l0118_WYG_002-5b"/>
耳人之受氣雖不知方術但飬之得宜常至百二十嵗<lb/>
不及此傷者也小復曉道可得二百四十嵗加之可至<lb/>
四百八十嵗盡其理者可以不死但不成仙人耳飬夀<lb/>
之道但莫傷之而已夫冬温夏凉不失四時之和所以<lb/>
適身也美色淑資幽閒娛樂不致思慾之惑所以通神<lb/>
也車服威儀知足無求所以一志也八音五色以悦<lb/>
視聽所以導心也凡此皆以養夀而不能斟酌之者反<lb/>
以速患古之至人恐下才之子不識事宜流遯不還故<lb/>
<pb n="KR3l0118_WYG_002-6a"/>
絶其源故有上士别牀中士異被服藥百裹不如獨卧<lb/>
五音使人耳聾五味使人口爽茍能節宣其宜適抑揚<lb/>
其通塞者不以減年得其益也凡此之類譬猶水火用<lb/>
之過當反為害也不知其經脈損傷血氣不足内理空<lb/>
踈髄腦不實體已先病故為外物所犯因氣寒酒色以<lb/>
發之耳若本充實豈有病也夫逺思彊記傷人憂喜悲<lb/>
哀傷人喜樂過差忿怒不解傷人汲汲所願傷人隂陽<lb/>
不順傷人有所傷者數種而獨戒於房中豈不惑哉男<lb/>
<pb n="KR3l0118_WYG_002-6b"/>
女相成猶天地相生也所以神氣導飬使人不失其和<lb/>
天地得交接之道故無終竟之限人失交接之道故有<lb/>
傷殘之期能避衆傷之事得隂陽之術則不死之道也<lb/>
天地晝分而夜合一嵗三百六十交而精氣和合故能<lb/>
生産萬物而不窮人能則之可以長存次有服氣得其<lb/>
道則邪氣不得入治身之本要其餘吐納導引之術及<lb/>
念體中萬神有舍影守形之事一千七百餘條及四時<lb/>
首向責已謝過卧起早晏之法皆非真道可以教初學<lb/>
<pb n="KR3l0118_WYG_002-7a"/>
者以正其身人受精飬體服氣煉形則萬神自守其真<lb/>
不然者則榮衞枯悴萬神自逝悲思所留者也人為道<lb/>
不負其本而逐其末告以至言而不能信見約要之書<lb/>
謂之輕淺而不盡服誦觀夫太清北神中經之屬以此<lb/>
自疲至死無益不亦悲哉又人苦多事少能棄世獨往<lb/>
山居穴處者以道教之終不能行是非仁人之意也但<lb/>
知房中閉氣節其思慮適飲食則得道也吾先師初著<lb/>
九節都解指韜形𨼆遯尤為開明四極九室諸經萬三<lb/>
<pb n="KR3l0118_WYG_002-7b"/>
千首為以示始渉門庭者采女具受諸要以教王王試<lb/>
之有驗殷王傳彭祖之術屢欲祕之乃下令國中有傳<lb/>
彭祖之道者誅之又欲害祖以絶之祖知之乃去不知<lb/>
所之其後七十餘年聞人於流沙之國西見之王不常<lb/>
行彭祖之術得夀三百歳氣力丁壯如五十時得鄭女<lb/>
妖婬王失道而殂俗間言傳彭祖之道殺人者由於王<lb/>
禁之故也後有黄山君者修彭祖之術數百年猶有少<lb/>
容彭祖既去乃追論其言以為彭祖經<hi>出神仙傳</hi>
<pb n="KR3l0118_WYG_002-8a"/>
　　　　魏伯陽<lb/>
魏伯陽者吳人也本髙門之子而性好道術後與弟子<lb/>
三人入山作神丹丹成知弟子心懐未盡乃試之曰丹<lb/>
雖成然先宜與犬試之若犬飛然後人可服耳若犬死<lb/>
即不可服乃與犬食犬即死伯陽謂諸弟子曰作丹唯<lb/>
恐不成今既成而犬食之死恐是未合神明之意服之<lb/>
恐復如犬為之奈何弟子曰先生當服之否伯陽曰吾<lb/>
背違世路委家入山不得道亦恥復還死之與生吾當<lb/>
<pb n="KR3l0118_WYG_002-8b"/>
服之乃服丹入口即死弟子顧視相謂曰作丹以求長<lb/>
生服之即死當奈此何獨一弟子曰吾師非常人也服<lb/>
此而死得無意耶因乃取丹服之亦死餘二弟子相謂<lb/>
曰所以得丹者欲求長生耳今服之即死焉用此為不<lb/>
服此藥自可更得數十嵗在世間也遂不服乃共出山<lb/>
欲為伯陽及死弟子求棺木二子去後伯陽即起將所<lb/>
服丹内死弟子及白大口中皆起弟子姓虞遂皆仙去<lb/>
道逢入山伐木人乃作手書與鄉里人寄謝二弟子乃<lb/>
<pb n="KR3l0118_WYG_002-9a"/>
始懊恨伯陽作參同契五行相𩔖凡三卷其説似周易<lb/>
其實假借爻象以論作丹之意而世之儒者不知神丹<lb/>
之事多作隂陽注之殊失其㫖矣<hi>出神仙傳</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_002-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二<lb/>
</p>
<p>
</p>
  </div>
</body>
</text>
</TEI>
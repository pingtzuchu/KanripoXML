<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百八十二</head> <lb/>
    <p>
<pb n="KR3l0118_WYG_182-1a"/>
欽定四庫全書<lb/>
　太平廣記卷一百八十二<lb/>
　　貢舉五<lb/>
　　　崔蠡　　　　盧肇　　　　丁稜<lb/>
　　　顧非熊　　　李徳裕　　　張濆<lb/>
　　　宣宗　　　　盧渥　　　　劉蛻<lb/>
　　　苗台符張讀　許道敏　　　崔殷夢<lb/>
　　　顔標　　　　温庭筠　　　盧彖<lb/>
<pb n="KR3l0118_WYG_182-1b"/>
　　　翁彦樞　　　劉虚白　　　封定卿<lb/>
　　　馮藻　　　　趙琮<lb/>
　　　　崔蠡<lb/>
唐崔蠡知制誥日丁太夫人憂居東都里第時尚清苦<lb/>
儉嗇四方寄遺茶藥而已不納金帛故朝賢家不異寒<lb/>
素雖名姬愛子服無輕細崔公卜兆有期居一日宗門<lb/>
士人有謁請于蠡者閽吏拒之告曰公居喪未嘗見他<lb/>
客乃曰某崔家宗門子弟又知尊夫人有卜逺之日願<lb/>
<pb n="KR3l0118_WYG_182-2a"/>
一見公公聞之延入與語直云知公居縉紳間清且約<lb/>
太夫人喪事所須不能無費某以辱孫姪之行又且貲<lb/>
用稍給願以錢三百萬濟公大事蠡見其慷慨深竒之<lb/>
但嘉納其意終却而不受此人調舉久不第亦頗有屈<lb/>
聲蠡未㡬服闋拜尚書右丞知禮部貢舉此人就試蠡<lb/>
第之為狀元衆頗驚異謂蠡之主文以公道取士崔之<lb/>
獻藝由善價成名一第則可矣首冠未為得以是人有<lb/>
吿於蠡者答曰崔某固是及第人但狀頭是某私恩所<lb/>
<pb n="KR3l0118_WYG_182-2b"/>
致耳具以前事告之於是中外始服名益重焉<hi>出芝田錄</hi>
　　　　盧肇<lb/>
李徳裕抑退浮薄奬拔孤寒於時朝貴朋黨徳裕破之<lb/>
由是結怨而絶於附㑹門無賔客唯進士盧肇宜春人<lb/>
有竒才徳裕嘗左宦宜陽肇投以文卷由此見知後隨<lb/>
計京師毎謁見待以優禮舊例禮部放榜先呈宰相㑹<lb/>
昌三年王起知舉問徳裕所欲答曰安用問所欲為如<lb/>
盧肇丁稜姚鵠豈可不與及第邪起於是依其次而放<lb/>
<pb n="KR3l0118_WYG_182-3a"/>
<hi>出玉泉子</hi>
　　　　丁稜<lb/>
盧肇丁稜之及第也先是放牓訖則須謁宰相其導啓<lb/>
詞語一出榜元者俯仰疾徐尤宜精審時肇首冠有故<lb/>
不至次乃稜也稜口吃又形體小陋迨引見即俛而致<lb/>
詞意本言稜等登科而稜赬然發汗鞠躬移時乃曰稜<lb/>
等登稜等登竟不能發其後語而罷左右皆笑翌日友<lb/>
人戯之曰聞君善筝可得聞乎稜曰無之友人曰昨日<lb/>
<pb n="KR3l0118_WYG_182-3b"/>
聞稜等登稜等登非筝聲耶<hi>出玉泉子</hi>
　　　　顧非熊<lb/>
顧非熊况之子滑稽好辯凌轢氣焰子弟為衆所怒非<lb/>
熊既為所排在舉塲垂三十年屈聲聒人耳㑹昌中陳<lb/>
商放牓上怪無非熊名召有司追牓放及第時天下寒<lb/>
進皆知勸矣詩人劉得仁賀詩曰愚為童稚時已解念<lb/>
君詩及得髙科晚須逢聖主知<hi>出摭言</hi>
　　　　李徳裕<lb/>
<pb n="KR3l0118_WYG_182-4a"/>
李徳裕以己非由科第恒嫉進士舉者及居相位貴要<lb/>
束手徳裕嘗為藩府従事日同院李評事以詞科進適<lb/>
與徳裕官同時有舉子投文軸誤與徳裕舉子既誤復<lb/>
請之曰某文軸當與及第李評事非與公也由是徳裕<lb/>
志在排斥<hi>出玉泉子</hi>
　　　　張濆<lb/>
張濆㑹昌五年陳商下狀元及第翰林覆落濆等八人<lb/>
趙渭南貽濆詩曰莫向春風訴酒杯謫仙真箇是仙才<lb/>
<pb n="KR3l0118_WYG_182-4b"/>
猶堪與世為祥瑞曾到蓬山頂上來<hi>出摭言</hi>
　　　　宣宗<lb/>
宣宗酷好進士及第毎對朝臣問及第茍有科名對者<lb/>
必大喜便問所試詩賦題目并主司姓名或有人物稍<lb/>
好者偶不中第嘆惜移時常於内自題鄉貢進士李道<lb/>
龍<hi>出盧氏雜說</hi>
　　　　盧渥<lb/>
唐陜州廡使盧渥在舉塲甚有時稱曾於滻水逆旅遇<lb/>
<pb n="KR3l0118_WYG_182-5a"/>
宣宗皇帝㣲行意其貴人斂身迴避帝揖與相見乃自<lb/>
稱進士盧渥帝請詩卷袖之乘驢而去他日對宰臣語<lb/>
及盧渥令主司擢第渥不自安恐僭冒之辱宰相問渥<lb/>
與主上有何階緣渥乃具陳因由時亦不以為忝葢事<lb/>
業亦得之矣渥後自廉察入朝知舉遇黄寇犯闕不及<lb/>
終塲趙崇大夫戯之曰出腹不生養主司也然盧家未<lb/>
嘗知舉盧相攜恥之拔為主文章不果也<hi>出北夢𤨏言</hi>
　　　　劉蛻<lb/>
<pb n="KR3l0118_WYG_182-5b"/>
荆南解比號天荒大中四年劉蛻以是府解及第時崔<lb/>
鉉作鎮以破天荒錢七十萬資蛻蛻謝書略曰五十年<lb/>
來自是人廢一千里外豈曰天荒<hi>出摭言</hi>
　　　　苗台符張讀<lb/>
苗台符六嵗能屬文聰悟無比十餘嵗博覽羣籍著皇<lb/>
心三十卷年十六及第張讀亦幼擅詞賦年十八及第<lb/>
同年進士又同佐鄭薫少師宣州幕二人常列題於西<lb/>
明寺東廊或竊注之曰一雙前進士兩箇阿孩兒台符<lb/>
<pb n="KR3l0118_WYG_182-6a"/>
十七不祿讀位至禮部侍郎<hi>出摭言</hi>
　　　　許道敏<lb/>
許道敏隨鄉薦之初獲知於時相是冬主文者將蒞事<lb/>
於貢院謁於相門相大稱其卓苦藝學宜在公𨕖主文<lb/>
受命而去許潛知其旨則磨礪以須屈指試期大掛人<lb/>
口俄有張希復員外結婚於丞相竒章公之門親迎之<lb/>
夕辟道敏為儐道敏乘其喜氣縦酒飛章搖珮髙譚極<lb/>
歡而罷無何時相敷奏不稱旨移秩他郡人情恐異主<lb/>
<pb n="KR3l0118_WYG_182-6b"/>
文不敢第於甲乙自此晦昧壈坎不復振舉繼丁家故<lb/>
垂二十載至大中六年崔璵知舉方擢於上科時有同<lb/>
年張讀一舉成事年十有九乃道敏敗於垂成之冬儐<lb/>
導張希復之子牛夫人所生也<hi>出唐闕史</hi>
　　　　崔殷夢<lb/>
崔殷夢宗人瑶門生也夷門節度使龜従之子同年首<lb/>
冠於壤壤白瑤曰夫一名男子飾身世以為美他不可<lb/>
以等將也近嵗闗試内多以假為名求適他處甚無謂<lb/>
<pb n="KR3l0118_WYG_182-7a"/>
也今乞侍郎不可循其舊轍瑶大以為然一日壤等率<lb/>
集同年詣瑤起居既坐瑶笑謂壤等曰昨得大梁相公<lb/>
書且欲崔先輩一到駿馬健僕徃復當不至稽滯幸諸<lb/>
先輩畱意壤以坐主之命無如之何<hi>出玉泉子</hi>
　　　　顔標<lb/>
鄭侍郎薰主文舉人中有顔標者薰誤謂是魯公之後<lb/>
時徐方未寕志在激勸忠烈即以標為狀元及謝恩日<lb/>
従容問及廟院標曰標寒進也未嘗有廟院薫始大悟<lb/>
<pb n="KR3l0118_WYG_182-7b"/>
塞黙而已尋為無名子所嘲曰主司頭腦太冬烘錯認<lb/>
顔標作魯公<hi>出摭言</hi>
　　　　温庭筠<lb/>
温庭筠燈燭下未嘗起草但籠袖凭几毎賦一韻一吟<lb/>
而已故塲中號為温八吟<hi>出摭言</hi>
　　　　盧彖<lb/>
崔沆及第年為主罰錄事同年盧彖俯近關讌堅請假<lb/>
徃洛下拜慶既而淹緩久之及同年讌於曲江亭子彖<lb/>
<pb n="KR3l0118_WYG_182-8a"/>
以雕幰載妓㣲服嚲鞚縦觀於側遽為團司所發沆判<lb/>
之略曰深攙席帽宻映氊車紫陌尋春便隔同年之面<lb/>
青雲得路可知異日之心<hi>出摭言</hi>
　　　　翁彦樞<lb/>
翁彦樞蘇州人應進士舉有僧與彦樞同鄉里出入故<lb/>
相國裴公坦門下以其年耄優惜之雖中門内亦不禁<lb/>
其出入手持貫珠閉目以誦佛經非寢食未嘗輟也坦<lb/>
主文柄入貢院子勛質日議牓于私室僧多處其間二<lb/>
<pb n="KR3l0118_WYG_182-8b"/>
子不之虞也其擬議名氏迨與奪進退僧悉熟之矣歸<lb/>
寺而彦樞訪焉僧問彦樞將來得失之耗彦樞具對以<lb/>
無有成遂狀僧曰公成名須第㡬人彦樞謂僧戯已答<lb/>
曰第八人足矣即復徃裴氏之家二子所議如初僧忽<lb/>
張目謂之曰侍郎知舉邪郎君知舉邪夫科第國家重<lb/>
事朝廷委之侍郎意者欲侍郎剗革前弊孤平得路今<lb/>
之與奪率由郎君侍郎寕偶人邪且郎君所與者不過<lb/>
權豪子弟未嘗以一平人藝士議之郎君可乎即屈其<lb/>
<pb n="KR3l0118_WYG_182-9a"/>
指自首至末不差一人其豪族私讎曲折畢中二子所<lb/>
諱勛等大懼即問僧所欲且以金帛啗之僧曰貧僧老<lb/>
矣何用金帛為有鄉人翁彦樞者徒要及第耳勛等曰<lb/>
即列在丙科僧曰非第八人不可也勛不得已許之僧<lb/>
曰與貧僧一文書來彦樞其年及第竟如其言<hi>出玉泉子</hi>
　　　　劉虚白<lb/>
劉虚白與裴坦早同硯席坦主文虚白猶是舉子試雜<lb/>
文日簾前獻一絶句云二十年前此夜中一般燈燭一<lb/>
<pb n="KR3l0118_WYG_182-9b"/>
般風不知嵗月能多少猶著麻衣待至公孟棨年長於<lb/>
魏公放牓日棨出行曲謝沆泣曰先輩吾師也沆泣棨<lb/>
亦泣棨出入塲籍三十年長孫籍與張公舊交公兄呼<lb/>
籍公嘗諷其改圖籍曰朝聞道夕死可矣<hi>出摭言</hi>
　　　　封定卿<lb/>
大中後進士尤盛封定卿丁茂珪舉子與其交者必先<lb/>
登第而二公各二十舉方成名何進退之相懸也先是<lb/>
李都崔雍孫瑝鄭嵎四君子蒙其眄睞者因是進昇故<lb/>
<pb n="KR3l0118_WYG_182-10a"/>
曰欲得命通問瑝嵎都雍<hi>出北夣瑣言</hi>
　　　　馮藻<lb/>
唐馮藻常侍宿之子涓之叔父世有科名藻文彩不髙<lb/>
酷愛名第已十五舉有相識道士謂曰某曾入静觀之<lb/>
此生無名第但有官職也亦未之信更應十舉已二十<lb/>
五舉矣姻親勸令罷舉且謀官藻曰譬如一生無成更<lb/>
誓五舉無成遂三十舉方就仕宦厯卿監峽牧終於騎<lb/>
省<hi>出北夢𤨏言</hi>
<pb n="KR3l0118_WYG_182-10b"/>
　　　　趙琮<lb/>
趙琮妻父為鍾陵大將琮以久隨計不第窮悴甚妻族<lb/>
益相薄雖妻父母不能不然也一日軍中髙㑹州郡謂<lb/>
之春設者大將家相率列棚以觀之其妻雖貧不能無<lb/>
徃然所服故敝衆以帷隔絶之設方酣廉使忽馳吏呼<lb/>
將將驚且懼既至廉使臨軒手持一書笑曰趙琮得非<lb/>
君子壻乎曰然乃告之適報至已及第矣即授所持書<lb/>
乃牓也將遽以榜歸呼曰趙即及第矣妻之族即撤去<lb/>
<pb n="KR3l0118_WYG_182-11a"/>
帷障相與同席競以簪服而慶遺焉<hi>出玉泉子</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_182-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百八十二<lb/>
</p>
<p>
</p>
  </div>
</body>
</text>
</TEI>
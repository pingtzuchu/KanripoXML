<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百十五</head> <lb/>
    <p>
<pb n="KR3l0118_WYG_215-1a"/>
欽定四庫全書<lb/>
　太平廣記卷二百十五<lb/>
　　算術一<lb/>
　　　鄭𤣥　　　　真𤣥兎　　　曹元理<lb/>
　　　趙逹　　　　貞觀祕記　　一行<lb/>
　　　邢和璞　　　滿師　　　　馬處謙<lb/>
　　　袁𢎞禦<lb/>
　　　　鄭𤣥<lb/>
<pb n="KR3l0118_WYG_215-1b"/>
漢鄭𤣥在馬融門下三年不相見髙足弟子傳授而已<lb/>
常算渾天不合問諸弟子弟子莫能解或言𤣥融召令<lb/>
算一轉便決衆咸駭服及𤣥業成辭歸融心忌焉𤣥亦<lb/>
疑有追者乃坐橋下在水上據屐融果轉式逐之告左<lb/>
右曰𤣥在土下水上而據木此必死矣遂罷追𤣥竟以<lb/>
免一説鄭康成師馬融三載無聞融鄙而遣還𤣥過樹<lb/>
隂假寐見一老父以刀開腹心謂曰子可以學矣於是<lb/>
寤而即返遂精洞典籍融歎曰詩書禮樂皆已東矣潛<lb/>
<pb n="KR3l0118_WYG_215-2a"/>
欲殺𤣥𤣥知而竊去融推式以算𤣥𤣥當在土木上躬<lb/>
騎馬襲之𤣥入一橋下俯伏柱上融踟蹰橋側云土木<lb/>
之間此則當矣有水非也從此而歸𤣥用免焉<hi>出異苑</hi>
又鄭康成以永建二年七月戊寅生𤣥八九嵗能下算<lb/>
乘除年十一二隨母還家臘日宴㑹同時十許人皆美<lb/>
服盛飾語言通了𤣥獨漠然狀如不及母私督數之乃<lb/>
曰此非𤣥之所志也<hi>出𤣥列傳</hi>
　　　　真𤣥兎<lb/>
<pb n="KR3l0118_WYG_215-2b"/>
漢安定皇甫嵩真𤣥兎曹元理並善算術皆成帝時人<lb/>
真常自算其年夀七十三於綏和元年正月二十五日<lb/>
晡時死書其屋壁以記之二十四日晡時死其妻曰見<lb/>
算時常下一算欲以告之慮脱有㫖故不告今果先一<lb/>
日也真又曰北邙青塜上孤檟之西四丈所鑿之入七<lb/>
尺吾欲𦵏此地及真死依言往掘得古時空槨即以𦵏<lb/>
焉<hi>出西京雜記</hi>
　　　　曹元理<lb/>
<pb n="KR3l0118_WYG_215-3a"/>
曹元理嘗從真𤣥兎友人陳廣漢廣漢曰吾有二囷米<lb/>
忘其碩數子為吾計之元理以食箸十餘轉曰東囷七<lb/>
百四十九石二斗七合西囷六百九十七石八斗遂大<lb/>
署囷門後出米西囷六百九十七石七斗九升中有一<lb/>
䑕大堪一升東囷不差圭合元理後嵗復遇廣漢廣漢<lb/>
以米數告之元理以手擊牀曰遂不知䑕之食米不如<lb/>
剥面皮矣廣漢為之取酒鹿脯數臠元理復算曰甘蔗<lb/>
二十五區應收一千五百三十六枚蹲䲭三十七畆應<lb/>
<pb n="KR3l0118_WYG_215-3b"/>
收六百七十三石千牛産二百犢萬雞將五萬雛羊豕<lb/>
鵝鴨皆道其數果蓏殽核悉知其所乃曰此資業之廣<lb/>
何供具之褊廣漢慙曰有倉卒客無倉卒主人元理曰<lb/>
爼上蒸肫一頭厨中荔枝一盤皆可以為設廣漢再拜<lb/>
謝罪入取盡日為歡其術後傳南季南季傳項滔項滔<lb/>
傳子陸皆得其分數而失其𤣥妙焉<hi>出西京雜記</hi>
　　　　趙逹<lb/>
吳太平二年長沙大饑殺人不可勝數孫權使趙逹占<lb/>
<pb n="KR3l0118_WYG_215-4a"/>
之云天地川澤相通如人四體鼻衂灸脚而愈今餘干<lb/>
水口已暴起一洲形如鼈食彼郡風氣可祠而掘之權<lb/>
乃遣人祭以太牢斷其背故老傳云饑遂止其水在饒<lb/>
州餘干縣也<hi>出洽聞記</hi>
　　　　貞觀祕記<lb/>
唐貞觀中祕記云唐三世後有女主武王代有天下太<lb/>
宗宻召李淳風訪之淳風奏言臣據𤣥象推算已定其<lb/>
人已生在陛下宫内從今不滿四十年當有天下誅殺<lb/>
<pb n="KR3l0118_WYG_215-4b"/>
子孫殆盡太宗曰疑似者殺之何如淳風曰天之所命<lb/>
必無禳避之法王者不死枉及無辜且據占已長成在<lb/>
陛下宫内為眷屬更四十年又當衰老老則仁慈恐傷<lb/>
陛下子孫不多今若殺之為讎更生少壯必加嚴毒為<lb/>
害轉甚遂止<hi>出感定録</hi>
　　　　一行<lb/>
沙門一行俗姓張名遂郯公公謹之曾孫年少出家以<lb/>
聰敏學行見重於代𤣥宗詔於光文殿改撰歴經後又<lb/>
<pb n="KR3l0118_WYG_215-5a"/>
移就麗正殿與學士參校一行乃撰開元大衍厯一卷<lb/>
厯議十卷厯成十二卷厯書二十四卷七政長厯三卷<lb/>
凡五部五十卷未及奏上而卒張説奏上之詔令行用<lb/>
初一行造黄道游儀以進御製游儀銘付太史監將向<lb/>
靈臺上用以測候分遣太史官大相元太等馳驛往安<lb/>
南朗兗等州測候日影同以二分二至之日午時量日<lb/>
影皆數年方定安南極髙二十一度六分冬至日影長<lb/>
七尺九寸二分春秋二分長二尺九寸三分夏至日在<lb/>
<pb n="KR3l0118_WYG_215-5b"/>
表南三寸一分蔚州横野軍北極髙四十度冬至日影<lb/>
長一丈五尺八分春秋二分長六尺六寸二分夏至影<lb/>
在表北二尺二寸九分此二所為中土南北之極朗兗<lb/>
太原等州並差互不同一行用勾股法算之云大約南北極<lb/>
相去才八萬餘里修厯人陳𤣥景亦善算歎曰古人云<lb/>
以管窺天以蠡測海以為不可得而致也今以丈尺之<lb/>
術而測天地之大豈可得哉若依此而言則天地豈得<lb/>
為大也其後參挍一行厯經並精宻迄今行用<hi>出大唐新語</hi>
<pb n="KR3l0118_WYG_215-6a"/>
　　　　邢和璞<lb/>
邢和璞好黄老之道善心算作潁陽書疏有叩竒旋入<lb/>
空或言有草初未嘗覩叚成式見山人鄭昉説崔司馬<lb/>
者寄居荆州與邢有舊崔病積年且死心常恃於邢崔<lb/>
一日覺卧室北牆有人斸聲命左右視之都無所見卧<lb/>
空室之北家人所居也如此七日斸不已牆忽透明如<lb/>
一粟問左右復不見經一日穴大如盤崔窺之牆外乃<lb/>
野外耳有數人荷鍬钁立於穴側崔問之皆云邢真人<lb/>
<pb n="KR3l0118_WYG_215-6b"/>
處分開此司馬厄重倍費功力有頃導騶五六悉平幘<lb/>
朱衣辟曰真人至見邢輿中白幍垂綬執五明扇侍衛<lb/>
數十去穴數步而止謂崔曰公算盡僕為公再三論得<lb/>
延一紀自此無苦也言畢壁合如舊旬日病愈又曾居<lb/>
終南好道者多卜築依之崔曙年少亦隨焉伐薪汲泉<lb/>
皆是名士邢嘗謂其徒曰三五日有一異客君等可為<lb/>
予各辦一味也數日備諸水陸遂張筵於一亭戒無妄<lb/>
窺衆皆閉戸不敢謦欬邢下山延一客長五尺濶三尺<lb/>
<pb n="KR3l0118_WYG_215-7a"/>
首居其半緋衣寛博横執象笏其睫踈長色若削𤓰鼓<lb/>
髯大笑吻角侵耳與邢劇談多非人間事故也崔曙不<lb/>
耐因走而過庭客熟視顧邢曰此非泰山老師耶應曰<lb/>
是客復曰更一轉則失之千里矣可惜及暮而去邢命<lb/>
崔曙謂曰向客上帝戲臣也言泰山老師頗記無崔垂<lb/>
泣言某實泰山老師後身不復憶少常聽先人言之房<lb/>
琯太尉祈邢算終身之事邢言若由東南止西北禄命<lb/>
卒矣降魄之處非館非寺非途非署病起於魚飱休材<lb/>
<pb n="KR3l0118_WYG_215-7b"/>
龜兹板後房自袁州除漢州罷歸至閬州舍於紫極宫<lb/>
適顧工治木房怪其木理成形問之道士稱數月前有<lb/>
賈客施數斷龜兹板今治為屠蘇也房始憶邢之言有<lb/>
頃刺史具鱠邀房房歎曰邢君神人也乃具白於刺史<lb/>
且以龜兹板為託其夕病鱠而終<hi>出酉陽雜爼</hi>
　　　　滿師<lb/>
西京太平坊法夀寺有滿師善九宫大理卿王璿嘗問<lb/>
之師云公某月當改官似是中書門下甚近玉階璿自<lb/>
<pb n="KR3l0118_WYG_215-8a"/>
謂黄門侍郎未可得也給舍又已過矣後果改為金吾<lb/>
將軍常侍玉階滿公又云王鉷一家盡成白骨有所尅<lb/>
皆騐<hi>闕</hi>
　　　　馬處謙<lb/>
扶風馬處謙病瞽厥父俾其學易以求衣食嘗於安陸<lb/>
鬻筮自給有一人謁筮謂馬生曰子之筮未臻其妙我<lb/>
有祕法子能從我學之乎馬生乃隨往郡境有陶仙觀<lb/>
受星算之訣凡一十七行因請其爵里乃云胡其姓而<lb/>
<pb n="KR3l0118_WYG_215-8b"/>
恬其名誡之曰子有官禄終至五十二嵗幸勿道我行<lb/>
止於王侯之門馬生得訣言事甚騐趙匡明棄荆入蜀<lb/>
因隨至成都王先主嘗令杜光庭先生宻問享夀幾何<lb/>
對曰主上受元陽之氣四斤八兩果七十二而崩四斤<lb/>
八兩即七十二兩也馬生官至中郎金紫亦五十二而<lb/>
殞<hi>出北夢𤨏言</hi>
　　　　袁𢎞禦<lb/>
後唐袁𢎞禦為雲中從事尤精算術同府令算庭下桐<lb/>
<pb n="KR3l0118_WYG_215-9a"/>
樹葉數即自起量樹去地七尺圍之取圍徑之數布算<lb/>
良乆曰苦于葉衆不能覆命撼去二十二葉復使算曰<lb/>
已少向者二十一葉矣審視之兩葉差小止當一葉耳<lb/>
節度使張敬逹有二玉椀𢎞禦量其廣深算之曰此椀<lb/>
明年五月十六日已時當破敬逹聞之曰吾敬藏之能<lb/>
破否即命貯大籠藉以衣絮鏁之庫中至期庫屋梁折<lb/>
正壓其籠二椀俱碎太僕少卿薛文美同府親見<hi>出稽神録</hi>
　<lb/>
<pb n="KR3l0118_WYG_215-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百十五<lb/>
</p>
<p>
</p>
  </div>
</body>
</text>
</TEI>
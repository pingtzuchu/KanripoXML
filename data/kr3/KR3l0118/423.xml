<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百二十三</head>
    <p>
<pb n="KR3l0118_WYG_423-1a"/>
欽定四庫全書<lb/>
　太平廣記卷四百二十三　宋　李昉等　編<lb/>
　　龍六<lb/>
　　　盧君暢　　　元義方　　　平昌井<lb/>
　　　虎頭骨　　　法善寺　　　龍廟<lb/>
　　　豢龍者　　　孔威　　　　華隂湫<lb/>
　　　崔道樞　　　金龍子　　　黄馴<lb/>
　　　臨漢豕　　　燒龍　　　　栁翁<lb/>
<pb n="KR3l0118_WYG_423-1b"/>
　　　　盧君暢<lb/>
故東都留守判官祠部郎中范陽盧君暢為白衣時僑<lb/>
居漢上嘗一日獨驅郊野見二白犬腰甚長而其臆豐<lb/>
飄然若墜俱馳走田間盧訝其異於常犬因立馬以望<lb/>
俄而其犬俱跳入於一湫中已而湫浪汎騰旋有二白<lb/>
龍自湫中起雲氣噎空風雷大震盧懼甚鞭馬而歸未<lb/>
及行數里衣盡沾濕方悟二犬乃龍也<hi>出宣室志</hi>
　　　　元義方<lb/>
<pb n="KR3l0118_WYG_423-2a"/>
元義方使新羅發雞林州遇海島中有泉舟人皆汲飲<lb/>
之忽有小蛇自泉中出海師遽曰龍怒遂發未數里風<lb/>
雲雷電皆至三日三夜不絶及雨霽見逺㟁城邑乃萊<lb/>
州<hi>出國史𥙷</hi>
　　　　平昌井<lb/>
平昌城舊與荆水通有神出入焉故曰龍城外國有寺<lb/>
曰咀呵羅寺有神龍往米倉中奴取米龍輙却奴若常<lb/>
取米龍即不與倉中米若盡奴向龍拜倉即盈溢<hi>出外國事</hi>
<pb n="KR3l0118_WYG_423-2b"/>
　　　　虎頭骨<lb/>
南中旱即以長繩繫虎頭骨投有龍處入水即數人牽<lb/>
制不定俄頃雲起潭中雨亦隨降<hi>出尚書故實</hi>
　　　　法善寺<lb/>
政陽郡東南有法善寺去郡逺百里而正居渭水西唐<lb/>
元和末寺僧有頻夢一白龍者自渭水來止於佛殿西<lb/>
楹蟠遶且乆乃直東而去眀日則雨如是者數矣其僧<lb/>
異之因語於人人曰福地盖神祗所居固龍之宅也而<lb/>
<pb n="KR3l0118_WYG_423-3a"/>
佛寺亦為龍所依焉故釋氏有天龍八部其義在矣况<lb/>
郊野外寺殿宇清敞為龍之止不亦宜乎願以土龍置<lb/>
於寺楹間且用識其夢也僧召工合土為偶龍具告其<lb/>
狀而於殿西楹置焉功畢甚得雲間勢蜿蜒鱗鬛曲盡<lb/>
其妙雖丹青之巧不能加也至長慶初其寺居人有偃<lb/>
於外門者見一物從西軒直出飄飄然若升雲狀飛馳<lb/>
出寺望渭水而去夜將分始歸西軒下細而視之果白<lb/>
龍也明日因告寺僧僧竒之又數日寺僧盡赴村民㑹<lb/>
<pb n="KR3l0118_WYG_423-3b"/>
齋去至午方歸因入殿視像龍已失矣寺僧且歎且異<lb/>
相顧語曰是龍也雖假以土尚能變化無方去莫知其<lb/>
適來莫究其自果靈物乎及晚有隂雲起於渭水俄而<lb/>
將逼殿宇忽有一物自雲中躍而出指西軒以入寺僧<lb/>
驚懼且視之乃見像龍已在西楹上廹而觀之其龍鬐<lb/>
鬛鱗角若盡沾濕自是因以鐡鎖系之其後里中有旱<lb/>
澇祈禱之應若影響<hi>出宣室志</hi>
　　　　龍廟<lb/>
<pb n="KR3l0118_WYG_423-4a"/>
汾水貫太原而南注水有二橋其南橋下嘗有龍見由<lb/>
是架龍廟於橋下故相國令狐楚居守北都時有一龍<lb/>
自廟中出傾都士女皆縱觀近食頃方拏奮而去旋有<lb/>
震雷暴雨焉又明年秋汾水延溢有一白蛇自廟中出<lb/>
既出而廟屋摧圯其橋亦壊時唐太和初也<hi>出宣室志</hi>
　　　　豢龍者<lb/>
牛僧孺鎮襄州日以乆旱祈禱無應有處士自云豢龍<lb/>
者公請致雨處士曰江漢間無龍獨一湫泊中有之黒<lb/>
<pb n="KR3l0118_WYG_423-4b"/>
龍也强驅逐之慮為災難制公固命之果有大雨漢水<lb/>
漫漲漂溺萬户處士懼罪亦亡去<hi>出尚書故實</hi>
　　　　孔威<lb/>
唐咸通末舒州刺史孔威進龍骨一具因有表錄其事<lb/>
狀云州之桐城縣善政鄉百姓胡舉有青龍鬭死於庭<lb/>
中時四月尚有繭箔在庭忽雲雷暴起聞雲中擊觸聲<lb/>
血如釃雨灑繭箔上血不汙箔漸旋結聚可拾置掌上<lb/>
須臾令人冷痛入骨初龍拖尾及地繞一泔桶即騰身<lb/>
<pb n="KR3l0118_WYG_423-5a"/>
入雲及雨悉是泔也龍既死剖之喉中有大瘡凡長十<lb/>
餘尺身尾相半尾本𥚹薄鱗鬛皆魚唯有鬚長二丈有<lb/>
足有赤膜翳之雙角各長二丈其腹相自齟齬時遣大<lb/>
雲倉使督送州而以肉重不能全舉乃剸之為數十段<lb/>
載之赴官<hi>出唐年𥙷錄</hi>
　　　　華隂湫<lb/>
唐咸通九年春華隂縣南十里餘一夕風雷暴作有龍<lb/>
移湫自逺而至先其崕㟁髙無貯水之處此夕徙開數<lb/>
<pb n="KR3l0118_WYG_423-5b"/>
十丈小山東西直南北峰巒草𣗳一無所傷碧波廻塘<lb/>
湛若疏鑿京洛行旅無不枉道就觀有好事者自輦轂<lb/>
蒲津相率而至車馬不絶音逮於累日京城南靈應䑓<lb/>
有三娘湫與炭谷相近水波澄眀莫測深淺每秋風揺<lb/>
落常有草木之葉飄於其上雖片葉纎芥必飛禽銜而<lb/>
去禱祈者多致花細錦綺之𩔖啓視投之歘然而没乾<lb/>
符初有朝士數人同遊於終南山遂及湫所因話靈應<lb/>
之事其間不信者試以木石投之尋有巨魚躍出波心<lb/>
<pb n="KR3l0118_WYG_423-6a"/>
鱗甲如雪俄而風雨晦暝車馬㡬為暴水所漂爾後人<lb/>
愈敬服莫有犯者<hi>出劇談錄</hi>
　　　　崔道樞<lb/>
唐中書舍人韋顔子壻崔道樞舉進士者屢矣一年春<lb/>
下第歸寜漢上所居因井渫得鯉魚一頭長五尺鱗鬛<lb/>
金色其目光射人衆視異於常魚令僕者投于江中道<lb/>
樞與表兄韋氏密備鼎俎烹而食之經信宿韋得疾暴<lb/>
卒有碧衣使人引至府舎𪠘宇頗甚嚴肅既入門見㕔<lb/>
<pb n="KR3l0118_WYG_423-6b"/>
事有女子戴金翠冠著紫繡衣據案而坐左右侍者皆<lb/>
黄衫巾櫛如宫内之飾有一吏人從後執簿領出及軒<lb/>
陛間付雙鬟青衣置于繡衣案上吏引韋生東廡曹署<lb/>
理殺魚之狀韋引過道樞云非某之罪吏曰此雨龍也<lb/>
若潛伏於江海湫湄雖為人所食即從而可辨矣但昨<lb/>
者得之於井中崔氏與君又非愚昧殺而食之俱難獲<lb/>
免然君且還試與崔君廣為佛道功徳庶㡬稍减其過<lb/>
自兹浹旬當復相召韋忽然而寤且以所説話於親屬<lb/>
<pb n="KR3l0118_WYG_423-7a"/>
命道樞具述其事道樞雖懐憂廹亦未深信纔及旬餘<lb/>
韋生果殁韋乃道樞之姑子也數日後寄魂於母云已<lb/>
因殺魚獲罪所至之地即水府非乆當受重譴可急修<lb/>
黄籙道齋尚冀得寛刑辟表弟之過亦成矣今夕當自<lb/>
知其事韋母泣告道樞及暝昏然而寢復見碧衣人引<lb/>
至公署俱是韋氏之所述俄有吏執黒紙丹文書字立<lb/>
道樞於屏側疾趨而入俄見繡衣舉筆而書訖吏接之<lb/>
而出令道樞覽之其初云崔道樞官至三品夀至八十<lb/>
<pb n="KR3l0118_WYG_423-7b"/>
後有判云所害雨龍事闗天府原之不可案罪急追所<lb/>
有官爵並皆削除年亦减一半時道樞冬季其母方修<lb/>
崇福力纔及春首抱疾數日而終時崔妻孥咸在京師<lb/>
韋顔備述其事舊傳䕫及牛渚磯是水府未詳道樞所<lb/>
至何許<lb/>
　　　　金龍子<lb/>
唐昭宗文徳二年正朔御武徳殿有紫氣出於昭徳殿<lb/>
東隅鬱鬱如烟令大内留後司尋其所出得金龍子一<lb/>
<pb n="KR3l0118_WYG_423-8a"/>
枚長五寸許羣臣稱賀帝曰朕不以金龍為祥瑞以偃<lb/>
息干戈為祥瑞卿等各宜盡忠以體朕懐門下奏請改<lb/>
文徳二年為龍紀元年<hi>出大唐雜記</hi>
　　　　黄馴<lb/>
荆州當陽縣倚山為廨宇内有井極深井中有龍窠旁<lb/>
入不知㡬許欲晴霽及將雨往往有雲氣自井而出唐<lb/>
光化中有道士稱自商山來入井中取龍窠及草藥而<lb/>
去其後有令黄馴者到任之後常繫馬於井旁滓穢流<lb/>
<pb n="KR3l0118_WYG_423-8b"/>
漬盡入於井中或有譏之者飾辭以對嵗餘馴及馬皆<lb/>
瞽<hi>出錄異記</hi>
　　　　臨漢豕<lb/>
卭州臨漢縣内有湫往往人見牝豕出入號曰母豬龍<lb/>
湫唐天復四年蜀城大旱因使守宰躬往靈跡求雨於<lb/>
時邑長具牢醴命邑宰偕往祭之三奠迨終乃張筵於<lb/>
湫上以神胙客坐於烈日鋪席以湫為上每酒廵至湫<lb/>
上黒氣如雲氛氲直上狂電煜然𤣥雲陡闇雨雹立至<lb/>
<pb n="KR3l0118_WYG_423-9a"/>
令長與寮吏鼓舞去盖蒙濕而歸翌日此一境雨足他<lb/>
邑依然赤地焉夫人之至誠則龍畜亦能感動享徳濟<lb/>
旱勿謂不智<hi>出北夢瑣言</hi>
　　　　燒龍<lb/>
大江之南蘆荻之間往往燒起龍唐天復中澧州葉源<lb/>
村民鄧氏子燒畬柴草積於天井山中穴也火勢既盛<lb/>
龍突出騰在半空縈𢃄為火所燎風力益壯狂焰彌熾<lb/>
擺之不落竟以仆地而斃長亘數百歩村民徙居而避<lb/>
<pb n="KR3l0118_WYG_423-9b"/>
之朱梁末辰州民向氏因燒起一龍四面風雷急雨不<lb/>
能撲㓕尋為煨燼而角不化瑩白如玉向氏寶而藏之<lb/>
湖南行軍髙郁酧其價而强取於時術士曰髙司馬其<lb/>
禍乎安用不祥之物以速之俄而被誅<hi>出北夢瑣言</hi>
　　　　栁翁<lb/>
天祐中饒州有栁翁常乗小舟釣鄱陽江中不知其居<lb/>
處妻子亦不見其飲食凡水族之𩔖與山川之深逺者<lb/>
無不周知之鄱陽人漁釣者咸諮訪而後行吕師造為<lb/>
<pb n="KR3l0118_WYG_423-10a"/>
刺史修城掘濠至城北則雨止後則晴或問柳翁翁曰<lb/>
此下龍穴也震動其上則龍不安而出穴龍出則雨矣<lb/>
掘之不已必得其穴則霖雨方將為患矣既深數丈果<lb/>
得方木長數十尺交搆疊之累積數十重其下霧氣衝<lb/>
人不可入而止其木皆腥涎縈之刻削平正非人力所<lb/>
及自是果霖雨為患吕氏諸子將網魚于鄱陽江召問<lb/>
栁翁翁指南㟁一處今日唯此處有魚然有一小龍在<lb/>
焉諸子不信網之果大獲舟中以巨盆貯之中有一鱓<lb/>
<pb n="KR3l0118_WYG_423-10b"/>
魚長一二尺雙目精眀有二長鬚繞盆而行羣魚皆翼<lb/>
從之將至北岸遂失所在栁翁竟不知所終<hi>出稽神錄</hi>
　<lb/>
　<lb/>
　<lb/>
　<lb/>
　<lb/>
　太平廣記卷四百二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷十三</head> <lb/>
    <p>
<pb n="KR3l0118_WYG_013-1a"/>
欽定四庫全書<lb/>
　太平廣記卷十三<lb/>
　　神仙十三<lb/>
　　　茅君　　　　孔安國　　　尹軌<lb/>
　　　介象　　　　蘇仙公　　　成仙公<lb/>
　　　郭璞　　　　尹思<lb/>
　　　　茅君<lb/>
茅君者幽州人學道於齊二十年道成歸家父母見之<lb/>
<pb n="KR3l0118_WYG_013-1b"/>
大怒曰汝不孝不親供養尋求妖妄流走四方欲笞之<lb/>
茅君長跪謝曰某受命上天當應得道事不兩遂違逺<lb/>
供養雖日多無益今乃能使家門平安父母壽考其道<lb/>
已成不可鞭辱恐非小故父怒不已操杖向之適欲舉<lb/>
杖杖即摧成數十段皆飛如弓激矢中壁壁穿中柱柱<lb/>
陷父乃止茅君曰向所言正慮如此邂逅中傷人耳父<lb/>
曰汝言得道能起死人否茅君曰死人罪重惡積不可<lb/>
得生横傷短折即可起耳父使為之有驗茅君弟在宦<lb/>
<pb n="KR3l0118_WYG_013-2a"/>
至二千石當之官鄉里送者數百人茅君亦在座乃曰<lb/>
余雖不作二千石亦當有神靈之職某月某日當之官<lb/>
賓客皆曰願奉送茅君曰顧肯送誠君甚厚意但當空<lb/>
来不須有所損費吾當有以供待之至期賓客並至大<lb/>
作宴㑹皆青縑帳幄下鋪重白氊竒饌異果芬芳羅列<lb/>
妓女音樂金石俱奏聲震天地聞於數里隨從千餘人<lb/>
莫不醉飽及迎官来文官則朱衣素帶數百人武官則<lb/>
甲兵旌旗器仗耀日結營數里茅君與父母親族辭别<lb/>
<pb n="KR3l0118_WYG_013-2b"/>
乃登羽蓋車而去麾幡蓊鬱驂虬駕虎飛禽翔獸躍覆<lb/>
其上流雲彩霞霏霏繞其左右去家十餘里忽然不見<lb/>
逺近為之立廟奉事之茅君在帳中與人言語其出入<lb/>
或發人馬或化為白鶴人有病者往請福常煮雞子十<lb/>
枚以内帳中須臾一一擲出還之歸破之若其中黄者<lb/>
病人當愈若有土者即不愈常以此為候<hi>出神仙傳</hi>
　　　　孔安國<lb/>
孔安國者魯人也常行氣服鉛丹年三百嵗色如童子<lb/>
<pb n="KR3l0118_WYG_013-3a"/>
𨼆潛山弟子隨之數百人每斷榖入室一年半復出益<lb/>
少其不入室則飲食如常與世人無異安國為人沉重<lb/>
尤寳惜道要不肯輕傳其奉事者五六年審其為人志<lb/>
性乃傳之有陳伯者安樂人也求事安國安國以為弟<lb/>
子留三年知其執信乃謂之曰吾亦少更勤苦尋求道<lb/>
術無所不至遂不能得神丹八石登天之法惟受地仙<lb/>
之方適可以不死而昔事海濵漁父漁父者故越相范<lb/>
蠡也乃易姓名𨼆以避凶世哀我有志授我秘方服餌<lb/>
<pb n="KR3l0118_WYG_013-3b"/>
之法以得度世則大伍司誠子期姜伯塗山皆千嵗之<lb/>
後更少壮吾受道以来服藥三百餘年以其一方授崔<lb/>
仲卿卿年八十四服来已三十三年矣視其肌體氣力<lb/>
甚徤鬚髪不白口齒完堅子往與相見事之陳伯遂徃<lb/>
事之受其方亦度世不老又有張合妻年五十服之反<lb/>
如二十許人一縣怪之八十六生一男又敎數人皆四<lb/>
百嵗後入山去亦有不度世者由於房中之術故也<hi>出神</hi>
<hi>仙傳</hi>
<pb n="KR3l0118_WYG_013-4a"/>
　　　　尹軌<lb/>
尹軌者字公度太原人也博學五經尤明天文星氣河<lb/>
洛䜟緯無不精微晚乃學道常服黄精華日三合計年<lb/>
數百嵗其言天下盛衰安危吉凶未嘗不效腰佩漆竹<lb/>
筒十數枚中皆有藥言可辟兵疫常與人一丸令佩之<lb/>
會世大亂鄉里多罹其難惟此家免厄又大疫時或得<lb/>
粒許大塗門則一家不病弟子黄理居陸渾山中患虎<lb/>
暴公度使其㫁木為柱去家五里四方各埋一柱公度<lb/>
<pb n="KR3l0118_WYG_013-4b"/>
即印封之虎即絶迹到五里輙還有怪鳥止屋上者以<lb/>
白公度公度為書一符著鳥所鳴處至夕鳥伏死符下<lb/>
或有人遭䘮當𦵏而貧汲汲無以辦公度過省之孝子<lb/>
遂說其孤苦公度為之愴然令求一片鈆公度入荆山<lb/>
架小屋於爐火中銷鈆以所帶藥如米大投鈆中攪之<lb/>
乃成好銀與之告曰吾念汝貧困不能營𦵏故以拯救<lb/>
慎勿多言也有人負官錢百萬身見收縛公度於富人<lb/>
借數千錢與之令致錫得百兩復銷之以藥方寸匕投<lb/>
<pb n="KR3l0118_WYG_013-5a"/>
之成金還官後到太和山中仙去也<hi>出神仙傳</hi>
　　　　介𧰼<lb/>
介象者字元則㑹稽人也學通五經博覽一家之言能<lb/>
屬文後學道入東山善度世禁氣之術能於茅上燃火<lb/>
煮雞而不燋令一里内人家炊不熟雞犬三日不鳴不<lb/>
吠令一市人皆坐不能起𨼆形變化為草木鳥獸聞有<lb/>
五丹經周旋天下尋求之不得其師乃入山精思冀遇<lb/>
神仙憊極臥石上有一虎往䑛象額象寤見虎乃謂之<lb/>
<pb n="KR3l0118_WYG_013-5b"/>
曰天使汝来侍衛我汝且停若山神使汝試我即疾去<lb/>
虎乃去象入山谷上有石子紫色光緑甚好大如雞子<lb/>
不可稱數乃取兩枚谷深不能前乃還於山中見一美<lb/>
女年十五六許顔色非常被服五綵盖神仙也象乞長<lb/>
生之方女曰子可送手中物著故處乃可汝未應取此<lb/>
物吾故止待汝象送石還見女子在前處語象曰汝血<lb/>
食之氣未盡斷榖三年更来吾止此象歸斷榖三年復<lb/>
往見此女故在前處乃以還丹經一首投象告之曰得<lb/>
<pb n="KR3l0118_WYG_013-6a"/>
此便得仙勿復他為也乃辭歸象常住弟子駱廷雅舍<lb/>
帷下屏牀中有數生論左傳義不平象傍聞之不能忍<lb/>
乃忿然為决書生知非常人宻表薦於吳主象知之欲<lb/>
去曰恐官事拘束我耳廷雅固留吳主徴至武昌甚尊<lb/>
敬之稱為介君詔令立宅供帳皆是綺繡遺黄金千鎰<lb/>
從象學𨼆形之術試還後宫出入閨闥莫有見者如此<lb/>
幻法種種變化不可勝數後告言病帝遣左右姬侍以<lb/>
美梨一奩賜象象食之須臾便死帝埋𦵏之以日中時<lb/>
<pb n="KR3l0118_WYG_013-6b"/>
死晡時已至建業所賜梨付苑吏種之吏後以表聞呉<lb/>
主即發棺視之惟一符耳帝思之與立廟時時躬往祭<lb/>
之常有白鶴来集座上遲迴復去後弟子見在盖竹山<lb/>
中顔色轉少<hi>出神仙傳</hi>
　　　　蘇仙公<lb/>
蘇仙公者桂陽人也漢文帝時得道先生早䘮所怙鄉<lb/>
中以仁孝聞宅在郡城東北出入往来不避燥濕至於<lb/>
食物不憚精麤先生家貧常自牧牛與里中小兒更日<lb/>
<pb n="KR3l0118_WYG_013-7a"/>
為牛郎先生牧之牛則徘佪側近不驅自歸餘小兒牧<lb/>
牛牛則四散跨岡越嶮諸兒問曰爾何術也先生曰非<lb/>
汝輩所知常乗一鹿先生常與母共食母曰食無鮓他<lb/>
日可往市買也先生於是以筯揷飯中㩦錢而去斯須<lb/>
即以鮓至母食去畢母曰何處買来對曰便縣市也母<lb/>
曰便縣去此百二十里道途徑嶮往来遽至汝欺我也<lb/>
欲杖之先生跪曰買鮓之時見舅在市與我語云明日<lb/>
来此請待舅至以驗虚實母遂寛之明曉舅果到云昨<lb/>
<pb n="KR3l0118_WYG_013-7b"/>
見先生便縣市買鮓母即驚駭方知其神異先生曾持<lb/>
一竹杖時人謂曰蘇生竹杖固是龍也數嵗之後先生<lb/>
灑掃門庭修餙墻宇友人曰有何邀迎答曰仙侣當降<lb/>
俄頃之間乃見天西北隅紫雲氤氲有數十白鶴飛翔<lb/>
其中翩翩然降於蘇氏之門皆化為少年儀形端美如<lb/>
十八九嵗人怡然輕舉先生歛容逢迎乃跪白母曰某<lb/>
受命當仙被召有期儀衛已至當違色養即便拜辭母<lb/>
子歔欷母曰汝去之後使我如何存活先生曰明年天<lb/>
<pb n="KR3l0118_WYG_013-8a"/>
下疾疫庭中井水簷邊橘𣗳可以代養井水一升橘葉<lb/>
一枚可療一人兼封一櫃留之有所闕乏可以扣櫃言<lb/>
之所須當至慎勿開也言畢即出門踟蹰顧望聳身入<lb/>
雲紫雲捧足羣鶴翺翔遂昇雲漢而去来年果有疾疫<lb/>
逺近悉求母療之皆以水及橘葉無不愈者有所闕乏<lb/>
即扣櫃所須即至三年之後母心疑因即開之見雙白<lb/>
鶴飛去自後扣之無復有應母年百餘嵗一旦無疾而<lb/>
終鄉人共葬之如世人之禮𦵏後忽見州東北牛脾山<lb/>
<pb n="KR3l0118_WYG_013-8b"/>
紫雲葢上有號哭之聲咸知蘇君之神也郡守鄉人皆<lb/>
就山弔慰但聞哭聲不見其形郡守鄉人苦請相見空<lb/>
中答曰出俗日久形貌殊凡若當露見誠恐驚怪固請<lb/>
不已即出半面示一手皆有細毛異常人也因請郡守<lb/>
鄉人曰逺勞見慰途徑險阻可從直路而還不須迴顧<lb/>
言畢即見橋亘嶺傍直至郡城行次有一官吏輙迴顧<lb/>
遂失橋所墮落江濵乃見一赤龍於脚下宛轉而去先<lb/>
生哭處有桂竹兩枝無風自掃其地恒淨三年之後無<lb/>
<pb n="KR3l0118_WYG_013-9a"/>
復哭聲因見白馬常在嶺上遂改牛脾山為白馬嶺自<lb/>
後有白鶴来止郡城東北樓上人或挟彈彈之鶴以爪<lb/>
攫樓板似漆書云城郭是人民非三百甲子一来歸吾<lb/>
是蘇君彈何為至今修道之人每至甲子日焚香禮於<lb/>
仙公之故第也<hi>出神仙傳</hi>
又一說云蘇耽者桂陽人也少以至孝著稱母食欲得<lb/>
魚羮耽出湘州市買去家一千四百里俄頃便返耽叔<lb/>
父為州吏於市見耽因書還家家人大驚耽後白母耽<lb/>
<pb n="KR3l0118_WYG_013-9b"/>
受命應仙方違逺供養以兩盤留家中若須食扣小盤<lb/>
欲得錢帛扣大盤是所須皆立至鄉里共怪其如此白<lb/>
官遣吏檢盤無物而耽母用之如神先是耽初去時云<lb/>
今年大疫死者略半家中井水飲之無恙果如所言闔<lb/>
門元吉母年百餘嵗終聞山上有人哭聲服除乃止百<lb/>
姓為之立祠<hi>出洞仙傳</hi>
　　　　成仙公<lb/>
成仙公者諱武丁桂昜臨武烏里人也後漢時年十三<lb/>
<pb n="KR3l0118_WYG_013-10a"/>
身長七尺為縣小吏有異姿少言大度不附人人謂之<lb/>
癡少有經學不授於師但有自然之性時先被使京還<lb/>
過長沙郡投郵舍不及遂宿於野𣗳下忽聞𣗳上人語<lb/>
云向長沙市藥平旦視之乃二白鶴仙公異之遂徃市<lb/>
見二人罩白傘相從而行先生遂呼之設食食訖便去<lb/>
曽不顧謝先生乃隨之行數里二人顧見先生語曰子<lb/>
有何求而隨不止先生曰僕少出陋賤聞君有濟生之<lb/>
術是以侍從耳二人相向而笑遂出玉函㸔素書果有<lb/>
<pb n="KR3l0118_WYG_013-10b"/>
武丁姓名於是與藥二丸令服之二人語先生曰君當<lb/>
得地仙遂令還家明照萬物獸聲鳥鳴悉能解之先生<lb/>
到家後縣使送餉府君府君周昕有知人之鑒見先生<lb/>
呼曰汝何姓名也對曰姓成名武丁縣司小吏府君異<lb/>
之乃留在左右久之署為文學主簿嘗與衆共坐聞羣<lb/>
雀鳴而笑之衆問其故答曰市東車翻覆米羣雀相呼<lb/>
往食遣視之信然也時郡中寮吏豪族皆怪不應引寒<lb/>
小之人以亂職位府君曰此非卿輩所知也經旬日乃<lb/>
<pb n="KR3l0118_WYG_013-11a"/>
與先生居閣直至年初元㑹之日三百餘人令先生行<lb/>
酒酒巡徧訖先生忽以盃酒向東南噀之衆客愕然怪<lb/>
之府君曰必有所以因問其故先生曰臨武縣火以此<lb/>
救之衆客皆笑明日司儀上事稱武丁不敬即遣使往<lb/>
臨武縣驗之縣人張濟上書稱元日慶集飲酒晡時火<lb/>
忽延燒㕔事從西北起時天氣清澄南風極烈見陣雲<lb/>
自西北直聳而上徑止縣大雨火即滅雨中皆有酒氣<lb/>
衆疑異之乃知先生盖非凡人也後府君令先生出郡<lb/>
<pb n="KR3l0118_WYG_013-11b"/>
城西立宅居止只有母一小弟及兩小兒比及二年先<lb/>
生告病四宿而殞府君自臨殯之經兩日猶未成服先<lb/>
生友人從臨武來於武昌岡上逢先生乘白騾西行友<lb/>
人問曰日將暮何所之也答曰暫往迷溪斯須却返我<lb/>
去向來忘大刀在户側履在雞棲上可過語家人收之<lb/>
友人至其家聞哭聲大驚曰吾向來於武昌岡逢先生<lb/>
共語云暫至迷溪斯須當返令過語家人收刀并履何<lb/>
得爾乎其家人云刀履並入棺中那應在外即以此事<lb/>
<pb n="KR3l0118_WYG_013-12a"/>
往啓府君府君遂令發棺視之不復見尸惟一青竹杖<lb/>
長七尺許方知先生託形仙去時人謂先生乘騾於武<lb/>
昌乃改為騾岡在郡西十里也<hi>出神仙傳</hi>
　　　　郭璞<lb/>
郭璞字景純河東人也周識博聞有出世之道鑒天文<lb/>
地理龜書龍圖爻象䜟緯安墓卜宅莫不窮微善測人<lb/>
鬼之情状李𢎞範林明道論景純善於遥寄綴文之士<lb/>
皆同宗之晉中興王導受其成旨以建國社稷璞盡規<lb/>
<pb n="KR3l0118_WYG_013-12b"/>
矩制度仰範太微星辰俯則河洛黄圖夫帝王之作必<lb/>
有天人之助者矣王敦鎮南州欲謀大逆乃召璞為佐<lb/>
時明帝年十五一夕集朝士問太史王敦果得天下邪<lb/>
史臣曰王敦致天子非能得天下明帝遂單騎微行直<lb/>
入姑孰城敦正與璞食璞久之不白敦敦驚曰吾今同<lb/>
議定大計卿何不即言璞曰向見日月星辰之精靈五<lb/>
嶽四海之神祗皆為導從翌衛下官震悸失守不即得<lb/>
白將軍敦使聞謂是小奚戲馬檢定非也遣三十騎追<lb/>
<pb n="KR3l0118_WYG_013-13a"/>
不及敦曰吾昨夜夢在石頭城外江中扶犂而耕占之<lb/>
璞曰大江扶犂耕亦自不成反反亦無所成敦怒謂璞<lb/>
曰卿命盡㡬何璞曰下官命盡今日敦誅璞江水暴上<lb/>
市璞尸出城南坑見璞家載棺器及送終之具已在坑<lb/>
側兩松𣗳間上有鵲巢璞逆報家書所言也謂伍伯曰<lb/>
吾年十三時於柵塘脫袍與汝吾命應在汝手中可用<lb/>
吾刀伍伯感昔念惠銜涕行法殯後三日南州市人見<lb/>
璞貨其平生服飾與相識共語非但一人敦不信開棺<lb/>
<pb n="KR3l0118_WYG_013-13b"/>
無尸璞得兵解之道今為水仙伯注山海經夏小正爾<lb/>
雅方言著遊仙詩江賦卜繇客傲洞林云晉書有傳<hi>出神</hi>
<hi>仙傳</hi>
　　　　尹思<lb/>
尹思者字小龍安定人也晉元康五年正月十五夜坐<lb/>
屋中遣兒視月中有異物否兒曰今年當大水中有一<lb/>
人𬒳蓑帶劒思目視之曰將有亂卒至兒曰何以知之<lb/>
曰月中人乃帶甲仗矛當大亂三十年復當小清耳後<lb/>
<pb n="KR3l0118_WYG_013-14a"/>
果如其言<hi>出神仙傳</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_013-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷十三<lb/>
</p>
<p>
</p>
  </div>
</body>
</text>
</TEI>
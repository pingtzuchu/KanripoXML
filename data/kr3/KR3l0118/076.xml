<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷七十六</head> <lb/>
    <p>
<pb n="KR3l0118_WYG_076-1a"/>
欽定四庫全書<lb/>
　太平廣記卷七十六<lb/>
　　方士一<lb/>
　　　子韋　　　　趙廓　　　　樊英<lb/>
　　　楊由　　　　介象　　　　郭璞<lb/>
　　　庾詵　　　　張子信　　　管輅<lb/>
　　　籌禪師　　　李淳風　　　袁天綱<lb/>
　　　安禄山術士　桑道茂　　　鄉校叟<lb/>
<pb n="KR3l0118_WYG_076-1b"/>
　　　相骨人　　　田良逸蔣含𢎞<lb/>
　　　　子韋<lb/>
子韋宋景公之史當景公之世有善星文者許以上大<lb/>
夫位處於層樓延閣之上以望氣象設以珍食施以珍<lb/>
衣食則有渠蒼之鳬煎以桂醴叢庭之鷃承以蜜渠淇<lb/>
漳之醴脯以青茄九江之珠穟爨以蘭蘓華清夏潔漉<lb/>
以纎縞<hi>華清井水之澄華也</hi>饔人視時而扣鐘伺食而擊磬<hi>言每食輒</hi>
<hi>擊鐘磬也</hi>懸四時之衣春夏以金玉為飾秋冬以翡翠為温<lb/>
<pb n="KR3l0118_WYG_076-2a"/>
燒異香于壇臺之上忽有野人被草笈扣闗而進曰聞<lb/>
君愛隂陽五行𤣥象經緯之祕請見景公延之崇堂語<lb/>
則及未來之兆次及已往之事萬不失一夜則觀星望<lb/>
氣晝則執算披圖不服寳衣不甘竒食景公謝曰今宋<lb/>
國䘮亂微君何以輔之野人曰徳之不均亂將及矣修<lb/>
徳以乘仁則天應之祥人仰其化景公服其言賜姓曰<lb/>
子氏名之曰韋也録曰宋子韋世司天部妙觀星律抑<lb/>
亦梓慎禆竈之徒也景公待之若神禮以上列服以絶<lb/>
<pb n="KR3l0118_WYG_076-2b"/>
世之衣膳以殊方之味雖復三清天厨之旨華蕤龍袞<lb/>
之服斯固為陋矣春秋生以賜姓亦緣事顯族乃號為<lb/>
司星氏至國之末著隂陽之書其事出班固藝文志也<lb/>
<hi>出王子年拾遺記</hi>
　　　　趙廓<lb/>
武昌趙廓齊人也學道於吳永石公三年廓求歸公曰<lb/>
子道未備安可歸哉乃遣之及齊行極方止息同息吏<lb/>
以為法犯者將收之廓走百餘步變為青鹿吏逐之遂<lb/>
<pb n="KR3l0118_WYG_076-3a"/>
走入曲巷中倦甚乃蹲憇之吏見而又逐之復變為白<lb/>
虎急奔見聚糞入其中變為䑕吏悟曰此人能變斯必<lb/>
是也遂取䑕縛之則廓形復矣遂以付獄法應棄市永<lb/>
石公聞之歎曰吾之咎也乃往見齊王曰吾聞大國有<lb/>
囚能變形者王乃召廓勒兵圍之廓按前化為䑕公從<lb/>
坐翻然為老鴟攫䑕而去遂飛入雲中<hi>出列仙傳</hi>
　　　　樊英<lb/>
漢樊英善圖緯洞逹幽微永太中見帝因向西南噀之<lb/>
<pb n="KR3l0118_WYG_076-3b"/>
詔問其故對曰成都今日火後蜀郡言火災正符其日<lb/>
又云時有雨從東北來故火不大為害英嘗忽被髪㧞<lb/>
刀斫擊舎中妻怪問其故英曰郗生遇賊郗生者名廵<lb/>
是英弟子時逺行後還説於道中逢賊頼一被髮老人<lb/>
相救故得全免永建時殿上鍾自鳴帝甚憂之公卿莫<lb/>
能觧乃問英英曰蜀岷山崩母崩子故鳴非聖朝災也<lb/>
尋奏蜀山崩<hi>出英别傳</hi>
　　　　楊由<lb/>
<pb n="KR3l0118_WYG_076-4a"/>
後漢楊由善占候為郡文學掾由嘗從人飲御者曰酒若<lb/>
三行便宜嚴駕既而趨去後主人舎忽有鬭相殺者或<lb/>
問何以先知之由曰向者社木上鳩鬬此鬪兵之象也<lb/>
其言多𩔖此<hi>出後漢書</hi>
　　　　介象<lb/>
吳介象字元則與吳王論膾何者最美象曰海中鯔魚<lb/>
為上請於殿前作方坎汲水滿之象垂綸於坎中食頃<lb/>
得鯔魚作膾<hi>出建康實錄</hi>
<pb n="KR3l0118_WYG_076-4b"/>
　　　　郭璞<lb/>
晉陳述字嗣祖有美名為大將軍掾甚見愛重及亡郭<lb/>
璞往哭之甚哀乃呼曰嗣祖焉知非福俄而大將軍作<lb/>
亂如其言<hi>出世説新語</hi>
　　　　庾詵<lb/>
齊新野庾詵少孤以讀書自業𤣥象算數皆所妙絶武<lb/>
獻公蕭頴胄疾篤謂詵曰推其歴數當無辜否答曰鎮<lb/>
星在襄陽荆州自少福明府歸終於亂代齊名伊霍足<lb/>
<pb n="KR3l0118_WYG_076-5a"/>
貴子孫有何恨哉公曰君得之矣但昏主狂虐人思堯<lb/>
舜恨不見清廓天下息馬華山也歔欷而終果如其言<lb/>
頴胄赤斧之子<hi>出談藪</hi>
　　　　張子信<lb/>
齊瑯琊王儼殺和士開也武衛奚永洛與河内人張子<lb/>
信對坐忽有鵲鳴鬪于庭而堕焉子信曰鵲聲不善向<lb/>
夕若有風從西南來歴樹間拂堂角必有口舌事今夜<lb/>
若有人相召慎不得往子信既去果有風至儼使召永<lb/>
<pb n="KR3l0118_WYG_076-5b"/>
洛且云敕喚永洛欲赴其妻勸令勿出因稱馬墜折腰<lb/>
遂免於難<hi>出三國典畧</hi>
　　　　管輅<lb/>
魏管輅曽至郭恩家忽有飛鳩來止梁上鳴甚悲切輅<lb/>
云當有客從東來相探候擕豕及酒因有小故耳至晚<lb/>
一如其言恩令節酒慎燔既而射雞作食箭發從籬間<lb/>
誤中數嵗女子流血驚怖<hi>出魏志</hi>
　　　　籌禪師<lb/>
<pb n="KR3l0118_WYG_076-6a"/>
隋煬帝宴祕書少監諸葛頴於觀文殿帝分御杯以賜<lb/>
頴乃曰朕昔有籌禪師為之合諸藥總納一竹筒内取<lb/>
以帽簮挿筒藥中七日乃㧞取以對賓客飲酒杯至取<lb/>
簮以畫酒中斷飲一邉盡一邉尚滿以勸賓客觀者皆<lb/>
以為大聖稀有之事<hi>出大業拾遺</hi>
　　　　李淳風<lb/>
唐太史李淳風挍新歴太陽合朔當蝕既於占不吉太<lb/>
宗不悦曰日或不蝕卿將何以自處曰如有不蝕臣請<lb/>
<pb n="KR3l0118_WYG_076-6b"/>
死之及期帝候於庭謂淳風曰吾放汝與妻子别之對<lb/>
曰尚早刻日指影于壁至此則蝕如言而蝕不差毫髪<lb/>
太史與張率同侍帝更有暴風自南至李以為南五里<lb/>
當有哭者張以為有音樂左右馳馬觀之則遇送葬者<lb/>
有鼓吹又嘗奏曰北斗七星當化為人明日至西市飲<lb/>
酒宜令候取太宗從之乃使人往候有婆羅門僧七人<lb/>
入自金光門至西市酒肆登樓命取酒一石持椀飲之<lb/>
湏㬰酒盡復添一石使者登樓宣敕曰今請師等至宫<lb/>
<pb n="KR3l0118_WYG_076-7a"/>
胡僧相顧而笑曰必李淳風小兒言我也因謂曰待窮<lb/>
此酒與子偕行飲畢下樓使者先下囬顧已失胡僧因<lb/>
奏聞太宗異焉初僧飲酒未入其直及收具於座下得<lb/>
錢二千<hi>出國史異纂及紀聞</hi>
　　　　袁天綱<lb/>
唐則天之在襁褓也益州人袁天綱能相士彠令相妻<lb/>
楊氏天綱曰夫人當生貴子乃盡召其子相之謂元慶<lb/>
元爽曰可至刺史終亦屯否見韓國夫人曰此女大貴<lb/>
<pb n="KR3l0118_WYG_076-7b"/>
不利其夫則天時在懐抱衣男子衣服乳母抱至天綱<lb/>
舉目一視大驚曰龍睛鳯頸貴之極也若是女當為天<lb/>
下主<hi>出感定錄</hi>
　　　　安禄山術士<lb/>
唐安禄山多置道術人謂術士曰我對天子亦無恐懼<lb/>
惟見李相則神機悚戰即李林甫術士曰公有隂兵五<lb/>
百人皆銅頭鐡額常在左右何得畏李相公又謂禄山<lb/>
曰吾安得見之禄山因表請宴宰相令術士於簾下窺<lb/>
<pb n="KR3l0118_WYG_076-8a"/>
之驚曰吾初見報相公來有雙鬟二青衣捧香爐先入<lb/>
僕射侍衞銅頭鐡額之𩔖皆穿屋踰垣而走某亦不知<lb/>
其故當是仙官暫謫居人間也<hi>出逸史</hi>
　　　　桑道茂<lb/>
唐盛唐令李鵬通桑道茂曰長安只此一邑而已賢郎<lb/>
二人大者位極人臣次者殆於數鎮子孫百世後如其<lb/>
言長子石出入將相子孫二世及第至次子福歴七鎮<lb/>
終於使相凡八男三人及第至尚書給諫郡牧諸孫皆<lb/>
<pb n="KR3l0118_WYG_076-8b"/>
朱紫建中元年道茂請城奉天為王者居列象龜别内<lb/>
分六街徳宗素神道茂言遂命京尹嚴郢發衆數千與<lb/>
六軍士雜往城之時屬盛夏而土功大起人不知其故<lb/>
至播遷都彼乃驗朱泚之亂徳宗幸奉天時沿邉藩鎮<lb/>
皆已舉兵扈蹕泚自率兇渠直至城下有西明寺僧陷<lb/>
在賊中性甚機巧教造攻城雲梯髙九十餘尺上施板<lb/>
屋樓櫓可以下瞰城中渾瑊李晟奏曰賊鋒既盛雲梯<lb/>
甚壯若縱近城恐不能禦及其尚逺請以鋭兵挫之遂<lb/>
<pb n="KR3l0118_WYG_076-9a"/>
率王師五千列陣而出于時束藴居後約戰酣而燎風<lb/>
勢不便火莫能舉二公酹酒祝詞曰賊泚包藏禍心竊<lb/>
弄凶徳敢以狂孽來犯乘輿今擁衆脅君將逼城壘某<lb/>
等誓輸忠節志殄妖氛若社稷再安威靈未冺當使雲<lb/>
梯就爇逆黨氷消於是詞情慷慨人百其勇俄而風勢<lb/>
遽迴鼓噪而進火烈風猛煙埃漲天梯燼賊奔徳宗御<lb/>
城樓以觀中外咸稱萬嵗及克京國二公勲績為首寵<lb/>
錫茅土匡扶社稷終始一致李西平有子四人皆分節<lb/>
<pb n="KR3l0118_WYG_076-9b"/>
制忠崇榮顯初晟於左賁効職久未遷超聞桑道茂善<lb/>
相賫絹一疋凌晨而往時傾信者甚衆造詣多不即見<lb/>
之聞李在門親自迎接施設殽醴情意甚專既而謂曰<lb/>
他日建立勲庸貴甚無比或事權在手當以性命為託<lb/>
李莫測其言但慚唯而已請囘所貺絹換李公身上汗<lb/>
衫仍請於衿上書名云他日見此相憶及泚叛道茂陷<lb/>
賊庭既克京師從亂者悉皆就戮時李受命斬决道茂<lb/>
將欲就刑請致詞遂以汗衫為請李公奏以非罪特原<lb/>
<pb n="KR3l0118_WYG_076-10a"/>
之司徒杜佑曾為楊炎判官故盧杞見忌欲出之杜見<lb/>
道茂曰年内出官則福壽無疆既而自某官九十餘日<lb/>
出為某官官名遺忘福壽果然<hi>出劇談録</hi>
　　　　鄉校叟<lb/>
唐宰相竇易直初名祕家貧就鄉校授業而叟有道術<lb/>
人不之知一日向暮風雪暴至學徒歸不得宿于漏屋<lb/>
下寒爭附火惟竇寢于側夜分叟自扶竇起曰竇祕君<lb/>
後為人臣貴壽之極勉勵自愛也及德宗幸奉天方舉<lb/>
<pb n="KR3l0118_WYG_076-10b"/>
進士亦隨駕而西乘蹇驢至開逺人稠路隘城扉將闔<lb/>
公懼勢不可進忽一人叱驢兼捶其後得疾馳而出顧<lb/>
見二黑衣卒呼曰秀才已後莫忘閭情及升朝訪得其<lb/>
子提挈于吏中甚逹<hi>出因話録</hi>
　　　　相骨人<lb/>
唐貞元末有相骨山人瞽雙目人求相以手捫之必知<lb/>
貴賤房次卿方勇於趨進率先訪之及出户時後謁者<lb/>
盈巷覩次卿已出迎問之曰如何答曰不足言不足言<lb/>
<pb n="KR3l0118_WYG_076-11a"/>
且道箇瘦長杜秀才位極人臣何必更云或有退者後<lb/>
杜循果帶相印鎭西蜀也<hi>出嘉話録</hi>
　　　　田良逸蔣含𢎞<lb/>
唐元和初南嶽道士田良逸蔣含𢎞皆道業絶高逺近<lb/>
欽敬時號田蔣君以虛無為心和煦待物不事浮飾而<lb/>
天格清峻人見者褊恡盡去侍郎呂渭楊憑相繼亷問<lb/>
湖南皆北面師事潭州大旱祈雨不獲或請邀致楊曰<lb/>
田先生豈為人祈雨者耶不得已迎之先生蓬首弊服<lb/>
<pb n="KR3l0118_WYG_076-11b"/>
欣然就車到郡亦終無言即日雨降所居岳觀建黄籙<lb/>
壇塲法具已陳列而天隂晦弟子請祈晴田亦無言岸<lb/>
幘垂髮而坐及行齋左右代整冠履扶升壇天即開霽<lb/>
常有村姥持碧綃襦以奉對衆便服之坐者竊笑不以<lb/>
介意楊常迎至潭州田方洗足使至乘小舟便行侍者<lb/>
以履襪追及於衙門即坐階砌着襪傍若無人楊再拜<lb/>
亦不止之時喜飲酒而言不及吉凶是非及楊自京尹<lb/>
謫臨賀尉使候田遺銀器受之便悉付門人作法㑹使<lb/>
<pb n="KR3l0118_WYG_076-12a"/>
還曰報汝阿郎勿深憂也未幾量移杭州長史未嘗干<lb/>
人人至亦不逆性不多記人官位姓第與呂渭分最深<lb/>
後郎中呂温刺衡州因來謁之左右先告以使君是侍<lb/>
郎之子及温入下牀拊其背曰你是呂渭兒子耶温泫<lb/>
然降階田亦不止其眞朴如此母為喜王寺尼尼衆皆<lb/>
呼先生為師常日負薪兩束奉母或有故不及徃即弟<lb/>
子代送之或傳寺尼早起見一虎在田媪門外走因以<lb/>
告媪曰止應是小師使送柴來不足畏也蔣君混元之<lb/>
<pb n="KR3l0118_WYG_076-12b"/>
器雖不及田而修持趣尚亦相𩔖兄事於田號為莫逆<lb/>
蔣始善符術自晦其道人莫之知後居九眞觀曾命弟<lb/>
子至縣市齋物不及期還詰其故云於山口見一巨獸<lb/>
當路良乆不去以故遲滯蔣曰我在此庇伊已多時何<lb/>
敢如是即以一符置所見處明日獸踣符下蔣聞之曰<lb/>
我本以符却之使其不來豈知不能自脱既以害物安<lb/>
用術為取符本焚之自此絶不復留意有歐陽平者行<lb/>
業亦高又兄事蔣於田君即隣入室平一夕夢三金爐<lb/>
<pb n="KR3l0118_WYG_076-13a"/>
自天而下若有所召既寤潛告人曰二先生不乆去矣<lb/>
我繼之俄而田蜕去蔣次之平亦遊桐栢山陳寡言徐<lb/>
靈府馮雲翼三人皆田之弟子衡山周混沌蔣之門人<lb/>
陳徐在東南品第比田蔣而馮在歐陽之列周自幼入<lb/>
道利法清嚴今為南嶽首冠<hi>出因話録</hi>
　<lb/>
　<lb/>
　<lb/>
<pb n="KR3l0118_WYG_076-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷七十六<lb/>
</p>
<p>
</p>
  </div>
</body>
</text>
</TEI>
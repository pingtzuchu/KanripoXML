<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百六十四</head>
    <p>
<pb n="KR3l0118_WYG_464-1a"/>
欽定四庫全書<lb/>
　太平廣記卷四百六十四　　宋　李昉等　編<lb/>
　　水族一<lb/>
　　魚<lb/>
　　　東海大魚　　　鼉魚　　　南海大魚<lb/>
　　　鯨魚　　　　　鯉魚　　　海人魚<lb/>
　　　南海大蠏　　　海鰌　　　鰐魚<lb/>
　　　吳餘鱠魚　　　石頭魚　　黄臘魚<lb/>
<pb n="KR3l0118_WYG_464-1b"/>
　　　烏賊魚　　　　横公魚　　骨雷<lb/>
　　　彭蚏　　　　　鯪魚　　　鯢魚<lb/>
　　　比目魚　　　　鹿子魚　　子歸魚<lb/>
　　　鯸鮧魚　　　　鯽魚　　　䱰魚<lb/>
　　　黄魟魚　　　　蟕蠵　　　海鷰<lb/>
　　　鮫魚<lb/>
　　　　東海大魚<lb/>
東方之大者東海魚焉行海者一日逢魚頭七日逢魚<lb/>
<pb n="KR3l0118_WYG_464-2a"/>
尾魚産則百里水為血<hi>出𤣥中記</hi>
　　　　鼉魚<lb/>
博物志云南海有鼉魚斬其首乾之㭬去其齒而更復<lb/>
生者三乃已南州志亦云然又聞廣州人説鰐魚能陸<lb/>
追牛馬水中覆舟殺人值網則不敢觸有如此畏慎其<lb/>
一孕生卵數百於陸地及其成形則有蛇有龜有鼈有<lb/>
魚有鼉有為蛟者凡十數𩔖及其被人捕取宰殺之其<lb/>
靈能為雷電風雨此殆神物龍𩔖<hi>出感應經</hi>
<pb n="KR3l0118_WYG_464-2b"/>
　　　　南海大魚<lb/>
嶺南節度使何履光者朱崖人也所居傍大海云親見<lb/>
大異者有三其一曰海中有二山相去六七百里晴朝<lb/>
遠望青翠如近開元末海中大雷雨雨泥狀如吹沫天<lb/>
地晦黑者七日人從山邊來者云有大魚乘流入二山<lb/>
進退不得乆之其鰓挂一崖上七日而山折魚因爾得<lb/>
去雷魚聲也雨泥是口中吹沫也天地黑者是吐氣也<lb/>
其二曰海中有洲從廣數千里洲上有物狀如蟾蜍數<lb/>
<pb n="KR3l0118_WYG_464-3a"/>
枚大者周廻四五百里小者或百餘里每至望夜口吐<lb/>
白氣上屬於月與月争光其三曰海中有山周回數千<lb/>
里每夏初則有大蛇如百仞山長不知幾百里開元末<lb/>
蛇飲其海而水減者十餘日意如渇甚以身繞一山數<lb/>
十匝然後低頭飲水乆之遂拆蛇及山被吞俱盡亦不<lb/>
知吞者是何物也<hi>出廣異記</hi>
　　　　鯨魚<lb/>
開元末雷州有雷公與鯨鬬身出水上雷公數十在空<lb/>
<pb n="KR3l0118_WYG_464-3b"/>
中上下或縱火或詬擊七日方罷海邉居人往㸔不知<lb/>
二者何勝但見海水正赤<hi>出廣異記</hi>
　　　　鯉魚<lb/>
開元中台州臨海大蛇與鯉魚鬬其蛇大如屋長繞孤<lb/>
島數匝引頭向水其魚如小山鬐目皆赤往來五六里<lb/>
作勢交擊魚用鱗鬐上觸蛇蛇以口下咋魚如是鬬者<lb/>
三日蛇竟為魚觸死<hi>出廣異記</hi>
　　　　海人魚<lb/>
<pb n="KR3l0118_WYG_464-4a"/>
海人魚東海有之大者長五六尺狀如人眉目口鼻手<lb/>
爪頭皆為美麗女子無不具足皮肉白如玉無鱗有細<lb/>
毛五色輕軟長一二寸髮如馬尾長五六尺隂形與丈<lb/>
夫女子無異臨海<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>寡多取得養之於池沼交合之際<lb/>
與人無異亦不傷人<hi>出洽聞記</hi>
　　　　南海大蟹<lb/>
近世有波斯常云乘舶泛海往天竺國者已六七度其<lb/>
最後舶漂入大海不知幾千里至一海島島中見胡人<lb/>
<pb n="KR3l0118_WYG_464-4b"/>
衣草葉懼而問之胡云昔與同行侣數十人漂没唯已<lb/>
隨流得至於此因爾採木實草根食之得以不死其衆<lb/>
哀焉遂舶載之胡乃説島上大山悉是車渠瑪瑙玻璃<lb/>
等諸寳不可勝數舟人莫不棄已賤貨取之既滿船胡<lb/>
令速發山神若至必當懐惜於是隨風挂帆行可四十<lb/>
餘里遥見峰上有赤物如蛇形乆之漸大胡曰此山神<lb/>
惜寳來逐我也為之奈何舟人莫不戰懼俄見兩山從<lb/>
海中出髙數百丈胡喜曰此兩山者大蟹螯也其蟹常<lb/>
<pb n="KR3l0118_WYG_464-5a"/>
好與山神鬬神多不勝甚懼之今其螯出無憂矣大蛇<lb/>
尋至蟹許盤鬬良乆蟹夾蛇頭死於水上如連山船人<lb/>
因是得濟也<hi>出廣異記</hi>
　　　　海鰌<lb/>
海鰌魚即海上最偉者也小者亦千餘尺吞舟之説固<lb/>
非謬矣每歲廣州常發銅船過南安貨易北人有偶求<lb/>
此行往復一年便成斑白云路經調黎<hi>地名海心有山阻東海濤險而</hi>
<hi>急亦黄河之三門也</hi>深濶處又見十餘山或出或没初甚訝之篙<lb/>
<pb n="KR3l0118_WYG_464-5b"/>
工曰非山島鰌魚背也果見雙目閃爍鬐鬛若簸米箕<lb/>
危沮之際日中忽雨霂霡舟子曰此鰌魚噴氣水散於<lb/>
空風勢吹來若雨耳及近魚即鼓船而噪倐爾而没去<lb/>
<hi>魚畏鼓物𩔖相伏耳</hi>交趾廻乃捨舟取雷州縁岸而歸不憚苦辛<lb/>
葢避海鰌之難也乃静思曰設使老鰌瞋目張喙我舟<lb/>
若一葉之墜眢井耳寧得不為人皓首乎<hi>出嶺表録異</hi>
　　　　鰐魚<lb/>
鰐魚其身土黄色有四足修尾形狀如鼉而舉止趫疾<lb/>
<pb n="KR3l0118_WYG_464-6a"/>
口森鋸齒往往害人南中鹿多最懼此物鹿走崖岸之<lb/>
上羣鰐喤呌其下鹿必怖懼落崖多為鰐魚所得亦物<lb/>
之相攝伏也故太尉相國李徳裕貶官潮州經鰐魚灘<lb/>
損壊舟船平生寳玩古書圖畫一時沈失遂召舶上崑<lb/>
崙取之見鰐魚極多不敢輒近乃是鰐魚之窟宅也<hi>出嶺</hi>
<hi>表録異</hi>
　　　　吳餘鱠魚<lb/>
吳王孫權曽江行食鱠有餘因棄之中流化而為魚今<lb/>
<pb n="KR3l0118_WYG_464-6b"/>
有餘猶名吳餘鱠者長數寸大如筯嘗𩔖鱠形也<hi>出博物志</hi>
　　　　石頭魚<lb/>
石頭魚狀如鰌魚隨其大小腦中有二石子如蕎麥瑩<lb/>
白如玉有好竒者多市魚之小者貯於竹器任其壊爛<lb/>
即淘之取其魚腦石子以植酒籌頗脱俗<hi>出嶺表録異</hi>
　　　　黄臘魚<lb/>
黄臘魚即江湖之横魚頭嘴長鱗皆金色臠為炙雖美<lb/>
而毒或煎<graphic n="KR1020" url="https://raw.githubusercontent.com/kanripo/KR-Gaiji/master/images/KR1020.png" mimeType="image/png"/>乾夜即有光如籠燭北人有寓南海者市<lb/>
<pb n="KR3l0118_WYG_464-7a"/>
此魚食之棄其頭於糞筐中夜後忽有光明近視之益<lb/>
恐懼以燭照之但魚頭耳去燭復明以為不祥各啓食<lb/>
奩窺其餘臠亦如螢光逹明遍詢土人乃此魚之常也<lb/>
憂疑頓釋<hi>同上</hi>
　　　　烏賊魚<lb/>
烏賊舊説名河伯從事小者遇大魚輒放墨方數尺以<lb/>
混身江東人或取其墨書契以脱人財物書跡如淡墨<lb/>
逾年字消唯空紙耳海人言昔秦王東遊棄算袋於海<lb/>
<pb n="KR3l0118_WYG_464-7b"/>
化為此魚形如算袋兩帶極長一説烏賊有矴遇風則<lb/>
前一鬚下矴<hi>出酉陽雜爼</hi>
　　　　横公魚<lb/>
北方荒中有石湖方千里岸深五丈餘恒氷唯夏至左<lb/>
右五六十日觧耳其横公魚長七八尺形如鯉而赤晝<lb/>
在水中夜化為人刺之不入煮之不死以烏梅二枚煮<lb/>
之則死食之可止邪病<hi>出神異録</hi>
　　　　骨雷<lb/>
<pb n="KR3l0118_WYG_464-8a"/>
扶南國出鰐魚大者二三丈四足似守宫狀常生吞人<lb/>
扶南王令人捕此魚置於壍中以罪人投之若合死鰐<lb/>
魚乃食之無罪者嗅而不食鰐魚别號忽雷熊能制之<lb/>
握其嘴至岸裂擘食之一名骨雷秋化為虎三爪出南<lb/>
海思雷二州臨海英潘村多有之<hi>出洽聞記</hi>
　　　　彭蚏<lb/>
蟹屬名彭蚏以螯取土作丸從潮來至潮去或三百丸<lb/>
因名三百丸大彭蚏<hi>出感應經</hi>
<pb n="KR3l0118_WYG_464-8b"/>
　　　　鯪魚<lb/>
鯪魚吐舌蟻附之因吞之又開鱗甲使蟻入其中乃奮<lb/>
近則䑛取之<hi>出異物志</hi>
　　　　鯢魚<lb/>
金義嶺之西南有盤龍山山有乳洞斜貫一溪號為靈<lb/>
水溪溪内有魚皆修尾四足丹其腹游泳自若漁人不<lb/>
敢捕之爾雅云鯢似鮎四足聲如小兒金商州溪内亦<lb/>
有此魚謂之魶魚<hi>出嶺表録異</hi>
<pb n="KR3l0118_WYG_464-9a"/>
　　　　比目魚<lb/>
比目魚南人謂之鞋底魚江淮謂之拖沙魚爾雅云東<lb/>
方有比目魚焉不比不行其名謂之鰈狀如牛脾細鱗<lb/>
紫色一靣一目兩片相合乃行<hi>出嶺表録異</hi>
　　　　鹿子魚<lb/>
鹿子魚頳色其尾鬛皆有鹿斑赤黄色羅州圖經云州<lb/>
南海中有洲每春夏此魚跳出洲化而為鹿曽有人拾<lb/>
得一魚頭已化鹿尾猶是魚南人云魚化為鹿肉腥不<lb/>
<pb n="KR3l0118_WYG_464-9b"/>
堪食<hi>出嶺表録異</hi>
　　　　子歸母<lb/>
楊孚交州異物志云鮫之為魚其子既育驚必歸母還<lb/>
其腹小則如之大則不復潘州記云䱜魚長二丈大數<lb/>
圍初生子子小隨母覓食暮驚則還入母腹吳録云䱜<lb/>
魚子朝出索食暮入母腹南越志云暮從臍入旦從口<lb/>
出也<hi>出感應經</hi>
　　　　鯸鮧魚<lb/>
<pb n="KR3l0118_WYG_464-10a"/>
鯸鮧魚文斑如虎俗云煮之不熟食者必死相傳以為<lb/>
常矣饒州有吳生者家甚豐足妻家亦富夫婦和睦曽<lb/>
無戲間一旦吳生醉歸投身牀上妻為整衣解履扶舁<lb/>
其足醉者運動誤中妻之心胷其妻蹷然而死醉者不<lb/>
知也遽為妻族所凌執去毆擊致斃獄訟經年州郡不<lb/>
能理以事上聞吳生親族懼敕命到而必有明時為舉<lb/>
族之辱因餉獄生鯸鮧如此數四竟不能害益加充悦<lb/>
俄而㑹赦獲免還家之後𦙍嗣繁盛年洎八十竟以夀<lb/>
<pb n="KR3l0118_WYG_464-10b"/>
終且烹之不熟尚能殺人生陷數四不能為害此其命<lb/>
與<hi>出録異記</hi>
　　　　鯽魚<lb/>
東南海中有祖州鯽魚出焉長八尺食之宜暑而避風<lb/>
此魚狀即與江湖小鯽魚相𩔖耳潯陽有青林湖鯽魚<lb/>
大者二尺餘小者滿尺食之肥美亦可止寒熱也<hi>出録異記</hi>
　　　　䱰魚<lb/>
䱰魚濟南郡東北有䱰坑傳云魏景明中有人穿井得<lb/>
<pb n="KR3l0118_WYG_464-11a"/>
魚大如鏡其夜河水溢入此坑坑中居人皆為䱰魚焉<lb/>
　　　　黄魟魚<lb/>
黄魟<hi>音烘</hi>魚色黄無鱗頭尖身似大檞葉口在頷下眼後<lb/>
有耳竅通於腦尾長一尺末三刺甚毒<hi>並出酉陽雜爼</hi>
　　　　蟕蠵<lb/>
蟕蠵者俗謂之兹夷乃山龜之巨者人立其背可負而<lb/>
行産潮循山中鄉人採之取殻以貨要全其殻須以木<lb/>
楔出肉龜吼如牛聲響山谷廣州有巧匠取其甲黄明<lb/>
<pb n="KR3l0118_WYG_464-11b"/>
無日脚者<hi>甲上有散黑暈為日脚矣</hi>煮而拍之陷黑玳瑁花以為梳<lb/>
箆盃器之屬狀甚明媚<hi>出嶺表録異</hi>
　　　　海鷰<lb/>
齊鹽官縣石浦有海魚乘潮来去長三十餘丈黑色無<lb/>
鱗其聲如牛土人呼為海鷰<hi>出廣古今五行記</hi>
　　　　鮫魚<lb/>
鮫魚出合浦長三丈背上有甲珠文堅彊可以飾刀口<lb/>
又可以鑢物<hi>出交州記</hi>
<pb n="KR3l0118_WYG_464-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_464-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百六十四<lb/>
</p>
<p>
</p>
  </div>
</body>
</text>
</TEI>
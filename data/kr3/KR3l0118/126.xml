<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百二十六</head> <lb/>
    <p>
<pb n="KR3l0118_WYG_126-1a"/>
欽定四庫全書<lb/>
　太平廣記卷一百二十六<lb/>
　　報應二十五<lb/>
　　　程普　　　　羊聃　　　　劉毅<lb/>
　　　張和思　　　梁元帝　　　竇軌<lb/>
　　　武攸寧　　　崔進思　　　祁萬壽<lb/>
　　　郭霸　　　　曹惟思　　　邢璹<lb/>
　　　萬國俊　　　王瑤　　　　陳峴<lb/>
<pb n="KR3l0118_WYG_126-1b"/>
　　　蕭懷武　　　李龜禎　　　陳潔<lb/>
　　　　程普<lb/>
程普字嘉謀吳孫權將也領江夏太守盪冦將軍嘗殺<lb/>
叛者數百人皆使投火即日普病熱百餘日便死<hi>闕</hi>
　　　　羊聃<lb/>
羊聃字彭祖晉廬江太守爲人剛克麤暴恃國姻親縱<lb/>
恣尤甚睚眦之嫌輒加刑戮征西大將軍庾亮檻送具<lb/>
以狀聞右司馬奏聃殺郡將吏及民簡良等二百九十<lb/>
<pb n="KR3l0118_WYG_126-2a"/>
人徙謫一百餘人應棄市依八議請宥顯宗詔曰此事<lb/>
古今所未有此而可忍孰不可忍何八議之有下獄所<lb/>
賜命聃兄子賁先尚南郡公主自表解婚詔不許瑯琊<lb/>
孝王妃山氏聃之甥也苦以爲請於是司徒王導啓聃<lb/>
罪不容恕宜極重法山太妃憂感動疾陛下罔極之恩<lb/>
宜蒙生全之宥於是詔下曰山太妃唯此一舅發言摧<lb/>
鯁乃至吐血情慮深重朕丁荼毒受太妃撫育之恩同<lb/>
於慈親若不堪難忍之痛以致頓斃朕亦何顔自處今<lb/>
<pb n="KR3l0118_WYG_126-2b"/>
便原聃生命以慰太妃渭陽之恩於是除名爲民少時<lb/>
聃病疾恒見簡良等曰枉豈可受今來相取自由黃泉<lb/>
經宿死<hi>出還寃記</hi>
　　　　劉毅<lb/>
宋髙祖平桓𤣥後以劉毅爲撫軍荆州刺史到州便收<lb/>
牧牛寺主云藏桓家兒慶爲沙彌併殺四道人後夢見<lb/>
此僧來云君何以枉殺貧道貧道已白於天帝恐君亦<lb/>
不得久因遂得疾不食日彌羸瘦當毅發揚都時多有<lb/>
<pb n="KR3l0118_WYG_126-3a"/>
爭競侵凌宰輔宋高祖因遣人征之毅敗後夜單騎突<lb/>
投牧牛寺僧僧曰撫軍昔枉殺我師我道人自無報仇<lb/>
之理然何宜來此主師屢有靈驗云天帝當收撫軍於<lb/>
寺殺之毅便歎吒出寺因上大樹自縊而死<hi>出還寃記</hi>
　　　　張和思<lb/>
北齊張和思斷獄囚無問善惡貴賤必被枷鎖杻械困<lb/>
苦備極囚徒見者破膽喪魂號生羅刹其妻前後孕男<lb/>
女四人臨産即悶絶求死所生男女皆著肉鏁手脚並<lb/>
<pb n="KR3l0118_WYG_126-3b"/>
有肉杻束縛連絆墮地後和思爲縣令坐法杖死<hi>闕</hi>
　　　　梁元帝<lb/>
後周文帝宇文泰初爲魏丞相值梁朝喪亂梁孝元帝<lb/>
爲湘東王時在荆州遣使通和禮好甚至與泰斷金立<lb/>
盟結爲兄弟後平侯景孝元即位泰猶人臣頗行凌侮<lb/>
又求索無厭乃不愜意遂遣兵襲江漢虜係朝士至於<lb/>
民庶百四十萬口而害孝元又魏文帝先納茹茹主郁<lb/>
久閭阿那瓌女爲后親愛殊篤害梁主之明年瓌爲齊<lb/>
<pb n="KR3l0118_WYG_126-4a"/>
國所敗因率餘衆數千奔魏而突厥舊與茹茹怨讐即<lb/>
遣餉泰馬三千匹求誅瓌等泰許諾伏突厥兵馬與瓌<lb/>
醼㑹醉便縛之即日滅郁乆閭姓五百餘人茹茹臨死<lb/>
仰天而訴明年冬泰獵於隴石得病見孝元及瓌爲祟<lb/>
泰發怒肆罵命索酒食與之兩月泰卒<hi>闕</hi>
　　　　竇軌<lb/>
唐洛州都督酇國公竇軌太穆皇后三從兄性剛嚴好<lb/>
殺爲益州行臺僕射多殺將士又害行臺尚書韋雲起<lb/>
<pb n="KR3l0118_WYG_126-4b"/>
貞觀二年在洛病甚忽言有人餉我瓜來左右報之冬<lb/>
月無瓜軌曰一盤好瓜何謂無耶既而驚視曰非瓜並<lb/>
是人頭軌曰從我償命又曰扶我起見韋尚書言畢而<lb/>
薨<hi>闕</hi>
　　　　武攸寧<lb/>
唐建昌王武攸寧任置勾任法外枉徴財物百姓破家<lb/>
者十而九告寃於天吁嗟滿路爲大庫長百步二百餘<lb/>
間所徴獲者貯在其中天火燒之一時蕩盡衆口所咒<lb/>
<pb n="KR3l0118_WYG_126-5a"/>
攸寧尋患足腫麤於甕其酸楚不可忍數月而終<hi>闕</hi>
　　　　崔進思<lb/>
唐䖍州參軍崔進思恃郎中孫尚容之力充綱入都送<lb/>
五千貫每貫取三百文裹頭百姓怨歎號天哭地至瓜<lb/>
步江遭風船没無有孑遺家資田園貨賣並盡解官落<lb/>
職求活無處此所謂聚歛之怨<hi>闕</hi>
　　　　祁萬壽<lb/>
唐乾封縣録事祁萬壽性好殺人縣官每決罰人皆從<lb/>
<pb n="KR3l0118_WYG_126-5b"/>
索錢時未得與間即取麤杖打之如此死者不可勝數<lb/>
囚徒見之皆失魂魄有少不稱心即就獄打之困苦至<lb/>
垂死其妻生子或著肉枷或有肉杻或無口鼻或無手<lb/>
足生而皆死<hi>闕</hi>
　　　　郭霸<lb/>
唐侍御史郭霸奏殺宋州三百人暴得五品經月患重病<lb/>
臺官問疾見老巫曰郭公不可救也有數百鬼遍體流<lb/>
血攘袂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>齒皆云不相放有一碧衫人喝緋衣人曰早<lb/>
<pb n="KR3l0118_WYG_126-6a"/>
合去何因許時答曰比縁未得五品未合放俄而霸以<lb/>
刀子自刺乳下攪之曰大快家人走問之曰御史孫容<lb/>
師刺我其子詣御史顧琮訟容師琮以荒亂言不理其<lb/>
夜而卒容師以明年六月霸死日而終皆不知其所以<lb/>
司勲郎中張元一云自春大旱至霸死雨足天后問在<lb/>
外有何事元一曰外有三慶旱降雨一慶中橋新成萬<lb/>
代之利二慶郭霸身死百姓皆歡三慶也天后笑曰霸<lb/>
見憎如此耶<hi>闕</hi>
<pb n="KR3l0118_WYG_126-6b"/>
　　　　曹惟思<lb/>
唐蜀郡法曹參軍曹惟思當章仇兼瓊之時爲西山運<lb/>
糧使甚見委任惟思白事於兼瓊瓊與語畢令還運惟<lb/>
思妻生男有疾因以情告兼瓊請留數日兼瓊大怒叱<lb/>
之令出集衆斬之其妻聞之乗車擕兩子與之訣惟思<lb/>
已辮髮束縛兼瓊出監斬之惟思二男叩頭乞命來抱<lb/>
馬足馬爲不行兼瓊爲之下泣云業已斬矣猶未釋郡<lb/>
有禪僧道行至高兼瓊母師之禪僧乃見兼瓊曰曹法<lb/>
<pb n="KR3l0118_WYG_126-7a"/>
曹命且盡請不須殺免之兼瓊乃赦惟思明日使惟思<lb/>
行瀘府長史事賜緋魚袋專知西山轉運使仍許與其<lb/>
妻行惟思至瀘州因疾夢僧告之曰曹惟思一生中負<lb/>
心殺人甚多無分毫善事今寃家債主將至爲之奈何<lb/>
惟思哀祈甚至僧曰汝能度兩子爲僧家中錢物衣服<lb/>
盡用施寺仍合家素飡堂前設道場請名僧晝夜誦經<lb/>
禮懴可延百日之命如不能即當死矣惟思曰諸事易<lb/>
耳然苦不食若之何僧曰取羊肝水浸加以椒醤食之<lb/>
<pb n="KR3l0118_WYG_126-7b"/>
即能飡矣既覺具告其妻妻贊之即僧二子又如言置<lb/>
道場轉經且食羊肝即飯矣如是月餘晨坐其亡母亡<lb/>
姊皆來視之惟思大驚趨走迎候有一鬼子手執綘旛<lb/>
前引昇自西階植綘旛焉其亡姊不言但於旛下舞僛<lb/>
僛不輟其母泣曰惟思在生不知罪殺人無數今寃家<lb/>
欲來吾不忍見汝受苦辛故來視汝惟思命設祭母母<lb/>
食之其姊舞更不已不交一言母食畢與姊皆去惟思<lb/>
疾轉甚於是羊肝亦不食常卧道場中晝日眠覺有二<lb/>
<pb n="KR3l0118_WYG_126-8a"/>
靑衣童子其長等僬僥也一坐其頭一坐其足惟思問<lb/>
之童子不與語而童子貌甚閒暇口有四牙出於脣外<lb/>
明日食時惟思見所殺人或披頭潰腸斷截手足或斬<lb/>
首流血盛怒來詬惟思曰逆賊與我同事急反殺我滅<lb/>
口我今訴於帝故來取汝言畢昇階而二童子推之不<lb/>
得進但慢罵曰終須去惟思知不免具言其事如此每<lb/>
日常來皆爲童子所推不得至惟思所月餘忽失二童<lb/>
子惟思大懼與妻子别於是死者大至衆見惟思如被<lb/>
<pb n="KR3l0118_WYG_126-8b"/>
曵狀墜於堂下遂卒惟思不臧人也自千牛備身爲澤<lb/>
州相州判司常養賊徒數十人令其所在爲盜而館之<lb/>
及事發則殺之以滅口前後殺百餘人故禍及也<hi>闕</hi>
　　　　邢璹<lb/>
唐邢璹之使新羅也還歸泊于炭山遇賈客百餘人載<lb/>
數船物皆珍翠沈香象犀之屬直數千萬璹因其無備<lb/>
盡殺之投於海中而取其物至京懼人知也則表進之<lb/>
敇還賜璹璹恣用之後子縡與王鉷謀反邢氏遂亡亦<lb/>
<pb n="KR3l0118_WYG_126-9a"/>
其報也<hi>闕</hi>
　　　　萬國俊<lb/>
唐侍御史萬國俊令史出身殘忍爲懷楚毒是務奏六<lb/>
道使誅斬流人殺害無數後從臺出至天津橋南有鬼<lb/>
滿路遮截馬足不得前進口云叩頭緩我連聲忍痛俄<lb/>
而據鞍舌長數寸遍身靑腫輿至宅夜半而卒<hi>闕</hi>
　　　　王瑤<lb/>
㑹昌中有王瑤者自云逺祖本靑州人事平盧節使時<lb/>
<pb n="KR3l0118_WYG_126-9b"/>
主公姓李不記其名常患背疽衆醫莫能愈瑤祖請以<lb/>
牲幣禱於岱宗遂感現形留連顧問瑤祖因叩頭泣血<lb/>
願垂矜憫岳神言曰爾之主帥位居方伯職在養民而<lb/>
虐害生靈廣爲不道淫刑濫罰致寃魂上訴所患背瘡<lb/>
葢鞭笞之驗必不可愈也天法所被無能宥之瑤祖因<lb/>
拜乞一見主公洎歸靑丘主公已殂殁矣瑤祖具以泰<lb/>
山所覩之事白於主公夫人云何以爲驗瑤祖曰某當<lb/>
在㝠府之中亦慮歸之不信請謁主公備窺縲絏主公<lb/>
<pb n="KR3l0118_WYG_126-10a"/>
遂裂近身衣袂方圓寸餘以授某曰爾歸將此示吾家<lb/>
其衣袂見在夫人得之遂驗臨終服之衣果有裁裂之<lb/>
處瘡血猶在知其言不謬矣<hi>出耳目記</hi>
　　　　陳峴<lb/>
閩王審知初入晉安開府多事經費不給孔目吏陳峴<lb/>
獻計請以富人補和市官恣所徵取薄酬其直富人苦<lb/>
之峴由是寵遷爲支計官數年有二吏執文書詣峴里<lb/>
中問陳支計家所在人問其故對曰渠獻計置和市官<lb/>
<pb n="KR3l0118_WYG_126-10b"/>
坐此破家者衆凡破家者祖考皆訴於水西大王王使<lb/>
來追爾峴方有勢人懼不敢言翌日峴自府馳歸急召<lb/>
家人設齋置祭意色張惶是日里中復見二吏入峴家<lb/>
遂暴卒初審知之起事其兄潮首倡及審知據閩中爲<lb/>
潮立廟於水西故俗謂之水西大王云<hi>闕</hi>
　　　　蕭懷武<lb/>
僞蜀有尋事團亦曰中團小院使蕭懷武主之葢軍巡<lb/>
之職也懷武自所團捕捉賊盜年多官位甚隆積金巨<lb/>
<pb n="KR3l0118_WYG_126-11a"/>
萬第宅亞於王侯聲色妓樂爲一時之冠所管中團百<lb/>
餘人每人各養私名十餘輩或聚或散人莫能别呼之<lb/>
曰狗至于深坊僻巷馬醫酒保乞丐傭作及販賣童兒<lb/>
輩並是其狗民間有偶語者官中罔不知又有散在州<lb/>
郡及勲貴家當庖看廐御車執樂者皆是其狗公私動<lb/>
靜無不立達于懷武是以人懷恐懼常疑其肘臂腹心<lb/>
皆是其狗也懷武殺人不知其數蜀破之初有與已不<lb/>
相協及積金藏鏹之夫日夜捕逐入院盡殺之寃枉之<lb/>
<pb n="KR3l0118_WYG_126-11b"/>
聲聞於街巷後郭崇韜入蜀人有告懷武欲謀變者一<lb/>
家百餘口無少長戮于市<hi>出王氏見聞</hi>
　　　　李龜禎<lb/>
乾徳中僞蜀御史李龜禎乆居憲職嘗一日出至三井<lb/>
橋忽覩十餘人摧頭及被髮者呌屈稱寃漸來相逼龜<lb/>
禎慴懼迴馬徑歸說與妻子仍誡其子曰爾等成長筮<lb/>
仕愼勿爲刑獄官以吾清愼畏懼猶有寃枉今欲悔之<lb/>
何及自此得疾而亡<hi>闕</hi>
<pb n="KR3l0118_WYG_126-12a"/>
　　　　陳潔<lb/>
僞蜀御史陳潔性慘毒讞刑定獄嘗以深刻爲務十年<lb/>
内斷死千人因避暑行亭見蟢子懸絲面前公引手接<lb/>
之成大蜘蛛衘中指拂落階下化爲厲鬼云來索命驚<lb/>
訝不已指漸成瘡痛苦十日而死<hi>闕</hi>
　<lb/>
　<lb/>
　<lb/>
<pb n="KR3l0118_WYG_126-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百二十六<lb/>
</p>
<p>
</p>
  </div>
</body>
</text>
</TEI>
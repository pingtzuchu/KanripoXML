<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百七</head>
    <p>
<pb n="KR3l0118_WYG_307-1a"/>
欽定四庫全書<lb/>
　太平廣記卷三百七　　　宋　李昉等　編<lb/>
　　神十七<lb/>
　　　沈聿　　　党國清　　太原小吏<lb/>
　　　村人陳翁　樂坤　　　永清縣廟<lb/>
　　　崔澤　　　韓愈　　　李逢吉<lb/>
　　　樊宗訓　　裴度　　　張仲殷<lb/>
　　　凌華<lb/>
<pb n="KR3l0118_WYG_307-1b"/>
　　　　沈聿<lb/>
貞元中庶子沈元致仕永崇里其子聿尉三原素有别<lb/>
業在邑之西聿因官遂修葺焉於莊之北平原十餘里<lb/>
垣古埏以建牛坊秩滿因歸農焉一日晝寢堂之東軒<lb/>
忽驚寤見二黄衣吏謂聿曰府司召郎聿自謂官罷無<lb/>
事詣府拒之未行二吏堅呼聿不覺隨出經歴親愛洎<lb/>
家人揮霍告語曾無應者二吏呵驅甚迫遂北行可二<lb/>
十里至一城署人民稀少道路蕪薈正衙之東街南北<lb/>
<pb n="KR3l0118_WYG_307-2a"/>
三巨門對啓吏導入北門止聿屏外入云追沈聿到良<lb/>
久㕔上讀狀付司責問聿惶懼而逃莫知所詣遂突入<lb/>
南門門内有㕔重施簾幙聿危急徑入簾下則見紫衣<lb/>
貴人寢書案後聿欣有所投又懼二吏之至因聲氣撼<lb/>
動紫衣遂寤熟視聿曰子爲何者聿即稱官及姓名紫<lb/>
衣曰吾與子親且故子其知乎聿驚惑未對又曰子非<lb/>
張氏之彌甥乎吾而祖舅也子在人間亦知張謂侍郎<lb/>
乎聿曰幼稚時則聞之家有文集尚能記念紫衣喜曰<lb/>
<pb n="KR3l0118_WYG_307-2b"/>
試爲我言聿念櫻桃解結垂簷子楊栁能低入户枝紫<lb/>
衣大悦二吏走至前庭曰秋局召沈聿因遙拜呼紫衣<lb/>
曰生曹禮謁甚恭紫衣謂曰沈聿吾之外孫也爾可致<lb/>
吾意於秋局希緩其期二吏承命而出俄返曰敬依教<lb/>
紫衣曰爾死矣宜速歸聿謝辭而出吏伺聿於門笑謂<lb/>
聿曰生曹之徳其可忘哉因引聿而南聿大以酒食錢<lb/>
帛許之忽若覺日已夕矣亦不以告人即令夢致奠二<lb/>
吏於野外聿亦無恙又五日聿晚於莊門復見二吏曰<lb/>
<pb n="KR3l0118_WYG_307-3a"/>
寃訴不已須得郎爲證聿即詢其事犯二吏曰郎建牛<lb/>
坊平夷十古塜大被論理候郎對辯聿謂曰此主役之<lb/>
家人銀鑰擅意也二吏相顧曰置郎召奴或可矣因忽<lb/>
不見其夜銀鑰氣蹷而卒數日忽復遇二吏謂聿曰銀<lb/>
鑰稱郎指教屈辭甚切郎宜自往聿又勤求特希一爲<lb/>
告於生曹二吏許諾有頃復至曰生曹遣郎今夕潛遯<lb/>
慎不得洩藏伏三日事則濟矣言訖不見聿乃宻擇捷<lb/>
馬乘夜獨遊聿曾於同州法輪寺寓居習業因往詣之<lb/>
<pb n="KR3l0118_WYG_307-3b"/>
及出遇所友之僧出因投其房留宿累日懼貽嚴君之<lb/>
憂則徑歸京不敢以實啓莊夫至云前後火發北原之<lb/>
牛坊已爲煨燼矣聿終免焉<hi>出集異記</hi>
　　　　党國清<lb/>
晉陽東南二十里有臺駘廟在汾水旁元和中王鍔鎮<lb/>
河東時有里民党國清者善建屋一夕夢黒衣人至門<lb/>
謂國清曰臺駘神召汝隨之而去出都門行二十里至<lb/>
臺駘神廟廟門外有吏卒數十被甲執兵羅列左右國<lb/>
<pb n="KR3l0118_WYG_307-4a"/>
清恐悸不敢進使者曰子無懼已而入謁見有兵士百<lb/>
餘人𫝊導甚嚴既再拜臺駘神召國清升階曰吾廟宇<lb/>
隳漏風日飄損每天雨即吾之衣裾几席沾濕召爾爲<lb/>
吾塞其罅隙無使有風雨之苦國清曰謹受命於是摶<lb/>
塗登廟舍盡補其漏既畢神召黒衣者送國清還出廟<lb/>
門西北而去未行十里忽聞𫝊呼之聲使者與國清俱<lb/>
匿於道左俄見百餘騎自北而南執兵設辟者數十有<lb/>
一人具冠冕紫衣金佩御白馬儀狀魁偉殿後者最衆<lb/>
<pb n="KR3l0118_WYG_307-4b"/>
使者曰磨笄山神也以明日㑹食於李氏之門今夕故<lb/>
先謁吾君於廟耳國清與使者俱入城門忽覺目眥微<lb/>
慘以手搔之悸然而寤明日往臺駘廟中見几上有屋<lb/>
壞泄雨之跡視其屋果有補葺之處及歸行未六七里<lb/>
聞道西村堡中有簫鼓聲因往謁焉見設筵有巫者呼<lb/>
舞乃醮神也國清訊之曰此李氏之居也李存古嘗爲<lb/>
衙將往年范司徒罪其慢法以有軍功故宥其死擯於<lb/>
鴈門郡鴈門有磨笄山神存古常禱其廟願得生還近<lb/>
<pb n="KR3l0118_WYG_307-5a"/>
者以赦獲歸存古謂磨笄山神所佑於是醮之果與國<lb/>
清夢同也<hi>出河東記</hi>
　　　　太原小吏<lb/>
王鍔鎮太原嘗一日亭午之際有小吏見一神人長丈<lb/>
餘介金仗劒自衙門緩步而來既而佇立久之若有所<lb/>
伺小吏見之懼甚白於衙將靳坦張和偕視之如小吏<lb/>
言俄有暴風起因忽不見後月餘而鍔薨時元和中也<lb/>
<hi>出宣室志</hi>
<pb n="KR3l0118_WYG_307-5b"/>
　　　　村人陳翁<lb/>
雲朔之間嘗大旱時暑亦甚里人病熱者以千數有甿<lb/>
陳翁者因獨行田間忽逢一人儀狀甚異擐金甲左右<lb/>
佩弧矢執長劒御良馬朱纓金佩光采華煥鞭馬疾馳<lb/>
適遇陳翁因駐馬而語曰汝非里中人乎翁曰某農人<lb/>
家於此已有年矣神人曰我天使上帝以汝里中人俱<lb/>
病熱豈獨驕陽之所爲乎且有厲鬼在君邑中故邑人<lb/>
多病上命我逐之已而不見陳翁即以其事白於里人<lb/>
<pb n="KR3l0118_WYG_307-6a"/>
自是雲朔之間病熱皆愈<hi>出宣室記</hi>
　　　　樂坤<lb/>
樂坤舊名沖累舉不第元和十二年乃罷舉東歸至華<lb/>
陰夜禱嶽廟以卜進退之計中夜忽夢一青綬人檢簿<lb/>
書來報云來年有樂坤名已到冥簿不見樂沖也沖遂<lb/>
改爲坤來年如其説春闈後經嶽祈謝又祝官位主簿<lb/>
夢中稱官歴四資郡守而已乃終於郢州<hi>出雲溪友議</hi>
　　　　永清縣廟<lb/>
<pb n="KR3l0118_WYG_307-6b"/>
房州永清縣去郡東百二十里山邑殘毁城郭蕭條穆<lb/>
宗時有縣令至任逾年其弟寧省乍覩牢落不勝其憂<lb/>
暇日周覽四隅無非榛棘見荒廟巋然土偶羅列無門<lb/>
榜牌記莫知誰氏訪之邑吏但云永清大王而已令弟<lb/>
徙倚久之昏然成寐與神相接神曰我名跡不顯久矣<lb/>
欝然欲自述其由恐爲妖怪今吾子致問得伸積年之<lb/>
憤我毗陵人也大父𨼆侯吳書有傳誅南山之虎斬長<lb/>
橋之蛟與民除害陰功昭著余素有壯志以功佐時余<lb/>
<pb n="KR3l0118_WYG_307-7a"/>
名廓爲上帝所命於金商均房四郡之間捕鷙獸余數<lb/>
年之内勦戮猛虎不可勝數生聚頓安虎之首帥在西<lb/>
城郡其形偉博便㨗異常身如白錦額有圓光如鏡害<lb/>
人最多余亦誅之居人懷恩爲余立廟自襄漢之北藍<lb/>
關之南凡三十餘處皆余憇息之所也歲祀緜逺俗傳<lb/>
多誤以余爲白虎神幸君子訪問願爲顯示以正其非<lb/>
他日令弟言於襄陽從事乃書版寘於廟中塵侵雨漬<lb/>
文字將滅大中壬申歲襄州觀察判官王澄刻石於廟<lb/>
<pb n="KR3l0118_WYG_307-7b"/>
<hi>出集異記</hi>
　　　　崔澤<lb/>
王鍔鎮太原有清河崔澤者長慶中刺坊州常避暑於<lb/>
庭時風月清朗忽見一丈夫身甚長峩冠廣袖自堂之<lb/>
前軒而降立於階所厲聲而呼凡三呼而止崔氏一家<lb/>
皆見澤懼而且惡命家僮逼之已亡見矣是夕澤被疾<lb/>
至明日發使獻書願解官歸老相府不許後月餘卒於<lb/>
郡<hi>出宣室志</hi>
<pb n="KR3l0118_WYG_307-8a"/>
　　　　韓愈<lb/>
吏部侍郎韓愈長慶四年夏以疾不治務至秋九月免<lb/>
疾益甚冬十一月於靖安里晝卧見一神人長丈餘被<lb/>
甲仗劒佩弧矢儀狀甚峻至寢室立於榻前久而謂愈<lb/>
曰帝命與卿計事愈遽起整冠而坐曰臣不幸有疾不<lb/>
敢踞見王神人曰威粹國絶域逺夷世與韓氏為仇今欲<lb/>
討之而力不足卿以為何如對曰臣願從大王討之神人<lb/>
頷而去於是書其詞置於座側數日不能解至十二月<lb/>
<pb n="KR3l0118_WYG_307-8b"/>
而卒<hi>出宣室志</hi>
　　　　李逢吉<lb/>
故相李逢吉嘗爲司空范希韓從事於單于府時金城<lb/>
寺有老僧無爲者年七十餘嘗一日獨處禪齋負壁而<lb/>
坐瞬目數息忽有一介甲持殳者由寺而至食頃聞報<lb/>
李從事來自是逢吉將遊金城寺無爲輒見向者神人<lb/>
先至率以爲常衙將簡郢與無爲弟子法真善常爲郢<lb/>
語之<hi>出宣室志</hi>
<pb n="KR3l0118_WYG_307-9a"/>
　　　　樊宗訓<lb/>
硤石縣西有聖女神祠縣令韋謀與前縣令樊宗訓遊<lb/>
焉宗訓性疎復不以神鬼爲意以鞭劃其墻壁抉剔其<lb/>
衣袪言笑慢䙝歸數日邑中有狂僧忽突入縣門大呼<lb/>
曰縣令當持法奈何放縱惡人遣凌轢恣横謀遣人逐<lb/>
出亦不察其意也旬餘謀小女病召巫者視之曰聖女<lb/>
𫝊語長官土地神靈盡望長官庇䕶豈有教人侵奪前<lb/>
者遣阿師白於長官又不見喻韋君曰惡人是誰即與<lb/>
<pb n="KR3l0118_WYG_307-9b"/>
捕捉曰前縣令樊宗訓又已發無可奈何以後幸長官<lb/>
留意勿令如此小娘子疾苦即應愈韋君謝之令人焚<lb/>
香洒掃邑中皆加敬畏其女數日即愈<hi>出述異記</hi>
　　　　裴度<lb/>
裴度少時有術士云命屬北斗亷貞星神宜每存敬祭<lb/>
以果酒度從之奉事甚謹及爲相機務繁冗乃致遺忘<lb/>
心恒不足然未嘗言之於人諸子亦不知京師有道者<lb/>
來謁留之與語曰公昔年尊奉天神何故中道而止崇<lb/>
<pb n="KR3l0118_WYG_307-10a"/>
䕶不已亦有感於相公度笑而已後爲太原節度家人<lb/>
病迎女巫視之彈胡琴顚倒良久蹶然而起曰請裴相<lb/>
公亷貞將軍遣傳語太無情都不相知耶將軍甚怒相<lb/>
公何不謝之度甚驚巫曰當擇良日潔齋於淨院焚香<lb/>
具酒果亷貞將軍亦欲見形於相公其日度沐浴具公<lb/>
服立於階下東向奠酒再拜見一人金甲持戈長三丈<lb/>
餘北向而立裴公汗洽俯伏不敢動少頃即不見問左<lb/>
右皆云無之度尊奉不敢怠忽也<hi>出逸史</hi>
<pb n="KR3l0118_WYG_307-10b"/>
　　　　張仲殷<lb/>
户部郎中張滂之子曰仲殷於南山内讀書遂結時流<lb/>
子弟三四人仲殷性亦聰利但不攻文學好習弓馬時<lb/>
與同侶挾彈遊步林藪去所止數里見一老人持弓逐<lb/>
一鹿遶林一矢中之洞胷而倒仲殷驚賞老人曰君能<lb/>
此乎仲殷曰固所好也老人曰獲此一鹿吾無所用奉<lb/>
贈君以充一飯之費仲殷等敬謝之老人曰明日能來<lb/>
看射否明日至亦見老人逐鹿復射之與前無異復又<lb/>
<pb n="KR3l0118_WYG_307-11a"/>
與仲殷仲殷益異之如是三度仲殷乃拜乞射法老人<lb/>
曰觀子似可教也明日復期於此不用令他人知也仲<lb/>
殷乃明日復至其所老人還至遂與仲殷西行四五里<lb/>
入一谷口路漸低下如入洞中草樹有異人間仲殷彌<lb/>
敬之約行三十餘里至一大莊如卿相之别業焉止仲<lb/>
殷於中門外㕔中老人整服而入有修謁之狀出曰姨<lb/>
知君來此明日往相見仲殷敬諾而宿於㕔至明日敕<lb/>
奴僕與仲殷備湯沐更易新衣老人具饌於中堂延仲<lb/>
<pb n="KR3l0118_WYG_307-11b"/>
殷入拜母仲殷拜堂下母不爲起亦無辭譲老人又延<lb/>
升堂就坐視其狀貌不多𩔖人或似過老變易又如猿<lb/>
玃之狀其所食品物甚多仲殷食次亦不見其母動匕<lb/>
箸倏忽而畢久視之歛坐如故既而食物皆盡老人復<lb/>
引仲殷出於㕔前樹下施牀而坐老人即命弓矢仰卧<lb/>
指一樹枝曰十箭取此一尺遂發矢十隻射落碎枝十<lb/>
段接成一尺謂仲殷曰此定如何仲殷拜於牀下曰敬<lb/>
服又命墻頭上立十針焉去三十步舉其第一已乃按<lb/>
<pb n="KR3l0118_WYG_307-12a"/>
次射之發無不中者也遂教仲殷屈伸距跗之勢但約<lb/>
臂腕骨臂腕骨相拄而弓已滿故無彊弱皆費力也數<lb/>
日仲殷已得其妙老人撫之謂仲殷曰止於此矣勉馳<lb/>
此名左右各教取五千人以救亂世也遂却引歸至故<lb/>
處而仲殷藝日新果有善射之名受其教者雖童子婦<lb/>
人即可與談武矣後父卒除服偶遊於東平軍乃教得<lb/>
數千人而卒其老人葢山神也善射者必趫度通臂故<lb/>
母𩔖於猿焉<hi>出原化記</hi>
<pb n="KR3l0118_WYG_307-12b"/>
　　　　淩華<lb/>
杭州富陽獄吏曰淩華骨狀不凡常遇施翁相曰能捨<lb/>
吏當爲上將軍華爲吏酷暴每有縲絏者必扼喉撞心<lb/>
以取賄賂元和初病一夕而死將死見黃衫吏齎印而<lb/>
前宣云牒奉處分以華昔日曾宰劇縣甚著能績後有<lb/>
缺行敗其成功謫官圜扉伺其修省既迷所履太乖乃<lb/>
心玉枕嶷然委於庸賤念兹貴骨須有所歸今鎮海軍<lb/>
討逆諸臣合爲上將骨未圓實難壯威稜宜易之以得<lb/>
<pb n="KR3l0118_WYG_307-13a"/>
人免塊然而妄處付司追淩華鑿玉枕骨送上仍令所<lb/>
司量事優恤於是黃衫吏引入有綠冠裳者隔簾語曰<lb/>
今日之來徳之不修也見小利而失禄竊爲君子惜焉<lb/>
命左右取鉗槌俄頃有緇衣豹袖執斤斧者三人綠裳<lb/>
賜華酒五盃昏然而醉唯聞琢其腦聲絶而華醉醒復<lb/>
止華于西階以聽命移時有宣言曰亡貴之人理宜裨<lb/>
補量延半紀仍賚十千宣訖綠裳延華升階語曰吾漢<lb/>
朝隱屠釣之人也葢求全身微規小利既歿之後責受<lb/>
<pb n="KR3l0118_WYG_307-13b"/>
此官位卑軄猥殊不快志足下莫歎失其貴骨此事稍<lb/>
大非獨一人命酒與華對酌别飲數盃㝠然無所知既<lb/>
醒宛然在廢牀之上捫其腦而骨已亡其儕流<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>助凡<lb/>
十千焉後十五年而卒<hi>出集異記</hi>
　<lb/>
　<lb/>
　<lb/>
　太平廣記卷三百七<lb/>
</p>
<p>
</p>
  </div>
</body>
</text>
</TEI>
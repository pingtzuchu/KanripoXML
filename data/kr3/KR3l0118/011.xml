<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷十一</head> <lb/>
    <p>
<pb n="KR3l0118_WYG_011-1a"/>
欽定四庫全書<lb/>
　太平廣記卷十一<lb/>
　　神仙十一<lb/>
　　　泰山老父　　巫炎　　　　劉憑<lb/>
　　　欒巴　　　　左慈　　　　大茅君<lb/>
　　　　泰山老父<lb/>
泰山老父者莫知姓字漢武帝東巡狩見老翁鉏於道<lb/>
傍頭上白光髙數尺怪而問之老人狀如五十許人面<lb/>
<pb n="KR3l0118_WYG_011-1b"/>
有童子之色肌膚光華不與俗同帝問有何道術對曰<lb/>
臣年八十五時衰老垂死頭白齒落遇有道者敎臣絶<lb/>
糓但服术飲水并作神枕枕中有三十二物其三十二<lb/>
物中有二十四物以當二十四氣八毒以應八風臣行<lb/>
之轉老為少黒髪更生齒落復出日行三百里臣今一<lb/>
百八十嵗矣帝受其方賜玉帛老父後入岱山中每十<lb/>
年五年時還鄉里三百餘年乃不復還<hi>出神仙傳</hi>
　　　　巫炎<lb/>
<pb n="KR3l0118_WYG_011-2a"/>
巫炎字子都北海人也漢駙馬都尉武帝出見子都於<lb/>
渭橋其頭上鬰鬰紫氣髙丈餘帝召問之君年㡬何所<lb/>
得何術而有異氣乎對曰臣年已百三十八嵗亦無所<lb/>
得將行詔東方朔使相此君有何道術朔對曰此君有<lb/>
隂道之術武帝屏左右而問之子都對曰臣年六十五<lb/>
時苦腰痛脚冷不能自温口乾舌苦滲涕出百節四肢<lb/>
疼痛又痺不能久立得此道以来七十三年今有子二<lb/>
十六人身體雖勇無所疾患氣力乃如壮時無所憂患<lb/>
<pb n="KR3l0118_WYG_011-2b"/>
帝曰卿不仁有道而不聞於朕非忠臣也子都對曰臣<lb/>
誠知此道為真然隂陽之事宮中之利臣子之所難言<lb/>
又行之皆逆人情能為之者少故不敢以聞帝曰勿謝<lb/>
戲君耳遂受其法子都年二百嵗服餌水銀白日昇天<lb/>
武帝頗行其法不能盡用之然得壽最長於先帝也<hi>出神</hi>
<hi>仙傳</hi>
　　　　劉憑<lb/>
劉憑者沛人也有軍功封壽光金鄉侯學道於稷丘子<lb/>
<pb n="KR3l0118_WYG_011-3a"/>
常服石桂英及中嶽石硫黄年三百餘嵗而有少容尤<lb/>
長於禁氣嘗到長安諸賈人聞憑有道乃往拜見之乞<lb/>
得侍從求見祐䕶憑曰可耳又有百餘人隨憑行并有<lb/>
雜貨約直萬金乃於山中逢賊數百人㧞刅張弓四合<lb/>
圍之憑語賊曰汝輩作人當念温良若不能展才布徳<lb/>
居官食禄當勤身苦體夫何有<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>靣目豺狼其心相敎<lb/>
賊道危人利己此是伏尸都市肉饗烏鳶之法汝等弓<lb/>
箭當何所用於是賊射諸客箭皆反著其身須臾之間<lb/>
<pb n="KR3l0118_WYG_011-3b"/>
大風折木飛沙揚塵憑大呼曰小物輩敢爾天兵從頭<lb/>
刺殺先造意者憑言絶而衆兵一時頓地反手背上不<lb/>
能復動張口短氣欲死其中首帥三人即鼻中出血頭<lb/>
裂而死餘者或能語曰乞放餘生改惡為善於是諸客<lb/>
或斫殺者憑禁止之乃責之曰本擬盡殺汝猶復不忍<lb/>
今赦汝猶敢為賊乎皆乞命曰便當易行不敢復爾憑<lb/>
乃勅天兵赦之遂各能奔走去嘗有居人妻病邪魅累<lb/>
年不愈憑乃勅之其家宅傍有泉水水自竭中有一蛟<lb/>
<pb n="KR3l0118_WYG_011-4a"/>
枯死又有古廟廟間有𣗳𣗳上常有光人止其下多遇<lb/>
暴死禽鳥不敢巢其枝憑乃勅之盛夏𣗳便枯死有大<lb/>
虵長七八丈懸其間而死後不復為患憑有姑子與人<lb/>
爭地俱在太守坐姑子少黨而敵家多親助為之言者<lb/>
四五十人憑反覆良久忽然大怒曰汝輩敢爾應聲有<lb/>
雷電霹靂赤光照燿滿屋於是敵人之黨一時頓地無<lb/>
所復知太守甚怖為之跪謝曰願君侯少寛威靈當為<lb/>
理斷終不使差失日移數丈諸人乃能起漢孝武帝聞<lb/>
<pb n="KR3l0118_WYG_011-4b"/>
之詔徴而試之曰殿下有怪輙有數十人絳衣披髪持<lb/>
燭相隨走馬可效否憑曰此小鬼耳至夜帝偽令人作<lb/>
之憑於殿上以符擲之皆面搶地以火焠口無氣帝大<lb/>
驚曰非此鬼也朕以相試耳乃解之後入太白山中數<lb/>
十鄉復歸鄉里顔色更少<hi>出神仙傳</hi>
　　　　欒巴<lb/>
欒巴者蜀郡成都人也少而好道不修俗事時太守躬<lb/>
詣巴請屈為功曹待以師友之禮巴陵太守曰聞功曹<lb/>
<pb n="KR3l0118_WYG_011-5a"/>
有道寧可試見一竒乎巴曰唯即平坐却入壁中去冉<lb/>
冉如雲氣之狀須臾失巴所在壁外人見化成一虎人<lb/>
並驚虎徑還功曹舍人往視虎虎乃巴成也後舉孝廉<lb/>
除即中遷豫章太守廬山廟有神能於帳中共外人語<lb/>
飲酒空中投杯人往乞福能使江湖之中分風舉帆行<lb/>
各相逢巴至郡往廟中便失神所在巴曰廟鬼詐為天<lb/>
官損百姓日久罪當治之以事付功曹巴自行捕逐若<lb/>
不時討恐其後遊行天下所在血食枉病良民責以重<lb/>
<pb n="KR3l0118_WYG_011-5b"/>
禱乃下所在推問山川社稷求鬼踪跡此鬼於是走至<lb/>
齊郡化為書生善談五經太守即以女妻之巴知其所<lb/>
在上表請解郡守往捕其鬼不出巴謂太守賢壻非人<lb/>
也是老鬼詐為廟神今走至此故来取之太守召之不<lb/>
出巴曰出之甚易請太守筆硯設案巴乃作符符成長<lb/>
嘯空中忽有人將符去亦不見人形一坐皆驚符至書<lb/>
生向婦涕泣曰去必死矣須臾書生自齎符来至庭見<lb/>
巴不敢前巴叱曰老鬼何不復爾形應聲即便為一貍<lb/>
<pb n="KR3l0118_WYG_011-6a"/>
叩頭乞活巴勅殺之皆見空中刀下貍頭墮地太守女<lb/>
已生一兒復化為貍亦殺之巴去還豫章郡多鬼又多<lb/>
獨足鬼為百姓病巴到後更無此患妖邪一時消滅後<lb/>
徴為尚書郎正旦大會巴後到有酒容賜百官酒又不<lb/>
飲而西南向噀之有司奏巴不敬詔問巴巴曰臣鄉里<lb/>
以臣能治鬼䕶人生為臣立廟今旦有耆老皆来臣廟<lb/>
中享臣不能早飲之是以有酒容臣適見成都市上火<lb/>
臣故潄酒為雨救之非敢不敬當請詔問虚詔抵罪乃<lb/>
<pb n="KR3l0118_WYG_011-6b"/>
發驛書問成都已奏言正旦食後失火須臾有大雨三<lb/>
陣從東北来火乃止雨著人皆作酒氣後一旦忽大風<lb/>
雨天地晦㝠對坐不相見因失巴所在尋聞巴還成都<lb/>
與親故别稱不更還老幼皆於廟中送之云去時亦風<lb/>
雨晦㝠莫知去處也<hi>出神仙傳</hi>
　　　　左慈<lb/>
左慈字元放廬江人也明五經兼通星氣見漢祚將衰<lb/>
天下亂起乃嘆曰值此衰亂官髙者危財多者死當世<lb/>
<pb n="KR3l0118_WYG_011-7a"/>
榮華不足貪也乃學道尤明六甲能役使鬼神坐致行<lb/>
厨精思於天柱山中得石室中九丹金液經能變化萬<lb/>
端不可勝記魏曹公聞而召之閉一石室中使人守視<lb/>
斷榖期年乃出之顔色如故曹公自謂生民無不食道<lb/>
而慈乃如是必左道也欲殺之慈已知求乞骸骨曹公<lb/>
曰何以忽爾對曰欲見殺故求去耳公曰無有此意公<lb/>
却髙其志不茍相留也乃為設酒曰今當逺曠乞分盃<lb/>
飲酒公曰善是時天寒温酒尚熱慈㧞道簪以撓酒須<lb/>
<pb n="KR3l0118_WYG_011-7b"/>
臾道簪都盡如人磨墨初公聞慈求分杯飲酒謂當使<lb/>
公先飲以與慈耳而㧞道簪以畫盃酒中斷其間相去<lb/>
數寸即飲半半與公公不善之未即為飲慈乞盡自飲<lb/>
之飲畢以盃擲屋棟杯懸揺動似飛鳥俯仰之狀若欲<lb/>
落而不落舉坐莫不視盃良久乃墜既而已失慈矣尋<lb/>
問之還其所居曹公遂益欲殺慈試其能免死否乃勅<lb/>
收慈慈走入羣羊中而追者不分乃數本羊果餘一口<lb/>
乃知是慈化為羊也追者語主人意欲待見先生暫還<lb/>
<pb n="KR3l0118_WYG_011-8a"/>
無怯也俄而有大羊前跪而曰為審爾否吏相謂曰此<lb/>
跪羊慈也欲收之於是羣羊咸向吏言曰為審爾否由<lb/>
是吏亦不復知慈所在乃止後有知慈處者告公公又<lb/>
遣吏收之得慈慈非不能𨼆故示其神化耳於是受執<lb/>
入獄獄吏欲拷掠之户中有一慈户外亦有一慈不知<lb/>
孰是公聞而愈惡之使引出市殺之須臾忽失慈所在<lb/>
乃閉市門而索或不識慈者問其狀言眇一目著青葛<lb/>
巾青單衣見此人便收之及爾一市中人皆眇目著葛<lb/>
<pb n="KR3l0118_WYG_011-8b"/>
巾青衣卒不能分公令普逐之如見便殺後有人見知<lb/>
便斬以獻公公大喜及至視之乃一束茅驗其尸亦亡<lb/>
處所後有人從荆州来見慈刺史劉表亦以慈為惑衆<lb/>
擬收害之表出耀兵慈意知欲見其術乃徐徐去因又<lb/>
詣表云有薄禮願以餉軍表曰道人單僑吾軍人衆安<lb/>
能為濟乎慈重道之表使視之有酒一斗器盛脯一束<lb/>
而十人共舉不勝慈乃自出取之以刀削脯投地請百<lb/>
人奉酒及脯以賜兵士酒三盃脯一片食之如常脯味<lb/>
<pb n="KR3l0118_WYG_011-9a"/>
凡萬餘人皆周足而器中酒如故脯亦不盡坐上又有<lb/>
賓客千人皆得大醉表乃大驚無復害慈之意數日乃<lb/>
委表去入東吳有徐墮者有道術居丹徒慈過之墮門<lb/>
下有賓客車牛六七乗欺慈云徐公不在慈知客欺之<lb/>
便去客即見牛在楊𣗳杪行適上𣗳即不見下即復見<lb/>
行𣗳上又車轂皆生荆棘長一尺斫之不斷推之不動<lb/>
客大懼即報徐公有一老翁眇目吾見其不急之人因<lb/>
欺之云公不在去後須臾牛皆如此不知何等意公曰<lb/>
<pb n="KR3l0118_WYG_011-9b"/>
咄咄此是左公過我汝曹那得欺之急追可及諸客分<lb/>
布逐之及慈羅布叩頭謝之慈意解即遣還去及至車<lb/>
牛等各復如故慈見吳主孫討逆復欲殺之後出遊請<lb/>
慈俱行使慈行於馬前欲自後刺殺之慈在馬前著木<lb/>
履挂一竹杖徐徐而行討逆著鞭䇿馬操兵逐之終不<lb/>
能及討逆知其有術乃止後慈以意告葛仙公言當入<lb/>
霍山合九轉丹遂乃仙去<hi>出神仙傳</hi>
　　　　大茅君<lb/>
<pb n="KR3l0118_WYG_011-10a"/>
大茅君盈南至句曲之山漢元壽二年八月己酉南嶽<lb/>
真人赤君西城王君及諸青童並從王母降於盈室頃<lb/>
之天皇大帝遣繡衣使者冷廣子期賜盈神璽玉章太<lb/>
微帝君遣三天左宫御史管修條賜盈八龍錦與紫羽<lb/>
華衣太上大道君遣協晨大夫叔門賜盈金虎真符流<lb/>
金之鈴金闕聖君命太極真人正一止𤣥王郎王忠鮑<lb/>
丘等賜盈以四節嚥胎流眀神芝四使者授訖使盈食<lb/>
芝佩璽服衣玉冠帶符握鈴而立四使者告盈曰食四<lb/>
<pb n="KR3l0118_WYG_011-10b"/>
節𨼆芝者位為真卿食金闕玉芝者位為司命食流明<lb/>
金英者位為司禄食長曜雙飛者位為司命真伯食夜<lb/>
光洞草者總主在左御史之任子盡食之矣壽齊天地位<lb/>
為司命上真東嶽上卿統吳越之神仙綜江左之山源<lb/>
矣言畢使者俱去五帝君各以方面車服降於其庭傳<lb/>
太帝之命賜紫玉之版黄金刻書九錫之文拜盈為東<lb/>
嶽上卿司命真君太元真人事畢俱去王母及盈師西<lb/>
城王君為盈設天厨酣宴歌𤣥靈之曲宴罷王母携王<lb/>
<pb n="KR3l0118_WYG_011-11a"/>
君及盈省顧盈之二弟各授道要王母命上元夫人授<lb/>
茅固茅衷太霄𨼆書丹景道精等四部寳經王母執太<lb/>
霄𨼆書命侍女張靈子執交信之盟以授於盈固及𠂻<lb/>
事訖西王母昇天而去其後紫虚元君魏華存夫人請<lb/>
齋於陽洛之山𨼆元之臺西王母與金闕聖君降於臺<lb/>
中乗八景之輿同詣清虛上宮傳玉清𨼆書四卷以授<lb/>
華存是時三元夫人馮雙珠紫陽左仙公石路成太極<lb/>
髙仙伯延蓋公子西城真人王方平太虚真人南嶽真<lb/>
<pb n="KR3l0118_WYG_011-11b"/>
人赤松子桐栢真人王喬等三十餘真各歌太極隂歌<lb/>
之曲王母為之歌曰駕我八景輿歘然入玉清龍羣拂<lb/>
霄上虎斾攝朱兵逍遥𤣥津際萬流無暫停哀此去留<lb/>
㑹刼盡天地傾當尋無中景不死亦不生體彼自然道<lb/>
寂觀合太㝠南岳擬貞幹玉英耀穎精有任靡其事虚<lb/>
心自受靈嘉㑹降河曲相與樂未央王母歌畢三元夫<lb/>
人答歌亦畢王母及三元夫人紫陽左公太極仙伯清<lb/>
靈王君乃㩦南岳魏華存同去東南行俱詣天台霍山<lb/>
<pb n="KR3l0118_WYG_011-12a"/>
過句曲之金壇宴太元真人茅叔申於華昜洞天留華<lb/>
存於霍山洞宮玉宇之下衆真皆從王母昇還龜臺矣<lb/>
<hi>出集仙傳</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_011-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷十一<lb/>
</p>
<p>
</p>
  </div>
</body>
</text>
</TEI>
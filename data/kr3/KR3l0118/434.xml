<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記巻四百三十四</head>
    <p>
<pb n="KR3l0118_WYG_434-1a"/>
欽定四庫全書<lb/>
　太平廣記巻四百三十四　宋　李昉等　編<lb/>
　　畜獸一<lb/>
　　牛<lb/>
　　　金牛　　　　銀牛　　　　青牛<lb/>
　　　牛鬬　　　　潛牛　　　　涼州人牛<lb/>
　　　洛水牛<lb/>
　　牛拜<lb/>
<pb n="KR3l0118_WYG_434-1b"/>
　　　桓冲　　　　光祿屠者　　朱氏子<lb/>
　　牛償債<lb/>
　　　卞士瑜　　　路伯逹　　　戴文<lb/>
　　　河内崔守　　王氏老姥<lb/>
　　牛傷人<lb/>
　　　邵桃根<lb/>
　　牛異<lb/>
　　　洛下人　　　寗茵　　　　仲小小<lb/>
<pb n="KR3l0118_WYG_434-2a"/>
　　　牛<lb/>
大月支及西胡有牛名曰白及今日割取其肉明日其<lb/>
瘡即愈故漢人有至其國者西胡以此牛示之漢人對<lb/>
曰吾國蟲名為蠶為人衣食樹葉而吐絲外國人復不<lb/>
信有蠶<hi>出金樓子</hi>
新昌穴出山犢似秦牛常與蛇同穴人以鹽著手夜入<lb/>
坎中取之其舌滑者是蛇其舌燥者則牛也因引之而<lb/>
出焉<hi>出交州志</hi>
<pb n="KR3l0118_WYG_434-2b"/>
野牛髙丈餘其頭若鹿其角了戾長一丈白毛尾似鹿<lb/>
出西域<hi>出酉陽雜俎</hi>
唐先天中有田父牧牛嵩山而失其牛求之不得忽見<lb/>
山穴開中有錢焉不知其數田父入穴負十千而歸到<lb/>
家又往取之迷不知道逢一人謂曰汝所失牛其直幾<lb/>
耶田父曰十千人曰汝牛為山神所將已付汝牛價何<lb/>
為妄尋言畢不知所在田父乃悟遂歸焉<hi>出紀聞</hi>
　　　　金牛<lb/>
<pb n="KR3l0118_WYG_434-3a"/>
長沙西南有金牛岡漢武帝時有一田父牽赤牛告漁<lb/>
人曰寄渡江漁人云船小豈勝得牛田父曰但相容不<lb/>
重君船于是人牛俱上及半江牛糞於船田父曰以此<lb/>
相贈既渡漁人怒其汚船以橈撥糞棄水欲盡方覺是<lb/>
金訝其神異乃躡之但見人牛入嶺隨而掘之莫能及<lb/>
也今掘處猶存<hi>出湘中記</hi>
增城縣東北二十里深洞無底北岸有石周圍三丈漁<lb/>
人見金牛自水出盤于此石義熙中縣人常於此潭石<lb/>
<pb n="KR3l0118_WYG_434-3b"/>
得金鏁尋之不已俄有魚從水中引之握不禁以刀扣<lb/>
斷得數段人遂致富年登上夀其後義興周靈甫常見<lb/>
此牛宿伏石上旁有金鏁如繩焉靈甫素驍勇往掩之<lb/>
此牛掣斷其鏁得二丈許遂以財雄也<hi>出十道記</hi>
　　　　銀牛<lb/>
太原縣北有銀牛山漢建武二十四年有一人騎白牛<lb/>
蹊人田田父訶詰之乃曰吾北海使將㸔天子登封遂<lb/>
乗牛上山田父尋至山上唯見牛迹遺糞皆銀也明年<lb/>
<pb n="KR3l0118_WYG_434-4a"/>
世祖封禪焉<hi>出酉陽雜俎</hi>
　　　　青牛<lb/>
桓𤣥在南常出詣殷荆州於鸛穴逢一老翁羣驅青牛<lb/>
形色瓌異𤣥即以所乗牛易取乗之至靈溪駿駃非常<lb/>
𤣥息駕飲牛牛走入水不出桓使覘守經日絶迹當時<lb/>
以為神物<hi>出渚宮故事</hi>
　　　　又<lb/>
京口居人晚出江上見石公山下有二青牛腹嘴皆紅<lb/>
<pb n="KR3l0118_WYG_434-4b"/>
戲於水際一白衣老翁長可三丈執鞭於其旁久之翁<lb/>
廻顧見人即鞭二牛入水翁即跳躍而上倐忽漸長一<lb/>
舉足徑上石公山頂遂不復見<hi>出稽神録</hi>
　　　　牛鬭<lb/>
九真<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牛乃生谿上<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>時時怒共鬭即海沸湧或出鬭<lb/>
岸上家牛皆怖人或遮捕即霹靂號曰神牛<hi>出異物志</hi>
　　　　潛牛<lb/>
勾漏縣大江中有潛牛形似水牛毎上㟁鬭角軟還入<lb/>
<pb n="KR3l0118_WYG_434-5a"/>
江水角堅復出<hi>出酉陽雜俎</hi>
　　　　涼州人牛<lb/>
天寶時涼州人家生牛多力而大及長不可拘制因爾<lb/>
縱逸他牛從之者甚衆恒於城西數十里作羣人不能<lb/>
制其後牛漸凌暴至數百鄉里不堪其弊都督謀所以<lb/>
擊之㑹西胡獻一<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>獸狀如大犬而色正青都督問胡<lb/>
獻此何用胡云搏噬猛獸都督以狂牛告之曰但有賞<lb/>
錢當為相取於是以三百千為賞胡乃撫獸呪願如相<lb/>
<pb n="KR3l0118_WYG_434-5b"/>
語之狀獸遂振迅跳躍解繩縱之逕詣牛所牛見獸至<lb/>
分作三行已獨處中埋身於土獸乃前鬭揚塵暗野須<lb/>
㬰便還百姓往視坌成潭竟不知是何獸初隨望其鬭<lb/>
見獸大如蜀馬鬭畢牛已折項而死胡割牛腹取其五<lb/>
臟盆盛以飼獸累啖之漸小如故也<hi>出廣異記</hi>
　　　　洛水牛<lb/>
咸通四年秋洛中大水苑囿廬舍靡不淹没厥後香山<lb/>
寺僧某其日將暮見暴雨水自龍門川北下有如決海<lb/>
<pb n="KR3l0118_WYG_434-6a"/>
潰江鼔怒之間殷若雷震有二黑牛於水上掉尾躍空<lb/>
而進衆僧與居人憑髙望之謂城中悉為魚矣俄見定<lb/>
鼎長夏二門隂曀間有二青牛奮勇而出相去約百歩<lb/>
黑牛奔走而廻向之怒浪驚瀾翕然遂低<hi>出廣異記</hi>
　　　牛拜<lb/>
　　　　桓冲<lb/>
桓冲鎮江陵正㑹當烹牛牛忽熟視帳下都督目中淚<lb/>
下都督呪之曰汝若向我跪當啟活也牛應聲而拜衆<lb/>
<pb n="KR3l0118_WYG_434-6b"/>
皆異之都督復曰謂汝若須活遍拜衆人牛涕淚如雨<lb/>
遂遍拜值冲醉不得啟遂殺牛冲聞大怒都督痛加鞭<lb/>
罰也<hi>出渚宫故事</hi>
　　　　光祿屠者<lb/>
太和中光祿厨欲宰牝牛牛有胎非久合生或曰既如<lb/>
此可換却屠者操刀直前畧不介意牛乃屈膝拜之亦<lb/>
不肯退此牛與子遂殞於刀下屠者忽狂惑失常毎日<lb/>
作牛啼食草少許身入泥水以頭觸物良久乃定<hi>出原化記</hi>
<pb n="KR3l0118_WYG_434-7a"/>
　　　　朱氏子<lb/>
廣陵有朱氏子家世勲貴性好食黄牛所殺無數常以<lb/>
暑月中欲殺一牛其母止之曰暑熱如此爾已醉所食<lb/>
幾何勿殺也子向牛言曰汝能拜我我赦汝牛應聲下<lb/>
淚而拜朱反怒曰畜生安能㑹人言立殺之數日乃病<lb/>
恒見此牛為厲竟作牛聲死<hi>出稽神録</hi>
　　　牛償債<lb/>
　　　　卞士瑜<lb/>
<pb n="KR3l0118_WYG_434-7b"/>
卞士瑜者其父以平陳功授儀同慳吝常顧人築宅不<lb/>
還其價作人求錢卞父鞭之曰若實負錢我死當與爾<lb/>
作牛須臾之間卞父死作人有牛産一黄犢腰下有黑<lb/>
文横給周匝如人腰帶右胯有白紋斜貫大小正如笏<lb/>
形牛主呼之曰卞公何為負我犢即屈前膝以頭著地<lb/>
瑜以錢十萬贖之牛主不許死乃收塟<hi>出法苑珠林</hi>
　　　　路伯逹<lb/>
永徽中汾州義縣人路伯逹負同縣人錢一千文後共<lb/>
<pb n="KR3l0118_WYG_434-8a"/>
錢主佛前為誓曰我若未還公吾死後與公家作牛畜<lb/>
話訖逾年而卒錢主家牸牛生一犢子額上生白毛成<lb/>
路伯達三字其子姪耻之將錢五千文求贖主不肯與<lb/>
乃施與隰成縣啟福寺僧真如助造十五級浮圖人有<lb/>
見者發心止惡競投錢物以布施焉<hi>出法苑珠林</hi>
　　　　戴文<lb/>
貞元中蘇州海鹽縣有戴文者家富性貪毎鄉人舉債<lb/>
必須收利數倍有鄰人與之交利剝刻至多鄉人積恨<lb/>
<pb n="KR3l0118_WYG_434-8b"/>
乃曰必有神明照鑒數年後戴文病死鄰人家牛生一<lb/>
黒犢脇下白毛字曰戴文閭里咸知文子耻之乃求鄰<lb/>
人以物熨去其字鄰人從之既而文子以牛身無騐乃<lb/>
訟鄰人妄稱牛有犢字縣追鄰人及牛至則白毛復出<lb/>
成字分明但呼戴文牛則應聲而至鄰人恐文子盜去<lb/>
則夜閉於别廡經數年方死<hi>出原化記</hi>
　　　　河内崔守<lb/>
有崔君者貞元中為河内守崔君貪而刻河内人苦之<lb/>
<pb n="KR3l0118_WYG_434-9a"/>
常於佛寺中假佛像金凡數鎰而竟不酧直僧以太守<lb/>
竟不敢言未幾崔君卒於郡是日寺有牛産一犢其犢<lb/>
頂上有白毛若縷出文字曰崔某者寺僧相與觀之且<lb/>
嘆曰崔君常假此寺中佛像金而竟不還今日事果何<lb/>
如哉崔君家聞之即以他牛易其犢既至命剪去文字<lb/>
已而復生及至其家雖豢以芻粟卒不食崔氏且以為<lb/>
異竟歸其寺焉<hi>出宣室志</hi>
　　　　王氏老姥<lb/>
<pb n="KR3l0118_WYG_434-9b"/>
廣陵有王氏老姥病數日忽謂其子曰我死必生西磎<lb/>
浩氏為牛子當尋而贖我腹下有王字是也頃之遂卒<lb/>
西磎者海陵之西地名也其民浩氏生牛腹有白毛成<lb/>
王字其子尋而得之以束帛贖之而去<hi>出稽神録</hi>
　　　牛傷人<lb/>
　　　　邵桃根<lb/>
梁末邵桃根襄陽人家有一犢肥充可愛桃根恒自飼<lb/>
之此犢恒逐桃根遊行毎往官府聚㑹犢雖繫在家而<lb/>
<pb n="KR3l0118_WYG_434-10a"/>
吼喚終不住後一日桃根晨起開門犢忽從後觝根肋<lb/>
穿流血舉家打去已復嗔目復來觝傷數日氣絶<hi>出廣古今</hi>
<hi>五行記</hi>
　　　牛異<lb/>
　　　　洛下人<lb/>
唐先天年洛下人牽一牛腋下有一人手長尺餘廵坊<lb/>
而乞<hi>出朝野僉載</hi>
　　　　寗茵<lb/>
<pb n="KR3l0118_WYG_434-10b"/>
大中年有寗茵秀才假大寮莊于南山下棟宇半墮墻<lb/>
垣又缺因夜風清月朗吟咏庭際俄聞叩門聲稱桃林<lb/>
斑特處士相訪茵啟闗睹處士形質瓌瑋言詞廓落曰<lb/>
某田野之士力耕之徒向畎畆而辛勤與農夫而齊𩔖<lb/>
巢居側近睹風月皎潔聞君吟咏故來奉謁茵曰某山<lb/>
林甚僻農具為鄰蓬蓽既深輪蹄罕至幸此見訪頗慰<lb/>
羈懐遂延入語曰然處士之業何如願聞其説特曰某<lb/>
少年之時兄弟競生頭角毎讀春秋之潁考叔挾輈以<lb/>
<pb n="KR3l0118_WYG_434-11a"/>
走恨不得佐輔其間讀史記至田單破燕之計恨不得<lb/>
奮擊其間讀東漢至於新野之戰恨不得騰躍其間此<lb/>
三事俱快意俱不能逢今恨恨耳今則老倒又無嗣子<lb/>
空懐䑛犢之悲况又慕徐孺子弔郭林宗言曰生芻一<lb/>
束其人如玉即不敢當生芻一束堪令諷咏俄又聞人<lb/>
扣闗曰南山斑寅將軍奉謁茵遂延入氣貎嚴聳㫖趣<lb/>
剛猛及二斑相見亦甚忻慰寅曰老兄知得姓之根本<lb/>
否特曰昔吳太伯為荆蠻斷髪文身因兹遂有斑姓寅<lb/>
<pb n="KR3l0118_WYG_434-11b"/>
曰老兄太妄殊不知根本且斑氏出自鬬榖於莵有文<lb/>
斑之像因以命氏逺祖固婕妤好詞章大有稱於漢朝<lb/>
又皆有𫝊於史其後英傑間生蟬聫不絶後漢有班超<lb/>
投筆從戎相者曰君當封侯萬里外超詰之曰君燕頷<lb/>
虎頭飛而食肉萬里公侯相也後果守玉門闗封定逺<lb/>
侯某世為武賁中郎在武班因有過竄於山林晝伏夜<lb/>
遊露跡𨼆形但偷生耳適聞松吹月髙墻外閒歩聞君<lb/>
吟咏因來追謁况遇當家尤増慰悦寅因覩碁局在牀<lb/>
<pb n="KR3l0118_WYG_434-12a"/>
謂特曰願接老兄一局特遂欣然為之良久未有勝負<lb/>
茵翫之教特一兩著寅曰主人莫是髙手否茵曰若管<lb/>
中窺豹時見一斑兩斑笑曰大有微機真一發兩中茵<lb/>
傾壺請飲及局罷而飲數廵寅請備脯修以送酒寅設<lb/>
鹿脯寅嚙决須㬰而盡特即不茹茵詰曰何故不茹特<lb/>
曰無上齒不能咀嚼故也數廵後特稱小疾便不敢過<lb/>
飲寅曰談何容易有酒如澠方學紂為長夜之飲覺面<lb/>
已赤特曰弟大是鐘鼎之户一坐耽更不動後二斑飲<lb/>
<pb n="KR3l0118_WYG_434-12b"/>
過語紛拏特曰弟倚是爪牙之士而苦相凌何也特曰<lb/>
弟誇猛毅之軀若值人如卞荘子當為粉矣寅曰兄誇<lb/>
壯勇之力若值人如庖丁當為頭皮耳茵前有削脯刀<lb/>
長尺餘茵怒而言曰寗老有尺刀二客不得喧競但且<lb/>
飲酒二客悚然特吟曹植詩曰箕在釡下燃豆在釡中<lb/>
泣此一聫甚不惡寅曰鄙諺云鵓鳩樹上鳴意在麻子<lb/>
地俱大笑茵曰無多言各請賦詩一章茵曰曉讀雲水<lb/>
静夜吟山月髙焉能履虎尾豈用學牛刀寅繼之曰但<lb/>
<pb n="KR3l0118_WYG_434-13a"/>
得居林嘯焉能當路蹲渡河何所適終是怯劉琨特曰<lb/>
無非悲寗戚終是怯庖丁若遇龔為守蹄涔向北溟茵<lb/>
覽之曰大是竒才寅怒拂衣而起曰寗生何黨此輩自<lb/>
古即有班馬之才豈有斑牛之才且我生三日便欲噬<lb/>
人此人况偷我姓氏但未能共語者盖惡傷其𩔖而遂<lb/>
怒曰終不能揺尾於君門下乃長揖而去特亦怒曰古<lb/>
人重者白眉君今白額豈敢有人言譽耳何相怒如斯<lb/>
特遂告辭及明視其門外唯虎跡牛踪而已寗生方悟<lb/>
<pb n="KR3l0118_WYG_434-13b"/>
尋之數百歩人家廢荘内有一老牛卧而猶帶酒氣虎<lb/>
即入山矣茵後更不居此而歸京矣<hi>出傳竒</hi>
　　　　仲小小<lb/>
臨洮之境有山民曰仲小小衆號仲野牛平生以採獵<lb/>
為務臨洮已西至於疊宕嶓岷之境數郡良田自祿山<lb/>
以來陷為荒徼其間多産竹牛<hi>一名野牛</hi>其色純黒其一可<lb/>
敵六七駱駝肉重千萬斤者其角二壯夫可勝其一毎<lb/>
飲齕之處則拱木叢竹踐之成塵獵人先縱火逐之俟<lb/>
<pb n="KR3l0118_WYG_434-14a"/>
其奔迸則毒其矢向便射之洎中鏃則挈鍋釡負糧糗<lb/>
躡其踪緩逐之矢毒既發即斃踣之如山積肉如阜<hi>一牛</hi>
<hi>致肉數千金新鮮者甚美縷如紅絲線</hi>乾寧中小小之獵遇牛羣于石家<lb/>
山嗾犬逐之其牛驚擾奔一深谷谷盡南抵一懸崕犬<lb/>
逐既急牛相排蹙居其首者失脚墮崕居次者不知其<lb/>
偶墮累累接跡而進三十六頭皆斃于崖下積肉不知<lb/>
紀極秦成階三州士民荷擔之不盡<hi>出玉堂閒話</hi>
　<lb/>
<pb n="KR3l0118_WYG_434-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記巻四百三十四<lb/>
</p>
<p>
</p>
  </div>
</body>
</text>
</TEI>
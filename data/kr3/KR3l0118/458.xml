<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百五十八</head>
    <p>
<pb n="KR3l0118_WYG_458-1a"/>
欽定四庫全書<lb/>
　太平廣記卷四百五十八　宋　李昉等　編<lb/>
　　蛇三<lb/>
　　　李舟弟　　　檐生　　　　嵩山客<lb/>
　　　鄧甲　　　　蘇閏　　　　利州李録事<lb/>
　　　昝老　　　　馮但　　　　陸紹<lb/>
　　　鄭翬　　　　張惡子　　　選仙場<lb/>
　　　狗仙山　　　李黄<lb/>
<pb n="KR3l0118_WYG_458-1b"/>
　　　　李舟弟<lb/>
李舟之弟患風或説蛇酒可療乃求黑蛇生覆甕中加<lb/>
之麴蘖數日蛇聲不絶及熟香氣酷烈引滿而飲須臾<lb/>
悉化為水唯毛髮存之<hi>出國史補</hi>
　　　　檐生<lb/>
昔有書生路逢小蛇因而收養數月漸大書生每自檐<lb/>
之號曰檐生其後不可檐負放之范縣東大澤中四十餘<lb/>
年其蛇如覆舟號為神蟒人往於澤中者必被吞食書生<lb/>
<pb n="KR3l0118_WYG_458-2a"/>
時以老邁途經此澤畔人謂曰中有大蛇食人君宜無往<lb/>
時盛冬寒甚書生謂冬月蛇藏無此理遂過大澤行二<lb/>
十里餘忽有蛇逐書生尚識其形色遙謂之曰爾非我<lb/>
檐生乎蛇便低頭良久方去廻至范縣縣令聞其見蛇<lb/>
不死以為異繋之獄中斷刑當死書生私忿曰檐生養<lb/>
汝翻令我死不亦劇哉其夜蛇遂攻䧟一縣為湖獨獄不<lb/>
䧟書生獲免天寳末獨孤暹者其舅為范令三月三日與<lb/>
家人於湖中泛舟無故覆沒家人㡬死者數四也<hi>出廣異記</hi>
<pb n="KR3l0118_WYG_458-2b"/>
　　　　嵩山客<lb/>
元和初嵩山有五六客皆寄山習業者也初秋避熱於<lb/>
二帝塔下日晚於塔下見一大蛇長數丈蟠樹身數回<lb/>
不得解衆駭而觀之一客曰可充脯食之厨咸和之中<lb/>
一客善射或曰大者或龍神殺之恐為禍也晝脯之膳<lb/>
豈在此乎不如勿為諸客決議不可復止善射者發一箭<lb/>
便中再箭蛇蟠解墜地衆共殺之諸客各務庖事操刀<lb/>
剸割者或有入寺求柴炭鹽酤者其勸不取者色不樂<lb/>
<pb n="KR3l0118_WYG_458-3a"/>
遂辭而歸去其寺數里時天色已陰天雷忽起其中亦<lb/>
有各歸者而數客猶在塔下須臾雲霧大合逺近晦㝠<lb/>
雨雹如瀉飄風四捲折木走石雷雹激怒山川震蕩數<lb/>
人皆震死於塔下有先歸者在路亦死一客不欲殺者<lb/>
未到山居投一空蘭若闔門雷電隨客入大懼自省且<lb/>
非同謀令其見害乃犬言曰某不與諸人共殺此蛇神<lb/>
理聰明不可濫罸無辜幸宜詳審言訖雷霆併收風雨<lb/>
消歇此客獨存<hi>出原化記</hi>
<pb n="KR3l0118_WYG_458-3b"/>
　　　　鄧甲<lb/>
寳歴中鄧甲者事茅山道士峭巖峭巖者真有道之士<lb/>
藥變瓦礫符召鬼神甲精懇䖍誠不覺勞苦夕少安睫<lb/>
晝不安牀峭巖亦念之敎其藥終不成受其符竟無應<lb/>
道士曰汝於此二般無分不可强學授之禁天地蛇術<lb/>
寰宇之内唯一人而己甲得而歸焉至烏江忽遇㑹稽<lb/>
宰遭毒蛇螫其足號楚之聲驚動閭里凡有術者皆不<lb/>
能禁甲因為治之先以符保其心痛立止甲曰須召得<lb/>
<pb n="KR3l0118_WYG_458-4a"/>
本色蛇使收其毒不然者足將則矣是蛇疑人禁之應<lb/>
走數里遂立壇於桑林中廣四丈以丹素周之乃飛篆<lb/>
字召十里内蛇不移時而至推之壇上髙丈餘不知㡬<lb/>
萬條耳後四大蛇各長三丈偉如汲桶蟠其堆上時百<lb/>
餘歩草木盛夏盡皆黄落甲乃跣足攀縁上其蛇堆之<lb/>
上以青蓧敲四大蛇腦曰遣汝作五主掌界内之蛇焉<lb/>
得使毒害人是者即往非者即去甲却下蛇堆崩倒大<lb/>
蛇先去小者繼徃以至于盡只有一小蛇土色肖筯其<lb/>
<pb n="KR3l0118_WYG_458-4b"/>
長尺餘懵然不去甲令舁宰來垂足叱蛇收其毒蛇初<lb/>
展縮難之甲又叱之如有物促之只可長數寸耳有膏<lb/>
流出其背不得已而張口向瘡吸之宰覺其腦内有物<lb/>
如針走下蛇遂裂皮成水只有脊骨在地宰遂無苦厚<lb/>
遺之金帛時維揚有畢生有常弄蛇千條日戯于闤闠<lb/>
遂大有資産而建大第及卒其子鬻其第無奈其蛇因<lb/>
以金帛召甲甲至與一符飛其蛇過城垣之外始貨得<lb/>
宅甲後至浮梁縣時逼春風有茶園之内素有蛇毒人<lb/>
<pb n="KR3l0118_WYG_458-5a"/>
不敢掇其茗斃者已數十人邑人知甲之神術斂金帛<lb/>
令去其害甲立壇召蛇王有一大蛇如股長丈餘煥然<lb/>
錦色其從者萬條而大者獨登壇與甲較其術蛇漸立<lb/>
首隆數尺欲過甲之首甲以杖上拄其㡌而髙焉蛇首<lb/>
竟困不能逾甲之㡌蛇乃踣為水餘蛇皆斃儻若蛇首<lb/>
逾甲即甲為水焉從此茗園遂絶其毒虺甲後居茅山<lb/>
學道至今猶在焉<hi>出傳竒</hi>
　　　　蘇閏<lb/>
<pb n="KR3l0118_WYG_458-5b"/>
俗𫝊有媪嫗者嬴秦時常得異魚放於康州悦城江中<lb/>
後稍大如龍嫗汲澣於江龍輒來嫗邊率為常他日嫗<lb/>
治魚龍又來以刀戯之誤斷其尾嫗死龍擁沙石墳其<lb/>
墓上人呼為掘尾為立祠宇千餘年大和末有職祠者<lb/>
欲神其事以惑人取羣小蛇術禁之藏祠下目為龍子<lb/>
遵令飲酒置巾箱中持詣城市越人好鬼怪爭遺之職<lb/>
祠者輒收其半開成初滄州故將蘇閏為刺史心知其<lb/>
非但利其財益神之得金帛用修佛寺官舍他日軍吏<lb/>
<pb n="KR3l0118_WYG_458-6a"/>
為蛇囓閏不使治乃整簮笏命走語嫗所囓者俄頃死<lb/>
乃云慢神罸也愚民遽唱其事信之益堅嘗有殺其一<lb/>
蛇乾於火藏之已而祠中蛇逾多迄今猶然<hi>出嶺南異物志</hi>
　　　　利州李録事<lb/>
開成中有隴西李生為利州錄事參軍居于官舍中嘗<lb/>
曉起見蛇數百在庭生大懼盡命棄於郊野外其明旦<lb/>
羣蛇又集於庭生益懼之且異也亦命棄去後一日羣<lb/>
蛇又至李生驚曰豈天將禍我乎慼其容者且乆後旬<lb/>
<pb n="KR3l0118_WYG_458-6b"/>
餘生以贓罪聞於刺史遣吏至門將按其罪且聞於天<lb/>
子生惶駭無以自安縊於庭樹絶脰而死生有妻感生<lb/>
不得其死亦自縊焉於是其家僮震慴委身於井者且<lb/>
數輩果符蛇見之禍刺史即李行樞也<hi>出宣室志</hi>
　　　　昝老<lb/>
長夀老僧辯言他時在衡山村人為毒蛇所噬須臾而<lb/>
死髮解腫起尺餘其子曰昝老若在當勿慮遂迎昝至<lb/>
乃以灰圍其屍開四門先曰若從足入則不救矣遂踏<lb/>
<pb n="KR3l0118_WYG_458-7a"/>
歩握固久而蛇不至昝大怒乃取飯數升擣蛇形詛之<lb/>
忽蠕動出門有頃飯蛇引一蛇從死者頭入徑及其瘡<lb/>
屍漸低蛇縮而死村人遂活<hi>出酉陽雜爼</hi>
　　　　馮但<lb/>
馮但者常有疾醫令浸蛇酒服之初服一甕于疾減半<lb/>
又令家人園中執一蛇投甕中封閉七日及開蛇躍出<lb/>
舉首尺餘出門因失所在其過跡地墳起數寸<hi>出酉陽雜爼</hi>
　　　　陸紹<lb/>
<pb n="KR3l0118_WYG_458-7b"/>
郎中陸紹言嘗記一人浸蛇酒前後殺蛇數十頭一日<lb/>
自臨甕窺酒有物跳出囓其鼻將落視之乃蛇頭骨也<lb/>
因瘡毁其鼻如削焉<hi>出酉陽雜爼</hi>
　　　　鄭翬<lb/>
進士鄭翬說家在髙郵有親表盧氏莊近水其鄰人數<lb/>
家共殺一白蛇未乆忽大震電雨發洪水數家䧟溺無<lb/>
遺唯盧宅當中一家無恙<hi>出因語録</hi>
　　　　張惡子<lb/>
<pb n="KR3l0118_WYG_458-8a"/>
梓潼縣張惡子神乃五丁拔蛇之所也或云嶲州張生<lb/>
所養之蛇因而祠時人謂為張惡子甚神其靈偽蜀王<lb/>
建世子名元膺聰明博達騎射絶倫牙齒常露多以袖<lb/>
掩口左右不敢仰視蛇眼而黒色凶惡鄙䙝通夜不寐<lb/>
竟以作逆伏誅就誅之夕梓潼廟祝亟為惡子所責言<lb/>
我久在川今始方歸何以致廟宇荒穢如是耶由是蜀<lb/>
人乃知元膺為廟蛇之精矣<hi>出北夢𤨏言</hi>
　　　　　選仙場<lb/>
<pb n="KR3l0118_WYG_458-8b"/>
南中有選仙場場在峭崖之下其絶頂有洞穴相傳為<lb/>
神仙之窟宅也每年中元日㧞一人上昇學道者築壇<lb/>
于下至時則逺近冠帔咸萃於斯備科儀設齋醮焚香<lb/>
祝數七日而後衆推一人道徳最髙者嚴潔至誠端簡<lb/>
立于壇上餘人皆掺袂别而退遙頂禮顧望之于時有<lb/>
五色祥雲徐自洞門而下至於壇場其道髙者冠衣不<lb/>
動合雙掌躡五雲而上昇觀者靡不涕泗健羡望洞門<lb/>
而作禮如是者年一兩人次年有道髙者合選忽有中<lb/>
<pb n="KR3l0118_WYG_458-9a"/>
表間一比邱自武都山住與訣别比邱懐雄黄一觔許<lb/>
贈之曰道中唯重此藥請宻寘于腰腹之間慎勿遺失<lb/>
之道髙者甚喜遂懐而昇壇至時果躡雲而上後旬餘<lb/>
大覺山巖臭穢數日後有獵人自巖旁攀縁造其洞見<lb/>
有大蟒蛇腐爛其間前後上昇者骸骨山積於巨穴之<lb/>
間蓋五色雲者蟒之毒氣常呼吸此無知道士充其腹<lb/>
哀哉<hi>出玉堂閒話</hi>
　　　　狗仙山<lb/>
<pb n="KR3l0118_WYG_458-9b"/>
巴賨之境地多巖崖水怪木怪無所不有民居溪壑以<lb/>
弋獵為生涯嵌空之所有一洞穴居人不能測其所往<lb/>
獵師縱犬於此則多呼之不迴瞪目搖尾瞻其崖穴於<lb/>
時有彩雲垂下迎獵犬而昇洞如是者年年有之好道<lb/>
者呼為狗仙山偶有智者獨不信之遂絏一犬挾弦弧<lb/>
往之至則以麄縆系其犬腰繋於拱木然後退身而觀<lb/>
之及彩雲下犬縈身而不能隨去嘷呌者數四旋見有<lb/>
物頭大如甕雙目如龜鱗甲光明全照溪谷漸垂身出<lb/>
<pb n="KR3l0118_WYG_458-10a"/>
洞中觀其犬獵師毒其矢而射之既中不復再見頃經<lb/>
旬日臭穢滿山獵師乃自山頂縋索下觀見一大蟒腐<lb/>
爛於巖間狗仙山之事永無有之<hi>出玉堂閒話</hi>
　　　　李黄<lb/>
元和二年隴西李黄鹽鐵使遜之猶子也因調選次乗<lb/>
暇於長安東市者見一犢車侍婢數人於車中貨易李<lb/>
潛目車中因見白衣之姝綽約有絶代之色李子求問<lb/>
侍者曰娘子孀居𡊮氏之女前事李家今身衣李之服<lb/>
<pb n="KR3l0118_WYG_458-10b"/>
方外除所以市此耳又詢可能再從人乎乃笑曰不知<lb/>
李子乃出與金帛貨諸錦繡婢輩遂𫝊言云且貸錢買<lb/>
之請隨到莊嚴寺左側宅中相還不晚李子悦天已晩<lb/>
遂逐犢車而行礙夜方至所止犢車入中門白衣姝一<lb/>
人下車侍者以帷擁之而入李下馬俄見一使者將榻<lb/>
而出云且坐坐畢侍者云今夜郎君豈暇領錢乎不然<lb/>
此有主人否且歸主人明晨不晚也李子曰廼今無交<lb/>
錢之志然此亦無主人何見隔之甚也侍者入復出曰<lb/>
<pb n="KR3l0118_WYG_458-11a"/>
若無主人此豈不可但勿以疎漏為誚也俄而侍者云<lb/>
屈郎君李子整衣而入見青服老女郎立於庭相見曰<lb/>
白衣之姨也中庭坐少頃白衣方出素裙粲然凝質皎<lb/>
若辭氣閑雅神仙不殊畧序欵曲飜然却入姨坐謝曰<lb/>
垂情與貨諸彩色比日來市者皆不如之然所假如何<lb/>
深憂愧李子曰綵帛麄繆不足以奉佳人服餙何苦指<lb/>
價乎答曰渠淺陋不足侍君子巾櫛然貧居有三十千<lb/>
債負郎君儻不棄則願侍左右矣李子悦拜於侍側俯<lb/>
<pb n="KR3l0118_WYG_458-11b"/>
而圖之李子有貨易所先在近遂命所使取錢三十千須<lb/>
㬰而至堂西間門剨然而開飯食畢備皆在西間姨遂<lb/>
延李子入坐轉盼炫煥女郎旋至命坐拜姨而坐六七<lb/>
人具飯食畢命酒歡飲一住三日飲樂無所不至第四<lb/>
日姨云李郎君且歸恐尚書怪遲後往來亦何難也李<lb/>
亦有歸志承命拜辭而出上馬僕人覺李子有腥臊氣<lb/>
異常遂歸宅問何處許日不見以他語對遂覺身重頭<lb/>
旋命被而寢先是婚鄭氏女在側云足下調官已成昨<lb/>
<pb n="KR3l0118_WYG_458-12a"/>
日過官覓公不得其二兄替過官已了李答以媿佩之<lb/>
辭俄而鄭兄至責以所往行李已漸覺恍惚祗對失次<lb/>
謂妻曰吾不起矣口雖語但覺被底身漸消盡揭被而<lb/>
視空注水而已唯有頭存家大驚懾呼從出之僕考之<lb/>
具言其事及去尋舊宅所乃空園有一皂莢樹樹上有<lb/>
十五千樹下有十五千餘了無所見問彼處人云往往<lb/>
有巨白蛇在樹下便無别物姓𡊮者葢以空園為姓耳<lb/>
復一說元和中鳳翔節度李聽從子琯任金吾參軍自<lb/>
<pb n="KR3l0118_WYG_458-12b"/>
求寜里出遊及安化門外乃連一車子通以銀裝頗極<lb/>
鮮麗駕以白牛從二女奴皆乗白馬衣服皆素而姿容<lb/>
婉媚琯貴家子不知檢束即隨之將暮焉二女奴曰郎<lb/>
君貴人所見莫非麗質某皆賤質又麄陋不敢當公子<lb/>
厚意然車中幸有姝麗誠可留意也琯遂求女奴乃馳<lb/>
馬傍車笑而廻曰郎君但隨行勿捨去某適已言矣琯<lb/>
既隨之聞其異香盈路日暮及奉誠園二女奴曰娘子<lb/>
住此之東今先去矣郎君且此廻翔某即出奉迎耳車<lb/>
<pb n="KR3l0118_WYG_458-13a"/>
子既入琯乃駐馬於路側良久見一婢出門招手琯乃<lb/>
下馬入坐於㕔中但覺名香入鼻似非人世所有琯遂<lb/>
令人馬入安邑里寄宿黄昏後方見一女子素衣年十<lb/>
六七姿艶若神仙琯自喜之心所不能諭及出已見人<lb/>
馬在門外遂别而歸纔及家便覺腦疼斯須益甚至辰<lb/>
巳間腦裂而卒其家詢問奴僕昨夜所歴之處從者具<lb/>
述其事云郎君頗聞異香某輩所聞但蛇臊不可近舉<lb/>
家寃駭遽命僕人於昨夜所止之處覆驗之但見枯槐<lb/>
<pb n="KR3l0118_WYG_458-13b"/>
樹中有大蛇蟠屈之跡乃伐其樹發掘已失大蛇但有<lb/>
小蛇數條盡白皆殺之而歸<hi>出愽異志</hi>
　<lb/>
　<lb/>
　<lb/>
　<lb/>
　<lb/>
　太平廣記卷四百五十八<lb/>
</p>
<p>
</p>
  </div>
</body>
</text>
</TEI>
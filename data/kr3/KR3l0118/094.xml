<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷九十四</head> <lb/>
    <p>
<pb n="KR3l0118_WYG_094-1a"/>
欽定四庫全書<lb/>
　太平廣記卷九十四<lb/>
　　異僧八<lb/>
　　　華嚴和尚　　唐休璟門僧　儀光禪師<lb/>
　　　𤣥覽　　　　法將<lb/>
　　　　華嚴和尚<lb/>
華嚴和尚學於神秀禪師謂之北祖常在洛都天宮寺<lb/>
弟子三百餘人每日堂食和尚嚴整瓶鉢必須齊集有<lb/>
<pb n="KR3l0118_WYG_094-1b"/>
弟子夏臘道業髙出流輩而性頗褊躁時因臥疾不隨<lb/>
衆赴㑹一沙彌瓶鉢未足來詣此僧頂禮云欲上堂無<lb/>
鉢如何暫借明日當自置之僧不與曰吾鉢已受持數<lb/>
十年借汝必恐損之沙彌懇告曰上堂食頃而歸豈便<lb/>
毁損至於再三僧乃借之曰吾愛鉢如命必若有損同<lb/>
殺我也沙彌得鉢捧持兢懼食畢將歸僧已催之沙彌<lb/>
持鉢下堂不意磚破蹴倒遂碎之少頃僧又催之既懼<lb/>
遂至僧所作禮承過且千百拜僧大呌曰汝殺我也怒<lb/>
<pb n="KR3l0118_WYG_094-2a"/>
罵至甚因之病亟一夕而卒爾後經時和尚於嵩山嶽<lb/>
寺與弟子百餘人方講華嚴經沙彌亦在聽㑹忽聞寺<lb/>
外山谷若風雨聲和尚遂招此沙彌令於已背後立須<lb/>
臾見一大蛇長八九丈大四五圍直入寺來努目張口<lb/>
左右皆欲奔走和尚戒之不令動蛇漸至講堂升階睥<lb/>
睨若有所求和尚以錫杖止之云住蛇欲至坐遂俛首<lb/>
閉目和尚誡之以錫杖扣其首曰既明所業今當回向<lb/>
三寶令諸僧為之齊聲念佛與受三歸五戒此蛇宛轉<lb/>
<pb n="KR3l0118_WYG_094-2b"/>
而出時亡僧弟子已有登㑹者和尚召謂曰此蛇汝之<lb/>
師也修行累年合證果之位為臨終之時惜一鉢破怒<lb/>
此沙彌遂作一蟒蛇適此來者欲殺此沙彌更若殺之<lb/>
當墮大地獄無出期也賴吾止之與受禁戒今當捨此<lb/>
身矣汝往尋之弟子受命而出蛇行所過草木開靡如<lb/>
車路焉行四十五里至深谷間此蛇自以其首叩石而<lb/>
死矣歸白和尚曰此蛇今已受生在裴郎中宅作女亦<lb/>
甚聰慧年十八當亡即却為男然後出家修道裴郎中<lb/>
<pb n="KR3l0118_WYG_094-3a"/>
即我門徒汝可入城為吾省問之其女今已欲生而甚<lb/>
艱難汝可救之時裴寛為兵部郎中即和尚門人也弟<lb/>
子受命入城遥指裴家遇裴請假在宅遂令報云華嚴<lb/>
和尚傳語郎中出見神色甚憂僧問其故云妻欲産已<lb/>
六七日燈燭相守甚危困矣僧曰我能救之遂令於堂<lb/>
門之外浄設牀席僧入焚香擊磬呼和尚者三其夫人<lb/>
安然而産一女後果年十八歲而卒<hi>出原化記</hi>
　　　　唐休璟門僧<lb/>
<pb n="KR3l0118_WYG_094-3b"/>
唐中宗時唐公休璟為相嘗有一僧發言多中好為厭<lb/>
勝之術休璟甚敬之一日僧來謂休璟曰相國將有大<lb/>
禍且不逺數月然可以禳去休璟懼甚即拜之僧曰某<lb/>
無他術但奉一計耳願聽之休璟曰幸吾師敎焉僧曰<lb/>
天下郡守非相國命之乎曰然僧曰相國當於卑冗<lb/>
官中訪一孤寒家貧有才幹者使為曹州刺史其深感<lb/>
相國恩而可以指蹤也既得之願以報某休璟且喜且<lb/>
謝遂訪於親友張君者家甚貧為京卑官即日拜贊善<lb/>
<pb n="KR3l0118_WYG_094-4a"/>
大夫又旬日用為曹州刺史既而召僧謂曰已從師之<lb/>
計得張某矣然則可敎乎僧曰張君赴郡之時當令求<lb/>
二犬髙數尺而神俊者休璟唯之已而張君荷唐公特<lb/>
達之恩然莫喻其旨及將赴郡告辭於休璟既而謝之<lb/>
曰某名跡幽昧才識疎淺相國拔此沈滯牧守大郡由<lb/>
擔石之儲獲二千石之禄自涸轍而泛東溟出窮谷而<lb/>
陟層霄徳固厚矣然而感恩之外竊所憂惕者未知相<lb/>
國之旨何哉休璟曰用君之才耳非他也然常聞貴郡<lb/>
<pb n="KR3l0118_WYG_094-4b"/>
多善犬願得神俊非常者二焉張君曰謹奉敎既至郡<lb/>
數日乃悉召郡吏告之曰吾受丞相唐公深恩拔於不<lb/>
次得守大郡今唐公求二良犬可致之乎有一吏前曰<lb/>
某家育一犬質狀異常願獻之張大喜即獻焉既至其<lb/>
犬髙數尺而肥其臆廣尺餘神俊異常而又馴擾張君<lb/>
曰相國所求者二也如何吏白曰郡内唯有此他皆常<lb/>
也然郡南十里某村某民家其亦有一焉民極惜之非<lb/>
君侯親往不可取之張君即命駕齎厚直而訪之果得<lb/>
<pb n="KR3l0118_WYG_094-5a"/>
焉其狀與吏所獻者無異而神彩過之張君甚喜即召<lb/>
親吏以二犬獻休璟休璟大恱且竒其狀以為未常見<lb/>
遂召僧視之僧曰善育之脫相君之禍者二犬耳後旬<lb/>
日其僧又至謂休璟曰事在今夕願相君嚴為之備休<lb/>
璟即留僧宿是夜休璟坐於堂之前軒命左右十餘人<lb/>
執弧矢立於榻之隅其僧與休璟共處一榻至夜分僧<lb/>
笑曰相君之禍免矣可以就寢休璟大喜且謝之遂徹<lb/>
左右與僧寢焉迨曉僧呼休璟曰可起矣休璟即起謂<lb/>
<pb n="KR3l0118_WYG_094-5b"/>
僧曰禍誠免矣然二犬安所用乎僧曰俱往觀焉乃與<lb/>
休璟偕尋其跡至後園中見一人仆地而卒矣視其頸<lb/>
有血葢為物所噬者又見二犬在大木下仰視之見一<lb/>
人袒而匿其上休璟驚且詰曰汝為誰其人泣而指死<lb/>
者曰某與彼俱賊也昨夕偕來且將致害相國葢遇此<lb/>
二犬環而且吠彼遂為噬而死某懼因匿身於此伺其<lb/>
他去將逃焉迨曉終不去今即甘死於是矣休璟即召<lb/>
左右令縛之曰此罪固當死然非其心也葢受制於人<lb/>
<pb n="KR3l0118_WYG_094-6a"/>
耳願釋之休璟命解縛其賊拜泣而去休璟謝其僧曰<lb/>
賴吾師不然死於二人之手僧曰此葢相國之福也豈<lb/>
所能為哉休璟有表弟盧軫在荆門有術士告之君將<lb/>
有災戾當求一善禳厭者為庶可矣軫素知其僧因致<lb/>
書於休璟請求之僧即以書付休璟曰事在其中耳及<lb/>
書達荆州而軫已卒其家開視其書徒見一幅之紙竝<lb/>
無有文字焉休璟益竒之後數年其僧遯去竟不知其<lb/>
所適<hi>出宣室記</hi>
<pb n="KR3l0118_WYG_094-6b"/>
　　　　儀光禪師<lb/>
長安青龍寺儀光禪師本唐室之族也父瑯琊王與越<lb/>
王起兵伐天后不克而死天后誅其族無遺惟禪師方<lb/>
在襁褓乳母抱而逃之其後數嵗天后聞瑯琊王有子<lb/>
在人間購之愈急乳母將至岐州界中鬻女工以自給<lb/>
時禪師年已八歲矣聰慧出𩔖狀貌不凡乳母恐以貌<lb/>
取而敗大憂之乃求錢為造衣服又置錢二百於腰下<lb/>
於桑野中具告以其本末泣而謂曰吾養汝已八年矣<lb/>
<pb n="KR3l0118_WYG_094-7a"/>
亡命無所不至今汝已長天后之敕訪不止恐事洩之<lb/>
後汝而與吾俱死今汝聰頴過人可以自立吾亦從此<lb/>
逝矣乳母因與流涕而訣禪師亦號慟不自勝方知其<lb/>
所出乳母既去師莫知其所之乃行至逆旅與諸兒戲<lb/>
有郡守夫人者之夫任處方息於逆旅見禪師與諸兒<lb/>
戲狀貌異於人因憐之召而謂曰郎家何在而獨行在<lb/>
此耶師偽答曰莊臨於此有時而戲夫人食之又賜錢<lb/>
五百師雖幼而有識恐人取其錢乃盡解衣置之於腰<lb/>
<pb n="KR3l0118_WYG_094-7b"/>
下時日已晚乃尋小逕將投村野遇一老僧獨行而呼<lb/>
師曰小子汝今一身家已破滅將何所適禪師驚愕佇<lb/>
立老僧又曰出家閒曠且無憂畏小子汝欲之乎師曰<lb/>
是所願也老僧因攜其手至桑隂下令禮十方諸佛已<lb/>
因削其髪又解衣裝出袈裟令服之大小稱其體因敎<lb/>
其披著之法禪師既披法服執持收掩有如舊僧焉老<lb/>
僧喜曰此習性使之然其僧將行因指東北曰去此數<lb/>
里有伽藍汝直詣彼謁寺主云我使爾為其弟子也言<lb/>
<pb n="KR3l0118_WYG_094-8a"/>
畢老僧已亡矣方知是聖像也師如言趣寺寺主駭其<lb/>
所以因留之向十年禪師已洞曉經律定於禪寂遇唐<lb/>
室中興求瑯琊王後師方謂寺僧言之寺僧大駭因出<lb/>
詣岐州李使君師從父也見之悲喜因舍之於家欲以<lb/>
狀聞師固請不可使君有女年與禪師侔見禪師恱之<lb/>
願致欵曲師不許月餘㑹使君夫人出女盛服多將使<lb/>
者來逼之師固拒萬端終不肯師紿曰身不潔浄沐浴<lb/>
待命女許諾方令沐湯師候女出因之噤門女還排户<lb/>
<pb n="KR3l0118_WYG_094-8b"/>
不果入自牖窺之師方持削髪刀顧而言曰以有此根<lb/>
故為慾逼今既除此何逼之為女懼止之不可遂斷其<lb/>
根棄於地而師亦氣絶户既閉不可開女惶惑不知所<lb/>
出俄而府君夫人到女言其情使君令破户師已復蘇<lb/>
命良醫至以火燒地既赤苦酒沃之坐師於燃地傅以<lb/>
膏數月疾愈使君奏禪師是瑯琊王子有敕命驛置至<lb/>
京引見慰問賞賜優給復以為王禪師曰父母非命鄙<lb/>
身殘毁今還俗為王不願也中宗降敕令禪師廣領徒<lb/>
<pb n="KR3l0118_WYG_094-9a"/>
衆尋山置蘭若恣聽之禪師性好終南山因居于興法<lb/>
寺又於諸谷口造禪菴蘭若凡數處或入山數十里從<lb/>
者僧俗常數千人迎候瞻侍甚於卿相禪師既登道果<lb/>
常先言將來事是以人益歸之開元二十三年六月二<lb/>
十三日無疾而終先告弟子以修身䕶戒之事言甚切<lb/>
至因臥頭指北方足指南方以手承頭右脇在下遂亡<lb/>
遺命葬於少陵原之南面鑿原為室而封之柩將發異<lb/>
香芬馥狀貌一如生焉車出城門忽有白鶴數百鳴舞<lb/>
<pb n="KR3l0118_WYG_094-9b"/>
於空中五色彩雲徘徊覆車而行數十里所封之處遂<lb/>
建天寶寺弟子輩留而守之<hi>出紀聞</hi>
　　　　𤣥覽<lb/>
唐大厯末禪師𤣥覽住荆州陟屺寺道髙有風韻人不<lb/>
可得而親張璪常畫古松於齋壁符載賛之衛𧰼詩之<lb/>
亦一時三絶也悉加堊焉人問其故曰無事疥吾壁也<lb/>
僧那即其甥為寺之患發瓦探鷇壞牆熏䑕覽未嘗責<lb/>
之有弟子義詮布衣一食覽亦不稱之或有怪之乃題<lb/>
<pb n="KR3l0118_WYG_094-10a"/>
詩於竹上曰欲知吾道廓不與物情違大海從魚躍長<lb/>
空任鳥飛忽一夕有一梵僧排户而進曰和尚速作道<lb/>
場覽言有為之事吾未常作僧熟視而出反手闔户門<lb/>
扄如舊覽笑謂左右曰吾將歸矣遂遽浴訖隱几而化<lb/>
<hi>出酉陽雜俎</hi>
　　　　法將<lb/>
長安有講湼槃經僧曰法將聰明多識聲名藉甚所在<lb/>
日講僧徒歸之如市法將僧到襄陽襄陽有客僧不持<lb/>
<pb n="KR3l0118_WYG_094-10b"/>
僧法飲酒食肉體貌至肥所與交不擇人僧徒鄙之見<lb/>
法將至衆僧迎而重之居處精華盡心接待客僧忽持<lb/>
斗酒及一蒸㹠來造法將法將方與道俗正開義理共<lb/>
志心聽之客僧逕持酒殽謂法將曰講說勞苦且止說<lb/>
經與我共此酒肉法將驚懼但為推讓客僧因坐户下<lb/>
以手擘㹠裹而飡之舉酒滿引而飲之斯須酒肉皆盡因<lb/>
登其牀且寢既夕講經僧方誦湼槃經醉僧起曰善哉<lb/>
妙誦然我亦嘗誦之因取少草布西牆下露坐草中因<lb/>
<pb n="KR3l0118_WYG_094-11a"/>
講湼槃經言詞明白落落可聽講僧因輟誦聽之每至<lb/>
義理深微常不能解處聞醉僧誦過經心自開解比天<lb/>
方曙遂終湼槃經四十卷法將生平所疑一朝散釋都<lb/>
盡法將方慶希有布座禮之比及舉頭醉僧已滅諸處<lb/>
尋訪不知所之<hi>出紀聞</hi>
　<lb/>
　<lb/>
　<lb/>
<pb n="KR3l0118_WYG_094-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷九十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百二十三</head> <lb/>
    <p>
<pb n="KR3l0118_WYG_123-1a"/>
欽定四庫全書<lb/>
　太平廣記卷一百二十三<lb/>
　　報應二十二<lb/>
　　　胡激　　　　秦匡謀　　　韋判官<lb/>
　　　楊收　　　　宋柔　　　　王表<lb/>
　　　乾寧宰相<lb/>
　　　　胡激<lb/>
唐胡激者前嶺南節度使誕之子也宰相賈餗知舉登<lb/>
<pb n="KR3l0118_WYG_123-1b"/>
進士第太和中甘露之變北軍方捕餗有禁軍牙校利<lb/>
激家富白仇士良曰恐餗在激所因遣士卒理其家既<lb/>
不獲餗擒激以詣士良士良命戮於轅門外盡沒其財<lb/>
時激弟湘在河東郡忽一日家僮見一人無頭著綠衣<lb/>
上皆流血甚異之及凶問至詢其由則激死之日也後<lb/>
士良死亦破其家葢其報也<hi>出唐年𥙷録</hi>
　　　　秦匡謀<lb/>
唐太傅汾國公杜悰節度江陵咸通十四年黔南廉使<lb/>
<pb n="KR3l0118_WYG_123-2a"/>
秦匡謀以蠻冦大舉兵力不敵來奔既謁見公公怒其<lb/>
不趨庭退而使吏讓之曰汝鳳翔一民也悰兩爲鳳翔<lb/>
節度使汝今靡認桑梓也匡謀報曰某雖家世岐下然<lb/>
少離中土太傅擁節之日已忝分符實不曾趨走台階<lb/>
比日况在荆南若論桑梓恐非儀也悰怒遣縶之發函<lb/>
與韋相保云秦匡謀擅棄城池不能死王事請誅之韋<lb/>
以悰國之元臣兼素有舊恩遂奏請依悰處置敕既降<lb/>
悰乃親臨都市監戮匡謀將就法謂其子曰今日之死<lb/>
<pb n="KR3l0118_WYG_123-2b"/>
實寃枉無狀奈申訴非及但多燒紙墨當於泉下理之<lb/>
耳行刑觀者駕肩接踵揮刃之際悰大驚驟得疾遂輿<lb/>
而返俄有旋風暴作飛卷塵埃直入府署乃散是夕獄<lb/>
吏發狂自呼姓名叱責曰吾已惠若錢帛非少奚復隱<lb/>
吾受用諸物舉體自撲而殞其年六月十三日殺秦匡<lb/>
謀七月十三日悰乃薨將歸塟洛陽爲束身楸函而即<lb/>
路欲歛之夕主吏覺函短憂懼甚又難於改易遂厚賂<lb/>
陰陽者紿杜氏諸子曰太傅薨時甚凶就木之際若臨<lb/>
<pb n="KR3l0118_WYG_123-3a"/>
近必有大禍諸子信然於是盡率家人待於别室及舉<lb/>
尸就歛楸函果短遂陷胸折項骨而入焉無有知者及<lb/>
扺東洛長子無逸相次而逝歲月既乆其事稍聞於世<lb/>
議者以悰恃權貴枉刑戮獲茲報焉<hi>出南楚新聞</hi>
　　　　韋判官<lb/>
唐博陵崔應任扶溝令亭午獨坐有老人請見應應問<lb/>
之老人對曰某通於靈祇也今者㝠司韋判官來拜謁<lb/>
幸望厚禮以待之請備香案屏去侍從當爲延入應依<lb/>
<pb n="KR3l0118_WYG_123-3b"/>
命老人即出迎之及庭隱隱然不見其形自通名衘稱<lb/>
思穆敘拜時候應亦答拜揖讓再三乃言曰某㝠司要<lb/>
職也側聞長官宏才令器冠於當時輒將心事且願相<lb/>
託故俟亭午務隙拜謁幸無驚異應曰某聞神明不昧<lb/>
今乃不虚孱劣幽薄觸事蒙鄙何幸明靈俯降但揣微<lb/>
賤力不副心茍可施於區區敢不從命幸示指南願効<lb/>
勤勞㝠使曰某謝去人世數載得居㝠職自棄擲妻孥<lb/>
家事零替愛子文卿少遭憫凶鄙野無文職居鄭滑院<lb/>
<pb n="KR3l0118_WYG_123-4a"/>
近經十載交替院務之日不明簿書欠折數萬貫疋實<lb/>
非已用欲冒嚴明俯爲存庇應憮然曰噫某扶溝令也<lb/>
焉知鄭滑院使者曰不然以閣下材器禄位豈一院哉<lb/>
自今已後厯官清顯雄居方鎭位極人臣然數月後當<lb/>
與鄭滑院交職儻不負今日之言某於㝠司當竭微分<lb/>
仰䕶榮貴非止一身抑亦慶及後嗣應曰某雖鄙陋敢<lb/>
不惟命是聽㝠使感泣於是敘别而去應聞淮南杜相<lb/>
悰方求政理偶具書啓兼錄爲縣課績馳使揚州意者<lb/>
<pb n="KR3l0118_WYG_123-4b"/>
以思穆之言且欲驗試其事時相國都督維揚兼判鹽<lb/>
鐵奏應知鄭滑院事及交割帳籍錢帛欠折數萬貫疋<lb/>
收錄家貲塡償外尚欠三四萬無所出初應在扶溝受<lb/>
思穆寄託事實丁寧比及鄭滑遂違前約且曰欠折數<lb/>
廣何由辨明文卿雖云贓非已用積年不申論雖扺嚴<lb/>
刑以懲慢易窮達既定鬼何能移若棄法徇神是諂而<lb/>
求福乃拘縶文卿而白於使文卿自度必死乃預懐毒<lb/>
於衣帶之間比及囚縶數欲服之輒失其藥搜求不獲<lb/>
<pb n="KR3l0118_WYG_123-5a"/>
及文卿以死論是日思穆見於文卿前而告曰嗚呼無<lb/>
信之人陷汝家族吾爲汝上告於帝帝許我奪崔應之<lb/>
禄然吾之族亦滅矣文卿匍匐拜哭忽失其父乃得所<lb/>
懐之藥仰而死焉於是應與巡官李擅滑糺朱程戎曹<lb/>
賈均就刑所將刑之文卿既已死應方悔悟乃禮𦵏文<lb/>
卿身衣縞素而躬送之應後加殿中時有人自邯鄲將<lb/>
美人曰金閨來獻於應應納而嬖之崔君始惑於聲色<lb/>
爲政之心怠矣後二年加侍御史知揚子院與妻盧氏<lb/>
<pb n="KR3l0118_WYG_123-5b"/>
及金閨偕行尋除浙西院應自至職金閨寵愛日盛中<lb/>
門之外置别館焉華麗逾於正寢視事之罷經日不履<lb/>
内前後厯任寶貨悉置金閨之所無何復有人獻吳姝<lb/>
艶於金閨應納之寵嬖愈甚每歌舞得意乃奪金閨寶<lb/>
貨而賜新姝因是金閨忿逆與親弟陳行宗置毒藥於<lb/>
酒中夜以獻應飲之俄頃而卒潛遷應於大㕔詰旦家<lb/>
人乃覺莫知事實盧氏慈善不能窮究金閨乃持寶貨<lb/>
盡室而去諸姬分散崔氏門館日微後隴西李君知浙<lb/>
<pb n="KR3l0118_WYG_123-6a"/>
西院聞金閨艶麗求而納之李君與金閨白晝開筵應<lb/>
乃見形於庭叱金閨曰汝已鴆我又納於李君後不得<lb/>
意復欲禍李君耶金閨懼而辭歸後李君方欲捕金閨<lb/>
案理舊事雪崔生之寃金閨忽爾逃去不知所在<hi>出隂德傳</hi>
　　　　楊收<lb/>
唐丞相楊收貶死嶺外于時鄭愚尚書鎭南海忽一日<lb/>
賔司報云楊相公在客次欲見尚書愚驚駭以收近有<lb/>
後命安得來此乃延接之楊曰某為軍容使楊𤣥价所<lb/>
<pb n="KR3l0118_WYG_123-6b"/>
譛不幸遭害今已得請于上帝賜陰兵以復仇欲託尚<lb/>
書宴犒兼借錢十萬緡鄭諾之唯錢辭以軍府事多許<lb/>
其半楊相曰非銅錢也燒時幸勿著地愚曰若此則固<lb/>
得遵副從容長揖而滅愚令於北郊具酒饌素錢以祭<lb/>
之楊猶子有典壽陽者見收乗白馬臂朱弓彤矢有朱<lb/>
衣天吏控馬謂之曰今上帝許我讎殺楊𤣥价我射中<lb/>
之必死也俄而楊中尉暴得疾而死蜀毛文錫其先爲<lb/>
潮州牧曾事鄭愚熟詳其事<hi>出北夢𤨏言</hi>
<pb n="KR3l0118_WYG_123-7a"/>
　　　　宋柔<lb/>
唐僖宗之狩于岷蜀也黃巾尚遊魂於三輔中和辛丑<lb/>
嵗詔丞相晉國公王鐸爲諸道行營都綂執操旗皷乗<lb/>
三峽而下作鎭南燕爲東諸侯節度又詔軍容使西門<lb/>
季𤣥爲都監秋七月鐸至滑都監次于臨汝郡當兵道<lb/>
郵傳皆焚乃舍于龍興北禪院其西廊小院即都監下<lb/>
都押衙何羣處之羣滑人也世爲本軍劇職羣少兇險<lb/>
親姻頗薄之乃西走上京以干中貴人而西門納焉至<lb/>
<pb n="KR3l0118_WYG_123-7b"/>
是擢爲元從都押衙戎事一以委焉羣志氣驕佚肉視<lb/>
其從嘗一日汝州監軍使董𢎞贄令孔目官宋柔奉啓<lb/>
于都監致命將出值羣方據胡牀于門下怒其不先禮<lb/>
謁也叱數卒捽以入撃以馬撾而遣之𢎞贄聞之大恐<lb/>
笞宋柔數十仍斥去不復任使馳書使謝羣羣亦無怍<lb/>
復數旬日將夕宋柔徒行經寺門又值羣自外將入瞥<lb/>
見發怒連叱騶皁録之入院候曛黑殺而支解納諸溷<lb/>
中既張燈宛見宋柔𬒳髪徒跣浴血而立於燈後羣矍<lb/>
<pb n="KR3l0118_WYG_123-8a"/>
起奮劔撃刺歘然而滅厥後夜夜見之暮秋月都監遷于<lb/>
滎陽郡舎于開元寺子城東南隅之地至是羣神情惝<lb/>
怳漸不自安乃與其禆將竇思禮等謀叛將大掠郡中<lb/>
而奔于江左都監部曲三百許人皆畏羣而唯諾會太<lb/>
守杜眞府符請都監夜宴啓至羣謂思禮等曰機不旋<lb/>
踵時不再來必發今宵無貽後悔思禮等遂潛勒部分<lb/>
至晡時都監赴宴羣令親信十數人從戒曰至三更汝<lb/>
焚六司院門寺中必舉火相應其夕一皷羣假寢帳中<lb/>
<pb n="KR3l0118_WYG_123-8b"/>
乃夢宋柔向羣大叱曰吾讎雪矣遂驚覺召思禮語之<lb/>
對曰此乃思也是何能爲二皷將半乃令其徒擐甲使<lb/>
一卒登佛殿西大梓樹瞷子城内無何郡都虞候遊巡<lb/>
至僧綱啓門入至殿隅仰視木杪心動命爇炬於下乃<lb/>
見介者蹲于枝間方詰所從羣連聲謂曰走卒痁作遂<lb/>
逃于上無他也都虞候色變馳出戒嚴羣呼思禮等謂<lb/>
曰事亟矣不速行將爲豎子所殄乃擁其徒斬東門關<lb/>
而出奔若走兩舍而羣心蕩無所從適其下稍稍亡去<lb/>
<pb n="KR3l0118_WYG_123-9a"/>
倦憇水側遙聞嚴皷聲乃僕射陂東北隅壖也思禮覺<lb/>
乃前請啓密語羣將耳附之思禮拔佩刀疾斫羣首墜<lb/>
於地餘衆大囂而散思禮携羣首遲明歸命于都監貰<lb/>
其罪使招其散卒焉<hi>出三水小牘</hi>
　　　　王表<lb/>
河東裴光遠唐龍紀己酉歲調授滑州衛南縣尉性貪<lb/>
婪冒於貨賄嚴刑峻法吏民畏而惡之尤好撃鞠雖九<lb/>
夏蒸欝亦不暫休息畜一白馬駿健能馳騁竟以暑月<lb/>
<pb n="KR3l0118_WYG_123-9b"/>
不勝其役而致斃于廣場之内有里長王表者家雖富<lb/>
贍早喪其妻唯一子可七八歲白晳端麗常隨父來縣<lb/>
曹光逺見而憐之呼令入宅遺以服翫自是率以爲常<lb/>
光遠令所親謂表曰我無子若能以此兒相餉當善待<lb/>
汝縱有大過亦不汝瑕疵也表答曰某誠賤微受制於<lb/>
上骨肉之間則無以奉命況此兒襁褓喪母豈可復離<lb/>
其父乎設使以此獲罪於明公亦甘心矣光逺聞而銜<lb/>
之後數日乃遣表使於曹南使盜待諸境上殺之而取<lb/>
<pb n="KR3l0118_WYG_123-10a"/>
其子大順辛亥嵗春光遠遘疾逾月委頓或時若鬼物<lb/>
所中獨言曰王表來也當還爾兒又爲表言曰某雖小<lb/>
吏愼密未嘗有過反招殘賊規奪赤子已訴于天今來<lb/>
請命又爲已語今還爾兒與爾重作功德厚賂爾陰錢<lb/>
免我乎皆曰不可少頃曰白馬來也則代馬語曰為人<lb/>
乗騎自有年限至於負載馳驟亦有常程筋力之勞所<lb/>
不敢憚豈有盛夏之月撃鞠不止斃此微命實由於君<lb/>
已訴上天今來奉取又爲已語祈之如王表終不聽數<lb/>
<pb n="KR3l0118_WYG_123-10b"/>
日光遠遂卒<hi>出三水小牘</hi>
　　　　乾寧宰相<lb/>
唐乾寧二年邠州王行瑜會李茂貞韓建入覲決謀廢<lb/>
立帝既覩三帥齊至必有異謀乃御樓見之謂曰卿等<lb/>
不召而來欲有何意茂貞等汗流浹背不能對但云南北司<lb/>
紊亂朝政因疏韋昭度討西川失謀李磎麻下爲劉崇<lb/>
魯所哭陛下不合違衆用之乃令宦官詔害昭度已下<lb/>
三帥乃還鎮内外寃之初王行瑜䟦扈朝廷欲加尚書<lb/>
<pb n="KR3l0118_WYG_123-11a"/>
令昭度力止之曰太宗以此官總政而登大位後郭子<lb/>
儀以六朝立功雖有其名終身退讓今行瑜安可輕授<lb/>
焉因請加尚父至是爲行瑜所憾而𬒳害焉後追贈太<lb/>
師李磎字景望拜相麻出劉崇魯抱之而哭改授太子<lb/>
少傳乃上十表及納諫五篇以求自雪後竟登庸且訐<lb/>
崇魯之惡時同列崔昭緯與韋昭度及磎素不相協王<lb/>
行瑜專制朝廷以判官崔鋋入闕奏事與昭緯關通因<lb/>
託鋋致意由是行瑜率三鎮脅君磎亦遇禍其子渷有<lb/>
<pb n="KR3l0118_WYG_123-11b"/>
髙才亦同日害之磎著書百卷號李書樓後追贈司徒<lb/>
太原李克用破王行瑜後崔昭緯貶而賜死昭皇切齒<lb/>
下詔捕崔鋋亦寃報之驗也<hi>出北夣瑣言</hi>
　<lb/>
　<lb/>
　<lb/>
　<lb/>
　太平廣記巻一百二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百五十五</head> <lb/>
    <p>
<pb n="KR3l0118_WYG_155-1a"/>
欽定四庫全書<lb/>
　太平廣記卷一百五十五<lb/>
　　定數十<lb/>
　　　衞次公　　　李固言　　　楊收<lb/>
　　　鄭朗　　　　段文昌　　　崔從<lb/>
　　　郭八郎　　　張宣　　　　韓臮<lb/>
　　　　衞次公<lb/>
唐吏部侍郎衞次公早負耿介淸直之譽憲宗皇帝將<lb/>
<pb n="KR3l0118_WYG_155-1b"/>
欲相之久矣忽夜召翰林學士王涯草麻内兩句褒美<lb/>
云雞樹之徒老風烟鳯池之空淹歲月詰旦將宣麻案<lb/>
出忽有飄風墜地左右收之未竟上意中輟令中使止<lb/>
其事仍云麻已出即放下未出即止由此遂不拜終於<lb/>
淮南節度<hi>出續定命錄</hi>
　　　　李固言<lb/>
相國李固言元和六年下第遊蜀遇一姥言郎君明年<lb/>
芙蓉鏡下及第後二紀拜相當鎮蜀土某已不復見郎<lb/>
<pb n="KR3l0118_WYG_155-2a"/>
君出將之榮也願以季女為託明年果狀頭及第詩賦<lb/>
有人鏡芙蓉之目後二十年李公登庸其姥來謁李公<lb/>
忘之姥通曰蜀民老姥嘗囑李氏者李公省前事具公<lb/>
服謝之延入中堂見其女坐定又曰出將入相定矣李<lb/>
公為設盛饌不食唯飲酒數杯便請别李固留不得但<lb/>
言乞庇我女因贈金皂襦幗並不受唯取其妻牙梳一<lb/>
枚題字記之李公從至門不復見及李公鎮蜀日盧氏<lb/>
外孫子九齡不語忽弄筆硯李戲曰爾竟不語何用筆<lb/>
<pb n="KR3l0118_WYG_155-2b"/>
硯為忽曰但庇成都老姥愛女何愁筆硯無用耶李公<lb/>
驚悟即遣使分訪之有巫董氏者事金天神即姥之女<lb/>
言能語此兒請祈華岳三郎李公如巫所說是兒忽能<lb/>
言因是蜀董如神祈無不應富積數百金怙勢用事莫<lb/>
敢言者洎相國崔鄲來鎮蜀遽毁其廟投土偶於江仍<lb/>
判事金天王董氏杖背遞出西界尋在貝州李公壻盧<lb/>
生舍於家其靈歇矣<hi>岀酉陽雜爼</hi>
　　　　又<lb/>
<pb n="KR3l0118_WYG_155-3a"/>
李固言初未第時過洛有胡盧先生者知神靈間事曽<lb/>
詣而問命先生曰紗籠中人勿復相問及在長安寓歸<lb/>
德里人言聖壽寺中有僧善術數乃往詣之僧又謂曰<lb/>
子紗籠中人是歲元和七年許孟容以兵部侍郎知舉<lb/>
固言訪中表間人在場屋之近事者問以求知遊謁之<lb/>
所<hi>未詳姓氏</hi>斯人且以固言文章甚有聲稱必取甲科因紿<lb/>
之曰吾子須首謁主文仍要求見固言不知其誤之則<lb/>
以所業徑謁孟容孟容見其著述甚麗乃密令從者延<lb/>
<pb n="KR3l0118_WYG_155-3b"/>
之謂曰舉人不合相見必有嫉才者使詰之固言遂以<lb/>
實對孟容許第固言於牓首而落其教者姓名乃遣秘<lb/>
焉既第再謁聖壽寺問紗籠中之事僧曰吾常於陰府<lb/>
往來有為相者皆以形貌用碧紗籠於廡下故所以知<lb/>
固言竟出入將相皆驗焉<hi>出蒲錄紀傳</hi>
　　　　又<lb/>
元和初進士李固言就舉忽夢去看牓見李固言第二<lb/>
人上第及放牓自是顧言亦第二人固言其年又落至<lb/>
<pb n="KR3l0118_WYG_155-4a"/>
七年許孟容下狀頭登第<hi>出感定錄</hi>
　　　　楊收<lb/>
唐國相楊收江州人祖為本州都押衙父維直蘭溪縣<lb/>
主簿生四子發嘏收嚴皆登進士第收即大拜發已下<lb/>
皆至丞郎發以春為義其房子以柷以乘為名嘏以夏<lb/>
為義其房子以照為名收以秋為義其房子以鉅鏻鑑<lb/>
為名嚴以冬為義其房子以注涉洞為名盡有文學登<lb/>
髙第號曰修行楊家與静恭諸楊比於華盛收少年於<lb/>
<pb n="KR3l0118_WYG_155-4b"/>
廬山修業一日尋幽至深隱之地遇一道者謂曰子若<lb/>
學道即有仙分若必作官位至三公終焉有禍能從我<lb/>
學道乎收持疑堅進取之心忽其道人之語他日雖登<lb/>
廊廟竟罹南荒之殛<hi>出北夢瑣言</hi>
　　　　鄭朗<lb/>
長慶中靑龍寺僧善知人之術知名之士靡不造焉進<lb/>
士鄭朗特謁了不與語及放牓朗首登第焉朗未之信<lb/>
也累日内索重試朗果落後却謁靑龍僧怡然相接禮<lb/>
<pb n="KR3l0118_WYG_155-5a"/>
過前時朗詰之僧曰前時以郎君無名若中第却不嘉<lb/>
自此位極人臣其後果厯台鉉<hi>出感定錄</hi>
　　　　段文昌<lb/>
故西川節帥段文昌字景初父鍔為支江宰後任江陵<lb/>
令文昌少好屬文長自渚宫困於塵土客遊成都謁韋<lb/>
南康臯臯與奏釋褐道不甚行每以事業自負與遊皆<lb/>
髙名之士遂去南康之府金吾將軍裴邠之鎮梁川辟<lb/>
為從事轉假廷評裴公府罷因抵興元之西四十里有<lb/>
<pb n="KR3l0118_WYG_155-5b"/>
驛曰鵠鳴濵漢江前倚巴山有淸僧依其隈不知何許<lb/>
人也常嘿其詞忽復一言未嘗不中公自府遊聞淸僧<lb/>
之異徑詣淸公求宿願知前去之事自夕達旦曾無詞<lb/>
忽問蜀中聞極盛旌斾而至者誰公曰豈非髙崇文乎<lb/>
對曰非也更言之公曰代崇文者武黄門也淸曰十九<lb/>
郎不日即為此人更盛更盛公尋徵之便曰害風妄語<lb/>
阿師不知因大笑而已由是頗亦自負户部員外韋處<lb/>
厚出開州刺史段公時任都官員外判鹽鐵案公送出<lb/>
<pb n="KR3l0118_WYG_155-6a"/>
都門處厚素深於釋氏洎到鵠鳴先訪之淸喜而迎處<lb/>
厚處厚因問還期曰一年半歲一年半歲又問終止何<lb/>
官對曰宰相須江邊得又問終止何處僧遂不答又問<lb/>
段十九郎何如答曰已說矣近也近也及處厚之歸朝<lb/>
正三歲重言一年半歲之驗長慶初段公自相位節制<lb/>
西川果符淸師之言處厚唯不喻河邊得宰相廣求智<lb/>
者解焉或有旁徴義者謂處厚必除浙西夏口從是而<lb/>
入拜相及文宗皇帝踐阼自江邸首命處厚為相至是<lb/>
<pb n="KR3l0118_WYG_155-6b"/>
方驗與鄒平公同發師修淸公塔因刻石記其事焉又<lb/>
趙宗儒節制興元日問其移動遂命紙作兩句詩云梨<lb/>
花初發杏花初甸邑南來慶有餘宗儒遂考之淸公但<lb/>
云害風阿師取次語明年二月除檢挍太尉僕射鄭餘<lb/>
慶代其位<hi>出定命錄</hi>
　　　　崔從<lb/>
寶厯二年崔從鎮淮南五月三日𤓰步鎮申浙右試競<lb/>
渡船十艘其三船平没於金山下一百五十人俱溺死<lb/>
<pb n="KR3l0118_WYG_155-7a"/>
從見申紙歎憤時軍司馬皇甫曙入啓事與從同異之<lb/>
座有宋生歸儒者語曰彼之禍不及怪也此亦有之人<lb/>
數相𩔖但其死不同耳浹日有大讌陳於廣場百戲俱<lb/>
呈俄暴風雨庭前戲者并馬數百疋繫在廡下迅雷一<lb/>
震馬皆驚奔大廡數十間平塌凡居其下者俱壓死公<lb/>
令較其數與浙右無一人差焉<hi>出獨異志</hi>
　　　　郭八郎<lb/>
河中少尹鄭復禮始應進士舉十上不第困厄且甚千<lb/>
<pb n="KR3l0118_WYG_155-7b"/>
福寺僧𢎞道者人言晝閉闗以寐夕則視事於陰府十<lb/>
祈叩者八九拒之復禮方蹇躓憤惋乃擇日齋沐候焉<lb/>
道頗温容之且曰某未嘗妄洩於人今茂才抱積薪之<lb/>
歎且久不能忍耳勉旃進取終成美名然其事𩔖異不<lb/>
可言也鄭拜請其期道曰唯君期須四事相就然後遂<lb/>
志四缺其一則復負寃如是者骨肉相繼三牓三牓之<lb/>
前猶梯天之難三牓之後則反掌之易也鄭愕視不可<lb/>
喻則又拜請四事之目道持疑良久則曰慎勿言於人<lb/>
<pb n="KR3l0118_WYG_155-8a"/>
君之成名其事有四亦可以為異矣其一須國家改元<lb/>
之第二年其二須是禮部侍郎再知貢舉其三須是第<lb/>
二人姓張其四同年須有郭八郎四者闕一則功虧一<lb/>
簣矣如是者賢弟姪三牓率須依此鄭雖大疑其説欝<lb/>
欝不樂以為無復望也敬謝而退長慶二年人有導其<lb/>
名姓於主文者鄭以且非再知貢舉意甚疑之果不中<lb/>
第直至改元寶厯二年新昌楊公再司文柄乃私喜其<lb/>
事未敢洩言來春果登第第二人姓張名知實同年郭<lb/>
<pb n="KR3l0118_WYG_155-8b"/>
八郎名言揚鄭竒嘆且久因紀於小書之抄私自謂曰<lb/>
道言三牓率須如此一之已異其可至於再乎至於三<lb/>
乎次至故尚書右丞韓憲應舉太和二年頗有籍甚之<lb/>
譽以主文非再知舉試日果有朞周之恤爾後應大和<lb/>
九年舉敗於垂成直至改元開成二年高鍇再司文柄<lb/>
右轄私異事明年果登上第二人姓張名棠同年郭八<lb/>
郎名植因又附於小書之末三牓雖欠其一兩牓且無<lb/>
小差閨門之内私相謂曰豈其然乎時僧𢎞道已不知<lb/>
<pb n="KR3l0118_WYG_155-9a"/>
所往矣次至故駙馬都尉顥應舉時譽轉洽至改元會<lb/>
昌之二年禮部柳侍郎璟再司文柄都尉以狀頭及第<lb/>
第二人姓張名潛同年郭八郎名京𢎞道所說無差焉<lb/>
<hi>出野史</hi>
　　　　張宣<lb/>
杭州臨安縣令張宣寶厯中自越府戸曹掾調授本官<lb/>
以家在浙東意求蕭山宰去唱已前三日忽夢一女子<lb/>
年二十餘修刺來謁宣素貞介夢中不與女子見女子<lb/>
<pb n="KR3l0118_WYG_155-9b"/>
云某是明年邑中之客安得不相見耶宣遂見之禮貌<lb/>
甚肅曰妾有十一口依在貴境有年數矣今聞明府將<lb/>
至故來拜謁宣因問縣名竟不對宣告其族人曰且誌<lb/>
之及後補湖州安吉縣令宣以家事不便將退之其族<lb/>
人曰不然前夕所夢女子非安字乎十一口非吉字乎<lb/>
此陰隲已定退亦何益宣悟且笑曰若然固應有定遂<lb/>
受之及秩滿數年又將𨕖時江淮水歉宣移家河南固<lb/>
求宋亳一官將引家往又夢前時女子顔貌如舊曰明<lb/>
<pb n="KR3l0118_WYG_155-10a"/>
府又當宰邑妾之邑也宣曰某前已為夫人之邑今豈<lb/>
再授乎女子曰妾自明府罷秩當即遷之居今之所止<lb/>
非舊地然往者家屬凋喪略盡今唯三口為累耳明府<lb/>
到後數月亦當辭去言訖似若悽愴宣亦未諭及唱官<lb/>
乃得杭州臨安縣令宣嘆曰三口臨字也數月而去吾<lb/>
其憂乎到任半年而卒<hi>出前定錄</hi>
　　　　韓臮<lb/>
昌黎韓臮故晉公滉之支孫博通經史太和五年自大<lb/>
<pb n="KR3l0118_WYG_155-10b"/>
理丞調𨕖平判入第名第既不絶髙又非馳逐而致為<lb/>
後輩所謔時太常丞馮芫除岳州刺史因説人事固有<lb/>
前定德皇之末芫任太常寺奉禮於時與臮同官其年<lb/>
前進士時元佐任協律郎三人同約上丁日釋奠武成<lb/>
王廟行事芫任常樂臮任親仁元佐任安邑芫皷動拉<lb/>
二官同之太平興道西南角元佐忽云某適馬上與二<lb/>
賢作一善夢足下二人皆判入等何也請記之芫固書<lb/>
之紀於篋中憲宗六年芫判入等授興平縣尉臮實無<lb/>
<pb n="KR3l0118_WYG_155-11a"/>
心望於科第此後二十七八年臮方判入等皆不差忒<lb/>
芫臨發岳陽召臮特説當時之事并取篋中所記以示<lb/>
之曰諸公何足為謔命使之然臮亦去未嘗暫忘則僕<lb/>
與公何前後相懸如此臮其年授大理正<hi>出續定命錄</hi>
　<lb/>
　<lb/>
　<lb/>
　<lb/>
<pb n="KR3l0118_WYG_155-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百五十五<lb/>
</p>
<p>
</p>
  </div>
</body>
</text>
</TEI>
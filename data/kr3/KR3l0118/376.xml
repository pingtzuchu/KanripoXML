<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百七十六</head>
    <p>
<pb n="KR3l0118_WYG_376-1a"/>
欽定四庫全書<lb/>
　太平廣記卷三百七十六　宋　李昉等　編<lb/>
　　再生二<lb/>
　　　鄭㑹　　　　王穆　　　卲進<lb/>
　　　李太尉軍士　五原將挍　范令卿<lb/>
　　　湯氏子　　　士人甲　　李簡<lb/>
　　　竹季貞　　　陸彦<lb/>
　　　　鄭㑹<lb/>
<pb n="KR3l0118_WYG_376-1b"/>
滎陽鄭㑹家在渭南少以力聞唐天寶末祿山作逆所<lb/>
在賊盜蜂起人多羣聚州縣㑹恃其力尚在莊居親族<lb/>
依之者甚衆㑹恒乘一馬四逺覘賊如是累月後忽五<lb/>
日不還家人憂愁然以賊刼之故無敢尋者其家樹上<lb/>
忽有靈語呼阿妳即㑹妻乳母也家人惶懼藏避又語<lb/>
云阿妳不識㑹耶前者我往探賊便與賊遇衆寡不敵<lb/>
遂為所殺我以命未合死頻訴於𡨕官今䝉見允已判<lb/>
重生我屍在此莊北五里道旁溝中可持火來及衣服<lb/>
<pb n="KR3l0118_WYG_376-2a"/>
往取家人如言於溝中得其屍失頭所在又聞語云頭<lb/>
北行百餘步桑樹根下者也到舍可以穀樹皮作線攣<lb/>
之我不復來矣努力勿令參差言訖作鬼嘯而去家人<lb/>
至舍依其攣湊畢通身人色及腰目數日乃能視恒以<lb/>
米飲灌之百日如常<hi>出廣異記</hi>
　　　　王穆<lb/>
太原王穆唐至徳初為魯旻部將於南陽戰敗軍馬奔<lb/>
走穆形貌雄壯馬又竒大賊騎追之甚衆及以劒自後<lb/>
<pb n="KR3l0118_WYG_376-2b"/>
砟穆頸殪而隕地觔骨俱斷唯喉尚連初㝠然不自覺<lb/>
死至食頃乃悟而頭在臍上方始心惋旋覺食漏遂以<lb/>
手力扶頭還附頸須臾復落悶絶如初久之方蘇正頸<lb/>
之後以髪分繫兩畔乃能起坐心亦茫然不知自免而<lb/>
所乘馬初不離穆穆之起亦來止其前穆扶得立左膞<lb/>
髮解頭墜懷中衣後方蘇繫髮正首之後穆心念馬卧<lb/>
方可得上馬忽横伏穆前因得上馬馬亦隨之起載穆<lb/>
東南行穆兩手附兩頰馬行四十里穆麾下散卒十餘<lb/>
<pb n="KR3l0118_WYG_376-3a"/>
人羣行亦便路求穆見之扶寄村舍其地去賊界四十<lb/>
餘里衆心惱懼遂載還旻軍軍城尋為賊所圍穆於城<lb/>
中養病二百餘日方愈繞頸有肉如指頭竟小偏旻以<lb/>
穆名家子兼身以王事差攝南陽令尋奏葉令歳餘遷<lb/>
臨汝令秩滿攝棗陽令卒於官<hi>出廣異記</hi>
　　　　邵進<lb/>
唐大歴元年周智光為華州刺史刼剝行侣旋欲謀反<lb/>
遣吏邵進潛往京伺朝廷禦伐之意進歸告曰朝廷無<lb/>
<pb n="KR3l0118_WYG_376-3b"/>
疑公之心光怒以其叶朝廷而紿於已遽命斬之既而<lb/>
甚悔速遣送其首付妻兒妻即以針紉頸俄頃復活以<lb/>
藥傅之然猶懼智光使人告光曰進本蒲人今欲歸葬<lb/>
光亦賙賻之既至蒲浹旬其瘡平愈乃改姓他遊後三<lb/>
十年崔顒為宋州牧晨衙有一人投刺曰敕吏顒召見<lb/>
訊其由進曰明公昔為周光智從事因敘其本末顒乃<lb/>
省悟與縑帛揖之而去<hi>出獨異志</hi>
　　　　李太尉軍士<lb/>
<pb n="KR3l0118_WYG_376-4a"/>
長安里巷說朱泚亂時李太尉軍中有一卒為亂兵所<lb/>
刄身頸異處凡七日忽不知其然而自起但覺臚骨稱<lb/>
哽咽喉彊於昔時而受刃處癢甚行步無所苦扶持而<lb/>
歸本家妻兒異之訊其事具說其所體與頸分之時全<lb/>
不悟其害亦無心記憶家鄉忽為人驅入城門被引隨<lb/>
兵死數千計至其東面有大局署見綠衣長吏凭几㸃<lb/>
籍姓名而過次呼其人便云不合來乃呵責極切左右<lb/>
逐出令還見𡨕司一人髠桑木如臂大其狀若浮漚釘<lb/>
<pb n="KR3l0118_WYG_376-4b"/>
牽其人頭身斷處如令勘合則以桑木釘自腦釘入喉<lb/>
俄而便覺再見日月不甚痛楚妻兒因是披頂髪而觀<lb/>
則見隆髙處一寸已上都非尋常皮裏桑木黄文存焉<lb/>
人或謂之粉黛元和中温㑹有宗人守清為邠鎭之權<lb/>
將忽話此事守清便呼之前出乃云是其麾下甲馬士<lb/>
耿皓今已七十餘膂力猶可支數夫㑹因是親覩其異<lb/>
<hi>出定命錄</hi>
　　　　五原將挍<lb/>
<pb n="KR3l0118_WYG_376-5a"/>
五原遣將挍往楊子請衣賜挍有所知能承顧問院官<lb/>
與之欵曲顧見項上有一肉環圍遶瘢痕可懼院官與<lb/>
之熟因詰其所來具對昔歳巡邊其衆五六百深犯榆<lb/>
塞遭虜騎掩襲衆數千悉是騎兵此五百短兵全軍陷<lb/>
殁積屍為京觀其身首已異矣至日入但魂魄覺有呵<lb/>
喝狀若宫府一㸃巡者至某官怒曰此人不合死因何<lb/>
殺却胥者扣頭求哀官曰不却活君須還命胥曰活得<lb/>
遂許之良久而喝迴又更約束須速活却誤死者胥厲<lb/>
<pb n="KR3l0118_WYG_376-5b"/>
聲唱喏某頭安在項上身在三尺厚葉上卧頭邊有半<lb/>
椀稀粥一張折柄匙揷在椀中某能探手取匙抄致口<lb/>
中漸能食即又迷悶睡著眼開又見半椀粥匙亦在中<lb/>
如此六七日能行䇿杖却投本處荏苒今日其瘢痕是<lb/>
也<hi>出芝田錄</hi>
　　　　范令卿<hi>縊死復再生</hi>
隋文帝開皇二年汴州浚儀縣功曹范欽子令卿在家<lb/>
與族人文志挍書競工拙令卿以手反擊文志鼻血出<lb/>
<pb n="KR3l0118_WYG_376-6a"/>
不止因即殞文志父乃執令卿以繩懸縊於屋梁移時<lb/>
氣絶文志父母恐令卿却活復用布重絞之死經三日<lb/>
令卿却蘇文志長逝<hi>出五行記</hi>
　　　　湯氏子<lb/>
湯氏子者其父為樂平尉令李氏隴西望族素輕易恒<lb/>
以吳人狎侮尉甚不平輕為令所猥辱如是者已數四<lb/>
尉不能堪某與其兄詣令紛争令格罵叱左右曵下將<lb/>
加捶楚某懷中有劒直前刺令中胸不深後數日死令<lb/>
<pb n="KR3l0118_WYG_376-6b"/>
家人亦擊某繫獄州斷刑令辜内死當決殺將入市無<lb/>
悴容有善相者云少年有五品相必當不死若死吾不<lb/>
相人矣施刑之人加之以繩決畢氣絶牽曵就獄至夕<lb/>
乃蘇獄卒白官官云此手殺人義無活理令卒以繩縊<lb/>
絶其夕三更復蘇卒又縊之及明復蘇獄官以白刺史<lb/>
舉州歎異而限法不可呼其父令自斃之又於州門對<lb/>
衆縊絶刺史哀其終始命家收之及將歸第復活因葬<lb/>
空棺養之暗室久之無恙乾元中為全椒令卒<hi>出廣異記</hi>
<pb n="KR3l0118_WYG_376-7a"/>
　　　　士人甲<hi>易形再生</hi>
晉元帝世有甲者衣冠族姓暴病亡見人將上天詣司<lb/>
命司命更推挍算歴未盡不應枉召主者發遣令還甲<lb/>
尤脚痛不能行無緣得歸主者數人共愁相謂曰甲若<lb/>
卒以脚痛不能歸我等坐枉人之罪遂相率具白司命<lb/>
司命思之良久曰適新召胡人康乙者在西門外此人<lb/>
當遂死其脚甚健易之彼此無損主者承敕出將易之<lb/>
胡形體甚醜脚殊可惡甲終不肯主者曰君若不易便<lb/>
<pb n="KR3l0118_WYG_376-7b"/>
長決留此耳不獲已遂聽之主者令二並閉目倐忽二<lb/>
人却已各易矣仍即遣之豁然復生具為家人說發視<lb/>
果是胡脚叢毛連結且胡臭甲本士愛翫手足而忽得<lb/>
此了不欲見雖獲更活毎惆悵殆欲如死旁人見識此<lb/>
胡者死猶未殯家近在茄子浦甲親往視胡尸果見其<lb/>
脚著胡體正當殯斂對之泣胡兒並有至性毎節朔兒<lb/>
並悲思馳往抱甲脚號咷忽行路相遇便攀援啼哭為<lb/>
此毎出入時恒令人守門以防胡子終身憎穢未嘗悞<lb/>
<pb n="KR3l0118_WYG_376-8a"/>
視雖三伏盛暑必復重衣無暫露也<hi>出幽明錄</hi>
　　　　李簡<lb/>
唐開元末蔡州上蔡縣南里村百姓李簡癇病卒瘞後<lb/>
十餘日有汝陽縣百姓張𢎞義素不與李簡相識所居<lb/>
相去十餘舍亦因病經宿却活不復認父母妻子且言<lb/>
我是李簡家住上蔡縣南李村父名亮遂徑往南李村<lb/>
入亮家亮驚問其故言方病時夢二人著黄齎帖見追<lb/>
行數十里至大城署曰王城引入一處如人間六司院<lb/>
<pb n="KR3l0118_WYG_376-8b"/>
留居數日所勘責事委不能對忽有一人自外來稱錯<lb/>
追李簡可即放還有一吏曰李身壞别令託生一時憶<lb/>
念父母親族不欲别處受生因請却復本身少頃見領<lb/>
一人至通曰追到雜職汝陽張𢎞義吏又曰張𢎞義身<lb/>
幸未壞速令李簡託其身以盡餘年遂被兩吏扶却出<lb/>
城但行甚速漸無所知忽若夢覺見人環泣及屋宇都<lb/>
不復認亮問其親族名氏及平生細事無不知也先解<lb/>
竹作因息入房索刀具破篾盛器語音舉止信李簡也<lb/>
<pb n="KR3l0118_WYG_376-9a"/>
竟不返汝陽時叚成式三從叔父攝蔡州司户親驗其<lb/>
事昔扁鵲易魯公扈趙齊嬰之心及寤互返其室二室<lb/>
相諮以是稽之非寓言矣<hi>出酉陽雜俎</hi>
　　　　竹季貞<lb/>
陳蔡間有民竹季貞卒十餘年矣後里人趙子和亦卒<lb/>
數日忽寤即起馳出門其妻子驚前訊之子和曰我竹<lb/>
季貞也安識汝今將歸吾家既而語音非子和矣妻子<lb/>
遂隨之至季貞家見子和來以為狂疾罵而逐之子和<lb/>
<pb n="KR3l0118_WYG_376-9b"/>
曰我竹季貞卒十一年今乃歸何拒我耶其家聆其語<lb/>
果季貞也驗其事又季貞也妻子俱駭異請之季貞曰<lb/>
我自去人世迨今且一紀居𡨕途中思還省妻孥不一<lb/>
日忘然㝠間毎三十年即一逝者再生使言罪福昨者<lb/>
吾啟請案據得以名聞㝠官願為再生者既而㝠官謂<lb/>
我曰汝宅舍壞久矣如何案據白曰季貞同里趙子和<lb/>
者卒數日願假其屍與季貞之魂㝠官許之即遣使送<lb/>
我於趙氏之舍我故得歸因話平昔事歴然可聽妻子<lb/>
<pb n="KR3l0118_WYG_376-10a"/>
方信而納之自是季貞不食酒肉衣短麤衣行乞陳蔡<lb/>
汝鄭間緡帛随以修佛像施貧餓者不一還家至今尚存<lb/>
<hi>出宣室志</hi>
　　　　陸彦<lb/>
餘杭人陸彦夏月死十餘日見王云命未盡放歸左右<lb/>
曰宅舍亡壞不堪時滄洲人李談新來其人合死王曰<lb/>
取談宅舍與之彦遂入談柩中而蘇遂作吳語不識妻<lb/>
子具說其事遂向餘杭訪得其家妻子不認具陳由來<lb/>
<pb n="KR3l0118_WYG_376-10b"/>
乃信之<hi>出朝野僉載</hi>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百七十六<lb/>
</p>
<p>
</p>
  </div>
</body>
</text>
</TEI>
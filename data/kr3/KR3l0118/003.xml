<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷三</head> <lb/>
    <p>
<pb n="KR3l0118_WYG_003-1a"/>
欽定四庫全書<lb/>
　太平廣記卷三<lb/>
　　神仙三<lb/>
　　　漢武帝<lb/>
　　　　漢武帝<lb/>
漢孝武皇帝景帝子也未生之時景帝夢一赤彘從雲中<lb/>
下直入崇芳閣景帝覺而坐閣下果有赤龍如霧來蔽戸<lb/>
牖宫内嬪御望閣上有丹霞蓊蔚而起霞滅見赤龍盤廻<lb/>
<pb n="KR3l0118_WYG_003-1b"/>
棟間景帝召占者姚翁以問之翁曰吉祥也此閣必主命<lb/>
世之人攘夷狄而獲嘉瑞為劉宗盛主也然亦大妖景帝<lb/>
使王夫人移居崇芳閣欲以順姚翁之言也乃改崇芳閣<lb/>
為猗蘭殿旬餘景帝夢神女捧日以授王夫人夫人吞之<lb/>
十四月而生武帝景帝曰吾夢赤氣化為赤龍占者以為<lb/>
吉可名之吉至三嵗景帝抱於膝上撫念之知其心藏洞<lb/>
徹試問児樂為天子否對曰由天不由児願每日居宫垣<lb/>
在陛下前戲弄亦不敢逸豫以失子道景帝聞而愕然加<lb/>
<pb n="KR3l0118_WYG_003-2a"/>
敬而訓之他日復抱之几前試問児悦習何書為朕言之<lb/>
乃誦伏羲以來羣聖所録隂陽診候及龍圖龜䇿數萬言<lb/>
無一字遺落至七嵗聖徹過人景帝令改名徹及即位好<lb/>
神仙之道常禱祈名山大川五嶽以求神仙元封元年正<lb/>
月甲子登嵩山起道宫帝齋七日祠訖乃還至四月戊辰<lb/>
帝閒居承華殿東方朔董仲舒在側忽見一女子着青衣<lb/>
美麗非常帝愕然問之女對曰我墉宫玉女王子登也向<lb/>
為王母所使從崑崙山來語帝曰聞子輕四海之禄尋道<lb/>
<pb n="KR3l0118_WYG_003-2b"/>
求生降帝王之位而屢禱山嶽勤哉有似可教者也從今<lb/>
日清齋不閑人事至七月七日王母暫來也帝下席跪諾<lb/>
言訖玉女忽然不知所在帝問東方朔此何人朔曰是<lb/>
西王母紫蘭宫玉女常傳使命往來扶桑出入靈洲交<lb/>
關常陽傳言𤣥都阿母昔出配北燭仙人近又召還使<lb/>
領命禄真靈官也帝於是登延靈之臺盛齋存道其四<lb/>
方之事權委於冡宰焉到七月七日乃修除宫掖設坐<lb/>
大殿以紫羅薦地燔百和之香張雲錦之幃燃九光之<lb/>
<pb n="KR3l0118_WYG_003-3a"/>
燈列玉門之棗酌蒲萄之醴宫監香果為天宫之饌帝<lb/>
乃盛服立于階下敇端門之内不得有妄窺者内外寂謐以<lb/>
候雲駕到夜二更之後忽見西南如白雲起鬱然直來<lb/>
逕趨宫庭須臾轉近聞雲中簫鼓之聲人馬之響半食<lb/>
頃王母至也懸投殿前有似鳥集或駕龍虎或乗白麟<lb/>
或乗白鶴或乗軒車或乗天馬羣仙數千光耀庭宇既<lb/>
至從官不復知所在唯見王母乗紫雲之輦駕九色斑<lb/>
龍别有五十天仙側近鸞輿皆長丈餘同執綵旄之節<lb/>
<pb n="KR3l0118_WYG_003-3b"/>
佩金剛靈璽戴天真之冠咸住殿下王母唯扶二侍女<lb/>
上殿侍女年可十六七服青綾之袿容眸流盼神姿清<lb/>
發真美人也王母上殿東向坐著黄金褡䙱文采鮮明<lb/>
光儀淑穆帶靈飛大綬腰佩分景之劒頭上太華髻戴<lb/>
太真晨嬰之冠履𤣥璚鳳文之舄視之可年三十許修<lb/>
短得中天姿掩藹容顔絶世真靈人也下車登牀帝跪<lb/>
拜問寒暄畢立因呼帝共坐帝面南王母自設天厨真<lb/>
妙非常豐珍上果芳華百味紫芝萎㽔芬芳填樏清香<lb/>
<pb n="KR3l0118_WYG_003-4a"/>
之酒非地上所有香氣殊絶帝不能名也又命侍女更<lb/>
索桃果須臾以玉盤盛仙桃七顆大如鴨卵形圓青色<lb/>
以呈王母母以四顆與帝三顆自食桃味甘美口有盈<lb/>
味帝食輙收其核王母問帝帝曰欲種之母曰此桃三<lb/>
千年一生實中夏地薄種之不生帝乃止於坐上酒觴數<lb/>
遍王母乃命諸侍女王子登彈八琅之璈又命侍女董雙<lb/>
成吹雲和之笙石公子擊昆庭之金許飛瓊鼓震靈之簧<lb/>
婉凌華拊五靈之石范成君擊湘隂之磬叚安香作九<lb/>
<pb n="KR3l0118_WYG_003-4b"/>
天之鈞於是衆聲澈朗靈音駭空又命法嬰歌𤣥靈之<lb/>
曲歌畢王母曰夫欲修身當營其氣太仙真經所謂行<lb/>
益易之道益者益精易者易形能益能易名上仙籍不<lb/>
益不易不離死厄行益易者謂常思靈寶也靈者神也<lb/>
寳者精也子但愛精握固閉氣吞液氣化為血血化為<lb/>
精精化為神神化為液液化為骨行之不倦神精充溢<lb/>
為之一年易氣二年易血三年易精四年易<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>五年易<lb/>
髓六年易骨七年易筋八年易髮九年易形形易則變<lb/>
<pb n="KR3l0118_WYG_003-5a"/>
化變化則道成道成則為仙人吐納六氣口中甘香欲<lb/>
食靈芝存得其味㣲息揖吞從心所適氣者水也無所<lb/>
不成至柔之物通致神精矣此元始天王在丹房之中<lb/>
所説㣲言今敇侍笈玉女李慶孫書録之以相付子善<lb/>
録而修焉於是王母語言既畢嘯命靈官使駕龍嚴車<lb/>
欲去帝下席叩頭請留殷勤王母乃止王母乃遣侍女<lb/>
郭密香與上元夫人相問云王九光之母敬謝但不相<lb/>
見四千餘年矣天事勞我致以愆面漢主好道適來視<lb/>
<pb n="KR3l0118_WYG_003-5b"/>
之見某了了似可成進然形慢神穢腦血淫漏五臟不<lb/>
淳關胄彭孛骨無精液脈浮反升肉多精少瞳子不夷<lb/>
三尸狡亂𤣥白失時雖當語之以至道殆恐非仙才也<lb/>
吾乆在人間實為臭濁然時復可遊望以寫細念庸主<lb/>
對坐悒悒不樂夫人可暫來否若能屈駕當停相須帝<lb/>
見侍女下殿俄失所在須臾郭侍女返上元夫人又遣<lb/>
一侍女答問云阿環再拜上問起居逺隔絳河擾以官<lb/>
事遂替顔色近五千年仰戀光潤情係無違密香至奉<lb/>
<pb n="KR3l0118_WYG_003-6a"/>
信承降尊於漢主處聞命之際登當命駕先被太帝君<lb/>
敕使詣𤣥洲挍定天元正爾暫住如是當還還便束帶<lb/>
願暫少留帝因問王母不審上元何真也王母曰是三<lb/>
天上元之官統領十萬玉女名籙者也俄而夫人至亦<lb/>
聞雲中簫鼓之聲既至從官文武千餘人並是女子年<lb/>
皆十八九許形容明逸多服青衣光彩耀目真靈官也<lb/>
夫人年可二十餘天姿精耀靈眸絶朗服青霜之袍雲<lb/>
彩亂色非錦非繡不可名字頭作三角髻餘髮散垂至<lb/>
<pb n="KR3l0118_WYG_003-6b"/>
腰戴九雲夜光之冠曳六出火玉之佩垂鳯文林華之<lb/>
綬腰流黄揮精之劒上殿向王母拜王母坐而止之呼<lb/>
同坐北向夫人設厨厨亦精珍與王母所設者相似王<lb/>
母敕帝曰此真元之母尊貴之神汝當起拜帝拜問寒<lb/>
温還坐夫人笑曰五濁之人耽酒營利嗜味淫色固其<lb/>
常也且帝以天子之貴其亂目者倍於凡焉而復于華<lb/>
麗之墟拔嗜欲之根願無為之事良有志焉王母曰所<lb/>
謂有心哉夫人謂帝曰汝好道乎聞數招方術祭山嶽<lb/>
<pb n="KR3l0118_WYG_003-7a"/>
祠靈神禱河川亦為勤矣勤而不獲實有由也汝胎性<lb/>
暴胎性滛胎性奢胎性酷胎性賊五者恒舍於榮衛之<lb/>
中五臟之内雖獲良針固難愈也暴則使氣奔而攻神<lb/>
是故神擾而氣竭滛則使精漏而魂疲是故精竭而魂<lb/>
消奢則使真離而魄穢是故命逝而靈失酷則使喪仁<lb/>
而自攻是故失仁而眼亂賊則使心鬭而口乾是故内<lb/>
戰而外絶此五事者皆是截身之刀鋸刳命之斧斤矣<lb/>
雖復志好長生不能遣兹五難亦何為損性而自勞乎<lb/>
<pb n="KR3l0118_WYG_003-7b"/>
然由是得此小益以自知往爾若從今已捨爾五性反<lb/>
諸柔善明務察下慈務矜寃恵務濟貧賑務施勞念務<lb/>
存孤惜務及愛身恒為隂徳救濟死厄旦夕孜孜不泄<lb/>
精液於是閉諸滛飬汝神放諸奢從至儉勤齋戒節飲<lb/>
食絶五穀去羶腥鳴天鼔飲玉漿蕩華池叩金梁按而<lb/>
行之當有異耳今阿母迂天尊之重下降於蟪蛄之窟<lb/>
霄虗之靈而詣狐鳥之爼且阿母至誡妙唱𤣥音驗其<lb/>
敬朂節度明修所奉比及百年阿母必能致汝於𤣥都<lb/>
<pb n="KR3l0118_WYG_003-8a"/>
之墟迎汝於昆閬之中位以仙官遊於十方信吾言矣<lb/>
子勵之哉若不能爾無所言矣帝下席跪謝曰臣受性<lb/>
凶頑生長亂濁面墻不啓無由開達然貪生畏死奉靈<lb/>
敬神今日受教此乃天也某戢聖命以為身範是小醜<lb/>
之臣當獲生活唯垂哀䕶願賜上元夫人使帝還坐王<lb/>
母謂夫人曰卿之為戒言甚急切更使未解之人畏於<lb/>
志意夫人曰若其志道將以身投餓虎忘軀破滅蹈火<lb/>
履水固於一志必無憂也若其志道則心凝真性嫌惑<lb/>
<pb n="KR3l0118_WYG_003-8b"/>
之徒不畏急言急言之發欲成其志耳阿母既有念必<lb/>
當賜以尸解之方耳王母曰此子勤心已乆而不遇良<lb/>
師遂欲毁其正志當疑天下必無仙人是故我發閬宫<lb/>
暫舎塵濁既欲堅其仙志又欲令向化不惑也今日相<lb/>
見令人念之至於尸解下方吾甚不惜後三年吾必欲<lb/>
賜以成丹半劑石象散一具與之則帝不得復停當今<lb/>
匈奴未彌邊陲有事何必令其倉卒舎天下之尊而便<lb/>
入林岫但當問篤向之志何如如其㢠廻改吾方數來王<lb/>
<pb n="KR3l0118_WYG_003-9a"/>
母因拊帝背曰汝用上元夫人至言必得長生可不朂<lb/>
勉耶帝跪曰臣書之金簡以身佩之焉帝又見王母巾<lb/>
笈中有一卷書盛以紫錦之囊帝問此書是仙靈方耶<lb/>
不審其目可得瞻盻否王母出以示之曰此五嶽真形<lb/>
圖也昨青城諸仙就吾請求今當過以付之乃三天太<lb/>
上所出文祕禁重豈汝穢質所宜佩乎今且與汝靈光<lb/>
生經可以通神勸心也帝下地叩頭固請不已王母曰<lb/>
昔上皇清虚元年三天太上道君下觀六合瞻河海之<lb/>
<pb n="KR3l0118_WYG_003-9b"/>
長短察丘山之髙卑立天柱而安於地理植五嶽而擬<lb/>
諸鎮輔貴昆陵以舍靈仙尊蓬丘以館真人安水神於<lb/>
極隂之源棲太帝於扶桑之墟於是方丈之阜為理命<lb/>
之室滄浪海島飬九老之堂祖瀛𤣥炎長元流光生鳳<lb/>
麟聚窟各為洲名並在滄流大海𤣥津之中水則碧黑<lb/>
俱流波則震蕩羣精諸仙玉女聚居滄溟其名難測其<lb/>
實分明乃因山源之規矩覩河嶽之盤曲陵迴阜轉山<lb/>
髙隴長周旋逶迤形似書字是故因象制名定實之號<lb/>
<pb n="KR3l0118_WYG_003-10a"/>
書形祕於𤣥臺而出為靈真之信諸仙佩之皆如傳章<lb/>
道士執之經行山川百神羣靈尊奉親近汝雖不正然<lb/>
數訪仙澤扣求不忘于道欣子有心今以相與當深奉<lb/>
慎如事君父泄示凡夫必禍及也上元夫人語帝曰阿<lb/>
母今以瓊笈妙韞發紫臺之文賜汝八㑹之書五嶽真<lb/>
形可謂至珍且貴上帝之𤣥觀矣子自非受命合神弗<lb/>
見此文矣今雖得其真形觀其妙理而無五帝六甲左<lb/>
右靈飛之符太隂六丁通真逐靈玉女之籙太陽六戊<lb/>
<pb n="KR3l0118_WYG_003-10b"/>
招神天光策精之書左乙混沌東蒙之文右庚素収攝<lb/>
殺之律壬癸六遯𨼆地八術丙丁入火赤班符六辛入<lb/>
金致黄水月華之法六巳石精金光藏景化形之方子<lb/>
午卯酉八稟十訣六靈咸儀丑辰未戌地真素訣長生<lb/>
紫書三五順行寅申巳亥紫度炎光内視中方凡缺此<lb/>
十二事者當何以召山靈朝地神攝總萬精驅策百鬼<lb/>
束虎豹役蛟龍乎子所謂適知其一未見其他也帝下<lb/>
席叩頭曰某下土濁民不識清真今日聞道是生命㑹<lb/>
<pb n="KR3l0118_WYG_003-11a"/>
遇聖母今當賜以真形修以度世夫人云今告帝應須<lb/>
五帝六甲六丁六符致靈之術既蒙啓發𢎞益無量唯<lb/>
願告誨濟臣飢渇使已枯之木蒙靈陽之潤焦炎之草<lb/>
幸甘雨之溉不敢多陳帝啓叩不已王母又告夫人曰<lb/>
夫真形寳文靈宫所貴此子守求不已誓以必得故虧<lb/>
科禁特以與之然五帝六甲通真招神此術𦕈邈必須<lb/>
清潔至誠殆非流濁所宜施行吾今既賜彼以真形夫<lb/>
人當授之以致靈之途矣吾嘗憶與夫人共登𤣥隴朔<lb/>
<pb n="KR3l0118_WYG_003-11b"/>
野及曜真之山視王子童王子立就吾求請太上隱書<lb/>
吾以三元祕言不可傳泄於中仙夫人時亦有言見助<lb/>
於子童之言志矣吾既難違來意不獨執惜至於今日<lb/>
之事有以相似後造朱火丹陵食靈𤓰味甚好憶此未<lb/>
乆而已七千嵗矣夫人既以告帝篇目十二事畢必當<lb/>
匠而成之縁何令人主稽首請乞叩頭流血耶上元夫<lb/>
人曰阿環不茍惜向不持來耳此是太虚羣文真人赤<lb/>
童所出傳之既自有男女之限禁又宜授得道者恐彼<lb/>
<pb n="KR3l0118_WYG_003-12a"/>
下才未應得此耳王母色不平乃曰天禁漏泄犯違明<lb/>
科傳必其人授必知真者夫人何向下才而説其靈飛<lb/>
之篇目乎妄説則泄泄而不傳是衒天道此禁豈輕於<lb/>
傳耶别敇三官司直推夫人之輕泄也吾之五嶽真形<lb/>
太寳乃太上天皇所出其文寳妙而為天仙之信豈復<lb/>
應下授於漢主耶直以某孜孜之心數請川嶽勤修齋<lb/>
戒以求神仙之應志在度世不邅明師故吾等有以下<lb/>
眄之耳至於教仙之術不復限惜而弗傳夫人且有致<lb/>
<pb n="KR3l0118_WYG_003-12b"/>
靈之方能獨執之乎吾今所以授某真形文者非謂其<lb/>
必能得道欲使其精誠有驗求仙之不惑可以誘進向<lb/>
化之徒又欲令悠悠者知天地間有此靈真之事足以<lb/>
却不信之狂夫耳吾意在此也此子性氣滛暴服精不<lb/>
純何能得成真仙浮空參差十方乎勤而行之適可度<lb/>
於不死耳明科所云非長生難聞道難也行之難非行<lb/>
之難也終之難良匠能與人規矩不能使人必巧也何<lb/>
足𨼆之耶夫人謝曰謹受命矣但環疇昔蒙倒景君無<lb/>
<pb n="KR3l0118_WYG_003-13a"/>
常先生二君傳靈飛之約以四千年一傳女授女不授<lb/>
男太上科禁已表於昭生之符矣環受書以來并賢大<lb/>
女即抱蘭凡傳六十八女子固不可授男也伏見扶廣<lb/>
山青真小童受六甲靈飛於太甲中元凡十二事與環<lb/>
所受者同青真是環入火弟子所受六甲未聞别授於<lb/>
人彼男官也今止敇取之將以授帝也先所以告篇目<lb/>
者意是愍其有心將欲堅其専氣令且廣求他日與之<lb/>
亦欲以男授男承科而行使勤而方獲令知天真之珍<lb/>
<pb n="KR3l0118_WYG_003-13b"/>
貴耳非徒茍執衒泄天道阿環主臣願不罪焉阿母真<lb/>
形之貴愍於勤志亦已授之可謂大不宜矣王母笑曰<lb/>
亦可恕乎上元夫人即命侍女紀離容徑到扶廣山敇<lb/>
青真小童出六甲左右靈飛致神之方十二事當以授<lb/>
漢主也須臾侍女還捧五色玉笈鳳文之藴以出六甲<lb/>
之文曰弟子何昌言向奉使絳河攝南真七元君檢校<lb/>
羣龍猛獸之數事畢授教承阿母相詣漢主家不意天<lb/>
靈至尊乃復下降於臭濁中也不審起居比來何如侍<lb/>
<pb n="KR3l0118_WYG_003-14a"/>
女紀離容至云尊母欲得金書祕字六甲靈飛左右䇿<lb/>
精之文十二事欲授漢主輒封一通付信曰帝雖有心<lb/>
實非仙才詎宜以此傳泄於行尸乎昌近在帝處見有<lb/>
上言者甚衆云山鬼哭於叢林孤魂號於絶域興師旅<lb/>
而族有功忘賞勞而刑士卒縱横白骨煩擾黔首滛酷<lb/>
自恣罪已彰於太上怨已見於天氣囂言互聞必不得<lb/>
度世也奉尊見敇不敢違耳王母歎曰言此子者誠多<lb/>
然帝亦不必推也夫好道慕仙者精誠志念齋戒思愆<lb/>
<pb n="KR3l0118_WYG_003-14b"/>
輒除過一月克已反善奉敬真神存真守一行此一月<lb/>
輒除過一年帝念道累年齋亦勤矣累禱名山願求度<lb/>
脱校計功過殆已相掩但今以去勤修至誠奉上元夫<lb/>
人之言不宜復奢淫暴虐使萬兆勞殘寃魂窮鬼有被<lb/>
屈之訴流血之尸忘功賞之辭耳夫人乃下席起立手<lb/>
執八色玉笈鳳文之藴仰帝而祝曰九天浩洞太上耀<lb/>
靈神照𤣥寂清虚朗明登虚者妙守氣者生至念道臻<lb/>
寂感真誠役神形辱安精年榮授帝靈飛及此六丁左<lb/>
<pb n="KR3l0118_WYG_003-15a"/>
右招神天光策精可以歩虚可以𨼆形長生乆視還白<lb/>
留青我傳有四萬之紀授帝傳在四十之齡違犯泄漏<lb/>
禍必族傾反是天真必沉幽𠖇爾其慎禍敢告劉生爾<lb/>
師主是真青童小君太上中黄道君之師真元始十天<lb/>
王入室弟子也姓延陵名陽字庇華形有嬰孩之貎故<lb/>
仙宫以青真小童為號其為器也玉朗洞照聖周萬變<lb/>
𤣥鏡幽覽才為真俊游於扶廣權此始運館𤣥圃治仙<lb/>
職分子在師居從爾所願不存所授命必傾淪言畢夫<lb/>
<pb n="KR3l0118_WYG_003-15b"/>
人一一手指所施用節度以示帝焉凡十二事都畢又<lb/>
告帝曰夫五帝者方面之天精六甲六位之通靈佩而<lb/>
尊之可致長生此書上帝封於𤣥景之臺子其寳祕焉<lb/>
王母曰此三天太上之所撰藏於紫陵之臺𨼆以靈壇<lb/>
之房封以華琳之函韞以蘭繭之帛約以紫羅之素印<lb/>
以太帝之璽受之者四十年傳一人無其人八十年可<lb/>
頓授二人得道者四百年一傳得仙者四千年一傳得<lb/>
真者四萬年一傳昇太上者四十萬年一傳非其人謂<lb/>
<pb n="KR3l0118_WYG_003-16a"/>
之泄天道得其人不傳是謂蔽天寳非限妄傳是謂輕<lb/>
天老受而不敬是謂慢天藻泄蔽輕慢四者取死之刀<lb/>
斧延禍之車乗也泄者身死於道路受上刑而骸裂蔽<lb/>
者盲聾於來世命凋枉而卒殁輕則鍾禍於父母詣𤣥<lb/>
都而考罰慢則暴終而墮惡道棄疾於後世此皆道之<lb/>
科禁故以相戒不可不慎也王母因授以五嶽真形圖<lb/>
帝拜受俱畢夫人自彈雲林之璈歌歩𤣥之曲王母命<lb/>
侍女曰四非答哥哥畢乃告帝從者姓名及冠帶執佩<lb/>
<pb n="KR3l0118_WYG_003-16b"/>
物名所以得知而紀焉至明旦王母與上元夫人同乗<lb/>
而去人馬龍虎導從音樂如初而時雲彩鬱勃盡為香<lb/>
氣極望西南良乆乃絶帝既見王母及上元夫人乃信<lb/>
天下有神仙之事其後帝以王母所授五真圖靈光經<lb/>
及上元夫人所授六甲靈飛十二事自撰集為一卷及<lb/>
諸經圖皆奉以黄金之箱封以白玉之函以珊瑚為軸<lb/>
紫錦為囊安著柏梁臺上數自齋㓗朝拜燒香灑掃然<lb/>
後乃執省焉帝自受法出入六年意㫖清暢髙韻自許<lb/>
<pb n="KR3l0118_WYG_003-17a"/>
為神真見降必當度世恃此不修至徳更興起臺館勞<lb/>
弊萬民坑降殺服逺征夷狄路盈怒歎流血膏城每事<lb/>
不從至太初元年十一月乙酉天火燒柏梁臺真形圖<lb/>
靈飛經録十二事靈光經及自撰所受凡十四卷并函<lb/>
並失王母當知武帝既不從訓故火災耳其後東方朔<lb/>
一旦乗龍飛去同時衆人見從西北上冉冉仰望良乆<lb/>
大霧覆之不知所適至元狩二年二月帝病行盩厔西<lb/>
憇五柞宫丁卯帝崩入殯未央宫前殿三月葬茂陵是<lb/>
<pb n="KR3l0118_WYG_003-17b"/>
夕帝棺自動而有聲聞宫外如此數遍又有芳香異常<lb/>
陵畢墳埏間大霧門柱壊霧經一月許日帝塜中先有<lb/>
一玉箱一玉杖此是西胡康渠王所獻帝甚愛之故入<lb/>
梓宫中其後四年有人於扶風市中買得此二物帝時<lb/>
左右侍人有識此物是先帝所珍玩者因認以告有司<lb/>
詰之買者乃商人也從關外來宿鄽市其日見一人於<lb/>
北車巷中賣此二物青布三十疋錢九萬即售之度實<lb/>
不知賣箱杖主姓名事實如此有司以聞商人放還詔<lb/>
<pb n="KR3l0118_WYG_003-18a"/>
以二物付太廟又帝崩時遺詔以雜經三十餘卷常讀<lb/>
玩之使随身斂到元康二年河東功曹李友入上黨抱<lb/>
犢山採藥於巖室中得此經盛以金箱卷後題東觀臣<lb/>
姓名記日月武帝時也河東太守張純以經箱奏進帝<lb/>
問武帝時左右侍臣有典書中即冉登見經及箱流涕<lb/>
對曰此孝武皇帝殯殮時物也臣當時以著梓宫中不<lb/>
知何縁得出宣帝大愴然驚愕以經付孝武帝廟中按<lb/>
九都龍真經云得仙之下者皆先死過太隂中鍊尸骸<lb/>
<pb n="KR3l0118_WYG_003-18b"/>
度地戸然後乃得尸解去耳且先斂經杖乃忽顯出貨<lb/>
於市中經見山室自非神變幽妙孰能如此者乎<hi>出漢武帝</hi>
<hi>内傳</hi>
　<lb/>
　<lb/>
　<lb/>
　<lb/>
　太平廣記卷三<lb/>
</p>
<p>
</p>
  </div>
</body>
</text>
</TEI>
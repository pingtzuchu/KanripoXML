<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷九十三</head> <lb/>
    <p>
<pb n="KR3l0118_WYG_093-1a"/>
欽定四庫全書<lb/>
　太平廣記卷九十三<lb/>
　　異僧七<lb/>
　　　宣律師<lb/>
　　　　宣律師<lb/>
大唐乾封二年春二月西明寺道律師逐静在京師城<lb/>
南故浄業寺修道律師積徳髙逺抱素日乆忽有一人<lb/>
來至律師所致敬申禮具敘暄涼律師問曰檀越何處<lb/>
<pb n="KR3l0118_WYG_093-1b"/>
姓字誰耶答曰弟子姓王名璠是大呉之蘭臺臣也會<lb/>
師初至建業孫主即未許之令感希有之瑞為立非常<lb/>
之廟於時天地神祇咸加靈被於三七日遂感舍利呉<lb/>
王手執銅瓶傾銅盤内舍利所衝盤即破裂乃至火燒<lb/>
鎚試俱不能損闞澤張昱之徒亦是天人䕶助入其身<lb/>
中令其神爽通敏答對諧允今業在天𢎞䕶佛法為事<lb/>
弟子是南方天王韋將軍下之使者將軍事務極多擁<lb/>
䕶三洲之佛法有鬬争凌危之事無不躬往和喻令解<lb/>
<pb n="KR3l0118_WYG_093-2a"/>
今附和南天欲即至前事擁閙不乆當至具令弟子等<lb/>
共師言不乆復有人來云姓羅氏是蜀人也言作蜀音<lb/>
廣說律相初相見時如俗禮儀敘述縁由多有次第遂<lb/>
用忽忘次又一人云姓費氏禮敬如前云弟子迦葉佛<lb/>
時生在初天在韋將軍下諸天貪欲所醉弟子以宿願<lb/>
力不交天欲清浄梵行偏敬毗尼韋將軍童眞梵行不<lb/>
受天欲一王之下有八將軍四王三十二將周四天下<lb/>
往還䕶助諸出家人四天下中北天一洲少有佛法餘<lb/>
<pb n="KR3l0118_WYG_093-2b"/>
三天下佛法大𢎞然出家之人多犯禁戒少有如法東<lb/>
西天下人少黠慧煩惱難化南方一洲雖多犯罪化令<lb/>
從善心易調伏佛臨湼槃親受付囑並令守䕶不使魔<lb/>
嬈若不守䕶如是破戒誰有行我之法敎者故佛垂誡<lb/>
不敢不行雖見毁禁愍而䕶之見行一善萬過不咎事<lb/>
等忘瑕不存往失且人中臭氣上薫空界四十萬里諸<lb/>
天清浄無不厭之但以受佛付囑令䕶佛法尚與人同<lb/>
止諸天不敢不來韋將軍三十二將之中最存𢎞䕶多<lb/>
<pb n="KR3l0118_WYG_093-3a"/>
有魔子魔女輕弄比丘道力微者並為惑亂將軍棲遑<lb/>
奔至應機除剪故有事至須往四王所時王見皆起為<lb/>
韋將軍修童眞行䕶正法故弟子性樂戒律如來一代<lb/>
所制毗尼並在座中聽受戒法因問律中諸隱文義無<lb/>
不决滯然此東華三寳素有山海水石往往多現但謂<lb/>
其靈而敬之顧訪失由莫知投詣遂因此緣隨而諮請<lb/>
且沈㝠之相以理括之未曾持觀不可以語也宣師又<lb/>
以感通記問天人云益州成都多寶石佛者何代時像<lb/>
<pb n="KR3l0118_WYG_093-3b"/>
從地湧出答曰蜀都元基青城山上今之成都大海之<lb/>
地昔迦葉佛時有人於西洱河造之擬多寳佛全身相<lb/>
也在西洱河鷲山寺有成都人往彼興易請像將還至<lb/>
今多寶寺處為海神蹋船所没初取像人見海神於岸<lb/>
上遊謂是山鬼遂即殺之因爾神瞋覆没人像俱溺同<lb/>
在一船其多寶舊在鷲頭山寺古基尚在仍有一塔常<lb/>
有光明令向彼土道由郎州過大小不算三千餘里方<lb/>
達西洱河河大濶或百里或五百里中有山洲亦有古<lb/>
<pb n="KR3l0118_WYG_093-4a"/>
寺經像尚存而無僧住經同此文時聞鐘聲百姓殷實<lb/>
每年二時供養古塔塔如戒壇三重石砌上有覆釡其<lb/>
數極多彼土諸人但言神冡每發光明人以蔬食祭之<lb/>
求其福祚也其地西北去嶲州二千餘里問去天竺非<lb/>
逺往往有至彼者自下云云至晉時有僧於此地見土<lb/>
墳隨出隨除怪不可平後見拆開深怪其爾乃深掘丈<lb/>
餘獲像及人骨在船其髏骨肘脛悉皆麤大數倍過於<lb/>
今人即迦葉佛時閻浮人壽二萬嵗時人也今時刼減<lb/>
<pb n="KR3l0118_WYG_093-4b"/>
命促人小固其常然不可怪也初出之時牽曳難得弟<lb/>
子化為老人指撝方便須臾至周滅法暫隱到隋重興<lb/>
更復出之蜀人但知其靈從地而出亦不測其根源見<lb/>
其花趺有多寶字因遂名焉又名多寶寺又問多寶字<lb/>
是其隸書出於亡秦之代如何迦葉佛時已有神州書<lb/>
耶答曰亡秦李斯隸書此乃近代逺承隸書之興興於<lb/>
古佛之世見今南洲四面千有餘洲莊嚴閻浮一方百<lb/>
有餘國文字言音同今唐國但以海路遼逺動數十萬<lb/>
<pb n="KR3l0118_WYG_093-5a"/>
里重譯莫傳故使此方封守株柱不足怪也師不聞乎<lb/>
梁顧野王太學之大博也周訪字源出没不定故玉篇<lb/>
序云有開春申君墓得其銘文皆是隸字檢春申是周<lb/>
代六國同時隸文則非吞併之日也此國篆隸諸書尚<lb/>
有茫昩寧知迦葉佛時之事决非其耳目之所聞見也<lb/>
又問今西京城西髙四土臺俗諺云是蒼頡造書臺如<lb/>
何云隸書字古時已有答曰蒼頡於此臺上增土造臺<lb/>
觀鳥跡者非無其事且蒼頡之傳此土罕知其源或云<lb/>
<pb n="KR3l0118_WYG_093-5b"/>
黄帝之臣或云古帝王也鳥跡之書時變一途今所絶<lb/>
有無益之言不勞述也又有天人姓陸名𤣥暢來謁律<lb/>
師云弟子是周穆王時生在初天本是迦葉佛時天為<lb/>
通化故周時暫現所問髙四土臺者其本迦葉佛於此<lb/>
第三㑹說法度人至穆王時文殊目連來化穆王從之<lb/>
即列子所謂化人者是也化人示穆王云髙四臺是迦<lb/>
葉佛說法處因造三㑹道塲至秦穆公時扶風獲一石<lb/>
佛穆公不識棄馬坊中穢汚此像䕶像神瞋令公染疾<lb/>
<pb n="KR3l0118_WYG_093-6a"/>
公又夢遊上帝極被責疏覺問侍臣由余便答云臣聞<lb/>
周穆王時有化人來此土云是佛神穆王信之於終南<lb/>
山造中天臺髙千餘尺基址見在又於蒼頡臺造神廟<lb/>
名三㑹道塲公今所患殆非佛為之耶公聞大怖語由<lb/>
余曰吾近獲一石人衣冠非今所製棄之馬坊得非此<lb/>
是佛神耶由余聞往視之對曰此眞佛神也公取像澡<lb/>
浴安清浄處像遂放光公又怖謂神瞋也宰三牲以祭<lb/>
之諸善神等擎棄逺處公又大怖以問由余答曰臣聞<lb/>
<pb n="KR3l0118_WYG_093-6b"/>
佛清浄不進酒肉愛重物命如䕶一子所有供養燒香<lb/>
而已所可祭祀餅果之屬公大恱欲造佛像絶於工人<lb/>
又問由余答曰昔穆王造寺之側應有工匠遂於髙四<lb/>
臺南村内得一老人姓王名安年百八十自云曾於三<lb/>
㑹道塲見人造之臣今年老無力能作所住村北有兄<lb/>
弟四人曾於道塲内為諸匠執作請追共造依言作之<lb/>
成一銅像相好圓備公恱大賞賚之彼人得財並造功<lb/>
徳於土臺上造重閣髙三百尺時人號之髙四臺或曰<lb/>
<pb n="KR3l0118_WYG_093-7a"/>
髙四樓其人姓髙大者名四或曰兄弟四人同立故也<lb/>
或取大兄名以目之故有髙四之名至今稱也又問目<lb/>
連舍利弗佛在已終如何重見答曰同名六人此目連<lb/>
非大目連也至宇文周時文殊師利化為梵僧來遊此<lb/>
土云欲禮拜迦葉佛說法處并往文殊所住之處名清<lb/>
涼山遍問道俗無有知者時有智猛法師年始十八反<lb/>
問梵僧何因知有二聖餘迹答曰在秦都城南二十里<lb/>
有蒼頡造書臺即其地也又云在沙河南五十里青山<lb/>
<pb n="KR3l0118_WYG_093-7b"/>
北四十里即其處也又問沙河青山是何語答曰渭水<lb/>
終南山也此僧便從渭水直南而步遂得髙四臺便云<lb/>
此是古佛說法處也於時智猛法師隨往禮拜不乆失<lb/>
梵僧所在智猛長大具為太常韋卿說之請其臺處依<lb/>
本置寺遂奏周主名三㑹寺至隋大業廢入大寺因被<lb/>
廢毁配入菩提今京城東市西平康坊南門東菩提寺<lb/>
西堂佛首即是三㑹寺佛釋迦如來得度大迦葉後十<lb/>
二年中來至此臺其下見有迦葉佛舍利周穆王遊大<lb/>
<pb n="KR3l0118_WYG_093-8a"/>
夏佛告彼土見有古塔可返禮事王問何方佛答在鄗<lb/>
京之東南也西天竺國具有别傳云歲長年是師子國<lb/>
僧年九十九夏是三果阿那舍人聞斯勝迹躬至禮拜<lb/>
又奏請欲往北代清涼山文殊師利菩薩坐處皇帝聞<lb/>
喜敕給驛馬内使及弟子官佐二十餘人在處供給諸<lb/>
官人弟子等並乘官馬唯長年一人少小已來精誠苦<lb/>
行不乘雜畜既到代州清涼山即便肘行膝步而上至<lb/>
中臺佛堂即是文殊廟堂從下至上可行三十餘里山<lb/>
<pb n="KR3l0118_WYG_093-8b"/>
石勁利入肉到骨無血乳出至於七日五體投地布面<lb/>
在上不起不食七日滿已忽起踴躍指揮四方上下空<lb/>
界具見文殊師利菩薩聖僧羅漢從者道俗數十人有<lb/>
見不見復有一蟒虵身長數里從北而來直上長年長年<lb/>
見喜銜師脚過變為僧形諸人懼怕皆悉四散唯長年<lb/>
一人心不驚動種種靈應不可具述律師又問天人曰<lb/>
自昔相傳文殊在清涼山領五百仙人說法經中明文<lb/>
殊是乆住娑婆世界菩薩娑婆則大千總號如何偏在<lb/>
<pb n="KR3l0118_WYG_093-9a"/>
此方答曰文殊是諸佛之元帥隨緣利見應變不同大<lb/>
士天功非人境界不勞評泊但知仰信多在清涼山五<lb/>
臺之中今屬北代州西見有五臺縣清涼府皇唐已來<lb/>
有僧名解脫在巖窟亡來三十餘年身肉不壞似如入<lb/>
滅盡定復有一尼亦入定不動各經多年聖迹迦藍菩<lb/>
薩聖僧仙人仙花屢屢人見具在别篇豈得不信又問<lb/>
今五臺山中臺之東南三十里見有大孚靈鷲寺兩堂<lb/>
隔澗猶存南有花園可二頃許四時發彩色𩔖不同四<lb/>
<pb n="KR3l0118_WYG_093-9b"/>
周樹園人移花往别處種植皆悉不生唯在園内方得<lb/>
乆營人究年月莫知來由或云漢明所立或云魏孝文<lb/>
帝裁植古老相傳互說不同如何為實答曰但是二帝<lb/>
所作昔周穆之時已有佛法此山靈異文殊所居周穆<lb/>
於中造寺供養及阿育王亦依置塔漢明之初摩騰法<lb/>
師是阿羅漢天眼亦見有塔請帝立寺其山形像似靈<lb/>
鷲山名曰大孚孚者信也帝深信佛法立寺勸人元魏<lb/>
孝文北臺不逺常來禮謁見人馬行跡石上分明其事<lb/>
<pb n="KR3l0118_WYG_093-10a"/>
可驗豈唯五臺獨驗今終南太白太華五嶽名山皆有<lb/>
聖人為住持佛法令法乆住有人設供感計徴應事在<lb/>
别篇不煩此術也又問今涼州西番<hi>音盤</hi>和縣山裂像出<lb/>
何代造耶答云迦葉佛時有利賔菩薩見此山人不信<lb/>
業報以殺害為事於時住處有數萬家無重佛法者菩<lb/>
薩救之為立迦藍大梵天王手造像身初成以後菩薩<lb/>
神力能令如眞佛不異遊步說法敎化諸人雖䝉此道<lb/>
猶故不信於時菩薩示行怖畏手擎大石可於聚落欲<lb/>
<pb n="KR3l0118_WYG_093-10b"/>
下壓之菩薩揚威勸化諸人便歘迴心敬信於佛所有<lb/>
殺具變成蓮花隨處街巷華如種植瑞像方攝神力菩<lb/>
薩又勸諸清信士令造七寺南北一百四十里東西八<lb/>
十里彌山亘谷處處僧坊佛殿營造經十三年方得成<lb/>
就同時出家者有二萬人在七寺住經三百年彼諸人<lb/>
等現業力大昔所造惡當世輕受不入地獄前所害者<lb/>
在惡趣中又發惡願彼害我者及未成聖我當害之若<lb/>
不加害惡業便盡我無以報共吐大火焚燒寺舍及彼<lb/>
<pb n="KR3l0118_WYG_093-11a"/>
聚落一時焚蕩縱盜得活又以大水漂溺殺之無一得<lb/>
存時彼山神寺未破前收取此像逺在空中寺破已後<lb/>
下内石室安置供養年月既乆石生室滅至劉薩訶師<lb/>
禮山逆示像出其薩訶者前身元是利賔菩薩身首别<lb/>
處更在别篇也又問江表龍光瑞像人傳羅什將來有<lb/>
言扶南所得如何為定答曰此非羅什所得斯乃宋孝<lb/>
武帝征扶南獲之昔佛滅後三百年中北天竺大阿羅<lb/>
漢優婆質那以神力加工匠後三百年中鑿大石山安<lb/>
<pb n="KR3l0118_WYG_093-11b"/>
置佛窟從上至下凡有五重髙三百餘尺請彌勒菩薩<lb/>
指揮作檀室處之𤣥奘師傳云百餘尺聖跡記云髙八<lb/>
丈足趺八尺六齋日常放光明其初作時羅漢將工人<lb/>
上天三往方成第二牛頭旃檀第三金第四玉第五銅<lb/>
像凡夫今見止在下重上四重閉石窟暎徹見人臟腑<lb/>
第六百年有佛柰遮阿羅漢生已母亡復生扶南國念<lb/>
母重恩從上重中取小檀像令母供養母終生揚州出<lb/>
家住新興寺獲得三果宋孝武征扶南獲此像來都亦<lb/>
<pb n="KR3l0118_WYG_093-12a"/>
是羅漢神力母今見在時往羅浮天台西方諸處昔法<lb/>
盛曇無謁者再往西方有傳五卷略述此緣何忽云羅<lb/>
什法師背負而來耶宣律師因問什師一代所翻之經<lb/>
人多偏樂受持轉盛何耶答曰其人聰明善解大乘已<lb/>
下諸人同時翻譯者並儁乂一代之寳也絶後光前仰<lb/>
之所不及故其所譯以悟達為先得佛遺寄之意也又<lb/>
問俗中常論被秦姚興抑破重戒云何得佛意耶答曰<lb/>
此非悠悠凡所籌度何須評論什師德行在三賢所在<lb/>
<pb n="KR3l0118_WYG_093-12b"/>
通化那繁補闕隨機而作故大論一部十分略九自餘<lb/>
經論例此可知㝠祥感應厯代彌新深㑹聖㫖罕逢難<lb/>
遇又蒙文殊指受令其刪定特異恒倫豈以别室見譏<lb/>
頓亡𤣥致者也又問邡州顯際寺山出石像者何代所<lb/>
立答曰像是秦穆公所造像元出處是周穆王造寺處<lb/>
也佛去世後育王第四女又造像塔於此供養於時此<lb/>
寺有一二三果人住中秦相由余常所奉敬往者迦葉<lb/>
佛時亦於此立寺是彼沙彌顯際造也仍將本名以顯<lb/>
<pb n="KR3l0118_WYG_093-13a"/>
寺額又問金玉華宮南檀臺山上有塼塔面别四十步<lb/>
下層極壯四面石龕傍有碎磚又有三十餘窑塼古老<lb/>
莫知何代然每聞鐘聲答曰此穆王寺也名曰靈山至<lb/>
育王時敕山神於此造塔西晉末亂五胡控權劉曜京<lb/>
都長安數夢此山佛見在磚塔中坐語曜曰汝少飲酒<lb/>
莫耽色欲黜去邪佞進用忠良曜不能從後於洛陽酒<lb/>
醉落馬為石勒所擒初曜因夢所悟令人尋山訪之遂<lb/>
見此像坐小塼塔與夢符同便毁小塔更造大者髙一<lb/>
<pb n="KR3l0118_WYG_093-13b"/>
十九級并造寺宇極存壯麗寺名法燈度三百僧住之<lb/>
曜没趙後寺有四十三人修得三果山神於今塔後又<lb/>
造一寺供三果僧神往太白採取芝草供養聖僧皆獲<lb/>
延齡寺今現在凡人不見所聞鐘聲即是寺鐘也其塔<lb/>
本基雖因劉曜仍是穆王立寺之處也又是迦葉如來<lb/>
之古寺也至貞觀年於玉華北慈烏川山上常見羣鹿<lb/>
來集其所逐去還來有人異之於鹿集處掘深一丈獲<lb/>
一石像長一丈許見今供養又問荆州前大明寺旃檀<lb/>
<pb n="KR3l0118_WYG_093-14a"/>
像者云是優填王所造依傳從彼摸來將至梁朝今京<lb/>
師復有何者是本答曰大明是本像梁髙既崩像來荆<lb/>
渚至元帝承聖三年周平梁後收獲國寳皆入北周其<lb/>
檀像者有僧珍師藏隱房内多以財物贈遺使人像遂<lb/>
得停至隋開皇九年文帝遣使人柳顧言往迎寺僧又<lb/>
求像令鎮荆楚顧是鄉人從之令别刻檀將往恭㫖當<lb/>
時訪匠得一婆羅門僧名眞達為造即今西京大興善<lb/>
寺像是也亦甚靈異本像在荆州僧以漆布幔之相好<lb/>
<pb n="KR3l0118_WYG_093-14b"/>
不及眞者大明本是古佛住處靈像不肯北遷故也近<lb/>
有長沙義法師天人㝠讚遂悟開發别除漆布眞容重<lb/>
顯大動信心披覿靈儀令檀所作本無補接光趺殊異<lb/>
𧰼牙雕刻卒非人工所成興善像身一一乖本又問涪<lb/>
州相思寺側多有古迹篆銘勒之不識其縁此事云何<lb/>
答曰此迦葉佛時有山神姓羅名子明蜀人也舊是持<lb/>
戒比丘生憎破戒者發諸惡願令我死後作大惡鬼噉<lb/>
破戒人因願受身作此山神多有眷屬所主土地東西<lb/>
<pb n="KR3l0118_WYG_093-15a"/>
五千餘里南北二千餘里年噉萬人已上此神本僧為<lb/>
迦葉佛兄後為弟子彼佛憐愍故來敎化種種神變然<lb/>
始調伏與受五戒隨識宿命因不噉人恐後心變故佛<lb/>
留跡育王於上起塔在山頂神便藏於石中塔是白玉<lb/>
所作其神現在其郭下寺塔育王所立見付囑儀中又<lb/>
問南海循州北山興寧縣界靈龕寺多有靈跡何也答<lb/>
曰此乃文殊聖者弟子為此山神多造惡業文殊愍之<lb/>
便來敎化遂識宿命請為留跡我常禮事得離諸惡文<lb/>
<pb n="KR3l0118_WYG_093-15b"/>
殊為現今者是也於貞觀三年山神命終生兜率天别<lb/>
有一鬼來居此地即舊神親家也大造諸惡生天舊神<lb/>
憐之下請文殊為現小跡以化後神又從正法故今此<lb/>
山大小跡現莫匪有由焉見付囑儀又問沁州北山石<lb/>
窟佛常有光明此像出來久耶近耶答曰此窟迦葉佛釋<lb/>
迦佛二時備有往昔周穆王弟子造迦葉佛像也又問<lb/>
渭南終南二山有佛面山七佛澗者答曰此事同於前<lb/>
南山庫谷天藏是迦葉佛自手所造之藏也今現有十<lb/>
<pb n="KR3l0118_WYG_093-16a"/>
三緣覺在谷内住又問此土常傳有佛是殷時周昭莊<lb/>
王等造互說不同如何取定答曰皆有所以弟子夏桀<lb/>
時生天具見佛之埀化且佛有三身法報二身則非凡<lb/>
見並化登地以上唯有化身被該三千百億釋迦隨人<lb/>
所感前後不定或在殷末或在魯莊俱在大千之中前<lb/>
後咸傳一化感見隨機前後何定若據法報常自湛然<lb/>
不足歎也又問漢地所見諸瑞像多傳育王第四女所<lb/>
造其事幽㝠難得其實此事云何答曰此實不疑為育<lb/>
<pb n="KR3l0118_WYG_093-16b"/>
王第四女厥貌非妍乆而未出常恨其醜乃圖佛形相<lb/>
還如自身成已發願佛之相好挺異於人如何同我之<lb/>
形儀也以此苦邀彌經年月後感佛現忽異本形父具<lb/>
問之述其所願今北山玉華荆州長沙楊都髙悝及京<lb/>
城崇敬寺像並是育王第四女造或有書其光趺依梵<lb/>
本書漢人讀者罕識其文育王因將此像令諸鬼神隨<lb/>
緣所感流傳開悟今覩像面莫非女形其崇敬寺地本<lb/>
是戰塲西晉將末有五胡大起兵戈相殺此地特多地<lb/>
<pb n="KR3l0118_WYG_093-17a"/>
下人骨今掘猶得所殺無辜殘害酷濫故諸神鬼攜以<lb/>
鎮之令諸寃魂得生善念周朝滅法神亦徙之隋祖載<lb/>
隆佛還重起又問幽㝠所感俗中常有神去形朽如何<lb/>
重來或經七日多日如生不異答曰人稟七識各有人<lb/>
心識為主主雖前去餘神守䕶不足怪也如五戒中一<lb/>
戒五神五戒便有二十五神戒破五神去餘者仍在如<lb/>
大僧受戒戒有二百五十神亦戒戒之中感得二百五<lb/>
十防衛比丘若毁一重戒但二百五十神去餘者恒隨<lb/>
<pb n="KR3l0118_WYG_093-17b"/>
律師又問天人曰其蜀地蘭州三學山寺空燈常照因<lb/>
何而有答曰山有菩薩寺迦葉佛正法時初立有歡喜<lb/>
王菩薩造之寺名法燈自彼至今常明室表有小菩薩<lb/>
三百人斷粒遐齡常住此山此燈又是山神李特續後<lb/>
供養故至正月處處燃燈以供佛寺云爾<hi>出法苑珠林</hi>
　<lb/>
　<lb/>
　太平廣記卷九十三<lb/>
</p>
<p>
</p>
  </div>
</body>
</text>
</TEI>
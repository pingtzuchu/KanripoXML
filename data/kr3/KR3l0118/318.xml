<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百一十八</head>
    <p>
<pb n="KR3l0118_WYG_318-1a"/>
欽定四庫全書<lb/>
　太平廣記卷三百一十八　宋　李昉等　編<lb/>
　　鬼三<lb/>
　　　陸機　　　　趙伯倫　　　朱彦<lb/>
　　　桓回　　　　周子長　　　荀澤<lb/>
　　　桓軏　　　　朱子之　　　楊羡<lb/>
　　　王肇宗　　　張禹　　　　邵公<lb/>
　　　呉士季　　　周子文　　　王恭伯<lb/>
<pb n="KR3l0118_WYG_318-1b"/>
　　　李經　　　　謝邈之　　彭虎子<lb/>
　　　司馬恬　　　阮徳如　　陳慶孫<lb/>
　　　甄沖<lb/>
　　　　陸機<lb/>
陸機初入洛次河南入偃師時隂晦望道左若有民居<lb/>
因投宿見一少年神姿端逺置易投壺與機言論妙得<lb/>
𤣥微機心伏其能無以酬抗既曉便去脫驂逆旅逆旅<lb/>
嫗曰此東十數里無村落有山陽王家冢耳機往視之<lb/>
<pb n="KR3l0118_WYG_318-2a"/>
空野霾雲拱木蔽日方知昨所遇者信王弼也<hi>出異苑</hi>
　　　　趙伯倫<lb/>
秣陵人趙伯倫曽往襄陽船人以猪豕爲禱及祭但㹠<lb/>
肩而已爾夕倫等夢見一翁一姥鬢首蒼素皆著布衣<lb/>
手持橈檝怒之明發輒觸沙衝石皆非人力所禁更施<lb/>
厚饌即獲流通<hi>出幽明錄</hi>
　　　　朱彦<lb/>
永嘉朱彦居永寧披荒立舎便聞絃管之聲及小兒啼<lb/>
<pb n="KR3l0118_WYG_318-2b"/>
呼之音夜見一人身甚壮大吹滅其火彦素膽勇不以<lb/>
爲懼即不移居亦無後患<hi>出異苑</hi>
　　　　桓回<lb/>
并州祭酒桓回以劉聰建元三年於途遇一老父問之<lb/>
云是樂工成憑今何職我與其人有舊為致清談得察<lb/>
孝亷君若相見令知消息回問姓字曰我呉郡麻子軒<lb/>
也言畢而失回見憑具宣其意憑歎曰昔有此人計去<lb/>
世近五十年中郎荀彦舒聞之爲造祝文令憑設酒飯<lb/>
<pb n="KR3l0118_WYG_318-3a"/>
祀於通衢之上<hi>出異苑</hi>
　　　　周子長<lb/>
周子長居武昌五大浦東岡頭咸康三年子長至寒溪<lb/>
中嵇家家去五大數里㑹暮還五大未達先是空岡忽<lb/>
見四匝瓦屋當道門卒便捉子長頭子長曰我佛弟子<lb/>
何足捉我吏曰若是佛弟子能經唄不子長先能誦四<lb/>
天王及庶子經誦之三四過捉故不置便罵之曰武昌<lb/>
癡鬼語汝我是佛弟子爲汝誦經數偈故不放人捉者<lb/>
<pb n="KR3l0118_WYG_318-3b"/>
便放不復見屋鬼故逐之過家門前鬼遮不得入亦不<lb/>
得作聲而將鬼至寒溪寺中過子長便擒鬼胸云將汝<lb/>
至寺中和尚前鬼擒子長胸相拖渡五丈塘西行後鬼<lb/>
謂捉者曰放爲西將牽我入寺中捉者曰已擒不放子<lb/>
長復謂後者曰寺中正有秃輩乃未肯畏之後一鬼小<lb/>
語曰汝近城東逢秃時面何以敗便共大笑子長比達<lb/>
家已三更盡矣<hi>出靈鬼志</hi>
　　　　荀澤<lb/>
<pb n="KR3l0118_WYG_318-4a"/>
潁川荀澤以太元中亡恒形見還與婦魯國孔氏嬿婉<lb/>
綢繆遂有娠焉十月而産産悉是水别房作醤澤曰我<lb/>
知喪家不當作醤而故爲之今上官責我數豆粒致令<lb/>
劬不復堪經少時而絶<hi>出異苑</hi>
　　　　桓軏<lb/>
桓軏太元中爲巴東太守留家江陵妻乳母姓陳兒道<lb/>
生隨軏之郡墮瀨死道生形見云今獲在河伯左右䝉<lb/>
假二十日得暫還母哀至輒有一黒烏以翅掩其口舌<lb/>
<pb n="KR3l0118_WYG_318-4b"/>
上遂生一瘤從此便不得復哭<hi>出異苑</hi>
　　　　朱子之<lb/>
東陽郡朱子之有一鬼恒来其家子之兒病心痛鬼語<lb/>
之我爲汝尋方云燒虎丸飲即差汝覓大㦸與我我爲<lb/>
汝取也其家便持㦸與鬼鬼持㦸去須臾還放㦸中庭<lb/>
擲虎丸著地猶尚暖<hi>出齊諧記</hi>
　　　　楊羨<lb/>
孝武帝太元末呉縣楊羨有一物似猴人面有髮羨毎<lb/>
<pb n="KR3l0118_WYG_318-5a"/>
食鬼恒奪之羨婦在機織羨提刀殺鬼鬼走向機婦形<lb/>
變爲鬼羨因斫之見鬼跳出撫掌大笑鬼去羨始悟視<lb/>
婦成十餘段婦妊身殆六月腹内兒髮已生羨惋痛而<lb/>
死<hi>出廣古今五行記</hi>
　　　　王肇宗<lb/>
太原王肇宗病亡亡後形見於其母劉及妻韓共語就<lb/>
母索酒舉杯與之曰好酒語妻曰與卿三年别耳及服<lb/>
終妻疾曰同穴之義古之所難幸者如存豈非至願遂<lb/>
<pb n="KR3l0118_WYG_318-5b"/>
不服藥而殁<hi>出述異記</hi>
　　　　張禹<lb/>
永嘉中黄門將張禹曽行經大澤中天隂晦忽見一宅<lb/>
門大開禹遂前至㕔事有一婢出問之禹曰行次遇雨<lb/>
欲寄宿耳婢入報之尋出呼禹前見一女子年三十許<lb/>
坐帳中有侍婢二十餘人衣服皆燦麗問禹所欲禹曰<lb/>
自有飰唯須飲耳女敕取鐺與之因然火作湯雖聞沸<lb/>
聲探之尚冷女曰我亡人也冢墓之間無以相供慚愧<lb/>
<pb n="KR3l0118_WYG_318-6a"/>
而已因歔欷告禹曰我是任城縣孫家女父爲中山太<lb/>
守出適頓丘李氏有一男一女男年十一女年七歳亡<lb/>
後李氏幸我舊使婢承貴者今我兒每被捶楚不避頭<lb/>
面常痛極心髓欲殺此婢然亡人氣弱須有所慿託君<lb/>
助濟此事當厚報君禹曰雖念夫人言緣殺人事大不<lb/>
敢承命婦人曰何縁令君手刃唯欲因君爲我語李氏<lb/>
家說我告君事狀李氏念惜承貴必作禳除君當語之<lb/>
自言能為厭㫁之法李氏聞此必令承貴莅事我因伺<lb/>
<pb n="KR3l0118_WYG_318-6b"/>
便殺之禹許諾及明而出遂語李氏具以其言告之李<lb/>
氏驚愕以語承貴大懼遂求救於禹既而禹見孫氏自<lb/>
外来侍婢二十餘人悉持刀刺承貴應手仆地而死未<lb/>
幾禹復經過澤中此人遣婢送五十匹雜綵以報禹<hi>出志</hi>
<hi>怪</hi>
　　　　邵公<lb/>
邵公者患瘧經年不差後獨在墅居痁作之際見有數<lb/>
小兒持公手足公因陽瞑忽起捉得一小兒化成黄鷁<lb/>
<pb n="KR3l0118_WYG_318-7a"/>
其餘皆走仍縛以還家懸於窻將殺食之及曙失鷁所<lb/>
在而瘧遂愈於時有患瘧者但呼邵公即差<hi>出録異傳</hi>
　　　　呉士季<lb/>
嘉興令呉士季者曽患瘧乗船經武昌廟過遂遣人辭<lb/>
謝乞斷瘧鬼焉既而去廟二十餘里寢際忽夢塘上有<lb/>
一騎追之意甚疾速見士季乃下與一吏共入船後縛<lb/>
一小兒將去既而瘧疾遂愈<hi>出録異傳</hi>
　　　　周子文<lb/>
<pb n="KR3l0118_WYG_318-7b"/>
元帝末譙郡周子文小字阿鼠家在晉陵郡延陵縣少<lb/>
時獵射常入山射獵伴侣相失忽山岫間見一人長五<lb/>
尺許捉弓箭箭鏑頭廣二尺許白如霜雪此人忽出喚<lb/>
曰阿鼠子文不覺應諾此人牽弓滿向子文便伏不能<lb/>
復動遂不見此人獵伴尋求子文都不能語輿還家數<lb/>
日而卒<hi>出廣古今五行記</hi>
　　　　王恭伯<lb/>
晉世王恭伯字子升會稽人美姿容善鼓琴為東宫舎<lb/>
<pb n="KR3l0118_WYG_318-8a"/>
人求假休呉到閶門郵亭望月鼓琴俄有一女子從一<lb/>
女謂恭伯曰妾平生愛琴願共撫之其姿質甚麗恭伯<lb/>
留之宿向曉而别以錦褥香嚢為訣恭伯以玉簪贈行<lb/>
俄而天曉聞鄰船有呉縣令劉惠基亡女靈前失錦褥<lb/>
及香囊斯須有官吏遍搜鄰船至恭伯船獲之恭伯懼<lb/>
因述其言我亦贈其玉簪惠基令檢果於亡女頭上獲<lb/>
之惠基乃慟哭因呼恭伯以子壻之禮其女名稚華年<lb/>
十六而卒<hi>出邢子才山河别記</hi>
<pb n="KR3l0118_WYG_318-8b"/>
　　　　李經<lb/>
桂陽李經與朱平角平帶㦸逐焉行百餘步忽見一鬼長<lb/>
丈餘止之曰李經有命豈可殺之無爲必傷汝手平乗<lb/>
醉直往經家鬼亦隨之平既見經方欲奮刃忽屹然不<lb/>
動如被執縛果傷左手指焉遂立庭間至暮乃醒而去<lb/>
鬼曰我先語汝云何不從言終而滅<hi>出幽明録</hi>
　　　　謝邈之<lb/>
謝邈之爲呉興郡帳下給使鄒覽乗樵船在部伍後至<lb/>
<pb n="KR3l0118_WYG_318-9a"/>
平望亭夜風雨前部伍頓住覽露船無所庇宿顧見塘<lb/>
下有人家燈火便往投之至有一茅屋中有一男子年<lb/>
可五十夜織薄别牀有小兒年十歳覽求寄宿此人欣<lb/>
然相許小兒啼泣歔欷此人喻止之不住啼遂至曉覽<lb/>
問何意曰是僕兒其母當嫁悲戀故啼耳將曉覽去顧<lb/>
視不見向屋唯有兩冢草莽湛深行逢一女子乗船謂<lb/>
覽曰此中非人所行君何故從中出覽具以昨夜所見<lb/>
事告之女子曰此是我兒實欲改適故来辭墓因哽咽<lb/>
<pb n="KR3l0118_WYG_318-9b"/>
至冢號咷不復嫁<hi>出録異傳</hi>
　　　　彭虎子<lb/>
彭虎子少壯有膂力常謂無鬼神母死俗巫誡之云某<lb/>
日殃煞當還重有所殺宜出避之合家細弱悉出逃隱<lb/>
虎子獨留不去夜中有人排門入至東西屋覓人不得<lb/>
次入屋向廬室中虎子遑遽無計牀頭先有一甕便入<lb/>
其中以板葢頭覺母在板上有人問板下無人耶母云<lb/>
無相率而去<hi>出稽神錄</hi>
<pb n="KR3l0118_WYG_318-10a"/>
　　　　司馬恬<lb/>
鄧艾廟在京口上有一草屋晉安北將軍司馬恬於病<lb/>
中夢見一老翁曰我鄧公屋舍傾壊君爲治之後訪之<lb/>
乃知艾廟爲立瓦屋隆安中有人與女子㑹於神座上<lb/>
有一蛇来繞之數四匝女家追尋見之以酒脯禱祠然<lb/>
後得解<hi>出幽明錄</hi>
　　　　阮德如<lb/>
阮德如嘗於厠見一鬼長丈餘色黒而眼大著白單衣<lb/>
<pb n="KR3l0118_WYG_318-10b"/>
平上幘去之咫尺德如心安氣定徐笑而謂之曰人言<lb/>
鬼可憎果然鬼赧而退<hi>出幽明錄</hi>
　　　　陳慶孫<lb/>
潁川陳慶孫家後有神𣗳多就求福遂起廟名天神廟<lb/>
慶孫有烏牛神於空中言我是天神樂卿此牛若不與<lb/>
我来月二十日當殺爾兒慶孫曰人生有命命不由汝<lb/>
至日兒果死復言汝不與我至五月殺汝婦又不與至<lb/>
時婦果死又来言汝不與我秋當殺汝又不與至秋遂<lb/>
<pb n="KR3l0118_WYG_318-11a"/>
不死鬼乃来謝曰君爲人心正方受大福願莫道此事<lb/>
天地聞之我罪不細實見小鬼得作司命度事幹見君<lb/>
婦兒終期爲此欺君索食耳願深恕亮君禄籍年八十<lb/>
三家方如意鬼神祐助吾亦當奴僕相事遂聞稽顙聲<lb/>
<hi>出幽明錄</hi>
　　　　甄沖<lb/>
甄沖字叔讓中山人爲雲社令未至惠懐縣忽有一人<lb/>
来通云社郎須臾便至年少容貌美淨既坐寒温云大<lb/>
<pb n="KR3l0118_WYG_318-11b"/>
人見使貪慕髙援欲以妹與君婚故来宣此意甄愕然<lb/>
曰僕長大且已有家何緣如此社郎復云僕妹年少且<lb/>
令色少雙必欲得佳對云何見拒甄曰僕老翁見有婦<lb/>
豈容違越相與反覆數過甄殊無動意社郎有恚色云<lb/>
大人當自来恐不得違爾既去便見兩岸上有人著幘<lb/>
捉馬鞭羅列相隨行從甚多社公尋至鹵簿導從如方<lb/>
伯乗馬轝青幢赤絡覆車數乗女郎乗四望車錦步幛<lb/>
數十張婢子八人夹車前衣服文彩所未嘗見便於甄<lb/>
<pb n="KR3l0118_WYG_318-12a"/>
傍邊岸上張幔屋舒薦席社公下隱漆几坐白旃坐褥<lb/>
玉唾壺以瑇瑁爲手巾籠捉白麈尾女郎却在東岸黄<lb/>
門白拂夹車立婢子在前社公引佐吏令前坐當六十<lb/>
人命作樂器悉如瑠璃社公謂甄曰僕有陋女情所鍾<lb/>
愛以君體徳令茂貪結親援因遣小兒已具宣此旨甄<lb/>
曰僕既老悴已有室家兒子且大雖貪貴聘不敢聞命<lb/>
社公復云僕女年始二十姿色淑令四德克備今在岸<lb/>
上勿復爲煩但當成禮耳甄拒之轉苦謂是邪魅便拔<lb/>
<pb n="KR3l0118_WYG_318-12b"/>
刀横膝上以死拒之不復與語社公大怒便令呼三斑<lb/>
兩虎来張口正赤號呼裂地徑跳上如此者數十次相<lb/>
守至天明無如之何便去留一牽車將從數十人欲以<lb/>
迎甄甄便移至惠懐上縣中住所迎車及人至門中有<lb/>
一人著單衣幘向之揖於此便住不得前甄停十餘日<lb/>
方敢去故見二人著幘捉馬鞭隨至家至家少日而歸<lb/>
病遂亡<hi>出幽明錄</hi>
　太平廣記卷三百一十八<lb/>
</p>
<p>
</p>
  </div>
</body>
</text>
</TEI>
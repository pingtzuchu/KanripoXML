<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百五十三</head> <lb/>
    <p>
<pb n="KR3l0118_WYG_153-1a"/>
欽定四庫全書<lb/>
　太平廣記卷一百五十三<lb/>
　　定數八<lb/>
　　　李公　　　　李宗囘　　　崔朴<lb/>
　　　李藩　　　　韋執誼　　　袁滋<lb/>
　　　裴度　　　　張轅　　　　趙昌時<lb/>
　　　　李公<lb/>
唐貞元中萬年縣捕賊官李公春月與所知街西官亭<lb/>
<pb n="KR3l0118_WYG_153-1b"/>
子置鱠一客偶至淹然不去氣色甚傲衆問所能曰某<lb/>
善知人食料李公曰且看今日鱠坐中有人不得喫者<lb/>
否客微笑曰唯足下不得喫李公怒曰某為主人故置<lb/>
此鱠安有不得喫之理此事若中奉五千若是妄語當<lb/>
遭契濶請坐中為證因促饌將就有一人走馬來云京<lb/>
兆尹召李公奔馬去適會有公事李公懼晚使報諸客<lb/>
但飡恐鱠不可停語庖人但留我兩楪欲破術人之言<lb/>
諸客甚訝良久走馬來諸人已飡畢獨所留鱠在焉李<lb/>
<pb n="KR3l0118_WYG_153-2a"/>
公脱衫就座執筯而罵術士顔色不動曰某所見不錯<lb/>
未知何故李公曰鱠見在此尚敢大言前約已定安知<lb/>
某不能忽忽酬酢言未了官亭子仰泥土壞方數尺墮<lb/>
落食器粉碎鱠並雜於糞埃李公驚異問厨者更有鱠<lb/>
否曰盡矣乃厚謝術士以錢五千與之<hi>出逸史</hi>
　　　　李宗囘<lb/>
李宗囘者有文詞應進士舉曽與一客自洛至關客云<lb/>
吾能先知人飲饌毫釐不失臨正旦一日將往華陰縣<lb/>
<pb n="KR3l0118_WYG_153-2b"/>
縣令與李公舊知先遣書報李公謂客曰歲節人家皆<lb/>
有異饌况縣令與我舊知看明日到何物喫客撫掌曰<lb/>
大哥與公各飲一盞椒葱酒食五般餛飩不得飯喫李<lb/>
公亦未信及到華陰縣縣令傳語遣鞍馬䭾乘店中安<lb/>
下請二人就縣相見喜曰二賢衝寒且速煖兩大盞酒<lb/>
來著椒葱良久臺盤到有一小奴與縣令耳語令曰總<lb/>
煮來謂二客曰某有一女子年七八歲常言何不令我<lb/>
勾當家事某昨惱渠遣檢校作歲飯食適來云有五般<lb/>
<pb n="KR3l0118_WYG_153-3a"/>
餛飩問煮那盤某云總煮來逡巡以大椀盛二客食盡<lb/>
忽有佐吏從外走云敕使到舊例合迎縣令驚忙揖二<lb/>
客鞭馬而去客遂出欲就店終飡其僕者已歸結束先<lb/>
發已行數里二人大笑相與登途竟不得飲喫異哉飲<lb/>
啄之分也<hi>出逸史</hi>
　　　　崔朴<lb/>
唐渭北節判崔朴故滎陽太守祝之兄也常會客夜宿<lb/>
有言及宦途通塞則曰崔琯及第後五任不離釋褐令<lb/>
<pb n="KR3l0118_WYG_153-3b"/>
狐相七考河東廷評六年太常博士嘗自賦詩嗟其蹇<lb/>
滯曰何日肩三署終年尾百寮其後出入清要張宿遭<lb/>
遇除諫議大夫宣慰山東憲宗面許迴日與相至東洛<lb/>
都亭驛暴卒崔元章在舉場無成為執權者所嘆主司<lb/>
要約必與及第入試日中風不得一名如此朴因話家<lb/>
世曾經之事朴父清故平陽太守建中初任藍田尉時<lb/>
德宗初即位用法嚴峻是月三日之内大臣出貶者七<lb/>
中途賜死者三劉晏黎幹皆是其數戸部侍郎楊炎貶<lb/>
<pb n="KR3l0118_WYG_153-4a"/>
道州司戸叅軍自朝受責馳驛出城不得歸第炎妻先<lb/>
病至是炎慮耗達妻聞驚必至不起其日炎夕次藍田<lb/>
清方主郵務炎纔下馬屈崔少府相見便曰某出城時<lb/>
妻病綿惙聞某得罪事情可知欲奉煩為申辭疾請假<lb/>
一日發一急脚附書寛兩處相憂以候其來耗便當首<lb/>
路可乎清許之郵知事呂華進而言曰此故不可敕命<lb/>
嚴迅清謂呂華楊侍郎迫切不然申府以闕馬可乎華<lb/>
久而對曰此即可矣清於是以此聞於京府又自出俸<lb/>
<pb n="KR3l0118_WYG_153-4b"/>
錢二十千買細氊令造氊舁顧夫直詣炎宅取炎夫人<lb/>
夫人扶病登舁仍戒其丁勤夜行旦日達藍田時炎行<lb/>
李簡約妻亦病稍愈便與炎偕往炎執清之手問第行<lb/>
清對曰某第十八清又率俸錢數千具商於己來山程<lb/>
之費至韓公驛執清之袂令妻出見曰此崔十八死生<lb/>
不相忘無復多言矣炎至商於洛源驛馬乏驛僕王新<lb/>
送騾一頭又逢道州司倉叅軍李全方輓運入奏全方<lb/>
輒傾囊以濟炎行李後二年秋炎自江華除中書侍郎<lb/>
<pb n="KR3l0118_WYG_153-5a"/>
入相還至京兆界問驛使崔十八郎在否驛吏答曰在<lb/>
炎喜甚頃之清迎謁於前炎便止之曰崔十八郎不合<lb/>
如此相待今日生還乃是子之恩也仍連鑣而行話湘<lb/>
楚氣候因曰足下之才何適不可老夫今日可以力致<lb/>
栢臺諫署唯所𨕖擇清因遜讓無敢希僥倖意炎又曰<lb/>
勿疑但言之清曰小諫閒且貴敢懷是望炎曰吾聞命<lb/>
矣無慮參差及炎之發藍田謂清曰前言當一月有期<lb/>
炎居相位十日追洛源驛王新為中書主事仍奏授鄂<lb/>
<pb n="KR3l0118_WYG_153-5b"/>
州唐年縣尉李全方監察御史仍知商州洛源監清之<lb/>
所約沉然清罷職特就炎第謁之初見則甚喜留坐久<lb/>
之但飲數盃而已並不及前事逾旬清又往焉炎則已<lb/>
有怠色清從此退居不復措意後二年再貶崖州至藍<lb/>
田喟然太息若負者使人召清清辭疾不往乃自咎曰<lb/>
楊炎可以死矣竟不還他崔清官<hi>出續定命錄</hi>
　　　　李藩<lb/>
李相藩嘗寓東洛年近三十未有宦名夫人即崔庶子<lb/>
<pb n="KR3l0118_WYG_153-6a"/>
之女李公寄託崔氏待之不甚厚時中橋胡蘆生者善<lb/>
卜聞女人聲即知貴賤李公患腦瘡又欲挈家居揚州<lb/>
甚愁悶乃與崔氏弟兄訪胡蘆生蘆生好飲酒人詣之<lb/>
必攜一壺故謂為胡蘆生李公與崔氏各㩗錢三百生<lb/>
倚蒲圑已半酣崔氏弟兄先至胡蘆生不為之起但伸<lb/>
手請坐李公以疾後至胡蘆生曰有貴人來乃命侍者<lb/>
掃地既畢李公已到未下驢胡蘆生笑迎執手曰郎君<lb/>
貴人也李公曰某貧且病又欲以家往數千里外何有<lb/>
<pb n="KR3l0118_WYG_153-6b"/>
貴哉蘆生曰紗籠中人豈畏迍厄李公請問紗籠之事<lb/>
終不説遂往揚州居於參佐橋使院中有一高員外與<lb/>
藩往還甚熟一旦來詣藩既去際晚又至李公甚訝之既<lb/>
相見高曰朝來拜候却歸困甚晝寢夢有一人召出城<lb/>
外於荆棘中行見舊使莊戸卒已十年謂某曰員外不<lb/>
合至此為物所誘且便須迴某送員外去却引至城門<lb/>
某謂之曰汝安得在此云我為小吏差與李三郎當直<lb/>
某曰何處李三郎曰住參佐橋知員外與李三郎往還<lb/>
<pb n="KR3l0118_WYG_153-7a"/>
故此祇候某曰三郎安得如此曰是紗籠中人詰之不<lb/>
肯言因曰某饑員外能與少酒飯錢財否乎城不敢入<lb/>
請與城外置之某謂曰就三郎宅中得否曰若如此是<lb/>
殺某也遂覺已令於城外與置酒食且奉報好消息李<lb/>
公微笑數年張建封僕射鎮揚州奏李公為巡官校書<lb/>
郎會有新羅僧能相人且言張公不得為宰相甚懷怏<lb/>
因令於使院中看郎官有得為宰相者否遍視良久曰<lb/>
並無張公尤不樂曰莫有郎官未入院否報云李巡官<lb/>
<pb n="KR3l0118_WYG_153-7b"/>
未入便令促召逡巡至僧降階迎謂張公曰巡官是紗<lb/>
籠中人僕射且不及張公大喜因問紗籠中之事僧曰<lb/>
宰相㝠司必潛紗籠䕶之恐為異物所擾餘官即不得<lb/>
也方悟胡蘆生及高所説李公竟為宰相也信哉人之<lb/>
貴賤分定矣<hi>出逸史</hi>
　　　　韋執誼<lb/>
韋執誼自相座貶太子賔客又貶崖州司馬執誼前為<lb/>
職方員外所司呈諸州圖毎至嶺南州圖必速令將去<lb/>
<pb n="KR3l0118_WYG_153-8a"/>
未嘗省之及為相北壁有圖經數日試往閲焉乃崖州<lb/>
圖矣意甚惡之至是果貶崖州二年死於海上<hi>出感定錄</hi>
　　　　袁滋<lb/>
復州清溪山煥麗無比袁相公滋未達時復郢間居止<lb/>
因晴日登臨此山行數里幽小漸竒險阻絶無踪有儒<lb/>
生以賣藥為業宇於山下袁公與語甚相狎因留宿袁<lb/>
公曰此處合有靈仙隱士儒生曰有道者五六人每三<lb/>
兩日即一來不知居處與其雖熟即不肯細言袁公曰<lb/>
<pb n="KR3l0118_WYG_153-8b"/>
求修謁得否曰彼甚惡人然頗好酒足下但得美酒一<lb/>
榼可相見也袁公辭歸後攜酒再往經數宿五人果來<lb/>
或鹿巾紗帽杖藜草履遙相與通寒温大笑乃臨澗濯<lb/>
足戲弄儒生儒生為列席致酒五人覩甚喜曰何處得<lb/>
此物且各三五盞儒生曰非某所能致有客攜來願謁<lb/>
先生乃引袁公出厯拜五人相顧失色悔飲其酒并怒<lb/>
儒生曰不合以外人相擾儒生曰此人志誠可賞且是<lb/>
道流稍從容亦何傷也意遂漸解見袁公謙恭甚乃時<lb/>
<pb n="KR3l0118_WYG_153-9a"/>
與笑語目袁公曰坐袁公再拜就席少頃酒酣乃注視<lb/>
袁公謂曰此人大似西華坐禪和尚良久云直是便屈<lb/>
指數此僧亡來四十七年問袁公之歳正四十七撫掌<lb/>
曰須求官職福禄已至遂與袁公握手言别前過洞上<lb/>
山頭捫蘿跳躍翩翻如鳥飛去逡巡不見袁公果拜相<lb/>
為西川節度使<hi>出逸史</hi>
　　　　裴度<lb/>
故中書令晉國公裴度自進士及第博學宏詞制䇿三<lb/>
<pb n="KR3l0118_WYG_153-9b"/>
科官途二十餘載從事浙右為河南掾至憲宗朝聲聞<lb/>
隆赫厯官三署拜御史中丞上意推重人情翕然明年<lb/>
夏六月東平帥李師道包藏不軌畏朝廷忠臣有賊殺<lb/>
宰輔意密遣人由京師靖安東門禁街候相國武元衡<lb/>
仍闇中傳聲大呼云往驛坊取中丞裴某頭是時京師<lb/>
始重揚州氊帽前一日廣陵師獻公新樣者一枚公翫<lb/>
而服之將朝燭下既櫛乃取其盖張焉導馬出坊之東<lb/>
門賊奄至唱殺甚厲賊遂揮刀中帽墜馬賊為公已喪<lb/>
<pb n="KR3l0118_WYG_153-10a"/>
元矣掠地求其墜頗急驂乗王義遽迴鞚以身蔽公賊<lb/>
知公全再以刀擊義斷臂且死度賴帽子頂厚經刀處<lb/>
微傷如線數寸旬餘如平常及昇台袞討淮西立大勲<lb/>
出入六朝登庸授鉞門館僚吏雲布四方其始終遐永<lb/>
也如此<hi>出續定命錄</hi>
　　　　張轅<lb/>
吳郡張轅自奉天尉將調集時李庶人錡在浙西兼𣙜<lb/>
筦轅與之有舊將往謁且求資糧未至夢一人將官誥<lb/>
<pb n="KR3l0118_WYG_153-10b"/>
至云張轅可知袁州新喻縣令轅夢中已曽為赤尉不<lb/>
宜為此固不肯受其人曰兩季之俸支牒已行不受何<lb/>
為遂委之而去轅覺甚惡之及見錡具言將𨕖告以乏<lb/>
困錡留之數日將辭去錡因謂曰足下𨕖限猶遠且能<lb/>
為一職乎亦可資桂玉之費轅不敢讓因署毗陵郡鹽<lb/>
鐵場官轅以職雖卑而利厚遂受之既至所職及視其<lb/>
簿書所用印乃袁州新喻廢印也轅以四月領務九月<lb/>
而罷兩季之俸皆如其言<hi>出前定錄</hi>
<pb n="KR3l0118_WYG_153-11a"/>
　　　　趙昌時<lb/>
元和十二年憲宗平淮西趙昌時為吳元濟裨將屬張<lb/>
伯良於靑陵城與李愬九月二十七日戰項後中刀墮<lb/>
馬死至夜四更忽如睡覺聞將家㸃閲兵姓名聲呼某<lb/>
乙即聞唱唯應聲如是可㸃千餘人趙生專聽之將謂<lb/>
㸃名姓及㸃竟不聞呼之俄而天明趙生漸醒乃彊起<lb/>
視左右死者皆是夜來聞呼名字者也乃知㝠中㸃閲<lb/>
耳趙生方知身不死行歸月餘瘡愈方知戰死者亦有<lb/>
<pb n="KR3l0118_WYG_153-11b"/>
宿命耳<hi>出博異志</hi>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百五十三<lb/>
</p>
<p>
</p>
  </div>
</body>
</text>
</TEI>
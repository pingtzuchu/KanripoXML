<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷六十七</head> <lb/>
    <p>
<pb n="KR3l0118_WYG_067-1a"/>
欽定四庫全書<lb/>
　太平廣記卷六十七<lb/>
　　女仙十二<lb/>
　　　崔少𤣥　　　妙女　　　　吳清妻<lb/>
　　　　崔少𤣥<lb/>
崔少𤣥者唐汾州刺史崔恭之小女也其母夢神人衣<lb/>
綃衣駕紅龍持紫函授於碧雲之際乃孕十四月而生<lb/>
少𤣥既生而異香襲人端麗殊絶紺髮覆目耳璫及頤<lb/>
<pb n="KR3l0118_WYG_067-1b"/>
右手有文曰盧自列妻後十八年歸于盧陲陲小字自<lb/>
列嵗餘陲從事閩中道過建溪逺望武夷山忽見碧雲<lb/>
自東峰來中有神人翠冠緋裳告陲曰玉華君來乎陲<lb/>
怪其言曰誰為玉華君曰君妻即玉華君也因是反告<lb/>
之妻曰扶桑夫人紫霄元君果來迎我事已明矣難復<lb/>
隱諱遂整衣出見神人對語乆之然夫人之音陲莫能<lb/>
辨逡巡揖而退陲拜而問之曰少𤣥雖胎育之人非陰<lb/>
隲所積昔居無欲天為玉皇左侍書諡曰玉華君主下<lb/>
<pb n="KR3l0118_WYG_067-2a"/>
界三十六洞學道之流每至秋分日即持簿書來訪志<lb/>
道之士嘗貶落所犯為與同宫四人退居靜室嗟嘆其<lb/>
亊恍惚如有欲想太上責之謫居人世為君之妻二十<lb/>
三年矣又遇紫霄元君已前至此今不復近附於君矣<lb/>
至閩中日獨居靜室陲既駭異不敢輒踐其間往往有<lb/>
女真或二或四衣長綃衣作古鬟髻周身光明燭燿如<lb/>
晝來詣其室升堂連榻笑語通夕陲至而看之亦皆天<lb/>
人語言不可明辨試問之曰神仙秘宻難復漏泄沉累<lb/>
<pb n="KR3l0118_WYG_067-2b"/>
至重不可不隱陲守其言誡亦常隱諱洎陲罷府恭又<lb/>
解印組得家于洛陽陲以妻之誓不敢陳泄於恭後二<lb/>
年謂陲曰少𤣥之父夀算止于二月十七日某雖神仙<lb/>
中人生于人世為有撫養之恩若不救之枉其報矣乃<lb/>
請其父曰大人之命將極於二月十七日少𤣥受劬勞<lb/>
之恩不可不䕶遂發絳箱取扶桑大帝金書黄庭内景<lb/>
之書致於其父曰大人之夀常數極矣若非此書不可<lb/>
救免今將授父可讀萬徧以延一紀乃令恭沐浴南向<lb/>
<pb n="KR3l0118_WYG_067-3a"/>
而跪少𤣥當几授以功章寫於青紙封以素函奏之上<lb/>
帝又召南斗注生真君附奏上帝須臾有三朱衣人自<lb/>
空而來跪少𤣥前進脯羞噏酒三爵手持功章而去恭<lb/>
大異之私訊於陲陲諱之經月餘遂命陲語曰玉清真<lb/>
侣將雪予於太上今復召為玉皇左侍書玉華君主化<lb/>
元精炁施布仙品將欲反神還於無形復侍玉皇歸彼<lb/>
玉清君莫泄是言遺予父母之念又以救父之事泄露<lb/>
神仙之術不可乆留人世之情畢于此矣陲跪其前嗚<lb/>
<pb n="KR3l0118_WYG_067-3b"/>
呼流涕曰下界蟻虱黷汚仙上永淪穢濁不得昇舉乞<lb/>
賜指喻以救沉痼乆永不忘其恩少𤣥曰予留詩一首<lb/>
以遺子予上界天人之書皆雲龍之篆下界見之或損<lb/>
或益亦無㑹者子當執管記之其詞曰<lb/>
　得之一元　匪受自天　太老之真　無上之仙<lb/>
　光含影藏　形於自然　真安匪求　神之乆留<lb/>
　淑美其真　體性剛柔　丹霄碧虛　上聖之儔<lb/>
　百嵗之後　空於墳丘<lb/>
<pb n="KR3l0118_WYG_067-4a"/>
陲載拜受其辭晦其義理跪請講貫以為指明少𤣥曰<lb/>
君之於道猶未熟習上仙之韻昭明有時至景申年中<lb/>
遇琅琊先生能達其㫖與君開釋方見天路未間但當<lb/>
保之言畢而卒九日塟舉棺如空發櫬視之留衣而蜕<lb/>
處室十八居閩三歸洛二在人間二十三年後陲與恭<lb/>
皆保其詩遇儒道適達者示之竟不能㑹至景申年中<lb/>
九疑道士王方古其先琅琊人也遊華嶽㢠廻道次于陜<lb/>
郊時陲亦客于其郡因詩酒夜話論及神仙之事時㑹<lb/>
<pb n="KR3l0118_WYG_067-4b"/>
中皆貴道尚德各徵其異殿中侍御史郭固左拾遺齊<lb/>
推右司馬韋宗卿王建皆與崔恭有舊因審少𤣥之事<lb/>
於陲陲出涕泣恨其妻所留之詩絶無㑹者方古請其<lb/>
辭吟詠須臾即得其㫖歎曰太無之化金華大仙亦有<lb/>
傳於後學哉時坐客聳聽其辭句句解釋流如貫珠凡<lb/>
數千言方盡其義因命陲執筆盡書先生之辭目曰少<lb/>
𤣥𤣥珠心鏡好道之士家多藏之<hi>出少𤣥本傳</hi>
　　　　妙女<lb/>
<pb n="KR3l0118_WYG_067-5a"/>
唐貞元元年五月宣州旌德縣崔氏婢名妙女年可十<lb/>
三四夕汲庭中忽見一僧以錫杖連擊三下驚怖而倒<lb/>
便言心痛須臾迷亂針灸莫能知數日稍間而吐痢不<lb/>
息及瘥不復食食輒嘔吐唯餌蜀葵花及鹽茶既而清<lb/>
瘦爽徹顔色鮮華方説初昏迷之際見一人引乘白霧<lb/>
至一處宫殿甚嚴悉如釋門西方部其中天仙多是妙<lb/>
女之族言本是提頭頼咤天王小女為洩天門間事故<lb/>
謫墮人世已兩生矣頼咤王姓韋名寛弟大號上尊夫<lb/>
<pb n="KR3l0118_WYG_067-5b"/>
人姓李號善倫東王公是其季父名括第八妙女自稱<lb/>
小娘言父與姻族同遊世間尋索今於此方得見前所<lb/>
見僧打腰上欲女吐瀉藏中穢惡俗氣然後得昇天天<lb/>
上居處華盛各有姻戚及奴婢與人間不殊所使奴名<lb/>
羣角婢名金霄偏<hi>闕</hi>鳳樓其前生有一子名遥見並依<lb/>
然相識昨來之日於金橋上與兒别賦詩惟記兩句曰<lb/>
手攀橋柱立滴淚天河滿時自吟詠悲不自勝如此五<lb/>
六日病卧叙先世事一旦忽言上尊及阿母并諸天仙<lb/>
<pb n="KR3l0118_WYG_067-6a"/>
及僕隸等悉來叅謝即託靈而言曰小女愚昧落在人<lb/>
間乆蒙存䘏相媿無極其家初甚驚惶良乆乃相與問<lb/>
答仙者悉慿之叙言又曰暫借小女子之宅與世人言<lb/>
語其上尊語即是丈夫聲氣善倫阿母語即是婦人聲<lb/>
各變其語如此或來或往日月漸乆談諧戲謔一如平<lb/>
人每來即香氣滿室有時酒氣有時蓮花香氣後妙女<lb/>
本狀如故忽一日妙女吟唱是時晴朗空中忽有片雲<lb/>
如席徘徊其上俄而雲中有笙聲聲調清鏘舉家仰聽<lb/>
<pb n="KR3l0118_WYG_067-6b"/>
感動精神妙女呼大郎復唱其聲轉厲妙女謳歌神色<lb/>
自若音韻竒妙清暢不可言又曲名桑柳條又言阿母<lb/>
適在雲中如此竟日方散旬時忽言家中二人欲有腫<lb/>
疾吾代其患之數日後妙女果背上脇下各染一腫並<lb/>
大如杯楚痛異常經日其主母見此痛苦令求免之妙<lb/>
女遂㝠㝠如卧忽語令添香於鐘樓上呼天仙懺念其<lb/>
聲清亮悉與西方相應如此移時醒悟腫消須臾平復<lb/>
後有一婢卒染病甚困妙女曰我為爾白大郎請兵救<lb/>
<pb n="KR3l0118_WYG_067-7a"/>
女即如睡狀須臾却醒言兵已到急令灑掃添香浄室<lb/>
遂起支分兵馬匹配幾人於某處檢校幾人於病人身<lb/>
上束縛邪鬼其婢即瘥如故言見兵馬形像如筆畫神<lb/>
王頭上着胡帽子悉金鈿也其家小女子見良乆乃滅<lb/>
大將軍姓許名光小將曰陳萬每呼之驅使部位甚多<lb/>
來往如風雨聲更旬時忽言織女欲嫁須往看之又睡<lb/>
醒而説婚嫁禮一如人間言女名垂陵子嫁薛氏事多<lb/>
不備紀其家常令妙女繡忽言今要暫去請婢鳳樓代<lb/>
<pb n="KR3l0118_WYG_067-7b"/>
繡如此竟日便作鳳樓姿容精神時異繡作巧妙疾倍<lb/>
常時而不與人言語時時俛首笑乆之言却㢠廻即復本<lb/>
態無鳳樓狀也言大郎欲與僧伽和尚來看娘子即掃<lb/>
室添香煎茶待之須臾遂至傳語問訊妙女忽笑曰大<lb/>
郎何為與上人相撲此時舉家俱聞牀上踏蹴聲甚厲<lb/>
良乆乃去有時言向西方飲去㢠廻遂吐酒竟日醉卧一<lb/>
夕言將娘子一魂小娘子一魂遊看去使與善倫友言<lb/>
笑是夕娘子等並夢向一處與衆人遊樂妙女至天明<lb/>
<pb n="KR3l0118_WYG_067-8a"/>
便問娘子夢中事一一皆同如此月餘絶食忽一日悲<lb/>
咽而言大郎阿母喚某歸甚悽愴苦言乆在世間戀慕<lb/>
娘子不忍捨去如此數日涕泣又言不合與世人往來<lb/>
汝意須住如之奈何便向空中辭别詞頗鄭重從此漸<lb/>
無言語告娘子曰某相戀不去既在人間還須飲食但<lb/>
與某一紅衫子着及瀉藥如言與之遂漸飲食雖時説<lb/>
未來事皆無應其有繁細不能具錄其家紀事狀盡如<lb/>
此不知其婢後復如何<hi>出通幽記</hi>
<pb n="KR3l0118_WYG_067-8b"/>
　　　　吳清妻<lb/>
唐元和十二年虢州湖城小里正吳清妻楊氏號監真<lb/>
居天仙鄉車谷村因頭疼乃不食自春及夏每静坐入<lb/>
定皆數日村鄰等就看三度見得藥共二十一丸以水<lb/>
下玉液漿兩椀令煎茶飲四月十五日夜更焚香端坐<lb/>
忽不見十七日縣令自焚香祝請其夜四更牛驢驚見<lb/>
墻上棘中衫子逡巡牛屋上見楊氏裸坐衣服在前肌<lb/>
肉極冷扶至院與村舍焚香聲磬至辰時方醒稱十四<lb/>
<pb n="KR3l0118_WYG_067-9a"/>
日午時見仙鶴語云洗頭十五日沐浴五更有女冠二<lb/>
人并龍駕五色雲來乃乘鶴去到仙方臺見道士云華<lb/>
山有同行伴五人煎茶湯相待汴州姓吕名德真仝州<lb/>
姓張名仙真益州姓馬名辨真宋州姓王名信真又到<lb/>
海東山頭樹木多處及吐畨界山上五人皆相隨却至<lb/>
仙方臺見仙骨有尊師云此楊家三代仙骨令禮拜却<lb/>
請歸云有父在年老遂還有一女冠乗鶴送來云得受<lb/>
仙詩一首又詩四並書于後云道啓真心覺漸清天敎<lb/>
<pb n="KR3l0118_WYG_067-9b"/>
絶粒應精誠雪外仙歌笙管合花間風引歩虛聲其二<lb/>
曰心清境靜聞妙香憶昔期君隱處當一星蓮花山頭<lb/>
飯黄精仙人掌上經其三曰飛鳥莫到人莫攀一隱十<lb/>
年不下山袖中短書誰為達華山道士賣藥還其四曰<lb/>
日落焚香坐醒壇庭花露濕漸更闌淨水仙童調玉液<lb/>
春霄羽客化金丹其五曰攝念精思引彩霞焚香虛室<lb/>
對烟花道合雲霄遊紫府湛然真境瑞皇家<hi>出逸史</hi>
　太平廣記卷六十七<lb/>
</p>
<p>
</p>
  </div>
</body>
</text>
</TEI>
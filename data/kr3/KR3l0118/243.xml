<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百四十三</head> <lb/>
    <p>
<pb n="KR3l0118_WYG_243-1a"/>
欽定四庫全書<lb/>
　太平廣記卷二百四十三<lb/>
　　治生<lb/>
　　　裴明禮　　　何明遠　　　羅會<lb/>
　　　竇乂<lb/>
　　貪<lb/>
　　　滕蔣二王　　竇知範　　　夏侯彪之<lb/>
　　　王志愔　　　叚崇簡　　　崔𤣥信<lb/>
<pb n="KR3l0118_WYG_243-1b"/>
　　　嚴昇期　　　張昌儀　　　李邕<lb/>
　　　裴佶　　　　元載　　　　張延賞<lb/>
　　　盧昻　　　　崔咸　　　　崔遠<lb/>
　　　江淮賈人　　龍昌裔　　　安重霸<lb/>
　　　張䖍釗<lb/>
　　　治生<lb/>
　　　　裴明禮<lb/>
唐裴明禮河東人善於理生收人間所棄物積而鬻之<lb/>
<pb n="KR3l0118_WYG_243-2a"/>
以此家產巨萬又於金光門外市不毛地多瓦礫非善<lb/>
價者乃於地際竪標懸以筐中者輒酬以錢十百僅一<lb/>
二中未洽浹地中瓦礫盡矣乃舍諸牧羊者糞既積預<lb/>
聚雜果核具犁牛以耕之嵗餘滋茂連車而鬻所收復<lb/>
致巨萬乃繕甲第周院置蜂房以營蜜廣栽蜀葵雜花<lb/>
果蜂採花逸而蜜豐矣營生之妙觸𩔖多竒不可勝數<lb/>
貞觀中自古臺主簿拜殿中侍御史轉兵吏員外中書<lb/>
舍人累遷太常卿<hi>出御史臺記</hi>
<pb n="KR3l0118_WYG_243-2b"/>
　　　　何明遠<lb/>
唐定州何明遠大富主官中三驛毎於驛邉起店停商<lb/>
專以襲胡為業資財巨萬家有綾機五百張遠年老或<lb/>
不從戎即家貧破及如故即復盛<hi>出朝野僉載</hi>
　　　　羅㑹<lb/>
長安富民羅會以剔糞自業里中謂之雞肆言若肆之<lb/>
積糞而有所得也會世副其業家財巨萬嘗有士人陸<lb/>
景陽會邀過所止館舍甚麗入内梳洗衫衣極鮮屏風<lb/>
<pb n="KR3l0118_WYG_243-3a"/>
氊褥烹宰無所不有景陽問曰主人既如此快活何為<lb/>
不罷惡事會曰吾中間停廢一二年奴婢死亡牛馬散<lb/>
失復業已來家途稍遂非情願也分合如此<hi>出朝野僉載</hi>
　　　　竇乂<lb/>
扶風竇乂年十三諸姑累朝國戚其伯檢挍工部尚書<lb/>
交閑廐使宮苑使於嘉會坊有廟院乂親與張敬立任<lb/>
安州長史得替歸城安州土出絲履敬立齎十數輛散<lb/>
甥姪競取之唯乂獨不取俄而所餘之一輛又稍大諸<lb/>
<pb n="KR3l0118_WYG_243-3b"/>
甥姪之剰者乂再拜而受之敬立問其故乂不對殊不<lb/>
知殖貨有端木之遠志遂於市鬻之得錢半斤密貯之<lb/>
潛於鍛爐作二枝小鍤利其刃五月初長安盛飛榆莢<lb/>
乂掃聚得斛餘遂往詣伯所借廟院習業伯父從之乂<lb/>
夜則潛寄褒義寺法安上人院止晝則往廟中以二鍤<lb/>
開隙地廣五寸深五寸募布四十五條皆長二十餘歩<lb/>
汲水漬之布榆莢於其中尋遇夏雨盡皆滋長比及秋<lb/>
森然已及尺餘千萬餘株矣及明年榆栽已長三尺餘<lb/>
<pb n="KR3l0118_WYG_243-4a"/>
乂遂持斧伐其併者相去各三寸又𨕖其條枝稠直者<lb/>
悉留之所間下者二尺作圍束之得百餘束遇秋隂霖<lb/>
毎束鬻値十餘錢又明年汲水於舊榆溝中至秋榆已<lb/>
有大者如雞卵更𨕖其稠直者以斧去之又得二百餘<lb/>
束此時鬻利數倍矣後五年遂取大者作屋椽僅千餘<lb/>
莖鬻之得三四萬餘錢其端大之材在廟院者不啻千<lb/>
餘皆堪作車乗之用此時生涯已有百餘自此幣帛布<lb/>
裘百結日歉食而已遂買蜀青麻布百錢箇疋四尺而<lb/>
<pb n="KR3l0118_WYG_243-4b"/>
裁之雇人作小袋子又買内鄉新麻鞋數百䩫不離廟<lb/>
中長安諸坊小兒及金吾家小兒等日給餅三枚錢十<lb/>
五文付與袋子一口至冬拾槐子實其内納焉月餘槐<lb/>
子已積兩車矣又令小兒拾破麻鞋毎三輛以新麻鞋<lb/>
一輛換之遠近知之送破蔴鞋者雲集數日獲千餘量<lb/>
然後鬻榆材中車輪者此時又得百餘千雇日傭人於<lb/>
崇賢西門水澗從水洗其破麻鞋曝乾貯廟院中又坊<lb/>
門外買諸堆棄碎瓦子令功人於流水澗洗其泥滓車<lb/>
<pb n="KR3l0118_WYG_243-5a"/>
載積於廟中然後置石嘴碓五具剉碓三具西市買油<lb/>
靛數石雇庖人執㸑廣召日傭人令剉其破麻鞋粉其<lb/>
碎瓦以疎布節之合槐子油靛令役人日夜加功爛擣<lb/>
候相乳尺悉㸔堪為挺從臼中熟出命工人併手團握<lb/>
例長三尺已下圓徑三寸垜之得萬餘條號為法燭建<lb/>
中初六月京城大雨尺燼重桂巷無車輪乂乃取此法<lb/>
燭鬻之毎條百文將燃炊㸑與薪功倍又獲無窮之利<lb/>
先是西市秤行之南有十餘畝㘭下潛汙之地目曰小<lb/>
<pb n="KR3l0118_WYG_243-5b"/>
海池為旗亭之内衆穢所聚乂遂求買之其主不測乂<lb/>
酬錢三萬既獲之於其中立標懸幡子遶池設六七鋪<lb/>
制造煎餅及糰子召小兒擲瓦礫擊其幡標中者以煎<lb/>
餅糰子啗不逾月兩街小兒競往計萬萬所擲瓦已滿<lb/>
池矣遂經度造店二十間當其要害日收利數千甚獲<lb/>
其要店今存焉號為竇家店又嘗有胡人米亮因飢寒<lb/>
乂見輒與錢帛凡七年不之問異日又見亮哀其飢寒<lb/>
又與錢五千文亮因感激而謂乂曰亮終有所報大郎<lb/>
<pb n="KR3l0118_WYG_243-6a"/>
乂方閒居無何亮且至謂乂曰崇賢里有小宅出賣直<lb/>
二百千文大郎速買之乂西市櫃坊鏁錢盈餘即依直<lb/>
出錢市之書契日亮與乂曰亮攻於覽玉嘗見宅内有<lb/>
異石人罕知之是擣衣砧眞于闐玉大即且立致富矣<lb/>
乂未之信亮曰延壽坊召玉工觀之玉工大驚曰此竒<lb/>
貨也攻之當得腰帶銙二十副毎副直錢三千貫文遂<lb/>
令琢成果得數百千價又得合子執帶頭尾諸色雜𩔖<lb/>
鬻之又計獲錢數十萬貫其宅并元契乂遂與米亮使<lb/>
<pb n="KR3l0118_WYG_243-6b"/>
居之以酬焉又李晟太尉宅前有一小宅相傳凶甚直<lb/>
二百十千乂買之築園打墻拆其瓦木各垜一處就耕<lb/>
之後太尉宅中傍其地有小樓常下瞰焉晟欲併之為<lb/>
擊毬之所他日乃使人向乂欲買之乂確然不納云某<lb/>
自有所要候晟休沭日遂具宅契書請見晟語晟曰某<lb/>
夲置此宅欲與親戚居之恐俯逼太尉甲第貧賤之人<lb/>
固難安矣某所見此地寛閒其中可以為戲馬今獻元<lb/>
契伏惟俯賜照納晟大悦私謂乂不要某㣲力乎乂曰<lb/>
<pb n="KR3l0118_WYG_243-7a"/>
無敢望猶恐後有緩急再來投吿令公晟益知重乂遂<lb/>
搬移瓦木平治其地如砥獻晟晟戲馬荷乂之所惠乂<lb/>
乃於兩市𨕖大商產巨萬者得五六人遂問之君豈不<lb/>
有子弟嬰諸道及在京職事否賈客共語乂曰大郎忽<lb/>
與某等致得子弟庇身之地某等其率草粟之直二萬<lb/>
貫文乂因懐諸賈客子弟名謁晟皆認為親故晟忻然<lb/>
覽之各置諸道膏腴之地重職乂又獲錢數萬崇賢里<lb/>
有中郎將曹遂興堂下生一大樹遂興毎患其經年枝<lb/>
<pb n="KR3l0118_WYG_243-7b"/>
葉有礙庭宇伐之又恐損堂室乂因訪遂興指其樹曰<lb/>
中郎何不去之遂興答曰誠有礙耳因慮根深夲固恐<lb/>
損所居室宇乂遂請買之仍與中郎除之不令有損當<lb/>
令樹自去中郎大喜乃出錢五千文以納中郎與斧釿<lb/>
匠人議伐其樹自梢及根令各長二尺餘斷之厚與其<lb/>
直因𨕖就衆材及陸博局數百鬻於夲行乂計利百餘<lb/>
倍其精幹率是𩔖也後乂年老無子分其見在財等與<lb/>
諸熟識親友至其餘干產業街西諸大市各千餘貫與<lb/>
<pb n="KR3l0118_WYG_243-8a"/>
常住法安上人經管不揀日時供擬其錢亦不計利乂<lb/>
卒時年八旬餘京城和會里有邸弟姪宗親居焉諸孫<lb/>
尚在<hi>出乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>
　　　貪<lb/>
　　　　滕蔣二王<lb/>
唐滕王嬰蔣王惲皆不能廉愼大帝賜諸王召五王不<lb/>
及二王敕曰滕叔蔣兄自解經紀不勞賜物與麻以為<lb/>
錢貫二王大慚朝官莫不自勵皆以取受為贓汚有終<lb/>
<pb n="KR3l0118_WYG_243-8b"/>
身為累莫敢犯者<hi>出朝野僉載</hi>
　　　　竇知範<lb/>
唐瀛州饒陽縣令竇知範貪有一里正死範令門内一<lb/>
人為里正造像各出錢一貫範自納之謂曰里正有罪<lb/>
過先須急救範先造得一像且以與之結錢二千百文<lb/>
長五寸半其貪皆𩔖此範惟有一男放鷹馬驚桑枝打<lb/>
傷頭破百姓快之皆曰千金之子易一兎之命<hi>出朝野僉載</hi>
　　　　夏侯彪之<lb/>
<pb n="KR3l0118_WYG_243-9a"/>
唐益州新昌縣令夏侯彪之初下車問里正曰雞卵一<lb/>
錢幾顆曰三顆彪之乃遣取十千錢令買三萬顆謂里<lb/>
正曰未便要且寄雞母抱之遂成三萬頭雞經數月長<lb/>
成令縣吏與我賣一雞三十錢半年之間成三十萬又<lb/>
問竹笋一錢幾莖曰五莖又取十千錢付之買得五萬<lb/>
莖謂里正曰吾未須笋且林中養之至秋竹成一莖十<lb/>
錢積成五十萬其貪鄙不道皆此𩔖<hi>出朝野僉載</hi>
　　　　王志愔<lb/>
<pb n="KR3l0118_WYG_243-9b"/>
唐汴州刺史王志愔飲食精細對賓下脱粟飯商客有<lb/>
一騾日行三百里曾三十千不賣市人報價云十四千<lb/>
愔曰十四千太少更增一千又令買單絲羅疋至三千愔<lb/>
問用幾兩絲對曰五兩愔令豎子取五兩絲來毎兩别<lb/>
與十錢手功之直<hi>出朝野僉載</hi>
　　　　叚崇簡<lb/>
唐深州刺史叚崇簡性貪暴到任追里正令括客云不<lb/>
得稱無上戸上戸毎取兩人下戸取一人以刑脅之人<lb/>
<pb n="KR3l0118_WYG_243-10a"/>
懼皆妄通通訖簡云不用喚客來但須見主人主人到<lb/>
處分毎客索絹一疋約一月之内得絹三十車罷任發<lb/>
至鹿城縣有一車装絹未滿載欠六百疋即喚里正令<lb/>
滿之里正計無所出遂於縣令丞尉家一倍舉送至都<lb/>
拜邠州刺史<hi>出朝野僉載</hi>
　　　　崔𤣥信<lb/>
唐安南都䕶崔𤣥信命女婿裴惟岳攝受州刺史貪暴<lb/>
取金銀財物百萬貫有首領取婦裴即要障車綾索一<lb/>
<pb n="KR3l0118_WYG_243-10b"/>
千疋得八百疋仍不肯放捉新婦歸戲之三日乃放還<lb/>
首領更不復納裴即領物至揚州安南反問至擒之物<lb/>
並納官裴亦鏁項至安南以謝百姓及海口會赦免<hi>出朝</hi>
<hi>野僉載</hi>
　　　　嚴昇期<lb/>
唐洛州司倉嚴昇期攝侍御史於江南廵察性嗜牛肉<lb/>
所至州縣烹宰極多事無大小入金則弭凡到處金銀<lb/>
為之湧貴故江南人呼為金牛御史<hi>出朝野僉載</hi>
<pb n="KR3l0118_WYG_243-11a"/>
　　　　張昌儀<lb/>
唐張昌儀為洛陽令恃易之權勢屬官無不允者鼓聲<lb/>
動有一人姓薛齎金五十兩遮而奉之儀領金受其狀<lb/>
至朝堂付天官侍郎張錫數日失狀以問儀儀曰我亦<lb/>
不記得但姓薛者即與錫檢案内姓薛者六十餘人並<lb/>
令與官其蠧政也若此<hi>出朝野僉載</hi>
　　　　李邕<lb/>
唐江夏李邕之為海州也日夲國使至海州凡五百人<lb/>
<pb n="KR3l0118_WYG_243-11b"/>
載國信有十船珍貨數百萬邕見之舍於館厚給所須<lb/>
禁其出入夜中盡取所載而沉其船既明諷所館人白<lb/>
云昨夜海潮大至日本國船盡漂失不知所在於是以<lb/>
其事奏之敕下邕令造船十艘善水者五百人送日夲<lb/>
使至其國邕既具舟及水工使者未發水工辭邕邕曰<lb/>
日夲路遥海中風浪安能却返前路任汝便宜從事送<lb/>
人喜行數日知其無備夜盡殺之遂歸邕又好客養亡<lb/>
命數百人所在攻刼事露則殺之後竟不得其死且坐<lb/>
<pb n="KR3l0118_WYG_243-12a"/>
酷濫也<hi>出紀聞</hi>
　　　　裴佶<lb/>
唐裴佶常話少時姑夫為朝官有雅望佶至宅㑹其退<lb/>
朝深歎曰崔昭何人衆口稱美必行賄也如此安得不<lb/>
亂言未訖門者報曰壽州崔使君候謁姑夫怒呵門者<lb/>
將鞭之良久束帶强見須臾命茶甚急又命酒饌又命<lb/>
速為飯佶姑曰前何倨而後恭及入門有得色揖佶曰<lb/>
憇學中佶未下階出懐中一紙乃贈官絁千匹<hi>出國史補</hi>
<pb n="KR3l0118_WYG_243-12b"/>
　　　　元載<lb/>
唐元載破家籍物得胡椒九百石<hi>出尚書故實</hi>
　　　　張延賞<lb/>
唐張延賞將判度支知一大獄頗有寃屈毎甚扼腕及<lb/>
判使召獄吏嚴誡之且曰此獄已久旬日須了明旦視<lb/>
事案上有一小帖子曰錢三萬貫乞不問此獄公大怒<lb/>
更拒之明日復見一帖子來曰錢五萬貫公益怒令兩<lb/>
日須畢明旦案上復見帖子曰錢十萬貫公遂止不問<lb/>
<pb n="KR3l0118_WYG_243-13a"/>
子弟承間偵之公曰錢至十萬貫通神矣無不可回之<lb/>
事吾恐及禍不得不受也<hi>出幽閒鼓吹</hi>
　　　　盧昻<lb/>
唐盧昻主福建鹽鐵贓罪大發有瑟瑟枕大如半㪷以<lb/>
金牀乘之御史中丞孟簡按鞫累月乃得以進召市人<lb/>
估之或云寶無價或云美石非眞瑟瑟也<hi>出國史補</hi>
　　　　崔咸<lb/>
唐中書舍人崔咸嘗受大僚之知及懸車之年與表<hi>闕</hi>
<pb n="KR3l0118_WYG_243-13b"/>
上崔時為司封郎中以感知之分極言贊美便令制議<lb/>
行値無厚善者一章而允請三數月後門館日閴寂家<lb/>
人輩竊罵後甚悔語子弟曰有大叚事愼勿與少年郎<lb/>
議之<hi>出幽閒鼔吹</hi>
　　　　崔遠<lb/>
唐崔遠將退位親厚皆勉之長女賢知書獨勸相國遂<lb/>
決退一二嵗中居閒躁悶顧謂兒姪曰不得諸道金銅<lb/>
茶籠子近來揔四掩也遂復起<hi>出幽閒鼓吹</hi>
<pb n="KR3l0118_WYG_243-14a"/>
　　　　江淮賈人<lb/>
江淮賈人有積米以待踴貴畫圖為人持米一斗貨錢一<lb/>
千又以懸於市楊子留後余粲杖殺之<hi>出國史補</hi>
　　　　龍昌裔<lb/>
戊子嵗旱廬陵人龍昌裔有米數千斛糶既而米價稍<lb/>
賤昌裔乃為文禱神岡廟祈更一月不雨祠訖還至路<lb/>
憇亭中俄有黒雲一片自廟後出頃之雷雨大至昌裔<lb/>
震死於亭外官司檢視之脱巾於髻中得一紙書則禱<lb/>
<pb n="KR3l0118_WYG_243-14b"/>
廟之文也昌裔有孫將應童子舉鄉人以其事訴之不<lb/>
獲送<hi>出稽神録</hi>
　　　　安重霸<lb/>
蜀簡州刺史安重霸黷貨無厭州民有油客者姓鄧能<lb/>
棊其家亦瞻重霸召對敵只令立侍毎落一子俾其退<lb/>
立於西北牖下俟我算路乃始進之終日不下十數子<lb/>
而已鄧生倦立且飢殆不可堪次日又召或有諷鄧生<lb/>
曰此侯好賂夲不為棊何不獻賂而自求退鄧生然之<lb/>
<pb n="KR3l0118_WYG_243-15a"/>
獻中金三錠獲免<hi>出北夢瑣言</hi>
　　　　張䖍釗<lb/>
張䖍釗多貪鎭滄州日因亢旱民飢乃發廩賑之事上<lb/>
聞甚嘉賞他日秋成倍斗徵斂常言自覺言行相違然<lb/>
毎見財不能自止時人笑之<hi>出北夢瑣言</hi>
　<lb/>
　<lb/>
　<lb/>
<pb n="KR3l0118_WYG_243-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百四十三<lb/>
</p>
<p>
</p>
  </div>
</body>
</text>
</TEI>
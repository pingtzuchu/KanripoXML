<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百八十四</head> <lb/>
    <p>
<pb n="KR3l0118_WYG_284-1a"/>
欽定四庫全書<lb/>
　太平廣記卷二百八十四<lb/>
　　幻術一<lb/>
　　　客𨼆遊　　　身毒國道人　騫霄國畫工<lb/>
　　　營陵人　　　扶婁國人　　徐登<lb/>
　　　周眕奴　　　趙侯　　　　天竺胡人<lb/>
　　　鞫道龍　　　陽羨書生　　侯子光<lb/>
　　　　客𨼆遊<lb/>
<pb n="KR3l0118_WYG_284-1b"/>
魏安釐王觀翔鵠而樂之曰寡人得如鵠之飛視天<lb/>
下如芥也客有𨼆遊者聞之作木鵠而獻王王曰此有<lb/>
形無用者也夫作無用之器世之奸民也召𨼆遊欲加刑焉<lb/>
𨼆遊曰大王知有用之用未悟無用之用也今臣請為<lb/>
大王翔之乃取而騎焉遂翻然飛去莫知所之也<hi>出異苑</hi>
　　　　身毒國道人<lb/>
燕昭王七年沐骨之國來朝則身毒國之一名也有道<lb/>
術人名尸羅問其年云百四十歲荷錫持瓶云發其國<lb/>
<pb n="KR3l0118_WYG_284-2a"/>
五年乃至燕都喜衒惑之術於其指端出浮圖十層髙<lb/>
三尺乃諸天神仙巧麗特絶列幢葢鼓舞繞塔而行人<lb/>
皆長五六分歌唱之音如真人矣尸羅歕水為雰霧闇<lb/>
數里間俄而復吹為疾風雰霧皆止又吹指上浮圖漸<lb/>
入雲裏又於左耳出青龍右耳出白虎始入之時纔一<lb/>
二寸稍至八九尺俄而風至雲起即以一手揮之即龍<lb/>
虎皆入耳中又張口向日則見人乗羽葢駕螭鵠直入<lb/>
於口内復以手抑胷上而聞衣袖之中轟轟雷聲更張<lb/>
<pb n="KR3l0118_WYG_284-2b"/>
口則向見羽葢螭鵠相隨從口中而出尸羅常坐日中<lb/>
漸漸覺其形小或化為老叟或變為嬰兒倐忽而死香<lb/>
氣盈室時有清風來吹之更生如向之形呪術衒惑神<lb/>
怪無窮<hi>出王子年拾遗記</hi>
　　　　騫霄國畫工<lb/>
秦始皇元年騫霄國獻刻玉善畫工名裔使含丹青以<lb/>
潄地即成魑魅及鬼怪羣物之象刻玉為百獸之形毛<lb/>
髪宛若真矣皆銘其臆前記以年月工人以絹畫地方<lb/>
<pb n="KR3l0118_WYG_284-3a"/>
寸之内寫四瀆五岳列國之圖又為龍鳯騫翥若飛皆<lb/>
不得作目作必飛走也始皇嗟曰刻畫之形何能飛走<lb/>
使以淳漆各㸃兩玉虎一眼睛旬日則失之不知何所<lb/>
在山澤人云見二白虎各無一眼相隨而行毛色形相<lb/>
異於常見者至明年西方獻兩白虎皆無一眼始皇發<lb/>
檻視之疑是先所失者乃刺殺之檢其臆前果是元年<lb/>
所刻玉虎也<hi>出王子年拾遺記</hi>
　　　　營陵人<lb/>
<pb n="KR3l0118_WYG_284-3b"/>
漢北海營陵有道人能令人與已死人相見其同郡人婦<lb/>
死已數年聞而徃見之曰願令我一見亡婦死不恨矣<lb/>
道人曰卿可徃見之若聞鼓聲即出勿留乃語其相見<lb/>
之術於是與婦言語悲喜恩情如生良久聞鼓聲恨恨<lb/>
不能得徃當出户時奄忽其衣裾户間掣絶而去至後<lb/>
嵗餘此人身亡室家葬之開塜見婦棺葢下有衣裾<hi>出搜</hi>
<hi>神記</hi>
　　　　扶婁國人<lb/>
<pb n="KR3l0118_WYG_284-4a"/>
南垂有扶婁之國其人善能機巧變化易形改服大則<lb/>
興雲霧小則入纎毫綴金玉毛羽為衣服能吐雲噴火<lb/>
鼓腹則如雷霆之聲或為巨象獅子龍蛇犬馬之狀或<lb/>
為虎口中生人或於掌中備百獸之樂宛轉屈曲於指<lb/>
間人形或長數分或復數寸神怪倐忽佳麗於時樂府<lb/>
皆𫝊此伎至宋代猶學焉得粗得精代代不絶乃俗謂<lb/>
之婆侯伎則扶婁之音訛耳<hi>出拾遺録</hi>
　　　　徐登<lb/>
<pb n="KR3l0118_WYG_284-4b"/>
閩中有徐登者女子化為丈夫與東陽趙昞並善方術<lb/>
時遭兵亂相遇於溪各矜其所能登先禁溪水為不流<lb/>
昞次禁枯桞為生稊二人相視而笑登年長昞師事之<lb/>
後登身故昞東入長安百姓未知昞乃昇茅屋據鼎而<lb/>
㸑主人驚怪昞笑而不應屋亦不損又嘗臨水求渡船<lb/>
人不許昞乃張葢坐中長嘯呼風亂流而濟於是百姓<lb/>
敬服從者如歸長安令惡殺之民立祠於永寧而蚊蚋<lb/>
不能入<hi>出水經</hi>
<pb n="KR3l0118_WYG_284-5a"/>
　　　　周眕奴<lb/>
魏時尋陽縣北山中蠻人有術能使人化作虎毛色爪<lb/>
身悉如真虎鄉人周眕有一奴使入山伐薪奴有婦及<lb/>
妹亦與俱行既至山奴語二人云汝且上髙樹去我欲<lb/>
有所為如其言既而入草須臾一大黄斑虎從草出奮<lb/>
越哮吼甚為可畏二人大怖良久還草中少時復還為<lb/>
人語二人歸家慎勿道後遂向等輩説之周頗疑之乃<lb/>
以醇酒飲之令熟醉使人解其衣服乃身體事事詳視<lb/>
<pb n="KR3l0118_WYG_284-5b"/>
了無異唯於髻髪中得一紙畫作虎虎邊有符周宻取<lb/>
録之奴既喚醒問之見事已露遂具説本末云先嘗於<lb/>
蠻中告糴有一蠻師云有此符以三尺布一斗米一隻<lb/>
雞一斗酒受得此法<hi>出㝠祥記</hi>
　　　　趙侯<lb/>
晉趙侯少好諸術姿形顇陋長不滿數尺以盆盛水作<lb/>
禁魚龍立見侯有白米為䑕所盗乃披髪持刀畫作地<lb/>
獄四面為門向東嘯羣䑕俱到呪之曰凡非噉者過去<lb/>
<pb n="KR3l0118_WYG_284-6a"/>
盗者令止止者十餘剖腹㸔臟有米在焉曾徒跣須屐<lb/>
因仰頭微吟雙屐自至人有笑其形容者便陽設以酒<lb/>
杯向日即掩鼻不脱仍稽顙謝過着地不舉永康有騎<lb/>
石山山上有石人騎石馬侯以印指之人馬一時落首<lb/>
今猶在山下<hi>出異苑</hi>
　　　　天竺胡人<lb/>
晉永嘉中有天竺胡人來渡江南有幻術能斷舌吐火<lb/>
所在人士聚觀將斷舌先吐以示衆然後刀截血流覆<lb/>
<pb n="KR3l0118_WYG_284-6b"/>
地乃燒取置噐中傳以示人視之舌半猶在既而還取<lb/>
合續之有頃如故不知其實斷否也嘗取絹布與人各<lb/>
執一頭中斷之已而取兩叚合祝之絹布還連續故一<lb/>
體也又取書紙及繩縷之屬投火中衆共視之見其燒<lb/>
爇了盡乃撥灰舉而出之故向物也<hi>出法苑珠林</hi>
　　　　鞫道龍<lb/>
葛洪云余少所知有鞫道龍善為幻術向余説古時事<lb/>
有東海人黄公少時能乗龍御虎佩歩金為刀以絳繒<lb/>
<pb n="KR3l0118_WYG_284-7a"/>
束髪立興雲霧坐成山河及衰老氣力羸憊飲酒過度<lb/>
不能行其術秦末有白虎見於東海黄公以赤刀厭之<lb/>
術既不行為虎所殺三輔人俗用以為戲漢朝亦取以<lb/>
為角抵之戲焉<hi>出西京雜記</hi>
　　　　陽羡書生<lb/>
東晉陽羡許彦於綏安山行遇一書生年十七八卧路<lb/>
側云脚痛求寄彦鵝籠中彦以為戲言書生便入籠籠<lb/>
亦不更廣書生亦不更小宛然與雙鵝並坐鵞亦不驚<lb/>
<pb n="KR3l0118_WYG_284-7b"/>
彦負籠而去都不覺重前息樹下書生乃出籠謂彦曰<lb/>
欲為君薄設彦曰甚善乃於口中吐一銅盤奩子奩子<lb/>
中具諸饌殽海陸珍羞方丈其噐皿皆是銅物氣味芳<lb/>
美世所罕見酒數行乃謂彦曰向将一婦人自隨今欲<lb/>
暫要之彦曰甚善又於口中吐一女子年可十五六衣<lb/>
服綺麗容貎絶倫共坐宴俄而書生醉卧此女謂彦曰<lb/>
雖與書生結妻而實懐外心向亦竊將一男子同來書<lb/>
生既眠暫喚之願君勿言彦曰甚善女人於口中吐出<lb/>
<pb n="KR3l0118_WYG_284-8a"/>
一男子年可二十三四亦頴悟可愛乃與彦敘寒温書<lb/>
生卧欲覺女子吐一錦行障書生仍留女子共卧男子<lb/>
謂彦曰此女子雖有情心亦不盡向復竊將女人同行<lb/>
今欲暫見之願君勿泄言彦曰善男子又於口中吐一<lb/>
女子年二十許共讌酌戲調甚久聞書生動聲男曰二<lb/>
人眠已覺因取所吐女子還内口中須臾書生處女子<lb/>
乃出謂彦曰書生欲起更吞向男子獨對彦坐書生然<lb/>
後謂彦曰暫眠遂久君獨坐當悒悒耶日已晩便與君<lb/>
<pb n="KR3l0118_WYG_284-8b"/>
别還復吞此女子諸銅噐悉内口中留大銅盤可廣二<lb/>
尺餘與彦别曰無以藉君與君相憶也至太元中彦為<lb/>
蘭臺令史以盤餉侍中張散散㸔其題云是漢永平三<lb/>
年所作也<hi>出續齊諧記</hi>
　　　　侯子光<lb/>
安定人侯子光弱冠美姿儀自稱佛太子從大秦國來<lb/>
當王小秦國易姓名為李氏依鄘爰赤眉家頗見其妖<lb/>
怪事微有驗赤眉信之妻以二女轉相扇惑京兆樊綏<lb/>
<pb n="KR3l0118_WYG_284-9a"/>
竺龍謹諶謝樂等衆聚數千於杜陽山稱大皇帝改元<lb/>
龍興立官屬大將軍鎮西石廣斬平之子光頸無血十<lb/>
餘日面色如生<hi>出録異記</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_284-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百八十四<lb/>
</p>
<p>
</p>
  </div>
</body>
</text>
</TEI>
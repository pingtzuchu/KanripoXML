<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百八</head> <lb/>
    <p>
<pb n="KR3l0118_WYG_108-1a"/>
欽定四庫全書<lb/>
　太平廣記卷一百八<lb/>
　　報應七<lb/>
　　　何軫　　　　王殷　　　　王翰<lb/>
　　　甯勉　　　　倪勤　　　　高涉<lb/>
　　　張政　　　　李琚　　　　巴南宰<lb/>
　　　元初　　　　兖州軍將　　楊復恭弟<lb/>
　　　蔡州行者　　販海客<lb/>
<pb n="KR3l0118_WYG_108-1b"/>
　　　　何軫<lb/>
何軫以鬻販為業妻劉氏少斷酒肉常持金剛經先焚<lb/>
香像前願年止四十五臨終心不亂先知死日至唐太<lb/>
和四年冬四十五矣悉捨資裝供僧欲入嵗徧别親故<lb/>
何軫以為病魅不信至嵗除日請僧授八關沐浴更衣<lb/>
獨處一室趺坐高聲念經及辨色悄然兒女排室看之<lb/>
已卒頂熱灼手軫以僧禮塔塟在荆州北郭<hi>出酉陽雜俎</hi>
　　　　王殷<lb/>
<pb n="KR3l0118_WYG_108-2a"/>
蜀左營卒王殷常讀金剛經不茹葷飲酒為賞設庫子<lb/>
前後為人誤累合死者數四皆非意得免至唐太和四<lb/>
年郭釗鎮蜀郭性嚴急小不如意皆死王殷因呈錦纈<lb/>
郭嫌其惡弱令袒背將斃之郭有蕃狗隨郭臥起非使<lb/>
宅人逢之輒噬忽吠聲立抱王殷之背驅逐不去郭異<lb/>
之怒遂解<hi>出酉陽雜俎</hi>
　　　　王翰<lb/>
唐太和五年漢州什邡縣百姓王翰常在市日逐小利<lb/>
<pb n="KR3l0118_WYG_108-2b"/>
忽暴卒經三日却活云冥中有十六人同被追十五人<lb/>
散配他處翰獨至一司見一青衫少年稱是已姪為冥<lb/>
官㕔子遂引見推典又云是己兄貎皆不類其兄語云<lb/>
有寃牛一頭訴爾燒畬枉燒殺之又曽賣竹與殺狗人<lb/>
作箜篌殺狗二頭狗亦訴爾爾今名未注死籍猶可以<lb/>
免為作功徳翰欲為設齋及寫法華經金光明經皆曰<lb/>
不可乃請曰持金剛經七遍與之其兄喜曰足矣及活<lb/>
遂捨業出家<hi>出酉陽雜俎</hi>
<pb n="KR3l0118_WYG_108-3a"/>
　　　　甯勉<lb/>
甯勉者雲中人年少有勇氣善騎射能以力格猛獸不<lb/>
用兵仗北都守健其勇署為衙將後以兵四千軍於飛<lb/>
狐城時薊門帥驕悍棄天子法反書聞闕下唐文宗皇<lb/>
帝詔北都守攻其南詔未至而薊門兵夜伐飛狐鉦鼓<lb/>
震地飛狐人洶然不自安謂甯勉曰薊兵豪健不可敵<lb/>
今且至矣其勢甚急願空其邑以遁去不然旦暮拔吾<lb/>
城吾不忍父子兄弟盡血賊刃下悔寧可及雖天子神<lb/>
<pb n="KR3l0118_WYG_108-3b"/>
武安能雪吾寃乎幸熟計之勉自度兵少固不能折薊<lb/>
師之鋒將聽邑人語慮得罪於天子欲堅壁自守又慮<lb/>
一邑之人悉屠於賊手憂既甚而䇿未決忽有諜者告<lb/>
曰賊盡潰矣有棄甲在城下願取之勉即登城垣望時<lb/>
月明朗見賊兵馳走顛躓者不可數若有大兵擊其後<lb/>
勉大喜開邑門縱兵逐之生擒數十人得遺甲甚多先<lb/>
是勉好浮圖氏常誦佛書金剛經既敗薊師擒其虜以<lb/>
訊焉虜曰向夕望見城上有巨人數百長三丈餘雄俊<lb/>
<pb n="KR3l0118_WYG_108-4a"/>
可懼怒目呿吻袒裼執劒薊人見之慘然汗慄即走避<lb/>
又安有闘心乎勉悟巨人乃金剛也益自竒之勉官御<lb/>
史中丞後為清塞副使<hi>出宣室志</hi>
　　　　倪勤<lb/>
倪勤梓州人唐太和五年以武畧稱因典涪州興教倉<lb/>
素持金剛經倉有㕔事面江甚為勝槩乃設佛像而讀<lb/>
經其中六月九日江水大漲惟不至此㕔下勤讀誦益<lb/>
勵洎水退周視數里室屋盡溺唯此㕔畧不沾漬倉亦<lb/>
<pb n="KR3l0118_WYG_108-4b"/>
無傷人皆禮敬<hi>出報應記</hi>
　　　　高涉<lb/>
唐太和七年冬給事中李石為太原行軍司馬孔目高<lb/>
涉因宿使院鼕鼕皷起時詣鄰房忽遇一人長六尺餘<lb/>
呼曰行軍喚爾涉遂行行稍遲其人自後拓之不覺向<lb/>
北約行數十里至野外漸入一谷底後上一山至頂四<lb/>
望邑屋盡在眼下至一曹司所追者呼云追高涉到其<lb/>
中人多朱緑當按者似崔行信郎中判云付司對復至<lb/>
<pb n="KR3l0118_WYG_108-5a"/>
一處數百人露坐與猪羊雜處領至一人前乃涉妹壻<lb/>
杜則也逆謂涉曰君初得書手時作新人局遣某買羊<lb/>
四口記得否今被相責意甚苦毒涉遽云爾時祗使市<lb/>
肉非羊也則遂無言因見羊人立嚙則逡巡被領他去<lb/>
倐忽又見一處露架方梁梁上釘大鐵環有數百人皆<lb/>
持刀以繩繫人頭牽入環中刳剔之涉懼走出但念金<lb/>
剛經倐忽逢舊相識楊演云李說尚書時杖殺賊李英<lb/>
道為刼賊事已於諸處受生三十年今却訴前事君常<lb/>
<pb n="KR3l0118_WYG_108-5b"/>
記得否涉辭巳年幼不省又遇舊典段怡先與涉為義<lb/>
兄弟逢涉云弟先念金剛經莫廢忘否向來所見未是<lb/>
極苦處勉𣗳善業今得還亦經之力因送至家如夢死<lb/>
已經宿向拓處數日青腫<hi>出酉陽雜俎</hi>
　　　　張政<lb/>
張政卭州人唐開成三年七月十五日暴亡初見四人<lb/>
來捉行半日至大江甚濶度深三尺許細看盡是膿血<lb/>
便小聲念金剛經使者色變入城見胡僧長八尺餘罵<lb/>
<pb n="KR3l0118_WYG_108-6a"/>
使者曰何不依帖亂捉平人盡皆驚拜及領見王僧與<lb/>
對坐曰張政是某本宗弟子被妄領來王曰待畧勘問<lb/>
僧色怒王判放去見使者四人皆著大枷僧自領政出<lb/>
城不見所渡之水僧曰吾是汝所宗和尚汝識我否我<lb/>
是須菩提乃知是持經之力再三拜禮僧曰弟子合眼<lb/>
僧以杖一擊不覺失聲乃活死已三日唯心上煖<hi>出報應記</hi>
　　　　李琚<lb/>
唐李琚成都人大中九年四月十六日忽患疫疾恍惚<lb/>
<pb n="KR3l0118_WYG_108-6b"/>
之際見一人自稱行病鬼王罵琚云抵犯我多未領汝<lb/>
云明日復共三女人同來速設酒食皆我妻也琚亦酬<lb/>
酢曰汝何得三妻但聞呵叱啾唧不覩人也却四度來<lb/>
至二十一日辭去琚亦拜送却回便覺身輕於佛堂作<lb/>
禮將喫粥却行次忽被風吹去住足不得乃至一大山<lb/>
見江海無涯人畜隨琚立岸邊不知所向良乆有黄衫<lb/>
人問曰公是何人隨我來才四五步已見江山甚逺又<lb/>
問作何善事若無適已於水上作猪羊等也細說恐王<lb/>
<pb n="KR3l0118_WYG_108-7a"/>
問琚云在成都府曽率百餘家於浄衆寺造西方功德<lb/>
一堵為大聖慈寺寫大藏經已得五百餘卷兼慶讃了<lb/>
使者引去約五十里見一大城入門數里見殿上僧長<lb/>
六七尺語王云此人志心造善無有欺謟王詰黄衫人<lb/>
如何處得文帖追平人來答云山下見領來無帖追王<lb/>
云急送去便見所作功德在殿上碑記分明石壁造廣<lb/>
利方在後使者領去又入一院令坐向琚說縁漢州刺<lb/>
史韋某亡欲令某作刺史琚都不諭六七日已來放歸<lb/>
<pb n="KR3l0118_WYG_108-7b"/>
凡過十二處皆云王院悉有侍衛總云與冩一卷金剛<lb/>
經遂到家使人臨别執手亦曰乞一卷金剛經便覺頭<lb/>
痛至一塔下聞人云我是道安和尚作病卓頭兩下願<lb/>
得爾道心堅固遂醒見觀音菩薩現頭邊立笑自此頓<lb/>
寤妻兒環哭云没已七日惟心上煖冩經與所許者自<lb/>
誦不怠<hi>出報應記</hi>
　　　　巴南宰<lb/>
巴南宰韋氏常念金剛經唐光化中至泥溪遇一女人<lb/>
<pb n="KR3l0118_WYG_108-8a"/>
著緋衣挈二子偕行同登山嶺行人相駐叫噪見是赤<lb/>
貍大蟲三子母也逡巡與韋分路而去韋終不覺是持<lb/>
經之力也<hi>出述異記</hi>
　　　　元初<lb/>
唐元初九江人販薪於市年七十常持金剛經晚歸江<lb/>
北中流風浪大起同涉者俱没唯初浮於水上即漂南<lb/>
岸羣舟泊者悉是大商見初背上光高數尺意其貴人<lb/>
既得活争以衣服遺之及更召以與飯語漸熟乃知村<lb/>
<pb n="KR3l0118_WYG_108-8b"/>
叟因詰光所自云某讀金剛經五十年矣在背者經也<lb/>
前後厄難無不獲免知是經之力也<hi>出報應記</hi>
　　　　兖州軍將<lb/>
乾符中兖州節度使崔尚書法令嚴峻嘗有一軍將衙<lb/>
叅不到崔大怒令就衙門處斬其軍將就戮後顔色不<lb/>
變衆咸懼之是夜三更歸家妻子驚駭謂是鬼物軍將<lb/>
曰初遭決斬時一如醉睡無諸痛苦中夜覺身倒街中<lb/>
因爾還家妻子罔知其由明旦入謝崔驚曰爾有何幻<lb/>
<pb n="KR3l0118_WYG_108-9a"/>
術能致軍將云素無幻術自少讀金剛經日三遍昨日<lb/>
誦經所以過期崔問記得斬時否云初領到㦸門外便<lb/>
如沉醉都不記斬時崔又問所讀經何在云在家鏁函<lb/>
子内及取到鏁如故毁鏁見經已為兩斷崔大驚自悔<lb/>
慰安軍將仍賜衣一襲命冩金剛經一百卷供養今兖<lb/>
州延夀寺門外葢軍將衙門就法并斬斷經之像至今<lb/>
尚存<hi>出報應記</hi>
　　　　楊復恭弟<lb/>
<pb n="KR3l0118_WYG_108-9b"/>
唐内臣姓楊忘其名復恭之弟也陷秦宗權鹿晏洪劉<lb/>
巨容賊内二十餘年但讀金剛經雖在城中未嘗廢㑹<lb/>
宗權男為襄陽節度使楊為監軍使楊因人心危懼遂<lb/>
誘麾下將趙德言攻殺宗權男發表舉徳言為節度使<lb/>
由是軍府稍定民復舊業矣楊於課誦之功益加精勵<lb/>
嘗就牙門外柳𣗳下焚香課誦之次歘有金字金剛經<lb/>
一卷自空中飛下楊拜捧而立震駭心目得非信受精<lb/>
䖍獲此善報也故陷於賊黨二十年間終能梟巨盗立<lb/>
<pb n="KR3l0118_WYG_108-10a"/>
殊勲克保福禄者葢佛之冥祐也<hi>出報應記</hi>
　　　　蔡州行者<lb/>
唐宋汶牧黄州日秦宗權阻命作亂將欲大掠四境蔡<lb/>
州有念金剛經行者郡人咸敬之宗權差為細作令入<lb/>
黄州探事行者至黄州未逾旬為人告敗宋汶大怒令<lb/>
於軍門集衆決殺忽報有加官使到將校等上言方聞<lb/>
喜慶不欲遽行殺戮由是但令禁錮逾月使臣不到又<lb/>
命行刑出狴牢次報使入境復且停止使已發引出就<lb/>
<pb n="KR3l0118_WYG_108-10b"/>
刑值大將入衙見之遽白於宋曰黄州士馬精彊城壘<lb/>
嚴峻何懼姦賊窺覘細作本非惡黨受制於人將軍曲<lb/>
貸性命足示寛恕汶然之命髠髮負鉗縁化財物造開<lb/>
元新寺寺宇將就之一夜夢八金剛告曰負鉗僧苦行<lb/>
如此締構既終盍釋其鉗以旌善類汶覺大異之遂令<lb/>
釋鉗待以殊禮自後一州悉呼為金剛和尚<hi>出報應記</hi>
　　　　販海客<lb/>
唐有一富商恒誦金剛經每以經卷自隨嘗賈販外國<lb/>
<pb n="KR3l0118_WYG_108-11a"/>
夕宿於海島衆商利其財共殺之盛以大籠加巨石并<lb/>
經沉於海平明衆商船發而夜來所泊之島乃是僧院<lb/>
其院僧每夕則聞人念金剛經聲深在海底僧大異之<lb/>
因命善泅者沉於水訪之見一老人在籠中讀經乃牽<lb/>
挽而上僧問其故云被殺沉於海不知是籠中忽覺身<lb/>
處宫殿常有人送飲食安樂自在也衆僧聞之悉普加<lb/>
讃歎葢金剛經之靈驗遂投僧削髮出家於島院<hi>出報應記</hi>
　<lb/>
<pb n="KR3l0118_WYG_108-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百四十</head> <lb/>
    <p>
<pb n="KR3l0118_WYG_140-1a"/>
欽定四庫全書<lb/>
　太平廣記卷一百四十<lb/>
　　徵應六<lb/>
　　　大星　　　　火災　　　　水災<lb/>
　　　僧一行　　　汪鳯　　　　僧普滿<lb/>
　　　秦城芭蕉　　睿陵僧　　　興聖觀<lb/>
　　　駱駞杖<lb/>
　　　　大星<lb/>
<pb n="KR3l0118_WYG_140-1b"/>
唐開元二年五月二十九日夜大流星如甕或如盆大<lb/>
者貫北斗並西北落小者隨之無數天星盡揺至曉乃<lb/>
止七月襄王崩諡殤帝十月吐蕃入隴右掠羊馬殺傷<lb/>
無數其年六月大風拔樹發屋長安街中樹連根岀者<lb/>
十七八長安城初建隋將作大匠高熲所植槐樹殆三<lb/>
百餘年至是拔岀終南山竹開花結子綿亘山谷大小<lb/>
如麥其歲大饑其竹並枯死嶺南亦然人取而食之醴<lb/>
泉雨麫如米顆人可食之後漢襄楷云國中竹栢枯者<lb/>
<pb n="KR3l0118_WYG_140-2a"/>
不岀三年主當之人家竹結實枯死者家長當之終南<lb/>
竹花枯死者開元四年而太上皇崩<hi>岀朝野僉載</hi>
　　　　火災<lb/>
開元五年洪潭二州復有火災晝日人見火精赤燩燩<lb/>
所詣即火起東晉時王𢎞爲吳郡太守亦有此災𢎞撻<lb/>
部人將爲不愼後坐㕔事見一物赤如信幡飛向人家<lb/>
舍上俄而火起方知變不復由人遭爇人家遂免笞罰<lb/>
<hi>岀朝野僉載</hi>
<pb n="KR3l0118_WYG_140-2b"/>
　　　　水災<lb/>
唐開元八年契丹叛關中兵救營府至澠池缺門營於<lb/>
穀水側夜半水漲漂二萬餘人唯行綱夜摴蒱不睡接<lb/>
高獲免村店並没盡上陽宫中水溢宫人死者十七八<lb/>
其年京興道坊一夜陷爲池没五百家初鄧州三鵶口<lb/>
見二小兒以水相潑須臾有大虵十圍已上張口向天<lb/>
人或有斫射者俄而雲雨晦㝠雨水漂二百家小兒及<lb/>
虵不知所在<hi>岀朝野僉載</hi>
<pb n="KR3l0118_WYG_140-3a"/>
　　　　僧一行<lb/>
唐開元十五年一行禪師臨寂滅遗表云他時愼勿以<lb/>
宗子爲相蕃臣爲將後李林甫擅權於内安祿山弄兵<lb/>
於外東都爲賊所陷天寳中樂人及閭巷好唱胡渭州<lb/>
以回紇爲破後禄山兵馬竟被回紇擊破國風興廢潛<lb/>
見於樂音時兩京小兒多小錢攤地於穴中更爭勝負<lb/>
名曰投胡後士庶果投身於胡庭兩京童謠曰不怕上<lb/>
蘭單唯愁答辯難無錢求案典生死任都官及尅復諸<lb/>
<pb n="KR3l0118_WYG_140-3b"/>
舊僚朝士繫於三司獄鞫問罪狀家産罄盡骨肉分散<lb/>
申雪無路即其兆也<hi>岀廣神異錄</hi>
　　　　汪鳯<lb/>
唐蘇州吳縣甿汪鳯宅在通津往往怪異起焉不十數<lb/>
年鳯之妻子洎僕使輩死喪畧盡鳯居不安因貨之同<lb/>
邑盛忠忠居未五六歲其親戚凋隕又復無幾忠大憂<lb/>
懼則損其價而摽貨焉吳人皆知其故乆不能售邑胥<lb/>
張勵者家富於財羣從彊大爲邑中之蠧横居與忠同<lb/>
<pb n="KR3l0118_WYG_140-4a"/>
里每旦詣曹路經其門則遙見二青氣粗如箭簳而緊<lb/>
鋭徹天焉勵謂寳玉之藏在下而精氣上騰也不以告<lb/>
人日日視之因詣忠請以百緡而交關焉㝷徙入復晨<lb/>
望其氣不衰於是大具畚鍤發其氣之所萌也掘地不<lb/>
六七尺遇盤石焉去其石則有石櫃雕鐫製造工巧極<lb/>
精仍以鐵索周匝束縛皆用鐵汁固縫重以石灰密封<lb/>
之每面各有朱記七窠文若繆篆而又屈曲勾連不可<lb/>
知識勵即加鉗錘極力開折石櫃既啓有銅釜可容一<lb/>
<pb n="KR3l0118_WYG_140-4b"/>
斛釡口銅盤覆焉用鈆錫固䕶仍以紫印九窠迴旋印<lb/>
之而印文不𩔖前體而全如古篆人無解者勵折去銅<lb/>
盤而釡口以緋繒三重羃之勵纔揭起忽有大猴跳而<lb/>
岀衆各驚駭無敢近者乆之超踰而莫知所詣勵因視<lb/>
釡中乃有石銘云禎明元年七月十五日茅山道士鮑<lb/>
知逺囚猴神於此其有發者發後十二年胡兵大擾六<lb/>
合煙塵而發者俄亦族滅禎明即陳後主叔寳年號也<lb/>
勵以天寳二年十月發至十四年冬祿山起戎自是周<lb/>
<pb n="KR3l0118_WYG_140-5a"/>
年勵家滅矣<hi>岀集異記</hi>
　　　　僧普滿<lb/>
唐大厯中澤潞有僧號普滿隨意所爲不拘僧相或歌<lb/>
或笑莫喻其㫖以言事往往有驗故時人待之爲萬迴<lb/>
建中初於潞州佛舍中題詩數篇而亡所記者云此水<lb/>
連涇水雙珠血滿川青牛將赤虎還號太平年題詩後<lb/>
人莫能知及賊泚稱兵衆方解悟此水者泚字涇水者<lb/>
自涇州兵亂也雙珠者泚與滔也青牛者興元二年乙<lb/>
<pb n="KR3l0118_WYG_140-5b"/>
丑歲乙者木也丑者牛也明年改元貞元嵗在丙寅丙<lb/>
者火也寅者虎也至是賊已平故云青牛將赤虎還號<lb/>
太平年<hi>岀廣徳神異記</hi>
　　　　秦城芭蕉<lb/>
天水之地邇於邊陲土寒不産芭蕉戎師使人於興元<lb/>
求之植二本于亭臺間每至入冬即連土掘取之埋藏<lb/>
于地窟候春暖即再植之庚午辛未之間有童謠曰花<lb/>
開來裹花謝來裹而又節氣變而不寒冬節和煦夏節<lb/>
<pb n="KR3l0118_WYG_140-6a"/>
暑毒甚於南中芭蕉於是花開秦人不識逺近士女來<lb/>
㸔者塡咽衢路㝷則蜀人犯我封疆自爾年年一來不<lb/>
失芭蕉開謝之候乙亥歲岐隴援師不至自隴之西竟<lb/>
爲蜀人所有暑濕之候一如巴卭者蓋劒外節氣先布<lb/>
於秦城童謠之言不可不察<hi>岀玉堂閒話</hi>
　　　　睿陵僧<lb/>
睿陵之側有貧僧居之草衣芒屨不接人事嘗燔木取<lb/>
灰貯之亦有施其資鏹者得即藏於灰中無所使用岀<lb/>
<pb n="KR3l0118_WYG_140-6b"/>
入必輓一拖車謂人曰此是駟馬車汝知之乎他日必<lb/>
有龍輿鳯輦萃於此地居人罔測其由及漢高祖皇帝<lb/>
因山於此陵寢陶器所用須灰僧貯灰甚多至于畢功<lb/>
資用不闕又於灰積中頗獲資鏹輦輅之應不差毫釐<lb/>
因山既畢僧亦化滅睿陵行禮官僚靡不知者<hi>岀玉堂閒話</hi>
　　　　興聖觀<lb/>
蜀城舊有興聖觀廢爲軍營庭宇堙毁已數十年軍中<lb/>
生子者奕世擐甲矣殊不知此爲觀基甲申歲爲蜀少<lb/>
<pb n="KR3l0118_WYG_140-7a"/>
主生日僚屬將率俸金營齋忽下令遣將營齋之費亟<lb/>
修興聖觀左徒蕆事急如星火不日而觀成丹雘未飾<lb/>
興聖統師而入蜀嗟乎國之興替運數前定其可以茍<lb/>
延哉<hi>岀王氏見聞</hi>
　　　　駱駞杖<lb/>
蜀地無駱駞人不識之蜀將亡王公大人及近貴權幸<lb/>
岀入宫省者竟執駱駞杖以爲禮自是内外效之其杖<lb/>
長三尺許屈一頭傅以樺皮識者以爲不祥明年北軍<lb/>
<pb n="KR3l0118_WYG_140-7b"/>
至駱駞塞劒棧而來般輦珍寳塡滿城邑至是方驗<hi>岀王</hi>
<hi>氏見聞</hi>
　<lb/>
　<lb/>
　<lb/>
　<lb/>
　<lb/>
　太平廣記卷一百四十<lb/>
</p>
<p>
</p>
  </div>
</body>
</text>
</TEI>
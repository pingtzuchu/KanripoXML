<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百九十九</head>
    <p>
<pb n="KR3l0118_WYG_399-1a"/>
欽定四庫全書<lb/>
　太平廣記卷三百九十九　宋　李昉等　編<lb/>
　　水<lb/>
　　　帝神女　　　劉子光　　　益水<lb/>
　　　釀川　　　　石脂水　　　元街泉<lb/>
　　　銅車　　　　神牛泉　　　燕原池<lb/>
　　　丹水　　　　陸鴻漸　　　零水<lb/>
　　　龍門　　　　漏澤<hi>兩出</hi>　　重水<lb/>
<pb n="KR3l0118_WYG_399-1b"/>
　　　湘水　　　　暴水　　　　仙池<lb/>
　　　渝洲灘　　　清潭　　　　驅山鐸<lb/>
　　井<lb/>
　　　烏山龜　　　綠珠井　　　臨沅井<lb/>
　　　火井　　　　鹽井　　　　御井<lb/>
　　　王迪　　　　賈躭　　　　八角井<lb/>
　　　李徳裕　　　永興坊百姓　獨孤叔牙<lb/>
　　　柴都　　　　濠州井　　　雞井<lb/>
<pb n="KR3l0118_WYG_399-2a"/>
　　　軍井　　　　金華令<lb/>
　　　水<lb/>
　　　　帝神女<lb/>
山海經洞庭之中帝之二女居之郭璞注云天帝之二<lb/>
女處江為神列仙傳所謂江妃二女也離騷所謂湘夫<lb/>
人帝子降兮北渚是也河圖玉板云堯之二女為舜之<lb/>
妃死葬於此塜在縣北一百六十里青草山<hi>闕</hi>
　　　　劉子光<lb/>
<pb n="KR3l0118_WYG_399-2b"/>
漢劉子光西征遇山而渴無水子光在山南見一石人<lb/>
問之曰何處有水石人不言乃㧞劍斬石人須臾窮山<lb/>
水出<hi>出獨異記</hi>
　　　　益水<lb/>
益陽縣在長沙郡界益水在其陽縣治東望時見長沙<lb/>
城隍人馬形色悉可審辨或停覽矚移晷乃漸散滅縣<lb/>
去長沙尚三百里跨越重山裏絶表顯將是山嶽炳靈<lb/>
㝠像所傳者乎昔光武中元元年封泰山禪梁父是日<lb/>
<pb n="KR3l0118_WYG_399-3a"/>
山靈炳象搆成宫室昔漢武帝遣方士徐宣浮海採藥<lb/>
於波中見漢家樓觀參差宛然備矚公侯第宅皆滿目<lb/>
班超在渾耶國平旦雲霞鮮朗見天際宫闕館宇嚴列<lb/>
侍臣左右悉漢家也如斯之𩔖難可審論<hi>出録異記</hi>
　　　　釀川<lb/>
沈釀川者漢鄭宏靈帝時為鄉嗇夫從宦入京未至夜<lb/>
宿於此逢故人四顧荒郊村落絶遠沽酒無處情抱不<lb/>
申乃投錢於水中而共飲盡夕酣暢皆得大醉因便名<lb/>
<pb n="KR3l0118_WYG_399-3b"/>
為沈釀川明旦分首而去宏仕至尚書<hi>出博物志</hi>
　　　　石脂水<lb/>
髙奴縣石脂水水膩浮水上如漆採以膏車及燃燈極<lb/>
明<hi>出酉陽雜俎</hi>
　　　　元街泉<lb/>
元街縣有泉泉眼中水交旋如盤龍或試撓破之隨手<lb/>
成龍狀驢馬飲之皆驚走<hi>出酉陽雜爼</hi>
　　　　銅車<lb/>
<pb n="KR3l0118_WYG_399-4a"/>
荆之清水宛口旁義熙十二年有兒羣浴此水忽見岸<lb/>
側有錢出於流沙因競取之手滿置地隨復流去乃以<lb/>
襟結之然後各有所得流錢中有銅車銅牛牽車之勢<lb/>
甚迅速諸童奔逐掣得車一脚徑可五寸許猪鼻轂有<lb/>
六幅通體青色轂内黄銳時沈敞守南陽求得車脚錢<lb/>
行時貫草輒便停破竟不知所終<hi>出酉陽雜俎</hi>
　　　　神牛泉<lb/>
魏土地記曰沮陽城東八十里有牧牛山下有九十九<lb/>
<pb n="KR3l0118_WYG_399-4b"/>
泉即滄河之上源也山在縣東北三十里山上有道武<lb/>
皇帝廟耆舊云山下亦有百泉競發有一神牛駮身自<lb/>
山而降下導九十九泉飲泉竭故山得其名今山下導<lb/>
九十九泉積以成川西南流<hi>出水經</hi>
　　　　燕原池<lb/>
燕原山天池與桑乾泉通後魏孝文帝以金珠穿魚七<lb/>
頭於此池放之後於桑乾原得穿魚猶為不信又以金<lb/>
縷拖羊箭射着此大魚久之又於桑乾河得所射箭山<lb/>
<pb n="KR3l0118_WYG_399-5a"/>
在嵐州靜樂縣東北百四十里俗名天池曰祁連汭<hi>出洽</hi>
<hi>聞記</hi>
　　　　丹水<lb/>
懷州北有丹水其源出長平山傳云秦殺趙卒其水變<lb/>
赤因以為名上在太原知其故詔改為懷水<hi>出國史異纂</hi>
　　　　陸鴻漸<lb/>
元和九年春張又新始成名與同恩生期於薦福寺又<lb/>
新與李徳裕先至憩西廊僧𤣥鑒室會纔有楚僧至置<lb/>
<pb n="KR3l0118_WYG_399-5b"/>
嚢而息嚢有數編書又新偶抽一通覽焉文細密皆雜<lb/>
記卷末又題云煮水處太宗朝李季卿刺湖州至維揚<lb/>
遇陸處士鴻漸李素熟陸名有傾葢之歡因赴郡抵揚<lb/>
子驛中將食李曰陸君善茶葢天下聞揚子江南零水<lb/>
又殊絶今者二妙千載一遇何曠之乎命軍士信謹者<lb/>
挈缾操舟深詣南零取水陸潔器以俟俄水至陸以杓<lb/>
揚水曰江則江矣非南零者似臨岸者使曰某掉舟深<lb/>
入見者累百人敢紿乎陸不言既而傾諸盆至半陸遽<lb/>
<pb n="KR3l0118_WYG_399-6a"/>
止又以杓揚之曰自此南零者矣使蹶然大駭馳下曰<lb/>
某自南零齎至岸舟盪半懼其尠挹岸水以增之處士<lb/>
之鑒神鑒也其敢𨼆欺乎李大驚賞從者數十輩皆大<lb/>
駭愕李因問陸既如此所經歴之處水之優劣可判矣<lb/>
陸曰楚水第一晉水最下李因命口占而次第之<hi>出水經</hi>
　　　　零水<lb/>
贊皇公李徳裕博達士居廊廟日有親知奉使于京口<lb/>
李曰還日金山下揚子江中零水與取一壺來其人舉<lb/>
<pb n="KR3l0118_WYG_399-6b"/>
棹日醉而忘之泛舟止石城下方憶乃汲一缾於江中<lb/>
歸京獻之李公飲後歎訝非常曰江表水味有異於頃<lb/>
歲矣此水頗似建業石城下水其人謝過不𨼆也<hi>出中朝故</hi>
<hi>事</hi>
　　　　龍門<lb/>
龍門人皆言善游於懸水接木上下如神然寒食拜埽<lb/>
必於河濱終為水溺死也<hi>出國史補</hi>
　　　　漏澤<lb/>
<pb n="KR3l0118_WYG_399-7a"/>
漏澤據酈元注水經云姚墟東有漏澤方十五里綠水<lb/>
泓澄凡三大澤曲際有阜俗謂之媯亭側有三石穴廣<lb/>
員三尺而有通否水自盈漏漏則數夕之中傾竭陂澤<lb/>
中矣左右居人識其將漏預以水為曲㧞物障穴口魚<lb/>
鼈異鱗不可勝載矣今按此澤漏凡穴區别所謂車箱<lb/>
漏鼓漏土漏雞漏豬漏春夏積水秋冬漏竭居人知之<lb/>
不過三日之中俱盡在今兗州泗水縣治東七十里<hi>出國史𥙷</hi>
　　　　又<lb/>
<pb n="KR3l0118_WYG_399-7b"/>
兗州東南接沂州界有陂周圍百里而近恒値夏雨側<lb/>
近山谷間流注所聚也深可袤丈屬春雨即魚鼈生焉<lb/>
或至秋晴其水一夕悉陷其下而無餘故彼之鄉里或<lb/>
目之為漏陂亦謂之陷澤其水將漏即有聲聞四遠數<lb/>
十里分若風雨之聚也先迴旋若渦勢然後淪入於穴<lb/>
村人聞之日必具車乘及驢駝競拾其魚鼈輦載而歸<lb/>
卒一二歲陷莫知其趨向及穴之深淺焉<hi>出玉堂閒話</hi>
　　　　重水<lb/>
<pb n="KR3l0118_WYG_399-8a"/>
凡物有水水由土地故江東宜綾紗宜紙鏡水故也蜀<lb/>
人織錦初成必濯於江水然後文彩煥發鄭人滎水釀<lb/>
酒近邑水重斤兩與遠郊數倍<hi>出國史補</hi>
　　　　湘水<lb/>
湘水至清深五六丈下見底碎石若樗蒲子白沙如霜<lb/>
雪赤岸若朝霞<hi>出羅含湘川記</hi>
　　　　暴水<lb/>
青城山因滯雨崖崩暴水大至在丈人觀後髙百餘丈<lb/>
<pb n="KR3l0118_WYG_399-8b"/>
殿當其下將憂摧壞俄有墜石如岸堰水向東竟免漂<lb/>
陷觀中常汲溪水以供日食甚以為勞自此暴水出處<lb/>
常有流泉直注厨内其味甘香冬夏不絶<hi>出録異志</hi>
　　　　仙池<lb/>
渝州仙池在州西南江津縣界岷江南岸其池周迴二<lb/>
里水深八尺流入岷江古老傳者有仙人姓然名獨角<lb/>
以其頭有角故表其名自揚州來居此池邊起樓聚香<lb/>
草置樓下獨角忽登樓命僕夫燒其樓獨角飛空而去<lb/>
<pb n="KR3l0118_WYG_399-9a"/>
因名仙池見有石巖一所向岷江而見在<hi>出渝州圖經</hi>
　　　　渝州灘<lb/>
渝州城灘在州西南三十里江津縣東北沿流八十里<lb/>
岷江水中波浪沸騰乍停乍發多覆舟之患古老傳昔<lb/>
有仙居和來為巴州刺史過此灘舟翻溺水而死和女<lb/>
與兄圖行女有兩兒方稚齒乃分金珠作二錦嚢纓致<lb/>
兒頸然後乘船至父没處呌聲投水凡六日與兄夢云<lb/>
二十一日與父俱出兄令人守之至期果然俱浮江水<lb/>
<pb n="KR3l0118_WYG_399-9b"/>
而出今碑在城灘側<hi>出渝州圖經</hi>
　　　　清潭<lb/>
新康縣西百里有清潭在章浦溪源極深常有白龍藏<lb/>
此中天旱令人取猪羊糞擲潭中即有大雨暴水至今<lb/>
有驗<hi>出録異記</hi>
　　　　驅山鐸<lb/>
宜春界鍾山有硤數十里其水即宜春江也迴環澄激<lb/>
深不可測曾有漁人垂釣得一金鏁引之數百尺而獲<lb/>
<pb n="KR3l0118_WYG_399-10a"/>
一鍾又如鐸形漁人舉之有聲如霹靂天晝晦山川振<lb/>
動鍾山一面崩摧五百餘丈漁人皆沈舟落水其山摧<lb/>
處如削至今存焉或有識者云此即秦始皇驅山之鐸<lb/>
也<hi>出玉堂閒話</hi>
　　　井<lb/>
　　　　烏山龜<lb/>
烏山下無水魏末有人掘井五丈得一石函函中得一<lb/>
龜大如馬蹄積炭五堆於函旁復掘三丈遇磐石下有<lb/>
<pb n="KR3l0118_WYG_399-10b"/>
水流猶湖然遂鑿石穿水北流甚駃俄有一船觸石而<lb/>
至匠人窺船上得一杉木板刻字曰吳赤烏二年八月<lb/>
十日子義之船<hi>出酉陽雜俎</hi>
　　　　綠珠井<lb/>
綠珠井在白州雙角山下昔梁氏之女有容貌石季倫<lb/>
為交趾採訪使以圓珠三斛買之梁氏之居舊井存焉<lb/>
耆老傳云汲飲此水者誕女必多美麗里閭有識者以<lb/>
美色無益於時遂以巨石塡之邇後雖時有産女端嚴<lb/>
<pb n="KR3l0118_WYG_399-11a"/>
則七竅四肢多不完全異哉<hi>州界有一流水出自雙角山合容州畔為綠珠江亦</hi>
<hi>猶歸州有昭君村村葢取美人生當名矣○出嶺表録異</hi>
　　　　臨沅井<lb/>
葛稚川云余祖鴻臚少時嘗為臨沅令云此縣有名家<lb/>
世夀考或出百歲或八九十後徙去子孫轉多夭折他<lb/>
人居其故宅後累世壽考由此乃覺是宅所為而不知<lb/>
其何故疑其井水硃赤乃試掘井左右得古人埋丹砂<lb/>
數十斛去井數尺此丹砂汁因泉漸入井是以飲其水<lb/>
<pb n="KR3l0118_WYG_399-11b"/>
而得夀况乃餌鍊丹砂而服之乎<hi>出抱朴子</hi>
　　　　火井<lb/>
火井一所縱廣五尺深二三丈在蜀都者時以竹板木<lb/>
投之以取火諸葛丞相往觀視後火轉盛熱以盆著井<lb/>
上煮鹽得鹽後人以家燭火投井中即滅息至今不復<lb/>
然也<hi>出博物志</hi>
　　　　鹽井<lb/>
陵州鹽井後漢仙者沛國張道陵之所開鑿周迴四丈<lb/>
<pb n="KR3l0118_WYG_399-12a"/>
深四十尺置竈煮鹽一分入官二分入百姓家因利所<lb/>
以聚人因人所以成邑萬歲通天二年右補闕郭文簡<lb/>
奏賣水一日一夜得四十五萬貫百姓貪其利人用失<lb/>
業井上又有玉女廟古老傳云比十二玉女嘗與張道<lb/>
陵指地開井遂奉以為神又俗稱井底有靈不得以火<lb/>
投及穢汚曾有汲水誤以火墜即吼沸湧烟氣衝上濺<lb/>
泥漂石甚為可畏或云泉脈通東海時有敗船木浮出<lb/>
<hi>出陵州圖經</hi>
<pb n="KR3l0118_WYG_399-12b"/>
　　　　御井<lb/>
善和訪舊御井故老云非可飲之井地卑水柔宜用濯<lb/>
開元中以駱駝數十䭾入大内以給六宫<hi>出國史補</hi>
　　　　王迪<lb/>
唐貞元十四年春三月壽州隨軍王迪家井忽然沸溢<lb/>
十日又汲見井底有聲如嬰兒之聲至四月兄弟二人<lb/>
盲又一人死家事狼狽之應驗<hi>出祥異集驗</hi>
　　　　賈耽<lb/>
<pb n="KR3l0118_WYG_399-13a"/>
賈耽在滑臺城北命鑿八角井以鎭黄河於是?使人<lb/>
於鑿所偵之有一老父來觀問曰誰人鑿此井也吏曰<lb/>
相公也父曰大好手但近東近西近南近北也耽問之<lb/>
曰吾是井大夫也<hi>出玉泉子</hi>
　　　　八角井<lb/>
景公寺前街中舊有巨井俗呼為八角井唐元和初有<lb/>
公主夏中過見百姓方汲令從婢以銀稜碗就井承水<lb/>
誤墜井經月餘碗出於渭河<hi>出酉陽雜俎</hi>
<pb n="KR3l0118_WYG_399-13b"/>
　　　　李德裕<lb/>
李德裕在中書常飲常州惠山井泉自毗陵至京致逓<lb/>
鋪有僧人詣謁德裕好奇凡有遊其門雖布素皆引接<lb/>
僧曰徳裕相公在位昆蟲遂性萬彚得所水遞事亦日<lb/>
月之薄蝕微僧竊有感也敢以上謁欲沮此可乎徳裕<lb/>
頷頤之曰大凡為人未有無嗜慾者至於燒汞亦是所<lb/>
短況三惑博塞弋弈之事弟子悉無所染而和尚有不<lb/>
許弟子飲水無乃虐乎為上人停之即三惑馳騁怠慢<lb/>
<pb n="KR3l0118_WYG_399-14a"/>
必生焉僧人曰貧道所謁相公者為足下通常州水脈<lb/>
京都一眼井與惠山寺泉脈相通徳裕大笑眞荒唐也<lb/>
僧曰相公但取此井水曰井在何坊曲曰在昊天觀常<lb/>
住庫後是也但以惠山一甖昊天一甖雜以八瓶一𩔖<lb/>
都十瓶暗記出處遣僧辨析僧因啜常取惠山寺與昊<lb/>
天餘八乃同味徳裕大奇之當時停其水遞人不告勞<lb/>
浮議弭焉<hi>出芝田録</hi>
　　　　永興坊百姓<lb/>
<pb n="KR3l0118_WYG_399-14b"/>
唐開成末永興坊百姓王乙掘井過常井一丈餘無水<lb/>
忽聽向下有人語及雞聲甚喧閙近侣隔壁井匠懼不<lb/>
敢擾街司申金吾韋處仁將軍韋以事涉怪異不復奏<lb/>
遽令塞之據周秦故事謁者閣上得驪山本李斯領徒<lb/>
七十二萬人作陵鑿之以章程三十七嵗因地中井泉<lb/>
奏曰已深已極鑿之不入燒之不燃叩之空空如下天<lb/>
狀抑知厚地之下或别有天地也<hi>出酉陽雜俎</hi>
　　　　獨孤叔牙<lb/>
<pb n="KR3l0118_WYG_399-15a"/>
獨孤叔牙常令家人汲水重不可轉數人助出之乃人<lb/>
也戴席㡌攀欄大笑却墜井中汲者攪得席帽挂於庭<lb/>
樹每雨所溜處輒生黄菌<hi>出酉陽雜俎</hi>
　　　　柴都<lb/>
東方有柴都焉在齊國之山山有泉水如井狀深不測<lb/>
至春夏時雹從井中出出則敗五穀人常以柴塞之不<lb/>
塞則雹為患故號柴都<hi>出郭氏𤣥中記</hi>
　　　　濠州井<lb/>
<pb n="KR3l0118_WYG_399-15b"/>
戊子歲大旱濠州酒肆前有大井堙塞積乆至是酒家<lb/>
召井工陶浚之有工人父子應募者其子先入倚鍤而<lb/>
卒其父遽下亦卒觀者如堵無敢復入引繩出尸竟不<lb/>
復鑿<hi>出稽神録</hi>
　　　　雞井<lb/>
江夏有林主簿虐而好賭甚愛一女好食雞里胥日供<lb/>
雙雞一日將殺雞雞走其女自逐之雞入舍北枯井中<lb/>
女亦入井遂不見林自往亦入井不出俄井中黑氣騰<lb/>
<pb n="KR3l0118_WYG_399-16a"/>
上如炊其家但臨井而哭無敢入者有屠者請入視之<lb/>
但見大釡湯沸火熾有人拒其足曰事不干汝不得入<lb/>
而出久之氣稍稍而息井中唯雞骨一具人骨二具此<lb/>
數聞故老言之不知其何年也<hi>出稽神録</hi>
　　　　軍井<lb/>
建州有魏使君宅兵後焚毁以為軍營有大井澱塞壬<lb/>
子嵗軍士浚之入者二人皆卒尸亦不獲有一人請復<lb/>
入曰以繩縋我我急引繩即亟出之既入久之忽引繩<lb/>
<pb n="KR3l0118_WYG_399-16b"/>
甚急即出之已如癡矣良久乃能言云既入井但見城<lb/>
郭并邑人物甚衆其主曰李將軍機務鞅掌府署甚盛<lb/>
懼而遽出竟不獲二尸建州留後宋斥業使塡此井<hi>出稽</hi>
<hi>神錄</hi>
　　　　金華令<lb/>
王祝從子某為金華令築私第于邑中夏暴雨大至水<lb/>
忽奔往東南隅如灌漏巵頃刻而盡其地成井深不可<lb/>
測以絲籰縋石以測之數十丈乃及底黏一新捻頭而<lb/>
<pb n="KR3l0118_WYG_399-17a"/>
上與人間常食者無少異也<hi>出稽神錄</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_399-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百九十九<lb/>
</p>
<p>
</p>
  </div>
</body>
</text>
</TEI>
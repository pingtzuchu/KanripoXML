<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百六十二</head> <lb/>
    <p>
<pb n="KR3l0118_WYG_162-1a"/>
欽定四庫全書<lb/>
　太平廣記卷一百六十二<lb/>
　　感應二<lb/>
　　　崔恕　　　　何瑚　　　　陳遺<lb/>
　　　王虛之　　　河南婦人　　岑文本<lb/>
　　　鄭鮮　　　　張楚金　　　羅道悰<lb/>
　　　陵空觀　　　皇甫氏　　　田仁會<lb/>
　　　徐州軍士　　唐宣宗　　　李彦佐<lb/>
<pb n="KR3l0118_WYG_162-1b"/>
　　　胡生　　　　劉行者　　　王法朗<lb/>
　　　郗法遵　　　王暉　　　　李夢旗<lb/>
　　　孟熙<lb/>
　　　　崔恕<lb/>
譙郡有功曹𡼏天統中濟南來府君出除譙郡功曹清<lb/>
河崔恕弱冠有令德於人時春夏積旱送别者千餘人<lb/>
至此𡼏上衆渴甚來公有思水之色恕獨見一青烏於<lb/>
𡼏中乍飛乍止怪而就焉鳥起見一石方五六寸以鞭<lb/>
<pb n="KR3l0118_WYG_162-2a"/>
撥之清泉湧注盛以銀瓶瓶滿水立竭惟來公與恕供<lb/>
飲而已議者以為德感所致焉時人異之故以為目<hi>出酉</hi>
<hi>陽雜俎</hi>
　　　　何瑚<lb/>
梁何瑚字重寶為北征諮議博問彊學幼有令名性淳<lb/>
深事親恭謹母病求醫不乘車馬忽感聖僧體質殊異<lb/>
手執香爐來求齋食而至無早晚故疑其非常如此十<lb/>
餘日母病有瘳僧便辭去留素書般若經一卷因執手<lb/>
<pb n="KR3l0118_WYG_162-2b"/>
曰貧道是二十七賢聖不近相人感檀越至心故來看<lb/>
病者已差貧道宜還言訖前行忽不見而爐煙香氣一<lb/>
旬方歇精誠所感朝野歎嗟因捨别宅為目愛寺也<hi>出辯</hi>
<hi>正論</hi>
　　　　陳遺<lb/>
吳人陳遺少為郡吏母好食燋飯遺在役恒帶囊每煮<lb/>
食漉其燋以獻母孫恩作亂遺隨例奔逃母憶遺晝夜<lb/>
哭泣遂失明遺脱難還家入門見母再拜號泣母目忽<lb/>
<pb n="KR3l0118_WYG_162-3a"/>
然開朗<hi>出孝子傳</hi>
　　　　王虚之<lb/>
王虚之廬陵西昌人年十三喪父母二十年鹽酢不入<lb/>
口後得重病忽有一人來詣謂之曰君病尋差俄而不<lb/>
見又所住屋室夜有異光庭中橘樹隆冬三實病果尋<lb/>
愈咸以至孝所感<hi>出孝子傳</hi>
　　　　河南婦人<lb/>
隋大業中河南婦人養姑不孝姑兩目盲婦以蚯蚓為<lb/>
<pb n="KR3l0118_WYG_162-3b"/>
羮以食之姑怪其味竊藏其一臠留示兒兒見之號泣<lb/>
將錄婦送縣俄而雷雨暴作失婦所在尋見婦自空墮<lb/>
地身及服玩如故而首變為白狗言語如恒自云不孝<lb/>
於姑為天神所罰夫乃斥去之後乞食於道不知所在<lb/>
<hi>出冥報記</hi>
　　　　岑文本<lb/>
唐中書令岑文本江陵人少信佛常念誦法華經普門<lb/>
品會乘船於巨江中船壞人盡死文本沒在水中聞有<lb/>
<pb n="KR3l0118_WYG_162-4a"/>
人言但念佛必不死也如是三言之既而隨波涌出已<lb/>
著北岸遂免死後於江陵設齋僧徒集其家有一客僧<lb/>
獨後去謂文本曰天下方亂君幸不預其災終逢太平<lb/>
致富貴也言訖趨出外不見既而文本就齋於自食椀<lb/>
中得舍利二枚後果如其言<hi>出法苑珠林</hi>
　　　　鄭鮮<lb/>
唐鄭鮮字道子善相法自知命短念無以可延夢見沙<lb/>
門問之須延命耶可大齋日放生念善持齋奉戒可以<lb/>
<pb n="KR3l0118_WYG_162-4b"/>
延齡得福鮮因奉法遂獲長年<hi>出宣驗記</hi>
　　　　張楚金<lb/>
唐則天朝刑部尚書張楚金為酷吏周興搆陷將刑乃<lb/>
仰歎曰皇天后土豈不察忠孝乎奈何以無辜獲罪因<lb/>
泣下數行市人皆為歔欷須臾陰雲四塞若有所感旋<lb/>
降敇釋罪宣示訖天地開朗慶雲紛糾時議言其忠正<lb/>
所致也<hi>出御史臺記</hi>
　　　　羅道悰<lb/>
<pb n="KR3l0118_WYG_162-5a"/>
唐司竹園羅道悰上書忤旨配流時有同流者道病卒<lb/>
泣曰所恨委骨異壤道悰曰吾若生還當取同歸遂瘞<lb/>
之而去及還為大水漂蕩失其所在道悰哭吿之請示<lb/>
其靈俄而水際沸涌又咒曰如真在此下更請一沸又<lb/>
然遂得之誌銘可驗負之還鄉<hi>出廣德神異錄</hi>
　　　　陵空觀<lb/>
唐景龍四年洛州陵空觀失火萬物並盡惟有一真人<lb/>
巋然獨存乃泥塑為之乃改為聖真觀<hi>出朝野僉載</hi>
<pb n="KR3l0118_WYG_162-5b"/>
　　　　皇甫氏<lb/>
唐僕射裴遵慶母皇甫氏少時常持經經函中有小珊<lb/>
瑚樹異時忽有小龍骨一具立於樹側時人以為裴氏<lb/>
休祥上元中遵慶遂居宰輔云爾<hi>出廣異記</hi>
　　　　田仁會<lb/>
唐田仁㑹為郢州刺史自暴得雨人歌曰父母育我田<lb/>
使君精誠為人上天聞田中致雨山出雲但願常在不<lb/>
患貧<hi>出廣德神異錄</hi>
<pb n="KR3l0118_WYG_162-6a"/>
　　　　徐州軍士<lb/>
唐王智興在徐州法令甚嚴有防秋官健交代歸其妹<lb/>
壻於家中設饌以賀自於厨中磨刀將就坐割羊脚磨<lb/>
訖持之疾行妻兄自堂走入厨倉卒相值鋒正中妻兄<lb/>
心即死所由擒以吿智興訊問但稱過誤本無惡意智<lb/>
興不之信命斬之刀輒自刑者手中躍出徑沒於地三<lb/>
換皆然智興異之乃不殺<hi>出因話錄</hi>
　　　　唐宣宗<lb/>
<pb n="KR3l0118_WYG_162-6b"/>
唐大中初京師嘗淫雨涉月將害粢盛分命禱吿百無<lb/>
一應宣宗一日在内殿顧左右曰昔湯以六事自責以<lb/>
身代犧牲雖甚旱卒不為災我今萬姓主逺慙湯德而<lb/>
災若是兆人謂我何乃執鑪降階踐泥焚香仰視若自<lb/>
責者久之御服沾濕感動左右旋踵而急雨止翌日而<lb/>
凝隂開比秋而大有年<hi>出貞陵十七史</hi>
　　　　李彦佐<lb/>
李彦佐在滄景唐太和九年有詔詔浮陽兵北渡黄河<lb/>
<pb n="KR3l0118_WYG_162-7a"/>
時冬十二月至濟南郡使擊氷進舟氷觸舟舟覆詔失<lb/>
彦佐驚懼不寢食六日鬂髮白至貌侵膚削從事亦謬<lb/>
其儀形也乃令津吏不得詔盡死吏懼且請公一祝禱<lb/>
于河吏憑公誠明以死索之彦佐乃令具爵酒及祝𫝊<lb/>
語詰河其㫖明天子在上川瀆山嶽祝史咸秩予境之<lb/>
望祀未嘗匱爾河伯洎鱗介之長當衞天子詔何反溺<lb/>
之乎或不獲予將齋吿于天天將謫爾吏酹氷辭已忽<lb/>
有聲如震河氷中斷可三十丈吏知彦佐精誠已達乃<lb/>
<pb n="KR3l0118_WYG_162-7b"/>
沉鈎索而出封角如舊惟篆印微濕耳彦佐所至令嚴<lb/>
務簡推誠於物著聲於官如河水色渾駛流大木與纎<lb/>
芥頃刻千里矣安有舟覆六日一酹而堅氷陷一鈎而<lb/>
沉詔獲得非誠之至乎<hi>出闕史</hi>
　　　　胡生<lb/>
列子終於鄭今墓在郊藪謂賢者之跡而或禁其樵採<lb/>
焉里有胡生者家貧少為洗鏡鍍釘之業遇甘果名茶<lb/>
美醖輒祭于禦寇之壟似求聰慧而思學道厯稔忽夢<lb/>
<pb n="KR3l0118_WYG_162-8a"/>
一人刀劃其腹開以一卷之書置于心腑及覺而吟咏<lb/>
之意皆綺美之詞所得不由於師友也既成卷軸尚不<lb/>
棄於猥賤之業真隱者之風逺近號為胡釘鉸太守名<lb/>
流皆仰矚之而門多長者或有遺賂必見拒也或持茗<lb/>
酒而來則忻然接奉其文略説數篇喜圃田韓少府見<lb/>
訪云忽聞梅福來相訪笑著荷衣出草堂兒童不慣見<lb/>
車馬爭入蘆花深處藏又觀鄭州崔郎中諸妓繡樣云<lb/>
日暮堂前花蕊嬌爭拈小筆上牀描繡成安向春園裏<lb/>
<pb n="KR3l0118_WYG_162-8b"/>
引得黄鸚下柳條江際小兒垂釣云蓬頭稚子學垂綸<lb/>
側坐蒼苔草映身路人借問遥招手恐畏魚驚不譍人<lb/>
<hi>出雲溪友議</hi>
　　　　劉行者<lb/>
唐廬陵闤闠中有一劉行者以釘鉸為業性至孝母親<lb/>
患眼二十餘年行者懇苦救療一日忽有衲僧㩦淨水<lb/>
銅瓶子覓行者磨洗出百金為酬行者不受吿云家有<lb/>
母親患眼多年和尚莫能有藥療否僧云待磨洗瓶子<lb/>
<pb n="KR3l0118_WYG_162-9a"/>
了與醫磨洗畢便出門而行者隨問之僧云但歸去已<lb/>
與醫了言訖失僧所在行者奔還家見母親忽自牀墜<lb/>
地雙目豁開闔家驚喜方知向者僧是羅漢遂畫其形<lb/>
影供養至今存焉<hi>出報應錄</hi>
　　　　王法朗<lb/>
唐䕫州道士王法朗舌大而長呼文字不甚典切常以<lb/>
為恨因發願讀道德經夢老君與剪其舌覺而言詞輕<lb/>
利精誦五千言頗有徵驗<hi>出錄異記</hi>
<pb n="KR3l0118_WYG_162-9b"/>
　　　　郗法遵<lb/>
唐道士郗法遵居廬山簡寂觀道行精確獨力檢校已<lb/>
厯數年全無徒弟忽夢𤣥中法師謂之曰汝無人力甚<lb/>
見勤勞今有二童子所恨年小耳既覺話於衆出山過<lb/>
民王家有孩子年纔一晬見法遵抱其足不肯捨遵去<lb/>
晝夜啼號不息遵復至則欣然後數年父母即捨為童<lb/>
子又一小兒姓劉眼有五色光父母疑其怪異因炙眼<lb/>
尾其光遂絶已四五歳亦捨在觀中相次入道果符𤣥<lb/>
<pb n="KR3l0118_WYG_162-10a"/>
中夢授之語矣<hi>出錄異記</hi>
　　　　王暉<lb/>
西蜀將王暉嘗任集州刺史集州城中無水泉民皆汲<lb/>
於野外值岐兵急攻州城且絶其水路城内焦渴旬日<lb/>
之間頗有死者王公乃中夜有所祈請哀吿神祗及寐<lb/>
夢一老父吿曰州獄之下當有美泉言訖而去王亦驚<lb/>
寤遲明且命畚鍤於所指之處掘數丈乃有泉流居人<lb/>
飲之蒙活甚衆岐兵比知城中無水意將坐俟其斃王<lb/>
<pb n="KR3l0118_WYG_162-10b"/>
公命汲泉水數十甖於城上揚而示之其寇乃去是日<lb/>
神泉亦竭豈王公精誠之所感耶疎勒拜井之事固不<lb/>
虚耳王後致仕家於雍州嘗言之故記耳<hi>出玉堂閒話</hi>
　　　　李夢旗<lb/>
偽蜀拔山軍卒李夢旗經敵擒歸岐陽老母悲泣因瞽<lb/>
雙目夢旗在岐陽䖍祈切至願見慈母三載方還夢旗<lb/>
刺股血㸃母眼即時如故乃知孝道感通其昭然耳<hi>出儆</hi>
<hi>誡錄</hi>
<pb n="KR3l0118_WYG_162-11a"/>
　　　　孟熙<lb/>
蜀孟熙販果實養父母承顔順㫖温凊定省出吿反面<lb/>
不憚苦辛父常云我雖貧養得一曾參及父亡絶漿哀<lb/>
號幾至滅性布苫于地寢處其上三年不食鹽酪逺近<lb/>
嘆服因見鼠掘地得黄金數千兩自此巨富焉<hi>出儆誠錄</hi>
　<lb/>
　<lb/>
　<lb/>
<pb n="KR3l0118_WYG_162-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷四十九</head> <lb/>
    <p>
<pb n="KR3l0118_WYG_049-1a"/>
欽定四庫全書<lb/>
　太平廣記卷四十九<lb/>
　　神仙四十九<lb/>
　　　潘尊師　　　李賀　　　　張及甫<lb/>
　　　鄭冊　　　　陳惠虛　　　温京兆<lb/>
　　　　潘尊師<lb/>
嵩山道士潘尊師名法正葢髙道者也唐開元中謂弟<lb/>
子司馬鍊師曰陶𢎞景為嵩山伯於今百年矣頃自上<lb/>
<pb n="KR3l0118_WYG_049-1b"/>
帝求替帝令舉所知以代𢎞景舉余文籍已定吾行不<lb/>
得久住人間矣不數日乃屍解而去其後登封縣嵩陽<lb/>
觀西有龍湫居人張辿者以隂器於湫上洗濯俄為人<lb/>
所攝行可數里至一甲第門前悉是羣龍入門十餘步<lb/>
有大㕔事見法正當㕔而坐手持朱筆理書問辿曰汝<lb/>
是觀側人亦識我否曰識是潘尊師法正問辿何以汚<lb/>
羣龍室辿載拜謝罪又問汝識司馬道士否辿曰識之<lb/>
法正云今放汝還遂持几上白羽扇謂辿曰為我寄司<lb/>
<pb n="KR3l0118_WYG_049-2a"/>
馬道士何不來而戀世間樂耶使人送辿出水上辿見<lb/>
其屍臥在岸上心惡之奄然如夢遂活司馬道士見羽<lb/>
扇悲涕曰此吾師平素所執亡時以置棺中今君持來<lb/>
明吾師見在不虛也乃深入山數年而卒<hi>出廣異記</hi>
　　　　李賀<lb/>
隴西李賀字長吉唐鄭王之孫稚而能文尤善樂府詞<lb/>
句意新語麗當時工於詞者莫敢與賀齒由是名聞天<lb/>
下以父名晉肅子故不得舉進士卒於太常官年二十<lb/>
<pb n="KR3l0118_WYG_049-2b"/>
四其先夫人鄭氏念其子深及賀卒夫人哀不自解一<lb/>
夕夢賀來如平生時白夫人曰某幸得為夫人子而夫<lb/>
人念某且深故從小奉親命能詩書為文章所以然者<lb/>
非止求一位而自餙也且欲大門族上報夫人恩豈期<lb/>
一日死不得奉晨夕之養得非天哉然某雖死非死也<lb/>
乃上帝命夫人訊其事賀曰上帝神仙之居也近者遷<lb/>
都于月圃搆新宫命曰白瑤以某榮於詞故召某與文<lb/>
士數輩共為新宫記帝又作凝虛殿使某輩纂樂章今<lb/>
<pb n="KR3l0118_WYG_049-3a"/>
為神仙中人甚樂願夫人無以為念既而吿去夫人寤<lb/>
甚異其夢自是哀少解<hi>出宣室志</hi>
　　　　張及甫<lb/>
唐元和中青州屬縣有張及甫陳幼霞同居為學一夜<lb/>
俱夢至一處見道士數人令及甫等書碑題云蒼龍溪<lb/>
主歐陽某撰太皇真訣字作篆文稍異於常及甫等記<lb/>
得四句云云昔乘魚車今履瑞雲躅空仰途綺錯輪囷<lb/>
後題云五雲書閣吏陳幼霞張及甫至曉二人共言悉<lb/>
<pb n="KR3l0118_WYG_049-3b"/>
同<hi>出逸史</hi>
　　　　鄭冊<lb/>
温州刺史鄭冊好黄老之術常密為之因疾自見女仙<lb/>
三百餘人云迎公乃命設饌焚香禮拜又邀兄冉同於<lb/>
空中禮拜少頃命燭五炬引兄冉與左右人皆無所見<lb/>
明日天明又陽官來催曰員外禄運見終今請速登駕<lb/>
又命酒果祭之云員外受職六月朔視事至午時當奉<lb/>
迎先是公與天台道士金柔為方外之友至其日食時<lb/>
<pb n="KR3l0118_WYG_049-4a"/>
造省公公説前事即與柔共入浄堂中禮拜又云受牒<lb/>
身一道公空中引手接之又自開封以右手㸃筆空押<lb/>
之自書六字謂使者曰以有前約的不逾時便言時至<lb/>
揖金柔向按不令閉郤四門又催家人阿鹿下飯先令<lb/>
作蒸餅猶熱唯六七碟脯及酒而已遣兄冉出外家人<lb/>
排床七隻云六押衙來迎矣公命坐如再三辭讓之狀<lb/>
公跪拜再三便低頭不起家人走報兄冉及室人少時<lb/>
而逝形體柔軟顔色不改按真誥云其有隂徳及好道<lb/>
<pb n="KR3l0118_WYG_049-4b"/>
信仙者此例品格蓋多覩鄭公潛化之跡虛無之位其<lb/>
昭昭乎<hi>出原化記</hi>
　　　　陳惠虛<lb/>
陳惠虛者江東人也為僧居天台國清寺曾與同侣遊<lb/>
山戲過石橋水峻苔滑懸流萬仞下不見底衆皆股慄<lb/>
不行惠虛獨超然而過徑上石壁至夕不廻羣侣皆舍<lb/>
去惠虛至石壁外微有小徑稍稍平闊遂及宫闕花卉<lb/>
萬叢不可目識臺閣連雲十里許見其門題額曰㑹真<lb/>
<pb n="KR3l0118_WYG_049-5a"/>
府左門額曰金庭宫右額曰桐栢三門相向鼎峙皆有<lb/>
金樓玉窻髙百丈入其右内之西又一髙樓黄門題曰<lb/>
右弼宫周顧數千間屈曲相通瑤階玉陛流渠激水處<lb/>
處華麗殆欲忘歸而了無人跡又入一院見青童五六<lb/>
人相顧笑語而去再三問之應曰汝問張老須臾廻顧<lb/>
見一叟挾杖持花而來訝曰汝凡俗人何忽至此惠虚<lb/>
曰常聞過石橋即有羅漢寺人世時聞鐘聲故來尋訪<lb/>
千僧幸㑹得至此境不知羅漢何在張老曰此真仙之<lb/>
<pb n="KR3l0118_WYG_049-5b"/>
福庭天帝之下府號曰金庭不死之鄉養真之靈境週<lb/>
廻百六十里神仙右弼桐栢上真王君主之列仙三千<lb/>
人仙王力士天童玉女各萬人為小都㑹之所太上一<lb/>
年三降此宫校定天下學道之人功行品第神仙所都<lb/>
非羅漢之所也王君者周靈王之子瑤丘先生之弟子<lb/>
位為上真矣惠虛曰神仙可學之否張老曰積功累徳<lb/>
肉身昇天在於立志堅久耳汝得見此福庭亦是有可<lb/>
學之望也又問曰學仙以何門而入張老曰内以保神<lb/>
<pb n="KR3l0118_WYG_049-6a"/>
鍊氣外以服餌丹華變化為仙神丹之力也汝不可久<lb/>
住上真適遊東海騎衛若還恐有咨責因引之使出門<lb/>
行十餘步已在國清矣惠虚自此慕道好丹石雖衣敝<lb/>
履穿不以為陋聞有鑪火方術之士不逺而詣之丹石<lb/>
所費固亦多矣晩居終南山捧日寺年漸衰老其心愈<lb/>
切寢疾月餘羸憊且甚一旦暴雨後有老叟負藥囊入<lb/>
寺大呼曰賣大還丹繞廊數廻衆僧皆笑之乃指病僧<lb/>
惠虚之門謂老叟曰此叟頗好還丹售之可也老叟欣<lb/>
<pb n="KR3l0118_WYG_049-6b"/>
然詣之惠虛曰還丹知是靈藥一劑幾錢叟曰隨力可<lb/>
致耳惠虚曰老病沉困床枕餘月昨僧次到自行不得<lb/>
托隣僧代齋得䞋錢少許可致藥否叟取其錢而留藥<lb/>
數丸教其所服之法惠虛便吞之老叟乃去衆僧相率<lb/>
來問言已買得還丹吞服之矣頃間久疾都愈遙止衆<lb/>
僧曰勿前覺有臭吾疾愈矣但要新衣一兩事耳跳身<lb/>
起床勢若飛躍衆驚歎之有新衣與之者取而着焉忽<lb/>
飛殿上從容久之揮手相别冉冉昇天而去時大中十<lb/>
<pb n="KR3l0118_WYG_049-7a"/>
二年戊寅嵗是年歸桐栢觀與道流話得道之由云今<lb/>
在桐栢宫中賣藥老叟將是張老耳言訖𨼆去<hi>出仙傳拾遺</hi>
　　　　温京兆<lb/>
温璋唐咸通壬辰尹正天府性黷貨敢殺人亦畏其嚴<lb/>
殘不犯由是治有能名舊制京兆尹之出静通衢閉里<lb/>
門有突其前道者立杖殺之是秋温公出自天街將南<lb/>
抵五門呵喝風生有黄冠老而且傴敝衣曵杖將横絶<lb/>
其間騶人呵不能止温公命捽來笞背二十振袖而去<lb/>
<pb n="KR3l0118_WYG_049-7b"/>
若無苦者温異之呼老街吏令潛而覘之有何言復命<lb/>
黄冠扣之既而跡之迨暮過蘭陵里南入小巷中有衡<lb/>
門止處也吏隨入關有黄冠數人出謁甚謹且曰真君<lb/>
何遲也答曰為凶人所辱可具湯水黄冠前引雙鬟青<lb/>
童從而入吏亦隨之過數門堂宇華麗修竹夾道擬王<lb/>
公之甲第未及庭真君顧曰何得有俗物氣黄冠争出<lb/>
索之吏無所𨼆乃為所録見真君吏叩頭拜伏具述温<lb/>
意真君盛怒曰酷吏不知禍將覆族死且將至猶敢肆<lb/>
<pb n="KR3l0118_WYG_049-8a"/>
毒於人罪在無赦叱街吏令去吏拜謝了趨出遂走詣<lb/>
府請見温時則深夜矣温聞吏至驚起於便室召之吏<lb/>
悉陳所見温大嗟惋明日將暮召吏引之街皷既絶温<lb/>
微服與吏同詣黄冠所居至明吏欵扉應門者問誰曰<lb/>
京兆温尚書來謁真君既闢重閨吏先入拜仍白曰京<lb/>
兆尹温璋温趨入拜真君踞坐堂上戴遠遊冠衣九霞<lb/>
之衣色貌甚峻温伏而叙曰某任㹅浩穰權唯震肅若<lb/>
稍畏懦則損威聲昨日不謂凌迫大仙自貽罪戾故來<lb/>
<pb n="KR3l0118_WYG_049-8b"/>
首服幸賜矜哀真君責曰君忍殺立名專利不厭禍將<lb/>
行及猶逞兇威温拜首求哀者數四而真君終蓄怒不<lb/>
許少頃有黄冠自東序來拱立於真君側乃跪啓曰尹<lb/>
雖得罪亦天子亞卿况真君洞其職所統宜少降禮言<lb/>
訖真君令黄冠揖温昇堂别設小榻令坐命酒數行而<lb/>
真君怒色不解黄冠復啟曰尹之忤犯宏宥誠難然則<lb/>
真君變服塵遊俗士焉識白龍魚服見困豫且審思之<lb/>
真君悄然良久曰恕爾家族此間亦非淹久之所温遂<lb/>
<pb n="KR3l0118_WYG_049-9a"/>
起於庭中拜謝而去與街吏疾行至府動曉鐘矣雖語<lb/>
親近亦秘不令言明年同昌主薨懿皇傷念不已忿藥<lb/>
石之不徵也醫韓宗紹等四家詔府窮竟將誅之而温<lb/>
鬻獄緩刑納宗紹等金帶及餘貨凡數千萬事覺飲酖<lb/>
而死<hi>出三水小牘</hi>
　<lb/>
　<lb/>
　<lb/>
<pb n="KR3l0118_WYG_049-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記巻四百四十一</head>
    <p>
<pb n="KR3l0118_WYG_441-1a"/>
欽定四庫全書<lb/>
　太平廣記巻四百四十一　宋　李昉等　編<lb/>
　　畜獸八<lb/>
　　獅子<lb/>
　　　魏武帝　　　後魏莊帝　雜說<lb/>
　　犀<lb/>
　　　通天犀　　　雜説<lb/>
　　象<lb/>
<pb n="KR3l0118_WYG_441-1b"/>
　　　白象　　　　閬州莫徭　　華容莊象<lb/>
　　　安南獵者　　淮南獵者　　蔣武<lb/>
　　　雜說<lb/>
　　雜獸<lb/>
　　　蕭至忠<lb/>
　　　獅子<lb/>
　　　　魏武帝<lb/>
魏武帝伐冒頓經白狼山逢獅子使人格之殺傷甚衆<lb/>
<pb n="KR3l0118_WYG_441-2a"/>
王乃自率常從健兒數百人擊之獅子哮吼奮迅左右<lb/>
咸驚汗忽見一物從林中出如狸超上王車軛上獅子<lb/>
將至此獸便跳於獅子頭上獅子即伏不敢起於是遂<lb/>
殺之得獅子一子此獸還未至洛陽三十里路中雞狗<lb/>
皆伏無鳴吠者<hi>出愽物志</hi>
　　　　後魏莊帝<lb/>
後魏波斯國獻獅子永安末始達京師莊帝謂侍中李<lb/>
彧曰朕聞虎見獅子必伏可覓試之於是詔近山郡縣<lb/>
<pb n="KR3l0118_WYG_441-2b"/>
捕虎以進鞏縣山陽並送二虎一豹見獅子悉皆瞑目<lb/>
不敢仰視園中素有一盲熊性甚馴善帝令取試之虞<lb/>
人牽盲熊至聞獅子氣驚怖跳踉曵鎻而走帝大笑<hi>出伽</hi>
<hi>藍記</hi>
　　　　雜說<lb/>
釋氏書言獅子筋為絃鼔之衆絃皆絶西域有黑獅子<lb/>
棒獅子集賢校理張希復言舊有獅子尾拂夏月蠅蚋<lb/>
不敢集其上舊説蘇合香獅子糞也<hi>出酉陽雜俎</hi>
<pb n="KR3l0118_WYG_441-3a"/>
　　　犀<lb/>
　　　　通天犀<lb/>
通天犀角有一白理如綖者以盛米置羣雞中雞欲往<lb/>
啄米至輙驚却故南人名為駭雞也得真角一尺刻以<lb/>
為魚而銜以入水水常為開方三尺可得息氣水中以<lb/>
其角為叉𨗳者將煮毒藥為湯以此叉𨗳攪之皆生白<lb/>
末無復毒矣<hi>出抱朴子</hi>
　　　　雜説<lb/>
<pb n="KR3l0118_WYG_441-3b"/>
犀之通天者必惡影常飲濁水當其溺時人趕不復移<lb/>
足角之理形似百物或理不通者是其病然其理有倒<lb/>
揷正揷腰鼓倒揷者一半已下通正揷者一半已上通腰<lb/>
鼔者中斷不通故波斯謂牙為白暗犀為黑暗段成式<lb/>
門下醫人吳士臯常職於南海郡見舶主說本國取犀<lb/>
先於山路多植木如狙杙云犀前脚直常倚木而息木<lb/>
爛折則不能起犀角一名奴角有鶴處必有犀也犀三<lb/>
毛一孔劉孝標言犀墮角埋之人以假角易之<hi>出酉陽雜俎</hi>
<pb n="KR3l0118_WYG_441-4a"/>
　　　象<lb/>
　　　　白象<lb/>
後魏洛水橋南道東有白象坊白象者永平二年乾陁<lb/>
羅國所獻背設五采屏風七寳坐床容數十人眞是異<lb/>
物常養于乘黄象常曾壞屋毀牆走出于外逢𣗳即㧞<lb/>
遇墻亦倒百姓驚怖奔走交馳太后遂徙象於此坊<hi>出伽</hi>
<hi>藍記</hi>
　　　　閬州莫徭<lb/>
<pb n="KR3l0118_WYG_441-4b"/>
閬州莫徭以樵採為事常於江邊刈蘆有大象奄至捲<lb/>
之上背行百餘里深入澤中澤中有老象卧而喘息痛<lb/>
聲甚苦至其所下於地老象舉足足中有竹丁莫徭曉<lb/>
其意以腰繩係竹丁為拔出濃血五六升許小象復鼻<lb/>
捲青艾欲令塞瘡莫徭摘艾熟按以次塞之盡艾方滿<lb/>
久之病象能起東西行立已而復卧回顧小象以鼻指<lb/>
山呦呦有聲小象乃去須臾得一牙至病象見牙大吼<lb/>
意若嫌之小象持牙去頃之又將大牙莫徭呼象為將<lb/>
<pb n="KR3l0118_WYG_441-5a"/>
軍言未食患飢象徃折山栗數枝食之乃飽然後送人及<lb/>
牙還行五十里忽爾却轉人初不了其意乃還取其遺<lb/>
刀人得刀畢送至本處以頭抵人左右揺耳久之乃去<lb/>
其牙酷大載至洪州有商胡求買累自加直至四十萬<lb/>
尋至他人肆胡遽以葦席覆牙他胡問是何寳而輙見<lb/>
避主人除席云止一大牙耳他胡見牙色動私白主人<lb/>
許酬百萬又以一萬為主人紹介佯各罷去頃間荷錢<lb/>
而至本胡復爭之云本買牙者我也長者參市違公法<lb/>
<pb n="KR3l0118_WYG_441-5b"/>
主人若求千百之貫我豈無耶往復交爭遂相毆擊所<lb/>
由白縣縣以白府府詰其由胡初不肯以牙為寳府君<lb/>
曰此牙㑹獻天子汝輩不言亦終無益固靳胡方白云<lb/>
牙中有二龍相躩而立可絶為簡本國重此者以為貨<lb/>
當值數十萬萬得之為大商賈矣洪州乃以牙及牙主<lb/>
二胡並進之天后命剖牙果得龍簡謂牙主曰汝貎貧<lb/>
賤不可多受錢物賜敕閬州每年給五十千盡而復取<lb/>
以終其身<hi>出廣異記</hi>
<pb n="KR3l0118_WYG_441-6a"/>
　　　　華容莊象<lb/>
上元中華容縣有象入莊家中庭卧其足下有槎人為<lb/>
出之象乃伏令人騎入深山以鼻掊土得象牙數十以<lb/>
報之<hi>出朝野僉載</hi>
　　　　安南獵者<lb/>
安南人以射獵為業每藥附箭鏃射鳥獸中者必斃開<lb/>
元中其人曾入深山假寐𣗳下忽有物觸之驚起見是<lb/>
白象大倍他象南人呼之為將軍祝之而拜象以鼻捲<lb/>
<pb n="KR3l0118_WYG_441-6b"/>
人上背復取其弓矢藥筒等以授之因爾遂騁行百餘<lb/>
里入邃谷至平石逈望十里許兩崖悉是大𣗳圍如巨<lb/>
屋森然隱天象至平石戰懼且行且望經六七里往倚<lb/>
大𣗳以鼻仰拂人人悟其意乃擕弓箭縁𣗳上象於𣗳<lb/>
下望之可上二十餘丈欲止象鼻直指意如𨗳令復上<lb/>
人知其意逕上六十丈象視畢走去其人夜宿𣗳上至<lb/>
明見平石上有二目光久之見巨獸髙十餘丈毛色正<lb/>
黑須臾清朗昨所見大象領凡象百餘頭循山而來伏<lb/>
<pb n="KR3l0118_WYG_441-7a"/>
於其前巨獸躩食二象食畢各引去人乃思象意欲令<lb/>
其射因傅藥矢端極力射之累中二矢獸視矢吼奮聲<lb/>
震林木人亦大呼引獸獸來尋人人附𣗳㑹其開口又<lb/>
當口中射之獸吼而自擲久之方死俄見大象從平石<lb/>
入一歩一望至獸所審其已死以頭觸之仰天大吼頃<lb/>
間羣象五六百輩雲萃吼呌聲徹數十里大象來至𣗳<lb/>
所屈膝再拜以鼻招人人乃下𣗳上其背象載人前行<lb/>
羣象從之尋至一所植木如隴大象以鼻揭楂羣象皆<lb/>
<pb n="KR3l0118_WYG_441-7b"/>
揭日旰而盡中有象牙數萬枚象載人行數十歩内必<lb/>
披一枝蓋示其路訖尋至昨寐之處下人於地再拜而<lb/>
去其人歸白都䕶都䕶發使隨之得牙數萬嶺表牙為<lb/>
之賤使人至平石所巨獸但餘骨存都䕶取一節骨十<lb/>
人舁致之骨有孔通人來去<hi>出廣異記</hi>
　　　　淮南獵者<lb/>
張景伯之為和州淮南多象州有獵者常逐獸山中忽<lb/>
有羣象來圍獵者令不得去有大象至獵夫前鼻絞獵<lb/>
<pb n="KR3l0118_WYG_441-8a"/>
夫置之於背獵夫刀仗墜者象皆為取送還之於是䭾<lb/>
獵夫徑入深山羣象送於山口而返入山五十里經大<lb/>
盤石石際無他物盡象之皮革餘血肉存焉獵夫念曰<lb/>
得無於此㗖我乎象負之且過去石五十步有大松𣗳<lb/>
象以背依𣗳獵夫因得登木焉弓墜於地象又鼻取仰<lb/>
送之獵夫深怪其故象既送獵夫訖因馳去俄而有一<lb/>
青獸自松𣗳南細草中出毳毛髬髵爪牙可畏其大如<lb/>
屋電目雷音來止磐石若有所待有頃一次象自北而<lb/>
<pb n="KR3l0118_WYG_441-8b"/>
來遥見猛獸俯伏膝行既至磐石恐懼戰慄獸見之喜<lb/>
以手取之投於空中投已接取猶未食噉獵夫望之歎<lb/>
曰畜獸之愚猶請救於人向來將余於山欲予斃此獸<lb/>
也予善其意曷可不救於是引滿縱毒箭射之洞其左<lb/>
腋獸既中箭來趨獵夫又迎射貫心獸踣焉宛轉而死<lb/>
小象乃馳還俄而諸象二百餘頭來至𣗳下皆長跪展<lb/>
轉獵夫下前所負象又以背承之負之出山諸象圍繞<lb/>
喧號將獵夫至一處諸象以鼻破阜而出所藏之牙焉<lb/>
<pb n="KR3l0118_WYG_441-9a"/>
凡三百餘莖以示獵夫又負之至所遇處象又皆跪謝<lb/>
恩而去獵夫乃取其牙貨得錢數萬<hi>出紀聞</hi>
　　　　蔣武<lb/>
寳歴中有蔣武者循州河源人也魁梧偉壯膽氣豪勇<lb/>
獨處山巖惟求獵射而已善於蹶張每賫弓挾矢遇熊<lb/>
羆虎豹靡不應弦而斃剖視其鏃皆一一貫心焉忽有<lb/>
物叩門甚急速武隔扉而窺之見一猩猩跨白象武知<lb/>
猩猩能言而詰曰與象叩吾門何也猩猩曰象有難知<lb/>
<pb n="KR3l0118_WYG_441-9b"/>
我能言故負吾而相投耳武曰汝有何苦請話其由猩<lb/>
猩曰此山南二百餘里有嵌空之大巖穴中有巴蛇長<lb/>
數百尺電光而閃其目劎刃而利其牙象之經過咸被<lb/>
吞噬遭者數百無計避匿今知山客善射願持毒矢而<lb/>
射之除得此患衆各思報恩矣其象乃跪地灑涕如雨<lb/>
猩猩曰山客若許行便請挾矢而登武感其言以毒淬<lb/>
矢而登果見雙目在其巖下光射數百步猩猩曰此是<lb/>
蛇目也武怒蹶張端矢一發而中其目象乃負而奔避<lb/>
<pb n="KR3l0118_WYG_441-10a"/>
俄若穴中雷吼蛇躍出蜿蜒或挾或踴數里之内林木<lb/>
草芥如焚至暝蛇殞乃窺穴側象骨與牙其積如山於<lb/>
是有十象以長鼻各捲其紅牙一枝跪獻於武武受之<lb/>
猩猩亦辭而去遂以前象負其牙而歸武乃大有資産<lb/>
<hi>出傳奇</hi>
　　　　雜說<lb/>
安南有象能黙識人之是非曲直其往來山中遇人相<lb/>
爭有理者即過負心者以鼻捲之擲空中數丈以牙接<lb/>
<pb n="KR3l0118_WYG_441-10b"/>
之應時碎矣莫敢競者<hi>出朝野僉載</hi>
龍象六十嵗骨方足今荆地象色黑兩牙江猪也咸亨<lb/>
二年周澄國遣使上表言訶伽國有白象口垂四牙身<lb/>
運五足象之所在其土必豐以水洗牙飲之愈疾請發<lb/>
兵迎取象膽隨四時在四腿春在前左夏在前右如無<lb/>
定體也鼻端有爪可拾針肉有十二般惟鼻是其本肉<lb/>
陶貞白言夏月合藥宜置牙於藥旁南人言象尤惡犬<lb/>
聲獵者裹糧登髙𣗳搆熊巢伺之有羣象過則為犬聲<lb/>
<pb n="KR3l0118_WYG_441-11a"/>
悉舉鼻吼呌循守不復去或經五六日困倒則下?刺<lb/>
殺之耳穴薄如鼓皮一刺而斃胷前小横骨灰之酒服<lb/>
令人能浮水出没食其肉令人體重古訓言象孕五歲<lb/>
始生<hi>出酉陽雜俎</hi>
環王國野象成羣一牡管牝三十餘牝者牙纔二尺迭<lb/>
供牡者水草卧則環守牝象死共穵地埋之號吼移時<lb/>
方散又國人養馴者可令代樵<hi>出酉陽雜俎</hi>
廣之屬郡潮循州多野象牙小而紅最堪作笏潮循人<lb/>
<pb n="KR3l0118_WYG_441-11b"/>
或捕得象争食其鼻云肥脆偏堪作炙或云象肉有十<lb/>
二種象膽不附肝隨月轉在諸肉楚越之間象皆青黑<lb/>
唯西方佛林大食國即多白象劉恂有親表曽奉使雲<lb/>
南彼中豪族各家養象負重致逺如中夏之畜牛馬也<lb/>
蠻王宴漢使於百花樓樓前入舞象曲動樂作優倡引<lb/>
入象以金羈絡首錦繡垂身隨拍騰蹋動頭揺尾皆合<lb/>
節奏即天寳中舞馬之類也唐乾符四年占城國進馴<lb/>
象三頭當殿引對亦能拜舞後放還本國<hi>出嶺表録異</hi>
<pb n="KR3l0118_WYG_441-12a"/>
　　　雜獸<lb/>
　　　　蕭至忠<lb/>
唐中書令蕭至忠景雲元年為晉州刺史將以臘日畋<lb/>
遊大事至羅先一日有薪者樵於霍山暴瘧不能歸因<lb/>
止巖穴之中呻吟不寐夜將艾似聞悉窣有人聲初以<lb/>
為盜賊將至則匍匐伏於林木中時山月甚明有一人<lb/>
身長丈餘鼻有三角體被豹鞟目閃閃如電向谷長嘯<lb/>
俄有虎兕鹿豕狐兔雉雁駢匝百許步長人即宣言曰<lb/>
<pb n="KR3l0118_WYG_441-12b"/>
余𤣥冥使者奉北帝之命明日臘日蕭使君當順時畋<lb/>
獵爾等若干合箭死若干合鎗死若干合網死若干合<lb/>
棒死若干合狗死若干合鷹死言訖羣獸皆俯伏戰懼<lb/>
若請命者老虎洎老麋皆屈膝向長人言曰以某等之<lb/>
命即實以分然蕭公仁者非意欲害物以行時令耳若<lb/>
有少故則止使者豈無術救某等乎使者曰非余欲殺<lb/>
汝輩但今自以帝命宣示汝等刑名即余使乎之事畢<lb/>
矣自此任爾自為計然余聞東谷嚴四兄善謀爾等可<lb/>
<pb n="KR3l0118_WYG_441-13a"/>
就彼祈求羣獸皆輪轉歡呌使者即東行羣獸畢從時<lb/>
薪者疾亦少閒隨往覘之既至東谷有茅堂數間黄冠<lb/>
一人架懸虎皮身正熟寢驚起見使者曰濶别既久每<lb/>
多思望今日至此得非配羣生臘日刑名乎使者曰正<lb/>
如髙明所問然彼皆求救於四兄四兄當為謀之老虎<lb/>
老麋即屈膝哀請黄冠曰蕭使君每役人必恤其飢寒<lb/>
若祈滕六降雪巽二起風即不復遊獵矣余昨得滕六<lb/>
書知已喪偶又聞索泉家第五娘子為歌姬以妬忌黜<lb/>
<pb n="KR3l0118_WYG_441-13b"/>
矣若汝求得美人納之則雪立降矣又巽二好飲汝若<lb/>
求得醇醪賂之則風立至矣有二狐自稱多媚能取之<lb/>
河東縣尉崔知之第三妹美淑嬌艶絳州盧司户善釀<lb/>
醪妻産必有美酒言訖而去諸獸皆有歡聲黄冠乃謂<lb/>
使者曰憶含質在仙都豈意千年為獸身悒悒不得志<lb/>
聊有述懷一章乃吟曰昔為仙子今為虎流落隂涯足<lb/>
風雨更將班毳破余身千載空山萬般苦然含質譴謫<lb/>
已滿唯有十一日即歸紫府矣久居於此將别不無恨<lb/>
<pb n="KR3l0118_WYG_441-14a"/>
恨因題數行於壁使後人知僕曽居於此矣乃書北壁<lb/>
曰下𤣥八千億甲子丹飛先生嚴含質謫下中天被班<lb/>
革六十甲子血食澗飲厠猿狖下濁界景雲元紀昇太<lb/>
一時薪者素曉書誦因密記得之少頃老狐負美人至<lb/>
纔及笄嵗紅袂拭目殘粧妖媚又有一狐負美酒二瓶<lb/>
香氣酷烈嚴四兄即以美女及美酒瓶各納一囊中以<lb/>
朱書一符取水噀之二囊即飛去薪者懼且為所見即<lb/>
尋路却回未明風雪暴至竟日乃罷而蕭使君不復獵<lb/>
<pb n="KR3l0118_WYG_441-14b"/>
矣<hi>出𤣥怪録</hi>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百四十一<lb/>
</p>
<p>
</p>
  </div>
</body>
</text>
</TEI>
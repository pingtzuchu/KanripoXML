<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百五十五</head>
    <p>
<pb n="KR3l0118_WYG_355-1a"/>
欽定四庫全書<lb/>
　太平廣記卷三百五十五　宋　李昉等　編<lb/>
　　鬼四十<lb/>
　　　楊副使　　　僧楚珉　　　陳守規<lb/>
　　　廣陵賈人　　浦城人　　　劉道士<lb/>
　　　清源郡將　　王誗妻　　　林昌業<lb/>
　　　潘襲　　　　胡澄　　　　王攀<lb/>
　　　鄭守澄　　　劉隲<lb/>
<pb n="KR3l0118_WYG_355-1b"/>
　　　　楊副使<lb/>
壬午嵗廣陵𤓰州市中有人市果實甚急或問所用云<lb/>
吾長官明日上事有問長官為誰云楊副使也又問官<lb/>
署何在云金山之東遂去不可復問時浙西有副使被<lb/>
召之揚都明日船至金山無故而沒<hi>出稽神錄</hi>
　　　　僧楚珉<lb/>
廣陵法雲寺僧楚珉常與中山賈人章某者親熟章死<lb/>
楚珉為設齋誦經數月忽遇章於市中楚未食章即延<lb/>
<pb n="KR3l0118_WYG_355-2a"/>
入食店為置胡餅既食楚問君已死那得在此章曰然<lb/>
吾以小罪而未得解免今配為揚州掠剰鬼復問何謂<lb/>
掠剰曰凡吏人賈販利息皆有常數過數得之即為餘<lb/>
剰吾得掠而有之今人間如吾輩甚多因指路人男女<lb/>
曰某人某人皆是也頃之有一僧過于前又曰此僧亦<lb/>
是也因召至與語良久僧亦不見楚也頃之相與南行<lb/>
遇一婦人賣花章曰此婦人亦鬼所賣花亦鬼用之人<lb/>
間無所見也章則出數錢買之以贈楚曰凡見此花而<lb/>
<pb n="KR3l0118_WYG_355-2b"/>
笑者皆鬼也即告辭而去其花紅芳可愛而甚重楚亦<lb/>
昏然而歸路人見花頗有笑者至寺北門自念吾與鬼<lb/>
同遊復持鬼花亦不可即擲花溝中濺水有聲既歸同<lb/>
院人覺其色甚異以為中惡兢持湯藥以救之良久乃<lb/>
復具言其故因相與覆視其花乃一死人手也楚亦無<lb/>
恙<hi>出稽神錄</hi>
　　　　陳守規<lb/>
軍將陳守規者常坐法流信州寓止公館館素凶守規<lb/>
<pb n="KR3l0118_WYG_355-3a"/>
始至即鬼物晝見奇形怪狀變化倐忽守規素剛猛親<lb/>
持弓矢刀杖與之鬬久之乃空中語曰吾鬼神不欲與<lb/>
人雜居君既堅正願以兄事可乎守規許之自是常與<lb/>
交言有吉凶輒先報或求飲食與之輒得錢物既久頗<lb/>
為厭倦因求方士手書章疏奏之上帝翌日鬼乃大罵<lb/>
曰吾與君為兄弟奈何上章訴我大丈夫結交當如是<lb/>
耶守規曰安得有此事即於空中擲下章疏紙筆宛然<lb/>
又曰君圖我居處謂我無所止也吾今往蜀川亦不下<lb/>
<pb n="KR3l0118_WYG_355-3b"/>
於此矣由是遂絶<hi>出稽神錄</hi>
　　　　廣陵賈人<lb/>
廣陵有賈人以栢木造牀凡什器百餘事製作甚精其<lb/>
費已二十萬載之建康賣以求利晚至𤓰步微有風𧺫<lb/>
因泊山下頃之有巨舟其中空惟篙工三人乗之亦泊<lb/>
於其側賈人疑之相與議此必羣盜也將伺夜而劫我<lb/>
前浦既逺風乂益急逃避無所夜即相與登岸深林中<lb/>
以避之俄而風雨雷電䝉覆舟所岸上則星月了然食<lb/>
<pb n="KR3l0118_WYG_355-4a"/>
頃雨止雲散見巨舟稍稍前去乃敢歸舟中所載柏木<lb/>
什器都不復見餘物皆在巨舟猶在東岸有人呼曰爾<lb/>
無恨當還爾價賈人所載既失復歸廣陵至家已有人<lb/>
送錢三十萬置之而去問其日即泊𤓰步之明日也<hi>出稽</hi>
<hi>神錄</hi>
　　　　浦城人<lb/>
浦城人少死于路家有金一斤其妻匿之不聞於其姑<lb/>
逾年忽夜扣門號哭而歸其母驚駭相與哀慟曰汝真<lb/>
<pb n="KR3l0118_WYG_355-4b"/>
死耶曰兒實已死有不平事是以暫歸因坐母膝言語<lb/>
如平生但手足冷如氷耳因起握刀責其妻曰我此有<lb/>
金爾何不供老母而自藏耶即欲殺之其母曰汝已死<lb/>
矣儻殺是人必謂吾所殺也於是哭辭母而去復自提<lb/>
刀送其妻還父家迨曉及門數十歩忽然不見<hi>出稽神錄</hi>
　　　　劉道士<lb/>
廬山道士劉某將遊南嶽路出宜春宿一村家其家至<lb/>
貧復喪其子未有以歛既夕忽有一男子行哭而來但<lb/>
<pb n="KR3l0118_WYG_355-5a"/>
撫膺而呼曰可惜可惜劉出視之見面白如雪作兩髽<lb/>
結徑入其家負其尸去莫知所之<hi>出稽神錄</hi>
　　　　清源都將<lb/>
清源都將楊某為本郡防遏營副將有大第在西郭某<lb/>
晨趨府未歸有人方食忽有一鵞負紙錢自門而入徑<lb/>
詣西廊房中家人云此鵞自神祠中來耶乃令奴逐之<lb/>
奴入房但見一䨇䯻白髯老翁家人莫不驚走某歸聞<lb/>
之怒持杖撃之鬼出沒四隅往還倐忽杖莫能中某益<lb/>
<pb n="KR3l0118_WYG_355-5b"/>
怒曰食訖當復來撃杖之鬼乃折腰而前曰諾楊有二<lb/>
女長女入厨切肉且食肉落砧輒失去女執刀向空曰<lb/>
斫乃露一大黒毛手曰請斫女走氣殆絶因而成病次<lb/>
女於大罋中取鹽有一猴自罋突出上女子背女走至<lb/>
堂前復失之亦成疾乃召巫女壇召之鬼亦立壇作法<lb/>
愈甚於巫巫不能制亦懼而去頃之二女及妻皆卒後<lb/>
有善作魔法者名曰明教請為持經一宿鬼乃唾罵某<lb/>
而去爾因遂絶某其年亦卒<hi>出稽神錄</hi>
<pb n="KR3l0118_WYG_355-6a"/>
　　　　王誗妻<lb/>
王誗者南安縣大盈村人也妻林氏忽病有鬼憑之言<lb/>
我陳九娘也以香花祀我當有益於主人誗許之乃呼<lb/>
林為阿姐為人言禍福多中半餘嵗乃見形自腰已下<lb/>
可見人未常來者亦不見也但以言語相接鄉人有召<lb/>
者不擇逺近與林偕往人有祭祀但具酒食陳氏自召<lb/>
神名祝詞明恵聽者忘倦林拱坐而已二年間獲利甚<lb/>
博一旦忽悲泣謂林曰我累生為人女年未及笄而天<lb/>
<pb n="KR3l0118_WYG_355-6b"/>
聞於地府乃前生𨼆沒阿姐錢二十萬故主者令我為<lb/>
神以償此錢訖即生為男子而獲夀今酬已足請置酒<lb/>
為别乃盡見其形容質端媚言辭婉轉殷勤致謝鳴咽<lb/>
云珍重珍重遂不見<hi>出稽神錄</hi>
　　　　林昌業<lb/>
林昌業漳浦人也博覽典籍精究術數性髙雅人不可<lb/>
干嘗為泉州軍事衙推年七十餘退居本郡龍溪縣羊<lb/>
額山之陽鄉里宗敬之有良田數頃嘗欲舂榖為米載<lb/>
<pb n="KR3l0118_WYG_355-7a"/>
詣州貨之功力未集忽有䨇髻男子年可三十鬚髯甚<lb/>
長來詣林林問何人但微笑唯唯不對林知其鬼物令<lb/>
家人食之致飽而去翌日忽聞倉下礱榖聲視之乃昨<lb/>
日男子取榖礱之而林問無故辛苦耶鬼亦笑不言復<lb/>
置豐饌飯蔬而已凡月餘礱榖不輟鬼復自斗量得米<lb/>
五十餘石拜辭而去卒無一言不復來矣<hi>出稽神錄</hi>
　　　　潘襲<lb/>
潘襲為建安令遣一手力齎牒下鄉有所追攝手力新<lb/>
<pb n="KR3l0118_WYG_355-7b"/>
受事未嘗行此路至夕道左有草舍扣門求宿其家唯<lb/>
一婦人譍門云主人不在又將移居無暇延客也手力<lb/>
以道逺多虎苦苦求之婦人即召入門側席地而寢婦<lb/>
人結束箱箧什器之𩔖達旦不寐手力向曉辭去行數<lb/>
里乃覺失所齎牒復返求之宿處乃是一墳方見其家<lb/>
人改塟及開棺席下得一書即所失之牒也<hi>出稽神錄</hi>
　　　　胡澄<lb/>
池陽人胡澄傭耕以自給妻卒官給棺以葬其平生服<lb/>
<pb n="KR3l0118_WYG_355-8a"/>
飾悉附棺中後數年澄偶至市見列肆賣首飾者熟視<lb/>
之乃妻送塟物也問其人云一婦人寄於此約某日來<lb/>
取澄如期復往果見其妻取直而去澄因躡其後至郊<lb/>
外及之妻曰我昔塟時官給秘器雖免暴骨然至今為<lb/>
所司督責其直計無所出賣此以償之爾言訖不見澄<lb/>
遂為僧<hi>出稽神錄</hi>
　　　　王攀<lb/>
髙郵縣醫工王攀鄉里推其長者恒往來廣陵城東毎<lb/>
<pb n="KR3l0118_WYG_355-8b"/>
數月輒一直縣自念明日當赴縣今夕即欲出東水門<lb/>
夜泛小舟及明可至既而與親友飲於酒家不覺大醉<lb/>
誤出叅佐門投一村舍宿向曉稍醒東壁有燈而不甚<lb/>
明仰視屋室知非常宿處因獨嘆曰吾明日須至縣今<lb/>
在何所也久之乃聞其内躡履聲有婦人隔壁問曰客<lb/>
將何之因起辭謝曰欲之髙郵醉中誤至於是婦曰此<lb/>
非髙郵道也將使人奉送之城東無憂也乃有一村竪<lb/>
至隨之而行毎厯艱險竪輒以手捧其足而過既隨至<lb/>
<pb n="KR3l0118_WYG_355-9a"/>
城東嘗所宿店告辭而去攀解其襦以贈之竪不受固<lb/>
與之乃持去既而入店易衣乃見其襦故在腰下即復<lb/>
詣宿處尋之但古塜耳並無人家<hi>出稽神錄</hi>
　　　　鄭守澄<lb/>
廣陵裨將鄭守澄新買婢旬日有夜扣門者曰君家買<lb/>
婢其名籍在此不可留也開門視之無所見方怪之數<lb/>
日廣陵大疫此婢亦病遂卒既而守澄亦病卒而弔客<lb/>
數人轉相染着皆卒甲寅嵗春也<hi>出稽神錄</hi>
<pb n="KR3l0118_WYG_355-9b"/>
　　　　劉隲<lb/>
洪州髙安人劉隲少遇亂有姊曰糞掃為軍將孫金所<lb/>
擄有妹曰烏頭生十七年而卒卒後三嵗孫金為常州<lb/>
團練副使糞掃從其女君㑹宴於大將陳氏乃見烏頭<lb/>
在焉問其所從來云頃為人所擄至岳州與劉翁媪為<lb/>
女嫁得北來軍士任某即陳所將卒也從陳至此爾通<lb/>
信至其家隲時為縣手力後數年因事至都遂往毘陵<lb/>
省之晚止逆旅翌日先謁孫金即詣任營中先遣小僕<lb/>
<pb n="KR3l0118_WYG_355-10a"/>
覘之方見洒掃庭内曰我兄弟將至矣僕良久扣門問<lb/>
為誰曰髙安劉之家使乃曰非二兄名隲多髯者乎昨<lb/>
日晚當至何為遲也即自出營門迎之容貌如故相見<lb/>
悲泣了無少異頃之孫金遣其諸甥持酒食至任之居<lb/>
讌叙良久烏頭曰今日乃得二兄來證我為人向者恒<lb/>
為諸甥輩呼我為鬼也任亦言其舉止輕㨗女工敏速<lb/>
恒夜作至旦若有人為同作者飲食必待冷而後食隲<lb/>
因宻問汝昔已死那得至是對曰兄無為如此問我將<lb/>
<pb n="KR3l0118_WYG_355-10b"/>
不得相見矣隲乃不敢言久之任卒再適軍士羅氏𨽻<lb/>
江州陳承昭為髙安制置使召隲問其事令發墓視之<lb/>
墓在米嶺無人省視數十年矣伐木開路而至見墓上<lb/>
有穴大如碗其深不測衆懼不敢發相與退坐大樹下<lb/>
筆疏其事以白承昭是嵗烏頭病隲往省之乃曰頃為<lb/>
鄉人十餘輩持刀杖劫我幾中我靣我大責罵力拒之<lb/>
乃退坐大樹下作文書而去至今舉身猶痛隲乃知恒<lb/>
出入墓中也因是亦懼而疏之羅後移𨽻晉王城戍顯<lb/>
<pb n="KR3l0118_WYG_355-11a"/>
徳五年周有淮南之地羅陷沒不知所在時年六十二<lb/>
嵗矣<hi>出稽神錄</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_355-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百五十五<lb/>
</p>
<p>
</p>
  </div>
</body>
</text>
</TEI>
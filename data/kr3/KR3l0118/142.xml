<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百四十二</head> <lb/>
    <p>
<pb n="KR3l0118_WYG_142-1a"/>
欽定四庫全書<lb/>
　太平廣記卷一百四十二<lb/>
　　徵應八<lb/>
　　　劉德願　　　李鎭　　　　栁元景<lb/>
　　　向𤣥季　　　滕景直　　　王晏<lb/>
　　　留寵　　　　爾朱世隆　　劉敏<lb/>
　　　李廣　　　　王氏　　　　張雕虎<lb/>
　　　强練　　　　李密　　　　張鷟<lb/>
<pb n="KR3l0118_WYG_142-1b"/>
　　　唐望之<lb/>
　　　　劉德願<lb/>
宋太始中豫州刺史彭城劉德願鎭壽陽住内屋閉户<lb/>
未合輒有人頭進門扉窺看户内是丈夫露髻團面内<lb/>
人驚告把火搜覓了不見人劉明年被誅<hi>出異苑</hi>
　　　　李鎭<lb/>
廬山自南行十餘里有雞山山上有石雞冠距如生道<lb/>
士李鎭於此下住常寳玩之雞一日忽摧毁鎭告人曰<lb/>
<pb n="KR3l0118_WYG_142-2a"/>
雞忽如此吾其終乎因與知故訣别後月餘遂卒<hi>岀幽明錄</hi>
　　　　栁元景<lb/>
宋驃騎大將軍河東栁元景大明八年少帝即位元景<lb/>
乗車行還使人於中庭洗車卸轅曬之有飄風中門而<lb/>
入直來衝車明年而闔門被誅<hi>出神鬼傳</hi>
　　　　向𤣥季<lb/>
宋河南向𤣥季爲南郡太守其妻煮練忽爛如粥汁赤<lb/>
如血夜有人扣閣而呼曰府君今可去矣俄而刺史南<lb/>
<pb n="KR3l0118_WYG_142-2b"/>
郡王義宣作逆𤣥季力弱不能自固以附於逆父子並<lb/>
伏法<hi>岀渚宫故事</hi>
　　　　滕景直<lb/>
宋滕景直家在廣州元徽中使婢炊釡中有聲如雷婢<lb/>
驚白景直及家人走視釡聲更壯釡上花數十漸長如<lb/>
蓮花而大赤色俄頃萎絶旬日景直病死<hi>岀廣古今五行記</hi>
　　　　王晏<lb/>
齊王晏字休黙位勢隆極而驕盈怨望伏誅焉其將及<lb/>
<pb n="KR3l0118_WYG_142-3a"/>
禍也見屋桷悉是大虵就視之則滅焉晏惡之乃令以<lb/>
紙裹桷猶紙内動揺簌簌有聲<hi>岀廣古今五行記</hi>
　　　　留寵<lb/>
東陽留寵字道𢎞居于湖熟每夜門庭自有血數升不<lb/>
知所從來如此三四後寵爲折衝將軍受命北征將行<lb/>
而炊飯盡變爲蟲其家人蒸麨亦變爲蟲其火逾猛其<lb/>
蟲逾壯寵遂北征軍敗於壇丘爲徐龍所殺<hi>岀法苑珠林</hi>
　　　　爾朱世隆<lb/>
<pb n="KR3l0118_WYG_142-3b"/>
後魏僕射爾朱世隆晝寢妻奚氏忽見有一人攜世隆<lb/>
頭去奚氏遽往視之隆寢如故及隆覺謂妻曰向夢見<lb/>
有人斷我頭將去數日被誅<hi>岀廣古今五行記</hi>
　　　　劉敏<lb/>
梁侯景亂支江人劉敏於江中接得一豫章木大數十<lb/>
圍敏求以施入寺陸法和曰此木正可與君家自用敏<lb/>
不悟此語後十餘日敏婦亡即解用此木爲棺法和曰<lb/>
猶未了更一月敏弟亡用此木僅足<hi>岀廣古今五行記</hi>
<pb n="KR3l0118_WYG_142-4a"/>
　　　　李廣<lb/>
北齊文宣天保年御史李廣勤學博物拜侍御史夜夢<lb/>
見一人岀於其身中謂廣曰君用心過苦非精神所堪<lb/>
今辭君去因而惚怳數日便遇疾積年而終<hi>出廣古今五行記</hi>
　　　　王氏<lb/>
北齊後主武平初平邑王氏與同邑人李家爲婚載羊<lb/>
酒欲就親家宴㑹行不過三里日沒漸暗見東南五十<lb/>
歩外有赤物大如升若流星曳影直來著車輪牛即不<lb/>
<pb n="KR3l0118_WYG_142-4b"/>
動見者並怖其妻遂下車向而再拜張裙引之便入裙<lb/>
下昇車還家照看乃眞金遂盛於庫櫃每至良晨恒以<lb/>
香火祈恩後四方異貨畢集其家田蠶每年百倍至春<lb/>
其庭生一桑樹枝葉異於衆木數年之間遍滿一院竒<lb/>
禽異鳥莫不棲集其家大富將三十年王氏妻以老病<lb/>
終後凌朝有白鳥似鷺飛至桑樹側吐血久之墮地而<lb/>
死日午後西北大旋風漲天而來遶旋此樹竦上其枝<lb/>
柯如掃帚形不經十日奴婢逃走首尾相繼家資畧盡<lb/>
<pb n="KR3l0118_WYG_142-5a"/>
及開櫃取金唯見螢火蚰蜒腐草之餘耳<hi>岀廣古今五行記</hi>
　　　　張雕虎<lb/>
北齊末監吏待詔張雕虎未死一日前騎馬在路有人<lb/>
望不見其頭俄而見殺<hi>岀廣古今五行記</hi>
　　　　强練<lb/>
後周武帝時有强練者岐山人佯狂號曰强練冢宰晉<lb/>
國公宇文䕶未敗之日强練執一瓠到其門前撲破之<lb/>
云瓠破憐你子苦䕶被殺䕶之諸子皆楚毒而卒時臯<lb/>
<pb n="KR3l0118_WYG_142-5b"/>
公侯龍思兄弟被冢宰寵遇燻灼當時強練度其門思<lb/>
妻嫗等遣婢呼入爲設飲食察其言語練謂思等云與<lb/>
我作婢衆嫗大笑練又云作婢㑹不免他人將去安能<lb/>
勝我未幾冢宰誅思兄弟亦同被戮<hi>岀廣古今五行記</hi>
　　　　李密<lb/>
隋李密既㑹衆屯洛口設壇大張旌旗告天即公位其<lb/>
夜狐狸鳴於壇側翌日臨行事大風四起飛沙拔木旗<lb/>
竿有折者其後果敗<hi>岀感定錄</hi>
<pb n="KR3l0118_WYG_142-6a"/>
　　　　張鷟<lb/>
唐永徽年中張鷟築馬槽厰宅正北掘一坑丈餘時隂<lb/>
陽書云子地穿必有人墮井死鷟有奴名永進淘井土<lb/>
崩壓死又鷟故宅有一桑高四五丈無故枯死尋而祖<lb/>
亡沒後有明隂陽云喬木先枯衆子必孤此其驗也<hi>岀朝</hi>
<hi>野僉載</hi>
　　　　唐望之<lb/>
唐咸亨四年洛州司户唐望之冬選科五品進止未岀<lb/>
<pb n="KR3l0118_WYG_142-6b"/>
聞有一僧來覓初不相識延之共坐少頃云貧道岀家<lb/>
人得飲食亦少以公名人故闇相托能設一頓鱠否司<lb/>
户欣然即處置買魚此僧云看有蒜否司户家人云蒜<lb/>
盡此僧云既蒜盡去也即起司户留之云蒜盡遣買即<lb/>
得僧云蒜盡不可更住者留不得司户無疾至夜暴亡<lb/>
蒜者算也年盡所以異僧告之<hi>闕</hi>
　<lb/>
　太平廣記卷一百四十二<lb/>
</p>
<p>
</p>
  </div>
</body>
</text>
</TEI>
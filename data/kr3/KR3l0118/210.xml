<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百十</head> <lb/>
    <p>
<pb n="KR3l0118_WYG_210-1a"/>
欽定四庫全書<lb/>
　太平廣記卷二百十<lb/>
　　畫一<lb/>
　　　烈裔　　　　敬君　　　　毛延夀<lb/>
　　　趙岐　　　　劉褒　　　　張衡<lb/>
　　　徐邈　　　　曹不興　　　衛協<lb/>
　　　王獻之　　　顧愷之　　　顧光寳<lb/>
　　　王廙　　　　王濛　　　　戴逵<lb/>
<pb n="KR3l0118_WYG_210-1b"/>
　　　宗炳　　　　黄花寺壁<lb/>
　　　　烈裔<lb/>
秦有烈裔者騫霄國人秦皇帝時本國進之口含丹墨噀壁<lb/>
以成龍獸以指歴如繩界之轉手方圓皆如規度方寸内有<lb/>
五岳四瀆列國備焉善畫龍鳯軒軒然唯恐飛去<hi>出王子年拾遺記</hi>
　　　　敬君<lb/>
齊敬君善畫齊王起九重臺召敬君畫君乆不得歸思<lb/>
其妻遂畫眞以對之齊王因覩其美錫金百萬遂納其<lb/>
<pb n="KR3l0118_WYG_210-2a"/>
妻<hi>出劉向説苑</hi>
　　　　毛延夀<lb/>
前漢元帝後宫既多不得常見乃令畫工圖其形按圖<lb/>
召幸之諸宫人皆賂畫工多者十萬少者不減五萬唯<lb/>
王嬙不肯遂不得召後匈奴求美人為閼氏上按圖召<lb/>
昭君行及去召見貌美絕倫逡廵占對舉止閑雅帝悔<lb/>
之而業已定帝重信於外國不復更人乃窮按其事畫<lb/>
工皆棄市籍其家資皆巨萬畫工杜陵毛延夀為人形<lb/>
<pb n="KR3l0118_WYG_210-2b"/>
醜好老少必得其真安陵陳敞雜畫山川𣗳木奔走牛<lb/>
馬衆勢人形醜好不在延夀下杜陽望亦善畫尤善布<lb/>
色同日棄市京師畫工於是差希<hi>出西京雜記</hi>
　　　　趙岐<lb/>
後漢趙岐字邠卿京兆杜陵人多才藝善畫自為夀藏<lb/>
於郢城中畫季札子産晏嬰叔向四人居賔位自居主<lb/>
位各為讚誦獻帝建安六年官至太常卿<hi>出范曄東漢書</hi>
　　　　劉褒<lb/>
<pb n="KR3l0118_WYG_210-3a"/>
後漢劉褒桓帝時人曾畫雲漢圖人見之覺熱又畫北<lb/>
風圖人見之覺凉官至蜀郡太守<hi>出張華博物志</hi>
　　　　張衡<lb/>
後漢張衡字平子南陽西鄂人髙才過人性聰明天象<lb/>
善書累拜侍中出為河間王相年六十二昔建州滿城<lb/>
縣山有獸名駭神豕身人首狀貌醜惡百鬼惡之好出<lb/>
水邉石上平子往寫之獸入水中不出或云此獸畏寫<lb/>
之故不出遂去紙筆獸果出平子拱手不動潛以足指<lb/>
<pb n="KR3l0118_WYG_210-3b"/>
畫之今號巴獸潭<hi>出郭氏異物志</hi>
　　　　徐邈<lb/>
魏徐邈字景山性嗜酒善畫魏明帝遊洛水見白獺愛<lb/>
之不可得邈曰獺嗜鯔魚乃不避死遂畫板作鯔魚懸<lb/>
岸羣獺競来一時執得帝嘉歎曰卿畫何其神也答曰<lb/>
臣未嘗執筆所作者自可庻幾<hi>出齊諧記</hi>
　　　　曹不興<lb/>
謝赫云江左畫人呉曹不興運五十尺絹畫一像心敏<lb/>
<pb n="KR3l0118_WYG_210-4a"/>
手疾須㬰立成頭面手足胷臆肩背無遺失尺度此其<lb/>
難也唯不興能之陳朝謝赫善畫嘗閲祕閣歎伏曹不<lb/>
興所畫龍首以為若見真龍<hi>出尚書故實</hi>
　　　　衛協<lb/>
晉衛協抱朴子云衛協張墨並為畫聖孫鴻之上林苑<lb/>
圖協蹤最妙又七佛圖人不敢㸃眼睛愷之論畫云七<lb/>
佛與烈女皆協之跡壯而有情勢毛詩北風圖亦協手<lb/>
巧密於情思此畫短卷長裝八分陸彦逺題云元和宗<lb/>
<pb n="KR3l0118_WYG_210-4b"/>
人維素將来余大父答以名馬精絹二百匹惟素後却<lb/>
又將貨與韓愈愈之子昶借與相國段文昌却以模夲<lb/>
歸於昶㑹昌元年見段家夲後於襄州從事見韓家夲<lb/>
謝赫云古畫皆略至此始精六法頗為兼善雖不備該<lb/>
形似而有氣韻陵跨羣雄曠代絕筆在第一品曹不興<lb/>
下張墨荀朂上<hi>出名畫記</hi>
　　　　王獻之<lb/>
晉王獻之字子敬少有盛名風流髙邁草隸繼父之美<lb/>
<pb n="KR3l0118_WYG_210-5a"/>
妙於畫桓温嘗請畫扇誤落筆就成烏駮牸牛極妙絕<lb/>
又書駮牛賦於扇上此扇義熈中猶在<hi>出名畫記</hi>
　　　　顧愷之<lb/>
晉顧愷之字長康小字虎頭晉陵人多才氣尤攻丹青<lb/>
𫝊寫形勢莫不妙絕謝安謂長康曰卿畫自生人已来<lb/>
未有又云卿畫蒼蒼古来未有曾以一厨畫暫寄桓𤣥<lb/>
皆其妙跡所珍祕者封題之其後𤣥開取之誑云不開<lb/>
愷之不疑被竊直云妙畫通神變化飛去猶人之登仙<lb/>
<pb n="KR3l0118_WYG_210-5b"/>
也愷之有三絕才絕畫絕癡絕又嘗悦一鄰女乃畫女<lb/>
於壁當心釘之女患心痛告於長康康遂㧞釘乃愈又<lb/>
嘗欲寫殷仲堪真仲堪素有目疾固辭長康曰明府無<lb/>
病若明㸃瞳子飛白拂上便如輕雲蔽日畫人物數年<lb/>
不㸃目睛人問其故答曰四體妍蚩夲無關於妙處𫝊<lb/>
神寫貌正在阿堵之中又畫裴楷真頰上乃加三毛云<lb/>
楷俊朗有鑒識具此觀之者定覺殊勝嵇康贈以四言<lb/>
詩畫為圖常云手揮五絃易目送歸鴻難又畫謝幼輿<lb/>
<pb n="KR3l0118_WYG_210-6a"/>
於一巖中人問其故云一邱一壑此子宜置巖壑中長<lb/>
康又嘗於瓦棺寺北殿内畫維摩居士畫畢光輝月餘<lb/>
京師寺記云興寧中瓦棺寺初置僧衆設刹㑹請朝賢<lb/>
士庻宣疏募緣時士大夫莫有過十萬者長康獨注百<lb/>
萬長康素貧衆以為大言後寺僧請勾疏長康曰宜備<lb/>
一壁閉户往来一月餘所畫維摩一軀工畢將欲㸃眸<lb/>
子乃謂僧衆曰第一日觀者請施十萬第二日者請施<lb/>
五萬第三日觀者可任其施及開户光照一寺施者塡<lb/>
<pb n="KR3l0118_WYG_210-6b"/>
咽俄而及百萬劉義慶世説云桓大司馬每請長康與<lb/>
羊欣講論畫書竟夕忘疲<hi>出名畫記</hi>
　　　　又<lb/>
清夜遊西園圖顧長康畫有梁朝諸王䟦尾處云圖上<lb/>
若干人並食天厨貞觀中褚河南諸賢題處具在夲張<lb/>
惟素家収得至相國張公𢎞靖元和中宣惟素并鍾元<lb/>
常寫道德經同進入内後中貴人崔譚峻自禁中將出<lb/>
復流傳人間惟素子周封前涇州從事在京一日有人<lb/>
<pb n="KR3l0118_WYG_210-7a"/>
將此圖求售周封驚異之遽以絹數疋易得經年忽聞<lb/>
欵門甚急問之見數人同稱仇中尉願以三百素絹易<lb/>
公清夜圖周封憚其廹脅遽以圖授之明日果齎絹至<lb/>
後方知詐偽乃是一豪士求江淮大監院時王淮判鹽<lb/>
鐡酷好書畫謂此人曰為余訪得此圖然遂公所請因<lb/>
為計取耳及王家事起復流一粉鋪家郭侍郎承嘏閽<lb/>
者以錢三百市得郭公卒又流傳至令狐家宣宗嘗問<lb/>
相國有何名畫相國具以圖對後進入内<hi>出尚書故實</hi>
<pb n="KR3l0118_WYG_210-7b"/>
　　　　顧光寳<lb/>
顧光寳能畫建康有陸溉患瘧經年醫療皆無效光寳<lb/>
常詣溉溉引見於卧前謂光曰我患此疾乆不得療矣<lb/>
君知否光寳不知溉患謂溉曰卿患此深是不知若聞<lb/>
安至伏室遂命筆以墨圖一獅子令於外户牓之謂溉<lb/>
曰此出手便靈異可䖍誠啓心至禱明日當有驗溉命<lb/>
張户外遣家人焚香拜之已而是夕中夜户外有窸窣<lb/>
之聲良乆乃不聞明日所畫獅子口中臆前有血淋漓<lb/>
<pb n="KR3l0118_WYG_210-8a"/>
及於户外皆㸃焉溉病乃愈時人異之<hi>出八朝畫録</hi>
　　　　王廙<lb/>
晉王廙字世將瑯琊臨川人善屬詞攻書畫過江後為<lb/>
晉朝書畫第一音律衆妙畢綜元帝時為左衛將軍封<lb/>
武康侯時鎮軍謝尚於武昌樂寺造東塔戴若思造西<lb/>
㙮並請廙畫<hi>出名畫記</hi>
　　　　王濛<lb/>
晉王濛字仲祖晉陽人放誕不羈書比廙翼丹青甚妙<lb/>
<pb n="KR3l0118_WYG_210-8b"/>
頗希髙逺嘗往驢肆家畫轜車自云我嗜酒好肉善畫<lb/>
但人有飲食美酒精絹我何不可也特善清談為時所<lb/>
重<hi>出名畫記</hi>
　　　　戴逵<lb/>
晉戴逵字安道譙郡銍縣人幼年已聰明好學善琴攻<lb/>
畫為童兒時以白瓦屑雞卵汁和溲作鄭𤣥碑時稱絕<lb/>
妙庾道季看之語逵云神猶太俗卿未盡耳逵曰唯務<lb/>
光當免卿此語<hi>出名畫記</hi>
<pb n="KR3l0118_WYG_210-9a"/>
　　　　又<lb/>
戴安道幼歳在瓦棺寺内畫王長史見之曰此童非徒<lb/>
能畫亦終當致名但恨吾老不見其盛耳<hi>出世説雜書</hi>
　　　　宗炳<lb/>
宋宗炳字少文善書畫好山水西渉荆巫南登衡嶽因<lb/>
結宇衡山以疾還江陵歎曰老疾俱至名山恐難遍遊<lb/>
當澄懐觀道臥以遊之凡所遊歴皆圖於壁坐臥向之<hi>出名畫記</hi>
　　　　黄花寺壁<lb/>
<pb n="KR3l0118_WYG_210-9b"/>
後魏孝文帝登位初有魏城人元兆能以九天法禁絕<lb/>
妖怪先鄴中有軍士女年十四患妖病累年治者數十<lb/>
人並無據一日其家以女来謁元兆所止謁兆兆曰此<lb/>
疾非狐狸之魅是妖畫也吾何以知今天下有至神之<lb/>
妖有至靈之怪有在陸之精有在水之魅吾皆知之矣<lb/>
汝但述疾狀是佛寺中壁畫四天神部落中魅也此言<lb/>
如何其女之父曰某前於雲門黄花寺中東壁畫東方<lb/>
神下乞恩常携此女到其下又女常懼此畫之神因夜<lb/>
<pb n="KR3l0118_WYG_210-10a"/>
驚魘夢惡鬼来持女而笑由此得疾兆大笑曰故無差<lb/>
因忽與空中人語左右亦聞空中有應對之音良乆兆<lb/>
向庭嗔責之云何不速曵亟持来左右聞空中云春方<lb/>
大神傳語元大行惡神吾自當罪戮安見大行兆怒向<lb/>
空中語曰汝以我誠逹春方必請致之我為暫責請速<lb/>
鏁致之言訖又向空中語曰召二雙牙八赤眉往要不<lb/>
去聞東方左右咸聞有風雨之聲乃至兆大笑曰汝無<lb/>
形相畫之妍致耳有何恃而魅生人也兆謂其女曰汝<lb/>
<pb n="KR3l0118_WYG_210-10b"/>
自辨其狀形兆令見形左右見三神皆丈餘各有雙牙<lb/>
長三尺露於唇口外衣青赤衣又見八神俱衣赤眼眉<lb/>
並殷色共扼其神直逼軒下蓬首目赤大鼻方口牙齒<lb/>
俱出手甲如鳥兩足皆有長毛衣若豹鞹其家人謂兆<lb/>
曰此正女常見者兆令前曰爾本虚空而畫之所作耳<lb/>
柰何有此妖形其神應曰形本是畫畫以象真真之所<lb/>
示即乃有神况所畫之上精靈有凭可通此臣所以有<lb/>
感感之幻化臣實有罪兆大怒命侍童取礶瓶受水淋<lb/>
<pb n="KR3l0118_WYG_210-11a"/>
之盡而惡神之色不衰兆更怒命煎湯以淋須㬰神化<lb/>
如一空囊然後令擲去空野其女於座即愈而父載歸<lb/>
鄴復於黄花寺尋所畫之處如水之洗因而駭歎稱異<lb/>
僧雲敬見而問曰汝此来見畫歎稱必有異耶可言之<lb/>
其人曰我女患疾為神所擾今元先生稱是此寺畫作<lb/>
妖乃指畫處所洗之神僧大驚曰汝亦異人也此寺前<lb/>
月中一日晝晦忽有惡風𤣥雲聲如雷震遶寺良乆聞<lb/>
畫處如擒捉之聲有一人云勢力不加元大行不如速<lb/>
<pb n="KR3l0118_WYG_210-11b"/>
去言訖風埃乃散寺中朗然晩見此處一神如洗究汝<lb/>
所説正符其事兆即寇謙之師也<hi>出林登博物志</hi>
　<lb/>
　<lb/>
　<lb/>
　<lb/>
　<lb/>
　太平廣記卷二百十<lb/>
</p>
<p>
</p>
  </div>
</body>
</text>
</TEI>
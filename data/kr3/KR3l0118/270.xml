<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百七十</head> <lb/>
    <p>
<pb n="KR3l0118_WYG_270-1a"/>
欽定四庫全書<lb/>
　太平廣記卷二百七十<lb/>
　　婦人一<lb/>
　　　洗氏　　　衞敬瑜妻　　周迪妻<lb/>
　　　鄒待徵妻　奉天竇氏二女　鄭神佐女<lb/>
　　　盧夫人　　符鳳妻　　　呂榮<lb/>
　　　封景文　　髙彥昭女　　李誕女<lb/>
　　　義成妻　　魏知古妻　　侯四娘<lb/>
<pb n="KR3l0118_WYG_270-1b"/>
　　　鄭路女　　　鄒僕妻　　　竇烈女<lb/>
　　　歌者婦<lb/>
　　　　洗氏<lb/>
洗氏髙涼人世爲南越首領部落十餘萬幼賢明在父母<lb/>
家能撫循部衆壓服諸越髙涼太守馮寶聞其志行聘爲妻<lb/>
每與夫寶參決詞訟政令有序侯景反都督蕭勃徵兵入援<lb/>
遣刺史李遷仕召寶寶欲往氏疑其反止之後果反寶卒嶺表<lb/>
大亂氏懷集之百越晏然子僕尚幼以氏功封信都侯詔冊<lb/>
<pb n="KR3l0118_WYG_270-2a"/>
氏為中郎將石龍太夫人賚繡幰油絡駟馬安車鼔吹麾幢<lb/>
旌節如刺史之儀僕卒百越號夫人爲聖母王仲宣反夫人<lb/>
帥師敗之親披甲乗馬巡撫諸州嶺南悉定封譙國夫人幕<lb/>
府署長史官屬給印章便宜行事皇后賜以首飾及宴服<lb/>
一襲時畨州總管趙訥貪虐黎獠多亡叛夫人上封事論<lb/>
之敕夫人招慰夫人親載詔書自稱使者歴十餘州宣述德<lb/>
意所過皆降文帝賜夫人臨振縣湯沐邑卒諡誠敬<hi>闕</hi>
　　　　衞敬瑜妻<lb/>
<pb n="KR3l0118_WYG_270-2b"/>
衞敬瑜妻年十六而夫亡父母舅姑欲嫁之乃截耳爲<lb/>
誓不許戸有巢燕常雙飛後忽孤飛女感其偏栖乃以<lb/>
縷繫脚爲誌後嵗此燕果復來猶帶前縷妻爲詩曰昔<lb/>
年無偶去今春又獨歸故人恩義重不忍更雙飛<hi>闕</hi>
　　　　周迪妻<lb/>
周迪妻某氏迪善賈往來廣陵會畢師鐸亂人相略賣<lb/>
以食迪飢將絶妻曰今欲歸不兩全君親在不可并死<lb/>
願見賣以濟君行迪不忍妻固與詣肆售得數千錢以<lb/>
<pb n="KR3l0118_WYG_270-3a"/>
奉迪至城門守者誰何疑其紿與迪至肆問狀見妻首<lb/>
已在于枅矣迪裹餘體歸塟之<hi>闕</hi>
　　　　鄒待徵妻<lb/>
鄒待徵妻薄者武康尉自牧之女也從待徵官江隂袁<lb/>
晁亂待徵解印竄匿薄爲賊所掠將汙之不從語家媪<lb/>
使報待徵曰我義不辱即死于水賊去得其尸義聲動<lb/>
江南聞人李華作哀節婦賦曰昔歲隋盗並起横行海<lb/>
浙江隂萬戸化爲凝血無石不焚無玉不折峩峩薄媛<lb/>
<pb n="KR3l0118_WYG_270-3b"/>
烱然名節自牧之子鄒徵之妻玉德蘭姿女之英兮鄒<lb/>
也避禍伏于榛莾婉如之賔執爲囚虜匍匐泥沙極望<lb/>
無睹出授官之告託垂白之姥姥感夫人爰逹鄒君兵<lb/>
解求尸在于江濵哀風起爲連波痛氣結爲孤雲鳬雁<lb/>
爲之哀鳴日月爲之蒙昬端標移景而恒直勁芳貫霜<lb/>
而猶存知子莫如父誠哉長者之言<hi>闕</hi>
　　　　奉天竇氏二女<lb/>
奉天縣竇氏二女伯娘仲娘雖長於村野而幼有志操<lb/>
<pb n="KR3l0118_WYG_270-4a"/>
住與邠州接界永泰中草賊數千人持兵刃入其村落<lb/>
行剽刼聞二女有容色姊年十九妹年十六藏於巖窟<lb/>
間賊徒擬爲逼辱乃先曵伯娘出行數十歩又曵仲娘<lb/>
出賊相顧自慰行臨深谷伯娘曰我豈受賊汙辱乃投<lb/>
之於谷賊方驚駭仲娘又投於谷谷深數百尺姊尋卒<lb/>
仲娘脚折面破血流被體氣絕良乆而蘇賊義之而去<lb/>
京兆尹第五琦感其貞烈奏之詔旌表門閭長免丁役<lb/>
二女塟事官給京兆尹曹陸海首賦以美之<hi>闕</hi>
<pb n="KR3l0118_WYG_270-4b"/>
　　　　鄭神佐女<lb/>
大中五年兗州瑕丘縣人鄭神佐女年二十四先許適<lb/>
馳雄牙官李元慶神佐亦爲官健戍慶州時党項叛神<lb/>
佐戰死其母先亡無子女以父戰殁邉城無由得還乃<lb/>
剪髪壞形自徃慶州護父䘮還至瑕丘縣進賢鄉馬青<lb/>
村與母合塟便廬於墳所手植松檜誓不適人節度使<lb/>
蕭俶以狀奏之曰伏以閭里之中罕知禮教女子之性<lb/>
尤昧義方鄭氏女痛結窮泉哀深陟岵投身沙磧歸父<lb/>
<pb n="KR3l0118_WYG_270-5a"/>
遺骸遠自邉陲得還閭里感蓼莪以積恨守丘墓以誓<lb/>
心克彰孝理之仁足勵貞方之節詔旌表門閭而贊曰<lb/>
政教隆平男忠女貞禮以自防義不苟生彤管有煒蘭<lb/>
閨振聲闗雎合雅始號文明<hi>闕</hi>
　　　　盧夫人<lb/>
盧夫人房𤣥齡妻也𤣥齡微時病且死嘱曰吾病革君<lb/>
年少不可寡居善事後人盧泣入帷中剔一目示𤣥齡<lb/>
明無他意𤣥齡良愈禮之終身　按妬婦記亦有夫人<lb/>
<pb n="KR3l0118_WYG_270-5b"/>
何賢於微時而妬於榮顯邪子於是而有感<hi>闕</hi>
　　　　符鳳妻<lb/>
玉英唐時符鳳妻也尤姝美鳳以罪徙儋州至南海爲<lb/>
獠賊所殺脅玉英私之對曰一婦人不足以事衆男子<lb/>
請推一長者賊然之乃請更衣有頃盛服立於舟上罵<lb/>
曰受賊辱不如死遂自沉於海<hi>闕</hi>
　　　　呂榮<lb/>
許升妻呂氏字榮升少爲博徒不理操行榮嘗躬勤家<lb/>
<pb n="KR3l0118_WYG_270-6a"/>
業以奉養其姑數勸升修學毎有不善輒流涕進規榮<lb/>
父積忿疾升乃呼榮欲改嫁之榮嘆曰命之所遭義無<lb/>
離貳終不肯歸升感激自勵乃尋師遠學遂以成名尋<lb/>
被本州辟命行至壽春爲盗所殺刺史尹耀捕盗得之<lb/>
榮迎喪於路聞而詣州請甘心讐人耀聽之榮乃手斷<lb/>
其頭以祭升靈後郡遭宼賊賊欲犯之榮踰垣走賊㧞<lb/>
刀追之賊曰從我則生不從我則死榮曰義不以身受<lb/>
辱宼虜遂殺之是日疾風暴雨雷電晦㝠賊惶懼叩頭<lb/>
<pb n="KR3l0118_WYG_270-6b"/>
謝罪乃殯塟之<hi>闕</hi>
　　　　封景文<lb/>
殷保晦妻封敖孫也名絢字景文能文章草隸保晦歴<lb/>
挍書郎黄巢入長安共匿蘭陵里明日保晦逃賊悦封<lb/>
色欲取之固拒賊誘悦萬詞不答賊怒勃然曰從則生<lb/>
不然正膏我劍封罵曰我公卿子守正而死猶生也終<lb/>
不從逆賊手遂遇害保晦歸左右曰夫人死矣保晦號<lb/>
而絶<hi>闕</hi>
<pb n="KR3l0118_WYG_270-7a"/>
　　　　高彦昭女<lb/>
高愍女名妹妹父彦昭事正巳及納拒命質其妻子使<lb/>
守濮陽建中二年挈城歸河南都統劉元佐屠其家時<lb/>
女七歲母李憐其幼請免死爲婢許之女不肯曰母兄<lb/>
皆不免何頼而生母兄將被刑徧拜四方女問故答曰<lb/>
神可祈也女曰我家以忠義誅神尚何知而拜之問父<lb/>
所在西嚮哭再拜就死德宗駭歎詔太常謚曰愍諸儒<lb/>
爭爲之誄彦昭從元佐救寧陵復汴州授頴州刺史朝<lb/>
<pb n="KR3l0118_WYG_270-7b"/>
廷録其忠居州二十年不徙卒贈陜州都督<hi>闕</hi>
　　　　李誕女<lb/>
東越閩中有庸嶺高數十里其下北隰中有大蛇長七<lb/>
八丈圍一丈土俗常懼東治都尉及屬城長吏多有死<lb/>
者祭以牛羊故不得福或與人夢或喻巫祝欲得噉童<lb/>
女年十二三者都尉令長患之共求人家生婢子兼有<lb/>
罪家女養之至八月朝祭送蛇穴口蛇輒夜出吞嚙之<lb/>
累年如此前後已用九女一歲將祀之募索未得將樂<lb/>
<pb n="KR3l0118_WYG_270-8a"/>
縣李誕家有六女無男其小女名寄應募欲行父母不<lb/>
聽寄曰父母無相留今惟生六女無有一男雖有如無<lb/>
女無緹縈濟父母之功既不能供養徒費衣食生無所<lb/>
益不如早死賣寄之身可得少錢以供父母豈不善耶<lb/>
父母慈憐不聽去終不可禁止寄乃行請好劍及咋蛇<lb/>
犬至八月朝便詣廟中坐懷劍將犬先作數石米餈蜜<lb/>
麨以置穴口蛇夜便出大如囷目如二尺鏡聞餈香氣<lb/>
先噉食之寄便放犬犬就嚙咋寄從後斫蛇因踊出至<lb/>
<pb n="KR3l0118_WYG_270-8b"/>
庭而死寄入視穴得其九女髑髏悉舉出咤言曰汝曹<lb/>
怯弱爲蛇所食甚可哀愍於是寄女緩歩而歸越王聞<lb/>
之聘寄爲后拜其父爲將樂令母及姊皆有賜賞自是<lb/>
東治無復妖邪之法其歌謡至今存焉<hi>出法苑珠林</hi>
　　　　義成妻<lb/>
漢源縣人義成妻壯年無子夫死將𦵏及先殯時含毒<lb/>
藥酒至未入墓時撫棺吞之而死乃爲合𦵏焉時以狀<lb/>
聞有詔賜帛事見常<graphic n="KR2011" url="https://raw.githubusercontent.com/kanripo/KR-Gaiji/master/images/KR2011.png" mimeType="image/png"/>國志<hi>出黎州國經</hi>
<pb n="KR3l0118_WYG_270-9a"/>
　　　　魏知古妻<lb/>
唐工部尚書魏知古性雅正善屬文年七十卒於位妻<lb/>
蘇氏不哭比至香水洗浴唅襲訖舉聲一慟而絶與尚<lb/>
書同日合䘮時竒其節以爲前代未之有<hi>闕</hi>
　　　　侯四娘<lb/>
至德元年史思明未平衛州有婦人侯四娘等三人刺<lb/>
血謁於軍前願入義營討賊<hi>出獨異志</hi>
　　　　鄭路女<lb/>
<pb n="KR3l0118_WYG_270-9b"/>
鄭路昆仲有爲江外官者維舟江渚羣偷奄至即以所<lb/>
有金帛羅列岸上而恣賊運取賊一不犯曰但得侍御<lb/>
小娘子足矣其女則羙色賊潜知之矣骨肉相顧不知<lb/>
所以答女欣然請行其賊即具小舟載之而去謂賊曰<lb/>
君雖爲偷得無所居與親屬焉然吾家衣冠族也既爲<lb/>
汝妻豈以無禮見逼若達所止一會親族以託好仇足<lb/>
矣賊曰諾又指所偕來二婢曰公既以偷爲名此婢不<lb/>
當有爲公計不若歸吾家賊以貌羙其言且順顧已無<lb/>
<pb n="KR3l0118_WYG_270-10a"/>
不可者即自鼓其棹載二婢而去女於是赴江而死<hi>出玉</hi>
<hi>泉子</hi>
　　　　鄒僕妻<lb/>
梁末龍德壬午歲襄州都軍務鄒景温移職于徐亦綰<lb/>
都軍之務有勁僕<hi>失其姓名</hi>自恃拳勇獨與妻筞驢以路至<lb/>
宋州東芒碭澤素多賊盜行旅或孤則鮮有獲免者其<lb/>
日與妻偕憩于陂之半雙栁樹下大咤曰聞此素多豪<lb/>
客豈無一人與吾曹决勝負乎言粗畢有五六盜自叢<lb/>
<pb n="KR3l0118_WYG_270-10b"/>
薄間躍出一夫自後雙手交抱搏而仆之其徒遽扼其<lb/>
喉抽短刃以斷之斯僕隨身兵刃略無所施葢掩其不<lb/>
備也唯妻在側殊無惶駭但矯而大呼曰快哉今日方<lb/>
雪吾之恥也吾比良家之子遭其俘掠以致於此孰謂<lb/>
無神明也賊謂誠至而不殺與行李并二驢驅以南邁<lb/>
近五六十里至亳之北界逹孤莊南而息焉莊之門有<lb/>
器甲葢近戍巡警之卒也其婦遂徑入村人之中堂盜<lb/>
亦謂其謀食不疑也乃泣拜其總首且告其夫適遭屠<lb/>
<pb n="KR3l0118_WYG_270-11a"/>
戮之狀總首聞之潜召其徒俱時執縛唯一盜得逸械<lb/>
送亳城咸棄於市其婦則返襄陽還削爲尼誓終焉之<lb/>
志<hi>出玉堂閑話</hi>
　　　　竇烈女<lb/>
烈女姓竇氏小字桂娘父良建中初爲汴州戸曹掾桂<lb/>
娘美顔色讀書甚有文李希烈破汴州使甲士至良門<lb/>
取桂娘去將出門顧其父曰愼無戚戚必能滅賊使大<lb/>
人取富貴于天子桂娘既以才色在希烈側復能巧曲<lb/>
<pb n="KR3l0118_WYG_270-11b"/>
取信凡希烈之宻雖妻子不知者悉皆得聞希烈歸蔡<lb/>
州桂娘嘗謂希烈曰忠而勇一軍莫如陳仙竒其妻竇<lb/>
氏仙竒竉且信之願得相徃來以姊妹叙齒因徐説之<lb/>
以堅仙竒之心希烈然之因以姊事仙竒妻嘗間謂曰<lb/>
賊凶殘不道遲晚必敗姊應早圖遺種之地仙竒妻然<lb/>
之興元元年四月希烈暴死其子不發喪欲盡誅老將<lb/>
校俾少者代之計未决有獻含桃者桂娘白希烈子請<lb/>
分遺仙竒妻且以示無事於外因爲蠟帛書曰前日已<lb/>
<pb n="KR3l0118_WYG_270-12a"/>
死殯在後堂欲誅大臣須自爲計次朱染帛丸如含桃<lb/>
仙竒發丸見之言於薛育曰兩日稱疾但怪樂曲雜發<lb/>
盡夜不絶此乃有謀未定示暇於外事不疑矣明日仙<lb/>
竒薛育各以所部兵譟於衙門請見希烈烈子迫出拜<lb/>
願去僞號一如李納仙竒曰爾悖逆天子有命因斬希<lb/>
烈妻及子函七首以獻陳尸於市後兩月吳少誠殺仙<lb/>
竒知桂娘謀因亦殺之<hi>出樊川集</hi>
　　　　歌者婦<lb/>
<pb n="KR3l0118_WYG_270-12b"/>
南中有大帥世襲爵位然頗恣横有善歌者與其夫自<lb/>
北而至頗有容色帥聞而召之每入輒與其夫偕至更<lb/>
唱迭和曲有餘態帥欲私之婦拒而不許帥宻遣人害<lb/>
其夫而置婦于别室多其珠翠以悦其意逾年徃詣之<lb/>
婦亦欣然接待情甚婉孌及就榻婦忽出白刃於袖中<lb/>
擒帥而欲刺之帥掣肘而逸婦逐之適有二奴居前闔<lb/>
其扉由是獲免旋遣人執之自斷其頸矣<hi>出玉堂閒話</hi>
　太平廣記卷二百七十<lb/>
</p>
<p>
</p>
  </div>
</body>
</text>
</TEI>
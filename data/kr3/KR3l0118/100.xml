<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百</head> <lb/>
    <p>
<pb n="KR3l0118_WYG_100-1a"/>
欽定四庫全書<lb/>
　太平廣記卷一百<lb/>
　　釋證二<lb/>
　　　長樂村聖僧　屈突仲任　　婺州金剛<lb/>
　　　菩提寺猪　　李思元　　　僧齊之<lb/>
　　　張無是　　　張應　　　　道嚴<lb/>
　　　　長樂村聖僧<lb/>
開元二十二年京城東長樂村有人家素敬佛教常給<lb/>
<pb n="KR3l0118_WYG_100-1b"/>
僧食忽於途中得一僧座具既無所歸至家則寶之後<lb/>
因設齋以為聖僧座齋畢衆散忽有一僧扣門請飡主<lb/>
人曰師何由知弟子造齋而來此也僧曰適到滻水見<lb/>
一老僧坐水濵洗一座具口仍怒曰請我過齋施錢半<lb/>
於衆僧汙我座具苦老身自浣之吾前禮謁老僧不止<lb/>
因問之曰老闍梨何處齋來何為自澣僧具言其由兼<lb/>
示其家所在故吾此來主人大驚延僧進戸先是聖僧<lb/>
座座上有羮汁翻汙處主人乃告僧曰吾家貧卒辦此<lb/>
<pb n="KR3l0118_WYG_100-2a"/>
齋施錢少故衆僧皆三十佛與聖僧各半之不意聖僧<lb/>
親臨而又汙其座具愚戅盲冥心既差别又不謹慎於<lb/>
進退皆是吾之過也<hi>出紀聞</hi>
　　　　屈突仲任<lb/>
同官令虞咸頗知名開元二十三年春往温縣道左有<lb/>
小草堂有人居其中刺臂血朱和用冩一切經其人年<lb/>
且六十色黄而羸瘠而書經已數百卷人有訪者必丐<lb/>
焉或問其所從亦有助焉其人曰吾姓屈突氏名仲任<lb/>
<pb n="KR3l0118_WYG_100-2b"/>
即仲將季將兄弟也父亦典郡莊在温唯有仲任一子<lb/>
憐念其少恣其所為性不好書唯以樗蒲弋獵為事父<lb/>
卒時家僮數十人資數百萬莊第甚衆而仲任縱賞好<lb/>
色荒飲博戲賣易且盡數年後唯温縣莊存焉即貨易<lb/>
田疇拆賣屋宇又已盡矣惟莊内一堂巋然僕妾皆盡<lb/>
家貧無計乃於堂内掘地埋數甕貯牛馬等肉仲任多<lb/>
力有僮名莫賀咄亦力敵十夫每昏後與僮行盜牛馬<lb/>
盜處必五十里外遇牛即執其兩角翻負於背遇馬驢<lb/>
<pb n="KR3l0118_WYG_100-3a"/>
皆繩束其頸亦翻負之至家投於地皆死乃剥之皮<lb/>
骨納之堂後大坑或焚之肉則貯於地甕晝日令僮於<lb/>
城市貨之易米而食如此者又十餘年以其盜處逺故<lb/>
無人疑者仲任性好殺所居弓箭羅網叉彈滿屋焉殺<lb/>
害飛走不可勝數目之所見無得全者乃至得刺蝟亦<lb/>
以泥裹而燒之且熟除去其泥而蝟皮與刺皆隨泥而<lb/>
脫矣則取肉而食之其所殘酷皆此類也後莫賀咄病<lb/>
死月餘仲任暴卒而心下煖其乳母老矣猶在守之未<lb/>
<pb n="KR3l0118_WYG_100-3b"/>
瘞而仲任復蘇言曰初見捕去與奴對事至一大院㕔<lb/>
事十餘間有判官六人每人據二間仲任所對最西頭<lb/>
判官不在立仲任於堂下有頃判官至乃其姑夫鄆州<lb/>
司馬張安也見仲任驚而引之登階謂曰郎在世為惡<lb/>
無比其所殺害千萬頭今忽此來何方相拔仲任大懼<lb/>
叩頭哀祈判官曰待與諸判官議之乃謂諸判官曰僕<lb/>
之妻姪屈突仲任造罪無數今召入對事其人年命亦<lb/>
未盡欲放之去恐被殺者不肯欲開一路放生可乎諸<lb/>
<pb n="KR3l0118_WYG_100-4a"/>
官曰召明法者問之則有明法者來碧衣跼蹐判官問<lb/>
曰欲出一罪人有路乎因以具告明法者曰唯有一路<lb/>
可出然得殺者肯若不肯亦無益官曰若何明法者曰<lb/>
此諸物類為仲任所殺皆償其身命然後託生合召出<lb/>
來當誘之曰屈突仲任今到汝食噉畢即託生羊更為<lb/>
羊馬亦為馬汝餘業未盡還受畜生身使仲任為人還<lb/>
依舊食汝汝之業報無窮已也今令仲任略還令為汝<lb/>
追福使汝各捨畜生業俱得人身更不為人殺害豈不<lb/>
<pb n="KR3l0118_WYG_100-4b"/>
佳哉諸畜聞得人身必喜如此乃可放若不肯更無餘<lb/>
路乃鏁仲任於㕔事前房中召仲任所殺生類到判官<lb/>
庭中地可百畝仲任所殺生命填塞皆滿牛馬驢騾猪<lb/>
羊麞鹿雉兎乃至刺蝟飛鳥凡數萬頭皆曰召我何為<lb/>
判官曰仲任已到物類皆咆哮大怒騰振蹴踏之而言<lb/>
曰巨盜盍還吾債方忿怒時諸猪羊身長大與馬牛比<lb/>
牛馬亦大倍於常判官乃使明法入曉諭畜聞得人身<lb/>
皆喜形復如故於是盡驅入諸畜乃出仲任有獄卒二<lb/>
<pb n="KR3l0118_WYG_100-5a"/>
人手執皮袋兼秘木至則納仲任於袋中以木秘之仲<lb/>
任身血皆於袋諸孔中流出灑地卒秘木以仲任血遂<lb/>
遍流㕔前須臾血深至階可有三尺然後兼袋投仲任<lb/>
房中又扃鎖之乃召諸畜等皆怒曰逆賊殺我身今飲<lb/>
汝血於是兼飛鳥等盡食其血血既盡皆共䑛之庭中<lb/>
土見乃止當飲血時畜生盛怒身皆長大數倍仍罵不<lb/>
止既食已明法又告汝已得債今放屈突仲任歸令為<lb/>
汝追福令汝為人身也諸畜皆喜各復本形而去判官<lb/>
<pb n="KR3l0118_WYG_100-5b"/>
然後令袋内出仲任身則如故判官謂曰既見報應努<lb/>
力修福若刺血冩一切經此罪當盡不然更來永無相<lb/>
出望仲任蘇乃堅行其志焉<hi>出紀聞</hi>
　　　　婺州金剛<lb/>
婺州開元寺門有二金剛世稱其神鳥雀不敢近疾病<lb/>
祈禱者累有驗往來致敬開元中州判司於寺門樓上<lb/>
宴㑹衆人皆言金剛在此不可一人曰土耳何能為乃<lb/>
以酒肉内口須臾樓上雲昏電掣既風且雷酒肉飛揚<lb/>
<pb n="KR3l0118_WYG_100-6a"/>
衆人危懼獨汙金剛者曵出樓外數十丈而震死<hi>出廣異記</hi>
　　　　菩提寺猪<lb/>
唐開元十八年京菩提寺有長生猪體柔肥碩在寺十<lb/>
餘年其嵗猪死僧焚之火既燼灰中得舍利百餘粒<hi>出紀</hi>
<hi>聞</hi>
　　　　李思元<lb/>
唐天寶五載夏五月中左清道率府府史李思元暴卒<lb/>
卒後心煖家不敢殯積二十一日夜中而纔蘇即言曰<lb/>
<pb n="KR3l0118_WYG_100-6b"/>
有人相送來且作三十人供又曰要萬貫錢與送來人<lb/>
思元父為署令其家頗富因命具饌且鑿紙為錢饌熟<lb/>
令堂前布三十僧供思元白曰蒙恩相送薄饌單蔬不<lb/>
足以辱文徳須臾若食畢因令焚五千張紙錢於庭中<lb/>
又令具二人食置酒肉思元向席曰蒙恩釋放但懐厚<lb/>
惠又令焚五千張紙錢畢然後偃臥至天曉漸平和乃<lb/>
言曰被捕至一處官不在有兩吏存焉一曰馮江静一<lb/>
曰李海朝與思元同召者三人兩吏曰能遺我錢五百<lb/>
<pb n="KR3l0118_WYG_100-7a"/>
萬當舍汝二人不對思元獨許之吏喜俄官至謂三人<lb/>
曰要使典二人三人内辦之官因領思元等至王所城<lb/>
門數重防衛甚備見王居有高樓十間當王所居三間<lb/>
高大盡垂簾思元至未進見有一人金章紫綬形狀甚<lb/>
貴令投刺謁王王召見思元隨而進至樓下王命却簾<lb/>
召貴人登樓貴人自階陛方登王見起延至簾下貴人<lb/>
拜王答拜謂貴人曰今既來此即須置對不審在生有<lb/>
何善事貴人曰無王曰在生數十年既無善事又不忠<lb/>
<pb n="KR3l0118_WYG_100-7b"/>
孝今當奈何因嚬蹙曰可取所司處分貴人辭下未數<lb/>
級忽有大黑風到簾前直吹貴人將去遙見貴人在黑<lb/>
風中吹其身忽長數丈而狀隳壊或大或小漸漸逺去<lb/>
便失所在王見佇立謂階下人曰此是業風吹此人入<lb/>
地獄矣官因白思元等王曰可捻籌定之因簾下投三<lb/>
疋絹下令三人開之二人開絹皆有當使字唯思元絹<lb/>
開無有王曰留二人舍思元思元出殿門門西牆有門<lb/>
東向門外衆僧數百持旛花迎思元云菩薩要見思元<lb/>
<pb n="KR3l0118_WYG_100-8a"/>
入院院内地皆於清池院内堂閣皆七寶堂内有僧衣<lb/>
金鏤袈裟坐寶牀思元之禮謁也左右曰此地藏菩薩<lb/>
也思元乃跪諸僧皆為贊歎聲思元聞之泣下菩薩告<lb/>
衆曰汝見此人下淚乎此人去亦不乆聞昔之梵音故<lb/>
流涕耳謂曰汝見此間事到人間一一話之當令世人<lb/>
聞之改心修善汝此生無雜行常正念可復來此因令<lb/>
諸僧送歸思元初蘇具三十人食别具二人肉食皆有<lb/>
贈蓋由此也思元活七日又設大齋畢思元又死至曉<lb/>
<pb n="KR3l0118_WYG_100-8b"/>
蘇云向又為菩薩所召怒思元曰吾令汝具宣報應事<lb/>
何不言之將杖之思元哀請乃放思元素不食酒肉及<lb/>
得再生遂乃潔浄長齋而其家盡不過中食而思元每<lb/>
人集處必具言㝠中事人皆化之焉<hi>出紀聞</hi>
　　　　僧齊之<lb/>
勝業寺僧齊之好交游貴人頗曉醫術而行多雜天寶<lb/>
五載五月中病卒二日而蘇因移居東禪定寺院中建<lb/>
一堂極華飾長座横列等身像七軀自此絶交游精持<lb/>
<pb n="KR3l0118_WYG_100-9a"/>
戒自言曰初死見録至鬼王庭見一段肉臭爛在地王<lb/>
因問曰汝出家人何因殺人齊之不知所對王曰汝何<lb/>
故杖殺寺家婢齊之方悟先是寺中小僧何馬師與寺<lb/>
中青衣通青衣後有異志馬師怨之因搆青衣於寺主<lb/>
其青衣不臧之人也寺主亦素怨之因衆僧堂食未散<lb/>
召青衣對衆且箠殺之齊之諌寺主曰出家之人䕶身<lb/>
口意戒律之制造次不可違而况集衆殺乎馬師贊寺<lb/>
主寺主大怒不納齊之遂箠朴交至死於堂下故齊之<lb/>
<pb n="KR3l0118_WYG_100-9b"/>
悟王之問乃言曰殺人者寺主得罪者馬師今何為見<lb/>
問王前臭肉忽有聲曰齊之殺我王怒曰婢何不起而<lb/>
臥言臭肉忽起為人則所殺青衣與齊之辯對數反乃<lb/>
言曰當死時楚痛悶亂但聞旁有勸殺之聲疑是齊之<lb/>
所以訴之王曰追寺主階吏曰福多不可追曰追馬師<lb/>
吏曰馬師命未盡王曰且收青衣放齊之初齊之入見<lb/>
王座有一僧一馬及門僧亦出齊之禮謁僧曰吾地藏<lb/>
菩薩也汝縁福少命且盡所以獨追今可堅持僧戒舍<lb/>
<pb n="KR3l0118_WYG_100-10a"/>
汝俗事住閒静寺造等身像七軀如不能得錢彩畫亦<lb/>
得齊之既蘇遂乃從其言焉<hi>岀紀聞</hi>
　　　　張無是<lb/>
唐天寶十二載冬有司戈張無是居在布政坊因行街<lb/>
中夜皷絶門閉遂趨橋下而跧夜半忽有數十騎至橋<lb/>
駐馬言使乙至布政坊將馬一乗往取十餘人其二人<lb/>
一則無是妻一則同曲富叟王翁無是聞之大驚俄而<lb/>
取者至云諸人盡得唯無是妻誦金剛經善神護之故<lb/>
<pb n="KR3l0118_WYG_100-10b"/>
不得因唱所得人名皆應曰唯無是亦識王翁應聲答<lb/>
曰畢俄而鼓動無是歸家見其妻猶誦經坐待無是既<lb/>
至妻曰汝常不外宿吾恐汝犯夜故誦經不眠相待天<lb/>
曉聞南鄰哭聲無是問之則王翁死矣無是大懼因以<lb/>
具告其妻妻亦大懼因移出宅謁名僧發誓願長齋日<lb/>
則誦經四十九遍由是得免<hi>出紀聞</hi>
　　　　張應<lb/>
厯陽張應本是魔家取佛家女為婦妻病困為魔事不<lb/>
<pb n="KR3l0118_WYG_100-11a"/>
差妻曰我本佛家女乞為佛事應便往精舍中見竺曇<lb/>
鎧鎧曰佛普濟衆生但當一心受持耳曇鎧明當往其<lb/>
家其夜應夢見一人長一丈四五尺於南面趨走入門<lb/>
曰此家乃爾不浄夢中見鎧隨此人後而白曰此處始<lb/>
欲發意未可以一二責之應眠覺遂把火作高座鎧明<lb/>
日食時往應家高座已成夫妻受戒病亦尋瘥咸康二<lb/>
年應病甚遣人呼鎧連不在應死得蘇時說有數人以<lb/>
鐵鉤鉤將北下一板岸岸下見鑊湯刀山劒樹楚毒之<lb/>
<pb n="KR3l0118_WYG_100-11b"/>
具應忘曇鎧字但喚和尚救我鉤將去人曰我是佛子<lb/>
人曰汝和尚字何等應忘其字但喚佛而已俄轉近鑊<lb/>
湯有一人長一丈四五尺捉金杵欲撞應去人怖散走<lb/>
長人將應歸曰汝命盡不復得生與汝三日中期誦三<lb/>
偈取和尚字還當令汝生遂推應著門内便活後三日<lb/>
復死<hi>出神鬼傳</hi>
　　　　道嚴<lb/>
有嚴師者居於成都寶厯寺唐開元十四年五月二十<lb/>
<pb n="KR3l0118_WYG_100-12a"/>
一日於佛殿前軒燃長明燈忽見一巨手在殿西軒道<lb/>
嚴悸且甚俯而不動乆之忽聞空中語云無懼無懼吾<lb/>
善神也且不敢害師之一毫何俯而不動耶道嚴既聞<lb/>
懼少解因問曰檀越為何人匿其軀而見其手乎已而<lb/>
聞空中對曰天命我護佛寺之地以世人好唾佛祠地<lb/>
我即以背接之受其唾由是背有瘡潰吾肌且甚願以<lb/>
膏油傅其上可乎道嚴遂以清油置巨手中其手即引<lb/>
去道嚴乃請曰吾今願見檀越之形使畫工冩於屋壁<lb/>
<pb n="KR3l0118_WYG_100-12b"/>
且書其事以表之冀世人無敢唾佛祠之地者神曰吾<lb/>
貎甚陋師見之頋無慄然耶道嚴曰檀越但見其身勿<lb/>
我阻也見西軒下有一神質甚異豐首巨凖嚴目呀口<lb/>
體狀魁碩長數丈道嚴一見背汗如沃其神即𨼆去於<lb/>
是具以神狀告畫工命圗於西軒之壁<hi>出宣室志</hi>
　<lb/>
　<lb/>
　太平廣記卷一百<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百二十六</head>
    <p>
<pb n="KR3l0118_WYG_326-1a"/>
欽定四庫全書<lb/>
　太平廣記卷三百二十六　宋　李昉等　編<lb/>
　　鬼十一<lb/>
　　　袁炳　　　費慶伯　　劉朗之<lb/>
　　　長孫紹祖　劉導　　　劉氏<lb/>
　　　崔羅什　　沈警<lb/>
　　　　袁炳<lb/>
宋袁炳字叔煥陳郡人泰始末爲臨湘令亡後積年友<lb/>
<pb n="KR3l0118_WYG_326-1b"/>
人司馬遜於將曉間如夢見炳來陳敘闊别訊問安否<lb/>
既而謂遜曰吾等平生立意著論常言生爲馳役死爲<lb/>
休息今日始知定不然矣恒患在世有人務馳求金幣<lb/>
共相贈遺幽途此事亦復如之遜問罪福應報定實何<lb/>
如炳曰如我舊見與經教所說不盡符同將是聖人抑<lb/>
引之談耳如今所見善惡大料略不異也然殺生故最<lb/>
爲重禁慎不可犯也遜曰卿此徵相示良不可言當以<lb/>
語白尚書也炳曰甚善亦請卿敬詣尚書時司空王僧<lb/>
<pb n="KR3l0118_WYG_326-2a"/>
䖍爲吏部炳遜世爲其遊賔故及之往返可數百語辭<lb/>
去遜曰闊别之久恒思少集相值甚難何不且住炳曰<lb/>
止暫來耳不可得久留且此輩語不容得委悉揖别而<lb/>
去初炳來闇夜遜亦了不覺所以天明得覩見炳既去<lb/>
遜下牀送之始躡履而還暗見炳脚間有光可尺許亦<lb/>
得照其兩足餘地猶皆闇云<hi>出㝠祥記</hi>
　　　　費慶伯<lb/>
宋費慶伯者孝建中仕爲州治中假歸至家忽見三騶<lb/>
<pb n="KR3l0118_WYG_326-2b"/>
皆赤幘同來云官喚慶伯云纔謁歸那得見召且汝常<lb/>
黒幘今何得皆赤幘也騶答云非此間官也慶伯方知<lb/>
非生人遂叩頭祈之三騶同詞因許回換言却後四日<lb/>
當更詣君可辦少酒食見待慎勿泄也如期果至云已<lb/>
得爲力矣慶伯欣喜拜謝躬設酒食見鬼飲噉不異生<lb/>
人臨去曰哀君故爾乞祕𨼆也慶伯妻性猜妬謂伯云<lb/>
此必妖魅所罔也慶伯不得已因具吿其狀俄見向三<lb/>
騶楚撻流血怒而立於前曰君何相誤也言訖失所在<lb/>
<pb n="KR3l0118_WYG_326-3a"/>
慶伯遂得暴疾未旦而卒<hi>出述異記</hi>
　　　　劉朗之<lb/>
梁安成王在鎮以羅含故宅借録事劉朗之嘗見丈夫<lb/>
衣冠甚偉歛衿而立朗之驚問忽然失之未久而朗之<lb/>
以罪見黜時人謂君章有神<hi>出述異記</hi>
　　　　長孫紹祖<lb/>
長孫紹祖常行陳蔡間日暮路側有一人家呼宿房内<lb/>
聞彈箜篌聲竊於窗中窺之見一少女容態閒婉明燭<lb/>
<pb n="KR3l0118_WYG_326-3b"/>
獨處紹祖微調之女撫絃不輟笑而歌曰宿昔相思苦<lb/>
今宵良會稀欲持留客被一願拂君衣紹祖悅懌直前<lb/>
撫慰女亦欣然曰何處公子横來相干因與會合又謂<lb/>
紹祖曰昨夜好夢今果有徵屏風衾枕率皆華整左右<lb/>
有婢仍命饌頗有珍羞而悉無味又飲白醪酒女曰猝<lb/>
值上客不暇更營佳味纔飲數杯女復歌歌曰星漢縱<lb/>
復斜風霜悽已切薄陳君不御誰知思欲絶因前擁紹<lb/>
祖呼婢徹燭共寢仍以小婢配其蒼頭將曙女揮淚與<lb/>
<pb n="KR3l0118_WYG_326-4a"/>
别贈以金縷小合子曰無復後期時可相念紹祖乘馬出<lb/>
門百餘歩顧視乃一小墳也愴然而去其所贈合子塵<lb/>
埃積中非生人所用物也<hi>出志怪録</hi>
　　　　劉導<lb/>
劉導字仁成沛國人梁真簡先生瓛三從姪父謇梁左<lb/>
衞率導好學篤志專勤經籍慕晉闗康曾𨼆京口與同<lb/>
志李士炯同宴於時秦江初霽共歎金陵皆傷興廢俄<lb/>
聞松間數女子笑聲乃見一青衣女童立導之前曰舘<lb/>
<pb n="KR3l0118_WYG_326-4b"/>
娃宫歸路經此聞君志道髙閒欲冀少留願垂顧眄語<lb/>
訖二女已至容質甚異皆如仙者衣紅紫絹縠馨香襲<lb/>
人俱年二十餘導與士炯不覺起拜謂曰人間下俗何<lb/>
降神仙二女相視而笑曰住爾輕言願從容以陳幽抱<lb/>
導揖就席謂曰塵濁酒不可以進二女笑曰既來敘會<lb/>
敢不同觴衣紅絹者西施也謂導曰適自廣陵渡江而<lb/>
至殆不可堪深願思飲焉衣紫絹者夷光也謂導曰同<lb/>
宫三妹久曠深幽與妾此行蓋為君子導語夷光曰夫<lb/>
<pb n="KR3l0118_WYG_326-5a"/>
人之姊固爲導匹乃指士炯曰此夫人之偶也夷光大<lb/>
笑而熟視之西施曰李郎風儀亦足相匹夷光曰阿婦<lb/>
夫容貌豈得動人合座喧笑俱起就寢臨曉請去尚未<lb/>
天明西施謂導曰妾本浣紗之女吳王之姬君固知之<lb/>
矣爲越所遷妾落他人之手吳王歿後復居故國今吳<lb/>
王已耋不任妾等夷光是越王之女越皆貢吳王者妾<lb/>
與夷光相愛坐則同席出則同車今者之行亦因縁會<lb/>
言訖惘然導與士炯深感恨聞京口曉鐘各執手曰後<lb/>
<pb n="KR3l0118_WYG_326-5b"/>
會無期西施以寳鈿一隻留與導夷光折裙珠一雙亦<lb/>
贈士炯言訖共乗寳車去如風雨音猶在耳頃刻無見<lb/>
時梁武帝天監十一年七月也<hi>出窮怪録</hi>
　　　　劉氏<lb/>
梁武帝末年有人姓劉而不知名於堂屋脊見一物面<lb/>
如獅子兩頰垂白毛長尺許手足如人徐徐舉一足須<lb/>
臾不見少時劉死<hi>出廣古今五行記</hi>
　　　　崔羅什<lb/>
<pb n="KR3l0118_WYG_326-6a"/>
長白山西有夫人墓魏孝昭之世搜揚天下才俊清河<lb/>
崔羅什弱冠有令望被徵詣州道經於此忽見朱門粉<lb/>
壁樓閣相接俄有一青衣出語什曰女郎須見崔郎什<lb/>
恍然下馬兩重門内有一青衣通問引前什曰行李之<lb/>
中忽重蒙厚命素既不敘無宜深入青衣曰女郎平陵<lb/>
劉府君之妻侍中吳質之女府君先行故欲相見什遂<lb/>
前什就牀坐其女在戸東坐與什敘温凉室内二婢秉<lb/>
燭女呼一婢令以玉夾膝置什前什素有才藻頗善諷<lb/>
<pb n="KR3l0118_WYG_326-6b"/>
詠雖疑其非人亦愜心好也女曰比見崔郎息駕庭樹<lb/>
嘉君吟嘯故欲一敘玉顔什遂問曰魏帝與尊公書稱<lb/>
尊公爲元城令然否也女曰家君元城之日妾生之歲<lb/>
什仍與論漢魏時事悉與魏史符合言多不能備載什<lb/>
曰貴夫劉氏願吿其名女曰狂夫劉孔才之第二子名<lb/>
瑤字仲璋比有罪被攝乃去不返什下牀辭出女曰從<lb/>
此十年更當奉面什遂以玳瑁簪留之女以指上玉環<lb/>
贈什什上馬行數十步回顧乃見一大冢什屆歴下以<lb/>
<pb n="KR3l0118_WYG_326-7a"/>
爲不祥遂躬設齋以環布施天統末什爲王事所牽築<lb/>
河隄於桓家冢遂於幕下話斯事於濟南奚叔布因下<lb/>
泣曰今歲乃是十年如何什在園中食杏忽見一人云<lb/>
報女郎信俄即去食一杏未盡而卒什十二為郡功曹爲<lb/>
州里推重及死無不傷歎<hi>出酉陽雜俎</hi>
　　　　沈警<lb/>
沈警字元機吳興武康人也美風調善吟詠爲梁東宫<lb/>
常侍名著當時每公卿宴集必致騎邀之語曰元機在<lb/>
<pb n="KR3l0118_WYG_326-7b"/>
席顛倒賓客其推重如此後荆楚陷沒入周爲上柱國<lb/>
奉使秦隴途過張女郎廟旅行多以酒餚祈禱警獨酌<lb/>
水具祝祠曰酌彼寒泉水紅芳掇嵒谷雖致之非遥而<lb/>
薦之隨俗丹誠在此神其感録既暮宿傳舍憑軒望月<lb/>
作鳳將雛含嬌曲其詞曰命嘯無人嘯含嬌何處嬌徘<lb/>
徊花上月空度可憐宵又續爲歌曰靡靡春風至微微<lb/>
春露輕可惜闗山月還成無用明吟畢聞簾外歎賞之<lb/>
聲復云閒宵豈虚擲朗月豈無明音旨清婉頗異於常<lb/>
<pb n="KR3l0118_WYG_326-8a"/>
忽見一女子褰簾而入拜云張女郎姊妹見使致意警<lb/>
異之乃具衣冠未離坐而二女已入謂警曰跋涉山川<lb/>
因勞動止警曰行役在途春宵多感聊因吟咏稍遣旅<lb/>
愁豈意女郎猥降仙駕願知伯仲二女郎相顧而微笑<lb/>
大女郎謂警曰妾是女郎妹適廬山夫人長男指小女<lb/>
郎云適衡山府君小子並以生日同覲大姊屬大姊今<lb/>
朝層城未旋山中幽寂良夜多懷輒欲奉屈無憚勞也<lb/>
遂攜手出門共登一輜軿車駕六馬馳空而行俄至一<lb/>
<pb n="KR3l0118_WYG_326-8b"/>
處朱樓飛閣備極煥麗令警止一水閣香氣自外入内<lb/>
簾幌多金縷翠羽間以珠璣光照滿室須臾二女郎自<lb/>
閣後冉冉而至揖警就坐又具酒殽於是大女郎彈箜<lb/>
篌小女郎援琴爲數弄皆非人世所聞警嗟賞良久願<lb/>
請琴寫之小女郎笑而謂警曰此是秦穆公周靈王太<lb/>
子神仙所製不可傳於人間警粗記數弄不復敢訪及<lb/>
酒酣大女郎歌曰人神相合兮後會難邂逅相遇兮暫<lb/>
爲歡星漢移兮夜將闌心未極兮且盤桓小女郎歌曰<lb/>
<pb n="KR3l0118_WYG_326-9a"/>
洞簫響兮風生流清夜闌兮管絃遒長相思兮衡山曲<lb/>
心斷絶兮秦隴頭又題曰隴上雲車不復居湘川斑竹<lb/>
淚沾餘誰念衡山煙霧裏空看鴈足不傳書警歌曰義<lb/>
熙曾歴許多年張碩凡得幾時憐何意今人不及昔暫<lb/>
來相見更無縁二女郎相顧流涕警亦下淚小女郎謂<lb/>
警曰蘭香姨智瓊姊亦嘗懷此恨矣警見二郎歌詠極<lb/>
歡而未知密契所在警顧小女郎曰潤玉此人可念也<lb/>
良久大女郎命履與小女郎同出及門謂小女郎曰潤<lb/>
<pb n="KR3l0118_WYG_326-9b"/>
玉可使伴沈郎寢警欣喜如不自得遂攜手入門已見<lb/>
小婢前施卧具小女郎執警手曰昔從二妃遊湘川見<lb/>
君於舜帝廟讀相王碑此時想念頗切不意今宵得諧<lb/>
宿願警亦備記此事執手款敘不能自已小婢麗質前<lb/>
致詞曰人神路隔别促會賒況姮娥妬人不肯留照織<lb/>
女無賴已復斜河寸隂幾時何勞煩瑣遂掩戸就寢備<lb/>
極歡昵將曉小女郎起謂警曰人神事異無宜卜畫大<lb/>
姊已在門首警於是抱持置於膝共敘衷款須臾大女<lb/>
<pb n="KR3l0118_WYG_326-10a"/>
郎即復至前相對流涕不能自勝復置酒警又歌曰直<lb/>
恁行人心不平那宜萬里阻闗情只今隴上分流水更<lb/>
泛從來嗚咽聲警乃贈小女郎指環小女郎贈警金合<lb/>
歡結歌曰結心纏萬縷結縷幾千迴結怨無窮極結心<lb/>
終不開大女郎贈警瑤鏡子歌曰憶昔窺瑶鏡相望看<lb/>
明月彼此俱照人莫令光彩滅贈答極多不能備記粗<lb/>
憶數首而已遂相與出門復駕輜軿車送至下廟乃執<lb/>
手嗚咽而别及至館懷中探得瑤鏡金縷結良久乃言<lb/>
<pb n="KR3l0118_WYG_326-10b"/>
於主人夜而失所在時同侶咸怪警夜有異香警後使<lb/>
回至廟中於神座後得一碧箋乃是小女郎與警書備<lb/>
敘離恨書末有篇云飛書報沈郎尋已到衡陽若存金<lb/>
石契風月兩相忘從此遂絶矣<hi>出異聞録</hi>
　<lb/>
　<lb/>
　<lb/>
　太平廣記卷三百二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百二十四</head> <lb/>
    <p>
<pb n="KR3l0118_WYG_224-1a"/>
欽定四庫全書<lb/>
　太平廣記卷二百二十四<lb/>
　　相四<lb/>
　　　王正君　　　黄霸　　　　賣䭔媪<lb/>
　　　蘇氏女　　　武后　　　　李淳風<lb/>
　　　楊貴妃　　　姜皎　　　　常衮<lb/>
　　　劉禹錫　　　鄭朗　　　　令狐綯門僧<lb/>
　　　僧處𢎞　　　范氏尼　　　任之良<lb/>
<pb n="KR3l0118_WYG_224-1b"/>
　　　殷九霞　　　相手板庾道敏<lb/>
　　　李參軍　　　龍復本<lb/>
　　　　王正君<hi>相婦人</hi>
漢王莽姑正君許嫁至期當行時夫輒死如此者再乃<lb/>
獻之趙王未取又薨後有與正君父穉君善者過相正<lb/>
君曰貴爲天下母是時宣帝世元帝爲太子穉君乃因<lb/>
魏郡尉納之太子太子幸之生子宣帝崩太子立正君<lb/>
爲皇后上爲太子元帝崩太子立是爲成帝正君爲皇<lb/>
<pb n="KR3l0118_WYG_224-2a"/>
太后竟爲天下母<hi>出論衡</hi>
　　　　黄霸<lb/>
黄霸爲陽夏游徼與善相者同車俱行見一婦人年十<lb/>
七八相者指之曰此婦人當富貴為封侯者夫人公止<lb/>
車審視之相者曰令此婦人不富貴卜書不用也次公<lb/>
問之乃其傍里人巫家子也即娶爲妻其後次公果大<lb/>
富貴位至丞相封爲列侯<hi>出論衡</hi>
　　　　賣䭔媪<lb/>
<pb n="KR3l0118_WYG_224-2b"/>
唐馬周字賔王少孤貧明詩𫝊落魄不事産業不爲州<lb/>
里所重補博州助敎日飲酒刺史達奚怒屢加咎責周<lb/>
乃拂衣南遊曹汴之境因酒後忤浚儀令崔賢又遇責<lb/>
辱西至新豐宿旅次主人唯供設諸商販人而不顧周<lb/>
周遂命酒一斗獨酌所飲餘者便脫靴洗足主人竊竒<lb/>
之因至京停於賣䭔媪肆數日祈覓一館客處媪乃引<lb/>
致於中郎將常何之家媪之初賣䭔也李淳風袁天綱<lb/>
嘗遇而異之皆竊云此婦人大貴何以在此馬公尋取<lb/>
<pb n="KR3l0118_WYG_224-3a"/>
爲妻後有詔文武五品官已上各上封事周陳便宜二<lb/>
十條事遣何奏之乃請置街鼔及文武官緋紫碧綠等<lb/>
服色并城門左右出入事皆合㫖太宗怪而問何所見<lb/>
何對曰乃臣家客馬周所爲也召見與語命直門下省<lb/>
仍令房𤣥齡試經及䇿拜儒林郎守監察御史以常何<lb/>
舉得其人賜帛百匹周後轉給事中中書舍人有機辯<lb/>
能敷奏深識事端動無不中岑文本見之曰吾見馬君<lb/>
令人忘倦然鳶肩火色騰上必速但恐不能乆耳數年<lb/>
<pb n="KR3l0118_WYG_224-3b"/>
内官至宰相其媪亦爲夫人後爲吏部尚書病消渴彌<lb/>
年不瘳年四十八而卒追贈右僕射髙唐公<hi>出定命録</hi>
　　　　蘇氏女<lb/>
蘇某信都富人有女十人爲擇良壻張文成往見焉蘇<lb/>
曰此雖有才不能富貴幸得五品即當死矣魏知古時<lb/>
已及第然未有官蘇云此雖形質黑小然必當貴遂以<lb/>
長女嫁之其女髪長七尺黑光如漆諸妹皆不及有相<lb/>
者云此女當不囓宿食諸妹笑知古曰只是貧漢得米<lb/>
<pb n="KR3l0118_WYG_224-4a"/>
旋煮故無宿飯其後魏爲宰相每食一物已上官供<hi>出定</hi>
<hi>命録</hi>
　　　　武后<lb/>
武士彠之爲利州都督也敕召袁天綱詣京師途經利<lb/>
州士彠使相其妻楊氏天綱曰夫人骨法非常必生貴<lb/>
子遍召其子令相元慶元爽曰可至刺史終亦屯否見<lb/>
韓國夫人曰此女大貴然不利其夫武后時衣男子之<lb/>
服乳母抱於懐中天綱大驚曰此郎君男子神彩奥澈<lb/>
<pb n="KR3l0118_WYG_224-4b"/>
不易知遂令后試行牀下天綱大驚曰日角龍顔龍睛<lb/>
鳳頸伏犧之相貴人之極也更轉側視之又驚曰若是<lb/>
女當爲天下主也<hi>出談賔録</hi>
　　　　李淳風<lb/>
武后之召入宫李淳風奏云後宫有天子氣太宗召宫<lb/>
人閲之令百人爲一隊問淳風淳風云在某隊中太宗<lb/>
又分爲二隊淳風云在某隊中請陛下自揀擇太宗不<lb/>
識欲盡殺之淳風諫不可陛下若畱雖皇祚蹔缺而社<lb/>
<pb n="KR3l0118_WYG_224-5a"/>
稷延長陛下若殺之當變爲男子即損滅皇族無遺矣<lb/>
太宗遂止<hi>出定命録</hi>
　　　　楊貴妃<lb/>
貴妃楊氏之在蜀也有野人張見之云當大富貴何以<lb/>
在此或問至三品夫人否張云不是一品否曰不是然<lb/>
則皇后耶曰亦不是然貴盛與皇后同見楊國忠云公<lb/>
亦富貴位當秉天下權勢數年後皆如其言<hi>出定命録</hi>
　　　　姜皎<hi>僧善相</hi>
<pb n="KR3l0118_WYG_224-5b"/>
姜皎之未貴也好弋獵獵還入門見僧姜曰何物道人<lb/>
在此僧云乞飯姜公令取肉食與之僧食訖而去其肉<lb/>
並在姜公使人追問僧云公大富貴姜曰如何得富貴<lb/>
僧曰見眞人即富貴矣姜曰何時得見眞人僧舉目看<lb/>
曰今日即見眞人姜手臂一鷂子直二十千與僧相隨<lb/>
騎馬出城偶逢上皇亦獵時爲臨淄王見鷂子識之曰<lb/>
此是某之鷂子否姜云是因相隨獵俄而失僧所在後<lb/>
有女巫至姜問云汝且看今日有何人來女巫曰今日<lb/>
<pb n="KR3l0118_WYG_224-6a"/>
天子來姜笑曰天子在宫裏坐豈來看我耶俄有叩門<lb/>
者云三郎來姜出見乃上皇自此倍加恭謹錢馬所須<lb/>
無敢惜者後上皇出潞府百官親舊盡送唯不見姜上<lb/>
皇怪之行至渭北於路側獨見姜公供帳盛相待上皇<lb/>
忻然與别便定君臣之分後姜果富貴<hi>出定命録</hi>
　　　　常袞<lb/>
常袞之任福建也有僧某者善占色言事若神袞惜其<lb/>
老命弟子就學其術僧云此事天性非可造次爲𫝊某<lb/>
<pb n="KR3l0118_WYG_224-6b"/>
嘗於君左右見一人可敎遍招得小吏黄徹焉袞命就<lb/>
學老僧遂於闇室中致五色綵於架令自取之曰世人<lb/>
皆用眼力不盡但熟看之旬日後依稀認其白者後半<lb/>
歲看五色即洞然而得矣命之曰以若闇中之視五綵<lb/>
廻之白晝占人因𫝊其方訣且言後代當無加也李吉<lb/>
甫云黄徹之占𡊮許之亞也<hi>出傳載</hi>
　　　　劉禹錫<lb/>
賔客劉禹錫爲屯田員外郎時事稍異旦夕有騰趠之<lb/>
<pb n="KR3l0118_WYG_224-7a"/>
勢知一僧術數極精寓直日邀之至省方欲問命報韋<lb/>
秀才在門公不得已且見令僧坐簾下韋秀才獻卷已<lb/>
略省之意氣殊曠韋覺之乃去却與僧語僧不得已吁<lb/>
嘆良乆乃曰某欲言員外必不愜如何公曰但言之僧<lb/>
曰員外後遷乃本行正郎也然須待適來韋秀才知印<lb/>
處置公大怒揖出之不旬日貶官韋秀才乃處厚相也<lb/>
後二十餘年在中書爲轉屯田郎中<hi>出幽閒鼓吹</hi>
　　　　鄭朗<lb/>
<pb n="KR3l0118_WYG_224-7b"/>
鄭朗相公初舉遇一僧善占色謂曰即君貴極人臣然無<lb/>
進士及第之分若及第則一生厄塞既而狀元及第賀<lb/>
客盈門唯此僧不至及重試退黜唁者甚衆而此僧獨<lb/>
賀曰富貴在裏既而竟如所卜<hi>出摭言</hi>
　　　　令狐綯門僧<lb/>
令狐趙公綯在相位馬舉爲澤潞小將因奏事到宅㑹<lb/>
公有一門僧善聲色偶窺之謂公曰適有一軍將參見<lb/>
相公是何人公以舉名語之僧曰竊視此人他日當與<lb/>
<pb n="KR3l0118_WYG_224-8a"/>
相公爲方鎭交代公曰此邊方小將縱有軍功不過塞<lb/>
垣一鎭奈何與老夫交代僧曰相公第更召與語貧道<lb/>
爲細看公然之既去僧曰今日看更親切并恐是揚汴<lb/>
公於是稍接之矣咸通九年公鎭維揚舉破龎勛有功<lb/>
先是懿宗面許功成與卿揚州既而難於爽信却除舉<lb/>
淮南行軍司馬公聞之即處分所司排比迎新使羣下<lb/>
皆曰此一行軍耳公乃以其事白之果如所言<hi>出摭言</hi>
　　　　僧處𢎞<lb/>
<pb n="KR3l0118_WYG_224-8b"/>
僧處𢎞習禪於武當山王建微時販鹺於均房間仍行<lb/>
小竊號曰賊王八處𢎞見而勉之曰子他日位極人臣<lb/>
何不從戎别圖功業而夜遊晝伏沽賊之號乎建感之<lb/>
投忠武軍後建在蜀𢎞擁門徒入蜀爲搆精舍以安之<lb/>
即𢎞覺禪院也江西鍾傅微時亦以販鹺爲事遇上藍<lb/>
和尚敎其作賊而尅洪井自是加敬至於軍府大事此<lb/>
僧皆得參之也<hi>出北夢瑣言</hi>
　　　　范氏尼<lb/>
<pb n="KR3l0118_WYG_224-9a"/>
天寳中有范氏尼乃衣冠流也知人休咎魯公顔眞卿<lb/>
妻黨之親也魯公尉于醴泉因詣范氏尼問命曰某欲<lb/>
就制科再乞師姨一言范氏曰顔郎事必成自後一兩<lb/>
月必朝拜但半年内愼勿與外國人爭競恐有譴謫公<lb/>
又曰某官階盡得及五品否范笑曰鄰於一品顔郎所<lb/>
望何其卑耶魯公曰官階盡得五品身著緋衣帶銀魚<lb/>
兒子補齋郎某之望滿也范尼指坐上紫絲布食單曰<lb/>
顔郎衫色如此功業名節稱是夀過七十已後不要苦<lb/>
<pb n="KR3l0118_WYG_224-9b"/>
問魯公再三窮詰范尼曰顔郎聰明過人問事不必到<lb/>
底逾月大酺魯公是日登制科髙等授長安尉不數月<lb/>
遷監察御史因押班中有諠譁無度者命吏録奏次即<lb/>
哥舒翰也翰有新破石堡城之功因泣訴𤣥宗𤣥宗坐<lb/>
魯公以輕侮功臣貶蒲州司倉驗其事跡歴歴如見及<lb/>
魯公爲太師奉使於蔡州乃歎曰范師姨之言吾命懸<lb/>
於賊必矣<hi>出戎幕閒談</hi>
　　　　任之良<lb/>
<pb n="KR3l0118_WYG_224-10a"/>
任之良應進士舉不第至關東店憇食遇一道士亦從<lb/>
西來同主人歇之良與語問所從來云今合有身名稱<lb/>
意何不却入京任子辭以無資糧到京且無居處道士<lb/>
遂資錢物并與一帖令向肅明觀本院中停之良至京<lb/>
詣觀安置偶見一道士讀經謂良曰太上老君二月十<lb/>
五日生因上表請以𤣥元皇帝生日燃燈上皇覽表依<lb/>
行仍令中書召試使與一官李林甫拒乃與别敕出身<lb/>
<hi>出定命録</hi>
<pb n="KR3l0118_WYG_224-10b"/>
　　　　殷九霞<lb/>
張侍即某爲河南烏重裔從亊同幕皆是名輩有道流<lb/>
殷九霞來自青城山有知人之鑒烏公問已年夀官禄<lb/>
九霞曰司徒貴任藩服所望者秉持鈞軸封建茅土唯<lb/>
在保守庸勲苞貯仁義享福隆厚殊不可涯既而遍問<lb/>
賔僚九霞曰其間必有台輔時烏公重一裴副使應聲<lb/>
曰裴中丞是宰相否九霞曰若以目前人事言之當如<lb/>
尊㫖以某所觀却不在此時夏侯相孜爲館驛巡官且<lb/>
<pb n="KR3l0118_WYG_224-11a"/>
形質低瘁烏因戲曰莫是夏侯巡官對曰司徒所言是<lb/>
矣烏公撫掌而笑曰尊師莫錯否九霞曰某山野之人<lb/>
早修直道無意於名宦金玉葢以所見任眞而道耳烏<lb/>
公曰如此則非某所知也然其次貴達者爲誰曰張支<lb/>
使雖不居廊廟履歴清途亦至榮顯既出遂造張侍即<lb/>
所居從容謂曰支使神骨清爽氣韻髙邁若以紱冕累<lb/>
身止於三二十年居於世俗儻能擺脫囂俗相隨學道<lb/>
即二十年内白日上昇某之此行非有塵慮實亦尋訪<lb/>
<pb n="KR3l0118_WYG_224-11b"/>
修眞之士耳然閲人甚多無如支使者張以其言意浮<lb/>
濶但唯唯然將去復來情甚懇至審知張意不廻頗甚<lb/>
嗟惜因畱藥數粒并黄紙書一緘而别云藥服之可以<lb/>
無疾書紀宦途所得每一遷轉密自啓之書窮之辰當<lb/>
自相憶其後譙公顯赫令名再居台鉉張果踐朝列出<lb/>
入臺省佩服朱紫亷察數州書載之言靡不詳悉年及<lb/>
三紀時爲户部侍郎紙之所存葢亦無幾雖名位通顯<lb/>
而齒髮衰退每以道流之事話於親知追想其風莫能<lb/>
<pb n="KR3l0118_WYG_224-12a"/>
及也<hi>出劇談録</hi>
　　　　相手板庾道敏<lb/>
宋山陽王休祐屢以言話忤顔有庾道敏者善相手板<lb/>
休祐以手板託言他人者庾曰此板乃貴然使人多忤<lb/>
休祐以褚淵詳密乃換其手板别白褚於帝前稱下官<lb/>
帝甚不悅<hi>出酉陽雜俎</hi>
　　　　李參軍<lb/>
唐李參軍者善相笏知休咎必驗皆呼爲李相笏鹽鐵<lb/>
<pb n="KR3l0118_WYG_224-12b"/>
院官陸遵以笏視之曰評事郎君見到陸遵笑曰是子<lb/>
姪否曰是評事即君陸君曰足下失聲名矣某且無兒<lb/>
乃更將出簾下看必有錯陸君甚薄之以爲詐陸君先<lb/>
有歌姬在任處其月有姙分娩果男子也<hi>闕</hi>
　　　　龍復本<lb/>
開成中有龍復本者無目善聽聲揣骨每言休咎無不<lb/>
必中凡有象簡竹笏以手捻之必知官祿年夀宋祁補<lb/>
闕有盛名於世縉紳之士無不傾屬屈指翹足期於貴<lb/>
<pb n="KR3l0118_WYG_224-13a"/>
達時永樂蕭相寘亦居諫署同日詣之授以所持竹笏<lb/>
復本執蕭公笏良乆置於案上曰宰相笏次至宋補闕<lb/>
者曰長官笏宋聞之不樂蕭曰無慿之言安足介意經<lb/>
月餘同列於中書候見宰相時李朱崖方秉鈞軸威鎭<lb/>
朝野未見間佇立閒談互有諧謔頃之丞相遽出宋以<lb/>
手板障面笑未巳朱崖目之㢠廻顧左右曰宋補闕笑某<lb/>
何事聞之者莫不心寒股慄未旬日出爲清河縣令歲<lb/>
餘遂終所任其後蕭公揚歴清途自浙西觀察使入判<lb/>
<pb n="KR3l0118_WYG_224-13b"/>
户部非乆遂居廊廟俱如復本之言也<hi>出劇談録</hi>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百二十四<lb/>
</p>
<p>
</p>
  </div>
</body>
</text>
</TEI>
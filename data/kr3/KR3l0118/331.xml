<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百三十一</head>
    <p>
<pb n="KR3l0118_WYG_331-1a"/>
欽定四庫全書<lb/>
　太平廣記卷三百三十一　宋　李昉等　編<lb/>
　　鬼十六<lb/>
　　　薛矜　　　　朱七娘　　　李光逺<lb/>
　　　李霸　　　　洛陽鬼兵　　道德里書生<lb/>
　　　安宜坊書生　裴盛　　　　楊溥<lb/>
　　　薛直　　　　劉洪<lb/>
　　　　薛矜<lb/>
<pb n="KR3l0118_WYG_331-1b"/>
薛矜者開元中爲長安尉主知宫市迭日於東西二市<lb/>
一日於東市市前見一坐車車中婦人手如白雪矜慕<lb/>
之使左右持銀鏤小合立於車側婦人使侍婢問價云<lb/>
此是長安薛少府物處分令車中若問便宜餉之婦人<lb/>
甚喜謝矜微挑之遂欣然便謂矜曰我在金光門外君<lb/>
宜相訪也矜使左右隨至宅翌日往來過見婦人門外<lb/>
騎甚衆踟蹰未通客各引去矜令白已在門使左右送<lb/>
刺乃邀至外㕔令矜坐云待糚束矜覺火冷心竊疑怪<lb/>
<pb n="KR3l0118_WYG_331-2a"/>
須臾引入堂中其幔是青布遥見一燈火色微暗將近<lb/>
又逺疑非人也然業已求見見畢當去心中恒誦千手<lb/>
觀音呪至内見坐帳中以羅巾蒙首矜苦牽曳久之方<lb/>
落見婦人面長尺餘正青色有聲如狗矜遂絶倒從者<lb/>
至其室宇但見殯宫矜在其内絶無間隙遽推壁倒見<lb/>
矜已死惟心上暖移就店將息經月餘方蘇矣<hi>出廣異記</hi>
　　　　朱七娘<lb/>
東都思恭坊朱七娘者倡嫗也有王將軍素與交通開<lb/>
<pb n="KR3l0118_WYG_331-2b"/>
元中王遇疾卒已半歲朱不知也其年七月王忽來朱<lb/>
處久之日暮曰能隨至温柔坊宅否朱欲許焉其女彈<lb/>
唱有名不欲母往乃曰將軍止此故佳將還有所憚耶<lb/>
不獲已至以後騎載去入院歡洽如故明旦王氏使婢<lb/>
收靈牀被見一婦人在被中遽走還白王氏諸子驚而<lb/>
來視問其故知亡父所引哀慟久之遂送還家焉<hi>出廣異記</hi>
　　　　李光逺<lb/>
李光逺開元中爲館陶令時大旱光逺大爲旱書書就<lb/>
<pb n="KR3l0118_WYG_331-3a"/>
暴卒卒後縣申州州司馬覆破其旱百姓胥怨有慟哭<lb/>
者皆曰長官不死寧有是耶其夜光逺忽乗白馬來詣<lb/>
旱坊謂百姓曰我雖死旱不慮不成司馬何人敢沮斯<lb/>
議遂與百姓詣司馬宅通云李明府欲見司馬大懼使<lb/>
人致謝光逺責曰公非人旱是百姓事何以生死爲准<lb/>
宜速成之不然當爲厲矣言訖與百姓辭訣方去其年<lb/>
旱成百姓賴焉<hi>出廣異記</hi>
　　　　李霸<lb/>
<pb n="KR3l0118_WYG_331-3b"/>
岐陽令李霸者嚴酷剛鷙所遇無恩自丞尉已下典吏<lb/>
皆被其毒然性清婞<hi>音脛很也</hi>自喜妻子不免飢寒一考後<lb/>
暴亡既歛庭絶弔客其妻每撫棺慟哭呼曰李霸在生<lb/>
云何令妻子受此寂寞數日後棺中忽語曰夫人無苦<lb/>
當自辦歸其日晚衙令家人於㕔事設案几霸見形令<lb/>
傳呼召諸吏等吏人素所畏懼聞命奔走見霸莫不戰<lb/>
懼股慄又使召丞及簿尉皆至霸訶怒云君等無情何<lb/>
至於此爲我不能殺君等耶言訖悉顛仆無氣家人皆<lb/>
<pb n="KR3l0118_WYG_331-4a"/>
來拜庭中祈禱霸云但通物數無憂不活卒以五束絹<lb/>
爲准絹至便生各謝訖去後謂兩衙典吾素厚於汝何<lb/>
故亦同衆人唯殺汝一身亦復何益當令兩家馬死爲<lb/>
驗須臾數百疋一時皆倒欲死遂人遺兩疋細馬馬復<lb/>
如故因謂諸吏曰我雖素清今已死謝諸君可能不惠<lb/>
涓滴乎又卒以五疋絹畢指令某官出車某出騎某吏<lb/>
等修違者必死一更後方散後日處分悉便家人便引<lb/>
道每至祭所留下歆饗饗畢又上馬去凡十餘里已及<lb/>
<pb n="KR3l0118_WYG_331-4b"/>
郊外遂不見至夜停車騎妻子欲哭棺中語云吾在此<lb/>
汝等困弊無用哭也霸家在都去岐陽千餘里每至宿<lb/>
處皆不令哭行數百里忽謂子曰今夜可無寐有人欲<lb/>
盜好馬宜預爲防也家人逺渉困弊不依約束爾夕竟<lb/>
失馬及明啓白霸云吾令防盜何故貪寐雖然馬終不<lb/>
失也近店東有路向南可遵此行十餘里有藂林馬繫<lb/>
在林下往取如言得之及至都親族聞其異競來弔慰<lb/>
朝夕謁請霸棺中皆酬對莫不踖踧觀聽聚喧家人不<lb/>
<pb n="KR3l0118_WYG_331-5a"/>
堪其煩霸忽謂子云客等往來不過欲見我耳汝可設<lb/>
㕔事我欲一見諸親其子如言衆人於庭伺候久之曰<lb/>
我來矣命捲幃忽見霸頭大如甕眼赤睛突瞪視諸客<lb/>
等客莫不顛仆稍稍引去霸謂子曰人神道殊屋中非<lb/>
我久居之所速殯野外言訖不見其語遂絶<hi>出廣異記</hi>
　　　　洛陽鬼兵<lb/>
貞元二十三年夏六月帝在東京百姓相驚以鬼兵皆<lb/>
奔走不知所在或自衝擊破傷其鬼兵初過於洛水之<lb/>
<pb n="KR3l0118_WYG_331-5b"/>
南坊市喧喧漸至水北聞其過時空中如數千萬騎甲<lb/>
兵人馬嘈嘈有聲俄而過盡每夜過至於再至於三帝<lb/>
惡之使巫祝禳厭每夜於洛水濵設飲食嘗讀北齊書<lb/>
亦有此事天寳中晉陽云有鬼兵百姓競擊銅鐵以畏<lb/>
之皆不久喪也<hi>出紀聞</hi>
　　　　道德里書生<lb/>
唐東都道德里有一書生日晚行至中橋遇貴人部從<lb/>
車馬甚盛見書生呼與語令從後有貴主年二十餘丰<lb/>
<pb n="KR3l0118_WYG_331-6a"/>
姿絶世與書生語不輟因而南去長夏門遂至龍門入<lb/>
一甲第華堂蘭室召書生賜珍饌因與寢夜過半書生<lb/>
覺見所卧處乃石窟前有一死婦人身正洪漲月光照<lb/>
之穢不可聞書生乃履危攀石僅能出焉曉至香山寺<lb/>
爲僧說之僧送還家數日而死<hi>出紀聞</hi>
　　　　安宜坊書生<lb/>
開元末東京安宜坊有書生夜中閉門理書門隙中忽<lb/>
見一人出頭呵問何輩答云我是鬼蹔欲相就因邀書<lb/>
<pb n="KR3l0118_WYG_331-6b"/>
生出門書生隨至門外畫地作十字因而前行出坊至<lb/>
寺門鋪書生云寺觀見必不可度鬼言但隨我行無苦<lb/>
也俄至定鼎門内鬼負書生從門隙中出前至五橋道<lb/>
傍一冢天窗中有火光鬼復負書生上天窗側俯見一<lb/>
婦人對病小兒啼哭其夫在傍假寐鬼遂透下以手掩<lb/>
燈婦人懼呵其夫云兒今垂死何忍貪卧適有惡物掩<lb/>
火可強起明燈夫起添燭鬼迴避婦人忽取布袋盛兒<lb/>
兒猶能動於布袋中鬼遂負出至天窗上兼負書生下<lb/>
<pb n="KR3l0118_WYG_331-7a"/>
地送入定鼎門至書生宅謝曰吾奉地下處分取小兒<lb/>
事須生人作伴所以有此煩君當可恕之言訖乃去其<lb/>
人初隨鬼行所止之處輒書十字翌日引其兄弟覆之<lb/>
十字皆驗因至失兒家問之亦同也<hi>出廣異記</hi>
　　　　裴盛<lb/>
董士元云義興尉裴盛晝寢忽爲鬼引形神隨去云奉<lb/>
一兒至兒家父母夾兒卧前有佛事鬼云以其佛生人<lb/>
既至鬼手一揮父母皆寐鬼令盛抱兒出牀扼兒喉有<lb/>
<pb n="KR3l0118_WYG_331-7b"/>
聲父母驚起鬼乃引盛出盛苦邀其至舍推入形中乃<lb/>
悟<hi>出廣異記</hi>
　　　　楊溥<lb/>
豫章諸縣盡出良材求利者採之將至廣陵利則數倍<lb/>
天寳五載有楊溥者與數人入林求木冬夕雪飛山深<lb/>
寄宿無處有大木横卧其中空焉可容數人乃入中同<lb/>
宿而導者未眠時向山林再拜呪曰土田公今夜寄眠<lb/>
願見護助如是三請而後寢夜深雪甚近南樹下忽有<lb/>
<pb n="KR3l0118_WYG_331-8a"/>
人呼曰張禮樹頭有人應曰諾今夜北村嫁女大有酒<lb/>
食相與去來樹頭人曰有客在此須守至明若去黒狗<lb/>
子無知恐傷不宥樹下又曰雪寒若是且求飲食理須<lb/>
同去樹上又曰雪寒雖甚已受其請理不可行須防黒<lb/>
狗子呼者乃去及明装畢撤所卧氊有黒虺在下其大<lb/>
若瓶長三尺而蟄不動方驚駭焉<hi>出紀聞</hi>
　　　　薛直<lb/>
勝州都督薛直丞相納之子也好殺伐不知鬼神直在<lb/>
<pb n="KR3l0118_WYG_331-8b"/>
州行縣還歸去州二驛逢友人自京來謁直延入驛㕔<lb/>
命食友人未食先祭直曰出此食謂何友人曰佛經云<lb/>
有曠野鬼食人血肉佛往化之令其不殺故制此戒又<lb/>
俗所傳每食先施得壽長命直曰公大妄誕何處有佛<lb/>
何者是鬼俗人相誑愚者雷同智者不惑公蓋俗人耳<lb/>
言未久空中有聲云薛直汝大狂愚寧知無佛寧知無<lb/>
鬼來禍於君命終必不見妻子當死於此何言妄耶直<lb/>
聞之大驚趨下再拜謝曰鄙人蒙固不知有神神其誨<lb/>
<pb n="KR3l0118_WYG_331-9a"/>
之空中又言曰汝命盡午時當急返得與妻孥相見不<lb/>
爾殯越於此矣直大恐與友人馳赴郡行一驛直入㕔<lb/>
休偃從者皆休忽見直去從者百餘人皆左右從人驛<lb/>
吏入戸已死矣於是驛報其家直已先至家呼妻與别<lb/>
曰吾已死北驛身在今是鬼恐不得面訣故此暫来執<lb/>
妻子之手但言努力復乗馬出門奄然而殁<hi>出記聞</hi>
　　　　劉洪<lb/>
沛國劉洪性剛直父爲折衝都尉薛楚玉之在范陽召<lb/>
<pb n="KR3l0118_WYG_331-9b"/>
爲行軍洪隨之薊因得給事楚玉楚玉悅之楚玉補屯<lb/>
官洪請行檀州有屯曰太和任者輒死屯遂荒廢洪乃<lb/>
請爲之楚玉以凶難之洪曰妖由人興妖不自作洪且<lb/>
不懼公何惜焉楚玉遂以爲太和屯官洪將人吏到屯<lb/>
屯有故墟落洪依之架屋匠人方運斧而度木自折舉<lb/>
擊匠人立死洪怒叱吏卒扶匠人起而笞之詢曰汝是<lb/>
何鬼吾方治屯汝則干之罪死不赦笞數發匠人言說<lb/>
願見寛恕吾非前後殺屯官者也殺屯官者自是輔國<lb/>
<pb n="KR3l0118_WYG_331-10a"/>
將軍所居去此不逺吾乃守佛殿基鬼耳此故墟者舊<lb/>
佛殿也以其浄所故守之吾因爲人有罪配守此基基<lb/>
與地平吾方得去今者來故訴於公公爲平之吾乃去<lb/>
爲人矣洪曰汝言輔國不逺可即擒來鬼曰諾須臾匠<lb/>
人言曰劉洪吾輔國將軍也汝爲人強直兼有才幹吾<lb/>
甚重之將任汝以職今當辟汝即大富貴矣勉之因索<lb/>
紙作詩二章其匠人兵卒也素不知詩及其下筆書跡<lb/>
特妙可方王右軍薛楚玉取而珍之其詩曰烏鳥在虛<lb/>
<pb n="KR3l0118_WYG_331-10b"/>
飛𤣥駒遂野依名今編户籍翠過葉生稀其二章曰箇<lb/>
樹枝條朽三花五面啼移家朝度日誰覺夕陽低詩成<lb/>
而去匠人乃屯屬役數日疾甚舁至范陽其父謁名醫<lb/>
薛亦㑹疾洪言語如常而二人密冷氣侵未幾乃卒方<lb/>
洪初得鬼詩思不可解及卒皆黒遂以載棺名今編户<lb/>
籍蓋洪名生希者言洪死像也其二章箇樹枝條朽故<lb/>
條枝朽也三花五面啼者洪家有八口洪又二人亡所<lb/>
謂三花也五人哭之所謂五面啼洪死後二十日故吏<lb/>
<pb n="KR3l0118_WYG_331-11a"/>
野外見洪紫衣從二百騎神色甚壯告吏曰吾已爲輔<lb/>
國將軍所用大富貴矣今將從騎向都迎母母先在都<lb/>
初洪舅有女養於劉氏年與洪齒嘗與洪言曰吾聞死<lb/>
者有知吾二人先死必擾亂存者使知之是日女在洪<lb/>
母前行忽有引其衣者令不得前女怪之須臾得前又<lb/>
引其巾取其梳如相狎者洪母驚曰汝存日嘗有言須<lb/>
來在軍久絶書問今見死乎何與平生言協也母言未<lb/>
畢洪即形見庭中衣紫金章僕從多至母問曰汝何縁<lb/>
<pb n="KR3l0118_WYG_331-11b"/>
來洪已富貴身亦非人福樂難言故迎母供養於是車<lb/>
輿皆進母則昇輿洪乃侍從遂去去後而母殂其見故<lb/>
吏時亦母殂之日也<hi>出紀聞</hi>
　<lb/>
　<lb/>
　<lb/>
　<lb/>
　太平廣記卷三百三十一<lb/>
</p>
<p>
</p>
  </div>
</body>
</text>
</TEI>
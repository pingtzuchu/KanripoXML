<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百六十八</head> <lb/>
    <p>
<pb n="KR3l0118_WYG_168-1a"/>
欽定四庫全書<lb/>
　太平廣記卷一百六十八<lb/>
　　氣義三<lb/>
　　　熊執易　　　李約　　　　鄭還古<lb/>
　　　江陵士子　　鄭畋　　　　章孝子<lb/>
　　　發塚盜　　　鄭雍　　　　楊晟<lb/>
　　　王殷<lb/>
　　　　熊執易<lb/>
<pb n="KR3l0118_WYG_168-1b"/>
熊執易赴舉行次潼闗秋霖月餘滯於逆旅俄聞鄰店<lb/>
有一士吁嗟數次執易潛問之曰前堯山令樊澤舉制<lb/>
科至此馬斃囊空莫能自進執易造焉遽輟所乗馬倒<lb/>
囊濟之執易其年罷舉澤明年登科<hi>出摭言</hi>
　　　　李約<lb/>
李約為兵部員外汧公之子也識度清曠逈出塵表與<lb/>
主客張員外諗同官幷韋徴君况墻東遯世不婚娶不<lb/>
治生業李獨厚於張每與張匡牀静言達旦不寢人莫<lb/>
<pb n="KR3l0118_WYG_168-2a"/>
得知贈張詩曰我有心中事不與韋二説秋夜洛陽城<lb/>
明月照張八約嘗江行與一商胡舟檝相次商胡病固<lb/>
邀相見以二女託之皆絶色也又遺一珠約悉唯唯及<lb/>
商胡死財寳約數萬悉籍其數送官而以二女求配始<lb/>
殮商胡時約自以夜光唅之人莫知也後死胡有親屬<lb/>
來理資財約請官司發掘檢之夜光果在其宻行皆此<lb/>
𩔖也<hi>出尚書故事</hi>
　　　　鄭還古<lb/>
<pb n="KR3l0118_WYG_168-2b"/>
鄭還古東都閑居與栁當將軍者甚熟栁宅在履信東<lb/>
街有樓臺水木之盛家甚富妓樂極多鄭往來宴飲與<lb/>
諸妓笑語既熟因調謔之妓以告柳憐鄭文學又貧亦<lb/>
不之怪鄭將入京求官栁開筵餞之酒酣與妓一章曰<lb/>
冶豔出神仙歌聲勝管絃眼看白苧曲欲上碧雲天未<lb/>
擬生裴秀如何乞鄭𤣥莫教金谷水横過墜樓前栁見<lb/>
詩甚喜曰某不惜此妓然吾子方求官事力空困將去<lb/>
固不易支持専待見榮命便發遣入京充賀禮及鄭入<lb/>
<pb n="KR3l0118_WYG_168-3a"/>
京不半年除國子博士栁見除目乃津置入京妓行及<lb/>
嘉祥驛鄭已亡歿旅櫬尋到府界栁聞之悲歎不已遂<lb/>
放妓他適<hi>出盧氏雜説</hi>
　　　　江陵士子<lb/>
江陵寓居士子忘其姓名有美姬甚貧求尺題於交廣<lb/>
間遊索去萬計支持五年糧食且戒其姬曰我若五年<lb/>
不歸任爾改適士子去後五年未歸姬遂為前刺史所<lb/>
納在髙麗坡底及明年其夫歸已失姬之所在尋訪知<lb/>
<pb n="KR3l0118_WYG_168-3b"/>
處遂為詩求媒標寄之詩云隂雲漠漠下陽臺惹著襄<lb/>
王更不迴五度看花空有淚一心如結不曽開纎蘿自<lb/>
合依芳樹覆水寧思返舊杯惆悵髙麗坡底宅春光無<lb/>
復下山來刺史見詩遂給一百千及資裝便遣還士子<lb/>
<hi>出盧氏雜説</hi>
　　　　鄭畋<lb/>
鄭文公畋字台文父亞曽任桂管觀察使畋生於桂州<lb/>
小字桂兒時西門思恭為監軍有詔徴赴闕亞餞於北<lb/>
<pb n="KR3l0118_WYG_168-4a"/>
郊自以衰年因以畋託之曰他日願以桂兒為念九泉<lb/>
之下不敢忘之言訖泫然流涕思恭誌之及為神䇿軍<lb/>
中尉亞已卒思恭使人召畋館之於第年未及冠甚愛<lb/>
之如甥姪因選師友敎導之畋後官至將相黄巢之入<lb/>
長安西門司恭逃難於終南山畋以家財厚募有勇者<lb/>
訪而獲之以歸岐下温凊侍膳有如父焉思恭終于畋<lb/>
所畋葬於鳯翔西岡松栢皆手植之未幾畋亦卒葬近<lb/>
西門之墳百官造二壠以弔之無不墮淚咸伏其義也<lb/>
<pb n="KR3l0118_WYG_168-4b"/>
<hi>出北夢瑣言</hi>
　　　　章孝子<lb/>
章孝子名全益東蜀涪城人少孤為兄全啟養育母疾<lb/>
全啟割股肉以饋其疾果瘳也他日全啟出遊殂於逆<lb/>
旅全益感天倫之恩制斬縗之服又以全啟割肉㗖母<lb/>
遂以火煉指以申至痛仍以銀字寫法華經一部日夕<lb/>
諷誦乃通大義後至成都府樓巷舍於其間傍有丹竈<lb/>
不蓄童僕塊然一室鬻丹得錢數及兩金即刻一𧰼今<lb/>
<pb n="KR3l0118_WYG_168-5a"/>
華亭禪院即居士髙樓之所人謂有黄白之術嘗言於<lb/>
道友曰㸃水銀一兩止一兩銀價若丸作三百粒每粒<lb/>
百錢乃三十千矣其利博哉但所鬻之丹亦神矣居士<lb/>
到蜀之後制土偶於丹竈之側以代執熱之用䕶惜不<lb/>
毁殆四十年大順中物故年至九十八寺僧寫眞於壁<lb/>
節度判官前眉州刺史馮涓撰讚以美之<hi>出北夢瑣言</hi>
　　　　發塚盜<lb/>
光啟大順之際褒中有盜發塚墓者經時搜索不獲長<lb/>
<pb n="KR3l0118_WYG_168-5b"/>
吏督之甚嚴忽一日擒獲寘於所司淹延經嵗不得其<lb/>
情拷掠楚毒無所不至欵占既具連及數人皆以為得<lb/>
之不謬矣及臨刑傍有一人攘袂大呼曰王法豈容枉<lb/>
殺平人者乎發塚者我也我日在稠人之中不為獲擒<lb/>
而斯人何罪欲殺之速請釋放旋出丘中所獲之贓驗<lb/>
之略無差異具獄者亦出其贓驗之無差及藩帥躬自<lb/>
誘而問之曰雖自知非罪而受箠楚不禁遂令骨肉偽<lb/>
造此贓希其一死藩帥大駭具以聞於朝廷坐其獄吏<lb/>
<pb n="KR3l0118_WYG_168-6a"/>
枉陷者獲免自言者補衙職而賞之<hi>出玉堂閒話</hi>
　　　　鄭雍<lb/>
鄭雍學士未第時求婚於白州崔相公逺纔允許而博<lb/>
陵有事女則隨例塡宫至朱梁開平之前崔氏在内託<lb/>
疾敕令出宫還其本家鄭則復託媒氏致意選日親迎<lb/>
士族婚禮隨其豐儉亦無所闕尋有莊盆之感又杖經<lb/>
朞周莫不合禮士林以此多之美稱籍甚場中翹足望<lb/>
之一舉之甲科<hi>封尚書牓下</hi>脱白授秘校兼内翰與丘門同<lb/>
<pb n="KR3l0118_WYG_168-6b"/>
敕入不數載而卒<hi>出玉堂閒話</hi>
　　　　楊晟<lb/>
楊晟始事鳯翔節度使李昌符累立軍功因而疑之潛<lb/>
欲加害昌符愛妾周氏憫其無辜宻告之由是亡去而<lb/>
獲免後為駕前五十四軍都指揮使除威勝軍節度使<lb/>
建節於彭州撫綏士民延敬賔客洎僧道輩各得其所<lb/>
厚於禮敬人甚懐之李昌符之敗因令求周氏既至以<lb/>
義母事之周氏自以少年復有美色懇有好合之請晟<lb/>
<pb n="KR3l0118_WYG_168-7a"/>
告誓天地終不以非禮偶之每日未視事前必申問安<lb/>
之禮雖厄在重圍未嘗廢也新理之郡兵力不完遽為<lb/>
王蜀先主攻圍保守孤壘救兵不至凡千日為西川所<lb/>
破而害焉有馬歩使安師建者楊氏之腹心也城尅執<lb/>
之蜀先主知其忠烈兾為其用欲寛之師建曰某受楊<lb/>
司徒提拔不敢惜死先主嗟賞而行戮為其設祭而葬<lb/>
之<hi>出北夢<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>言</hi>
　　　　王殷<lb/>
<pb n="KR3l0118_WYG_168-7b"/>
王殷梁開封尹瓚之猶子也乾化中為徐州連率衆叛<lb/>
拒命殺害使臣㸃閲市井而授甲焉有親隨苗温與數<lb/>
輩度其必不濟竊謀作亂事泄被擒刳心而死其妻配<lb/>
𨽻别部軍挍殊不甘挾短刃割乳而殞聞者無不嗟尚<lb/>
<hi>出玉堂閒話</hi>
　<lb/>
　<lb/>
　太平廣記卷一百六十八<lb/>
</p>
<p>
</p>
  </div>
</body>
</text>
</TEI>
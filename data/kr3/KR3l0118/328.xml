<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百二十八</head>
    <p>
<pb n="KR3l0118_WYG_328-1a"/>
欽定四庫全書<lb/>
　太平廣記卷三百二十八　宋　李昉等　編<lb/>
　　鬼十三<lb/>
　　　慕容垂　　　李勣女　　解襆人<lb/>
　　　漕店人　　　張琮　　　劉門奴<lb/>
　　　閻庾　　　　明崇儼　　王懷智<lb/>
　　　沙門英禪師　陳導　　　王志<lb/>
　　　巴峽人　　　陸餘慶<lb/>
<pb n="KR3l0118_WYG_328-1b"/>
　　　　慕容垂<lb/>
唐太宗征遼行至定州路側有一鬼衣黄衣立髙冢上<lb/>
神彩特異太宗遣使問之答曰我昔勝君昔君今勝我<lb/>
今榮華各異代何用苦追尋言訖不見問之乃慕容垂<lb/>
墓<hi>出靈怪集</hi>
　　　　李勣女<lb/>
貞觀元年李勣愛女卒葬北邙使家僮廬於墓側一日<lb/>
女子忽詣家僮曰我本不死被大樹之神竊我今值其<lb/>
<pb n="KR3l0118_WYG_328-2a"/>
神出朝西嶽故得便奔出知爾在此是以來我已離父<lb/>
母復有此辱恥不可歸幸爾匿我我能以致富報爾家<lb/>
僮駭愕良久乃許遂别置一室其女或朝出暮至或夜<lb/>
出曉來行歩如風一月後忽攜黄金十斤以賜家僮受<lb/>
之出賣數兩乃民家所失主者執家僮以吿洛陽令推<lb/>
窮其由家僮具述此事及追取此女已失其餘金盡化<lb/>
爲黄石焉<hi>出孫相録</hi>
　　　　解襆人<lb/>
<pb n="KR3l0118_WYG_328-2b"/>
江南有數人行船見岸上兩人與船並行數里岸上人<lb/>
云暫寄歇息船人許之怪其跳擲上船其疾如風須臾<lb/>
兩人云暫至村各有小襆且寄船上慎勿開也殷勤戒<lb/>
之兩人去後船中一人解襆共看每襆有五百帖子似<lb/>
非紙篆𨽻並不可識共驚還結如故俄頃二人回云開<lb/>
訖何因諱乃捉解襆人云是此人解遂擲解襆上岸如<lb/>
擲嬰兒又於村中取人擁之而去經數日一人欲放解<lb/>
襆者一人不許曰會遺一二年受辛苦乃將至富人家<lb/>
<pb n="KR3l0118_WYG_328-3a"/>
其人家有好馬恒於庭中置槽自看飲飼此時已夜堂<lb/>
門閉欲取富人無由一人云此人愛馬解馬放即應開<lb/>
門出如言富人果出一人擔之應手即死取得富人遂<lb/>
棄解襆人而去此家忙懼唯見此人在即共毆縛之送<lb/>
縣以解襆等事爲辭州縣不信遂斷死此人自雪無由<lb/>
久禁乃出<hi>出異聞録</hi>
　　　　漕店人<lb/>
貞觀中長安城西漕店人葬父母凶具甚華一二年後<lb/>
<pb n="KR3l0118_WYG_328-3b"/>
忽見亡弟來容貌憔悴言爲兄厚葬父母之故被差爲<lb/>
林臯驛馬祇承困苦不堪故來請兄代兄大驚懼更多<lb/>
與紙錢遣努力且作其後數月又見弟來云祇承不濟<lb/>
兄遂不免去其兄應時而卒<hi>出異聞録</hi>
　　　　張琮<lb/>
永徽初張琮爲南陽令寢閣中聞階前竹有呻吟之聲<lb/>
就視則無所見如此數夜怪之乃祝曰有神靈者當相<lb/>
語其夜忽有一人從竹中出形甚弊陋前自陳曰朱粲<lb/>
<pb n="KR3l0118_WYG_328-4a"/>
之亂某在兵中爲粲所殺尸骸正在明府閣前一目爲<lb/>
竹根所損不堪楚痛以明府仁明故輒投告幸見移葬<lb/>
敢忘厚恩令謂曰如是何不早相聞乃許之明日爲具<lb/>
棺櫬使掘之果得一尸竹根貫其左目仍加時服改葬<lb/>
城外其後令笞殺一鄉老其家將復仇謀須令夜出乃<lb/>
要殺之俄而城中失火延燒十餘家令將出按行之乃<lb/>
見前鬼遮令馬曰明府深夜何所之將有異謀令問爲<lb/>
誰曰前時得罪於明府者令乃復入明日掩捕其家問<lb/>
<pb n="KR3l0118_WYG_328-4b"/>
之皆驗遂窮治之夜更祭其墓刻石銘於前曰身狥國<lb/>
難死不忘忠烈烈貞魂寔爲鬼雄<hi>出廣異記</hi>
　　　　劉門奴<lb/>
髙宗營大明宫宣政殿始成毎夜聞數十騎行殿左右<lb/>
殿中宿衞者皆見焉衣馬甚潔如此十餘日髙宗乃使<lb/>
術者劉門奴問其故對曰我漢楚王戊之太子也門奴<lb/>
詰問之案漢書楚王與七國謀反漢兵誅之夷宗覆族<lb/>
安有遺嗣乎答曰王起兵時留吾在長安及王誅後天<lb/>
<pb n="KR3l0118_WYG_328-5a"/>
子念我置而不殺養於宫中後以病死葬於此天子憐<lb/>
我殮以玉魚一雙今在正殿東北角史臣遺略是以不<lb/>
見於書門奴曰今皇帝在此汝何敢庭中擾擾乎對曰<lb/>
此是我故宅今既在天子宫中動出頗見拘限甚不樂<lb/>
乞改葬我於髙敞美地誠所望也慎無奪我玉魚門奴<lb/>
奏之帝令改葬發其處果得古墳棺已朽腐傍有玉魚<lb/>
一雙製甚精巧乃勅易棺櫬以禮葬之於苑外并以玉<lb/>
魚隨之於此遂絶<hi>出廣異記</hi>
<pb n="KR3l0118_WYG_328-5b"/>
　　　　閻庚<lb/>
張仁亶幼時貧乏恒在東都北市寓居有閻庚者馬牙<lb/>
荀子之子也好善自喜慕仁亶之德恒竊父資以給其<lb/>
衣食亦累年矣荀子毎怒庚云汝商販之流彼才學之<lb/>
士於汝何由而破産以奉仁亶聞其辭謂庚曰坐我累<lb/>
君今將適詣白鹿山所勞相資不敢忘也庚久爲仁亶<lb/>
胥附之友心不忍别謂仁亶曰方願志學今欲偕行仁<lb/>
亶竒其志許焉庚乃私備驢馬糧食同去六日至陳留<lb/>
<pb n="KR3l0118_WYG_328-6a"/>
宿逆旅仁亶舍其内房房外有牀久之一客後至坐於<lb/>
牀所仁亶見其視瞻非凡謂庚自外持壺酒至仁亶以<lb/>
酒先屬客客不敢受固屬之因與合飲酒酣歡甚乃同<lb/>
房而宿中夕相問行李客答曰吾非人乃地曹耳地府<lb/>
令主河北婚姻糾男女脚仁亶開視其衣裝見袋中細<lb/>
繩方信焉因求問已榮位年壽鬼言亶年八十餘位極<lb/>
人臣復問庚鬼云庚命貧無位禄仁亶問何以致之鬼<lb/>
云或絆得佳女配之有相當能得耳今河北去白鹿山<lb/>
<pb n="KR3l0118_WYG_328-6b"/>
百餘里有一村中王老女相極貴頃已絆與人訖當相<lb/>
爲解彼絆此以成閻侯也第速行欲至其村當有大雨<lb/>
濡濕以此爲信因訣去仁亶與庚行六七日至村遇大<lb/>
雨衣裝濕汙乃至村西求王氏舍焉款門久之方出謝<lb/>
客云家有小不得意所以遲遲無訝也仁亶問其故云<lb/>
已唯一女先許適西村張家今日納財非意單寡此乃<lb/>
相輕之義已決罷婚矣仁亶等相顧微哂留數日主人<lb/>
極歡仁亶乃云閻侯是已外弟盛年志學未結婚姻主<lb/>
<pb n="KR3l0118_WYG_328-7a"/>
人辭以田舍家然有喜色仁亶固求方許焉以馬驢及<lb/>
他賫爲贄數日成親畢留閻侯止王氏仁亶獨往主人<lb/>
贈送之其後數年仁亶遷侍御史并州長史御史大夫<lb/>
知政事後庚累遇提挈竟至一州<hi>出廣異記</hi>
　　　　明崇儼<lb/>
唐正諫大夫明崇儼少時父爲縣令縣之門卒有道術<lb/>
儼求教教以見鬼方兼役使之法遺書兩卷儼閱之書<lb/>
人名也儼於野外獨處按而呼之皆應曰唯見數百人<lb/>
<pb n="KR3l0118_WYG_328-7b"/>
於是每須役使則呼其名無不立至者儼嘗行見名流<lb/>
將合祔二親者輀車已出郊儼隨而行召其家人謂曰<lb/>
汝主君合葬二親乎曰然曰汝取靈柩得無誤發他人<lb/>
冢乎曰無儼曰吾前見紫車後有夫人年五十餘長大<lb/>
名家婦也而後有一鬼年甚壯寡髮弊衣距躍大喜而<lb/>
隨夫人夫人泣而怒曰合葬何謂也汝試以吾言白汝<lb/>
主君云明正諫有言如此祔親者聞之大驚泣而謂儼<lb/>
曰吾幼失父昨遷葬決老豎取之不知乃誤如此崇儼<lb/>
<pb n="KR3l0118_WYG_328-8a"/>
乃與至發墓所命開近西境按銘記果得之乃棄他人<lb/>
之骨而祔其先人儼在内言事及人間厭勝至多備述<lb/>
人口故不繁述<hi>出紀聞</hi>
　　　　王懷智<lb/>
唐坊州人王懷智顯慶初卒其母孫氏及弟懷善懷表<lb/>
並存至四年六月雍州髙陵有一人失其姓名死經七<lb/>
日背上已爛而蘇云在地下見懷智見任太山録事遣<lb/>
此人執筆口授爲書謂之曰汝雖合死今方便放汝歸<lb/>
<pb n="KR3l0118_WYG_328-8b"/>
家宜爲我持此書至坊州訪我家白我母曰懷智今爲<lb/>
太山録事幸蒙安泰但家中曾貸寺家木作門此既功<lb/>
德物早償之懷善將死不合久住速作經像救助不然<lb/>
恐無濟理此人既蘇即賫書特送其舍所謂家事無不<lb/>
暗合至三日懷善暴死合州道俗聞者莫不増修功德<lb/>
鄜州人勲衞侯智純說之<hi>出法苑珠林</hi>
　　　　法門英禪師<lb/>
唐法海寺沙門英禪師具言每見鬼寺主沙門慧蘭怪<lb/>
<pb n="KR3l0118_WYG_328-9a"/>
而問焉英曰向秦莊襄王遣人傳語飢虚甚以師大慈<lb/>
又自有所見從者二百許人勿辭勞費也吾已報云後<lb/>
日曉食書來專相候待慧蘭便備酒脯之類至時秦王<lb/>
果來侍從甚衆貴賤羅列坐食甚急謂英曰弟子不食<lb/>
八十年矣英問其故答曰吾生時未有佛法地下見責<lb/>
功德吾但以放生矜恤惸孤應之以福薄受罪未了受<lb/>
此一餐更四十年方便得食因指坐上人云是陳軫爲<lb/>
多虛詐又指二人云是白起王翦爲殺人多受罪亦未<lb/>
<pb n="KR3l0118_WYG_328-9b"/>
了英曰王何不從人索食而自受飢窘也答曰慈心少<lb/>
且餘人又不相見吾貴人不可妄作禍祟所以然也因<lb/>
指酒脯曰寺主將來耶深躭愧臨去時謂英曰甚愧禪<lb/>
師弟子有物在當相送城東門通化外尖冢是弟子墓<lb/>
時人不知妄云呂不韋冢耳英曰往赤眉賊發掘何得<lb/>
更有物在鬼曰賊將麄物去細者深賊取不得見在英<lb/>
曰貧道出家無用物處必莫將來言訖謝去<hi>出兩京記</hi>
　　　　陳導<lb/>
<pb n="KR3l0118_WYG_328-10a"/>
唐陳導者豫章人也以商賈爲業龍朔中乃泛舟之楚<lb/>
夜泊江浦見一舟泝流而來亦宿於此導乃移舟近之<lb/>
見一人龎眉大鼻如吏在舟檢勘文書從者三五人導<lb/>
以同旅相值因問之曰君子何往幸喜同宿此浦龎眉<lb/>
人曰某以公事到楚幸此相遇導乃邀過船中龎眉亦<lb/>
隨之導備酒饌飲經數廵導乃問以姓氏龎眉人曰某<lb/>
姓司徒名弁被差至楚已來充使導又問曰所主何公<lb/>
事也弁曰公不宜見問君子此行慎勿以楚爲意願適<lb/>
<pb n="KR3l0118_WYG_328-10b"/>
他土耳導曰何也弁曰吾非人也㝠司使者導驚曰何<lb/>
故不得之楚弁曰吾往楚行災君亦其人也感君之惠<lb/>
故相報耳然君須以錢物計會方免斯難導懇苦求之<lb/>
弁曰但俟我從楚回君可備緍錢一二萬相貺當免君<lb/>
家導許諾告謝而别是歲果荆楚大火延燒數萬家蕩<lb/>
無孑遺導自别弁後以憂慮繫懷及移舟而返既至豫<lb/>
章弁亦至矣導以慳鄙爲性託以他事未辦所許錢使<lb/>
者怒乃令從者持書一緘與導導開讀未終而宅内掀<lb/>
<pb n="KR3l0118_WYG_328-11a"/>
然火起凡所財物悉盡是夕無損他室惟燒導家弁亦<lb/>
不見蓋以導慳嗇負前約而致之也<hi>出集異記</hi>
　　　　王志<lb/>
唐顯慶三年岐州人王志任益州縣令考滿還鄉有女<lb/>
美未嫁道亡停縣州寺中累月寺中先有學生停一房<lb/>
夜初見此女來糚飾華麗欲伸繾綣學生納之相知經<lb/>
月此女贈生一銅鏡巾櫛各一令欲上道女與生密共<lb/>
辭别家人求此物不得令遣巡房求索於生房得之令<lb/>
<pb n="KR3l0118_WYG_328-11b"/>
遣左右縛此生以爲私盜學生訴其事非唯得此物兼<lb/>
留上下二衣令遣人開棺檢之果無此衣既見此徵於<lb/>
是釋之問其鄉里乃岐州人因從父南任父母俱亡遊<lb/>
諸州學問不久當還令給衣馬裝束同歸以爲女夫憐<lb/>
愛甚重<hi>出法苑珠林</hi>
　　　　巴峽人<lb/>
調露年中有人行於巴峽夜泊舟忽聞有人朗詠詩曰<lb/>
秋逕填黄葉寒催露草根猿聲一呌斷客淚數重痕其<lb/>
<pb n="KR3l0118_WYG_328-12a"/>
音甚厲激昻而悲如是通宵凡吟數十遍初聞以爲舟<lb/>
行者未之寢也曉訪之而更無舟船但空山石泉谿谷<lb/>
幽絶詠詩處有人骨一具<hi>出紀聞</hi>
　　　　陸餘慶<lb/>
陸餘慶吳郡人進士擢第累授長城尉拜員外監察久<lb/>
視中遷鳳閣舍人歴陜州刺史洛州長史大理卿少府<lb/>
監主睿宗輼車不精出授沂州刺史餘慶少時嘗冬日<lb/>
於徐亳間夜行左右以囊橐前行餘慶緩轡躡之寒甚<lb/>
<pb n="KR3l0118_WYG_328-12b"/>
會羣鬼環火而坐慶以爲人馳而遽下就火訝火燄熾<lb/>
而不煖慶謂之曰火何冷爲我脫靴羣鬼但俯而笑不<lb/>
應慶顧視之羣鬼悉有面衣慶驚䇿馬避之竟無患其<lb/>
傍居人謂慶曰此處有鬼爲祟遭之者多斃郎君竟無<lb/>
所驚懼必福助也當富貴矣<hi>出御史臺記</hi>
　<lb/>
　<lb/>
　太平廣記卷三百二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百四十八</head>
    <p>
<pb n="KR3l0118_WYG_348-1a"/>
欽定四庫全書<lb/>
　太平廣記卷三百四十八　宋　李昉等　編<lb/>
　　鬼三十三<lb/>
　　　辛神邕　　唐燕士　　　郭鄩<lb/>
　　　李全質　　沈恭禮　　　牛生<lb/>
　　　韋齊休<lb/>
　　　　辛神邕<lb/>
平盧從事御史辛神邕太和五年冬以前白水尉調集<lb/>
<pb n="KR3l0118_WYG_348-1b"/>
於京師時有傭者劉萬金與家僮自勤同室而居自勤<lb/>
病數月將死一日萬金他出自勤偃於榻忽有一人紫<lb/>
衣危冠廣袂貌枯形瘠巨凖修髯自門而入至榻前謂<lb/>
自勤曰汝强起疾當間矣於是扶自勤負壁而坐先是<lb/>
室之東垣下有食案列數器紫衣人探袖中出一掬物<lb/>
狀若稻實而色青即以十餘粒置食器中謂自勤曰吾<lb/>
非人間人今奉命召萬金萬金當食而死爾勿泄吾語<lb/>
不然則禍及矣言訖遂去是日萬金歸臉赤而喘且曰<lb/>
<pb n="KR3l0118_WYG_348-2a"/>
我以腹虛熱上殆不可治即就其器而食食且盡自勤<lb/>
疾愈萬金果卒<hi>出宣室志</hi>
　　　　唐燕士<lb/>
晉昌唐燕士好讀書隱于九華山常日晚天雨霽燕士<lb/>
步月上山夜旣深有羣狼擁其道不得歸懼旣甚遂匿<lb/>
於深林中俄有白衣丈夫戴紗巾貌孤俊年近五十循<lb/>
澗而來吟步自若佇立且乆乃吟曰澗水潺潺聲不絶<lb/>
溪壠茫茫野花發自去自來人不歸長時唯對空山月<lb/>
<pb n="KR3l0118_WYG_348-2b"/>
燕士常好為七言詩頗稱于時人聞此驚歎將與之言<lb/>
未及而没明日燕士歸以貌問里人有識者曰是吳氏<lb/>
子舉進士善為詩卒數年矣<hi>出宣室志</hi>
　　　　郭鄩<lb/>
郭鄩罷櫟陽縣尉久不得調窮居京華困甚肸蠁間常<lb/>
有二物如猿玃衣青碧出入寢興無不相逐凡欲舉意<lb/>
求索必與鄩俱往所造詣如礙枳棘親友見之俱若讐<lb/>
隙或厭之以符術或避之於山林數年竟莫能絶一夕<lb/>
<pb n="KR3l0118_WYG_348-3a"/>
忽來告别云某等承君厄運不相别者久今則候曉而<lb/>
行無復至矣鄩旣喜其去遂問所詣云世路如某者甚<lb/>
多但人不見耳今之所詣乃勝業坊富人王氏將往㪚<lb/>
之鄩曰彼之聚歛豐盈何以遽散云先得計于安品子<lb/>
矣曉鼓忽鳴遂失所在鄩旣興盥櫛便覺愁憤開豁試<lb/>
詣親友無不改觀相接未旬見宰相面白遂除通事舍<lb/>
人鄩有表弟張生者為金吾衛佐交游皆豪俠少年好<lb/>
竒聞之未信之也知勝業王氏𨽻左軍自是常往伺之<lb/>
<pb n="KR3l0118_WYG_348-3b"/>
王氏性儉約所費未常過分家有妓樂端麗者至多外<lb/>
之袨服冶容造次莫廽其意一日與賔朋過鳴珂曲有<lb/>
婦人靚粧立于門首王生駐馬遲留喜動顔色因召同<lb/>
列者置酒為歡張生預焉訪之即安品子之弟也品子<lb/>
善歌是日歌數曲王生悉以金綵贈之衆皆訝其廣費<lb/>
自此輿輦資貨日輸其門未經數年遂至貧匱耳<hi>出劇談録</hi>
　　　　李全質<lb/>
隴西李全質少在沂州嘗一日欲大蹴踘昧爽之交假<lb/>
<pb n="KR3l0118_WYG_348-4a"/>
寐于沂州城横門東庭前忽有一衣紫衣首戴圓笠直<lb/>
造其前曰奉追全質曰何人相追紫衣人曰非某之追<lb/>
别有人來奉追也須臾一緑衣人來曰奉追其言忽遽<lb/>
勢不可遏全質曰公莫有所須否綠衣人曰奉命令追<lb/>
敢言其所須紫衣人謂綠衣人曰不用追以手麾出横<lb/>
門紫衣人乘間謂全質曰適蒙問所須豈不能終諾乎<lb/>
全質曰所須何物答曰犀佩帶一條耳全質曰唯言畢<lb/>
失所在主者報蹴踘遂令畫犀帶日晚具酒脯并紙錢<lb/>
<pb n="KR3l0118_WYG_348-4b"/>
佩帶于横門外焚之是夜全質纔寐即見戴圓笠紫衣<lb/>
人來拜謝曰蒙賜佩帶慙愧之至無以奉答然公平生<lb/>
水厄但危困處某則必至焉洎太和嵗初大水全質已<lb/>
為天平軍裨將兼監察有切務自中都抵梁郡城西走<lb/>
百歇橋二十里水深而氷薄素不諳委程命峻速片時<lb/>
不可駐行從等靣如死灰信轡委命而行纔三數十步<lb/>
有一人後來大呼之曰勿過彼而來此吾知其徑安而<lb/>
且捷全質荷之反轡而從焉纔不三里止泥濘而曽無<lb/>
<pb n="KR3l0118_WYG_348-5a"/>
寸尺之阻得達本土以財物酬其人人固讓不取固與<lb/>
之答曰若仗我而來則或不讓今因我而行亦何所苦<lb/>
終不肯受全質意其鮮焉乃緩之須臾復來已失所在<lb/>
却思其人衣紫衣戴圓笠豈非横門之人歟開成初銜<lb/>
命入闗廻宿夀安縣夜未央而情廹時復昏晦不得已<lb/>
而出逆旅三數里而大雨囘亦不可須臾馬旁見一人<lb/>
全質詰之誰歟對曰郵牒者更於馬前行寸歩不可覩<lb/>
其人毎以其前路導之或曰樹或曰樁或曰險或曰培<lb/>
<pb n="KR3l0118_WYG_348-5b"/>
塿或曰溝全質皆得免咎久而至三泉驛憇焉纔下馬<lb/>
訪郵牒者欲酬之已不見矣問從者形狀衣服固紫衣<lb/>
而首戴笠復非横門之人歟㑹昌壬戌嵗濟陰大水谷<lb/>
神子與全質同舟訝全質何懼水之甚詢其由全質乃<lb/>
語此又云本性無懼水紫衣屢有應故兢慄之轉切也<lb/>
<hi>出𫝊異記</hi>
　　　　沈恭禮<lb/>
閿鄉縣主簿沈恭禮太和中攝湖城尉離閿鄉日小疾<lb/>
<pb n="KR3l0118_WYG_348-6a"/>
暮至湖城堂前卧忽有人繞牀數匝意謂從行㕔吏雷<lb/>
忠順恭禮問之對曰非雷忠順李忠義也問曰何得來<lb/>
此對曰某本江淮人因飢寒傭於人前月至此縣卒于<lb/>
逆旅然飢寒甚今投君祈一食兼丏一小帽可乎恭禮<lb/>
許之曰遣我何處送與汝對曰來暮遣驛中㕔子張朝<lb/>
來取語畢立于堂之西楹恭禮起坐忠義進曰君初止<lb/>
此更有事輒敢裨補恭禮曰可遂言此㕔人居多不安<lb/>
少間有一女子年可十七八强來參謁名曰蜜陀僧君<lb/>
<pb n="KR3l0118_WYG_348-6b"/>
慎不可與之言或託是縣尹家人或假四鄰為附輒不<lb/>
可交言言則中此物矣忠義語畢却立西楹未定堂東<lb/>
果有一女子峩鬟垂鬂肌膚悦澤微笑轉盻謂恭禮曰<lb/>
秋室寂寥蛩啼夜月更深風動梧葉墮階如何罪責羈<lb/>
囚如此耶恭禮不動又曰珍簟牀空明月滿室不飲美<lb/>
酒虚稱少年恭禮又不顧又吟曰黄帝上天時鼎湖元<lb/>
在兹七十二玉女化作黄金芝恭禮又不顧逡廵而去<lb/>
忠義又進曰此物已去少間東廊下有敬寡婦王家阿<lb/>
<pb n="KR3l0118_WYG_348-7a"/>
嫂雖不敢同蜜陀僧然亦不得與語少頃果有一女郎<lb/>
自東廡下衣白衣簪白簪手整披袍囘命曰王家阿嫂<lb/>
何不出來俄然有曳紅裙紫袖銀帔而來步庭月數匝<lb/>
却立于東廡下忠義又進曰此兩物已去可髙枕矣少<lb/>
間縱有他媚來亦不足畏也忠義辭去恭禮止之為我<lb/>
更駐候怪物盡即去忠義應唯而四更已有一物長二<lb/>
丈餘手持三數髑髏若躍丸者漸近㕔簷忠義謂恭禮<lb/>
曰可以枕擊之應聲而撃㩧然而中手墮下髑髏俯身<lb/>
<pb n="KR3l0118_WYG_348-7b"/>
掇之忠義跳下以棒亂毆出門而去恭禮連呼忠義不<lb/>
復見而東方已明與從者具語之遂令具食及市帽子<lb/>
召㕔子張朝詰之曰某本巫人也近者假食為㕔吏具<lb/>
知有新客死客鬼李忠義恭禮便付帽子及盤飡等去<lb/>
其夜夢李忠義辭謝曰蜜陀僧大須防備猶二三年奉<lb/>
擾耳言畢而去恭禮兩月在湖城夜夜蜜佗僧來終不<lb/>
敢對後即歸閿鄉即隔夜而至然終亦不能為患半年<lb/>
後或三夜五夜一來一年餘方漸稀有僧令斷肉及葷<lb/>
<pb n="KR3l0118_WYG_348-8a"/>
辛此後更不復來矣<hi>出傳異志</hi>
　　　　牛生<lb/>
牛生自河東赴舉行至華州去三十里宿一村店其日<lb/>
雪甚冷主人造湯餅昏時有一人窮寒衣服藍縷亦來<lb/>
投店牛生見而念之要與同食此人曰某窮寒不辦得<lb/>
錢今朝已空腹行百餘里矣遂食四五碗便卧于牀前<lb/>
地上其聲如牛至五更此人至牛生牀前曰請公略至<lb/>
門外有事要言之連催出門曰某非人㝠使耳深愧昨<lb/>
<pb n="KR3l0118_WYG_348-8b"/>
夜一餐今有少相報公為置三幅紙及筆硯來牛生與<lb/>
之此人令牛生逺立自坐樹下袖中出一卷書牒之㸔<lb/>
數張即書兩行如此三度訖求紙封之書云第一封第<lb/>
二封第三封謂牛生曰公若遇災難危篤不可免者即<lb/>
焚香以次開之視若或可免即不須開言訖行數步不<lb/>
見矣牛生緘置書囊中不甚信也及至京止客户坊飢<lb/>
貧甚絶食忽憶此書故開第一封題云可於菩提寺門<lb/>
前坐自客户坊至菩提寺可三十餘里飢困且雨雪乗<lb/>
<pb n="KR3l0118_WYG_348-9a"/>
驢而往自辰至鼓聲欲絶方至寺門坐未定有一僧自<lb/>
寺内出叱牛生曰雨雪如此君為何人而坐此若凍死<lb/>
豈不見累耶牛生曰某是舉人至此值夜略借寺門前<lb/>
一宿明日自去耳僧曰不知是秀才可止貧道院也既<lb/>
入僧乃為設火具食㑹語久之曰賢宗晉陽長官與秀<lb/>
才逺近牛生曰是叔父也僧乃取晉陽手書令識之皆<lb/>
不謬僧喜曰晉陽常寄錢三千貫文在此絶不復來取<lb/>
某年老一朝溘至便無所付今盡以相與牛生先取將<lb/>
<pb n="KR3l0118_WYG_348-9b"/>
錢千貫買宅置車馬納僕妾遂為富人又以求名失路<lb/>
復開第二封書題云西市食店張家樓上坐牛生如言<lb/>
詣張氏獨止於一室下簾而坐有數人少年上樓來中<lb/>
有一人白衫坐定忽曰某本只有五百千令請添至七<lb/>
百千此外即力不及也一人又曰進士及第何惜千緡<lb/>
牛生知其貨及第矣及出揖之白衫少年即主司之子<lb/>
生曰某以千貫奉郎君别有二百千奉諸公酒食之費<lb/>
不煩他議也少年許之果登上第厯任臺省後為河中<lb/>
<pb n="KR3l0118_WYG_348-10a"/>
節度副使經一年疾困遂開第三封題云可處置家事<lb/>
乃沐浴修遺書纔訖而遂終焉<hi>出㑹昌解頥録</hi>
　　　　韋齊休<lb/>
韋齊休擢進士第累官至員外郎為王璠浙西團練副<lb/>
使大和八年卒于潤州之官舍三更後將小斂忽於西<lb/>
壁下大聲曰𫝊語娘子且止哭當有處分其妻大驚仆<lb/>
地不蘇齊休于衾下厲聲曰娘子今為鬼妻聞鬼語忽<lb/>
驚悸耶妻即起曰非為畏悸但不合與君遽隔幽明孤<lb/>
<pb n="KR3l0118_WYG_348-10b"/>
惶無所依怙不意神識有知忽通言語不覺惛絶誠俟<lb/>
明教豈敢有違齊休曰死生之期涉于真宰夫婦之道<lb/>
重在人倫某與娘子情義至深他生亦未相捨今某屍<lb/>
骸且在足寛襟抱家事大小且須商量不可空為兒女<lb/>
悲泣使某幽㝠間更憂妻孥也夜來諸事並自勞心總<lb/>
無失脱可助僕喜妻曰何也齊休曰昨日湖州庾七寄<lb/>
買口錢倉遑之際不免専心部署今則一文不欠亦足<lb/>
為慰良久語絶即各營䘮事纔曙復聞呼適到張清家<lb/>
<pb n="KR3l0118_WYG_348-11a"/>
近造得三間草堂前屋舍自足不煩勞他人更借下處<lb/>
矣其夕張清似夢中忽見齊休曰我昨日已死先令買<lb/>
塋三畝地可速支闗布置一一分明張清悉依其命及<lb/>
將歸自擇發日呼喚一如常時婢僕將有私竊無不發<lb/>
摘隨亊捶撻及至京便之塋所張清凖擬皆畢十數日<lb/>
向三更忽呼其下曰速起報堂前蕭三郎來相看可隨<lb/>
事具食欵待如法妨他忙也二人語歴歴可聽蕭三郎<lb/>
者即職方郎中蕭徹是日卒於興化里其夕遂來俄聞<lb/>
<pb n="KR3l0118_WYG_348-11b"/>
蕭呼嘆曰死生之理僕不敢恨但可異者僕數日前因<lb/>
至少陵别墅偶題一首詩今思之乃是生作鬼詩因吟<lb/>
曰新搆茅齋野澗東松楸交影足悲風人間嵗月如流<lb/>
水何事頻行此路中齊休亦悲咤曰足下此詩葢是自<lb/>
䜟僕生前忝有科名粗亦為人所知死未數日便有一<lb/>
無名小鬼贈一篇殊為著鈍雖然細思之已是落他蕪<lb/>
境乃詠曰澗水濺濺流不絶芳草綿綿野花發自去自<lb/>
來人不知黄昏惟有青山月蕭亦歎羨之曰韋四公死<lb/>
<pb n="KR3l0118_WYG_348-12a"/>
已多時猶不甘此事僕乃適來人也遽為遊岱之魂何<lb/>
以堪處即聞相别而去又數日亭午間呼曰裴二十一<lb/>
郎來慰可具食我自迎去其日裴氏昆季果來至啟夏<lb/>
門外瘁然神聳又素聞其事遂不敢行弔而囘裴即長<lb/>
安縣令名觀齊休之妻兄也其部曲子弟動即罪責不<lb/>
堪其懼及今未已不知竟如之何<hi>出河東記志</hi>
　<lb/>
　<lb/>
<pb n="KR3l0118_WYG_348-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百四十八<lb/>
</p>
<p>
</p>
  </div>
</body>
</text>
</TEI>
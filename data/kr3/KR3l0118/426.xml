<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百二十六</head>
    <p>
<pb n="KR3l0118_WYG_426-1a"/>
欽定四庫全書<lb/>
　太平廣記卷四百二十六　宋　李昉等　編<lb/>
　　虎一<lb/>
　　　白虎　　　　漢景帝　　　种僮<lb/>
　　　封邵　　　　亭長　　　　嚴猛<lb/>
　　　𡊮雙　　　　吳道宗　　　牧牛兒<lb/>
　　　師道宣　　　謝允　　　　鄭襲<lb/>
　　　劉廣雅　　　易㧞　　　　蕭泰<lb/>
<pb n="KR3l0118_WYG_426-1b"/>
　　　黄乾　　　　酋耳獸　　　虎塔<lb/>
　　　傅黄中　　　栁州左史　　巴人<lb/>
　　　峽口道士<lb/>
　　　　白虎<lb/>
秦昭襄王時白虎為害自秦蜀巴漢患之昭王乃重募<lb/>
國中有能殺虎者邑萬家金帛如之於是夷朐䏰廖仲<lb/>
藥何射虎秦精等乃作白竹弩如髙樓上射白虎中頭<lb/>
三矢白虎常從羣虎瞋恚盡搏殺羣虎大吼而死昭王<lb/>
<pb n="KR3l0118_WYG_426-2a"/>
嘉之曰虎厯四郡害千二百人一朝患除功莫大焉欲<lb/>
如約且嫌其夷人乃刻石為盟約復夷人頃田不租十<lb/>
妻不筭傷人不論殺人不死秦犯夷輸黄金一兩夷犯<lb/>
秦輸清酒一壺夷人安之<hi>出華陽洞志</hi>
　　　　漢景帝<lb/>
漢景帝好遊獵見虎不能得之乃為珍饌祭所見之虎<lb/>
帝乃夢虎曰汝祭我欲得我牙皮耶我自殺從汝取之<lb/>
明日帝入山果見此虎死在祭所乃命剝取皮牙餘肉<lb/>
<pb n="KR3l0118_WYG_426-2b"/>
復為虎<hi>出獨異志</hi>
　　　　种僮<lb/>
种僮為畿令常有虎害人僮令設檻得二虎僮曰害人<lb/>
者低頭一虎低頭僮取一虎放之自是猛獸皆出境吏<lb/>
目之為神君<hi>出獨異志</hi>
　　　　封邵<lb/>
漢中有虎生角道家云虎千歳則牙蜕而角生漢宣城<lb/>
郡守封邵一日忽化為虎食郡民民呼曰封使君因去<lb/>
<pb n="KR3l0118_WYG_426-3a"/>
不復來故時人語曰無作封使君不治民死食民<hi>出述異記</hi>
　　　　亭長<lb/>
長沙有民曽作檻捕虎忽見一亭長赤幘大冠在檻中<lb/>
因問其故亭長怒曰昨被縣召誤入此中耳於是出之<lb/>
乃化為虎而去<hi>出捜神記</hi>
　　　　嚴猛<lb/>
晉時㑹稽嚴猛婦出採薪為虎所害此後猛行至蒿中<lb/>
忽見婦云君今日行必遭不善我當相免也既而俱前<lb/>
<pb n="KR3l0118_WYG_426-3b"/>
忽逢一虎跳梁向猛婦舉手指麾狀如遮䕶須臾有一<lb/>
胡人荷㦸而過婦因指之虎即擊胡猛卒獲免<hi>出法苑珠林</hi>
　　　　𡊮雙<lb/>
晉孝武太元五年譙郡譙縣𡊮雙家貧作客暮還家道<lb/>
逢一女年十五六姿容端正即與雙為婦五六年後家<lb/>
資甚豐又生二男至十嵗家乃巨富後里有新死者𦵏<lb/>
後此女逃往至墓所乃解衣脱釧挂樹便變形作虎發<lb/>
冢曳棺出墓外取死人食之食飽後還變作人有見之<lb/>
<pb n="KR3l0118_WYG_426-4a"/>
者竊語其壻卿婦非人恐將相害雙聞之不信經時復<lb/>
有死者輙復如此後將其壻共看之述知其實後乃越<lb/>
縣趨墟還食死人<hi>出五行記</hi>
　　　　吳道宗<lb/>
晉義熙四年東陽郡太末縣吳道宗少失父與母居未<lb/>
娶婦一日道宗他適隣人聞屋中窣磕之聲窺不見其<lb/>
母但有烏斑虎在屋中隣人恐虎食道宗母遂鳴鼓㑹<lb/>
里人共救之圍宅突進不見有虎但見其母語如平常<lb/>
<pb n="KR3l0118_WYG_426-4b"/>
不觧其意兒還母語之曰宿罪見譴當有變化事後一<lb/>
月忽失母縣界内虎災屢起皆云烏斑虎百姓患之衆<lb/>
共格之傷數人後人射虎箭𢃄膺并戟刺中其腹然不<lb/>
能即死經數日後虎還其家不能復人形伏牀上而死<lb/>
其兒號泣葬之如母<hi>出齊諧記</hi>
　　　　牧牛兒<lb/>
晉復陽縣里民家兒常牧牛牛忽䑛此兒䑛處肉悉白<lb/>
兒俄而死其家𦵏此兒殺牛以供賔客凡食此牛肉男<lb/>
<pb n="KR3l0118_WYG_426-5a"/>
女二十餘人悉變作虎<hi>出廣異記</hi>
　　　　師道宣<lb/>
晉太元元年江夏郡安陸縣師道宣年二十二少未了<lb/>
了後忽發狂變為虎食人不可紀後有一女子樹上採<lb/>
桑虎取食之竟乃藏其釵釧於山石間後復人形知而<lb/>
取之經年還家復為人遂出仕官為殿中令史夜共人<lb/>
語忽道天地變怪之事道宣自云我曽得病發狂遂化<lb/>
作虎啗人言其姓名同坐人或有食其父子兄弟者於<lb/>
<pb n="KR3l0118_WYG_426-5b"/>
是號哭捉送赴官遂餓死建康獄中<hi>出齊諧記</hi>
　　　　謝允<lb/>
厯陽謝允字道通少為賊所掠為奴於蔣鳳家常於山<lb/>
中見穽中虎饑因出之後詣縣自白令長不為申理考<lb/>
訊無不至允夜夢人曰此中易入難出汝自有慈惠當<lb/>
相拯㧞覺見一少年通身黄衣遥在栅外與允語獄吏<lb/>
以告令長令長由是不敢誣辱既還乃上武當山時唐<lb/>
公亮聞之愍之給以資履遂於襄陽見道士曰吾師戴<lb/>
<pb n="KR3l0118_WYG_426-6a"/>
先生者成人君子嘗言有志者與之俱來得非爾耶隨<lb/>
入山齊三日進見之乃昔日所夢人也問允欲見黄衣<lb/>
童否賜以神藥三丸服之不饑渇無所思欲先生亦無<lb/>
常處時有祥光紫氣䕃其上芬馥之氣遍於山谷<hi>出甄異記</hi>
　　　　鄭襲<lb/>
滎陽鄭襲晉太康中為太守門下騶忽如狂奄失其所<lb/>
經日尋得裸身呼吟膚血淋漓問其故社公令其作虎<lb/>
以斑皮衣之辭以執鞭之士不堪虓躍神怒還使剥皮<lb/>
<pb n="KR3l0118_WYG_426-6b"/>
皮已著肉瘡毁慘痛旬日乃差<hi>出異苑</hi>
　　　　劉廣雅<lb/>
彭城劉廣雅以太元元年為京府佐被使還路經竹里<lb/>
亭多虎劉防衛甚至牛馬繫於前手㦸布於地中宵與<lb/>
士庻同睡虎乗間跳入獨取劉而去<hi>出異苑</hi>
　　　　易㧞<lb/>
晉時豫章郡吏易㧞義熙中受番還家違遁不返郡遣<lb/>
追見㧞言語如常亦為設食使者催令束妝㧞因語曰<lb/>
<pb n="KR3l0118_WYG_426-7a"/>
女看我面乃見眼目角張身有黄斑色便竪一足徑出<lb/>
門去家先依山為居至麓即變成三足大虎竪一足即<lb/>
成其尾也<hi>出異苑</hi>
　　　　蕭泰<lb/>
梁衡山侯蕭泰為雍州刺史鎮襄陽時虎甚暴村門設<lb/>
檻機發村人炬火燭之見一老道士自陳云從村丐乞<lb/>
還誤落檻裏共開之出檻即成虎奔馳而去<hi>出五行志</hi>
　　　　黄乾<lb/>
<pb n="KR3l0118_WYG_426-7b"/>
梁末始興人黄乾有妹小珠聘同縣人李肅小珠共嫂<lb/>
入山採木實過神廟而小珠在廟戀慕不肯歸及將還<lb/>
復獨走上廟見人即入草中乾妻來告肅肅以為更有<lb/>
他意肅被縣召將一伴夜還值風雨見廟屋有火二人<lb/>
向火炙衣見神牀上有衣少間聞外有行聲二人惶怖<lb/>
入神牀屏風後須臾見一虎振尾奮迅直至火邉自脱<lb/>
牙爪捲其皮置牀上著衣向火坐肅看乃小珠也肅徑<lb/>
出抱之與語不應明日將歸送向乾家乃閉置一室擲<lb/>
<pb n="KR3l0118_WYG_426-8a"/>
生肉則接食之其家看守少日又成虎郡縣檢驗村人<lb/>
乃將弓弩上舎即發屋射殺之明日有虎暴百姓白日<lb/>
閉門太守熊基表聞之<hi>出五行記</hi>
　　　　酋耳獸<lb/>
唐天后中涪州武龍界多虎暴有一獸似虎而絶大日<lb/>
正午逐一虎直入人家噬殺之亦不食由是縣界不復<lb/>
有虎矣錄奏檢瑞圖乃酋耳不食生物有虎暴則殺之<lb/>
也<hi>出朝野僉載</hi>
<pb n="KR3l0118_WYG_426-8b"/>
　　　　虎塔<lb/>
唐天后中成王千里將一虎子來宫中養損一宫人遂<lb/>
令生餓數日而死天后令葬之其上起塔設千人供勒<lb/>
碑號為虎塔至今猶在<hi>出朝野僉載</hi>
　　　　傅黄中<lb/>
唐傅黄中為越州諸暨縣令有部人飲大醉夜中山行<lb/>
臨崖而睡忽有虎臨其上而嗅之虎鬚入醉人鼻中遂<lb/>
噴啑聲震虎遂驚躍便落崕腰胯不便為人所得<hi>出朝野僉</hi>
<pb n="KR3l0118_WYG_426-9a"/>
<hi>載</hi>
　　　　郴州左史<lb/>
唐長安年中郴州左史因病而為虎將噉其嫂村人擒<lb/>
獲乃左史也雖形未全改而尾實虎矣因縶樹數十日<lb/>
還復為人長史崔𤣥簡親問其故左史云初被一虎引<lb/>
見一婦人盛服諸虎恒參集各令取當日之食時某新<lb/>
預虎列質未全不能别覓他人將取嫂以供遂為所擒<lb/>
今雖作虎不得尚能其聲耳簡令試之史乃作虎聲震<lb/>
<pb n="KR3l0118_WYG_426-9b"/>
駭左右簷瓦振落<hi>出五行志</hi>
　　　　巴人<lb/>
巴人好羣伐樹木作板開元初巴人百餘輩自褒中隨<lb/>
山伐木至太白廟廟前松樹百餘株各大數十圍羣巴<lb/>
喜曰天賛也止而伐之已倒二十餘株有老人戴㡌拄<lb/>
杖至其所謂巴曰此神樹何故伐之羣巴初不輟作老<lb/>
人曰我是太白神已倒者未倒者無宜作意巴等不止<lb/>
老人曰君若不止必當俱死無益也又不止老人乃登<lb/>
<pb n="KR3l0118_WYG_426-10a"/>
山呼斑子倐爾有虎數頭相繼而至噬巴殆盡唯五六<lb/>
人獲免神謂之曰以汝好心因不令殺宜速去也其倒<lb/>
樹至天寳末尚存有詔修理内殿楊國忠令人至山所<lb/>
宣敕取樹作板以用焉神竟與之<hi>出廣異記</hi>
　　　　峽口道士<lb/>
開元中峽口多虎往來舟船皆被傷害自後但是有船<lb/>
將下峽之時即預一人充飼虎方舉船無患不然則船<lb/>
中被患者衆矣自此成例船留一人上㟁飼虎經數日<lb/>
<pb n="KR3l0118_WYG_426-10b"/>
其後有一船内皆豪强數内有一人單寒被衆推出令<lb/>
上㟁飼虎其人自度力不能拒乃為出船而謂諸人曰<lb/>
某貧窮合為諸公代死然人各有定分茍使不為其所<lb/>
害某别有懇誠請諸公能允許否衆人聞其語言甚切<lb/>
為之愴然而問曰爾有何事其人曰某今便上㟁尋其<lb/>
虎踨當自别有計較但懇為某留船灘下至日午時若<lb/>
不來即任船去也衆人曰我等如今便泊船灘下不止<lb/>
住今日午時兼為爾留宿俟明日若不來船即去也言<lb/>
<pb n="KR3l0118_WYG_426-11a"/>
訖船乃下灘其人乃執一長柯斧便上㟁入山尋虎並<lb/>
不見有人踨但見虎跡而已林木深邃其人乃見一路虎<lb/>
踨甚稠乃更尋之至一山隘泥極甚虎踨轉多更行半<lb/>
里即見一大石室又有一石牀見一道士在石牀上而<lb/>
熟寐架上有一張虎皮其人意是變虎之所乃躡足于<lb/>
架上取皮執斧衣皮而立道士忽驚覺已失架上虎皮<lb/>
乃曰吾合食汝汝何竊吾皮其人曰我合食爾爾何反<lb/>
有是言二人爭競移時不已道士詞屈乃曰吾有罪于<lb/>
<pb n="KR3l0118_WYG_426-11b"/>
上帝被謫在此為虎令食一千人吾今已食九百九十<lb/>
九人唯欠汝一人其數當足吾今不幸為汝竊皮若不<lb/>
歸吾必須别更為虎又食一千人矣今有一計吾與汝<lb/>
俱獲兩全可乎其人曰可也道士曰汝今但執皮還船<lb/>
中剪髪及鬚鬢少許剪指爪甲兼頭靣脚手及身上各<lb/>
瀝少血二三升以故衣三兩事裹之待吾到㟁上汝可<lb/>
抛皮與吾吾取披已化為虎即將此物抛與吾取而食<lb/>
之即與汝無異也其人遂披皮執斧而歸船中諸人驚<lb/>
<pb n="KR3l0118_WYG_426-12a"/>
訝而備述其由遂於船中依虎所教待之遲明道士已<lb/>
在㟁上遂抛皮與之道士取皮衣振迅俄變成虎哮吼<lb/>
跳躑又抛衣與虎乃嚙食而去自後便不聞有虎傷人<lb/>
衆言食人數足自當歸天去矣<hi>出解頤錄</hi>
　<lb/>
　<lb/>
　<lb/>
　<lb/>
<pb n="KR3l0118_WYG_426-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百二十六<lb/>
</p>
<p>
</p>
  </div>
</body>
</text>
</TEI>
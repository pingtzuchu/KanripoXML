<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百二</head> <lb/>
    <p>
<pb n="KR3l0118_WYG_202-1a"/>
欽定四庫全書<lb/>
　太平廣記卷二百二<lb/>
　　儒行<lb/>
　　　劉獻之　　　盧景裕　　　蕭德言<lb/>
　　　張楚金<lb/>
　　憐才<lb/>
　　　沈約　　　　唐髙宗　　　天后<lb/>
　　　源乾曜　　　張建封　　　李實<lb/>
<pb n="KR3l0118_WYG_202-1b"/>
　　　韓愈　　　　楊敬之　　　盧肇<lb/>
　　　令狐綯　　　崔鉉<lb/>
　　髙逸<lb/>
　　　孔稚圭　　　李元誠　　　陶𢎞景<lb/>
　　　田遊巖　　　朱桃椎　　　盧鴻<lb/>
　　　元結　　　　賀知章　　　顧況<lb/>
　　　陳琡　　　　孔拯<lb/>
　　　儒行<lb/>
<pb n="KR3l0118_WYG_202-2a"/>
　　　　劉獻之<lb/>
後魏劉獻之少好學尤精詩傳泛觀子史見名法之言<lb/>
掩卷而笑曰若使楊墨之流不為此書千載誰知少也<lb/>
又謂所親曰觀屈原離騷之作自是狂人死何足惜時<lb/>
人有從之學者獻之曰立身雖百行殊途准之四科要<lb/>
以德行為首子若能入孝出悌忠信仁讓不待出戸天<lb/>
下自知倘不能然雖復下惟針股躡履從師止可博聞<lb/>
强識不過為土龍乞雨眩惑將來其於立身之道何益<lb/>
<pb n="KR3l0118_WYG_202-2b"/>
乎孔門之徒初亦未悟見吾丘之歎方乃歸而養親嗚<lb/>
呼先逹之人何自覺之晩也由是四方學者慕之歎曰<lb/>
吾不如荘周樗散遠矣固以疾辭<hi>出談藪</hi>
　　　　盧景裕<lb/>
范陽盧景裕太常靜之子司空同之猶子少好閑黙馳<lb/>
騁經史守道恭素不以榮利居心時號居士焉初頭生<lb/>
一叢白毛數之四十九莖故偏好老易為注解至四十<lb/>
九而卒故小字白頭性端謹雖在暗室必矜荘自持盛<lb/>
<pb n="KR3l0118_WYG_202-3a"/>
暑之月初不露袒妻子相對有若嚴賓歴位中書侍郎<lb/>
<hi>出談藪</hi>
　　　　蕭德言<lb/>
唐蕭德言篤志於學毎開五經必盥濯束帶危坐對之<lb/>
妻子謂曰終日如是無乃勞乎德言曰敬先師之言豈<lb/>
憚於此乎<hi>出談賓録</hi>
　　　　張楚金<lb/>
張楚金與越石同預鄉貢進士州司將罷越石而貢楚<lb/>
<pb n="KR3l0118_WYG_202-3b"/>
金楚金辭曰以順即越石長以才即楚金不如固請俱<lb/>
退李勣為都督歎曰貢士夲求才行相推如此何嫌雙<lb/>
舉乃薦擢第<hi>出談賓録</hi>
　　　憐才<lb/>
　　　　沈約<lb/>
梁瑯邪王筠㓜而清麗文采逸艶為沈約所賞及沈為<lb/>
尚書令筠為郎謂筠曰僕昔與王謝諸賢為文㑹之賞<lb/>
自零落以來朽疾相繼平生翫好殆欲都絶而一文一<lb/>
<pb n="KR3l0118_WYG_202-4a"/>
詠此事不衰不意疲暮復遇盛德昔伯喈見王仲宣歎<lb/>
曰此王公之孫吾家書籍萬卷必當相與僕雖不敏請<lb/>
慕斯言毎商確書史撿閲篇章畢夜闌景以為得志之<lb/>
賞筠歴位司徒左長史度支尚書<hi>出談藪</hi>
　　　　唐髙宗<lb/>
胡楚賓屬文敏速毎飲酒半酣而後操筆髙宗毎令作<lb/>
文必以金銀盃盛酒令飲便以盃賜之<hi>出談賓録</hi>
　　　　天后<lb/>
<pb n="KR3l0118_WYG_202-4b"/>
則天幸龍門令從官賦詩左史東方虬詩先成則天以<lb/>
錦袍賜之及宋之問詩成則天稱詞更髙奪袍以賜之<lb/>
<hi>出談賓録</hi>
　　　　源乾曜<lb/>
源乾曜因奏事稱旨上悦之於是驟㧞用歴户部侍郎<lb/>
京兆尹以至宰相異日上獨與髙力士語曰汝知吾㧞<lb/>
用乾曜之速乎曰不知也上曰吾以容貌言語𩔖蕭至<lb/>
忠故用之對曰至忠不嘗負陛下乎陛下何念之深也<lb/>
<pb n="KR3l0118_WYG_202-5a"/>
上曰至忠晩乃謬計耳其初立朝得不謂賢相乎上之<lb/>
愛才宥過聞者莫不感悦<hi>出國史補</hi>
　　　　張建封<lb/>
崔膺性狂張建封愛其文以為客隨建封行營夜中大<lb/>
呌驚軍軍士皆怒欲食其肉建封藏之明日置宴監軍<lb/>
曰某有與尚書約彼此不得相違建封曰唯監軍曰某<lb/>
有請請崔膺建封曰如約逡廵建封又曰某亦有請却<lb/>
請崔膺座中皆笑後乃得免<hi>出國史補</hi>
<pb n="KR3l0118_WYG_202-5b"/>
　　　　李實<lb/>
李實為司農卿促責官租蕭祐居䘮輸不及期實怒召<lb/>
至租車亦至故得不罪㑹有賜與當為謝状常秉筆者<lb/>
方有故實急乃曰召衣齊衰者祐至立為草狀實大喜<lb/>
延英薦之德宗令問䘮期屈指以待及釋服之明日自<lb/>
處士拜拾遺祐有文章善畫好鼓琴其㧞擢乃偶然耳<lb/>
<hi>出國史補</hi>
　　　　韓愈<lb/>
<pb n="KR3l0118_WYG_202-6a"/>
李賀字長吉唐諸王孫也父瑨肅邉上從事賀年七嵗<lb/>
以長短之歌名動京師時韓愈與皇甫湜賢賀所業竒<lb/>
之而未知其人因相謂曰若是古人吾曹不知者若是<lb/>
今人豈有不知之理㑹有以瑨肅行止言者二公因連<lb/>
騎造門請其子既而總角荷衣而出二公不之信因面<lb/>
試一篇賀承命欣然操觚染翰旁若無人仍目曰髙軒<lb/>
過曰華裾織翠青如蔥金環壓轡揺玲瓏馬蹄隱隱聲<lb/>
隆隆入門下馬氣如虹云是東京才子文章鉅公二十<lb/>
<pb n="KR3l0118_WYG_202-6b"/>
八宿羅心胸殿前作賦聲摩空筆補造化天無功元精<lb/>
耿耿貫當中龎眉書客感秋蓬誰知死草生華風我今<lb/>
垂翅負天鴻他日不羞蛇作龍二公大驚遂以所乘馬<lb/>
命聨鑣而還所居親為束髮年未弱冠丁内艱他日舉<lb/>
進士或謗賀不避家諱文公時著辨諱一篇不幸未壯<lb/>
室而終<hi>出摭言</hi>
　　　　又<lb/>
韓愈引致後軰為舉科第多有投書請益者時人謂之<lb/>
<pb n="KR3l0118_WYG_202-7a"/>
韓門弟子後官髙不復為也<hi>出國史補</hi>
　　　　楊敬之<lb/>
楊敬之愛才公正嘗知江表之士項斯贈詩曰處處見<lb/>
詩詩總好及觀標格過於詩平生不解藏人善到處相<lb/>
逢説項斯因此遂登髙科也<hi>出尚書故實</hi>
　　　　盧肇<lb/>
王鐐富有才情數舉未㨗門生盧肇等公薦於春官云<lb/>
同盟不嗣賢者受譏相子負薪優臣致誚乃旌鐐嘉句<lb/>
<pb n="KR3l0118_WYG_202-7b"/>
曰擊石易得火扣人難動心今日朱門者曾恨朱門深<lb/>
聲聞藹然果擢上第<hi>出抒情詩</hi>
　　　　令狐綯<lb/>
宣皇坐朝次對官趨至前必待氣息平勻上然後問亊<lb/>
令狐綯進李遠為杭州刺史宣皇曰我聞李遠詩云長<lb/>
日唯銷一局棋豈可以臨郡哉對曰詩人之言不足有<lb/>
實也仍薦遠亷察可任乃俞之<hi>出幽閒鼔吹</hi>
　　　　崔鉉<lb/>
<pb n="KR3l0118_WYG_202-8a"/>
鄭愚尚書廣州人擢進士第敡歴清顯聲甚髙而性<lb/>
好華以錦為半臂崔魏公鉉鎭荆南鄭授廣南節制路<lb/>
由渚宫鉉以常禮待之鄭為進士時未嘗以文章及魏<lb/>
公門至是乃贄所業魏公覽之深加歎賞曰眞銷得錦<lb/>
半臂也<hi>出北夢𤨏言</hi>
　　　髙逸<lb/>
　　　　孔稚珪<lb/>
齊㑹稽孔稚珪光禄靈產之子侍中道隆之孫張融之<lb/>
<pb n="KR3l0118_WYG_202-8b"/>
内弟稚珪富學與陸思曉謝㵸為君子之交珪不樂世<lb/>
務宅中草没人南有山池春日蛙鳴僕射王晏嘗鳴笳<lb/>
鼓造之聞羣蛙鳴晏曰此殊聒人耳答曰我聼卿鼓吹<lb/>
殆不及此晏有愧色歴位太子詹事贈光禄大夫<hi>出談藪</hi>
　　　　李元誠<lb/>
北齊趙郡李元誠鉅鹿貞公恢之孫鉅鹿簡公之曾孫<lb/>
孫性放誕不好世務以飲酒為務為太常卿太祖欲以<lb/>
為僕射而疑其多酒子騷諫之元誠曰我言作僕射不<lb/>
<pb n="KR3l0118_WYG_202-9a"/>
如飲酒樂耳愛僕射宜勿飲酒行臺尚書司馬子如及<lb/>
孫騰嘗詣元誠其庭宇蕪曠環堵頽圯在𣗳下以被自<lb/>
擁獨對一壺陶然樂矣見其妻衣不曵地撒所坐布褥<lb/>
質酒肉以盡歡意焉二公嗟尚各置餉饋受之而不辭<lb/>
散之親故元誠一名元忠拜儀同領衛尉封晉陽公卒<lb/>
贈司徒諡曰文宣<hi>出談藪</hi>
　　　　陶𢎞景<lb/>
丹陽陶𢎞景㓜而慧博通經史覩葛洪神仙傳便有志<lb/>
<pb n="KR3l0118_WYG_202-9b"/>
於養生毎言仰視青雲白日不以為遠初為宣都王侍<lb/>
讀後遷奉朝請永平中謝職隱茅山山是金陵洞穴周<lb/>
廻一百五十里名曰華陽洞天有三茅司命之府故時<lb/>
號茅山由是自稱華陽隱居人間書疏皆以此代名亦<lb/>
士安之元晏稚川之抱朴也惟愛林泉尤好著述縉紳<lb/>
士庶禀道伏膺承流向風千里而至先生嘗曰我讀外<lb/>
書未滿萬卷以内書兼之乃當小出耳齊髙祖問之曰<lb/>
山中何所有𢎞景賦詩以答之詞曰山中何所有嶺上<lb/>
<pb n="KR3l0118_WYG_202-10a"/>
多白雲只可自怡悦不堪持寄君髙祖賞之<hi>出談藪</hi>
　　　　田遊巖<lb/>
唐田遊巖初以儒學累徵不起侍其母隐嵩山甘露中<lb/>
中宗幸中嶽因訪其居遊巖出拜詔命中書侍郎薛元<lb/>
起入問其母御題其門曰隱士田遊巖宅徵拜𢎞文學<lb/>
士<hi>出翰林盛事</hi>
　　　　朱桃椎<lb/>
朱桃椎蜀人也澹泊無為隱居不仕披裘帶索沈浮人<lb/>
<pb n="KR3l0118_WYG_202-10b"/>
間竇軌為益州聞而召之遺以衣服逼為鄉正桃椎不<lb/>
言而退逃入山中夏則裸形冬則以𣗳皮自覆凢所贈<lb/>
遺一無所受織芒屩置之於路見者皆曰朱居士之屩<lb/>
也為鬻取米置之夲處桃椎至夕取之終不見人髙士<lb/>
亷下車深加禮敬召至降階與語桃椎不答瞪目便去<lb/>
士亷毎加褒異蜀人以為美談<hi>出大唐新語</hi>
　　　　盧鴻<lb/>
𤣥宗徵嵩山隱士盧鴻三詔乃至及謁見不拜但磬折<lb/>
<pb n="KR3l0118_WYG_202-11a"/>
而已問其故鴻對曰臣聞老子云禮者忠信之薄不足<lb/>
可依山臣鴻敢以忠信奉上𤣥宗異之召入賜宴拜諫<lb/>
議大夫賜章服並辭不受給米百石絹百疋送還隱居<lb/>
之處<hi>出大唐新語</hi>
　　　　元結<lb/>
天寶之亂元結自汝濆大率隣里南投襄漢保全者千<lb/>
餘家乃舉義師宛葉之間有嬰城捍㓂之力結天寶中<lb/>
師中行子始在商於之山稱元子逃難入猗玗之山稱<lb/>
<pb n="KR3l0118_WYG_202-11b"/>
猗玗子或稱浪士漁者呼為聱叟酒徒呼為曼叟及為<lb/>
官呼漫郎<hi>出國史補</hi>
　　　　賀知章<lb/>
賀知章性放曠美談笑當時賢逹咸傾慕陸象先即知<lb/>
章姑子也知章特相親善象先謂人曰賀兄言論調態<lb/>
眞可謂風流之士晩年縱誕無復規檢自號四明狂客<lb/>
醉後屬詞動成篇卷文不加㸃咸有可觀又善草隸書<lb/>
好事者共傳寶之請為道士歸鄉捨宅為觀上許之仍<lb/>
<pb n="KR3l0118_WYG_202-12a"/>
拜子為㑹稽郡司馬御製詩以贈行<hi>出談賓録</hi>
　　　　顧況<lb/>
顧況志尚疎逸近於方外有時宰曾招致將以好官命<lb/>
之況以詩答之曰四海如今已太平相公何事喚狂生<lb/>
此身還似籠中鶴東望滄溟呌數聲後吳中皆言況得<lb/>
道解化去<hi>出尚書故實</hi>
　　　　陳琡<lb/>
陳琡鴻之子也鴻與白傅傳長恨詞文格極髙蓋良史<lb/>
<pb n="KR3l0118_WYG_202-12b"/>
也咸通中佐亷使郭常侍銓之幕于徐性尤耿介非其<lb/>
人不與之交同院有小計姓武亦元衡相國之後蓋汾<lb/>
陽之坦牀也乃心不平之遂挈家居于茅山與妻子隔<lb/>
山而居短褐束縧焚香習禪而已或一年半載與妻子<lb/>
略相面焉在職之時唯流溝寺長老與之欵接亦具短<lb/>
褐相見自述檀經三卷今在藏中臨行留一章與其僧<lb/>
云行若獨輪車常畏大道覆止若圓底器常恐他物觸<lb/>
行止既如此安得不離俗乾符中弟璉復佐薛能幕于<lb/>
<pb n="KR3l0118_WYG_202-13a"/>
徐自丹陽棹小舟至于彭門與弟相見薛公重其為人<lb/>
延請入城遂堅拒之曰某已有誓不踐公門矣薛乃擕<lb/>
舟造之話道永日不宿而去其志尚之介僻也如此<hi>出玉</hi>
<hi>堂閒話</hi>
　　　　孔拯<lb/>
孔拯侍即為遺補時嘗朝回値雨而無雨備乃於人家<lb/>
簷廡下避之過食時雨益甚其家乃延入廰事有一叟<lb/>
出迎甚恭備酒饌亦甚豐潔公侯家不若也拯慚謝之<lb/>
<pb n="KR3l0118_WYG_202-13b"/>
且假雨具叟曰某閒居不預人事寒暑風雨未嘗冒也<lb/>
置此欲安施乎令於他處假借以奉之拯退而嗟歎若<lb/>
忘宦情語人曰斯大隱者也<hi>出北夢瑣言</hi>
　<lb/>
　<lb/>
　<lb/>
　<lb/>
　太平廣記卷二百二<lb/>
</p>
<p>
</p>
  </div>
</body>
</text>
</TEI>
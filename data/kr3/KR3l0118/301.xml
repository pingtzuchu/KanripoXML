<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷三百一</head> <lb/>
    <p>
<pb n="KR3l0118_WYG_301-1a"/>
欽定四庫全書<lb/>
　太平廣記卷三百一<lb/>
　　神十一<lb/>
　　　汝陰人　　　崔敏慤　　張安<lb/>
　　　仇嘉福　　　食羊人　　王晙<lb/>
　　　　汝陰人<lb/>
汝陰男子姓許少孤爲人白晳有姿調好鮮衣良馬遊<lb/>
騁無度常牽黄犬逐獸荒澗中倦息大樹下樹高百餘<lb/>
<pb n="KR3l0118_WYG_301-1b"/>
尺大數十圍高柯旁挺垂陰連數畝仰視枝間懸一五<lb/>
色綵囊以爲誤有遺者乃取歸而結不可解甚愛異之<lb/>
置巾箱中向暮化成一女子手把名紙直前云王女郎<lb/>
令相聞致名訖遂去有頃異香滿室漸聞車馬之聲許<lb/>
出户望見列燭成行有一少年乘白馬從十餘騎在前<lb/>
直來詣許曰小妹麤家竊慕盛徳欲託良緣於君子如<lb/>
何許以其神不敢苦辭少年即命左右灑掃别室須臾<lb/>
女車至光香滿路侍女乘馬數十人皆有美色持歩障<lb/>
<pb n="KR3l0118_WYG_301-2a"/>
擁女郎下車延入别室幃帳茵蓆畢具家人大驚視之<lb/>
皆見少年促許沐浴進新衣侍女扶入女室女郎年十<lb/>
六七豔麗無雙著青袿䙱珠翠璀錯下階答拜共升堂<lb/>
訖少年乃去房中施雲母屛風芙蓉翠帳以鹿瑞錦障<lb/>
暎四壁大設珍殽多諸異果甘美鮮香非人間者食器<lb/>
有七子螺九枝盤紅螺杯蕖葉碗皆黃金隱起錯以瑰<lb/>
碧有玉罍貯車師葡萄酒芬馨酷烈座上置連心蠟燭<lb/>
悉以紫玉爲盤光明如晝許素輕薄無檢又爲物色夸<lb/>
<pb n="KR3l0118_WYG_301-2b"/>
眩意甚悦之坐定許問曰鄙夫固陋蓬室湫隘不意乃<lb/>
能見顧之深歡忭交幷未知所措答曰大人爲中樂南<lb/>
部將軍不以兒之幽賤欲使託身君子躬奉砥礪幸遇<lb/>
良會欣願誠深又問南部將軍今何官也曰是嵩君别<lb/>
部所治若古之四鎮將軍也酒酣歎曰今夕何夕見此<lb/>
良人詞韻清媚非所聞見又援箏作飛鴻别鶴之曲宛<lb/>
頸而歌爲許送酒清聲哀暢容態蕩越殆不自持許不<lb/>
勝其情遽前擁之乃㣲盼而笑曰既爲詩人感帨之譏<lb/>
<pb n="KR3l0118_WYG_301-3a"/>
又玷其客挂纓之笑如何因顧令徹筵去燭就帳恣其<lb/>
歡狎豐肌弱骨柔滑如飴明日徧召家人大申婦禮賜<lb/>
與甚厚積三日前少年又來曰大人感愧良甚願得相<lb/>
見使某奉迎乃與俱去至前獵處無復大樹矣但見朱<lb/>
門素壁若今大官府中左右列兵衛皆迎拜少年引入<lb/>
見府君冠平天幘絳紗衣坐高殿上庭中排㦸設纛許<lb/>
拜謁府君爲起揖之升階勞問曰小女幼失所恃幸得<lb/>
託奉高明感慶無量然此亦冥期神契非至精相感何<lb/>
<pb n="KR3l0118_WYG_301-3b"/>
能及此許謝乃與入内門宇嚴邃環廊曲閣連亘相通<lb/>
中堂高會酣燕正歡因令設樂絲竹繁錯曲度新竒歌<lb/>
妓數十人皆妍冶上色既罷乃以金帛厚遺之幷資僕<lb/>
馬家送贍給仍爲起宅於里中皆極豐麗女郎雅善𤣥<lb/>
素養生之術許體力精爽倍於常矣以此知其審神人<lb/>
也後時一歸皆女郎相隨府君輒饋送甚厚數十年有<lb/>
子五人而姿色無損後許卒乃攜子俱去不知所在也<lb/>
<hi>出廣異記</hi>
<pb n="KR3l0118_WYG_301-4a"/>
　　　　崔敏慤<lb/>
博陵崔敏慤性耿直不懼神鬼年十歲時嘗暴死死十<lb/>
八年而後活自説被枉追敏慤苦自申理歲餘獲放王<lb/>
謂敏慤曰汝合却還然屋舍已壞如何敏慤祈固求還<lb/>
王曰宜更托生倍與官禄敏慤不肯王難以理屈徘徊<lb/>
久之敏慤陳訴稱寃王不得已使人至西國求重生藥<lb/>
數載方還藥至布骨悉皆生肉唯腳心不生骨遂露焉<lb/>
其後家頻夢敏慤云吾已活遂開棺初有氣養之月餘<lb/>
<pb n="KR3l0118_WYG_301-4b"/>
方愈敏慤在㝠中檢身當得十政刺史遂累求凶闕輕<lb/>
侮鬼神卒獲無恙其後為徐州刺史皆不敢居正㕔相<lb/>
𫝊云項羽故殿也敏慤到州即敕灑掃視事數日空中<lb/>
忽聞大呌曰我西楚霸王也崔敏慤何人敢奪吾所居<lb/>
敏殼徐云鄙哉項羽生不能與漢高祖西嚮爭天下死<lb/>
乃與崔敏慤競一敗屋乎且王死烏江頭行萬里縦有<lb/>
餘靈何足畏也乃帖然無聲其㕔遂安後爲華州刺史<lb/>
華岳祠傍有人初夜聞廟中喧呼及視庭燎甚盛兵數<lb/>
<pb n="KR3l0118_WYG_301-5a"/>
百人陳列受勅云當與三郎迎婦又曰崔使君在州勿<lb/>
妄飄風暴雨皆云不敢既出遂無所見<hi>出廣異記</hi>
　　　　張安<lb/>
𤣥宗時詔所在功臣烈士貞女孝婦令立祠祀之江州<lb/>
有張安者性落拓不羇有時獨醉高歌市中人或笑之<lb/>
則益甚以至於手舞足蹈終不愧耻時或冠帶潔淨懷<lb/>
刺謁官吏自稱浮生子後忽無疾而終家人既𦵏之每<lb/>
至夜其魂即謁州牧求立祠廟言詞慷慨不異生存時<lb/>
<pb n="KR3l0118_WYG_301-5b"/>
李𤣥爲牧氣直不信妖妄及累聞左右啓白遂朝服而<lb/>
坐召問之其魂隨召而至𤣥問曰爾已死何能復化如<lb/>
人言詞朗然求見於余得何道致此必須先言余即與<lb/>
爾議祠宇之事其魂曰大凡人之靈無以尚之物之妖<lb/>
怪雖竊有靈則雲與泥矣夫人禀天地和會之氣方能<lb/>
成形故人面負五嶽四瀆之相頭𧰼天之圓足象地之<lb/>
方自有智可以料萬事自有勇可以敵百惡又那無死<lb/>
後之靈耶況浮生子生之日不以生爲生死之日不以<lb/>
<pb n="KR3l0118_WYG_301-6a"/>
死爲死其生也既異於衆其死也亦異於衆生於今日<lb/>
聞使君之明遇天子之恩若不求一祠則後人笑浮生<lb/>
子不及前代死者婦人女子也幸詳而念之設若廟食<lb/>
自使君也則浮生子死且貴於生又足以見人間貪生<lb/>
惡死之非也州牧曰天子立前代之功臣烈士孝女貞<lb/>
婦之祠者示勸戒欲後人倣效之茍立祠於爾不知以<lb/>
何使後人倣效耶魂曰浮生子無功無孝無貞可紀也<lb/>
使君殊不知達人之道高尚於功烈孝貞也州牧無以<lb/>
<pb n="KR3l0118_WYG_301-6b"/>
屈命私立祠焉<hi>出瀟湘錄</hi>
　　　　仇嘉福<lb/>
唐仇嘉福者京兆富平人家在簿臺村應舉入洛出京<lb/>
遇一少年狀若王者裘馬僕從甚盛見嘉福有喜狀因<lb/>
問何適嘉福云應舉之都人云吾亦東行喜君相逐嘉<lb/>
福問其姓云姓白嘉福竊思朝廷無白氏貴人心頗疑<lb/>
之經一日人謂嘉福君驢弱不能偕行乃以後乘見載<lb/>
數日至華嶽廟謂嘉福曰吾非常人天帝使我案天下<lb/>
<pb n="KR3l0118_WYG_301-7a"/>
鬼神今須入廟鞫問君命相與我有舊業已如此能入<lb/>
廟否事畢當俱入都嘉福不獲已隨入廟門便見翠幙<lb/>
雲黯陳設甚備當前有牀貴人當案而坐以竹倚牀坐<lb/>
嘉福尋有教呼嶽神神至俯伏貴人呼責數四因命左<lb/>
右曳出徧召關中諸神㸃名閲視末至昆明池神呼上<lb/>
階語請嘉福宜小逺無預此議嘉福出堂後幕中聞幕<lb/>
外有痛楚聲抉幕見已婦懸頭在庭樹上審其必死心<lb/>
色俱壊須臾貴人召還見嘉福色惡問其故具以實對<lb/>
<pb n="KR3l0118_WYG_301-7b"/>
再命審視還答不謬貴人驚云君婦若我婦也寧得不<lb/>
料理之遂傳教召嶽神神至問何以取簿臺村仇嘉福<lb/>
婦致楚毒神初不之知有碧衣人云是判官自後代對<lb/>
曰此事天曹所召今見書狀送貴人令持案來有左右<lb/>
封印之至天帝所當持出已自白帝顧謂嶽神可即放<lb/>
還亦謂嘉福本欲至都今不可矣宜速還富平因屈指<lb/>
料行程云四日方至恐不及事當以駿馬相借君後見<lb/>
思可於淨室焚香我當必至言訖辭去既出門神僕䇿<lb/>
<pb n="KR3l0118_WYG_301-8a"/>
馬亦至嘉福上馬便至其家家人倉卒悲泣嘉福直入<lb/>
去婦靣衣候氣頃之遂活舉家歡慶村里長老壺酒相<lb/>
資數日不已其後四五日本身騎驢與奴同還家人不<lb/>
之辨也内出外入相遇便合方知先還即其魂也後歲<lb/>
餘嘉福又應舉之都至華嶽祠下遇鄧州崔司法妻暴<lb/>
亡哭聲哀甚惻然憫之躬往詣崔令其輟哭許爲料理<lb/>
崔甚忻悦嘉福焚香淨室心念貴人有頃遂至歡叙畢<lb/>
問其故此是嶽神所爲誠可留也爲君致二百千先求<lb/>
<pb n="KR3l0118_WYG_301-8b"/>
錢然後下手因書九符云先燒三符若不愈更燒六符<lb/>
當還矣言訖飛去嘉福以神言告崔崔不敢違始燒三<lb/>
符日晚未愈又燒其餘須臾遂活崔問其妻初入店時<lb/>
忽見雲母車在階下健卒數百人各持兵器羅列左右<lb/>
𫝊言王使相迎倉卒隨去王見喜方欲結歡忽有三人<lb/>
來云太乙神問何以奪生人妻神惶懼持簿書云天配<lb/>
爲己妻非横取之然不肯遣須臾有大神五六人持斧<lb/>
杵至王庭徒衆駭散獨神立樹下乞宥其命王遂引已<lb/>
<pb n="KR3l0118_WYG_301-9a"/>
還嘉福自爾方知貴人是太乙神也爾後累思必至爲<lb/>
嘉福迴換五六政官大獲其力也<hi>出廣異記</hi>
　　　　食羊人<lb/>
開元末有人好食羊頭者常晨出有怪在門焉羊頭人<lb/>
身衣冠甚偉告其人曰吾未之神也其屬在羊吾以汝<lb/>
好食羊頭故來求汝輟食則已若不爾吾將殺之其人<lb/>
大懼遂不復食<hi>出紀聞</hi>
　　　　王晙<lb/>
<pb n="KR3l0118_WYG_301-9b"/>
王晙氣充雄壯有龍虎之狀慕義激勵有古人之風馭<lb/>
下整肅人吏畏而義之晙卒後信安王褘於幽州討奚<lb/>
告㨗奏稱軍士咸見晙領兵爲前軍討賊户部郎中楊<lb/>
伯成上疏請爲晙墳増封域降使享祭優其子孫𤣥宗<lb/>
從之<hi>出談實錄</hi>
　<lb/>
　<lb/>
　太平廣記卷三百一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百九十八</head> <lb/>
    <p>
<pb n="KR3l0118_WYG_198-1a"/>
欽定四庫全書<lb/>
　太平廣記卷一百九十八<lb/>
　　文章<lb/>
　　　司馬相如　　謝朓　　　　沈約<lb/>
　　　庾信　　　　王勃　　　　盧照鄰<lb/>
　　　崔融　　　　張説　　　　崔曙<lb/>
　　　王維　　　　李翰　　　　顧況<lb/>
　　　唐德宗　　　戎昱　　　　李端<lb/>
<pb n="KR3l0118_WYG_198-1b"/>
　　　韓翃　　　　楊慿　　　　符載<lb/>
　　　王建　　　　裴度　　　　白居易<lb/>
　　　元和沙門<lb/>
　　　　司馬相如<lb/>
漢司馬相如賦詩時人皆稱典而麗雖詩人之作不能<lb/>
加也揚子雲曰長卿賦不似從人間來其神化所至耶<lb/>
子雲學相如之賦而弗迨也故雅服焉相如為上林賦<lb/>
意思蕭散不復與外物相關控引天地錯綜古今忽然<lb/>
<pb n="KR3l0118_WYG_198-2a"/>
而睡躍然而興幾百日而後成其友人盛覽字長卿牂<lb/>
牁名士嘗問以作賦相如曰合纂組以成文列錦繡而<lb/>
為質一經一緯一宫一商此賦之迹也賦家必苞括宇<lb/>
宙總覽人物斯乃得之於内不可得而𫝊覽乃作合組<lb/>
歌列錦賦而退終身不敢言作賦之心也<hi>出西京雜記</hi>
　　　　謝朓<lb/>
梁髙祖重陳郡謝朓詩常曰不讀謝詩三日覺口臭<hi>出談</hi>
<hi>藪</hi>
<pb n="KR3l0118_WYG_198-2b"/>
　　　　沈約<lb/>
梁奉朝請吳均有才噐常為劍騎詩云何當見天子畫<lb/>
地取關西髙祖謂曰天子今見關西安在焉均黙然無<lb/>
答均又為詩曰秋風瀧白水鴈足印黄沙沈隱侯約語<lb/>
之曰印黄沙語太險均曰亦見公詩云山櫻發欲然約<lb/>
曰我始欲然即以印訖<hi>出談藪</hi>
　　　　庾信<lb/>
梁庾信從南朝初至北方文士多輕之信將枯𣗳賦以<lb/>
<pb n="KR3l0118_WYG_198-3a"/>
示之於後無敢言者時温子昇作韓陵山寺碑信讀而<lb/>
寫其夲南人問信曰北方文士何如信曰唯有韓陵山<lb/>
一片石堪共語薛道衡盧思道少解把筆自餘驢鳴狗<lb/>
吠聒耳而已<hi>出朝野僉載</hi>
　　　　王勃<lb/>
唐王勃毎為碑頌先磨墨數升引被覆面而卧忽起一<lb/>
筆書之初不㸃竄時人謂之腹藁<hi>出談藪</hi>
　　　　盧照鄰<lb/>
<pb n="KR3l0118_WYG_198-3b"/>
唐盧照鄰字昇之范陽人弱冠拜鄧王府典籖王府書<lb/>
記一以委之王有書十二車照鄰總披覽略能記憶後<lb/>
為益州新都縣尉秩滿婆娑於蜀中放曠詩酒故世稱<lb/>
王楊盧駱照鄰聞之曰喜居王後恥在駱前時楊之為<lb/>
文好以古人姓名連用如張平子之略談陸士衡之所<lb/>
記潘安仁宜其陋矣仲長統何足知之號為㸃鬼簿駱<lb/>
賓王文好以數對如秦地重關一百二漢家離宫三十<lb/>
六時人號為算博士如盧生之文時人莫能評其得失<lb/>
<pb n="KR3l0118_WYG_198-4a"/>
矣惜哉不幸有冉畊之疾著幽憂子以釋憤焉文集二<lb/>
十卷<hi>出朝野僉載</hi>
　　　　崔融<lb/>
唐國子司業崔融作武后冊文因發疾而卒時人以為<lb/>
二百年來無此文<hi>出國史纂異</hi>
　　　　張説<lb/>
唐張説徐堅同為集賢學士十餘年好尚頗同情契相<lb/>
得時諸學士凋落者衆説堅二人存焉説手疏諸人名<lb/>
<pb n="KR3l0118_WYG_198-4b"/>
與堅同觀之堅謂説曰諸公昔年皆擅一時之美敢問<lb/>
藝之先後説曰李嶠崔融薛稷宋之問之文皆如良金<lb/>
美玉無施不可富嘉謩之文如孤峯絶岸壁立萬仞叢<lb/>
雲鬱興震雷俱發誠可異乎若施之於廊廟則為駭矣<lb/>
閻朝隱之文則如麗色靚粧衣之綺繡燕歌趙舞觀者<lb/>
忘憂然𩔖之風雅則為俳矣堅又曰今之後進文詞孰<lb/>
賢説曰韓休之文有如太羹𤣥酒雖雅有典則而薄於<lb/>
滋味許景先之文有如豐肌膩體雖穠華可愛而乏風<lb/>
<pb n="KR3l0118_WYG_198-5a"/>
骨張九齡之文有如輕縑素練實濟時用而窘於邉幅<lb/>
王翰之文有如瓊林玉斚雖爛然可珍而多有玷缺若<lb/>
能箴其所短濟其所長亦一時之秀也<hi>出大唐新語</hi>
　　　　崔曙<lb/>
唐崔曙應進士舉作明堂火珠詩續有佳句曰夜來雙<lb/>
月滿曙後一星孤其言深為工文士推服既夭殁一女<lb/>
名星星而無男當時咸異之<hi>出明皇雜録</hi>
　　　　王維<lb/>
<pb n="KR3l0118_WYG_198-5b"/>
唐王維好釋氏故字摩詰性髙致得宋之問輞川别業<lb/>
山水勝絶今清涼寺是也維有詩名然好取人章句如<lb/>
行到水窮處坐㸔雲起時人以為含英集中詩也漠漠<lb/>
水田飛白鷺隂隂夏木囀黄鸝乃李嘉佑詩也<hi>出國史補</hi>
　　　　李翰<lb/>
唐李翰文雖宏暢而思甚苦澀晩居陽翟常從邑令皇<lb/>
甫曾求音樂思涸則奏樂神全則綴文<hi>出國史補</hi>
　　　　顧況<lb/>
<pb n="KR3l0118_WYG_198-6a"/>
唐顧況在洛乘間與一二詩友遊於苑中流水上得大<lb/>
梧葉上題詩曰一入深宫裏年年不見春聊題一片葉<lb/>
寄與有情人況明日於上游亦題葉上泛於波中詩曰<lb/>
愁見鸎啼栁絮飛上陽宫女斷腸時君恩不禁東流水<lb/>
葉上題詩寄與誰後十日餘有客來苑中尋春又於葉<lb/>
上得一詩故以示況詩曰一葉題詩出禁城誰人愁和<lb/>
獨含情自嗟不及波中葉蕩漾乘風取次行<hi>出夲事詩</hi>
　　　　盧渥<lb/>
<pb n="KR3l0118_WYG_198-6b"/>
中書舍人盧渥應舉之嵗偶臨御溝見一紅葉命僕搴<lb/>
來葉上乃有一絶句置於巾箱或呈於同志及宣宗既<lb/>
省宫人初下詔許從百官司吏獨不許貢舉人渥後亦<lb/>
一任范陽獨獲其退宫人覩紅葉而吁怨久之曰當時<lb/>
偶題隨流不謂郎君收藏巾箧驗其書跡無不訝焉詩<lb/>
曰流水何太急深宫盡日閒殷勤謝紅葉好去到人間<lb/>
<hi>出雲溪友議</hi>
　　　　唐德宗<lb/>
<pb n="KR3l0118_WYG_198-7a"/>
唐德宗毎臨朝多令徴四方丘園才能學術直言極諫之<lb/>
士由是題筆貢藝者滿於闕下上多親自考試故絶請<lb/>
託之門是時文學相髙公道大振得路者咸以推賢進<lb/>
善為意上試制科於宣政殿或有乖謬者即濃㸃筆抹<lb/>
之或稱旨者翹足朗吟翌日即遍示宰臣學士曰此皆<lb/>
朕門生也公卿大夫已下無不服上藻鑒宏詞獨孤綬<lb/>
試放馴象賦及進其夲上覽稱歎久之因吟其詞云化<lb/>
之式孚則必受乎來獻物或違性斯用感於至仁上甚<lb/>
<pb n="KR3l0118_WYG_198-7b"/>
嘉之故特書第三等先是代宗朝文單國累進馴象三<lb/>
十有二上悉令放於荆山之南而綬不斥受獻不傷放<lb/>
棄上賞其知去就也<hi>出杜陽雜編</hi>
貞元五年初置中和節御製詩朝臣奉和詔寫夲賜戴<lb/>
叔倫於容州天下榮之<hi>出國史補</hi>
　　　　戎昱<lb/>
唐憲宗皇帝朝以北狄頻侵邉境大臣奏議古者和親<lb/>
有五利而無千金之費帝曰比聞有一卿能為詩而姓<lb/>
<pb n="KR3l0118_WYG_198-8a"/>
氏稍僻是誰宰相對曰恐是包子虚冷朝陽帝曰皆不是<lb/>
也遂吟曰山上青松陌上塵雲泥豈合得相親世路盡<lb/>
嫌良馬痩唯君不棄卧龍貧千金未必能移姓一諾從<lb/>
來許殺身莫道書生無感激寸心還是報恩人侍臣對<lb/>
曰此是戎昱詩也京兆尹李鑾擬以女嫁昱令其改姓<lb/>
昱固辭焉帝悦曰朕又記得詠史一篇此人若在便與<lb/>
朗州刺史武陵桃源足稱詩人之興詠聖旨如此稠疊<lb/>
士林之榮也其詠史詩云漢家青史内計拙是和親社<lb/>
<pb n="KR3l0118_WYG_198-8b"/>
稷依明主安危託婦人豈能將玉貌便欲静胡塵地下<lb/>
千年骨誰為輔佐臣帝笑曰魏絳之功何其懦也大臣<lb/>
公卿遂息和戎之論者矣<hi>出雲溪友議</hi>
　　　　李端<lb/>
唐郭曖尚昇平公主盛集文士即席賦詩公主帷而觀<lb/>
之李端中宴詩成有荀令何郎之句衆稱絶妙或謂宿<lb/>
搆端曰願賦一韻錢起曰請以起姓為韻復有金埓銅<lb/>
山之句曖大喜出名馬金帛為贈是㑹也端擅塲送丞<lb/>
<pb n="KR3l0118_WYG_198-9a"/>
相王縉之鎭幽朔韓翃擅塲送丞相劉晏之廵江淮錢<lb/>
起擅塲<hi>出國史補</hi>
　　　　韓翃<lb/>
唐韓翃少負才名侯希逸鎭青淄翃為從事後罷府閒<lb/>
居十年李勉鎭夷門又署為幕吏時韓已遲暮同職皆<lb/>
新進後生不能知韓共目為惡詩韓翃翃殊不得意多<lb/>
辭疾在家唯末職韋廵官者亦知名士與韓獨善一日<lb/>
夜將半韋扣門急韓出見之賀曰員外除駕部郎中知<lb/>
<pb n="KR3l0118_WYG_198-9b"/>
制誥韓大愕然曰必無此事定誤矣韋就座曰留底狀<lb/>
報制誥闕人中書兩進名御筆不㸃出又請之德宗批<lb/>
曰與韓翃時有與翃同姓名者為江淮刺史又具二人<lb/>
同進御筆復批曰春城無處不飛花寒食東風御栁斜<lb/>
日暮漢宫傳蠟燭輕烟散入五侯家又批云與此韓翃<lb/>
韋又賀曰此非員外詩耶韓曰是也是知不誤矣質明<lb/>
而李與僚屬皆至時建中初也<hi>出夲事詩</hi>
　　　　楊慿<lb/>
<pb n="KR3l0118_WYG_198-10a"/>
唐京兆尹楊慿兄弟三人皆能文為學甚苦或同賦一<lb/>
篇共坐庭石霜積襟袖課成乃已<hi>出𫝊載</hi>
　　　　符載<lb/>
唐符載字厚之蜀郡人有竒才始與楊衡宋濟栖青城<lb/>
山習業楊衡擢第宋濟先死無成唯載以王覇自許耻<lb/>
於常調韋臯鎭蜀辟為支使雖曰受知尚多偃蹇臯嘗<lb/>
於二十四化設醮請撰齋詞于時陪飲於摩訶池載離<lb/>
席盥潄命小吏十二人捧硯人分兩題緩歩池間各授<lb/>
<pb n="KR3l0118_WYG_198-10b"/>
口占其敏速也如此劉闢時為金吾倉曹參軍始依臯<lb/>
焉載與撰真贊云矯矯化初氣傑文雄靈螭出水秋鶚<lb/>
乘風行義則固輔仁乃通他年良覿麟閣之中及臯卒<lb/>
闢總留務載亦在幕中及闢敗載亦免禍<hi>出北夢𤨏言</hi>
　　　　王建<lb/>
唐王建初為渭南縣尉値内官王樞密者盡宗人之分<lb/>
然彼我不均復懐輕謗之色忽因過飲語及桓靈信任<lb/>
中官起黨錮興廢之事樞密深憾其譏詰曰吾弟所有<lb/>
<pb n="KR3l0118_WYG_198-11a"/>
宫詞天下皆誦於口禁掖深䆳何以知之建不能對故<lb/>
元稹以嘗有宫詞詔令隱其文朝廷以為孔光不言温<lb/>
樹者愼之至也及王建將被奏劾因為詩以讓之乃脱<lb/>
其禍也建詩曰先朝行坐鎭相隨今上春宫見長時脱<lb/>
下御衣偏得著進來龍馬毎交騎常承密旨歸家少獨<lb/>
奏邉情出殿遲不是當家頻向説九重爭遣外人知<hi>出雲</hi>
<hi>溪友議</hi>
　　　　裴度<lb/>
<pb n="KR3l0118_WYG_198-11b"/>
唐憲宗以玉𢃄賜裴度臨薨却進門人作表皆不如意<lb/>
公令子弟執筆口占曰内府之珍先朝所賜既不敢將<lb/>
歸地下又不合留在人間聞者歎其簡切而不亂<hi>出因話録</hi>
　　　　白居易<lb/>
唐白居易有妓樊素善歌小蠻善舞嘗為詩曰櫻桃樊<lb/>
素口楊栁小蠻腰年既髙邁而小蠻方豐艶因楊栁詞<lb/>
以託意曰一𣗳春風萬萬枝嫩於金色軟於絲永豐坊<lb/>
裏東南角盡日無人屬阿誰及宣宗朝國樂唱是詞上<lb/>
<pb n="KR3l0118_WYG_198-12a"/>
問誰詞永豐在何處左右具以對遂因東使命取永豐<lb/>
栁兩枝植於禁中白感上知其名且好尚風雅又為詩<lb/>
一章其末句云定知此後天文裏栁宿光中添兩星後<lb/>
除蘇州刺史自峡沿流赴郡時秭歸縣繁知一聞居易<lb/>
將過巫山先於神女祠粉壁大署之曰蘇州刺史今才<lb/>
子行到巫山必有詩為報髙唐神女道速排雲雨候清<lb/>
詞居易覩題處暢然邀知一至曰厯陽劉郎中禹錫三<lb/>
年理白帝欲作一詩於此怯而不為罷郡經過悉去千<lb/>
<pb n="KR3l0118_WYG_198-12b"/>
餘詩但留四章而已此四章者乃古今之絶唱也而人<lb/>
造次不合為之沈佺期詩曰巫山髙不極合沓状竒新<lb/>
闇谷疑風雨幽崖若鬼神月明三峡曙潮滿九江春為<lb/>
問陽臺客應知入夢人王無竸詩曰神女向髙唐巫山<lb/>
下夕陽徘徊作行雨婉孌逐荆王電影江前落雷聲峡<lb/>
外長霽雲無處所臺館曉蒼蒼李端詩曰巫山十二重<lb/>
皆在碧空中廻合雲藏日霏㣲雨𢃄風猿聲寒渡水樹<lb/>
色暮連空愁向髙堂去千秋見楚宫皇甫冉詩曰巫峡<lb/>
<pb n="KR3l0118_WYG_198-13a"/>
見巴東迢迢出半空雲藏神女館雨到楚王宮朝暮泉<lb/>
聲落寒暄𣗳色同清猿不可聼偏在九秋中白居易吟<lb/>
四篇詩與繁生同濟而竟不為<hi>出雲溪友議</hi>
　　　　元和沙門<lb/>
唐元和中長安有沙門不記名善病人文章尤能捉語<lb/>
意相合之處張籍頗恚之㝠搜愈切思得句曰長因送<lb/>
人處憶得别家時徑徃誇揚乃曰此應不合前軰意也<lb/>
僧笑曰此有人道了也籍曰向有何人僧冷吟曰見他<lb/>
<pb n="KR3l0118_WYG_198-13b"/>
桃李發思憶後園春籍因撫掌大笑<hi>出摭言</hi>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百九十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百十三</head>
    <p>
<pb n="KR3l0118_WYG_413-1a"/>
欽定四庫全書<lb/>
　太平廣記卷四百十三　　宋　李昉等　編<lb/>
　　草木八<lb/>
　　芝<lb/>
　　　竹芝　　　　樓闕芝　　　天尊芝<lb/>
　　　紫芝　　　　參成芝　　　夜光芝<lb/>
　　　隱晨芝　　　鳳腦芝　　　白符芝<lb/>
　　　五徳芝　　　石桂芝　　　滴芝<lb/>
<pb n="KR3l0118_WYG_413-1b"/>
　　　木芝　　　　螢火芝　　　肉芝<lb/>
　　　小人芝　　　地下肉芝　　異菌<lb/>
　　　石菌　　　　竹肉　　　　毒菌<lb/>
　　苔<lb/>
　　　叙苔　　　　地錢　　　　蔓金苔<lb/>
　　　如苣苔　　　石髪　　　　瓦松<lb/>
　　　瓦松賦<lb/>
　　　芝<lb/>
<pb n="KR3l0118_WYG_413-2a"/>
　　　　竹芝<lb/>
梁簡文延香閣大同十年竹林吐芝長八寸頭葢似雞<lb/>
頭實黒色其柄似藕柄内通榦空皮質皆純白根下微<lb/>
紅雞頭實處似竹節脱之又得脱也自節處别生一重<lb/>
如結網羅四面周可五六寸圓繞周匝以罩柄上相逺<lb/>
不相著也其似結網衆目輕巧可愛其與柄皆得相脱<lb/>
驗仙書與威喜芝相類<hi>出酉陽雜俎</hi>
　　　　樓闕芝<lb/>
<pb n="KR3l0118_WYG_413-2b"/>
隋大業中東都永康門内㑹昌門東生芝草百二十莖<lb/>
散在地周十歩許紫莖白頭或白莖黒頭或有枝或無<lb/>
枝亦有三枝如古出字者地内根並如線大道相連著<lb/>
乾陽殿東東上閣門槐𣗳上生芝九莖共本相扶而生<lb/>
中莖最長兩邊八莖相次而短有如𣗳闕甚潔白武賁<lb/>
郎將叚文操留守圖畫表奏<hi>出大業拾遺</hi>
　　　　天尊芝<lb/>
唐天寳初臨川郡人李嘉所居柱上生芝草形𩔖天尊<lb/>
<pb n="KR3l0118_WYG_413-3a"/>
太守張景佚截獻之<hi>出酉陽雜俎</hi>
　　　　紫芝<lb/>
唐大歴八年盧州廬江縣紫芝生髙一丈五尺芝類至<lb/>
多<hi>出酉陽雜俎</hi>
　　　　參成芝<lb/>
參成芝斷而可續<hi>出酉陽雜俎</hi>
　　　　夜光芝<lb/>
夜光芝一株九實實墜地如七寸鏡夜視如牛目茅君<lb/>
<pb n="KR3l0118_WYG_413-3b"/>
種於句曲山<hi>出酉陽雜俎</hi>
　　　　隱晨芝<lb/>
隱晨狀如斗以星為節以莖為網<hi>出酉陽雜俎</hi>
　　　　鳳腦芝<lb/>
仙經言穿地六尺以環寳一枚種之灌以黄水五合以<lb/>
土堅築之三年生苖如匏實如桃五色名鳳腦芝食其<lb/>
實唾地為鳳乗昇太極<hi>出酉陽雜俎</hi>
　　　　白符芝<lb/>
<pb n="KR3l0118_WYG_413-4a"/>
白符芝大雪而白華<hi>出酉陽雜俎</hi>
　　　　五徳芝<lb/>
五徳芝如車馬<hi>出酉陽雜俎</hi>
　　　　石桂芝<lb/>
石桂芝生山石穴中似桂𣗳而實石也髙如大絞尺光<lb/>
明而味辛有枝條搗服之一觔得千歲也<hi>出酉陽雜俎</hi>
　　　　滴芝<lb/>
少室石户中更有深谷不可得過以石投谷中半日猶<lb/>
<pb n="KR3l0118_WYG_413-4b"/>
聞其聲也去户外十餘丈有石柱柱上有偃葢石南度<lb/>
徑可一丈許望之蜜芝從石上隨石偃葢中良久輙有<lb/>
一滴有似雨屋後之餘漏時時一落耳然蜜芝墮不息<lb/>
而偃葢亦終滴也户上刻石為科斗字曰得服石蜜芝<lb/>
一斗者夀萬歲諸道士共思惟其處不可得往唯當以<lb/>
椀器置勁竹木端以承取之然竟未有能為之者按此<lb/>
户上刻題如此前世必已有之者也<hi>出抱朴子</hi>
　　　　木芝<lb/>
<pb n="KR3l0118_WYG_413-5a"/>
木芝者松栢脂淪地千歲化為茯苓萬歲其上生小木<lb/>
狀似蓮花名曰木威喜芝夜視有光持之甚滑燒之不<lb/>
燋帶之辟兵以帶雞而雜以雞十二頭籠之去其處十<lb/>
二歩射十二箭他雞皆傷帶威喜芝者終不傷也<hi>出抱朴子</hi>
　　　　螢火芝<lb/>
良常山有螢火芝其實是草大如豆紫花夜視有光食<lb/>
一枚中心一孔明食至七心七竅洞澈可以夜書<hi>出酉陽雜</hi>
<hi>俎</hi>
<pb n="KR3l0118_WYG_413-5b"/>
　　　　肉芝<lb/>
昔有人泊渚登岸忽見蘆葦間有十餘崑崙偃卧手足<lb/>
皆動驚報舟人舟人有常行海中者識之菌也往視之<lb/>
首皆連地割取食之菌但無七竅抱朴子云肉芝如人<lb/>
形産于地亦此𩔖也何足怪哉<hi>出嶺南異物志</hi>
　　　　小人芝<lb/>
或山中見小人乗車馬長七八寸者肉芝也取服之即<lb/>
仙矣<hi>出抱朴子</hi>
<pb n="KR3l0118_WYG_413-6a"/>
　　　　地下肉芝<lb/>
蘭陵蕭逸人亡其名嘗舉進士下第遂焚其書隱居潭<lb/>
水上從道士學神仙因絶粒吸氣每旦屈伸肢體冀延<lb/>
其夀積十年餘髮盡白色枯而背僂齒有墮者一旦引<lb/>
鏡自視勃然發怒且曰吾棄聲利隱身田野間絶粒吸<lb/>
氣冀得長生今亦衰瘠如是豈我之心哉即還居鄴下<lb/>
學商人逐什一之利凡數年資用大饒為富家後因治<lb/>
園屋發地得物狀𩔖人手肥而且潤色微紅逸人得之<lb/>
<pb n="KR3l0118_WYG_413-6b"/>
驚曰豈非禍之芽且吾聞太歲所在不可興土事脱有<lb/>
犯者當有修肉出其下固不祥也今果有奈何然吾聞<lb/>
得肉食之或可以免于是烹而食味甚美食且盡自是<lb/>
逸人聽視明力愈壯貌愈少髮之秃者盡黰然而長矣<lb/>
齒之墮者亦駢然而生矣逸人黙自竒異不敢吿于人<lb/>
後有道士至鄴下逢逸人驚曰先生嘗得餌仙藥乎何<lb/>
神氣清悟如是道士因胗其脉久之又曰先生嘗食靈<lb/>
芝矣夫靈芝狀𩔖人手肥而且潤色微紅者是也逸人<lb/>
<pb n="KR3l0118_WYG_413-7a"/>
悟其事以吿道士賀曰先生之夀可與龜鶴齊矣然不<lb/>
宜居塵俗間當退休山林棄人事神仙可致逸人喜而<lb/>
從其語遂去竟不知所在<hi>出宣室志</hi>
　　　　異菌<lb/>
唐開成元年春叚成式修行里私第書齋前有枯紫荆<lb/>
數株蠧折因伐之餘尺許至三年秋枯根上生一菌大<lb/>
如斗下布五足頂黄白兩暈緑垂裙如鵞鞴髙尺餘至<lb/>
午色變黒而死焚之氣如茅香成式嘗置香爐於枿臺<lb/>
<pb n="KR3l0118_WYG_413-7b"/>
上念經問僧以為善徵後覽諸志怪南齊吴郡褚思莊<lb/>
素奉釋氏眠于梁下短柱是柟木去地四尺餘有節大<lb/>
明中忽有一物如芝生于節上黄色鮮明漸漸長數日<lb/>
遂成千佛狀面目指爪及光相衣服莫不宛具如金鐷<lb/>
起隱摩之殊軟嘗以春末落落時佛形如故但色褐耳<lb/>
至落時其家貯之箱中積五年思莊不復住其下亦無<lb/>
他顯盛闔門夀老思莊父終九十七兄年七十健如壯<lb/>
年<hi>出酉陽雜俎</hi>
<pb n="KR3l0118_WYG_413-8a"/>
　　　　石菌<lb/>
宋州莆田縣破崗山唐武宗二年巨石上生菌大如合<lb/>
簣莖及葢黄白色其下淺紅盡為過僧所食云美倍諸<lb/>
菌<hi>出酉陽雜俎</hi>
　　　　竹肉<lb/>
竹肉江淮有竹肉生節上如彈丸味如白雞竹皆向北<lb/>
又有大𣗳雞如杯棬呼為胡猻頭盧山有石耳性熱<hi>出酉</hi>
<hi>陽雜俎</hi>
<pb n="KR3l0118_WYG_413-8b"/>
　　　　毒菌<lb/>
江夏漢陽縣出毒菌號茹閭非茅蒐也每歲供進縣司<lb/>
常令人於田野間候之茍有此菌即立表示人不敢從<lb/>
下風而過避其氣也採之日以竹竿芟倒遽捨竿于地<lb/>
毒氣入竹一時爆裂直候毒歇仍以櫸栁皮蒙手以取<lb/>
用氊包之亦櫸栁皮重裹縣宰封印而進其賫致役夫<lb/>
倍給其直為其道路多為毒薰以致頭痛也張康隨侍<lb/>
其父宰漢陽備言之人有為野菌所毒而笑者煎魚椹<lb/>
<pb n="KR3l0118_WYG_413-9a"/>
汁服之即愈僧光逺説也<hi>出北夢瑣言</hi>
　　　苔<lb/>
　　　　叙苔<lb/>
苔錢亦謂之澤葵又名董錢草亦呼為宣癬南人呼為<lb/>
垢草<hi>出述異記</hi>
　　　　地錢<lb/>
地錢葉圓莖細有蔓多生谿澗邊一曰積雪草亦曰連<lb/>
錢草<hi>出酉陽雜俎</hi>
<pb n="KR3l0118_WYG_413-9b"/>
　　　　蔓金苔<lb/>
晉祖梁國獻蔓金苔色如金若螢火之聚大如雞卵投之<lb/>
水中蔓延波瀾之上光出照日皆如火生水上也乃于<lb/>
宫中穿池廣百歩時時觀此苔以樂宫人宫人有幸者<lb/>
則以金苔賜之以置漆椀中照耀滿室名曰夜明苔着<lb/>
衣襟則如火光矣帝慮外人得之衒惑百姓詔使除苔<lb/>
塞池及皇家喪亂猶有此物皆入胡中<hi>出王子年拾遺記</hi>
　　　　如苣苔<lb/>
<pb n="KR3l0118_WYG_413-10a"/>
慈恩寺唐三藏院後簷堦開成末有苔狀如古苣布於<lb/>
塼上色如藍緑輕軟可愛談論僧義林太和初改𦵏基<lb/>
法師初開冡香氣襲人側卧塼臺上形如生塼上苔厚<lb/>
二寸餘作金色氣如爇檀<hi>出酉陽雜俎</hi>
　　　　石髮<lb/>
張乗言南中水底有草如石髮每月三四日始生至八<lb/>
九已後可採及月盡悉爛似隨月盛衰也<hi>出酉陽雜俎</hi>
　　　　瓦松<lb/>
<pb n="KR3l0118_WYG_413-10b"/>
博雅在屋曰昔耶在墻曰垣衣廣志謂之蘭香生於久<lb/>
屋之瓦於落陽以覆屋前後詞人詩中多用昔耶梁簡<lb/>
文帝詠薇曰縁階覆碧綺依簷暎昔耶或言構木上多<lb/>
松栽土木氣洩則瓦生松大歴中修含元殿有一人投<lb/>
狀請瓦且言瓦工唯我所能祖父時嘗瓦此殿矣衆工<lb/>
不能服因曰若有能瓦畢不生瓦松乎衆方服焉又有<lb/>
李阿黒者亦能至屋布瓦如齒間不通綖亦無瓦松本<lb/>
草瓦衣謂之屋遊<hi>出酉陽雜俎</hi>
<pb n="KR3l0118_WYG_413-11a"/>
　　　　瓦松賦<lb/>
崔融瓦松賦序云崇文館瓦松者産于屋霤之下謂之<lb/>
木也訪山客而未詳謂之草也驗農皇而罕記賦云煌<lb/>
煌特秀狀金芝之産霤歴歴虛懸若星榆之種天葩條<lb/>
郁毓根柢連拳間紫苔而裛露凌碧瓦而含煙又曰慚<lb/>
魏宫之烏韭恧漢殿之紅蓮崔公學博無不該悉豈不<lb/>
知瓦松已有著説乎<hi>出酉陽雜俎</hi>
　<lb/>
<pb n="KR3l0118_WYG_413-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百十三<lb/>
</p>
<p>
</p>
  </div>
</body>
</text>
</TEI>
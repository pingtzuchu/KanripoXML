<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百九十六</head> <lb/>
    <p>
<pb n="KR3l0118_WYG_196-1a"/>
欽定四庫全書<lb/>
　太平廣記卷一百九十六<lb/>
　　豪俠四<lb/>
　　　田膨郎　　　宣慈寺門子　李龜夀<lb/>
　　　潘將軍　　　賈人妻　　　荆十三娘<lb/>
　　　許寂　　　　丁秀才<lb/>
　　　　田膨郎<lb/>
唐文宗皇帝嘗寳白玉枕德宗朝于闐國所貢追琢竒<lb/>
<pb n="KR3l0118_WYG_196-1b"/>
巧盖希代之寳置寢殿帳中一旦忽失所在然禁衛清<lb/>
密非恩渥嬪御莫有至者珍玩羅列他無所失上驚駭<lb/>
移時下詔於都城索賊密謂樞近及左右廣中尉曰此<lb/>
非外㓂所入盜當在禁掖茍求之不獲且虞他變一枕<lb/>
誠不足惜卿等衛我皇宫必使罪人斯得不然天子環<lb/>
衛自茲無用矣内宫惶慄謝罪請以浹旬求捕大懸金<lb/>
帛購之略無尋究之跡聖㫖嚴切收繫者漸多坊曲閭<lb/>
里靡不捜捕有龍武二蕃將王敬宏嘗蓄小僕年甫十<lb/>
<pb n="KR3l0118_WYG_196-2a"/>
八九神彩俊利使之無徃不屆敬宏曽與流輩於威逺<lb/>
軍㑹宴有侍兒善皷胡琴四座酒酣因請度曲辭以樂<lb/>
噐非妙須常御者彈之鐘漏已傳取之不及因起觧帶<lb/>
小僕曰若要琵琶頃刻可至敬宏曰禁皷纔動軍門已<lb/>
鎻尋常汝豈不見何見之謬也既而就飲數廵小僕以<lb/>
繡嚢將琵琶而至座客歡笑南軍去左廣徃復三十餘<lb/>
里入夜且無行伍既而倐忽徃來敬宏驚異如失時又<lb/>
捜捕嚴急意以盗竊疑之宴罷及明遽歸其第引而問<lb/>
<pb n="KR3l0118_WYG_196-2b"/>
之曰使汝累年不知蹻㨗如此我聞世有俠士汝莫是<lb/>
否小僕謝曰非有此事但能行耳因言父母皆在蜀川<lb/>
頃年偶至京國今欲却歸鄉里有一事欲報恩偷枕者<lb/>
早知姓名三數日當令服罪敬宏曰如此事即非等閒<lb/>
遂令全活者不少未知賊在何許可報司存掩獲否小<lb/>
僕曰偷枕者田膨郎也市㕓軍伍行止不恒勇力過人<lb/>
且善超越茍非便折其足雖千兵萬騎亦將奔走自兹<lb/>
再宿候之於望仙門伺便擒之必矣將軍隨某觀之此<lb/>
<pb n="KR3l0118_WYG_196-3a"/>
事仍須秘密是時渉旬無雨向曉塵埃頗甚車馬騰踐<lb/>
跬歩間人不相覩膨即與少年數軰連臂將入軍門小<lb/>
僕執毬杖擊之歘然已折左足仰而窺曰我偷枕來不<lb/>
怕他人惟懼於爾既此相值豈復多言於是舁至左右<lb/>
軍一欵而伏上喜於得賊又知獲在禁旅引膨郎臨軒<lb/>
詰問具陳常在營内徃來上曰此乃任俠之流非常之<lb/>
竊盗内外囚繫數百人於是悉令原之小僕初得膨即<lb/>
已告敬宏歸蜀尋之不可得但賞敬宏而已<hi>出劇談録</hi>
<pb n="KR3l0118_WYG_196-3b"/>
　　　　宣慈寺門子<lb/>
宣慈寺門子不記姓氏酌其人義俠徒也唐乾符二年<lb/>
韋昭範登宏詞科昭範乃度支使楊嚴懿親及宴席帟<lb/>
幕噐皿之𩔖假於計司嚴復遣以使庫供借其年三月<lb/>
宴於曲江亭子供帳之盛罕有倫擬時進士同日有宴<lb/>
都人觀者甚衆飲興方酣俄覩一少年跨驢而至驕悖<lb/>
之狀旁若無人於是俯逼筵席張目引頸及肩復以巨<lb/>
箠棖築佐酒謔浪之詞所不能聼諸子駭愕之際忽有<lb/>
<pb n="KR3l0118_WYG_196-4a"/>
於衆中批其頰者隨手而墮於是連加毆擊又奪所執<lb/>
箠箠之百餘衆皆致怒瓦礫亂下殆將斃矣當此之際<lb/>
紫雲樓門軋然而開有紫衣從人數輩馳告曰莫打傳<lb/>
呼之聲相續又一中貴驅殿甚盛馳馬來救復操箠迎<lb/>
擊中者無不靣仆於地敕使亦為所箠既而奔馬而反<lb/>
左右從而俱入門門亦隨閉而已坐内甚忻愧然不測<lb/>
其來又慮事連宫禁禍不旋踵乃以緡錢束素召行毆<lb/>
者訊之曰爾何人與諸即君阿誰有素而能相為如此<lb/>
<pb n="KR3l0118_WYG_196-4b"/>
對曰某是宣慈寺門子亦與諸郎君無素第不平其下<lb/>
人無禮耳衆皆嘉歎以錢帛遺之復相謂曰此人必須<lb/>
亡去不然當為擒矣後旬朔坐中賔客多有假途宣慈<lb/>
寺門者門子皆能識之靡不加敬竟不聞有追問之者<lb/>
<hi>出摭言</hi>
　　　　李龜夀<lb/>
唐晉公王鐸禧宗朝再入相不協比於權要唯以公諒<lb/>
宰大政四方有所請礙於德行者必固争不允由是諸<lb/>
<pb n="KR3l0118_WYG_196-5a"/>
鎮忌焉而志尚典籍雖門施行馬庭列鳬鍾而尋繹未<lb/>
嘗倦於永寕里第别構書齋每退朝獨處其中欣如也<lb/>
居一日將入齋唯所愛卑脚犬花鵲從既啓扉而花鵲<lb/>
連吠銜公衣却行叱去復至既入閣花鵲仰視吠轉急<lb/>
公亦疑之乃於匣中㧞千金劍按於膝上向空祝曰若<lb/>
有異𩔖隂物可出相見吾乃丈夫豈懾於䑕輩而相逼<lb/>
耶言訖歘有一物自梁間墜地乃人也朱鬕衣短後衣<lb/>
色貌黝痩頓首再拜唯曰死罪公止之且詢其來及姓<lb/>
<pb n="KR3l0118_WYG_196-5b"/>
名對曰李龜夀盧龍塞人也或有厚賂龜夀令不利於<lb/>
公龜夀感公之德復為花鵲所驚形不能匿公若捨龜<lb/>
夀罪願以餘生事公公謂曰待汝以不死遂命元從都<lb/>
押衙傅存初録之明日詰旦有婦人至門服裝單急曵<lb/>
履而抱持襁嬰請於閽曰幸為我呼李龜夀龜夀出乃<lb/>
妻也且曰訝君稍遲昨夜半自薊來相尋及鐸薨龜夀<lb/>
盡室亡去<hi>出三水小牘</hi>
　　　　潘將軍<lb/>
<pb n="KR3l0118_WYG_196-6a"/>
京國豪士潘將軍住光德坊忘其名衆為潘鶻硉也本<lb/>
家襄漢間常乘舟射利因泊江壖有僧乞食留止累日<lb/>
盡心檀施僧歸去謂潘曰觀爾形質噐度與衆賈不同<lb/>
至於妻孥皆享厚福因以玉念珠一串留贈之寳之不<lb/>
但通財他後亦有官禄既而遷貿數年遂鏹均陶鄭其<lb/>
後職居左廣列第於京師常寳念珠貯之以繡嚢玉合<lb/>
置道塲内每月朔則出而拜之一旦開合啟嚢已亡珠<lb/>
矣然而緘封若舊他物亦無所失於是奪魄䘮精以為<lb/>
<pb n="KR3l0118_WYG_196-6b"/>
其家將破之兆有主藏者常識京兆府停觧所由王超<lb/>
年且八十因密話其事超曰異哉此非攘竊之盗也某<lb/>
試為尋之未知果得否超他日曽過勝業坊北街時春<lb/>
雨初霽有三鬟女子可年十七八衣裝繿縷穿木屐於<lb/>
道側槐𣗳下值軍中少年蹴踘接而送之直高數丈<lb/>
於是觀者漸衆超獨異焉而止於勝業坊北門短曲有<lb/>
母同居盖以紉針為業超時因以他事熟之遂為舅甥<lb/>
居室甚貧與母同卧土榻煙㸑不動者徃徃經於累日<lb/>
<pb n="KR3l0118_WYG_196-7a"/>
或設殽羞時有水陸珍異吳中初進洞庭橘恩賜宰臣<lb/>
外京輦未有此物密以一枚贈超云有人於内中將出<lb/>
而禀性剛决超意甚疑之如此徃來周嵗矣超一旦携<lb/>
酒食與之從容徐謂曰舅有深誠欲告外甥未知何如<lb/>
因曰每嵗重恩恨無所答若力可施必能赴蹈湯火超<lb/>
曰潘將軍失却玉念珠不知知否㣲笑曰從何知之超揣<lb/>
其意不甚藏密又曰外甥若見尋覓厚偹繒綵酬贈女<lb/>
子曰勿言於人某偶遇朋儕為戲終却送還因循未暇<lb/>
<pb n="KR3l0118_WYG_196-7b"/>
舅來日詰旦於慈恩寺塔院相候某知有人寄珠在此<lb/>
超如期而徃頃刻至矣時寺門始開塔户猶鏁謂超曰<lb/>
少頃仰觀塔上當有所見語訖而走疾若飛鳥忽於相<lb/>
輪上舉手示超歘然携念珠而下曰便可將還勿以財<lb/>
帛為意超送詣潘具述其㫖因以金玉繒帛密為贈之<lb/>
明日訪之已空室矣馮緘給事嘗聞京師多任侠之徒<lb/>
及為尹密詢左右述超具述其語將軍所説與超符同<lb/>
<hi>出劇談録</hi>
<pb n="KR3l0118_WYG_196-8a"/>
　　　　賈人妻<lb/>
唐餘干縣尉王立調選傭居大寕里文書有誤為主司<lb/>
駁放資財蕩盡僕馬䘮失窮悴頗甚每丏食於佛祠徒<lb/>
行晚歸偶與羙婦人同路或前或後依隨因誠意與言<lb/>
氣甚相得立因邀至其居情欵甚洽翌日謂立曰公之<lb/>
生涯何其困哉妾居崇仁里資用稍偹儻能從居乎立<lb/>
既悦其人又幸其給即曰僕之厄塞阽於溝瀆如此勤<lb/>
勤所不敢望焉子又何以營生對曰妾素賈人之妻也<lb/>
<pb n="KR3l0118_WYG_196-8b"/>
夫亡十年旗亭之内尚有舊業朝肆暮家日贏錢三百<lb/>
則可支矣公授官之期尚未出遊之資且無脱不見鄙<lb/>
但同處以須冬集可矣立遂就焉閲其家豐儉得所至<lb/>
於扃鏁之具悉以付立每出則必先營辦立之一日饌<lb/>
焉及歸則又携米肉錢帛以付立日未嘗闕立憫其勤<lb/>
勞因令傭買僕𨽻婦託以他事拒之立不之强也周嵗<lb/>
産一子唯日中再歸為乳耳凡與立居二載忽一日夜<lb/>
歸意態遑遑謂立曰妾有冤仇痛纒肌骨為日深矣伺<lb/>
<pb n="KR3l0118_WYG_196-9a"/>
便復仇今乃得志便須離京公其努力此居䖏五百緡<lb/>
自置契書在屏風中室内資儲一以相奉嬰兒不能將<lb/>
去亦公之子也公其念之言訖収淚而别立不可留止<lb/>
則視其所携皮嚢乃人首耳立甚驚愕其人笑曰無多<lb/>
疑慮事不相累遂挈嚢踰垣而去身如飛鳥立開門出<lb/>
送則已不及矣方徘徊於庭遽聞却至立迎門接俟則<lb/>
曰更乳嬰兒以豁離恨就撫子俄而復去揮手而已立<lb/>
廻燈褰帳小兒身首已離矣立惶駭達旦不寐則以財<lb/>
<pb n="KR3l0118_WYG_196-9b"/>
帛買僕乘遊抵近邑以伺其事乆之竟無所聞其年立<lb/>
得官即貨鬻所居歸任爾後終莫知其音問也<hi>出集異記</hi>
　　　　荆十三娘<lb/>
唐進士趙中行家於温州以豪侠為事至蘇州旅舍支<lb/>
山禪院僧房有一女商荆十三娘為亡夫設大祥齋因<lb/>
慕趙遂同載歸揚州趙以氣義耗荆之財殊不介意其<lb/>
友人李正郎弟三十九有愛妓妓之父母奪與諸葛殷<lb/>
李悵悵不已時諸葛殷與吕用之幻惑太尉高駢恣行<lb/>
<pb n="KR3l0118_WYG_196-10a"/>
威福李懼禍飲泣而已偶話於荆娘荆娘亦憤惋謂李<lb/>
三十九即曰此小事我能為郎籌之旦請過江於潤州<lb/>
北固山六月六日正午時待我李亦依之至期荆氏以<lb/>
嚢盛妓兼致妓之父母首歸於李復與趙同入浙中不<lb/>
知所止<hi>出北夢瑣言</hi>
　　　　許寂<lb/>
蜀許寂少年棲四明山學易於晉徴君一旦有夫婦偕<lb/>
詣山居携一壺酒寂詰之云今日離剡縣寂曰道路甚<lb/>
<pb n="KR3l0118_WYG_196-10b"/>
遥安得一日及此頗亦異之然夫甚少而婦容色過之<lb/>
狀貌毅然而寡黙其夕以壺觴命許同酌此丈夫出一<lb/>
拍版徧以銅釘釘之乃抗聲高歌悉是説劍之意俄自<lb/>
臂間抽出两物展而喝之即两口劍躍起在寂頭上<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>
旋交擊寂甚驚駭尋而収匣之飲畢就寝迨曉乃空榻<lb/>
也至日中復有一頭陀僧來尋此夫婦寂具道之僧曰<lb/>
我亦其人也道士能學之乎時寂按道服也寂辭曰少<lb/>
尚𤣥學不願為此其僧傲然而笑乃取寂净水拭脚徘<lb/>
<pb n="KR3l0118_WYG_196-11a"/>
徊間不見爾後再於華隂遇之始知其俠也杜光庭自<lb/>
京入蜀宿於梓潼㕔有一僧繼至縣宰周某與之有舊<lb/>
乃云今日自興元來杜異之明發僧遂前去宰謂杜曰<lb/>
此僧乃鹿盧蹻亦俠之𩔖也詩僧齊已於溈山松下親<lb/>
遇一僧於頭指甲下抽岀兩口劔跳躍凌空而去<hi>出北夢瑣言</hi>
　　　　丁秀才<lb/>
朗州道士羅少微頃在茅山紫陽觀寄泊有丁秀才者<lb/>
亦同寓於觀中舉動風味無異常人然不汲汲於仕進<lb/>
<pb n="KR3l0118_WYG_196-11b"/>
盤桓數年觀主亦善遇之冬之夜霰雪方甚二三道士<lb/>
圍爐有肥羜美醖之羡丁曰致之何難時以為戲俄見<lb/>
開户奮袂而去至夜分蒙雪而迴提一銀榼酒熟羊一<lb/>
足云浙帥厨中物由是驚訝歡笑擲劔而舞騰躍而去<lb/>
莫知所往惟銀榼存焉觀主以狀聞於縣官詩僧貫休<lb/>
俠客詩云黄昏風雨黒如磐别我不知何處去得非江<lb/>
淮間曽聆此事而搆思也<hi>出北夢瑣言</hi>
　太平廣記卷一百九十六<lb/>
</p>
<p>
</p>
  </div>
</body>
</text>
</TEI>
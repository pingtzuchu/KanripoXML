<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百八十五</head> <lb/>
    <p>
<pb n="KR3l0118_WYG_185-1a"/>
欽定四庫全書<lb/>
　太平廣記卷一百八十五<lb/>
　　銓選一<lb/>
　　　蔡廓　　　　謝莊　　　　劉林甫<lb/>
　　　張說　　　　溫彥博　　　戴胄<lb/>
　　　唐皎　　　　楊師道　　　髙季輔<lb/>
　　　薛元超　　　楊思𤣥　　　張仁禕<lb/>
　　　裴行儉　　　三人優劣　　劉奇<lb/>
<pb n="KR3l0118_WYG_185-1b"/>
　　　狄仁傑　　　鄭杲　　　　薛季昶<lb/>
　　　鄧渇　　　　李至逺　　　張文成<lb/>
　　　鄭愔崔湜　　糊名<lb/>
　　　　蔡廓<lb/>
宋廢帝時以蔡廓為吏部尚書錄尚書徐羡之謂中書<lb/>
令傅亮曰黄門已下悉委蔡吾徒不復厯懐自此已上<lb/>
故宜共參同異廓聞之曰我不能為徐羡之署紙尾也<lb/>
遂辭不拜<hi>出建康實錄</hi>
<pb n="KR3l0118_WYG_185-2a"/>
　　　　謝莊<lb/>
宋謝莊字希逸侍中㣲之子黄門思之孫美儀容善談<lb/>
論工書屬文好言𤣥理少為文帝所賞帝一見之輒嘆<lb/>
曰藍田生美玉豈虚也㢤莊代顔竣為吏部尚書竣容<lb/>
貎嚴毅常有不可犯之色莊風姿溫美人有喧訴嘗歡<lb/>
笑答之故時人語曰顏吏部瞋而與人官謝吏部笑不<lb/>
與人官莊遷中書令侍中諡曰憲莊家世無年五十者<lb/>
莊年四十二祖四十七曾祖四十三髙祖三十子朏瀹<lb/>
<pb n="KR3l0118_WYG_185-2b"/>
並知名<hi>出談藪</hi>
　　　　劉林甫<lb/>
唐武徳初因隋舊制以十一月起選至春即停至貞觀<lb/>
二年劉林甫為吏部侍郎以選限促多不究悉遂奏四<lb/>
時聽選隨到注擬當時以為便<hi>出唐㑹要</hi>
　　　　張說<lb/>
武徳七年髙祖謂吏部侍郎張說曰今年選人之内豈<lb/>
無才用者卿可簡試將來欲縻之好爵於是說以張行<lb/>
<pb n="KR3l0118_WYG_185-3a"/>
成張知運等數人應命時以為知人<hi>出唐㑹要</hi>
　　　　溫彥博<lb/>
貞觀元年溫彥博為吏部郎中知選意在沙汰多所擯<lb/>
抑而退者不伏囂訟盈庭彥博惟騁辯與之相詰終日<lb/>
喧擾頗為識者所嗤<hi>出唐㑹要</hi>
　　　　戴胄<lb/>
貞觀四年杜如晦臨終請委選舉於民部尚書戴胄遂<lb/>
以兼檢挍吏部尚書及在銓衡頗抑文雅而奬法吏不<lb/>
<pb n="KR3l0118_WYG_185-3b"/>
適輪轅之用物以是刺之<hi>出唐㑹要</hi>
　　　　唐皎<lb/>
唐貞觀八年十一月唐皎除吏部侍郎常引人入銓問<lb/>
何方穏便或云其家在蜀乃注與吳復有云親老先住<lb/>
江南即唱之隴右論者莫測其意有一信都人希河朔<lb/>
因紿云願得江淮即注與河北一尉由是大被選人紿<lb/>
言欺之<hi>出唐㑹要</hi>
　　　　楊師道<lb/>
<pb n="KR3l0118_WYG_185-4a"/>
貞觀十七年楊師道為吏部尚書貴公子四海人物未<lb/>
能委練所署多非其才深抑勢貴及親黨將以避嫌時<lb/>
論譏之<hi>出唐㑹要</hi>
　　　　髙季輔<lb/>
貞觀十七年吏部侍郎髙季輔知選凡所銓綜時稱允<lb/>
愜至十八年於東都獨知𨕖事上賜金鏡一面以表清<lb/>
鑒<hi>出唐㑹要</hi>
　　　　薛元超<lb/>
<pb n="KR3l0118_WYG_185-4b"/>
永徽元年中書舍人薛元超好汲引寒俊嘗表薦任希<lb/>
古髙智周郭正一王義方孟利真等十餘人時論稱美<lb/>
<hi>出唐㑹要</hi>
　　　　楊思𤣥<lb/>
龍朔二年司列少常伯楊思𤣥恃外戚貴侍選流多不<lb/>
以禮而排斥之為𨕖者夏侯彪所訟御史中丞郎餘慶<lb/>
彈奏免官時中書令許敬宗曰必知楊吏部之敗或問<lb/>
之對曰一彪一狼共著一羊不敗何待<hi>出唐㑹要</hi>
<pb n="KR3l0118_WYG_185-5a"/>
　　　　張仁褘<lb/>
唐總章二年十一月吏部侍郎李敬𤣥委事於員外張<lb/>
仁褘有識畧幹能始造姓厯改修狀抹銓替等程式敬<lb/>
𤣥用仁褘之法銓總式序仁褘感國士見委竟以心勞<lb/>
嘔血而死<hi>出唐㑹要</hi>
　　　　裴行儉<lb/>
咸亨二年有楊烱王勃盧照鄰駱賓王並以文章見稱<lb/>
吏部侍郎李敬𤣥咸為延譽引以示裴行儉行儉曰才<lb/>
<pb n="KR3l0118_WYG_185-5b"/>
名有之爵祿葢寡楊應至令長餘並鮮能令終是時蘇<lb/>
味道王勮未知名因調選遂為行儉深禮異仍謂曰有<lb/>
晚生子息恨不見其成長二公十數年當居衡石願識<lb/>
此輩其後果如其言行儉嘗所引偏禆將有程務挺張<lb/>
䖍朂崔智𧦬王方翼党金毘劉敬同郭待封李多祚黑<lb/>
齒常之盡為名將<hi>出唐㑹要</hi>
　　　　三人優劣<lb/>
長夀二年裴子餘為鄠縣尉同列李𨼆朝程行諶皆以<lb/>
<pb n="KR3l0118_WYG_185-6a"/>
文法著稱子餘獨以詞學知名或問雍州長史陳崇業<lb/>
三人優劣孰先崇業曰譬之春蘭秋菊俱不可廢<hi>闕</hi>
　　　　劉奇<lb/>
證聖元年劉奇為吏部侍郎注張文長司馬鍠為監察<lb/>
御史二人因申屠瑒以謝之奇正色曰舉賢本自無私<lb/>
二君何為見謝<hi>出唐㑹要</hi>
　　　　狄仁傑<lb/>
聖厯初狄仁傑為納言頗以藻鑒自任因舉桓彥範敬<lb/>
<pb n="KR3l0118_WYG_185-6b"/>
暉崔𤣥暐張柬之𡊮恕己等五人後皆有大勲復舉姚<lb/>
元崇等數十人悉為公相聖厯中則天令宰相各舉尚<lb/>
書郎一人仁傑獨薦其子光嗣由是拜地官員外蒞事<lb/>
有聲則天謂之曰祁奚内舉果得人也<hi>出唐㑹要</hi>
　　　　鄭杲<lb/>
聖厯二年吏部侍郎鄭杲注韓思復為太常博士元希<lb/>
聲京兆士曹嘗謂人曰今年掌選得韓元二子則吏部<lb/>
不負朝廷矣<hi>出唐㑹要</hi>
<pb n="KR3l0118_WYG_185-7a"/>
　　　　薛季昶<lb/>
長安三年則天令雍州長史薛季昶擇僚吏堪為御史<lb/>
者季昶以問錄事叅軍盧齊卿齊卿舉長安縣尉盧懷<lb/>
慎李體光萬年縣尉李義崔湜咸陽縣丞倪若水盩厔<lb/>
縣尉田崇壁新豐縣尉崔日用後皆至大官<hi>出唐㑹要</hi>
　　　　鄧渇<lb/>
𢎞道元年十二月吏部侍郎魏克已銓綜人畢放長榜<lb/>
遂出得留人名於是衢路喧嘩大為冬集人援引指擿<lb/>
<pb n="KR3l0118_WYG_185-7b"/>
貶為太子中允遂以中書舍人鄧𤣥挺替焉又無藻鑒<lb/>
之目及患消渇選人因號鄧渇<hi>出唐㑹要</hi>
　　　　李至逺<lb/>
如意元年九月天官郎中李至逺權知侍郎事時有選<lb/>
人姓刁又有王元忠並被放乃宻與令史相知滅其㸃<lb/>
畫刁改為丁王改為士擬授官後即添成文字至逺一<lb/>
覽便覺曰今年銓覆萬人總識姓名安有丁士者㢤此<lb/>
刁某王某也省内以為神明<hi>出唐㑹要</hi>
<pb n="KR3l0118_WYG_185-8a"/>
　　　　張文成<lb/>
唐張文成曰乾封以前選人每年不越數千垂拱以後<lb/>
每嵗常至五萬人不加衆選人益繁者葢有由矣嘗試<lb/>
論之祗如明經進士十周三衞勲散雜色國官直司妙<lb/>
簡實材堪入流者十分不過一二選司考練總是假手<lb/>
冒名勢家囑請手不把筆即送東司眼不識文被舉南<lb/>
館正員不足權補試攝撿挍之官賄貨縦横贓汚狼籍<lb/>
流外行署錢多即畱或帖司助曹或員外行案更有挽<lb/>
<pb n="KR3l0118_WYG_185-8b"/>
郎輦脚營田當屯無尺寸功夫並優與處分皆不事學<lb/>
問唯求財賄是以選人冗冗甚於羊羣吏部喧喧多於<lb/>
蟻聚若銓實用百無一人積薪化薪所従來逺矣<hi>出朝野僉</hi>
<hi>載</hi>
　　　　鄭愔崔湜<lb/>
唐鄭愔為吏部侍郎掌選贓汚狼藉引銓有選人繫百<lb/>
錢於靴帶上愔問其故答曰當今之選非錢不行愔黙<lb/>
而不言時崔湜亦為吏部侍郎掌銓有選人引過分疏<lb/>
<pb n="KR3l0118_WYG_185-9a"/>
云某能翹闗負米湜曰若壯何不兵部選答曰外邉人<lb/>
皆云崔侍郎下有氣力者即得<hi>出朝野僉載</hi>
　　　　糊名<lb/>
武后以吏部選人多不實乃令試日自糊其名暗考以<lb/>
定等第判之糊名自此始也武后時投匭者或不陳事<lb/>
而有嘲謔之言於是乃置使先閲其書奏然後投之匭<lb/>
院有司自此始也<hi>出國史異纂</hi>
　<lb/>
<pb n="KR3l0118_WYG_185-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百八十五<lb/>
</p>
<p>
</p>
  </div>
</body>
</text>
</TEI>
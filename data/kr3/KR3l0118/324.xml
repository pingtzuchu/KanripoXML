<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百二十四</head>
    <p>
<pb n="KR3l0118_WYG_324-1a"/>
欽定四庫全書<lb/>
　太平廣記卷三百二十四　宋　李昉等　編<lb/>
　　鬼九<lb/>
　　　秦樹　　　　竺惠熾　　　郭銓<lb/>
　　　賀思令　　　山都　　　　區敬之<lb/>
　　　劉雋　　　　檀道濟　　　石秀之<lb/>
　　　夏侯祖觀　　張承吉　　　梁清<lb/>
　　　崔茂伯　　　巢氏　　　　胡庇之<lb/>
<pb n="KR3l0118_WYG_324-1b"/>
　　　索頥<lb/>
　　　　秦樹<lb/>
沛郡人秦樹者家在曲阿小辛村嘗自京歸未至二十<lb/>
里許天暗失道遥望火光往投之見一女子秉燭出云<lb/>
女弱獨居不得宿客樹曰欲進路碍夜不可前去乞寄<lb/>
外住女然之樹既進坐竟以此女獨處一室慮其夫至<lb/>
不敢安眠女曰何以過嫌保無慮不相誤也爲樹設食<lb/>
食物悉是陳久樹曰既未出適我亦未婚欲結大義能<lb/>
<pb n="KR3l0118_WYG_324-2a"/>
相顧否女笑曰自顧鄙薄豈足伉儷遂與寢止向晨樹<lb/>
欲去乃俱起執别女泣曰與君一覩後面莫期以指環<lb/>
一雙贈之結置衣帶相送出門樹低頭急去數十步顧<lb/>
其宿處乃是冢墓居數日亡其指環結帶如故<hi>出甄異錄</hi>
　　　　竺惠熾<lb/>
沙門竺惠熾住江陵四層佛寺以永初二年卒葬後弟<lb/>
子七日㑹舉寺悉出惟僧明道先患病獨停忽見惠熾<lb/>
謂明道曰我生不能斷肉今落餓狗地獄令知有報<hi>出異</hi>
<pb n="KR3l0118_WYG_324-2b"/>
<hi>苑</hi>
　　　　郭銓<lb/>
郭銓字仲衡義熈初以黨附桓𤣥被殺及元嘉八年忽<lb/>
乗輿導從顯形謂女壻劉凝之曰僕有謫事可四十僧<lb/>
㑹得免脫也又女夢云吾有謫罰令汝夫作福何以至<lb/>
今設㑹不能見矜耶女問當何處設齋答曰可歸吾舍<lb/>
倐然復沒辦㑹畢有人稱銓信與凝之言感君厚惠事<lb/>
始獲宥<hi>出㝠祥記</hi>
<pb n="KR3l0118_WYG_324-3a"/>
　　　　賀思令<lb/>
㑹稽賀思令善彈琴嘗夜在月中坐臨風撫奏忽有一<lb/>
人形器甚偉著械有慘色至其中庭稱善便與共語自<lb/>
云是嵇中散謂賀云卿下手極快但於古法未合因授<lb/>
以廣陵散賀因得之於今不絶<hi>出幽明錄</hi>
　　　　山都<lb/>
山都形如崑崙人通身生毛見人輒閉眼張口如笑好<lb/>
居深樹中翻石覓蟹啗之述異記曰南康有神名曰山<lb/>
<pb n="KR3l0118_WYG_324-3b"/>
都形如人長二尺餘黒色赤目髮黄披身於深山樹中<lb/>
作窠窠形如卵而堅長三尺許内甚澤五色鮮明二枚<lb/>
沓之中央相連土人云上者雄舎下者雌室旁悉開口<lb/>
如規體質虚輕頗似木筒中央以鳥毛爲褥此神能變<lb/>
化𨼆形猝覩其狀蓋木客山魈之𩔖也贑縣西北十五<lb/>
里有古塘名余公塘上有大梓樹可二十圍老樹空中<lb/>
有山都窠宋元嘉元年縣治民有道訓道靈兄弟二人<lb/>
伐倒此樹取窠還家山都見形罵二人曰我居荒野何<lb/>
<pb n="KR3l0118_WYG_324-4a"/>
預汝事山木可用豈可勝數樹有我窠故伐倒之今當<lb/>
焚汝宇以報汝之無道至二更中内外屋上一時起火<lb/>
合宅蕩盡矣木客鄧徳明南康記曰木客頭面語聲亦<lb/>
不全異人但手脚爪如鉤利髙岩絶嶺然後居之能斫<lb/>
榜索著樹上聚之昔有人欲就其買榜先置物樹下隨<lb/>
置多少取之若合其意便將榜與人不取亦不横犯也<lb/>
但終不與人面對與交作市井死皆加殯殮之曽有人<lb/>
往看其葬以酒及魚生肉遺賔自作飲食終不令人得<lb/>
<pb n="KR3l0118_WYG_324-4b"/>
見其形也葬棺法毎在髙岸樹杪或藏石窠之中南康<lb/>
三營伐船兵說往親覩葬所舞唱之節雖異於人聴如<lb/>
風林汎響聲𩔖歌吹之和義熈中徐道覆南出遣人伐<lb/>
榜以装舟艦木客乃獻其榜而不得見<hi>出南廣記</hi>
　　　　區敬之<lb/>
南康縣營民區敬之宋元嘉元年與息共乗舫自縣泝<lb/>
流深入小溪幽荒險絶人迹所未嘗至夕登岸停止舎<lb/>
中敬之中惡猝死其子然火守尸忽聞逺哭聲呼阿舅<lb/>
<pb n="KR3l0118_WYG_324-5a"/>
孝子驚疑俛仰間哭者已至如人長大被髮至足髮多<lb/>
蔽面不見七竅因呼孝子姓名慰唁之孝子恐懼因析<lb/>
薪以然火此物言故来相慰當何所畏將須然火此物<lb/>
坐亡人頭邊哭孝子於火光中竊窺之見此物以面掩<lb/>
亡人面亡人面須臾裂剝露骨孝子懼欲撃之無兵仗<lb/>
須臾其父尸見白骨連續而皮肉俱盡竟不測此物是<lb/>
何鬼神<hi>出述異記</hi>
　　　　劉雋<lb/>
<pb n="KR3l0118_WYG_324-5b"/>
元嘉初散騎常侍劉雋家在丹陽後嘗遇驟雨見門前<lb/>
有三小兒皆可六七歳相率狡獪而並不沾濡俄見共<lb/>
争一匏壺子雋引彈彈之正中壺霍然不見雋得壺因<lb/>
掛閣邊明日有一婦人入門執壺而泣雋問之對曰此<lb/>
是吾兒物不知何由在此雋具語所以婦持壺埋兒墓<lb/>
前間一日又見向小兒持来門側舉之笑語雋曰阿儂<lb/>
已復得壺矣言終而隱<hi>出幽明錄</hi>
　　　　檀道濟<lb/>
<pb n="KR3l0118_WYG_324-6a"/>
檀道濟居清溪第二兒夜忽見人来縛已欲呼不得至<lb/>
曉乃解猶見繩痕在此宅先是吳將步闡所居諺云揚<lb/>
州青是鬼營清溪青揚是也自步及檀皆被誅<hi>出異苑</hi>
　　　　石秀之<lb/>
丹陽石秀之宋元嘉中堂上忽有一人著平巾幘烏布<lb/>
袴褶擎一版及門授之曰聞巧侔班垂刻杭尤妙太山<lb/>
府君故使相召秀之自陳止能造車制杭不及髙平劉<lb/>
儒忽持版而沒劉儒時爲朝請除歴陽郡丞數旬而殁<lb/>
<pb n="KR3l0118_WYG_324-6b"/>
<hi>出廣古今五行記</hi>
　　　　夏侯祖觀<lb/>
元嘉中夏侯祖觀爲兖州刺史鎮瑕邱卒於官沈僧榮<lb/>
代之經年夏侯来謁僧榮語如平生每論幽冥事僧榮<lb/>
牀上有一織成寶飾絡帶夏侯曰豈能見與必以爲施<lb/>
可命焚之僧榮令對燒之烟焰未滅已見夏侯帶在腰<lb/>
上僧榮明年在鎮夜設女樂忽有一女人在戸外沈問<lb/>
之答本是杜青州彈筝妓採芝杜以致夏侯兖州爲寵<lb/>
<pb n="KR3l0118_WYG_324-7a"/>
妾惟願座上一妓爲伴戲指下坐琵琶妓妓啼云官何<lb/>
忽以賜鬼鬼曰汝無多言必不相放入與同房别飲酌<lb/>
未終心痛而死死氣方絶魂神已復人形在採芝側<hi>出廣</hi>
<hi>古今五行記</hi>
　　　　張承吉<lb/>
魏郡張承吉息元慶年十二元嘉中見一鬼長三尺一<lb/>
足而鳥爪背有鱗甲来招元慶恍惚如狂游走非所父<lb/>
母撻之俄聞空中云是我所教幸勿與罰張有二卷羊<lb/>
<pb n="KR3l0118_WYG_324-7b"/>
中敬書忽失所在鬼於梁上擲還一卷少裂壊乃爲補<lb/>
治王家嫁女就張借物鬼求紙筆代答張素工巧嘗造<lb/>
一彈弓鬼借之明日送還而皆折壊<hi>出異苑</hi>
　　　　梁清<lb/>
宋安定梁清字道修居揚州右尚方間桓徐州故宅元<lb/>
嘉十四年二月數有異光又聞擗籮聲令婢子松羅往<lb/>
看見二人問云姓華名芙蓉為六甲至尊所使從太微<lb/>
紫室仙人来過舊居仍留不去或鳥首人身舉面是毛<lb/>
<pb n="KR3l0118_WYG_324-8a"/>
松羅驚以箭射之應弦而滅並有絳汙染箭又覩一物<lb/>
彷彿如人行樹杪令人刺中其髀墮地淹没經日又從<lb/>
屋上跛行就婢乞食團飯授之頓進二升數日衆鬼羣<lb/>
至醜惡不可稱論拉攞牀障塵石飛揚累晨不息婢採<lb/>
菊路逢一鬼著衣幘乗馬衞從數十謂採菊曰我是天<lb/>
上仙人勿名作鬼問何以恒擲穢汙答曰糞汙者錢財<lb/>
之像也投擲者速遷之徴也頃之清果爲揚武將軍北<lb/>
魯郡太守清厭毒既久乃呼外國道人波羅疊誦呪見<lb/>
<pb n="KR3l0118_WYG_324-8b"/>
諸鬼怖懼踰垣穴壁而走皆作鳥聲如此都絶在郡少<lb/>
時夜中松羅復見威儀器械從衆數十人戴幘送書麤<lb/>
紙七十許字筆跡婉媚逺擬羲獻又歌云坐儂孔雀樓<lb/>
遥聞鳳凰鼔下我鄒山頭彷彿見梁魯鬼有敘弔不異<lb/>
世人鬼傳教曽乞松羅一函書題云故孔修之死罪白<lb/>
箋以弔其叔喪敘致哀情甚有銓次復云近往西方見<lb/>
一沙門自名大摩殺問君消息寄五丸香以相與清先<lb/>
本使燉煌曽見此僧清家有婢産於是而絶<hi>出異苑</hi>
<pb n="KR3l0118_WYG_324-9a"/>
　　　　崔茂伯<lb/>
崔茂伯女結婚裴祖兒婚家相去五百餘里數歳不通<lb/>
八月中崔女暴亡裴未知也日將暮女詣裴門拊掌求<lb/>
前提金罌受二升許到牀前而立裴令坐問所由女曰<lb/>
我是清河崔府君女少聞大人以我配君不幸喪亡大<lb/>
義不遂雖同牢未顯然斷金已著所以故来報君耳便<lb/>
别以金罌贈裴女去後裴以事啓父父欲遣信參之裴<lb/>
曰少結崔氏姻而今感應如此必當自往也父許焉裴<lb/>
<pb n="KR3l0118_WYG_324-9b"/>
至女果喪因相弔唁裴具述情事出罌示茂伯先以此<lb/>
罌送女入瘞既見罌遂與裴俱造女墓未至十餘里裴<lb/>
復見女在墓言語旁人悉聞聲不見其形裴懐内結發<lb/>
病死因以合葬<hi>出幽明録</hi>
　　　　巢氏<lb/>
元嘉中太山巢氏先爲湘縣令居晉陵家婢採薪忽有<lb/>
一人追之如相問訊遂共通情隨婢還家仍住不復去<lb/>
巢恐爲禍夜輒出婢聞與婢謳歌言語大小悉聞不使<lb/>
<pb n="KR3l0118_WYG_324-10a"/>
人見見者唯婢而已恒得錢物酒食日以充足毎與飲<lb/>
吹笛而歌歌云閒夜寂已清長笛亮且鳴若欲知我者<lb/>
姓郭字長生<hi>出幽明錄</hi>
　　　　胡庇之<lb/>
宋豫章胡庇之嘗爲武昌郡丞元嘉二十六年入廨便<lb/>
有鬼在焉中宵朧月戸牖小開有人倚立戸外狀似小<lb/>
兒戸閉便聞人行如著木屐聲看則無所見如此甚數<lb/>
二十八年二月舉家悉得時病空中投擲瓦石或是乾<lb/>
<pb n="KR3l0118_WYG_324-10b"/>
土夏中病者皆差而投擲之勢更猛乃請道人齋戒轉<lb/>
經竟從倍来如雨惟不著道人及經卷而已秋冬漸有<lb/>
音聲瓦石擲人肉皆青黯而亦甚痛有一老妳好罵詈<lb/>
鬼在邊大嚇庇之迎祭酒上章施符驅逐漸復歇絶至<lb/>
二十九年鬼復来劇於前明年丞廨火頻四發狼狽澆<lb/>
沃並息鬼毎有聲如犬家人每呼吃嚂後忽語音似吳<lb/>
三更叩戸庇之問誰也答曰程邵陵把火出看了無所<lb/>
見數日三更中復戸外叩掌便復罵之答云君勿罵我<lb/>
<pb n="KR3l0118_WYG_324-11a"/>
我是善神非前後来者陶御史見遣報君庇之云我不<lb/>
識陶御史鬼云陶敬𤣥君昔與之周旋庇之云吾與之<lb/>
在京日服事衡陽又不常作御史云陶今處福地作天<lb/>
上御史前後相侵是沈公所爲此廨本是沈宅来看宅<lb/>
聊復投擲狡獪忿戾禳却太過乃至罵詈命婢使無禮<lb/>
向之復令祭酒上章告罪狀事徹天曹沈今爲天然君<lb/>
是佛三歸弟子那不從佛家請福乃使祭酒上章自今<lb/>
惟願專意奉法不須與惡鬼相當庇之因請諸僧誦經<lb/>
<pb n="KR3l0118_WYG_324-11b"/>
齋戒訖經一宿後復聞戸外御史相聞白胡丞今沈相<lb/>
訟甚苦如其所言君頗無理若能歸誠正覺習經持戒<lb/>
則羣邪屏絶依依曩情故相白也<hi>出法苑珠林</hi>
　　　　索頥<lb/>
宋襄城索頥其父爲人不信妖邪有一宅凶居者輒死<lb/>
父便買居之多年安吉子孫昌盛爲二千石當徙家之<lb/>
官臨去請㑹内外親戚酒食既行父乃言曰天下竟有<lb/>
吉凶否此向来言凶自吾居之多年安吉又得遷官鬼<lb/>
<pb n="KR3l0118_WYG_324-12a"/>
爲何在自今以後便爲吉宅居無嫌也語訖如厠須臾<lb/>
見壁中有一物如卷席大髙五尺許頥父便還取刀斫<lb/>
之中斷便化爲兩人復横斫之又成四人便奪取刀反<lb/>
斫索殺之持刀至座上斫殺其子弟凡姓索必死唯異<lb/>
姓無他頥尚幼乳母抱出後門藏他家止其一身獲免<lb/>
頥字景真位至湘東太守<hi>出法苑珠林</hi>
　<lb/>
　<lb/>
<pb n="KR3l0118_WYG_324-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百二十四<lb/>
</p>
<p>
</p>
  </div>
</body>
</text>
</TEI>
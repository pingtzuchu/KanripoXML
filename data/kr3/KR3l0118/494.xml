<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百九十四</head>
    <p>
<pb n="KR3l0118_WYG_494-1a"/>
欽定四庫全書<lb/>
　太平廣記卷四百九十四　宋　李昉等　編<lb/>
　　雜録二<lb/>
　　　房光庭　　　崔思兢　　　崔湜<lb/>
　　　吕太一　　　許誡言　　　杜豐<lb/>
　　　修武縣民　　李元皛　　　王琚<lb/>
　　　李適之　　　白履忠　　　夜明簾<lb/>
　　　班景倩　　　薛令之<lb/>
<pb n="KR3l0118_WYG_494-1b"/>
　　　　房光庭<lb/>
房光庭為尚書郎故人薛昭流放而投光庭光庭匿之<lb/>
既敗御史陸遺逸逼之急光庭懼乃見時宰時宰曰公<lb/>
郎官何為匿此人曰光庭與薛昭有舊以途窮而歸光<lb/>
庭且所犯非大故得不納之耶若擒以送官居廟堂者<lb/>
復何以待光庭時宰義之乃出為慈州刺史無他累光<lb/>
庭嘗送親故之葬出鼎門際晚且饑㑹鬻餻餅者與同<lb/>
行數人食之素不持錢無以酬值鬻者逼之光庭命就<lb/>
<pb n="KR3l0118_WYG_494-2a"/>
我取直鬻者不從光庭曰與你官銜我右臺御史也可<lb/>
隨取值時人賞其放逸<hi>出紀聞</hi>
　　　　崔思兢<lb/>
崔思兢則天朝或告其再從兄宣謀反付御史張行岌<lb/>
按之告者先誘藏宣家妾而云妾將發其謀宣乃殺之<lb/>
投尸于洛水行岌按略無狀則天怒令重按行岌奏如<lb/>
初則天曰崔宣反狀分明汝寛縱之我令俊臣勘汝毋<lb/>
悔行岌曰臣推事不若俊臣陛下委臣須實狀若順㫖<lb/>
<pb n="KR3l0118_WYG_494-2b"/>
妄族人豈法官所守臣必以為陛下試臣爾則天厲色<lb/>
曰崔宣若實曾殺妾反狀自然明矣不獲妾如何自雪<lb/>
行岌懼逼宣家令訪妾思兢乃于中橋南北多置錢帛<lb/>
募匿妾者數日略無所聞而其家每竊議事則告者輒<lb/>
知之思兢揣家中有同謀者乃佯謂宣妻曰須絹三百<lb/>
匹顧刺客殺告者而侵晨伏于臺前宣家有館客姓舒<lb/>
婺州人言行無缺為宣家服役宣委之同于子弟須㬰<lb/>
見其人至臺賂閽人以通于告者告者遂稱云崔家顧<lb/>
<pb n="KR3l0118_WYG_494-3a"/>
人刺我請以聞臺中驚憂思兢素重館客不知疑密隨<lb/>
之到天津橋料其無由至臺乃罵之曰無賴險獠崔家<lb/>
破家必引汝同謀何路自雪汝幸能出崔家妾我遺汝<lb/>
五百縑歸鄉足成百年之業不然則亦殺汝必矣其人<lb/>
悔謝乃引思兢于告者之家捜獲其妾宣乃得免<hi>出大唐新</hi>
<hi>話</hi>
　　　　崔湜<lb/>
唐崔湜弱冠進士登科不十年掌貢舉遷兵部父楫亦<lb/>
<pb n="KR3l0118_WYG_494-3b"/>
嘗為禮部至是父子累日同省為侍郎後三登宰輔年<lb/>
始三十六崔之初執政也方二十七容止端雅文詞清<lb/>
麗嘗暮出端門下天津橋馬上自吟春遊上林苑花滿<lb/>
洛陽城張說峕為工部侍郎望之杳然而歎曰此句可<lb/>
效此位可得其年不可及也<hi>出翰林盛事</hi>
　　　　吕太一<lb/>
吕太一為户部員外郎户部與吏部鄰司峕吏部移牒<lb/>
令户部于牆宇自竪棘以備銓院之交通太一答曰眷<lb/>
<pb n="KR3l0118_WYG_494-4a"/>
彼吏部銓惣之司當須簡要清同何必竪籬種棘省中<lb/>
賞其清俊<hi>出御史臺記</hi>
　　　　許誡言<lb/>
許誡言為瑯邪太守有囚縊死獄中乃執去年修獄典<lb/>
鞭之修獄典曰小人主修獄耳如牆垣不固狴牢破壞<lb/>
賊自中出猶以修治日月久可矜免况囚自縊而終修<lb/>
獄典何罪誡言猶怒曰汝胥吏舉動自合笞又何訴<hi>出紀</hi>
<hi>聞</hi>
<pb n="KR3l0118_WYG_494-4b"/>
　　　　杜豐<lb/>
齊州厯城縣令杜豐開元十五年東封泰山豐供頓乃<lb/>
造棺器三十枚寘行宫諸官以為不可豐曰車駕今過<lb/>
六宫偕行忽暴死者求棺如何可得若事不預備其悔<lb/>
可追乎及置頓使入行宫見棺木陳于幕下光彩赫然<lb/>
驚而出謂刺史曰聖主封嶽祈福祚延長此棺器者誰<lb/>
之所造且將何施何不祥之甚將奏聞刺史令求豐豐<lb/>
逃于妻卧牀下詐稱賜死其家哭之賴妻兄張摶為御<lb/>
<pb n="KR3l0118_WYG_494-5a"/>
史解之乃得已豐子鍾峕為兖州參軍都督令掌廄馬<lb/>
芻豆鍾曰御馬至多臨日煮粟恐不可給不如先辦乃<lb/>
以鑊煮粟豆二千餘石納于窖中乘其熱封之及供頓<lb/>
取之皆臭敗矣乃走猶懼不免命從者市半夏半升和<lb/>
羊肉煮而食之取死藥竟不能為患而愈肥峕人云非<lb/>
此父不生此子<hi>出紀聞</hi>
　　　　修武縣民<lb/>
開元二十九年二月修武縣人嫁女壻家迎婦車隨之<lb/>
<pb n="KR3l0118_WYG_494-5b"/>
女之父懼村人之障車也借俊馬令乘之女之弟乘驢<lb/>
從在車後百步外行忽有二人出于草中一人牽馬一<lb/>
人自後驅之走其弟追之不及遂白其父父與親眷尋<lb/>
之一夕不能得去女家一舎村中有小學時夜學生徒<lb/>
多宿凌晨啓門門外有婦人裸形斷舌隂中血皆淋漓<lb/>
生問之女啓齒流血不能言生告其師師出户觀之集<lb/>
諸生謂曰吾聞夫子曰木石之怪䕫魍魎水之怪龍罔<lb/>
象土之怪墳羊吾此居近太行怪物所生也將非山精<lb/>
<pb n="KR3l0118_WYG_494-6a"/>
野魅乎盍擊之于是投以塼石女既斷舌不能言諸生<lb/>
擊之竟死及明乃非魅也俄而女家尋求至而見之乃<lb/>
執儒及弟子詣縣縣丞盧峰訊之實殺焉乃白于郡笞<lb/>
儒生及弟子死者三人而刼竟不得<hi>出紀聞</hi>
　　　　李元皛<lb/>
李元皛為沂州刺史怒司功郄承明命剝之屏外承明<lb/>
狡猾者也既出屏適㑹博士劉琮璡後至將入衙承明<lb/>
以琮璡儒者則前執而剝之紿曰太守怒汝衙遲使我<lb/>
<pb n="KR3l0118_WYG_494-6b"/>
領人取汝令便剝將來琮璡以為然遂解衣承明目吏<lb/>
卒擒琮璡以入承明乃逃元皛見剝至不知是琮璡也<lb/>
遂杖之數十焉琮璡起謝曰蒙恩賜杖請示罪名元皛<lb/>
知為承明所賣竟無言遂入户<hi>出紀聞</hi>
　　　　王琚<lb/>
𤣥宗在藩邸時每遊戲于城南韋杜之間嘗因逐狡兔<lb/>
意樂忘返與其徒十數人饑倦甚因休息村中大樹之<lb/>
下適有書生延帝過其家其家甚貧止村妻一驢而已<lb/>
<pb n="KR3l0118_WYG_494-7a"/>
帝坐未久書生殺驢煑秫備膳饌酒肉滂沛帝顧而甚<lb/>
竒之及器宇磊落不凡問其姓乃王琚也自是帝每遊<lb/>
韋杜間必過琚家琚所語議合帝意帝日益親善及韋<lb/>
氏専制帝憂甚獨密言于琚琚曰亂則殺之又何親也<lb/>
帝遂納琚之謀戡定内難累拜琚為中書侍郎實預配<lb/>
饗焉<hi>出開天傳信記</hi>
　　　　李適之<lb/>
李適之入仕不厯丞簿便為别駕不厯兩畿官便為京<lb/>
<pb n="KR3l0118_WYG_494-7b"/>
兆尹不厯御史及中丞便為大夫不厯兩省給舎便為<lb/>
宰相不厯刺史便為節度使<hi>出獨異志</hi>
　　　　白履忠<lb/>
白履忠博涉文史𨼆居梁城王志愔楊瑒皆薦之尋請<lb/>
還鄉授朝散大夫鄉人謂履忠曰吾子家貧竟不霑一<lb/>
斗米一匹帛雖得五品止是空名何益于實也履忠欣<lb/>
然曰往歳契丹入冦家家盡署排門夫履忠特以讀少<lb/>
書籍縣司放免至今惶愧雖不得禄賜且是五品家終<lb/>
<pb n="KR3l0118_WYG_494-8a"/>
身髙卧免有徭役不易得之也<hi>出談賓録</hi>
　　　　夜明簾<lb/>
姚崇為相嘗對于便殿舉左足不甚輕利上曰卿有足<lb/>
疾耶崇曰臣有心腹疾非足疾也因前奏張說罪狀數<lb/>
百言上怒曰卿歸中書宜宣與御史中丞共按其事而<lb/>
說未之知㑹吏報午後三刻說乘馬先歸崇急呼御史<lb/>
中丞李林甫以前詔付之林甫謂崇曰說多智是必困<lb/>
之宜以劇地崇曰丞相得罪未宜太逼林甫又曰公必<lb/>
<pb n="KR3l0118_WYG_494-8b"/>
不忍即說當無害林甫止將詔付于御史䑓中路以馬<lb/>
墜告說未遭崇奏前旬月家有教授書生通于說侍兒<lb/>
最寵者㑹擒得奸狀以聞于說說怒甚將窮獄于京兆<lb/>
書生厲聲言曰覩色不能禁亦人之常情緩急有用人<lb/>
乎公何靳于一婢女耶說竒其言而釋之兼以侍兒與<lb/>
歸書生一去數月餘無所聞知忽一日直訪于說憂色<lb/>
滿面言曰某感公之恩思有以報者久矣今聞公為姚<lb/>
相國所搆外獄將具公不知之危將至矣某願得公平<lb/>
<pb n="KR3l0118_WYG_494-9a"/>
生所寶者用計于九公主可能立釋之說因自厯指己<lb/>
所寶者書生皆云未足解公之難又凝思久之忽曰近<lb/>
者有雞林郡以夜明簾為寄者書生曰吾事濟矣因請<lb/>
說手札數行懇以情言遂急趨出建夜始及九公主第<lb/>
書生具以說事言兼用夜明簾為贄且謂主曰上獨不<lb/>
念在東宫時思必始春恩加于張丞相矣而今反用讒<lb/>
耶明早公主上謁具為奏之上感動因急命髙力士就<lb/>
御史臺宣前所按事並宜罷之書生亦不復再見矣<hi>出松</hi>
<pb n="KR3l0118_WYG_494-9b"/>
<hi>窗録</hi>
　　　　班景倩<lb/>
開元中朝廷選用羣官必推精當文物既盛英賢出入<lb/>
皆薄具外任雖雄藩大府由中朝宂員而授時以為左<lb/>
遷班景倩自揚州採訪使入為大理少卿路由大梁倪<lb/>
若水為郡守西郊盛設祖席宴罷景倩登舟若水望其<lb/>
行塵謂掾吏曰班公是行何異登仙乎為之騶殿良所<lb/>
甘心默然良久方整回駕既而為詩投相府以道其誠<lb/>
<pb n="KR3l0118_WYG_494-10a"/>
其詞為當時所稱賞<hi>出明皇雜録</hi>
　　　　薛令之<lb/>
神龍二年間長溪人薛令之登第開元中為東宫侍讀<lb/>
時宫僚閒淡以詩自悼書于壁曰朝日上團團照見先<lb/>
生盤盤中何所有苜蓿上䦨干飰澁匙難綰羮稀箸易<lb/>
寛只可謀朝夕何由度歳寒上因幸東宫見焉索筆續<lb/>
之曰啄木嘴距長鳯凰毛羽短若嫌松桂寒任逐桑榆<lb/>
暖令之因此引疾東歸肅宗即位詔徵之已卒<hi>出閩川名仕傳</hi>
<pb n="KR3l0118_WYG_494-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百九十四<lb/>
</p>
<p>
</p>
  </div>
</body>
</text>
</TEI>
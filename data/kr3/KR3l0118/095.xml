<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷九十五</head> <lb/>
    <p>
<pb n="KR3l0118_WYG_095-1a"/>
欽定四庫全書<lb/>
　太平廣記卷九十五<lb/>
　　異僧九<lb/>
　　　洪昉禪師　　相衞間僧　　道林<lb/>
　　　淨滿　　　　法通<lb/>
　　　　洪昉禪師<lb/>
陜州洪昉本京兆人幼而出家遂證道果志在禪寂而<lb/>
亦以講經為事門人常數百一日昉夜初獨坐有四人<lb/>
<pb n="KR3l0118_WYG_095-1b"/>
來前曰鬼王今為小女疾止造齋請師臨赴昉曰吾人<lb/>
汝鬼何以能至四人曰闍梨但行弟子能致之昉從之<lb/>
四人乘馬人持繩牀一足遂北行可數百里至一山山<lb/>
腹有小朱門四人請昉閉目未食頃人曰開之已到王<lb/>
庭矣其宮闕室屋崇峻非常侍衞嚴飾頗侔人主鬼王<lb/>
具冠衣降階迎禮王曰小女乆疾今幸而痊欲造小福<lb/>
修一齋是以請師臨顧齋畢自令侍送無慮於是請入<lb/>
宫中其齋場嚴飾華麗僧且萬人佛像至多一如人間<lb/>
<pb n="KR3l0118_WYG_095-2a"/>
事昉仰視空中不見白日如人間重隂狀須臾王夫人<lb/>
後宮數百人皆出禮謁王女年十四五貌獨病色昉為<lb/>
賛禮願畢見諸人持千餘牙盤食到以次布於僧前坐<lb/>
昉於大牀别置名饌饌甚香潔昉且欲食之鬼王白曰<lb/>
師若常住此當飡鬼食不敢留師請不食昉懼而止齋<lb/>
畢餘食猶數百盤昉見侍衞臣吏向千人皆有欲食之<lb/>
色昉請王賜之餘食王曰促持去賜之諸官拜謝相顧<lb/>
喜笑口開達於兩耳王因跪曰師旣惠顧無他供養有<lb/>
<pb n="KR3l0118_WYG_095-2b"/>
絹五百疋奉師請為受八關齋戒師曰鬼絹紙也吾不<lb/>
用之王曰自有人絹奉師因為受入闗齋戒戒畢王又令<lb/>
前四人者依前送之昉忽開目已到所居天猶未曙門<lb/>
人但為入禪不覺所適昉忽開目命火照牀前五百絹<lb/>
在焉弟子問之乃言其故昉既禪行素髙聲價日盛頃<lb/>
到鬼所但神往耳其形不動未幾晨坐有一天人其質<lb/>
殊麗拜謁請曰南天王提頭賴吒請師至天供養昉許<lb/>
之因敷天衣坐昉二人執衣舉而騰空斯須已到南天<lb/>
<pb n="KR3l0118_WYG_095-3a"/>
王領侍從曲躬禮拜曰師道行髙逺諸天願覩師講誦<lb/>
是以輒請師因置髙座坐昉其道場崇麗殆非人間過<lb/>
百千倍天人皆長大身有光明其殿堂樹木皆是七寶<lb/>
盡有光彩奪人目睛昉初到天形質猶人也見天王之<lb/>
後身自長大與天人等設諸珍饌皆自然味甘美非常<lb/>
食畢王因請入宮更設供具談話欵至其侍衞天官兼<lb/>
鬼神甚衆後忽言曰弟子欲至三十三天議事請師且<lb/>
少留又戒左右曰師欲游觀所在聽之但莫使到後園<lb/>
<pb n="KR3l0118_WYG_095-3b"/>
再三言而去去後昉念曰後園有何利而不欲吾到之<lb/>
伺無人之際竊至後園其園甚大泉流池沼樹林花藥<lb/>
處處皆有非人間所見漸漸深入遙聞大聲呌呼不可<lb/>
忍聽遂到其旁見大銅柱徑數百尺髙千丈柱有穿孔<lb/>
左右傍達或有鋃鐺鏁其項或穿其胸骨者至有數萬<lb/>
頭皆夜叉也鋸牙鈎爪身倍於天人見禪師至叩頭言<lb/>
曰我以食人故為天王所鏁今乞免我我若得脫但人<lb/>
間求他食必不敢食人為害為飢渴所逼發此言時口<lb/>
<pb n="KR3l0118_WYG_095-4a"/>
中火出問其鏁早晚或云毗婆師尸佛出世時動則數<lb/>
千萬年亦有三五輩老者志誠懇僧許解其縛而遽還<lb/>
斯須王至先問師頗遊後園乎左右曰否王乃喜坐定<lb/>
昉曰適到後園見鏁衆生數萬彼何過乎王曰師果遊<lb/>
後園然小慈是大慈之賊師不須問昉又固問王曰此<lb/>
諸惡鬼常害於人唯食人肉非諸天防䕶世人已為此<lb/>
鬼食盡此皆大惡鬼不可以禮待故鏁之昉曰適見三<lb/>
五輩老者發言頗誠言但於人間求他食請免之若此<lb/>
<pb n="KR3l0118_WYG_095-4b"/>
曺不食人餘者亦不可舍也王曰此鬼言不可信昉固<lb/>
請王目左右命解老者三五人來俄而解至叩頭言曰<lb/>
䝉恩釋放年已老矣今得去必不敢擾人王曰以禪師<lb/>
故放汝到人間若更食人此度重來當令若死皆曰不<lb/>
敢於是釋去未乆忽見王庭前有神至自稱山嶽川瀆<lb/>
之神被甲面金色奔波而言曰不知何處忽有四五夜<lb/>
叉到人間殺人食甚衆不可制故白之王謂昉曰弟子<lb/>
言何如適語師小慈是大慈之賊此等惡鬼言寧可保<lb/>
<pb n="KR3l0118_WYG_095-5a"/>
王語諸神曰促擒之俄而諸神執夜叉到王怒何違所<lb/>
請命斬其手足以鐵鏁貫腦曳去而鏁之昉乃請還又<lb/>
令前二人送至寺寺已失昉二七日而在天猶如少頃<lb/>
昉於陜城中選空曠地造龍光寺又建病坊常養病者<lb/>
數百人寺極崇麗逺近道俗歸者如雲則為釋提桓因<lb/>
所請矣昉晨方潄有夜叉至其前左肩頭負五色毯而<lb/>
言曰釋迦天王請師講大涅槃經昉黙然還座夜叉遂<lb/>
挈繩牀置於左膊曰請師合目因舉其左手而伸其右<lb/>
<pb n="KR3l0118_WYG_095-5b"/>
足曰請師開目視之已到善法堂禪師既到天堂天光<lb/>
眩目開不能得天帝曰師念彌勒佛昉遽念之於是目<lb/>
開不眩而人身卑小仰視天形不見其際天帝又曰禪<lb/>
師又念彌勒佛身形當大如言念之三念而身三長遂<lb/>
與天等天帝與諸天禮敬言曰弟子聞師善講大涅槃<lb/>
經為日乆矣今諸天欽仰敬設道場固請大師講經聽<lb/>
受昉曰此事誠不為勞然病坊之中病者數百待昉為<lb/>
命常行乞以給之今若流連講經人間動涉年月恐病<lb/>
<pb n="KR3l0118_WYG_095-6a"/>
人餒死今也固辭天帝曰道場已成斯願已乆固請大<lb/>
師勿為辭也昉不可忽空中有大天人身又數倍於釋<lb/>
天帝敬起迎之大天人言曰大梵天王有敕天帝憮然<lb/>
曰本欲留師講經今梵天有敕不許然師已至豈不能<lb/>
暫開經卷少講經㫖令天人信受昉許之於是置食食<lb/>
器皆七寶飲食香美精妙倍常禪師食已身諸毛孔皆<lb/>
出異光毛孔之中盡能觀見諸物方悟天身騰妙也既<lb/>
登髙座敷以天衣昉遂登座其善法堂中諸天數百千<lb/>
<pb n="KR3l0118_WYG_095-6b"/>
萬兼四天王各領徒衆同㑹聽法階下左右則有龍王<lb/>
夜叉諸鬼神非人等皆合掌而聽昉因開涅槃經首講<lb/>
一紙餘言辭典暢備宣宗旨天帝大稱贊功徳開經畢<lb/>
又令前夜叉送至本寺弟子失昉已二十七日矣按佛<lb/>
經善法堂在歡喜園天帝都㑹天王之正殿也其堂七<lb/>
寶所作四壁皆白銀階下泉池交注流渠暎帶其果木<lb/>
皆與樹行相直寶樹花果亦皆竒異所有物𩔖皆非世<lb/>
人所識昉略言其梗槩階下寶樹行必相直每相表裏<lb/>
<pb n="KR3l0118_WYG_095-7a"/>
必有一泉夤緣枝間自葉流下水如乳色味佳於乳下<lb/>
注樹根灑入渠中諸天人飲樹本中泉其溜下者衆鳥<lb/>
同飲以黄金為地地生軟草其軟如綿天人足履之沒<lb/>
至足舉後其地自平其鳥數百千色名無定相入七寶<lb/>
林即同其樹色其天中物皆自然化生若念食時七寳器<lb/>
盛食即至若念衣時寳衣赤至無日月光一天人身光<lb/>
踰於日月須至逺處飛空而行如念即到昉既覩其異<lb/>
備言其見乃請畫圖為屏風凡二十四扇觀者驚駭昉<lb/>
<pb n="KR3l0118_WYG_095-7b"/>
初到寺毛孔之中盡能見物既而弟子進食食訖毛孔<lb/>
皆閉如初乃知人食天食精粗之分如此昉既盡出天<lb/>
中之相人以為妖時則天在位為人告之則天命取其<lb/>
屏兼徴昉昉既至則天問之而不罪也留昉宫中則天<lb/>
手自造食大申供養留數月則天謂昉曰禪師遂無一<lb/>
言敎弟子乎昉不得已言曰貧道唯願陛下無多殺戮<lb/>
大損果報其言唯此則天信受之因賜墨敕昉所行之處<lb/>
修造功徳皆無得遏止昉年過下壽如入禪定遂卒於<lb/>
<pb n="KR3l0118_WYG_095-8a"/>
陜中焉<hi>出紀聞</hi>
　　　　相衞間僧<lb/>
相衞間有僧自少博習經論善講說每有講筵自謂超<lb/>
絶然而聽者稀少財利寡薄如此積年其僧不憤遂將<lb/>
經論徧厯名山以訪知者後至衡嶽寺憇泊月餘常於<lb/>
寺閒齋獨坐尋繹經論又自咎曰所曉義理無乃乖於<lb/>
聖意乎沈思之次忽舉頭見一老僧杖錫而入曰師習<lb/>
讀何經論窮究何義理僧疑是異人乃述其由兼自咎<lb/>
<pb n="KR3l0118_WYG_095-8b"/>
曰儻遇知者分别此事即鉗口結舌不復開演耳老僧<lb/>
笑曰師識至廣豈不知此義大聖猶不能度無緣之人<lb/>
況其初心乎師只是與衆僧無緣耳僧曰若然者豈終<lb/>
世如此乎老僧曰吾試為爾結縁因問師今有幾許貲<lb/>
糧僧曰自徂南縣厯行萬里糧食所費皆已竭矣今惟<lb/>
大衣七條而已老僧曰只此可矣可賣之以所得直皆<lb/>
作麋餅油食之物僧如言作之約數千人食遂相與攜<lb/>
至平野之中散掇焚香長跪咒曰今日食我施者願當<lb/>
<pb n="KR3l0118_WYG_095-9a"/>
來之世與我為弟子我當敎之得至菩提言訖鳥雀亂<lb/>
下啄食地上螻蟻復不知數老僧謂曰爾後二十年方<lb/>
可歸開法席今且周遊未用講說也言訖而去僧如言<lb/>
後二十年却歸河北開講聽徒動千萬人皆年二十已<lb/>
下老壯者十無一二<hi>出原化記</hi>
　　　　道林<lb/>
唐調露年中桂州人薛甲常供一僧法號道林道徳甚<lb/>
髙瞻敬尤切如是供給十有餘年忽一旦辭去云貧道<lb/>
<pb n="KR3l0118_WYG_095-9b"/>
在此撓瀆多年更無所酬今有舊經一函且寄宅中一<lb/>
周年不囘即可開展經嵗餘開鏁見有金數千兩後賣<lb/>
一半買地造菩提寺并建道林眞身供養至今像儀見<lb/>
存薛甲今見有孫禹賔在桂林効職<hi>出桂林風土記</hi>
　　　　浄滿<lb/>
則天朝恒州鹿泉寺僧浄滿有髙行衆僧嫉之乃密畫<lb/>
女人居髙樓而浄滿引弓射之狀藏於經笥令其弟詣<lb/>
闕告之則天大怒命御史裴懐古推案便行誅戮懐古<lb/>
<pb n="KR3l0118_WYG_095-10a"/>
執之不屈李昭徳進曰懐古推事疎略請令重推懐古<lb/>
厲聲而言曰陛下法無親疎當與天下畫一奈何使臣<lb/>
誅無辜之人以希聖㫖向使浄滿有不臣之狀臣復何<lb/>
顔能寛之乎臣守平典庶無寃濫死無恨矣則天意乃<lb/>
解懐古後副閻知微和親於突厥立知微為南面可汗<lb/>
而入寇趙定懐古因得逃歸素羸弱不堪奔馳乃懇誠<lb/>
告天願投死南土力倦而寢夢一僧如浄滿者引之曰<lb/>
可從此路出覺而從之果獲全人以為忠恕之報<hi>出大唐新</hi>
<pb n="KR3l0118_WYG_095-10b"/>
<hi>語</hi>
　　　　法通<lb/>
長安懿徳禪院者唐中宗為懿徳太子追福改名加飾<lb/>
焉禪院内有大石臼重五百斤隋末鄠縣沙門法通自<lb/>
南莊致於此寺法通自少出家初極尫劣同侶輕之乃<lb/>
發憤乞願壯健晝寢樹下忽口中涎沫流出三升其母<lb/>
驚遽呼覺法通云忽夢有人遺三䭾筋使我噉之適噉<lb/>
一䭾筋遽覺便壯健試舉大石臼不以為困有寺僧行<lb/>
<pb n="KR3l0118_WYG_095-11a"/>
戡本稱有力通於是遂乃竊其所服之袈裟舉堂柱而<lb/>
壓之行戡見而驚異盡力莫能取通徐舉柱而取衆大<lb/>
駭之通力兼百人時咸服之以為神助焉<hi>出西京記</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_095-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷九十五<lb/>
</p>
<p>
</p>
  </div>
</body>
</text>
</TEI>
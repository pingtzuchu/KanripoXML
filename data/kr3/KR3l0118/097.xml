<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷九十七</head> <lb/>
    <p>
<pb n="KR3l0118_WYG_097-1a"/>
欽定四庫全書<lb/>
　太平廣記卷九十七<lb/>
　　異僧十一<lb/>
　　　秀禪師　　　義福　　　　神鼎<lb/>
　　　廣陵大師　　和和　　　　空如禪師<lb/>
　　　僧些　　　　阿足師　　　鑒師<lb/>
　　　從諫<lb/>
　　　　秀禪師<lb/>
<pb n="KR3l0118_WYG_097-1b"/>
洛都天宫寺有秀禪師者俗姓李汴州陳留人習禪精<lb/>
苦初至荆州後移此寺深為武太后所敬禮𤣥鑒黙識<lb/>
中若符契長安中入京在資聖寺忽戒禪院弟子滅燈<lb/>
燭弟子留長明燈亦令滅之因說火災難測不可不備<lb/>
嘗有寺家不備火燭佛殿被災又有一寺鐘樓邅火一<lb/>
寺經藏焚爇殊可痛惜寺衆不知其意至夜失火果焚<lb/>
佛殿鐘樓及經藏三所唐𤣥宗在藩時常與諸王俱詣<lb/>
作禮留施一笛𤣥宗岀後秀召弟子曰謹掌此後有要<lb/>
<pb n="KR3l0118_WYG_097-2a"/>
時當獻上也及𤣥宗登極達摩等方悟其言取笛以進<lb/>
秀師年百嵗卒於此寺瘞於龍門山道俗奔赴數十人<lb/>
燕國公張說為其碑文<hi>出西京記</hi>
　　　　義福<lb/>
唐開元中有僧義福者上黨人也梵行精修相好端潔<lb/>
縉紳士庶翕然歸依嘗從駕往東都所厯郡縣人皆傾<lb/>
向擅施巨萬皆委之而去忽一旦召其學徒告已將終<lb/>
兵部侍郎張均中書侍郎嚴挺之刑部侍郎房琯禮部<lb/>
<pb n="KR3l0118_WYG_097-2b"/>
侍郎韋陟常所禮謁是日亦同造焉義福乃昇座為門<lb/>
徒演法乃曰吾没於是日當以訣别耳乆之張謂房曰<lb/>
某宿歲餌金丹爾来未嘗臨喪言訖張遂潛去義福忽<lb/>
謂房曰某與張公遊有數年矣張有非常之咎名節皆<lb/>
虧向來若終法㑹足以免難惜哉乃攜房之手曰必為<lb/>
中興名臣公其勉之言訖而終及禄山之亂張均陷賊<lb/>
庭授偽署房琯賛兩朝竟立大節<hi>出明皇雜録</hi>
　　　　神鼎<lb/>
<pb n="KR3l0118_WYG_097-3a"/>
唐神鼎師不肯剃頭食醬一㪷每巡門乞物得粗布破<lb/>
衣亦著得細錦羅綺亦著於利真師座前聽講問真師曰<lb/>
萬物定否眞曰定鼎曰闍梨言若定何因髙岸為谷深<lb/>
谷為陵有死即生有生即死萬物相糾六道輪迴何得<lb/>
為定耶眞曰萬物不定鼎曰若不定何不喚天為地喚<lb/>
地為天喚月為星喚星為月何得為不定眞無以應之<lb/>
時張文成見之謂曰觀法師即是菩薩行人也鼎曰菩<lb/>
薩得之不喜失之不悲打之不怒罵之不嗔此乃菩薩<lb/>
<pb n="KR3l0118_WYG_097-3b"/>
行也鼎今乞得即喜不得即悲打之即怒罵之即嗔以<lb/>
此論之去菩薩逺矣<hi>出朝野僉載</hi>
　　　　廣陵大師<lb/>
唐貞元中有一僧客於廣陵亡其名自號大師廣陵人<lb/>
因以大師呼之大師質甚陋好以酒肉為食日衣弊裘<lb/>
盛暑不脫由是蚤蟣聚其上僑居孝感寺獨止一室每<lb/>
夕闔扉而寢率為常矣性狂悖好屠犬彘日與廣陵少<lb/>
年鬭毆或醉臥道傍廣陵人俱以此惡之有一少年以<lb/>
<pb n="KR3l0118_WYG_097-4a"/>
力聞常一日少年與人對博大師大怒以手擊其博局<lb/>
盡碎少年曰騃兒何敢逆壯士耶大師且罵而唾其面<lb/>
於是與少年鬬擊而觀者千數少年卒不勝竟遯去自<lb/>
是廣陵人謂大師有神力大師亦自負其力往往剽奪<lb/>
市中金錢衣物市人皆憚其勇莫敢拒後有老僧召大<lb/>
師至曰僧當死心奉戒奈何食酒肉殺犬彘剽奪市人<lb/>
錢物又與少年同毆擊豈僧人之道耶一旦吏執以聞<lb/>
官汝不羞人耶大師怒罵曰蠅蚋徒嗜羶腥耳安能知<lb/>
<pb n="KR3l0118_WYG_097-4b"/>
龍鶴之心哉然則吾道亦非汝所知也且我清其中而<lb/>
混其外者豈若汝齪齪無大度乎老僧卒不能屈其詞<lb/>
後一日大師自外來歸既入室閉户有於門隙視者大<lb/>
師坐於席有竒光自眉端發晃然照一室觀者竒之具<lb/>
告羣僧羣僧來見大師眉端之光相指語曰吾聞佛之<lb/>
眉有白毫相光今大師有之果佛矣遂相率而拜至明<lb/>
日清旦羣僧俱集於庭候謁廣陵大師比及開户而廣<lb/>
陵大師已亡去矣羣僧益異其事因號大師為大師佛<lb/>
<pb n="KR3l0118_WYG_097-5a"/>
焉<hi>出宣室志</hi>
　　　　和和<lb/>
唐代國公主適滎陽鄭萬鈞數年無子時有僧和和者<lb/>
如狂如愚衆號為聖言事多中住大安寺修營殿閣和<lb/>
和常至公主家萬鈞請曰吾無嗣願得一子惟師降恩<lb/>
可得乎師曰遺我三千疋絹主當誕兩男鈞如言施之<lb/>
和和取絹付寺云修功徳乃謂鈞曰主有娠矣吾令二<lb/>
天人下為公主作兒又曰公主腹小能併娠二男乎吾<lb/>
<pb n="KR3l0118_WYG_097-5b"/>
當使同年而前後耳公主遂娠年初歲終各誕一子長<lb/>
曰潛耀少曰晦明皆美丈夫博通有識焉<hi>出紀聞録</hi>
　　　　空如禪師<lb/>
空如禪師者不知何許人也少慕修道父母抑婚以刀<lb/>
割其勢乃止後成丁徴庸課遂以麻蠟裹臂以火爇之<lb/>
成廢疾入陸渾山坐蘭若虎不暴山中偶見野猪與虎<lb/>
鬬以藜杖揮之曰檀越不須相争即分散人皆敬之無<lb/>
敢媟者<hi>出朝野僉載</hi>
<pb n="KR3l0118_WYG_097-6a"/>
　　　　僧些<lb/>
唐貞元初荆州有狂僧些其名者善歌河滿子常遇伍<lb/>
伯乘醉於途中辱之令歌僧即發聲其詞皆陳伍伯從<lb/>
前𨼆慝也伍伯驚而自悔<hi>出酉陽雜俎</hi>
　　　　阿足師<lb/>
阿足師者莫知其所來形質癡濁神情不慧時有所言<lb/>
靡不先覺居雖無定多寓閿鄉憧憧往來争路禮謁山<lb/>
嶽檀施曾不顧瞻人或憂或疾獲其指南者其驗神速<lb/>
<pb n="KR3l0118_WYG_097-6b"/>
時陜州有富室張臻者財積鉅萬止有一男年可十七<lb/>
生而愚騃既攣手足復懵語言惟嗜飲食口如溪壑父<lb/>
母鍾愛盡力事之迎醫求藥不逺千里十數年後家業<lb/>
殆盡或有謂曰阿足賢聖見世諸佛何不投告希其痊<lb/>
除臻與其妻來抵閿鄉叩頭抆淚求其拯濟阿足乆之<lb/>
謂臻曰汝寃未散尚須十年愍汝勤䖍為汝除去即令<lb/>
選日於河上致齋廣召衆多同觀度脫仍令齎致其男<lb/>
亦赴道場時衆謂神通而觀者如堵跂竦之際阿足則<lb/>
<pb n="KR3l0118_WYG_097-7a"/>
指壯力者三四人扶拽其人投之河流臻洎舉㑹之人<lb/>
莫測其為阿足顧謂臻曰為汝除災矣乆之其子忽於<lb/>
下流十數步外立於水面㦸手於其父母曰與汝寃仇<lb/>
宿世緣業賴逢聖者遽此解揮儻或不然未有畢日挺<lb/>
身髙呼都不愚癡須臾沈水不知所適<hi>出集異記</hi>
　　　　鑒師<lb/>
唐元和初有長樂馮生者家於呉以明經調選於天官<lb/>
氏是嵗見黜於有司因僑居長安中有老僧鑒其名者<lb/>
<pb n="KR3l0118_WYG_097-7b"/>
一日來詣生謂生汝吾同姓也因與相徃來近嵗餘及馮<lb/>
尉於東越既治裝鑒師負笈來告去馮問曰師去安所<lb/>
詣乎鑒師曰我廬於靈巖寺之西廡下且乆其後逰長<lb/>
安中至今十年矣幸得與子相遇今將歸故居故來告<lb/>
别然吾子尉於東越道出靈巖寺下當宜一訪我也生<lb/>
諾曰謹受敎後數月馮生自長安之任至靈巖寺門立<lb/>
馬望曰豈非鑒師所居寺乎即入而詣焉時有一僧在<lb/>
庭生問曰不知鑒師廬安在吾將詣之僧曰吾曹數輩<lb/>
<pb n="KR3l0118_WYG_097-8a"/>
獨無鑒其名者生始疑異黙而計曰鑒師信士豈欺我<lb/>
耶於是獨逰寺庭行至西廡下忽見有羣僧畫像其一<lb/>
人狀同鑒師生大驚曰鑒師果異人也且能神降於我<lb/>
因慨然泣下者乆之視其題曰馮氏子呉郡人也年十<lb/>
嵗學浮圖法以道行聞卒年七十八馮閱其題益異之<lb/>
<hi>出宣室志</hi>
　　　　從諫<lb/>
東都敬愛寺北禪院大徳從諫姓張氏南陽人徙居廣<lb/>
<pb n="KR3l0118_WYG_097-8b"/>
陵為土著姓身長八尺眉目魁竒越壯室之年忽頓悟<lb/>
眞理遂捨妻子從披削焉於是研精禪觀心境明白不<lb/>
逾十載耆年宿徳皆所推服及來洛遂止敬愛寺年徳<lb/>
並成緇黄所宗每赴供皆與賔頭盧尊者對食其為人<lb/>
天欽奉若此唐武宗嗣厯改元㑹昌愛馭鳯驂鶴之儀<lb/>
薄㸃墨降龍之敎乃下郡國毁塔廟令沙門復初諌公<lb/>
乃烏帽麻衣潛於皇甫枚之溫泉别業後岡上喬木駢<lb/>
鬱巨石砥平諫公夏日常於中入寂或補毳事忽一日<lb/>
<pb n="KR3l0118_WYG_097-9a"/>
穨雲駃雨霆擊石傍大檀雨至諸兄走往林中諫公恬<lb/>
然趺坐若無所聞者諸兄致問徐曰惡畜生而已至大<lb/>
中初宣宗復興内敎諫公歸東都故居其子自廣陵來<lb/>
觀適與遇於院門威貌崇嚴不復可識乃拜而問從諫<lb/>
大徳所居諫公指曰近東頭其子既去遂闔門不出其<lb/>
割裂親愛又如此咸通丙戌歲夏五月忽遍詣所信嚮<lb/>
家皆謂曰善建福業貧道秋初當逺行故相别耳至秋<lb/>
七月朔清旦盥手焚香念慈氏如來遂右脇而卧呼門<lb/>
<pb n="KR3l0118_WYG_097-9b"/>
人𤣥章等戒曰人生難得惡道易淪唯有歸命釋尊勵<lb/>
精梵行龍花㑹上當復相逢生也有涯與爾少别是日<lb/>
無疾奄化年有八十餘矣𤣥章等奉遺㫖送屍於建春<lb/>
門外尸陁林中施諸鳥獸三日復視之肌貌如生無物<lb/>
敢近遂覆以餅餌經宿有狼狐跡唯啗餅餌而豐膚宛<lb/>
然乃依天竺法闍維訖收餘燼起白塔於道傍春秋奉<lb/>
香火之薦焉<hi>出三水小牘</hi>
　太平廣記卷九十七<lb/>
</p>
<p>
</p>
  </div>
</body>
</text>
</TEI>
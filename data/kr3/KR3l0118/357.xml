<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百五十七</head>
    <p>
<pb n="KR3l0118_WYG_357-1a"/>
欽定四庫全書<lb/>
　太平廣記卷三百五十七　宋　李昉等　編<lb/>
　　夜义二<lb/>
　　　東洛張生　　薛淙　　　邱濡<lb/>
　　　陳越石　　　張融　　　藴都師<lb/>
　　　　東洛張生<lb/>
牛僧孺任伊闕縣尉有東洛客張生應進士舉携文往<lb/>
謁至中路遇暴雨雷雹日已昏黒去店尚逺歇於樹下<lb/>
<pb n="KR3l0118_WYG_357-1b"/>
逡巡雨定微月遂解鞍放馬張生與僮僕宿於路側困<lb/>
倦甚昏睡良乆方覺見一物如夜义長數丈拏食張生<lb/>
之馬張生懼甚伏於草中不敢動纔訖又取其驢驢將<lb/>
盡遽以手拽其從奴提兩足裂之張生惶駭甚狼狽走<lb/>
野义隨後呌呼詬罵里餘漸不聞路抵大塜塜畔有一<lb/>
女立張生連呼救命女人問之具言事女人曰此是古<lb/>
塜内空無物後有一孔郎君且避之不然不免矣張生<lb/>
遂尋塜孔投身而入内至深良久亦不聞聲須臾覺月<lb/>
<pb n="KR3l0118_WYG_357-2a"/>
轉明忽聞塜上有人語推一物便聞血腥氣視之乃死<lb/>
人也身首皆異矣少頃又推一人至於數四皆死者也<lb/>
既訖聞其上分錢物衣服聲乃知是劫賊其帥且唱曰<lb/>
某色物與某乙某衣某錢與某乙都唱十餘人姓名又<lb/>
有言不平相怨怒者乃各罷去張生恐懼甚將出復不<lb/>
得乃熟念其賊姓名記得五六人至明鄉村有尋賊者<lb/>
至墓旁覩其血乃圍墓掘之覩賊所殺人皆在其中見<lb/>
生驚曰兼有一賊墮於墓中乃持出縳之張生具言其<lb/>
<pb n="KR3l0118_WYG_357-2b"/>
事皆不信曰此是劫賊殺人送於此偶墮下耳笞撃數<lb/>
十乃送於縣行一二里見其從奴驢馬鞍䭾悉至張生<lb/>
驚問曰何也從者曰昨夜困甚於路傍睡着至明不見<lb/>
郎君故此尋求張生乃説所見從者曰皆不覺也遂送<lb/>
至縣牛公先識之知必無此乃為保明張生又記劫賊<lb/>
數人姓名言之於令令遣捕捉盡獲之遂得免究其意<lb/>
乃神物寃魄假手於張生以擒賊耳<hi>出逸史</hi>
　　　　薛淙<lb/>
<pb n="KR3l0118_WYG_357-3a"/>
前進士薛淙元和中遊河北衛州界村中古精舍日暮<lb/>
欲宿與數人同訪主人僧主人僧㑹不在唯聞庫西黒<lb/>
室中呻吟聲迫而視見一老僧病鬚髮不剪如雪狀貌<lb/>
可恐淙乃呼其侣曰異哉病僧僧怒曰何異耶少年子<lb/>
要聞異乎病僧略為言之淙等曰唯唯乃曰病僧年二<lb/>
十時好遊絶國服藥休糧北至居延去海三五十里是<lb/>
日平明病僧已行十數里日欲出忽見一枯立木長三<lb/>
百餘丈數十圍而其中空心僧因根下窺之直上其明<lb/>
<pb n="KR3l0118_WYG_357-3b"/>
通天可容人病僧又北行數里遥見一女子衣緋裙跣<lb/>
足袒膊被髮而走其疾如風漸近女人謂僧曰救命可<lb/>
乎對曰何也云後有人覓但言不見恩至極矣須臾遂<lb/>
入枯木中僧更行三五里忽見一人乗甲馬衣黄金衣<lb/>
備弓劍之器奔跳如電毎歩可三十餘丈或在空或在<lb/>
地歩驟如一至僧前曰見某色人否僧曰不見又曰勿<lb/>
藏此非人乃飛天夜义也其黨數千相繼諸天傷人已<lb/>
八十萬矣今已並擒戮唯此乃尤者也未獲昨夜三奉<lb/>
<pb n="KR3l0118_WYG_357-4a"/>
天帝命自沙吒天逐來至此已八萬四千里矣如某之<lb/>
使八千人散捉此乃獲罪於天師無庇之爾僧乃具言<lb/>
須臾便至枯木所僧返歩以觀之天使下馬入木窺之<lb/>
却上馬騰空繞木而上人馬可半木已來見木上一緋<lb/>
㸃走出人馬逐之去七八丈許漸入霄漢沒於空碧中<lb/>
久之雨三數十㸃血意已為中矢矣此可以為異少年<lb/>
以病僧為異無乃陋乎<hi>出博異𫝊</hi>
　　　　丘濡<lb/>
<pb n="KR3l0118_WYG_357-4b"/>
博士丘濡説汝州傍縣五十年前村人失其女數嵗忽<lb/>
自歸言初被物寐中牽去倐止一處及明乃在古塔中<lb/>
見美丈夫謂曰我天人分合得汝為妻自有年限勿生<lb/>
疑懼且誡其不窺外也日兩返下取食有時炙餌猶熱<lb/>
經年女伺其去竊窺之見其騰空如飛火髮藍膚磔耳<lb/>
如驢及地方乃復人焉女驚怖汗洽其物返覺曰爾固<lb/>
窺我我實夜义與爾有縁終不害爾女素慧謝曰我既<lb/>
為君妻豈有惡乎君既靈異何不居人間使我時見父<lb/>
<pb n="KR3l0118_WYG_357-5a"/>
母乎其物言我罪業或與人雜處則疫作今形跡已露<lb/>
任爾縱觀不久當歸爾也其塔去人居止甚近女常下<lb/>
視其物在空中不能化形至地方與人雜或有白衣塵<lb/>
中者其物歛手則避或見枕其頭唾其面者行人悉若<lb/>
不見及歸女問之向者君街中有敬之者有戲狎之者<lb/>
何也物笑曰世有吃牛肉者予得而欺矣遇忠直孝飬<lb/>
釋道守戒律法籙者吾悞犯之當為天戮又經年忽悲<lb/>
泣語女縁已盡候風雨送爾歸因授一青石大如雞卵<lb/>
<pb n="KR3l0118_WYG_357-5b"/>
言至家可磨此服之能下毒氣後一夕風雨其物遽持<lb/>
女曰可去矣如釋氏言屈伸臂項已至其家墜在庭中<lb/>
其母因磨石飲之下物如青泥斗餘<hi>出酉陽雜俎</hi>
　　　　陳越石<lb/>
潁州陳越石初名黄石郊居于王屋山下有妾張氏者<lb/>
元和中越石與張氏俱夜食忽聞燭影後有呼吸之聲<lb/>
甚異已而出一手至越石前其手青黒色指短爪甲纎<lb/>
長有黄毛連臂似乞食之狀越石深知其怪惡而且懼<lb/>
<pb n="KR3l0118_WYG_357-6a"/>
乆之聞燭影下有語我病飢故來奉謁願以少肉致掌<lb/>
中幸無見阻越石即以少肉投于地其手即取之而去<lb/>
又曰此肉味甚美食訖又出手越石前越石怒罵曰妖<lb/>
鬼何為輒來宜疾去不然且撃之得無悔耶其手即引<lb/>
去若有所懼俄頃又出其手至張氏前謂張曰女郎能<lb/>
以少肉見惠乎越石謂張氏曰慎無與張氏竟不與久<lb/>
之忽於燭影旁出一面乃一夜义也赤髮蓬然兩目如<lb/>
電四牙若鋒刃之狀甚可懼以手撃張氏遽仆於地㝠<lb/>
<pb n="KR3l0118_WYG_357-6b"/>
然不能動越石有膽勇即起而逐之夜义遂走不敢囘<lb/>
視明日窮其跡於垣上有過踪越石曰此物今夕將再<lb/>
來矣於是至夜持杖立東北垣下以伺之僅食頃夜义<lb/>
果來既踰墻足未及地越石即以杖連撃數十及夜义<lb/>
去以燭視其垣下血甚多有皮尺餘亦在地葢撃而墮<lb/>
者自是張氏病愈至夕聞數里外有呼者曰陳黄石何<lb/>
為不歸我皮也連呼不止僅月餘毎夕嘗聞呼聲越石<lb/>
度不可禁且惡其見呼於是遷居以避之因改名越石<lb/>
<pb n="KR3l0118_WYG_357-7a"/>
元和十五年登第進士至㑹昌二年卒於藍田令<hi>出宣室志</hi>
　　　　張融<lb/>
渤海張融字眉嵎晉咸寕中子婦産男初不覺有異至<lb/>
七嵗聰慧過人融曽將看射令人拾箭還恒苦遲融孫<lb/>
云自為公取也後射纔發便赴遂與箭俱至棚倐已捉<lb/>
矢而歸舉坐怪愕還經再宿孫忽暴病而卒將殯呼諸<lb/>
沙門燒香有一胡道人謂云君速歛此孫是羅刹鬼也<lb/>
當噉害人家既見取箭之事即狼狽闔棺須臾聞棺中<lb/>
<pb n="KR3l0118_WYG_357-7b"/>
有撲擺聲咸輟悲駭愕遽送葬埋後數形見融作八闗<lb/>
齋於是便去<hi>出宣騐記</hi>
　　　　藴都師<lb/>
經行寺僧行藴為其寺都僧嘗及初秋將備盂蘭㑹洒<lb/>
掃堂殿齊整佛事見一佛前化生姿容妖冶手持蓮花<lb/>
向人似有意師因戲謂所使家人曰世間女人有似此<lb/>
者我以為婦其夕歸院夜未分有欵扉者曰蓮花娘子<lb/>
來藴都師不知悟也即應曰官家法禁極嚴今寺門已<lb/>
<pb n="KR3l0118_WYG_357-8a"/>
閉夫人何從至此既開門蓮花及一從婢妖資麗質妙<lb/>
絶無倫謂藴都師曰多種中無量勝因常得親奉大圓<lb/>
正智不謂今日聞師一言忽生俗想今已謫為人當奉<lb/>
執巾鉢朝來之意豈遽忘耶藴都師曰某信愚昧常獲<lb/>
僧戒素非省相識何嘗見夫人遂相紿也對曰師朝來<lb/>
佛前見我謂家人曰儻貌𩔖我將以為婦言猶在耳我<lb/>
感師此言誠願委質因自袖中出化生曰豈相紿乎藴<lb/>
師悟非人廻惶之際蓮花即顧侍婢曰露仙可備帷幄<lb/>
<pb n="KR3l0118_WYG_357-8b"/>
露仙乃陳設寢處皆極華美藴雖駭異然心亦喜之謂<lb/>
蓮花曰某便誓心矣但以僧法不容久居寺舍如何蓮<lb/>
花大笑曰某天人豈凡識所及且終不以累師遂綢繆<lb/>
敘語詞氣清婉俄而滅燭童子等猶潛聽伺之未食頃<lb/>
忽聞藴失聲寃楚頗極遽引燎照之至則拒户闥禁不<lb/>
可發但聞狺牙齧詬嚼骨之聲如胡人語音而大罵曰<lb/>
賊秃奴遣爾辭家剃髮因何起妄想之心假如我真女<lb/>
人豈嫁與爾作婦耶於是馳告寺衆壊垣以窺之乃二<lb/>
<pb n="KR3l0118_WYG_357-9a"/>
夜义也鋸牙植髮長比巨人哮呌拏獲騰踔而出後僧<lb/>
見佛座壁上有二畫夜义正𩔖所覩脣吻間猶有血痕<lb/>
焉<hi>出河東記</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_357-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百五十七<lb/>
</p>
<p>
</p>
  </div>
</body>
</text>
</TEI>
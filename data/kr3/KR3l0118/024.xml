<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二十四</head> <lb/>
    <p>
<pb n="KR3l0118_WYG_024-1a"/>
欽定四庫全書<lb/>
　太平廣記卷二十四<lb/>
　　神仙二十四<lb/>
　　　許宣平　　　劉清真　　　張殖<lb/>
　　　蕭静之　　　朱孺子<lb/>
　　　　許宣平<lb/>
許宣平新安歙人也唐睿宗景雲中隱於城陽山南塢<lb/>
結菴以居不知其服餌但見不食顔色若四十許人行<lb/>
<pb n="KR3l0118_WYG_024-1b"/>
如奔馬時或負薪以賣擔常掛一花瓠及曲竹杖每醉<lb/>
騰騰拄之以歸獨吟曰負薪朝出賣沽酒日西歸路人<lb/>
莫問歸何處穿入白雲行翠微爾來三十餘年或拯人<lb/>
懸危或救人疾苦城市人多訪之不見但覽庵壁題詩<lb/>
云隱居三十載石室南山巔静夜翫明月閒朝飲碧泉<lb/>
樵人歌壠上谷鳥戲巖前樂矣不知老都忘甲子年好<lb/>
事者多詠其詩有時行長安於驛路洛陽同華間傳舎<lb/>
是處題之天寳中李白自翰林出東遊經傳舎覽詩吟<lb/>
<pb n="KR3l0118_WYG_024-2a"/>
之嗟嘆曰此仙詩也乃詰之於人得宣平之實白於是<lb/>
遊及新安渉溪登山累訪之不得乃題其菴壁曰我吟<lb/>
傳舎詩來訪真人居煙嶺迷髙跡雲林隔太虛窺庭但<lb/>
蕭索倚柱空躊躇應化遼天鶴歸當千歳餘是冬野火<lb/>
燎其庵莫知宣平蹤跡百餘年後咸通七年郡人許明<lb/>
奴家有嫗常逐伴入山採樵獨於南山中見一人坐石<lb/>
上方食桃甚大問嫗曰汝許明奴家人也我明奴之祖<lb/>
宣平嫗言常聞已得仙矣曰汝歸為我語明奴言我在<lb/>
<pb n="KR3l0118_WYG_024-2b"/>
此山中與汝一桃食之不可將出山虎狼甚多山神惜<lb/>
此桃嫗乃食桃甚美頃之而盡宣平遣嫗隨樵人歸家<lb/>
言之明奴之族甚異之傳聞於郡人其後嫗却食日漸<lb/>
童顔輕徤愈常中和年已後兵荒相繼居人不安明奴<lb/>
徙家避難嫗入山不歸今人採樵或有見其嫗身衣藤<lb/>
葉行疾如飛逐之昇林木而去<hi>出續仙傳</hi>
　　　　劉清眞<lb/>
唐天寳中有劉清真者與其徒二十人於夀州作茶人<lb/>
<pb n="KR3l0118_WYG_024-3a"/>
致一䭾為貨至陳留遇賊或有人導之令去魏郡清真<lb/>
等復往又遇一老僧導往五臺清真等畏其勞苦五臺<lb/>
寺尚逺因邀清真等還蘭若宿清真等私議疑老僧是<lb/>
文殊師利菩薩乃隨僧還行數里方至蘭若殿宇嚴浄<lb/>
悉懐敬肅僧為説法大啓方便清真等並發心出家隨<lb/>
其住持積二十餘年僧忽謂清真等曰有大魔起汝軰<lb/>
必罹其患宜先為之防不爾則當敗人法事因令清真<lb/>
等長跪僧乃含水遍噴口誦密法清真等悉變成石心<lb/>
<pb n="KR3l0118_WYG_024-3b"/>
甚了悟而不移動須臾之間代州吏卒數十人詣臺有<lb/>
所收捕至清真所居但見荒草及石乃各罷去日晚老<lb/>
僧又來以水噀清真等成人清真等悟其神靈知遇菩<lb/>
薩悉競精進後一月餘僧云今復將魔起必大索汝其<lb/>
如之何吾欲逺送汝汝俱往否清真等受教僧悉令閉<lb/>
目戒云第一無竊視敗若大事但覺至地即當開目若<lb/>
至山中見大樹宜共庇之樹有藥出亦宜哺之遂各與<lb/>
藥一丸云食此便不復饑但當思惟聖道為出世津梁<lb/>
<pb n="KR3l0118_WYG_024-4a"/>
也言訖作禮禮畢閉目冉冉上昇身在虛空可半日許<lb/>
足遂至地開目見大山林或遇樵者問其地號乃廬山<lb/>
也行十餘里見大藤樹周迴可五六圍翠隂蔽日清真<lb/>
等喜云大師所言竒樹必是此也各薙草而坐數日後<lb/>
樹出白菌鮮麗光澤恒飄飄而動衆相謂曰此即大師<lb/>
所云靈藥採共分食之中有一人紿而先食盡徒侣莫<lb/>
不愠怒詬責云違我大師之教然業已如是不能毆擊<lb/>
乆之忽失所在仰視在樹杪安坐清真等復云君以吞<lb/>
<pb n="KR3l0118_WYG_024-4b"/>
藥故能昇髙其人竟不下經七日通身生綠毛忽有鶴<lb/>
翺翔其上因謂十九人云我誠負汝然今已得道將捨<lb/>
汝謁帝於九天之上宜各自勉以成至真耳清真等邀<lb/>
其下樹執别仙者不顧遂乘雲上昇久久方滅清真等<lb/>
失藥因各散還人間中山張倫親聞清真等説云然耳<lb/>
<hi>出廣異記</hi>
　　　　張殖<lb/>
張殖彭州導江人也遇道士姜𤣥辨以六丁驅役之術<lb/>
<pb n="KR3l0118_WYG_024-5a"/>
授之大歴中西川節度使崔寧嘗有密切之事差人走<lb/>
馬入奏發已三日忽於案上文籍之中見所奏表浄本<lb/>
猶在其函中所封乃表草耳計人馬之力不可復追憂<lb/>
惶不已莫知其計知殖術召而語之殖曰此易耳不足<lb/>
憂也乃炷香一爐以所寫浄表置香烟上忽然飛去食<lb/>
頃得所封表草墜於殖前及使回問之並不覺進表之<lb/>
時封題印署如故崔公深異之禮敬殊常問其所受道<lb/>
之由云某師姜𤣥辨至徳中於九龍觀捨力焚香數歳<lb/>
<pb n="KR3l0118_WYG_024-5b"/>
因拾得殘缺經四五紙是太上役使六丁法呪術備足<lb/>
乃𨕖深山幽谷無人跡處依法作壇持呪晝夜精勤本<lb/>
經云一十四日𤣥辨為九日而應忽有黑風暴雨驚駭<lb/>
於人視之雨下而壇塲不濕又有雷電霹靂亦不為驚<lb/>
懼良久見竒形異狀鬼神繞之亦不為畏須臾有鐵甲<lb/>
兵士數千金甲兵士數千噉噪而下亦不驚怖久之神<lb/>
兵行列如有所候即有天女著繡履繡衣大冠佩劒立<lb/>
問𤣥辨曰既有呼召有何所求𤣥辨以術數為請六丁<lb/>
<pb n="KR3l0118_WYG_024-6a"/>
兵仗一時隱去自此每日有一丁侍之凡所徴求無不<lb/>
立應以術授殖謂曰術之與道相須而行道非術無以<lb/>
自致術非道無以延長若得術而不得道亦如欲適萬<lb/>
里而足不行也術者雖萬端隱見未除死籙固當棲心<lb/>
妙域注念丹華立功以助其外鍊魄以存其内内外齊<lb/>
一然後可適道可以長存也峩眉山中神仙萬餘人自<lb/>
皇人統領置宫府分曹屬以度於人吾與汝觀道之纎<lb/>
芥未造其𤣥微龍蛇之交與汝入洞府朝真師庶可以<lb/>
<pb n="KR3l0118_WYG_024-6b"/>
講長生之㫖也師𤣥辨隱去二十餘歳此年龍蛇之交<lb/>
當隨師登峩眉入洞天不久往矣是年大厯十二年丁<lb/>
巳殖與𤣥辨隱去不復見<hi>出仙傳拾遺</hi>
　　　　蕭静之<lb/>
蘭陵蕭静之舉進士不第性頗好道委書䇿絶粒鍊氣<lb/>
結廬漳水之上十餘年而顔貌枯悴齒髪凋落一旦引<lb/>
鏡而怒因遷居鄴下逐市人求什一之利數年而資用<lb/>
豐足乃置地葺居掘得一物𩔖人手肥而且潤其色微<lb/>
<pb n="KR3l0118_WYG_024-7a"/>
紅歎曰豈非太歳之神將為祟耶即烹而食之美既食<lb/>
盡逾月而齒髪再生力壯貌少而莫知其由也偶遊鄴<lb/>
都值一道士顧静之駭而言曰子神氣若是必嘗餌仙<lb/>
藥也求胗其脉焉乃曰子所食者肉芝也生於地𩔖人<lb/>
手肥潤而紅得食者夀同龜鶴矣然當深隱山林更期<lb/>
至道不可自混於臭濁之間静之如其言捨家雲水竟<lb/>
不知所之<hi>出神仙感遇傳</hi>
　　　　朱孺子<lb/>
<pb n="KR3l0118_WYG_024-7b"/>
朱孺子永嘉安國人也幼而事道士王𤣥真居大箬巖<lb/>
深慕仙道常登山嶺採黄精服餌一日就溪濯𬞞忽見<lb/>
岸側有二小花犬相趂孺子異之乃尋逐入枸杞叢下<lb/>
歸語𤣥真訝之遂與孺子俱往伺之復見二犬戲躍逼<lb/>
之又入枸杞下𤣥真與孺子共尋掘乃得二枸杞根形<lb/>
狀如花犬堅若石洗挈歸以煮之而孺子益薪看火三<lb/>
日晝夜不離竈側試嘗汁味取喫不已及見根爛告𤣥<lb/>
真來共取始食之俄頃而孺子忽飛昇在前峰上𤣥真<lb/>
<pb n="KR3l0118_WYG_024-8a"/>
驚異久之孺子謝别𤣥真昇雲而去今俗呼其峰為童<lb/>
子峰𤣥真後餌其根盡不知年夀亦隱於巖之西陶山<lb/>
有採捕者時或見之<hi>出續神仙傳</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_024-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二十四<lb/>
</p>
<p>
</p>
  </div>
</body>
</text>
</TEI>
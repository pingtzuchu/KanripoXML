<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷四十二</head> <lb/>
    <p>
<pb n="KR3l0118_WYG_042-1a"/>
欽定四庫全書<lb/>
　太平廣記卷四十二<lb/>
　　神仙四十二<lb/>
　　　賀知章　　　蕭穎士　　　李仙人<lb/>
　　　何諷　　　　黄尊師　　　裴老<lb/>
　　　李虞　　　　夏侯𨼆者　　權同休<lb/>
　　　　賀知章<lb/>
賀知章西京宣平坊有宅對門有小板門常見一老人<lb/>
<pb n="KR3l0118_WYG_042-1b"/>
乗驢出入其間積五六年視老人顔色衣服如故亦不<lb/>
見家屬詢問里巷皆云是西市賣錢貫王老更無他業<lb/>
察其非凡也常因暇日造之老人迎接甚恭謹唯有童<lb/>
子為所使耳賀則問其業老人隨意問答因與往來漸<lb/>
加禮敬言論漸密遂云善黄白之術賀素信重願接事<lb/>
之後與夫人持一明珠自云在鄉日得此珠保惜多時<lb/>
特上老人求説道法老人即以明珠付童子令市餅來<lb/>
童子以珠易得三十餘胡餅遂延賀賀私念寳珠特以<lb/>
<pb n="KR3l0118_WYG_042-2a"/>
輕用意甚不快老人曰夫道者可以心得豈在力爭慳<lb/>
惜未止術無由成當須深山窮谷勤求致之非市朝所<lb/>
授也賀意頗悟謝之而去數日失老人所在賀因求致<lb/>
仕入道還鄉<hi>出原化記</hi>
　　　　蕭穎士<lb/>
功曹蕭穎士常密遊於陳留逆旅方食之次忽見老翁<lb/>
鬚鬂皓然眉目尤異至門目蕭久之微有嘆息又似相<lb/>
識蕭疑其意遂起揖問老人曰觀郎君狀貌有似一人<lb/>
<pb n="KR3l0118_WYG_042-2b"/>
不覺愴然耳蕭問似何人老人曰郎君一似齊鄱陽王<lb/>
王即蕭八代祖遂驚問曰王即某八代祖因何識之老<lb/>
人泣曰某姓左昔為鄱陽書佐偏蒙寵遇遭李明之難<lb/>
遂爾逃亡茍免患耳因入山修道遂得度世適驚郎君<lb/>
乃不知是王孫也遂相與泣蕭敬異之問其年乃三百<lb/>
二十七年矣良久乃别今在灊山時出人間後不知所<lb/>
之<hi>出原化記</hi>
　　　　李仙人<lb/>
<pb n="KR3l0118_WYG_042-3a"/>
洛陽髙五娘者美於色再嫁李仙人李仙人即天上謫<lb/>
仙也自與髙氏結好恒居洛陽以黄白自業髙氏能傳<lb/>
其法開元末髙李之睦已五六載後一夕五鼓後聞空<lb/>
中呼李一聲披衣出門語畢還謂髙氏曰我天仙也頃<lb/>
以微罪譴在人間耳今責盡天上所由來喚既不得住<lb/>
多年繾綣能不愴然我去之後君宜以黄白自給慎勿<lb/>
傳人不得為人廣有㸃鍊非特損汝亦恐尚不利前人<lb/>
言訖飛去髙氏初依其言後賣銀居多為坊司所吿時<lb/>
<pb n="KR3l0118_WYG_042-3b"/>
河南少尹李齊知其事釋而不問密使人召之前後為<lb/>
燒十餘床銀器李以轉聞朝要不一年李及髙皆卒時<lb/>
人以為天罰焉<hi>出廣異記</hi>
　　　　何諷<lb/>
唐建中末書生何諷嘗買得黄紙古書一卷讀之卷中<lb/>
得髮捲規四寸如環無端諷因絶之斷處兩頭滴水升<lb/>
餘燒之作髮氣諷嘗言於道者道者曰吁君固俗骨遇<lb/>
此不能羽化命也據仙經曰蠧魚三食神仙字則化為<lb/>
<pb n="KR3l0118_WYG_042-4a"/>
此物名曰脉望夜以規映當天中星星使立降可求還<lb/>
丹取此水和而服之即時換骨上昇因取古書閲之數<lb/>
處蠧漏尋義讀之皆神仙字諷方嘆伏<hi>出原化記</hi>
　　　　黄尊師<lb/>
黄尊師居茅山道術精妙有販薪者於巖洞間得古書<lb/>
十數紙自謂仙書因詣黄君懇請師事黄君納其書不<lb/>
語日遣斫柴五十束稍遲并數不足呵罵及箠擊之亦<lb/>
無怨色一日見兩道士於山石上碁看之不覺日暮遂<lb/>
<pb n="KR3l0118_WYG_042-4b"/>
空返黄生大怒罵叱杖二十問其故乃具言之曰深山<lb/>
無人何處得有碁道士果是謾語遂叩頭曰實明日便<lb/>
捉來及去又見碁次乃佯前看因而擒捉二道士并局<lb/>
騰於空中上髙樹唯得碁子數枚道士笑謂曰傳語仙<lb/>
師從與受却法籙因以碁子歸悉言其事黄公大笑乃<lb/>
遣沐浴盡傳法籙受訖辭去不知其終<hi>出逸史</hi>
　　　　裴老<lb/>
唐大厯中有王員外好道術雖居朝列布衣山客日與<lb/>
<pb n="KR3l0118_WYG_042-5a"/>
周旋一旦道侣數人在㕔事王君方甚談諧拊掌會除<lb/>
溷裴老攜穢具至王君給使因聞諸客言竊笑之王君<lb/>
僕使皆恠少頃裴老受傭事畢王君將登溷遇於户内<lb/>
整衣似有所白因問何事漸前曰員外大好道王驚曰<lb/>
某實留心於此曰知員外酷好然無所遇適㕔中兩客<lb/>
大是凡流但誑員外希酒食耳王君竦異良久其妻呼<lb/>
罵曰身為朝官乃與此穢漢結交遣人逐之王君曰天<lb/>
真道流不擇所處裴老請去王君懇邀從容久方許諾<lb/>
<pb n="KR3l0118_WYG_042-5b"/>
曰明日來得否曰不得外後日來至期王君潔浄别室<lb/>
以候妻呼曰安有與除厠人親狎如此王君曰尚懼不<lb/>
肯顧我少頃至布袍曵杖頗有𨼆逸之風王君坐語茶<lb/>
酒更進裴老清言間發殊無荷穢之姿狀曰員外非真<lb/>
好道乃是愛藥耳亦有少分某既來莫要爐火之驗否<lb/>
王君叩頭曰小生酷嗜不敢便有祈請裴指鐵盒可二<lb/>
斤餘曰員外剩取火至以盒分兩片置於其中復以火<lb/>
覆之須臾色赤裴老於布袍角解一小囊取藥兩丸如<lb/>
<pb n="KR3l0118_WYG_042-6a"/>
麻粟除少炭撚散盒上却堆火燒之食頃裴老曰成矣<lb/>
令王君僕使之壯者以火筯持出擲於地逡巡乃上上<lb/>
金盒矣色如雞冠王君降堦再拜搕頭陳謝裴老曰此<lb/>
金一兩敵常者三兩然員外不用留轉將布施也别去<lb/>
曰從此亦無復來矣王君拜乞曰末學俗士願<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>丹懇<lb/>
須至仙伯山居中具起居禮裴老曰何用此乃約更三<lb/>
日於蘭陵坊西大菜園後相覔王君亦復及期往至則<lb/>
果見小門扣之黄頭奴出問曰莫是王員外否遂將一<lb/>
<pb n="KR3l0118_WYG_042-6b"/>
胡床來令於中門外坐少頃引入有小堂甚清浄裴老<lb/>
道服降堦侍女童十人皆有姿色延上勞問風儀質狀<lb/>
並與前時不同若四十餘人矣茶酒果實甚珍異屋室<lb/>
嚴潔服用精華至晩王君去裴老送出門旬日復來其<lb/>
宅已為他人所賃裴老不知所去也<hi>出逸史</hi>
　　　　李虞<lb/>
信州李員外虞嘗與秀才楊稜遊華山窮搜巖谷時李<lb/>
公未仕及楊君俱有棲遁之志每遇幽賞即吟詠移時<lb/>
<pb n="KR3l0118_WYG_042-7a"/>
俄至一小洞巉髙數尺不三四步甚髙路極平易二人<lb/>
欲窮其跡約行四五里擬回又不可且相勉而進更二<lb/>
三里稍明少頃至洞口時已申酉之際川巖草樹不似<lb/>
人間亦有耕者耕者覩二人頗有驚異曰郎君何得到<lb/>
此乃具言之更二里餘有佛堂數人方飲茶次李公等<lb/>
因往求宿内一人曰須報洞主逡巡見有紫衣乘小馬<lb/>
從者四五呵路而至拜起甚雅曰得到此何也一人備<lb/>
述曰此處偏陋請至某居處遂同步而往到一府署多<lb/>
<pb n="KR3l0118_WYG_042-7b"/>
竹堂屋坐甚潔人吏數十因自言曰某姓杜名子華逢<lb/>
亂避世遇仙侣居此已數百年矣因止宿飲饌皆甚精<lb/>
豐内有駞羊其狀如牛晝夜論語因問朝廷之事留連<lb/>
累日各遺銀器數事遣使者導之而返曰此可𨼆逸頗<lb/>
能住否二子色難子華笑執手而别且請無漏於人後<lb/>
楊君復往尋其洞穴不可見矣楊君改名儉官至御史<lb/>
謫番禺而卒李公終亦流蕩真仙靈境非所實好不可<lb/>
依名而往也後之君子誡之哉<hi>出逸史</hi>
<pb n="KR3l0118_WYG_042-8a"/>
　　　　夏侯𨼆者<lb/>
夏侯𨼆者不知何許人也大中末遊茅山天台間常攜<lb/>
布囊竹杖而已飲食同常人而獨居一室不雜於衆或<lb/>
露宿壇中草間樹下人窺覘之但見雲氣蓊欝不見其<lb/>
身每遊三十五十里登山渡水而閉目善睡同行者聞<lb/>
其鼻鼾之聲而步不差跌足無蹶礙至所止即覺時號<lb/>
作睡仙後不知所終<hi>出神仙拾遺傳</hi>
　　　　權同休<lb/>
<pb n="KR3l0118_WYG_042-8b"/>
秀才權同休元和中落第旅逰蘇湖間遇疾貧窘走使<lb/>
者本村墅人顧已一年矣疾中思甘豆湯令其市甘草<lb/>
顧者久而不去但具湯火來秀才且意其怠於祇承復<lb/>
見折樹枝盈握仍再三搓之微近火上忽成甘草秀才<lb/>
心大異之且意必道者良久取麤沙數坏挼捋已成豆<lb/>
矣及湯成與常無異疾亦漸差秀才謂曰予貧迫若此<lb/>
無以寸進因裭垢衣授之可以此辦少酒肉將㑹村老<lb/>
丐少道路資也顧者微笑曰此固不足辦某當營之乃<lb/>
<pb n="KR3l0118_WYG_042-9a"/>
斫一枯桑樹成數筐扎聚於盤上噀之遂成牛肉復汲<lb/>
數瓶水傾之乃㫖酒也村老皆醉飽獲束縑五十秀才<lb/>
慙謝顧者曰某本驕稚不識道者今返請為㒒顧者曰<lb/>
予固異人有少失謫于下賤合役于秀才若限不足復<lb/>
須力於他人請秀才勿變常庶卒某事也秀才雖諾之<lb/>
每呼指色上面蹙蹙不安顧者乃辭曰秀才若此果妨<lb/>
某事也因談秀才修短窮達之數且言萬物皆可化者<lb/>
唯淤泥中朱漆筯及髮藥力不能化因不知所之<hi>出酉陽雜</hi>
<pb n="KR3l0118_WYG_042-9b"/>
<hi>爼</hi>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四十二<lb/>
</p>
<p>
</p>
  </div>
</body>
</text>
</TEI>
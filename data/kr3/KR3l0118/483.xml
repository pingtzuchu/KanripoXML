<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百八十三</head>
    <p>
<pb n="KR3l0118_WYG_483-1a"/>
欽定四庫全書<lb/>
　太平廣記卷四百八十三　宋　李昉等　編<lb/>
　　蠻夷四<lb/>
　　　狗國　　　南蠻　　　縛婦民<lb/>
　　　南海人　　日南　　　拘彌國<lb/>
　　　南詔　　　獠婦　　　南中僧<lb/>
　　　番禺　　　嶺南女工　芋羮<lb/>
　　　蜜啷　　　南州<lb/>
<pb n="KR3l0118_WYG_483-1b"/>
　　　　狗國<lb/>
陵州刺史周遇不茹葷血嘗語劉恂云頃年自青杜之<lb/>
海歸閩遭惡風飄五日夜不知行幾千里也凡厯六國<lb/>
第一狗國同船有新羅云是狗國逡巡果見如人裸形<lb/>
抱狗而出見船驚走又經毛人國形小皆被髪面身有<lb/>
毛蔽如<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>又到野义國船抵暗石而損遂船人物上岸<lb/>
伺潮落閣船而修之初不知在此國有數人同入深林<lb/>
採野蔬忽為野叉所逐一人被擒餘人驚走囘顧見數<lb/>
<pb n="KR3l0118_WYG_483-2a"/>
輩野义同食所得之人同舟者驚怖無計頃刻有百餘<lb/>
野叉皆赤髮裸形呀口怒目而至有執木鎗者有雌而<lb/>
挾子者篙工賈客五十餘人遂齊将弓弩鎗劍以敵之<lb/>
果射倒二野义即舁拽朋嘯而遁既去遂伐木下寨以<lb/>
防再來野义畏弩亦不復至駐兩日修船方畢随風而<lb/>
逝又經大人國其人悉長大而野見船上鼓噪即驚走<lb/>
不出又經流虬國其國人么麽一槩皆服麻布而有禮<lb/>
競将食物求易釘鐵新羅客亦半譯其語遣客速過言<lb/>
<pb n="KR3l0118_WYG_483-2b"/>
此國遇華人飄泛至者慮有災禍既而又行經小人國<lb/>
其人祼形小如五六歳兒船人食盡遂相率尋其巢穴俄<lb/>
頃果見捕得三四十枚以歸烹而充食後行兩日遇一<lb/>
洲島而取水忽有羣山羊見人但聳視都不驚避既肥<lb/>
且偉初疑島上有人牧羊而又絶無人踪捕之僅獲百<lb/>
口皆食之<hi>出嶺表録異</hi>
　　　　南蠻<lb/>
南道之酋豪多選鵝之細毛夾以布帛絮而為被復縱<lb/>
<pb n="KR3l0118_WYG_483-3a"/>
横納之其温柔不下于挾纊也俗云鵝毛柔暖而性冷<lb/>
徧宜覆嬰兒辟驚癎也<hi>出嶺表録異</hi>
　　　　縛婦民<lb/>
縛婦民喜他室女者率少年持白梃往趨墟路值之俟<lb/>
過即共擒縛歸一二月與其妻首罪俗謂之縳婦也<hi>出南</hi>
<hi>海異事</hi>
　　　　南海人<lb/>
南海男子女人皆縝髪每沐以灰投流水中就水以沐<lb/>
<pb n="KR3l0118_WYG_483-3b"/>
以彘膏其髪至五六月稻禾熟民盡髠鬻於市既髠復<lb/>
取彘膏塗來歲五六月又可鬻<hi>出南海異事</hi>
南海解牛多女人謂之屠婆屠娘皆縛牛于大木執刀<lb/>
以數罪某峕牽若耕不得前某旹乗若渡水不時行今<lb/>
何免死耶以䇿舉頸揮刀斬之<hi>出南海異事</hi>
南海貧民妻方孕則詣富室指腹以賣之俗謂指脂賣<lb/>
或己子未勝衣隣之子稍可賣往貸取以鬻折杖以識<lb/>
其短長俟己子長與杖等即償貸者鬻男女如糞壤父<lb/>
<pb n="KR3l0118_WYG_483-4a"/>
子兩不戚戚<hi>出南海異事</hi>
　　　　日南<lb/>
天寳實録云日南廏山連接不知幾千里裸人所居白<lb/>
民之後也刺其胸前作花有物如粉而紫色畫其兩目<lb/>
下去前二齒以為美飾<hi>出酉陽雜俎</hi>
　　　　拘彌國<lb/>
順宗即位年拘彌之國貢却火雀一雌一雄履水珠常<lb/>
堅冰變畫草其却火雀純黒大小𩔖燕其聲清亮不並<lb/>
<pb n="KR3l0118_WYG_483-4b"/>
尋常禽鳥置于烈火中而火自散上嘉其異遂盛于火<lb/>
精籠懸于寝殿夜則宮人併蠟炬燒之終不能損其毛<lb/>
羽履水珠色黒𩔖銕大如雞卵其上鱗皴其中有竅云<lb/>
將入江海可長行洪波之上下上始不謂之實遂命善<lb/>
㳺者以五色絲貫之繫之于左臂毒龍畏之遣入龍池<lb/>
其人則步驟于波上若在平地亦潛于水中良久復出<lb/>
而遍體畧無沾濕上竒之因以御饌賜使人至長慶中<lb/>
嬪御試弄于海池上遂化為異龍入于池内俄而雲烟<lb/>
<pb n="KR3l0118_WYG_483-5a"/>
暴起不復追討矣常堅冰云其國有大凝山其中有氷<lb/>
千年不釋及齎至京師潔冷如故雖盛暑赫日終不消<lb/>
嚼之即與中國氷凍無異變晝草𩔖芭蕉可長數尺而<lb/>
一莖千葉樹之則百步内昏黒如夜始蔵于百寳匣其<lb/>
上緘以胡畫及上見而怒曰背明向暗此草何足貴也<lb/>
命并匣焚之于使前使初不為樂及退謂鴻臚曰本國<lb/>
以變晝為異今皇帝以向暗為非可謂明德矣<hi>出杜陽編</hi>
　　　　南詔<lb/>
<pb n="KR3l0118_WYG_483-5b"/>
南詔以十二月十六日謂之星囘節日逰于避風臺命<lb/>
清平官賦詩驃信詩曰避風善闡臺極目見藤越<hi>鄰國之名</hi>
<hi>也</hi>悲哉古與今依然烟與月自我居震旦<hi>謂天子為震旦</hi>翊衛<lb/>
𩔖䕫契伊昔經皇運艱難仰忠烈不覺歲云暮感極星<lb/>
囘節元昶<hi>謂朕曰元謂卿曰昶</hi>同一心子孫堪貽厥清平官趙叔<lb/>
達曰<hi>謂詞臣為清平官</hi>法駕避星囘波羅毘勇猜<hi>波羅虎也毘勇野馬也驃</hi>
<hi>信昔年幸此曽射野馬并虎</hi>河濶氷難合地暖梅先開下令俚柔洽<lb/>
<hi>俚柔百姓也</hi>獻賝弄㨂<hi>國/名</hi>來願将不才質千載侍㳺臺<hi>出玉谿編</hi>
<pb n="KR3l0118_WYG_483-6a"/>
<hi>事</hi>
　　　　獠婦<lb/>
南方有獠婦生子便起其夫卧牀褥飲食皆如乳婦稍<lb/>
不衛䕶其孕婦疾皆生焉其妻亦無所苦炊㸑樵蘇自<lb/>
若又云越俗其妻或誕子經三日便澡身于溪河返具<lb/>
糜以餉壻壻擁衾抱雛坐于寝榻稱為產翁其顛倒有<lb/>
如此<hi>出南楚新聞</hi>
　　　　南中僧<lb/>
<pb n="KR3l0118_WYG_483-6b"/>
南人率不信釋氏雖有一二佛寺吏課其為僧以督責<lb/>
釋之土田及施財間有一二僧喜擁婦食肉但居其家<lb/>
不能少解佛事土人以女配僧呼之為師郎或有疾以<lb/>
紙為圓錢置佛像旁或請僧設食翌日宰羊豕以噉之<lb/>
目曰除齋<hi>出投荒雜録</hi>
又南中小郡多無緇流每宣德音須假作僧道陪位唐<lb/>
昭宗即位栁韜為客廣宣告使赦文到下屬州崖州自<lb/>
來無僧家臨事差攝宣時有一假僧不伏排位太守王<lb/>
<pb n="KR3l0118_WYG_483-7a"/>
𢎞夫怪而問之僧曰役次未當差遣編併去去歲已曽<lb/>
攝文宣王今年又差作和尚見者莫不絶倒<hi>出嶺表録異</hi>
　　　　番禺<lb/>
廣州番禺縣常有部民諜訴云前夜亡失蔬圃今認得<lb/>
在于某處請縣宰判状往取之有北客駭其説因詰之<lb/>
民云海之淺水中有藻荇之屬被風吹沙與藻荇相雜<lb/>
其根既浮其沙或厚三五尺處可以耕墾或灌或圃故<lb/>
也夜則被盜者盜之百餘里外若桴蔑之乗流也以是<lb/>
<pb n="KR3l0118_WYG_483-7b"/>
植蔬者海上往往有之<hi>出玉堂閒話</hi>
有在番禺逢端午聞街中喧然賣相思藥聲訝笑觀之<lb/>
乃老媪舊揭山中異草鬻于富婦人為媚男藥用此日<lb/>
採取為神又云採鵲巢中獲兩小石號鵲枕此日得之<lb/>
者佳婦人遇之有抽金簮解耳璫而償其值者<hi>出投荒録</hi>
　　　　嶺南女工<lb/>
嶺南無問貧富之家教女不以針縷績紡為功但躬庖<lb/>
厨勤刀機而已善醯醢葅鮓者得為大好女矣斯豈遐<lb/>
<pb n="KR3l0118_WYG_483-8a"/>
裔之天性歟故偶民争婚聘者相與語曰我女裁袍補<lb/>
襖即灼然不㑹若修治水蛇黄鱔即一條必勝一條矣<lb/>
<hi>出投荒録</hi>
　　　　芋羮<lb/>
百越人好食蝦蟆凡有筵㑹斯為上味先于釡中置氷<lb/>
次下小芋烹之候湯沸如魚眼即下其蛙乃一一捧芋<lb/>
而熟如此呼為抱芋羮又或先于湯内安笋笴後投蛙<lb/>
及進于筵上皆執笋笴瞪目張口而座客有戲之曰賣<lb/>
<pb n="KR3l0118_WYG_483-8b"/>
燈心者又云介皮者最佳擲于沸湯即躍出其皮自脱<lb/>
矣皮既脱乃可以修饌時有一叟聞兹語大以為不可<lb/>
云切不得除此錦襖子其味絶珎聞之者莫不大笑<hi>出南</hi>
<hi>楚新聞</hi>
　　　　蜜啷<lb/>
嶺南獠民好為蜜啷即䑕胎未瞬通身赤蠕者飼之以<lb/>
蜜釘之筵上囁囁而行以筯挾取咬之啷啷作聲故曰<lb/>
蜜啷<hi>出朝野僉載</hi>
<pb n="KR3l0118_WYG_483-9a"/>
　　　　南州<lb/>
王蜀有劉𨼆者善于篇章嘗説少年賫益部監軍使書<lb/>
案于黔巫之南謂之南州州多山險路細不通乗騎貴<lb/>
賤皆䇿杖而行其囊槖悉皆差夫背負夫役不到處便<lb/>
遣縣令主簿自荷而行將至南州州牧差人致書迓之<lb/>
至則有一二人背籠而前将𨼆入籠内掉手而行凡登<lb/>
山入谷皆絶髙絶深者日至百所皆用指爪攀縁寸寸<lb/>
而進在于籠中必與負荷者相背而坐此即彼中車馬<lb/>
<pb n="KR3l0118_WYG_483-9b"/>
也洎至近州州牧亦坐籠而迓于郊其郡在桑林之間<lb/>
茅屋數間而已牧守皆華人甚有心義翌日牧曰須畧<lb/>
謁諸大将乎遂差人引之衙院衙各相去十餘里亦在<lb/>
林木之下一茅齋大挍三五人逢迎極至于是烹一犢<lb/>
兒乃先取犢兒結膓中細糞置在盤筵以筯和調在醯<lb/>
中方餐犢肉彼人謂細糞為聖虀若無此一味者即不<lb/>
成局筵矣諸味将半然後下麻虫裹蒸裹蒸乃取麻蕨<lb/>
蔓上虫如今之刺猱者是也以荷葉裹而蒸之𨼆勉强<lb/>
<pb n="KR3l0118_WYG_483-10a"/>
餐之明日所遺甚多<hi>出玉堂閒話</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_483-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百八十三<lb/>
</p>
<p>
</p>
  </div>
</body>
</text>
</TEI>
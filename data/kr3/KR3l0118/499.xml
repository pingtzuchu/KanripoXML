<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百九十九</head>
    <p>
<pb n="KR3l0118_WYG_499-1a"/>
欽定四庫全書<lb/>
　太平廣記卷四百九十九　宋　李昉等　編<lb/>
　　雜録<lb/>
　　　崔鉉　　　　王鐸　　　　李蠙<lb/>
　　　韋保衡　　　衲衣道人　　路羣盧宏正<lb/>
　　　畢諴　　　　李師望　　　髙駢<lb/>
　　　韋宙　　　　王氏子　　　劉蛻<lb/>
　　　皮日休　　　郭使君　　　李德權<lb/>
<pb n="KR3l0118_WYG_499-1b"/>
　　　　崔鉉<lb/>
崔鉉元略之子京兆參軍盧甚之死鉉之致也時議寃之<lb/>
鉉子沆乾符中亦為丞相黃巢亂赤其族物議以為甚<lb/>
之報焉初崔瑄雖諌官婚姻假回私事也甚雖府藏乃<lb/>
公事也相與爭驛㕔甚既下獄與宰相書則以己比孟子<lb/>
而方瑄錢鳳瑄既朋黨宏大莫不為盡力甚者出於單微<lb/>
加以鉉亦瑄之門生方為宰相遂加誣㒺奏焉瑄自左補<lb/>
闕出為陽翟宰甚行及長樂坡賜自盡中使適囘遇瑄<lb/>
<pb n="KR3l0118_WYG_499-2a"/>
囊出其喉曰補闕此盧甚結喉也瑄殊不懌京城不守<lb/>
崔氏之子亦血其族嗚呼謂天道髙何其明哉<hi>出聞竒録</hi>
　　　　王鐸<lb/>
故相晋國公王鐸為丞郎時李駢判度支每年江淮運<lb/>
米至京水陸脚錢斗計七百京國米價每斗四十議欲<lb/>
令江淮不運米但每斗納錢七百鐸曰非計也若于京<lb/>
國糴米必耗京國之食若運米實關中自江淮至京兼<lb/>
濟無限貧民也時糴米之制業已行意無敢沮其議者<lb/>
<pb n="KR3l0118_WYG_499-2b"/>
都下官糴米果大貴未經旬而度支請罷次民無至者<lb/>
故也于是職者乃服鐸之察事矣鐸卒以此大用<hi>出聞竒録</hi>
　　　　李蠙<lb/>
李蠙與王鐸進士同年後俱得路甞恐鐸之先相而已<lb/>
在其後也迨路巖出鎮益失其勢鐸柔弱易制中官愛<lb/>
焉洎韋保衡將欲大拜不能先於恩地將命鐸矣蠙隂<lb/>
知之挈一壺家酒詣鐸曰公將登庸矣吾恐不可以攀<lb/>
附也願先事少接左右可乎即命酒以飲鐸妻李氏疑<lb/>
<pb n="KR3l0118_WYG_499-3a"/>
其堇焉使𤣥奴傳言於鐸曰一身可矣願為妻兒謀蠙<lb/>
驚曰以吾斯酒為鴆乎即命一大爵自引滿飲之而去<lb/>
<hi>出玉泉子</hi>
　　　　韋保衡<lb/>
韋保衡欲除裴修為省郎時李璋為右丞韋先遣盧望<lb/>
來申意探其可否李曰相公但除不合先問某盧以<lb/>
時相事權設為禮所沮則傷威重因勸韋勿除<hi>出盧氏説雜</hi>
　　　　衲衣道人<lb/>
<pb n="KR3l0118_WYG_499-3b"/>
唐有士人退朝詣友生見衲衣道人在座不懌而去他<lb/>
日謂友生曰公好毳褐夫何也吾不知其言適且覺其<lb/>
臭友生答曰毳褐之外也豈甚銅乳銅乳之臭並肩而<lb/>
立接跡而趨公處其間曾不嫌耻乃譏予與山野有道<lb/>
之士遊乎南朝高人以蛙鳴及蒿菜勝鼓吹吾視毳褐<lb/>
愈于今之朱紫遠矣<hi>出國語</hi>
　　　　路羣盧宏正<lb/>
中書舍人路羣與給事中盧宏正性相異而相善路清<lb/>
<pb n="KR3l0118_WYG_499-4a"/>
痩古淡未甞言市朝盧魁梧富貴未甞言山水路日謀<lb/>
高卧有制草則就宅視之盧未甞請告有客族則就省<lb/>
謁之雖所好不同而相親至一日都下大雪路在假盧<lb/>
將晏入道過新昌第路方于南垣茅亭肆目山雪鹿巾<lb/>
鶴氅搆火命觴以賞嘉致聞盧至大喜曰適我願兮亟<lb/>
命迎入盧金紫華煥意氣軒昂路道服而坐情趣孤潔<lb/>
路曰盧六盧六曾莫顧我何也盧曰月限向滿家食相<lb/>
仍日詣相庭以圗外任路色慘曰駕肩權門何至于是<lb/>
<pb n="KR3l0118_WYG_499-4b"/>
且有定分徒勞爾形家釀稍醇能一醉否盧曰省有急<lb/>
事俟吾决之路又呼侍兒曰盧六欲去持早來藥糜分<lb/>
二器我與盧六同食盧振聲曰不可路曰何也盧曰今<lb/>
旦飯冷且欲遐征家饌已食炮炙矣時人聞之以為路<lb/>
之高雅盧之俊邁各盡其性<hi>出唐缺史</hi>
　　　　畢諴<lb/>
畢諴家本寒㣲咸通初其舅尚為太湖縣伍伯諴深耻<lb/>
之常使人諷令解役為除官反復數四竟不從命乃特<lb/>
<pb n="KR3l0118_WYG_499-5a"/>
除選人楊載為太湖令諴延之相第囑之為舅除其猥<lb/>
籍津送入京楊令到任具達諴意伍伯曰某賤人也豈<lb/>
有外甥為宰相耶楊堅勉之乃曰某每歳秋夏恒相享<lb/>
六十千事例錢茍無敗缺終身優足不審相公欲除何<lb/>
官耶楊乃具以聞諴諴亦然其説竟不奪其志也王蜀<lb/>
偽相庾傳素與其從弟凝績曾宰蜀州唐興縣郎吏有<lb/>
楊㑹者㣲有才用庾氏昆弟念之洎迭秉蜀政欲為楊<lb/>
㑹除馬長以酧之㑹曰某之吏役逺近皆知忝冐為官<lb/>
<pb n="KR3l0118_WYG_499-5b"/>
寧掩人口豈可將數千家供侍而博一虚名馬長乎後<lb/>
雖假職名止除檢挍官竟不捨縣役矣<hi>出北夢𤨏言</hi>
　　　　李師望<lb/>
李師望乃宗屬也自負才能欲以方面為己任因旅遊<lb/>
卭蜀備知南蠻勇怯遂上書請割西川數州于臨卭建<lb/>
定邉軍節度詔旨允之乃以師望自鳳翔少尹擢領此<lb/>
任于時西川大將嫉其分裂巡屬除通南詔於是蠻軍<lb/>
為近之時鄉豪所道侵軼蜀川戎挍竇滂不能止遏師<lb/>
<pb n="KR3l0118_WYG_499-6a"/>
望亦因此受黜焉<hi>出紀聞</hi>
　　　　高駢<lb/>
乾符中太尉高駢鎮蜀日因巡邊至資中郡舍於刺史<lb/>
衙對郡山頂上有開元佛寺是夜黄昏僧徒禮讚螺唄<lb/>
間作駢聞命軍候徃悉擒械之來晨笞背逐去召將吏<lb/>
謂之曰僧徒禮念亦無罪過但以此寺十年後當有秃<lb/>
丁數千作亂我故以是厭之其後土人皆髠髪執兵號<lb/>
大髠小髠據此寺為寨凌脅州將果叶所言時稱駢好<lb/>
<pb n="KR3l0118_WYG_499-6b"/>
妖術斯亦或然之驗歟<hi>出北夢𤨏言</hi>
　　　　韋宙<lb/>
相國韋宙善治生江陵府東有别業良田美産最號膏<lb/>
腴積稻如坻皆為滯穂咸通初授嶺南節度使懿宗以<lb/>
番禺珠翠之地垂貪泉之戒宙從容奏曰江陵莊積糓<lb/>
尚有七千堆固無所貪矣帝曰此所謂足榖翁也<hi>出北夢𤨏</hi>
<hi>言</hi>
　　　　王氏子<lb/>
<pb n="KR3l0118_WYG_499-7a"/>
京輦自黄巢退後修葺殘毁之處時定州王氏有一兒<lb/>
俗號王酒胡居于上都巨富納錢三十萬貫助修朱雀<lb/>
門僖宗詔令重修安國寺畢親降車輦以設大齋乃扣<lb/>
新鐘十撞捨錢一萬貫命諸大臣各取意而擊上曰有<lb/>
能捨一千貫文者即打一槌齋罷王酒胡半醉入來逕<lb/>
上鐘樓連打一百下便于西市運錢十萬入寺<hi>出中朝故事</hi>
　　　　劉蜕<lb/>
劉蜕桐廬人早以文學應進士舉其父嘗戒之曰任汝舉進<lb/>
<pb n="KR3l0118_WYG_499-7b"/>
取窮之與達不望于汝吾沒後慎勿祭祀乃乗扁舟以<lb/>
漁釣自娛竟不知其所適蛻後登華貫出典商於霜露<lb/>
之思于是乎止臨終亦戒其子如先考之命蜀禮部尚<lb/>
書纂即其息也常為同列言之君子曰名教之家重䘮<lb/>
祭劉氏先德是何人斯以蛻之通人抑有其說時未諭<lb/>
也<hi>出北夢𤨏言</hi>
　　　　皮日休<lb/>
咸通中進士皮日休上書兩通其一請以孟子為學科<lb/>
<pb n="KR3l0118_WYG_499-8a"/>
其畧云臣聞聖人之道不過乎經經之降者不過乎史<lb/>
史之降者不過乎子子不異道者孟子也捨是而諸子<lb/>
必斥乎經史聖人之賊也文多不載請廢莊列之書以<lb/>
孟子為主有能通其義者科選請同明經其二請以韓<lb/>
愈配饗太學其畧曰臣聞聖人之道不過求用用于生<lb/>
前則一時可知也用于死後則萬世可知也又云孟子<lb/>
荀卿翼輔孔道以至于文中子文中子之道曠矣能嗣<lb/>
其美者其唯韓愈乎日休字襲美襄陽竟陵人幼攻文<lb/>
<pb n="KR3l0118_WYG_499-8b"/>
隐於鹿門山號醉吟先生初至塲中禮部侍郎鄭愚以<lb/>
其貎不揚戲之曰子之才學甚富其如一日何對曰侍<lb/>
郎不可以一日而廢二日謂不以人廢言也舉子咸推<lb/>
伏之官至國子博士寓蘇州與陸龜蒙為文友著文數<lb/>
十卷皮子三卷人多𫝊之為錢鏐判官<hi>出北夢𤨏言</hi>
　　　　郭使君<lb/>
江陵有郭七郎者其家資産甚殷乃楚城富民之首江<lb/>
淮河朔間悉有賈客仗其貨買易徃來者乾符初年有<lb/>
<pb n="KR3l0118_WYG_499-9a"/>
一賈者在京都久無音信郭氏子自徃訪之既相遇盡<lb/>
獲所有僅五六萬緡生躭悅烟花迷于飲博三數年後<lb/>
用過大半是時唐李朝政多邪生乃輸數百萬于鬻爵<lb/>
者門以白丁易得横州刺史遂决還鄉時渚宫新罹王<lb/>
仙芝寇盗里閭人物與昔日殊生歸舊居都無舍宇訪<lb/>
其骨肉數日方知弟妹遇兵亂已亡獨母與一二奴婢<lb/>
處于数間茅舍之下囊槖蕩空旦夕以紉針為業生之<lb/>
行李間猶有一二千緡縁兹復得蘇息乃傭舟與母赴<lb/>
<pb n="KR3l0118_WYG_499-9b"/>
秩過長沙入湘江次永州北江墂有佛寺名兜率是夕<lb/>
宿于斯結䌫于大槦𣗳下夜半忽大風雨波翻岸崩樹<lb/>
臥枕舟舟不勝而沉生與一稍工拽舟登岸僅以獲免<lb/>
其餘婢僕生計悉漂于怒浪遲明投于僧室母氏以驚<lb/>
得疾數日而殞生慞惶馳徃零陵告州牧州牧為之殯<lb/>
塟且復贈遺之既丁憂遂寓居永郡孤且貧又無親識<lb/>
日夕厄于凍餒生少小素渉于江湖頗熟風水間事遂<lb/>
與徃來舟船執稍以求衣食永州市人呼為捉稍郭使<lb/>
<pb n="KR3l0118_WYG_499-10a"/>
君自是狀貌異昔共篙工之黨無别矣<hi>出南楚新聞</hi>
　　　　李徳權<lb/>
京華有李光者不知何許人也以諛佞事田令孜令孜<lb/>
嬖焉為左軍使一旦奏授朔方節度使敕下翼日無疾<lb/>
而死光有子曰德權年二十餘令孜遂署劇職㑹僖皇<lb/>
幸蜀乃從令孜扈駕止成都時令孜與陳敬瑄盗專國<lb/>
柄人皆畏威李徳權者處于左右遐邇仰奉奸豪輩求<lb/>
名利多賂德權以為關節數年之間聚賄千萬官至金<lb/>
<pb n="KR3l0118_WYG_499-10b"/>
紫光禄大夫檢挍右僕射後敬瑄敗為官所捕乃脱身<lb/>
遁于復州衣衫百結丐食道途有李安者常為復州後<lb/>
槽健兒與父相熟忽覩德權念其藍縷邀至私舍安無<lb/>
子遂認以為姪未半載安且死德權遂更名彦思請繼<lb/>
李安効力葢慕彼衣食耳尋獲為牧守圉人有識者皆<lb/>
目之曰看馬李僕射<hi>出南楚新聞</hi>
　<lb/>
　太平廣記卷四百九十九<lb/>
</p>
<p>
</p>
  </div>
</body>
</text>
</TEI>
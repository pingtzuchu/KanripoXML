<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百五十九</head>
    <p>
<pb n="KR3l0118_WYG_459-1a"/>
欽定四庫全書<lb/>
　太平廣記卷四百五十九　宋　李昉等　編<lb/>
　　蛇四<lb/>
　　　僧令因　　　衛中丞姊　　蒲州人<lb/>
　　　相魏貧民　　番禺書生　　郫縣民<lb/>
　　　游邵　　　　成汭　　　　孫光憲<lb/>
　　　朱漢賔　　　牛存節　　　水清池<lb/>
　　　王思同　　　徐坦　　　　張氏<lb/>
<pb n="KR3l0118_WYG_459-1b"/>
　　　顔遂　　　　瞿塘峽　　　靳老<lb/>
　　　景煥　　　　舒州人　　　賈潭<lb/>
　　　姚景　　　　王稔　　　　安陸人<lb/>
　　　　僧令因<lb/>
僧令因者於子午谷過山往金州見一竹輿先行有女僕<lb/>
服縗而從之數日終不見其人令因乃急引簾窺之乃一<lb/>
婦人首而蛇身甚偉令因甚驚婦人曰不幸業重身忽<lb/>
變化上人何乃窺之問其僕曰欲送秦嶺之上令因遂<lb/>
<pb n="KR3l0118_WYG_459-2a"/>
與誦功徳送及秦嶺亦不見婦人之首而入林中矣<hi>出聞竒録</hi>
　　　　衛中丞姊<lb/>
御史中丞衛公有姊為性剛戾毒惡婢僕鞭笞多死忽<lb/>
得熱疾六七日自云不欲見人常獨閉室而欲至者必<lb/>
嗔喝呵怒經十餘日忽聞屋中窸窣有聲潛來窺之昇<lb/>
堂便覺腥臊毒氣開牖已見變為一大蛇長丈餘作赤<lb/>
斑色衣服爪髮散在床褥其蛇怒目逐人一家驚駭衆<lb/>
共送之於野葢性暴虐所致也<hi>出原化記</hi>
<pb n="KR3l0118_WYG_459-2b"/>
　　　　蒲州人<lb/>
蒲州人穿地作井坎深丈餘遇一方石而不及泉欲去<lb/>
石更鑿忽墮深坑蟄蛇如覆舟小者與凡蛇等其人初<lb/>
甚驚懼乆之稍熟饑無所食其蛇吸氣因亦効之遂不<lb/>
復饑積累月聞雷聲初一聲蛇乃起首須臾悉動頃之<lb/>
散去大者前去相次出復入人知不害已乃前抱其項<lb/>
蛇遂徑去縁上白道如行十里前有烽火乃致人於地<lb/>
而去人往借問烽者云是平州也<hi>出廣異記</hi>
<pb n="KR3l0118_WYG_459-3a"/>
　　　　相魏貧民<lb/>
相魏有貧民劚園荒地見一大蛇钁而殺之尋見一大<lb/>
穴穴中十餘小蛇又復殺而埋之既畢歸家明日有人<lb/>
持狀訴論云被殺一家大小埋在園中官捕獲此人訊<lb/>
問了然不伏於園中驗之得一坑者共十餘人但言昨<lb/>
打殺者十餘條蛇埋之於此並不殺人不知此禍而來<lb/>
若為就決實為大枉官疑之勘本告者尋覓無人又令<lb/>
重就園檢驗昨所埋之處但見十餘死蛇不復見人乃<lb/>
<pb n="KR3l0118_WYG_459-3b"/>
得免焉<hi>出原化記</hi>
　　　　番禺書生<lb/>
有書生遊番禺歴諸郡經山中見有氣髙丈餘如烟鄉<lb/>
人曰此岡子蛇吞象也遂告鄉里振鼓呌噪而蛇退入<lb/>
一巖谷中經宵鄉里人各持缻甕往見一象尚立而肌<lb/>
骨皆化為水遂針破取其水里人云此過海置舟中辟<lb/>
去蛟龍又有官人於南中見一大蛇長數丈徑可一尺<lb/>
五寸腹内有物如㭬橛之類㳂一樹食其葉腹中之物<lb/>
<pb n="KR3l0118_WYG_459-4a"/>
漸消無所有而里人云此蛇吞鹿此木葉能消之遂令<lb/>
從者採其葉收之歸後或食不消腹脹乃取其葉作湯<lb/>
飲之經宵及午不報及撤被視之唯殘枯骸餘化為水<lb/>
矣<hi>出聞竒録</hi>
　　　　郫縣民<lb/>
郫縣有民於南郭渠邉得一小蛇長尺餘刳剔五臟盤<lb/>
而串之置于火焙之數日民家孩子數嵗忽遍身腫赤<lb/>
皮膚炮破因自語曰汝家無狀殺我刳剔腹中胃置於<lb/>
<pb n="KR3l0118_WYG_459-4b"/>
火上且令汝兒知此痛苦民家聞之驚異取蛇㧞去剗<lb/>
竹以水灑之焚香祈謝送於舊所良乆蜿蜒而去兒亦<lb/>
平愈焉<hi>出録異記</hi>
　　　　游邵<lb/>
汝州魯山縣所治即元魏時西廣州也今子城東南有<lb/>
妖神祠其前庭廣袤數百歩古老云當時大毬場也正<lb/>
門左右雙槐各二十圍枝幹扶疎亦云當時植焉至中<lb/>
和初嵗釁起東夏郡邑騷然刺史游邵許將也令屬縣<lb/>
<pb n="KR3l0118_WYG_459-5a"/>
伐木為柵以自固雖桑柘梓檟靡有孑遺將伐雙槐其<lb/>
夕有巨蟒蟠于上聲若震霆目若飛星鎮將李璠主其<lb/>
事璠武人也聞之以為妖且率徒親斬之下斧而流血<lb/>
雨迸腥氣薄人亦心動而止雙槐至今尚存<hi>闕</hi>
　　　　成汭<lb/>
荆州節度使成汭領蔡州軍戍江陵為節度使張璝謀<lb/>
害之遂棄本部奔於秭歸一夜為巨蛇繞身㡬至于殞<lb/>
乃曰茍有所負死生唯命逡廵蛇亦亡去邇後招緝户<lb/>
<pb n="KR3l0118_WYG_459-5b"/>
口訓練士卒移鎮渚宫㝷受節旄撫綏凋殘勵精為理<lb/>
初年居民唯一十七家末年至萬户勤王奉國通商務<lb/>
農有足稱焉朝廷號北韓南郭<hi>韓即華州韓建成初姓郭後歸本姓  出北夢</hi>
<hi>𤨏言</hi>
　　　　孫光憲<lb/>
孫光憲曽行次叙谷宿於神山見嶺上板屋中以木根<lb/>
為巨虺前列香燈因詰居叟彼何神也叟曰光化中楊<lb/>
守亮鎮褒日有一蛇横此嶺路髙七八尺莫知其首尾<lb/>
<pb n="KR3l0118_WYG_459-6a"/>
四面小蛇翼之無數每一拖身即林木摧折殆旬半方<lb/>
過盡阻絶行旅因聚草焚燎路隅慮其遺毒然後方行<lb/>
明年楊伏誅<hi>出北夢𤨏言</hi>
　　　　朱漢賔<lb/>
梁貞明中朱漢賔鎮安陸之初忽一日曙色纔辨有大<lb/>
蛇見於城之西南首枕大城尾拖於壕南岸土地廟中<lb/>
其魁可大如五斗器雙目如電呀巨吻以瞰于城其身<lb/>
不翅百尺粗可數圍跨于羊馬之堞兼壕池之上其餘<lb/>
<pb n="KR3l0118_WYG_459-6b"/>
尚蟠於廟垣之内有宿城軍校卒然遇之大呼一聲失<lb/>
魂而逝一州惱懼莫知其由來年淮宼非時而至圍城<lb/>
攻討數日不破而返豈神祗之先告歟<hi>出玉堂閒語</hi>
　　　　牛存節<lb/>
梁牛存節鎮鄆州於子城西南角大興一第因板築穿<lb/>
地得蛇一穴大小無數存節命殺之載于野外十數車<lb/>
載之方盡時有人云此蛇藪也是嵗存節疽背而薨<hi>出玉</hi>
<hi>堂閒話</hi>
<pb n="KR3l0118_WYG_459-7a"/>
　　　　水清池<lb/>
太原屬邑有水清池本府祈禱雨澤及投龍之所也後<lb/>
唐莊宗末過河南獵射都捕獵就池卓帳為憇宿之所<lb/>
忽見巨蛇數頭自洞穴中出皆入池中良久有一蛇紅<lb/>
白色遙見可圍四尺以來其長稱是獵卒齊彀弩連發<lb/>
射之而斃四山火光池中魚鼈咸死浮在水上獵夫輩<lb/>
共刲剝食之其肉甚羙莊宗㝷知之于時謟事者以為<lb/>
剋梁之兆有五䑓僧曰吾王宜速過河決戰將來梁祚<lb/>
<pb n="KR3l0118_WYG_459-7b"/>
其能久乎此亦斷白蛇之類也<hi>出北夢𤨏言</hi>
　　　　王思同<lb/>
後唐少帝朝清泰王起于岐陽朝廷詔西京留守王思<lb/>
同綂禁旅征之王師西出之後尋聞劘壘雍京僚屬日<lb/>
登西樓望其㨗書忽一日官僚凭檻西向見羊馬城上<lb/>
有二大蛇東西以首相向為從者輩遙擲彈丸以警之<lb/>
于時一人擲中東蛇之腦蜿蜒然墮于牆下挺然不動<lb/>
使人視之已卒矣其西蛇徐徐入于穴隟之間識者竊<lb/>
<pb n="KR3l0118_WYG_459-8a"/>
議之曰潞王乙巳生統帥王公亦乙巳生俱為蛇相今<lb/>
東蛇中腦而卒豈非王師不利乎未逾旬日羣師叛歸<lb/>
潞王思同腹心都將王彦暉已下並投岐城納欵同單<lb/>
馬而遯竟沒于王事焉蛇亡之兆得不明乎<hi>出王氏見聞</hi>
　　　　徐坦<lb/>
清泰末有徐坦應進士舉下第南遊渚宫因之峽州㝷<lb/>
訪故舊旅次富堆山下有古店是夜憇琴書訖忽見一<lb/>
樵夫形貎枯瘠似有哀慘之容坦遂詰其由樵夫濡瞍<lb/>
<pb n="KR3l0118_WYG_459-8b"/>
而答曰某比是此山居人姓李名孤竹有妻先遘沈疴<lb/>
歴年不愈昨因入山採木經再宿未返其妻身形忽變<lb/>
恐人驚悸謂鄰母曰我之身已變矣請為報夫知之及<lb/>
歸語曰我已弗堪也唯尸在焉請君託鄰人舁我置在<lb/>
山口為幸如其言遷至於彼逡廵忽聞如大風雨聲衆<lb/>
人皆懼之又言曰至時速廻慎勿返顧遂叙訣别之恨<lb/>
俄見羣山中有大蛇無數競凑其妻妻遂下牀伸而復<lb/>
屈化為一蟒與羣蛇相接而去仍於大石上捽其首迸<lb/>
<pb n="KR3l0118_WYG_459-9a"/>
碎在地至今有蛇種李氏在焉<hi>出玉堂閒話</hi>
　　　　張氏<lb/>
王蜀時杜判官妻張氏士流之子與杜齊體數十年誕<lb/>
育一子壽過旬六而殂殁洎殯于家累旬後方窆于外<lb/>
啓攅之際覺其秘器搖動謂其還魂剖而視之見化作<lb/>
大蛇蟠蜿屈曲骨肉奔散俄頃徐徐入林莽而去<hi>出玉堂閒話</hi>
　　　　又<lb/>
興元静明寺尼曰王三姑亦於棺中化為大蛇其杜妻<lb/>
<pb n="KR3l0118_WYG_459-9b"/>
即晩年不敬其夫老病視聽歩履皆不任持張氏顧之<lb/>
若犬彘凍餒而卒人以為化蛇其應也<hi>出玉堂閒話</hi>
　　　　顧遂<lb/>
郎中顧遂嘗密話其先人嘗宰公安罷秩後僑寄于縣<lb/>
側荆江之壖四面多林木蘆荻月夜未寢徐歩出門見<lb/>
一條物巨如椽横於地謂是門闗舉足踢之其物應足<lb/>
而起自胸背至於腰下纒繳數十匝仆于地懵無所知<lb/>
其家訝其深夜不歸使人看之見腰間皎皛而明來往<lb/>
<pb n="KR3l0118_WYG_459-10a"/>
䃂于地上逼而視之見大蛇纒其身解之不可於是取<lb/>
利刃斷其蛇一叚叚置於地彎彎然不展繳勒悶絶因<lb/>
而失喑旬日而卒<hi>出玉堂閒話</hi>
　　　　瞿塘峽<lb/>
有人遊於瞿塘峽時冬月草木乾枯有野火燎其峯巒<lb/>
連山跨谷紅焰照天忽聞巖崖之間若大石崩墜輷磕<lb/>
然有聲遂駐足伺之見一物圓如大囷䃂至平地莫知<lb/>
其何物也細而看之乃是一蛇也遂剖而驗之乃蛇吞<lb/>
<pb n="KR3l0118_WYG_459-10b"/>
一鹿在於腹内野火燒然墮于山下所謂巴蛇吞象信<lb/>
而有之<hi>出玉堂閒話</hi>
　　　　靳老<lb/>
恒州井陘縣豐隆山西北長谷中有毒蛇據之能傷人<lb/>
里民莫敢至其所採藥人靳四翁入北山忽聞風雨聲<lb/>
乃上一孤石望之見一條白蛇從東而來可長三尺急<lb/>
上一樹蟠在西南枝上垂頭而歇須臾有一物如盤許<lb/>
大似蝦蟇色如烟熏褐土色四足而跳至蛇蟠樹下仰<lb/>
<pb n="KR3l0118_WYG_459-11a"/>
視蛇垂頭而死自是蛇妖不作前澧州有鵾鵊雛為蛇<lb/>
所吞有物如蝦蟇吐白氣直衝墜而致死得非靳老所<lb/>
見之物乎凡毒物必有能制者殆天意也<hi>出北夢𤨏言</hi>
　　　　景煥<lb/>
景煥為壁州白石縣令行陟巴嶺峻險萬仞約七八程<lb/>
達玉女廟或有巨虺横亘其前徑可七八尺鱗甲不啻<lb/>
開扇許大頭尾垂在山下唯聞折木震響山谷童僕輩<lb/>
盡股慄驚駭莫能前進於是且駐山穴因登髙望之竟<lb/>
<pb n="KR3l0118_WYG_459-11b"/>
日方見其尾欲謂之龍龍之行動必有風雨隨之其日<lb/>
晴明方見是蛇也因知吞舟之魚翳天之鳥蟲禽之絶<lb/>
大者信有之焉<hi>出野人閒話</hi>
　　　　舒州人<lb/>
舒州有人灊山見大蛇擊殺之視之有足甚以為異因<lb/>
負之出將以示人遇縣吏數人於路因告之曰我殺此<lb/>
蛇而有四足吏皆不見曰爾何在曰在爾前何故不見<lb/>
卽棄蛇於地乃見之於是負此蛇者皆不見人以為怪<lb/>
<pb n="KR3l0118_WYG_459-12a"/>
乃棄之案此蛇生不自𨼆其形死乃能𨼆人之形此理<lb/>
有不可窮者<hi>出稽神錄</hi>
　　　　賈潭<lb/>
偽吳兵部尚書賈潭言其所知為嶺南節度使獲一橘<lb/>
其大如升將表上之監軍中使以為非常物不可輕進<lb/>
因取針微刺其蒂下乃蝡而動命破之中有小赤蛇長<lb/>
數寸<hi>出稽神錄</hi>
　　　　姚景<lb/>
<pb n="KR3l0118_WYG_459-12b"/>
偽吳壽州節度使姚景為兒時事濠州節度使劉金給<lb/>
使廐中金嘗卒行至廐見景方寢有二小赤蛇戯於景<lb/>
面出入兩鼻中良久景寤乃不見金由是驟加寵擢妻<lb/>
之以女卒至大官<hi>出稽神錄</hi>
　　　　王稔<lb/>
偽吳壽州節度使王稔罷歸揚都為統軍坐㕔事與客<lb/>
語忽有小赤蛇自屋墜地向稔而蟠稔令以器覆之良<lb/>
久發視唯一蝙蝠飛去其年稔加平章事<hi>出稽神錄</hi>
<pb n="KR3l0118_WYG_459-13a"/>
　　　　安陸人<lb/>
安陸人姓毛善食毒蛇以酒吞之嘗遊齊安遂至豫章<lb/>
恒弄蛇於市以乞丏為事積十年餘有賣薪者自鄱陽<lb/>
來宿黄倍山下夢老父云為我寄一蛇與江西弄蛇毛<lb/>
生也乃至豫章觀歩門賣薪將盡有蛇蒼白色盤於船<lb/>
中觸之不動薪者方省向夢即攜之至市訪毛生因以<lb/>
與之毛始欲振撥應手囓其乳毛失聲顛仆遂卒食久<lb/>
即腐壊蛇亦不知所在焉<hi>出稽神錄</hi>
<pb n="KR3l0118_WYG_459-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百五十九<lb/>
</p>
<p>
</p>
  </div>
</body>
</text>
</TEI>
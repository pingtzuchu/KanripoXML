<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百五十七</head>
    <p>
<pb n="KR3l0118_WYG_457-1a"/>
欽定四庫全書<lb/>
　太平廣記卷四百五十七　宋　李昉等　編<lb/>
　　蛇二<lb/>
　　　䝉山　　　　秦瞻　　　　廣州人<lb/>
　　　袁𤣥瑛　　　薛重　　　　顧楷<lb/>
　　　樹提家　　　隋煬帝　　　興福寺<lb/>
　　　張騎士　　　李崇貞　　　馬嶺山<lb/>
　　　至相寺賢者　李林甫　　　韋子春<lb/>
<pb n="KR3l0118_WYG_457-1b"/>
　　　宣州江　　　李齊物　　　嚴挺之<lb/>
　　　天寶樵人　　無畏師　　　張鎬<lb/>
　　　畢乾泰　　　杜暐　　　　海州獵人<lb/>
　　　　䝉山<lb/>
魯國費縣䝉山上有寺廢乆民欲架堂者輙大蛇數十<lb/>
丈長出來驚人故莫得安焉<hi>出異苑</hi>
　　　　秦瞻<lb/>
秦瞻居曲河彭星野忽有物如蛇突入其腦中蛇來先<lb/>
<pb n="KR3l0118_WYG_457-2a"/>
聞臭氣便從鼻入盤其頭中覺泓泓冷聞其腦間食聲<lb/>
咂咂數日出去㝷復來取手巾急縳口鼻故不得入積<lb/>
年無他唯患頭重<hi>出廣古今五行記</hi>
　　　　廣州人<lb/>
廣州云人共在山中伐木忽見石窠中有三卵大如升便<lb/>
取煮之湯始熱便聞林中如風雨聲須臾有一蛇大十<lb/>
圍長四五丈徑來於湯中銜卵去三人無㡬皆死<hi>出續搜神</hi>
<hi>記</hi>
<pb n="KR3l0118_WYG_457-2b"/>
　　　　袁𤣥瑛<lb/>
吳興太平袁𤣥瑛當之官徃日者問吉凶曰法至官當<lb/>
有赤蛇為妖不可殺至果有赤蛇在銅虎符石函上蟠<lb/>
𤣥瑛命殺之其後果為賊徐馥所害也<hi>出廣古今五行記</hi>
　　　　薛重<lb/>
㑹稽郡吏鄖縣薛重得假還家夜至家户閉聞婦狀上<lb/>
有丈夫眠聲喚婦乆從牀上出未開户持刀便逆問婦<lb/>
曰牀上醉人是誰婦大驚愕因且苦自申明實無人重<lb/>
<pb n="KR3l0118_WYG_457-3a"/>
家唯有一戸既入便閉婦索了無所見見一蛇隠在牀<lb/>
脚酒醉臭重研蛇寸㫁擲於後溝經日而婦死數日重<lb/>
又死後忽然而生說始死有人桎梏之將到一處有官<lb/>
寮問曰何以殺人重曰實不行凶曰爾云不殺者近寸<lb/>
㫁擲著後溝此是何物重曰正殺蛇耳府君愕然有悟<lb/>
曰我當用為神而敢媱人婦又訟人敕左右持來吏將<lb/>
一人著平巾幘具詰其媱妄之罪命付獄重為官司使<lb/>
遣將出重倐忽而還<hi>出廣古今五行記</hi>
<pb n="KR3l0118_WYG_457-3b"/>
　　　　顧楷<lb/>
陳時吴興顧楷在田上樹取桑葉見五色大蛇入一小<lb/>
穴其後蛇相次或三尺五尺次第相隨畧有數百楷急<lb/>
下樹看所入之處了不見有孔日暮還家楷病口啞不<lb/>
復得語<hi>出廣古今五行記</hi>
　　　　樹提家<lb/>
隋絳州夏縣樹提家新造宅欲移入忽有蛇無數從室<lb/>
中流出門外其稠如箔上蠶盖地皆遍時有行客云觧<lb/>
<pb n="KR3l0118_WYG_457-4a"/>
符鎮取桃枝四枚書符繞宅四面釘之蛇漸退符亦移<lb/>
就之蛇入堂中心有一孔大如盆口蛇入並盡令煎湯<lb/>
一百斛灌之經宿以鍬掘之深數尺得古銅錢二十萬<lb/>
貫因陳破鑄新錢遂巨富蛇乃是古銅之精<hi>出朝野僉載</hi>
　　　　隋煬帝<lb/>
搜神記蛇千年則斷復續淮南子云神蛇自斷其身而<lb/>
自相續隋煬帝遣人於嶺南邉海窮山求此蛇數四而<lb/>
至洛下所得之者長可三尺而色黄黒其頭錦文全似<lb/>
<pb n="KR3l0118_WYG_457-4b"/>
金色不能毒人觧食肉若欲令自斷其身者則先觸之<lb/>
令怒使不任其憤毒則自斷為三四其斷之處如刀截<lb/>
焉見其皮骨文理亦有血焉良乆怒定則三四斷稍稍<lb/>
自相就而連續體復如故亦似不相斷隋著作郎鄧隆<lb/>
云此靈蛇一𩔖自斷不必千嵗也<hi>出窮神祕苑</hi>
　　　　興福寺<lb/>
長安興福寺有十光佛院其院宇極壯麗云是隋所制<lb/>
貞觀中寺僧以其年紀綿逺慮有摧圮即經費計工且<lb/>
<pb n="KR3l0118_WYG_457-5a"/>
欲新其土木反將毁撤既啓户見有蛇萬數連貫在地<lb/>
蛇蟠遶如積揺首呿喙若吞噬之狀寺僧大懼以為天<lb/>
憫重勞故假靈變於是不敢除毁<hi>出宣室志</hi>
　　　　張騎士<lb/>
張騎士者自云㓜時随英公李勣渡海遇風十餘日不<lb/>
知行㡬萬里風靜不波忽見二物黒色頭狀𩔖蛇大如<lb/>
巨船其長望而不極須臾至船所皆以頭遶船横推其<lb/>
疾如風舟人惶懼不知所抗已分為所啖食唯念佛求<lb/>
<pb n="KR3l0118_WYG_457-5b"/>
速死耳乆之到一山破船如積各自念云彼人皆為此<lb/>
物所食須臾風勢甚急顧視船後復有三蛇追逐亦至<lb/>
意如爭食之狀一蛇放船迴與三蛇鬬於沙上各相蜿<lb/>
蟺於孤島焉舟人因是乗風舉帆遂得免難後數日復<lb/>
至一山遙見烟火謂是人境落帆登陵與二人同行門<lb/>
户甚大遂前欵關有人長數丈通身生白毛出見二人<lb/>
食之一人遽走至船所纔上船未及開白毛之士走來<lb/>
牽䌫船人人各執弓刀斫射之累揮數刀然後見釋離<lb/>
<pb n="KR3l0118_WYG_457-6a"/>
岸一里許岸上已有數十頭㦸手大呼因又随風飄帆<lb/>
五六日遙見海島泊舟問人云是清逺縣界属南海<hi>出廣</hi>
<hi>異記</hi>
　　　　李崇貞<lb/>
高宗光宅中李崇貞仕益州長史㕔前柑子樹有一子<lb/>
如雞子晚熟微有小孔如針羣官咸異之方欲將進乆<lb/>
而乃罷因剖之得一赤斑蛇長尺餘崇貞後竟以罪死<lb/>
<hi>出廣古今五行記</hi>
<pb n="KR3l0118_WYG_457-6b"/>
　　　　又<lb/>
連州見一柑樹四月中有子如拳大剖之有兩頭蛇<hi>出廣</hi>
<hi>古今五行記</hi>
　　　　馬嶺山<lb/>
開元四年六月郴州馬嶺山側有白蛇長六七尺黒蛇<lb/>
長丈餘須臾二蛇鬬白者吞黒蛇到麄處口兩嗌皆裂<lb/>
血流滂沛黒蛇頭入囓白蛇肋上作孔頭出二尺餘俄<lb/>
而兩蛇並死後十餘日大雨山水暴漲漂歿五百餘家<lb/>
<pb n="KR3l0118_WYG_457-7a"/>
失三百餘人<hi>出朝野僉載</hi>
　　　　至相寺賢者<lb/>
長安至相寺有賢者自十餘嵗便在西禪院修道院中<lb/>
佛堂座下恒有一蛇賢者初修道時蛇大一圍及後四<lb/>
十餘年蛇如堂柱大蛇雖相見而不能相惡開元中賢<lb/>
者夜中至佛堂禮拜堂中無燈而光粲滿堂心甚怪之<lb/>
因於蛇出之處得徑寸珠至市高舉價冀其識者數日<lb/>
有胡人交市定還百萬賢者曰此夜光珠當無價何以<lb/>
<pb n="KR3l0118_WYG_457-7b"/>
如此酬直胡云蚌珠則貴此乃蛇珠多至千貫賢者歎<lb/>
伏遂賣焉<hi>出廣異記</hi>
　　　　李林甫<lb/>
李林甫宅即李靖宅有泓師者以道術聞於睿宗時常<lb/>
與過其宅謂人曰後之人有能居此者貴不可言其後<lb/>
乆無居人開元初林甫官為奉御遂徙而居焉人有告<lb/>
於泓師曰異乎哉吾言果如是十有九年居相位稱豪<lb/>
貴於天下者一人也雖然吾懼其易製中門則禍且及<lb/>
<pb n="KR3l0118_WYG_457-8a"/>
矣林甫果相𤣥宗恃權貴為人觖望者乆之及末年有<lb/>
人獻良馬甚髙而其門稍庳不可乗以過遂易門製既<lb/>
毁其簷忽有蛇千萬數在屋瓦中林甫惡之即罷而不<lb/>
能毁焉未㡬林甫竟籍没其始相至籍没果十九年矣<lb/>
<hi>出宣室志</hi>
　　　　韋子春<lb/>
臨淮郡有館亭濱泗水上亭有大木周數十拱突然勁<lb/>
㧞隂合百歩徃徃有甚風迅雷夕發其中人望見亭有<lb/>
<pb n="KR3l0118_WYG_457-8b"/>
二光對而上下赫然若電風雷既息其光亦閉開元中有<lb/>
韋子春以勇力聞㑹子春客於臨淮有人語其事者子<lb/>
春曰吾能伺之於是挈衣槖止於亭中以伺焉後一夕<lb/>
遂有大風雷震於地亭屋搖撼果見二光照燿亭宇子<lb/>
春乃歛衣而下忽覺有物蟠遶其身冷如水凍束不可<lb/>
觧廻視見二光在其身後子春即奮身揮臂騞然有聲<lb/>
其縳亦觧遂歸亭中未㡬而風雨霽開亭中腥若鮑肆<lb/>
明日視之見一巨蛇中斷而斃血遍其地里人相與來<lb/>
<pb n="KR3l0118_WYG_457-9a"/>
觀謂子春且死矣及見之大驚自是其亭無風雷患<hi>出宣</hi>
<hi>室志</hi>
　　　　宣州江<lb/>
宣州鵲頭鎮天寶七載江水盛漲漫三十里吴俗善泅<lb/>
皆入水接柴木江中流有一材下長十餘丈泅者徃觀<lb/>
之乃大蛇也其色黄為水所浮中江而下泅者懼而返<lb/>
蛇遂開口銜之泅者正横蛇口舉其頭去水數尺泅者<lb/>
猶大呼請救觀者莫敢救焉<hi>出紀聞</hi>
<pb n="KR3l0118_WYG_457-9b"/>
　　　　李齊物<lb/>
河南尹李齊物天寶中左遷竟陵太守郡城南樓有白<lb/>
烟刺史不改即死土人以為常占齊物𬒳黜意甚恨恨<lb/>
樓中忽出白烟乃發怒云吾不畏死神如余何使人尋<lb/>
烟出處云白烟悉白蟲恐是大蛇齊物令掘之其孔漸<lb/>
大中有大蛇身如巨甕命以鑊煎油數十斛沸則灼之<lb/>
蛇初雷吼城堞震動經日方死乃使人下塹塞之齊物<lb/>
亦更無他<hi>出廣異記</hi>
<pb n="KR3l0118_WYG_457-10a"/>
　　　　嚴挺之<lb/>
嚴挺之為魏州刺史初到官臨廳事有小蛇從門入至<lb/>
案所以頭枕案挺之初不逹遽持牙笏壓其頭下地正<lb/>
立凝想頃之蛇化成一符挺之意是術士所為尋索無<lb/>
獲而止<hi>出廣異記</hi>
　　　　天寶樵人<lb/>
天寶中有樵人入山醉卧為蛇所吞其人微醒怪身動<lb/>
搖開視不得方知為物所吞因以樵刀畫腹得出之眩<lb/>
<pb n="KR3l0118_WYG_457-10b"/>
然迷悶乆之方悟其人自爾半身皮脱如白風狀<hi>出廣異記</hi>
　　　　無畏師<lb/>
天寶中無畏師在洛是時有巨蛇狀甚異髙丈餘廣二<lb/>
三尺蜿蜒若盤遶出於山下洛民咸見之於是無畏曰<lb/>
後此蛇决水瀦洛城即説佛書義甚精蛇至夕則駕風<lb/>
雷來若傾聽狀無畏乃責之曰爾蛇也營居深山中固<lb/>
安其所何為將欲肆毒於世耶速去無患生人其蛇聞<lb/>
之遂俯于地若有慚色須臾而死焉其後禄山據洛陽<lb/>
<pb n="KR3l0118_WYG_457-11a"/>
盡毁宫廟果無畏所謂決洛水瀦城之應<hi>出宣室志</hi>
　　　　張鎬<lb/>
洪州城自馬援置立後不復修革相傳云修者必死永<lb/>
泰中都督張鎬修之不疑必城西北陬遇一大坎坎中<lb/>
見二蛇一白一黒頭𩔖牛形如巨甕長六十餘尺蜿蟺<lb/>
在坑中其餘小蛇不可勝數遽以白鎬鎬命逐之出乃<lb/>
以竹篾縳其頭牽之蛇初不開目随牽而出小蛇甚多<lb/>
軍人或有傷其小者十餘頭然猶大如飲椀二蛇相随<lb/>
<pb n="KR3l0118_WYG_457-11b"/>
入徐孺亭下放生池中池水深數丈其龜皆走出上岸<lb/>
為人所獲魚亦鼓鰓出水須臾皆死後七日鎬薨判官<lb/>
鄭從南昌令馬皎二子相繼而卒<hi>闕</hi>
　　　　畢乾泰<lb/>
唐左𥙷闕畢乾泰瀛州任邱人父母年五十自營生藏<lb/>
訖至父年八十五又自造棺稍髙大嫌藏小更加磚二<lb/>
萬口開藏欲修之有蛇無數時正月尚寒蟄未能動取<lb/>
蛇投一空井中仍受蛇不盡其蛇金色泰自與奴開之<lb/>
<pb n="KR3l0118_WYG_457-12a"/>
尋病而卒月餘父母俱亡此開之不得其所也<hi>出朝野僉載</hi>
　　　　杜暐<lb/>
殿中侍御史杜暐嘗使嶺外至康州驛騎思上白曰請<lb/>
避毒物於是見大蛇截道南出長數丈元武後追之道<lb/>
南有大松樹蛇昇髙枝盤繞垂頭下視元武元武自樹<lb/>
下仰其鼻鼻中出兩道碧烟直衝蛇頭蛇遂裂而死墜<lb/>
於樹下又見蜈蚣大如耕牛肅曽以其事問康州司馬<lb/>
狄公狄公曰昔天寳四載廣西因海潮漂一蜈蚣死剖<lb/>
<pb n="KR3l0118_WYG_457-12b"/>
其一爪則得肉百二十斤至廣州市有人籠盛兩頭蛇<lb/>
集人衆中言汝識二首蛇乎汝見二首蛇則其首並出<lb/>
吾今異於是首蛇各一頭欲見之乎市人請見之乃出<lb/>
其蛇蛇長二尺頭在首尾市人伶者常以弄蛇為業每<lb/>
執諸蛇不避毒害見两頭蛇則以手執之蛇螫其手伶<lb/>
者言痛棄蛇於地加藥焉不愈其囓處腫遂浸滛俄而<lb/>
遍身伶者死身遂洪大其骨肉皆化為水身如貯水囊<lb/>
有頃水潰遂化盡人與兩頭蛇失所在<hi>出紀聞</hi>
<pb n="KR3l0118_WYG_457-13a"/>
　　　　海州獵人<lb/>
海州人以射獵為事曽於東海山中射鹿忽見一蛇黒<lb/>
色大如連山長近十丈兩目成日自海而上人見蛇驚<lb/>
懼知不免死因仗念佛蛇至人所以口銜人及其弓矢<lb/>
渡海而去遙至一山置人於髙巖之上俄而復有一蛇<lb/>
自南來至山所狀𩔖先蛇而大倍之兩蛇相與鬬於山<lb/>
下初以身相蜿蟺久之口相噬射士知其求己助乃傅<lb/>
藥矢欲射之大蛇先患一目人乃復射其目數矢累中<lb/>
<pb n="KR3l0118_WYG_457-13b"/>
久之大蛇遂死倒地上小蛇首尾俱碎乃銜大真珠瑟<lb/>
瑟等數斗送人歸至本所也<hi>出廣異記</hi>
　<lb/>
　<lb/>
　<lb/>
　<lb/>
　<lb/>
　太平廣記卷四百五十七<lb/>
</p>
<p>
</p>
  </div>
</body>
</text>
</TEI>
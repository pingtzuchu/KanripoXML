<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷六十四</head> <lb/>
    <p>
<pb n="KR3l0118_WYG_064-1a"/>
欽定四庫全書<lb/>
　太平廣記卷六十四<lb/>
　　女仙九<lb/>
　　　楊正見　　　董上仙　　　張連翹<lb/>
　　　張鎬妻　　　太陰夫人<lb/>
　　　　楊正見<lb/>
楊正見者眉州通義縣民楊寵女也幼而聰悟仁憫雅<lb/>
尚清虛既笄父母聘同郡王生王亦鉅富好賓客一旦<lb/>
<pb n="KR3l0118_WYG_064-1b"/>
舅姑㑹親故市魚使正見為膾賓客博戱於㕔中日昃<lb/>
而盤食未備正見憐魚之生盆中戲弄之竟不忍殺既<lb/>
晡矣舅姑促責食遲正見懼竄於隣里但行野徑中已<lb/>
數十里不覺疲倦見夾道花木異於人世至一山舍有<lb/>
女冠在焉具以其由白之女冠曰子有愍人好生之心<lb/>
可以教也因留止焉山舍在蒲江縣主簿化側其居無<lb/>
水常使正見汲澗泉女冠素不食為正見故時出山外<lb/>
求糧以贍之如此數年正見恭慎勤恪執弟子之禮未<lb/>
<pb n="KR3l0118_WYG_064-2a"/>
嘗虧怠忽于汲泉之所有一小兒潔白可愛纔及年餘<lb/>
見人喜且笑正見抱而撫憐之以為常矣由此汲水歸<lb/>
遲者數四女冠疑怪而問之正見以事白女冠曰若復<lb/>
見必抱兒徑來吾欲一見耳自是月餘正見汲泉此兒<lb/>
復出因抱之而歸漸近家兒已殭矣視之尤如草樹之<lb/>
根重數斤女冠見而識之乃茯苓也命潔甑以蒸之㑹<lb/>
山中糧盡女冠出山求糧給正見一日食柴三小束諭<lb/>
之曰甑中之物但盡此三束柴止火可也勿輒視之女<lb/>
<pb n="KR3l0118_WYG_064-2b"/>
冠出山期一夕而囘此夕大風雨山水溢道阻十日不<lb/>
歸正見食盡飢甚聞甑中物香因竊食之數日俱盡女<lb/>
冠方歸聞之歎曰神仙固當有定分向不遇雨水壞道<lb/>
汝豈得盡食靈藥乎吾師嘗云此山有人形茯苓得食<lb/>
之者白日昇天吾伺之二十年矣汝今遇而食之真得<lb/>
道者也自此正見容狀益異光彩射人常有衆仙降其<lb/>
室與之論真宫天府之事嵗餘白日昇天即開元二十<lb/>
一年壬申十一月三日也常謂其師曰得食靈藥即日<lb/>
<pb n="KR3l0118_WYG_064-3a"/>
便合登仙所以遲㢠廻者幼年之時見父母揀税錢輸官<lb/>
有明浄圓好者竊藏二錢玩之以此為隱藏官錢過罰<lb/>
居人間更一年耳其昇天處即今卭州蒲江縣主簿化<lb/>
也有汲水之處存焉昔廣漢主簿王興上昇於此<hi>出集仙錄</hi>
　　　　董上仙<lb/>
董上仙遂州方義女也年十七神姿艷冶寡於飲膳好<lb/>
靜守和不離於世鄉里以其容德皆謂之上仙之人故<lb/>
號曰上仙忽一旦紫雲垂布并天樂下於其庭青童子<lb/>
<pb n="KR3l0118_WYG_064-3b"/>
二人引之昇天父母素愚號哭呼之不已去地數十丈<lb/>
復下還家紫雲青童旋不復見居數月又昇天如初父<lb/>
母又號泣良乆復下唐開元中天子好尙神仙聞其事<lb/>
詔使徵入長安月餘乞還鄉里許之中使送還家百餘<lb/>
日復昇天父母又哭之因蜕其皮於地乃飛去皮如其<lb/>
形衣結不解若蟬蜕耳遂漆而留之詔置上仙唐興兩<lb/>
觀於其居處今在州北十餘里涪江之濱焉<hi>出集仙錄</hi>
　　　　張連翹<lb/>
<pb n="KR3l0118_WYG_064-4a"/>
黄梅縣女道士張連翹者年八九嵗常持瓶汲水忽見<lb/>
井中有蓮花如小盤漸漸出井口往取便縮不取又出<lb/>
如是數四遂入井家人怪乆不囘往視見連翹立井水<lb/>
上及出忽得笑疾問其故云有人自後以手觸其腋痒<lb/>
不可忍父母以為鬼魅所加中夜潛移之舅族方不笑<lb/>
頃之又還其家云飢求食日食數斗米飯雖夜置葅餚<lb/>
於卧所覺即食之如是六七日乃聞食臭自爾不復食<lb/>
嵗時或進三四顆棗父母因命出家為道士年十八晝<lb/>
<pb n="KR3l0118_WYG_064-4b"/>
日於觀中獨坐見天上墮兩錢連翹起就拾之隣家婦<lb/>
人乃推籬倒亦争拾連翹以身據錢上又與黄藥三丸<lb/>
遽起取之婦人擘手奪一丸去因吞二丸俄而皆死連<lb/>
翹頃之醒便覺力强神清倍於常日其婦人吞一丸經<lb/>
日方蘇飲食如故天寳末連翹在觀忽悲思父母如有<lb/>
所適之意百姓邑官皆見五色雲擁一寳輿自天而下<lb/>
人謂連翹已去争來看視連翹初無所覺雲亦消散論<lb/>
者云人衆故不去連翹至今猶在兩脇相合形體枯悴<lb/>
<pb n="KR3l0118_WYG_064-5a"/>
而無所食矣<hi>出廣異記</hi>
　　　　張鎬妻<lb/>
張鎬南陽人也少為業勤苦隱玉房山未嘗釋卷山下<lb/>
有酒家鎬執卷詣之飲二三杯而歸一日見美婦人在<lb/>
酒家揖之與語命以同飲欣然無拒色詞㫖明辯容狀<lb/>
佳麗既晚告去鎬深念之通夕不寐未明復往伺之已<lb/>
在酒家矣復召與飲㣲詞調之婦人曰君非常人願有<lb/>
所託能終身即所願也鎬許諾與之歸山居十年而鎬<lb/>
<pb n="KR3l0118_WYG_064-5b"/>
勤於墳典意漸疎薄時或忿恚婦人曰君情若此我不<lb/>
可乆住但得鯉魚脂一斗合藥即足矣鎬未測所用力<lb/>
求以授之婦以鯉魚脂投井中身亦隨下須臾乘一鯉<lb/>
自井躍出凌空欲去謂鎬曰吾比待子立功立事同昇<lb/>
太清今既如斯固子之薄福也他日守位不終悔亦何<lb/>
及鎬拜謝悔過於是乘魚昇天而去鎬後出山歴官位<lb/>
至宰輔為河南都統常心念不終之言每自咎責後貶<lb/>
辰州司户復徵用薨時年方六十每話於賓友終身為<lb/>
<pb n="KR3l0118_WYG_064-6a"/>
恨矣<hi>出神仙感遇傳</hi>
　　　　太陰夫人<lb/>
盧把少時窮居東都於廢宅内賃舍鄰有麻氏嫗孤獨<lb/>
把遇暴疾卧月餘麻婆來作羮粥疾愈後晚從外歸見<lb/>
金犢車子在麻婆門外盧公驚異窺之見一女年十四<lb/>
五真神人明日潛訪麻婆麻婆曰莫要作婚姻否試與<lb/>
商量把曰某貧賤焉敢輒有此意麻曰亦何妨既夜麻<lb/>
婆曰事諧矣請齋三日會於城東廢觀既至見古木荒<lb/>
<pb n="KR3l0118_WYG_064-6b"/>
草乆無人居逡巡雷電風雨暴起化出樓臺金殿玉帳<lb/>
景物華麗有輜軿降空即前時女子也與把相見曰某<lb/>
即天人奉上帝命遣人間自求匹偶耳君有仙相故遣<lb/>
麻婆傳意更七日清齋當再奉見女子呼麻婆付兩丸<lb/>
藥須臾雷電黑雲女子已不見古木荒草如舊麻婆與<lb/>
把歸清齋七日斸地種藥纔種已蔓生未頃刻二葫蘆<lb/>
生於蔓上漸大如兩斛甕麻婆以刀刳其中麻婆與把<lb/>
各處其一仍令具油衣三領風雷忽起騰上碧霄滿耳<lb/>
<pb n="KR3l0118_WYG_064-7a"/>
只聞波濤之聲乆之覺寒令着油衫如在氷雪中復令<lb/>
着至三重甚煖麻婆曰去洛已八萬里良乆葫蘆止息<lb/>
遂見宫闕樓臺皆以水晶為墻垣被甲仗戈者數百人<lb/>
麻婆引把入見紫殿從女百人命把坐具酒饌麻婆屏<lb/>
立於諸衞下女子謂把君合得三事任取一事當留此<lb/>
宫夀與天畢次為地仙常居人間時得至此下為中國<lb/>
宰相把曰在此處實為上願女子喜曰此水晶宫也某<lb/>
為太陰夫人仙格已高足下便是白日昇天然須定不<lb/>
<pb n="KR3l0118_WYG_064-7b"/>
得改移以致相累也乃賫青紙為表當庭拜奏曰須啓<lb/>
上帝少頃聞東北間聲云上帝使至太陰夫人與諸仙<lb/>
趨降俄有幢節香幡引朱衣少年立階下朱衣宣帝命<lb/>
曰盧把得太陰夫人狀云欲住水晶宫如何杞無言夫<lb/>
人但令疾應又無言夫人及左右大懼馳入取鮫綃五<lb/>
匹以賂使者欲其稽緩食頃間又問盧把欲水晶宫住<lb/>
作地仙及人間宰相此度須决把大呼曰人間宰相朱<lb/>
衣趨去太陰夫人失色曰此麻婆之過速領囘推入葫<lb/>
<pb n="KR3l0118_WYG_064-8a"/>
蘆又聞風水之聲却至故居塵榻宛然時已夜半葫蘆<lb/>
與麻婆並不見矣<hi>出逸史</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_064-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷六十四<lb/>
</p>
<p>
</p>
  </div>
</body>
</text>
</TEI>
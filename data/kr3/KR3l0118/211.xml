<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百十一</head> <lb/>
    <p>
<pb n="KR3l0118_WYG_211-1a"/>
欽定四庫全書<lb/>
　太平廣記卷二百十一<lb/>
　　畫二<lb/>
　　　宗測　　　　袁蒨　　　　梁元帝<lb/>
　　　陶𢎞景　　　張僧繇　　　髙孝珩<lb/>
　　　楊子華　　　劉殺鬼　　　鄭法士<lb/>
　　　閻立德　　　閻立本　　　薛稷<lb/>
　　　尉遲乙僧　　王維　　　　李思訓<lb/>
<pb n="KR3l0118_WYG_211-1b"/>
　　　韓幹<lb/>
　　　　宗測<lb/>
南齊宗測字敬微炳之孫也代居江陵不應招辟驃騎<lb/>
將軍豫章王嶷請爲參軍測答曰何得謬傷海鳬横斤<lb/>
山木性善書畫𫝊其祖業志欲遊名山乃寫祖炳所畫<lb/>
尚子平圖於壁隱廬山居炳舊宅畫阮籍遇孫登於行<lb/>
障上坐卧對之又永業寺佛影臺皆稱臻絕<hi>出南齊記</hi>
　　　　袁蒨<lb/>
<pb n="KR3l0118_WYG_211-2a"/>
齊袁蒨陳郡人時南康郡守劉繪妹爲鄱陽王妃伉儷甚<lb/>
篤王爲齊明帝所誅妃追傷過切心神恍惚遂成癎病醫<lb/>
所不療袁蒨善圖寫畫人面與眞無别乃令畫王形像并<lb/>
圖王平生所寵姬共照鏡狀如偶寢密令媪妳示妃妃見<lb/>
乃唾之因罵曰斫老奴晩於是悲情遂歇病亦痊除<hi>出謝赫畫品</hi>
　　　　梁元帝<lb/>
梁元帝常畫聖僧武帝親爲作讚任荆州刺史時畫蕃<lb/>
客入朝圖帝極稱善<hi>具梁書</hi>又畫職貢圖并序外國貢獻<lb/>
<pb n="KR3l0118_WYG_211-2b"/>
之事<hi>序具本集</hi>又遊春苑白麻紙畫鹿圖師利像鸛鶴陂池<lb/>
芙蓉醮鼎圖並有題印𫝊於代<hi>出名畫記</hi>
　　　　陶𢎞景<lb/>
梁陶𢎞景字通明明衆藝善書畫武帝嘗欲徴用隱居<lb/>
畫二牛一以金䪊頭牽之一則逶迤就水草梁武知其<lb/>
意遂不以官爵逼之<hi>出名畫記</hi>
　　　　張僧繇<lb/>
梁張僧繇呉人也天監中爲武陵王國將軍呉興太守<lb/>
<pb n="KR3l0118_WYG_211-3a"/>
武帝修飾佛寺多命僧繇畫之時諸王在外武帝思之<lb/>
遣僧繇𫝊寫儀形對之如面也江陵天皇寺明帝置内<lb/>
有栢堂僧繇畫盧舍那像及仲尼十哲帝怪問釋門内<lb/>
如何畫孔聖僧繇曰後當頼此耳及後周滅佛法焚天<lb/>
下寺㙮獨此殿有宣尼像乃不毁拆又金陵安樂寺畫<lb/>
四龍不㸃眼睛毎云㸃之即飛去人以為妄誕因請㸃<lb/>
之須㬰雷電破壁二龍乘雲騰上天未㸃睛者見在初<lb/>
呉曹不興圖青溪龍僧繇見而鄙之乃廣其像於龍泉<lb/>
<pb n="KR3l0118_WYG_211-3b"/>
亭其畫留在祕閣時未之重至太清中雷震龍泉亭遂<lb/>
失其壁方知神妙云又畫天竺二胡僧因侯景亂散拆<lb/>
為二一僧為唐右常侍陸堅所寳堅疾篤夢胡僧告云<lb/>
我有同侶離拆多年今在洛陽李家若求合之當以法<lb/>
力助君陸以錢帛求於其處果購得之疾亦尋愈劉長<lb/>
卿為記述之其張畫所有靈感不可具載<hi>出名畫記</hi>
又潤州興國寺苦鳩鴿栖梁上穢汙尊容僧繇乃東壁<lb/>
上畫一鷹西壁上畫一鷂皆側首向簷外看自是鳩鴿<lb/>
<pb n="KR3l0118_WYG_211-4a"/>
等不復敢来<hi>出朝野僉載</hi>
　　　　髙孝珩<lb/>
北齊髙孝珩世宗第二子封廣寧郡王尚書大司徒同<lb/>
州牧博渉多才藝嘗於廰壁畫蒼鷹觀者疑其真鳩雀<lb/>
不敢近又畫朝士圖當時妙絕為周師所虜授開府封<lb/>
縣侯孝珩亦善音律周武宴齊君君臣自彈琵琶命孝<lb/>
珩吹笛<hi>出名畫記</hi>
　　　　楊子華<lb/>
<pb n="KR3l0118_WYG_211-4b"/>
北齊楊子華世祖時任直閣將軍員外散騎侍郎常畫<lb/>
馬於壁夜聽聞啼齧長鳴如索水草聲圖龍於素舒之<lb/>
輒雲氣縈集世祖重之使居禁中天下號為畫聖非有<lb/>
詔不得與外人畫時有王子沖善棊通神號為二絕<hi>出名</hi>
<hi>畫記</hi>
　　　　劉殺鬼<lb/>
北齊劉殺鬼與楊子華同時世祖俱重之畫鬬雀於壁<lb/>
間帝見之以為生拂之方覺常在禁中錫賚巨萬任梁<lb/>
<pb n="KR3l0118_WYG_211-5a"/>
州刺史名見北齊書<hi>出名畫記</hi>
　　　　鄭法士<lb/>
隋田楊與鄭法士同於京師光明寺畫小塔鄭圖東壁<lb/>
北壁田圖西壁南壁楊畫外邉四面是稱三絕楊以簟<lb/>
蔽畫處鄭竊觀之謂楊曰卿畫終不可學何勞障蔽鄭<lb/>
託以婚姻有對門之好又求楊畫夲楊引鄭至朝堂指<lb/>
以宫闕衣冠人馬車乘曰此是吾之畫夲也由是鄭深<lb/>
伏光明寺改為大雲寺在長安懐逺里也<hi>出名畫記</hi>
<pb n="KR3l0118_WYG_211-5b"/>
　　　　閻立德<lb/>
唐貞觀三年東蠻謝元深入朝冠烏熊皮冠以金絡額<lb/>
毛帔以裳為行縢著履中書侍郎顔師古奏言昔周武<lb/>
王治致太平逺國歸欵周史乃集其事為王曾篇今聖<lb/>
德所及萬國來朝卉服鳥章俱集京邸實可圖寫貽于後<lb/>
以彰懐逺之德從之乃命立德等圖畫之又趙郡李嗣<lb/>
真論畫其上品之第三序右相博陵子閻立夲洎其兄<lb/>
工部尚書大安公立德之畫曰大安博陵難兄難弟自<lb/>
<pb n="KR3l0118_WYG_211-6a"/>
江右陸謝云亡北朝子華長逝象人之妙實為中興至<lb/>
如萬國来庭奉塗山之玉帛百蠻朝貢接應門之序位<lb/>
折旋矩規端簪奉笏之儀魁詭譎怪鼻飲頭飛之俗莫<lb/>
不盡該豪末備得精神<hi>出談賔録</hi>
　　　　閻立夲<lb/>
唐太宗朝官位至重與兄立德齊名嘗奉詔寫太宗真<lb/>
容後有佳手𫝊寫於𤣥都觀東殿前間以鎮九五岡之<lb/>
氣猶可以仰神武之英威也立德創職貢圖異方人物<lb/>
<pb n="KR3l0118_WYG_211-6b"/>
詭怪之狀立夲畫國王粉夲在人間昔南北兩朝名手<lb/>
不足過也時南山有猛獸害人太宗使驍勇者捕之不<lb/>
得虢王元鳯忠義奮發自往取之一箭而斃太宗壯之<lb/>
使立夲圖狀鞍馬僕從皆寫其真無不驚服其能有秦<lb/>
府十八學士淩煙閣功臣等圖亦輝映前古唯職貢鹵<lb/>
簿等圖與立德同製之俗𫝊慈恩畫功臣雜手成色不<lb/>
見其蹤其人物鞍馬冠冕車服皆神也李嗣真云師鄭<lb/>
法士實亦過之後有王知慎師範甚有筆力閻畫神品<lb/>
<pb n="KR3l0118_WYG_211-7a"/>
<hi>出唐畫斷</hi>
太宗嘗與侍臣泛春苑池中有異鳥隨波容與太宗撃<lb/>
賞數四詔座者為詠召閻立夲寫之閣外𫝊呼云畫師<lb/>
閻立夲時為主爵郎中奔走流汗俯臨池側手揮丹青<lb/>
不堪愧赧既而戒其子曰吾少好讀書幸免墻面緣情<lb/>
染翰頗及儕流唯以丹青見知躬厮養之務辱莫大焉<lb/>
汝宜深戒勿習此也至高宗朝閻立夲為右丞相姜恪<lb/>
以邉將立功為左相又以年飢放國子學生歸又限令<lb/>
<pb n="KR3l0118_WYG_211-7b"/>
史通一經時人為之語曰左相宣威沙漠右相馳譽丹<lb/>
青三館學生放散五臺令史經明<hi>出大唐新語</hi>
立夲家代善畫至荆州視張僧繇舊跡曰定虛得名耳<lb/>
明日又往曰猶是近代佳手明日又往曰名下定無虛<lb/>
士坐臥觀之留宿其下十日不能去<hi>出大唐新語</hi>
又梁張僧繇作醉僧圖道士每以此嘲僧羣僧耻之於<lb/>
是聚錢數十萬貨閻立夲作醉道士圖今並𫝊于代<hi>岀國</hi>
<hi>史纂異</hi>
<pb n="KR3l0118_WYG_211-8a"/>
　　　　薛稷<lb/>
天后朝位至少保文章學術名冠當時學書師褚河南<lb/>
時閻立本擅畫名稷每畫蹤閻令祕書省有畫鶴時號<lb/>
一絕曾旅遊新安郡遇李白因留連書永安寺額兼畫<lb/>
西方像一壁筆力瀟灑風姿逸發曹張之亞也二妙之<lb/>
跡李翰林題讚見在又聞蜀郡多有畫諸佛菩薩青牛<lb/>
之像並居神品<hi>出唐畫斷</hi>
　　　　尉遲乙僧<lb/>
<pb n="KR3l0118_WYG_211-8b"/>
唐尉遲乙僧土火羅國胡人也貞觀初其國王以丹青<lb/>
巧妙薦之闕下云其國尚有兄甲僧未有見其畫蹤乙<lb/>
僧今慈恩寺塔前面中間功德义凹垤花西面中間千<lb/>
手千眼菩薩精妙之極光宅寺七寳臺後面畫䧏魔像<lb/>
千怪萬狀實竒蹤也然其畫功德人物花草皆是外國<lb/>
之象無中華禮樂威儀之德<hi>出唐畫斷</hi>
　　　　王維<lb/>
唐王右丞維家於藍田玉山遊止輞川兄弟以科名文<lb/>
<pb n="KR3l0118_WYG_211-9a"/>
學冠絕當代故時稱朝廷左相筆天下右丞詩者也其<lb/>
畫山水松石蹤似呉生而風標特出今京都千福寺西<lb/>
塔院有掩障一畫楓戍一圖輞川山谷鬱盤雲水飛動<lb/>
意出塵外怪生筆端常自題詩云夙世謬詞客前身應<lb/>
畫師其自負也如此慈恩寺東院與畢庻子鄭廣文各<lb/>
畫一小壁時號三絕故庾右丞宅有壁圖山水兼題記<lb/>
亦當時之妙也山水松石妙臻上品<hi>出唐畫斷</hi>
又維嘗至招國坊庾敬休宅見屋壁有畫奏樂圖維熟<lb/>
<pb n="KR3l0118_WYG_211-9b"/>
視而笑或問其故維曰此霓裳羽衣曲第三叠第一拍<lb/>
好事者集樂工驗之無一差者<hi>出國史補</hi>
　　　　李思訓<lb/>
唐開元中諸衛將軍李思訓子昭道為中舍俱得山水<lb/>
之妙時人云大李將軍小李將軍是也思訓格品高竒<lb/>
山川妙絕鳥獸草木皆其能中舍之圖山水鳥獸甚多<lb/>
䌓巧智思筆力不及也天寳中𤣥宗召思訓畫大同殿<lb/>
壁兼掩障異日因奏對詔云卿所畫掩障夜聞水聲通<lb/>
<pb n="KR3l0118_WYG_211-10a"/>
神之佳手國朝山水第一思訓神品昭道妙上品<hi>出唐畫斷</hi>
　　　　韓幹<lb/>
唐韓幹京兆人也唐𤣥宗天寳中召入供奉上令師陳<lb/>
閎畫馬怪其不同詔因詰之奏云臣自有師陛下内廄<lb/>
馬皆臣之師也上甚異之其後果能狀飛龍之質盡噴<lb/>
玉之竒九方之識既精伯樂之相乃備且古之畫馬有<lb/>
周穆王八駿圖國朝閻立夲畫馬似模展鄭多見筋骨<lb/>
皆擅一時之名未有希代之妙開元後四海清平外域<lb/>
<pb n="KR3l0118_WYG_211-10b"/>
名馬重譯累至然而砂磧且遥蹄甲多薄𤣥宗遂擇其<lb/>
良者與中國之駿同頒馬政自此内廄有飛黄照夜浮<lb/>
雲五方之乘竒毛異狀筋骨既同蹄甲皆厚駕御歴險<lb/>
若轝輦之安馳驟應心中韶頀之節是以陳閎貌之於<lb/>
前韓幹繼之於後寫渥洼之狀不在水中移騕褭之形<lb/>
出於天上韓故居神品陳兼寫真居妙品上寳應寺三<lb/>
門神西院北方天王佛殿前面菩薩西院佛像寳聖寺<lb/>
北院二十四聖等皆其蹤也畫馬髙㑹菩薩西院鬼神<lb/>
<pb n="KR3l0118_WYG_211-11a"/>
等神品<hi>出唐畫斷</hi>
又幹閒居之際忽有一人朱衣𤣥冠而至幹問曰何得<lb/>
及此對曰我鬼使也聞君善圖良馬願賜一匹幹立畫<lb/>
焚之數日因出有人揖而謝曰蒙君惠駿足免為山川<lb/>
䟦渉之勞亦有以酬効明日有人送素縑百疋不知其<lb/>
来幹収而用之<hi>出獨異志</hi>
建中初曾有人牽馬訪醫稱馬患脚以二千求治其馬<lb/>
毛色骨相馬醫未嘗見笑曰君馬酷似韓幹所畫者真<lb/>
<pb n="KR3l0118_WYG_211-11b"/>
馬中固無也因請馬主遶市門一匝馬醫随之忽值韓幹<lb/>
幹亦驚曰真是吾設色者乃知隨意所匠必冥㑹所肖<lb/>
也遂摩挲馬若蹶因損前足幹心異之至舍視其所畫<lb/>
馬夲脚有一㸃黑缺方知畫通靈矣馬醫所獲錢用歴<lb/>
數年乃成泥錢<hi>出酉陽雜俎</hi>
　<lb/>
　<lb/>
　太平廣記卷二百十一<lb/>
</p>
<p>
</p>
  </div>
</body>
</text>
</TEI>
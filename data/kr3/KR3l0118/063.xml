<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷六十三</head> <lb/>
    <p>
<pb n="KR3l0118_WYG_063-1a"/>
欽定四庫全書<lb/>
　太平廣記卷六十三<lb/>
　　女仙八<lb/>
　　　玉女　　　　邊洞𤣥　　　崔書生<lb/>
　　　驪山姥　　　黄觀福<lb/>
　　　　玉女<lb/>
唐開元中華山雲臺觀有婢玉女年四十五大疾徧身<lb/>
潰爛臭穢觀中人懼其汚染即共送于山澗幽僻之處<lb/>
<pb n="KR3l0118_WYG_063-1b"/>
玉女痛楚呻吟忽有道士過前遙擲青草三四株其草<lb/>
如菜謂之曰勉食此不乆當愈玉女即茹之自是疾漸<lb/>
痊不旬日復舊初忘飲食惟恣游覽但意中飄颻不喜<lb/>
人間及觀之前後左右亦不願過此觀中人謂其消散<lb/>
乆矣亦無復有訪之者玉女周旋山中酌泉水食木實<lb/>
而已後於巖下忽逢前道士謂曰汝疾既瘥不用更在<lb/>
人間雲臺觀西二里有石池汝可日至辰時投以小石<lb/>
當有水芝一本自出汝可掇之而食乆乆當自有益玉<lb/>
<pb n="KR3l0118_WYG_063-2a"/>
女即依其教自後筋骸輕健翺翔自若雖屢為觀中人<lb/>
逢見亦不知為玉女耳如此數十年髮長六七尺體生<lb/>
綠毛面如白花往往山中之人過之則叩頭遥禮而已<lb/>
大歴中有書生班行達者性氣麄疏誹毁釋道為學於<lb/>
觀西序而玉女日日往來石池因以為常行達伺候窺<lb/>
覘又熟見投石採芝時節有准於一日稍先至池上及<lb/>
其玉女投小石水芝果出行達乃搴取玉女逺在山巖<lb/>
或棲樹杪既在採去則呼嘆而還明日行達復如此積<lb/>
<pb n="KR3l0118_WYG_063-2b"/>
旬之外玉女稍稍與行達爭先歩武相接歘然遽捉其<lb/>
髮而玉女騰去不得因以勇力挈其膚體仍加逼迫玉<lb/>
女號呼求救誓死不從而氣力困憊終為行達所辱扃<lb/>
之一室翌日行達就觀乃見皤然一媼尫瘵異常起止<lb/>
殊艱視聽甚昧行達驚異遽召觀中人細話其事即共<lb/>
伺問玉女玉女備述始終觀中人固有聞知其故者計<lb/>
其年蓋百有餘矣衆哀之因共放去不經月而殁<hi>出集異記</hi>
　　　　邊洞𤣥<lb/>
<pb n="KR3l0118_WYG_063-3a"/>
唐開元末冀州棗强縣女道士邊洞𤣥學道服餌四十<lb/>
年年八十四嵗忽有老人持一器湯餅來詣洞𤣥曰吾<lb/>
是三山仙人以汝得道故來相取此湯餅是玉英之粉<lb/>
神仙所貴頃來得道者多服之爾但服無疑後七日必<lb/>
當羽化洞𤣥食畢老人曰吾今先行汝後來也言訖不<lb/>
見後日洞𤣥忽覺身輕齒髮盡換謂弟子曰上清見召<lb/>
不乆當往顧念汝等能不恨恨善修吾道無為樂人間<lb/>
事為土棺散魂耳滿七日弟子等晨往問訊動止已見<lb/>
<pb n="KR3l0118_WYG_063-3b"/>
紫雲昏凝徧滿庭户又聞空中有數人語乃不敢入悉<lb/>
止門外須臾門開洞𤣥乃乘紫雲竦身空中立去地百<lb/>
餘尺與諸弟子及法侣等辭訣時刺史源復與官吏百<lb/>
姓等數萬人皆遥瞻禮有頃日出紫氣化為五色雲洞<lb/>
𤣥冉冉而上乆之方滅<hi>出廣異記</hi>
　　　　崔書生<lb/>
唐開元天寳中有崔書生於東州邏谷口居好植名花<lb/>
暮春之中英蕊芬鬱逺聞百歩書生每初晨必盥漱看<lb/>
<pb n="KR3l0118_WYG_063-4a"/>
之忽有一女自西乘馬而來青衣老少數人隨後女有<lb/>
殊色所乘駿馬極佳崔生未及細視則已過矣明日又<lb/>
過崔生乃於花下先致酒茗樽杓鋪陳茵蓆乃迎馬首<lb/>
拜曰某性好花木此園無非手植今正值香茂頗堪流<lb/>
眄女郎頻日而過計僕馭當疲敢具單醪以俟憩息女<lb/>
不顧而過其後青衣曰但具酒饌何憂不至女顧叱曰<lb/>
何故輕與人言崔生明日又先及鞭馬隨之到别墅之<lb/>
前又下馬拜請良乆一老青衣謂女曰馬大疲暫歇無<lb/>
<pb n="KR3l0118_WYG_063-4b"/>
爽因自控馬至當寢下老青衣謂崔生曰君既求婚予<lb/>
為媒妁可乎崔生大悦載拜跪請青衣曰事亦必定後<lb/>
十五六日大是吉辰君於此時但具婚禮所要并於此<lb/>
備酒餚今小娘子阿姊在邏谷中有小疾故日往看省<lb/>
向某去後便當咨啓期到皆至此矣於是俱行崔生在<lb/>
後即依言營備吉日所要至期女及姊皆到其姊亦儀<lb/>
質極麗送留女歸於崔生崔生母在故居殊不知崔生<lb/>
納室崔生以不告而娶但啓以婢媵母見新婦之姿甚<lb/>
<pb n="KR3l0118_WYG_063-5a"/>
美經月餘忽有人送食於女甘香殊異後崔生覺母慈<lb/>
顏衰悴因伏問几下母曰有汝一子冀得求全今汝所<lb/>
納新婦妖媚無雙吾於土塑圖畫之中未曾見此必是<lb/>
狐魅之輩傷害於汝故致吾憂崔生入室見女淚涕交<lb/>
下曰本侍箕箒望以終天不知尊夫人待以狐魅輩明<lb/>
晨即别崔生亦揮涕不能言明日女車騎復至女乘一<lb/>
馬崔生亦乘一馬從送之入邏谷三十里山間有一川<lb/>
川中有異花珍果不可言紀館宇屋室侈於王者青衣<lb/>
<pb n="KR3l0118_WYG_063-5b"/>
百許迎拜曰無行崔郎何必將來於是捧入留崔生於<lb/>
門外未幾一青衣女傳姊言曰崔郎遣行太夫人疑阻<lb/>
事宜便絶不合相見然小妹曾奉周旋亦當奉屈俄而<lb/>
召崔生入責誚再三詞辨清婉崔生但拜伏受譴而已<lb/>
後遂坐於中寢對食食訖命酒召文樂洽奏鏗鏘萬變<lb/>
樂闋其姊謂女曰須令崔郎却㢠廻汝有何物贈送女遂<lb/>
袖中取白玉盒子遺崔生生亦留别於是各嗚咽而出<lb/>
門至邏谷口囘望千巖萬壑無有逕路因慟哭歸家常<lb/>
<pb n="KR3l0118_WYG_063-6a"/>
持玉盒子鬱鬱不樂忽有胡僧扣門求食曰君有至寳<lb/>
乞相示也崔生曰某貧士何有是請僧曰君豈不有異<lb/>
人奉贈乎貧道望氣知之崔生試出玉盒子示僧僧起<lb/>
請以百萬市之遂往崔生問僧曰女郎誰耶曰君所納<lb/>
妻西王母第三女玉巵娘子也姊亦負美名於仙都况<lb/>
復人間所惜君納之不得乆逺若住得一年君舉家不<lb/>
死矣<hi>出𤣥怪錄</hi>
　　　　驪山姥<lb/>
<pb n="KR3l0118_WYG_063-6b"/>
驪山姥不知何代人也李筌好神仙之道常歴名山博<lb/>
採方術至嵩山虎口巖石室中得黄帝陰符本絹素書<lb/>
緘之甚宻題云大魏真君二年七月七日道士寇謙之<lb/>
藏之名山用傳同好以糜爛筌抄讀數千徧竟不曉其<lb/>
義理因入秦至驪山下逢一老母鬢髻當頂餘髮半垂<lb/>
弊衣扶杖神狀甚異路旁見遺火燒樹因自言曰火生<lb/>
於木禍發必尅筌聞之驚前問曰此黄帝陰符秘文母<lb/>
何得而言之母曰吾受此符已三元六周甲子矣三元<lb/>
<pb n="KR3l0118_WYG_063-7a"/>
一周計一百八十年六周共計一千八十年少年從何<lb/>
而知筌稽首再拜具告得符之所因請問𤣥義使筌正<lb/>
立向明視之曰受此符者當須名列仙籍骨相應仙而<lb/>
後可以語至道之幽妙啓𤣥闗之鎻鑰耳不然者反受<lb/>
其咎也少年顴骨貫於生門命輪齊於月角血脈未減<lb/>
心影不偏性賢而好法神勇而樂智真吾弟子也然四<lb/>
十五嵗當有大厄因出丹書符一通貫於杖端令筌跪<lb/>
而吞之曰天地相保於是命坐為説陰符之義曰陰符<lb/>
<pb n="KR3l0118_WYG_063-7b"/>
者上清所秘𤣥臺所尊理國則太平理身則得道非獨<lb/>
機權制勝之用乃至道之要樞豈人間之常典耶昔雖<lb/>
有暴横黄帝舉賢用能誅彊伐叛以佐神農之理三年<lb/>
百戰而功用未成齋心告天罪已請命九靈金母命蒙<lb/>
狐之使授以玉符然後能通天達誠感動天帝命𤣥女<lb/>
教其兵機賜帝九天六甲兵信之符此書乃行於世凡<lb/>
三百餘言一百言演道一百言演法一百言演術上有<lb/>
神仙抱一之道中有富國安民之法下有彊兵戰勝之<lb/>
<pb n="KR3l0118_WYG_063-8a"/>
術皆出自天機合乎神智觀其精妙則黄庭八景不足<lb/>
以為𤣥察其至要則經傳子史不足以為文較其巧智<lb/>
則孫吳韓白不足以為竒一名黄帝天機之書非竒人<lb/>
不可妄傳九竅四肢不具慳貪愚痴驕奢淫佚者必不<lb/>
可使聞之凡傳同好當齋而傳之有本者為師受書者<lb/>
為弟子不得以富貴為重貧賤為輕違之者奪紀二十<lb/>
每年七月七日寫一本藏名山石巖中得加算本命日<lb/>
誦七徧益心機加年夀出三尸下九蟲秘而重之當傳<lb/>
<pb n="KR3l0118_WYG_063-8b"/>
同好耳此書至人學之得其道賢人學之得其法凡人<lb/>
學之得其殃職分不同也經言君子得之固躬小人得<lb/>
之輕命盖泄天機也泄天機者沉三刼得不戒哉言訖<lb/>
謂筌曰日已晡矣吾有麥飯相與為食袖中出一瓠令<lb/>
筌於谷中取水既滿瓠忽重百餘斤力不能制而沉泉<lb/>
中却至樹下失姥所在惟於石上留麥飯數升悵望至<lb/>
夕不復見姥筌食麥飯自此不食因絶粒求道注陰符<lb/>
述二十四機著太白陰經述中台志閫外春秋以行於<lb/>
<pb n="KR3l0118_WYG_063-9a"/>
世仕為荆南節度副使仙州刺史<hi>出集仙録</hi>
　　　　黄觀福<lb/>
黄觀福者雅州百丈縣民之女也幼不茹葷血好清靜<lb/>
家貧無香以栢葉栢子焚之每凝然静坐無所營為經<lb/>
日不倦或食栢葉飲水自給不嗜五榖父母憐之率任<lb/>
其意既笄欲嫁之忽謂父母曰門前水中極有異物女<lb/>
常時多與父母説竒事先兆往往信驗聞之因以為然<lb/>
隨往看之水果來洶涌乃自投水中良乆不出漉之得<lb/>
<pb n="KR3l0118_WYG_063-9b"/>
一古木天尊像金彩已駁狀貌與女無異水即澄静便<lb/>
以木像置路上號泣而歸其母時來視之憶念不已忽<lb/>
有綵雲仙樂引衞甚多與女子三人下其庭中謂父母<lb/>
曰女本上清仙人也有小過謫在人間年限既畢復歸<lb/>
天上無至憂念也同來三人一是玉皇侍女一是天帝<lb/>
侍辰女一是上清侍書此去不復來矣今來此地疾疫<lb/>
死者甚多以金遺父母使移家益州以避凶嵗即留金<lb/>
數餅昇天而去父母如其言移家蜀郡其嵗疫毒黎雅<lb/>
<pb n="KR3l0118_WYG_063-10a"/>
尤甚十喪三四即唐麟德年也今俗呼為黄冠佛盖以<lb/>
不識天尊道像仍是相傳語訛以黄觀福為黄冠佛也<lb/>
<hi>出集仙録</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_063-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷六十三<lb/>
</p>
<p>
</p>
  </div>
</body>
</text>
</TEI>
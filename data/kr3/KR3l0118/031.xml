<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷三十一</head> <lb/>
    <p>
<pb n="KR3l0118_WYG_031-1a"/>
欽定四庫全書<lb/>
　太平廣記卷三十一<lb/>
　　神仙三十一<lb/>
　　　李遐周　　　許老翁　　　李珏<lb/>
　　　章全素<lb/>
　　　　李遐周<lb/>
李遐周者頗有道術唐開元中嘗召入禁中後求出住<lb/>
𤣥都觀唐宰相李林甫嘗往謁之遐周謂曰公存則家<lb/>
<pb n="KR3l0118_WYG_031-1b"/>
泰殁則家亡林甫拜泣求其救解笑而不答曰戲之耳<lb/>
天寳末禄山豪横跋扈逺近憂之而上意未寤一旦遐<lb/>
周𨼆去不知所之但於其所居壁上題詩數章言禄山<lb/>
僭竊及幸蜀之事時人莫曉後方驗之其末篇曰燕市<lb/>
人皆去函關馬不歸若逢山下鬼環上繫羅衣燕市人<lb/>
皆去禄山悉幽薊之衆而起也函關馬不歸者哥舒翰<lb/>
潼關之敗疋馬不還也若逢山下鬼者馬嵬蜀中驛名<lb/>
也環上繫羅衣者貴妃小字玉環馬嵬時髙力士以羅<lb/>
<pb n="KR3l0118_WYG_031-2a"/>
巾縊之也其所先見皆此類矣<hi>出明皇雜録</hi>
　　　　許老翁<lb/>
許老翁者不知何許人也𨼆於峨眉山不知年代唐天<lb/>
寳中益州士曹柳某妻李氏容色絶代時節度使章仇<lb/>
兼瓊新得吐番安戎城差栁送物至城所三嵗不復命<lb/>
李在官舍重門未啓忽有裴兵曹詣門云是李之中表<lb/>
丈人李云無裴家親門不令啓裴因言李小名兼説其<lb/>
中外氏族李方令開門致拜因欲飡裴人質甚雅因問<lb/>
<pb n="KR3l0118_WYG_031-2b"/>
栁郎去幾時答云已三載矣裴云三載義絶古人所言<lb/>
今欲如何且丈人與子業因合為伉儷願無拒此而竟<lb/>
為裴丈所迷似不由人可否也裴兵曹者亦既娶矣而<lb/>
章仇公聞李姿美欲窺覘之乃令夫人特設筵㑹屈府<lb/>
縣之妻罔不畢集唯李以夫壻在遠辭焉章仇妻以須<lb/>
必見乃云但來無苦推辭李懼責遂行着黄羅銀泥裙<lb/>
五暈羅銀泥衫子单絲羅紅地銀泥帔子蓋益都之盛<lb/>
服也裴顧衣而歎曰世間之服華麗止此耳廻謂小僕<lb/>
<pb n="KR3l0118_WYG_031-3a"/>
可歸開箱取第三衣來李云不與第一而與第三何也<lb/>
裴曰第三已非人世所有矣須臾衣至異香滿室裴再<lb/>
眎笑謂小僕曰衣服當須爾耶若章仇何知但恐許老<lb/>
翁知耳乃登車詣節度家既入夫人屏座客悉皆降階<lb/>
致禮李既服天衣貌更殊異觀者愛之坐定夫人令白<lb/>
章仇曰士曹之妻容飾絶代章仇徑來入院戒衆勿起<lb/>
見李服色歎息數四乃借帔觀之則知非人間物試之<lb/>
水火亦不焚汚因留詰之李具陳本末使人至裴居處<lb/>
<pb n="KR3l0118_WYG_031-3b"/>
則不見矣兼瓊乃易其衣而進并奏許老翁之事勅令<lb/>
以計須求許老章仇意疑仙者往來必在藥肆因令藥<lb/>
師候其出處居四日得之初有小童詣肆市藥藥師意<lb/>
是其徒乃以惡藥與之小童往而復來且囑云大人怒<lb/>
藥不佳欲見捶撻因問大人為誰童子云許老翁也藥<lb/>
師甚喜引童白府章仇令勁徤百人卒吏五十人隨童<lb/>
詣山且申勅令山峯巉絶衆莫能上童乃自下大呼須<lb/>
臾老翁出石壁上問何故領爾許人來童具白其事老<lb/>
<pb n="KR3l0118_WYG_031-4a"/>
翁問童曷不來童曷不來童遂冉冉躡虚而上諸吏叩<lb/>
頭求哀云大夫之暴翁所知也老翁乃許行謂諸吏曰<lb/>
君但返府我隨至及吏卒至府未久而翁亦至焉章仇<lb/>
見之再拜俯伏翁無敬色因問娶李者是誰翁曰此是<lb/>
上元夫人衣庫之官俗情未盡耳章仇求老翁詣帝許<lb/>
云往亦不難乃與奏事者尅期至長安先期而至有詔<lb/>
引見𤣥宗致禮甚恭既坐問云庫官有罪天上知否翁<lb/>
云已被流作人間一國主矣又問衣竟何如許云設席<lb/>
<pb n="KR3l0118_WYG_031-4b"/>
施衣於清淨之所當有人來取上勅人如其言初不見<lb/>
人但有旋風捲衣入雲顧盼之間亦失許翁所在矣<hi>出仙</hi>
<hi>傳拾遺</hi>
又一説云天寳中有士人崔姓者尉於巴蜀纔至成都<lb/>
而卒時連帥章仇兼瓊哀其妻少而無所投止因於青<lb/>
城山下置一别墅又以其色美有聘納之意計無所出<lb/>
因謂其夫人曰貴為諸侯妻何不盛陳盤筵邀召女客<lb/>
五百里内盡可迎致夫人甚悦兼瓊因命衙官遍報五<lb/>
<pb n="KR3l0118_WYG_031-5a"/>
百里内女即尅日㑹成都意欲因㑹便留亡尉妻也不<lb/>
謂己為族舅盧生納之矣盧舅密知兼瓊意令尉妻辭<lb/>
疾不行兼瓊大怒促左右百騎往收捕盧舅時方食兵<lb/>
騎繞宅已合盧談笑自若殊不介懷食訖謂妻曰兼瓊<lb/>
意可知矣夫人不可不行少頃即當送素色衣來便可<lb/>
服之而往言訖乘騾出門兵騎前攬不得徐徐而去追<lb/>
不能及俄使一小童捧箱内有故青裙白衫子緑帔子<lb/>
緋羅縠絹素皆非世人所有尉妻服之至成都諸女郎<lb/>
<pb n="KR3l0118_WYG_031-5b"/>
皆先期而至兼瓊覘於帷下及尉妻入光彩遶身美色<lb/>
傍射不可正視坐者皆攝氣不覺起拜㑹訖歸三日而<lb/>
卒兼瓊大駭具狀奏聞𤣥宗問張果果云知之不敢言<lb/>
請問青城王老𤣥宗即詔兼瓊求訪王老進之兼瓊搜<lb/>
索青城山前後並無此人唯草市藥肆云常有二人日<lb/>
來賣藥稱王老所使二人至兼瓊即令衙官隨之入山<lb/>
數里至一草堂王老皤然鬢髮𨼆几危坐衙官隨入遂<lb/>
宣詔兼致兼瓊意王老曰此必多言小兒張果也因與<lb/>
<pb n="KR3l0118_WYG_031-6a"/>
兼瓊尅期到京師令先發表不肯乘傳兼瓊從之使纔<lb/>
至銀臺王老亦到𤣥宗即召問之時張果猶在𤣥宗側<lb/>
見王老惶恐再拜王老叱果曰小子何不言之又遣逺<lb/>
取吾來果言小仙不敢專候仙伯言耳王老乃奏曰盧<lb/>
二舅即太元夫人庫子因假下遊以亡尉妻微有仙骨<lb/>
故納為媵無何盜太元夫人衣服與着已受謫至重今<lb/>
為鬱單天子矣亡尉妻以衣太元夫人衣服墮無間獄<lb/>
矣奏訖苦不願留𤣥宗命放還後不知所在<hi>出𤣥恠録</hi>
<pb n="KR3l0118_WYG_031-6b"/>
　　　　李珏<lb/>
李珏廣陵江陽人也世居城市販糴自業而珏性端謹<lb/>
異於常軰年十五時父適他行以珏專販事人有糴者<lb/>
與糴珏即授以升斗俾令自量不計時之貴賤一斗只<lb/>
求二文利以資父母嵗月既深衣食甚豐父恠而問之<lb/>
具以實對父曰吾之所業同流中無不用出入升斗出<lb/>
輕入重以規厚利雖官司以春秋較推終莫斷其弊吾<lb/>
但以升斗出入皆用之自以無偏久矣汝今更出入任<lb/>
<pb n="KR3l0118_WYG_031-7a"/>
之自量吾不可及也然衣食豐給豈非神明之助耶<lb/>
後父母殁及珏年八十餘不改其業適李珏出相節制<lb/>
淮南珏以新節度使同姓名極用自驚乃改名寛李珏<lb/>
下車後數月修道齋次夜夢入洞府中見景色正春烟<lb/>
花爛熳翔鸞舞鶴綵雲瑞霞樓閣連延珏獨步其下見<lb/>
石壁光瑩填金書字列人姓名似有李珏字長二尺餘<lb/>
珏視之極喜自謂生於明代久厯顯官又昇宰輔能無<lb/>
功徳及於天下今洞府有名我必仙人也再三為喜方<lb/>
<pb n="KR3l0118_WYG_031-7b"/>
喜之際有二仙童自石壁左右出珏問此何所也曰華<lb/>
陽洞天此姓名非相公也珏驚復問非珏何人也仙童<lb/>
曰此相公江陽部民也珏及曉厯記前事益自驚嘆問<lb/>
於道士無有知者復思試召江陽官屬詰之亦莫知也<lb/>
乃令府城内求訪同姓名者數日軍營里巷相推乃得<lb/>
李寛舊名珏遂聞於珏乃以車轝迎之置於静室齋沐<lb/>
拜謁謂為道兄一家敬事朝夕叅禮李情景恬澹道貌<lb/>
秀異鬚長尺餘皓然可愛年十六時曾有道士教其胎<lb/>
<pb n="KR3l0118_WYG_031-8a"/>
息亦久不食珏愈敬之及月餘乃問曰道兄平生得何<lb/>
道術服鍊何藥珏曾夢入洞府見石壁姓名仙童所指<lb/>
是以迎請師事願以相授寛辭以不知道術服鍊之事<lb/>
珏復䖍拜因問寛所修何術寛辭以愚民不知所修遂<lb/>
具販糴以對珏再三審問咨嗟曰此常人之難事隂功<lb/>
不可及也復曰乃知世之動静食息莫不有報茍積徳<lb/>
雖在貧賤神明䕶祐名書仙籍以警塵俗又問胎息不<lb/>
食之由具以對珏師其胎息亦不食寛年百餘嵗輕徤<lb/>
<pb n="KR3l0118_WYG_031-8b"/>
異常忽吿子孫曰吾寄世多年雖自養氣亦無益汝輩<lb/>
一夕而卒三日棺裂聲視之衣帶不解如蟬蜕已尸解<lb/>
矣<hi>出續仙傳</hi>
　　　　章全素<lb/>
吳郡蔣生好神仙弱嵗棄家𨼆四明山下嘗從道士學<lb/>
鍊丹遂葺鑪鼎㸑薪皷鞴積十年而鍊丹卒不成其後<lb/>
寓遊荆門見有行乞於市者膚甚顇躶然而病且寒噤<lb/>
不能語生憐其窮因解裘衣之因命執侍左右徵其家<lb/>
<pb n="KR3l0118_WYG_031-9a"/>
對曰楚人章氏子全素其名家於南昌有沃田數百畆<lb/>
屬年饑流徙荆江間且十年矣田歸於官身病不能自<lb/>
振幸君子憐而容焉於是與蔣生同歸四明山下而全<lb/>
素甚惰常旦寐自逸蔣生惡罵而捶者不可計生有石<lb/>
硯在几上忽一日全素白蔣生曰先生好神仙者學鍊<lb/>
丹且久矣夫仙丹食之則骨化為金如是安有不長生<lb/>
耶今先生神丹能化石硯為金乎若然者吾謂先生有<lb/>
道術士生自度不果心甚慚而以他詞拒之曰汝傭者<lb/>
<pb n="KR3l0118_WYG_031-9b"/>
豈能知神仙事乎若妄言自速笞罵之辱全素笑而去<lb/>
後月餘全素於衣中出一瓢甚小顧謂蔣生曰此瓢中<lb/>
有仙丹能化石為金願得先生石硯以一刀圭傅其上<lb/>
可乎蔣生性輕果且以為誕妄詬罵曰吾學鍊丹十年<lb/>
矣尚未能窮其妙傭者何敢與吾喋喋議語耶全素佯<lb/>
懼不對明日蔣生獨行山水間命全素守舍於是鍵其<lb/>
門而去至晚歸則見全素已卒矣生乃以簀蔽其尸將<lb/>
命棺而瘞於野及徹其簀而全素尸已亡去徒有冠帶<lb/>
<pb n="KR3l0118_WYG_031-10a"/>
衣履存焉生大異且以為神仙得道者即於几上視石<lb/>
硯亦亡矣生益異之後一日蔣生見藥鼎下有光生曰<lb/>
豈非吾仙丹乎即於燼中探之得石硯其上寸餘化為<lb/>
紫金光甚瑩徹蓋全素仙丹之所化也生始悟全素果<lb/>
仙人獨恨不能識益自慚恚其後蔣生學鍊丹卒不成<lb/>
竟死於四明山<hi>出宣室志</hi>
　<lb/>
　<lb/>
<pb n="KR3l0118_WYG_031-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三十一<lb/>
</p>
<p>
</p>
  </div>
</body>
</text>
</TEI>
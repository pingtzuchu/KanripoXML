<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷七十</head> <lb/>
    <p>
<pb n="KR3l0118_WYG_070-1a"/>
欽定四庫全書<lb/>
　太平廣記卷七十<lb/>
　　女仙十五<lb/>
　　　許飛瓊　　　裴𤣥靜　　　戚𤣥符<lb/>
　　　徐仙姑　　　緱仙姑　　　王氏女<lb/>
　　　薛𤣥同　　　戚逍遥　　　茶姥<lb/>
　　　張建章　　　周寳<lb/>
　　　　許飛瓊<lb/>
<pb n="KR3l0118_WYG_070-1b"/>
唐開成初進士許瀍逰河中忽得大病不知人事親友<lb/>
數人環坐守之至三日蹷然而起取筆大書扵壁曰曉<lb/>
入瑶䑓露氣清坐中唯有許飛瓊塵心未盡俗縁在十<lb/>
里下山空月明書畢復寐及明日又驚起取筆改其第<lb/>
二句曰天風飛下歩虚聲書訖兀然如醉不復寐矣良<lb/>
久漸言曰昨夢到瑶䑓有仙女三百餘人皆處大屋内<lb/>
一人云是許飛瓊遣賦詩及成又令改曰不欲世間人<lb/>
知有我也既畢甚被賞歎令諸仙皆和曰君終至此且<lb/>
<pb n="KR3l0118_WYG_070-2a"/>
歸若有人導引者遂得回耳<hi>出逸史</hi>
　　　　裴𤣥静<lb/>
裴𤣥静緱氏縣令昇之女鄠縣尉李言妻也幼而聪慧<lb/>
母教以詩書皆誦之不忘及笄以婦功容自飾而好道<lb/>
請扵父母置一静室披戴父母亦好道許之日以香火<lb/>
瞻禮道像女使侍之必逐扵外獨居别有女伴言笑父<lb/>
母看之復不見人詰之不言潔思閒淡雖骨肉常見亦<lb/>
執禮曽無慢容及年二十父母欲歸扵李言聞之固不<lb/>
<pb n="KR3l0118_WYG_070-2b"/>
可唯願入道以求度世父母抑之曰女生有歸是婦禮<lb/>
時不可失禮不可虧倘入道不果是無所歸也南嶽魏<lb/>
夫人亦従人育嗣後為上仙遂適李言婦禮臻備未一<lb/>
月告扵李言以素修道神人不許為君妻請絶之李言<lb/>
亦慕道従而許焉乃獨居静室焚修夜中聞言笑聲李<lb/>
言稍疑未之敢驚潜壁隙窺之見光明滿室異香芬馥<lb/>
有二女子年十七八鳯髻霓衣姿態婉麗侍女數人皆<lb/>
雲髻綃服綽約在側𤣥静與二女子言談李言異之而<lb/>
<pb n="KR3l0118_WYG_070-3a"/>
退及旦問扵𤣥静荅曰有之此崑崙仙侣相省上仙也知<lb/>
君窺以術止之而君未覺更來慎勿窺也恐君為仙官<lb/>
所責然𤣥静與君宿縁甚薄非久在人間之道念君後<lb/>
嗣未立候上仙來當為言之後一夕有天女降李言之<lb/>
室經年復降送一兒與李言此君之子也𤣥静即當去<lb/>
矣後三日有五雲盤旋仙女奏樂白鳯載𤣥静昇天向<lb/>
西北而去時大中八年八月十八日在温縣供道村李<lb/>
氏别業<hi>出續仙傳</hi>
<pb n="KR3l0118_WYG_070-3b"/>
　　　　戚𤣥符<lb/>
戚𤣥符者兾州民妻也三嵗得疾而卒父母號痛方甚<lb/>
有道士過其門曰此可救也抱出示之曰此必為神仙<lb/>
適是氣蹷耳衣帶中觧黒符以救之良久遂活父母致<lb/>
謝道士曰我北嶽真君也此女可名𤣥符後得昇天之<lb/>
道言訖不見遂以為名及為民妻而舅姑嚴酷侍奉益<lb/>
謹常謂諸女曰我得人身生中國尚為女子此亦所闕<lb/>
也父母早喪唯舅姑為尊耳雖𬒳箠楚亦無所怨夜有<lb/>
<pb n="KR3l0118_WYG_070-4a"/>
神仙降之授以靈藥不知其所修何道大中十年丙子<lb/>
八月十日昇天<hi>出墉城集仙録</hi>
　　　　徐仙姑<lb/>
徐仙姑者北齊僕射徐之才女也不知其師已數百嵗<lb/>
狀貌常如二十四五嵗耳善禁呪之術獨逰海内名山<lb/>
勝境無不周徧多宿巖麓林窟之中亦寓止僧院忽為<lb/>
豪僧十輩㣲詞所嘲姑罵之羣僧激怒欲以力制詞色<lb/>
愈悖姑笑曰我女子也而能棄家雲水不避蛟龍虎狼<lb/>
<pb n="KR3l0118_WYG_070-4b"/>
豈懼汝䑕輩乎即觧衣而卧遽徹其燭僧喜以為得志<lb/>
遲明姑理䇿出山諸僧一夕皆僵立尸坐若𬒳拘縛口<lb/>
噤不能言姑去數里僧乃如故來往江表呉人見之四<lb/>
十餘年顔色如舊其行若飛所至之處人畏敬若神明<lb/>
矣無敢戱侮者咸通初謂剡縣白鶴觀道士陶蕢雲曰<lb/>
我先君仕北齊以方術聞名隂功及物今亦得道故我<lb/>
為福所及亦延年長生耳以此推之即之才女也<hi>出墉城集</hi>
<hi>仙録</hi>
<pb n="KR3l0118_WYG_070-5a"/>
　　　　緱仙姑<lb/>
緱仙姑長沙人也入道居衡山年八十餘容色甚少扵<lb/>
魏夫人仙壇精修香火十餘年孑然無侣壇側多虎逰<lb/>
者須結隊執兵而入姑隐其間曽無怖畏數年後有一<lb/>
青鳥形如鳩鴿紅頂長尾飛來所居自語云我南嶽夫<lb/>
人使也以姑修道精苦獨棲窮林命我為伴他日又言<lb/>
西王母姓緱乃姑之祖也聞姑修道勤至將有真官降<lb/>
而授道但時未至耳宜勉扵修勵也每有人逰山必青<lb/>
<pb n="KR3l0118_WYG_070-5b"/>
鳥先言其姓字又曰河南緱氏乃王母修道之故山<lb/>
也又一日青鳥飛來曰今夕有暴客無害勿以為怖也<lb/>
其夕果有十餘僧來毁魏夫人仙壇乃一大石方可丈<lb/>
餘其下空浮寄他石之上每一人推之則揺動人多則<lb/>
屹然而住是夕羣僧持火挺刃將害仙姑入其室姑在<lb/>
牀上而僧不見僧既出門即摧壊仙壇轟然有聲山震<lb/>
谷裂謂已顛墜矣而終不能動僧相率奔走及明有逺<lb/>
村至者云十僧中九僧為虎所食其一不共推故免嵗<lb/>
<pb n="KR3l0118_WYG_070-6a"/>
餘青鳥語姑遷居他所因徙居湖南鳥亦随之而往人<lb/>
未嘗㑹其語鄭畋自承㫖學士左遷梧州師事扵姑姑<lb/>
謂畋曰此後四海多難人間不可久居吾將隐九嶷矣<lb/>
一日遂去<hi>出墉城集仙録</hi>
　　　　王氏女<lb/>
王氏女者徽之姪也父随兄入闗徽之時在翰林王氏<lb/>
與所生母劉及嫡母裴寓居常州義興縣湖洑渚桂巖<lb/>
山與洞靈觀相近王氏自幼不食酒肉攻詞翰善琹好<lb/>
<pb n="KR3l0118_WYG_070-6b"/>
無為清静之道及長誓志不嫁常持大洞三十九章道<lb/>
徳章句户室之中時有異香氣父母敬異之一旦小疾<lb/>
裴與劉扵洞靈觀修齋祈福是日稍愈亦同詣洞靈佛<lb/>
像前焚香祈祝及曉歸坐扵門右片石之上題絶句曰<lb/>
翫水登山無足時諸仙頻下聽吟詩此心不戀居人世<lb/>
唯見天邉雙鶴飛此夕奄然而終及明有二鶴棲扵庭<lb/>
樹有仙樂盈室覺有異香逺近驚異共奔看之鄰人以<lb/>
是白扵湖洑鎮吏詳騐鶴已飛去因囚所報者裴及劉<lb/>
<pb n="KR3l0118_WYG_070-7a"/>
焚香告之曰汝若得道却為降鶴以雪隣人勿使其濫<lb/>
獲罪也良久雙鶴降于庭旬日又降𦵏扵桂巖之下棺<lb/>
輕但聞香氣異常發棺視之止衣舄而已今以桂巖所<lb/>
居為道室即乾符元年也<hi>出墉城集仙録</hi>
　　　　薛𤣥同<lb/>
薛氏者河中少尹馮徽妻也自號𤣥同適馮徽二十年<lb/>
乃言素志稱疾獨處焚香誦黄庭經日二三遍又十三<lb/>
年夜有青衣玉女二人降其室將至有光如月照其庭<lb/>
<pb n="KR3l0118_WYG_070-7b"/>
廡香風颯然時秋初殘暑方甚而清凉虛爽飄若洞中<lb/>
二女告曰紫虚元君主領南方下校文籍命諸真大仙<lb/>
扵六合之内名山大川有志道者必降而教之𤣥同善<lb/>
功地司累奏簡在紫虛之府况聞女子立志君尤嘉之<lb/>
即日將親降扵此如此凡五夕皆焚香嚴盛以候元君<lb/>
咸通十五年七月十四日元君與侍女羣真二十七人<lb/>
降于其室𤣥同拜迎扵門元君憇坐良久示以黄庭澄<lb/>
神存修之㫖賜九華丹一粒使八年後吞之當遣玉女<lb/>
<pb n="KR3l0118_WYG_070-8a"/>
飈車迎汝扵嵩嶽矣言訖𣪚去𤣥同自是㝠心静神往<lb/>
往不食雖真仙降眄光景燭空靈風異香雲璈鈞樂奏<lb/>
扵其室馮徽亦不知也常復毁笑及黄巢犯闗馮與𤣥<lb/>
同寓晋陵中和元年十月舟行至瀆口欲抵别墅忽見<lb/>
河濵有朱紫官吏及戈甲武士立而序列若迎候狀所<lb/>
在㓂盗舟人見之驚愕不進𤣥同曰無懼也即移舟及<lb/>
之官吏皆拜𤣥同曰未也猶在春中但去無速也遂各<lb/>
𣪚去同舟者莫測之明年二月𤣥同沐浴餌紫虚所授<lb/>
<pb n="KR3l0118_WYG_070-8b"/>
之丹二仙女亦宻降其室十四日稱疾而卒有仙鶴三<lb/>
十六隻翔集庭宇形質柔緩狀若生人額中有白光一<lb/>
㸃良久化為紫氣沐浴之際𤣥髪重生立長數寸十五<lb/>
日夜雲彩滿空忽爾雷電棺葢飛在庭中失尸所在空衣<lb/>
而已異香羣鶴浃旬不休時僖宗在蜀浙西節度使周<lb/>
寳表其事詔付史官<hi>出墉城集仙錄</hi>
　　　　戚逍遥<lb/>
戚逍遥兾州南宫人也父以教授自資逍遥十餘嵗好<lb/>
<pb n="KR3l0118_WYG_070-9a"/>
道清淡不為兒戯父母亦好道常行隂徳父以女誡授<lb/>
逍遥逍遥曰此常人之事耳遂取老子仙經誦之年二<lb/>
十餘適同邑蒯潯舅姑酷責之以蠶農怠惰而逍遥旦<lb/>
夕以齋潔修行為事殊不以生計在心蒯潯亦屢責之<lb/>
逍遥白舅姑請返扵父母及父母家亦逼廹終以不能<lb/>
為塵俗事願獨居小室修道以資舅姑蒯潯及舅姑俱<lb/>
疑乃棄之扵室而逍遥但以香水為資絶食静想自歌<lb/>
曰笑看滄海欲成塵王母花前别衆真千嵗却歸天上<lb/>
<pb n="KR3l0118_WYG_070-9b"/>
去一心珍重世間人蒯氏及隣里悉以為妖夜聞室内<lb/>
有人語聲及曉見逍遥獨坐亦不驚又三日晨起舉家<lb/>
聞屋裂聲如雷但見所服衣履在室内仰視半天有雲<lb/>
霧鸞鶴復有仙樂香軿彩仗羅列逍遥與仙衆俱在雲<lb/>
中厯厯聞分别言語蒯潯馳報逍遥父母到猶見之郭<lb/>
邑之人咸奔觀望無不驚歎<hi>出續仙傳</hi>
　　　　茶姥<lb/>
廣陵茶姥者不知姓氏鄉里常如七十嵗人而輕健有<lb/>
<pb n="KR3l0118_WYG_070-10a"/>
力耳聪目眀髪鬂滋黒耆舊相傳云晋元南渡後見之<lb/>
數百年顔狀不改每旦將一器茶賣扵市市人争買自<lb/>
旦至暮而器中茶常如新熟未嘗减少吏繫之扵獄姥<lb/>
持所賣茶器自牖中飛去<hi>出墉城集仙録</hi>
　　　　張建章<lb/>
張建章為幽州行軍司馬尤好經史聚書至萬卷所居<lb/>
有書樓但以披閱清净為事曾賫府帥命往渤海遇風<lb/>
波泊舟忽有青衣泛一葉舟而至謂建章曰奉大仙命<lb/>
<pb n="KR3l0118_WYG_070-10b"/>
請大夫建章應之至一大島見樓䑓巋然中有女仙處<lb/>
之侍翼甚盛器食皆建章故郷之常味也食畢告退女<lb/>
仙謂建章曰子不欺暗室所謂君子也勿患風濤之苦<lb/>
吾令此青衣往來導之及還風波寂然往來皆無所懼<lb/>
及廻至西岸經太宗征遼碑半沒水中建章以帛裹面<lb/>
摸而讀之不失一字其篤學如此薊門之人皆能説之<lb/>
<hi>出北夢瑣言</hi>
　　　　周寳<lb/>
<pb n="KR3l0118_WYG_070-11a"/>
周寳為浙西節度使治城隍至鶴林門得古冡棺櫝將<lb/>
腐發之有一女子面如生鉛粉衣服皆不敗掌役者以<lb/>
告寳親視之或曰此當時是嘗餌靈藥待時而發發則<lb/>
觧化之期矣寳即命改𦵏之具車轝聲樂以送寳與僚<lb/>
属登城望之行數里有紫雲覆輀車之上衆咸見一女<lb/>
子出自車中坐于紫雲冉冉而上久之乃沒開棺則空<lb/>
矣<hi>出稽神録</hi>
　<lb/>
<pb n="KR3l0118_WYG_070-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷七十<lb/>
</p>
<p>
</p>
  </div>
</body>
</text>
</TEI>
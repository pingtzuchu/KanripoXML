<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷十八</head> <lb/>
    <p>
<pb n="KR3l0118_WYG_018-1a"/>
欽定四庫全書<lb/>
　太平廣記卷十八<lb/>
　　神仙十八<lb/>
　　　栁歸舜　　　元藏幾　　　文廣通<lb/>
　　　楊伯醜　　　劉法師<lb/>
　　　　栁歸舜<lb/>
吳興栁歸舜隋開皇二十年自江南抵巴陵大風吹至<lb/>
君山下因維舟登岸尋小徑不覺行四五里興酣踰越<lb/>
<pb n="KR3l0118_WYG_018-1b"/>
磎澗不由徑路忽道傍有一大石表裏洞徹圓而砥平<lb/>
周匝六七畝其外盡生翠竹圓大如盎髙百餘尺葉曵<lb/>
白雲森羅映天清風徐吹戛為絲竹音石中央又生一<lb/>
樹髙百尺條幹偃隂為五色翠葉如盤花徑尺餘色深<lb/>
碧蘂深紅異香成煙著物霏霏有鸚鵡數千丹嘴翠衣<lb/>
尾長二三尺翺翔其間相呼姓字音㫖清越有名武遊<lb/>
郎者有名阿蘇兒者有名武仙郎者有名自在先生者<lb/>
有名踏蓮露者有名鳯花臺者有名戴蟬兒者有名多<lb/>
<pb n="KR3l0118_WYG_018-2a"/>
花子者或有唱歌者曰吾此曲是漢武鈎弋夫人常所<lb/>
唱詞曰戴蟬兒分明傳與君王語建章殿裏未得歸珠<lb/>
箔金缸雙鳯舞名阿蘇兒者曰我憶阿嬌深宮下淚唱<lb/>
曰昔請司馬相如為作長門賦徒使費百金君王終不<lb/>
顧又有誦司馬相如大人賦者曰吾初學賦時為趙昭<lb/>
儀抽七寳釵横鞭余痛不徹今日誦得還是終身一藝<lb/>
名武遊郎者言余昔見漢武帝乘鬰金檝泛積翠池自<lb/>
吹紫玉笛音韻朗暢帝意歡適李夫人歌以隨歌曰顧<lb/>
<pb n="KR3l0118_WYG_018-2b"/>
鄙賤奉恩私願吾君萬歳期又名武仙郎者問歸舜曰<lb/>
君何姓氏行第歸舜曰姓栁第十二曰栁十二自何許<lb/>
來歸舜曰吾將至巴陵遭風泊舟興酣至此耳武仙郎<lb/>
曰栁十二官偶因遭風得臻異境此所謂因病致妍耳<lb/>
然下官禽鳥不能致力生人為足下轉達桂家三十娘<lb/>
子因遥呼曰阿春此間有客即有紫雲數片自西南飛<lb/>
來去地丈餘雲氣漸散遂見珠樓翠幕重檻飛楹周匝<lb/>
石際一青衣自户出年始十三四身衣珠翠顔甚姝美<lb/>
<pb n="KR3l0118_WYG_018-3a"/>
謂歸舜曰三十娘子使阿春傳語郎君貧居僻逺勞此<lb/>
檢校不知朝來食否請垂畧坐以具蔬饌即有捧水精<lb/>
牀出者歸舜再讓而坐阿春因教鳯花臺鳥何不看客<lb/>
三十娘子以黄郎不在不敢接對郎君汝若等閒似前<lb/>
度受捶有一鸚鵡即飛至曰吾乃鳯花臺也近有一篇<lb/>
君能聽乎歸舜曰平生所好實契所願鳯花臺乃曰吾<lb/>
昨過蓬萊玉樓因有一章詩曰露接朝陽生海波翻水<lb/>
晶玉樓瞰寥廓天地相照明此時下棲止投跡依舊楹<lb/>
<pb n="KR3l0118_WYG_018-3b"/>
顧余復何忝日侍羣仙行歸舜曰麗則麗矣足下師乃<lb/>
誰人鳯花臺曰僕在王丹左右一千餘歳杜蘭香教我<lb/>
眞籙東方朔授我秘訣漢武帝求大中大夫遂在石渠<lb/>
署見揚雄王褒等賦頌始曉箴論王莽之亂方得還吳<lb/>
後為朱然所得轉遺陸遜復見機雲製作方學綴篇什<lb/>
機雲被戮便至於此殊不知近日誰為宗匠歸舜曰薛<lb/>
道衡江總也因誦數篇示之鳯花臺曰近代非不靡麗<lb/>
殊少骨氣俄而阿春捧赤玉盤珍羞萬品目所不識甘<lb/>
<pb n="KR3l0118_WYG_018-4a"/>
香裂鼻飲食訖忽有二道士自空飛下顧見歸舜曰大<lb/>
難得與鸚鵡相對君非栁十二乎君船以風便索君甚<lb/>
急何不促囬因投一尺綺曰以此掩眼即去矣歸舜從<lb/>
之忽如身飛却墜巴陵違舟所舟人欲發問之失歸舜<lb/>
已三日矣後却至此泊舟尋訪不復再見也<hi>出續𤣥恠錄</hi>
　　　　元藏幾<lb/>
處士元藏幾自言後魏清河孝王之孫也隋煬帝時官<lb/>
任奉信郎大業元年為過海使判官無何風浪壞船黑<lb/>
<pb n="KR3l0118_WYG_018-4b"/>
霧四合同濟者皆不免而藏幾獨為破木所載殆經半<lb/>
月忽達於洲島間洲人問其從來則瞀然具以事告洲<lb/>
人曰此滄浪洲去中國已数萬里乃出菖蒲花桃花酒飲<lb/>
之而神氣清爽其洲方千里花木常如二月地土宜五<lb/>
榖人多不死出鳯凰孔雀靈牛神馬之屬更産分蒂𤓰<lb/>
長二尺其色如椹一顆二蔕有碧棗丹栗皆大如梨其<lb/>
洲人多衣縫掖衣戴逺遊冠與之話中國事則歴歴如<lb/>
在目前所居或金闕銀臺玉樓紫閣奏簫韶之樂飲香<lb/>
<pb n="KR3l0118_WYG_018-5a"/>
露之醑洲上有久視之山山下出澄水泉其泉濶一<lb/>
百步亦謂之流渠雖投之金石終不沈沒故洲人以<lb/>
瓦鐵為船舫更有金池方十數里水石泥沙皆如金<lb/>
色其中有四足<hi>今刑部盧員外尋云金義嶺有池如盆其中有魚皆四足</hi>又有金<lb/>
蓮花洲人研之如泥以間彩繪光輝煥爛與眞無異<lb/>
但不能入火而已更有金莖花如蝶每微風至則搖<lb/>
蕩如飛婦人競採之以為首飾且有語曰不戴金莖<lb/>
花不得在仙家更以强木造船其上多飾珠玉以為<lb/>
<pb n="KR3l0118_WYG_018-5b"/>
遊戲强木不沈木也方一尺重八百斤巨石縋之終<lb/>
不沒藏幾淹留既久忽念中國洲人遂製淩風舸以<lb/>
送焉激水如箭不旬即達于東萊問其國乃皇唐也<lb/>
詢其年號即貞元也訪其鄉里榛蕪也追其子孫疎<lb/>
屬也有隋大業元年至貞元年末已二百年矣有二鳥<lb/>
大𩔖黄鸝每翔翥空中藏幾呼之即至或令銜珠或令<lb/>
受人語乃謂之轉言鳥出滄洲也藏幾工詩好酒混俗<lb/>
無拘檢十數年間遍遊江表人莫之知而趙歸真常與<lb/>
<pb n="KR3l0118_WYG_018-6a"/>
藏幾弟子九華道士葉通微相遇求得其實歸眞以藏<lb/>
幾之異備奏上上令謁者齎手詔急徴及至中路忽然<lb/>
亡去謁者惶恐即上疏具言其故上覧疏咨嗟曰朕不<lb/>
如明皇帝以降異人後有人見藏幾泛小舟於海上至<lb/>
今江表道流大傳其事焉<hi>出杜陽雜編</hi>
　　　　文廣通<lb/>
文廣通者辰溪縣滕村人也縣屬辰州泝州一百里北<lb/>
岸次有滕村廣通居焉本漢辰陵縣武陵記云廣通以<lb/>
<pb n="KR3l0118_WYG_018-6b"/>
宋元嘉二十六年見有野猪食其稼因舉弩射中之流<lb/>
血而走尋血蹤越十餘里入一穴中行三百許歩豁然<lb/>
明曉忽見數百家居止莫測其由來視所射猪已歸村<lb/>
人圏中俄有一叟出門云汝非射吾猪者乎文曰猪來<lb/>
犯僕非僕犯猪翁曰牽牛蹊人之田信有罪矣而奪之<lb/>
牛者罪又重矣文因稽首謝過翁云過而知改是無過<lb/>
矣此猪前緣應有其報君無謝焉翁呼廣通至㕔上見<lb/>
十數書生皆冠章甫之冠服縫掖之衣有博士獨一榻<lb/>
<pb n="KR3l0118_WYG_018-7a"/>
面南談老子又見西齋有十人相對彈一絃琴而五聲<lb/>
自韻有童子酌酒呼令設客文飲半酣四體怡然因爾<lb/>
辭退觀其墟陌人事不異外間覺其清虛獨逺自是勝<lb/>
地徘徊欲住翁乃遣小兒送之令堅關門勿復令外人<lb/>
來也文與小兒行問其始末荅曰彼諸賢避夏桀難來<lb/>
此因學道得仙獨榻座談老子者昔河上公也僕漢時<lb/>
山陽王輔嗣至此請問老子滯義僕自掃門已來于兹<lb/>
十紀始蒙召進得預門人猶未深受要訣只令守門至<lb/>
<pb n="KR3l0118_WYG_018-7b"/>
洞口分别慇懃自言相見未期廣通自所入處見所用<lb/>
弩皆已朽斷初謂少頃已十二年矣廣通家已成喪訖<lb/>
聞其歸乃舉村驚疑明日與村人尋其穴口唯見巨石<lb/>
塞之燒鑿不可為攻焉<hi>出神仙感遇傳</hi>
　　　　楊伯醜<lb/>
楊伯醜馮翊武鄉人好讀易隱於華山隋開皇初文帝<lb/>
搜訪逸隱聞其有道徴至京師見公卿不為禮人無貴<lb/>
賤皆汝之人不能測帝賜衣着至朝堂捨之而去常被<lb/>
<pb n="KR3l0118_WYG_018-8a"/>
髪佯狂遊行市里形體垢穢未嘗櫛沐亦開肆賣卜卦<lb/>
無不中有人失馬詣伯醜卜之伯醜方為太子所召在<lb/>
途遇之立為作卦曰可於西市東壁南第三店為我買<lb/>
魚作鱠如其言詣所指店中果有人牽所失馬而至遂<lb/>
擒之何妥嘗與論易聞妥之言笑曰何用鄭𤣥王弼之<lb/>
言乎於是測理辨荅思理𤣥妙大異先儒之㫖論者謂<lb/>
其有𤣥機因問其所學曰太華之下金天洞中我曾受<lb/>
羲皇所教之易與大道𤣥同理窮衆妙豈可與世儒常<lb/>
<pb n="KR3l0118_WYG_018-8b"/>
談而測神仙之㫖乎數年復歸華山上後世世有人見<lb/>
之<hi>出仙傳拾遺</hi>
　　　　劉法師<lb/>
唐貞觀中華隂雲臺觀有劉法師者鍊氣絶粒迨二十<lb/>
年每三元設齋則見一人衣縫掖面黧瘦來居末坐齋<lb/>
畢而去如此者十餘年而衣服顔色不改法師異而問<lb/>
之對曰余姓張名公弼住蓮花峯東隅法師意此處無<lb/>
人之境請同往公弼怡然許之曰此中甚樂師能便住<lb/>
<pb n="KR3l0118_WYG_018-9a"/>
亦當無悶法師遂隨公弼行三二十里扳蘿攀葛纔有<lb/>
鳥徑其崖谷嶮絶雖猿狖不能過也而公弼履之若夷<lb/>
途法師從行亦無難遂至一石壁削成髙直千餘仞下<lb/>
臨無底之谷一逕闊數寸法師與公弼側足而立公弼<lb/>
乃以指扣石壁中有人問曰為誰對曰某遂劃然開一<lb/>
門門中有天地日月公弼將入法師隨公弼亦入其人<lb/>
乃怒謂公弼曰何故引外人來其人因闔門則又成石<lb/>
壁矣公弼曰此非他人乃雲臺劉法師也與余久故故<lb/>
<pb n="KR3l0118_WYG_018-9b"/>
請此來何見拒之深也又開門納公弼及法師公弼曰<lb/>
法師此來甚饑君可豐食遣之其人遂問法師便住否<lb/>
法師請以後期其人遂取一盂水以肘後青囊中刀圭<lb/>
粉和之以飲法師其味甚甘香飲畢而飢渴之想頓除<lb/>
矣公弼曰余昨云山中甚樂君盍為戲令法師觀之其<lb/>
人乃以水噀東谷中俄有蒼龍白象各一對舞舞甚妙<lb/>
威鳯綵鸞各一對歌歌甚清頃之公弼送法師㢠廻師却<lb/>
顧唯見青崖丹壑向之歌舞一無所覩矣及去觀將近<lb/>
<pb n="KR3l0118_WYG_018-10a"/>
公弼乃辭法師至觀處置事畢却尋公弼則歩歩險阻<lb/>
杳不可階法師痛恨前者不住號天呌地遂成腰疾公<lb/>
弼更不復至矣<hi>出續𤣥恠錄</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_018-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷十八<lb/>
</p>
<p>
</p>
  </div>
</body>
</text>
</TEI>
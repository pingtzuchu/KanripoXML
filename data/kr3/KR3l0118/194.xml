<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百九十四</head> <lb/>
    <p>
<pb n="KR3l0118_WYG_194-1a"/>
欽定四庫全書<lb/>
　太平廣記卷一百九十四<lb/>
　　豪俠二<lb/>
　　　崑崙奴　　　侯彛　　　僧俠<lb/>
　　　崔慎思　　　聶𨼆娘<lb/>
　　　　崑崙奴<lb/>
唐大歴中有崔生者其父爲顯僚與盖代之勲臣一品<lb/>
者熟生是時爲干牛其父使徃省一品疾生少年容貌<lb/>
<pb n="KR3l0118_WYG_194-1b"/>
如玉性禀孤介舉止安詳發言清雅一品命妓軸簾召<lb/>
生入室生拜𫝊父命一品忻然愛慕命坐與語時三妓<lb/>
人艶皆絶代居前以金甌貯含桃而擘之沃以甘酪而<lb/>
進一品遂命衣紅綃妓者擎一甌與生食生少年赧妓<lb/>
軰終不食一品命紅綃妓以匙而進之生不得已而食<lb/>
妓哂之遂告辭而去一品曰郎君閑暇必須一相訪無<lb/>
間老夫也命紅綃送出院時生回顧妓立三指又反三<lb/>
掌者然後指胸前小鏡子云記取餘更無言生歸逹一<lb/>
<pb n="KR3l0118_WYG_194-2a"/>
品意返學院神迷意奪語減容沮怳然凝思日不暇食<lb/>
但吟詩曰誤到蓬山頂上遊明璫玉女動星眸朱扉半掩<lb/>
深宫月應照璚芝雪艶愁左右莫能究其意時家中有<lb/>
崑崙奴磨勒顧瞻郎君曰心中有何事如此抱恨不已<lb/>
何不報老奴生曰汝輩何知而問我襟懐間事磨勒曰<lb/>
但言當為郎君釋解逺近必能成之生駭其言異遂具<lb/>
告知磨勒曰此小事耳何不早言之而自苦耶生又白<lb/>
其隱語勒曰有何難會立三指者一品宅中有十院歌<lb/>
<pb n="KR3l0118_WYG_194-2b"/>
姬此乃第三院耳返掌三者數十五指以應十五日之<lb/>
數胸前小鏡子十五夜月圓如鏡令郎來耶生大喜不<lb/>
自勝謂磨勒曰何計而能𨗳我鬱結磨勒笑曰後夜乃<lb/>
十五夜請深青絹兩疋為郎君製束身之衣一品宅有<lb/>
猛犬守歌妓院門非常人不得輒入入必噬殺之其警<lb/>
如神其猛如虎即曹州孟海之犬也世間非老奴不能<lb/>
斃此犬兒今夕當為郎君撾殺之遂宴犒以酒肉至三<lb/>
更携鍊椎而往食頃而回曰犬已斃訖固無障塞耳是<lb/>
<pb n="KR3l0118_WYG_194-3a"/>
夜三更與生衣青衣遂負而逾十重垣乃入歌妓院内<lb/>
止第三門綉戸不扄金缸微明惟聞妓長嘆而坐若有<lb/>
所俟翠環初墜紅臉纔舒玉恨無妍珠愁轉瑩但吟詩<lb/>
曰深洞鸎啼恨阮郎偷來花下解珠璫碧雲飄斷音書<lb/>
絕空倚玉簫愁鳯凰侍衞皆寢鄰近閴然生遂緩搴簾<lb/>
而入良久驗是生姬躍下榻執生手曰知郎君頴悟必<lb/>
能黙識所以手語耳又不知郎君有何神術而能至此<lb/>
生具告磨勒之謀負荷而至姬曰磨勒何在曰簾外耳<lb/>
<pb n="KR3l0118_WYG_194-3b"/>
遂召入以金甌酌酒而飲之姬白生曰某家本富居在<lb/>
朔方主人擁旄逼為姬僕不能自死尚且偷生臉雖鉛<lb/>
華心頗鬱結縱玉筯舉饌金鑪泛香雲屏而每進綺羅<lb/>
綉被而常眠珠翠皆非所願如在桎梏賢爪牙既有神<lb/>
術何妨為脱狴牢所願既申雖死不悔請為僕隷願侍<lb/>
光容又不知郎君髙意如何生愀然不語磨勒曰娘子<lb/>
既堅確如是此亦小事耳姬甚喜磨勒請先為姬負其<lb/>
囊槖粧奩如此三復焉然後曰恐遲明遂負生與姬而<lb/>
<pb n="KR3l0118_WYG_194-4a"/>
飛出峻垣十餘重一品家之守禦無有警者遂歸學院<lb/>
而匿之及旦一品家方覺又見犬已斃一品大駭曰我<lb/>
家門垣從來䆳密扄鎻甚嚴勢似飛騰寂無形跡此必<lb/>
俠士而挈之無更聲聞徒為患禍耳姬隱崔生家二歳<lb/>
因花時駕小車而遊曲江為一品家人潜誌認遂白一<lb/>
品一品異之召崔生而詰之事懼而不敢隱遂細言端<lb/>
由皆因奴磨勒負荷而去一品曰是奴大罪過但郎君<lb/>
驅使踰年即不能問是非某須為天下人除害命甲士<lb/>
<pb n="KR3l0118_WYG_194-4b"/>
五十人嚴持兵仗圍崔生院使擒磨勒磨勒遂持七首<lb/>
飛去髙垣瞥若翅翎疾同鷹隼攅矢如雨莫能中之頃<lb/>
刻之間不知所向然崔家大驚愕後一品悔懼毎夕多<lb/>
以家童持劒㦸自衞如此周歳方止後十餘年崔家有<lb/>
人見磨勒賣藥於洛陽市容顔如舊耳<hi>出𫝊竒</hi>
　　　　侯彝<lb/>
唐大歴中有萬年尉侯彞者好俠尚義嘗匿國賊御史<lb/>
推鞫理窮終不言賊所在御史曰賊在汝之右膝葢下<lb/>
<pb n="KR3l0118_WYG_194-5a"/>
彞遂揭堦磚自擊其膝葢翻示御史曰賊安在御史又<lb/>
曰在左膝葢下又擊之翻示御史乃以𨫼貯烈火置其<lb/>
腹上煙蓬勃左右皆不忍視彞怒呼曰何不加炭御史<lb/>
竒之奏聞代宗即召見曰何為隱賊自貽其苦若此彞<lb/>
對曰賊臣實藏之已然諾於人終死不可得遂貶之為<lb/>
端州高要尉<hi>出獨異志</hi>
　　　　僧俠<lb/>
唐建中初士人韋生移家汝州中路逢一僧因與連鑣<lb/>
<pb n="KR3l0118_WYG_194-5b"/>
言論頗洽日將夕僧指路岐曰此數里是貧道蘭若郎<lb/>
君能垂顧乎士人許之因令家口先行僧即處分從者<lb/>
供帳具食行十餘里不至韋生問之即指一處林煙曰<lb/>
此是矣及至又前進日已昏夜韋生疑之素善彈乃密<lb/>
於靴中取張卸彈懐銅丸十餘方責僧曰弟子有程期<lb/>
適偶貪上人清論勉副相邀今已行二十里不至何也<lb/>
僧但言且行是僧前行百餘歩韋生知其盗也乃彈之<lb/>
僧正中其腦僧初若不覺凡五發中之僧始捫中處徐<lb/>
<pb n="KR3l0118_WYG_194-6a"/>
曰郎君莫惡作劇韋生知無可奈何亦不復彈良久至<lb/>
一荘墅數十人列火炬出迎僧延韋生坐一㕔中笑云<lb/>
郎君勿憂因問左右夫人下處如法無復曰郎君且自<lb/>
慰安之即就此也韋生見妻女别在一處供帳甚盛相<lb/>
顧涕泣即就僧僧前執韋生手曰貧道盗也本無好意<lb/>
不知郎君藝若此非貧道亦不支也今日固無他幸不<lb/>
疑耳適來貧道所中郎君彈悉在乃舉手搦腦後五丸<lb/>
墜焉有頃布筵具蒸犢犢上劄刀子十餘以韲餅環之<lb/>
<pb n="KR3l0118_WYG_194-6b"/>
揖韋生就座復曰貧道有義弟數人欲令謁見言已朱<lb/>
衣巨𢃄者五六輩列於階下僧呼曰拜郎君汝等向遇<lb/>
郎君即成韲粉矣食畢僧曰貧道久為此業今向遲暮<lb/>
欲改前非不幸有一子技過老僧欲請郎君為老僧斷<lb/>
之乃呼飛飛出叅郎君飛飛年纔十六七碧衣長袖皮<lb/>
肉如脂僧曰向後堂侍郎君僧乃授韋一劒及五丸且<lb/>
曰乞郎君盡藝殺之無為老僧累也引韋入一堂中乃<lb/>
反鏁之堂中四隅明燈而已飛飛當堂執一短鞭韋引<lb/>
<pb n="KR3l0118_WYG_194-7a"/>
彈意必中丸已敲落不覺躍在梁上循壁虚躡捷若猱<lb/>
玃彈丸盡不復中韋乃運劒逐之飛飛倐忽逗閃去韋<lb/>
身不尺韋斷其鞭數節竟不能傷僧久乃開門問韋與<lb/>
老僧除得害乎韋具言之僧悵然顧飛飛曰郎君證成<lb/>
汝為賊也知復如何僧終夕與韋論劒及弧矢之事天<lb/>
將曉僧送韋路口贈絹百疋垂泣而别<hi>出唐語林</hi>
　　　　崔慎思<lb/>
博陵崔愼思唐貞元中應進士舉京中無第宅常賃人<lb/>
<pb n="KR3l0118_WYG_194-7b"/>
隙院居止而主人别在一院都無丈夫有少婦年三十<lb/>
餘窺之亦有容色唯有二女奴焉愼思遂遣通意求納<lb/>
為妻婦人曰我非仕人與君不敵不可為他時恨也求<lb/>
以為妾許之而不肯言其姓愼思遂納之二年餘崔所<lb/>
取給婦人無倦色後産一子數月矣時夜崔寢及閉戸<lb/>
垂帷而已半夜忽失其婦崔驚之意其有姦頗發忿怒<lb/>
遂起堂前徬徨而行時月朧明忽見其婦自屋而下以<lb/>
白練纒身其右手持七首左手㩦一人頭言其父昔枉<lb/>
<pb n="KR3l0118_WYG_194-8a"/>
為郡守所殺入城求報已數年矣未得今既尅矣不可<lb/>
久留請從此辭遂更結束其身以灰囊盛人首㩦之謂<lb/>
崔曰某幸得為君妾二年而已有一子宅及二婢皆自<lb/>
致並以奉贈養育孩子言訖而别遂踰墻越舍而去愼<lb/>
思驚嘆未已少頃却至曰適去忘哺孩子少乳遂入室<lb/>
良久而出曰餧兒已畢便永去矣愼思久之怪不聞嬰<lb/>
兒啼視之已為其所殺矣殺其子者以絶其念也古之<lb/>
俠莫能過焉<hi>出原化記</hi>
<pb n="KR3l0118_WYG_194-8b"/>
　　　　聶隱娘<lb/>
聶隱娘者唐貞元中魏博大將聶鋒之女也年方十歳<lb/>
有尼乞食于鋒舍見隱娘悦之云問押衙乞取此女教<lb/>
鋒大怒叱尼尼曰任押衙鐵櫃中盛亦須偷去矣及夜<lb/>
果失隱娘所向鋒大驚駭令人搜尋曾無影響父母毎<lb/>
思之相對涕泣而已後五年尼送隱娘歸告鋒曰教已<lb/>
成矣子却領取尼歘亦不見一家悲喜問其所學曰初<lb/>
但讀經念咒餘無他也鋒不信懇詰隱娘曰眞説又恐<lb/>
<pb n="KR3l0118_WYG_194-9a"/>
不信如何鋒曰但眞説之曰隱娘初被尼挈不知行幾<lb/>
里及明至大石穴之嵌空數十歩寂無居人猿狖極多<lb/>
松蘿益䆳已有二女亦各十歳皆聰明婉麗不食能於<lb/>
峭壁上飛走若捷猱登木無有蹶失尼與我藥一粒兼<lb/>
令長執寳劒一口長二尺許鋒利吹毛令剸逐二女攀<lb/>
緣漸覺輕身如風一年後刺猿狖百無一失後刺虎豹<lb/>
皆决其首而歸三年後能飛使刺鷹隼無不中劒之刃<lb/>
漸減五寸飛禽遇之不知其來也至四年留二女守穴<lb/>
<pb n="KR3l0118_WYG_194-9b"/>
挈我於都市不知何處也指其人者一一數其過曰為<lb/>
我刺其首來無使知覺定其膽若飛鳥之容易也受以<lb/>
羊角七首刀廣三寸遂白日刺其人於都市人莫能見<lb/>
以首入囊返主人舍以藥化之為水五年又曰某大僚<lb/>
有罪無故害人若干夜可入其室決其首來又攜匕首<lb/>
入室度其門隙無有障礙伏之梁上至瞑持得其首而<lb/>
歸尼大怒曰何太晩如是某云見前人戯㺯一兒可愛<lb/>
未忍便下手尼叱曰已後遇此輩先斷其所愛然後決<lb/>
<pb n="KR3l0118_WYG_194-10a"/>
之某拜謝尼曰吾為汝開腦後藏七首而無所傷用即<lb/>
抽之曰汝術已成可歸家遂送還云後二十年方可一<lb/>
見鋒聞語甚懼後遇夜即失蹤及明而返鋒已不敢詰<lb/>
之因兹亦不甚憐愛忽値磨鏡少年及門女曰此人可<lb/>
與我為夫白父父不敢不從遂嫁之其夫但能淬鏡餘<lb/>
無他能父乃給衣食甚豐外室而居數年後父卒魏帥<lb/>
稍知其異遂以金帛署為左右吏如此又數年至元和<lb/>
間魏帥與陳許節度使劉昌裔不恊使隱娘賊其首隱<lb/>
<pb n="KR3l0118_WYG_194-10b"/>
娘辭帥之許劉能神算已知其來召衙將令來日早至<lb/>
城北候一丈夫一女子各跨白黒衞至門遇有鵲前噪<lb/>
丈夫以弓彈之不中妻奪夫彈一丸而斃鵲者揖之云<lb/>
吾欲相見故逺相祇迎也衙將受約束遇之隱娘夫妻<lb/>
曰劉僕射果神人不然者何以洞吾也願見劉公劉勞<lb/>
之隱娘夫妻拜曰合負僕射萬死劉曰不然各親其主<lb/>
人之常事魏今與許何異顧請留此勿相疑也隱娘謝<lb/>
曰僕射左右無人願舍彼而就此服公神明也知魏帥<lb/>
<pb n="KR3l0118_WYG_194-11a"/>
之不及劉劉問其所須曰每日只要錢二百文足矣乃<lb/>
依所請忽不見二衞所之劉使人尋之不知所向後潜<lb/>
收布囊中見二紙衞一黒一白後月餘白劉曰彼未知<lb/>
住必使人繼至今宵請剪髪繫之以紅綃送于魏帥枕<lb/>
前以表不廻劉聽之到四更却返曰送其信了後夜必<lb/>
使精精兒來殺某及賊僕射之首此時亦萬計殺之乞<lb/>
不憂耳劉豁達大度亦無畏色是夜明燭半宵之後果<lb/>
有二幡子一紅一白飄飄然如相擊于牀四隅良久見<lb/>
<pb n="KR3l0118_WYG_194-11b"/>
一人望空而踣身首異處隱娘亦出曰精精兒已斃拽<lb/>
出于堂之下以藥化為水毛髪不存矣隱娘曰後夜當<lb/>
使妙手空空兒繼至空空兒之神術人莫能窺其用鬼<lb/>
莫得躡其蹤能從空虚直入㝠然無形而滅影隱娘之<lb/>
藝故不能造其境此即繫僕射之福耳但以于闐玉周<lb/>
其頸擁以衾隱娘當化為蠛蠓潜入僕射腸中聽伺其<lb/>
餘無逃避處劉如言至三更瞑目未熟果聞項上鏗然<lb/>
聲甚厲隱娘自劉口中躍出賀曰僕射無患矣此人如<lb/>
<pb n="KR3l0118_WYG_194-12a"/>
俊鶻一摶不中即翩然遠逝耻其不中耳未逾一更已<lb/>
千里矣後視其玉果有七首劃處㾗逾數分自此劉轉<lb/>
厚禮之自元和八年劉自許入覲隱娘不願從焉云自<lb/>
此尋山水訪至人但乞一廬給與其夫劉如約後漸不<lb/>
知所之及劉薨于統軍隱娘亦鞭驢而一至京師柩前<lb/>
慟哭而去開成年昌裔子縱除陵州刺史至蜀棧道遇<lb/>
隱娘貌若當時甚喜相見依前跨白衞如故語縱曰郎<lb/>
君大災不合適此出藥一粒令縱吞之云來年火急抛<lb/>
<pb n="KR3l0118_WYG_194-12b"/>
官歸洛方脱此禍吾藥力只保一年患耳縱亦不甚信<lb/>
遺其繒綵隱娘亦無所受但沉醉而去後一年縱不休<lb/>
官果卒于陵州自此無復有人見隱娘矣<hi>出傳竒</hi>
　<lb/>
　<lb/>
　<lb/>
　<lb/>
　太平廣記卷一百九十四<lb/>
</p>
<p>
</p>
  </div>
</body>
</text>
</TEI>
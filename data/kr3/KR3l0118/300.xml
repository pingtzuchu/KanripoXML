<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷三百</head> <lb/>
    <p>
<pb n="KR3l0118_WYG_300-1a"/>
欽定四庫全書<lb/>
　太平廣記卷三百<lb/>
　　神十<lb/>
　　　杜鵬舉　　河東縣尉妻　三衛<lb/>
　　　李湜　　　葉静能　　　王昌齡<lb/>
　　　張嘉祐<lb/>
　　　　杜鵬舉<lb/>
景龍末韋庶人專制故安州都督贈太師杜鵬舉時尉<lb/>
<pb n="KR3l0118_WYG_300-1b"/>
濟源縣爲府召至洛城修籍一夕暴卒親賔將具小殮<lb/>
夫人尉遲氏敬徳之孫也性通明彊毅曰公算術神妙<lb/>
自言官至方伯今豈長往耶安然不哭洎二日三夕乃<lb/>
心上稍溫翌日徐蘇數日方語云初見兩人持符來召<lb/>
遂相引徽安門出門隙容寸過之尚寛直北上邙山可<lb/>
十餘里有大坑視不見底使者令入鵬舉大懼使者曰<lb/>
可閉目執手如飛須臾足已履地尋小徑東行凡數十<lb/>
里天氣昏慘如冬凝陰遂至一廨墻宇宏壯使者先入<lb/>
<pb n="KR3l0118_WYG_300-2a"/>
有碧衣官出趨拜頗恭既退引入碧衣者踞坐案後命<lb/>
鵬舉前旁有一狗人語云誤姓名同非此官也笞使者<lb/>
改符令去有一馬半身兩足跳梁而前曰往爲杜鵬舉<lb/>
殺今請理寃鵬舉亦醒然記之訴云曾知驛敕使將馬<lb/>
令殺非某所願碧衣命吏取案審然之馬遂退旁見一<lb/>
吏揮手動目教以事理意相庇脱所證既畢遂揖之出<lb/>
碧衣拜送門外云某是生人安州編户少府當爲安州<lb/>
都督故先施敬願自保持言訖而向所教之吏趨出云<lb/>
<pb n="KR3l0118_WYG_300-2b"/>
姓韋名鼎亦是生人在上都務本坊自稱向來有力祈<lb/>
錢十萬鵬舉辭不能致鼎云某雖生人今於此用紙錢<lb/>
易致耳遂許之亦囑云焚時願以物籍之幸不著地兼<lb/>
呼韋鼎某即自使人受鼎又云既至此豈不要見當家<lb/>
簿書遂引入一院題云户部房廊四周簿帳山積當中<lb/>
三間架閣特高覆以赤黄幃帕金字牓曰皇籍餘皆露<lb/>
架往往有函紫色葢之韋鼎云宰相也因引詣杜氏籍<lb/>
書籤云濮陽房有紫函四發開卷鵬舉三男時未生者<lb/>
<pb n="KR3l0118_WYG_300-3a"/>
籍名已具述求筆書其名於臂意願踟蹰更欲周覽韋<lb/>
鼎云既不往亦要早歸遂引出令一吏送還吏云某苦<lb/>
飢不逢此便無因得出願許别去冀求一食但尋此道<lb/>
自至其所留之不可鵬舉遂西行道左忽見一新城異<lb/>
香聞數里環城皆甲士持兵鵬舉問之甲士云相王於<lb/>
此上天子有四百天人來送鵬舉曾爲相王府官忻聞<lb/>
此説墻有大隙窺見分明天人數百圍繞相王滿地綵<lb/>
雲竝衣仙服皆如畫者相王前有女人執香鑪引行近<lb/>
<pb n="KR3l0118_WYG_300-3b"/>
窺帝衣裙帶狀似剪破一如鴈齒狀相王戴一日光明<lb/>
輝赫近可丈餘相王後凡有十九日纍纍成行大光明<lb/>
皆如所戴須臾有綈騎來迎甲士令鵬舉走遂至故道<lb/>
不覺已及徽安門門閉閑過之亦如去時容易爲羣犬<lb/>
遮齧行不可進至家見身在牀上躍入身中遂寤臂上<lb/>
所記如朽木書字尚分明遂焚紙錢十萬呼贈韋鼎心<lb/>
知卜代之數中興之期遂以假故來謁睿宗上握手曰<lb/>
豈敢忘徳尋求韋鼎適卒矣及睿宗登極拜右拾遺詞<lb/>
<pb n="KR3l0118_WYG_300-4a"/>
云思入風雅靈通鬼神敕宫人妃主數十同其妝服令<lb/>
視執鑪者鵬舉遙識之乃太平公主也問裙帶之由其<lb/>
公主云方熨龍衮忽爲火迸驚忙之中不覺爇帶倉惶<lb/>
不及更服公主歔欷陳賀曰聖人之興固自天也鵬舉<lb/>
所見先睿宗龍飛前三年故鵬舉墓誌云及睿宗踐阼<lb/>
陰隲祥符啓聖期於化元定成命於幽數後果爲安州<lb/>
都督<hi>出處士蕭時和作傳</hi>
　　　　又<lb/>
<pb n="KR3l0118_WYG_300-4b"/>
一説鵬舉得釋復入一院問簾下者爲誰曰魏元忠也<lb/>
有頃敬揮入下馬衆接拜之云是大理卿對推事見武<lb/>
三思著枷韋溫宗楚客趙履溫等著鏁李嶠露頭散腰<lb/>
立聞元忠等云今年大計會果至六月誅逆韋宗趙韋<lb/>
等竝斬嶠解官歸第皆如其言<hi>出朝野僉載</hi>
　　　　河東縣尉妻<lb/>
景雲中河東南縣尉李某妻王氏有美色著稱三輔李<lb/>
朝趨府來歸王妝梳向畢焚香閒坐忽見黄門數人御<lb/>
<pb n="KR3l0118_WYG_300-5a"/>
犢車自雲中下至堂所王氏驚問所以答曰華山府君<lb/>
使來奉迎辭不獲於倉卒欲去謂家人曰恨不得見李<lb/>
少府别揮淚而行死於堦側俄而綵雲捧車浮空冉冉<lb/>
遂滅李自州還既不見妻撫屍號慟絶而復蘇者數四<lb/>
少頃有人詣門自言能活夫人李罄折拜謁求見衛護<lb/>
其人坐牀上覓朱書符朱未至因書墨符飛之須臾朱<lb/>
至又飛一符笑謂李曰無苦尋當得活有頃而王氏蘇<lb/>
李拜謝數四竭力贈遺人大笑曰救災恤患焉用物乎<lb/>
<pb n="KR3l0118_WYG_300-5b"/>
遂出門不見王氏既悟云初至華山見王王甚悦列供<lb/>
帳於山椒與其徒數人歡飲宴樂畢方申繾綣適爾杯<lb/>
酌忽見一人乗黒雲至云太一令喚王夫人神猶從容<lb/>
請俟畢會尋又一人乗赤雲大怒曰太一問華山何以<lb/>
輒取生人婦不速送還當有深譴神大惶懼便令送至<lb/>
家<hi>出廣異記</hi>
　　　　三衛<lb/>
開元初有三衛自京還青州至華嶽廟前見青衣婢衣<lb/>
<pb n="KR3l0118_WYG_300-6a"/>
服故惡來白云娘子欲見因引前行遇見一婦人年十<lb/>
六七容色慘悴曰已非人華嶽第三新婦夫壻極惡家<lb/>
在北海三年無書信以此尤爲嶽子所薄聞君逺還欲<lb/>
以尺書仰累若能爲達家君當有厚報遂以書付之其<lb/>
人亦信士也問北海於何所送之婦人云海池上第二<lb/>
樹但扣之當有應者言訖訣去及至北海如言送書扣<lb/>
樹畢忽見朱門在樹下有人從門中受事人以書付之<lb/>
入頃之出云大王請客入隨行百餘步後入一門有朱<lb/>
<pb n="KR3l0118_WYG_300-6b"/>
衣人長丈餘左右侍女數千百人坐畢乃曰三年不得<lb/>
女書讀書大怒曰奴輩敢爾乃𫝊教召左右虞候須臾<lb/>
而至悉長丈餘巨頭大鼻狀貌可惡令調兵五萬至十<lb/>
五日乃西伐華山無令不勝二人受教走出乃謂三衛<lb/>
曰無以上報命左右取絹二疋贈使者三衛不悦心怨<lb/>
二疋之少也持别朱衣人曰兩絹得二萬貫方可賣慎<lb/>
無賤與人也三衛既出欲驗其事復往華陰至十五日<lb/>
既暮遙見東方黒氣如蓋稍稍西行雷震電掣聲聞百<lb/>
<pb n="KR3l0118_WYG_300-7a"/>
里須臾華山大風折樹自西吹雲雲勢益壯直至華山<lb/>
雷火喧薄遍山涸赤久之方罷及明山色焦黒三衛乃<lb/>
入京賣絹買者聞求二萬莫不嗤駭以爲狂人後數日<lb/>
有白馬丈夫來買直還二萬不復躊躇其錢先已鏁在<lb/>
西市三衛因問買所用丈夫曰公以渭川神嫁女用此<lb/>
贈遺天下唯北海絹最佳方欲令人往市聞君賣北海<lb/>
絹故來爾三衛得錢數月貨易畢東還青土復至華陰<lb/>
復見前時青衣云娘子故來謝恩便見青蓋犢車自山<lb/>
<pb n="KR3l0118_WYG_300-7b"/>
而下左右從者十餘輩既至下車亦是前時女郎容服<lb/>
炳煥流目清眄迨不可識三衛拜乃言曰蒙君厚恩逺<lb/>
報父母自閙戰之後恩情頗深但愧無可仰報爾然三<lb/>
郎以君達書故移怒於君今將五百兵於潼關相候君<lb/>
若往必爲所害可且還京不久大駕東幸鬼神懼鼓車<lb/>
君若坐於鼓車則無慮也言訖不見三衛大懼即時還<lb/>
京後數十日會元宗幸洛乃以錢與鼓者隨鼔車出關<lb/>
因得無憂<hi>出廣異記</hi>
<pb n="KR3l0118_WYG_300-8a"/>
　　　　李湜<lb/>
趙郡李湜以開元中謁華岳廟過三夫人院忽見神女<lb/>
悉是生人邀入寶帳中備極歡洽三夫人迭與結歡言<lb/>
終而出臨訣謂湜曰每年七月七日至十二日岳神當<lb/>
上計於天至時相迎無宜辭譲今者相見亦是其時故<lb/>
得盡歡爾自爾七年每悟其日奄然氣盡家人守之三<lb/>
日方悟説云靈帳瑇筵綺席羅薦搖月扇以輕暑曳羅<lb/>
衣以縱香玉珮清泠香風斐亹候湜之至莫不笑開星<lb/>
<pb n="KR3l0118_WYG_300-8b"/>
靨花媚玉顔叙離異則涕零論新歡則情洽三夫人皆<lb/>
其有也湜才偉於器尤爲所重各盡其歡情及還家莫<lb/>
不惆悵嗚咽延景惜别湜既悟形貌流浹輒病十來日<lb/>
而後可有術者見湜云君有邪氣爲書一符後雖相見<lb/>
不得相近二夫人一姓王一姓杜罵云酷無行何以帶<lb/>
符爲小夫人姓蕭恩義特深涕泣相顧誡湜三年勿言<lb/>
言之非獨損君亦當損我湜問以官云合進士及第終<lb/>
小縣令皆如其言<hi>出廣異記</hi>
<pb n="KR3l0118_WYG_300-9a"/>
　　　　葉靜能<lb/>
開元初𤣥宗以皇后無子乃令葉靜能道士奏章上玉<lb/>
京天帝問皇后有子否久之章下批云無子跡甚分明<lb/>
<hi>出廣異記</hi>
　　　　王昌齡<lb/>
開元中琅邪王昌齡自吳抵京國舟行至馬當山屬風<lb/>
便而舟人云貴職至此皆令謁廟昌齡不能駐亦先有<lb/>
禱神之備見舟人言乃命使齎酒脯紙馬獻於廟及草<lb/>
<pb n="KR3l0118_WYG_300-9b"/>
履上於夫人題詩云青驄一匹崑崙牽奏上大王不取<lb/>
錢直爲猛風波浪驟莫怪昌齡不下船讀畢而過當市<lb/>
草履時兼市金錯刀一副貯在履内至禱神時忘取之<lb/>
誤幷將往昌齡至前程求錯刀子方知其誤又行數里<lb/>
忽有赤鯉魚可長三尺躍入昌齡舟中呼使者烹之既<lb/>
剖腹得金錯刀宛是誤送廟中者<hi>出博異記</hi>
　　　　張嘉祐<lb/>
開元中張嘉祐爲相州刺史使宅舊凶嘉祐初至便有<lb/>
<pb n="KR3l0118_WYG_300-10a"/>
鬼<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>迴祐家備極擾亂祐不之懼其西院小㕔鋪設及<lb/>
他食物又被翻倒嘉祐往觀之見一女子嘉祐問女郎<lb/>
何神女云已是周故大將軍相州刺史尉遲府君女家<lb/>
有至屈欲見使君陳論嘉祐曰敬當以領有頃而至容<lb/>
服魁岸視瞻高逺先致敬於嘉祐祐延坐問之曰生爲<lb/>
賢人死爲明鬼胡爲宵窣幽瞑恐動兒女遂令此州前<lb/>
後號爲凶闕何爲正直而至是耶云往者周室祚殫楊<lb/>
堅簒奪我忝周之臣子寧忍社稷崩殞所以欲全臣節<lb/>
<pb n="KR3l0118_WYG_300-10b"/>
首倡大義冀乎匡復宇宙以存太祖之業韋孝寛周室<lb/>
舊臣不能聞義而舉反受楊堅銜勒爲其所用以一州<lb/>
之衆當天下累益之師精誠雖欲貫天四海竟無救助<lb/>
尋而失守一門遇害合家六十餘口骸骨在此㕔下日<lb/>
月既多幽怨愈甚欲化别不可欲白於人悉皆懼死無<lb/>
所控告至此明公幸垂顧盼若沈骸儻得不棄幽魅有<lb/>
所招立則雖死之日猶生之年嘉祐許諾他日出其積<lb/>
骸以禮𦵏於㕔後便以㕔爲廟嵗時禱祠焉祐有女年<lb/>
<pb n="KR3l0118_WYG_300-11a"/>
八九歲家人欲有所問則令啓白神必有應神欲白嘉<lb/>
祐亦令小女出見以爲常也其後嘉祐家人有所適神<lb/>
必使陰兵送出境兵還具白送至某處其西不過河陽<lb/>
橋<hi>出廣異記</hi>
　<lb/>
　<lb/>
　<lb/>
　<lb/>
<pb n="KR3l0118_WYG_300-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百<lb/>
</p>
<p>
</p>
  </div>
</body>
</text>
</TEI>
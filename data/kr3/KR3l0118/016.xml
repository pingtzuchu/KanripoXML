<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷十六</head> <lb/>
    <p>
<pb n="KR3l0118_WYG_016-1a"/>
欽定四庫全書<lb/>
　太平廣記卷十六<lb/>
　　神仙十六<lb/>
　　　杜子春　　　張老<lb/>
　　　　杜子春<lb/>
杜子春者葢周隋間人少落拓不事家産然以志氣間<lb/>
曠縱酒間遊資産蕩盡投於親故皆以不事事見棄方<lb/>
冬衣破腹空徒行長安中日晚未食彷徨不知所往于<lb/>
<pb n="KR3l0118_WYG_016-1b"/>
東市西門饑寒之色可掬仰天長吁有一老人策杖於<lb/>
前問曰君子何歎春言其心且憤其親戚之疎薄也感<lb/>
激之氣發于顔色老人曰幾緡則豐用子春曰三五萬<lb/>
則可以活矣老人曰未也更言之十萬曰未也乃言百<lb/>
萬亦曰未也曰三百萬乃曰可矣于是袖出一緡曰給<lb/>
子今夕明日午時候子於西市波斯邸愼無後期及時<lb/>
子春往老人果與錢三百萬不告姓名而去子春既富<lb/>
蕩心復熾自以為終身不復覊旅也乘肥衣輕會酒徒<lb/>
<pb n="KR3l0118_WYG_016-2a"/>
徵絲管歌舞於倡樓不復以治生為意一二年間稍稍<lb/>
而盡衣服車馬易貴從賤去馬而驢去驢而徒倐忽如<lb/>
初既而復無計自歎于市門發聲而老人到握其手曰<lb/>
君復如此奇哉吾將復濟子幾緡方可子春慙不應老<lb/>
人因逼之子春愧謝而已老人曰明日午時來前期處<lb/>
子春忍愧而往得錢一千萬未受之初憤發以為從此<lb/>
謀身治生石季倫猗頓小𥪡耳錢既入手心又翻然縱<lb/>
適之情又却如故不一二年間貧過舊日復遇老人于<lb/>
<pb n="KR3l0118_WYG_016-2b"/>
故處子春不勝其愧掩面而走老人牽裾止之又曰嗟<lb/>
乎拙謀也因與三千萬曰此而不痊則子貧在膏肓矣<lb/>
子春曰吾落拓邪遊生涯罄盡親戚豪族無相顧者獨<lb/>
此叟三給我我何以當之因謂老人曰吾得此人間之<lb/>
事可以立孤孀可以衣食于名敎復圓矣感叟深惠立<lb/>
事之後唯叟所使老人曰吾心也子治生畢來歲中元<lb/>
見我於老君雙檜下子春以孤孀多寓淮南遂轉資揚<lb/>
州買良田百頃郭中起甲第要路置邸百餘間悉召孤<lb/>
<pb n="KR3l0118_WYG_016-3a"/>
孀分居第中婚嫁甥姪遷袝族親恩者煦之讐者復之<lb/>
既畢事及期而往老人者方嘯于二檜之陰遂與登華<lb/>
山雲臺峰入四十里餘見一處室屋嚴潔非常人居彩<lb/>
雲遥覆鸞鶴飛翔其上有正堂中有藥爐高九尺餘紫<lb/>
焰光發灼煥窻戸玉女九人環爐而立青龍白虎分據<lb/>
前後其時日將暮老人者不復俗衣乃黄冠絳帔士也<lb/>
持白石三丸酒一巵遺子春令速食之訖取一虎皮鋪<lb/>
於内西壁東向而坐戒曰慎勿語雖尊神惡鬼夜叉猛<lb/>
<pb n="KR3l0118_WYG_016-3b"/>
獸地獄及君之親屬為所困縛萬苦皆非真實但當不<lb/>
動不語宜安心莫懼終無所苦當一心念吾所言言訖<lb/>
而去子春視庭唯一巨甕滿中貯水而已道士適去旌<lb/>
旗戈甲千乘萬騎徧滿崖谷呵叱之聲震動天地有一<lb/>
人稱大將軍身長丈餘人馬皆着金甲光芒射人親衛<lb/>
數百人皆仗劒張弓直入堂前呵曰汝是何人敢不避<lb/>
大將軍左右竦劒而前逼問姓名又問作何物皆不對<lb/>
問者大怒摧斬爭射之聲如雷竟不應將軍者極怒而<lb/>
<pb n="KR3l0118_WYG_016-4a"/>
去俄而猛虎毒龍狻猊獅子蝮蝎萬計哮吼拏攫而爭<lb/>
前欲搏噬或跳過其上子春神色不動有頃而散既而<lb/>
大雨滂澍雷電晦暝火輪走其左右電光掣其前後目<lb/>
不得開須臾庭際水深丈餘流電吼雷勢若山川開破<lb/>
不可制止瞬息之間波及坐下子春端坐不頋有頃而散<lb/>
將軍者復來引牛頭獄卒竒貌鬼神將大鑊湯而置子<lb/>
春前長槍兩叉四面週匝傳命曰肯言姓名即放不肯<lb/>
言即當心叉取置之鑊中又不應因執其妻來拽于階<lb/>
<pb n="KR3l0118_WYG_016-4b"/>
下指曰言姓名免之又不應及鞭捶流血或射或斫或<lb/>
煮或燒苦不可忍其妻號哭曰誠為陋拙有辱君子然<lb/>
幸得執巾櫛奉事十餘年矣今為尊鬼所執不勝其苦<lb/>
不敢望君匍匐拜乞但得公一言即全性命矣人誰無<lb/>
情君乃忍惜一言雨淚庭中且呪且罵子春終不頋將軍<lb/>
且曰吾不能毒汝妻耶令取剉碓從脚寸寸剉之妻呌<lb/>
哭愈急竟不顧之將軍曰此賊妖術已成不可使乆在<lb/>
世間敕左右斬之斬訖魂魄被領見閻羅王曰此乃雲<lb/>
<pb n="KR3l0118_WYG_016-5a"/>
臺峰妖民乎捉付獄中于是鎔銅鐵杖碓擣磑磨火坑<lb/>
鑊湯刀山劒樹之苦無不備嘗然心念道士之言亦似<lb/>
可忍竟不呻吟獄卒告受罪畢王曰此人陰賊不合得<lb/>
作男宜令作女人配生宋州單父縣丞王勤家生而多<lb/>
病針灸藥醫畧無停日亦嘗墜火墮牀痛苦不齊終不<lb/>
失聲俄而長大容色絶代而口無聲其家目為啞女親<lb/>
戚狎者侮之萬端終不能對同鄉有進士盧珪者聞其<lb/>
容而慕之因媒氏求焉其家以啞辭之盧曰茍為妻而<lb/>
<pb n="KR3l0118_WYG_016-5b"/>
賢何用言矣亦足以戒長舌之婦乃許之盧生備六禮<lb/>
親迎為妻數年恩情甚篤生一男僅二歲聰慧無敵盧<lb/>
抱兒與之言不應多方引之終無辭盧大怒曰昔賈大<lb/>
夫之妻鄙其夫纔不笑然觀其射雉尚釋其憾今吾陋<lb/>
不及賈而文藝非徒射雉也而竟不言大丈夫為妻所<lb/>
鄙安用其子乃持兩足以頭撲於石上應手而碎血濺<lb/>
數步子春愛生于心忽忘其約不覺失聲云噫噫聲未<lb/>
息身坐故處道士者亦在其前初五更矣見其紫焰穿<lb/>
<pb n="KR3l0118_WYG_016-6a"/>
屋上大火起四合屋室俱焚道士歎曰措大悞余乃如<lb/>
是因提其髮投水甕中未頃火息道士前曰吾子之心<lb/>
喜怒哀懼惡慾皆忘矣所未臻者愛而已向使子無噫<lb/>
聲吾之藥成子亦上仙矣嗟乎仙才之難得也吾藥可<lb/>
重鍊而子之身猶為世界所容矣勉之哉遥指路使歸<lb/>
子春强登基觀焉其爐已壞中有鐵柱大如臂長數尺<lb/>
道士脱衣以刀子削之子春既歸愧其忘誓復自効以<lb/>
謝其過行至雲臺峰絶無人跡歎恨而歸<hi>出𤣥怪續録</hi>
<pb n="KR3l0118_WYG_016-6b"/>
　　　　張老<lb/>
張老者揚州六合縣園叟也其鄰有韋恕者梁天監中<lb/>
自揚州曹掾秩滿而來有長女既笄召里中媒媪令訪<lb/>
良壻張老聞之喜而候媒于韋門媪出張老固延入且<lb/>
備酒食酒闌謂媪曰聞韋氏有女將適人求良才于媪<lb/>
有之乎曰然曰某誠衰邁灌園之業亦可衣食幸為求<lb/>
之事成厚謝媪大罵而去他日又邀媪媪曰叟何不自<lb/>
度豈有衣冠子女肯嫁園叟耶此家誠貧士大夫家之<lb/>
<pb n="KR3l0118_WYG_016-7a"/>
敵者不少顧叟非匹吾安能為叟一盃酒乃取辱於韋<lb/>
氏叟固曰强為吾一言之言不從即吾命也媪不得已<lb/>
冒責而入言之韋氏大怒曰媪以我貧輕我乃如是且<lb/>
韋家焉有此事況園叟何人敢發此議叟固不足責媪<lb/>
何無别之甚耶媪曰誠非所宜言為叟所逼不得不達<lb/>
其意韋怒曰為吾報之令日内得五百緡則可媪出以<lb/>
告張老乃曰諾未幾車載納于韋氏諸韋大驚曰前言<lb/>
戲之耳且此翁為園何以致此吾度其必無而言之今<lb/>
<pb n="KR3l0118_WYG_016-7b"/>
不移時而錢到當如之何乃使人潛候其女女亦不恨<lb/>
乃曰此固命乎遂許焉張老既取韋氏園業不廢負穢<lb/>
钁地鬻蔬不輟其妻躬執㸑濯了無怍色親戚惡之亦<lb/>
不能止數年中外之有識者責恕曰君家誠貧鄉里豈<lb/>
無貧子弟奈何以女妻園叟既棄之何不令遠去也他<lb/>
日恕致酒召女及張老酒酣微露其意張老起曰所以<lb/>
不即去者恐有留念今既相厭去亦何難某王屋山下<lb/>
有一小莊明旦且歸耳天將曙來别韋氏他歲相思可<lb/>
<pb n="KR3l0118_WYG_016-8a"/>
令大兄往天壇山南相訪遂令妻騎驢戴笠張老策杖<lb/>
相隨而去絶無消息後數年恕念其女以為蓬頭垢面<lb/>
不可識也令其男義方訪之到天壇南適遇一崐崘奴<lb/>
駕黄牛耕田問曰此有張老家荘否崐崘投杖拜曰大<lb/>
郎子何久不來莊去此甚近某當前引遂與俱東去初<lb/>
上一山山下有水過水連綿凡十餘處景色漸異不與<lb/>
人間同忽下一山其水北朱戸甲第樓閣參差花木繁<lb/>
榮烟雲鮮媚鸞鶴孔雀徊翔其間歌管寥亮耳目崐崘<lb/>
<pb n="KR3l0118_WYG_016-8b"/>
指曰此張家荘也韋驚駭不測俄而及門門有紫衣人<lb/>
吏拜引入㕔中鋪陳之華目所未覩異香氤氲徧滿崖<lb/>
谷忽聞珠珮之聲漸近二青衣出曰阿郎來此次見十<lb/>
數青衣容色絶代相對而行若有所引俄見一人戴遠<lb/>
遊冠衣朱綃曵朱履徐出門一青衣引韋前拜儀状偉<lb/>
然容色芳嫩細視之乃張老也言曰人世勞苦若在火<lb/>
中身未清凉愁熖又熾而無斯須㤗時兄久客寄何以<lb/>
自娛賢妹畧梳頭即當奉見因揖令坐未幾一青衣來<lb/>
<pb n="KR3l0118_WYG_016-9a"/>
曰孃子已梳頭畢遂引入見妹于堂前其堂沉香為梁<lb/>
玳瑁帖門碧玉窻珍珠箔階砌皆冷滑碧色不辨其物<lb/>
其妹服飾之盛世間未見畧叙寒暄問尊長而已意甚<lb/>
鹵莾有頃進饌精美芳馨不可名状食訖館韋于内㕔<lb/>
明日方曙張老與韋生坐忽有一青衣附耳而語張老<lb/>
笑曰宅中有客安得暮歸因曰小妹暫欲遊蓬萊山賢<lb/>
妹亦當去然未暮即歸兄但憇此張老揖而入俄而五<lb/>
雲起於庭中鸞鳳飛翔絲竹並作張老及妹各乘一鳳<lb/>
<pb n="KR3l0118_WYG_016-9b"/>
餘從乘鶴者十數人漸上空中正東而去望之已没猶<lb/>
𨼆𨼆聞音樂之聲韋君在後小青衣供侍甚謹迨暮稍<lb/>
聞笙簧之音倐忽復到及下于庭張老與妻見韋曰獨<lb/>
居大寂寞然此地神仙之府非俗人得遊以兄宿命合<lb/>
得到此然亦不可久居明日當奉别耳及時妹復出别<lb/>
兄殷勤傳語父母而已張老曰人世遐遠不及作書奉<lb/>
金二十鎰并與一故席帽曰兄若無錢可于揚州北邸<lb/>
賣藥王老家取一千萬持此為信遂别復令崐崘奴送<lb/>
<pb n="KR3l0118_WYG_016-10a"/>
出却到天壇崐崘奴拜别而去韋自荷金而歸其家驚<lb/>
訝問之或以為神仙或以為妖妄不知所謂五六年間<lb/>
金盡欲取王老錢復疑其妄或曰取爾許錢不持一字<lb/>
此帽安足信既而困極其家强逼之曰必不得錢亦何<lb/>
傷乃往揚州入北邸而王老者方當肆陳藥韋前曰叟<lb/>
何姓曰姓王韋曰張老令取錢一千萬持此帽為信王<lb/>
曰錢即實有席帽是乎韋曰叟可驗之豈不識耶王老<lb/>
未語有小女出青布幃中曰張老常過令縫帽頂其時<lb/>
<pb n="KR3l0118_WYG_016-10b"/>
無皂線以紅線縫之線色手踪皆可自騐因取看之果<lb/>
是也遂得載錢而歸乃信真神仙也其家又思女復遣<lb/>
義方往天壇南尋之到即千山萬水不復有路時逢樵<lb/>
人亦無知張老荘者悲思浩然而歸舉家以為仙俗路<lb/>
殊無相見期又尋王老亦去矣後數年義方偶遊揚州<lb/>
閒行北邸前忽見張家崐崘奴前曰大郎家中何如孃<lb/>
子雖不得歸如日侍左右家中事無巨細莫不知之因<lb/>
出懷金十斤以奉曰孃子令送與大郎君阿郎與王老<lb/>
<pb n="KR3l0118_WYG_016-11a"/>
會飲于此酒家大郎且坐崐崘當入報義方坐于酒旗<lb/>
下日暮不見出乃入觀之飲者滿坐坐上並無二老亦<lb/>
無崐崘取金視之乃真金也驚歎而歸又以供數年之<lb/>
食後不復知張老所在<hi>出續𤣥怪録</hi>
　<lb/>
　<lb/>
　<lb/>
　<lb/>
<pb n="KR3l0118_WYG_016-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷十六<lb/>
</p>
<p>
</p>
  </div>
</body>
</text>
</TEI>
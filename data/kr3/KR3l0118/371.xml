<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百七十一</head>
    <p>
<pb n="KR3l0118_WYG_371-1a"/>
欽定四庫全書<lb/>
　太平廣記卷三百七十一　宋　李昉等　編<lb/>
　　精怪四<lb/>
　　雜器用<lb/>
　　　獨孤彥　　　姚康成　　　馬舉<lb/>
　　　吉州漁者<lb/>
　　凶器上<lb/>
　　　梁氏　　　　曹惠　　　　竇不疑<lb/>
<pb n="KR3l0118_WYG_371-1b"/>
　　　　獨孤彥<lb/>
建中末有獨孤彦者嘗客於淮泗間會天大風舟不得<lb/>
進因泊於岸一夕步月登至一佛寺中寺僧悉赴里民<lb/>
會去彦步遶於庭俄有二丈夫來一人身甚長衣黑衣<lb/>
稱姓甲名侵許第五一人身廣而短衣青衣稱姓曾名<lb/>
元與彥揖而語其吐論𤣥微出於人表彦素耽竒奥常<lb/>
與方外士議語且有年矣至于𤣥門釋氏靡不窮其指<lb/>
歸乃遇二人則自以為不能加也竊竒之且將師焉因<lb/>
<pb n="KR3l0118_WYG_371-2a"/>
再拜請曰某好竒者今日幸遇先生願為門弟子其可<lb/>
乎二人謝曰何敢彦因徵其所自黑衣者曰吾之先本<lb/>
盧氏吾少以剛勁聞大凡物有滯而不通者必侵犯以<lb/>
許悟之時皆謂我為侵許因名之其後適野遇仇家擊<lb/>
斷遂易姓甲氏且逃其患又吾素精藥術嘗侍忝醫之<lb/>
職非不能精熟而升降上下即假手於吾後以年老力<lb/>
衰止欲以我為折腰吏吾固辭免退居田間吾有舅氏<lb/>
常為同僚其行止起居未嘗不俱然我自擯棄常思吾<lb/>
<pb n="KR3l0118_WYG_371-2b"/>
舅直以用舍殊致分不見矣今夕君子問我我得以語<lb/>
平生事幸何甚哉語罷曾元曰吾之先陶唐氏之後也<lb/>
唯唐陶之官受姓於姚曾者與子孫以字為氏故為曾<lb/>
氏焉我其後也吾早從萊候居推署之職職當要熱素<lb/>
以褊躁又當負氣以凌上由是遭下流沸騰之謗因而<lb/>
解棄蓋吾忠州之罪我自棄置處塵土之間且有年矣<lb/>
甘同瓦礫豈敢他望乎然自昔與吾父遭事吾父性堅<lb/>
正雖鼎鑊不避其危賙人之急必赴湯蹈火人亦以此<lb/>
<pb n="KR3l0118_WYG_371-3a"/>
重之今拘於舊職窘若囚繫余以父棄擲之故不近於<lb/>
父迨今亦數歲足下有問又安敢黙乎語未卒寺僧俱<lb/>
歸二人見之若有所懼即馳去數十步已亡見矣彦訊<lb/>
僧僧曰吾居此寺且久未嘗見焉懼為怪耳彦竒其才<lb/>
且異之因祈其名氏久而悟曰所謂曽元者豈非甑乎<lb/>
夫文以瓦附曾是甑字也名元者蓋以瓦中之畫致瓦<lb/>
字之上其義在矣甲侵許者豈非鐵杵乎且以午木是<lb/>
杵字姓甲者東方甲乙木也第五者亦假午字也推是<lb/>
<pb n="KR3l0118_WYG_371-3b"/>
而辯其杵字乎名侵許者蓋反其語為金截以截附金<lb/>
是鐵字也總而辯焉得非甑及鐵杵耶明日即命窮其<lb/>
跡果於朽壞中得一杵而鐵者又一甑自中分蓋用之<lb/>
餘者彦大異之盡符其解也<hi>出宣室志</hi>
　　　　姚康成<lb/>
太原掌書記姚康成奉使之汧隴會節使交代入蕃使<lb/>
迴郵館塡咽遂假邢君牙舊宅設中室以為休息之所<lb/>
其宅久空廢庭木森然康成晝為公宴所牽夜則醉歸<lb/>
<pb n="KR3l0118_WYG_371-4a"/>
及明復出未嘗暫歇於此一夜自軍城歸早其屬有博<lb/>
戲之會故得不醉焉乃坐堂中因命茶又復召客客無<lb/>
至者乃令館人取酒徧賜僕使以慰其道路之勤既而<lb/>
皆醉康成就寢二更後月色如練因披衣而起出於宅<lb/>
門獨步移時方歸入院遙見一人入一廊房内尋聞數<lb/>
人飲樂之聲康成乃躡履而聽之聆其言語吟嘯即非<lb/>
僕夫也因坐於門側且窺伺之仍聞曰諸公知近日時<lb/>
人所作皆務一時巧麗其於託情喻已體物賦懷皆失<lb/>
<pb n="KR3l0118_WYG_371-4b"/>
之矣又曰今三人可各賦一篇以取樂乎皆曰善乃見<lb/>
一人細長而甚黑吟曰昔人炎炎徒自知今無烽竈欲<lb/>
何為可憐國柄全無用曾見人人下第時又見一人亦<lb/>
長細而黄面多瘡孔而吟曰當時得意氣填心一曲君<lb/>
前直萬金今日不如庭下竹風來猶得學龍吟又一人<lb/>
肥短鬂髮垂散而吟曰頭焦髮秃但心存力盡塵埃不<lb/>
復論莫笑今來同腐草曾經終日掃朱門康成不覺失<lb/>
聲大贊其美因推門求之則皆失矣俟曉召館吏詢之<lb/>
<pb n="KR3l0118_WYG_371-5a"/>
曰近並無此色人康心疑其必魅精也遂尋其處方見<lb/>
有鐵銚子一柄破笛一管一秃黍穰帚而已康成不欲<lb/>
傷之遂各埋於他處<hi>出靈怪集</hi>
　　　　馬舉<lb/>
馬舉鎭淮南日有人携一碁局獻之皆飾以珠玉舉與<lb/>
錢千萬而納焉數日忽失其所在舉命求之未得而忽<lb/>
有一叟策杖詣門請見舉多言兵法舉遙坐以問之叟<lb/>
曰方今正用兵之時也公何不求兵機戰術而將禦寇<lb/>
<pb n="KR3l0118_WYG_371-5b"/>
讎若不如是又何作鎭之為也公曰僕且治疲民未暇<lb/>
於兵機戰法也幸先生辱顧其何以敎之老叟曰夫兵<lb/>
法不可廢也廢則亂生亂生則民疲民疲而治則非所聞<lb/>
曷若先以法治兵兵治而後將校精將校精而後士卒<lb/>
勇且夫將校者在乎識虚盈明向背冐矢石觸鋒刃也<lb/>
士卒者在乎赴湯蹈火出死入生不旋踵而一焉今公<lb/>
既為列藩連帥當有為帥之才不可曠職也舉曰敢問<lb/>
為帥之事何如叟曰夫為帥也必先取勝地次對於敵<lb/>
<pb n="KR3l0118_WYG_371-6a"/>
軍用一卒必思之於生死見一路必察之於出入至於<lb/>
衝關入劫雖軍中之餘事亦不可忘也仍有全小而捨<lb/>
大急殺而屢逃據其險地張其疑兵妙在急攻不可持<lb/>
疑也其或遲速未決險易相懸前進不能差須求活屢<lb/>
勝必敗愼在欺敵若深測此術則為帥之道畢矣舉驚<lb/>
異之謂叟曰先生何許人何學之深耶叟曰余南山木<lb/>
強之人也自幼好竒尚異人人多以為有韜玉含珠之<lb/>
舉屢經戰争故盡識兵家之事但乾坤之内物無不衰<lb/>
<pb n="KR3l0118_WYG_371-6b"/>
况六合之體殊不堅牢豈得更久耶聊得晤言一述兵<lb/>
家之要耳幸明公稍留意焉因遽辭公堅留延於客館<lb/>
至夜令左右召之見室内唯一碁局耳乃是所失之者<lb/>
公知其精怪遂令左右以古鏡照之碁局忽躍起墜地<lb/>
而碎似不能變化公甚驚異乃令盡焚之<hi>出瀟湘錄</hi>
　　　　吉州漁者<lb/>
吉州龍興觀有巨鐘上有文曰晉元康年鑄鐘頂有一<lb/>
竅古老相𫝊則天時鐘聲震長安遂有詔鑿之其竅是<lb/>
<pb n="KR3l0118_WYG_371-7a"/>
也天祐年中忽一夜失鐘所在至旦如故見蒲牢有血<lb/>
痕并<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>草<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>草者江南水草也葉如薤隨水淺深而生<lb/>
觀前大江數夜居人聞江水風浪之聲至旦有漁者見<lb/>
江心有一紅旗水上流下漁者掉小舟往接取之見金<lb/>
鱗光耀波濤洶湧漁者急迴始知蒲牢鬭傷江龍<hi>出玉堂閒</hi>
<hi>話</hi>
　　　㓙器上<lb/>
　　　　梁氏<lb/>
<pb n="KR3l0118_WYG_371-7b"/>
後魏洛陽阜財里有開善寺京兆人韋英宅也英早卒<lb/>
其妻梁不治䘮而嫁更納河内向子集為夫雖云改嫁<lb/>
仍居英宅英聞梁嫁白日來歸乘馬將數人至於庭前<lb/>
呼曰阿梁卿忘我也子集驚怖張弓射之應箭而倒即<lb/>
變為桃人所騎之馬亦化為茅馬從者數人盡為蒲人<lb/>
梁氏惶懼捨宅為寺<hi>出洛陽伽藍記</hi>
　　　　曹恵<lb/>
武徳初有曹恵為江州參軍官舍有佛堂堂中有二木<lb/>
<pb n="KR3l0118_WYG_371-8a"/>
偶人長尺餘雕飾甚巧妙丹青剝落恵因持歸與稚兒<lb/>
後稚兒方食餅木偶引手請之兒驚報恵恵笑曰取木<lb/>
偶來即言曰輕素自有名何呼木偶於是轉盻馳走無<lb/>
異於人恵問曰汝何時物頗能作怪輕素與輕紅曰是<lb/>
宣城太守謝家俑偶當時天下工巧皆不及沈𨼆侯家<lb/>
老蒼頭孝忠也輕素輕紅即孝忠所造𨼆侯哀宣城無<lb/>
常葬日故有此贈時素壙中方持湯與樂夫人濯足聞<lb/>
外有持兵稱敕聲夫人畏懼跣足化為白螻少頃二賊<lb/>
<pb n="KR3l0118_WYG_371-8b"/>
執炬至盡掠財物謝郎持舒瑟瑟環亦為賊敲頤脫之<lb/>
賊人照見輕紅等曰二明器不惡可與小兒為戲具遂<lb/>
持出時天平二年也自爾流落數家陳末麥鐵杖猶子<lb/>
將至此恵又問曰曾聞謝宣成婚王敬則女爾何遽云<lb/>
樂夫人輕素曰王氏乃生前之妻樂氏乃𡨕婚耳王氏<lb/>
本屠酤種性麤率多力至㝠中猶與宣城不睦伺宣城<lb/>
嚴顏則磔石拄闗以為威脅宣城自密啓於天帝許逐<lb/>
之二女一男悉隨母歸矣遂再娶樂彦輔第八女美姿<lb/>
<pb n="KR3l0118_WYG_371-9a"/>
質善書好彈琴尤與殷東陽仲文謝荆州晦夫人相得<lb/>
日恣追尋宣城常云我才方古詞人唯不及東阿耳其<lb/>
餘文士皆吾杌中之肉可以宰割矣見為南曹典銓郎<lb/>
與潘黄門同列乘肥衣輕貴於生前百倍然十月一朝<lb/>
晉宋齊梁可以為勞近聞亦已停矣恵又問曰汝二人<lb/>
靈異若此吾欲捨汝如何即皆言曰以輕素等變化雖<lb/>
無不可君意如不放終不能逃廬山山神欲取輕素為<lb/>
舞姬久矣今此奉辭便當受彼榮富然君能終恩請命<lb/>
<pb n="KR3l0118_WYG_371-9b"/>
畫工便賜粉黛恵即令工人為圖之使摛錦繡輕素笑<lb/>
曰此度非論舞伎亦當彼夫人無以奉酬請以微言留<lb/>
别百代之中但以他人會者無不為忠臣居大位矣雞<lb/>
角入骨紫鶴喫黄䑕中不害五通泉室為六代吉昌後<lb/>
有人禱廬山神女巫言神君新納二妾要翠釵花簮汝<lb/>
宜求之當降大福禱者求而焚之遂如願焉恵亦不能<lb/>
知其微言訪之時賢皆不悟或云中書令岑文本識其<lb/>
三句亦不為人說<hi>出𤣥怪錄</hi>
<pb n="KR3l0118_WYG_371-10a"/>
　　　　竇不疑<lb/>
武徳功臣孫竇不疑為中郎將告老歸家家在太原宅<lb/>
於北郭陽曲縣不疑為人勇有膽力少而任俠常結伴<lb/>
十數人鬭雞走狗摴蒲一擲數萬皆以意氣相期而太<lb/>
原城東北數里常有道鬼身長二丈毎陰雨昏黑後多<lb/>
出人見之或怖而死諸少年言曰能往射道鬼者與錢<lb/>
五千餘人無言唯不疑請行迨昏而往衆曰此人出城<lb/>
便潛藏而夜紿我以射其可信乎盍密隨之不疑既至<lb/>
<pb n="KR3l0118_WYG_371-10b"/>
魅所鬼正出行不疑逐而射之鬼被箭走不疑追之凡<lb/>
中三矢鬼自投于岸下不疑乃還諸人笑而迎之謂不<lb/>
疑曰吾恐子潛而紿我故密隨子乃知子膽力若此因<lb/>
授之財不疑盡以飲焉明日往尋所射岸下得一方相<lb/>
身則編荆也<hi>今京中方相編竹太原無竹用荆作之</hi>其傍仍得三矢自是<lb/>
道鬼遂亡不疑因從此以雄勇聞及歸老七十餘矣而<lb/>
意氣不衰天寶二年冬十月不疑往陽曲從人飲飲酣<lb/>
欲返主苦留之不疑盡令從者先獨留所乘馬昏後歸<lb/>
<pb n="KR3l0118_WYG_371-11a"/>
太原陽曲去州三舎不疑馳還其間則沙場也狐狸鬼<lb/>
火叢聚更無居人其夜忽見道左右皆為店肆連延不<lb/>
絶時月滿雲薄不疑怪之俄而店肆轉衆有諸男女或<lb/>
歌或舞飲酒作樂或結伴踏蹄有童子百餘人圍不疑<lb/>
馬踏蹄且歌馬不得行道有樹不疑折其柯長且大以<lb/>
擊歌者走而不疑得前又至逆旅復見二百餘人身長<lb/>
且大衣服甚盛來繞不疑踏蹄歌焉不疑大怒又以樹<lb/>
柯擊之長人皆失不疑恐以所見非常乃下道馳將投<lb/>
<pb n="KR3l0118_WYG_371-11b"/>
村野忽得一處百餘家屋宇甚盛不疑叩門求宿皆寂<lb/>
無人應雖甚呌擊人猶不出村中有廟不疑入之繫馬<lb/>
於柱據階而坐時朗月夜未半有婦人素服靚粧突門<lb/>
而入直向不疑再拜問之婦人曰吾見夫壻獨居故此<lb/>
相偶不疑曰孰為夫壻婦人曰公即其人也不疑知是<lb/>
魅擊之婦人乃去㕔房内有牀不疑息焉忽梁間有物<lb/>
墮於其腹大如盆盎不疑毆之則為犬音不疑自投牀<lb/>
下化為火人長二尺餘光明照耀入于壁中因爾不見<lb/>
<pb n="KR3l0118_WYG_371-12a"/>
不疑又出户乘馬而去遂得入林木中憇止天曉不能<lb/>
去會其家求而得之已疲且䘮魂矣舁之還猶說其所<lb/>
見乃病月餘卒<hi>出紀聞</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_371-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百三十八</head> <lb/>
    <p>
<pb n="KR3l0118_WYG_138-1a"/>
欽定四庫全書<lb/>
　太平廣記卷一百三十八<lb/>
　　徵應四<lb/>
　　　裴度　　　　段文昌　　　李逢吉<lb/>
　　　牛僧孺　　　王智興　　　牛師<lb/>
　　　杜中立　　　李蠙　　　　馬植<lb/>
　　　高駢　　　　孔温裕　　　孫偓<lb/>
　　　李全忠　　　侯𢎞實　　　戴思逺<lb/>
<pb n="KR3l0118_WYG_138-1b"/>
　　　張籛　　　　齊州民　　　朱慶源<lb/>
　　　　裴度<lb/>
唐中書令晉公裴度微時覉寓洛中常乘蹇驢入皇城<lb/>
方上天津橋時淮西不庭已數年矣有二老人倚橋柱<lb/>
而立語云蔡州用兵日久徵發甚困於人未知何時平<lb/>
定忽覩度驚愕而退有僕者攜書囊後行相去稍逺聞<lb/>
老人云適憂蔡州未平須待此人為將既歸僕者具述<lb/>
其事度曰見我龍鍾相戲耳其秋果領鄉薦明年及第<lb/>
<pb n="KR3l0118_WYG_138-2a"/>
洎秉鈞衡朝廷議授呉元濟節鉞既而延英候對憲宗<lb/>
問宰臣度奏曰賊臣䟦扈四十餘年聖朝姑務含𢎞蓋<lb/>
慮凋傷一境不聞歸心効順乃欲坐據一方若以旄鉞<lb/>
授之翻恐恣其凶逆以陛下聰明神武藩鎭皆願勤王<lb/>
臣請一詔進兵可以平蕩妖孽于是命度為淮西節度<lb/>
使興師致討時許滑三帥先於郾城縣屯軍度統精甲<lb/>
五萬㑹之受律鼓行而進直造蔡州城下纔兩月擒賊<lb/>
以獻淮西遂平後入朝居廊廟大拜正司徒為侍中中<lb/>
<pb n="KR3l0118_WYG_138-2b"/>
書令儒生武德振耀古今洎畱守洛師毎話天津橋老<lb/>
人之事出征淮西請韓愈自中書舍人為掌書記及賊<lb/>
平朝覲樂和李僕射方為華州刺史戎服櫜鞬迎于道<lb/>
左愈有詩云荆山行盡華山來日照潼關四扇開刺史<lb/>
莫嫌迎候逺相公親破蔡州回<hi>出劇談録</hi>
　　　　段文昌<lb/>
唐丞相鄒平公段文昌負才傲俗落拓荆楚間常半酣<lb/>
靸屐于江陵大街徃來雨霽泥甚街側有大宅門枕流<lb/>
<pb n="KR3l0118_WYG_138-3a"/>
渠公乘醉於渠上脱屐濯足旁若無人自言我作江陵<lb/>
節度使必買此宅聞者皆笑其後果鎭荆南遂買此宅<lb/>
又嘗佐太尉南康王韋皋為成都館驛巡官忽失意皋<lb/>
逐之使攝靈池尉羸童劣馬奔迫就縣縣去靈池六七<lb/>
里日已昏黑路絶行人忽有兩炬前引更呼曰太尉來<lb/>
既及郭門兩炬皆滅先時為皋奉使入長安素與劉禹<lb/>
錫深交禹錫時為禮部員外方與日者從容文昌入謁<lb/>
日者匿于箔下既去日者謂禹錫曰員外若圖省轉事<lb/>
<pb n="KR3l0118_WYG_138-3b"/>
勢殊逺須待十年後此客入相方轉本曹正郎耳是時<lb/>
禹錫失意連授外官後十餘年文昌入相方除禹錫禮<lb/>
部郎中<hi>出録異記</hi>
　　　　李逢吉<lb/>
唐丞相涼公李逢吉始從事振武日振武有金城佛寺<lb/>
寺有僧年七十餘嘗一日獨處負壁而坐忽見婦人介<lb/>
甲持矛由寺門而入俄聞報李判官來僧具以告自是<lb/>
逢吉與僧善毎造其室即見其人先逢吉而至率以為<lb/>
<pb n="KR3l0118_WYG_138-4a"/>
常矣故逢吉出入將相二十餘年竟善終于家<hi>出𥙷録紀傳</hi>
　　　　牛僧孺<lb/>
唐河南府伊闕縣前大溪毎僚佐有入臺者即水中先<lb/>
有小灘漲出石礫金沙澄澈可愛丞相牛僧孺為縣尉<lb/>
一旦忽報灘出翌日邑宰與同僚列筵於亭上觀之因<lb/>
召耆宿備詢其事有老吏云此必分司御史非西臺之<lb/>
命若是西臺灘上當有鸂鶒雙立前後邑人以此為驗<lb/>
僧孺潛揣縣僚無出于已因舉杯曰既有灘何惜一雙<lb/>
<pb n="KR3l0118_WYG_138-4b"/>
鸂鶒宴未終俄有鸂鶒飛下不旬日拜西臺監察<hi>出劇談録</hi>
　　　　王智興<lb/>
唐王智興始微時嘗為徐州門子有道士寓居門側智<lb/>
興毎旦起持帚因屏穢于道必掃其道士之門道士深<lb/>
感之後智興母終辭焉道士謂智興曰吾善審墓地若<lb/>
議葬當為子卜之智興他日引道士出視地道士以智<lb/>
興所執竹策表一處道士曰必窆此君當壽而兩世位<lb/>
至方伯及智興再徃理穴其竹䇿有枝葉叢生心甚異<lb/>
<pb n="KR3l0118_WYG_138-5a"/>
之遂葬焉智興又曾自郡齎事赴上都宿郾城逆旅遇<lb/>
店婦將産見二人入智興所寢之舍驚曰徐州王侍中<lb/>
在此又曰所生子後五歲當以金瘡死智興志之及期<lb/>
復過店問婦所生子云近因斧傷已卒矣<hi>岀唐年𥙷録紀傳</hi>
　　　　牛師<lb/>
唐長慶中鄂州里巷間人毎語輒以牛字助之又有一<lb/>
僧自號牛師乍愚乍智人有忤之必云我兄即到豈奈<lb/>
我何未幾竒章公牛僧孺以舊相節度武昌軍其語乃<lb/>
<pb n="KR3l0118_WYG_138-5b"/>
絶而牛師尚存方知將相之任豈偶然耶先是元和初<lb/>
韓尚書臯鎭夏口就加節度使自後復為觀察使長慶<lb/>
三年崔相國植由刑部尚書除觀察使明年冬僧孺實<lb/>
來宰臣建節鎭夏口自僧孺始也<hi>出因話録</hi>
　　　　杜中立<lb/>
唐杜臯字中立少年時贍於財産他無所采取其與游<lb/>
徒利于酒炙其實蔑視之也一日同送迎于城外客有<lb/>
善相者厯觀諸賓侣獨指中立曰此子異日當為將矣<lb/>
<pb n="KR3l0118_WYG_138-6a"/>
一坐大笑中立後尚眞源公主竟為滄州節度使初李<lb/>
瑑之出鎭旗竿道折乃钁殺其執旗者中立在道亦然<lb/>
杖之二十瑑竟無患而中立卒焉豈殺之可以應其禍<lb/>
<hi>出玉泉子</hi>
　　　　李蠙<lb/>
唐司空李蠙始名虬赴舉之秋偶自題名于屋壁經宵<lb/>
忽覩名上為人添一畫乃成虱字矣蠙曰虱者蠙也遂<lb/>
改名蠙明年果登第<hi>出南楚新聞</hi>
<pb n="KR3l0118_WYG_138-6b"/>
　　　　馬植<lb/>
唐丞相馬植罷安南都䕶與時宰不通又除黔南殊不<lb/>
得意維舟峽中古寺寺前長堤堤畔林木夜月甚明見<lb/>
人白衣緩步堤上吟曰截竹為筒作笛吹鳳凰池上鳳<lb/>
凰飛勞君更向黔南去即是陶鈞萬𩔖時厯厯可聽吟<lb/>
者數四遣人邀問即已失之矣後自黔南入為大理卿<lb/>
遷刑部侍郎判鹽鐵遂作相<hi>出本事詩</hi>
　　　　高駢<lb/>
<pb n="KR3l0118_WYG_138-7a"/>
唐燕公高駢微時為朱叔明司馬總兵巡按見雙鵰謂<lb/>
衆曰我若貴矢當疊雙乃伺其上下果一矢貫二鵰衆<lb/>
大驚異因號為落鵰公<hi>出感定録</hi>
　　　　孔温裕<lb/>
唐河南尹孔温裕任𥙷闕日諫討党項事貶栁州司馬<lb/>
久之得堂兄尚書温業書報云憲府欲爾作侍御史日<lb/>
望勅下忽又得書云宰相以右史處之皆無音耗一日<lb/>
有鵲喜于庭直若語狀孩稚拜且祝云願早得官鵲既<lb/>
<pb n="KR3l0118_WYG_138-7b"/>
飛去墜下方寸紙有補闕二字極異之無幾却除此官<lb/>
<hi>出因話録</hi>
　　　　孫偓<lb/>
長安城有孫家宅居之數世堂室甚古其堂前一柱忽<lb/>
生槐枝孫氏初猶障蔽之不欲人見朞年之後漸漸滋<lb/>
茂以至柱身通體而變壊其屋上衝祕藏不及衣冠士<lb/>
庶之來觀者車馬塡咽不久偓處巖廊儲居節制人以<lb/>
為應三槐之眹亦甚異也近有孫煒乃偓之嗣備言其<lb/>
<pb n="KR3l0118_WYG_138-8a"/>
事<hi>出玉堂閒話</hi>
　　　　李全忠<lb/>
唐乾符末范陽人李全忠少通春秋好鬼谷子之學曾<lb/>
為棣州司馬忽有蘆一枝生於所居之室盈尺三節焉<lb/>
心以為異告於别駕張建章建章博古之士也乃曰昔<lb/>
蒲洪以池中蒲生九節為瑞乃姓蒲後子孫昌盛蘆茅<lb/>
也合生陂澤間而生於室非其常矣君後必有分茅之<lb/>
貴三節者傳節鉞三人公其誌之全忠後事李可舉為<lb/>
<pb n="KR3l0118_WYG_138-8b"/>
戎校諸將逐可舉而立全忠累加至檢校太尉臨戎甚<lb/>
有威政全忠死子匡威為三軍所逐弟匡儔挈家赴闕<lb/>
至滄州景城為盧彦盛所害先是匡威少年好勇不拘<lb/>
小節以飲博為事曾一日與諸游俠輩釣于桑乾赤欄<lb/>
橋之側自以酒酹曰吾若有幽州節制分則獲大魚果<lb/>
釣得魚長三尺人甚異焉<hi>出北夢瑣言</hi>
　　　　侯𢎞實<lb/>
侯𢎞實本蒲坂人也幼而家貧長為軍外子弟年方十<lb/>
<pb n="KR3l0118_WYG_138-9a"/>
三四常寐於簷下天將大雨有虹自河飲水俄貫於𢎞<lb/>
實之口其母見不敢驚焉良久虹自天没于𢎞實之口<lb/>
不復出焉及覺母問有夢否對曰適夢入河飲水飽足<lb/>
而歸母聞之黙喜知其必貴矣後數月忽有蜀僧詣門<lb/>
求食臨去謂侯母曰女弟子當有後福合得兒子力侯<lb/>
母呼𢎞實出請僧相之僧視之曰此蜺龍也但離去鄉<lb/>
井近江海客宦方有顯榮又曰此子性識慘毒必有生<lb/>
靈之患倘敬信三寶即得善終言訖而去𢎞實後果自<lb/>
<pb n="KR3l0118_WYG_138-9b"/>
行伍出身至于將領同光三年從興聖太子収蜀蜀平<lb/>
之後無何與陜府節度使康延孝等作叛及延孝誅滅<lb/>
𢎞實得赦㝷為眉州刺史節度䕫州復自寧江遷于黔<lb/>
府一州二鎭皆近大江官業崇高敬奉三寶信心無怠<lb/>
然于臨戎理務持法御下傷于嚴酷是知蜀僧所云不<lb/>
謬矣<hi>出鑑戒録</hi>
　　　　戴思逺<lb/>
梁朝將戴思逺任浮陽日有部曲毛璋為性輕悍常與<lb/>
<pb n="KR3l0118_WYG_138-10a"/>
數十卒追捕盜賊還宿于逆旅毛枕劒而寢夜分其劒<lb/>
忽大吼躍出鞘外從卒聞者愕然驚異毛亦神之乃持<lb/>
劒呪曰某若異日有此山河爾當更鳴躍否則已毛復<lb/>
寢未熟劒吼躍如初毛深自負之其後戴離鎭毛請畱<lb/>
戴從之未幾毛以州歸命于唐莊宗莊宗以毛為其州<lb/>
刺史後竟帥滄海<hi>出玉堂閒話</hi>
　　　　張籛<lb/>
密牧張籛少年時常有一飛鳥狀若尺鷃銜一青銅錢<lb/>
<pb n="KR3l0118_WYG_138-10b"/>
墮于張懐袖間張異之常繫錢于衣冠間其後累財巨<lb/>
萬至死物力不衰即蜚鳥墮錢將富之祥也<hi>出玉堂閒話</hi>
　　　　齊州民<lb/>
齊州有一富家翁郡人呼曰劉十郎以鬻醋油為業自<lb/>
云壯年時窮賤至極與妻傭舂以自給忽一宵舂未竟<lb/>
其杵忽然有聲視之已中折矣夫婦相顧愁歎久之方<lb/>
寐凌旦既寤一新杵在臼旁不知自何而至夫婦前視<lb/>
且驚且喜自是因穿地頗得隱伏之貨以碓杵為神鬼<lb/>
<pb n="KR3l0118_WYG_138-11a"/>
所傷乃寶而藏之遂棄舂業漸習商估數年之内其息<lb/>
百倍家累千金夫婦神其杵即被以文繡置于匱匣中<lb/>
四時致祭焉自後夫婦富且老及其死也物力漸衰今<lb/>
則兒孫貧乏矣<hi>出玉堂閒話</hi>
　　　　朱慶源<lb/>
婺源尉朱慶源罷任方選家在豫章之豐城庭中地甚<lb/>
爽塏忽生蓮一枝其家駭懼多方以禳之蓮生不已乃<lb/>
築堤汲水以迴之遂成大池芡荷甚茂其年慶源選授<lb/>
<pb n="KR3l0118_WYG_138-11b"/>
南豐令後三歲入為大理評事<hi>出稽神録</hi>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百三十八<lb/>
</p>
<p>
</p>
  </div>
</body>
</text>
</TEI>
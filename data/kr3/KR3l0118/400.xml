<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百</head>
    <p>
<pb n="KR3l0118_WYG_400-1a"/>
欽定四庫全書<lb/>
　太平廣記卷四百　　　　宋　李昉等　編<lb/>
　　金上<lb/>
　　　金　　　　　翁仲孺　　　霍光<lb/>
　　　陳爵　　　　符堅　　　　雩都縣人<lb/>
　　　何文　　　　侯遹　　　　成弼<lb/>
　　　𤣥金　　　　鄒駱駝　　　裴談<lb/>
　　　牛氏僮　　　宇文進　　　蘇遏<lb/>
<pb n="KR3l0118_WYG_400-1b"/>
　　　韋思𤣥　　　李員　　　　虞卿道士<lb/>
　　　趙懷正　　　金蛇<lb/>
　　　金上<lb/>
　　　　金<lb/>
西方日官之外有山焉其長十餘里廣二三里髙百餘<lb/>
丈皆大黄之金其色殊美不雜土石不生草木上有金<lb/>
人髙五丈餘皆純金名曰金犀入山下一丈有銀又入<lb/>
一丈有錫又入一丈有鉛又入一丈有丹陽銅丹陽銅<lb/>
<pb n="KR3l0118_WYG_400-2a"/>
似金可鍜以作錯塗之器也淮南子術曰餌丹陽之為<lb/>
金也<hi>出神異經</hi>
　　　　翁仲孺<lb/>
漢時翁仲孺家貧力作居渭川一旦天雨金十斛於其<lb/>
家於是與王侯爭富今秦中有兩翁世世富<hi>出神異經</hi>
　　　　霍光<lb/>
漢宣帝嘗以皂葢車一乘賜大將軍霍光悉以金鉸飾<lb/>
之每夜車轄上有金鳳皇飛去莫知所至曉乃還守車<lb/>
<pb n="KR3l0118_WYG_400-2b"/>
人亦見之南郡黄君仲於北山羅鳥得一小鳳子入手<lb/>
便化成紫金毛羽翅宛然具足可長尺餘守車人列云<lb/>
車轄上鳳皇嘗夜飛去曉則俱還今曉不還恐為人所<lb/>
得光甚異之具以列上後數日君仲詣闕上金鳳皇子<lb/>
帝聞而疑之以置承露盤倐然飛去帝使人尋之直入<lb/>
光家至車轄上乃知信然帝取其車每遊行輒乘之故<lb/>
嵇康遊仙詩云翩翩鳳轄逢此網羅是也<hi>出續齊諧記</hi>
　　　　陳爵<lb/>
<pb n="KR3l0118_WYG_400-3a"/>
漢永平十一年廬江皖侯國有胡皖氏小兒曰陳爵陳<lb/>
挺年皆十歲已上相與釣於湖涯挺先釣爵往問挺曰<lb/>
釣寧得乎挺曰得爵歸取竿綸去挺三十步所見湖涯<lb/>
有酒罇色正黄没水爵以為銅也涉取之滑重不能舉<lb/>
挺望見共取之竟不能得又入深淵中流顧見如錢等<lb/>
正黄數百千枚即共掇摭各得滿手走歸示其家爵父<lb/>
國故吏字君賢驚曰安得此爵言其狀君賢曰此黄金<lb/>
也即馳與爵俱往到金處水中尚多賢自涉水掇取爵<lb/>
<pb n="KR3l0118_WYG_400-3b"/>
挺鄰伍並聞俱競採之合得十餘斤賢言於相相言太<lb/>
守遣吏收取遣門下掾裕躬奉獻且言得金状<hi>出論衡</hi>
　　　　苻堅<lb/>
前秦苻堅建元五年長安樵人於城南見金鼎走白堅<lb/>
堅遣載取到城化為銅鼎<hi>出異苑</hi>
　　　　雩都縣人<lb/>
南康雩都縣跨江南出去縣三里名夢口有穴狀如石<lb/>
室舊傳嘗有神雞色如好金出此穴中奮翼迴翔長鳴<lb/>
<pb n="KR3l0118_WYG_400-4a"/>
響徹見之輒形入穴中因號此石為雞石昔有人耕此<lb/>
山側望見雞出遊戲有一長人操彈彈之雞遙見便飛<lb/>
入穴彈丸正著穴上石徑六尺許下垂蔽穴猶有間隙<lb/>
不復容人又有人乘船從下流還縣未至此崖數里有<lb/>
一人通身黄衣擔兩籠黄𤓰求寄載之黄衣人乞食船<lb/>
主與之盤酒食訖至崖下船主乞𤓰此人不與仍唾盤<lb/>
内徑上崖直入石中船主初甚忿之見其入石始知神<lb/>
異取向食器視之見盤上唾悉是黄金<hi>出述異記</hi>
<pb n="KR3l0118_WYG_400-4b"/>
　　　　何文<lb/>
張奮者家巨富後暴衰遂賣宅與黎陽程家程入居死<lb/>
病相繼轉賣與鄴人何文文日暮乃持刀上北堂中梁<lb/>
上坐至二更竟忽見一人長丈餘髙冠黄衣升堂呼問<lb/>
細腰舍中何以有生人氣也答曰無之須臾有一髙冠<lb/>
青衣者次之又有髙冠白衣者問答並如前及將曙文<lb/>
乃下堂中如向法呼之問曰黄衣者誰也曰金也在堂<lb/>
西壁下青衣者誰也曰錢也在堂前井邊五步白衣者<lb/>
<pb n="KR3l0118_WYG_400-5a"/>
誰也曰銀也在牆東北角柱下汝誰也曰我杵也在竈<lb/>
下及曉文按次掘之得金銀各五百斤錢千餘萬仍取<lb/>
杵焚之宅遂清安<hi>出列異傳</hi>
　　　　侯遹<lb/>
隋開皇初廣都孝廉侯遹入城至劍門外忽見四廣石<lb/>
皆大如斗遹愛之收藏於書籠負之以驢因歇鞍取看<lb/>
皆化為金遹至城貨之得錢百萬市美妾十餘人大開<lb/>
第宅又近甸置良田别墅後乘春景出遊盡載妓妾隨<lb/>
<pb n="KR3l0118_WYG_400-5b"/>
從下車陳設酒殽忽有一老翁負大笈至坐於席末遹<lb/>
怒而詬之命蒼頭扶出叟不動亦不嗔恚但引滿啖炙<lb/>
而笑云吾比來求君償債耳君昔將我金去不記憶乎<lb/>
盡取遹妓妾十餘人投之書笈亦不覺笈中之窄負之<lb/>
而趨走若飛鳥遹令蒼頭馳逐之斯須已失所在自後<lb/>
遹家日貧却復昔日生計十餘年却歸蜀到劍門又見<lb/>
前者老翁攜所將之妾遊行儐從極多見遹皆大笑問<lb/>
之不言逼之又失所在訪劍門前後並無此人竟不能<lb/>
<pb n="KR3l0118_WYG_400-6a"/>
測也<hi>出𤣥怪錄</hi>
　　　　成弼<lb/>
隋末有道者居於太白山煉丹砂合大還成因得道居<lb/>
山數十年有成弼者給侍之道者與居十餘歲而不告<lb/>
以道弼後以家艱辭去道者曰子從我久今復有憂吾<lb/>
無以遺子遺子丹十粒一粒丹化十斤赤銅則黄金矣<lb/>
足以辦葬事弼乃還如言化黄金以足用辦𦵏訖弼有<lb/>
異志復入山見之更求還丹道者不與弼乃持白刃刼<lb/>
<pb n="KR3l0118_WYG_400-6b"/>
之既不得丹則斷道者兩手又不得則刖其足道者顔<lb/>
色不變弼滋怒則斬其頭及解衣肘後有赤嚢開之則<lb/>
丹也弼喜持丹下山忽聞呼弼聲囘顧乃道者也弼大<lb/>
驚而謂弼曰吾不期與至此無得受丹神必誅汝終如<lb/>
吾矣因不見弼多得丹多變黄金金色稍赤優於常金<lb/>
可以服餌家既殷富則為人所告云弼有姦捕得弼自<lb/>
列能成黄金非有他故也唐太宗問之召令造黄金金<lb/>
成帝悅授以五品官敕令造金要盡天下之銅乃以弼<lb/>
<pb n="KR3l0118_WYG_400-7a"/>
造金凡數萬斤而丹盡其金所謂大唐金也百煉益精<lb/>
甚貴之弼既蓻窮而請去太宗令列其方弼實不知方<lb/>
訴之帝謂其詐怒脅之以兵弼猶自列遂為武士斷其<lb/>
手又不言則刖其足弼窘急且述其本末亦不信遂斬<lb/>
之而大唐金遂流用矣後有婆羅門號為别寶帝入庫<lb/>
遍閲婆羅門指金及大毯曰唯此二寶耳問毯有何奇<lb/>
異而謂之寶婆羅門令舒毯於地以水濡之水皆流去<lb/>
毯竟不濕至今外國傳成弼金以為寶貨也<hi>出廣異記</hi>
<pb n="KR3l0118_WYG_400-7b"/>
　　　　𤣥金<lb/>
太宗時汾州言青龍白虎吐物在空中有光如火墜地<lb/>
𨼆入二尺掘之得𤣥金廣尺餘髙七尺<hi>出酉陽雜俎</hi>
　　　　鄒駱駞<lb/>
鄒駱駞長安人先貧嘗以小車推蒸餅賣之每勝業坊<lb/>
角有伏磚車觸之即翻塵土涴其餅駞苦之乃將钁斸<lb/>
去十餘磚下有瓷甕容五斛許開看有金數斗於是巨<lb/>
富其子昉與蕭佺附馬時人語曰蕭佺附馬子鄒昉駱<lb/>
<pb n="KR3l0118_WYG_400-8a"/>
駞兒非關道徳合只為錢相知<hi>出朝野僉載</hi>
　　　　裴談<lb/>
裴談為懷州刺史有樵者入太行山見山穴開有黄金<lb/>
焉可數間屋樵者喜入穴取金得五鋌皆長尺餘因以<lb/>
石窒穴且志之又數日往則迷其處樵者頗諳山谷即<lb/>
於洛城懷州造開石物鎚鑿數車州有崔司户知而助<lb/>
之將往開而談妻有疾請道家奏章請命奏章道士忽<lb/>
傳天帝詔曰帝詔語裴談吾太行山天藏開比有樵夫<lb/>
<pb n="KR3l0118_WYG_400-8b"/>
見之吾已遺金五鋌命其閉塞而愚人貪得重求不獲<lb/>
乃興惡將開吾藏已造鎚鑿數車若開不休或中吾伏<lb/>
藏此若開鎚鑿此州人且死盡深無所益此州崔司户<lb/>
與其同心但詣崔驗之自當有見急止之汝妻疾自當<lb/>
瘳矣談大異之即召崔子問故果符所言乃没其開石<lb/>
具而禁止之妻尋有間<hi>出紀聞</hi>
　　　　牛氏僮<lb/>
牛肅曾祖大父皆𦵏河内出家童二戸守之開元二十<lb/>
<pb n="KR3l0118_WYG_400-9a"/>
八年家僮以男小安質於裴氏齒牙為疾晝卧廐中若<lb/>
有告之者曰小安汝何不起但取仙人杖根煮湯含之<lb/>
可以愈疾何忍焉小安驚顧不見人而又寝未久告之<lb/>
如初安曰此豈神告我乎乃行求仙人杖得大叢掘其<lb/>
根根轉壯大入地三尺忽得大磚有銘焉揭磚以下有<lb/>
銅鉢㪷於其中盡黄金鋌丹砂藏其中安不知書既藏<lb/>
金則以磚銘示村人楊之侃留銘示人而不告之銘曰<lb/>
磚下黄金五百兩至開元二十八年五月十八日有下<lb/>
<pb n="KR3l0118_WYG_400-9b"/>
賊胡人年二十二姓史者得之澤州城北二十五里白<lb/>
浮圗之南亦二十五里有金五百兩亦此人得之諸人<lb/>
既見銘道路諠聞於裴氏子問小安且諱執鞭之終不<lb/>
言於是拷訊萬端不對拘而閉諸室會有畫工來訪小<lb/>
安市丹砂焉裴氏子誘問之畫工具言其得金所以又<lb/>
曰吾昨於人處用錢一百市砂一斤砂既精好故來更<lb/>
市張氏益信得金召小安以畫工示之安曰掘得銘後<lb/>
下得數金丹砂今無遺矣金寶不得則又加箠笞治之<lb/>
<pb n="KR3l0118_WYG_400-10a"/>
卒不言夜中亡去會裴氏蒼頭自太原赴河内遇小安<lb/>
於澤州小安邀至市酒飲酣招去意者小安便取澤之<lb/>
金乎及蒼頭至裴言之方悟<hi>出紀錄</hi>
　　　　宇文進<lb/>
夏縣令宇文泰猶子進嘗於田間得一崑崙子洗拭之<lb/>
乃黄金也因寶持之數載後財貨充溢家族蕃昌後一<lb/>
夕失之而産業耗敗矣<hi>出紀聞</hi>
　　　　蘇遏<lb/>
<pb n="KR3l0118_WYG_400-10b"/>
天寶中長安永樂里有一凶宅居者皆破後無復人住<lb/>
暫至亦不過宿而卒遂至廢破其舍宇唯堂㕔存因生<lb/>
草樹甚多有扶風蘇遏悾悾遽苦貧窮知之乃以賤價<lb/>
於本主質之纔立契書未有一錢歸主至夕乃自攜一<lb/>
榻當堂鋪設而寢一更已後未寢出於堂徬徨而行忽<lb/>
見東牆下有一赤物如人形無手足表裏通徹光明而<lb/>
呌曰咄遏視之不動良久又按聲呼曰爛木咄西牆下<lb/>
有物應曰諾問曰甚没人曰不知又曰大硬鏘爛木對<lb/>
<pb n="KR3l0118_WYG_400-11a"/>
曰可畏良久乃失赤物所在遏下階中庭呼爛木曰金<lb/>
精合屬我緣没敢呌喚對曰不知遏又問承前殺害人<lb/>
者在何處爛木曰更無别物只是金精人福自薄不合<lb/>
居之遂喪逝亦不曾殺傷耳至明更無事遏乃自假鍬<lb/>
鍤之徒先於西牆下掘入地三尺見一朽柱當心木如<lb/>
血色其堅如石後又於東牆下掘兩日近一丈方見一<lb/>
方石濶一丈四寸長一丈八寸上以篆書曰夏天子紫<lb/>
金三十斤賜有徳者遏乃自思我何以為徳又自為計<lb/>
<pb n="KR3l0118_WYG_400-11b"/>
曰我得此寶然脩徳亦可禳之沈吟未決至夜又歎息<lb/>
不定其爛木忽語曰何不改名為有徳即可矣遏曰善<lb/>
遂稱有徳爛木曰君子倘能送某於昆明池中自是不<lb/>
復撓於人矣有徳許之明晨更掘丈餘得一鐵甕開之<lb/>
得紫金三十斤有徳乃還宅價脩葺送爛木於昆明池<lb/>
遂閉戸讀書三年為范陽請入幕七年内獲冀州刺史<lb/>
其宅更無事<hi>出博異志</hi>
　　　　韋思𤣥<lb/>
<pb n="KR3l0118_WYG_400-12a"/>
寶應中有京兆韋思𤣥僑居洛陽性尚奇嘗慕神仙之<lb/>
術後遊嵩山有道士教曰夫餌金液者可以延壽吾子<lb/>
當先學煉金如是則可以肩赤松駕廣成矣思𤣥於是<lb/>
求煉金之術積十年遇術士數百終不能得其妙後一<lb/>
日有居士辛銳者貌甚清瘦偢然有寒色衣弊裘叩思<lb/>
𤣥門謂思𤣥曰吾病亡窮無所歸聞先生好古尚奇集<lb/>
天下異人方士我故來謁耳願先生納之思𤣥即止居<lb/>
士於舍其後居士身疾<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>盡潰血且甚韋氏一家盡惡<lb/>
<pb n="KR3l0118_WYG_400-12b"/>
之思𤣥嘗召術士數人會食而居士不得預既具膳居<lb/>
士突至客前溺於筵席上盡濕客怒皆起韋氏家僮亦<lb/>
競來罵之居士遂告去行至庭忽亡所見思𤣥與諸客<lb/>
甚異之因視其溺乃紫金也奇光璨然眞曠代之寶思<lb/>
𤣥且驚且歎有解者曰居士紫金精也徵其名氏信矣<lb/>
且辛者葢西方庚辛金也而鋭字兌從金兌亦西方之<lb/>
正位推其義則吾之解若合符然<hi>出宣室志</hi>
　　　　李員<lb/>
<pb n="KR3l0118_WYG_400-13a"/>
進士李員河東人也居長安延夀里元和初夏一夕員<lb/>
獨處其室方偃於榻寐未熟忽聞室之西隅有微聲纎<lb/>
而遠鏘然若韻金石樂如是久不絶俄而有歌者其音<lb/>
極清越泠泠然又久不已員竊誌其歌詞曰色分藍葉<lb/>
青聲比磬中鳴七月初七日吾當示汝形歌竟其音闋<lb/>
員且驚且異朝日命家僮窮其跡不能得焉是夕員方<lb/>
獨處又聞其聲悽越且久亦歌如前詞竟員心知為怪<lb/>
也黙然異之如是凡數夕亦聞焉後至秋始六日夜有<lb/>
<pb n="KR3l0118_WYG_400-13b"/>
甚雨隤其堂之北垣明日垣北又聞其聲員驚而視之<lb/>
於北垣下得一缶僅尺餘制用金成形狀奇古與今之<lb/>
缶甚異苔翳其光𨼆然有文視不可見葢千百年之器<lb/>
也叩之則其韻極長即命洗去塵蘚方可讀之字皆小<lb/>
篆書乃崔子玉座右銘也員得而異之然竟不知何代<lb/>
所製也<hi>出宣室志</hi>
　　　　虞鄉道士<lb/>
虞鄉有山觀甚幽寂有滌陽道士居焉大和中道士嘗<lb/>
<pb n="KR3l0118_WYG_400-14a"/>
一夕獨登壇望見庭忽有異光自井中發俄有一物其<lb/>
狀若兎其色若精金隨光而出環繞醮壇久之復入於<lb/>
井自是每夕輒見道士異其事不敢告於人後因淘井<lb/>
得一金兎甚小奇光爛然即置於巾箱中時御史李戎<lb/>
職於蒲津與道士友善道士因以遺之其後戎自奉先<lb/>
縣令為忻州刺史其金兎忽亡去後月餘而戎卒<hi>闕</hi>
　　　　趙懷正<lb/>
汴州百姓趙懷正住光徳坊大和三年妻賀常以女工<lb/>
<pb n="KR3l0118_WYG_400-14b"/>
致一日有人攜石枕求售賀一環獲焉趙夜枕之覺枕<lb/>
中如風雨聲因令妻及子各枕一夕則無所覺趙枕輒<lb/>
復舊或喧悸不得眠其子請碎視之趙言脫碎之無所<lb/>
見是棄一百之利也待我死後爾必破之經歲餘趙病<lb/>
死妻令毁視之中有金銀各一鋌如模鑄者所函鋌處<lb/>
其模似預曾勘入無絲髪隙不知從何而入也鋌各長<lb/>
三寸餘濶如巨指遂貨之辦其殮及償債不餘一錢賀<lb/>
今住洛惠節坊段成式家人雇其紉針親見其説<hi>出酉陽雜</hi>
<pb n="KR3l0118_WYG_400-15a"/>
<hi>俎</hi>
　　　　金蛇<lb/>
開成初宫中有黄色蛇夜則自寶庫中出遊於階陛間<lb/>
光明照燿不可擒獲宫人擲珊瑚玦以繫之遂并玦亡<lb/>
去掌庫者具以事告上命遍搜庫内得黄金蛇而玦貫<lb/>
其首上熟視之昔隋煬帝為晉王時以黄金蛇贈陳夫<lb/>
人后今不知此蛇得自何處左右因視額下有阿𡡉字<lb/>
上蹶然曰果不失朕所疑阿𡡉即煬帝小字也上之博<lb/>
<pb n="KR3l0118_WYG_400-15b"/>
學敏悟率多此𩔖遂命取玻璃連環係蛇於玉彘之前<lb/>
足其後竟不復有所見以彘食蛇也<hi>出杜陽編</hi>
　<lb/>
　<lb/>
　<lb/>
　<lb/>
　<lb/>
　太平廣記卷四百<lb/>
</p>
<p>
</p>
  </div>
</body>
</text>
</TEI>
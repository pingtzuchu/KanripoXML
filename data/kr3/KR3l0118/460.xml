<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百六十</head>
    <p>
<pb n="KR3l0118_WYG_460-1a"/>
欽定四庫全書<lb/>
　太平廣記卷四百六十　　宋　李昉等　編<lb/>
　　禽鳥一<lb/>
　　鳳<lb/>
　　　旃塗國　　　鳳凰臺　　　元庭堅<lb/>
　　　睢陽鳳<lb/>
　　鸞<lb/>
　　鶴<lb/>
<pb n="KR3l0118_WYG_460-1b"/>
　　　徐奭　　　　烏程採捕者　戸部令史妻<lb/>
　　　裴沆　　　　李松<lb/>
　　鵠<lb/>
　　　蘇瓊<lb/>
　　鸚鵡<lb/>
　　　張華　　　　鸚鵡救火　　雪衣女<lb/>
　　　劉潛女<lb/>
　　鷹<lb/>
<pb n="KR3l0118_WYG_460-2a"/>
　　　楚文王　　　劉聿　　　　鄴郡人<lb/>
　　鷂<lb/>
　　　魏公子<lb/>
　　鶻<lb/>
　　　寶觀寺　　　落雁殿<lb/>
　　　鳳<lb/>
　　　　旃塗國<lb/>
周時旃塗國獻鳳鶵載以瑤華之車以五色玉為飾駕<lb/>
<pb n="KR3l0118_WYG_460-2b"/>
以赤象至京師育於靈禽之苑飲以瓊漿飴以雲實二<lb/>
物皆出上元經方鳳初至之時毛色未彪發及成王封<lb/>
泰山禪社首之後文彩炳燿中國飛走之𩔖不復喧鳴<lb/>
咸服神禽之逺至及成王崩沖天去<hi>出拾遺録</hi>
　　　　鳳凰臺<lb/>
鳳骨黑雄雌旦夕鳴各異皇帝使伶倫製十二籥寫之<lb/>
其雄聲其雌音樂有鳳凰臺此鳳脚下物如白石者鳳<lb/>
有時來儀候其所止處掘深三尺有圓石如卵正白服<lb/>
<pb n="KR3l0118_WYG_460-3a"/>
之安心神<hi>出酉陽雜俎</hi>
　　　　元庭堅<lb/>
唐翰林學士陳王友元庭堅者昔罷遂州參軍於州界<lb/>
居山讀書忽有人身而鳥首來造庭堅衣冠甚偉衆鳥<lb/>
隨之數千而言曰吾衆鳥之王也聞君子好音律故來<lb/>
見君因留數夕教庭堅音律清濁文字音義兼教之以<lb/>
百鳥語如是來往嵗餘庭堅由是曉音律善文字當時<lb/>
莫及隂陽術數無不通達在翰林撰韻英十卷未施行<lb/>
<pb n="KR3l0118_WYG_460-3b"/>
而西京陷胡庭堅亦卒焉<hi>出紀聞</hi>
　　　　睢陽鳳<lb/>
貞元十四年秋有異鳥其色青狀𩔖鳩鵲翔于睢陽之<lb/>
郊止叢木中有羣鳥千𩔖俱率其𩔖列于左右前後而<lb/>
又朝夕各銜蜚蟲稻粱以獻焉是鳥每飛則羣鳥咸噪<lb/>
而導其前咸翼其旁咸擁其後若傳喚警衞之狀止則<lb/>
環而向焉雖人臣侍天子之禮無以加矣睢陽人咸適<lb/>
野縱觀以為羽族之靈者然其狀不𩔖鸞鳳由是益奇<lb/>
<pb n="KR3l0118_WYG_460-4a"/>
之時李翺客於睢陽翺曰此真鳳鳥也於是作知鳳一<lb/>
章備書其事<hi>出宣室志</hi>
　　　鸞<lb/>
堯在位七年有鸞鶻嵗嵗來集麒麟遊於澤藪鴟梟逃<lb/>
於絶漠有折支之國獻重明之鳥一名重睛言雙睛在<lb/>
目狀如雞鳴似鳳時解落毛羽以肉翮而飛能搏逐猛<lb/>
虎使妖災不能為害飴以瓊膏或一嵗數來或數嵗不<lb/>
至國人莫不掃灑門戸以待重明之集國人或刻木或<lb/>
<pb n="KR3l0118_WYG_460-4b"/>
鑄金為此鳥之狀置於戸牖之間則魑魅醜𩔖自然退<lb/>
伏今人每嵗元日刻畫為雞於戸牖之上此遺像也<hi>出拾</hi>
<hi>遺録</hi>
　　　鶴<lb/>
　　　　徐奭<lb/>
晉懷帝永嘉中徐奭出行田見一女子姿色鮮白就奭<lb/>
言調女因吟曰疇昔聆好音日月心延佇如何遇良人<lb/>
中懷邈無緒奭情既諧欣然延至一屋女施設飲食而<lb/>
<pb n="KR3l0118_WYG_460-5a"/>
多魚遂經日不返兄弟追覓與湖邊見與女相對坐兄<lb/>
以藤杖擊女即化成白鶴翻然髙飛奭恍惚年餘乃差<lb/>
<hi>出劉敬叔異苑</hi>
　　　　烏程採捕者<lb/>
隋煬帝大業三年初造羽儀毛氅多出江南為之略盡<lb/>
時湖州烏程縣人身被科毛入山捕採見一大樹髙百<lb/>
尺其上有鶴巢養子人欲取之其下無柯髙不可上因<lb/>
操斧伐樹鶴知人必取恐其殺子遂以口拔其毛放下<lb/>
<pb n="KR3l0118_WYG_460-5b"/>
人收得之皆合時用乃不伐樹<hi>出五行記</hi>
　　　　戸部令史妻<lb/>
唐開元中戸部令史妻有色得魅疾而不能知之家有<lb/>
駿馬恒倍芻秣而瘦劣愈甚以問鄰舍胡人胡亦術士<lb/>
笑云馬行百里猶勌今反行千里餘寧不痩耶令史言<lb/>
初不出入家又無人曷由至是胡云君每入直君妻夜<lb/>
出君自不知若不信至入直時試還察之當知耳令史<lb/>
依其言夜還𨼆他所一更妻起靚粧令婢鞍馬臨階御<lb/>
<pb n="KR3l0118_WYG_460-6a"/>
之婢騎掃帚隨後冉冉乘空不復見令史大駭明往見<lb/>
胡瞿然曰魅信之矣為之奈何胡令更一夕伺之其夜<lb/>
令史歸堂前幕中妻頃復還問婢何以有生人氣令婦<lb/>
以婢帚燭火遍然堂廡令史狼狽入堂大甕中須臾乗<lb/>
馬復往適已燒掃帚無復可騎妻云隨有即騎何必掃<lb/>
帚婢倉卒遂騎大甕隨行令史在甕中懼不敢動須臾<lb/>
至一處是山頂林間供帳帟幕筵席甚盛羣飲者七八<lb/>
輩各有匹偶座上宴飲合眤備至數更後方散婦人上<lb/>
<pb n="KR3l0118_WYG_460-6b"/>
馬令婢騎向甕婢驚云甕中有人婦人乘醉令推著山<lb/>
下婢亦醉推令史出令史不敢言乃騎甕而去令史及<lb/>
明都不見人但有餘烟燼而已乃尋徑路崎嶇可數十<lb/>
里行乞辛勤月餘僅得至舍妻見驚問久之何所來令<lb/>
史以他答復往問胡求其料理胡云魅已成伺其復去<lb/>
可遽縛取火以焚之聞空中乞命頃之有蒼鶴墜火中<lb/>
焚死妻遂愈<hi>出廣異記</hi>
　　　　裴沆<lb/>
<pb n="KR3l0118_WYG_460-7a"/>
同州司馬裴沆嘗説再從伯自洛中將往鄭州在路數<lb/>
日曉程偶下馬覺道左有人呻吟聲因披蒿萊尋之荆<lb/>
叢下見一病鶴垂翼俛咮翅下瘡壞無毛且異其聲忽<lb/>
有老人白衣曳杖數十步而至謂曰郎君少年豈解哀<lb/>
此鶴耶若得人血一塗則能飛矣裴頗知道性甚髙逸<lb/>
遽曰某請刺此臂血不難老人笑曰君此志甚勁然須<lb/>
三世是人其血方中郎君前生非人唯洛中胡盧生三<lb/>
世人矣郎君此行非有急切豈能至洛中見胡盧生乎<lb/>
<pb n="KR3l0118_WYG_460-7b"/>
裴欣然而返未信宿至洛乃訪胡盧生具陳其事且拜<lb/>
祈之胡盧生初無難易開襆取一石合大若兩指援針<lb/>
刺臂滴血下滿合授裴曰無多言也及至鶴處老人已<lb/>
至喜曰固是信士乃令盡塗其鶴復邀裴云我所居去<lb/>
此不逺可少留也裴覺非常人以丈人呼之因隨行纔<lb/>
數里至一莊竹籬草舍庭蕪狼藉裴渴甚求漿老人指<lb/>
一土龕此中有少漿可就取裴視龕中有一杏核一扇<lb/>
如笠滿中有漿漿色正白乃力舉飲之不復飢渴漿味<lb/>
<pb n="KR3l0118_WYG_460-8a"/>
如杏酪裴知𨼆者拜請為奴僕老人曰君有世間微禄<lb/>
縱住亦不終其志賢叔真有所得吾久與之遊君自不<lb/>
知今有一信憑君必達因裹一襆物大如合戒無竊開<lb/>
復引裴視鶴鶴損處毛已生矣又謂裴曰君向飲杏漿<lb/>
當哭九族親情且以為酒色誡也裴復還洛中路閱其<lb/>
所持將發之襆四角各有赤蛇出頭裴乃止其叔得信<lb/>
即開之有物如乾大麥飯升餘其叔後因遊王屋不知<lb/>
其終裴夀至九十七<hi>出酉陽雜俎</hi>
<pb n="KR3l0118_WYG_460-8b"/>
　　　　李松<lb/>
李松公遊嵩山見病鶴亦曰須人血李松解衣即刺血<lb/>
鶴曰世間人至少公不是乃令拔眼睫持往東都但映<lb/>
眼照之即知矣李松中路自視乃馬頭也至東洛所遇<lb/>
非少悉非全人皆犬彘驢馬一老翁是人李松言病鶴<lb/>
之意老翁笑下驢袒臂刺血李公得之以塗鶴即愈鶴<lb/>
謝曰公即為明時宰相復當上昇相見非遙慎無懈惰<lb/>
李公謝鶴遂沖天而去<hi>出逸史</hi>
<pb n="KR3l0118_WYG_460-9a"/>
　　　鵠<lb/>
鵠生百年而紅五百年而黄又五百年而蒼又五百年<lb/>
為白夀三千嵗矣<hi>出述異記</hi>
　　　　蘇瓊<lb/>
晉安帝元興中一人年出二十未婚對然目不干色曾<lb/>
無穢行嘗行田見一女甚麗謂少年曰聞君自以栁季<lb/>
之儔亦復有桑中之歡耶女便歌少年微有動色後復<lb/>
重見之少年問姓云姓蘇名瓊家在塗中遂要還盡歡<lb/>
<pb n="KR3l0118_WYG_460-9b"/>
從弟便突入以杖打女即化成雌白鵠<hi>出劉義慶幽冥錄</hi>
　　　鸚鵡<lb/>
鸚鵡能飛衆鳥趾前三後一唯鸚鵡四趾齊分凡鳥下<lb/>
瞼向上獨此鳥兩瞼俱動似人目<hi>出酉陽雜俎</hi>
　　　　張華<lb/>
張華有白鸚鵡華行還鳥輒説童僕善惡後寂無言華<lb/>
問其故鳥云見藏甕中何由得知公時在外令喚鸚鵡<lb/>
鸚鵡曰昨夜夢惡不宜出戸彊之至庭為鴟所攫敎其<lb/>
<pb n="KR3l0118_WYG_460-10a"/>
　啄鴟啄僅而獲免<hi>出異苑</hi>
　　　　鸚鵡救火<lb/>
有鸚鵡飛集他山山中禽獸輒相貴重鸚鵡自念雖樂<lb/>
不可久也便去後數日山中大火鸚鵡遙見便入水濡<lb/>
羽飛而灑之天神言汝雖有志意何足云也對曰雖知<lb/>
不能然嘗僑居是山禽獸行善皆為兄弟不忍見耳天<lb/>
神嘉感即為滅火<hi>出異苑</hi>
　　　　雪衣女<lb/>
<pb n="KR3l0118_WYG_460-10b"/>
天寶中嶺南獻白鸚鵡養之宮中嵗久頗甚聰慧洞曉<lb/>
言詞上及貴妃皆呼為雪衣女性既馴擾常縱其飲啄<lb/>
飛鳴然不離屏幃間上命以近代詞臣篇詠授之數遍<lb/>
便可諷誦上每與貴妃及諸王博戲上稍不勝左右呼<lb/>
雪衣女必飛局中鼔翼以亂之或啄嬪御及諸王手使<lb/>
不能爭道一旦飛於貴妃鏡臺上語曰雪衣女昨夜夢<lb/>
為鷙所搏將盡於此乎上令貴妃授以多心經自後授<lb/>
記精熟晝夜不息若懼禍難有祈禳者上與貴妃出遊<lb/>
<pb n="KR3l0118_WYG_460-11a"/>
别殿貴妃置鸚鵡於步輦上與之同去既至命從官校<lb/>
獵於前鸚鵡方嬉戲殿檻上瞥有鷹至搏之而斃上與<lb/>
貴妃歎息久之遂命瘞於苑中立鸚鵡塚開元中宫中<lb/>
有五色鸚鵡能言而慧上令左右試牽御衣輒瞋目叱<lb/>
之岐王文學熊延景因獻鸚鵡篇上以示羣臣焉<hi>出譚賓録</hi>
　　　　劉潛女<lb/>
隴西百姓劉潛家大富唯有一女初笄美姿質繼有求<lb/>
聘者其父未許家養一鸚鵡能言無比此女每日與之<lb/>
<pb n="KR3l0118_WYG_460-11b"/>
言話後得佛經一卷鸚鵡念之或有差誤女必証之每<lb/>
念此經女必焚香忽一日鸚鵡謂女曰開我籠爾自居<lb/>
之我當飛去女怪而問之何此言邪鸚鵡曰爾本與我<lb/>
身同偶託化劉潛之家今須却復本族無怪我言人不<lb/>
識爾我固識爾其女驚白其父母父母遂開籠放鸚鵡<lb/>
飛去曉夕監守其女後三日女無故而死父母驚哭不<lb/>
已方欲葬之其屍忽為一白鸚鵡飛去不知所之<hi>出大唐奇</hi>
<hi>事</hi>
<pb n="KR3l0118_WYG_460-12a"/>
　　　鷹<lb/>
　　　　楚文王<lb/>
楚文王好獵有人獻一鷹王見其殊常故為獵于雲夢<lb/>
毛羣羽族爭噬共搏此鷹瞪目逺瞻雲際俄有一物鮮<lb/>
白不辨其鷹便竦羽而升矗若飛電須臾羽墮如雪血<lb/>
下如雨有大鳥墜地度其羽翅廣數十里時有博物君<lb/>
子曰此大鵬雛也<hi>出幽明録</hi>
　　　　劉聿<lb/>
<pb n="KR3l0118_WYG_460-12b"/>
唐永徽中萊州人劉聿性好鷹遂於之罘山懸崖自縋<lb/>
以取鷹雛欲至巢而繩絕落於樹岐間上下皆壁立進<lb/>
退無據大鷹見人銜肉不敢至巢所遙放肉下聿接取<lb/>
内<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鷹雛以外即自食之經五六十日雛能飛乃裂裳<lb/>
而繫鷹足一臂上繫三聨透身而下鷹飛掣其兩臂比<lb/>
至澗底一無所傷仍繫鷹而歸<hi>出玉堂閒話</hi>
　　　　鄴郡人<lb/>
薛嵩鎮魏時鄴郡人有好育鷹隼者一日有人持鷹來<lb/>
<pb n="KR3l0118_WYG_460-13a"/>
吿於鄴人人遂市之其鷹甚神俊鄴人家所育鷹隼極<lb/>
多皆莫能比常臂以玩不去手後有東夷人見者請以<lb/>
繒百餘段為直曰吾方念此不知其所用其人曰此海<lb/>
鷂也善辟蛟螭患君宜於鄴城南放之可以見其用矣<lb/>
先是鄴城南陂蛟常為人患郡民苦之有年矣鄴人遂<lb/>
持往海鷂忽投陂水中頃之乃出得一小蛟既出食之<lb/>
且盡自是鄴民免其患有吿於嵩乃命鄴人訊其事鄴<lb/>
人遂以海鷂獻焉<hi>出宣室志</hi>
<pb n="KR3l0118_WYG_460-13b"/>
　　　鷂<lb/>
　　　　魏公子<lb/>
魏公子無忌曾在室中讀書之際有一鳩飛入案下鷂<lb/>
逐而殺之忌忿其縶搏因令國内捕鷂遂得二百餘頭<lb/>
忌按劒至籠曰昨搦鳩者當低頭伏罪不是者可奮翼<lb/>
有一鷂俯伏不動<hi>出列異傳</hi>
　　　鶻<lb/>
　　　　寶觀寺<lb/>
<pb n="KR3l0118_WYG_460-14a"/>
滄州東光縣寶觀寺常有蒼鶻集重閣每有鴿數千鶻<lb/>
冬中每夕即取一鴿以暖足至曉放之而不殺其餘鷹<lb/>
鶻不敢侵之<hi>出朝野僉載</hi>
　　　　落雁殿<lb/>
唐太宗養一白鶻號曰將軍取鳥常驅至於殿前然後<lb/>
擊殺故名落雁殿上恒令送書從京至東都與魏王仍<lb/>
取報日往返數迴亦陸機黄耳之徒歟<hi>出朝野僉載</hi>
　<lb/>
<pb n="KR3l0118_WYG_460-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百六十<lb/>
</p>
<p>
</p>
  </div>
</body>
</text>
</TEI>
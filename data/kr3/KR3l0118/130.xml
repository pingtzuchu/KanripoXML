<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百三十</head> <lb/>
    <p>
<pb n="KR3l0118_WYG_130-1a"/>
欽定四庫全書<lb/>
　太平廣記卷一百三十<lb/>
　　報應二十九<lb/>
　　　竇凝妾　　　嚴武盜妾　　緑翹<lb/>
　　　馬全節婢　　魯思郾女　　鄂州小將<lb/>
　　　金巵<lb/>
　　　　竇凝妾<lb/>
唐開元二十五年晉州刺史栁渙外孫女博陵崔氏家<lb/>
<pb n="KR3l0118_WYG_130-1b"/>
于汴州有扶風竇凝者將聘焉行媒備禮而凝舊妾有<lb/>
孕崔氏約遣妾後成禮凝許之遂與妾俱之宋州揚舲<lb/>
下至車道口宿妾是夕産二女凝因其困羸斃之實沙<lb/>
於腹與女俱沈之既而還汴紿崔氏曰妾巳遣去遂擇<lb/>
日結親後一十五年崔氏産男女數人男不育女二人<lb/>
各成長永泰二年四月無何几上有書一函開見之乃<lb/>
凝先府君之札也言汝枉魂事發近在朞月宜疾理家事<lb/>
長女可嫁汴州參軍崔延幼女嫁前開封尉李馹並良<lb/>
<pb n="KR3l0118_WYG_130-2a"/>
偶也凝不信謂其妻曰此狐狸之變不足徵也更旬日<lb/>
又於室内見一書吾前已示汝危亡之兆又何顚倒之<lb/>
甚也凝尚猶豫明日庭中復得一書詞言哀切曰禍起<lb/>
旦夕凝方倉惶妻曰君自省如何宜禳避之凝雖祕之<lb/>
而實心憚妾事五月十六日午時人皆休息忽聞扣門<lb/>
甚急凝心動出候之乃是所殺妾盛粧飾前拜凝曰别<lb/>
久安否凝大怖疾走入内隱匿其鬼隨踵至庭見崔氏<lb/>
崔氏驚問之乃斂容自叙曰某是竇十五郎妾凝欲娶<lb/>
<pb n="KR3l0118_WYG_130-2b"/>
娘子時殺妾於車道口并二女同命但妾無負凝而凝<lb/>
枉殺妾凝欲娶妻某自屏迹奈何忍害某性命以至於<lb/>
此妾以賤品十五餘年訴諸嶽瀆怨氣上達聞于帝庭<lb/>
上帝降鑒許妾復讐今來取凝不干娘子無懼也崔氏<lb/>
悲惶請謝願以功德贖罪可乎鬼厲色曰凝以命還命<lb/>
足矣何功德而當命也譬殺娘子豈以功德可計乎詞<lb/>
不為屈乃罵凝曰天網不漏何用狐伏鼠竄便升堂擒<lb/>
得凝而囓咬掐捩宛轉楚毒竟日而去言曰汝未慮即<lb/>
<pb n="KR3l0118_WYG_130-3a"/>
死且可受吾能事耳如是每日輒至則啗嚼支體其鬼<lb/>
或竒形異貌變態非常舉家危懼而計無從出并搏二<lb/>
女不堪其苦于時有僧曇亮頗善持咒凝請之置壇内<lb/>
閣須臾鬼至不敢升階僧讓之曰鬼道不合干人何至<lb/>
是耶吾召金剛坐見麋碎鬼曰和尚事佛心合平等奈<lb/>
何掩義隱賊且凝非理殺妾妾豈干人乎上命照臨許<lb/>
妾讐凝金剛豈私殺負寃者耶言訖登階擒凝如初崔<lb/>
氏令僧潛求聘二女鬼知而怒曰和尚為人作媒得無<lb/>
<pb n="KR3l0118_WYG_130-3b"/>
怍乎僧慙而去後崔氏李氏聘女遁逃而鬼不追乃言<lb/>
曰吾長縛汝足豈能逺耶數年二女皆卒凝中鬼毒發<lb/>
狂自食支體入水火啗糞穢肌膚焦爛數年方死崔氏<lb/>
於東京出家衆共知之<hi>出通幽記</hi>
　　　　嚴武盜妾<lb/>
唐西川節度使嚴武少時仗氣任俠嘗於京城與一軍<lb/>
使鄰居軍使有室女容色艶絶嚴公因窺見之乃賂其<lb/>
左右誘至宅月餘遂竊以逃東出關將匿於淮泗間軍<lb/>
<pb n="KR3l0118_WYG_130-4a"/>
使既覺且窮其跡亦訊其家人乃暴於官司亦以狀上<lb/>
聞有詔遣萬年縣捕賊官專徃捕捉捕賊乗遞日行數<lb/>
驛隨路已得其蹤矣嚴武自鞏縣方雇船而下聞制使<lb/>
將至懼不免乃以酒飲軍使之女中夜乗其醉解琵琶<lb/>
絃縊殺之沈于河明日制使至捜捕嚴公之船無跡乃<lb/>
已嚴公後為劍南節度使病甚性本彊尤不信巫祝之<lb/>
𩔖有云云者必罪之忽一日亭午有道士至衙門自云<lb/>
從峩眉山來欲謁武門者初不敢言道士聲厲不得已<lb/>
<pb n="KR3l0118_WYG_130-4b"/>
遂進白武亦異之引入見道士至階呵叱若與人論難<lb/>
者良久方止寒温畢謂武曰公有疾災厄至重寃家在<lb/>
側公何不自悔咎以香火陳謝奈何反固執如是武怒<lb/>
不答道士又曰公試思之曾有負心殺害人事否武静<lb/>
思良久曰無道士曰適入至階前寃死者見某披訴某<lb/>
初謂山精木魅與公為祟遂加呵責他云上帝有命為<lb/>
公所寃殺已得請矣安可言無也武不測且復問曰其<lb/>
狀若何曰女人年纔十六七項上有物是一條如樂器<lb/>
<pb n="KR3l0118_WYG_130-5a"/>
之絃武大悟叩頭於道士曰天師誠聖人矣是也為之<lb/>
奈何道士曰他即欲面見公公當自求之乃令洒掃堂<lb/>
中撤去餘物焚香於内乃舁武於堂門内遣清心具衫<lb/>
笏畱小僮一人侍側堂門外東間有一閤子亦令洒掃<lb/>
垂簾道士坐於堂外含水噴噀又以栁枝洒地却坐瞑<lb/>
目叩齒逡巡閤子中有人吁嗟聲道士曰娘子可出良<lb/>
久見一女子被髮項上有琵琶絃結于嚥下褰簾而至<lb/>
及堂門約髮於後向武拜武見驚慙甚且掩其面女子<lb/>
<pb n="KR3l0118_WYG_130-5b"/>
曰公亦太忍某從公是某之失行於公則無所負公懼<lb/>
罪棄某於他所即可何忍見殺武悔謝良久兼欲厚以<lb/>
佛經紙緡祈免道士亦懇為之請女子曰不可某為公<lb/>
手殺上訴於是僅三十年今不可矣期在明日日晚言<lb/>
畢却出至閤子門拂然而没道士乃謝去嚴公遂處置<lb/>
家事至其日黃昏而卒<hi>出逸史</hi>
　　　　綠翹<lb/>
唐西京咸宜觀女道士魚𤣥機字幼微長安里家女也<lb/>
<pb n="KR3l0118_WYG_130-6a"/>
色既傾國思乃入神喜讀書屬文尤致意於一吟一咏<lb/>
破瓜之歲志慕清虚咸通初遂從冠帔于咸宜而風月<lb/>
賞翫之佳句徃徃播於士林然蕙蘭弱質不能自持復<lb/>
為豪俠所調乃從游處焉於是風流之士争修飾以求<lb/>
狎或載酒詣之者必鳴琴賦詩間以謔浪懵學輩自視<lb/>
缺然其詩有綺陌春望逺瑤徽秋興多又殷勤不得語<lb/>
紅淚一雙流又焚香登玉壇端簡禮金闕又雲情自鬱<lb/>
争同夢仙貌長芳又勝花此數聨為絶矣一女僮曰緑<lb/>
<pb n="KR3l0118_WYG_130-6b"/>
翹亦明慧有色忽一日機為鄰院所邀將行誡翹曰無<lb/>
出若有客但云在某處機為女伴所畱迨暮方歸院緑<lb/>
翹迎門曰適某客來知鍊師不在不舍轡而去矣客乃<lb/>
機素相暱者意翹與之私及夜張燈扄戸乃命翹入卧<lb/>
内訊之翹曰自執巾盥數年實自檢御不令有似是之<lb/>
過致忤尊意且某客至欵扉翹隔闔報云鍊師不在客<lb/>
無言策馬而去若云情愛不蓄於胸襟有年矣幸錬師<lb/>
無疑機愈怒裸而笞百數但言無之既委頓請盃水酹<lb/>
<pb n="KR3l0118_WYG_130-7a"/>
地曰鍊師欲求三清長生之道而未能忘解珮薦枕之<lb/>
歡反以沈猜厚誣貞正翹今必斃於毒手矣無天則無<lb/>
所訴若有誰能抑我彊魂誓不蠢蠢於㝠㝠之中縱爾<lb/>
淫佚言訖絶于地機恐乃坎後庭瘞之自謂人無知者<lb/>
時咸通戊子春正月也有問翹者則曰春雨霽逃矣客<lb/>
有宴于機室者因溲於後庭當瘞上見青蠅數十集于<lb/>
地驅去復來詳視之如有血痕且腥客既出竊語其僕<lb/>
僕歸復語其兄其兄為府街卒嘗求金於機機不顧卒<lb/>
<pb n="KR3l0118_WYG_130-7b"/>
深銜之聞此遽至觀門覘伺見偶語者乃訝不覩緑翹<lb/>
之出入街卒復呼數卒攜鍤具突入𤣥機院發之而緑<lb/>
翹貌如生卒遂錄𤣥機京兆府吏詰之辭伏而朝士多<lb/>
為言者府乃表列上至秋竟戮之在獄中亦有詩曰易<lb/>
求無價寶難得有心郎明月照幽隙清風開短襟此其<lb/>
美者也<hi>出三水小牘</hi>
　　　　馬全節婢<lb/>
魏帥侍中馬全節嘗有侍婢偶不愜意自擊殺之後累<lb/>
<pb n="KR3l0118_WYG_130-8a"/>
年染重病忽見其婢立於前家人但訝全節之獨語如<lb/>
相問答初云爾來有何意又云與爾錢財復曰為爾造<lb/>
像書經哀祈移時其亡婢不受但索命而已不旬日而<lb/>
卒<hi>出玉堂閒話</hi>
　　　　魯思郾女<lb/>
内臣魯思郾女生十七年一日臨鏡將粧鏡中忽見一<lb/>
婦人披髮徒跣抱一嬰兒迴顧則在其後因恐懼頓仆<lb/>
久之乃蘇自是日日恒見積久其家人皆見之思郾自<lb/>
<pb n="KR3l0118_WYG_130-8b"/>
問其故答云已揚子縣里民之女徃歲建昌縣錄事某<lb/>
以事至揚子因聘已為側室君女即其正妻歲餘生此<lb/>
子後錄事出旁縣君女因投已於井并此子以石塡之<lb/>
詐其夫云逃去我方訟於所司適㑹君女卒今雖後身<lb/>
固當償命也思郾使人馳至建昌驗事其錄事老猶在<lb/>
如言發井果得骸骨其家多方以禳之皆不可其女後<lb/>
嫁褚氏厲愈甚旦夕驚悸以至於卒<hi>出稽神録</hi>
　　　　鄂州小將<lb/>
<pb n="KR3l0118_WYG_130-9a"/>
鄂州小將某者本田家子既仕欲結豪族而謀其故妻<lb/>
因相與歸寧殺之于路棄尸江側并殺其同行婢已而<lb/>
奔告其家號哭云為盜所殺人不之疑也後數年奉使<lb/>
至廣陵舍於逆旅見一婦人賣花酷𩔖其所殺婢既近<lb/>
乃眞是婢見已亦再拜因問為人耶鬼耶答云人也徃<lb/>
者為賊所擊幸而不死既蘇得賈人船寓載東下今在<lb/>
此與娘子賣花給食而已復問娘子何在曰在近可見<lb/>
之乎曰可即隨之而去一小曲中指一貧舍曰此是也<lb/>
<pb n="KR3l0118_WYG_130-9b"/>
婢先入頃之其妻乃出相見悲涕備述艱苦某亦怳然<lb/>
莫之測也俄而設食具酒復延入内室置飲食于從者<lb/>
皆醉日暮不出從者稍前覘之寂若無人因直入室中<lb/>
但見白骨一具衣服毁裂流血滿地問其鄰云此空宅<lb/>
久無居人矣<hi>闕</hi>
　　　　金巵<lb/>
蜀青石鎭陳洪裕妻丁氏因妒忌打殺婢金巵潛於本<lb/>
家埋瘞仍牓通衢云婢金巵逃走經年遷居夾江因夏<lb/>
<pb n="KR3l0118_WYG_130-10a"/>
潦飄壊舊居渠岸見死婢容質不變鎭將具狀報州追<lb/>
勘欵伏其婢屍一夕壊爛遂寘丁氏于法<hi>出儆戒錄</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_130-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百三十<lb/>
</p>
<p>
</p>
  </div>
</body>
</text>
</TEI>
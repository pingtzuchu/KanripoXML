<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記巻十五</head> <lb/>
    <p>
<pb n="KR3l0118_WYG_015-1a"/>
欽定四庫全書<lb/>
　太平廣記巻十五<lb/>
　　神仙十五<lb/>
　　　道士王纂　　貞白先生　　桓闓<lb/>
　　　蘭公　　　　阮基<lb/>
　　　　道士王纂<lb/>
道士王纂者金壇人也居馬跡山常以陰功救物仁逮<lb/>
蠢𩔖值西晉之末中原亂離饑饉既臻疫癘乃作時有<lb/>
<pb n="KR3l0118_WYG_015-1b"/>
毒瘴殞斃者多閭里凋荒死亡枕藉纂於靜室飛章告<lb/>
𤣥三夕之中繼之以泣至第三夜有光如晝照其家庭<lb/>
即有瑞風景雲紛郁空際俄而異香天樂下集庭中介<lb/>
金執鋭之士三千餘人羅列若有所候頃之珠幢寳幡<lb/>
蜺斾羽節紅旂錦斾各二相對前引幢居其前節最居<lb/>
後又四青童執花捧香二侍女捧案地舒錦席前立巨屏<lb/>
左右龍虎將軍侍從官將各二十許人立屏兩面若有<lb/>
備衛焉復有金甲大將軍二十六人神五十人次龍虎<lb/>
<pb n="KR3l0118_WYG_015-2a"/>
二君之外班列肅如也須臾笙簧駭空自北而至五色<lb/>
竒光灼爍豔逸一人佩劒持版而前告纂曰太上道君<lb/>
至矣於是百寳大座自空而下太上大道君侍二真人<lb/>
二天帝在座之上道君五色蓮花二真二帝立侍焉纂<lb/>
拜手迎謁跪伏於地道君曰子愍念生民形于章真刳<lb/>
心投血感動幽㝠地司列言吾得以鑒躬於子矣纂匍<lb/>
匐禮謝竟道君告曰夫一陰一陽化育萬物而五行為<lb/>
之用五行且有相勝各有盛衰代謝推遷間不容息是<lb/>
<pb n="KR3l0118_WYG_015-2b"/>
以生生不停氣氣相勝億刼已來未始暫輟也得其生<lb/>
者合於純陽升於天而仙得其死者淪于至陰在地而<lb/>
為鬼鬼物之中自有優劣强弱剛柔善惡與人世無異<lb/>
玉皇天尊慮鬼神之肆横害於人也常命五帝三官檢<lb/>
制部御之律令刑章罔不明備然而季世之民澆偽者<lb/>
衆淳源既散妖詐萌生不忠於君不孝於親違三綱五<lb/>
常之教自投死地由是六天故氣魔鬼之徒與歴代已<lb/>
來將敗軍死聚結為黨亦戕害生民駕雨乘風因衰伺<lb/>
<pb n="KR3l0118_WYG_015-3a"/>
隙為種種病中傷極多亦有不終天年罹其夭枉者昔<lb/>
於杜陽宫出神呪經授真人唐平使其流布以救於物<lb/>
民間有之世人見王翦白起之名謂為虛誕此葢從來<lb/>
將領者生為兵綂死為鬼帥有功者遷為陰官殘害者<lb/>
猶居魔屬乘五行敗氣為瘵為瘥然以陽為憚以神呪<lb/>
服之自當弭戢矣今以神化神呪二經復授於子按而<lb/>
行之以拯護萬民也即命侍童披九光之韞以神化經<lb/>
及三五大齋之訣授之於纂曰勉而勤之陰功克成真<lb/>
<pb n="KR3l0118_WYG_015-3b"/>
階可冀也言訖千乘萬騎西北而舉昇還上清矣纂按<lb/>
經品齋科行於江表疫毒鎭弭生靈乂康自晉及兹蒙<lb/>
其福者不可勝紀焉<hi>出神仙感遇傳</hi>
　　　　貞白先生<lb/>
貞白先生陶君諱𢎞景字通明吳荆州牧濬七世孫丹<lb/>
陽人也母初娠夢青龍出懷并二天人降手執香爐覺<lb/>
語左右言當孕男子非凡人多恐無後及生標異幼而<lb/>
聰識長而愽達因讀神仙傳有乘雲馭龍之志年十七<lb/>
<pb n="KR3l0118_WYG_015-4a"/>
與江斆褚炫劉俊為宋朝昇明四友仕齊歴諸王侍讀<lb/>
年二十餘稍服食後就興世觀主孫先生咨禀經法精<lb/>
行道要殆通幽洞微傳奉朝請乃拜表解職答詔優歎<lb/>
賜與甚厚公卿祖之於征虜亭供帳甚盛咸云宋齊已<lb/>
來未有斯事遂入茅山又得楊許真書遂登巖告静自<lb/>
稱華陽隱居書疏亦以此代姓名至明年時議欲迎往<lb/>
蔣山懇辭得止然勅命餉賚恒為繁極乃造三層樓棲<lb/>
止身居其上弟子居中接賔於下令一小竪傳度而已<lb/>
<pb n="KR3l0118_WYG_015-4b"/>
潛光𨼆耀内修祕宻深誠所詣遠屬靈人可謂感而遂<lb/>
通矣身長七尺八寸為性圓通謙謹心如明鏡遇物便<lb/>
了深慕張良之為人率性輕虛飄飄然頗有雲間興其<lb/>
所通者皆得於心非傍識所能及長於詮正謬偽地理<lb/>
厯算文不空發成即為體造渾天儀轉之與天相會其<lb/>
撰真誥𨼆訣注老子等書二百餘卷至永平三年深藏<lb/>
向晦及梁武帝革命議國號未定先生乃引諸䜟記定<lb/>
梁應運之符又擇交禪日靈驗昭著勅使入山宣㫖酬<lb/>
<pb n="KR3l0118_WYG_015-5a"/>
謝帝既早與之交遊自此後動靜必報先生既得祕㫖<lb/>
妙訣以為神丹可成恒苦無藥帝給之又手敕咨迓先<lb/>
生因畫二牛一散放於水間一著金籠一人執䋲以杖<lb/>
驅之帝笑曰此人無所不作欲效曵尾龜豈可致邪其<lb/>
時每有大事無不已前陳奏時人謂之山中宰相以大<lb/>
同初獻二刀一名善勝一名成勝為佳寳梁武初未知<lb/>
道敎先生漸悟之後詣張天師道裕建立𤣥壇三百所<lb/>
皆先生之資也梁元帝金樓子云予於𨼆士重陶貞<lb/>
<pb n="KR3l0118_WYG_015-5b"/>
白士大夫重周𢎞正其於義理精博無窮亦一時名士<lb/>
也先生嘗作詩云夷甫任散誕平叔坐譚空不信昭陽<lb/>
殿化作單于宫其時人皆談空理不習武事侯景之難<lb/>
亦如所言先生以大同二年丙辰歲三月壬寅朔十二<lb/>
日癸丑告化時年八十一顔色不變屈伸如常室中香<lb/>
氣積日不散以其月十四日窆於雷平山同軒轅之葬<lb/>
衣冠如子喬之藏劒舄比於兹日可得符焉詔追贈中<lb/>
散大夫諡貞白先生仍勅舍人監䕶馬樞得道傳云受<lb/>
<pb n="KR3l0118_WYG_015-6a"/>
蓬萊都水監弟子數百人有先得道者唯王遠知陸逸<lb/>
冲桓清遠嗣先生之徳焉唐天寳元年追贈金紫光禄<lb/>
大夫太保梁邵陵王蕭綸為碑銘焉<hi>出神仙感遇傳</hi>
　　　　桓闓<lb/>
桓闓者不知何許人也事華陽陶先生為執役之士辛<lb/>
勤十餘年性常謹黙沈静奉役之外無所營為一旦有<lb/>
二青童白鶴自空而下集𨼆居庭中𨼆居欣然臨軒接<lb/>
之青童曰太上命求桓先生耳𨼆居黙然心計門人無<lb/>
<pb n="KR3l0118_WYG_015-6b"/>
姓桓者命求之乃執役桓君耳問其所修何道而致此<lb/>
桓君曰修黙朝之道積年親朝太帝九年矣乃有今日<lb/>
之召將昇天陶君欲師之桓固執謙卑不獲請陶君曰<lb/>
某行敎修道勤亦至矣得非有過而淹延在世乎願為<lb/>
訪之他日相告於是桓君服天衣駕白鶴昇天而去三<lb/>
日宻降陶君之室言曰君之陰功著矣所修本草以䖟<lb/>
蟲水蛭軰為藥功雖及人而害於物命以此一紀之後<lb/>
當解形去世署蓬萊都水監耳言訖乃去陶君復以草<lb/>
<pb n="KR3l0118_WYG_015-7a"/>
木之藥可代物命者著别行本草三卷以贖其過焉後<lb/>
果解形得道<hi>出神仙感遇傳</hi>
　　　　蘭公<lb/>
兗州曲阜縣髙平鄉九原里有至人蘭公家族百餘口<lb/>
精專孝行感動乾坤忽有斗中真人下降蘭公之舍自<lb/>
稱孝弟王云居日中為仙王月中為明王斗中為孝弟<lb/>
王夫孝至於天日月為之明孝至於地萬物為之生孝<lb/>
至於民王道為之成具其三才肇分始於三氣三氣者<lb/>
<pb n="KR3l0118_WYG_015-7b"/>
玉清三天也玉清境是元始太聖真王治化也太清者<lb/>
𤣥道流行虛無自然玉皇所治也吾於上清已下託化<lb/>
人間示陳孝道之敎後晉代嘗有真仙許遜傳吾孝道<lb/>
之宗是為衆仙之長因付蘭公至道秘㫖於是蘭公獲<lb/>
斯妙訣穎悟真機黙辨往由顧知前事因與里人共出<lb/>
郊野忽覩古塚三所乃云此是吾三仙解化之墳請民<lb/>
報官令移塜旁之路勿令人物踐蹋吏乃訊于蘭公此<lb/>
言以何驗實公曰第一塜者昔有真人骸骨今乃已得<lb/>
<pb n="KR3l0118_WYG_015-8a"/>
復形是為地仙長生久視第二塜見有仙衣一對道經<lb/>
一函復有一人方如醉臥發之良久乃能話談此以太<lb/>
陰錬形綿養真氣耳第三塜有玉液丹服之白日便當<lb/>
冲翥于時官吏與蘭公對開三塜其所明騐一一並同<lb/>
蘭公乃詣塜間躬取仙衣掛體又取金丹服之招邀臥<lb/>
塜二真人同共聳身而輕舉官吏悔謝䖍懇拜陳啓問<lb/>
蘭公何時下降公曰我自此每十日一至于斯更逾數<lb/>
年百日一降施行孝道宜准𤣥科接濟樊籠符臻至道<lb/>
<pb n="KR3l0118_WYG_015-8b"/>
自爾吳都十五童子丹陽三歲靈孩洎於蘭公並是仙<lb/>
之化現也所傳孝道之秘法别有寳經一帙金丹一合<lb/>
銅符鐵劵得之者唯高明大使許真君焉<hi>出十二真君傳</hi>
　　　　阮基<lb/>
阮基者河内人也以周武帝建徳七年因射熊入王屋<lb/>
山東北見一道士坐松樹下神状竒異基遂捨弓矢稽<lb/>
首起居已師命基曰可暫往觀中眺望巖間忽有一童<lb/>
子引基到觀門臺殿嚴麗皆飾以金玉土地清淨皆紺<lb/>
<pb n="KR3l0118_WYG_015-9a"/>
碧琉璃行樹端直緑葉朱實清風時起鏘然有聲基於<lb/>
門下觀覽心神惶怖載拜請退即至師所師笑曰汝不<lb/>
敢進邪基曰凡夫肉人不識大道忽於今日得覩天堂<lb/>
情誠喜悦不能自勝願師𢎞慈濟基沈溺師曰汝積罪<lb/>
人也先身微縁今得遇我汝命將盡其奈之何基聞不<lb/>
勝惶悚叩頭千百求乞生津師遂令基捨惡從善誓棄<lb/>
弓矢乃授基智惠上品十戒兼為設蔬食食訖令去基<lb/>
載拜奉辭師曰汝命絶之時吾將度汝其年冬基得暴<lb/>
<pb n="KR3l0118_WYG_015-9b"/>
病而卒唯左手一指尚煖家人不即𦵏之三日而活久<lb/>
能言言云初見黄衣使者二人執文書引基去忽至一<lb/>
處状如臺府至屏門使者引入見大㕔上有官人𨼆隐<lb/>
階前小吏數十人皆執簿書或青或黒有一吏執黒簿<lb/>
謂基曰汝積罪深厚應入地獄基聞倉卒惶怖莫知何<lb/>
言良乆思之忽憶聖師心中作念初别之時言臨命絶<lb/>
時必來度汝今日危困幸垂救濟須臾天西北端雲忽<lb/>
起雲車冉冉自空而下直至階前去地丈餘而止乃見<lb/>
<pb n="KR3l0118_WYG_015-10a"/>
聖師在車中坐冥官見之皆稽首作禮聖師曰我有弟<lb/>
子在此故來度之乃取經一卷付基基載拜跪受題云<lb/>
太上救苦經令基讀之一遍㝠官皆稽首受命聽訖謂<lb/>
基曰可去勿住此深勤精進後更與汝相見言訖失師<lb/>
所在唯覺香氣氛氲久之乃見一黄衣使者引基至家<lb/>
唯聞家號泣之聲基乃還活凝坐良久追憶夢中經不<lb/>
遺一字乃慎持念遂抄録傳于世復辭親友入王屋山<lb/>
莫知所在<hi>出神仙感遇傳</hi>
<pb n="KR3l0118_WYG_015-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷十五<lb/>
</p>
<p>
</p>
  </div>
</body>
</text>
</TEI>
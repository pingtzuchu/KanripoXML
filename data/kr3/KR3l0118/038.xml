<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷三十八</head> <lb/>
    <p>
<pb n="KR3l0118_WYG_038-1a"/>
欽定四庫全書<lb/>
　太平廣記卷三十八<lb/>
　　神仙三十八<lb/>
　　　李泌<lb/>
　　　　李泌<lb/>
李泌字長源趙郡中山人也六代祖弼唐太師父承休<lb/>
唐吳房令休娶汝南周氏初周氏尚幼有異僧僧伽泗<lb/>
上來見而奇之且曰此女後當歸李氏而生三子其最<lb/>
<pb n="KR3l0118_WYG_038-1b"/>
小者慎勿以紫衣衣之當起家金紫為帝王師及周氏<lb/>
既娠泌凡三周年方寤而生泌生而髪至於眉先是周<lb/>
每產必累日困憊唯娩泌獨無恙由是小字為順泌幼<lb/>
而聰敏書一覽必能誦六七嵗學屬文開元十六年𤣥<lb/>
宗御樓大酺夜於樓下置髙座召三教講論泌姑子員<lb/>
俶年九嵗潛求姑備儒服夜昇髙座詞辨鋒起譚者皆<lb/>
屈𤣥宗奇之召入樓中問姓名乃曰半千之孫宜其若<lb/>
是因問外更有奇童如兒者乎對曰舅子順年七嵗能<lb/>
<pb n="KR3l0118_WYG_038-2a"/>
賦敏捷問其宅居所在命中人潛伺於門抱之以入戒<lb/>
勿令其家知𤣥宗方與張説觀碁中人抱泌至俶與劉<lb/>
晏偕在帝側及𤣥宗見泌謂説曰後來者與前兒絶殊<lb/>
儀狀真國器也説曰誠然遂命説試為詩即令詠方圓<lb/>
動静泌曰願聞其狀説應曰方如碁局圓如碁子動如<lb/>
碁生静如棊死説以其幼仍教之曰但可以意虚作不<lb/>
得更實道棊字泌曰隨意即甚易耳𤣥宗笑曰精神全<lb/>
大於身泌乃言曰方如行義圓如用智動如逞才静如<lb/>
<pb n="KR3l0118_WYG_038-2b"/>
遂意説因賀曰聖代嘉瑞也𤣥宗大悦抱於懷撫其頭<lb/>
命果餌㗖之遂送忠王院兩月方歸仍賜衣物及綵數<lb/>
十且諭其家曰年小恐於兒有損未能與官當善視之<lb/>
乃國器也由是張説邀至其宅令其子均垍相與若師<lb/>
友情義甚狎張九齡賀知章張庭珪韋虛心一見皆傾<lb/>
心愛重賀知章嘗曰此穉子目如秋水必當拜卿相張<lb/>
説曰昨者上欲官之某言未可蓋惜之待其成器耳當<lb/>
其為兒童時身輕能於屏風上立薰籠上行道者云年<lb/>
<pb n="KR3l0118_WYG_038-3a"/>
十五必白日昇天父母保惜親族憐愛聞之皆若有甚<lb/>
厄也一旦空中有異香之氣及音樂之聲李公之血屬<lb/>
必迎罵之至其年八月十五日笙歌在室時有綵雲掛<lb/>
於庭樹李公之親愛乃多搗蒜虀至數斛伺其異音奇<lb/>
香至潛令人登屋以巨杓颺濃蒜潑之香樂遂散自此<lb/>
更不復至後二年賦長歌行曰天覆吾地載吾天地生<lb/>
吾有意無不然絶粒昇天衢不然鳴珂遊帝都焉能不<lb/>
貴復不去空作昻藏一丈夫一丈夫兮一丈夫平生志<lb/>
<pb n="KR3l0118_WYG_038-3b"/>
氣是良圖請君看取百年事業就扁舟泛五湖詩成傳<lb/>
寫之者莫不稱賞張九齡見獨誡之曰早得美名必有<lb/>
所折宜自韜晦斯盡善矣藏器於身古人所重況童子<lb/>
耶但當為詩以賞風景詠古賢勿自揚已為妙泌泣謝<lb/>
之爾後為文不復自言九齡尤喜其有心言前途不可<lb/>
量也又嘗以直言規諷九齡九齡感之遂呼為小友九<lb/>
齡出荆州邀至郡經年就於東都肄業遂遊衡山嵩山<lb/>
因遇神仙桓真人羨門子安期先生降之羽車幢節流<lb/>
<pb n="KR3l0118_WYG_038-4a"/>
雲神光照灼山谷將曙乃去仍授以長生羽化服餌之<lb/>
道且戒之曰太上有命以國祚中危朝廷多難宜以文<lb/>
武之道佐佑人主功及生靈然後可登真脱屣耳自是<lb/>
多絶粒咽氣修黄老谷神之要及歸京師寧王延於第<lb/>
玉真公主以弟呼之特加敬異常賦詩必播於王公樂<lb/>
章及丁父憂絶食柴毁服闋復遊嵩華終南不顧名禄<lb/>
天寳十載𤣥宗訪召入内獻明堂九鼎議應制作皇唐<lb/>
聖祚文多講道談經肅宗為太子勅與太子諸王為布<lb/>
<pb n="KR3l0118_WYG_038-4b"/>
衣交為楊國忠所忌以其所作感遇詩謗議時政搆而<lb/>
陷之詔於蘄春郡安置天寳十二載母周亡歸家太子<lb/>
諸王皆使弔祭尋禄山陷潼關𤣥宗肅宗分道巡狩泌<lb/>
嘗竊賦詩有匡復意虢王巨為河洛節度使使人求泌<lb/>
於嵩少間㑹肅宗手札至虢王備車馬送至靈武肅宗<lb/>
延於卧内動静顧問規畫大計遂復兩都泌與上寢則<lb/>
對榻出則聯鑣代宗時為廣平王領天下兵馬元帥詔<lb/>
授侍謀軍國天下兵馬元帥府行軍長史判行軍事仍<lb/>
<pb n="KR3l0118_WYG_038-5a"/>
於禁中安置崔圓房琯自蜀至冊肅宗為皇帝并賜泌<lb/>
手詔衣馬枕被等既立大功而幸臣李輔國害其能將<lb/>
不利之因表乞遊衡岳優詔許之給以三品禄俸山居<lb/>
累年夜為寇所害投之深谷中及明乃攀縁他徑而出<lb/>
為槁葉所藉畧無所損初肅宗之在靈武也常憂諸將<lb/>
李郭等皆已為三公宰相崇重既極慮收復後無以復<lb/>
為賞也泌對曰前代爵以報功官以任能自堯舜以至<lb/>
三代皆所不易今收復後若賞以茅土不過二三百戸<lb/>
<pb n="KR3l0118_WYG_038-5b"/>
一小州豈難制乎肅宗曰甚善因曰若臣之所願則特<lb/>
與他人異肅宗曰何也泌曰臣絶粒無家禄位與茅土<lb/>
皆非所欲為陛下帷幄運籌收京師後但枕天子膝睡<lb/>
一覺使有司奏客星犯帝座一動天文足矣肅宗大笑<lb/>
及南幸扶風每頓必令泌領元帥兵先發清行宫收管<lb/>
鑰奏報然後肅宗至至保定郡泌稍懈先於本院寐肅<lb/>
宗來入院不令人驚之登床捧泌首置於膝良久方覺<lb/>
上曰天子膝已枕矣尅復之期當在何時可促償之泌<lb/>
<pb n="KR3l0118_WYG_038-6a"/>
遽起謝恩肅宗持之不許因對曰是行也以臣觀之假<lb/>
九廟之靈乘一人之威當如郡名必保定矣既達扶風<lb/>
旬日而西域河隴之師皆㑹江淮庸調亦相繼而至肅<lb/>
宗大悦又肅宗嘗夜坐召潁王等三弟同於地爐罽毯<lb/>
上食以泌多絶粒肅宗每自為燒二梨以賜泌時潁王<lb/>
恃恩固求肅宗不與曰汝飽食肉先生絶粒何乃爭此<lb/>
耶潁王曰臣等試大家心何乃偏耶不然三弟共乞一<lb/>
顆肅宗亦不許别命他菓以賜之王等又曰臣等以大<lb/>
<pb n="KR3l0118_WYG_038-6b"/>
家自燒故乞他菓何用因曰先生恩渥如此臣等請聯<lb/>
句以為他年故事潁王曰先生年幾許顔色似童兒其<lb/>
次信王曰夜抱九仙骨朝披一品衣其次益王曰不食<lb/>
千鍾粟唯餐兩顆梨既而三王請成之肅宗因曰天生<lb/>
此間氣助我化無為泌起謝肅宗又不許曰汝之居山<lb/>
也棲遁幽林不交人事㞐内也密謀匡救動合𤣥機社<lb/>
稷之鎮也泌恩渥隆異故元載輔國之軰嫉之若仇代<lb/>
宗即位累有頒賜中使旁午於道别號天柱峯中岳先<lb/>
<pb n="KR3l0118_WYG_038-7a"/>
生賜朝天玉簡已而徵入翰林元載奏以朝散大夫檢<lb/>
校秘書少監為江西觀察判官載伏誅追復京師又為<lb/>
常袞所嫉除楚州刺史未行改豐朗二州團練使兼御<lb/>
史中丞又改授杭州所至稱理興元初徵赴行在遷左<lb/>
散騎常侍尋除陜府長史先陜虢防禦使陳許戍卒三<lb/>
千自京西逃歸至陜州界泌潛師險隘盡破之又開三<lb/>
門陸運一十八里漕米無砥柱之患大濟京師二年六<lb/>
月就拜中書侍郎平章事加崇文館大學士修國史封<lb/>
<pb n="KR3l0118_WYG_038-7b"/>
鄴侯時順宗在春宫妃蕭氏母郜國公主交通於外上<lb/>
疑其有他志連坐貶黜者數人皇儲危懼泌周旋陳奏<lb/>
徳宗意乃解頗有讜正之風五年春徳宗以二月一日<lb/>
為中和節泌奏今有司上農書獻穜稑之種王公戚里<lb/>
上春服士庶乃各相問訊泌又作中和酒祭勾芒神以<lb/>
祈年穀至今行之泌曠達敏辨好大言自出入中禁累<lb/>
為權臣所擠恒由智免終以言論縱横上悟聖主以躋<lb/>
相位是嵗三月薨贈太子太傅是月中使林遠於藍關<lb/>
<pb n="KR3l0118_WYG_038-8a"/>
逆旅遇泌單騎常服言暫往衡山話四朝之重遇慘然<lb/>
久之而别遠到長安方聞其薨徳宗聞之尤加愴異曰<lb/>
先生自言當匡佐四聖而復脱屣也斯言驗矣泌自丁<lb/>
家艱無復名宦之兾服氣修道周遊名山詣南岳張先<lb/>
生受籙徳宗追諡張為𤣥和先生又與明瓚禪師遊著<lb/>
明心論明瓚釋徒謂之嬾殘泌嘗讀書衡岳寺異其所<lb/>
為曰非凡人也聴其中宵梵唱響徹山林泌頗知音能<lb/>
辨休戚謂嬾殘經音先悽愴而後喜悦必謫墮之人時<lb/>
<pb n="KR3l0118_WYG_038-8b"/>
至將去矣候中夜潛往謁之嬾殘命坐撥火出芋以啗<lb/>
之謂泌曰慎勿多言領取十年宰相泌拜而退天寳八<lb/>
載在表兄鄭叔則家已絶粒多嵗身輕能自屏風上引<lb/>
指使氣吹燭可滅每導引骨節皆珊然有聲時人謂之<lb/>
鏁子骨在鄭家時忽兩目㝠然不知人事既寤見身自<lb/>
頂踊出三二寸傍有靈仙揮手動目如相勉助者如自<lb/>
足及頂乃念言大事未畢復有庭闈之戀願終家事於<lb/>
是在傍者皆見一人儀狀甚巨衣冠如帝王者前有婦<lb/>
<pb n="KR3l0118_WYG_038-9a"/>
人禮服而跪如帝王者責曰情之未得因欲令來使勞<lb/>
靈仙之重跪者對曰不然且教伊近天子於是遂寤後<lb/>
二嵗為𤣥宗所召後常有𨼆者八人容服甚異來過鄭<lb/>
家數自言仙法嚴備事無不至臨去歎曰俗縁竟未盡<lb/>
可惜心與骨耳泌求隨去曰不可姑與他為却宰相耳<lb/>
出門不復見因作八公詩叙之復有𨼆者携一男六七<lb/>
嵗來過云有故須南行旬月當還縁此男有痢疾既同<lb/>
是道者願且寄之又留一函曰若疾不起望以此瘞之<lb/>
<pb n="KR3l0118_WYG_038-9b"/>
既許乃問男曰不驕留此得乎曰可遂去泌求藥療之<lb/>
終不愈八九日而殂即以函盛瘞庭中薔薇架下累月<lb/>
其人竟不廻試發函視之有一黑石天然中方上有字<lb/>
如錐畫云神真鍊形年未足化為我子功相續丞相瘞<lb/>
之刻𤣥玉仙路何長死何促泌每訪𨼆選異採怪木蟠<lb/>
枝持以𨼆居號曰養和人至今效而為之乃作養和篇<lb/>
以獻肅宗泌去三四載二聖登遐代宗踐祚乃詔追至<lb/>
闕舍於蓬萊殿延喜閣由給事以上及方鎮除降代宗必<lb/>
<pb n="KR3l0118_WYG_038-10a"/>
令商量軍國大事亦皆泌叅决因語及建寧王靈武之<lb/>
功請加贈太子代宗感悼久之云吾弟之功非先生則<lb/>
世人不知豈止贈太子也即勅於彭原迎䘮贈承天皇<lb/>
帝葬齊陵引至城門奏以龍輀不動代宗自蓬萊院謂<lb/>
曰吾弟似欲見先生宜速往酹祝兼宣朕意且吾弟定<lb/>
策大功追加大號時人未知可作一文以傳不朽用慰<lb/>
𤣥魂泌曰已發引矣他文不及作挽歌詞可乎代宗曰<lb/>
可即於御前製之詞甚悽愴代宗覽之而泣命中人馳<lb/>
<pb n="KR3l0118_WYG_038-10b"/>
授挽者泌至宣代宗命祝酹歌此二章於是龍輴行疾<lb/>
如風都人觀之莫不感涕先是建寧王倓有艱難定策<lb/>
之功於代宗為弟人或譖於肅宗云有圖嗣害兄之心<lb/>
遂遇害及肅宗追悟倓無罪泌慮復及諸王因事言曰<lb/>
昔髙宗有子八人皇祖睿宗最幼武后生者自為行第<lb/>
故皇祖第四長曰孝敬皇帝監國而仁明為武后所忌<lb/>
而鴆之次曰雍王賢為太子中宗睿宗常所不安晨夕<lb/>
憂懼雖父母之前無由敢言乃作黄䑓摘𤓰詞令樂人歌<lb/>
<pb n="KR3l0118_WYG_038-11a"/>
之欲微悟父母之意冀天皇天后聞之歌曰種𤓰黄臺<lb/>
下𤓰熟子離離一摘使𤓰好再摘令𤓰稀三摘猶尚可<lb/>
四摘抱蔓歸然太子竟亦流廢終於黔州建寧之事已<lb/>
一摘矣慎無再摘肅宗曰先生忠於宗社憂朕家事言<lb/>
皆為國龜鏡豈可暫離朕耶時𤣥宗有誥只要劍南一<lb/>
道自奉未議北廻泌請肅宗奉表請歸東宫次作功臣<lb/>
表述馬嵬靈武之事請上皇還京初肅宗表至𤣥宗徘<lb/>
徊未决及功臣表至乃大喜曰吾方得為天子父下誥<lb/>
<pb n="KR3l0118_WYG_038-11b"/>
定行日且曰必李泌也肅宗召泌且泣且喜曰上皇已<lb/>
下誥還京皆卿力也又天寳末員外郎竇庭芝分司洛<lb/>
邑常敬事卜者葫蘆生每言吉凶無不中者一旦凌晨<lb/>
生至竇門頗甚嗟歎庭芝請問良久乃言君家大禍將<lb/>
成舉家啼泣請問求生之路生曰若非遇中黄君但見<lb/>
鬼谷子亦可無患矣生乃具述形貌服餙仍戒以浹旬<lb/>
求之於是與昆弟羣從奴僕曉夕求訪殆遍洛下時泌<lb/>
居于河清因省親友策蹇入洛至中橋遇京尹避道所<lb/>
<pb n="KR3l0118_WYG_038-12a"/>
乘騾忽驚軼而走徑入庭芝所居與僕者共造其門車<lb/>
馬羅列將出忽見泌皆驚愕而退俄有人云分司竇員<lb/>
外宅所失騾收在馬廐請客入座主人當願修謁泌不<lb/>
得已就其㕔庭芝既出降階再拜延接慇懃遂至信宿<lb/>
至于妻子咸備家人之禮數日吿去贈遺殊厚但云遭<lb/>
遇之辰願以一家奉託時泌居於河清信使旁午於道<lb/>
庭芝初與泌相值葫蘆生適在其家云既遇斯人無復<lb/>
憂矣及朱泚搆逆庭芝方亷察陜西車駕出幸奉天遂<lb/>
<pb n="KR3l0118_WYG_038-12b"/>
於賊庭歸欵鑾輿反正德宗首令誅之時泌自南岳徵<lb/>
還行在便為宰相因第臣僚罪狀遂請庭芝減死徳宗<lb/>
意不解云卿以為寧王姻懿耶寧王以庭芝妹為妃以<lb/>
此論之尤為不可然莫有他事俾其全否卿但言之於<lb/>
是具以前事聞由是特原其罪泌始奏上密遣中使乘<lb/>
傳於陜問之庭芝録奏其事徳宗曰言中黄君蓋指朕<lb/>
耶未知呼卿為鬼谷子何也或曰泌先塋在河清谷前<lb/>
鬼谷恐以此言之也興元四年二月徳宗謂泌曰朕即<lb/>
<pb n="KR3l0118_WYG_038-13a"/>
位以來宰相皆須姑息不得與其較量理道自用卿以<lb/>
來方豁朕意是乃天授卿於朕耳雖夷吾騏驥傳説霖<lb/>
雨何可以及兹其軍謀相業載於國史事跡終始具鄴<lb/>
侯傳泌有集二十卷行於世<hi>鄴侯外傳</hi>
　<lb/>
　<lb/>
　<lb/>
　<lb/>
<pb n="KR3l0118_WYG_038-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三十八<lb/>
</p>
<p>
</p>
  </div>
</body>
</text>
</TEI>
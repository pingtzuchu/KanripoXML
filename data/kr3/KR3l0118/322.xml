<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百二十二</head>
    <p>
<pb n="KR3l0118_WYG_322-1a"/>
欽定四庫全書<lb/>
　太平廣記卷三百二十二　宋　李昉等　編<lb/>
　　鬼七<lb/>
　　　陶侃　　　謝尚　　　　襄陽軍人<lb/>
　　　吕順　　　庾崇　　　　曹公船<lb/>
　　　王志都　　唐邦　　　　王矩<lb/>
　　　周義　　　袁乞　　　　王坦之<lb/>
　　　劉遁　　　王思規　　　華逸<lb/>
<pb n="KR3l0118_WYG_322-1b"/>
　　　張君林　　　蠻兵　　　　陳臯<lb/>
　　　袁無忌　　　新蔡王昭平　逺學諸生<lb/>
　　　　陶侃<lb/>
陶侃字士行曾如厠見數十人悉持大印有一人單衣<lb/>
平上幘自稱後帝云君長者故出見三載勿言富貴至<lb/>
極侃便起旋失所在有大印作公字當其穢所雜五行<lb/>
書曰厠神曰後帝也<hi>出異苑</hi>
　　　　謝尚<lb/>
<pb n="KR3l0118_WYG_322-2a"/>
夏侯𢎞自云見鬼與共言語鎮西謝尚所乗馬忽死憂<lb/>
惱甚至謝曰卿若能令此馬生者卿真爲見鬼也𢎞去<lb/>
良久還曰廟神樂君馬故取之當活尚對死馬坐須臾<lb/>
馬忽自門外走還至馬尸間便滅應時能動起行謝曰<lb/>
我無嗣是我一身之罰𢎞經時無所告曰頃所見小鬼<lb/>
耳必不能辨此源由後忽逢一鬼乗新車從十許人著<lb/>
青絲布袍𢎞前提牛鼻車中人謂𢎞曰何以見阻𢎞曰<lb/>
欲有所問鎮西將軍謝尚無兒此君風流令望不可使<lb/>
<pb n="KR3l0118_WYG_322-2b"/>
之絶祀車中人動容曰君所道正是僕兒年少時與家<lb/>
中婢通誓約不再婚而違約今此婢死在天訴之是故<lb/>
無兒𢎞具以告尚曰吾少時誠有此事𢎞於江陵見一<lb/>
大鬼提矛㦸有小鬼隨從數人𢎞畏懼下路避之大鬼<lb/>
過後捉得一小鬼問此何物曰殺人以此矛㦸若中心<lb/>
腹者無不輒死𢎞曰治此病有方否鬼曰以烏雞薄之<lb/>
即差𢎞又曰今欲何行也鬼曰當至荆揚二州爾時比<lb/>
户行心腹病無有不死者𢎞乃教人殺烏雞以薄之十<lb/>
<pb n="KR3l0118_WYG_322-3a"/>
不失八九今有中惡輒用烏雞薄之𢎞之由也<hi>出志怪錄</hi>
　　　　襄陽軍人<lb/>
晉太元初苻堅遣將楊安侵襄陽其一人於軍中亡有<lb/>
同鄉人扶喪歸明日應到家死者夜與婦夢云所送者<lb/>
非我尸倉樂面下者是也汝昔爲吾作結髮猶存可解<lb/>
看便知迄明日送喪者果至婦語母如此母不然之婦<lb/>
自至南豐細撿他家尸髮如先分明是其手迹<hi>出幽明錄</hi>
　　　　吕順<lb/>
<pb n="KR3l0118_WYG_322-3b"/>
吕順喪婦更娶妻之從妹因作三墓搆累垂就輒無成<lb/>
一日順晝臥見其婦来就同寢體冷如冰順以死生之<lb/>
隔語使去後婦又見其妹怒曰天下男子復何限汝乃<lb/>
與我共一壻作冢不成我使然也俄而夫婦俱殪<hi>出幽明錄</hi>
　　　　庾崇<lb/>
庾崇者建元中於江州溺死爾日即還家見形一如平<lb/>
生多在妻樂氏室中妻初恐懼每呼諸從女作伴於是<lb/>
作伴漸疎時或暫来輒恚罵云貪與生者接耳反致疑<lb/>
<pb n="KR3l0118_WYG_322-4a"/>
惡豈副我歸意耶從女在内紡績忽見紡績之具在空<lb/>
中有物撥亂或投之於地從女怖懼皆去鬼即常見有<lb/>
一男纔三歲就母求食母曰無錢食那可得鬼乃悽愴<lb/>
撫其兒頭曰我不幸早世令汝窮乏愧汝念汝情何極<lb/>
也忽見將二百錢置妻前云可爲兒買食如此經年妻<lb/>
轉貧苦不立鬼云卿既守節而貧苦若此直當相迎耳<lb/>
未㡬妻得疾亡鬼乃寂然<hi>出幽明錄</hi>
　　　　曹公船<lb/>
<pb n="KR3l0118_WYG_322-4b"/>
濡須口有大船船覆在水中水小時便出見長老云是<lb/>
曹公船常有漁人夜宿其旁以船繋之但聞竽笛絃歌<lb/>
之音又香氣非常漁人始得眠夢人驅遣云勿近官妓<lb/>
傳云曹公載妓船覆於此至今在焉<hi>出廣古今五行記</hi>
　　　　王志都<lb/>
馬仲叔王志都並遼東人也相知至厚叔先亡後年忽<lb/>
形見謂曰吾不幸早亡心恒相念念卿無婦當爲卿得<lb/>
婦期至十一月二十日送詣卿家但埽除設牀席待之<lb/>
<pb n="KR3l0118_WYG_322-5a"/>
至日都密埽除施設天忽大風白日晝昏向暮風止寢<lb/>
室中忽有紅帳自施發視其中牀上有一婦花媚莊嚴<lb/>
臥牀上纔能氣息中表内外驚怖無敢近者唯都得往<lb/>
須臾便蘇起坐都問卿是誰婦曰我河南人父爲清河<lb/>
太守臨當見嫁不知何由忽然在此都具語其意婦曰<lb/>
天應令我爲君妻遂成夫婦往詣其家大喜亦以爲天<lb/>
相與也遂與之生一男後爲南郡太守<hi>出幽明錄</hi>
　　　　唐邦<lb/>
<pb n="KR3l0118_WYG_322-5b"/>
恒山唐邦義熈中聞扣門者出視見兩朱衣吏云官欲<lb/>
得汝遂將至縣東岡殷安冢中冢中有人語吏云本取<lb/>
唐福何以濫取唐邦敕鞭之遣將出唐福少時而死<hi>出異</hi>
<hi>苑</hi>
　　　　王矩<lb/>
衡陽太守王矩爲廣州矩至長沙見一人長丈餘著白<lb/>
布單衣將奏在岸上呼矩奴子過我矩省奏爲杜靈之<lb/>
入船共語稱敘希闊矩問君京兆人何時發来答矩朝<lb/>
<pb n="KR3l0118_WYG_322-6a"/>
發矩怪問之杜曰天上京兆身是鬼見使来詣君耳矩<lb/>
大懼因求紙筆曰君必不解天上書乃更作折卷之從<lb/>
矩求一小箱盛之封付矩曰君今毋開比到廣州可視<lb/>
耳矩到數月悁悒乃開視書云令召王矩爲左司命主<lb/>
簿矩意大惡因疾卒<hi>出幽明錄</hi>
　　　　周義<lb/>
汝南周義取沛國劉旦孫女爲妻義豫章艾縣令弟路<lb/>
中得病未至縣十里義語弟必不濟便留家人在後先<lb/>
<pb n="KR3l0118_WYG_322-6b"/>
與弟至縣一宿死婦至臨尸義舉手别婦婦爲梳頭因<lb/>
復拔婦釵殮訖婦房宿義乃上牀謂婦曰與卿共事雖<lb/>
淺然情相重不幸至此兄不仁離隔人室家終沒不得<lb/>
執别實爲可恨我向舉手别又拔卿釵因欲起人多氣<lb/>
逼不果自此每夕来寢息與平生無異<hi>出述異記</hi>
　　　　袁乞<lb/>
吳興袁乞妻臨亡把乞手云我死君再婚否乞曰不忍<lb/>
後遂更娶白日見其婦語云君先結誓何爲負言因以<lb/>
<pb n="KR3l0118_WYG_322-7a"/>
刀割隂雖不致死人理永廢也<hi>出異苑</hi>
　　　　王坦之<lb/>
沙門竺法師㑹稽人與北中郎王坦之周旋甚厚共論<lb/>
死生罪福報應之事茫昧難明因便共要若有先死當<lb/>
相報語後王於廟中忽見法師来曰貧道以某月日命<lb/>
過罪福皆不虚應若影響檀越當勤修道徳以升躋神<lb/>
明耳先與君要先死者相報故来相語言訖不復見<hi>出續</hi>
<hi>搜神記</hi>
<pb n="KR3l0118_WYG_322-7b"/>
　　　　劉遁<lb/>
安帝義熈中劉遁母憂在家常有一鬼来住遁家搬徙<lb/>
牀几傾覆器物歌哭罵詈好道人之隂私僕役不敢爲<lb/>
非遁令弟守屋遁見繩繋弟頭懸著屋梁狼狽下之因<lb/>
失魂踰月乃差遁毎爨欲熟輒失之遁宻市野葛煑作<lb/>
糜鬼復竊之於屋北乃聞吐聲從此寂滅故世傳劉遁<lb/>
藥鬼遁後爲劉毅參軍爲宋髙祖所殺<hi>出廣古今五行記</hi>
　　　　王思規<lb/>
<pb n="KR3l0118_WYG_322-8a"/>
長沙王思規爲海鹽令忽見一吏思規問是誰吏云命<lb/>
召君爲主簿因出版置牀前吏又曰期限長逺在十月<lb/>
若不信我到七月十五日日中時視天上當有所見思<lb/>
規敕家人至期看天聞有哭聲空中見人垂旐羅列狀<lb/>
如送葬<hi>出甄異錄</hi>
　　　　華逸<lb/>
廣陵華逸寓居江陵亡後七年来還初聞語聲不見其<lb/>
形家人苦請求得見之答云我困悴未忍見汝問其所<lb/>
<pb n="KR3l0118_WYG_322-8b"/>
由云我本命雖不長猶應未盡坐平生時罰撻失道又<lb/>
殺卒反奴以此減算云受使到長沙還當復過如期果<lb/>
至教其二子云我既早亡汝等當勤自勗勵門户淪沒<lb/>
豈是人子又責其兄不垂教誨色甚不平乃曰孟禺已<lb/>
名配死錄正餘百日限耳爾時禺氣强力壯後到所期<lb/>
暴亡<hi>出甄異錄</hi>
　　　　張君林<lb/>
吳縣張君林居東鄉楊里隆安中忽有鬼来助驅使林<lb/>
<pb n="KR3l0118_WYG_322-9a"/>
原有舊藏器物中破甑已無所用鬼使撞甕底穿為甑<lb/>
比家人起飯已熟此鬼無他須唯啗甘蔗自稱髙褐或<lb/>
云此鬼爲反器髙褐者葛號丘壟累積尤多古冢疑此<lb/>
物是其鬼也林毎獨見之形如少女年可十七八許面<lb/>
青黒色遍身青衣乃令林家取白甖盛水覆頭明旦視<lb/>
之有物在中林家素貧遂致富嘗語毋惡我日月盡自<lb/>
去後果去<hi>出甄異錄</hi>
　　　　蠻兵<lb/>
<pb n="KR3l0118_WYG_322-9b"/>
南平國蠻兵義熈初隨衆來姑熟便有鬼附之聲呦呦<lb/>
細長或在簷宇之際或在庭樹上若占言凶輒先索琵<lb/>
琶隨彈而言於時郄倚爲府長史問當遷官云不久持<lb/>
節也尋爲南蠻校尉轉爲國郎中親領此土荆州俗語<lb/>
云是老鼠所作名曰鬼侯<hi>出靈鬼志</hi>
　　　　陳臯<lb/>
平原陳臯於義熈中從廣陵樊梁後乗船出忽有一赤<lb/>
鬼長可丈許首戴絳冠形如鹿角就臯求載倐爾上船<lb/>
<pb n="KR3l0118_WYG_322-10a"/>
臯素能禁氣因歌俗家南地之曲鬼乃吐舌張眼以杖<lb/>
竿擲之即四散成火照於野臯無幾而死<hi>出靈鬼志</hi>
　　　　袁無忌<lb/>
晉陳國袁無忌寓居東平永嘉初得疫癘家百餘口死<lb/>
亡垂盡徙避大宅權住田舎有一小屋兄弟共寢板牀<lb/>
薦席數重夜眠及曉牀出在户外宿昔如此兄弟怪怖<lb/>
不能得眠後見一婦人来在户前知忌等不眠前却户<lb/>
外時未曙月明共窺之綵衣白粧頭上有花插及銀釵<lb/>
<pb n="KR3l0118_WYG_322-10b"/>
象牙梳無忌等共逐之初繞屋走而倒頭髻及花插之<lb/>
屬皆墮無忌悉拾之仍復出門南走臨道有井遂入其<lb/>
中無忌還眠天曉視花釵牙梳並是真物遂壊井得一<lb/>
楸棺俱已朽壊乃易棺并服遷於髙燥處葬之遂斷<hi>出志</hi>
<hi>怪錄</hi>
　　　　新蔡王昭平<lb/>
晉世新蔡王昭平犢車在㕔事上夜無故自入齋室中<lb/>
觸壁而後出又數聞呼噪攻擊之聲四面而來昭乃聚<lb/>
<pb n="KR3l0118_WYG_322-11a"/>
衆設弓弩戰鬭之備指聲弓弩俱發而鬼應聲接矢數<lb/>
枚皆倒入土中<hi>出搜神記</hi>
　　　　逺學諸生<lb/>
有諸生逺學其父母夜作兒忽至歎息曰今我但魂魄<lb/>
耳非復生人父母問之兒曰此月初病以今日某時亡<lb/>
今在琅邪任子成家明日當殮来迎父母父母曰去此<lb/>
千里雖復顛倒那得及汝兒曰外有車乗但乗之自得<lb/>
至矣父母從之上車忽若睡比雞鳴已至所在視其駕<lb/>
<pb n="KR3l0118_WYG_322-11b"/>
乗但魂車木馬遂與主人相見臨兒悲哀問其疾消息<lb/>
如其言<hi>出續搜神記</hi>
　<lb/>
　<lb/>
　<lb/>
　<lb/>
　<lb/>
　太平廣記卷三百二十二<lb/>
</p>
<p>
</p>
  </div>
</body>
</text>
</TEI>
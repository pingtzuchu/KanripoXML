<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百七</head>
    <p>
<pb n="KR3l0118_WYG_407-1a"/>
欽定四庫全書<lb/>
　太平廣記卷四百七　　　宋　李昉等　編<lb/>
　　草木二<lb/>
　　異木<lb/>
　　　主一州樹　　偃桑　　　　不晝木<lb/>
　　　蚊子樹　　　聖鼔枝　　　鹿木<lb/>
　　　倒生樹　　　黝木　　　　桄榔𣗳<lb/>
　　　恠松　　　　楓人　　　　楓鬼<lb/>
<pb n="KR3l0118_WYG_407-1b"/>
　　　楓生人　　　靈楓　　　　破木有肉<lb/>
　　　江中楓材　　河伯下材　　鬭蛟船木<lb/>
　　　交讓木　　　千嵗松　　　汗杖<lb/>
　　　化蝶𣗳　　　涪水材　　　端正𣗳<lb/>
　　　崇賢里槐　　三枝槐　　　癭槐<lb/>
　　　荆根枕　　　五重桑　　　蜻蜓樹<lb/>
　　　無患木　　　醋心樹　　　登第皁荚<lb/>
　　　辨白檀樹<lb/>
<pb n="KR3l0118_WYG_407-2a"/>
　　藟蔓<lb/>
　　　藤實杯　　　鍾藤　　　　人子藤<lb/>
　　　蜜草蔓　　　胡草蔓　　　野狐絲<lb/>
　　　異木<lb/>
　　　　主一州樹<lb/>
東方荒外有豫章焉此樹主一州其髙千丈圍百丈本<lb/>
上三百丈本有枝條敷張如帳上有𤣥狐黑猿樹主一<lb/>
州南北並列面向西南有九力士操斧伐之以占九州<lb/>
<pb n="KR3l0118_WYG_407-2b"/>
吉㐫斫復其州有福創者州伯有病積嵗不復者其州<lb/>
滅亡<hi>亡言州死復者木創復也出神異經</hi>
　　　　偃桑<lb/>
東方有樹焉髙八十丈敷張自輔其葉長一丈廣六七<lb/>
尺名曰桑其上自有蠶作繭長三尺繰一繭得絲一觔<lb/>
有椹焉長三尺五寸圍如長<hi>桑是偃桑但樹長大耳出神異經</hi>
　　　　不晝木<lb/>
荒外有火山其中生不晝之木晝夜火燃得曝風不猛<lb/>
<pb n="KR3l0118_WYG_407-3a"/>
猛雨不滅<hi>出神異經</hi>
　　　　蚊子樹<lb/>
有樹如冬青實生枝間形如枇杷子每熟即坼裂蚊子<lb/>
羣飛唯皮殻而已土人謂之蚊子樹<hi>出嶺南異物志</hi>
　　　　聖鼓樹<lb/>
舎沂縣滃水口下東岸有聖鼓即楊山之鼔枝也横在<lb/>
川側衝波所激未嘗移動衆鳥飛鳴莫有萃者船人悞<lb/>
以篙觸必患瘧<hi>出酉陽雜俎</hi>
<pb n="KR3l0118_WYG_407-3b"/>
　　　　鹿木<lb/>
武陵郡北有鹿木二株馬伏波所種木多節<hi>出酉陽雜俎</hi>
　　　　倒生木<lb/>
倒生木此木依山生根在上有人觸則葉翕人去則葉<lb/>
舒出東海<hi>出酉陽雜俎</hi>
　　　　黝木<lb/>
黝木節以蠱獸可以為鞭<lb/>
　　　　桄榔樹<lb/>
<pb n="KR3l0118_WYG_407-4a"/>
古南海縣有桄榔樹峯頭生葉有麫大者出麫乃至百<lb/>
斛以牛乳噉之甚美<hi>出酉陽雜俎</hi>
　　　　怪松<lb/>
南康有怪松從前刺史每令畫工寫松必數枝衰悴後<lb/>
因一客與妓環飲其下經日松死<hi>出酉陽雜俎</hi>
　　　　楓人<hi>田種</hi>
嶺中諸山多楓樹樹老多有瘤癭忽一夜遇暴雷驟雨<lb/>
其樹贅則暗長三數尺南人謂之楓人越巫云取之雕<lb/>
<pb n="KR3l0118_WYG_407-4b"/>
刻神鬼異致靈驗<hi>出嶺表録異</hi>
　　　　楓鬼<lb/>
臨川記云撫州麻姑山或有登者望之廬嶽彭蠡皆在<lb/>
其下有黄連厚朴恒山楓樹數千年者有人形眼鼻口<lb/>
臂而無脚入山者見之或有砟之者皆出血人皆以藍<lb/>
冠於其頭眀日看失藍為楓子鬼<hi>出十道記</hi>
　　　　楓生人<lb/>
江東江西山中多有楓木人於楓樹下生似人形長三<lb/>
<pb n="KR3l0118_WYG_407-5a"/>
四尺夜雷雨即長與樹齊見人即縮依舊曽有人合笠<lb/>
於明日看笠子挂在樹頭上旱時欲雨以竹束其頭禊<lb/>
之即雨人取以為式盤極神驗楓木棗地是也<hi>出朝野僉載</hi>
　　　　靈楓<lb/>
南中有楓子鬼楓木之老者人形亦呼為靈楓焉<hi>出述異記</hi>
　　　　破木有肉<lb/>
有人破大木木中有肉可五觔如熟猪肉<hi>出稽神録</hi>
　　　　江中楓材<lb/>
<pb n="KR3l0118_WYG_407-5b"/>
循海之間每搆屋即令民踏木於江中短長細大唯所<lb/>
取率松材也彼俗常用不知古之何人斷截埋泥砂中<lb/>
既不朽蠧又多如是事可異者<hi>出嶺南異物志</hi>
　　　　河伯下材<lb/>
中宿縣山下有神宇溱水至此沸騰鼔怒槎木汎至此<lb/>
淪没竟無出者世人以為河伯下材<hi>出酉陽雜俎</hi>
　　　　鬭蛟船木<lb/>
樟木江東人多取為船船有與蛟龍鬭者<hi>出酉陽雜俎</hi>
<pb n="KR3l0118_WYG_407-6a"/>
　　　　交讓木<lb/>
武陵郡記白雉山有木名交讓衆木敷榮後方萌芽亦<lb/>
更嵗迭榮也<hi>出酉陽雜俎</hi>
　　　　千嵗松<lb/>
玉策記稱千嵗松樹四邊披越上杪不長望而視之有<lb/>
如偃葢其中有物如青犬或如人皆夀萬嵗<hi>出抱朴子</hi>
　　　　汗杖<lb/>
東方朔西那汗國迴得聲木十枚帝以賜大臣人有疾<lb/>
<pb n="KR3l0118_WYG_407-6b"/>
則杖汗將死則折里語生年未半杖不汗<hi>出酉陽雜俎</hi>
　　　　化蝶樹<lb/>
長安城禁苑内一大樹冬月雪中忽花葉茂盛及凋落<lb/>
結實其子光眀璨爛如火之眀焉數日皆化為紅蛱蝶<lb/>
飛去至眀年唐髙祖自唐國入長安此必前兆也<hi>出瀟湘録</hi>
　　　　涪水材<lb/>
梓潼郪縣唐大厯七年夏六月甲子涪水汎溢流木數<lb/>
千條梁棟榱桷具備補内城屋悉此木喬林為之記<hi>出洽</hi>
<pb n="KR3l0118_WYG_407-7a"/>
<hi>聞記</hi>
　　　　端正樹<lb/>
長安西端正樹去馬嵬一舍之程乃唐徳宗皇帝幸奉<lb/>
天覩其蔽芾錫以美名後有文士經過題詩逆旅不顯<lb/>
姓名詩曰昔日偏霑雨露榮徳皇西幸賜嘉名馬嵬此<lb/>
去無多地合向楊妃冡上生風雅有如此焉<hi>出杼情詩</hi>
　　　　崇賢里槐<lb/>
唐陳朴者元和中崇賢里北街大門外有槐樹嘗黄昏<lb/>
<pb n="KR3l0118_WYG_407-7b"/>
徙倚窺外見若婦人及老狐異鳥之類飛入樹中遂伐<lb/>
視之樹凡三槎並空中一槎中有獨頭栗一百二十一<lb/>
枚中襁一死兒長尺餘<hi>出酉陽雜俎</hi>
　　　　三枝槐<lb/>
唐相國李石河中永樂有宅庭槐一本抽三枝直過堂<lb/>
前屋脊一枝不及相國同堂昆弟三人曰石日而皆登<lb/>
宰執唯福一人厯七鎮使相而已<lb/>
　　　　癭槐<lb/>
<pb n="KR3l0118_WYG_407-8a"/>
華州三家店西北道邊有槐甚大葱鬱周迴可蔭數畝<lb/>
槐有癭形如二豬相趂奔走其迴顧口耳頭足一如塑<lb/>
者<hi>出奇聞録</hi>
　　　　荆根枕<lb/>
賈人張宏者行至華嶽廟前忽昏懵前進不可繫馬於<lb/>
一金荆樹而酣睡馬驚拽出樹根而走寤逐而及之樹<lb/>
根形如獅子毛爪眼耳足尾無不悉具乃於華陰縣求<lb/>
木工修之為一枕獻於廟守廟者常以匱鏁之行人聞<lb/>
<pb n="KR3l0118_WYG_407-8b"/>
者賂守廟者百錢始獲一見<hi>出奇聞録</hi>
　　　　五重桑<lb/>
洛中願㑹寺魏中書侍郎王翊捨宅立也佛堂前生桑<lb/>
樹一株直上五尺枝條横遶柯葉傍布形如羽葢復髙<lb/>
五尺又然凡為五重每一重葉椹各異京師道俗謂之<lb/>
神桑觀者甚衆帝聞而惡之以為惑衆命給事黄門侍<lb/>
郎元紀伐殺之其日雲霧晦冥下斧之處流血至地見<lb/>
者莫不悲泣<hi>出洛陽伽藍記</hi>
<pb n="KR3l0118_WYG_407-9a"/>
　　　　蜻蜓樹<lb/>
昔婁約居常山据禪座有一野嫗手持一樹植之於庭<lb/>
言此是蜻蜓樹嵗乆芬芳鬱茂有一烏身赤尾長常止<lb/>
息其上<hi>出酉陽雜俎</hi>
　　　　無患木<lb/>
無患木燒之極香辟惡氣一名噤婁一名桓昔有神巫<lb/>
曰璠<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>能符劾百鬼擒魑魅以無患木擊殺之世人競<lb/>
取此木為器用却鬼因曰無患木<hi>出酉陽雜俎</hi>
<pb n="KR3l0118_WYG_407-9b"/>
　　　　醋心樹<lb/>
杜師仁嘗賃居庭有巨杏樹隣居老人每擔水至樹側<lb/>
必歎曰此樹可惜杜詰之老人云某善知木病此樹有<lb/>
疾某請治乃診樹一處曰樹病醋心杜染指於蠧處嘗<lb/>
之味若薄醋老人持小鈎披蠧再三鈎之得一白蟲如<lb/>
蝠乃傅藥於瘡中復戒曰有實自青皮時必標之十去<lb/>
八九則樹活如其言樹益茂盛矣又云嘗見栽植經三<lb/>
卷言木有病醋心者<hi>出酉陽雜俎</hi>
<pb n="KR3l0118_WYG_407-10a"/>
　　　　登第皁荚<lb/>
泉州文宣王廟庭宇嚴峻學校之盛冠於藩府庭中有<lb/>
皁荚樹每州人將登第則生一荚以為常矣梁真眀中<lb/>
忽然生一荚有半人莫諭其意乃其年州人陳逖進士<lb/>
及第黄仁穎學究及第仁穎恥之復登進士舉至同光<lb/>
中舊生半荚之所復生全荚其年仁穎及第後數年廟<lb/>
為火焚其年閩自稱尊號不復貢士遂至於今<hi>出稽神録</hi>
　　　　辨白檀樹<lb/>
<pb n="KR3l0118_WYG_407-10b"/>
劍門之左峭巖間有大樹生於石縫之中大可數圍枝<lb/>
榦純白皆傳曰白檀樹其下常有巨虺蟠而䕶之民不<lb/>
敢採伐又西巖之半有志公和尚影路人過者皆西向<lb/>
擎拳頂禮若親面其如来王仁裕癸未嵗入蜀至其巖<lb/>
下注目觀之以質向来傳說時值晴朗溪谷洗然遂勒<lb/>
轡移時望之其白檀乃一白栝樹也自厯大小漫天夹<lb/>
路溪谷之間此類甚多安有檀香虵遶之事又西瞻志<lb/>
公影葢巖間有圓柏一株即其笠首也兩面有上下石<lb/>
<pb n="KR3l0118_WYG_407-11a"/>
縫限之為身形斜其縫者即袈裟之文也上有苔蘚斑<lb/>
駮即山水之毳文也方審其非白檀志公不留影於此<lb/>
眀矣乃知人之誤傳者何限哉<hi>出玉堂閑話</hi>
　　　藟蔓<lb/>
　　　　藤實杯<lb/>
藤實杯出西域藤大如臂葉似葛花實如梧桐實成堅<lb/>
固皆可酌酒自有文章映徹可愛實大如杯味如荳蔲<lb/>
香美消酒士人提酒来至藤下摘花酌酒乃以其實消<lb/>
<pb n="KR3l0118_WYG_407-11b"/>
醒國人寳之不傳於中國張騫入宛得之事在張騫出<lb/>
闗志<hi>出炙轂子</hi>
　　　　鍾藤<lb/>
松楨即鍾藤也葉大者晉安人以為盤<hi>出酉陽雜俎</hi>
　　　　人子藤<lb/>
安南有人子藤紅色在蔓端有刺其子如人狀崑崙燒<lb/>
之集象南中亦難得<hi>出酉陽雜俎</hi>
　　　　蜜草蔓<lb/>
<pb n="KR3l0118_WYG_407-12a"/>
北天竺國出蜜草蔓生大葉秋冬不死因重霜露遂結<lb/>
成蜜如塞上蓬鹽<hi>出酉陽雜俎</hi>
　　　　胡蔓草<lb/>
胡蔓草此草在邕間叢生花偏如梔子稍大不成朶色<lb/>
黄白葉稍異悞食之數日卒死飲白鵝白鴨血則解或以<lb/>
物投之祝曰我買你食之不死<hi>出酉陽雜爼</hi>
　　　　野狐絲<lb/>
有草蔓生色白花微紅大如粟秦人呼為野狐絲<hi>出酉陽雜</hi>
<pb n="KR3l0118_WYG_407-12b"/>
<hi>爼</hi>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百七<lb/>
</p>
<p>
</p>
  </div>
</body>
</text>
</TEI>
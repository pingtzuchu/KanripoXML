<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百一十七</head>
    <p>
<pb n="KR3l0118_WYG_317-1a"/>
欽定四庫全書<lb/>
　太平廣記卷三百一十七　宋　李昉等　編<lb/>
　　鬼二<lb/>
　　　呉祥　　　周翁仲　　田疇<lb/>
　　　文穎　　　王樊　　　秦巨伯<lb/>
　　　宗岱　　　鄭竒　　　鍾繇<lb/>
　　　夏侯𤣥　　嵇康　　　倪彦思<lb/>
　　　沈季　　　糜竺　　　王弼<lb/>
<pb n="KR3l0118_WYG_317-1b"/>
　　　陳仙　　　　胡熙　　　魯肅<lb/>
　　　　呉祥<lb/>
漢諸暨縣吏呉祥者憚役委頓將投竄深山行至一溪<lb/>
日欲暮見年少女子綵衣甚美云我一身獨居又無鄉<lb/>
里唯有一孤嫗相去十餘步耳祥聞甚恱便即隨去行<lb/>
一里餘即至女家家甚貧陋爲祥設食至一更竟聞一<lb/>
嫗喚云張姑子女應曰諾祥問是誰答云向所道孤嫗<lb/>
也二人共寢至曉雞鳴祥去二情相戀女以紫巾贈祥<lb/>
<pb n="KR3l0118_WYG_317-2a"/>
祥以布手巾報行至昨所遇處過溪其夜水暴溢深不<lb/>
可涉乃迴向女家都不見昨處但有一冢耳<hi>出法苑珠林</hi>
　　　　周翁仲<lb/>
汝南周翁仲初爲太尉掾婦産男及爲北海相吏周光<lb/>
能見鬼署為主簿使還致敬於本郡縣因告之曰事訖<lb/>
臘日可與小兒俱侍祠主簿事訖還翁仲問之對曰但<lb/>
見屠人弊衣蠡髻而踞神坐持刀割肉有衣冠青墨綬<lb/>
數人彷徨堂東西廂不進不知何故翁仲因持劒上堂<lb/>
<pb n="KR3l0118_WYG_317-2b"/>
謂嫗曰汝何故養此子嫗大怒曰君常言兒體貌聲氣<lb/>
喜學似我老翁欲死作爲狂語翁仲具告之祠祭如此<lb/>
不具服子母立截嫗涕泣言昔以年長無男不自安實<lb/>
以女易屠者之男畀錢一萬此子年已十八遣歸其家<lb/>
迎其女已嫁賣䴵者妻後適西平李文思文思官至南<lb/>
陽太守<hi>見風俗通</hi>
　　　　田疇<lb/>
田疇北平人也劉虞為公孫瓚所害疇追慕無已往虞<lb/>
<pb n="KR3l0118_WYG_317-3a"/>
墓設雞酒之禮哭之音動林野翔鳥爲之凄鳴走獸爲<lb/>
之悲吟疇卧於草間忽有人通云劉幽州来欲與田子<lb/>
泰言生平之事疇神悟逺識知是劉虞之魂既進而拜<lb/>
疇泣不自止因相與進雞進酒疇醉虞曰公孫瓚購求<lb/>
子甚急宜竄伏避害對曰君臣之道生則盡其義今見<lb/>
君之靈願得同歸九泉骨且不朽安可逃乎虞曰子萬<lb/>
古之髙士也深慎爾儀奄然不見而疇醉亦醒<hi>出王子年拾遺</hi>
<hi>記</hi>
<pb n="KR3l0118_WYG_317-3b"/>
　　　　文穎<lb/>
漢南陽文穎字叔長建安中爲甘陵府丞過界止宿夜<lb/>
三鼓時夢見一人跪前曰昔我先人葬我於此水来湍<lb/>
墓棺木溺漬水處半然無以自温聞君在此故来相依<lb/>
欲屈明日暫住須臾幸爲相遷髙燥處鬼披衣示穎而<lb/>
皆沾濕穎心愴然即寤訪諸左右曰夢爲虚耳何足怪<lb/>
穎乃還眠向晨復夢見謂穎曰我以窮苦告君奈何不<lb/>
相愍悼乎穎夢中問曰子為誰對曰吾本趙人今屬汪<lb/>
<pb n="KR3l0118_WYG_317-4a"/>
芒氏之神穎曰子棺今何所在對曰近在君帳北十數<lb/>
步水側枯楊𣗳下即是吾也天將明不復得見君必念<lb/>
之穎答曰諾忽然便寤天明將發穎曰雖云夢不足怪<lb/>
此何太過左右曰亦何惜須臾不驗之耶穎即起率十<lb/>
數人將導順水上果得一枯楊曰是矣掘其下未㡬果<lb/>
得棺棺甚朽壊没半水中穎謂左右曰向聞於人謂之<lb/>
虚矣世俗所傳不可無驗爲移其棺葬之而去<hi>出搜神記</hi>
　　　　王樊<lb/>
<pb n="KR3l0118_WYG_317-4b"/>
燉煌實録云王樊卒有盜開其冢見樊與人摴蒱以酒<lb/>
賜盜者盜者惶怖飲之見有人牽銅馬出冢者夜有神<lb/>
人至城門自云我王樊之使今有發冢者以酒墨其脣<lb/>
訖旦至可以驗而擒之盜既入城城門者乃縛詰之如<lb/>
神所言<hi>出獨異志</hi>
　　　　秦巨伯<lb/>
琅邪秦巨伯年六十嘗夜行飲酒道經蓬山廟忽見其<lb/>
兩孫迎之扶持百餘步便捽伯頸著地罵老奴汝某日<lb/>
<pb n="KR3l0118_WYG_317-5a"/>
捶我我今當殺汝伯思惟某時信捶此孫伯乃佯死乃<lb/>
置伯去伯歸家欲治兩孫孫驚惋叩頭言爲子孫寧可<lb/>
有此恐是鬼魅乞更試之伯意悟數日乃詐醉行此廟<lb/>
間復見兩孫来扶持伯伯乃急持動作不得達家乃是<lb/>
兩偶也伯著火灸之腹背俱焦坼出著庭中夜皆亡去<lb/>
伯恨不得之後月又佯酒醉夜行懐刀以去家不知也<lb/>
極夜不還其孫恐又爲此鬼所困仍俱往迎之伯乃刺<lb/>
殺之<hi>出搜神記</hi>
<pb n="KR3l0118_WYG_317-5b"/>
　　　　宗岱<lb/>
宗岱爲青州刺史禁淫祀著無鬼論甚精無能屈者鄰<lb/>
州咸化之後有一書生葛巾修刺詣岱與之談甚久岱<lb/>
理未屈辭或未暢書生輒爲申之次及無鬼論便苦難<lb/>
岱岱理欲屈書生乃振衣而起曰君絶我輩血食二十<lb/>
餘年君有青牛髯奴未得相困耳今奴已叛牛已死今<lb/>
日得相制矣言絶遂失書生明日而岱亡<hi>出雜語</hi>
　　　　鄭竒<lb/>
<pb n="KR3l0118_WYG_317-6a"/>
後漢時汝南汝陽西門亭有鬼魅賔客宿止多死亡或<lb/>
亡髮失精郡侍奉掾宜禄鄭竒休去亭六七里有美婦<lb/>
人乞寄載竒初難之然後上車入亭趨至樓下吏卒白<lb/>
樓不可上竒曰我不惡也時亦昏冥遂上樓與婦人接<lb/>
宿未明發去亭卒上樓埽除見死婦大驚走白亭長撃<lb/>
鼓會諸廬吏共集診之乃亭西北八里呉氏婦新亡夜<lb/>
臨殯火滅及火至失之其家即持去竒發行數里腹痛<lb/>
到南頓利陽亭加劇物故樓遂無敢復上<hi>出風俗通</hi>
<pb n="KR3l0118_WYG_317-6b"/>
　　　　鍾繇<lb/>
鍾繇忽不復朝會意性有異於常僚友問其故云常有<lb/>
婦人来美麗非凡問者曰必是鬼物可殺之後来止户<lb/>
外曰何以有相殺意元常曰無此殷勤呼入意亦有不<lb/>
忍乃微傷之便出去以新綿拭血竟路明日使人尋跡<lb/>
至一大冢棺中一婦人形體如生白練衫丹繡裲襠傷<lb/>
一髀以裲襠中綿拭血自此便絶<hi>出幽明録</hi>
　　　　夏侯𤣥<lb/>
<pb n="KR3l0118_WYG_317-7a"/>
夏侯𤣥𬒳司馬景王所誅宗人爲設祭見𤣥来靈座脫<lb/>
頭於邊悉斂果魚酒肉之屬以内頸中畢還自安其頭<lb/>
既而言曰吾得請於帝矣子元無嗣也尋有永嘉之役<lb/>
軍還世宗殂而無子<hi>出異苑</hi>
　　　　嵇康<lb/>
嵇康燈下彈琴忽有一人長丈餘著黒單衣革帶康熟<lb/>
視之乃吹火滅之曰恥與魑魅爭光嘗行去洛數十里<lb/>
有亭名月華投此亭由来殺人中散心神蕭散了無懼<lb/>
<pb n="KR3l0118_WYG_317-7b"/>
意至一更操琴先作諸弄雅聲逸奏空中稱善中散撫<lb/>
琴而呼之君是何人答云身是故人幽没於此聞君彈<lb/>
琴音曲清和昔所好故来聽耳身不幸非理就終形體<lb/>
殘毁不宜接見君子然愛君之琴要當相見君弗怪惡<lb/>
之君可更作數曲中散復爲撫琴撃節曰夜已久何不<lb/>
来也形骸之間復何足計乃手挈其頭曰聞君奏琴不<lb/>
覺心開神悟怳若暫生遂與共論音聲之趣辭甚清辯<lb/>
謂中散曰君試以琴見與乃彈廣陵散便從受之果悉<lb/>
<pb n="KR3l0118_WYG_317-8a"/>
得中散先所受引殊不及與中散誓不得教人天明語<lb/>
中散相與雖一遇於今夕可以逺同千載於此長絶能<lb/>
不悵然<hi>出靈鬼志</hi>
　　　　倪彦思<lb/>
呉時嘉興倪彦思居縣西埏里有鬼魅在其家與人語<lb/>
飲食如人惟不見形彦思奴婢有竊罵大家者云今當<lb/>
以語彦思治之無敢詈之者彦思有小妻魅從求之彦<lb/>
思乃迎道士逐之酒殽既設鬼乃取厠中草糞布著其<lb/>
<pb n="KR3l0118_WYG_317-8b"/>
上道士便盛撃鼓召請諸神魅乃取伏虎於神座上吹<lb/>
作角聲音有頃道士忽覺背上冷驚起解衣乃伏虎也<lb/>
於是道士罷去彦思夜於被中竊與嫗語共患此魅魅<lb/>
即屋梁上謂彦思曰汝與婦道吾吾今當截汝屋梁即<lb/>
隆隆有聲彦思懼梁㫁取火照視魅即滅火截梁聲愈<lb/>
急彦思懼屋壊大小悉遣出更取火視梁如故魅大笑<lb/>
問彦思復道吾不郡中典農聞之曰此神正當是狸物<lb/>
耳此魅即往謂典農曰汝取官若千百斛穀藏著某處<lb/>
<pb n="KR3l0118_WYG_317-9a"/>
爲吏汚穢而敢論吾今當白於官將人取汝所盜榖典<lb/>
農大怖而謝之自後無敢道三年後去不知所在<hi>出搜神記</hi>
　　　　沈季<lb/>
呉興沈季呉天紀二年爲豫章太守白日於㕔上見一<lb/>
人著黄巾練衣自稱汝南平輿許子將求改葬倐然不<lb/>
見季求其喪不知所在遂招魂葬之<hi>豫章記</hi>
　　　　糜竺<lb/>
糜竺用陶朱公計術日益億萬之利貲擬王侯有寶庫<lb/>
<pb n="KR3l0118_WYG_317-9b"/>
千間竺性能賑生恤死家馬廏屋側有古冢中有伏尸竺<lb/>
夜尋其泣聲忽見一婦人袒背而来云昔漢末為赤眉<lb/>
所發扣棺見剝今袒肉在地垂二百餘年就將軍求更<lb/>
深埋并乞弊衣自揜竺即令爲石槨瓦棺設祭既畢以<lb/>
青布裙衫置於冢上經一年行於路曲忽見前婦人葬<lb/>
所青氣如龍蛇之形或有人問竺曰將非龍怪耶竺乃<lb/>
疑此異及問其家童云時見青蘆杖自然出入於門疑<lb/>
其神也不敢言竺爲性多忌信厭術之士有言中忤即<lb/>
<pb n="KR3l0118_WYG_317-10a"/>
加刑戮故家童不言竺貲貨如丘山不可算記内以方<lb/>
諸為具及大珠如卵散滿於庭故謂之寶庭而外人不<lb/>
得窺數日忽見有青衣童子數人来云糜竺家當有火<lb/>
厄萬不遺一賴君能惻愍枯骨天道不辜君徳故来禳<lb/>
却此火當使君財物不盡自今以後亦宜自衞竺乃掘<lb/>
溝渠周繞其庫内旬日火從庫内起燒其珠玉十分得<lb/>
一皆是陽燧得旱爍自能燒物也火盛之時見數十青<lb/>
衣童子来撲火有青氣如雲覆火上即滅童子又云多<lb/>
<pb n="KR3l0118_WYG_317-10b"/>
聚鸛鳥之𩔖以禳災鸛能聚水巢上也家人乃收集鵁<lb/>
鶄數千頭養於池渠之中厭火也竺歎曰人生財運有<lb/>
限不得盈溢竺懼爲身之患時三國交兵軍用萬倍乃<lb/>
輸其珍寶車服以助先主黄金一億斤錦綺繡氊罽積<lb/>
如邱山騣馬千匹及蜀破後無所有飲恨而終<hi>出王子年拾遺</hi>
<hi>記</hi>
　　　　王弼<lb/>
王弼注易輒笑鄭元爲儒云老奴無意於時夜分忽聞<lb/>
<pb n="KR3l0118_WYG_317-11a"/>
外閤有著屐聲須臾便進自云鄭𤣥責之曰君年少何<lb/>
以輕穿鑿文句而妄譏詆老子也極有忿色言竟便退<lb/>
弼惡之後遇癘而卒<hi>出雜語</hi>
　　　　陳仙<lb/>
呉時陳仙以商賈爲事驅驢行忽遇一空宅廣厦朱門<lb/>
都不見人仙牽驢入宿至夜聞有語聲小人無畏敢見<lb/>
行災便有一人徑到仙前叱之曰汝敢輒入官舎時籠<lb/>
月曖昩見其面上黶深目無瞳子脣褰齒露手執黄絲<lb/>
<pb n="KR3l0118_WYG_317-11b"/>
仙即奔走後村具說事狀父老云舊有惡鬼明日看所<lb/>
見屋宅處並髙墳深𡑞<hi>出幽明録</hi>
　　　　胡熙<lb/>
呉左中郎廣陵相胡熈字元光女名中許嫁當出而倐<lb/>
有身女亦不自覺熈父信嚴而有法乃遣熙妻丁氏殺<lb/>
之倐有鬼語腹中音聲嘖嘖曰何故殺我母我某月某<lb/>
日當出左右驚怪以白信信自往聽乃捨之及産兒遺<lb/>
地則不見形止聞兒聲在於左右及長大言語亦如人<lb/>
<pb n="KR3l0118_WYG_317-12a"/>
熈妻别爲施帳時自言當見形使姥見熈妻視之在丹<lb/>
帷裏前後釘金釵好手臂善彈琴時問姥及母所嗜欲<lb/>
爲得酒脯棗之屬以還母坐作衣兒来抱膝緣背數戲<lb/>
中不耐之意竊怒曰人家豈與鬼子相隨即於旁怒曰<lb/>
就母戲耳乃罵作鬼子今當從母指中入於母腹使母<lb/>
知之中指即直而痛漸漸上入臂髀若有貫刺之者須<lb/>
㬰欲死熈妻乃設饌祝請之有頃而止<hi>出録異傳</hi>
　　　　魯肅<lb/>
<pb n="KR3l0118_WYG_317-12b"/>
孫權病巫啓云有鬼著絹巾似是故將相呵叱初不顧<lb/>
徑進入宫其夜權見魯肅来衣巾悉如其言<hi>出幽明録</hi>
　<lb/>
　<lb/>
　<lb/>
　<lb/>
　<lb/>
　太平廣記卷三百一十七<lb/>
</p>
<p>
</p>
  </div>
</body>
</text>
</TEI>
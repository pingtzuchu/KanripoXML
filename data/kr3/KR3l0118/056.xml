<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷五十六</head> <lb/>
    <p>
<pb n="KR3l0118_WYG_056-1a"/>
欽定四庫全書<lb/>
　太平廣記卷五十六<lb/>
　　女仙一<lb/>
　　　西王母　　　上元夫人　　雲華夫人<lb/>
　　　𤣥天二女<lb/>
　　　　西王母<lb/>
西王母者九靈太妙龜山金母也一號太虚九光龜臺<lb/>
金母元君乃西華之至妙洞陰之極尊在昔道氣凝寂<lb/>
<pb n="KR3l0118_WYG_056-1b"/>
湛體無為將欲啟迪𤣥功化生萬物先以東華至真之<lb/>
氣化而生木公木公生於碧海之上蒼靈之墟以主陽<lb/>
和之氣理於東方亦號曰東王公焉又以西華至妙之<lb/>
氣化而生金母金母生於神州伊川厥姓緱氏生而飛<lb/>
翔以主元毓神𤣥奥於𦕈莾之中分大道醇精之氣結<lb/>
氣成形與東王公共理二氣而養育天地陶鈞萬物矣<lb/>
柔順之本為極陰之元位配西方母養羣品天上天下<lb/>
三界十方女子之登仙者得道者咸所隸焉所居宮闕<lb/>
<pb n="KR3l0118_WYG_056-2a"/>
在龜山春山西那之都崑崙之圃閬風之苑金城千重<lb/>
玉樓十二瓊華之闕光碧之堂九層𤣥䑓紫翠丹房左<lb/>
帶瑶池右環翠水其山之下弱水九重洪濤萬丈非颷<lb/>
車羽輪不可到也所謂玉闕暨天緑臺承霄青琳之宇<lb/>
朱紫之房連琳綵帳明月四朗戴華勝佩虎章左侍仙<lb/>
女右侍羽童寳葢㳫映羽摻蔭庭軒砌之下植以白環<lb/>
之樹丹剛之林空青萬條瑶幹千尋無風而神籟自韻<lb/>
琅琅然皆九奏八㑹之音也神州在崑崙之東南故爾<lb/>
<pb n="KR3l0118_WYG_056-2b"/>
雅云西王母日下是矣又云王母蓬髪戴華勝虎齒善<lb/>
嘯者此乃王母之使金方白虎之神非王母之眞形也<lb/>
元始天王授以萬天元統龜山九光之籙使制召萬靈<lb/>
綂括眞聖監盟證信總諸天之羽儀天尊上聖朝宴之<lb/>
㑹考校之所王母皆臨訣焉上清寳經三洞玉書凡有<lb/>
授度咸所關預也黄帝討蚩尤之暴威所未禁而蚩尤<lb/>
幻化多方徵風召雨吹烟噴霧師衆大迷帝歸息太山<lb/>
之阿昏然憂寢王母遣使者被𤣥狐之裘以符授帝曰<lb/>
<pb n="KR3l0118_WYG_056-3a"/>
太一在前天一在後得之者勝戰則克矣符廣三寸長<lb/>
一尺青瑩如玉丹血為文佩符既畢王母乃命一婦人<lb/>
人首鳥身謂帝曰我九天𤣥女也授帝以三宮五意陰<lb/>
陽之畧太乙遁甲六壬步斗之術陰符之機靈寳五符<lb/>
五勝之文遂克蚩尢於中冀翦神農之後誅榆罔於阪<lb/>
泉天下大定都于上谷之涿鹿又數年王母遣使白虎<lb/>
之神乘白鹿集于帝庭授以地圗其後虞舜攝位王母<lb/>
遣使授舜白玉環舜即位又授益地圖遂廣黄帝之九<lb/>
<pb n="KR3l0118_WYG_056-3b"/>
州為十有二州王母又遣使獻舜白玉琯吹之以和八<lb/>
風尚書帝驗期曰王母之國在西荒之野昔茅盈字叔申<lb/>
王褒字子登張道陵字輔漢洎九聖七眞凡得道受書<lb/>
者皆朝王母於崑陵之闕焉時叔申道陵侍太上道君<lb/>
乘九葢之車控飛虬之軒越積石之峯濟弱流之津浮<lb/>
白水凌黑波顧盼倐忽詣王母於闕下子登清齋三月<lb/>
王母授以瓊華寳曜七辰素經茅君從西城王君詣白<lb/>
玉龜臺朝謁王母求長生之道曰盈以不肖之軀慕龍<lb/>
<pb n="KR3l0118_WYG_056-4a"/>
鳯之年欲以朝菌之脆求積朔之期王母愍其勤志吿<lb/>
之曰吾昔師元始天王及皇天扶桑帝君授我以玉佩<lb/>
金璫二景纒煉之道上行太極下造十方溉月咀日入<lb/>
天門名曰𤣥真之經今以授爾宜勤修焉因勅西城王<lb/>
君一一解釋以授焉又周穆王時命八駿與七萃之士<lb/>
使造父為御西登崑崙而賓於王母穆王持白珪重錦<lb/>
以為王母壽事具周穆王傳至漢武帝元封元年七月<lb/>
七日夜降於漢宮語在漢武帝傳内此不復載焉<hi>出集仙録</hi>
<pb n="KR3l0118_WYG_056-4b"/>
　　　　上元夫人<lb/>
上元夫人道君弟子也亦𤣥古以來得道總統真籍亞<lb/>
於龜臺金母所降之處多使侍女相聞已為賓侣焉漢<lb/>
孝武皇帝好神仙之道禱醮名山以求靈應元封元年<lb/>
辛未七月七日夜二唱之後西王母降於漢宮帝迎拜<lb/>
稽首侍立久之王母呼帝令坐食以天厨筵宴麤悉命<lb/>
駕將去帝下席叩頭請留慇勤王母復坐乃命侍女郭<lb/>
密香邀夫人同宴於漢宮語在漢武帝傳中其後漢宣<lb/>
<pb n="KR3l0118_WYG_056-5a"/>
帝地節四年乙夘咸陽茅盈字叔申受黄金九錫之命<lb/>
為東岳上卿司命真君太元真人是時五帝君授册既<lb/>
畢各昇天而去茅君之師乃總真王君西靈王母與夫<lb/>
人降於句曲之山金壇之陵華陽天宮以宴茅君焉時<lb/>
茅君中君名固字季偉小君名𠂻字思和王母王君授<lb/>
以靈訣亦受錫命紫素之册固為定籙君𠂻為保命君<lb/>
亦侍貞㑹王君吿二君曰夫人乃三天真皇之母上元<lb/>
之高尊統領十方玉女之籍汝可自陳二君下席再拜<lb/>
<pb n="KR3l0118_WYG_056-5b"/>
求乞長生之要夫人憫其勤志命侍女宋辟非出紫錦<lb/>
之囊開綠金之笈以三元流珠經丹景道精經隱地八<lb/>
術經太極緣景經凡四部以授二君王母復勅侍女李<lb/>
方明出丹瓊之函披雲珠之笈出玉佩金瑞經太霄隱<lb/>
書經洞飛二景内書傳司命君各授書畢王母與夫人<lb/>
告去千乘萬騎昇還太空矣<hi>出漢武内傳</hi>
　　　　雲華夫人<lb/>
雲華夫人王母第二十三女太真王夫人之妹也名瑶<lb/>
<pb n="KR3l0118_WYG_056-6a"/>
姬受徊風混合萬景鍊神飛化之道嘗東海遊還過江<lb/>
上有巫山焉峰巖挺㧞林壑幽麗巨石如壇留連久之<lb/>
時大禹理水駐山下大風卒至崖振谷隕不可制因與<lb/>
夫人相値拜而求助即敕侍女授禹策召鬼神之書因<lb/>
命其神狂章虞余黄魔大翳庚辰童律等助禹斵石疏<lb/>
波決塞導阨以循其流禹拜而謝焉禹嘗詣之崇巘之<lb/>
巔顧盼之際化而為石或倐然飛騰散為輕雲油然而<lb/>
止聚為夕雨或化遊龍或為翔鶴千態萬狀不可親也<lb/>
<pb n="KR3l0118_WYG_056-6b"/>
禹疑其狡獪怪誕非真仙也問諸童律律曰天地之本<lb/>
者道也運道之用者聖也聖之品次眞人仙人也其有<lb/>
稟氣成真不修而得道者木公金母是也葢二氣之祖<lb/>
宗陰陽之原本仙真之主宰造化之元光雲華夫人金<lb/>
母之女也昔師三元道君受上清寳經受書於紫清闕<lb/>
下為雲華上宮夫人主領教童真之士理在玉英之臺<lb/>
隱見變化葢其常也亦由凝氣成貞與道合體非寓胎<lb/>
稟化之形是西華少陰之氣也且氣之彌綸天地經營<lb/>
<pb n="KR3l0118_WYG_056-7a"/>
動植大包造化細入毫髪在人為人在物為物豈止於<lb/>
雲雨龍鶴飛鴻騰鳯哉禹然之後往詣焉忽見雲樓玉<lb/>
臺瑶宮瓊闕森然既靈官侍衛不可名識獅子抱關天<lb/>
馬啟塗毒龍電獸八威備軒夫人宴坐于瑶臺之上禹<lb/>
稽首問道召禹使坐而言曰夫聖匠肇興剖大混之一<lb/>
樸發為億萬之體發大藴之一苞散為無窮之物故步<lb/>
三光而立乎晷景封九域而制乎邦國刻漏以分晝夜<lb/>
寒暑以成歲紀兌離以正方位山川以分陰陽城郭以<lb/>
<pb n="KR3l0118_WYG_056-7b"/>
聚民器械以衞衆輿服以表貴賤禾黍以備凶歉凡此<lb/>
之制上稟乎星辰而取法乎神真以養有形之物也是<lb/>
故日月有幽明生殺有寒暑雷震有出入之期風雨有<lb/>
動靜之常清氣浮乎上而濁衆散於下廢興之數治亂<lb/>
之運賢愚之質善惡之性剛柔之氣夀夭之命貴賤之<lb/>
位尊卑之叙吉凶之感窮達之期此皆稟之於道懸之<lb/>
於天而聖人為紀也性發乎天而命成乎人立之者天<lb/>
行之者道道存則有道去則無道非物不可存也非修<lb/>
<pb n="KR3l0118_WYG_056-8a"/>
不可致也𤣥老有言致虚極守靜篤萬物將自復復謂歸<lb/>
於道而常存也道之用也變化萬端而不足其一是故<lb/>
天參𤣥𤣥地參混黄人參道徳去此之外非道也哉長<lb/>
久之要者天保其𤣥地守其物人養其氣所以全也則<lb/>
我命在我非天地殺之鬼神害之失道而自逝也至乎<lb/>
哉勤乎哉子之功及於物矣勤逮於民矣善格乎天矣<lb/>
而未聞至道之要也吾昔於紫清之闕受書寳而勤之<lb/>
我師三元道君曰上真内經天真所寳封之金臺佩入<lb/>
<pb n="KR3l0118_WYG_056-8b"/>
太㣲則雲輪上往神武抱關振衣瑶房遨宴希林左招<lb/>
仙公右棲白山而下眄太空汎乎天津則乘雲騁龍遊<lb/>
此名山則真人詣房萬人奉衞山精伺迎動有八景玉<lb/>
輪靜則宴處金堂亦謂之太上玉佩金璫之妙文也汝<lb/>
將欲越巨海而無颷輪渡飛砂而無雲軒陟阨塗而無<lb/>
所轝涉泥波而無所乘陸則困於逺絶水則懼於漂淪<lb/>
將欲以導百谷而濬萬川也危乎悠哉太上愍汝之至<lb/>
亦將授以靈寳真文陸䇿虎豹水制蛟龍斷馘千邪檢<lb/>
<pb n="KR3l0118_WYG_056-9a"/>
馭羣凶以成汝之功也其在乎陽明之天也吾所授寳<lb/>
書亦可以出入水火嘯叱幽㝠收束虎豹呼召六丁隱<lb/>
淪八地顛倒五星久視存身與天相傾也因命侍女陵<lb/>
容華出丹玉之笈開上清寳文以授禹拜受而去又得<lb/>
庚辰虞余之助遂能導波決川以成其功奠五岳别九<lb/>
州而天錫𤣥珪以為紫庭真人其後楚大夫宋玉以其<lb/>
事言於襄王王不能訪道要以求長生築臺於高唐之<lb/>
館作陽臺之宮以祀之宋玉作神仙賦以寓情荒淫穢<lb/>
<pb n="KR3l0118_WYG_056-9b"/>
蕪高真上仙豈可誣而降之也有祠在山下世謂之大<lb/>
仙隔岸有神女之石即所化也復有石天尊神女壇側<lb/>
有竹垂之若篲有槁葉飛物着壇上者竹則因風掃之<lb/>
終瑩潔不為所汚楚人世祀焉<hi>出集仙録</hi>
　　　　𤣥天二女<lb/>
燕昭王即位二年廣延國來獻善舞者二人一名旋娟<lb/>
一名提謨並玉質凝膚體輕氣馥綽約而窈窕絶古無<lb/>
倫或行無影跡或積年不饑昭王處以單綃華幄飲以<lb/>
<pb n="KR3l0118_WYG_056-10a"/>
瓀珉之膏飴以丹泉之粟王登崇霞臺乃召二人來側<lb/>
時香風歘起徘徊翔舞殆不自支王以纓縷拂之二人<lb/>
皆舞容冶妖麗靡於翔鸞而歌聲輕颺乃使女伶代唱<lb/>
其曲清響流韻雖飄梁動塵未足加焉其舞一名縈塵<lb/>
言其體輕與塵相亂次曰集羽言其婉轉若羽毛之從<lb/>
風也末曰旋懷言其支體緬曼若入懷袖也乃設麟文<lb/>
之席散荃蕪之香香出波弋國浸地則土石皆香着朽<lb/>
木腐草莫不蔚茂以薰枯骨則肌肉皆生以屑鋪地厚<lb/>
<pb n="KR3l0118_WYG_056-10b"/>
四五寸使二人舞其上彌日無跡體輕故也時有白鸞<lb/>
孤翔衘千莖穟穟於空中自生花實落地即生根葉一<lb/>
歲百獲一莖滿車故曰盈車嘉穟麟文者錯雜衆寳以<lb/>
為席也皆為雲霞麟鳳之狀昭王復以衣袖麾之舞者<lb/>
皆止昭王知為神異處於崇霞之臺設枕席以寢讌遣<lb/>
人以衞之王好神仙之術故𤣥天之女託形作二人昭<lb/>
王之末莫知所在或遊於江漢或在伊洛之濱遍行天<lb/>
下乍近乍逺也<hi>出王子年拾遺記</hi>
<pb n="KR3l0118_WYG_056-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_056-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷五十六<lb/>
</p>
<p>
</p>
  </div>
</body>
</text>
</TEI>
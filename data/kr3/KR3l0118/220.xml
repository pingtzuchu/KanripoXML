<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百二十</head> <lb/>
    <p>
<pb n="KR3l0118_WYG_220-1a"/>
欽定四庫全書<lb/>
　太平廣記卷二百二十<lb/>
　　醫三<lb/>
　　　申光遜　　　孫光憲　　　漁人妻<lb/>
　　　陳寨　　　　陶俊　　　　張易<lb/>
　　　廣陵木工　　飛蠱　　　　菌毒<lb/>
　　　田承肇　　　蛇毒　　　　治葛鴆<lb/>
　　　雜説藥<lb/>
<pb n="KR3l0118_WYG_220-1b"/>
　　異疾<lb/>
　　　綘州僧　　　崔爽　　　　劉録事<lb/>
　　　句容左史　　崔融　　　　刁俊朝<lb/>
　　　李生　　　　魏淑　　　　皇甫及<lb/>
　　　王布　　　　侯又𤣥　　　李言吉<lb/>
　　　蒯亮<lb/>
　　　醫三<lb/>
　　　　申光遜<lb/>
<pb n="KR3l0118_WYG_220-2a"/>
近代曹州觀察判官申光遜言本家桂林有官人孫仲<lb/>
敖寓居於桂交廣人也申徃謁之延於卧内冠簪相見<lb/>
曰非慵於巾櫛也葢患腦痛爾即命醇酒升餘以辛辣<lb/>
物洎胡椒乾薑等屑僅半杯以温酒調又於枕函中取<lb/>
一黑漆筩如今之笙項安於鼻竅吸之至盡方就枕有<lb/>
汗出表其疾立愈蓋鼻飲蠻獠之𩔖也<hi>出玉堂閒話</hi>
　　　　孫光憲<lb/>
火燒瘡無出醋泥甚騐孫光憲嘗家人作煎餅一婢抱<lb/>
<pb n="KR3l0118_WYG_220-2b"/>
憲子擁爐不覺落火炭之上遽以醋泥傅之至曉不痛<lb/>
亦無瘢痕是俗説不厭多聞<hi>出北夢瑣言</hi>
　　　　漁人妻<lb/>
瓜村有漁人妻得勞疾轉染死者數人或云取病者生釘<lb/>
棺中棄之病可絶頃之其女病即生釘棺中流之江至金<lb/>
山有漁人見而異之引至岸開視之女猶活因取置漁舍<lb/>
每得鰻黧魚以食之久之病愈遂以為妻今尚無恙<hi>出稽神錄</hi>
　　　陳寨<lb/>
<pb n="KR3l0118_WYG_220-3a"/>
陳寨者泉州晉江巫也善禁祝之術為人治疾多愈者<lb/>
有漳州逆旅蘇猛其子病狂人莫能療乃往請陳陳至<lb/>
蘇氏子見之㦸手大罵寨曰此疾入心矣乃立壇於堂<lb/>
中戒人無得竊視至夜乃取蘇氏子劈為兩片懸堂之<lb/>
東壁其心懸北簷下寨方在堂中作法所懸之心遂為<lb/>
犬食寨求之不得驚懼乃持刀宛轉於地出門而去主<lb/>
人弗知謂其作法耳食頃乃持心而入内於病者之腹<lb/>
被髪連叱其腹遂合蘇氏子既悟但連呼遞鋪遞鋪家<lb/>
<pb n="KR3l0118_WYG_220-3b"/>
人莫之測乃其日去家數里有驛吏手持官文書死於<lb/>
道傍初南中驛路二十里置一遞鋪驛吏持符牒以次<lb/>
𫝊授欲近前鋪輒連呼以警之乃寨取驛吏之心而活<lb/>
蘇氏蘇遂愈如故<hi>出稽神録</hi>
　　　　陶俊<lb/>
江南吉州刺史張曜卿有傔力者陶俊性謹直嘗從軍<lb/>
征江西為飛石所中因有腰足之疾恒扶杖而行張命<lb/>
守舟于廣陵之江口因至白沙市避雨於酒肆同立者<lb/>
<pb n="KR3l0118_WYG_220-4a"/>
甚衆有二書生過於前獨顧俊相與言曰此人好心宜<lb/>
為療其疾即呼俊與藥二丸曰服此即愈乃去俊歸舟<lb/>
吞之良乆覺腹中痛楚甚頃之痛止疾亦多差操篙理<lb/>
纜尤覺輕健白沙去城八十里一日往復不以為勞後<lb/>
訪二書生竟不復見<hi>出稽神録</hi>
　　　　張易<lb/>
江南刑部郎中張易少居菑川病熱困惙且甚恍惚見<lb/>
一神人長可數寸立於枕前持藥三丸曰吞此可愈易<lb/>
<pb n="KR3l0118_WYG_220-4b"/>
受而亟吞之二丸嗛之一丸落席有聲因自起求之不<lb/>
得家人驚問何為具述所見病因即愈爾日出入里巷<lb/>
了無所苦<hi>出稽神録</hi>
　　　　廣陵木工<lb/>
廣陵有木工因病手足皆舉縮不能復執斤斧扶踴行<lb/>
乞至后土廟前遇一道士長而黑色神采甚異呼問其<lb/>
疾因與藥數丸曰餌此當愈旦日平明復會於此木工<lb/>
辭曰某不能行家去此逺明日雖晩尚未能至也道士<lb/>
<pb n="KR3l0118_WYG_220-5a"/>
曰爾無憂但早至此遂别去木工既歸餌其藥頃之手<lb/>
足痛甚中夜乃止因即得寐五更而寤覺手足甚輕因<lb/>
下牀趨走如故即馳詣后土廟前乆之乃見道士倚杖<lb/>
而立再拜陳謝道士曰吾授爾方可救人疾苦無為木<lb/>
匠耳遂再拜受之因問其名居曰吾在紫極宫有事可<lb/>
訪吾也遂去木匠得方用以治疾無不愈者至紫極宫<lb/>
訪之竟不復見後有婦人乆疾亦遇一道士與藥而差<lb/>
言其容貌亦木工所見也廣陵尋亂木工竟不知所之<lb/>
<pb n="KR3l0118_WYG_220-5b"/>
<hi>出稽神録</hi>
　　　　飛蠱<lb/>
江嶺之間有飛蠱其来也有聲不見形如鳥鳴啾啾唧<lb/>
唧然中人即為痢便血醫藥多不差旬日間必不救<hi>出朝</hi>
<hi>野僉載</hi>
　　　　菌毒<lb/>
嶺南風俗多為毒藥令老奴食冶葛死埋之土堆上生<lb/>
菌子其正當腹上食之立死手足額上生者當日死旁<lb/>
<pb n="KR3l0118_WYG_220-6a"/>
自外者數日死漸逺者或一月兩月全逺者或二年三<lb/>
年無得活者惟有陳懐卿家藥能解之或有以菌藥塗<lb/>
馬鞭頭馬控上拂著手即毒拭著口即死<hi>出朝野僉載</hi>
　　　　田承肇<lb/>
王蜀將田承肇常領騎軍戍于鳯翔因引騎潛出解鞍<lb/>
憇於林木之下面前忽見方圓數尺静地中有小𣗳子<lb/>
一莖髙數尺並無柯葉挺然而立尤甚光滑肇就之翫<lb/>
弄以手上下摩娑頃刻間手指如中毒藥苦不禁於是<lb/>
<pb n="KR3l0118_WYG_220-6b"/>
鞭馬歸營至臂膊已麤於桶時有村嫗善禁居在深山<lb/>
中急使人召得已將不救嫗曰此是胎生七寸蛇戲處<lb/>
噴毒在𣗳木間捫著𣗳枝立合致卒肇曰是也急使人<lb/>
就彼斸之果獲二蛇長六七寸斃之嫗遂禁勒自膊間<lb/>
趂漸漸下至于腕又併趂入食指盡食指一節趂之不<lb/>
出蹙成一毬子許肉丸遂以利刀斷此一節所患方除<lb/>
其斷下一節巨如一氣毬也<hi>出玉堂閒話</hi>
　　　　蛇毒<lb/>
<pb n="KR3l0118_WYG_220-7a"/>
趙延禧云遭惡蛇虺所螫處帖之艾炷當上灸之立差<lb/>
不然即死凡蛇齧處乆之引去毒氣即止<hi>闕</hi>
　　　　冶葛鴆<lb/>
冶葛食之立死有冶葛處即有白藤花能解冶葛毒鴆<lb/>
鳥食水之處即有犀牛犀牛不濯角其水物食之必死<lb/>
為鴆食蛇之故<hi>出朝野僉載</hi>
　　　　雜説藥<lb/>
醫書言虎中藥箭食清泥野豬中藥箭豗薺苨而食雉<lb/>
<pb n="KR3l0118_WYG_220-7b"/>
被鷹傷以地黄葉帖之又礜石可以害䑕張鷟曾試之<lb/>
䑕中毒如醉亦不識人猶知取泥汁飲之須㬰平復鳥<lb/>
獸蟲物猶知解毒何况人乎𬒳蠶齧者以甲蟲末傅之<lb/>
被馬咬者燒鞭鞘灰塗之葢取其相服也蜘蛛齧者雄<lb/>
黄末傅之筋斷須續者取旋覆根絞取汁以筋相對以<lb/>
汁塗而封之即相續如故蜀兒奴逃走多刻筋以此續<lb/>
之百不失一<hi>出朝野僉載</hi>
　　　異疾<lb/>
<pb n="KR3l0118_WYG_220-8a"/>
　　　　綘州僧<lb/>
永徽中綘州有一僧病噎都不下食如此數年臨命終<lb/>
告其弟子云吾氣絕之後便可開吾胸喉視有何物欲<lb/>
知其根夲言終而卒弟子依其言開視胸中得一物形<lb/>
似魚而有兩頭遍體悉是肉鱗弟子致鉢中跳躍不止<lb/>
戲以諸味致鉢中雖不見食須㬰悉化成水又以諸毒<lb/>
藥内之皆隨銷化時夏中藍熟寺衆於水次作靛有一<lb/>
僧往因以少靛致鉢中此蟲恇懼遶鉢馳走須㬰化成<lb/>
<pb n="KR3l0118_WYG_220-8b"/>
水世𫝊以靛水療噎疾<hi>出廣五行記</hi>
　　　　崔爽<lb/>
永徽中有崔爽者每食生魚三斗乃足於後飢作鱠未<lb/>
成爽忍飢不禁遂吐一物狀如蝦蟇自此之後不復能<lb/>
食鱠矣<hi>出朝野僉載</hi>
　　　　劉録事<lb/>
和州劉録事者大歴中罷官居和州旁縣食兼數人尤<lb/>
能食鱠嘗言鱠味未嘗果腹邑客乃網魚百餘斤㑹於<lb/>
<pb n="KR3l0118_WYG_220-9a"/>
野庭觀其下筯劉初食鱠數楪忽似小哽因彀出一骨<lb/>
珠子大如豆乃寘於茶甌中以楪覆之食未半怪覆甌<lb/>
楪傾側舉視之向骨珠子巳長數寸如人狀座客競觀<lb/>
之隨視而長頃刻長及人遂捽劉因相毆流血良乆各<lb/>
散走一循廰之西一轉廰之左俱及後門相觸翕成一<lb/>
人乃劉也神已癡矣半日方能語訪其所以皆不省之<lb/>
劉自是惡鱠<hi>出酉陽雜俎</hi>
　　　　句容佐史<lb/>
<pb n="KR3l0118_WYG_220-9b"/>
句容縣佐史能啖鱠至數十斤恒食不飽縣令聞其善<lb/>
啖乃出百斤史快食至盡因覺氣悶乆之吐出一物狀<lb/>
如麻鞋底縣令命洗出安鱠所鱠悉成水累問醫人術<lb/>
士莫能名之令小吏持往揚州賣之冀有識者誡之若<lb/>
有買者但髙舉其價看至幾錢其人至揚州四五日有<lb/>
胡求買初起一千累增其價至三百貫文胡輒還之初<lb/>
無酬酢人謂胡曰是句容縣令家物君必買之當相隨<lb/>
去胡因隨至句容縣令問此是何物胡云此是銷魚之<lb/>
<pb n="KR3l0118_WYG_220-10a"/>
精亦能銷人腹中塊病人有患者以一片如指端繩繋<lb/>
之置病所其塊即銷我本國太子少患此病父求愈病<lb/>
者賞之千金君若見賣當獲大利令竟賣半與之<hi>出廣異記</hi>
　　　　崔融<lb/>
唐國子司業知制誥崔融病百餘日腹中蟲蝕極痛不<lb/>
能忍有一物如守宫從下部出須㬰而卒<hi>出朝野僉載</hi>
　　　　刁俊朝<lb/>
安康伶人刁俊朝其妻巴嫗項癭者初㣲若雞卵漸巨<lb/>
<pb n="KR3l0118_WYG_220-10b"/>
如三四升缻盎積五年大如數斛之鼎重不能行其中<lb/>
有琴瑟笙磬塤箎之響細而聼之若合音律泠泠可樂<lb/>
積數年癭外生小宂如針芒者不知幾億每天欲雨則<lb/>
宂中吹白煙霏霏如絲縷漸髙布散結為屯雲雨則立<lb/>
降其家少長懼之咸請逺送巖宂俊朝戀戀不能已因<lb/>
謂妻曰吾廹以衆議將不能庇於伉儷送君於無人之<lb/>
境如何妻曰吾此疾誠可憎惡送之亦死拆之亦死君<lb/>
當為我決拆之看有何物俊朝即磨淬利刃揮挑將及<lb/>
<pb n="KR3l0118_WYG_220-11a"/>
妻前癭中軒然有聲遂四分披裂有一大猱跳躍蹋而<lb/>
去即以帛絮裹之雖癭疾頓愈而㝠然大漸矣明日有<lb/>
黄冠扣門曰吾乃昨日癭中走出之猱也吾夲獼猴之<lb/>
精解致風雨無何與漢江鬼愁潭老蛟還往常與覘船<lb/>
舸將至俾他覆之以求舟中餱糧以養孫息昨者太一<lb/>
誅蛟捜索黨與故借君夫人蝤蠐之領以匿性命雖分<lb/>
不相干然為累亦甚矣今於鳯凰山神處求得少許靈<lb/>
膏請君塗之幸當立愈俊朝如其言塗之隨手瘡合俊<lb/>
<pb n="KR3l0118_WYG_220-11b"/>
朝因留黄冠烹雞設食食訖貰酒欲飲黄冠因囀喉髙<lb/>
歌又為絲匏瓊玉之音罔不鏗鏘可愛既而辭去莫知<lb/>
所詣時太定中也<hi>出續𤣥怪録</hi>
　　　　李生<lb/>
天寳中有隴西李生自白衣調選桂州參軍既至任以<lb/>
熱病旬餘覺左乳痛不可忍及視之隆若癰腫之狀即<lb/>
召醫驗其脈醫者曰臟腑無他若臆中有物以喙攻其<lb/>
乳乳痛而癰不可為也又旬餘病甚一日癰潰有一雉<lb/>
<pb n="KR3l0118_WYG_220-12a"/>
自左乳中突而飛出不知所止是夕李生卒<hi>出宣室志</hi>
　　　　魏淑<lb/>
大歴中元察為卭州刺史而州城將有魏淑者膚體洪<lb/>
壯年方四十親老妻少而忽中異疾無所酸苦但飲食<lb/>
日損身體日銷耳醫生術士拱手無措寒暑未周即如<lb/>
嬰孩焉不復能行坐語言其母與妻更相提抱遇淑之<lb/>
生日家人召僧致齋其妻乃以釵股挾之以哺須㬰能<lb/>
盡一小甌自是日加所食身亦漸長不半歳乃復其初<lb/>
<pb n="KR3l0118_WYG_220-12b"/>
察則授與故職趨驅氣力且無少異後十餘年捍蠻戰<lb/>
死于陳<hi>出集異記</hi>
　　　　皇甫及<lb/>
皇甫及者其父為太原少尹甚鍾愛之及生如常兒至<lb/>
咸通壬辰歳年十四矣忽感異疾非有切肌徹骨之苦<lb/>
但暴長耳逾時而身越七尺帶兼數圍長啜大嚼復三<lb/>
倍於昔矣明年秋無疾而逝<hi>出三水小牘</hi>
　　　　王布<lb/>
<pb n="KR3l0118_WYG_220-13a"/>
永貞年東市百姓王布知書藏錢千萬商旅多賔之有<lb/>
女年十四五艷䴡聰悟鼻兩孔各垂息肉如皁莢子其<lb/>
根細如麻綖長寸許觸之痛入心髓其父破錢數百萬<lb/>
治之不差忽一日有梵僧乞食因問布知君女有異疾<lb/>
可一見吾能止之布被問大喜即見其女僧乃取藥色<lb/>
正白吹其鼻中少頃摘去之出少黄水都無所苦布賞<lb/>
之百金梵僧曰吾修道之人不受厚施唯乞此息肉遂<lb/>
珍重而去勢疾如飛布亦意其賢聖也計僧去五六坊<lb/>
<pb n="KR3l0118_WYG_220-13b"/>
復有一少年美如冠玉騎白馬遂扣其門曰適有胡僧<lb/>
到無布遽延入具述胡僧事其人吁嗟不悦曰馬小蹶<lb/>
足竟後此僧布驚異詰其故曰上帝失樂神二人近知<lb/>
藏於君女鼻中我天人也奉命来取不意此僧先取之<lb/>
當獲譴矣布方作禮舉手而失<hi>出酉陽雜俎</hi>
　　　　侯又𤣥<lb/>
荆州處士侯又𤣥嘗出郊厠于荒塜上及下跌傷其肘<lb/>
瘡甚行數百歩逢一老人問何所苦也又𤣥具言且見<lb/>
<pb n="KR3l0118_WYG_220-14a"/>
其肘老人言偶有良藥可封之十日不開必愈又𤣥如<lb/>
其言及解視一臂遂落又𤣥兄弟五六人互病病必出<lb/>
血月餘又𤣥見兄兩臂忽病瘡六七處小者如榆錢大<lb/>
者如錢皆成人面<hi>闕</hi>
又江表嘗有商人左臂有瘡悉如人面亦無他苦商人<lb/>
戲滴酒口中其面亦赤以物食之凡物必食食多覺膊<lb/>
内肉漲起疑胃在其中也或不食之則一臂瘠焉有善<lb/>
醫者敎其歴試諸藥金石草木悉試之至貝母其瘡乃<lb/>
<pb n="KR3l0118_WYG_220-14b"/>
聚眉閉口商人喜曰此藥必治也因以小葦筒毁其口<lb/>
灌之數日成痂遂愈<hi>出酉陽雜俎</hi>
　　　　李言吉<lb/>
金州防禦使崔堯封有親外甥李言吉者左目上臉忽<lb/>
痒而生一小瘡漸長大如鴨卵其根如弦恒壓其目不<lb/>
能開堯封每患之他日飲之酒令大醉遂剖去之言吉<lb/>
不知覺也贅既破中有黄雀鳴噪而去<hi>出聞竒録</hi>
　　　　蒯亮<lb/>
<pb n="KR3l0118_WYG_220-15a"/>
處士蒯亮言其所知額角患瘤醫為割之得一黑石碁<lb/>
子巨斧撃之終不傷缺復有足脛生瘤者因至親家為<lb/>
猘犬所齚正齧其瘤其中得針百餘枚皆可用疾亦愈<lb/>
<hi>出稽神録</hi>
　<lb/>
　<lb/>
　<lb/>
　<lb/>
<pb n="KR3l0118_WYG_220-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百二十<lb/>
</p>
<p>
</p>
  </div>
</body>
</text>
</TEI>
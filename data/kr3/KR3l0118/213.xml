<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百十三</head> <lb/>
    <p>
<pb n="KR3l0118_WYG_213-1a"/>
欽定四庫全書<lb/>
　太平廣記卷二百十三<lb/>
　　畫四<lb/>
　　　保夀寺　　　先天菩薩　　王宰<lb/>
　　　楊炎　　　　顧況　　　　周昉<lb/>
　　　范長夀　　　程修巳　　　邊鸞<lb/>
　　　張萱　　　　王墨　　　　李仲和<lb/>
　　　劉商　　　　厲歸真　　　聖畫<lb/>
<pb n="KR3l0118_WYG_213-1b"/>
　　　廉廣　　　范山人　　　韋叔文<lb/>
　　　　保夀寺<lb/>
保夀寺本髙力士宅天寶九載捨為寺初鑄鐘成力士<lb/>
設齋慶之舉朝畢至一擊百千有規其意連擊二十杵<lb/>
經藏閣規構危巧二㙮火珠授十餘斛河陽從事李涿<lb/>
性好竒古與僧善嘗俱至此寺觀庫中舊物忽於破瓮<lb/>
中得物如被幅裂汙坌觸而塵起涿徐視之乃畫也因<lb/>
以州縣圖三及縑三十換之令家人裝治大十餘幅訪<lb/>
<pb n="KR3l0118_WYG_213-2a"/>
於常侍栁公權方知張萱所畫石橋圖也𤣥宗賜力士<lb/>
因留寺中後為鬻畫人宗牧言於左軍尋有小使領<lb/>
軍卒數十人至宅宣敇取之即日進入帝好古見之大<lb/>
悦命張于雲韶院<hi>出酉陽雜爼</hi>
　　　　先天菩薩<lb/>
有先天菩薩㡧本起成都妙積寺開元初有尼魏八師<lb/>
者常念大悲呪雙流縣百姓劉乙名意兒年十一自欲<lb/>
事魏尼尼遣之不去嘗於奥室禪堂白魏云先天菩薩<lb/>
<pb n="KR3l0118_WYG_213-2b"/>
見身此地遂篩灰於庭一日有巨跡數尺輪理成就因<lb/>
謁畫工隨意設色悉不如意有僧楊法成自言能畫意<lb/>
兒常合掌仰祝然後指授之以近十稔工方後素先天<lb/>
菩薩凡二百四十二首首如㙮勢分臂如蔓畫様十五<lb/>
卷栁七師者崔寧之甥分三卷徃上都流行時魏奉古<lb/>
為長史進之後因四月八日賜髙力士今成都者是其<lb/>
次本<hi>出酉陽雜爼</hi>
　　　　王宰<lb/>
<pb n="KR3l0118_WYG_213-3a"/>
唐王宰者家於西蜀貞元中韋臯以客禮待之畫山水<lb/>
樹石出於象外故杜甫贈歌云十日畫一松五日畫一<lb/>
石能事不受相促迫王宰始肯留真跡又嘗於席䕫㕔<lb/>
見圖一障陵江雙松一栢古藤縈繞上盤半空下著水<lb/>
面千枝萬葉交查屈曲分布不雜或枯或茂或垂或直<lb/>
葉叠千重枝分四面精人所難凡目莫辨又於興善寺<lb/>
見畫四時屏風若移造化風候雲物八節四時於一座<lb/>
之内妙之至也山水松石並上上品<hi>出畫斷</hi>
<pb n="KR3l0118_WYG_213-3b"/>
　　　　楊炎<lb/>
楊炎唐貞元中宰相氣標王韓文敵揚馬畫松石山水<lb/>
出於人之表初稱處士謁盧黄門舘之甚厚知有丹青<lb/>
之能意欲求之未敢發言楊懇辭去復苦留之知其家<lb/>
累洛中衣食乏少心所不安乃潛令人將數百千至洛<lb/>
供給取其家書迴以示楊公公感之未知所報盧因從<lb/>
容乃言欲得一蹤以子孫寶之意尚難之遂月餘圖一障<lb/>
松石雲物移動造化世莫覩之其跡妙上上品<hi>出唐畫斷</hi>
<pb n="KR3l0118_WYG_213-4a"/>
　　　　顧況<lb/>
唐顧況字逋翁文詞之暇兼工小筆嘗求知新亭監人<lb/>
或詰之謂曰余要冩貎海中山耳仍辟畫者王黙為副<lb/>
<hi>出尚書故實</hi>
　　　　周昉<lb/>
唐周昉字景𤣥京兆人也節制之後好屬學畫窮丹青<lb/>
之妙遊卿相間貴公子也長兄晧善騎射隨哥舒往征<lb/>
吐蕃收石堡城以功授執金吾時徳宗修章敬寺召晧<lb/>
<pb n="KR3l0118_WYG_213-4b"/>
謂曰卿弟昉善畫朕欲請畫章敬寺神卿特言之經數<lb/>
日帝又請之昉乃下手初如障蔽都人觀覽寺抵國門<lb/>
賢愚必至或有言其妙者指其瑕者隨日改之經月餘<lb/>
是非語絶無不歎其妙遂下筆成之為當代第一又郭<lb/>
令公女壻趙縱侍郎嘗令韓幹冩真衆皆稱美後又請<lb/>
昉冩真二人皆有能名令公嘗列二畫於座未能定其<lb/>
優劣因趙夫人歸省令公問云此何人對曰趙郎何者<lb/>
最似云兩畫總似後畫者佳又問何以言之前畫空得<lb/>
<pb n="KR3l0118_WYG_213-5a"/>
趙郎狀貎後畫兼移其神思情性笑言之姿令公問後<lb/>
畫者何人乃云周昉是日定二畫之優劣令送錦綵數<lb/>
百疋今上都有觀自在菩薩時人云水月大雲西佛殿<lb/>
前行道僧廣福寺佛殿前面兩神皆殊妙也後任宣州别<lb/>
駕於禪定寺畫北方天王常於夢中見其形像畫子女<lb/>
為古今之冠有渾侍中宴㑹圖劉宣武按舞圖獨孤妃<lb/>
按曲粉本又仲尼問禮圖降真圖五星圖撲蝶圖兼冩<lb/>
諸真人文宣王十弟子卷軸至多貞元末新羅國有人<lb/>
<pb n="KR3l0118_WYG_213-5b"/>
於江淮盡以善價收市數十卷將去其畫佛像真仙人<lb/>
物子女皆神也唯鞍馬鳥獸竹石草木不窮其狀也<hi>出畫</hi>
<hi>斷</hi>
　　　　范長夀<lb/>
唐范長夀善風俗田家景候人物之狀人間多有月令<lb/>
屏風是其製也凡山川水石牛馬畜𩔖屈曲逺近牧放<lb/>
閑野皆得其妙各盡其趣梁張僧繇之次也僧彦悰續<lb/>
畫品云博贍繁多未見其能也其畫並妙品上又時號<lb/>
<pb n="KR3l0118_WYG_213-6a"/>
何長夀齊名次之<hi>出畫斷</hi>
　　　　程修已<lb/>
唐程修已其先冀州人性好學時周昉任趙州長史遂<lb/>
師事焉二十年凡畫之六十病一一口授以傳其妙寳<lb/>
歴中修已應明經舉以眆所授付之大和中文宗好古<lb/>
重道以晋明帝衛協畫毛詩圖草木鳥獸賢士忠臣之<lb/>
象不得其真遂召修已圖之皆據經定名任土採拾由<lb/>
是冠冕之製生植之姿逺無不審幽無不顯矣又嘗畫<lb/>
<pb n="KR3l0118_WYG_213-6b"/>
竹障於文思殿帝賜歌云良工運精思巧極似有神臨<lb/>
忩乍覩繁隂合再盻真假殊未分當時學士皆奉詔繼<lb/>
和自貞元後以藝進身承恩稱㫖一人而已尤精山水<lb/>
竹石花鳥人物古賢功徳異獸等並入妙上品<hi>出畫斷</hi>
　　　　邊鸞<lb/>
唐邊鸞京兆人攻丹青最長於花鳥折枝之妙古所未<lb/>
有觀其下筆輕利善用色窮羽毛之變態奮春華之芳<lb/>
麗貞元中新羅國獻孔雀解舞徳宗召於𤣥武門冩貎<lb/>
<pb n="KR3l0118_WYG_213-7a"/>
一正一背翠彩生動金鈿遺妍若運清聲宛應繁節後<lb/>
以困窮於澤潞貎五參連根精妙之極也近代折枝花<lb/>
居其首也折枝花卉蜂蝶并雀等妙品上<hi>出畫斷</hi>
　　　　張萱<lb/>
唐張萱京兆人嘗畫貴公子鞍馬屏帷宫苑子女等名<lb/>
冠於時善起草㸃簇位置亭臺竹樹花鳥僕使皆極其<lb/>
態畫長門怨約詞攄思曲盡其㫖即金井梧桐秋葉黄<lb/>
也粉本畫貴公子夜遊圖宫中七夕乞巧圖望月圖皆<lb/>
<pb n="KR3l0118_WYG_213-7b"/>
綃上幽閑多思意逾於象其畫子女周昉之難倫也貴<lb/>
公子鞍馬等妙品上<hi>出畫斷</hi>
　　　　王墨<lb/>
唐王墨不知何許人名洽善潑墨時人謂之王墨多遊<lb/>
江湖善畫山水松栢雜樹性踈野好酒每欲圖障興酣<lb/>
之後先已潑墨或呌或吟脚蹙手抹或拂或榦隨其形<lb/>
象為山為石為水為樹應心隨意倐若造化圖成雲霞<lb/>
澹之風雨掃之不見其墨汙之跡也<hi>出畫斷</hi>
<pb n="KR3l0118_WYG_213-8a"/>
　　　　李仲和<lb/>
唐李仲和漸之子漸嘗任忻州刺史善畫番人馬仲和<lb/>
能繼其藝而筆力不及其父相國令狐綯奕代為相家<lb/>
富圖畫即忻州外孫家有小畫人馬障是尤得意者㑹<lb/>
憲宗取置禁中後却賜還<hi>出名畫記</hi>
　　　　劉商<lb/>
唐劉商官至檢校禮部郎中汴州觀察判官少年有篇<lb/>
詠髙情攻山水樹石初師張藻以造真為意自張貶竄<lb/>
<pb n="KR3l0118_WYG_213-8b"/>
後惆悵賦詩云苔石蒼蒼臨澗水溪風褭褭動松枝世<lb/>
間唯有張通㑹流向衡陽那得知<hi>出名畫記</hi>
　　　　厲歸真<lb/>
唐末江南有道士厲歸真者不知何許人也曾遊洪州<lb/>
信果觀見三官殿内功徳塑像是𤣥宗時夾紓製作甚<lb/>
妙多𬒳雀鴿糞穢其上歸真遂於殿壁畫一鷂筆跡竒<lb/>
絶自此雀鴿無復栖止此殿其畫至今尚存歸真尤能<lb/>
畫折竹野鵲後有人傳歸真於羅浮山上昇<hi>出玉堂閒話</hi>
<pb n="KR3l0118_WYG_213-9a"/>
　　　　聖畫<lb/>
雲化寺有聖畫殿長安中謂之七聖畫初殿宇既製寺<lb/>
僧召畫工將命施彩飾繪貴其直不合寺僧祈酬亦竟<lb/>
去後數日有二少年詣寺來謁曰某善畫者也今聞此<lb/>
寺將命畫工某不敢利其價願輸功可乎寺僧欲先閲<lb/>
其迹少年曰某弟兄凡七人未嘗畫於長安中寧有迹<lb/>
乎寺僧以為妄稍難之少年曰某既不納師之直茍不<lb/>
可師意即命圬其壁未為晚也寺僧利其無直遂許之<lb/>
<pb n="KR3l0118_WYG_213-9b"/>
後一日七人果至各挈綵繪將入其殿且謂僧曰從此<lb/>
去七日慎勿啟吾之門亦不勞飲食盖以畏風日所侵<lb/>
鑠也可以泥錮吾門無使有纎隙不然則不能施其妙<lb/>
矣僧從其語如是凡六日閴無有聞僧相語曰此必他<lb/>
怪也且不可果其約遂相與發其封户既啟有七鴿翩<lb/>
翩望空飛去其殿中綵繪儼若四隅唯西北墉未盡其<lb/>
飾焉後畫工來見之大驚曰真神妙之筆也於是無敢<lb/>
繼其色者<hi>出宣室志</hi>
<pb n="KR3l0118_WYG_213-10a"/>
　　　　廉廣<lb/>
廉廣者魯人也因採藥於泰山遇風雨止於大樹下及<lb/>
夜半雨晴信步而行俄逢一人有若𨼆士問廣曰君何<lb/>
深夜在此仍林下共坐語移時忽謂廣曰我能畫可奉<lb/>
君法廣唯唯乃曰我與君一筆但宻藏焉即隨意而畫<lb/>
當通靈因懐中取一五色筆以授之廣拜謝訖此人忽<lb/>
不見爾後頗有騐但祕其事不敢輕畫後因至中都縣<lb/>
李令者性好畫又知其事命廣至飲酒從容問之廣祕<lb/>
<pb n="KR3l0118_WYG_213-10b"/>
而不言李苦詰之廣不得已乃於壁上畫鬼兵百餘狀<lb/>
若赴敵其尉趙知之亦堅命之廣又於趙廨中壁上畫<lb/>
鬼兵百餘狀若擬戰其夕兩處所畫之鬼兵俱出戰李<lb/>
及趙既見此異不敢留遂皆毁所畫鬼兵廣亦懼而逃<lb/>
往下邳下邳令知其事又切請廣畫廣因告曰余偶夜<lb/>
遇一神靈傳得畫法每不敢下筆其如往往為妖幸察<lb/>
之其宰不聽謂廣曰畫鬼兵即戰畫物必不戰也因命<lb/>
畫一龍廣勉而畫之筆纔絶雲蒸霧起飄風倐至畫龍<lb/>
<pb n="KR3l0118_WYG_213-11a"/>
忽乘雲而上致滂沲之雨連日不止令憂漂壊邑居復<lb/>
疑廣有妖術乃收廣下獄窮詰之廣稱無妖術以雨猶<lb/>
未止令怒甚廣於獄内號泣追告山神其夜夢神人言<lb/>
曰君當畫一大鳥叱而乘之飛即免矣廣及曙乃宻畫<lb/>
一大鳥試叱之果展翅廣乘之飛逺而去直至泰山而<lb/>
下尋復見神謂廣曰君言泄於人間固有難厄也本與<lb/>
君一小筆欲為君致福君反自致禍君當見還廣乃懐<lb/>
中探筆還之神尋不見廣因不復能畫下邳畫龍竟為<lb/>
<pb n="KR3l0118_WYG_213-11b"/>
泥壁<hi>出大唐竒事</hi>
　　　　范山人<lb/>
李叔詹常識一范山人停於私第時語休咎必中兼善<lb/>
推步禁呪止半年忽謂李曰某將去有一藝欲以為别<lb/>
所謂水畫也乃請後㕔上掘地為池方丈深尺餘泥以<lb/>
麻灰日汲水滿之候水不耗具丹青墨硯先援筆叩齒<lb/>
良乆乃縱毫水上就視但見水色渾渾耳經二日搨以<lb/>
緻絹四幅食頃舉出觀之古松怪石人物屋水無不備<lb/>
<pb n="KR3l0118_WYG_213-12a"/>
也李驚異苦詰之唯言善能禁彩色不令沈散而已<hi>出酉</hi>
<hi>陽雜爼</hi>
　　　　韋叔文<lb/>
唐進士韋叔文善畫馬暇日偶畫二馬札絹而未設色<lb/>
赴舉過華嶽廟前怳然如夢見廟前人謁已云金天王<lb/>
奉召叔文不覺下馬而入昇殿見王王曰知君有二馬<lb/>
甚佳今將求之來春改名而第矣叔文曰已但有所乘<lb/>
者爾王曰有試思之叔文暗思有二畫馬即對曰有馬<lb/>
<pb n="KR3l0118_WYG_213-12b"/>
毛色未就曰可以為惠叔文曰諾出廟急於店中添色<lb/>
以獻之來春改名而第<hi>出聞竒録</hi>
　<lb/>
　<lb/>
　<lb/>
　<lb/>
　<lb/>
　太平廣記卷二百十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百十八</head> <lb/>
    <p>
<pb n="KR3l0118_WYG_218-1a"/>
欽定四庫全書<lb/>
　太平廣記卷二百十八<lb/>
　　醫一<lb/>
　　　華佗　　　　張仲景　　　吳太醫<lb/>
　　　句驪客　　　范光禄　　　徐文伯<lb/>
　　　徐嗣伯　　　腹瘕病　　　李子豫<lb/>
　　　徐之才　　　甄權　　　　孫思邈<lb/>
　　　許裔宗　　　秦鳴鶴　　　盧元欽<lb/>
<pb n="KR3l0118_WYG_218-1b"/>
　　　周允元　　　楊𤣥亮　　　趙𤣥景<lb/>
　　　張文仲　　　郝公景　　　崔務<lb/>
　　　　華佗<lb/>
魏華佗善醫嘗有郡守病甚佗過之郡守令佗診候佗<lb/>
退謂其子曰使君病有異於常積瘀血在腹中當極怒<lb/>
嘔血即能去疾不爾無生矣子能盡言家君平昔之愆<lb/>
吾疏而責之其子曰若獲愈何謂不言於是具以父從<lb/>
來所為乖誤者盡示佗佗留書責罵之父大怒發吏捕<lb/>
<pb n="KR3l0118_WYG_218-2a"/>
佗佗不至遂嘔黒血升餘其疾乃平又有女子極美麗<lb/>
過時不嫁以右膝常患一瘡膿水不絶華佗過其父問<lb/>
之佗曰使人乘馬牽一栗色狗走三十里歸而熱截右<lb/>
足柱瘡上俄有一赤蛇從瘡出而入犬足中其疾遂平<lb/>
<hi>出獨異志</hi>
又後漢末有人得心腹瘕病晝夜切痛臨終敕其子曰<lb/>
吾氣絶後可剖視之其子不忍違言剖之得一銅鎗容<lb/>
數合許後華佗聞其病而解之因出巾箱中藥以投鎗<lb/>
<pb n="KR3l0118_WYG_218-2b"/>
鎗即成酒焉<hi>出志恠</hi>
　　　　張仲景<lb/>
何顒妙有知人之鑒初郡張仲景總角造顒顒謂曰君<lb/>
用思精宻而韻不能髙將為良醫矣仲景後果有竒術<lb/>
王仲宣年十七時過仲景仲景謂之曰君體有病宜服<lb/>
五石湯若不治年及三十當眉落仲宣以其賒逺不治<lb/>
後至三十果覺眉落其精如此世咸嘆顒之知人<hi>出小説</hi>
　　　　吳太醫<lb/>
<pb n="KR3l0118_WYG_218-3a"/>
吳孫和寵鄧夫人嘗醉舞如意誤傷鄧頰血流嬌惋彌<lb/>
苦命太醫合藥言得白獺髓雜玉與虎魄屑當滅此痕<lb/>
和以百金購得白獺乃合膏虎魄太多及差痕不滅左<lb/>
頰有赤㸃如痣<hi>出酉陽雜爼</hi>
　　　　句驪客<lb/>
魏時有句驪客善用針取寸髮斬為十餘叚以針貫取<lb/>
之言髮中虛也其妙如此<hi>出酉陽雜爼</hi>
　　　　范光禄<lb/>
<pb n="KR3l0118_WYG_218-3b"/>
有范光禄者得病兩脚並腫不能飲食忽有一人不自<lb/>
通名徑入齋中坐於光禄之側光禄謂曰先不識君那<lb/>
得見詣答云佛使我來理君病也光禄遂發衣示之因<lb/>
以刀針腫上倐忽之間頓針兩脚及膀胱百餘下出黄<lb/>
膿水三升許而去至明日並無針傷而患漸愈<hi>出齊諧記</hi>
　　　　徐文伯<lb/>
宋徐文伯嘗與宋少帝出樂遊苑門逢婦人有娠帝亦<lb/>
善診候診之曰是女也問文伯伯曰一男一女男在左<lb/>
<pb n="KR3l0118_WYG_218-4a"/>
邊青黒色形小於女帝性急令剖之文伯惻然曰臣請<lb/>
針之必落便針足太隂補手陽明胎應針而落果效如<lb/>
言文伯有學行不屈公卿不以醫自業為張融所善歴<lb/>
位泰山太守文伯祖熈之好黄老𨼆於秦望山有道士<lb/>
過乞飲留一胡蘆子曰君子孫宜以此道術救世當得<lb/>
二千石熈開視之乃扁鵲醫經一卷因精學之遂名振<lb/>
海内仕至濮陽太守子秋夫為射陽令嘗有鬼呻吟聲<lb/>
甚淒苦秋夫問曰汝是鬼也何所湏鬼曰我姓斛斯家<lb/>
<pb n="KR3l0118_WYG_218-4b"/>
在東陽患腰痛而死雖為鬼疼痛猶不可忍聞君善術<lb/>
願見救濟秋夫曰汝是鬼無形云何措治鬼曰君但縳<lb/>
芻作人按孔穴針之秋夫如其言為針四處又針肩井<lb/>
三處設祭而埋之明日見一人來謝曰蒙君療疾復為<lb/>
設祭除飢解疾感惠實多忽然不見當代服其通靈<hi>出談</hi>
<hi>藪</hi>
又宋明帝宫人患腰疼牽心發即氣絶衆醫以為肉癥<lb/>
徐文伯曰此髮瘕也以油灌之則吐物如髮稍稍引之<lb/>
<pb n="KR3l0118_WYG_218-5a"/>
長三尺頭已成蛇能動懸柱上水滴盡一髮而已病即<lb/>
愈<hi>出談藪</hi>
　　　　徐嗣伯<lb/>
徐嗣伯字徳紹善清言精於醫術曾有一嫗患滯瘀積<lb/>
年不差嗣伯為之診疾曰此屍注也當須死人枕煮服<lb/>
之可愈於是就古塜中得一枕枕已半邊腐缺服之即<lb/>
差後秣陵人張景年十五腹脹靣黄衆醫不療以問嗣<lb/>
伯嗣伯曰此石蚘耳當以死人枕煮服之依語煮枕以<lb/>
<pb n="KR3l0118_WYG_218-5b"/>
服之得大利蚘蟲頭堅如石者五六升許病即差後沈<lb/>
僧翼眼痛又多見鬼物以問之嗣伯曰邪氣入肝可覔<lb/>
死人枕煮服之竟可埋枕於故處如其言又愈王晏知<lb/>
而問之曰三病不同而皆用死人枕療之俱差何也答<lb/>
曰屍注者鬼氣也伏而未起故令人沉滯得死人枕促<lb/>
之魂氣飛越不復附體故屍注可差石蚘者醫療既僻<lb/>
蚘蟲轉堅世間藥不能除所以須鬼物驅之然後可散<lb/>
也夫邪氣入肝故使眼痛而見魍魎應須邪物以釣其<lb/>
<pb n="KR3l0118_WYG_218-6a"/>
氣因而去之所以令埋於故處也晏深歎其神妙<hi>出南史</hi>
　　　　腹瘕病<lb/>
昔有一人與奴同時得腹瘕病奴既死令剖腹視之得<lb/>
一白鼈乃試以諸藥澆灌之并内藥於腹中悉無損動<lb/>
乃繫鼈於牀脚忽有一客來看之乘一白馬既而馬溺<lb/>
濺鼈鼈乃惶駭疾走避之既繫之不得去乃縮藏頭頸<lb/>
足焉病者察之謂其子曰吾病或可以救矣乃試以白<lb/>
馬溺灌鼈須臾消成水焉病者遂頓服升餘白馬溺病<lb/>
<pb n="KR3l0118_WYG_218-6b"/>
即豁然除愈<hi>出續搜神記</hi>
　　　　李子豫<lb/>
許永為豫州刺史鎮歴陽其弟得疾心腹堅痛居一夜<lb/>
忽聞屏風後有鬼言何不速殺之明日李子豫當以赤<lb/>
丸打汝汝即死矣及旦遂使人迎子豫既至病者忽聞<lb/>
腹中有呻吟之聲子豫遂於巾箱中出八毒赤丸與服<lb/>
之須臾腹中雷鳴彭轉大利所病即愈<hi>出續搜神記</hi>
　　　　徐之才<lb/>
<pb n="KR3l0118_WYG_218-7a"/>
北齊右僕射徐之才善醫術時有人患脚跟踵痛諸醫<lb/>
莫能識之之才曰蛤精疾也得之當由乘船入海垂脚<lb/>
水中疾者曰實曾如此為割之得蛤子二箇如榆莢<hi>出太</hi>
<hi>原故事</hi>
　　　　甄權<lb/>
甄權精究醫術為天下最年一百三嵗唐太宗幸其宅<lb/>
拜朝散大夫<hi>出譚賓録</hi>
　　　　孫思邈<lb/>
<pb n="KR3l0118_WYG_218-7b"/>
唐鄧王元裕髙祖第十八子也好學善談名理與典籖<lb/>
盧照鄰為布衣之交常稱曰寡人之相如也照鄰范陽<lb/>
人為新都尉因染患疾居於陽翟之具茨山著釋疾文<lb/>
及五悲雅有騷人之風竟自沉於潁水而死照鄰寓居<lb/>
于京城鄱陽公主之廢府顯慶三年詔徵太白山𨼆士<lb/>
孫思邈亦居此府思邈華原人年九十餘而視聽不衰<lb/>
照鄰自傷年纔彊仕沈疾困憊乃作病梨樹賦以傷其<lb/>
禀受之不同詞甚美麗思邈既有推步導養之術照鄰<lb/>
<pb n="KR3l0118_WYG_218-8a"/>
與當時知名之士宋令文孟詵皆執師資之禮嘗問思<lb/>
邈曰名醫愈疾其道何也思邈曰吾聞善言天者必質<lb/>
於人善言人者必本於天故天有四時五行日月相推<lb/>
寒暑迭代其轉運也和而為雨怒而為風散而為露亂<lb/>
而為霧凝而為霜雪張而為虹霓此天之常數也人有<lb/>
四肢五臓一覺一寐呼吸吐納精氣往來流而為榮衛<lb/>
彰而為氣色發而為音聲此亦人之常數也陽用其精<lb/>
隂用其形天人之所同也及其失也蒸則為熱否則生<lb/>
<pb n="KR3l0118_WYG_218-8b"/>
寒結而為瘤贅隔而為癰疽奔而為喘乏竭而為焦枯<lb/>
診發乎内而變動乎形推此以及天地亦如之故五緯盈<lb/>
縮星辰錯行日月薄蝕彗孛流飛此天地之危診也寒<lb/>
暑不時此天地之蒸否也石立土踊此天地之瘤贅也<lb/>
山崩地䧟此天地之癰疽也奔風暴雨此天地之喘乏<lb/>
也雨澤不降川澤涸竭此天地之焦枯也良醫𨗳之以<lb/>
藥石救之以針灸聖人和之以至徳輔之以人事故體<lb/>
有可消之疾天有可消之災通乎數也照鄰曰人亊如<lb/>
<pb n="KR3l0118_WYG_218-9a"/>
何思邈曰膽欲大而心欲小智欲圎而行欲方照鄰曰<lb/>
何謂也思邈曰心為五臓之君君以㳟順為主故心欲<lb/>
小膽為五臓之將將以果决為務故膽欲大智者動象<lb/>
天故欲圎仁者靜象地故欲方詩曰如臨深淵如履薄<lb/>
冰為小心也赳赳武夫公侯干城為大膽也傳曰不為<lb/>
利回不為義疚仁之方也易曰見幾而作不俟終日智<lb/>
之圓也照鄰又問養性之道其要何也思邈曰天道有<lb/>
盈缺人事多屯厄茍不自慎而能濟於厄者未之有也<lb/>
<pb n="KR3l0118_WYG_218-9b"/>
故養性之士先知自慎自慎者恒以憂畏為本經曰人<lb/>
不畏威天威至矣憂畏者死生之門存亡之由禍福之本<lb/>
吉凶之源故士無憂畏則仁義不立農無憂畏則稼穡<lb/>
不滋工無憂畏則規矩不設商無憂畏則貨殖不盈子<lb/>
無憂畏則孝敬不篤父無憂畏則慈愛不著臣無憂畏<lb/>
則勲庸不建君無憂畏則社稷不安故養性者失其憂<lb/>
畏則心亂而不理形躁而不寧神散而氣越志蕩而意<lb/>
昏應生者死應存者亡應成者敗應吉者凶夫憂畏者<lb/>
<pb n="KR3l0118_WYG_218-10a"/>
其猶水火不可暫忘也人無憂畏子弟為勍敵妻妾為<lb/>
㓂仇是故太上畏道其次畏天其次畏物其次畏人其<lb/>
次畏身憂於身者不拘於人畏於巳者不制於彼慎於<lb/>
小者不懼於大戒於近者不懼於逺能知此者水行蛟<lb/>
龍不能害陸行虎兕不能傷五兵不能及疫癘不能染<lb/>
䜛賊不能謗毒螫不加害知此則人事畢矣思邈尋授<lb/>
承務郎直尚藥局以永淳初卒遺令薄𦵏不設㝠器祭<lb/>
祀無牲牢死經月餘顔色不變舉屍就木如空衣焉撰<lb/>
<pb n="KR3l0118_WYG_218-10b"/>
千金方三十卷行於代<hi>出譚賓録</hi>
　　　　許裔宗<lb/>
許裔宗名醫若神人謂之曰何不著書以貽將來裔宗<lb/>
曰醫乃意也在人思慮又脈候幽𤣥甚難别意之所解<lb/>
口莫能宣古之名手唯是别脈脈既精别然後識病病<lb/>
之於藥有正相當者唯須用一味直攻彼病即立可愈<lb/>
今不能别脈莫識病原以情億度多安藥味譬之於獵<lb/>
不知兎處多發人馬空廣遮圍或兾一人偶然逢也以<lb/>
<pb n="KR3l0118_WYG_218-11a"/>
此療病不亦踈乎脈之深趣既不可言故不能著述<hi>出譚</hi>
<hi>賓録</hi>
　　　　秦鳴鶴<lb/>
唐髙宗苦風眩頭目不能視召侍醫秦鳴鶴診之秦曰<lb/>
風毒上攻若刺頭出少血愈矣天后自簾中怒曰此可<lb/>
斬也天子頭上豈是出血處耶鳴鶴叩頭請命上曰醫<lb/>
人議病理不加罪且吾頭重悶殆不能忍出血未必不<lb/>
佳朕意决矣命刺之鳴鶴刺百㑹及腦戸出血上曰吾<lb/>
<pb n="KR3l0118_WYG_218-11b"/>
眼明矣言未畢后自簾中頂禮以謝之曰此天賜我師<lb/>
也躬負繒寶以遺之<hi>出譚賓録</hi>
　　　　盧元欽<lb/>
泉州有客盧元欽染大風唯鼻根未倒屬五月五日官<lb/>
取蚺蛇膽欲進或言肉可治風遂取一截蛇肉食之三<lb/>
五日頓漸可百日平復<hi>出朝野僉載</hi>
又商州有人患大風家人惡之山中為起茅舍有烏蛇<lb/>
墜酒罌中病人不知飲酒漸差罌底見蛇骨方知其由<lb/>
<pb n="KR3l0118_WYG_218-12a"/>
也<hi>出朝野僉載</hi>
　　　　周允元<lb/>
則天時鳯閣侍郎周允元朝罷入閣太平公主喚一醫<lb/>
人自光政門入見一鬼撮允元頭二鬼持棒隨其後直<lb/>
出景運門醫白公主公主奏之上令給使覘問在閣無<lb/>
事食訖還房午後如厠長參典怪其乆私往候之允元<lb/>
踣靣於厠上目直視不語口中涎落給使奏之上問醫<lb/>
曰此可得幾時對曰緩者三日急者一日上與錦被覆<lb/>
<pb n="KR3l0118_WYG_218-12b"/>
之并牀舁送宅止夜半而卒上自為詩以悼之<hi>出朝野僉載</hi>
　　　　楊𤣥亮<lb/>
乆視年中襄州人楊𤣥亮年二十餘於䖍州汶山觀傭<lb/>
力晝夢見天尊云我堂舍破壊汝為我修造遣汝能醫<lb/>
一切病悟而説之試療無不愈者贑縣里正背有腫大<lb/>
如拳亮以刀割之數日平復療病日獲十千造天尊堂<lb/>
成療病漸漸無效<hi>出朝野僉載</hi>
　　　　趙𤣥景<lb/>
<pb n="KR3l0118_WYG_218-13a"/>
如意年中洛州人趙𤣥景病卒五日而蘇云見一僧與<lb/>
一木長尺餘教曰人有病者汝以此木拄之即愈𤣥景<lb/>
得見機上尺乃是僧所與者試將療病拄之立差門庭<lb/>
每日數百人御史馬知巳以其聚衆追之禁左臺病者<lb/>
滿於臺門則天聞之追入内宫人病拄之即愈放出任<lb/>
救病百姓數月以後得錢七百餘貫後漸無騐遂絶<hi>出朝</hi>
<hi>野僉載</hi>
　　　　張文仲<lb/>
<pb n="KR3l0118_WYG_218-13b"/>
洛州有士人患應病語即喉中應之以問善醫張文仲<lb/>
張經夜思之乃得一法即取本草令讀之皆應至其所<lb/>
畏者即不言仲乃録取藥合和為丸服之應時而止一<lb/>
云問醫蘇澄云<hi>出朝野僉載</hi>
　　　　郝公景<lb/>
郝公景於泰山採藥經市過有見鬼者怪羣鬼見公景<lb/>
皆走避之遂取藥和為殺鬼丸有病患者服之差<hi>出朝野僉</hi>
<hi>載</hi>
<pb n="KR3l0118_WYG_218-14a"/>
　　　　崔務<lb/>
定州人崔務墜馬折足醫令取銅末和酒服之遂痊平<lb/>
及亡後十餘年改𦵏視其脛骨折處銅末束之<hi>出朝野僉載</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_218-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百十八<lb/>
</p>
<p>
</p>
  </div>
</body>
</text>
</TEI>
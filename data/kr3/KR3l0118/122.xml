<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百二十二</head> <lb/>
    <p>
<pb n="KR3l0118_WYG_122-1a"/>
欽定四庫全書<lb/>
　太平廣記卷一百二十二<lb/>
　　報應二十一<lb/>
　　　陳義郎　　　達奚珣　　　華陽李尉<lb/>
　　　段秀實　　　馬奉忠　　　鄆卒<lb/>
　　　樂生　　　　宋申錫　　　蜀營典<lb/>
　　　　陳義郎<lb/>
陳義郎父彞爽與周茂方皆東洛福昌人同於三鄉習<lb/>
<pb n="KR3l0118_WYG_122-1b"/>
業彞爽擢第歸娶郭愔女茂方名竟不就唯與彞爽交<lb/>
結相誓唐天寳中彞爽調集受蓬州儀隴令其母戀舊<lb/>
居不從子之官行李有日郭氏以自織染縑一匹裁衣<lb/>
欲上其姑誤爲交刀傷指血沾衣上啓姑曰新婦七八<lb/>
年溫凊晨昏今將隨夫之官逺違左右不勝咽戀然手<lb/>
自成此衫子上有剪刀誤傷血痕不能澣去大家見之<lb/>
即不忘息婦其姑亦哭彞爽固請茂方同行其子義郎<lb/>
纔二嵗茂方見之甚於骨肉及去儀隴五百餘里磴石<lb/>
<pb n="KR3l0118_WYG_122-2a"/>
臨險巴江浩渺攀蘿遊覽茂方忽生異志命僕夫等先<lb/>
行爲吾郵亭具饌二人徐步自牽馬行忽於山路斗拔<lb/>
之所抽金鎚撃彞爽碎顙擠之於浚湍之中佯號哭云<lb/>
某内逼比迴見馬驚踐長官殂矣今將何之一夜㑹喪<lb/>
爽妻及僕御致酒感慟茂方曰事既如此如之何况天<lb/>
下四方人一無知者吾便權與夫人乘名之官且利一<lb/>
政俸禄逮可歸北即與發哀僕御等皆懸厚利妻不知<lb/>
本末乃從其計到任安帖其僕一年已後謂郭曰吾志<lb/>
<pb n="KR3l0118_WYG_122-2b"/>
已成誓無相背郭氏藏恨未有所施茂方防虞甚切秩<lb/>
滿移官家于遂州長江又一選授遂州曹掾居無何已<lb/>
十七年子長十九嵗矣茂方謂必無人知教子經業既<lb/>
而欲成遂州秩滿挈其子應舉是年東都舉選茂方取<lb/>
北路令子取南路茂方意令覘故園之存沒塗次三鄉<lb/>
有鬻飯媼留食再三瞻矚食訖將酬其直媼曰不然吾<lb/>
憐子似吾孫姿狀因啓衣篋出郭氏所留血汚衫子以<lb/>
遺泣而送之其子袐於囊亦不知其由與父之本末明<lb/>
<pb n="KR3l0118_WYG_122-3a"/>
年下第歸長江其母忽見血跡衫子驚問其故子具以<lb/>
三鄊媪所遺對及問年状即其姑也因大泣引子於静室<lb/>
具言之此非汝父汝父爲此人所害吾久欲言慮汝之<lb/>
幼吾婦人謀有不臧則汝亡父之寃無復雪矣非惜死<lb/>
也今此吾手留血襦還乃天意乎其子宻礪霜刃候茂<lb/>
方寢乃斷吭仍挈其首詣官連帥義之免罪即侍母東<lb/>
歸其姑尚存且叙契濶取衫子驗之歔欷對泣郭氏養<lb/>
姑三年而終<hi>出乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>
<pb n="KR3l0118_WYG_122-3b"/>
　　　　達奚珣<lb/>
唐肅宗収復兩都崔器爲三司使性刻樂禍陰忍寡恩<lb/>
希㫖深文奏陷賊官據合處死李峴執之曰夫事有首從<lb/>
情有輕重若一㮣處死恐非含𢎞之義昔者明王用刑<lb/>
殱厥渠魁脅從罔理况河北殘冦今尚未平茍容漏網<lb/>
適開自新之路若盡行誅是堅叛逆之心守文之吏不<lb/>
識大體累日方從峴奏陳希烈已下定六等科罪呂諲<lb/>
驟薦器爲吏部侍郎御史大夫器病脚踵月餘漸亟瞑<lb/>
<pb n="KR3l0118_WYG_122-4a"/>
目即見達奚珣但口稱叩頭大尹不自由左右問之良乆答<lb/>
曰達奚尹訴寃我求之如此經三月不止而死<hi>出譚賓録</hi>
　　　　華陽李尉<lb/>
唐天寶後有張某爲劒南節度使中元日令郭下諸寺<lb/>
盛其陳列以縱士女遊觀有華陽李尉者妻貌甚美聞<lb/>
於蜀人張亦知之及諸寺嚴設傾城皆至其從事及州<lb/>
縣官家人看者所由必白於張唯李尉之妻不至異之<lb/>
令人潛問其鄰果以貌美不出張乃令於開元寺選一<lb/>
<pb n="KR3l0118_WYG_122-4b"/>
大院遣蜀之衆工絕巧者極其妙思作一鋪木人音聲<lb/>
關捩在内絲竹皆備令百姓士庶恣觀三日云三日滿<lb/>
即將進内殿百里車輿闐噎兩日李君之妻亦不來三<lb/>
日欲夜人散李妻乘兜子從婢一人而至將出宅人已<lb/>
奔走啓于張矣張乃易其衣服先往於院内一脫空佛<lb/>
中坐覘覷之須臾至先令探屋内都無人乃下張見之<lb/>
乃神仙之人非代所有及歸潛求李尉之家來往者浮<lb/>
圖尼及女巫更致意焉李尉妻皆驚而拒之㑹李尉以<lb/>
<pb n="KR3l0118_WYG_122-5a"/>
推事受贓爲其僕所發張乃令能吏深文按之奏杖六<lb/>
十流於嶺徼死于道張乃厚賂李尉之母彊取之適李<lb/>
尉愚而陋其妻每有庸奴之恨遂肯置于州張寵敬無<lb/>
與倫比然自此後亦常髣髴見李尉在於其側令術士<lb/>
禳謝竟不能止嵗餘李之妻亦卒數年張疾病見李尉<lb/>
之狀亦甚分明忽一日覩李尉之妻宛如平生張驚前<lb/>
問之李妻曰某感公恩深思有所報李某已上訴於帝<lb/>
期在此嵗然公亦有人救拔但過得茲年必無虞矣彼<lb/>
<pb n="KR3l0118_WYG_122-5b"/>
已來迎公若不出必不敢升公之堂慎不可下言畢而<lb/>
去其時華山道士符籙極高與張結壇場於宅内言亦<lb/>
略同張數月不敢降階李妻亦同來皆教以嚴慎之道<lb/>
又一日黃昏時堂下東廂有叢竹張見一紅衫子袖於<lb/>
竹側招已者以其李妻之來也都忘前所戒便下階奔<lb/>
往赴之左右隨後呌呼止之不得至則見李尉衣婦人<lb/>
衣拽張於林下毆撃良乆云此賊若不著紅衫子招肯<lb/>
下階耶乃執之出門去左右如醉及醒見張仆於林下<lb/>
<pb n="KR3l0118_WYG_122-6a"/>
矣眼鼻皆血唯心上暖扶至堂而卒矣<hi>出逸史</hi>
　　　　段秀實<lb/>
唐朱泚敗奔涇州京師副元帥李晟収復宮闕朱泚既<lb/>
敗走收殘兵士纔餘一二百人忽昏迷不辨南北因問<lb/>
路於田父田父曰豈非朱太尉耶僞宰相源休止之曰<lb/>
漢皇帝田父曰天地不長兇惡虵䑕不爲龍虎天網恢<lb/>
恢去將何適泚怒欲殺之俄而亡其所在及去涇州百<lb/>
餘里泚於馬上忽叩頭連稱乞命手足紛紜若有拒捍<lb/>
<pb n="KR3l0118_WYG_122-6b"/>
因之墜馬良乆却蘇左右問其故曰見段司農尋被韓<lb/>
旻梟斬<hi>出廣徳神異錄</hi>
　　　　馬奉忠<lb/>
唐元和四年憲宗伐王承宗中尉吐突承璀獲恒陽生<lb/>
口馬奉忠等三十人馳詣闕憲宗令斬之於東市西坡<lb/>
資聖寺側斬畢勝業坊王忠憲者屬羽林軍弟忠弁行<lb/>
營爲恒陽所殺忠憲含弟之讎聞恒陽生口至乃佩刃<lb/>
往視之敕斬畢忠憲乃剖其心兼兩䏶肉歸而食之至<lb/>
<pb n="KR3l0118_WYG_122-7a"/>
亱有紫衣人扣門忠憲出見自云馬奉忠忠憲與坐問<lb/>
所須答何以苦剖我心割我肉忠憲曰汝非鬼耶對曰<lb/>
是忠憲云我弟爲汝逆賊所殺我乃不反兵之仇以直<lb/>
報怨汝何怪也奉忠曰我恒陽冦是國賊我以死謝國<lb/>
矣汝弟爲恒陽所殺則罪在恒陽帥我不殺汝弟汝何<lb/>
妄報吾子不聞父子之罪尚不相及而汝妄報衆讎則<lb/>
汝讎極多矣須還吾心還吾䏶則怨可釋矣忠憲如失<lb/>
理云與汝萬錢可乎答曰還我無寃然亦貰公嵗月可<lb/>
<pb n="KR3l0118_WYG_122-7b"/>
矣言畢遂滅忠憲乃設酒饌紙錢萬貫於資聖寺前送<lb/>
之經年忠憲兩䏶漸瘦又言語倒錯惑亂如失心人更<lb/>
三嵗而卒則知志於報仇者亦須詳而後報之<hi>出博異志</hi>
　　　　鄆卒<lb/>
唐元和末王師討平鄆汴卒有食鄆士之肉者數嵗暴<lb/>
疾夢其所食卒曰我無宿憾既已殺之又食其肉何不<lb/>
仁也我已訴於上帝矣當還我肉我亦食之徴債足矣<lb/>
汴卒驚覺流汗及曉疼楚宛轉視其身唯皮與骨如人<lb/>
<pb n="KR3l0118_WYG_122-8a"/>
腊一夕斃矣<hi>出逸史</hi>
　　　　樂生<lb/>
唐中丞杜式方爲桂州觀察使㑹西原山賊反叛奉詔<lb/>
討捕續令郎中裴某承命招撫及過桂州式方遣押衙<lb/>
樂某并副將二人當直至賔州裴命樂生與副將二人<lb/>
至賊中傳詔命并以書遺其賊帥招令歸復樂生素儒<lb/>
士也有心義既至賊帥黃少卿大喜留讌數日悅樂生<lb/>
之佩刀懇請與之少卿以小婢二人酬其直既復命副<lb/>
<pb n="KR3l0118_WYG_122-8b"/>
將與生不相得遂告于裴云樂某以官軍虚實露于賊<lb/>
帥暱之故贈女口裴大怒遣人搜檢果得樂生具言本<lb/>
末云某此刀價直數萬意頗寶惜以方奉使賊帥求之<lb/>
不得不與彼歸其直二口之價尚未及半某有何過生<lb/>
使氣者辭色頗厲裴君逾怒乃禁於賔州獄以書與式<lb/>
方并牒誣爲大過請必殺之式方以逺鎮制使言其下<lb/>
受賂於賊方將誅剪不得不寘之于法然亦心知其寃<lb/>
樂生亦有狀具言式方遂令持牒追之面約其使曰彼<lb/>
<pb n="KR3l0118_WYG_122-9a"/>
欲逃避汝慎勿禁兼以吾意語之使者至傳式方意樂<lb/>
生曰我無罪寕死若逃之是有罪也既至式方乃召入<lb/>
問之生具述根本式方乃以制使書牒示之曰今日之<lb/>
事非不知公之寃然無路以相救矣如何遂令推訊樂<lb/>
生問推者曰中丞意如何曰中丞以制使之意押衙不<lb/>
得免矣曰中丞意如此某亦奚訴遂索筆通欵言受賊<lb/>
帥贓物之狀式方頗甚憫惻將刑引入曰知公至屈有<lb/>
何事相託生曰無之式方曰公有男否曰一人何職曰<lb/>
<pb n="KR3l0118_WYG_122-9b"/>
得衙前虞候足矣式方便授牒兼贈錢百千文用爲塟<lb/>
具又問所欲曰某自誣死必無逃逸請去桎梏沐浴見<lb/>
妻子囑付家事公皆許至時式方乃登州南門令引出<lb/>
與之訣别樂生沐浴巾櫛樓前拜啓曰某今死矣雖死<lb/>
不已式方曰子怨我乎曰無中丞爲制使所迫耳式方<lb/>
灑泣遂令領至毬場内厚致酒饌飡訖召妻子别問曰<lb/>
買得棺未可速買兼取紙一千張筆十管置棺中吾死<lb/>
當上訴於帝前問監刑者曰今何時曰日中生曰吾日<lb/>
<pb n="KR3l0118_WYG_122-10a"/>
中死至黃昏時便往賔州取副將某乙及明年四月殺<lb/>
制使裴郎中舉頭見執捉者一人乃虞候所由樂曾攝<lb/>
都虞候語之汝是我故吏我今分死矣爾慎無折吾頸<lb/>
若如此我亦死即當殺汝所由至此時亦不暇聽信遂<lb/>
以常法拉其頭殺之然後笞笞畢拽之於外拉者忽驚<lb/>
蹷面仆于地死矣數日賔州報副將以其日黃昏暴心<lb/>
痛終制使裴君以明年四月卒其年十月式方方於毬<lb/>
場宴敕使次飲酒正洽忽舉首瞪目曰樂某汝今何來<lb/>
<pb n="KR3l0118_WYG_122-10b"/>
也我亦無過索酒瀝地祝之良乆又曰我知汝屈而竟<lb/>
殺汝亦我之罪遂瘖不語舁到州及夜而殞至今桂州<lb/>
城南門樂生死所方圓丈餘竟無草生後有從事於桂<lb/>
者視之信然自古寃死者亦多樂生一何神異也<hi>出逸史</hi>
　　　　宋申錫<lb/>
唐丞相宋申錫初爲宰相恩渥甚重申錫亦頗以致昇<lb/>
平爲己任時鄭注交通縱放以擅威柄欲除去之乃以<lb/>
友人王璠爲京兆尹密與之約令察注不法將獻其狀<lb/>
<pb n="KR3l0118_WYG_122-11a"/>
擒於京兆府杖殺之既約定璠飜覆小人也以注方爲<lb/>
中貴所愛因欲親厚之乃盡以申錫之謀語焉注因報<lb/>
知右軍不旬日乃僞作申錫之罪狀令人告之云以文<lb/>
字結於諸王圖謀不軌以衣物金寶竒玉爲質且令人<lb/>
倣其手疏皆至逼以獄成於内公卿衆庶無不知其寃<lb/>
也三事已降迭入論之方得謫爲開州司馬至任數月<lb/>
不勝其憤而卒明年有恩詔令歸塟京城至太和元年<lb/>
春其夫人亭午於堂前假寐次見申錫從中門入不覺<lb/>
<pb n="KR3l0118_WYG_122-11b"/>
驚起申錫以手招之乃下階曰且來有少事要令君見<lb/>
便引出城似至滻水北去數里到一墟開見一大坑坑<lb/>
邊有小竹籠及小板匣者數枚皆有封記申錫乃提一<lb/>
示夫人曰此是那賊因憤怒叱吒問曰是誰曰王璠也<lb/>
我得請於上帝矣復詰其餘曰即自知言訖拂然而醒<lb/>
遍身流汗當時言於家人及親屬且以筆記於衣箱中<lb/>
至其年十一月璠果以事腰斬於市同受戮者數人皆<lb/>
同坎埋於城外乃知宋公之神靈爲不誣矣<hi>出逸史</hi>
<pb n="KR3l0118_WYG_122-12a"/>
　　　　蜀營典<lb/>
唐蜀將尹偃營有卒晚㸃後數刻不至偃將責之卒被<lb/>
酒自理聲高偃怒杖數十幾至死卒弟爲營典性友愛<lb/>
不平偃乃以刀剓肌作殺尹兩字以墨湼之偃陰知乃<lb/>
以他事杖殺典及太和中南蠻入㓂偃領衆數萬保卭<lb/>
崍關偃膂力絕人常戲左右以棘節杖撃其脛隨撃筋<lb/>
脹擁腫恃其力悉衆出關逐蠻數里蠻伏發夾攻之大<lb/>
敗馬倒中數十槍而死初出關時忽見所殺典擁黃案<lb/>
<pb n="KR3l0118_WYG_122-12b"/>
大如轂在前引心甚惡之問左右咸無見者竟死於陣<lb/>
<hi>出酉陽雜俎</hi>
　<lb/>
　<lb/>
　<lb/>
　<lb/>
　<lb/>
　太平廣記卷一百二十二<lb/>
</p>
<p>
</p>
  </div>
</body>
</text>
</TEI>
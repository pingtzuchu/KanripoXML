<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百七十五</head> <lb/>
    <p>
<pb n="KR3l0118_WYG_275-1a"/>
欽定四庫全書<lb/>
　太平廣記卷二百七十五<lb/>
　　童僕奴婢附<lb/>
　　　韋桃符　　　李敬　　　武公幹<lb/>
　　　吳行魯　　　李鵠　　　捧硯<lb/>
　　　捧劒　　　　歸秦　　　叚章<lb/>
　　　上清　　　　李錡婢　　李福女奴<lb/>
　　　却要<lb/>
<pb n="KR3l0118_WYG_275-1b"/>
　　　　韋桃符<lb/>
隋開皇中京兆韋袞有奴曰桃符每征討將行有膽力<lb/>
袞至左衛中郎以桃符乆從驅使乃放從良符家有黄<lb/>
牸牛宰而獻之因問袞乞姓袞曰止從我姓爲韋氏符<lb/>
叩頭曰不敢與郎君同姓袞曰汝但從之此有深意故<lb/>
至今爲黄犢子韋即韋庶人其後也不許異姓者葢慮<lb/>
年深代遠子孫或與韋氏通婚此其意也<hi>出朝野僉載</hi>
　　　　李敬<lb/>
<pb n="KR3l0118_WYG_275-2a"/>
李敬者本夏侯孜之傭也孜乆厄塞名塲敬寒苦備歴<lb/>
或爲其𩔖所引曰當今北靣官人入則内貴出則使臣<lb/>
到所在打風打雨爾何不從之而孜孜事一箇窮措大<lb/>
有何長進耳縱其不然堂頭官人<hi>此輩謂堂吏爲官人</hi>豐衣足食<lb/>
所徃無不尅敬囅然曰我使頭及第還擬作西川留後<lb/>
官衆皆非笑時孜於壁後聞其言凡十餘歲孜自中書<lb/>
出鎭成都臨行有以邸吏託者一無所諾至鎭用敬知<lb/>
進奏而鞅掌極矣向之笑者率多伏敬初孜未遇伶俜<lb/>
<pb n="KR3l0118_WYG_275-2b"/>
風塵所跨蹇驢無故墜井及朝士之門或逆旅舍常多<lb/>
齟齬時人號曰不利市秀才竟登將相<hi>出摭言</hi>
　　　　武公幹<lb/>
武公幹者常事蒯希逸秀才十餘歲異常勤幹洎希逸<lb/>
擢第幹辭以親在乞歸就養希逸監留不住既嘉其忠<lb/>
孝以詩送之略曰山險不曾離馬後酒醒長見在牀前<lb/>
同人醵絹贈行皆有繼和<hi>出摭言</hi>
　　　　吳行魯<lb/>
<pb n="KR3l0118_WYG_275-3a"/>
吳行魯尚書彭州人少年亊理官西門思恭小心畏愼<lb/>
每夜常爲温溺器以奉之深得中尉之意一日爲中尉<lb/>
洗足中尉以足下文理示之曰如此文争教不作軍容<lb/>
使行魯拜曰此亦無憑西門曰何也魯曰若其然者某<lb/>
亦有之何爲常執僕厮之役乃脱履呈之西門嗟嘆謂<lb/>
曰汝但忠孝我當爲汝成之爾後假以軍職除彭州刺<lb/>
史盧耽表爲西川行軍司馬禦蠻有功歴東川山南二<lb/>
鎭節度使初行魯之在東川也厲圖南爲西川副使隨<lb/>
<pb n="KR3l0118_WYG_275-3b"/>
府罷行魯欲延辟之厲素薄行魯聞之大笑曰不能剪<lb/>
頭剃靣而趨事徤兒乎自使院乗馬不歸私第直出北<lb/>
郭家人遽結束而追之張雲爲成都少尹常出輕言爲<lb/>
行魯酖殺之<hi>出北夢瑣言</hi>
　　　　李鵠<lb/>
盧鈞子肅貞簡有父風光化初華州行在及第自大寇<lb/>
犯闕途二十年縉紳靡不褊乏肅始登第俄有李鵠者<lb/>
造之願傭力鵠善營利暇日徃徃反資於肅此外未嘗<lb/>
<pb n="KR3l0118_WYG_275-4a"/>
以所須爲意肅有舊業在南陽常令鵠徵租鵠皆如期<lb/>
而至來徃十里而未嘗侵費一金既及第鵠奔走如初<lb/>
及一春事畢鵠即辭去<hi>出摭言</hi>
　　　　捧硯<lb/>
捧硯者裴至德之家童也其母曰春紅配騶人高璠而<lb/>
生一歲時夏日浴之裸臥於廊廡間有卑脚犬曰青花<lb/>
忽來嚙兒隂食之春紅聞啼聲狼忙而至則血流盈席<lb/>
矣賴至德有良藥封之百日如故明年夏寢之前軒青<lb/>
<pb n="KR3l0118_WYG_275-4b"/>
花伺人隙復來并卵又食訖宛轉於地而死又以前食<lb/>
之藥傅之及愈爲宦者焉字之曰捧硯委以内豎之職<lb/>
至光啓丙午年十餘歲矣裴使外出遇盗於鄭郊見害<lb/>
噫捧硯童兒也再殘而無恙裴以一出而不廻者其故<lb/>
何哉<hi>出三水小牘</hi>
　　　　捧劒<lb/>
咸陽郭氏者殷富之室也僕媵且衆其間有一蒼頭名<lb/>
曰捧劒不事音樂嘗以望水眺雲不遵驅䇿雖每遭鞭<lb/>
<pb n="KR3l0118_WYG_275-5a"/>
捶終所見違一旦忽題詩一篇其主益怒詩曰青鳥銜<lb/>
蒲萄飛上金井欄美人恐驚去不敢卷簾看儒士聞而<lb/>
競觀以爲協律之詞其主稍容焉又題後堂牡丹花曰<lb/>
一種芳菲出後亭却輸桃李得佳名誰能爲向天人説<lb/>
從此移根近太清捧劒私啓賔客曰願作夷狄之鬼恥<lb/>
爲世俗蒼頭其後將竄復留詩曰珍重郭四郎臨行不<lb/>
得别曉漏動離心輕車冐殘雪欲出主人門零涕暗嗚<lb/>
咽萬里隔闗山一心思漢月<hi>出雲谿友議</hi>
<pb n="KR3l0118_WYG_275-5b"/>
　　　　歸秦<lb/>
沈詢有嬖妾其妻害之私以配内豎歸秦詢不能禁既<lb/>
而妾猶侍内歸秦恥之乃挾刃伺隙殺詢及其夫人於<lb/>
昭儀使衙是夕詢嘗宴府中賔友乃便歌著詞令曰莫<lb/>
打南來鴈從他向北飛打時雙打取莫遣兩分離及歸<lb/>
而夫妻併命焉時咸通四年也<hi>出北夢瑣言</hi>
　　　　叚章<lb/>
叚章咸通十年事前進士司空圖初章以自僦爲馭者<lb/>
<pb n="KR3l0118_WYG_275-6a"/>
亦無異於他傭是年夏圖歸蒲乆以乏力不足賙給章<lb/>
乃謝去廣明庚子歲冬十二月㓂犯京圖寓居崇義里<lb/>
九日自里豪楊瓊所轉匿常平倉下將出羣盗繼至有<lb/>
擁戈拒門者熟視良乆乃就持圖手曰某叚章也係擄<lb/>
而來未能自脱然顧懷優養之仁今乃相遇天也某所<lb/>
主曰張將軍喜下士且幸他徃必亡他然且決免於暴<lb/>
横矣圖誓以不辱章惘然泣下導至通衢即别去圖因<lb/>
此得自開遠門宵遯至咸陽橋復遇牓者韓鈞濟之乃<lb/>
<pb n="KR3l0118_WYG_275-6b"/>
抵鄠縣因逹於行在<hi>出司空圖叚章傳</hi>
　　　　上清<lb/>
貞元壬申歲春三月丞相竇參居光福里第月夜閒歩<lb/>
於中庭有常所寵青衣上清者乃曰今啓事須到堂前<lb/>
方敢言之竇亟上堂上清曰庭樹上有人恐驚郎請謹<lb/>
避之竇曰陸贄乆欲傾奪吾權位今有人在庭樹上即<lb/>
吾禍之將至矣且此事將奏與不奏皆受禍必竄死於<lb/>
道路汝於輩流中不可多得吾身死家破汝定爲宫婢<lb/>
<pb n="KR3l0118_WYG_275-7a"/>
聖君如顧問善爲我辭焉上清泣曰誠如是死生以之<lb/>
竇下階大呼曰樹上人應是陸贄使來能全老夫性命<lb/>
敢不厚報樹上人應聲而下乃衣縗麤者也曰家有大<lb/>
喪貧甚不辦𦵏禮伏知相公推誠濟物所以卜夜而來<lb/>
幸相公無怪竇曰某罄所有堂封絹千匹而已方擬修<lb/>
私廟次今日輒贈可矣縗麤者拜謝竇答之如禮又曰<lb/>
便辭相公請左右齎所賜絹擲於牆外某先於街中俟<lb/>
之竇依其請命僕人偵其絶蹤且乆方敢歸寢翌日執<lb/>
<pb n="KR3l0118_WYG_275-7b"/>
金吾先奏其事竇公得次又奏之德宗厲聲曰卿交通<lb/>
節將蓄養俠刺位崇台鼎更欲何求竇頓首曰臣起自<lb/>
刀筆小才官已至貴皆陛下奬㧞實不因人今不幸至<lb/>
此抑乃仇家所爲耳陛下忽震雷霆之怒臣便合萬死<lb/>
中使下殿宣曰卿且歸私第待候進止越月貶柳州别<lb/>
駕會宣武節度劉士寧通好於栁州亷使條疏上聞德<lb/>
宗曰交通節將信而有徵流竇于驩州没入家資一簮<lb/>
不遺身竟未逹流所詔賜自盡上清果隸名掖庭且乆<lb/>
<pb n="KR3l0118_WYG_275-8a"/>
後數年以善應對能煎茶數得在帝左右德宗謂曰宫<lb/>
内人數不少汝大了事後何得至此上清曰妾本故宰<lb/>
相竇參家女奴竇參妻早亡故妾得陪灑埽及竇參家<lb/>
破幸得塡宫既奉龍顔如在天上德宗曰竇參之罪不<lb/>
止養俠刺兼亦甚有贓汚前時納官銀器至多上清流<lb/>
涕而言曰竇參自御史中丞厯度支戸部鹽鐵三使至<lb/>
宰相首尾六年月入數十萬前後非時賞賜當亦不知<lb/>
紀極廼者彬州送所納官銀器皆是恩賜當部録日妾<lb/>
<pb n="KR3l0118_WYG_275-8b"/>
在郴州親見州縣希陸贄恩旨盡刮去所進銀器上刻<lb/>
藩鎭官銜姓名誣為贓物伏乞下驗之於是宣索竇參<lb/>
没官銀器覆視其刮字處皆如上清之言時貞元十二<lb/>
年德宗又問養俠刺事上清曰本實無此悉是陸䞇陷<lb/>
害使人爲之德宗至是大悟因怒陸贄曰老獠奴我脱<lb/>
却伊緑衫便與紫着又常呼伊作陸九我任使竇參方<lb/>
稱意次須教我殺却他及至權入伊手其爲軟弱甚於<lb/>
泥團乃下詔雪竇參寃時裴延齡探知陸贄恩衰得恣<lb/>
<pb n="KR3l0118_WYG_275-9a"/>
行媒蘖乘間攻之贄竟受譴不廻上清特敕削丹書度<lb/>
爲女道士終嫁爲金忠義妻世以陸䞇門生名位多顯<lb/>
逹者世不可傳説故此事絶無人知<hi>出異聞集</hi>
　　　　李錡婢<lb/>
李錡之擒也侍婢一人隨之錡夜自裂衣襟書巳寃筦<lb/>
㩁之功言爲張子良所賣教侍婢曰結之於𢃄吾若從<lb/>
容賜對當爲宰相揚益節度使若不從容受極刑矣我<lb/>
死汝必入内上必問汝汝當以是進及錡伏法京城大<lb/>
<pb n="KR3l0118_WYG_275-9b"/>
霧三日不解或聞鬼哭憲宗又於侍婢得帛書頗疑其<lb/>
寃内出黄衣數襲賜錡及子弟敕京兆府收𦵏之李銛<lb/>
錡之從父弟也爲宋州刺史聞錡反狀慟哭驅妻子奴<lb/>
婢無老幼量頸爲枷自拘於觀察使朝廷憫之因爲薄<lb/>
貶按李錡宗屬亟居重位頗以尊豪自奉聲色之選冠<lb/>
絶於時及浙西之敗配掖庭者曰鄭曰杜鄭得幸於憲<lb/>
宗是生宣宗皇帝實爲孝明皇太后次即杜杜名秋亦<lb/>
建康人也有寵於穆宗穆宗即位以爲皇子漳王傅姆<lb/>
<pb n="KR3l0118_WYG_275-10a"/>
太和中漳王得罪國除詔賜秋歸老故鄉或曰係帛書<lb/>
者即杜秋也而宫闈事秘世莫得知夫秋女謁也而能<lb/>
以義申錡之寃且逮事累朝用物殫極及其被棄於家<lb/>
也朝饑不給故名士聞而傷之中書舍人杜牧爲詩以<lb/>
詠之曰荆江水清滑生女白如脂其間杜秋者不勞朱<lb/>
粉施老濞即山鑄後庭干蛾眉秋持玉斚醉與唱金縷<lb/>
衣濞既白首叛秋亦紅淚滋吳江落日渡灞上緑楊垂<lb/>
聫裾見天子盻眄獨依依椒壁懸錦幕鏡奩蟠玉螭低<lb/>
<pb n="KR3l0118_WYG_275-10b"/>
鬟認新寵窈裊復融怡月上白壁門桂影凉參差金階<lb/>
露新重閒捻紫簫吹莓苔夾城路南苑鴈初飛紅粧羽<lb/>
林仗獨賜辟邪旗歸來煮豹胎厭飫不能飴咸池昇日<lb/>
慶銅雀分香悲雷音後車遠事徃落花時鷰祺得皇子<lb/>
壯髪緑絲絲畫堂親傅姆天人相捧持虎精珠絡褓金<lb/>
盤犀鎭帷長楊射熊羆武帳弄啞咿漸抛竹馬戲稍出<lb/>
舞雞竒㟻㟻整冠佩侍宴坐瑶池眉宇儼圖畫神秀射<lb/>
朝暉一尺桐偶人江充知自欺王幽茅土削秋放故鄉<lb/>
<pb n="KR3l0118_WYG_275-11a"/>
歸觚稜拂斗極廻首尚遲遲四朝三十載似夢復疑非<lb/>
潼闗識舊吏吏鬂已成絲却喚吳江渡舟人那得知歸<lb/>
來四鄰改茂苑草菲菲清血灑不盡仰天知告誰寒衣<lb/>
一尺素夜借鄰人機我昨金陵過聞之爲歔欷自古皆<lb/>
一貫變化安能推夏姬滅兩國逃作巫臣妻西子下姑<lb/>
蘇一舸逐鴟夷織室魏豹俘作漢太平基誤置代籍中<lb/>
兩朝尊母儀光武紹高祖本係生唐兒珊瑚破高齊作<lb/>
婢春黄糜蕭后去揚州突厥爲閼氏<hi>音支</hi>女子固不定士<lb/>
<pb n="KR3l0118_WYG_275-11b"/>
林亦難期射鉤後呼父釣翁王者師無國邀孟子有人<lb/>
毁仲尼秦因逐客令柄歸丞相斯安知魏齊首見斷簀<lb/>
中屍給䘮蹷張輩廟廊冠峩巍珥貂七葉貴何妨戎虜<lb/>
支蘇武却生返鄧通終死饑主張既難測翻覆亦其宜<lb/>
地盡有何物天外復何之指何爲而捉足何爲而馳耳<lb/>
何爲而聽目何爲而窺己身不自曉此外何思惟因傾<lb/>
一樽酒題作杜秋詩愁來獨長詠聊可以自貽<hi>出國史補并本</hi>
<hi>事詩</hi>
<pb n="KR3l0118_WYG_275-12a"/>
　　　　李福女奴<lb/>
李福妻裴氏性妬忌姬侍甚多福未嘗敢屬意鎭滑臺<lb/>
日有以女奴獻之者福意欲私之而未果一日乘間言<lb/>
於妻曰某官已是至節度使矣然所指使者不過老僕<lb/>
夫人待某無乃薄乎裴曰然不能知公意所屬何人福<lb/>
所指即獻之女奴也裴許諾爾後不過執衣侍膳未嘗<lb/>
一得繾綣福又囑妻之左右曰設夫人沐髪必遽來報<lb/>
我既而果有以夫人沐髪來告曰夫人沐髪福即僞言<lb/>
<pb n="KR3l0118_WYG_275-12b"/>
腹痛召其女奴其女奴既徃左右以裴方在沐難可遽<lb/>
已即告以福所疾裴以爲信然遽出髪盆中跣問福所<lb/>
苦福既業以疾爲言即若不可忍狀裴極憂之由是以<lb/>
藥投兒溺中進之明日監軍使及從事悉來候問福即<lb/>
具以事告之因笑曰一事無成固其分所苦者虚咽一<lb/>
甌溺耳聞者無不大笑<hi>出玉泉子</hi>
　　　　却要<lb/>
湖南觀察使李庾之女奴曰却要美容止善辭令朔望<lb/>
<pb n="KR3l0118_WYG_275-13a"/>
通禮謁於親姻家惟却要主之李侍婢數十莫之偕也<lb/>
而巧媚才㨗能承順顔色姻黨亦多憐之李四子長曰<lb/>
延禧次曰延範次曰延祚所謂大郎而下五郎也皆年<lb/>
少狂俠咸欲蒸却要而不能也嘗遇清明節時纎月娟<lb/>
娟庭花爛發中堂垂繡幕背銀缸而却要遇大郎於櫻<lb/>
桃花影中大郎乃持之求偶却要取茵席授之曰可於<lb/>
庭中東南隅竚立相待候堂前眠熟當至大郎既去至<lb/>
廊下又逢二郎調之却要復取茵席授之曰可於㕔中<lb/>
<pb n="KR3l0118_WYG_275-13b"/>
東北隅相待二郎既去又遇三郎束之却要復取茵席<lb/>
授之曰可於㕔中西南隅相待三郎既去又五郎遇着<lb/>
握手不可解却要亦取茵席授之曰可於㕔中西北隅<lb/>
相待四郎皆去延禧於㕔角中屏息以待㕔門斜閉見<lb/>
其三弟比比而至各趨一隅心雖訝之而不敢發少頃<lb/>
却要密燃炬疾向㕔事豁雙扉而照之謂延禧輩曰阿<lb/>
堵貧兒争敢向這裏覓宿處皆棄所攜掩靣而走却要<lb/>
復從而咍之自是諸子懐慙不敢失敬<hi>出三水小牘</hi>
<pb n="KR3l0118_WYG_275-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_275-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百七十五<lb/>
</p>
<p>
</p>
  </div>
</body>
</text>
</TEI>
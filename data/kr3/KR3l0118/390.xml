<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百九十</head>
    <p>
<pb n="KR3l0118_WYG_390-1a"/>
欽定四庫全書<lb/>
　太平廣記卷三百九十　　宋　李昉等　編<lb/>
　　塚墓二<lb/>
　　　奴官冡　　　盧涣　　　　趙冬曦<lb/>
　　　丁永興　　　嚴安之　　　女媧墓<lb/>
　　　李邈　　　　賈耽　　　　張式<lb/>
　　　樊澤　　　　齊景公墓　　郭誼<lb/>
　　　夀安土棺　　李思恭　　　武瑜<lb/>
<pb n="KR3l0118_WYG_390-1b"/>
　　　曹王墓　　　韓建　　　　海陵夏氏<lb/>
　　　廬陵彭氏　　武夷山　　　林賛堯<lb/>
　　　張匡紹軍卒　馬黄谷冡　　秦進崇<lb/>
　　　和文<lb/>
　　　　奴官冡<lb/>
鄼縣有後漢奴官冡初村人田於其側毎至秋穫近冡<lb/>
地多失穟不稔積數嵗己苦之後恒夜徃伺之見四大<lb/>
鵞從冢中出食禾逐即入去村人素聞奴官冡有寳乃<lb/>
<pb n="KR3l0118_WYG_390-2a"/>
相結開之初入埏前見有鵞鼓翅擊人賊以棒反擊之<lb/>
皆不復動乃銅鵞也稍稍入外㕔得寳劍二枚其他器<lb/>
物不可識者甚衆次至大藏水深有紫衣人當門立與<lb/>
賊相擊賊等羣争往擊次其人衝賊走出縣大呌云賊<lb/>
刼吾墓門主者曰君墓安在答曰正奴官冢是也縣令<lb/>
使里長逐賊至皆擒之開元末明州刺史進三十餘事<lb/>
<hi>出廣異記</hi>
　　　　盧涣<lb/>
<pb n="KR3l0118_WYG_390-2b"/>
黄門侍郎盧渙為明州刺史屬邑翁山縣溪谷迥無人<lb/>
嘗有盗發墓云初行見車轍中有花塼因掲之知是古<lb/>
冢乃結十人縣投狀請路旁居止縣許之遂種麻令外<lb/>
人無所見即悉力發掘入其隧路漸至壙中有三石門<lb/>
皆以鐵封之其盗先能誦呪因齋戒近之至日兩門開<lb/>
毎門中各有銅人銅馬數百執持干戈其制精巧盗又<lb/>
齋三日中門半開有黄衣人出曰漢征南將軍劉<hi>忘名</hi>使<lb/>
来相聞某生有征伐大勲及死勅令䕶𦵏又鑄銅人馬<lb/>
<pb n="KR3l0118_WYG_390-3a"/>
等以象存日儀衞奉計来此必要財貨所居之室實無<lb/>
他物且官𦵏不瘞寳貨何必苦以神呪相侵若更不已<lb/>
當不免兩損言訖復入門合如初又誦呪數日不已門<lb/>
開一青衣又出𫝊語盗不聴兩扇欻闢大水漂蕩盗皆<lb/>
溺死一盗能泅而出自縳詣官具説本末渙令復視其<lb/>
墓中門内有一石牀骷體枕之水漂已半垂於牀下因<lb/>
却為封兩門窒隧路矣<hi>出元怪録</hi>
　　　　趙冬曦<lb/>
<pb n="KR3l0118_WYG_390-3b"/>
華隂太守趙冬曦先人壟在皷城縣天寳初將合附焉<lb/>
啓其父墓而樹根滋蔓圍繞父棺懸之於空遂不敢發<lb/>
以母柩置於其旁封墓而返宣城太守刁緬改𦵏二親<lb/>
緬亦納母棺於其側封焉後門緒昌盛也冬曦兄弟七<lb/>
人皆秀才有名當世四人至二千石緬三為將軍門施<lb/>
長㦸開元二十年萬年有人父殁後家漸富遂𦵏父櫬<lb/>
亦為縈繞不可解其人遂刀斷之根皆流血遂以𦵏既<lb/>
而家道稍衰死亡俱盡<hi>出記聞</hi>
<pb n="KR3l0118_WYG_390-4a"/>
　　　　丁永興<lb/>
髙唐縣南有鮮卑城舊𫝊鮮卑聘燕享於此城旁有盗<lb/>
跖冢冢極髙大賊盗嘗私祈焉齊天保初縣令丁永興有<lb/>
羣盗刼其部内興乃宻令人冢傍伺之果有祀者乃執<lb/>
詣縣按殺之自後祀者頗絶皇覽言盗跖冢在河東按<lb/>
盗跖死於東陵此地古名東平陵疑此近之<hi>出酉陽雜爼</hi>
　　　　嚴安之<lb/>
天寳初嚴安之為萬年縣捕賊官亭午有中使黄衣乗<lb/>
<pb n="KR3l0118_WYG_390-4b"/>
馬自門馳入宣勅曰城南十里某公主墓見𬒳賊刼宣<lb/>
使往捕之不得漏失安之即領所由并器杖往掩捕見<lb/>
六七人方穴地道纔及埏路一時擒獲安之令求中使<lb/>
不得因思之曰賊方開冢天子何以知之至縣乃盡召<lb/>
賊訊其事賊曰纔開墓即覺有異自知必敗至第一門<lb/>
有明器勅使數人黄衣騎馬内一人揖鞭状如走勢幞<lb/>
頭脚亦如風吹直豎眉目已来悉皆飛動某即知必敗<lb/>
也安之即思前勅使状貌兩明器勅使耳<hi>出逸史</hi>
<pb n="KR3l0118_WYG_390-5a"/>
　　　　女媧墓<lb/>
潼闗口河潭上有樹數株雖水暴漲亦不漂没時人號<lb/>
為女媧墓唐天寳十三年五月内因大風吹失所在乾<lb/>
元二年六月虢州刺史王晉光上言今月一日河上側<lb/>
近忽聞風雷曉見墳踊出上有雙栁樹下巨石栁各高<lb/>
丈餘<hi>出唐歴</hi>
　　　　李邈<lb/>
劉晏判官李邈荘在髙陵荘客欠租課積五六年邈因<lb/>
<pb n="KR3l0118_WYG_390-5b"/>
罷歸荘方將責之見倉庫盈羡輸尚未畢邈怪問悉曰<lb/>
某久為盗近開一古冢冢西去荘十里極髙大入松林<lb/>
二百步方至墓墓側有碑斷倒草中字磨滅不可讀初<lb/>
旁掘數十丈遇一石門錮以鐵汁累日洋糞沃之方開<lb/>
開時箭出如雨射殺數人衆懼欲出某審無他必設機<lb/>
耳乃令投石其中毎投箭輒出投十餘石箭不復發因<lb/>
列炬而入至開重門有木人數十張目運劍又傷數人<lb/>
衆以棒擊之兵仗悉落四壁各畫兵衞之像南壁有大<lb/>
<pb n="KR3l0118_WYG_390-6a"/>
漆棺懸以鐡索其下金玉珠璣堆積衆懼未即掠之棺<lb/>
兩角忽䬃䬃風起有沙撲人而須臾風甚沙出如注遂<lb/>
殁至髁衆驚恐退走比出門已塞矣一人復為沙埋死<lb/>
乃同酹地謝之誓不發冢水經言越王句踐都瑯琊欲<lb/>
移允常冢冢中生風飛沙射人人不得近遂止按漢舊<lb/>
儀將作營陵地内方丈外設伏弩伏火弓矢與沙蓋古<lb/>
製有此機也<hi>出酉陽雜爼</hi>
　　　　賈耽<lb/>
<pb n="KR3l0118_WYG_390-6b"/>
賈耽在滑州境内天旱耽召大將二人謂曰今嵗荒煩<lb/>
君二人救民也皆言茍利軍州死不足辭耽笑曰君可<lb/>
辱為健步明日當有兩騎衣慘緋所乗馬蕃步鬛長經<lb/>
市出城可隨之識其所滅處則吾事諧矣二將乃裹糧<lb/>
衣皁衣尋之果有二緋衣經市至野行二百餘里暎大<lb/>
冢而滅遂纍石表之信宿而返耽大喜發數百人具畚<lb/>
鍤與二將偕徃發冢得陳粟數十萬斛人竟莫之測<hi>出酉</hi>
<hi>陽雑爼</hi>
<pb n="KR3l0118_WYG_390-7a"/>
　　　　張式<lb/>
張式幼孤奉遺命葬於洛京時周士龍識地形稱郭璞<lb/>
青烏之流也式與同之外野歴覽三日而無獲夜宿村<lb/>
舎時冬寒室内惟一榻式則籍地士龍據榻以憩士龍<lb/>
夜久不寐式兼衣擁爐而寝欻然驚魘曰親家士龍遽<lb/>
呼之式固不自知久而復寐又驚魘曰親家士龍又呼<lb/>
之式亦自不知所謂及曉又與士龍同行出村之南南<lb/>
有土山士龍駐馬遥望曰氣勢殊佳則與式步履久之<lb/>
<pb n="KR3l0118_WYG_390-7b"/>
南有村夫伐木逺見士龍相地則荷斧遽至曰官等得<lb/>
非擇𦵏地乎此地乃某之親家所有如可則某請導致<lb/>
焉士龍謂式曰疇昔夜夢再驚皆曰親家豈非神明前<lb/>
定之證與遂卜𦵏焉而式累世清貴<hi>出集異記</hi>
　　　　樊澤<lb/>
樊澤為襄陽節度有巡官張某者父為邕管經略使𦵏<lb/>
於鄧州北數十里張兄弟三人忽同時夢其父曰我𦵏<lb/>
墓某夜𬒳刼賊將衣物今日入城来停在席㡌行汝宜<lb/>
<pb n="KR3l0118_WYG_390-8a"/>
速徃擒之日出後即不得矣張兄弟夜起泣涕相告未<lb/>
明叩州門見澤具白其事立召都虞候令捕之同黨六<lb/>
人并賊帥之妻皆獲澤引入面問之曰汝刼此墓有異<lb/>
耶賊曰某今日之事亦無所𨼆必是為神理所殛某夫<lb/>
妻業刼冢已十餘年毎刼夫妻攜酒爇火諸徒黨即開<lb/>
墓至棺蓋某夫妻與其亡人遞為斟酌某自飲一盞曰<lb/>
客欲一盞即以酒瀝於亡人口中云主人飲一盞又妻<lb/>
飲一盞遍便云酒錢何處出其妻應云酒錢主人出遂<lb/>
<pb n="KR3l0118_WYG_390-8b"/>
取衣物寳貨等某昨開此墓見棺中人紫衣玉帶其状<lb/>
如生某依法飲酒及瀝酒云至主人一盞言訖亡人笑<lb/>
某等驚甚便扶起唯枯骨耳遂解腰帶亡人呼曰緩之<lb/>
我腰痛某輩皆驚懼遂馳出自此神魂惝怳即知必敗<lb/>
悉殺之數日鄧州方上其事<hi>出逸史</hi>
　　　　齊景公墓<lb/>
貝邱縣東北齊景公墓近世有人開之下入三丈石函<lb/>
中得一鵞鵞迴轉翅以撥石復下入一丈便有青氣上<lb/>
<pb n="KR3l0118_WYG_390-9a"/>
騰望之如陶烟飛鳥過之輒墮死遂不敢入<hi>出酉陽雜爼</hi>
　　　　郭誼<lb/>
潞州軍挍郭誼先為邯鄲郡牧使因兄亡遂入鄆州舉<lb/>
其先同塋於磁州滏陽縣接山上中多石有力者卒共<lb/>
鑿石為穴誼之所卜亦鑿焉即日倍加忽透一穴穴中<lb/>
有石長可四尺形如守宫支體首尾畢具役者誤斷焉<lb/>
誼惡之將别卜地白於劉從諫從諫不許因葬焉後月<lb/>
餘誼陷於厠幾死骨肉奴婢相繼死者二十餘口自是<lb/>
<pb n="KR3l0118_WYG_390-9b"/>
嘗恐悸寤寐不安因表請罷職從諫以都押衙焦長楚<lb/>
之務與誼對換及劉積阻兵誼為其魁軍破梟首其家<lb/>
無少長悉投死井中鹽州從事鄭賓于言石守宫見在<lb/>
磁州官庫中<hi>出酉陽雜爼</hi>
　　　　夀安土棺<lb/>
夀安之南有土峯甚峻乾寕初因雨而圯半壁銜土棺<lb/>
棺下有木横亘之木見風成塵而土形尚固邑令滌之<lb/>
泥汨於水粉膩而蠟黄剖其腹依稀骸骨因徵近代無<lb/>
<pb n="KR3l0118_WYG_390-10a"/>
以土為周身之器者戴記云夏后氏堲周葢其時也<hi>出唐</hi>
<hi>闕史</hi>
　　　　李思恭<lb/>
乾寧三年丙辰蜀州刺史節度叅謀李思恭埋弟於成<lb/>
都錦浦里北門内西迴第一宅西與李冰祠鄰距宅之<lb/>
北地形漸髙岡走西南與祠相接於其堂北鑿池五六<lb/>
尺得大冢甎甓甚固於甎外得金錢數十枚各重十七<lb/>
八銖徑寸七八分圓而無孔去縁二分有𨼆起規規内<lb/>
<pb n="KR3l0118_WYG_390-10b"/>
面各有書二十一字其縁甚薄有刃焉督役者馳其二<lb/>
以白思恭命使者入青城雲溪山居以示道士杜光庭<lb/>
云此錢得有石餘思恭命并金錢復瘞之但不知誰氏<lb/>
之墓也其地北百步所有石笋知石笋即此墓之闕矣<lb/>
自此甚靈人不敢犯其後蜀主改置祠堂享之<hi>出廣異記</hi>
　　　　武瑜<lb/>
安州城東二十餘里有大墓羣盗發之數日乃開得金<lb/>
釵百餘枚合重百斤有石座雜寳古腰帶陳列甚多取<lb/>
<pb n="KR3l0118_WYG_390-11a"/>
其一帶隨手有水湧俄頃滿墓所開之處尋自閉塞盗<lb/>
以二釵子獻刺史武瑜夜夢一人古服侍從極多来謁<lb/>
云南蠻武相公也為羣盗壊我居處以君宗姓願為修<lb/>
之盗當發狂相次皆卒<hi>出録異記</hi>
　　　　曹王墓<lb/>
永平乙亥嵗有説開封人發曹王皐墓取其石人羊馬<lb/>
磚石之屬見其棺宛然而隨手灰滅無復形骨但有金<lb/>
器數事棺前有鑄銀盆廣三尺滿盆貯水中坐玉嬰兒<lb/>
<pb n="KR3l0118_WYG_390-11b"/>
髙三尺水無減耗則泓師所云墓中貯玉則草木温潤<lb/>
貯金多則草木焦枯曹王自貞元之後歴二百嵗矣盆<lb/>
水不減玉之潤也<hi>出録異記</hi>
　　　　韓建<lb/>
韓建䘮母卜𦵏地有術士云秪有一穴可致大錢而不久<lb/>
即散若華州境内莫加於此也建乃於此𦵏母明年大<lb/>
駕来幸四海之人罔不臻湊建乃廣收商税二載之後<lb/>
有錢九百萬貫復三年為朱梁所有<hi>出中韓故事</hi>
<pb n="KR3l0118_WYG_390-12a"/>
　　　　海陵夏氏<lb/>
戊戌嵗城海陵縣為郡侵人冢墓有市儈夏氏其先嘗<lb/>
為鹽商墓在城西夏改𦵏其祖百一十年矣開棺惟有<lb/>
白骨而衣服器物皆儼然如新無所損汚有紅錦𬒳文<lb/>
彩尤異夏方貧皆取賣之人競以善價買云其餘冢雖<lb/>
歴年未久而皆腐敗矣<hi>出稽神録</hi>
　　　　廬陵彭氏<lb/>
廬陵人彭氏𦵏其父有術士為卜地曰𦵏此當世為藩<lb/>
<pb n="KR3l0118_WYG_390-12b"/>
牧郡守彭從之又掘坎術士曰深無過九尺久之術士<lb/>
暫憩他所役者遂掘丈餘欻有白鶴自地出飛入雲中<lb/>
術士歎恨而去今彭氏子孫有為縣令者<hi>出稽神録</hi>
　　　　武夷山<lb/>
建州武夷山或風雨之夕聞人馬簫管之聲及明則有<lb/>
棺椁在懸崖之上中有脛骨一節土人謂之仙人換骨<lb/>
函近代有人深入絶壑俯見一函其上題云潤州朝京<lb/>
門内染師張某第三女好事者記之後至潤州果得張<lb/>
<pb n="KR3l0118_WYG_390-13a"/>
氏之居云第三女未嫁而卒已數嵗因發其墓則空棺<lb/>
矣<hi>出稽神録</hi>
　　　　林賛堯<lb/>
丙午嵗漳州禆將林賛堯殺監軍中使據郡及保山巖<lb/>
以為營掘地得一古冢棺椁皆腐中有一女子衣服容<lb/>
貌皆如生舉體猶有暖氣軍士取其金銀釵鐶而棄其<lb/>
屍又發一冢開棺見一人披髪覆面蹲於棺中軍士駭<lb/>
懼致死者數人賛堯竟伏誅<hi>出稽神録</hi>
<pb n="KR3l0118_WYG_390-13b"/>
　　　　張匡紹軍卒<lb/>
丙午嵗江南之師圍留安軍政不肅軍士發掘冢墓以<lb/>
取財物諸將莫禁監軍使張匡紹所將卒二人發城南<lb/>
一冢得一椰實柸以獻匡紹因曰某發此墓開棺見緑<lb/>
衣人面如生懼不敢犯墓中無他珍唯得此柸耳既還<lb/>
營而緑衣人已坐某房矣一日數見意甚惡之居一二<lb/>
日二卒皆戰死<hi>出稽神録</hi>
　　　　馬黄谷冢<lb/>
<pb n="KR3l0118_WYG_390-14a"/>
安州城南馬黄谷冢左有大冢棺椁已腐唯一髑髏長<lb/>
三尺陳人左鵬親見之焉<hi>出稽神録</hi>
　　　　秦進崇<lb/>
周顯徳乙夘嵗偽連水軍使秦進崇修城發一古冢棺<lb/>
椁皆腐得古錢破銅鏡數枚復得一缾中更有一缾黄<lb/>
質黒文成隷字云一雙青鳥子飛来五兩頭借問船輕<lb/>
重寄信到揚州其明年周師伐吴進崇死之<hi>出稽神録</hi>
　　　　和文<lb/>
<pb n="KR3l0118_WYG_390-14b"/>
蜀人王昭逺戊午嵗為巡邊制置使及文州遇軍人喧<lb/>
聚問之言舊冢内有尸不壊或以磚石投之其聲鏗然<lb/>
昭逺往見其形質儼然如新逝者冢中得石版云有唐<lb/>
故文州馬步都虞候和文年五十八大中五年辛未五<lb/>
月五日卒𦵏於此昭逺致祭復令掩閉之於墓側刻石<lb/>
以銘之<hi>出野人閑話</hi>
　<lb/>
　太平廣記卷三百九十<lb/>
</p>
<p>
</p>
  </div>
</body>
</text>
</TEI>
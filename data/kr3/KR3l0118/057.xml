<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷五十七</head> <lb/>
    <p>
<pb n="KR3l0118_WYG_057-1a"/>
欽定四庫全書<lb/>
　太平廣記卷五十七<lb/>
　　女仙二<lb/>
　　　太真夫人　　蕚緑華<lb/>
　　　　太真夫人<lb/>
太真夫人王母之小女也年可十六七名婉字羅敷遂<lb/>
事𤣥都太真王有子為三天太上府司直主總糺天曹<lb/>
之違錯比地上之卿佐年少好遊逸委官廢事有司奏<lb/>
<pb n="KR3l0118_WYG_057-1b"/>
劾以不親局察降主事東岳退真王之編司鬼神之師<lb/>
五百年一代其職夫人因來視之勵其使修守政事以<lb/>
補其過過臨淄縣小吏和君賢為賊所傷殆死夫人見<lb/>
愍問之君賢以實對夫人曰汝所傷乃重刄闗於肺腑<lb/>
五臟泄漏血凝絳府氣激傷外此將死之厄也不可復<lb/>
生如何君賢知是神人扣頭求哀夫人於肘後筒中出<lb/>
藥一丸大如小豆即令服之登時而愈血絶創合無復<lb/>
慘痛君賢再拜跪曰家財不足不知何以奉答恩施唯<lb/>
<pb n="KR3l0118_WYG_057-2a"/>
當自展駑力以報所受耳夫人曰汝必欲謝我亦可隨<lb/>
去否君賢乃易姓名自號馬明生隨夫人執役夫人還<lb/>
入東岳岱宗山峭壁石室之中上下懸絶重岩深隱去<lb/>
地千餘丈石室中有金床玉几珍物竒瑋人跡所不能<lb/>
至明生初但欲學受金創方既見神仙來往及知有不<lb/>
死之道旦夕供給掃灑不敢懈倦夫人亦以鬼怪虎狼<lb/>
及眩惑衆變試之明生神情澄正終不恐懼又使明生<lb/>
他行别宿因以好女戲調親接之明生心堅靜固無邪<lb/>
<pb n="KR3l0118_WYG_057-2b"/>
念夫人他行去十日五日一還或一月二十日輒見有<lb/>
仙人賓客乗龍驎駕虎豹往來或有拜謁者真仙彌日<lb/>
盈坐客到輒令明生出外别室中或立致精細厨食殽<lb/>
果香酒竒漿不可名目或呼坐與之同飲食又聞空中<lb/>
有琴瑟之音歌聲婉妙夫人亦時自彈琴有一絃而五<lb/>
音並奏高朗響激聞於數里衆鳥皆聚集於岫室之間<lb/>
徘徊飛翔驅之不去殆天人之樂自然之妙也夫人棲<lb/>
止常與明生同石室中而異榻幽寂之所唯二人或行<lb/>
<pb n="KR3l0118_WYG_057-3a"/>
去亦不道所往但見常有一白龍來迎夫人即着雲光<lb/>
繡袍乗龍而去袍上專是明月珠綴衣領帶玉佩戴金<lb/>
華太𤣥之冠亦不見有從者既還龍即自去所居石室<lb/>
玉床之上有紫錦被褥紫羅帳帳中服玩瑰金函玉𤣥<lb/>
黄羅列非世所有不能一一知其名也有兩卷素書題<lb/>
曰九天太上道經明生亦不敢發視其文唯供灑掃守<lb/>
巖室而已如此五年愈加勤肅夫人歎而謂之曰汝真<lb/>
可敎必能得道者也以子俗人而不淫不慢恭仰靈氣<lb/>
<pb n="KR3l0118_WYG_057-3b"/>
終莫之廢雖欲求死焉可得乎因以姓氏本末告之曰<lb/>
我乆在人間今奉天皇命又按太上召不復得停念汝<lb/>
專謹故以相語欲教汝長生之方延年之術而我所受<lb/>
<graphic n="KR2136" url="https://raw.githubusercontent.com/kanripo/KR-Gaiji/master/images/KR2136.png" mimeType="image/png"/>以太和自然龍胎之醴適可授三天真人不可以教<lb/>
始學固非汝所得聞縱或聞之亦不能用以持身也有<lb/>
安期先生燒金液丹法其方秘要立可得用是元君太<lb/>
乙之道白日昇天者矣明日安期當來吾將以汝付囑<lb/>
焉汝相隨稍乆其術必傳明日安期先生果至乗駮驎<lb/>
<pb n="KR3l0118_WYG_057-4a"/>
着朱衣遠遊冠帶玉佩及虎頭般革囊視之年可二十<lb/>
許潔白嚴整從可六七仙人皆執節奉衞見夫人拜揖<lb/>
甚敬自稱下官須臾設酒果厨膳飲宴半日許安期自<lb/>
説昔與夫人遊安息國西海際食棗異美此間棗殊不<lb/>
及也憶此未乆已二千年矣夫人云吾昔與君共食一<lb/>
棗乃不盡此間小棗那可比耶安期曰下官先日往九<lb/>
河見司陰與西漢夫人共遊見問以陽九百六之期聖<lb/>
主受命之刼下官答以㓜稚未識運厄之紀别當諮太<lb/>
<pb n="KR3l0118_WYG_057-4b"/>
真王夫人今既賜坐願請此數夫人曰期運漫汗非君<lb/>
所能卒知夫天地有大陽九大百六小陽九小百六天<lb/>
厄謂之陽九地虧謂之百六此二災是天地之否泰陰<lb/>
陽九氣之孛蝕也大期九千九百年小期三千三十年<lb/>
而此運所鍾聖人所不能禳今大厄猶未然唐世是小<lb/>
陽九之始計訖來甲申嵗百六將㑹矣爾時道德方隆<lb/>
凶惡頓肆聖君受命乃在壬辰無復千年亦尋至也西<lb/>
漢夫人俱已經見所以相問當是相試耳然復是司陰<lb/>
<pb n="KR3l0118_WYG_057-5a"/>
君所局夫陽九者天旱海消而陸自憔百六者海竭而<lb/>
陵自填四海水减滄溟成山連城之鯨萬丈之鮫不達<lb/>
期運之度唯叩天而索水詞訟紛紜布於上府三天煩<lb/>
於省察司命亦疲於按對九河之口是赤水之所衝其<lb/>
深難測今已漸枯八氣蒸於山澤流沙塵於原口於是<lb/>
四海俱㑹羣龍鼓舞爾乃須甲申之年將飛洪倒流今<lb/>
水母上天門而告期積石開萬泉而通路飛陰風以撓<lb/>
蒼生注𤣥流以布遐邇洋溢在數年之中漫衍終九載<lb/>
<pb n="KR3l0118_WYG_057-5b"/>
之暮既得道之真體靈合妙至其時也但當騰虚空而<lb/>
盼山陂遊浮岳而視廣川乗𤣥鴻以湊州城御虬輦而<lb/>
邁景雲耳咄嗟之間忽焉便適可以翔身娛目豈足經<lb/>
意乎當今日且論酒事何用此為也因指明生向安期<lb/>
曰此子有心向慕殆可教訓昔遇因縁遂來見隨雖質<lb/>
穢未靈而淫欲已消今未可授𤣥和太真之道且欲令<lb/>
就君受金液丹方君有得爾便宜將去夫流俗之人心<lb/>
肺單危經胃内薄血津疲羸肝膂不注其眼唇口不辨<lb/>
<pb n="KR3l0118_WYG_057-6a"/>
其機盖大慈而不合天人欲奔走而不及靈飛適宜慰<lb/>
撫以成其志不可試以仙變八威也切勿刻令其失正<lb/>
矣安期曰諾但恐道淺術薄不足以訓授耳下官昔受<lb/>
此方於漢成丈人此則先師之成法實不敢倉卒而傳<lb/>
要當令在二千年之内必使其闚天路矣下官往與女<lb/>
即俱㑹𤣥丘觀九陔之礨硌望弱水而東流賜酣𤣥碧<lb/>
之香酒不覺高卑而詠同當開尊笈靈籙偶見玉胎瓊<lb/>
膏之方服之刀圭立登雲天解形萬變上為真皇此術<lb/>
<pb n="KR3l0118_WYG_057-6b"/>
徑妙盖約於金液之華又速於霜雪九轉之鋒今非敢<lb/>
有譏捨近而從遠棄逕而追煩實思聞神方之品第願<lb/>
知真仙之高尊茍卑降有時非所宜論瓊腴之方必是<lb/>
侍者未可得用邪夫人曰君未知乎此是天皇之靈方<lb/>
乃天真所宜用非俗流下尸所能闚𨵦也仙方凡有九<lb/>
品一名太和自然龍胎之醴二名玉胎瓊液之膏三名<lb/>
飛丹紫華流精四名朱光雲碧之腴五名九種紅華神<lb/>
丹六名太清金液之華七名九轉霜雪之丹八名九鼎<lb/>
<pb n="KR3l0118_WYG_057-7a"/>
雲英九名雲光石流飛丹此皆九轉之次第也得仙者<lb/>
亦有九品第一上仙號天九真王第二次仙號三天真<lb/>
王第三號太上真人第四號飛天真人第五號靈仙第<lb/>
六號真人第七號靈人第八號飛仙第九號仙人此九<lb/>
仙之品第也各有差降不可超學彼知金液已為過矣<lb/>
至於玉皇之所餌非淺學所宜聞君雖得道而乆在世<lb/>
上囂濁染於正氣塵垢鼓於三尸猶未可登三天而朝<lb/>
太上邁扶桑而謁太真玉胎之方尚未可諭何况下才<lb/>
<pb n="KR3l0118_WYG_057-7b"/>
而令聞其篇目耶安期有慚色退席曰下官實不知靈<lb/>
藥之妙品殊乃爾信駭聽矣因自陳曰下官曾聞女即<lb/>
有九天太真道經清虛鏡無鑒朗𤣥㝠誠非下才可得<lb/>
仰瞻然受遇彌乆接引每重不自省量希乞教訓不審<lb/>
其書可得見乎如暫覩盼太真則魚目易質矣夫人哂<lb/>
爾而笑良乆曰太上道殊真府遐邈將非下才可得交<lb/>
闗君但當宏今之功無代非分之勞矣我正爾暫北到<lb/>
𤣥洲東詣方丈潄龍胎於𤣥都之宫試玉女於衆仙之<lb/>
<pb n="KR3l0118_WYG_057-8a"/>
堂天事靡盬將俟事暇相示以太上真經也君能勤正<lb/>
一於太清役恒華而命四瀆然後尋我於三天之丘見<lb/>
索於鍾山王屋則真書可得而授焉如其不然無為屈<lb/>
逸駿而步滄津損舟檝而濟溟海矣如向所論陽九百<lb/>
六應期輒降夫安危無專否泰有對超然遠鑒悵懷感<lb/>
慨亢極之災可避而不可禳明期運所鍾聖主不能知<lb/>
是以伯陽棄周闗令悟其國弊天人之事彰於品物君<lb/>
何為杳杳乆為地仙乎孰若先覺以高飛超風塵而自<lb/>
<pb n="KR3l0118_WYG_057-8b"/>
潔避甲申於𤣥涂並真靈而齊列乎言為爾盡君將朂<lb/>
之安期長跪曰今日受教輒奉修焉夫人語明生曰吾<lb/>
不得復停汝隨此君去勿憂念也我亦時當往視汝因<lb/>
以五言詩二篇贈之可以相朂明生流涕而辭乃隨安<lb/>
期負笈入女几山夫人乗龍而去後明生隨師周遊青<lb/>
城廬潛凡二十年乃受金液之方鍊而昇天<hi>出神仙傳</hi>
　　　　蕚緑華<lb/>
蕚緑華者女仙也年可二十許上下青衣顏色絶整以<lb/>
<pb n="KR3l0118_WYG_057-9a"/>
晉穆帝昇平三年己未十一月十日夜降於羊權家自<lb/>
云是南山人不知何仙也自此一月輒六過其家權字<lb/>
道學即晉簡文黄門即羊欣祖也權及欣皆潛修道要<lb/>
耽𤣥味真緑華云我本姓楊又云是九嶷山中得道羅<lb/>
郁也宿命時曾為其師母毒殺乳婦𤣥洲以先罪未滅<lb/>
故暫謫降臭濁以償其過贈權詩一篇并火澣布手巾<lb/>
一金玉條脱各一枚條脱似指環而大異常精好謂權<lb/>
曰慎無泄我下降之事泄之則彼此獲罪因曰修道之<lb/>
<pb n="KR3l0118_WYG_057-9b"/>
士視錦繡如弊帛視爵位如過客視金玉如礫石無思<lb/>
無慮無事無為行人所不能行學人所不能學勤人所<lb/>
不能勤得人所不能得何者世人行嗜欲我行介獨世<lb/>
人行俗務我學恬淡世人勤聲利我勤内行世人得老<lb/>
死我得長生故我行之已九百嵗矣授權尸解藥亦隱<lb/>
景化形而去今在湘東山中<hi>出真誥</hi>
　<lb/>
　太平廣記卷五十七<lb/>
</p>
<p>
</p>
  </div>
</body>
</text>
</TEI>
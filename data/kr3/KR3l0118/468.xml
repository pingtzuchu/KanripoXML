<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記巻四百六十八</head>
    <p>
<pb n="KR3l0118_WYG_468-1a"/>
欽定四庫全書<lb/>
　太平廣記巻四百六十八　宋　李昉等　編<lb/>
　　水族五<lb/>
　　魚<lb/>
　　　子路　　　　長水縣　　　姑蘇男子<lb/>
　　　永康人　　　王素　　　　費長房<lb/>
　　　張福　　　　丁初　　　　謝非<lb/>
　　　顧保宗　　　武昌民　　　寡婦嚴<lb/>
<pb n="KR3l0118_WYG_468-1b"/>
　　　尹兒　　　　廣陵王女　　楊醜奴<lb/>
　　　謝宗<lb/>
　　　　子路<lb/>
孔子厄於陳絃歌於舘中夜有一人長九尺餘皂衣高<lb/>
冠咤聲動左右子路引出與戰於庭即仆於地乃是大<lb/>
鯷魚也長九尺餘孔子嘆曰此物也何為来哉吾聞物<lb/>
老則羣精依之因衰而至此其来也豈以吾遇厄絶糧<lb/>
從者病乎夫六畜之物及龜蛇魚鼈草木之屬神皆能<lb/>
<pb n="KR3l0118_WYG_468-2a"/>
為祅怪故謂之五酉五行之方皆有其物酉者老也故<lb/>
物老則為怪矣殺之則已夫何患焉<hi>出捜神記</hi>
　　　　長水縣<lb/>
秦時長水縣有童謡曰城門當有血則陷没為湖有老<lb/>
嫗聞之憂懼旦旦往窺焉門衛欲縛之嫗言其故嫗去<lb/>
後門衛殺犬以血塗門嫗又往見血走去不敢顧忽有<lb/>
大水長欲没縣主簿何幹入白令令見幹曰何忽作魚<lb/>
幹曰明府亦作魚矣遂淪陷為谷<hi>出神鬼傳</hi>
<pb n="KR3l0118_WYG_468-2b"/>
　　　　姑蘇男子<lb/>
後漢時姑蘇有男子衣白衣冠幘容貎甚偉身長七尺<lb/>
眉目踈朗從者六七人遍歴人家姦通婦女晝夜不畏<lb/>
於人人欲掩捕即有風雨雖守郡有兵亦不敢制茍犯<lb/>
之者無不被害月餘術人趙杲在趙聞吳患泛舟遽来<lb/>
杲適下舟歩至姑蘇北堤上遥望此祅見路人左右奔<lb/>
避無所杲曰此呉人所患者也時㑹稽守送臺使遇亦<lb/>
避之於舘杲因謁焉守素知杲有術甚喜杲謂郡守曰<lb/>
<pb n="KR3l0118_WYG_468-3a"/>
君不欲見乎因請水燒香長嘯數聲天風歘至聞空中<lb/>
數十人響應杲擲手中符符去如風頃刻見此祅如有<lb/>
人持至者甚惶懼杲謂曰何敢幻惑不畏乃按劍曰誅<lb/>
之便有旋風擁出杲謂守曰可視之矣使未出門已報<lb/>
去此百歩有大白蛟長三丈斷首於路旁餘六七者皆<lb/>
身首異處亦黿鼉之𩔖也左右觀者萬餘人咸稱自此<lb/>
無患矣<hi>出三吳記</hi>
　　　　永康人<lb/>
<pb n="KR3l0118_WYG_468-3b"/>
吳孫權時永康有人入山遇一大龜即逐之龜便言曰<lb/>
遊不良時為君所得人甚怪之載出欲上吳王夜泊越<lb/>
里纜舡於大桑𣗳宵中𣗳呼龜曰勞乎元緒奚事爾耶<lb/>
龜曰我被拘縶方見烹臛雖盡南山之樵不能潰我樹<lb/>
曰諸葛元遜博識必致相苦令求如我之徒計從安出<lb/>
龜曰子明無多辭禍將及爾𣗳寂而止既至權命煮之<lb/>
焚柴百車語猶如故諸葛恪曰燃以老桑方熟獻之人<lb/>
仍説龜樹共言權登使伐取煮龜立爛今烹龜猶多用<lb/>
<pb n="KR3l0118_WYG_468-4a"/>
桑薪野人故呼龜為元緒也<hi>出異苑</hi>
　　　　王素<lb/>
吳少帝五鳯元年四月㑹稽餘姚縣百姓王素有室女<lb/>
年十四美貎鄰里少年求娶者頗衆父母惜而不嫁嘗<lb/>
一日有少年<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>貎玉潔年二十餘自稱江郎願婚此女<lb/>
父母愛其容質遂許之問其家族云居㑹稽後數日領<lb/>
三四婦人或老或少者及二少年俱至素因持資財以<lb/>
為聘遂成婚媾已而經年其女有孕至十二月生下一<lb/>
<pb n="KR3l0118_WYG_468-4b"/>
物如絹囊大如升在地不動母甚怪異以刀剖之悉白<lb/>
魚子素因問江郎所生皆魚子不知何故素亦未語江<lb/>
郎曰我所不幸故産此異物其母心獨疑江郎非人因<lb/>
以告素素宻令家人候江郎解衣就寢収其所著衣視<lb/>
之皆有鱗甲之狀素見之大駭命以巨石鎮之及曉聞<lb/>
江郎求衣服不得異常詬罵尋聞有物偃踣聲震於外<lb/>
家人急開户視之見牀下有白魚長六七尺未死在地<lb/>
撥剌素砍斷之投江中女後别嫁<hi>出三吳記</hi>
<pb n="KR3l0118_WYG_468-5a"/>
　　　　費長房<lb/>
汝南有妖常作太守服詣府門椎鼓郡患之及費長房<lb/>
来知是魅乃呵之即解衣冠叩頭乞自改變為老鼈大<lb/>
如車輪長房令復就太守服作一札敕葛陂君叩頭流<lb/>
涕持札去視之以札立陂邊以頸繞之而死<hi>出列異傳</hi>
　　　　張福<lb/>
鄱陽人張福舡行還野水邊忽見一女子甚有容色自<lb/>
乘小舟福曰汝何姓作此輕行無笠雨駛可入見就避<lb/>
<pb n="KR3l0118_WYG_468-5b"/>
雨因共相調遂入就福寢以所乘小舟繫福舡邊三更<lb/>
許雨晴明月福視婦人乃一大鼉欲執之遽走入水向<lb/>
小舟乃是一槎段長丈餘<hi>出捜神記</hi>
　　　　丁初<lb/>
吳郡無錫有上湖大陂陂吏丁初天每大雨輒循隄防<lb/>
春盛雨初出行塘日暮間顧後有小婦人上下青衣戴<lb/>
青傘追後呼初掾待我初時悵然意欲留伺之復疑本<lb/>
不見此今忽有婦人冐隂雨行恐必鬼物初便疾行顧<lb/>
<pb n="KR3l0118_WYG_468-6a"/>
見婦人追之亦速初因急走去之轉遠顧視婦人乃自<lb/>
投陂中汜然作聲衣葢飛散視是大蒼獺衣<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>皆荷葉<lb/>
也此獺化為人形數媚年少者也<hi>出搜神記</hi>
　　　　謝非<lb/>
道士丹陽謝非往石城冶買釜還日暮不及家山中有<lb/>
廟舎於溪水上入中宿大聲語曰吾是天帝使者停此<lb/>
宿猶畏人劫奪其釜意苦搔搔不安夜二更中有来至<lb/>
廟門者呼曰何銅銅應諾廟中有人氣是誰銅云有人<lb/>
<pb n="KR3l0118_WYG_468-6b"/>
言是天帝使者少頃便還須臾又有来者呼銅問之如<lb/>
前銅答如故復嘆息而去非驚擾不得眠遂起呼銅問<lb/>
之先来者是誰銅答言是水邊穴中白鼉汝是何等物<lb/>
是廟北巖嵌中龜也非皆隂識之天明便告居人言此<lb/>
廟中無神但是龜鼉之輩徒費酒肉祀之急具鍤来共<lb/>
往伐之諸人亦頗疑之於是並㑹伐掘皆殺之遂壊廟<lb/>
絶祀自後安静<hi>出捜神記</hi>
　　　　顧保宗<lb/>
<pb n="KR3l0118_WYG_468-7a"/>
顧保宗字世嗣江夏人也每釣魚江中嘗夏夜於草堂<lb/>
臨月未卧忽有一人鬚髪皓然自稱為翁有如漁父直<lb/>
至堂下乃揖保宗便箕踞而坐唯哭而已保宗曰翁何<lb/>
至不語良乆謂保宗曰陸行甚困言不得速保宗曰翁<lb/>
適何至今何往答曰来自江州復歸江夏言訖又哭保<lb/>
宗曰翁非異人乎答曰我實非人以君閒退故来相話<lb/>
保宗曰野人漁釣用釋勞生何閒退之有答曰世方兵<lb/>
亂閒退何詞保宗曰今世清平亂當何有答曰君不見<lb/>
<pb n="KR3l0118_WYG_468-7b"/>
桓𤣥之志也保宗因問若是有兵可言歳月否翁曰今<lb/>
不是隆安五年耶保宗曰是又屈指復哭謂宗曰後年<lb/>
易號復一歲桓𤣥盜國盜國未幾為卯金所敗保宗曰<lb/>
卯金為誰答曰君當後識耳言罷復謂保宗曰不及二<lb/>
十稔當見大命變革保宗曰翁遠至何所食答曰請君<lb/>
常食保宗因命筆記之翁食訖謂保宗曰今夕奉使須<lb/>
向前江来日平旦幸願觀之又曰百里之中獨我偏異<lb/>
故驗災祥我等是也宗曰未審此言何以驗之答曰兵<lb/>
<pb n="KR3l0118_WYG_468-8a"/>
甲之兆也言訖乃出保宗送之於户外乃訣去及曉宗<lb/>
遂臨江觀之聞水風漸急魚皆出浪極目不知其數觀<lb/>
者相傳首尾百餘里其中有大白魚長百餘丈驤首四<lb/>
望移時乃没是歲隆安五年六月十六日也保宗大異<lb/>
之後二歲改隆安七年為元興元興二年十一月壬午<lb/>
桓𤣥果篡位三年二月建武將軍劉裕起義兵滅桓𤣥<lb/>
復晉安帝位後十七年劉裕受晉禪一如魚之所言<hi>出九</hi>
<hi>江記</hi>
<pb n="KR3l0118_WYG_468-8b"/>
　　　　武昌民<lb/>
宋髙帝永初中張春為武昌太守時有人嫁女未及升<lb/>
車女忽然失怪出外敺擊人仍云已不樂嫁巫云是邪<lb/>
魅將女至江際遂擊鼓以術呪療翌日有一青蛇来到<lb/>
坐所即以大釘釘頭至日中復見大龜從江来伏於巫<lb/>
前巫以朱書龜背作符遣入江至暮有大白鼉從江出<lb/>
乍沉乍浮龜隨後催逼鼉自分死冐来先入㡌與女辭<lb/>
訣慟哭云失其同好於是漸差或問魅者歸於一物今<lb/>
<pb n="KR3l0118_WYG_468-9a"/>
安得有三巫云蛇是傳通龜是媒人鼉是其對所獲三<lb/>
物悉殺之<hi>出廣古今五行記</hi>
　　　　寡婦嚴<lb/>
建康大夏營寡婦嚴宋元嘉初有人稱華督與嚴結好<lb/>
街卒夜見一丈夫行造䕶軍府府在建陽門内街卒呵<lb/>
問答云我華督還府徑㳂西墻欲入街卒以其犯夜邀<lb/>
擊之乃變為鼉察其所出入處甚瑩滑通府中池池先<lb/>
有鼉窟歲乆因能為魅殺之遂絶<hi>出異苑</hi>
<pb n="KR3l0118_WYG_468-9b"/>
　　　　尹兒<lb/>
安城民尹兒宋元嘉中父暫出令守舎忽見一人年可<lb/>
二十騎馬張斗繖從者四人衣並黄色從東方来於門<lb/>
呼尹兒求暫寄息因入舎中庭下坐胡牀一人捉繖覆<lb/>
之尹兒看其衣悉無縫五色爛斑似鱗甲而非毛也有<lb/>
頃雨將至此人上馬去顧語尹兒曰明當更来乃西行<lb/>
躡虚而昇須臾雲氣四合白晝為之晦暝明日大水暴<lb/>
至川谷沸湧丘壑淼漫將掩尹舎忽見大魚長三丈餘<lb/>
<pb n="KR3l0118_WYG_468-10a"/>
盤屈當水衝尹族乃免漂蕩之患<hi>出廣古今五行記</hi>
　　　　廣陵王女<lb/>
沙門竺僧瑶得神呪猶能治邪廣陵王家女病邪瑶治<lb/>
之入門瞑目罵云老魅不念守道而干犯人女乃大哭<lb/>
云人殺我夫魅在其側曰吾命盡於今因歔欷又曰此<lb/>
神不可與事乃成老鼉走出庭中瑶令撲殺之也<hi>出志怪</hi>
　　　　楊醜奴<lb/>
河南楊醜奴常詣章安湖拔蒲將瞑見一女子衣裳不<lb/>
<pb n="KR3l0118_WYG_468-10b"/>
甚鮮潔而容貎美乘船載蓴前就醜奴家湖側逼暮不<lb/>
得返乃停舟寄住借食器以食盤中有乾魚生菜食畢<lb/>
因戲笑醜奴歌嘲之女答曰家在西湖側日暮陽光頽<lb/>
託䕃遇良主不覺寛中懐俄滅火共寢覺其臊氣又手<lb/>
指甚短乃疑是魅此物知人意遽出户變為獺徑走入<lb/>
水<hi>出甄異志</hi>
　　　　謝宗<lb/>
㑹稽王國吏謝宗赴假經吳臯橋同船人至市宗獨在<lb/>
<pb n="KR3l0118_WYG_468-11a"/>
船有一女子姿性婉娩来詣船因相為戲女即留宿歡<lb/>
讌乃求寄載宗許之自爾船人夕夕聞言笑後逾年往<lb/>
來彌數同房宻伺不見有人知是邪魅遂共掩被良乆<lb/>
得一物大如枕須臾又獲二物並小如拳視之乃是三<lb/>
龜宗悲思數日方悟向説如是云此女子一歲生二男<lb/>
大者名道愍小者名道興宗又云此女子及二兒初被<lb/>
索之時大怖形並縮小謂宗曰可取我枕投之時族叔<lb/>
道明為郎中令籠三龜示之<hi>出志怪</hi>
<pb n="KR3l0118_WYG_468-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百六十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二十七</head> <lb/>
    <p>
<pb n="KR3l0118_WYG_027-1a"/>
欽定四庫全書<lb/>
　太平廣記卷二十七<lb/>
　　神仙二十七<lb/>
　　　唐若山　　　司命君　　　𤣥真子<lb/>
　　　劉白雲<lb/>
　　　　唐若山<lb/>
唐若山魯郡人也唐先天中歴官尚書郎連典劇郡開<lb/>
元中出為潤州頗有惠政逺近稱之若山嘗好長生之<lb/>
<pb n="KR3l0118_WYG_027-1b"/>
道弟若水為衡岳道士得胎元谷神之要嘗徴入内殿<lb/>
尋懇求歸山詔許之若山素好方術所至之處必㑹鑪<lb/>
鼎之客雖術用無取者皆禮而接之家財迨盡俸祿所<lb/>
入未嘗有餘金石所費不知紀極晩歳尤篤志焉潤之<lb/>
府庫官錢亦以市藥賔佐骨肉每加切諌若山俱不聽<lb/>
納一日有老叟形容羸瘠狀貌枯槁詣欵謁自言有長<lb/>
生之道見者皆笑其衰邁若山見之盡禮加敬留止月<lb/>
餘所論皆非丹石之要若山博採方訣謌誦圖記無不<lb/>
<pb n="KR3l0118_WYG_027-2a"/>
研究問叟所長皆蔑如也復好肥鮮美酒珍饌品膳雖<lb/>
瘦削老叟而所食敵三四人若山敬奉承事曾無倦色<lb/>
一夕從容謂若山曰君家百口所給常若不足貴為方<lb/>
伯力尚多闕一旦居閒何以為贍况帑藏錢帛頗有侵<lb/>
用誠為君憂之若山驚曰某理此且久將有交代亦常<lb/>
為憂而計無所出若緣此受譴固所甘心但慮一家有<lb/>
凍餒之苦耳叟曰無多慮也促命酒連舉數盃若山飲<lb/>
酒素少是日亦挹三四爵殊不覺醉心甚異之是夜月<lb/>
<pb n="KR3l0118_WYG_027-2b"/>
甚明朗徐歩庭下良久謂若山曰可命一僕運鐺釜鐵<lb/>
器軰數事於藥室間使僕布席壘鑪曰鼎鐺之屬為二<lb/>
聚熾炭加之烘然如窑不可向視叟於腰間解小瓠出<lb/>
二丹丸各投其一闔扉而出謂若山曰子有道骨法當<lb/>
度世加以篤尚正直性無忿恚仙家尤重此行吾太上<lb/>
真人也遊觀人間以度有心之士憫子勤志故來相度<lb/>
耳吾所化黄白之物一以留遺子孫旁濟貧乏一以支<lb/>
納帑藏無貽後憂便可命棹遊江為去世之計翌日相<lb/>
<pb n="KR3l0118_WYG_027-3a"/>
待於中流也言訖失其所在若山凌晨開閲所化之物<lb/>
爛然照屋復扃閉之即與賔客三五人整棹浮江將遊<lb/>
金山寺既及中流江霧晦㝠咫尺不辨若山獨見老叟<lb/>
棹漁舟直抵舫側揖若山入漁舟中超然而去久之風<lb/>
波稍定昬霧開霽已失若山矣郡中几案間得若山訣<lb/>
别之書指揮家事又得遺表因以奏聞其大㫖以世祿<lb/>
暫榮浮生難保惟登真脱屣可以後天為期昔范丞相<lb/>
泛舟五湖是知其主不堪同樂也張留侯去師四皓是<lb/>
<pb n="KR3l0118_WYG_027-3b"/>
畏其主不可久存也二子之去與臣不同臣運屬休明<lb/>
累叨榮爵早悟昇沉之理深知止足之規棲心𤣥關偶<lb/>
得丹訣黄金可作信淮王之昔言白日可延察真經之<lb/>
妙用既得之矣餘復何求是用揮手紅塵騰神碧海扶<lb/>
桑在望蓬島非遥遐瞻帝閽不勝犬馬戀主之至唐𤣥<lb/>
宗省表異之遽命優恤其家促召唐若水與内臣齎詔<lb/>
于江表海濵尋訪杳無音塵矣其後二十年有若山舊<lb/>
吏自浙西奉使淮南於魚市中見若山鬻魚於肆混同<lb/>
<pb n="KR3l0118_WYG_027-4a"/>
常人睨其吏而延之入陋巷中縈廻數百歩乃及華第<lb/>
止吏與食哀其久貧命市鐵二十梃明日復與相遇已<lb/>
化金矣盡以遺之吏姓劉今劉子孫世居金陵亦有修<lb/>
道者又相國李紳字公垂常習業於華山山齋糧盡徒<lb/>
歩出谷求糧于逺方迨暮方還忽暴雨至避於巨巖之<lb/>
下雨之所沾若凂焉既及巖下見一道士艤舟於石上<lb/>
一村童擁檝而立與之揖道士笑曰公垂在此耶言語<lb/>
若深交而素未相識因問紳曰頗知唐若山乎對曰常<lb/>
<pb n="KR3l0118_WYG_027-4b"/>
覽國史見若山得道之事每景仰焉道士曰余即若山<lb/>
也將遊蓬萊偶值江霧維舟於此與公垂曩昔之分得<lb/>
暫相遇詎忘之耶乃擕紳登舟江霧已霽山峰如晝月<lb/>
光皎然其舟凌空泛泛而行俄頃已達蓬島金樓玉堂<lb/>
森列天表神仙數人皆舊友也將留連之中有一人曰<lb/>
公垂方欲佐國理務數畢乃還耳紳亦務經濟之志未<lb/>
欲棲止衆仙復命若山送歸華山後果入相連秉旌鉞<lb/>
去世之後亦將復登仙品矣<hi>出仙傳拾遺</hi>
<pb n="KR3l0118_WYG_027-5a"/>
　　　　司命君<lb/>
司命君者常生於民間幼小之時與唐元瓌同學元瓌<lb/>
云君家世奉道晨夕香燭持髙上消災經老君枕中經<lb/>
累有祥異竒香瑞雲生於庭宇母因夢天人滿空皆長<lb/>
丈餘麾斾旌蓋䕃其居宅有黄光照其身若金色因孕<lb/>
之而生生即張目開口若笑之容幼而穎悟誦習詩書<lb/>
元瓌所不及十五六歳忽不知所之葢遊天下尋師訪<lb/>
道矣不知師何人得神仙之訣寳應二年元瓌為御史<lb/>
<pb n="KR3l0118_WYG_027-5b"/>
充河南道採訪使至鄭州郊外忽與君相見君衣服藍<lb/>
縷容貌憔悴元瓌深憫之與語叙舊問其所學曰相别<lb/>
之後但修真而已邀元瓌過其家留騎從於旅次相候<lb/>
君與元瓌同往引入市側門巷低小從者一兩人纔入<lb/>
外門便閉從者不得入第二門稍寛廣又入一門屋宇<lb/>
甚大揖元瓌於門下先入為席良久出迎元瓌見其容<lb/>
狀偉爍可年二十許雲冠霞衣左右玉童侍女三五十<lb/>
軰皆非世所有元瓌莫之測相引升堂所設饌食珍美<lb/>
<pb n="KR3l0118_WYG_027-6a"/>
器皿瑰異雖王者宴賜亦所不及徹饌命酒君與妻同<lb/>
坐乃曰不可令侍御獨坐即召一人坐於元瓌之側元<lb/>
瓌視之乃其妻也奏樂酣飲既醉各散終不及相問言<lb/>
情遲明告别君贈元瓌金尺玉鞭出門行數里因使人<lb/>
訪其處無復踪跡矣及還京問其妻曾有異事乎具言<lb/>
某日昬然思睡有黑衣人來稱司命君召某便隨去既<lb/>
至司命宫中見與君同飲所見歴然皆同不謬後十年<lb/>
元瓌奉使江嶺又於江西泊舟見君在岸上邀入一草<lb/>
<pb n="KR3l0118_WYG_027-6b"/>
堂又到仙境留連飲饌但音樂侍衛稍多於前皆非舊<lb/>
人矣及散贈元瓌一飲器如玉非玉不言其名自此叙<lb/>
别不復再見亦不知司命所主何事所修何道品位仙<lb/>
秩定何髙卑復何姓字耳一日有胡商詣東都所居謂<lb/>
元瓌曰宅中有竒寳之氣願得一見元瓌以家物示之<lb/>
皆非也乃出司命所贈飲器與商起敬而後跪接之捧<lb/>
而頓首曰此天帝流華寳爵耳致於日中則白氣連天<lb/>
承以玉盤則紅光照室即與元瓌就日試之白氣如雲<lb/>
<pb n="KR3l0118_WYG_027-7a"/>
鬱勃徑上與天相連日夜更試之此不謬矣此寳太上<lb/>
西北庫中鎮中華二十四寳也頃年已旋降今此第二<lb/>
十二寳亦不久留於人間即當飛去得此寳者受福七<lb/>
世敬之哉元瓌以玉盤承之夜視紅光滿室<hi>出仙傳拾遺</hi>
　　　　𤣥真子<lb/>
𤣥真子姓張名志和㑹稽山隂人也博學能文擢進士<lb/>
第善畫飲酒三斗不醉守真養氣卧雪不寒入水不濡<lb/>
天下山水皆所遊覽魯國公顔真卿與之友善真卿為<lb/>
<pb n="KR3l0118_WYG_027-7b"/>
湖州刺史與門客㑹飲乃唱和為漁父詞其首唱即志<lb/>
和之詞曰西塞山邊白鳥飛桃花流水鱖魚肥青箬笠<lb/>
綠簔衣斜風細雨不須歸真卿與陸鴻漸徐士衡李成<lb/>
矩共和二十五首逓相誇賞而志和命丹青剪素寫景<lb/>
夾詞須臾五本花木禽魚山水景像竒絶踪跡今古無<lb/>
倫而真卿與諸客傳翫嘆服不已其後真卿東遊平望<lb/>
驛志和酒酣為水戲鋪席於水上獨坐飲酌笑咏其席<lb/>
來去遲速如刺舟聲復有雲鶴隨覆其上真卿親賔叅<lb/>
<pb n="KR3l0118_WYG_027-8a"/>
佐觀者莫不驚異尋於水上揮手以謝真卿上昇而去<lb/>
今猶有寳傳其畵在人間<hi>出續仙傳</hi>
　　　　劉白雲<lb/>
劉白雲者揚州江都人也家富好義有財帛多以濟人<lb/>
亦不知有隂功修行之事忽在江都遇一道士自稱為<lb/>
樂子長家寓海陵曰子有仙籙天骨而流浪塵土中何<lb/>
也因出袖中兩卷書與之白雲捧書開視篇目方欲致<lb/>
謝子長嘆曰子先得變化而後受道此前定也乃指摘<lb/>
<pb n="KR3l0118_WYG_027-8b"/>
次第敎之良久失子長所在依而行之能役致風雨變<lb/>
化萬物乃於襄州隔江一小山上化兵士數千人于其<lb/>
中結紫雲帳幄天人侍衛連月不散節度使于頔疑其<lb/>
妖幻使兵馬使李西華引兵攻之帳幄侍衛漸髙弓矢<lb/>
不能及判官竇處約曰此幻術也穢之即散乃取尸穢<lb/>
焚於其下果然兵衛散去白雲乘馬與從者四十餘人<lb/>
走於漢水之上蹙波起塵如履平地追之不得謂追者<lb/>
曰我劉白雲也後於江西湖南人多見之彌更年少潔<lb/>
<pb n="KR3l0118_WYG_027-9a"/>
白時湖南刺史王遜好道白雲時來郡中忽一日别去<lb/>
謂遜曰將往洪州即於鍾陵相見一揖而行初不曉其<lb/>
㫖辰發靈州午時已在湘潭人多識者驗其所行頃刻<lb/>
七百里矣旬日王遜果除洪州到任後白雲亦來相訪<lb/>
復於江都值樂真人曰爾周遊人間固有年矣金液九<lb/>
丹之經太上所敇令授於爾可𨕖名岳福地鍊而服之<lb/>
千日之外可以登雲天矣乾符中猶在長安市賣藥人<lb/>
有識之者但不可親炙無由師匠耳<hi>出仙傳拾遺</hi>
<pb n="KR3l0118_WYG_027-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷八十三</head> <lb/>
    <p>
<pb n="KR3l0118_WYG_083-1a"/>
欽定四庫全書<lb/>
　太平廣記卷八十三<lb/>
　　異人三<lb/>
　　　續生　　　　張佐　　　　陸鴻漸<lb/>
　　　賈耽　　　　治針道士　　貞元末布衣<lb/>
　　　桞城　　　　蘇州義師　　呉堪<lb/>
　　　　續生<lb/>
濮陽郡有續生者莫知其來身長七八尺肥黒剪髪留<lb/>
<pb n="KR3l0118_WYG_083-1b"/>
二三寸不着褌袴破衫齊膝而已人遺財帛轉施貧窮<lb/>
每四月八日市場戲處皆有續生郡人張孝恭不信自<lb/>
在戲埸對一續生又遣奴子往諸處看驗奴子來報場<lb/>
場悉有以此異之天旱續生入泥塗偃展乆之必雨土<lb/>
人謂之猪龍市内有大坑水潦停注常有羣猪止息其<lb/>
間續生向夕來卧冬月飛霜着體睡覺則汗氣衝發無<lb/>
何夜中有人見北市竈火洞赤徑往視之有一蟒蛇身<lb/>
在竈裏首出在竈外大於猪頭並有兩耳伺之平曉乃<lb/>
<pb n="KR3l0118_WYG_083-2a"/>
是續生拂灰而出後不知所之<hi>出廣古今五行記</hi>
　　　　張佐<lb/>
開元中前進士張佐常為叔父言少年南次鄠杜郊行<lb/>
見有老父乗青驢四足白腰背鹿革囊顔甚悦懌旨趣<lb/>
非凡始自斜逕合路佐甚異之試問所從來叟但笑而<lb/>
不答至再三叟忽怒叱曰年少子乃敢相逼吾豈盜賊<lb/>
椎埋者耶何必知從來佐遜謝曰嚮慕先生高躅願從<lb/>
事左右耳何賜深責叟曰吾無術教子但夀永者子當<lb/>
<pb n="KR3l0118_WYG_083-2b"/>
嗤吾潦倒耳遂復乗促走佐亦撲馬趁之俱至逆旅叟<lb/>
枕鹿囊寢未熟佐乃疲貰白酒將飲試就請曰單瓢期<lb/>
先生共之叟跳起曰此正吾之所好何子解吾意耶飲<lb/>
訖佐見翁色悦徐請曰小生寡昧願先生賜言以廣聞<lb/>
見他非所敢望也叟曰吾之所見梁隋陳唐耳賢愚治<lb/>
亂國史已具然請以身所異者語子吾宇文周時居岐<lb/>
扶風人也姓申名宗慕齊神武因改宗為歡十八從燕<lb/>
公于謹征梁元帝扵荆州州陷大將軍旋夢青衣二人<lb/>
<pb n="KR3l0118_WYG_083-3a"/>
謂余曰吕走天年人向主夀不千吾乃詣占夢者於江<lb/>
陵市占夢者謂余曰吕走㢠廻字也人向主住字也豈子<lb/>
住乃夀也時留兵屯江陵吾遂陳情扵校尉拓䟦烈許<lb/>
之因却詣占夢者曰住即可矣夀有術乎占者曰汝前<lb/>
生梓潼薛君胄也好服术蘂散多尋異書日誦黄老一<lb/>
百紙徙居鶴鳴山下草堂三間户外駢植花竹泉石縈<lb/>
遶八月十五日長嘯獨飲因酣暢大言曰薛君胄疏澹<lb/>
若此豈無異人降旨忽覺兩耳中有車馬聲因穨然思<lb/>
<pb n="KR3l0118_WYG_083-3b"/>
寢頭纔至席遂有小車朱輪青蓋駕赤犢出耳中各高<lb/>
三二寸亦不覺出耳之難車有二童緑幘青帔亦長二<lb/>
三寸憑軾呼御者踏輪扶下而謂君胄曰吾自兠𤣥國<lb/>
來向聞長嘯月下韻甚清激私心奉慕願接清論君胄<lb/>
大駭曰君適出吾耳何謂兠𤣥國來二童子曰兠𤣥國<lb/>
在吾耳中君耳安能處我君胄曰君長二三寸豈復耳<lb/>
有國土儻若有之國人當盡焦螟耳二童曰胡為其然<lb/>
吾國與汝國無異不信盡從吾遊或能便留則君離生<lb/>
<pb n="KR3l0118_WYG_083-4a"/>
死苦矣一童因傾耳示君冑君胄覘之乃别有天地花<lb/>
卉繁茂甍棟連接清泉縈遶巖岫杳㝠因捫耳投之已<lb/>
至一都㑹城池樓堞窮極壯麗君胄彷徨未知所之顧<lb/>
見向之二童已在其側謂君胄曰此國大小扵君國既<lb/>
至此盍從吾謁䝉𤣥真伯䝉𤣥真伯居大殿墻垣階陛<lb/>
盡餙以金碧垂翠簾帷帳中間獨坐真伯身衣雲霞日<lb/>
月之衣冠通天冠垂旒皆與身等玉童四人立侍左右<lb/>
一執白拂一執犀如意二人既入拱手不敢仰視有高<lb/>
<pb n="KR3l0118_WYG_083-4b"/>
冠長𥚑緣緑衣人宣青紙制曰肇分太素國既有億爾<lb/>
淪下土賤卑萬品聿臻于此實由冥合況爾清乃躬<lb/>
誡叶于真宰大官厚爵俾宜享之可為主籙大夫君胄<lb/>
拜舞出門即有黄帔三四人引至一曹署其中文簿多<lb/>
所不識每月亦無請受但意有所念左右必先知當便<lb/>
供給因暇登樓遠望忽有歸思賦詩曰風軟景和煦異<lb/>
香馥林塘登高一長望信美非吾鄉因以詩示二童子<lb/>
童子怒曰吾以君質性沖寂引至吾國鄙俗餘態果乃<lb/>
<pb n="KR3l0118_WYG_083-5a"/>
未去卿有何憶耶遂疾逐君胄如陷落地仰視乃自童<lb/>
子耳中落已在舊去處隨視童子亦不復見因問諸鄰<lb/>
人云失君胄已七八年矣君胄在彼如數月未幾而君<lb/>
胄卒生扵君家即今身也占者又云吾前生乃出耳中<lb/>
童子以汝前生好道以得到兠𤣥國然俗態未盡不可<lb/>
長生然汝自此壽千年矣吾授汝符即歸因吐朱絹尺<lb/>
餘令吞之占者遂復童子形而滅自是不復有疾周行<lb/>
天下名山迨兹向二百餘嵗計其所見異事甚多並記<lb/>
<pb n="KR3l0118_WYG_083-5b"/>
在鹿革中因啓嚢出二軸書甚大字頗細佐不能讀請<lb/>
叟自宣畧述十餘事其半昭然可紀其夕佐畧寢及<lb/>
覺已失叟後數日有人扵灰谷湫見之叟曰為我致意<lb/>
於張君佐遽尋之已復不見<hi>出𤣥怪録</hi>
　　　　陸鴻漸<lb/>
竟陵僧有扵水邊得嬰兒者育為弟子稍長自筮得蹇<lb/>
之漸繇曰鴻漸于陸其羽可用為儀乃姓陸字鴻漸名<lb/>
羽羽有文學多意思狀一物莫不盡其妙茶術最著鞏<lb/>
<pb n="KR3l0118_WYG_083-6a"/>
縣陶者多為甆偶人號陸鴻漸買十器得一鴻漸市人<lb/>
沽茗不利輒灌注之羽於江湖稱竟陵子於南越稱桑<lb/>
苧公貞元末卒<hi>出國史補</hi>
　　　　賈耽<lb/>
賈耽相公鎮滑臺日有部民家富扵財而父偶得疾身<lb/>
體漸瘦糜粥不通日飲鮮血半升而已其家憂懼乃多<lb/>
出金帛募善醫者自兩京及山東諸道醫人無不至者<lb/>
雖接待豐厚率皆以無效而旋後有人自劒南來診候<lb/>
<pb n="KR3l0118_WYG_083-6b"/>
旬日亦不識其狀乃謂其子曰某之醫家傳三世矣凡<lb/>
見人之疾則必究其源今觀叟則惘然無知豈某之藝<lb/>
未至而叟天降之災乎然某聞府帥博學多能蓋異人<lb/>
也至扵卜筮醫藥罔不精妙子能捐五十千乎其子曰<lb/>
何用曰將以遺御吏候公之出以車載叟扵馬前使見<lb/>
之儻有言則某得施其力矣子如其言公果出行香見<lb/>
之注視将有言為監軍使白事不覺馬首已過醫人遂<lb/>
辭去其父後語子曰吾之疾是必死之徴今頗煩躁若<lb/>
<pb n="KR3l0118_WYG_083-7a"/>
厭人語爾可載吾城外有山水處置之三日一來省吾<lb/>
如死則葬之於彼其子不獲已載去得一磐石近池置<lb/>
之悲泣而歸其父忽見一黄犬來池中出没數四狀如<lb/>
沐浴既去其水即香叟渇欲飲而氣喘力微乃肘行而<lb/>
前既飲則覺四體稍輕飲之不已即能坐子驚喜乃復<lb/>
載歸家則能飲食不旬日而愈他日賈帥復出至前所<lb/>
置車處問曰前度病人在否吏報今已平復公曰人病<lb/>
固有不可識者此人是虱癥世間無藥可療須得千年<lb/>
<pb n="KR3l0118_WYG_083-7b"/>
木梳燒灰服之不然即飲黄龍浴水此外無可治也不<lb/>
知何因而愈遣吏問之叟具以對公曰此人天與其疾<lb/>
而自致其藥命矣夫時人聞之咸服公之博識則醫工<lb/>
所謂異人者信矣<hi>出會昌解頥錄</hi>
　　　　治針道士<lb/>
徳宗時有朝士墜馬傷足國醫為針腿去針有氣如烟<lb/>
出夕漸困憊將至不救國醫惶懼有道士詣門云某合<lb/>
治得視針處責國醫曰公何容易死生之穴乃在分毫<lb/>
<pb n="KR3l0118_WYG_083-8a"/>
人血脈相通如江河針灸在思其要津公亦好手但誤<lb/>
中孔穴乃令舁牀就前扵左腿氣滿處下針曰此針下<lb/>
彼針跳出當至於簷板言訖遂針入寸餘舊穴之針拂<lb/>
然躍至簷板氣出之所泯然而合疾者當時平愈朝士<lb/>
與國醫拜謝以金帛贈遺道士不受啜茶一甌而去竟<lb/>
不知所之矣<hi>出逸史</hi>
　　　　貞元末布衣<lb/>
貞元末有布衣扵長安中遊酒肆吟詠以求酒飲至夜<lb/>
<pb n="KR3l0118_WYG_083-8b"/>
多酣醉而歸旅舍人或以為狂寄寓半載時當素秋風<lb/>
肅氣爽萬木凋落長空寥廓塞鴈連聲布衣忽慨然而<lb/>
四望淚下沾襟一老叟怪而問之布衣曰我來天地間<lb/>
一百三十之春秋也每見春日煦春風和花卉芳菲鸎<lb/>
歌蝶舞則不覺喜且樂及至此秋也未嘗不傷而悲之<lb/>
也非悲秋也悲人之生也韶年即宛若春及老耄即如<lb/>
秋因朗吟曰陽春時節天地和萬物芳盛人如何素秋<lb/>
時節天地肅榮秀叢林立衰促有同人世當少年壯心<lb/>
<pb n="KR3l0118_WYG_083-9a"/>
儀貎皆儼然一旦形羸又髮白舊遊空使淚漣漣老叟<lb/>
聞吟是詩亦泣下沾襟布衣又吟曰有形皆朽孰不知<lb/>
休吟春景與秋時爭如且醉長安酒榮華零悴總奚為<lb/>
老叟乃歡笑與布衣攜手同醉於肆後數日不知所在<lb/>
人有於西蜀江邊見之者<hi>出瀟湘録</hi>
　　　　栁城<lb/>
貞元末開州軍將冉從長輕財好士儒生道者多依之<lb/>
有畫人寗采圖為竹林㑹甚工坐客郭萱栁城二秀才<lb/>
<pb n="KR3l0118_WYG_083-9b"/>
每以氣相軋栁忽眄圖謂主人曰此畫巧於體勢失於<lb/>
意趣今欲為公設薄伎不施五色令其精彩殊勝如何<lb/>
冉驚曰素不知秀才此藝然不假五色其理安在栁歎<lb/>
曰我當出入畫中治之萱抵掌曰君欲紿三尺童子乎<lb/>
栁因要其賭郭請以五千抵負冉亦為保栁乃騰身赴<lb/>
圖而滅坐客大駭圖表於壁衆摸索不獲久之栁忽語<lb/>
曰郭子信未聲若出畫中也食頃瞥自圖上墜下指阮<lb/>
籍像曰工夫秪及此衆視之覺阮籍圖像獨異脣若方<lb/>
<pb n="KR3l0118_WYG_083-10a"/>
嘯寗采覩之不復認冉意其得道與郭俱謝之數日竟<lb/>
他去宋存壽處士在冉家時目擊其事<hi>出酉陽雜爼</hi>
　　　　蘇州義師<lb/>
蘇州貞元中有義師狀如風狂有百姓起店十餘間義<lb/>
師忽運斤壞其簷禁之不止主人素知其神禮曰弟子<lb/>
活計賴此顧曰爾惜乎乃擲斤於地而去其夜市火唯<lb/>
義師所壞簷屋數間存焉常止於廢寺殿中無冬夏常<lb/>
積火燒幡木像悉火之好活燒鯉魚不具湯而食垢面<lb/>
<pb n="KR3l0118_WYG_083-10b"/>
不洗洗之輙雨其中以為雨候將死飲灰汁數斛乃念<lb/>
佛坐不復飲食百姓日觀之坐七日而死時盛暑色不<lb/>
變支不摧<hi>出酉陽雜爼</hi>
　　　　呉堪<lb/>
常州義興縣有鰥夫呉堪少孤無兄弟為縣吏性恭順<lb/>
其家臨荆溪常於門前以物遮護溪水不曾穢汚每縣<lb/>
歸則臨水看翫敬而愛之積數年忽於水濱得一白螺<lb/>
遂拾歸以水養自縣歸見家中飲食已備乃食之如是<lb/>
<pb n="KR3l0118_WYG_083-11a"/>
十餘日然堪謂鄰母哀其寡獨故為之執爨乃卑謝鄰<lb/>
母母曰何必辭君近得佳麗修事何謝老身堪曰無因<lb/>
問其母母曰子每入縣後便見一女子可十七八容顔<lb/>
端麗衣服輕豔具饌訖即却入房堪意疑白螺所為乃<lb/>
密言於母曰堪明日當稱入縣請於母家自隙窺之可<lb/>
乎母曰可明旦詐出乃見女自堪房出入厨理爨堪自<lb/>
門而入其女遂歸房不得堪拜之女曰天知君敬護泉<lb/>
源力勤小職哀君鰥獨勅余以奉嫓幸君垂悉無致疑<lb/>
<pb n="KR3l0118_WYG_083-11b"/>
阻堪敬而謝之自此彌將敬洽閭里傳之頗增駭異時<lb/>
縣宰豪士聞堪美妻因欲圖之堪為吏恭謹不犯笞責<lb/>
宰謂堪曰君熟於吏能久矣今要蝦蟆毛及鬼臂二物<lb/>
晚衙須納不應此物罪責非輕堪唯而走出度人間無<lb/>
此物求不可得顔色慘沮歸述於妻乃曰吾今夕殞矣<lb/>
妻笑曰君憂餘物不敢聞命二物之求妾能致矣堪聞<lb/>
言憂色稍解妻曰辭出取之少頃而到堪得以納令令<lb/>
視二物微笑曰且出然終欲害之後一日又召堪曰我<lb/>
<pb n="KR3l0118_WYG_083-12a"/>
要蝸斗一枚君宜速覓此若不至禍在君矣堪承命奔<lb/>
歸又以告妻妻曰吾家有之取不難也乃為取之良乆<lb/>
牽一獸至大如犬狀亦𩔖之曰此蝸斗也堪曰何能妻<lb/>
曰能食火其糞火也君速送堪將此獸上宰宰見之怒曰<lb/>
吾索蝸斗此乃犬也又曰必何所能曰食火其糞火宰<lb/>
遂索炭燒之遣食食訖糞之於地皆火也宰怒曰用此<lb/>
物奚為令除火埽糞方欲害堪吏以物及糞應手洞然<lb/>
火飈暴起焚爇牆宇烟焰四合彌亘城門宰身及一家<lb/>
<pb n="KR3l0118_WYG_083-12b"/>
皆為煨燼乃失呉堪及妻其縣遂遷於西數歩今之城<lb/>
是也<hi>出原化記</hi>
　<lb/>
　<lb/>
　<lb/>
　<lb/>
　<lb/>
　太平廣記卷八十三<lb/>
</p>
<p>
</p>
  </div>
</body>
</text>
</TEI>
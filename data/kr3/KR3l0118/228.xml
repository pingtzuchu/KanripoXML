<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百二十八</head> <lb/>
    <p>
<pb n="KR3l0118_WYG_228-1a"/>
欽定四庫全書<lb/>
　太平廣記卷二百二十八<lb/>
　　博戲<lb/>
　　奕棊<lb/>
　　　羊𤣥保　　　王積薪　　　一行<lb/>
　　　韋延祐　　　日本王子<lb/>
　　彈棊<lb/>
　　　漢成帝　　　魏文帝<lb/>
<pb n="KR3l0118_WYG_228-1b"/>
　　藏鈎<lb/>
　　　桓𤣥　　　　高映　　　　石旻<lb/>
　　雜戲<lb/>
　　　奕棊<lb/>
　　　　羊𤣥保<lb/>
宋文帝善奕棊常與太平羊𤣥保棊𤣥保戲賭得宣城<lb/>
太守當敕除以爲虛受<hi>出談藪</hi>
　　　　王積薪<lb/>
<pb n="KR3l0118_WYG_228-2a"/>
𤣥宗南狩百司奔赴行在翰林善棊者王積薪從焉蜀<lb/>
道隘狹每行旅止息道中之郵亭人舍多爲尊官有力<lb/>
之所先積薪棲無所入因沿溪深逺寓宿於山中孤姥<lb/>
之家但有婦姑皆闔户止給水火纔暝婦姑皆闔户而<lb/>
休積薪棲于簷下夜䦨不寢忽聞堂内姑謂婦曰良宵<lb/>
無以適興與子圍棊一賭可乎婦曰諾積薪私心竒之<lb/>
堂内素無燈燭又婦姑各在東西室積薪乃附耳門扉<lb/>
俄聞婦曰起東五南九置子矣姑應曰東五南十二置<lb/>
<pb n="KR3l0118_WYG_228-2b"/>
子矣婦又曰起西八南十置子矣姑又應曰西九南十<lb/>
置子矣每置一子皆良乆思唯夜將盡四更積薪一一<lb/>
密記其下止三十六忽聞姑曰子已敗矣吾止勝九枰<lb/>
耳婦亦甘焉積薪遲明具衣冠請問孤姥曰爾可率已<lb/>
之意而按局置子焉積薪即出囊中局盡平生之祕妙<lb/>
而布子未及十數孤姥顧謂婦曰是子可敎以常勢耳<lb/>
婦乃指示攻守殺奪救應防拒之法其意甚略積薪即<lb/>
更求其說孤姥笑曰止此亦無敵於人間矣積薪䖍謝<lb/>
<pb n="KR3l0118_WYG_228-3a"/>
而别行十數步再詣則失向來之室閭矣自是積薪之<lb/>
藝絕無其倫即布所記婦姑對敵之勢罄竭心力較其<lb/>
九枰之勝終不得也因名鄧艾開蜀勢至今棊圖有焉<lb/>
而世人終莫得而解矣<hi>出集異記</hi>
　　　　一行<lb/>
一行本不解奕棊因㑹燕公宅觀王積薪棊一局遂與<lb/>
之敵笑謂燕公曰此但爭先耳若念貧道四句乘除語<lb/>
則人人爲國手晉羅什與人棊拾敵死子空處如龍鳳<lb/>
<pb n="KR3l0118_WYG_228-3b"/>
形或言王積薪對𤣥宗棊局畢悉持出<hi>出酉陽雜俎</hi>
　　　　韋延祐<lb/>
韋延祐圍棊與李士秀敵手士秀惜其名不肯先寧輸<lb/>
延祐籌終饒兩路延祐本應明經舉道過大梁其䕶戎<lb/>
知其善棊表進之遂因言江淮足棊人就中奕棊明經<lb/>
者多解<hi>出嘉話録</hi>
　　　　日本王子<lb/>
大中中日本國王子來朝獻寳器音樂上設百戲珍饌<lb/>
<pb n="KR3l0118_WYG_228-4a"/>
以禮焉王子善圍棊上敕待詔顔師言對手王子出楸<lb/>
玉棊局冷暖玉棊子云本國之東三萬里有集眞島島<lb/>
上有凝霞臺臺上有手譚池池中出玉子不由制度自<lb/>
然黑白分明冬温夏冷故謂之冷暖玉更産如楸玉狀<lb/>
𩔖楸木琢之爲棊局光潔可鑑及師言與之敵手至三<lb/>
十三下勝負未決師言懼辱君命而汗手凝思方敢落<lb/>
指即謂之鎭神頭乃是解兩征勢也王子瞪目縮臂已<lb/>
伏不勝㢠廻話鴻臚曰待詔第幾手耶鴻臚詭對曰第三<lb/>
<pb n="KR3l0118_WYG_228-4b"/>
手也師言實稱國手王子曰願見第一曰王子勝第三<lb/>
方得見第二勝第二方得見第一今欲躁見第一其可得<lb/>
乎王子掩局而吁曰小國之第一不如大國之第三信<lb/>
矣今好事者尚有顔師言三十三下鎭神頭圖<hi>出杜陽編</hi>
　　　彈棊<lb/>
　　　　漢成帝<lb/>
漢成帝好蹙鞠羣臣以蹙鞠勞體非尊者所宜帝曰朕<lb/>
好之可擇似而不勞者奏之劉向奏彈棊以獻上悅賜<lb/>
<pb n="KR3l0118_WYG_228-5a"/>
之青羔裘紫絲履服以朝覲<hi>出小說</hi>
　　　　魏文帝<lb/>
彈棊魏宫内用裝棊戲也文帝爲之特妙用手巾角拂<lb/>
之無不中者有客自云能帝使爲之客著葛巾角低頭<lb/>
拂棊妙殆踰於帝<hi>出世說</hi>
又文帝嘗云予於他戲弄之事少所喜唯彈棊略盡其<lb/>
妙少時嘗爲之賦昔京師妙工有二焉合卿侯東方世<lb/>
安張公子常恨不得與之對也今彈棊用棊二十四色<lb/>
<pb n="KR3l0118_WYG_228-5b"/>
色别貴賤又魏戲法先立一棊於局中餘者間白黑圓<lb/>
繞之十八籌成都<hi>出世說</hi>
　　　藏鈎<lb/>
舊言藏鈎起於鉤弋葢依辛氏三秦記云漢武鉤弋夫<lb/>
人手拳時人傚之目爲藏鈎也殷敬順敬訓曰彄與摳<lb/>
同衆人分曹手藏物探取之又令藏鈎剩一人則來往<lb/>
於兩朋謂之誐鴟風土記曰藏鈎之戲分二曹以較勝<lb/>
負若人偶則敵對若竒則使一人爲游附或屬上曹或<lb/>
<pb n="KR3l0118_WYG_228-6a"/>
屬下曹爲飛鳥又今爲此戲必於正月據風土記在臘<lb/>
祭後也庾闡藏鈎賦云予以臘後命中外以行鈎爲戲<lb/>
矣<hi>出酉陽雜俎</hi>
　　　　桓𤣥<lb/>
殷仲堪與桓𤣥共藏鈎一朋百籌桓朋欲不勝唯餘虎<lb/>
探在顧愷之爲殷仲堪叅軍屬病疾在廨桓遣信請顧<lb/>
起病令射取虎探即來坐定語顧云君可取鈎顧答云<lb/>
賞百匹布顧即取得鈎桓朋遂勝<hi>出渚宫故事</hi>
<pb n="KR3l0118_WYG_228-6b"/>
　　　　高映<lb/>
舊說藏彄令人生離或言占語有徴也舉人高映善意<lb/>
彄段成式常於荆州藏鈎每曹五十餘人十中其九同<lb/>
曹鈎亦知其處當時疑有他術訪之映言但意舉止辭<lb/>
色若察囚視盜也<hi>出酉陽雜俎</hi>
　　　　石旻<lb/>
山人石旻尤妙打彄與張又新兄弟善暇夜㑹客因試<lb/>
其意彄注之必中張遂寘鈎於巾襞中旻良乆笑曰盡<lb/>
<pb n="KR3l0118_WYG_228-7a"/>
張空拳有頃眼鈎在張君幞頭左翅中其妙如此旻後<lb/>
居揚州段成式因識之曾祈其術石謂成式可先畫人<lb/>
首數十遣胡越異貌辯其相當授疑其見紿竟不及畫<lb/>
<hi>出酉陽雜俎</hi>
　　　雜戲<lb/>
武帝時郭舍人善投壺以竹爲矢不用棘也古之投壺<lb/>
取中而不求還故實小豆於中惡其矢躍而出也郭舍<lb/>
人則激矢令還一矢百餘反謂之爲驍言如博之羿棊<lb/>
<pb n="KR3l0118_WYG_228-7b"/>
於輩中爲驍傑也每爲武帝投壺輒賜金帛<hi>出西京雜記</hi>
小戲中於耍局一枰各布五子角遲速名蹙融段成式<lb/>
讀座右方爲之蹙戎<hi>出酉陽雜俎</hi>
貞元中董叔儒進博局并經一卷頗有新意不行於時<lb/>
洛陽令崔師本又好爲古文樗蒱其法三分其子三百<lb/>
六十限以二關人執六馬其骰五枚分上爲黒下爲白<lb/>
黑者刻二爲犢白者刻二爲雉擲之全黑乃爲盧其彩<lb/>
十六二雉三黑爲雉其彩十四二犢三白爲犢其彩十<lb/>
<pb n="KR3l0118_WYG_228-8a"/>
全白爲白其彩八四者貴彩也開爲十二塞爲十一塔<lb/>
爲五秃爲四梟爲二撅爲三<hi>二六者雜彩也</hi>貴彩得連擲得打<lb/>
馬得過關餘彩則否新加進六兩彩<hi>出國史補</hi>
貞元中有杜勸好長行皆有佳名各記有輕妙夏中用<lb/>
者爲冷子取其似蕉葛之輕健而名之<hi>出嘉話録</hi>
今之博戲有長行最盛其具有局有子子黑黄各十五<lb/>
擲采之骰有二其法生於握槊變於雙六天后嘗夢雙<lb/>
六不勝狄梁公言宫中無子是也後人新意長行出焉<lb/>
<pb n="KR3l0118_WYG_228-8b"/>
又有小雙六圍透大㸃小㸃遊談鳳翼之名然無如長<lb/>
行也監險易者喻時事焉適變通者方易象焉王公大人<lb/>
頗或耽翫至於廢慶弔忘寢食及博徒用之於是彊各<lb/>
爭勝謂之撩零假借分畫謂之囊家囊家什一而取謂<lb/>
之乞頭有通宵而戰者有破産而輸者其工者近有譚<lb/>
鎬崔師本首出圍棊次於長行其工者近有韋延祐楊<lb/>
芃首出如彈棊之戲甚古法雖設鮮有爲之其工者近<lb/>
有吉達高越首出焉<hi>出國史補</hi>
<pb n="KR3l0118_WYG_228-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_228-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百二十八<lb/>
</p>
<p>
</p>
  </div>
</body>
</text>
</TEI>
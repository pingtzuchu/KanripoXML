<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百八</head>
    <p>
<pb n="KR3l0118_WYG_408-1a"/>
欽定四庫全書<lb/>
　太平廣記卷四百八　　　宋　李昉等　編<lb/>
　　草木三<lb/>
　　草<lb/>
　　　柰祗草　　　三賴草　　　席箕草<lb/>
　　　䕶門草　　　仙人絛　　　合離草<lb/>
　　　老鴉笟籬草　鬼皁荚　　　青草槐<lb/>
　　　銅匙草　　　水耐冬　　　三白草<lb/>
<pb n="KR3l0118_WYG_408-1b"/>
　　　無心草　　　盆甑草　　　女草<lb/>
　　　媚草　　　　醉草　　　　舞草<lb/>
　　　相思草　　　無情草　　　忘憂草<lb/>
　　　睡草　　　　千步香草　　麝草<lb/>
　　　治蠱草　　　蛇銜草　　　鹿活草<lb/>
　　　解毒草　　　毒草　　　　蕉毒草<lb/>
　　　牧麻草　　　龍芻　　　　紅草<lb/>
　　　宫人草　　　焦茅　　　　銷明草<lb/>
<pb n="KR3l0118_WYG_408-2a"/>
　　　黄渠草　　　聞遐草　　　始皇蒲<lb/>
　　　夢草　　　　漢武牧馬草　水網藻<lb/>
　　　地日草　　　書帶草　　　金䔲草<lb/>
　　　望舒草　　　神草<lb/>
　　　　柰祗草<lb/>
柰祗出拂林國苖長三四尺根大如鴨卵葉似蒜葉中<lb/>
心抽條甚長莖端有花六出紅白色花心黄赤不結子<lb/>
其草冬生夏死與薺麥相類取其花壓以為油塗身除<lb/>
<pb n="KR3l0118_WYG_408-2b"/>
風氣拂林國王及國内貴人用之<hi>出酉陽雜俎</hi>
　　　　三賴草<lb/>
曹州及揚州淮口出夏梨三賴草如金色出於髙厓魅<lb/>
藥中最切用<hi>出酉陽雜俎</hi>
　　　　席箕草<lb/>
席箕一名塞蘆生北胡地古詩云千里席箕草<hi>出述異記</hi>
　　　　䕶門草<lb/>
常山北有草名䕶門寘諸門上夜有人過輒叱之<hi>出酉陽雜</hi>
<pb n="KR3l0118_WYG_408-3a"/>
<hi>俎</hi>
　　　　仙人絛<lb/>
衡嶽出仙人絛無根多生石上狀如帶三股色緑亦不<lb/>
常有<hi>出酉陽雜俎</hi>
　　　　合離草<lb/>
合離根如羊魁有游子十二環之相須而生而實不連<lb/>
以氣相屬一名獨揺一名離母若土人所食者呼為赤<lb/>
箭矣<hi>出酉陽雜俎</hi>
<pb n="KR3l0118_WYG_408-3b"/>
　　　　老鴉笊籬草<lb/>
老鴉笊籬葉如牛蒡而狭子熟時色黒狀如笊籬<hi>出酉陽雜</hi>
<hi>俎</hi>
　　　　鬼皁荚<lb/>
鬼皁荚生江南地澤如皁荚髙一二尺沐之長髮葉亦<lb/>
去衣垢<hi>出酉陽雜俎</hi>
　　　　青草槐<lb/>
龍陽縣禆牛山南有青草槐叢生髙尺餘花若金燈仲<lb/>
<pb n="KR3l0118_WYG_408-4a"/>
夏發花<hi>出酉陽雜俎</hi>
　　　　銅匙草<lb/>
銅匙草生水中葉如剪刀<hi>出酉陽雜俎</hi>
　　　　水耐冬<lb/>
水耐冬此草終冬在水不死段成式城南别墅池中有<lb/>
之<hi>出酉陽雜俎</hi>
　　　　三白草<lb/>
三白草初生不白入夏葉端方白農人候之蒔田三葉<lb/>
<pb n="KR3l0118_WYG_408-4b"/>
白草畢秀矣其葉似署預<hi>出酉陽雜俎</hi>
　　　　無心草<lb/>
蚍蜉酒草一曰鼠耳像形也亦曰無心草<hi>出酉陽雜俎</hi>
　　　　盆甑草<lb/>
盆甑草即牽牛子也秋節後斷之狀如盆甑其中有子<lb/>
似龜蔓署預<hi>出酉陽雜俎</hi>
　　　　女草<lb/>
葳㽔草一名麗草亦呼為女草江湖中呼為娃草美女<lb/>
<pb n="KR3l0118_WYG_408-5a"/>
曰娃故以為名<hi>出酉陽雜俎</hi>
　　　　媚草<lb/>
鶴子草蔓生也其花麴塵色淺紫蔕葉如柳而短當夏<lb/>
開花又呼為緑花緑葉南人云是媚草採之曝乾以代<lb/>
面靨形如飛鶴翅尾觜足無所不具此草蔓至春生雙<lb/>
蟲只食其葉越女收於粧奩中養之如蠶摘其草飼之<lb/>
蟲老不食而蛻為蝶赤黄色婦女收而帶之謂之媚蝶<lb/>
<hi>出嶺南録異</hi>
<pb n="KR3l0118_WYG_408-5b"/>
　　　　醉草<lb/>
尸子赤縣洲為崑崙之墟其東則滷水島山左右玉紅<lb/>
之草生焉食其一實醉卧三百嵗<hi>出文樞鏡要</hi>
　　　　舞草<lb/>
舞草出雅州獨莖三葉葉如決眀一葉在葉端兩葉居<lb/>
葉半相對人或近之則欹抵掌謳曲則揺動如舞矣<hi>出酉</hi>
<hi>陽雜俎</hi>
　　　　相思草<lb/>
<pb n="KR3l0118_WYG_408-6a"/>
秦趙間有相思草狀若石竹而節節相續一名㫁腸草<lb/>
又名愁婦草亦名孀草又呼為寡婦莎蓋相思之流也<lb/>
<hi>出述異記</hi>
　　　　無情草<lb/>
左行草使人無情范陽長貢<hi>出酉陽雜俎</hi>
　　　　忘憂草<lb/>
萱草一名紫萱又名忘憂草呉中書生謂之療愁嵇康<lb/>
養生論云萱草忘憂<hi>出述異記</hi>
<pb n="KR3l0118_WYG_408-6b"/>
　　　　睡草<lb/>
桂林有睡草見之則令人睡一名醉草亦呼嬾婦箴出<lb/>
南海地記<hi>出述異記</hi>
　　　　千步香草<lb/>
南海出百步香楓聞於千步也今海隅有千步香是其<lb/>
種也葉似杜若而紅碧間雜貢籍云日南郡貢千步香<lb/>
<hi>出述異記</hi>
　　　　麝草<lb/>
<pb n="KR3l0118_WYG_408-7a"/>
龜甲香即桂香善者紫术香一名金杜香一名麝草香<lb/>
出蒼梧桂林二郡界今呉中有麝草似紅而甚芳香<hi>出述</hi>
<hi>異記</hi>
　　　　治蟲草<lb/>
新州郡境有藥士人呼為吉財解諸毒及蠱神用無比<lb/>
昔有人嘗至雷州途中遇毒面貌頗異自謂即斃以吉<lb/>
財數寸飲之一吐而愈俗云昔有人遇毒其奴吉財得<lb/>
是藥因以奴名名之實草根也類芍藥遇毒者夜中潛<lb/>
<pb n="KR3l0118_WYG_408-7b"/>
取二三寸或剉或磨少加甘草詰旦煎飲之得吐即愈<lb/>
俗傳將服是藥不欲顯言故云潛取而不詳其故或云<lb/>
昔有里媪病蠱其子為小胥邑宰命以吉財飲之暮乃<lb/>
具藥及旦其母謂曰吾夢人告我若飲是且死亟去之<lb/>
即仆於地其子又吿縣尹縣尹固令飲之果愈豈中蠱<lb/>
者亦有神若二豎哉<hi>出投荒録</hi>
　　　　虵銜草<lb/>
異苑云昔有田父耕地值見傷虵在焉有一虵銜草著<lb/>
<pb n="KR3l0118_WYG_408-8a"/>
瘡上經日傷虵走田父取其草餘葉以治瘡皆驗本不<lb/>
知草名因以虵銜為名抱朴子云虵銜能續已斷之指<lb/>
如故是也<hi>出感應經</hi>
　　　　鹿活草<lb/>
天名精一曰鹿活草青州劉炳宋元嘉中射一鹿剖五<lb/>
臟以此草塞之蹶然而起炳宻録此草種之多愈傷折<lb/>
俗呼為劉炳草<hi>出酉陽雜俎</hi>
　　　　解毒草<lb/>
<pb n="KR3l0118_WYG_408-8b"/>
建寧郡烏句山南五百里生牧靡草可以解毒百卉方<lb/>
盛烏多誤食烏喙中毒必急飛牧靡山喙牧靡以解<hi>出酉</hi>
<hi>陽雜俎</hi>
　　　　毒草<lb/>
博落迴有大毒生江淮山谷中莖葉如麻莖中空吹作<lb/>
聲如勃邏故名之<hi>出酉陽雜俎</hi>
　　　　蕉毒草<lb/>
蕉毒草如芋巨狀如雀頭置乾地則潤置濕地則乾炊<lb/>
<pb n="KR3l0118_WYG_408-9a"/>
飯時種於竈上比飯熟即著花結子人食之立死<hi>出感應經</hi>
　　　　牧麻草<lb/>
有牧麻草大毒有此草值風吹其氣所至則數里内稻<lb/>
皆即死李淳風云其汁本清得水則稠見日則濕入廕<lb/>
即乾在夏欲凉在冬欲溫<hi>出感應經</hi>
　　　　龍芻<lb/>
東海島龍駒川穆天子養八駿處島中有草名龍芻馬<lb/>
食之日行千里古語一株龍芻化為龍駒<hi>出述異記</hi>
<pb n="KR3l0118_WYG_408-9b"/>
　　　　紅草<lb/>
山戎之北有草莖長一丈葉如車輪色如朝霞齊桓時<lb/>
山戎獻其種乃植於庭以表霸者之瑞<hi>出酉陽雜俎</hi>
　　　　宫人草<lb/>
楚中往往有宫人草狀如金䔲而甚芬氲花似紅翠俗<lb/>
說楚靈王時宫人數千皆多怨曠有因死於宫中者𦵏<lb/>
之墓上悉生此草<hi>出述異記</hi>
　　　　焦茅<lb/>
<pb n="KR3l0118_WYG_408-10a"/>
焦茅髙五丈火燃之成灰以水灌之復成茅是謂靈茅<lb/>
　　　　銷眀草<lb/>
銷眀草夜視如列星晝則光自銷滅也<lb/>
　　　　黄渠草<lb/>
黄渠照日如火實甚堅内食者焚身不熱<lb/>
　　　　聞遐草<lb/>
聞遐草服者輕身葉如桂莖如蘭其國獻根植之多不<lb/>
生實草葉多萎黄詔並除焉<hi>焦茅銷明黄渠聞遐四種並出王子年拾遺記</hi>
<pb n="KR3l0118_WYG_408-10b"/>
　　　　始皇蒲<lb/>
齊南城東有蒲臺秦始皇所頓處時始皇在臺下縈蒲<lb/>
以繫馬至今蒲生猶榮俗謂秦始皇蒲<hi>出殷芸小說</hi>
　　　　夢草<lb/>
漢武時異國獻夢草似蒲晝縮入地夜若抽萌懐其草<lb/>
自知夢之善惡帝思李夫人懐之輒夢<hi>出酉陽雜俎</hi>
　　　　漢武牧馬草<lb/>
漢武於湖中牧馬處至今野草皆有嚼嚙之狀湖中呼<lb/>
<pb n="KR3l0118_WYG_408-11a"/>
為馬澤澤中有漢武彈碁方石上有勒銘焉<hi>出述異記</hi>
　　　　水網藻<lb/>
漢武昆明池中有水網藻枝横倒水上長八九尺有似<lb/>
網目鳬鴨入此草中皆不得出因名之<hi>出酉陽雜俎</hi>
　　　　地日草<lb/>
南方有地日草三足烏欲下食此草羲和之馭以手掩<lb/>
烏目食此則悶不復動東方朔言為小兒時井陷墜至<lb/>
地下數十年無所寄託有人引之令往此草中隔紅泉<lb/>
<pb n="KR3l0118_WYG_408-11b"/>
不得渡其人以一隻履因乗汎紅泉得草處食之<hi>出酉陽雜</hi>
<hi>俎</hi>
　　　　書帶草<lb/>
鄭司農常居不其城南山中教授黄巾亂乃避遣生徒<lb/>
崔琰王經諸賢於此揮涕而散所居山下草如薤葉長<lb/>
尺餘許堅韌異常時人名作康成書帶<hi>出三齊記</hi>
　　　　金䔲草<lb/>
晉武帝為撫軍時府内後堂砌下忽生異草三株莖黄<lb/>
<pb n="KR3l0118_WYG_408-12a"/>
葉緑若惣金柚翠花餘苒弱狀如金䔲時人未得知是<lb/>
何祥瑞也故𨼆蔽不聽外人窺眎有羌人姓姚名馥字<lb/>
世芬充廏養馬妙解陰陽之術云此草以應金徳之瑞<lb/>
馥年九十嵗姚襄即其祖也馥好讀書嗜酒每醉厯月<lb/>
不醒於醉時好言王者興亡之事善戲笑滑稽無窮常<lb/>
歎云九河之水不足以為蒸薪七澤麋鹿不足以充庖<lb/>
俎每言凡人稟天地精靈不知飲酒者動肉含氣耳何<lb/>
必土木之偶而無心識乎好啜濁嚼糟恒言渴於醇酒<lb/>
<pb n="KR3l0118_WYG_408-12b"/>
羣輩常弄狎之呼為渇羌及晉武踐位忽見馥立於階<lb/>
下帝奇其倜儻擢為朝歌邑宰馥辭曰氐𦍑異域逺隔<lb/>
風化得逰中華已為殊幸請辭朝歌之縣長充馬圉之<lb/>
役時賜美酒以樂餘年帝曰朝歌郡紂之故都地有酒<lb/>
池故使老羌不復呼渇馥於階下髙聲而應曰馬圉老<lb/>
𦍑漸染皇教溥天夷貊皆為王臣今者歡酒池之樂受<lb/>
朝歌之地更為殷紂之比乎帝撫玉几大恱即遷為酒<lb/>
泉太守其地有清泉其味如酒馥乗酒而拜之遂為善<lb/>
<pb n="KR3l0118_WYG_408-13a"/>
政民為立生祠後以府第賜張華猶有此草故茂先金<lb/>
䔲賦云擢九莖於漢庭美二株於兹館貴表祥乎金徳<lb/>
名比類而相亂至恵帝咸熈元年三株草化為樹條葉<lb/>
似楊樹髙五尺以應楊璮之事時有楊雋弟瑶弟濟號<lb/>
曰三楊醉羌之驗也<hi>出拾遺記</hi>
　　　　望舒草<lb/>
晉太始十年立河橋之嵗有扶支國獻望舒草其色紅<lb/>
葉如荷近望則如卷荷逺望則如舒荷團團如蓋亦云<lb/>
<pb n="KR3l0118_WYG_408-13b"/>
月出則葉舒月没則葉卷植於宫内穿池廣百步名曰<lb/>
望舒池愍帝之末胡人移其種於胡中至今絶矣其池<lb/>
尋亦平也<hi>出拾遺記</hi>
　　　　神草<lb/>
魏明時苑中有合歡草狀如蓍一株百莖晝則衆條扶<lb/>
疎夜乃合作一莖謂之神<hi>岀酉陽雜爼</hi>
　<lb/>
　太平廣記卷四百八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百三十四</head> <lb/>
    <p>
<pb n="KR3l0118_WYG_234-1a"/>
欽定四庫全書<lb/>
　太平廣記卷二百三十四<lb/>
　　食<lb/>
　　　吳饌　　　　御厨　　　　五侯鯖<lb/>
　　　劉孝儀　　　䱉議　　　　䱉表<lb/>
　　　熱洛河　　　名食　　　　敗障泥<lb/>
　　　尚食令　　　大餅<lb/>
　　能食<lb/>
<pb n="KR3l0118_WYG_234-1b"/>
　　　范汪　　　　宋明帝　　　苻堅三將<lb/>
　　菲食<lb/>
　　　茅容　　　　陸機　　　　羊曼<lb/>
　　　食<lb/>
　　　　吳饌<lb/>
吳郡獻海鮸乾鱠四瓶瓶容一斗浸一斗可得徑尺數盤并<lb/>
狀奏作乾鱠法帝示羣臣云昔術人介象于殿庭釣得海<lb/>
魚此幻化耳亦何足為異今日之鱠乃是真海魚所作來<lb/>
<pb n="KR3l0118_WYG_234-2a"/>
自數千里亦是一時奇味虞世基對曰術人之魚既幻其<lb/>
鱠固亦不真出數盤以賜達官作乾鱠之法當五六月盛<lb/>
熱之日于海取得鮸魚大者長四五尺鱗細而紫色無細<lb/>
骨不腥者捕得之即于海船之上作鱠去其皮骨取其精<lb/>
肉縷切隨成隨曬三四日須極乾以新白甆瓶未經水者<lb/>
盛之密封泥勿令風入經五六十日不異新者取啖之時開<lb/>
出乾鱠以布裹大甕盛水漬之三刻久出帶布瀝却水則<lb/>
皦然散置盤上如新鱠無别細切香柔葉鋪上筯撥令調<lb/>
<pb n="KR3l0118_WYG_234-2b"/>
勻進之海魚體性不腥然鱕鮸魚肉軟而白色經乾又和<lb/>
以青葉晳然極可噉又獻海蝦子三十梃梃長一尺濶一<lb/>
寸厚一寸許甚精美作之法取海白蝦有子者每三五<lb/>
斗置密竹籃中于大盆内以水淋洗蝦子在蝦腹下赤如<lb/>
覆盆子則隨水從籃目中下通計蝦一石可得子五升從盆<lb/>
内漉出縫布作小袋子如徑寸半竹大長二尺以蝦子滿<lb/>
之急繫頭隨袋多少以末鹽封之周厚數寸經一日夜出<lb/>
曬夜則平板壓之明旦又出曬夜依前壓十日乾則拆破<lb/>
<pb n="KR3l0118_WYG_234-3a"/>
袋出蝦子梃色如赤琉璃光徹而肥美鹽于鯔魚數倍<lb/>
又獻鮸魚含肚千頭極精好作之法當六月七月盛熱<lb/>
之時取鮸魚長二尺許去鱗浄洗停二日待魚腹脹起<lb/>
方從口抽出腸去腮畱目滿腹納鹽竟即以末鹽封周<lb/>
徧厚數寸經宿乃以水浄洗日則曝夜則收還安平板<lb/>
上又以板置石壓之明日又曬夜還壓如此五六日乾<lb/>
即納乾甆甕封口經二十日出之其皮色光徹有如黄<lb/>
油肉則如糗又如沙棊之蘇者㣲醎而有味味美于石<lb/>
<pb n="KR3l0118_WYG_234-3b"/>
首含肚然石首含肚亦年常入獻而肉彊不及此法出<lb/>
自隨口味使大都督杜濟濟㑹稽人能别味善于鹽梅<lb/>
亦古之符朗今之謝諷也<hi>出大業拾遺</hi>
又吳郡獻松江鱸魚乾鱠六瓶瓶容一斗作鱠法一同<lb/>
鮸魚然作鱸魚鱠須八九月霜降之時收鱸魚三尺以<lb/>
下者作乾鱠浸漬訖布裹瀝水令盡散置盤内取香柔<lb/>
花葉相間細切和鱠撥令調勻霜後鱸魚肉白如雪不<lb/>
腥所謂金虀玉鱠東南之佳味也紫花碧葉間以素鱠<lb/>
<pb n="KR3l0118_WYG_234-4a"/>
亦鮮潔可觀吳郡又獻蜜蠏三千頭作如糖蠏法蜜擁<lb/>
劍四甕擁劍似蠏而小二螯偏大吳郡賦所謂烏賊擁<lb/>
劍是也<hi>出大業拾遺</hi>
　　　　御厨<lb/>
御厨進饌凡器用有少府監進者用九飣食以牙盤九<lb/>
枚装食味于其間置上前亦謂之看食見京都人説兩<lb/>
軍每行從進食及其宴設多食鷄鵝之𩔖就中愛食子<lb/>
鵝鵝每隻價値二三千每有設據人數取鵝燖去毛及<lb/>
<pb n="KR3l0118_WYG_234-4b"/>
去五臟釀以肉及糯米飯五味調和先取羊一口亦燖<lb/>
剥去腸胃置鵝于羊中縫合炙之羊肉若熟便堪去却<lb/>
羊鵝鵝渾食之謂之軍羊殁忽翰林學士每遇賜食有<lb/>
物若畢羅形麄大滋味香美呼為諸王從事<hi>出盧氏雜説</hi>
　　　　五侯鯖<lb/>
婁䕶字君卿歴游五侯之門每旦五侯家各遺餉之君<lb/>
卿口壓滋味乃試合五侯所餉之鯖而食甚美世所謂<lb/>
五侯鯖君卿所致<hi>出語林</hi>
<pb n="KR3l0118_WYG_234-5a"/>
或云䕶兼善五侯不偏食故合而為之鯖也<hi>出世説</hi>
又五侯不相能賓客不得往來䕶豐辭辯傅㑹五侯問<lb/>
各得其心競致竒膳䕶乃合以為鯖世稱五侯鯖以為<lb/>
竒味焉<hi>出西京雜記</hi>
　　　　劉孝儀<lb/>
梁劉孝儀食鯖鮓曰五侯九伯今盡征之魏使崔劼李<lb/>
騫在坐劼曰中丞之任未應已得分陕騫曰若然中丞<lb/>
當至穆陵劉孝儀曰鄴中鹿尾乃酒餚之最劼曰<lb/>
<pb n="KR3l0118_WYG_234-5b"/>
生魚熊掌孟子所稱雞跖猩唇吕氏所向鹿尾乃有竒<lb/>
味竟不載書籍每用為恨孝儀曰實自如此或古今好<lb/>
尚不同梁賀季曰青州蠏黄乃為鄭氏所記此物不書<lb/>
未解所以騫曰鄭亦稱益州鹿但未是珍味<hi>出酉陽雜俎</hi>
　　　　䱉議<lb/>
何𦙍侈于味食必方丈後稍欲去其甚者猶食白魚䱉<lb/>
腊糖蟹使門人議之學士鍾岏議曰䱉之就腊驟于屈<lb/>
申蟹之將糖躁擾彌甚仁人用意深懐惻怛至于車螯<lb/>
<pb n="KR3l0118_WYG_234-6a"/>
蚶蠣眉目内缺慙渾淪之竒唇吻外緘非金人之愼不<lb/>
榮不悴曾草木之不若無馨無臭與瓦礫而何異故宜<lb/>
長充庖厨永為口實<hi>出酉陽雜俎</hi>
　　　　䱉表<lb/>
後梁韋琳京兆人南遷于襄陽天保中為舍人渉獵有<lb/>
才藻善劇談嘗為䱉表以譏刺時人其詞曰臣䱉言伏<lb/>
見除書以臣為糝熬將軍油蒸挍尉臛州刺史脯腊如<lb/>
故肅承將命含灰屏息憑籠臨鼎載戰載兢臣美愧夏<lb/>
<pb n="KR3l0118_WYG_234-6b"/>
鱣味慙冬鯉常恐鮐腹之譏懼貽鼈巖<hi>五甘反</hi>之誚是以<lb/>
𠻳流湖底枕石泥中不意高賞殊臨曲蒙鈞拔遂得超<lb/>
昇綺席忝預玉盤遠厠玳筵猥頒𧰼箸澤覃紫腴恩加<lb/>
黄腹方當鳴姜動桂紆蘇佩欓輕瓢纔動則樞盤如烟<lb/>
濃汁暫停則蘭餚成列宛轉綠虀之中逍遙朱唇之内<lb/>
銜恩噬澤九殞弗辭無任屏營之誠謹詣銅鐺門奉表<lb/>
致謝以聞詔答曰省表具悉卿池沼縉紳陂渠俊乂穿<lb/>
蒲入荇肥滑有聞允堪兹選無勞致謝<hi>出酉陽雜俎</hi>
<pb n="KR3l0118_WYG_234-7a"/>
　　　　熱洛河<lb/>
𤣥宗命射生官射鮮鹿取血煎鹿腸食之謂之熱洛河<lb/>
賜安祿山及哥舒翰<hi>出盧氏雜説</hi>
　　　　名食<lb/>
今衣冠家名食有蕭家餫飩漉去其湯不肥可以瀹茗<lb/>
庾家粽子白瑩如玉韓約能作櫻桃饆饠其色不變又<lb/>
能造冷胡突鱠鱧魚臆連蒸麞麞皮索餅將軍曲良翰<lb/>
能為驢<g n="騣-凶+_鬯-匕">]□</g>駝峯炙<hi>出酉陽雜俎</hi>
<pb n="KR3l0118_WYG_234-7b"/>
　　　　敗障泥<lb/>
貞元中有一將軍家出飯食每説無物不堪喫唯在火<lb/>
候善五味嘗取敗障泥胡盝修理食之其味佳<hi>出酉陽雜俎</hi>
　　　　尚食令<lb/>
馮給事入中書祇候宰相見一老官人衣緋在中書門<lb/>
立候通報時夏譙公為相留坐論事多時及出日勢已<lb/>
晩其官人猶尚在乃遣人問是何官官人近前相見曰<lb/>
某新除尚食局令有事相見相公因令省官通之官人<lb/>
<pb n="KR3l0118_WYG_234-8a"/>
入給事偶未去官人見宰相子出謝云若非給事恩遇<lb/>
某無因得見相公某是尚食局造䭔子手不知給事宅<lb/>
在何處曰在親仁坊曰欲試薄藝但不知給事何日在<lb/>
宅曰來日當奉候然欲相訪要何物曰要大臺盤一隻<lb/>
木楔子三五十枚及油鐺炭火好麻油一二斗南棗爛<lb/>
麵少許給事素精于飲饌歸宅便令排比仍垂簾家口<lb/>
同觀之至日初出果秉簡而入坐飲茶一甌便起出㕔<lb/>
脱衫靴帶小㡌子青半肩三幅袴花襜袜肚錦臂韝遂<lb/>
<pb n="KR3l0118_WYG_234-8b"/>
四面看臺盤有不平處以一楔塡之候其平正然後取<lb/>
油鐺爛麵等調停袜肚中取出銀盒一枚銀箆子銀笊<lb/>
籬各一候油煎熱于盒中取䭔子豏以手于爛麵中團<lb/>
之五指間各有麵透出以箆子刮卻便置䭔子于鐺中<lb/>
侯熟以笟籬漉出以新汲水中良乆郤投油鐺中三五<lb/>
沸取出抛臺盤上旋轉不定以太圓故也其味脆美不<lb/>
可名狀<hi>出盧氏雜説</hi>
　　　　大餅<lb/>
<pb n="KR3l0118_WYG_234-9a"/>
王蜀時有趙雄武者衆號趙大餅累典名郡為一時之<lb/>
富豪嚴潔奉身精于飲饌居常不使膳夫六局之中各<lb/>
有二婢執役當厨者十五餘<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>皆着窄袖鮮潔衣装事<lb/>
一餐邀一客必水陸俱備雖王侯之家不得相倣焉又<lb/>
能造大餅每三斗麵擀一枚大於數間屋或大内宴聚<lb/>
或豪家有廣筵多于衆賓内獻一枚裁剖用之皆有餘<lb/>
矣雖親宻懿分莫知擀造之法以此得大餅之號<hi>出北夢瑣言</hi>
　　　能食<lb/>
<pb n="KR3l0118_WYG_234-9b"/>
　　　　范汪<lb/>
晉范汪能噉生梅有人致一斛汪食之湏臾而盡<hi>出晉書</hi>
　　　　宋明帝<lb/>
宋明帝諱彧能食蜜漬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鮧一食數升噉猪肉炙常至<lb/>
二百臠<hi>出宋書</hi>
　　　　苻堅三將<lb/>
苻堅以乞伏夏黙為左鎮郎胡人䕶磨那為右鎮郎奄<lb/>
人申香為拂葢郎並身長一丈三尺多力善射三人每<lb/>
<pb n="KR3l0118_WYG_234-10a"/>
食飯一石肉三十斤<hi>出前秦録</hi>
　　　菲食<lb/>
　　　　茅容<lb/>
後漢茅容字季偉郭林宗曾寓宿焉及明旦容殺雞為饌<lb/>
林宗初以為已設既而容獨以供母自以草蔬與客同飯林<lb/>
宗因起拜之曰卿賢乎哉勸之就學竟以成德<hi>出陳畱耆舊𫝊</hi>
　　　　陸機<lb/>
陸機詣王武子有數斛羊酪指示陸曰卿江東無敵此<lb/>
<pb n="KR3l0118_WYG_234-10b"/>
曰有千里蓴羮但未下鹽豉耳<hi>出世説</hi>
　　　　羊曼<lb/>
晉羊曼為丹陽尹時朝士過江初拜官必飾供饌曼拜<lb/>
丹陽尹客來早者得佳設日晏即漸罄不復精珍隨客<lb/>
早晩不問貴賤有羊固者拜臨海太守備饌竟日皆精<lb/>
雖晩至者猶有盛饌論者以固之豐腆不如曼之眞率<lb/>
也<hi>出晉書</hi>
　太平廣記卷二百三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百三十九</head>
    <p>
<pb n="KR3l0118_WYG_339-1a"/>
欽定四庫全書<lb/>
　太平廣記卷三百三十九　宋　李昉等　編<lb/>
　　鬼二十四<lb/>
　　　羅元則　　　李元平　　　劉參<lb/>
　　　閻敬立　　　崔書生　　　李則<lb/>
　　　陸憑　　　　尋陽李生<lb/>
　　　　羅元則<lb/>
歴陽羅元則嘗乗舟徃廣陵道遇雨有一人求寄載元<lb/>
<pb n="KR3l0118_WYG_339-1b"/>
則引船載之察其似長者供待甚厚無他裝囊但有書<lb/>
凾一枚元則竊異之夜與同卧旦至一村乃求暫下岸<lb/>
少頃當還君可駐船見待慎無發我函中書也許之乃<lb/>
下去須臾聞村中哭聲則知有異乃竊其書視之曰某<lb/>
日至某村當取某乙其村名良是元則名次在某下元<lb/>
則甚懼而鬼還責曰君何視我書函元則乃前自陳伏<lb/>
因乞哀甚苦鬼愍然謂君嘗負人否元則熟思之曰平<lb/>
生唯有奪同縣張明通十畝田遂至失業其人身已死<lb/>
<pb n="KR3l0118_WYG_339-2a"/>
矣鬼曰此人訢君耳元則泣曰父母年老惟恃元則一身<lb/>
幸見恩貸良乆曰念君厚恩相載今捨去君當趨歸三年<lb/>
無出門此後可延十年耳即下船去元則歸家中嵗餘其<lb/>
父使至田中收稻即固辭之父怒曰田家當自力乃欲偷<lb/>
安甘寢妄為妖辭耶將杖之元則不得已乃出門即見前<lb/>
鬼髠頭裸體背盡瘡爛前持曰吾為君至此又不能自保<lb/>
惜今既相逢不能相置元則曰捨我辭二親鬼許具以白<lb/>
父言訖奄然遂絶其父方痛恨之月餘亦卒<hi>出廣異記</hi>
<pb n="KR3l0118_WYG_339-2b"/>
　　　　李元平<lb/>
李元平者睦州刺史伯成之子以大厯五年客於東陽<lb/>
精舍讀書嵗餘暮際忽有一美女服紅羅裙襦容色甚<lb/>
麗有青衣婢隨來入元平所居院他僧房中平悦而趨<lb/>
之問以所適及其姓氏青衣怒云素未相識遽爾見逼<lb/>
非所望王孫也元平初不酬對但求拜見須臾女從中<lb/>
出相見忻悦有如舊識歡言者久之謂元平曰所以来<lb/>
者亦欲見君論宿昔事我已非人君無懼乎元平心既<lb/>
<pb n="KR3l0118_WYG_339-3a"/>
相悦略無疑阻謂女曰任當言之僕亦何懼女云已大<lb/>
人昔任江州刺史君前生是江州門夫恒在使君家長<lb/>
直雖生於貧賤而容止可悦我以因縁之故私與交通<lb/>
君纔百日患霍亂沒故我不敢哭哀倍常情素持千手<lb/>
千眼菩薩呪所願後身各生貴家重為婚姻以朱筆塗<lb/>
君左股為志君試看之若有朱者我言驗矣元平自視<lb/>
如其言益信因留之宿久之情契既洽歡愜亦甚欲曙<lb/>
忽謂元平曰託生時至不得久留意甚恨恨言訖悲涕<lb/>
<pb n="KR3l0118_WYG_339-3b"/>
云後身父今為縣令及我年十六當得方伯此時方合<lb/>
為婚姻未間幸無婚也然天命已定君雖欲婚亦不可<lb/>
得言訖訣去<hi>出廣異記</hi>
　　　　劉參<lb/>
唐建中二年江淮訛言有厲鬼自湖南來或曰毛鬼或<lb/>
曰毛人報不恒其稱而鬼變化無方人言鬼好食人心<lb/>
少女稚男全取之民恐懼多聚居夜烈火不敢寐持弓<lb/>
刀以備每鬼入一家萬家擊板及銅器為聲聲振天地<lb/>
<pb n="KR3l0118_WYG_339-4a"/>
人有狂懾而死者所在如此官禁不能息前兗州功曹<lb/>
劉參者舊業淮泗因家廣陵有男六人皆好勇劉氏率<lb/>
其子操弓矢夜守有數女閉堂内諸郎巡外夜半後天<lb/>
色暝晦忽聞堂中驚呌言鬼已在堂中諸郎駭既閉户<lb/>
無因入救乃守窺之見一物方如牀毛鬛如蝟髙三四<lb/>
尺四面有足轉走堂内旁又有鬼𤣥毛披體爪牙如劍<lb/>
把小女置毛牀上更擒次女事且迫矣諸郎壊壁而入<lb/>
以射毛牀毛牀走其鬼亦走須臾失鬼所在而毛牀東<lb/>
<pb n="KR3l0118_WYG_339-4b"/>
奔中鏃百數且不能走一人擒得抱其毛力扞之食頃<lb/>
俱墮河梁大呼曰我今抱得鬼鬼困急以火相救及以<lb/>
火照之但見抱橋柱耳劉子盡爪損小女遺於路居數<lb/>
日營中一卒夜見毛鬼飛馳屋上射之不可呌呼頗動<lb/>
衆明日伏罪以令百姓因而有盜竊託以妖妄既而自<lb/>
彌亦不知其然<hi>岀通幽記</hi>
　　　　閻敬立<lb/>
興元元年朱泚亂長安有閻敬立為段秀實告宻使潛<lb/>
<pb n="KR3l0118_WYG_339-5a"/>
途岀鳯翔山夜欲抵太平舘其舘移十里舊舘無人已<lb/>
久敬立誤入之但訝萊蕪鯁澁即有二皂衫人迎門而<lb/>
拜控轡至㕔即問此舘何以寂寞如是皂衫人對曰亦<lb/>
可住既坐亦如當舘驛之禮須臾皂衫人通曰知舘官<lb/>
前鳯州河池縣尉劉俶敬立見之問曰此舘甚荒蕪何<lb/>
也對曰今天下榛莽非獨此舘宫闕尚生荆棘矣敬立<lb/>
竒其言語論皆岀人右俶乃云此舘所用並散逃因指<lb/>
二皂衫人曰此皆某家崑崙奴一名道奴一名知逺權<lb/>
<pb n="KR3l0118_WYG_339-5b"/>
且應奉爾敬立因於燭下細目其奴皂衫下皆衣紫白<lb/>
衣面皆崑崙兼以白字印面分明信是俶家人也令覘<lb/>
厨中有三數婢供饌具甚忙信是無所疑良久盤筵至<lb/>
食精敬立與俶同飡甚飽畜僕等皆如法乃寢敬立問<lb/>
俶曰縁倍程行馬瘦甚可别假一馬耶答曰小事耳至<lb/>
四更敬立命駕欲發俶又具饌亦如法俶處分知逺取<lb/>
西槽馬送大使至前舘兼令道奴被東槽馬我餞送大<lb/>
使至上路須臾馬至敬立乃乗西槽馬而行俶亦行可<lb/>
<pb n="KR3l0118_WYG_339-6a"/>
二里俶即却迴執别異於常舘官别後數里敬立覺所<lb/>
借馬有人糞之穢俄而漸盛乃換已馬被䭾而行四五<lb/>
里東方似明前舘方有吏迎拜敬立驚曰吾纔發舘耳<lb/>
曰前舘無人大使何以宿大訝及問所送僕馬俱已不<lb/>
見其所䭾輜重已却迴百餘歩置路側至前舘舘吏曰<lb/>
昔有前官鳯州河池縣尉劉少府殯宫在彼舘後園久<lb/>
已頽毁敬立却迴驗之廢舘更無物唯墻後有古殯宫<lb/>
東厰前有搭鞍木馬西側中有髙脚木馬門前廢堠子<lb/>
<pb n="KR3l0118_WYG_339-6b"/>
二殯宫前有㝠器數人漸覺喉中有生食氣須臾吐昨<lb/>
夜所食皆作朽爛氣如黄衣麴塵之色斯乃櫬中送亡<lb/>
人之食也童僕皆大吐三日方復舊<hi>出博異記</hi>
　　　　崔書生<lb/>
博陵崔書生徃長安永樂里先有舊業在渭南貞元中<lb/>
嘗因清明節歸渭南行至昭應北墟壠之間日已晩歇<lb/>
馬於古道左比百餘歩見一女人靚粧華服穿越榛莽<lb/>
似失路於松栢間崔閑歩劘逼漸近乃以袂掩面而足<lb/>
<pb n="KR3l0118_WYG_339-7a"/>
趾跌蹶屢欲仆地崔使小童逼而覘之乃二八絶代之<lb/>
姝也遂令小童詰之曰日暮何無儔侶而愴惶於墟間<lb/>
耶黙不對又令一童將所乗馬逐之更以僕馬奉送美<lb/>
人迴顧意似㣲納崔乃僂而緩逐之以觀其逺近耳美<lb/>
人上馬一僕控之而前纔數百歩忽見女奴三數人哆<lb/>
口坌息踉蹌而謂女郎曰何處來數處求之不得擁馬<lb/>
行十餘歩則長年青衣駐立以俟崔漸近乃拜謝崔曰<lb/>
郎君愍小娘失路脱驂僕以濟之今日色已暮邀郎君<lb/>
<pb n="KR3l0118_WYG_339-7b"/>
至莊可矣崔曰小娘子何忽獨歩悽惶如此青衣曰因<lb/>
被酒興酣至此取北行一二里復到一樹林室屋甚盛<lb/>
桃李甚芳又有青衣七八人迎女郎而入少頃一青衣<lb/>
岀𫝊主母命曰小外生因避醉逃席失路賴遇君子䘏<lb/>
以僕馬不然日暮或值惡狼狐媚何所不加闔室戴佩<lb/>
且憩即當奉邀青衣數人更岀候問如親戚之宻頃之<lb/>
邀崔入宅既見乃命食食果酒至從容叙言某王氏外<lb/>
生女麗艶精巧人間無雙欲侍君子巾櫛何如崔逐逸<lb/>
<pb n="KR3l0118_WYG_339-8a"/>
者因酒拜謝於座側俄命生岀實神仙也一住三日讌<lb/>
遊歡洽無不酣暢王氏常呼其姨曰王姨王姨好與崔<lb/>
生長行愛崔口脂合子王姨輸則有玉環相酬崔輸且<lb/>
多先於長安買得合子六七枚半已輸王姨崔亦贏玉<lb/>
指環二枚忽一日一家大驚曰有賊至其妻推崔生於<lb/>
後門岀纔岀妻已不見但自於一穴中唯見芫花半落<lb/>
松風晚清黄蕚紫英草露沾衣而已其贏玉指環猶在<lb/>
衣帶却省初見美人之路而行見童僕以鍬鍤發掘一<lb/>
<pb n="KR3l0118_WYG_339-8b"/>
墓穴已至櫬中見銘記曰後周趙王女王姨之墓平生<lb/>
憐重王氏外生外生先歿後令與生同葬棺柩儼然開<lb/>
櫬中有一合合内有玉環六七枚崔比其賭者略無異<lb/>
矣又一合中有口脂合子數枚乃崔生輸者也崔生問<lb/>
僕人但見郎君入栢林尋覓不得方尋掘此穴果不誤<lb/>
也王姨呼崔生奴僕為賊耳崔生感之急為掩瘞仍舊<lb/>
矣<hi>岀博物志</hi>
　　　　李則<lb/>
<pb n="KR3l0118_WYG_339-9a"/>
貞元初河南少尹李則卒未歛有一朱衣人來投刺申<lb/>
弔自稱蘇郎中既入哀慟尤甚俄頃屍起與之相摶家<lb/>
人子驚走岀堂二人閉門毆擊及暮方息孝子乃敢入<lb/>
見二尸共卧在牀長短形狀姿貌鬚髯衣服一無差異<lb/>
於是聚族不能識遂同棺葬之<hi>岀獨異志</hi>
　　　　陸憑<lb/>
吳郡陸憑少有志行神彩秀澈篤信謙讓家於湖州長<lb/>
城性悦山水一聞竒麗千里而往其蹤逸未嘗寧居貞<lb/>
<pb n="KR3l0118_WYG_339-9b"/>
元乙丑歳三月遊永嘉遘疾而歿憑素與吳興沈萇友<lb/>
善萇夢憑顔色顦顇曰我遊至永嘉苦疾將困君為知<lb/>
我者願託家事萇悲之又叙舊歡宴語久之因述文章<lb/>
話虚無之事乃謂萇曰贈君浮雲詩一篇以寄其懐詩<lb/>
曰虚虚復空空瞬息天地中假合成此像吾亦非吾躬<lb/>
悲吟數四臨去曰憑船已發來明日午時到此執手而<lb/>
去及覺所記甚分明乃書而録之如期而憑䘮船至萇<lb/>
撫孤而慟<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>助倍禮詞人楊丹為之誌具旌神感銘曰<lb/>
<pb n="KR3l0118_WYG_339-10a"/>
篤生府君美秀而文沒而不起寄音浮雲<hi>出通幽録</hi>
　　　　潯陽李生<lb/>
李生者貞元中舉進士下第歸潯陽途次商洛㑹漢南<lb/>
節使入覲為道騎所迫四顧唯蒼山萬重不知所適時<lb/>
日暮馬劣無僕徒見荆棘之深有殯宫在焉生遂投匿<lb/>
其中使既過方將前去又不知道途之幾何乃嘆曰吾<lb/>
之寄是豈非命哉於是止於殯宫中先拜而祝曰某家<lb/>
廬山下第南歸至此為府公前驅所迫既不得進又不<lb/>
<pb n="KR3l0118_WYG_339-10b"/>
得退是以來魂如有知願容一夕之安既而閑望時風<lb/>
月澄霽雖郊原數里皆可洞見又有殯宫在百歩外彷<lb/>
彿見一人漸近乃一女子粧飾嚴麗短不盡尺至殯宫<lb/>
南入穴中生且聽之聞其言曰金華夫人奉白崔女郎<lb/>
今夕風月好可以肆目時難再得願稍留念穴中應曰<lb/>
屬有貴客寄吾之舍吾不忍去乖一夕之歡無足怪矣<lb/>
其人乃去歸殯宫下生明日至逆旅問之有知者是博<lb/>
陵崔氏女也隨父為尉江南至此而歿遂藁葬焉生感<lb/>
<pb n="KR3l0118_WYG_339-11a"/>
之乃以酒膳致奠而去<hi>出宣室志</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_339-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百三十九<lb/>
</p>
<p>
</p>
  </div>
</body>
</text>
</TEI>
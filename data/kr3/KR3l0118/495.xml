<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百九十五</head>
    <p>
<pb n="KR3l0118_WYG_495-1a"/>
欽定四庫全書<lb/>
　太平廣記卷四百九十五　宋　李昉等　編<lb/>
　　雜録<lb/>
　　　宇文融　　　哥舒翰　　　崔𨼆甫<lb/>
　　　蕭嵩　　　　陳懐卿　　　鄒鳯熾<lb/>
　　　高力士　　　王維　　　　史思明<lb/>
　　　豆榖　　　　潤州樓　　　邱為<lb/>
　　　裴佶　　　　李抱真　　　楊志堅<lb/>
<pb n="KR3l0118_WYG_495-1b"/>
　　　　宇文融<lb/>
𤣥宗命宇文融為括田使融方恣睢稍不附己者必加<lb/>
誣譖密奏以為盧從愿廣置田園有地數百頃帝素噐<lb/>
重亦倚為相者數矣而又族望宦婚鼎盛於一時故帝<lb/>
亦重言其罪但目從愿為多田翁從愿少家相州應明<lb/>
經常從五舉制䇿三等授夏縣尉自前明經至吏部侍<lb/>
即纔十年自吏部員外至侍郎只七箇月<hi>出明皇雜録</hi>
　　　　哥舒翰<lb/>
<pb n="KR3l0118_WYG_495-2a"/>
天寶中哥舒翰為安西節度控地數千里甚著威令故西<lb/>
鄙人歌之曰北斗七星高哥舒夜帶刀吐蕃總殺盡更<lb/>
䇿两重濠時差都兵馬使張擢上都奏事值楊國忠<lb/>
專權黷貨擢逗遛不返因納賄交結翰續又朝奏擢<lb/>
知翰至懼求國忠㧞用國忠乃除擢兼御史大夫充劔南<lb/>
西川節度使敕下就第辭翰翰命部下捽于庭數其事杖<lb/>
而殺之然後奏聞帝却賜擢尸更令翰决尸一百<hi>出乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>
　　　　崔𨼆甫<lb/>
<pb n="KR3l0118_WYG_495-2b"/>
梨園弟子有胡雛善吹笛尤承恩甞犯洛陽令崔𨼆甫<lb/>
已而走入禁中𤣥宗非時託以他事召𨼆甫對胡雛在<lb/>
側指曰就卿乞此得否𨼆甫對曰陛下此言是輕臣而<lb/>
重樂人也臣請休官再拜而去𤣥宗遽曰朕與卿戱也<lb/>
遂令曵出至門外立杖殺之俄而復敕釋已死矣乃賜<lb/>
𨼆甫絹百匹<hi>出國史𥙷</hi>
　　　　蕭嵩<lb/>
𤣥宗甞器重蘇頲欲倚以為相禮遇顧問與羣臣特異<lb/>
<pb n="KR3l0118_WYG_495-3a"/>
欲命相前一日上祕密不欲令左右知迨夜艾乃令草<lb/>
詔訪於侍臣曰外庭值宿誰遂命秉燭召來至則中書<lb/>
舍人蕭嵩上即以頲姓名授嵩令草制書既成其詞曰<lb/>
國之瓌寶上尋續三四謂嵩曰頲瓌之子朕不欲斥其<lb/>
父名卿為刋削之上乃命撒帳中屏風與嵩嵩慙懼流<lb/>
汗筆不能下者久之上以嵩杼思移時必當精密不覺<lb/>
前席以觀唯改曰國之珍寶他無更易嵩既退上擲其<lb/>
草于地曰虚有其表耳<hi>嵩長大多髯上故有是名</hi>左右失笑上聞遽<lb/>
<pb n="KR3l0118_WYG_495-3b"/>
起掩其口曰嵩雖才藝非長人臣之貴亦無與比前言<lb/>
戱耳其黙識神覧皆此𩔖也<hi>出明皇雜録</hi>
　　　　陳懷卿<lb/>
陳懷卿嶺南人也養鴨百餘頭後于鴨欄中除糞糞中<lb/>
有光爛然試以盆水沙汰之得金十兩乃覘所食處于<lb/>
舍後山足下土中有麩金消得数千斤時人莫知卿遂<lb/>
巨富仕至梧州刺史<hi>出朝野僉載</hi>
　　　　鄒鳳熾<lb/>
<pb n="KR3l0118_WYG_495-4a"/>
西京懷德坊南門之東有富商鄒鳯熾肩高背曲有似<lb/>
駱駝時人號為鄒駱駝其家巨富金寶不可勝計常與<lb/>
朝貴遊邸店園宅遍滿海内四方物盡為所收雖古之<lb/>
猗白不是過也其家男女婢僕錦衣玉食服用器物皆<lb/>
一時驚異甞因嫁女邀諸朝士徃臨禮席賔客数千夜<lb/>
擬供帳備極華麗及女即將出侍婢圍遶綺羅珠翠垂<lb/>
釵曳履尤艶麗者至数百人衆皆愕然不知孰是新婦<lb/>
矣又甞謁見高宗請市終南山中樹估絹一匹自云山<lb/>
<pb n="KR3l0118_WYG_495-4b"/>
樹雖盡臣絹未竭事雖不行終為天下所誦後犯事流<lb/>
𤓰州㑹赦還及卒子孫窮匱又有王元寶者年老好戱<lb/>
謔出入里市為人所知人以為錢文有元寶字因呼錢<lb/>
為王老盛流于時矣<hi>出西京記</hi>
又一説𤣥宗甞召王元寶問其家私多少對曰臣請以<lb/>
絹一匹繫陛下南山樹南山樹盡臣絹未窮又𤣥宗御<lb/>
含元殿望南山見一白龍横亘山間問左右皆言不見<lb/>
令急召王元寶問之元寶曰見一白物横在山頂不辨<lb/>
<pb n="KR3l0118_WYG_495-5a"/>
其狀左右貴臣啓曰何故臣等不見𤣥宗曰我聞至富<lb/>
可敵貴朕天下之貴元寶天下之富故見耳<hi>出獨異志</hi>
　　　　高力士<lb/>
高力士既譴于巫山州谷多薺而人不食力士感之因<lb/>
為詩寄意兩京五斤賣五溪無人採夷夏雖有殊氣味<lb/>
終不改其後㑹赦歸至武溪道遇開元中羽林軍士坐<lb/>
事謫嶺南停車訪舊方知上皇已厭世力士北望號泣<lb/>
嘔血而死<hi>出明皇雜録</hi>
<pb n="KR3l0118_WYG_495-5b"/>
　　　　王維<lb/>
天寶末羣賊䧟兩京大掠文武朝臣及黄門宫嬪樂工<lb/>
騎士每獲數百人以兵仗嚴衛送于雒陽至有逃于山<lb/>
谷者而卒能羅捕追脅授以冠帶禄山尤致意樂工求<lb/>
訪頗切于旬日獲梨園弟子數百人羣賊因相與大㑹<lb/>
于凝碧池宴偽官數十人大陳御庫珍寶羅列于前後<lb/>
樂既作梨園舊人不覺欷歔相對泣下羣逆皆露刄持<lb/>
滿以脅之而悲不能已有樂工雷海清者投樂器于地<lb/>
<pb n="KR3l0118_WYG_495-6a"/>
西向慟哭逆黨乃縛海清於戯馬殿支解以示衆聞之<lb/>
者莫不傷痛王維為賊拘於菩提佛寺中聞之賦詩曰<lb/>
萬戸傷心生野烟百官何日更朝天秋槐葉落空宫裡<lb/>
凝碧池頭奏管絃<hi>出明皇雜録</hi>
　　　　史思明<lb/>
安禄山敗史思明繼逆至東都遇櫻桃熟其子在河北<lb/>
欲寄遺之因作詩同去詩云櫻桃一籠子半已赤半已<lb/>
黄一半與懷王一半與周至詩成左右贊美之皆曰明<lb/>
<pb n="KR3l0118_WYG_495-6b"/>
公此詩大佳若能言一半周至一半懷王即與黄字聲<lb/>
韻稍稳思明大怒曰我兒豈可居周至之下思明長驅<lb/>
至永寧縣為其子朝義所殺思明曰爾殺我太早禄山<lb/>
尚得至東都而爾何亟也思明子偽封懷王周至即其<lb/>
傅也<hi>出芝田錄</hi>
　　　　豆糓<lb/>
至德初安史之亂河東大饑荒地十五里生豆糓一夕<lb/>
掃而復生約得五六千石其實甚圓細美人皆頼此活<lb/>
<pb n="KR3l0118_WYG_495-7a"/>
焉<hi>出傳載</hi>
　　　　潤州樓<lb/>
潤州城南隅有樓名萬歳樓俗傳樓上烟出刺史即死<lb/>
不死即貶開元已前以潤州為店闕董琬為江東採訪<lb/>
使甞居此州其時晝日烟出刺史皆憂懼狼狽愁情至<lb/>
死乾元中忽然又晝日烟出圓可一尺餘直上數丈有<lb/>
吏密伺之就視其烟乃出於樓角隙中更近而視之乃<lb/>
蚊子也樓下有井井中無水黑而且深小虫蠛蠓蛛蝄<lb/>
<pb n="KR3l0118_WYG_495-7b"/>
之𩔖色黑而小每晩晴出自于隙中作團而上遥看𩔖<lb/>
烟以手攬之即蚊蚋耳從此知非刺史亦無慮矣<hi>出辨疑志</hi>
　　　　邱為<lb/>
邱為致仕還鄉特給禄俸之半既丁母䘮州郡疑所給<lb/>
請于觀察使韓滉滉以為授官致仕本不理務特令給<lb/>
禄以恩養老臣不可以在䘮為義命仍舊給之唯春秋<lb/>
二時羊酒之直則不給雖程式無文見稱折衷<hi>出談賔録</hi>
　　　　裴佶<lb/>
<pb n="KR3l0118_WYG_495-8a"/>
朱泚既亂裴佶與衣冠數人佯為奴求出城佶貎寢自<lb/>
出稱甘草門兵曰此數子必非人奴如甘草不疑也<hi>出國</hi>
<hi>史𥙷</hi>
　　　　李抱貞<lb/>
李抱貞鎮潞州軍資匱缺計無所為有老僧大為郡人<lb/>
信服抱貞因請之曰假和尚之道以濟軍中可乎僧曰<lb/>
無不可抱貞曰但言擇日鞠塲焚身謀當于使宅鑿一<lb/>
地道通連俟火作既潛以僧出僧喜從之遂陳狀聲言<lb/>
<pb n="KR3l0118_WYG_495-8b"/>
抱貞命于鞠塲積薪貯油因為七日道塲晝夜香燈梵<lb/>
唄雜作抱貞亦引僧入地道使之不疑僧乃升壇執爐<lb/>
對衆説法抱貞率監軍僚屬及將吏膜拜其下以俸入<lb/>
擅施堆於其旁由是士女駢填捨財億計滿七日遂送<lb/>
柴積灌油發㷔擊鐘念佛抱貞密已遣人填塞地道俄<lb/>
頃之際僧薪並灰數日籍所得貨財輦入軍資庫别求<lb/>
所謂舍利者數十粒造墖貯焉<hi>出尚書故實</hi>
　　　　楊志堅<lb/>
<pb n="KR3l0118_WYG_495-9a"/>
顔真卿為撫州刺史邑人有楊志堅者嗜學而居貧鄉<lb/>
人未之知也其妻以資給不充索書求離志堅以詩送<lb/>
之曰當年立志早從師今日翻成鬢有絲落托自知求<lb/>
事晩蹉跎甘道出身遲金釵任意撩新髪鸞鏡從他别<lb/>
畫眉此去便同行路客相逢即是下山時其妻持詩詣<lb/>
州公牒以求别適真卿判其牘曰楊志堅早親儒教頗<lb/>
負詩名心雖慕夫高科身未霑于寸禄愚妻覩其未<lb/>
遇曾不少留靡追冀缺之妻贊成好事專學買臣之婦<lb/>
<pb n="KR3l0118_WYG_495-9b"/>
厭棄良人汚辱鄉閭傷敗風教若無懲誡孰遏浮囂妻<lb/>
可笞二十任自改嫁楊志堅秀才餉粟帛仍署随軍四<lb/>
逺聞之無不悦服自是江表婦人無敢棄其夫者<hi>出雲溪友</hi>
<hi>議</hi>
　<lb/>
　<lb/>
　<lb/>
　太平廣記卷四百九十五<lb/>
</p>
<p>
</p>
  </div>
</body>
</text>
</TEI>
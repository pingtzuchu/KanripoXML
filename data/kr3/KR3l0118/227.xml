<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百二十七</head> <lb/>
    <p>
<pb n="KR3l0118_WYG_227-1a"/>
欽定四庫全書<lb/>
　太平廣記卷二百二十七<lb/>
　　伎巧三<lb/>
　　　華清池　　　重明枕　　　韓志和<lb/>
　　絕藝<lb/>
　　　督君謨　　　李欽瑤　　　蘇州游僧<lb/>
　　　江西人　　　僧靈鑒　　　張芬<lb/>
　　　河北將軍　　西蜀客　　　陟屺寺僧<lb/>
<pb n="KR3l0118_WYG_227-1b"/>
　　伎巧<lb/>
　　　　華清池<lb/>
𤣥宗於華清宫新廣一池制度宏麗安禄山於范陽以<lb/>
白玉石爲魚龍鳳鴈仍爲石梁及石蓮花獻雕鐫巧妙<lb/>
殆非人工上大悦命於池中仍以石梁横亘其上而下<lb/>
蓮花出於水際上因幸華清宫至其所解衣將入而魚<lb/>
龍鳳鴈皆若奮鱗舉翼狀欲飛動上甚恐遽命撤去去<lb/>
之而蓮花石梁尚存又嘗於宮中置長湯池數十間屋<lb/>
<pb n="KR3l0118_WYG_227-2a"/>
宇環迴甃以文石為銀鏤漆船及檀香水船致於其中<lb/>
至檝棹皆飾以珠玉又於湯池中壘瑟瑟及檀香木為<lb/>
山狀瀛洲方丈<hi>出談賓録</hi>
　　　　重明枕<lb/>
元和八年大軫國貢重明枕神錦衾云其國在海東南<lb/>
三萬里當軫宿之位故曰大軫國合丘禺藳山<hi>合丘禺藁山見</hi>
<hi>山海經</hi>重明枕長一尺二寸髙六寸潔白逾於水精中<lb/>
有樓臺之狀四方有十道士持香執簡循環無已謂<lb/>
<pb n="KR3l0118_WYG_227-2b"/>
之行道真人其樓臺瓦木丹青真人簪帔無不悉具<lb/>
通瑩焉如水覩物神錦衾水蠶絲所織方二尺厚一<lb/>
寸其上龍文鳳彩殆非人工其國以五色石甃池塘<lb/>
採大柘葉飼蠶於池中始生如蚊睫游泳其間及長<lb/>
可五六寸池中有挺荷雖驚風疾吹不能動大者可濶<lb/>
三四尺而蠶經十五日即跳入荷中以成其繭形如<lb/>
方斗自然五色國人繅之以織神錦亦謂之靈泉絲<lb/>
上始覽錦衾與嬪御大笑曰此不足以為嬰兒綳褯<lb/>
<pb n="KR3l0118_WYG_227-3a"/>
曷能為我被耶使者曰此錦之絲水蠶也得水即舒<lb/>
水火相反遇火則縮遂於上前令四官張之以水一<lb/>
噴即方二丈五色煥爛逾於向時上歎曰本乎天者<lb/>
親上本乎地者親下不亦然哉却令以火逼之須臾<lb/>
如故<hi>出杜陽編</hi>
　　　　韓志和<lb/>
穆宗朝有飛龍士韓志和本倭國人也善雕木作鸞鶴<lb/>
鴉鵲之狀飲啄悲鳴與真無異以關捩置於腹内發之<lb/>
<pb n="KR3l0118_WYG_227-3b"/>
則凌空奮翼可髙百尺至一二百步外方始却下兼刻<lb/>
木猫兒以捕雀䑕飛龍使異其機巧奏之上覩而悦之<lb/>
志和更雕踏牀髙數尺其上飾之以金銀綵繪謂之見<lb/>
龍牀置之則不見龍形踏之則鱗鬛爪角俱出始進上<lb/>
以足履之而龍天矯若得雲雨上恐畏遂令撤去志和<lb/>
伏於上前稱臣愚昧而致有驚忤聖躬臣願别進薄伎<lb/>
以娛陛下耳目以贖死罪上笑曰所解何伎試為我出<lb/>
志和於懐中將出一桐木合方數寸其中有物名蠅虎<lb/>
<pb n="KR3l0118_WYG_227-4a"/>
子數不啻一二百焉其形皆赤云以丹砂㗖之故也乃<lb/>
分爲五隊令舞梁州上召國樂以舉其曲而虎子盤㢠廻<lb/>
宛轉無不中節每遇致詞處則隱隱如蠅聲及曲終累<lb/>
累而退若有尊卑等級志和臂虎子於指上獵蠅於數<lb/>
步之内如鷂擒雀罕有不獲者上嘉其伎小有可觀即<lb/>
賜以雜彩銀器而志和出宫門悉轉施於人不逾年竟<lb/>
不知志和所在上於殿前種千葉牡丹及花始開香氣<lb/>
襲人一朶千葉大而且紅上每覩芳盛歎人間未有自<lb/>
<pb n="KR3l0118_WYG_227-4b"/>
是宫中每夜即有黄白蝴蝶萬數飛集於花間輝光照<lb/>
耀達曙方去宫人競以羅巾撲之無有不獲者上令張<lb/>
網於宫中遂得數百於殿内縱嬪御追捉以爲娯樂遲<lb/>
明視之則皆金玉也其狀工巧無以爲比而内人爭用<lb/>
絲縷絆其脚以爲首飾夜則光起於粧奩中其後開寳<lb/>
厨視金屑玉屑藏内將有化爲蝶者宫中方覺焉<hi>出杜陽編</hi>
　　　絕藝<lb/>
　　　　督君謨<lb/>
<pb n="KR3l0118_WYG_227-5a"/>
隋末有督君謨善閉目而射志其目則中目志其口則<lb/>
中口有王靈智者學射於君謨以爲曲盡其妙欲射殺<lb/>
君謨獨擅其美君謨製一短刀箭來輒截之惟有一矢<lb/>
君謨張口承之遂囓其鏑而笑曰汝學射三年未敎汝<lb/>
囓鏃法列子甘蠅古之善射者弟子名飛衛巧過於師<lb/>
紀昌又學射於飛衛以徴角之弧朔蓬之簳射貫虱心<lb/>
既盡飛衛之術計天下敵已一人而已乃謀殺飛衛相<lb/>
遇於野二人交射矢鋒相觸墜地而塵下揚飛衛之矢<lb/>
<pb n="KR3l0118_WYG_227-5b"/>
先窮紀遺一矢既發飛衛以棘刺之端捍之而無差焉<lb/>
於是二子泣而投弓請爲父子刻背爲誓不得告術於<lb/>
人孟子曰逢蒙學射於羿盡羿之道惟羿爲愈已於是<lb/>
殺羿<hi>出酉陽雜俎</hi>
　　　　李欽瑶<lb/>
天寳末有騎將李欽瑶者弓矢絕倫以勞累官至郡守<lb/>
兼御史大夫至德中𨽻臨淮與史思明相持於陜西晨<lb/>
朝合戰臨淮布陣徐進去敵尚十許里忽有一狐起於<lb/>
<pb n="KR3l0118_WYG_227-6a"/>
軍前踉蹌而趨若導引者臨淮不懌曰越王軾怒蛙葢<lb/>
激勵官軍士耳狐乃持疑妖邪之物豈有前陣哉即付<lb/>
欽瑶以三矢令取狐焉欽瑶受命而馳適有淺蕪三二<lb/>
十畝狐奔入其中欽瑶逐之歘有野雉驚起馬足徑入<lb/>
雲霄欽瑶翻身仰射一發而墜然後鳴鞭逐狐十步之<lb/>
内拾矢又中於是擕二物以復命焉舉軍懽呼聲振山<lb/>
谷時囘鶻列騎置陣於北原其首領僅一二百輩棄軍<lb/>
飛馬而來爭捧欽瑶以爲神異仍謂曰爾非囘鶻之甥<lb/>
<pb n="KR3l0118_WYG_227-6b"/>
不然何能弧矢之妙乃得如此哉<hi>出集異記</hi>
　　　　蘇州游僧<lb/>
蘇州重𤣥寺閣一角忽墊計其扶薦之功當用錢數千<lb/>
貫有游僧曰不足勞人請得一夫斫木爲楔可以正之<lb/>
寺主從焉游僧每食訖輒取楔數十執柯登閣敲椓其<lb/>
間未旬日閣柱悉正舊說聖善寺閣常貯醋十瓮恐爲<lb/>
蛟龍所伏以致雷電<hi>出國史補</hi>
　　　　江西人<lb/>
<pb n="KR3l0118_WYG_227-7a"/>
江西人有善展竹數節可成器又有人熊葫蘆云翻葫<lb/>
蘆易於翻鞠<hi>出酉陽雜俎</hi>
　　　　僧靈鑒<lb/>
貞元末閬州僧靈鑒善彈常自爲彈丸其彈丸方用洞<lb/>
庭沙岸下土三斤炭末三兩資末一兩榆皮半兩泔澱<lb/>
二勺紫礦二兩細沙三分藤紙五張渴[莫-大+羽]汁半合九味<lb/>
和搗三千杵齊丸之隂乾鄭彚爲刺史時有當家名寅<lb/>
讀書善飲酒彚甚重之寅常與靈鑒較角放彈寅指一<lb/>
<pb n="KR3l0118_WYG_227-7b"/>
𣗳節相去數十步曰中之獲五千寅自一發而中之彈<lb/>
丸反射而不破靈鑒控弦百發百中皆節陷而丸碎焉<lb/>
<hi>出酉陽雜俎</hi>
　　　　張芬<lb/>
張芬曾爲韋臯行軍曲藝過人力舉七尺碑定雙輪水<lb/>
磑常於福感寺趯鞠高及半塔彈弓力五斗常揀向陽<lb/>
巨筍織竹籠之隨長旋培常畱寸許度竹籠高四尺然<lb/>
後放長秋深方去籠伐之一尺十節其色如金用成弓<lb/>
<pb n="KR3l0118_WYG_227-8a"/>
焉每塗牆方丈彈成天下太平字字體端妍如人摸成<lb/>
<hi>出酉陽雜俎</hi>
　　　　河北將軍<lb/>
建中初有河北將軍姓夏彎弓數百斤常於毬場中累<lb/>
錢千餘走馬以撃鞠杖撃之一撃一錢飛起高六七丈<lb/>
其妙如此又於新泥牆安棘刺數十取爛豆相去一丈<lb/>
擲豆貫於刺上百不差一又能走馬書一紙<hi>出酉陽雜俎</hi>
　　　　西蜀客<lb/>
<pb n="KR3l0118_WYG_227-8b"/>
又張芬在韋臯幕中有一客於宴席上以籌椀中綠豆<lb/>
撃蠅十不失一一座驚笑芬曰無費吾豆遂指起蠅拈<lb/>
其後脚略無脫者<hi>出酉陽雜俎</hi>
　　　　陟屺寺僧<lb/>
荆州陟屺寺僧那善照射毎言照射之法凡光長而搖<lb/>
者鹿貼地而明滅者兔低而不動者虎又言夜格虎時<lb/>
必見三虎並來挾者虎威當刺其中者虎死威乃入地<lb/>
得之可却百邪虎初死記其頭所藉處候月黑夜掘之<lb/>
<pb n="KR3l0118_WYG_227-9a"/>
欲掘時必有虎來吼擲前後不足畏此虎之鬼也深二<lb/>
尺當得物如琥珀葢虎目光淪入地所爲也<hi>出酉陽雜俎</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_227-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百二十七<lb/>
</p>
<p>
</p>
  </div>
</body>
</text>
</TEI>
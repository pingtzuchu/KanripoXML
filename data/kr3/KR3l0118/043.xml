<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷四十三</head> <lb/>
    <p>
<pb n="KR3l0118_WYG_043-1a"/>
欽定四庫全書<lb/>
　太平廣記卷四十三<lb/>
　　神仙四十三<lb/>
　　　尹真人　　　盧山人　　　薛𤣥真<lb/>
　　　于濤<lb/>
　　　　尹真人<lb/>
犍為郡東十餘里有道觀在深巖中石壁四壅有顔道<lb/>
士居之觀殿有石函長三尺餘其上鏨出鳥獸花卉文<lb/>
<pb n="KR3l0118_WYG_043-1b"/>
理纎妙隣於鬼工而緘鏁極固泯然無毫縷之隙里人<lb/>
相傳云是尹喜石函真人事跡顯於紀傳詳矣真人將<lb/>
上昇以石函付門弟子約之曰此函中有符籙慎不得<lb/>
啓之必有大禍於是郡人盡敬之大厯中有清河崔君<lb/>
為犍為守崔君素有剛果自恃既至郡聞有尹真人函<lb/>
笑謂屬官曰新垣平之詐見矣即詣之且命破鏁顔道<lb/>
士曰此尹真人石函真人有遺教曰啓吾函者有大禍<lb/>
幸君侯無犯仙官之約崔君怒曰尹真人死千嵗安得<lb/>
<pb n="KR3l0118_WYG_043-2a"/>
獨有石函在乎吾不信顔道士確其詞而崔君固不從<lb/>
於是命破其鏁久之而堅然不可動崔君怒又以巨絙<lb/>
係函鼻用數十牛拽其絙鞭而驅之僅半日石函遂開<lb/>
中有符籙數十軸以黄縑為幅丹書其文皆炳然如新<lb/>
崔君既觀畢顧謂顔道士曰吾向者意函中有奇寳故<lb/>
開而閲之今徒有符籙而已於是令緘鏁如舊既歸郡<lb/>
是夕令忽暴卒後三日而寤其官屬將吏輩悉詣崔君<lb/>
問之且訊焉崔君曰吾甚戅未嘗聞神仙事前者偶開<lb/>
<pb n="KR3l0118_WYG_043-2b"/>
尹真人石函果為㝠官追攝初見一人衣紫衣至寢謂<lb/>
吾曰我吏於㝠司者也今奉命召君固不可拒拒則禍<lb/>
益大矣宜疾去吾始聞憂欲以辭免然不覺與使者俱<lb/>
出郡城僅行五十里至㝠司其官即故相吕公也謂吾<lb/>
曰子何為開尹真人石函乎奉上帝命且削君之禄壽<lb/>
果如何哉已而召掾吏至令按吾禄壽之籍掾吏白吕<lb/>
公曰崔君有官五任有壽十七年今奉上帝符盡奪五<lb/>
任官又削十五年壽今獨有二年任矣於是聽崔君還<lb/>
<pb n="KR3l0118_WYG_043-3a"/>
後二年果卒<hi>出宣室志</hi>
　　　　盧山人<lb/>
唐寳厯中荆州盧山人常販燒朴石灰往來於白洑南<lb/>
草市時時微露奇跡人不之測賈人趙元卿好事將從<lb/>
之逰乃頻市其所貨設果茗訪其息利之術盧覺謂曰<lb/>
觀子意似不在所市意何也趙乃言竊知長者埋形𨼆<lb/>
徳洞過蓍龜願垂一言盧笑曰今日且驗君主人午時<lb/>
有非常之禍若信吾言當免子可吿之將午當有匠者<lb/>
<pb n="KR3l0118_WYG_043-3b"/>
負囊而至囊中有銀二兩餘必非意相干也可閉闗戒妻<lb/>
孥勿輕應對及午必極罵須盡家臨水避之若爾徒費<lb/>
錢三千四百時趙停於百姓張家即遽歸吿之張亦素<lb/>
神盧生乃閉門伺之欲午果有人狀如盧所言叩門求<lb/>
糴怒其不應因蹴其門張重簀捍之少頃聚人數百張<lb/>
乃由後門與妻子廻避纔差午其人乃去行數百步忽<lb/>
蹶倒而死其妻至衆人具吿其所為妻痛哭乃適張家<lb/>
誣其夫死有因官不能評衆具言張閉户逃避之狀理<lb/>
<pb n="KR3l0118_WYG_043-4a"/>
者謂張曰汝固無罪可為辦其送死張欣然從斷其妻<lb/>
亦喜及市槥僦轝正當三千四百文因是人赴之如市<lb/>
盧意以為煩潛逝至復州界維舟於陸奇秀才莊門或<lb/>
語陸盧山人非常人也陸乃請之陸時將入京投相知<lb/>
因請決疑盧曰君今年不可動憂旦夕禍作君所居堂後<lb/>
有錢一瓿覆以板非君有也錢主今始三嵗君其勿用<lb/>
一錢用必成禍能從吾戒乎陸矍然謝之及盧生去水<lb/>
波未定陸笑謂妻曰盧生言如是吾更何求乎乃命家<lb/>
<pb n="KR3l0118_WYG_043-4b"/>
童掘地未數尺果遇板徹之有巨瓮散錢滿焉陸喜甚<lb/>
妻亦搬運紉草貫之將及一萬兒女忽暴頭痛不可忍<lb/>
陸曰豈盧生言將徵乎因奔馬追及謝違戒盧生怒曰<lb/>
君用之必禍骨肉骨肉與利輕重君自度也掉舟去之<lb/>
不顧陸馳歸醮而瘞焉兒女乃愈盧生到復州又常與<lb/>
數人閒行途遇六七人盛服俱帶酒氣逆鼻盧生忽叱<lb/>
之曰汝等所為不悛性命無幾其人悉羅拜塵中曰不<lb/>
敢不敢其侣訝之盧曰此輩盡刼賊也其異如此元卿<lb/>
<pb n="KR3l0118_WYG_043-5a"/>
言盧卿狀貌老少不常亦不常見其飲食常語趙生曰<lb/>
世間刺客𨼆形者不少道者得𨼆形術能不試二十年<lb/>
可以化形名曰脱離後二十年名籍於地仙矣又言刺<lb/>
客之死屍亦不見所論多奇恠葢神仙之流也<hi>出酉陽雜爼</hi>
　　　　薛𤣥真<lb/>
薛𤣥真者唐給事中伯髙之髙祖也少好道不嗜名宦<lb/>
遨遊雲泉得長生之道常於五嶺間棲憇每遇人曰九<lb/>
疑五嶺神仙之墟山水幽竒烟霞勝異如陽朔之峯巒<lb/>
<pb n="KR3l0118_WYG_043-5b"/>
挺拔博羅之洞府清虚不可忘也所以祝融棲神於衡<lb/>
阜虞舜登仙於蒼梧赫胥耀跡於潛峰黄帝飛輪於鼎<lb/>
湖其餘髙真列仙人臣輔相騰翥逍遙者無山無之其<lb/>
故何哉山幽而靈水深而清松竹交映雲蘿杳㝠固非<lb/>
凡骨塵心之所愛也况䆳洞之中别開天地瓊膏滴乳<lb/>
靈草秀芝豈塵目能窺凡屣可履也得延年之道而優<lb/>
游其地信為樂哉貞元末鄭餘慶郴州長史門吏有自<lb/>
遠省餘慶者未至郴十餘里店中駐歇與𤣥真相遇狀<lb/>
<pb n="KR3l0118_WYG_043-6a"/>
貌如二十三四神彩俊邁詞多稽古時語及開元麟徳<lb/>
間事有如目覩又言明年二月餘慶當復歸朝餘言皆<lb/>
神異問其姓氏再三不答懇詰之云某有志林泉久棄<lb/>
鄉國不欲骨肉知此行止姓薛名𤣥真門吏話於餘慶<lb/>
令人訪尋無復蹤跡明年二月餘慶徵還及到長安語<lb/>
及異事給事中薛伯髙流涕對曰某髙祖自左常侍棄<lb/>
官入道𨼆終南不知所終是矣<hi>出仙傳拾遺</hi>
　　　　于濤<lb/>
<pb n="KR3l0118_WYG_043-6b"/>
于濤者唐宰相琮之姪也琮南遷途經平望驛維舟方<lb/>
食有一叟自門而進直抵㕔側小閤子以詣濤焉叟之<lb/>
來也驛吏疑從相國而行不之問相國疑是驛中人又<lb/>
不之詰既及濤所憇濤問叟何人也對曰曹老兒問其<lb/>
所來對曰郎君極有好官職此行不用憂濤方將逺陟<lb/>
深抱憂慮聞其言欣然迎待揖之即席濤與表弟前秘<lb/>
書省薛校書俱與之語問其所能云老叟無解但見郎<lb/>
君此後官職髙顯不可一一叙之請濡毫執筆隨語記<lb/>
<pb n="KR3l0118_WYG_043-7a"/>
録之也如是濤隨叟所授數章詞多𨼆密迨若謠䜟亦<lb/>
叙相國牽復之事因問薛校書如何叟曰千里之外遇<lb/>
西則止其有官職雖非真刺史亦作假郡守濤又問某<lb/>
京中宅内事可以知否叟俛首良久曰京宅甚安今日<lb/>
堂前有某夫人某尼賓客名字一一審識某廊下有小<lb/>
童某牽一銅龜子馳戲濤亦審其諦實皆書於編上荏<lb/>
苒所載已是數幅相顧笑語即將昏暝濤因指薛芸香<lb/>
姬者謂叟曰此人如何對曰極好三千里外亦得好官<lb/>
<pb n="KR3l0118_WYG_043-7b"/>
濤初隨語書事心志鋭信及聞此姬亦有好官訝其踈<lb/>
誕意亦中怠矣時濤表弟杜孺休給事刺湖州寄箬下<lb/>
酒一壺可五斗因問叟頗好酒否叟忻然為請即以銀<lb/>
盂授之令自酌飲頃之酒盡已昏晦矣遂以銀盂枕首<lb/>
而睡時蚊蚋盛無有近叟者及旦失叟唯銀盂在焉方<lb/>
驚問訪求莫知所止人或云此即曹休博士也曹休魏<lb/>
之宗室仕晉為史官齊梁間或處朝列得神仙之道多<lb/>
遊江湖間往來賈販常拯救人以隂功及物人多有見<lb/>
<pb n="KR3l0118_WYG_043-8a"/>
之受其遺者濤自後授泗州防禦使歙州刺史佐淮南<lb/>
吳王楊公行密為副使相國尋亦北歸薛校書佐江西<lb/>
賔幕知袁州軍務值用軍之際挈家之閩至一小邑姬<lb/>
者俄以疾終山中無求閟器之所托一村翁輟其壽棺<lb/>
而瘞斯棺裝漆金彩頗甚珍華既瘞之後方驗得好棺<lb/>
之言及京宅是日賔客小童牽銅龜遊戲之事無不驗<lb/>
者<hi>出神仙感應傳</hi>
　<lb/>
<pb n="KR3l0118_WYG_043-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四十三<lb/>
</p>
<p>
</p>
  </div>
</body>
</text>
</TEI>
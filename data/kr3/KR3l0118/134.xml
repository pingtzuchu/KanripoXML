<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百三十四</head> <lb/>
    <p>
<pb n="KR3l0118_WYG_134-1a"/>
欽定四庫全書<lb/>
　太平廣記卷一百三十四<lb/>
　　報應三十三<lb/>
　　　竹永通　　　宜城民　　　韋慶植<lb/>
　　　趙太　　　　李信　　　　謝氏<lb/>
　　　王珍　　　　王㑹師　　　解奉先<lb/>
　　　童安玗　　　劉自然　　　李明府<lb/>
　　　劉鑰匙　　　上公　　　　施汴<lb/>
<pb n="KR3l0118_WYG_134-1b"/>
　　　公乗通　　　僧審言<lb/>
　　　　竹永通<lb/>
隋并州盂縣竹永通曾貸寺家粟六十石年久不還索<lb/>
之云還訖遂于佛堂誓言云若實未還當與寺家作牛<lb/>
此人死後寺家生一黃犢足有白文後漸分明仍是竹<lb/>
永通字鄉人漸知觀者日數千此家已知遂用粟百石<lb/>
于寺贖牛别立一屋事之如生仍為造像寫經月餘遂<lb/>
死<hi>出異録</hi>
<pb n="KR3l0118_WYG_134-2a"/>
　　　　宜城民<lb/>
隋大業八年宜州城東南里民姓皇甫其家兄弟四人<lb/>
大兄小弟並皆勤事生業其第二弟名遷交遊惡友不<lb/>
事生活母嘗取錢欲令市買且置牀上母向舍後遷從<lb/>
外來入堂不見人便偷錢去母還覓錢不得遂勘合家<lb/>
良賤並云不知母怒悉加鞭捶大小皆怨至後年遷亡<lb/>
其家猪生一㹠子八月社至賣與逺村社家遂託夢于<lb/>
婦曰我是汝夫為盜取婆錢枉及合家浪受楚拷今我<lb/>
<pb n="KR3l0118_WYG_134-2b"/>
作猪來償債將賣與社家縛我欲殺汝是我婦何忍不<lb/>
語男女贖我婦初夢忽寤仍未信之復眠其夢如初因<lb/>
起報姑姑曰吾夢亦如之遲明令兄齎錢詣社官収贖<lb/>
之後二年方死長安𢎞法寺静琳師是遷之隣里親見<lb/>
其猪嘗話其事焉<hi>出法苑珠林</hi>
　　　　韋慶植<lb/>
唐貞觀中魏王府長史韋慶植有女先亡韋夫婦痛惜<lb/>
之後二年慶植將聚親賓客備食家人買得羊未殺夜<lb/>
<pb n="KR3l0118_WYG_134-3a"/>
慶植妻夢見亡女著青練裙白衫頭髪上有一雙玉釵<lb/>
是平生所服者來見母涕泣言昔常用物不語父母坐<lb/>
此業報今受羊身來償父母命明旦當見殺青羊白頭<lb/>
者是特願慈恩垂乞性命母驚寤旦而自徃觀果有青<lb/>
羊項膊皆白頭側有兩條白相當如玉釵形母對之悲<lb/>
泣止家人勿殺待慶植至放送之俄而植至催食㕑人<lb/>
白言夫人不許殺青羊植怒即令殺之宰夫懸羊欲殺<lb/>
賓客數人已至乃見懸一女子容貌端正訴客曰是韋<lb/>
<pb n="KR3l0118_WYG_134-3b"/>
長史女乞救命客等驚愕止宰夫宰夫懼植怒但見羊<lb/>
鳴遂殺之既而客坐不食植怪問之客具以言慶植悲<lb/>
痛發病遂不起京下士人多知此事<hi>出法苑珠林</hi>
　　　　趙太<lb/>
唐長安市里風俗毎至歲元日已後遞飲食相邀號為<lb/>
傳坐東市筆生趙太次當設之有客先到向後見其碓<lb/>
上有童女年十三四著青衫白帽以急索繫頸屬于碓<lb/>
柱泣淚謂客曰我主人女也徃年未死時盜父母錢欲<lb/>
<pb n="KR3l0118_WYG_134-4a"/>
買脂粉未及而死其錢今在舍㕑内西北角壁中然我<lb/>
未用既以盜之坐此得罪今當償父母命言畢化為青<lb/>
羊白頭客驚告主人主人問其形貌乃是小女死已二<lb/>
年矣于㕑壁取得錢似久安處於是送羊僧寺合門不<lb/>
復食肉<hi>出法苑珠林</hi>
　　　　李信<lb/>
唐居士李信者并州文水縣之太平里人也身為隆政<lb/>
府衞士至顯慶年冬隨例徃朔州赴審乗赤草馬一匹<lb/>
<pb n="KR3l0118_WYG_134-4b"/>
并將草駒是時歲晚凝隂風雪嚴厚行十數里馬遂不<lb/>
進信以程期逼促撾之數十下馬遂作人語語信曰我<lb/>
是汝母為生平避汝父將石餘米與女故獲此報此駒<lb/>
即是汝妹也以力償債向了汝復何苦敦逼如是信聞<lb/>
之驚愕流涕不能自勝乃拜謝之躬弛鞍轡謂曰若是<lb/>
信母當自行歸家馬遂前行信負鞍轡隨之至家信兄<lb/>
弟等見之悲哀相對别為厰櫪養飼有同事母屈僧營<lb/>
齋合門莫不精進鄉閭道俗咸歎異之時工部侍郎孫<lb/>
<pb n="KR3l0118_WYG_134-5a"/>
無隱岐州司司法張金庭為丁艱在家聞而竒之故就<lb/>
信家顧訪見馬猶在問其由委並如所傳<hi>出㝠報拾遺</hi>
　　　　謝氏<lb/>
唐雍州萬年縣閻村即灞渭之間也有婦女謝適周縣<lb/>
元氏有女適迴龍村人來阿照謝氏永徽末亡龍朔元<lb/>
年八月託夢于來氏女曰我生時酤酒小作升乃取價<lb/>
太多量酒復少今坐此罪於北山下人家為牛近被賣<lb/>
與法界寺夏侯師今將我向城南耕稻田非常辛苦及<lb/>
<pb n="KR3l0118_WYG_134-5b"/>
寤其女涕泣為阿照言之至二年正月有法界寺尼至<lb/>
阿照村女乃問尼尼報云有夏侯師是實女即就寺訪<lb/>
之云近於北山下買得一牛見在城南耕地其女涕泣<lb/>
求請寺尼乃遣人送其女就之此牛平常唯一人禁制<lb/>
若遇餘人必陸梁觝觸見其女至乃䑛其遍體又流淚<lb/>
焉女即日就夏侯師贖之乃隨其女去今現在阿照家<lb/>
養飼女常為阿娘承奉不闕京師王侯妃媵多令召視<lb/>
競施財物<hi>出㝠報記</hi>
<pb n="KR3l0118_WYG_134-6a"/>
　　　　王珍<lb/>
唐定州安嘉縣人王珍能金銀作曾與寺家造功德得<lb/>
絹五百疋同作人私費十疋王珍不知此人死後王家<lb/>
有禮事買羊未殺間其羊頻跪無數珍已怪之夜繫于<lb/>
柱珍將寢有人扣房門甚急看之無所見珍復卧又聞<lb/>
之起看還無所見怪之遂開門卧未睡見一人云昔日<lb/>
與公同作功德偷十疋絹私用公竟不知今已作羊公<lb/>
將殺之叩頭乞命再三懇苦言訖出房門即變作羊王<lb/>
<pb n="KR3l0118_WYG_134-6b"/>
珍妹于别所見此人叩頭一如珍所見遂放羊作長生<lb/>
珍及妹家即斷食肉珍以咸亨五年入海運船上無菜<lb/>
人皆食肉珍不食唯飡空飯而已<hi>出廣古今五行記</hi>
　　　　王㑹師<lb/>
唐京都西市北店有王㑹師者母亡服制已畢其家乃<lb/>
産一青黃牝狗㑹師妻為其盜食乃以杖擊之數下狗<lb/>
遂作人語曰我是汝姑新婦杖我大錯我為嚴酷家人<lb/>
過甚遂得此報今既𬒳打羞向汝家因即走出㑹師聞而<lb/>
<pb n="KR3l0118_WYG_134-7a"/>
涕泣抱以歸家而復還去凡經四五㑹師見其意正乃<lb/>
于市北已店大牆後作小舍安置毎日送食市人及行<lb/>
客就觀者極衆投餅與者不可勝數此犬恒不離此舍<lb/>
過齋時即不食經一二歲莫知所之<hi>出法苑珠林</hi>
　　　　解奉先<lb/>
洛陽畫工解奉先為嗣江王家畫像壁未畢而逃及見<lb/>
擒乃妄云功直已相當因于像前誓曰若負心者願死<lb/>
為汝家牛歲餘奉先卒卒後王家牸牛産一騂犢有白<lb/>
<pb n="KR3l0118_WYG_134-7b"/>
毛於背曰解奉先觀者日夕如市焉<hi>出國史異纂</hi>
　　　　童安玗<lb/>
唐大中末信州貴溪縣乳口鎭有童安玗者鄉里富人<lb/>
也初甚貧窶與同里人郭珙相善珙嘗假借錢六七萬<lb/>
即以經販安玗後遂豐富及珙徵所借錢安玗拒諱之<lb/>
珙焚香告天曰童安玗背惠忘義借錢不還倘神理難<lb/>
誣願安玗死後作牛以償某詞甚懇苦安玗亦紿言曰<lb/>
某若實負郭珙錢願死作一白牛以償珙債未逾月安<lb/>
<pb n="KR3l0118_WYG_134-8a"/>
玗死死後半年珙家牸牛生一白牯犢左肋有黑毛作<lb/>
字曰童安玗厯厯然逺邇聞之觀者雲集珙遣人告報<lb/>
安玗妻玗妻子并親屬等徃視之大以為恥厚納金帛<lb/>
請収贖之郭珙憤其欺負終不允許以牛母并犢别欄<lb/>
餵飼安玗家率童僕持白挺刼取珙多置人守禦竟不<lb/>
能獲<hi>出報應録</hi>
　　　　劉自然<lb/>
唐天祐中秦州有劉自然者主管義軍按因連帥李繼<lb/>
<pb n="KR3l0118_WYG_134-8b"/>
宗㸃鄉兵捍蜀城紀縣百姓黃知感者妻有美髮自然<lb/>
欲之謂知感曰能致妻髮即免是行知感之妻曰我以<lb/>
弱質託於君髮有再生人死永訣矣君若南征不返我<lb/>
有美髮何為焉言訖攬髮剪之知感深懐痛愍既迫于<lb/>
差㸃遂獻于劉知感竟亦不免繇戍㝷殁于金沙之陣<lb/>
黃妻晝夜禱天號訴是歲自然亦亡後黃家牝驢忽産<lb/>
一駒左脇下有字云劉自然邑人傳之遂達于郡守郡<lb/>
守召其妻子識認劉自然長子曰某父平生好飲酒食<lb/>
<pb n="KR3l0118_WYG_134-9a"/>
肉若能飲啖即是某父也驢遂飲酒數升啖肉數臠食<lb/>
畢奮迅長鳴淚下數行劉子請備百千贖之黃妻不納<lb/>
日加鞭捶曰猶足以報吾夫也後經喪亂不知所終劉<lb/>
子竟慚憾而死<hi>出儆戒録</hi>
　　　　李明府<lb/>
唐火井縣令李明府經過本縣館于押司録事私第主<lb/>
人將設酒饌欲刲一白羊方有胎其夜明府夢一素衣<lb/>
婦人將二子拜明府乞命詞甚哀切李不測其由云某<lb/>
<pb n="KR3l0118_WYG_134-9b"/>
不曾殺人婦人哀祈不已李睡覺思惟無端倪又寢復<lb/>
夢前婦人乞命稱某命在須臾忍不救也李竟不諭其<lb/>
意但驚怛不已再寢又夢前婦人曰長官終不能相救<lb/>
某已死訖然亦償債了某前身即押司録事妻有女僕<lb/>
方妊身懐二子時某嫉妬因笞殺之紿夫云女僕盜金<lb/>
釵并盒子拷訊致斃今獲此報然已還其寃債其金釵<lb/>
并盒子在堂西栱枓内為某告於主人請不食其肉為<lb/>
作功德李驚起召主人詰曰君刲一白羊耶有雙羔否<lb/>
<pb n="KR3l0118_WYG_134-10a"/>
曰是具話夜來之夢更歎異及㝷栱枓内果得二物乃<lb/>
取羊埋之為作功德追薦焉<hi>出報應録</hi>
　　　　劉鑰匙<lb/>
隴右水門村有店人曰劉鑰匙者不記其名以舉債為<lb/>
家業累千金能於規求善聚難得之貨取民間資財如<lb/>
秉鑰匙開人箱篋帑藏盜其珠珍不異也故有鑰匙之<lb/>
號隣家有殷富者為鑰匙所餌放債與之積年不問忽<lb/>
一日執劵而算之即倍數極廣既償之未畢即以年繫<lb/>
<pb n="KR3l0118_WYG_134-10b"/>
利畧無期限遂至資財物産俱歸鑰匙負債者怨之不<lb/>
已後鑰匙死彼家生一犢有鑰匙姓名在膁肋之間如<lb/>
毫墨書出乃為債家鞭箠使役無完膚鑰匙妻男廣以<lb/>
重貨購贖之置于堂室之内事之如生及斃則棺斂葬<lb/>
之于野葢與劉自然之事髣髴矣此則報應之道其不<lb/>
誣矣<hi>出玉堂閒話</hi>
　　　　上公<lb/>
宜春郡東安仁鎭有齊覺寺寺有一老僧年九十餘門<lb/>
<pb n="KR3l0118_WYG_134-11a"/>
人弟子有一二世者彼俗皆只呼為上公不記其法名<lb/>
也其寺常住莊田孳畜甚多上公偶一夜夢見一老姥<lb/>
衣青布之衣拜辭而去云只欠寺内錢八百上公覺而<lb/>
異之遂自取筆書于寢壁同住僧徒亦無有知之者不<lb/>
三五日後常住有老牸牛一頭無故而死主事僧於街<lb/>
市鬻之只酬錢八百如是數處不移前價主事僧具白<lb/>
上公云常住牛死欲貨之屠者數輩皆酧價八百上公<lb/>
歎曰償債足矣遂令主事僧入寢所讀壁上所題處無<lb/>
<pb n="KR3l0118_WYG_134-11b"/>
不嗟歎<hi>出玉堂閒話</hi>
　　　　施汴<lb/>
廬州營田吏施汴嘗恃勢奪民田數十頃其主退為其<lb/>
耕夫不能自理數年汴卒其田主家生一牛腹下有白<lb/>
毛方數寸既長稍斑駁不逾年成施汴字㸃畫無缺道<lb/>
士邵修黙親見之<hi>出稽神錄</hi>
　　　　公乗通<lb/>
渚宫有民公乗通者平生隱慝人或難知死後湖南民<lb/>
<pb n="KR3l0118_WYG_134-12a"/>
家生一黑驢駒白毛作荆南公乗通字其子孫聞之懐<lb/>
恥竟不能㝷贖江陵人皆知之<hi>出北夢瑣言</hi>
　　　　僧審言<lb/>
雲頂山慈雲寺四方歸輳供食者甚厚寺主僧審言性<lb/>
貪鄙欺隱本寺施財飲酒食肉畜養妻子無所不為僧<lb/>
衆稍孤潔者必遭凌辱一旦疾篤自言見空中繩懸一<lb/>
石臼有鼠囓之繩斷正中其心大呌氣絶久而復蘇如<lb/>
此數十度方卒逾年寺下村中牛生一犢腹下分明有<lb/>
<pb n="KR3l0118_WYG_134-12b"/>
審言二字<hi>出儆戒録</hi>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百三十四<lb/>
</p>
<p>
</p>
  </div>
</body>
</text>
</TEI>
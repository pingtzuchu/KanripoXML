<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百六十八</head> <lb/>
    <p>
<pb n="KR3l0118_WYG_268-1a"/>
欽定四庫全書<lb/>
　太平廣記卷二百六十八<lb/>
　　酷暴二<lb/>
　　　吉頊　　　　成王千里　　張亶<lb/>
　　　王旭　　　　京師三豹　　張孝嵩<lb/>
　　　王宏義　　　謝祐　　　　河内王懿宗<lb/>
　　　酷吏　　　　楊務亷　　　李全交<lb/>
　　　　吉頊<lb/>
<pb n="KR3l0118_WYG_268-1b"/>
周明堂尉吉頊夜與監察御史王助同宿王助以親故<lb/>
爲說綦連耀男大覺小覺云應兩角麒麟也耀字光翟<lb/>
言光宅天下也頊明日録狀付來俊臣敇差河内王懿<lb/>
宗推誅王助等四十一人皆破家後俊臣犯事司刑斷<lb/>
死進狀三日不出朝野怪之上入苑吉頊攏馬上問在<lb/>
外有何異事頊奏曰臣幸預控鶴爲陛下耳目在外唯<lb/>
怪來俊臣狀不出上曰俊臣于國有功朕思之耳頊奏<lb/>
曰于安遠告虺貞反其事並驗今貞爲成州司馬俊臣<lb/>
<pb n="KR3l0118_WYG_268-2a"/>
聚結不逞誣遘賢良贓賄如山寃魂滿路國之賊也何<lb/>
足惜哉上令狀出誅俊臣于西市敇追于安遠還除尚<lb/>
食奉御頊有力焉除頊中丞賜緋頊理綦連耀事以爲<lb/>
巳功授天官侍郎平章事與河内王競出爲溫州司馬<lb/>
卒<hi>出朝野僉載</hi>
　　　　成王千里<lb/>
唐成王千里使嶺南取大虵長八九尺以繩縳口横于<lb/>
門限之下州縣參謁者呼令入門但知直視無復瞻仰<lb/>
<pb n="KR3l0118_WYG_268-2b"/>
踏蛇而驚惶懼僵仆被蛇繞數匝良乆解之以爲戲笑<lb/>
又取龜及鼈令人脱衣縱龜等囓其體終不肯放死而<lb/>
後已其人酸痛號呼不可復言王與姬妾共看以爲玩<lb/>
樂然後以竹刺龜鼈口遂囓竹而放人艾炙鼈背炙痛<lb/>
乃放口人被驚者皆失魂至死不平復矣<hi>闕</hi>
　　　　張亶<lb/>
唐朔方總管張亶好殺時有突厥投化亶乃作檄文罵<lb/>
黙啜言詞甚不遜書其腹背鑿其肌膚湼之以墨炙之<lb/>
<pb n="KR3l0118_WYG_268-3a"/>
以火不勝楚痛日夜作蟲鳥鳴然後送與黙啜字者宜<lb/>
訖臠而殺之匈奴怨望不敢降<hi>出朝野僉載</hi>
　　　　王旭<lb/>
唐殿中侍御史王旭括宅中及别宅女婦風聲目色有<lb/>
不承者以繩勒其隂令壯士彈竹擊之酸痛不可忍倒<lb/>
懸一女婦以石縋其髪遣證與長安尉房恒奸經三日<lb/>
不承女婦曰侍御如此苦毒兒死必訢于㝠司若配入<lb/>
宫必申于主上終不相放旭慙懼乃捨之<hi>出朝野僉載</hi>
<pb n="KR3l0118_WYG_268-3b"/>
　　　　京師三豹<lb/>
唐監察御史李嵩李全交殿中王旭京師號爲三豹嵩<lb/>
爲赤黧豹交爲白額豹旭爲黑豹皆狠虐不軌鴆毒無<lb/>
儀體性狂踈精神慘刻毎訊囚必鋪棘臥削竹籖指方<lb/>
梁壓髁碎瓦搘膝遣作仙人獻果玉女登梯犢子懸車<lb/>
驢兒㧞橛鳳皇晒翅獼猴鑽火上麥索下闌單人不聊<lb/>
生囚皆乞死肆情鍜鍊證是爲非任意指麾傅空爲實<lb/>
周公孔子請伏殺人伯夷叔齊求其刼罪訊劾乾塹水<lb/>
<pb n="KR3l0118_WYG_268-4a"/>
必有期推鞫濕泥塵非不乆來俊臣乞爲弟子索元禮<lb/>
求作門生被追者皆相謂曰牽羊付虎未有出期縛䑕<lb/>
與猫終無脫日妻子永别朋友長辭京人相要作呪曰<lb/>
若違心負敎橫遭三豹其毒害也如此<hi>出朝野僉載</hi>
　　　　張孝嵩<lb/>
京兆人高麗家貧于御史臺替勛官逓送文牒其時令<lb/>
史作僞帖付高麗追人擬嚇錢事敗令史逃亡追討不<lb/>
獲御史張孝嵩捉高麗拷膝骨落地兩脚俱攣抑遣代<lb/>
<pb n="KR3l0118_WYG_268-4b"/>
令史承僞准法斷死訖大理卿狀上故事准名例律篤<lb/>
疾不合加刑孝嵩勃然作色曰脚攣何廢造僞命乃舁<lb/>
上市斬之<hi>出朝野僉載</hi>
　　　　王宏義<lb/>
王宏義衡水人也告變授游擊將軍天授中拜御史與<lb/>
俊臣羅告衣冠俊臣敗義亦流於嶺南妄稱敕追時胡<lb/>
元禮以御史使嶺南次于襄鄧會而按之宏義詞窮乃<lb/>
謂曰與公氣類元禮曰足下昔任御史禮任洛陽尉禮<lb/>
<pb n="KR3l0118_WYG_268-5a"/>
今任御史公乃流囚復何氣類乃榜殺之宏義毎暑月<lb/>
繫囚必于小房中積蒿而施氊褥遭之者斯須氣將絕<lb/>
矣茍自誣或他引則易于别房俊臣常行移牒州縣慴<lb/>
懼自矜曰我之文牒有如狠毒冶葛也宏義嘗于鄉里<lb/>
求旁舍𤓰𤓰主吝之義乃狀言𤓰園中有白兎縣吏會<lb/>
人捕逐斯須苖盡矣内史李昭德曰昔聞蒼鷹獄吏今<lb/>
見白兎御史<hi>出御史臺記</hi>
　　　　謝祐<lb/>
<pb n="KR3l0118_WYG_268-5b"/>
周黔府都督謝祐兇險忍毒則天朝徙曹王于黔中祐<lb/>
嚇云則天賜自盡祐親奉進止更無别敇王怖而縊死<lb/>
後祐于平閣上臥婢妾十餘人同宿夜不覺刺客截祐<lb/>
首去後曹王破家簿録事得祐首漆之題謝祐字以爲<lb/>
穢器方知王子令刺客殺之<hi>出朝野僉載</hi>
　　　　河内王懿宗<lb/>
周黙啜賊之陷恒定州和親使楊齊莊敕授三品入匈<lb/>
奴遂沒賊將至趙州襄公段瓆同沒喚莊共出走莊懼<lb/>
<pb n="KR3l0118_WYG_268-6a"/>
不敢發瓆遂先歸則天賞之復舊任齊莊尋至敕付河<lb/>
内王懿宗鞫問莊曰昔有人相莊位至三品有刀箭厄<lb/>
莊走出被赶斫射不死走得脱來願王哀之懿宗性酷<lb/>
毒奏莊初懐猶豫請殺之敕依引至天津橋南于衛士<lb/>
鋪鼓格上縛磔手足令段瓆先射三發皆中又段瑾射<lb/>
之中又令諸司百官射箭如蝟毛仍氣弽弽然微動即<lb/>
以刀當心直下破至隂剖取心擲地仍趌趌跳數十回<lb/>
懿宗之忍毒也如此<hi>出朝野僉載</hi>
<pb n="KR3l0118_WYG_268-6b"/>
　　　　酷吏<lb/>
來俊臣侯思止王宏義郭霸等數十人爲推官俊臣父<lb/>
操與鄉人蔡本善本與操摴蒱<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>本錢數十萬本無以<lb/>
酧遂將其妻馮折及至操家已有娠而産俊臣于禾州<lb/>
犯盜遂因密告則天以為忠累拜侍御史按制獄無不<lb/>
會意拜左臺中丞道路以目與侯思止等以告事為羅<lb/>
織則天于麗景門側别置推院令俊臣等按之但入新<lb/>
開門百不全一宏義戲為例竟門俊臣與其黨朱南山<lb/>
<pb n="KR3l0118_WYG_268-7a"/>
等造羅織經一卷每鞫囚無輕重先以醋灌鼻禁地牢<lb/>
中以火圍繞絕其糧多抽衣絮以啗之將有赦必先盡<lb/>
殺其囚又作大枷凡十<hi>一曰定百脈二曰喘不得三曰突地吼四曰著即承五曰失魂</hi>
<hi>膽六曰實同反七曰反是實八曰死猪愁九曰求得死十曰求破家</hi>遭其枷者悶轉於地<lb/>
莫不自誣則天尤賞之朝士每入朝多與妻子訣别及<lb/>
禁狄仁傑仁傑置書于綿衣中請獄吏付家人家人得<lb/>
之訟于則天則天令驗之果寃問仁傑何以自誣對曰<lb/>
若不承反即已死于枷棒矣俊臣後坐贓御史劾之除<lb/>
<pb n="KR3l0118_WYG_268-7b"/>
殿中丞又拜中丞復坐贓出爲同州參軍奪同列參軍<lb/>
妻旋爲合宫尉又拜洛陽令復圖西番酋長阿史那斛<lb/>
瑟羅婢稱其謀反其黨𠢐面詣闕訟之得免將告諸武<lb/>
太平公主乃反爲其所發棄市人競臠其肉中宗詔酷<lb/>
吏並配流遠惡處子孫不得仕進周興累爲司刑少卿<lb/>
上疏請除李家屬籍後徙嶺表爲仇人所殺傅遊藝除<lb/>
左補闕上書言武氏合革命拜給事中又爲鸞臺平章<lb/>
事天授元年改姓武氏夢登湛露殿陳于所親及事發<lb/>
<pb n="KR3l0118_WYG_268-8a"/>
伏誅遊藝一年内青緑緋紫皆遍轉號爲四時仕宦請<lb/>
則天置六道使死後竟從其言於是萬國俊丘神勣皆<lb/>
酷虐思止告舒王元名反授逰擊將軍初元禮教思止<lb/>
上必問侯大不識字但云獬豸豈識字只能觸邪果問<lb/>
而對則天大悅授左臺侍御史又教上若問要宅得賜<lb/>
沒官者但云臣惡其名不願居止上又悦嘗按魏元忠<lb/>
曰急承白司馬不然吃孟青孟青者姓孟名青即殺瑯<lb/>
琊王冲者也白司馬坂名思止庸奴常以此語嚇元忠<lb/>
<pb n="KR3l0118_WYG_268-8b"/>
元忠不撓思止以其拒制命倒曵之元忠曰我如乘惡<lb/>
驢而墜爲鐙所掛思止又怒欲奏斬之元忠曰汝爲御<lb/>
史須識禮數若要元忠頭便將去何必以鋸截將思止<lb/>
驚悚與之坐思止言音不正霍獻可笑之思止怒奏之<lb/>
則天知亦大笑時俊臣逼娶太原王慶説女思止亦奏<lb/>
娶趙郡李自挹女昭德撫掌謂諸宰相曰徃年來俊臣<lb/>
賊刼王慶説女已大辱國今此奴又謂索李自挹女無<lb/>
乃又辱乎竟爲昭德榜殺萬國俊按嶺南流人三百餘<lb/>
<pb n="KR3l0118_WYG_268-9a"/>
人擁于水次一時殺之來子珣除右臺監察時朝士有<lb/>
不著靴𢃄而朝者必彈之曰臣聞束𢃄立于朝舉朝大<lb/>
噱後賜武氏家臣多按制獄常衣錦半臂郭霸應革命<lb/>
舉爲監察又爲侍御史見則天曰徃年征徐敬業臣願<lb/>
抽其筋食其肉飲其血絕其髓上大悦人呼爲郭四其<lb/>
御史大夫魏元忠患病霸請嘗其糞元忠不許竟嘗之<lb/>
曰其味苦病即愈元忠以其佞大惡之嘗推芳州刺史<lb/>
索思微微不勝其捶拷而死後屢見思微遂設齋轉經<lb/>
<pb n="KR3l0118_WYG_268-9b"/>
俄見思微止于庭曰汝陷我今來取汝霸恐懼遂自刳<lb/>
腹而卒時洛橋初成人便之則天問人曰外有何好事<lb/>
舍人張元一素滑稽曰喜洛橋成幸郭霸死<hi>出神異經</hi>
　　　　楊務亷<lb/>
唐楊務亷孝和時造長寧安樂宅倉庫成特授將作大<lb/>
匠坐贓數千萬免官又上章奏開陜州三門鑿山燒石<lb/>
巖側施棧道牽船河流湍急所顧夫並未與價直茍牽<lb/>
繩一斷棧梁一絕則樸殺數十人取顧夫錢糴米充數<lb/>
<pb n="KR3l0118_WYG_268-10a"/>
即註夫逃走下本貫禁父母妻子其牽船夫皆令繫二<lb/>
鈲于胷皆落棧著石百無一存道路悲號聲動山谷皆<lb/>
稱楊務亷爲人妖天生此妖以破殘百姓<hi>出朝野僉載</hi>
　　　　李全交<lb/>
唐監察御史李全交等以羅織酷虐爲業臺中號爲人<lb/>
頭羅刹殿中王旭號爲鬼面夜叉訊囚引枷柄向前名<lb/>
爲驢駒㧞橛縛枷頭著樹名曰犢子懸車兩手捧枷累<lb/>
磚于上號爲仙人獻果立髙木之上枷柄向後抅之名<lb/>
<pb n="KR3l0118_WYG_268-10b"/>
玉女登梯拷郴州典廖福司門令史張性並求神狐魅<lb/>
皆遣喚鶴作鳳證蛇成龍也<hi>出朝野僉載</hi>
　<lb/>
　<lb/>
　<lb/>
　<lb/>
　<lb/>
　太平廣記卷二百六十八<lb/>
</p>
<p>
</p>
  </div>
</body>
</text>
</TEI>
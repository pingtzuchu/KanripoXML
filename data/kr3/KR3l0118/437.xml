<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記巻四百三十七</head>
    <p>
<pb n="KR3l0118_WYG_437-1a"/>
欽定四庫全書<lb/>
　太平廣記巻四百三十七　宋　李昉等　編<lb/>
　　畜獸四<lb/>
　　犬上<lb/>
　　　華隆　　　　楊生　　　崔仲文<lb/>
　　　張然　　　　楊褒　　　鄭韶<lb/>
　　　桞超　　　　姚甲　　　劉巨麟<lb/>
　　　章華　　　　范翊　　　郭釗<lb/>
<pb n="KR3l0118_WYG_437-1b"/>
　　　盧言　　　　趙叟　　　陸機<lb/>
　　　石𤣥度　　　齊瓊　　　石從義<lb/>
　　　田招　　　　裴度<lb/>
　　　犬上<lb/>
　　　　華隆<lb/>
晉泰興二年吳人華隆好弋獵畜一犬號曰的尾每將<lb/>
自隨隆後至江邊被一大虵圍繞周身犬遂咋虵死焉<lb/>
而華隆僵仆無所知矣犬彷徨嘷吠往復路間家人怪<lb/>
<pb n="KR3l0118_WYG_437-2a"/>
其如此因隨犬往隆悶絶委地載歸家二日乃蘇隆未<lb/>
蘇之間犬終不食自此愛惜如同於親戚焉<hi>出幽明録</hi>
　　　　楊生<lb/>
晉太和中廣陵人楊生者畜一犬憐惜甚至常以自隨<lb/>
後生飲醉卧於荒草之中時方冬燎原風勢極盛犬乃<lb/>
周匝嘷吠生都不覺犬乃就水自濡還即卧於草上如<lb/>
此數四周旋跬歩草皆沾濕火至免焚爾後生因暗行<lb/>
墮井犬又嘷吠至曉有人經過路人怪其如是因就視<lb/>
<pb n="KR3l0118_WYG_437-2b"/>
之見生在焉遂求出已許以厚報其人欲請此犬為酬<lb/>
生曰此狗曾活我於己死即不依命餘可任君所須也<lb/>
路人遲疑未答犬乃引領視井生知其意乃許焉既而<lb/>
出之繫之而去却後五日犬夜走還<hi>出紀聞</hi>
　　　　崔仲文<lb/>
安帝義熈年譙縣崔仲文與㑹稽石和俱為劉撫軍府<lb/>
吏仲文養一犬以獵麋鹿無不得也和甚愛之乃以丁<lb/>
奴易之仲文不與和及仲文入山獵至草中殺仲文欲<lb/>
<pb n="KR3l0118_WYG_437-3a"/>
取其犬犬齧和守其主尸爬地覆之後諸軍出獵見犬<lb/>
守尸人識其主因還啟劉撫軍石和假還至府門犬便<lb/>
往牽衣號吠人復白撫軍曰此人必殺犬主因録之撫<lb/>
軍拷問果得其實遂殺石和<hi>出廣古今五行記</hi>
　　　　張然<lb/>
㑹稽張然滯役有少婦無子唯與一奴守舍奴遂與婦<lb/>
通然素養一犬名烏龍常以自隨後歸奴欲謀殺然盛<lb/>
作飲食婦語然與君當大别離君可彊啖奴已張弓㧞<lb/>
<pb n="KR3l0118_WYG_437-3b"/>
矢須然食畢然涕泣不能食以肉及飯擲狗祝曰養汝<lb/>
經年吾當將死汝能救我否狗得食不噉唯注睛視奴<lb/>
然拍膝大喚曰烏龍狗應聲傷奴奴失刀遂倒狗咋其<lb/>
隂然因取刀殺奴以妻付縣殺之<hi>出續捜神記</hi>
　　　　楊褒<lb/>
楊褒者廬江人也褒旅游至親知舍其家貧無備舍唯<lb/>
養一犬欲烹而飼之其犬乃跪前足以目視褒異而止<lb/>
之不令殺乃求之親知奉褒將犬歸舍經月餘常隨出<lb/>
<pb n="KR3l0118_WYG_437-4a"/>
入褒妻乃異志於褒褒莫知之經嵗餘後褒妻與外宻<lb/>
契欲殺褒褒是夕醉歸妻乃伺其外來殺褒既至方欲<lb/>
入室其犬乃齧折其足乃咬褒妻二人俱傷甚矣鄰里<lb/>
俱至救之褒醒見而搜之果獲其刀鄰里聞之送縣推<lb/>
鞫妻以實告褒妻及懷刀者並處極法<hi>出集異記</hi>
　　　　鄭韶<lb/>
鄭韶者隋煬帝時左散騎常侍大業中授閩中太守韶<lb/>
養一犬憐愛過子韶有從者數十人内有薛元周者韶<lb/>
<pb n="KR3l0118_WYG_437-4b"/>
未達之日已事之韶遷太守略無恩恤元周忿恨以刀<lb/>
久伺其便無得焉時在閩中隋煬帝有使到韶排馬造<lb/>
迎之其犬乃銜拽衣襟不令出宅館吏馳告云使入郭<lb/>
韶將欲出為犬拽衣不放韶怒令人縛之於柱韶出使<lb/>
宅大門其犬乃掣斷繩而走依前拽韶衣不令去韶撫<lb/>
犬曰汝知吾有不測之事乎犬乃嘷吠跳身於元周隊<lb/>
内咬殺薛元周韶差人搜元周衣下果藏短劎耳<hi>出集異記</hi>
　　　　桞超<lb/>
<pb n="KR3l0118_WYG_437-5a"/>
桞超者唐中宗朝為諫議大夫因得罪黜於嶺外超以<lb/>
清儉自守凡所經州郡不干撓廉牧以自給而領二奴<lb/>
掌閣掌書并一犬至江州超以鬱憤成疾二奴欲圖其<lb/>
資裝乃共謀曰可奉毒藥於諫議我等取財而為良人<lb/>
豈不好乎掌書曰善掌閣乃啟超曰人言有宻詔到不<lb/>
全諫議命諫議家族將為奈何超曰然汝等當修饌伺<lb/>
吾食畢可進毒於吾吾甘死矣掌閣等聞言乃備珍饌<lb/>
掌閣在厨修辦掌書進之於超超食次忽見其犬乃分<lb/>
<pb n="KR3l0118_WYG_437-5b"/>
與食之涕泣撫犬曰我今日死矣汝託於何人耶犬聞<lb/>
之不食走入厨乃咬掌閣喉復至堂前嚙掌書二奴俱<lb/>
為犬所殺超未曉其事後經數日敕詔還京而復雪免<lb/>
乃知其犬之靈矣<hi>出集異記</hi>
　　　　姚甲<lb/>
吳興姚氏者開元中被流南裔其人素養二犬在南亦<lb/>
將隨行家奴附子及子小奴悉皆勇壯謀害其主然後<lb/>
舉家北歸姚所居偏僻鄰里不接附子忽謂主云郎君<lb/>
<pb n="KR3l0118_WYG_437-6a"/>
家本北人今竄南荒流離萬里忽有不祥奴當扶持喪<lb/>
事北歸頃者以來已覺衰憊恐溘然之後其餘小弱則<lb/>
郎君骸骨不歸故郷伏願圖之姚氏曉其意云汝欲令<lb/>
我死耶奴曰正爾慮之姚請至明晨及期奴父子具膳<lb/>
勸姚飽食奉觴哽咽心既倉皇初不能食但以物飼二<lb/>
犬值奴入厨因撫二犬云吾養汝多年今奴等殺我汝<lb/>
知之乎二犬自爾不食顧主悲號須臾附子至一犬咋<lb/>
其喉斷而斃一犬遽入厨又咋其小奴喉亦斷又咋附<lb/>
<pb n="KR3l0118_WYG_437-6b"/>
子之婦殺之姚氏自爾獲免<hi>出廣異記</hi>
　　　　劉巨麟<lb/>
劉巨麟開元末為廣府都督在州恒養一犬雄勁多力<lb/>
大至馴附有異於他巨麟常夜迎使犬忽遮䕶不欲令<lb/>
出巨麟亦悟曰犬不使我行耶徘徊良久人至白使近<lb/>
巨麟叱曰我行部從如雲寧有非意之事使家人闗犬<lb/>
而出上馬之際犬亦隨之忽咋一從者喉中頃之死巨<lb/>
麟驚愕搜死者懷中得利匕首初巨麟常鞭箠此僕故<lb/>
<pb n="KR3l0118_WYG_437-7a"/>
修其怨私欲報復而犬逆知之是以免難<hi>出摭異記</hi>
　　　　章華<lb/>
饒州樂平百姓章華元和初常養一犬每樵採入山必<lb/>
隨之比舍有王華者往來犬輙吠逐三年冬王華同上<lb/>
山林採柴犬亦隨之忽有一虎榛中跳出搏王華盤踞<lb/>
於地然猶未傷乃踞而坐章華叫喝且走虎又舍王華<lb/>
來趁章華既獲復坐之時犬潛在深草見華被擒突出<lb/>
跳上虎頭咋虎之鼻虎不意其來驚懼而走二人皆僵<lb/>
<pb n="KR3l0118_WYG_437-7b"/>
仆在地如沉醉者其犬以鼻襲其主口取氣即吐出涎<lb/>
水如此數四其主稍蘇犬乃復以口襲王華之口亦如<lb/>
前狀良久王華能行相引而起犬伏作醉狀一夕而斃<lb/>
矣<hi>出原化記</hi>
　　　　范翊<lb/>
范翊者河東人也以武藝授禆將養一犬甚異人性翊<lb/>
有親知陳福亦署禆將翊差往淮南充使收市綿綺時<lb/>
福充副焉翊因酒席恃氣而蔑福因成讎恨乃暗搆翊<lb/>
<pb n="KR3l0118_WYG_437-8a"/>
罪潛收申主帥主帥不曉其由謂其摭實乃停翊職翊<lb/>
飲恨而歸福乃大獲補署其犬見翊沉廢乃往福舍伺<lb/>
其睡咋㫁其首銜歸示翊翊驚懼將福首及領犬詣主<lb/>
帥請罪主帥詰之翊以前事聞主帥察之却歸翊本職<lb/>
其犬主帥留在使宅<hi>出集異記</hi>
　　　　郭釗<lb/>
郭司空釗大和中自梓潼移鎮西凉府時有閽者甚謹<lb/>
朴釗念之多委以事嘗一日釗命市紋繒絲帛百餘段<lb/>
<pb n="KR3l0118_WYG_437-8b"/>
其價倍且以為欺我即囚於獄用致其罪獄既具釗命<lb/>
笞於庭忽有十餘犬爭擁其背吏卒莫能制釗大異之<lb/>
且訊其事閽者曰某好閱佛氏金剛經自孩稚常以食<lb/>
飼羣犬不知其他釗嘆曰犬尚能感其惠吾安可以不<lb/>
施恩遂釋放閽者<hi>出宣室志</hi>
　　　　盧言<lb/>
盧言者上黨人也常旅泊他邑路行忽見一犬羸痩將<lb/>
死矣言憫之乃收養經旬日其犬甚肥澤自爾凡所歴<lb/>
<pb n="KR3l0118_WYG_437-9a"/>
郡邑悉領之後將抵亳忽於市肆遇友人邀飲大醉而<lb/>
歸乃入房就寢俄而鄰店火發犬忙迫乃上床於言首<lb/>
嘷吠乃銜衣拽之言忽驚起乃見火已爇其屋柱透走<lb/>
而出方免斯難<hi>出集異記</hi>
　　　　趙叟<lb/>
扶風縣西有大和寺在髙岡之上其下有龕豁若堂中<lb/>
有貧者趙叟家焉叟無妻兒病足傴僂常策杖行乞里<lb/>
中人哀其老病且窮無所歸率給以食叟既得食常先<lb/>
<pb n="KR3l0118_WYG_437-9b"/>
聚羣犬以飡之後嵗餘叟病寒卧於龕中時大雪叟無<lb/>
衣裸形俯地且戰且呻其羣犬俱集於叟前揺尾而嘷<lb/>
已而環其袵席競以足擁叟體由是寒少觧後旬餘竟<lb/>
以寒死其龕犬俱哀鳴晝夜不歇數日方去<hi>出宣室志</hi>
　　　　陸機<lb/>
晉陸機少時頗好獵在吳有家客獻快犬曰黄耳機仕<lb/>
洛常將自隨此犬黠慧能解人語又常借人三百里奴<lb/>
犬識路自隨機羈官京師久無家問機戲語犬曰我家<lb/>
<pb n="KR3l0118_WYG_437-10a"/>
絶無書信汝能賫書馳取消息否犬喜揺尾作聲應之<lb/>
機試為書盛以竹筒繫犬頸犬出驛路走向吳飢則入<lb/>
草噬肉每經大水輙依渡者弭毛掉尾向之因得載渡<lb/>
到機家口銜筒作聲示之機家開筒取書看畢犬又向<lb/>
人作聲如有所求其家作答書内筒復繫犬頸犬復馳<lb/>
還洛計人行五旬犬往還纔半後犬死還葬機家村南<lb/>
二百歩聚土為墳村人呼之為黄耳塜<hi>出述異記</hi>
　　　　石𤣥度<lb/>
<pb n="KR3l0118_WYG_437-10b"/>
宋元徽中有石𤣥度者畜一黄犬生一子而色白犬母<lb/>
愛之異常每銜食飼之及長成𤣥度每出獵未歸犬母<lb/>
輙門外望之後𤣥度患氣𠻳漸就危篤醫為處方須白<lb/>
狗肺焉市索卒不得乃殺所畜白狗取肺以供湯用既<lb/>
而犬母跳躍嘷叫累日不息其家人煮狗與客食之投<lb/>
骨於地犬母輙銜置屋中食畢乃移入後園中一桑𣗳<lb/>
下掘土埋之日夕向𣗳嘷吠月餘方止而𤣥度所疾不<lb/>
瘳以至於卒終謂左右曰湯不救我疾實枉殺此狗其<lb/>
<pb n="KR3l0118_WYG_437-11a"/>
弟法度自此不食犬肉焉<hi>出述異記</hi>
　　　　齊瓊<lb/>
唐禁軍大挍齊瓊者始以馳騁大承恩寵以是假御中<lb/>
銜至於劇憲家畜良犬四常畋遊廣囿輙飼以粱肉其<lb/>
一獨塡茹咽喉齒牙間以出如隱叢薄然後食食已則<lb/>
復至齊竊異之一日令僕伺其所往則北垣枯竇有母<lb/>
存焉老瘠疥穢吐哺以飼齊亦義者竒歎久之乃命篋<lb/>
牝犬歸以販茵席之餘餅餌飽之犬則揺尾俯首若懷<lb/>
<pb n="KR3l0118_WYG_437-11b"/>
知感爾後擒奸逐狡指顧如飛將扈獵駕前必獲豐賞<lb/>
逾年牝死犬加勤効又更律琯齊亦殂落犬嘷吠終夕<lb/>
呱呱不輟越月將有事於丘隴則留獒以禦奸盗及懸<lb/>
窆之夕犬獨來足踣土成坳首叩棺見血掩土未畢犬<lb/>
亦致斃<hi>出述異記</hi>
　　　　石從義<lb/>
秦州都押衙石從義家有犬生數子其一獻戎帥琅琊<lb/>
公自小至長與母相隔及節使率大將與諸挍㑹獵於<lb/>
<pb n="KR3l0118_WYG_437-12a"/>
郊原其犬忽子母相遇於田中欣喜之貎不可狀名獵<lb/>
罷各逐主歸自是其子逐日於使厨内竊肉歸飼其母<lb/>
至有銜其頭肚肩脇盈於衙將之家衙中人無有知者<lb/>
<hi>出玉堂閒話</hi>
　　　　田招<lb/>
田招者廣陵人也貞元初招以他事至於宛陵時招有<lb/>
表弟薛襲在彼襲見招至主禮極厚因一日招謂襲曰<lb/>
我思犬肉食之襲乃諸處覓之了不可得招曰汝家内<lb/>
<pb n="KR3l0118_WYG_437-12b"/>
犬何用可殺而食之襲曰此犬養來多時誰忍下手招<lb/>
曰吾與汝殺之言訖招欲取犬忽乃失之莫可求覓後<lb/>
經旬日招告襲將歸廣陵襲以親表之分遂重禮而遣<lb/>
之招出郭至竹室歩歇次忽見襲犬在道側招認而呼<lb/>
之其犬乃揺尾隨之招夜至旅店將宿其犬亦隨而宿<lb/>
之伺招睡乃咋其首銜歸焉襲懼遂以茲事白於州縣<lb/>
太守遣人覆騐異而釋之<hi>出集異記</hi>
　　　　裴度<lb/>
<pb n="KR3l0118_WYG_437-13a"/>
裴令公度性好養犬凡所宿設燕㑹處悉領之所食物<lb/>
餘者便和椀與犬食時子壻李甲見之數諫裴令曰人<lb/>
與犬𩔖何惡之甚犬正食見李諫乃棄食以目視李而<lb/>
去裴令曰此犬人性必讐於子竊慮之李以為戲言將<lb/>
欲午寢其犬乃蹲而向李李見之乃疑犬讐之犬見未<lb/>
寢又出其户李見犬去後乃以巾櫛安枕多排衣服以<lb/>
被覆之其狀如人寢李乃藏於異處視之逡巡犬入其<lb/>
户將謂李已睡乃跳上寢床當喉而嚙嚙訖知謬犬乃<lb/>
<pb n="KR3l0118_WYG_437-13b"/>
下牀憤跳號吠而死<hi>出集異記</hi>
　<lb/>
　<lb/>
　<lb/>
　<lb/>
　<lb/>
　<lb/>
　大平廣記巻四百三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百八十七</head> <lb/>
    <p>
<pb n="KR3l0118_WYG_187-1a"/>
欽定四庫全書<lb/>
　太平廣記卷一百八十七<lb/>
　　職官<lb/>
　　　宰相　　　　上事　　　　蘇瓌<lb/>
　　　两省　　　　獨孤及　　　參酌院<lb/>
　　　陽城　　　　吕温　　　　韋絢<lb/>
　　　李程　　　　雜説　　　　御史<lb/>
　　　同州御史　　崔薳　　　　嚴武<lb/>
<pb n="KR3l0118_WYG_187-1b"/>
　　　押班　　　　臺門　　　　歴五院<lb/>
　　　韓臯　　　　雜説　　　　使職<lb/>
　　　尚書省　　　崔日知　　　度支<lb/>
　　　桞闢　　　　省橋　　　　秘書省<lb/>
　　　魚袋　　　　莎㕔<lb/>
　　　　宰相<lb/>
凢拜相禮絶班行府縣載沙填路自私第至於子城東<lb/>
街名曰沙堤有服假或問疾百僚就第有司設幕次排<lb/>
<pb n="KR3l0118_WYG_187-2a"/>
班元日冬至立仗大官皆偹珂傘列燭有五六百炬謂<lb/>
之火城宰相將至則皆撲滅以避之宰相判四方之<lb/>
事有都堂處分有司有堂帖下次押名曰花押黄敕既<lb/>
下小異同曰黄帖宰相呼為堂老初百官早朝必立馬<lb/>
建福望僊門外宰相則於光宅車坊以避風雨元和初<lb/>
始置待漏院<hi>出國史補</hi>
　　　　上事<lb/>
凢中書門下並於西省上以便禮儀五品以上宰相送<lb/>
<pb n="KR3l0118_WYG_187-2b"/>
上乃並卿參<hi>出國史𥙷</hi>
　　　　蘓瓌<lb/>
景龍三年蘓瓌除尚書右僕射時公卿大臣初拜官者<lb/>
例計獻食名曰燒尾瓌因侍内宴將作大匠宗晉卿謂<lb/>
曰拜僕射竟不燒尾豈不善邪帝黙然瓌奏曰臣聞宰<lb/>
相者主隂陽助天理物今粒食踊貴百姓不足臣見宿<lb/>
衛兵至有三日不得食者臣愚不稱職所以不敢燒尾<lb/>
<hi>出談賔録</hi>
<pb n="KR3l0118_WYG_187-3a"/>
　　　　兩省<lb/>
諫議無事不入每遇入省有厨食四孔炙中書舍人時<lb/>
謂宰相判官等相親嫌不拜知制誥為<graphic n="KR1231" url="https://raw.githubusercontent.com/kanripo/KR-Gaiji/master/images/KR1231.png" mimeType="image/png"/>脚又云不由<lb/>
三字直拜中書舍人者謂之撻額裹頭其制誥之本出<lb/>
自王言皆人主所為故漢光武時第五倫為督鑄錢掾<lb/>
見詔書而嘆曰此聖明主也一見决矣近者凡有詔敕<lb/>
皆責成羣下褒貶之言哲王所慎凡百具僚王公卿士始<lb/>
褒則謂其珪璋特達善無可加旋有貶黜則比以斗筲<lb/>
<pb n="KR3l0118_WYG_187-3b"/>
下才罪不容責同為一字之行固出君上之言愚智生<lb/>
於倐忽是非變於俄頃葢天子無戱言言之茍失則取<lb/>
尤天下<hi>出盧氏雜説</hi>
　　　　獨孤及<lb/>
獨孤及求知制誥試見元載元知其所欲迎謂曰制誥<lb/>
阿誰堪及心知不我與而與他也乃薦李紓時楊炎在<lb/>
閣下忌及之來故元阻之乃二人力也<hi>出嘉話録</hi>
　　　　參酌院<lb/>
<pb n="KR3l0118_WYG_187-4a"/>
長慶初穆宗以刑法為重每大獄有司斷罪又令給事<lb/>
中中書舍人參酌出入之百司呼為參酌院<hi>出國史補</hi>
　　　　陽城<lb/>
陽城居夏縣拜諫議大夫鄭錮居閿鄉拜拾遺李周南<lb/>
居曲江拜挍書郎時人以轉逺轉髙轉近轉卑<hi>出國史補</hi>
　　　　吕温<lb/>
通事舍人宣詔舊命拾遺團句把麻者葢謁者不知書<lb/>
多失句讀故用拾遺低摘聲句以助之及吕温為拾遺<lb/>
<pb n="KR3l0118_WYG_187-4b"/>
被喚把麻不肯去遂成故事拾遺不把麻者自吕始也<lb/>
時栁宗元戱吕云幸識一文半字何不與他把也<hi>出嘉話録</hi>
　　　　韋絢<lb/>
開成末韋絢自左補闕為起居舍人時文宗稽古尚文<lb/>
多行貞觀開元之事妙選左右史以魏謩為右史俄兼<lb/>
大諌入閣秉筆直聲逺聞帝倚以為相者期在旦暮對<lb/>
敡進諌細大必行公望羙事朝廷拭目以觀文貞公之<lb/>
風彩㑹文宗宴駕時事變移遂中輟焉時絢已除起居<lb/>
<pb n="KR3l0118_WYG_187-5a"/>
舍人楊嗣復於殿下先奏曰左補闕韋絢新除起居舍<lb/>
人未中謝奏取進止帝頷之李珪招而引之絢即置筆<lb/>
札於玉堦欄檻之石遽然趨而致詞拜舞焉左史得中<lb/>
謝自開成中至武宗即位隨仗而退無復簪筆之任矣<lb/>
遇簪筆之際因得密邇天顔故時人謂兩省為侍從之<lb/>
班則登選者不為不達矣<hi>出嘉話録</hi>
　　　　李程<lb/>
李程為翰林學士以堦前塼日影為入候程性懶每入<lb/>
<pb n="KR3l0118_WYG_187-5b"/>
必踰八塼故號為八塼學士<hi>出傳載</hi>
　　　　雜説<lb/>
兩省相呼為閣老尚書丞郎相呼為曹長員外郎御史<lb/>
拾遺相呼為院長上可兼下下不可兼上侍御史相呼<lb/>
為端公<hi>出國史補</hi>
　　　　御史<lb/>
御史故事大朝㑹則監察押班常參則殿中分班入閤<lb/>
則侍御史監奏葢含元殿最逺用八品宣政其次用七<lb/>
<pb n="KR3l0118_WYG_187-6a"/>
品紫宸最近用六品殿中得立花塼緑衣用紫案褥之<lb/>
𩔖號為七貴監察院長與同院禮隔語曰事長如事端<lb/>
凡上堂絶言笑有不可忍雜端大笑則合座皆笑謂之<lb/>
哄堂哄堂不罰大夫中丞入三院罰直盡放其輕重尺<lb/>
寸由於吏人而大者存之黄卷三院上堂有除改者不<lb/>
得終食唯刑部郎中得終之<hi>出國史補</hi>
　　　　同州御史<lb/>
王某云往歳任官同州見御史出案廻止州驛經宿不<lb/>
<pb n="KR3l0118_WYG_187-6b"/>
發忽索雜案又取印歴鎖驛門甚急一州大擾有老吏<lb/>
竊哂乃因庖人以通憲胥許以百縑為贈明日未明御<lb/>
史已啓驛門盡還案牘乘馬而去<hi>出國史補</hi>
　　　　崔薳<lb/>
崔薳為監察廵囚至神䇿軍為吏所陷張葢而入又諷<lb/>
軍中索酒食意欲結歡竇文塲怒奏立敕就䑓鞭於直<lb/>
㕔而流之自是廵囚不至禁軍<hi>出國史補</hi>
　　　　嚴武<lb/>
<pb n="KR3l0118_WYG_187-7a"/>
寳應二年大夫嚴武奏在外新除御史食宿私舍非宜<lb/>
自此乃給公乘元和中元稹為監察與中使争驛㕔為<lb/>
其所辱始有敕節度觀察使䑓官與中使先到驛者得<lb/>
處上㕔為定制<hi>出國史補</hi>
　　　　押班<lb/>
凡大朝㑹監察押班不足則使下侍御史因朝奏者攝<lb/>
之<hi>出國史補</hi>
　　　　臺門<lb/>
<pb n="KR3l0118_WYG_187-7b"/>
御史臺門北開葢取肅殺就隂之義故京臺門北開矣<lb/>
按鄴郡故事云御史臺在宫城西南其門北開故城<lb/>
御史臺亦北開龍朔中置桂坊為東朝憲府門亦北開<lb/>
然都御史䑓門南開當時創造者不經反於故事同諸<lb/>
司葢以權宜邪<hi>御史臺記</hi>
又北開者或云是隋初移都之時兵部尚書李圓通兼<lb/>
御史大夫欲向省便近故開北門<hi>出談賔録</hi>
　　　　歴五院<lb/>
<pb n="KR3l0118_WYG_187-8a"/>
臺儀自大夫已下至監察通謂之五院御史國朝歴䟦<lb/>
五院者共三人焉李尚𨼆張延賞温造也<hi>出尚書故實</hi>
　　　　韓臯<lb/>
韓臯為御史中丞常有所陳必於紫宸殿對百寮而請<lb/>
未嘗詣便殿上謂之曰我與卿言於此不盡可來延英<lb/>
當與卿從容或無遺事親友或謂臯曰自乾元已來羣<lb/>
臣啟事皆詣延英方得詳盡公何獨於外庭對衆官以<lb/>
陳之無失於慎密乎韓曰御史天下之持平也權剛直<lb/>
<pb n="KR3l0118_WYG_187-8b"/>
枉唯在公共所言之事貴人知之奈何求請便殿避人<lb/>
竊語以私國家之法且延英之置也肅宗皇帝以苖晋<lb/>
卿年老艱歩故設之後來臣寮得詣便殿多以私自售<lb/>
希求恩寵欲狥其身奈何以此為望哉<hi>出傳載</hi>
　　　　雜說<lb/>
諫院以章疏之故憂患略同䑓中則務糺舉省中多事<lb/>
㫖趨不一故言遺補相惜御史相憎郎官相輕<hi>出國史𥙷</hi>
　　　　使職<lb/>
<pb n="KR3l0118_WYG_187-9a"/>
開元已前於外則命使臣否則止自置八節度十採訪<lb/>
始有坐而為使其後名號益廣於是有為使則重為官<lb/>
則輕故天寳末有佩印至三十者大厯中請俸有至千<lb/>
貫者今在朝太清宫太㣲宫度支鹽鐵轉運知苑閑廐<lb/>
左右廵分察監察館驛監倉監庫左右街外任則節度<lb/>
觀察諸軍押蕃防禦團練經略鎮遏招討㩁鹽水陸運<lb/>
營田給納監牧長春宫有時而置者則大禮禮儀㑹盟<lb/>
刪定三司黜陟廵撫宣慰推覆選𥙷禮㑹册立弔祭供<lb/>
<pb n="KR3l0118_WYG_187-9b"/>
軍糧料和糴此其大略經置而廢者不録宫官内外悉<lb/>
謂之使舊為權臣所綰州縣所理今屬中人者有之<hi>出國</hi>
<hi>史𥙷</hi>
　　　　尚書省<lb/>
即官故事吏部即中二㕔先小銓次格式員外郎二㕔<lb/>
先南曹次廢置刑部分四覆戸部分兩賦其制尚矣舊<lb/>
說吏部為省眼禮部為南省舍人考功度支為振行比<lb/>
部得廓下食以飯從者號比盤二十四曹呼左右司為<lb/>
<pb n="KR3l0118_WYG_187-10a"/>
都公省中語曰後行祠屯不博中行都門中行禮部不<lb/>
博前行駕庫<hi>出國史𥙷</hi>
　　　　崔日知<lb/>
崔日知歴職中外恨不居八座及為太常卿於都寺㕔<lb/>
事後起一樓正與尚書省相望時人謂之崔公望省樓<lb/>
<hi>出國史異纂</hi>
　　　　度支<lb/>
故事度支案即中判入員外判出侍即總疏押案而已<lb/>
<pb n="KR3l0118_WYG_187-10b"/>
貞元已後始為使額即官當直發敕為重水部員外即<lb/>
劉約直宿㑹河北繫囚配流嶺南夜發敕直宿令史不<lb/>
更事唯嶺南不下河北旬月後本州聞奏約遂岀官<hi>出國</hi>
<hi>史補</hi>
　　　　桞闢<lb/>
吏部甲庫有朱泚偽黄案數百道省中常取戲翫已而<lb/>
藏之桞闢知甲庫始白執政於都堂集八座丞郎焚之<lb/>
<hi>出國史補</hi>
<pb n="KR3l0118_WYG_187-11a"/>
　　　　省橋<lb/>
尚書省東南隅通衢有小橋相目為拗項橋言侍御史<lb/>
及殿中乆次者至此必拗項南望南宫也都堂南門道<lb/>
東有古槐垂隂至廣相傳夜深聞絲竹之音省即有入<lb/>
相者俗呼為音聲樹祠部呼為氷<hi>去聲</hi>㕔言其清且冷也<hi>岀因</hi>
<hi>話録</hi>
　　　　秘書省<lb/>
唐初秘書省唯主寫書貯掌勘校而已自是門可張羅<lb/>
<pb n="KR3l0118_WYG_187-11b"/>
逈無統攝官屬望雖清雅而實非要劇權貴子弟及好<lb/>
利誇侈者率不好此職流俗以監為宰相病坊少監為<lb/>
給事中中書舍人病坊丞及著作即為尚書即病坊秘<lb/>
書即及著作左即為監察御史病坊言從職不任繁劇<lb/>
者當改入此省然其職在圖史非復喧卑故好學君子<lb/>
厭於趨競者亦求為此職焉<hi>出兩京記</hi>
　　　　魚袋<lb/>
朝儀魚袋之餙唯金銀二等至武后乃改五品以銅中<lb/>
<pb n="KR3l0118_WYG_187-12a"/>
宗反正從舊<hi>出國史異纂</hi>
　　　　莎㕔<lb/>
京兆府判司時云兩法士此兩㕔事多東士曹㕔時號<lb/>
為念珠㕔葢判案一百八道西士曹㕔為莎㕔㕔前有<lb/>
莎週廻可十五歩京兆府時云不立兩縣令不坐兩少<lb/>
尹兩縣引馬到府門傳門而報兩尹入㕔大尹亦到㕔<lb/>
不得候兩尹坐後出不得候兩尹立後出其京兆府縣<lb/>
之重亦表大尹之尊京兆府掾曹時人云倚國省郎河<lb/>
<pb n="KR3l0118_WYG_187-12b"/>
中府司録㕔亦有緑莎昔好事者相承常溉灌天祐已<lb/>
後為不好事者除之<hi>出聞竒録</hi>
　<lb/>
　<lb/>
　<lb/>
　<lb/>
　<lb/>
　太平廣記卷一百八十七<lb/>
</p>
<p>
</p>
  </div>
</body>
</text>
</TEI>
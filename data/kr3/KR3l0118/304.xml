<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷三百四</head> <lb/>
    <p>
<pb n="KR3l0118_WYG_304-1a"/>
欽定四庫全書<lb/>
　太平廣記卷三百四<lb/>
　　神十四<lb/>
　　　開業寺　　女媧神　　王籍<lb/>
　　　暢璀　　　喬龜年　　張光晟<lb/>
　　　淮南軍卒　元載張渭　潁陽里正<lb/>
　　　　開業寺<lb/>
至德二年十月二十三日豐樂里開業寺有神人足跡<lb/>
<pb n="KR3l0118_WYG_304-1b"/>
甚長自寺外門至佛殿先是閽人宿門下夢一人長二<lb/>
丈餘被金甲執槊立於寺門外俄而以手曳其門扃鐍<lb/>
盡解神人即俛而入寺行至佛殿顧望久而没閽人驚<lb/>
寤及曉視其門已開矣即具以夢白於寺僧寺僧共視<lb/>
見神人之跡遂告於京兆京兆以聞肅宗命中使驗之<lb/>
如其言<hi>出宣室記</hi>
　　　　女媧神<lb/>
肅宗將至靈武一驛黃昏有婦人長大攜雙鯉咤於營<lb/>
<pb n="KR3l0118_WYG_304-2a"/>
門曰皇帝何在衆以爲狂上令潛視舉止婦止大樹下<lb/>
軍人有逼視見其臂上有鱗俄天黒失所在及上即位<lb/>
歸京闕虢州刺史王竒光奏女媧墳云天寶十三載大<lb/>
雨晦㝠忽沈今月一日夜河上有人覺風雷聲曉見其<lb/>
墳湧出上生雙栁樹高丈餘下有巨石上初克復使祝<lb/>
史就其所祭之至是而見衆疑向婦人是其神也<hi>出酉陽雜</hi>
<hi>爼</hi>
　　　　王籍<lb/>
<pb n="KR3l0118_WYG_304-2b"/>
王籍者太常璿之族子也乾元中客居㑹稽其奴病死<lb/>
數日復活云地下見吏吏曰汝誰家奴奴具言之吏云<lb/>
今見召汝郎作五道將軍因爲著力得免回路中多見<lb/>
旌旗隊仗奴問爲何所答曰迎王將軍爾既還數日籍<lb/>
遂死死之日人見車騎繽紛隊仗無數問其故皆是迎<lb/>
籍之人也<hi>出廣異記</hi>
　　　　暢璀<lb/>
暢璀自負才氣年六十餘始爲河北相衞間一宰居常<lb/>
<pb n="KR3l0118_WYG_304-3a"/>
慷慨在縣唯尋術士日者問將來窮達而竟不遇或竊<lb/>
言於暢曰何必逺尋公部下伍伯判㝠者也暢黙喜其<lb/>
日入便具簪笏召伍伯升階答拜命坐設食伍伯恐聳<lb/>
不知所爲良久謂之曰某自揣才業不後於人年已六<lb/>
十官爲縣宰不辭碌碌守職但恐終不出下流要知此<lb/>
後如何茍能晚達即且守之若其終無即當解綬入山<lb/>
服餌尋道未能一決知公是幽㝠主者爲一言也伍伯<lb/>
避席色沮曰小人蒙公異禮如此是今日有隱於公即<lb/>
<pb n="KR3l0118_WYG_304-3b"/>
負深恩不隱即受禍然勢不得已而言也某非幽㝠主<lb/>
者所掌亦㝠中伍伯耳但於杖數量人之死生凡人將<lb/>
有厄皆先受數杖二十以上皆死二十以下但重病耳<lb/>
以此斟酌往往誤言於里中未嘗差也暢即詰之曰當<lb/>
今主者爲誰曰公慎不可泄露鄰縣令某是也聞即當<lb/>
來此公自求之必不可言得之於某旬日鄰宰果來與<lb/>
暢俱詣州季集暢淩晨逺迎館於縣宅燕勞加等既至<lb/>
乃一老翁七十餘矣當時天下承平河北簿尉皆豪貴<lb/>
<pb n="KR3l0118_WYG_304-4a"/>
子弟令長甚𨕖名士老宰謝暢曰公名望高某寒賤以<lb/>
明法出身幸因鄰地豈敢當此優禮詞色感愧乃與之<lb/>
俱詣郡又與同歸館於縣宅益爲歡洽明日將别其<lb/>
延於深室具簪笏再拜如問伍伯之詞而加懇切老宰<lb/>
厲聲曰是誰言耶詞色甚怒曰不白所言人終不爲公<lb/>
言也如是久之暢不得已乃告伍伯之名既而俛首抝<lb/>
怒頃刻吏白曰伍伯於酒壚間暴卒暢聞益敬懼而陳<lb/>
乞轉懇乃徐謂暢曰愧君意深禮重固不可隱宜灑掃<lb/>
<pb n="KR3l0118_WYG_304-4b"/>
一院凡有孔隙悉塗塞之嚴戒家人切不得窺違者禍<lb/>
及其身堂上設一榻置案筆硯紙七八幅其夕宰入之<lb/>
令暢躬自扃鏁天明持鑰相迓於此暢拂旦秉簡啓户<lb/>
見之喜色被面而出遙賀暢曰官禄甚高不足憂也乃<lb/>
遺一書曰慎不可先覽但經一事初改一官即開之後<lb/>
自此縣辟從事拜殿中侍御史入爲省郎諫議大夫發<lb/>
其書則除授時日皆不差及貶辰州司馬取視之曰爲<lb/>
某事貶也徵爲左丞終工部尚書所記事無有異詞<hi>出戎</hi>
<pb n="KR3l0118_WYG_304-5a"/>
<hi>幕閒談</hi>
　　　　喬龜年<lb/>
喬龜年者善篆書養母甚孝大厯中每爲人書大篆字<lb/>
得錢即供甘㫖或見母稍失所必仰天號泣自恨貧乏<lb/>
夏月因自就井汲新水奉母忽有一青衣人自井躍出<lb/>
立於井傍謂龜年曰君之貧乏自前定也何每因母稍<lb/>
失所必號泣訴天也龜年疑是神靈遂拜而對曰余常<lb/>
恨自不能取富貴以豐侍養且母年老而甘㫖每闕雖<lb/>
<pb n="KR3l0118_WYG_304-5b"/>
不憚勤苦於傭筆其如所得資助不足以濟是以不覺<lb/>
仰天號泣耳神人曰君之孝已極上天知之矣君當於<lb/>
此井中收取錢百萬天之賜也言訖而滅龜年乃取之<lb/>
得錢一百萬每建珍饌以奉母仍多不出遊貴達門後<lb/>
三年母亡龜年號慕㡬滅性仍盡以餘錢厚𦵏其母復<lb/>
又貧乏累年因閒步至先得錢之井悵然而言曰我往<lb/>
日貧天賜我錢今日貧天不賜之若天以我爲孝子以<lb/>
賜我豈今日我非孝子耶俄而神人復自井躍出謂龜<lb/>
<pb n="KR3l0118_WYG_304-6a"/>
年曰往日天知爾孝養老母故賜爾錢以爲甘㫖非濟<lb/>
爾貧乏今日無甘㫖之用那得恨也若爾則昔日之意<lb/>
不爲親乃爲已也龜年驚愕慙懼復遂再拜神人又曰<lb/>
爾昔者之孝聞於上天今日之不孝亦聞上天也當自<lb/>
驅馳不然則凍餒而死今日一言罪已深矣不可追也<lb/>
言訖復滅龜年果貧困而卒<hi>出瀟湘録</hi>
　　　　張光晟<lb/>
賊臣張光晟其本甚微而有才用性落拓嗜酒壯年爲<lb/>
<pb n="KR3l0118_WYG_304-6b"/>
潼關卒屢被主將鞭笞因奉役至華州盛暑驅馳心不<lb/>
平過嶽祠遂脱衣買酒致奠金天王朗言曰張光晟身<lb/>
負才器未遇知已富貴貧賤不能自料惟神聰鑒當賜<lb/>
誠告祀訖因極飲大醉晝寢於碑堂忽夢傳聲云喚張<lb/>
光晟迫蹙甚急即入一府署嚴邃異常導者云張光晟<lb/>
到拜跪訖遙見當㕔貴人有如王者謂之曰欲知官禄<lb/>
但光晟拜相則天下太平言訖驚寤洽汗獨怪之後頻<lb/>
立戰功積勞官至司農卿及建中徳宗西狩光晟奔從<lb/>
<pb n="KR3l0118_WYG_304-7a"/>
已至開逺門忽謂同行朝官曰今日亂兵乃涇卒迴戈<lb/>
耳無所統正應大掠而過如令有主禍未可知朱泚久<lb/>
在涇源素得人心今者在城儻收涇卒扶持則難制矣<lb/>
計其倉皇未暇此謀諸公能相逐徑往至泚宅召之俱<lb/>
西乎諸公持疑光晟即奔馬詣泚曰人主出京公爲大<lb/>
臣豈是宴居之日泚曰願從公去命駕將行而涇卒已<lb/>
集其門矣光晟自將逃去因爲泚所縻然而奉泚甚力<lb/>
每有戰常在其間及神慶之陣泚拜光晟僕射平章事<lb/>
<pb n="KR3l0118_WYG_304-7b"/>
統兵出戰大敗而還方寤神告爲徵矣<hi>出集異記</hi>
　　　　淮南軍卒<lb/>
陳少遊鎭淮南時嘗遣軍卒趙某使京師遺公卿書將<lb/>
行誡之曰吾有急事候汝還報以汝驍健故使西去不<lb/>
可少留計日不至當死趙日馳數百里不敢怠至華陰<lb/>
縣舍逆旅中寢未熟忽見一人綠衣謂趙曰我吏於金<lb/>
天王王命召君宜疾去趙不測即與使者偕行至嶽廟<lb/>
前使者入白趙某至既而呼趙趨拜階下其堂上列燭<lb/>
<pb n="KR3l0118_WYG_304-8a"/>
見一人據案而坐侍衛甚嚴徐謂趙曰吾有子聓在蜀<lb/>
數年欲馳使省視無可爲使者聞汝善行日數百里將<lb/>
命汝使蜀可乎趙辭以相國命西使長安且有日期不<lb/>
然當死今爲大王往蜀是棄相國命也實不敢還廣陵<lb/>
且某父母妻子俱在忍生不歸鄉里非敢以他辭不奉<lb/>
教唯大王察之王曰徑爲我去當不日至蜀而後還長<lb/>
安未晚也即留趙宿廟後空舍中具食飲憂惑不敢寐<lb/>
遂往蜀且懼得罪固辭不往又慮禍及計未決俄而漸<lb/>
<pb n="KR3l0118_WYG_304-8b"/>
曉聞廟中喧闐有聲因出視見庭中虎豹麋鹿狐兔禽<lb/>
鳥近數萬又有竒狀鬼神千數羅列曲躬如朝謁禮頃<lb/>
有訴訟者數人偕入金天斷理甚明良久退去既而謂<lb/>
左右呼趙應聲而去王命上階於袖中出書一通付趙<lb/>
曰持此爲我至蜀郡訪成都蕭敬之者與之吾此吏輩<lb/>
甚多但以事機密慮有所洩非生人傳之不可汝一二<lb/>
日當疾還無久留因以錢一萬遺之趙拜謝而行至門<lb/>
告吏曰王賜以萬錢我徒行者安所齎乎吏曰置懷中<lb/>
<pb n="KR3l0118_WYG_304-9a"/>
耳趙即以錢貯懷中輙無所礙亦不覺其重也行未數<lb/>
里探衣中皆紙錢耳即棄道傍俄有追者至以數千錢<lb/>
遺之曰向吾誤以陰道所用錢賜君固無所用今别賜<lb/>
此矣趙受之晝夜兼行踰旬至成都訪蕭敬之以書付<lb/>
之敬之啓視喜甚因命席謂趙曰我人也家汝鄭間昔<lb/>
歲赴調京師途至華陰遂爲金天王所迫爲親今我妻<lb/>
在與生人不殊向者力求一官今則遂矣故命君馳報<lb/>
即留趙一日贈縑數叚以還書遣焉過長安遂達少遊<lb/>
<pb n="KR3l0118_WYG_304-9b"/>
書得還報日夜馳行至華陰金天見之大喜且慰勞非<lb/>
汝莫可使者今遣汝還設相國訊汝但言爲我使遣汝<lb/>
爲裨將無懼即以數十縑與之曰此人間縑帛可用之<lb/>
趙拜謝而徑歸淮南而少遊訊其稽留趙具以事對少<lb/>
遊怒不信繫獄中是夕少遊夢一人介金甲仗劒曰金<lb/>
天王告相國向者實遣趙某使蜀今聞得罪願釋之少<lb/>
遊悸寤竒歎之且久明日晨起話於賔僚即命釋趙署<lb/>
爲裨將元和中猶在<hi>出宣室志</hi>
<pb n="KR3l0118_WYG_304-10a"/>
　　　　元載張謂<lb/>
元載布衣時常與故禮部侍郎張謂友善貧無僕馬弊<lb/>
衣徒行於陳蔡一日天暮忽大風雷原野曛黒二人相<lb/>
與詣道左神廟中以避焉時有盜數輩皆仗劒佩弧矢<lb/>
匿於廟宇下元張二人忽見之惶懼益甚且慮爲其所<lb/>
害二人即負壁而立不敢動俄聞廟中有呼者曰元相<lb/>
國張侍郎且至羣盜當疾去無有害於貴人羣盜相目<lb/>
而驚疾馳去二人因相賀曰吾向者以殍死爲憂今日真<lb/>
<pb n="KR3l0118_WYG_304-10b"/>
神人之語也且喜且歎其後載果相代宗謂終禮部侍<lb/>
郎<hi>出宣室志</hi>
　　　　潁陽里正<lb/>
潁陽里正説某不得名曾乘醉還邨至少婦祠醉因繫<lb/>
馬卧祠門下久之欲醒頭向轉未能起聞有人擊廟門<lb/>
其聲甚厲俄聞中問是何人荅云所由令覓一人行雨<lb/>
門外云舉家往嶽廟作客今更無人其人云只將門下<lb/>
卧者亦得門外人云此過客那得使他苦爭不免遂呼<lb/>
<pb n="KR3l0118_WYG_304-11a"/>
某令起隨至一處濛濛悉是雲氣有物如駱駞其人抱<lb/>
某上駞背以一瓶授之誡云但正抱瓶無令傾側其物<lb/>
遂行瓶中水紛紛然作㸃而下時天久旱下視見其居<lb/>
處恐雨不足因爾傾瓶然雨既畢所由放還至廟門見<lb/>
已屍在水中乃前入便活乘馬還家以傾瓶之故其宅<lb/>
爲水所漂人家盡死某自此發狂數月亦卒<hi>出廣異記</hi>
　<lb/>
　<lb/>
<pb n="KR3l0118_WYG_304-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百四<lb/>
</p>
<p>
</p>
  </div>
</body>
</text>
</TEI>
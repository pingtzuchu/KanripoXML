<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷九十六</head> <lb/>
    <p>
<pb n="KR3l0118_WYG_096-1a"/>
欽定四庫全書<lb/>
　太平廣記卷九十六<lb/>
　　異僧十<lb/>
　　　僧伽大師　　迴向寺狂僧　嬾殘<lb/>
　　　韋皋　　　　釋道欽　　　辛七師<lb/>
　　　嘉州僧　　　金剛仙　　　鳲鳩和尚<lb/>
　　　　僧伽大師<lb/>
僧伽大師西域人也俗姓何氏唐龍朔初來遊北土隸<lb/>
<pb n="KR3l0118_WYG_096-1b"/>
名於楚州龍興寺後於泗州臨淮縣信義坊乞地施標<lb/>
將建伽藍於其標下掘得古香積寺銘記并金像一軀<lb/>
上有普照王佛字遂建寺焉唐景龍二年中宗皇帝遣<lb/>
使迎師入内道場尊為國師尋出居薦福寺常獨處一<lb/>
室而其頂有一穴恒以絮塞之夜則去絮香從頂穴中<lb/>
出煙氣滿房非常芬馥及曉香還入頂穴中又以絮塞<lb/>
之師常濯足人取其水飲之痼疾皆愈一日中宗於内<lb/>
殿語師曰京畿無雨已是數月願師慈悲解朕憂迫師<lb/>
<pb n="KR3l0118_WYG_096-2a"/>
乃將瓶水泛洒俄頃隂雲驟起甘雨大降中宗大喜詔<lb/>
賜所修寺額以臨淮寺為名師請以普照王字為名葢<lb/>
欲依金像上字也中宗以照字是天后廟諱乃改為普<lb/>
光王寺仍御筆親書其額以賜焉至景龍四年三月二<lb/>
日於長安薦福寺端坐而終中宗即令於薦福寺起塔<lb/>
漆身供養俄而大風歘起臭氣徧滿於長安中宗問曰<lb/>
是何祥也近臣奏曰僧伽大師化緣在臨淮恐是欲歸<lb/>
彼處故現此變也中宗黙然心許其臭頓息頃刻之間<lb/>
<pb n="KR3l0118_WYG_096-2b"/>
竒香郁烈即以其年五月送至臨淮起塔供養即今塔<lb/>
是也後中宗問萬迴師曰僧伽大師何人耶萬迴曰是<lb/>
觀音化身也如法華經普門品云應以比丘比丘尼等<lb/>
身得度者即皆見之而為說法此即是也先是師初至<lb/>
長安萬迴禮謁甚恭師拍其首曰小子何故乆留可以<lb/>
行矣及師遷化後不數月萬迴亦卒師平生化現事跡<lb/>
甚多具在本傳此聊記其始終矣<hi>出本傳及紀聞録</hi>
　　　　迴向寺狂僧<lb/>
<pb n="KR3l0118_WYG_096-3a"/>
唐𤣥宗開元末夢人云將手巾五百條袈裟五百領於<lb/>
迴向寺布施及覺問左右並云無乃遣募緇徒道髙者<lb/>
令尋訪有一狂僧本無住著人亦不知其所來自出應<lb/>
召曰某知迴向寺處問要㡬人曰但得齎持所物及名<lb/>
香一斤即可去授之其僧徑入終南行兩日至極深峻<lb/>
處都無所見忽遇一碾石驚曰此地人迹不到何有此<lb/>
物乃於其上焚所攜香禮祝哀祈自午至夕良乆谷中<lb/>
霧起咫尺不辨近來漸散當半崖有朱柱粉壁玲瓏如<lb/>
<pb n="KR3l0118_WYG_096-3b"/>
畫少頃轉分明見一寺若在雲間三門巨額諦視之乃<lb/>
迴向也僧喜甚攀陟遂到時已黄昏聞鐘磬及禮佛之<lb/>
聲守門者詰其所從來遂引入見一老僧曰唐皇帝萬<lb/>
福令與人相隨厯房散手巾等唯餘一分一房但空榻<lb/>
者亦無人也又具言之僧笑令坐顧侍者曰彼房取尺<lb/>
八來乃玉尺八也僧曰汝見彼胡僧否曰見僧曰此是<lb/>
權代汝主也國内當亂人死無數此名磨滅王其一室<lb/>
是汝主房也汝主在寺以愛吹尺八謫在人間此常吹<lb/>
<pb n="KR3l0118_WYG_096-4a"/>
者也今限已滿即却歸矣明日遣就坐齋齋訖曰汝當<lb/>
囘可將玉尺八付與汝主并手巾袈裟令自收也狂僧<lb/>
膜拜而囘童子送出纔數歩又雲霧四合及散則不復<lb/>
見寺所矣乃持手巾尺八進於𤣥宗及召見具述本末<lb/>
𤣥宗大感恱持尺八吹之宛是先所御者後二十餘年<lb/>
遂有安禄山之亂其狂僧所見胡僧即禄山也<hi>出逸史</hi>
　　　　嬾殘<lb/>
嬾殘者唐天寶初衡嶽寺執役僧也退食即收所餘而<lb/>
<pb n="KR3l0118_WYG_096-4b"/>
食性嬾而食殘故號嬾殘也晝專一寺之工夜止羣牛<lb/>
之下曾無惓色已二十年矣時鄴侯李泌寺中讀書察<lb/>
嬾殘所為曰非凡物也聽其中宵梵唱響徹山林李公<lb/>
情頗知音能辨休戚謂嬾殘經音悽惋而後喜恱必謫<lb/>
墮之人時將去矣候中夜李公潛往謁焉望席門通名<lb/>
而拜嬾殘大詬仰空而唾曰是將賊我李公愈加敬謹<lb/>
惟拜而已嬾殘正撥牛糞火出芋啗之良乆乃曰可以<lb/>
席地取所啗芋之半以授焉李公捧承盡食而謝謂李<lb/>
<pb n="KR3l0118_WYG_096-5a"/>
公曰慎勿多言領取十年宰相公又拜而退居一月刺<lb/>
史祭嶽修道甚嚴忽中夜風雷而一峰頹下其緣山磴<lb/>
道為大石所攔乃以十牛縻絆以挽之又以數百人鼓<lb/>
噪以推之力竭而愈固更無他途可以修事嬾殘曰不<lb/>
假人力我試去之衆皆大笑以為狂人懶殘曰何必見<lb/>
嗤試可乃已寺僧笑而許之遂履石而動忽轉盤而下<lb/>
聲若雷震山路既開衆僧皆羅拜一郡皆呼至聖刺史<lb/>
奉之如神嬾殘悄然乃懐去意寺外虎豹忽爾成羣日<lb/>
<pb n="KR3l0118_WYG_096-5b"/>
有殺傷無由禁止嬾殘曰授我箠為爾盡驅除衆皆曰<lb/>
大石猶可推虎豹當易制與之荆挺皆躡而觀之纔出<lb/>
門見一虎銜之而去嬾殘既去之後虎豹亦絶踪跡後<lb/>
李公果十年為相也<hi>出甘澤謠</hi>
　　　　韋皋<lb/>
唐故劍南節度使太尉兼中書令韋皋既生一月其家<lb/>
召羣僧㑹食有一胡僧貌甚陋不召而至韋氏家童咸<lb/>
怒之以弊席坐於庭中既食韋氏命乳母出嬰兒請羣<lb/>
<pb n="KR3l0118_WYG_096-6a"/>
僧祝其壽胡僧忽自升階謂嬰兒曰别乆無恙乎嬰兒<lb/>
若有喜色衆皆異之韋氏先君曰此子生纔一月吾師<lb/>
何故言别乆耶胡僧曰此非檀越之所知也韋氏固問<lb/>
之胡僧曰此子乃諸葛武侯之後身耳武侯當東漢之<lb/>
季為蜀丞相蜀人受其賜且乆今降生於世將為蜀門<lb/>
帥且受蜀人之福吾往嵗在劍門與此子友善今聞降<lb/>
於韋氏吾固不逺而來韋氏異其言因以武侯字之後<lb/>
韋氏自少金吾節制劍南軍累遷太尉兼中書令在蜀<lb/>
<pb n="KR3l0118_WYG_096-6b"/>
十八年果契胡僧之語也<hi>出宣室志</hi>
　　　　釋道欽<lb/>
釋道欽住陘山有問道者率爾而對皆造宗極劉忠州<lb/>
晏常乞心偈令執爐而聽再三稱諸惡莫作衆善奉行晏曰此<lb/>
三尺童子皆知之欽曰三尺童子皆知之百歲老人行不得至<lb/>
今以為名理又梁元帝雜傳云晉恵末洛中沙門耆域盖得道<lb/>
者長安人與域食於長安寺流沙人與域食於石人前<lb/>
數萬里同日而見沙門竺法行嘗稽首乞言域升髙座<lb/>
<pb n="KR3l0118_WYG_096-7a"/>
曰守口攝意心莫犯戒竺語曰得道者當授所未聽今<lb/>
有八嵗沙彌亦以誦之域笑曰八嵗而至百嵗誦不能<lb/>
行嗟乎人皆敬得道者不知行即自得<hi>出酉陽雜俎</hi>
　　　　辛七師<lb/>
辛七師陜人辛其姓也始為兒時甚謹肅未嘗以狎弄<lb/>
為事其父母異而憐之十嵗好浮圖氏法日閱佛書自<lb/>
能辨梵音不由師敎其後父為陜郡守先是郡南有瓦<lb/>
窑七所及父卒辛七哀毁甚一日發狂遯去其家僮迹<lb/>
<pb n="KR3l0118_WYG_096-7b"/>
其所往至郡南見辛七在一瓦窑中端坐身有竒光粲<lb/>
然若鍊金色家僮驚異次至一窑又見一辛七在焉厯<lb/>
七窑俱有一辛七在中由是呼為辛七師<hi>出宣室志</hi>
　　　　嘉州僧<lb/>
利州廣福禪院故戎帥張處釗所創因請長老靈貴<lb/>
主掌以安僧衆經數年矣靈貴好燒錬忽一日取衆僧<lb/>
小便以大鑊鍊而成霜穢惡之氣充滿衢路堂有一僧<lb/>
元自嘉州來似不得意咄咄焉靈貴覺之遂請收買衆<lb/>
<pb n="KR3l0118_WYG_096-8a"/>
僧食米冀其少在院内不旬月其僧盡將簿厯錢物就<lb/>
方丈納之云緣有小事暫出近地遂欲辭去其夜於堂<lb/>
内本位跏趺奄然而逝衆僧皆訝其無疾告行常儀堂<lb/>
内有僧遷化即例破柴五十束必普請衆僧人擎一枝<lb/>
送至郊外壘而為棚焚燒訖即歸院集衆以其所有衣<lb/>
鉢盡歸衆用以為常例其名曰坐亡僧於柴棚之上維<lb/>
那十念訖將欲下火其僧忽然驚起謂維那曰有米錢<lb/>
二貫文在監行者處又合掌謂衆僧曰來去是常謝諸<lb/>
<pb n="KR3l0118_WYG_096-8b"/>
人逺來相送瞑目歛手端然不動右脇火燃即成灰燼<lb/>
衆咸驚駭是知圓明眞性死而不亡或來或去得火自<lb/>
在者信有之矣<hi>出野人閒話</hi>
　　　　金剛仙<lb/>
唐開成中有僧金剛仙者西域人也居於清逺峽山寺<lb/>
能梵音彈舌搖錫而咒物物無不應善囚拘鬼魅束縛<lb/>
蛟螭動錫杖一聲召雷立震是日峽山寺有李朴者持<lb/>
斧翦巨木刳而為舟忽登山見一磐石上有穴覩一大<lb/>
<pb n="KR3l0118_WYG_096-9a"/>
蜘蛛足廣尺餘四虵囓卉窒其穴而去俄聞林木有聲<lb/>
暴猛吼驟工人懼而緣木伺之果覩九首之虺長可數<lb/>
十丈屈曲蹙怒環其蛛穴東西其首俄而躍西之首吸<lb/>
穴之卉團而飛去頴脫俱盡後迴東之首大劃其目大<lb/>
呀其口吸其蜘蛛蜘蛛馳出以足擒穴之口翹屈毒丹<lb/>
然若火峻虺之咽喉去虺之目虺懵然而復蘇舉首又<lb/>
吸之蛛不見更毒虺虺遂倒於石而殞蛛躍出縁虺之<lb/>
腹咀内齒折二頭俱出絲而囊之躍入穴去朴訝之返<lb/>
<pb n="KR3l0118_WYG_096-9b"/>
峽山寺語金剛仙仙乃祈朴驗穴振環杖而咒之蛛即<lb/>
出於僧前儼若神聽及引錫觸之蛛乃殂於穴側及夜<lb/>
金剛仙夢見老人捧匹帛而前曰我即蛛也復能織耳禮<lb/>
金剛仙曰願為福田之衣語畢遂亡僧覺布已在側精<lb/>
妙竒巧非世繭絲之所能製也僧乃製而為衣塵垢不<lb/>
觸後數年僧往番禺泛舶歸天竺乃於峽山金鏁潭畔<lb/>
搖錫大呼而咒水俄而水闢見底矣以澡缾張之有一<lb/>
泥鰍魚可長三寸許躍入缾中語衆僧曰此龍矣吾將<lb/>
<pb n="KR3l0118_WYG_096-10a"/>
至海門以藥煮為膏塗足則渡海若履坦途是夜有白<lb/>
衣叟挈轉闗榼詣寺家人傅經曰知金剛仙好酒此榼<lb/>
一邊美醖一邊毒醪其榼即晉帝曾用酖牛將軍者也<lb/>
今有黃金百兩奉公為持此酒毒其僧也是僧無何取<lb/>
吾子欲為膏恨伊之深痛貫骨髓但無計而奈何傅經<lb/>
喜愛金與酒得轉闗之法詣金剛仙仙持盃向口次忽<lb/>
有青衣小兒躍出就手覆之曰酒是龍所將來而毒師<lb/>
耳僧大駭詰傅經遂不敢隐僧乃問小兒曰爾何人而<lb/>
<pb n="KR3l0118_WYG_096-10b"/>
相救耶小兒曰吾昔日之蛛也今已離其惡業而託生<lb/>
為人七稔矣吾之魂稍靈於常人知師有難故飛魂奉<lb/>
救言訖而没衆僧憐之共禮金剛仙求捨其龍子僧不<lb/>
得已而縱之後仙果泛舶歸天竺矣<hi>出傳竒</hi>
　　　　鳲鳩和尚<lb/>
鄧州有老僧日食鳲鳩僧俗共非之老僧終無所避當<lb/>
饌之際貧士求飡分其二足而食食訖僧盥潄雙鳩從<lb/>
口而出一則能行一則匍匐在地貧士驚怪亦吐其飯<lb/>
<pb n="KR3l0118_WYG_096-11a"/>
其鳩二脚亦生僧後不食此味覩驗衆加敬之號曰南<lb/>
陽鳲鳩和尚也<hi>出雲溪友議</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_096-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷九十六<lb/>
</p>
<p>
</p>
  </div>
</body>
</text>
</TEI>
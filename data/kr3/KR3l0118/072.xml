<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷七十二</head> <lb/>
    <p>
<pb n="KR3l0118_WYG_072-1a"/>
欽定四庫全書<lb/>
　太平廣記卷七十二<lb/>
　　道術二<lb/>
　　　張山人　　　王旻　　　　陸生<lb/>
　　　輔神通　　　孫甑生　　　葉静能<lb/>
　　　𡊮隐居　　　騾鞭客　　　許君<lb/>
　　　杜巫<lb/>
　　　　張山人<lb/>
<pb n="KR3l0118_WYG_072-1b"/>
唐曹王貶衡州旹有張山人技術之士王常出獵因得<lb/>
羣鹿十餘頭圍已合計必擒獲無何失之不知其處召<lb/>
山人問之山人曰此是術者所隐遂索水以刀湯禁之<lb/>
少頃扵水中見一道士長纔及寸負囊挂杖蹩蹩而行<lb/>
衆人視之無不見者山人乃取布針就水中刺道士左<lb/>
足遂見跛足而行即告曰此人易追止十餘里遂命走<lb/>
向北逐之十餘里果見道士跛足而行與水中見者狀<lb/>
貌同遂以王命邀之道士笑而來山人曰不可責怒但<lb/>
<pb n="KR3l0118_WYG_072-2a"/>
以禮求請之道士至王問鹿何在曰鹿在矣向見諸鹿<lb/>
無故即死故哀之所以禁隐亦不敢放今在山側耳王<lb/>
遣左右視之諸鹿隐扵小坡而不動王問其患足之由<lb/>
曰行數里忽患之王召山人與之相視乃舊識焉其足<lb/>
尋亦平復乃是郴州連山觀侯生即從容遣之未期有<lb/>
一客過郴州寄宿此觀縛馬扵觀門糞汚頗甚觀主見<lb/>
而責之客大怒詬罵道士而去未十日客忽遇張山人<lb/>
山人謂曰君方有大厄葢有所觸犯客即説前日與道<lb/>
<pb n="KR3l0118_WYG_072-2b"/>
士争罵之由山人曰此異人也為君致禍却速往辭謝<lb/>
之不然不可脱也此為震厄君今夕所至當截一栢木<lb/>
長與身齊致所卧處以衣衾盖之身别處一屋以棗木<lb/>
作釘子七枝釘地依北斗狀仍建辰位身居第二星下<lb/>
伏當免矣客大驚登旹却廻求得栢木來郴州宿扵山<lb/>
館如言設法半夜忽大風雨雷電震扵前屋須臾電光<lb/>
直入所止客伏扵星下不敢動電入屋數四如有搜獲<lb/>
之狀不得而止比明前視栢木已為粉矣客益懼奔謝<lb/>
<pb n="KR3l0118_WYG_072-3a"/>
觀主哀求生命久而方觧謂客曰人不可輕也毒蛇之<lb/>
輩尚能害人豈合無狀相仵乎今已捨子矣客首罪而<lb/>
去遂求張山人厚報之也<hi>出原化記</hi>
　　　　王旻<lb/>
太和先生王旻得道者也常逰名山五岳貌如三十餘<lb/>
人其父亦道成有姑亦得道道髙扵父旻常言姑年七<lb/>
百嵗矣有人知其姑者常在衡岳或往來天台羅浮貌<lb/>
如童嬰其行比陳夏姬唯以房中術致不死所在夫壻<lb/>
<pb n="KR3l0118_WYG_072-3b"/>
甚衆天寳初有薦旻者詔徴之至則扵内道塲安置學<lb/>
通内外長扵佛教帝與貴妃楊氏旦夕禮謁拜扵牀下<lb/>
訪以道術旻随事教之然大約在扵修身儉約慈悲為<lb/>
本以帝不好釋典旻每以釋教引之廣陳報應以開其<lb/>
志帝亦雅信之旻雖長扵服餌而常飲酒不止其飲必<lb/>
小爵移晷乃盡一杯而與人言談随機應對亦神者也<lb/>
人退皆得所未得其服飾随四時變改或食鯽魚每飯<lb/>
稻米然不過多至葱韭葷辛之物鹹酢非飬生者未嘗<lb/>
<pb n="KR3l0118_WYG_072-4a"/>
食也好勸人食蘆菔根葉云久食功多力甚飬生之物<lb/>
也人有傳世世見之面貌皆如故葢及千嵗矣在京多<lb/>
年天寳六年南岳道者李遐周恐其戀京不出乃宣言<lb/>
曰吾將為帝師授以祕籙帝因令所在求之七年冬而<lb/>
遐周至與旻相見請曰王生戀世樂不能出耶可以行<lb/>
矣于是勸旻令出旻乃請扵髙密牢山合煉𤣥宗許之<lb/>
因改牢山為輔唐山許旻居之旻嘗言張果天仙也在<lb/>
人間三千年矣姜撫地仙也夀九十三矣撫好殺生命<lb/>
<pb n="KR3l0118_WYG_072-4b"/>
以折己夀是仙家所忌此人終不能白日昇天矣<hi>出紀聞</hi>
　　　　陸生<lb/>
唐開元中有呉人陸生貢明經舉在京貧無僕従常早<lb/>
欲試自駕其驢驢忽驚躍斷韁而走生追之出啓夏門<lb/>
直至終南山下見一徑登山甚熟此驢直上生随之上<lb/>
五六里至一處甚平曠有人家門庭整肅生窺之見茅<lb/>
齋前有葡萄架其驢繫在樹下生遂叩門良久見一老<lb/>
人開門延生入顔色甚異頗修敬焉遂命生曰坐生求<lb/>
<pb n="KR3l0118_WYG_072-5a"/>
驢而歸主人曰郎君止為驢乎得至此幸㑹也某故取<lb/>
驢以召君君且少留當自悟矣又延客入宅見華堂邃<lb/>
宇林亭池沼盖仙境也留一宿饋以珍味飲酒歡樂聲<lb/>
技皆仙者生心自驚駭未測其故明日將辭主人曰此<lb/>
實洞府以君有道吾是以相召指左右童𨽻數人曰此<lb/>
人本皆城市屠沽皆吾所教道成者能興雲致雨坐在<lb/>
立亡浮㳺世間人不能識君當處此而夀與天地長久<lb/>
豈若人間浮榮蠱菌之輩子願之乎生拜謝曰敬授教<lb/>
<pb n="KR3l0118_WYG_072-5b"/>
老人曰授學師資之禮合獻一女度君無因而得今授<lb/>
君一術求之遂令取一青竹度如人長授之曰君持此<lb/>
入城城中朝官五品以上三品以下家人見之投竹扵<lb/>
彼而取其女來但心存吾約無慮也然慎勿入權貴家<lb/>
力或能相制伏生遂持杖入城生不知公卿第宅已入<lb/>
數家皆無女而人亦無見其形者悮入户部王侍郎宅<lb/>
復入閣正見一女臨鏡晨粧生投杖於牀擕女而去比<lb/>
下階顧見竹已化作女形殭卧在床一家驚呼云小娘<lb/>
<pb n="KR3l0118_WYG_072-6a"/>
子卒亡生將女去㑹侍郎下朝旹權要請謁盈街宅門<lb/>
重邃不得出隐扵中門側王聞女亡入宅省視左右奔<lb/>
走不絶須臾公卿以下皆至門矣旹葉天師在朝奔遣<lb/>
<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>屈生隐扵户下半日矣少頃葉天師至診視之曰此<lb/>
非鬼魅乃道術者為之耳遂取水噴呪死女立變為竹<lb/>
又曰此亦不逺搜尚在遂持刀禁呪遶宅尋索果扵門<lb/>
側得生生既被擒遂𬒳枷鎖捶拷訊其妖狀生遂述其<lb/>
本情就南山同取老人遂令錮項領従人至山下往旹<lb/>
<pb n="KR3l0118_WYG_072-6b"/>
小徑都已無矣所司益以為幻妄將領生歸生向山慟<lb/>
哭曰老人豈殺我耶舉頭望見一徑見老人杖䇿而下<lb/>
至山足府吏即欲前逼老人以杖畫地遂成一水濶丈<lb/>
餘生叩頭哀求老人曰吾去日語汝勿入權貴家故違<lb/>
我命患自掇也然亦不可不救爾従人驚視之次老人<lb/>
取水一口噀之黒霧數里白晝如暝人不相見食頃而<lb/>
散已失陸生所在而枷鎖委地山上小徑與水皆不復<lb/>
見矣<hi>出原化記</hi>
<pb n="KR3l0118_WYG_072-7a"/>
　　　　輔神通<lb/>
道士輔神通者家在蜀州幼而孤貧恒為人牧牛以自<lb/>
給神通牧所恒見一道士往來因而致敬相識數載道<lb/>
士謂神通曰能為弟子否荅曰甚快乃引神通入水中<lb/>
謂通曰我入之時汝宜随之無憚為也既入使至其居<lb/>
所屋宇嚴潔有藥嚢丹竈牀下悉大還丹遂使神通看<lb/>
火兼教黄白之術經三年神通已年二十餘思憶人間<lb/>
㑹道士不在乃盗還丹别貯一處道士歸問其丹何在<lb/>
<pb n="KR3l0118_WYG_072-7b"/>
神通便推不見道士嘆息曰吾欲授汝道要汝今若是<lb/>
曷足授我雖備解諸法然無益長生也引至他道逐去<lb/>
便出神通甚悦﨑嶇洞穴以藥自資七十餘日方至人<lb/>
間其後厭世事追思道士聞其往來在蜀州開元觀遂<lb/>
請配度𨽻名于是其後聞道士至往候後輒云已出如<lb/>
是數十度終不得見神通私以金百斤與房中奴令道<lb/>
士來可馳報奴得金後頻來報更不得見蜀州刺史奏<lb/>
神通曉黄白𤣥宗試之皆騐每先以土鍋煑水銀随帝<lb/>
<pb n="KR3l0118_WYG_072-8a"/>
所請以少藥投之應手而變帝求得其術㑹禄山之亂<lb/>
乃止<hi>出廣異記</hi>
　　　　孫甑生<lb/>
唐天寳中有孫甑生者深扵道術𤣥宗召至京師甑生<lb/>
善輳石累卵折草為人馬乗之東西馳走太真妃特樂<lb/>
其術數召入宫試之及禄山之亂不知所之<hi>出明皇雜録</hi>
　　　　葉静能<lb/>
唐汝陽王好飲終日不亂客有至者莫不留連旦夕旹<lb/>
<pb n="KR3l0118_WYG_072-8b"/>
術士葉静能常過焉王強之酒不可曰某有一生徒酒<lb/>
量可為王飲客矣然雖侏儒亦有過人者明日使謁王<lb/>
王試與之言也明旦有投刺曰道士常持滿王引入長<lb/>
二尺既坐談胚渾至道次三皇五帝厯代興亡天旹人<lb/>
事經傳子史厯厯如指諸掌焉王呿口不能對既而以<lb/>
王意未洽更咨話淺近諧戱之事王則懽然謂曰觀師<lb/>
風度亦常飲酒乎持滿曰唯所命耳王即令左右行酒<lb/>
已數廵持滿曰此不足為飲也請移大器中與王自挹<lb/>
<pb n="KR3l0118_WYG_072-9a"/>
而飲之量止則已不亦樂乎王又如其言命醇醪數石<lb/>
置大斛中以巨觥取而飲之王飲中醺然而持滿固不<lb/>
擾風韻轉髙良久忽謂王曰某止此一杯醉矣王曰觀<lb/>
師量殊未可足請更進之持滿曰王不知度量有限乎<lb/>
何必見強乃復盡一杯忽倒視之則一大酒榼受五斗<lb/>
焉<hi>出河東記</hi>
　　　　𡊮隐居<lb/>
貞元中有𡊮隐居者家扵湘楚間善隂陽占訣歌一百<lb/>
<pb n="KR3l0118_WYG_072-9b"/>
二十章旹故相國李公吉甫自尚書郎謫官東南一日<lb/>
隐居來謁公公久聞其名即延與語公命算已之禄仕<lb/>
隐居曰公之禄真將相也公之夀九十三矣李公曰吾<lb/>
之先未嘗有及七十者吾何敢望九十三乎隐居曰運<lb/>
算舉數乃九十三耳其後李公果相憲宗皇帝節制淮<lb/>
南再入相而薨年五十六旹元和九年十月三日也校<lb/>
其年月日亦符九十三之數豈非懸解之妙乎隐居著<lb/>
隂陽占訣歌李公序其首<hi>出宣室志</hi>
<pb n="KR3l0118_WYG_072-10a"/>
　　　　騾鞭客<lb/>
茅山黄尊師法籙甚髙扵茅山側修起天尊殿講説教<lb/>
化日有數千人旹講筵初合忽有一人排闥呌呼相貌<lb/>
麤黒言辭鄙陋腰揷騾鞭如随商客騾仗者罵曰道士<lb/>
汝正熟睡耶聚衆作何物不向深山學修道還敢謾語<lb/>
邪黄尊師不測下講筵遜詞衆人悉懼不敢牴牾良久<lb/>
詞色稍和曰豈不是修一殿郤用㡬錢曰要五千貫曰<lb/>
盡搬破甑釡及雜鐵來約八九百斤掘地為爐以火銷<lb/>
<pb n="KR3l0118_WYG_072-10b"/>
之探懐中取葫蘆瀉出兩丸藥以物攪之少頃去火已<lb/>
成上銀曰此合得萬餘貫修觀計用有餘攪則所獲無<lb/>
多但罷之黄生與徒弟皆相謝問其所欲笑出門去不<lb/>
知所之後十餘年黄生奉詔赴京忽扵長街西見揷騾<lb/>
鞭者肩一幞子随騎驢老人行全無茅山氣色黄生欲<lb/>
趨揖乃揺手指乗驢者復連叩頭黄生但遥搕禮而已<lb/>
老人髪白如絲顔若十四五女子也<hi>出逸史</hi>
　　　　許君<lb/>
<pb n="KR3l0118_WYG_072-11a"/>
仙人許君居世之時嘗因修觀功用既畢欲刻石記之<lb/>
因得古碑文字刓缺不可復識因剗去舊文刋勒新記<lb/>
自是恍惚不安暇日徐歩庭砌聞空中言曰許君許君<lb/>
速詣水官求救不然即有不測之釁許愕然異之又問<lb/>
其事杳不復荅乃焚香䖍祀願示求救之由良久復語<lb/>
曰所刻碑舊文雖已磨沒而此時為文之人見詣水官<lb/>
相訟云奪我之名顯己之名由此水官將有執對之命<lb/>
速宜求之許君乃訝得舊文立石刋紀一夕夢神人相<lb/>
<pb n="KR3l0118_WYG_072-11b"/>
謝再顕名氏無以相報請作水陸大醮普告山水萬靈<lb/>
得三官舉名可以証道許君依教修之遂成道果自此<lb/>
水陸醮法傳扵人間<hi>出録異記</hi>
　　　　杜巫<lb/>
杜巫尚書年少未達時曾扵長白山遇道士貽丹一丸<lb/>
即令服訖不欲食容色悦懌輕徤無疾後任商州刺史<lb/>
自以既登太守班位已崇而不食恐驚扵衆扵是欲去<lb/>
其丹遇客無不問其法嵗餘有道士至甚年少巫詢之<lb/>
<pb n="KR3l0118_WYG_072-12a"/>
道士教以食猪肉仍吃血巫従之食訖道士命挲羅須<lb/>
臾巫吐痰涎至多有一塊物如栗道士取之甚堅固道<lb/>
士剖之若新膠之未乾者丹在中道士取以洗之置扵<lb/>
手中其色綠瑩巫曰將來吾自收之暮年服也道士不<lb/>
與曰長白吾師曰杜巫悔服吾丹今願出之汝可教之<lb/>
收藥歸也今我奉師之命欲去其神物今既去矣而又<lb/>
擬留至耄年縦收得亦不能用也自宜息心遂吞之而<lb/>
去巫後五十餘年罄産燒藥竟不成<hi>出𤣥怪録</hi>
<pb n="KR3l0118_WYG_072-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷七十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百九十五</head>
    <p>
<pb n="KR3l0118_WYG_395-1a"/>
欽定四庫全書<lb/>
　太平廣記卷三百九十五　宋　李昉等　編<lb/>
　　雷三<lb/>
　　　百丈泓　　　楊詢美從子　髙郵人<lb/>
　　　王忠政　　　史無畏　　　張應<lb/>
　　　天公壇　　　申文緯　　　法門寺<lb/>
　　　陳絢　　　　彭城佛寺　　歐陽氏<lb/>
　　　廬山賣油者　李誠　　　　茅山牛<lb/>
<pb n="KR3l0118_WYG_395-1b"/>
　　　番禺村女　　江西村嫗　　甘露寺<lb/>
　　　南康縣<lb/>
　　　　百丈泓<lb/>
唐河東郡東南百餘里有積水謂之百丈泓清澈纎毫<lb/>
必鑒在驛路之左槐栁環擁烟影如束途出於此者乃<lb/>
為憩駕之所大和五年夏有徐生自洛陽抵河東至此<lb/>
水困殆既甚而暫息且吟且望將午忽聞水中有細聲<lb/>
若蠅蚋之噪俄而纎光發其音稍響輷若擊轂其光如<lb/>
<pb n="KR3l0118_WYG_395-2a"/>
索而曳焉生始異之聲久益繁遂有雷自波間起震光<lb/>
為電接雲氣至旅次遽話其事答曰此百丈泓也嵗旱<lb/>
未嘗不指期而雨今旱且甚巫師命巫屬禱焉巫者曰某<lb/>
日當有甚雨果是日矣<hi>出宣室志</hi>
　　　　楊詢美從子<lb/>
唐御史楊詢美居廣陵郡從子數人皆幼始從師學嘗<lb/>
一夕風雨雷電震耀諸子俱出户望且笑且詈曰我聞<lb/>
雷有鬼不知鬼安在願得而殺之可乎既而雷聲愈震<lb/>
<pb n="KR3l0118_WYG_395-2b"/>
林木傾靡忽一聲轟然若在於廡諸子驚甚即馳入户<lb/>
負壁而立不敢輒動復聞雷聲若天呵地吼廬舎揺動<lb/>
諸子益懼近食頃雷電方息天月清霽庭有大古槐擊<lb/>
拔其根而劈之諸子覺兩髀痛不可忍具告詢美家僮<lb/>
執燭視之諸髀咸有赤文横布十數状𩔖杖痕似雷鬼<lb/>
之所為也<hi>出宣室志</hi>
　　　　髙郵人<lb/>
唐進士鄭翬家在髙郵親表盧氏荘近水鄰人數家共<lb/>
<pb n="KR3l0118_WYG_395-3a"/>
殺一白虵未久忽大震雷雨發數家陷溺無遺盧宅當<lb/>
中唯一家無恙<hi>出因話録</hi>
　　　　王忠政<lb/>
唐泗州門監王忠政云開城中曾死十二日却活始見<lb/>
一人碧衣赤幘引臂登雲曰天召汝行汝𨽻於左落隊<lb/>
其左右落隊各有五萬甲馬簇於雲頭俯向下重樓深<lb/>
室嚢櫃之内纎細悉見更異者見米粒長數尺凡兩隊<lb/>
一隊於小項缾子貯人間水一隊所貯如馬牙硝謂之<lb/>
<pb n="KR3l0118_WYG_395-3b"/>
乾雨皆在前風車為殿毎雷震多為促龍龍有過者謫<lb/>
作虵魚數滿千則能淪山行雨時先下一黄旗次下四<lb/>
方旗乃隨龍所在或霆或雷或雨或雹若吾傷一物則<lb/>
刑以鐵杖忠政役十一日始服湯三甌不復飢困以母<lb/>
老哀求得歸<hi>出唐年小録</hi>
　　　　史無畏<lb/>
唐史無畏曹州人也與張從真為友無畏止耕壠畆衣<lb/>
食窘困從真家富乃為曰弟勤苦田園日夕區區奉假<lb/>
<pb n="KR3l0118_WYG_395-4a"/>
千緡貨易他日但歸吾本無畏忻然齎緡父子江淮射<lb/>
利不數嵗已富從真繼邅焚爇及罹刼盗生計一空遂<lb/>
詣無畏曰今日之困不思弟千緡之報可相濟三二百<lb/>
乎聞從真言輒為拒扞報曰若言有負但執券来從真<lb/>
怨恨填臆乃歸庭中焚香泣淚詛之言詞慷慨聞者戰<lb/>
慓午後東西有片黑雲驟起須臾霔雨雷電兼至霹靂<lb/>
一震無畏遽變為牛朱書腹下云負心人史無畏經旬<lb/>
而卒刺史圖其事而奉奏焉<hi>出㑹昌解頥録</hi>
<pb n="KR3l0118_WYG_395-4b"/>
　　　　張應<lb/>
唐張應自榮陽𬒳命至河内郡涉九鼎渡所乗小駟驚<lb/>
逸及北岸視後足有物縈繞状如大螾絳色乃抽佩刀<lb/>
斷於地輒復相續堅縮如白角櫛紅影若縷横絡之遂<lb/>
寘諸嚢中事畢而還復渡河至平隂天景歊蒸憩于園<lb/>
井就之盥濯因與園叟話之取角櫛置盆水上忽然黑<lb/>
氣勃興濃雲四合狂電震霆雨雹交下食頃方霽盆涸<lb/>
而櫛已亡<hi>出三水小牘</hi>
<pb n="KR3l0118_WYG_395-5a"/>
　　　　天公壇<lb/>
巴蜀間於高山頂或潔地建天公壇祈水旱蓋開元中<lb/>
上帝所降儀法以示人也其壇或羊牛所犯及預齋者<lb/>
飲酒食肉多為震死新繁人王蕘因往别業村民烹豚<lb/>
待之有一人自天公齋㢠廻乃即席食肉王謂曰爾不懼<lb/>
雷霆耶曰我與雷為兄弟何懼之有王異之乃詰其所<lb/>
謂曰我受雷公籙與雷同職因取其籙驗之果如其説<lb/>
仍有數卷或畫壮夫以拳扠地為井號拳扠井或畫一<lb/>
<pb n="KR3l0118_WYG_395-5b"/>
士負薪枿號一谷柴或以七手撮三簸之號七山簸江<lb/>
陵東村李道士舎亦有此籙或云三洞法籙外有一百<lb/>
二法為天師子嗣師所禁唯許救物茍邪用必上帝考<lb/>
責隂誅也<hi>出北夢瑣言</hi>
　　　　申文緯<lb/>
尉氏尉申文緯嘗話頃以事至洛城南玉泉寺時盛夏<lb/>
寺左有池大旱村人祈禱未嘗不應池之陽有龍廟時<lb/>
文緯俯池而觀有物如敗花葉大如蓋因以瓦礫擲之<lb/>
<pb n="KR3l0118_WYG_395-6a"/>
僧曰切不可恐致風雷之怒申亦不以介意逡巡白霧<lb/>
自水面起才及山趾寺在山上石路七盤大雨霆電震<lb/>
擊北至平地已數尺溪壑暴漲驢乗洎僕夫随流漂蕩<lb/>
莫能植足晝日如暮霆震不已申之口吻皆黒怖懼非<lb/>
常俄至一村尋亦開霽果中傷寒病將曉有微汗比明<lb/>
無恙豈龍之怒幾為所斃也<hi>出玉堂閒話</hi>
　　　　法門寺<lb/>
長安西法門寺乃中國伽藍之勝境也如来中指節在<lb/>
<pb n="KR3l0118_WYG_395-6b"/>
焉照臨之内奉佛之人罔不歸敬殿宇之盛寰海無倫<lb/>
僖昭播遷後為賊盗燬之中原盪栟人力既殫不能復<lb/>
搆最須者材之與石忽一夕風雷驟起暴澍連宵平曉<lb/>
諸僧闚望見寺前良材巨石阜堆山積亘十餘里首尾<lb/>
不斷有如人力置之於是鳩集民匠復搆精藍至於貌<lb/>
備人謂鬼神送来愈更欽其聖力育王化塔之事豈虚<lb/>
也哉<hi>出玉堂閒話</hi>
　　　　陳絢<lb/>
<pb n="KR3l0118_WYG_395-7a"/>
偽蜀王氏彭王𫝊陳絢常為卭州臨溪令縣署編竹為<lb/>
藩而塗之署久泥忽陊落唯露其竹侍婢秉炬而照一<lb/>
物蟠於竹節中文彩爛然小虵也俄而雷聲𨼆𨼆絢疑<lb/>
其乖龍懼罹震厄乃易衣炷香抗聲祈於雷曰茍取龍<lb/>
幸無急遽雖狂電若晝自初夜迨四更𨼆𨼆不發既發<lb/>
一聲俄然開霽向物已失人無震驚有若雷神祐乎祈<lb/>
禱<hi>出北夢瑣言</hi>
　　　　彭城佛寺<lb/>
<pb n="KR3l0118_WYG_395-7b"/>
國某楊汀自言天祐初在彭城避暑於佛寺雨雹方甚<lb/>
忽聞大聲震地走視門外乃下一大雹於街中其髙廣<lb/>
與寺樓等入地可丈餘頃之雨止則炎風赫日經月雹<lb/>
乃消盡<hi>出稽神錄</hi>
　　　　歐陽氏<lb/>
廣陵孔目吏歐陽氏某者居決定寺前其妻少遇亂失<lb/>
其父母至是有老父詣門使白其妻我汝父也妻見其<lb/>
貧陋不悦拒絶之父又言其名字及中外親族甚悉妻<lb/>
<pb n="KR3l0118_WYG_395-8a"/>
竟不聴又曰吾自逺来今無所歸矣若爾權寄門下信<lb/>
宿可乎妻又不從其夫勸之又不可父乃去曰吾將訟<lb/>
爾矣左右以為公訟耳亦不介意明日午暴風雨從南<lb/>
方来有震霆入歐陽氏之居牽其妻至中庭擊殺之大<lb/>
水平地數尺鄰里皆震蕩不自持後數日歐陽之人至<lb/>
后土廟神座前得一書即老父訟女文也<hi>出稽神録</hi>
　　　　廬山賣油者<lb/>
廬山賣油者養其母甚孝謹為暴雷震死其母自以無<lb/>
<pb n="KR3l0118_WYG_395-8b"/>
罪日號泣於九天使者之祠願知其故一夕夢朱衣人<lb/>
告曰汝子恒以魚膏雜油中以圖厚利且廟中齋醮恒<lb/>
用此油腥氣薰蒸靈仙不降震死宜矣母知其事遂止<lb/>
<hi>出稽神錄</hi>
　　　　李誠<lb/>
江南軍使蘇建雄有别墅在毘陵恒使傔人李誠来徃<lb/>
檢視乙夘嵗六月誠自墅中迴至句容縣西時盛暑赫<lb/>
日持傘自覆忽值大風飛石拔木卷其傘蓋而去唯持<lb/>
<pb n="KR3l0118_WYG_395-9a"/>
傘柄行數十步雲雨大至方憂濡濕忽有飄席至其所<lb/>
因取覆之俄而雷震地道傍數家之中卷一家屋室向<lb/>
東北而去頃之遂霽其居蕩然無復遺者老幼十餘皆<lb/>
聚桑林中一無所傷舎前有足跡長三尺誠又西行數<lb/>
里遇一人求買所覆席即與之又里餘復遇一人求買<lb/>
所持傘柄誠乃異之曰此物無用爾何為者而買之其<lb/>
人但求乞甚切終不言其故隨行數百步與之乃去<hi>出稽</hi>
<hi>神錄</hi>
<pb n="KR3l0118_WYG_395-9b"/>
　　　　茅山牛<lb/>
庚寅嵗茅山有村中兒牧牛取所著汗衫暴於草上而<lb/>
假寐及寤失之唯一鄰兒在傍以為竊去因相喧競鄰<lb/>
兒父見之怒曰生兒為盗將安用之即投水中鄰兒匍<lb/>
匐出水呼天稱寃者數四復欲投之俄而雷雨暴至震<lb/>
死其牛汗衫自牛口中嘔出兒乃得免<hi>出稽神錄</hi>
　　　　番禺村女<lb/>
庚申嵗番禺村中有老姥與其女餉田忽雲雨晦㝠及<lb/>
<pb n="KR3l0118_WYG_395-10a"/>
霽乃失其女姥號哭求訪鄰里相與尋之不能得後月<lb/>
餘復雲雨晝晦及霽而庭中陳列筵席有鹿脯乾魚果<lb/>
實酒醢甚豐潔其女盛服而至姥驚喜持之女自言為<lb/>
雷師所娶将至一石室中親族甚衆婚姻之禮一同人<lb/>
間今使歸返而他日不可再歸矣姥問雷郎可得見耶<lb/>
曰不可留數宿一夕復風雨晦㝠遂不復見<hi>出稽神錄</hi>
　　　　江西村嫗<lb/>
江西村中霆震一老婦為電火所燒一臂盡傷既而空<lb/>
<pb n="KR3l0118_WYG_395-10b"/>
中有呼曰誤矣即墜一缾缾有藥如膏曰以此傅之即<lb/>
差如其言隨傅而愈家人共議此神藥也將收蔵之數<lb/>
人共舉其瓶不能動頃之復有雷雨收之而去又有村<lb/>
人震死既而空中呼曰誤矣可取蚯蚓搗爛覆臍中當<lb/>
差如言傅之遂蘓<hi>出稽神錄</hi>
　　　　甘露寺<lb/>
道士范可保夏月獨逰浙西甘露寺出殿後門將登北<lb/>
軒忽有人衣故褐衣自其傍入肩帔相拂范素好潔衣<lb/>
<pb n="KR3l0118_WYG_395-11a"/>
服新心不悦俄而牽一黄狗又駕肩而出范怒形於色<lb/>
褐衣回顧張目其光如電范始畏懼頃之山下人至曰<lb/>
向山下霹靂取龍不知之乎范故不聞也<hi>出稽神錄</hi>
　　　　南康縣<lb/>
辛酉五月四日有使過南康縣令胡侃置酒於縣南蓮<lb/>
花館水軒忽有暴風吹沙從南来因手掩目開盤中器<lb/>
物蔌蔌有聲若有物過良久開目見食器㣲仄其銀酒<lb/>
盃與盃之舟皆挾長如東西形壁傍大桐𣗳亦拔出牆<lb/>
<pb n="KR3l0118_WYG_395-11b"/>
外時一里外皆此風雨常遥聞館中迅雷而館中初不<lb/>
聞也胡亦無恙<hi>出稽神錄</hi>
　<lb/>
　<lb/>
　<lb/>
　<lb/>
　<lb/>
　太平廣記卷三百九十五<lb/>
</p>
<p>
</p>
  </div>
</body>
</text>
</TEI>
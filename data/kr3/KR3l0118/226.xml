<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百二十六</head> <lb/>
    <p>
<pb n="KR3l0118_WYG_226-1a"/>
欽定四庫全書<lb/>
　太平廣記卷二百二十六<lb/>
　　伎巧二<lb/>
　　　水飾圖經　　觀文殿　　　劉交<lb/>
　　　張崇　　　　十二辰車　　銅樽<lb/>
　　　殷文亮　　　楊務亷　　　王琚<lb/>
　　　薛眘惑　　　馬待封<lb/>
　　　　水飾圖經<lb/>
<pb n="KR3l0118_WYG_226-1b"/>
煬帝别敕學士杜寳修水飾圖經十五卷新成以三月<lb/>
上已日㑹羣臣於曲水以觀水飾有神龜負八卦出河<lb/>
授伏犧黄龍負圖出河𤣥龜銜符出洛水鱸魚銜籙圖<lb/>
出翠嬀之水並授黄帝黄帝齋於𤣥扈鳳鳥降於洛上<lb/>
丹甲靈龜銜書出洛授蒼頡堯與舜坐舟於河鳳凰負<lb/>
圖赤龍載圖出河並授堯龍馬銜甲文出河授舜堯與<lb/>
舜遊河値五老人堯見四子於汾水之陽舜漁於雷澤<lb/>
陶於河濵黄龍負黄符璽圖出河授舜舜與百工相和<lb/>
<pb n="KR3l0118_WYG_226-2a"/>
而歌魚躍於水白而長人面魚身捧河圖授禹舞而入<lb/>
河禹治水應龍以尾畫地導決水之所出鑿龍門疏河<lb/>
禹過江黄龍負舟𤣥夷蒼水使者授禹山海經遇兩神<lb/>
女於泉上帝天乙觀洛黄魚雙躍化爲黑玉赤文姜嫄<lb/>
於河濵履巨人之跡棄后稷於寒冰之上鳥以翼薦而<lb/>
覆之王坐靈沼於牣魚躍太子發度河赤文白魚躍入<lb/>
王舟武王渡孟津操黄鉞以麾陽侯之波成王舉舜禮<lb/>
榮光幕河穆天子奏鈞天樂於𤣥池獵於澡津獲𤣥貉<lb/>
<pb n="KR3l0118_WYG_226-2b"/>
白狐觴西王母於瑶池之上過九江黿龜爲梁塗脩國<lb/>
獻昭王青鳯丹鵠飲於浴溪王子晉吹笙于伊水鳯凰<lb/>
降秦始皇入海見海神漢高祖隱芒碭山澤上有紫雲<lb/>
武帝泛樓船於汾河遊昆明池去大魚之鉤遊洛水神<lb/>
上明珠及龍髓漢桓帝遊河値青牛自河而出曹瞞浴<lb/>
譙水撃水蛟魏文帝興師臨河不濟杜預造河橋成晉<lb/>
武帝臨㑹舉酒勸預五馬浮渡江一馬化爲龍仙人酌<lb/>
醴泉之水金人乘金船蒼文𤣥龜銜書出洛青龍負書<lb/>
<pb n="KR3l0118_WYG_226-3a"/>
出河並進於周公呂望釣磻溪得玉璜文釣卞溪獲大<lb/>
鯉魚腹中得兵鈐齊桓公問愚公名楚王渡江得萍實<lb/>
秦昭王宴於河曲金人捧水心劒造之呉大帝臨釣臺<lb/>
望葛𤣥劉備乘馬渡檀溪澹臺子羽過江兩龍夾舟淄<lb/>
丘訢與水神戰周處斬蛟屈原遇漁父卞隨投潁水許<lb/>
由洗耳趙簡子値津吏女孔子値河浴女子秋胡妻赴<lb/>
水孔愉放龜莊惠觀魚鄭𢎞樵徑還風趙炳張葢過江<lb/>
陽谷女子浴日屈原沉汨羅水巨靈開山長鯨吞舟若<lb/>
<pb n="KR3l0118_WYG_226-3b"/>
此等總七十二勢皆刻木爲之或乘舟或乘山或乘平<lb/>
洲或乘磐石或乘宫殿木人長二尺許衣以綺羅裝以<lb/>
金碧及作雜禽獸魚鳥皆能運動如生隨曲水而行又<lb/>
閒以妓航與水飾相次亦作十二航航長一丈闊六尺<lb/>
木人奏音聲擊磬撞鐘彈箏鼓瑟皆得成曲及爲百戲<lb/>
跳劒舞輪昇竿擲繩皆如生無異其妓航水飾亦雕裝<lb/>
竒妙周旋曲池同以水機使之竒幻之異出於意表又<lb/>
作小舸子長八尺七艘木人長二尺許乘此船以行酒<lb/>
<pb n="KR3l0118_WYG_226-4a"/>
每一船一人擎酒盃立於船頭一人捧酒鉢次立一人<lb/>
撑船在船後二人盪漿在中央遶曲水池廻曲之處各<lb/>
坐侍宴賔客其行酒船隨岸而行行疾於水飾水飾行<lb/>
遶池一匝酒船得三遍乃得同止酒船每到坐客之處<lb/>
即停住擎酒木人於船頭伸手遇酒客取酒飲訖還盃<lb/>
木人受盃㢠廻身向酒鉢之人取杓斟酒滿盃船依式自<lb/>
行每到坐客處例皆如前法此並約岸水中安機如斯<lb/>
之妙皆出自黄衮之思寳時奉敕撰水飾圖經及檢挍<lb/>
<pb n="KR3l0118_WYG_226-4b"/>
良工圖畫既成奏進敕遣寳共黄衮相知於苑内造此<lb/>
水飾故得委悉見之衮之巧性今古罕儔<hi>出大業拾遺</hi>
　　　　觀文殿<lb/>
隋煬帝令造觀文殿前兩廂爲書堂各十二間堂前通<lb/>
爲閤道承殿每一間十二寳厨前設方五香重牀亦裝<lb/>
以金玉春夏鋪九曲象簟秋設鳯綾花褥冬則加綿裝<lb/>
須彌氊帝幸書堂或觀書其十二間内南北通爲閃電<lb/>
牕零籠相望雕刻之工窮竒極之妙金鋪玉題綺井華<lb/>
<pb n="KR3l0118_WYG_226-5a"/>
榱輝映溢目每三間開一方户户埀錦幔上有二飛仙<lb/>
當户地口施機轝駕將至則有宫人擎香爐在轝前行<lb/>
去户一丈脚踐機發仙人乃下閤捧幔而昇閤扇即開<lb/>
書厨亦啓若自然皆一機之力轝駕出埀閉復常諸房<lb/>
入户式樣如一其所撰之書屬辭比事條貫有序文略<lb/>
理暢互相明發及抄寫眞正文字之間無㸃竄之誤裝<lb/>
翦華淨可謂冠絕今古曠世之名寳自漢已來訖乎梁<lb/>
文人才子諸所撰著無能及者其新書之名多是帝自<lb/>
<pb n="KR3l0118_WYG_226-5b"/>
製每進一書必加賞賜<hi>出大業拾遺</hi>
　　　　劉交<lb/>
豳州人劉交戴長竿高七十尺自擎上下有女十二甚<lb/>
端正於竿置定跨盤獨立見者不忍女無懼色後竟還<lb/>
撲殺<hi>出朝野僉載</hi>
　　　　張崇<lb/>
唐巧人張崇者能作灰畫腰帶鉸具每一胯大如錢灰<lb/>
畫燒之見火即隱起作龍魚鳥獸之形莫不悉備<hi>出朝野僉</hi>
<pb n="KR3l0118_WYG_226-6a"/>
<hi>載</hi>
　　　　十二辰車<lb/>
則天如意中海州進一匠造十二辰車㢠廻轅正南則午<lb/>
門開馬頭人出四方㢠廻轉不爽毫釐又作木火通鐵盞<lb/>
盛火輾轉不飜<hi>出朝野僉載</hi>
　　　　銅樽<lb/>
韓王元嘉有一銅罇背上貯酒而一足倚滿則正立不<lb/>
滿則傾又爲銅鳩氊上摩之熱則鳴如眞鳩之聲<hi>出朝野僉</hi>
<pb n="KR3l0118_WYG_226-6b"/>
<hi>載</hi>
　　　　殷文亮<lb/>
洛州殷文亮曾爲縣令性巧好酒刻木爲人衣以繒綵<lb/>
酌酒行觴皆有次第又作妓女唱歌吹笙皆能應節飲<lb/>
不盡即木小兒不肯把飲未竟則木妓女歌管連催此<lb/>
亦莫測其神妙也<hi>出朝野僉載</hi>
　　　　楊務亷<lb/>
將作大匠楊務亷甚有巧思常於沁州市内刻木作僧<lb/>
<pb n="KR3l0118_WYG_226-7a"/>
手執一椀自能行乞椀中錢滿關鍵忽發自然作聲云<lb/>
布施市人競觀欲其作聲施省日盈數千矣<hi>出朝野僉載</hi>
　　　　王琚<lb/>
郴州刺史王琚刻木爲獺沉於水中取魚引首而出葢<lb/>
獺口中安餌爲轉關以石縋之則沉魚取其餌關即發<lb/>
口合則銜魚石發則浮出<hi>出朝野僉載</hi>
　　　　薛眘惑<lb/>
薛眘惑者善投壺龍躍隼飛矯無遺箭置壺於背後却<lb/>
<pb n="KR3l0118_WYG_226-7b"/>
反矢以投之百發百中<hi>出朝野僉載</hi>
　　　　馬待封<lb/>
開元初修法駕東海馬待封能窮伎巧於是指南車記<lb/>
里鼓相風鳥等待封皆改修其巧踰於古待封又爲皇<lb/>
后造粧具中立鏡臺臺下兩層皆有門户后將櫛沐啓<lb/>
鏡奩後臺下開門有木婦人手執巾櫛至后取已木人<lb/>
即還至於面脂粧粉眉黛髻花應所用物皆木人執繼<lb/>
至取畢即還門户復閉如是供給皆木人后既粧罷諸<lb/>
<pb n="KR3l0118_WYG_226-8a"/>
門皆闔乃持去其粧臺金銀彩畫木婦人衣服裝飾窮<lb/>
極精妙焉待封既造鹵簿又爲帝后造粧臺如是數年<lb/>
敇但給其用竟不拜官待封恥之又奏請造欹器酒山<lb/>
撲滿等物許之皆以白銀造作其酒山撲滿中機關運<lb/>
動或四面開定以納風氣風氣轉動有隂陽向背則使<lb/>
其外泉流吐納以挹盃斚酒使出入皆若自然巧踰造<lb/>
化矣既成奏之即屬宫中有事竟不召見待封恨其數<lb/>
竒於是變姓名隱於西河山中至開元末待封從晉州<lb/>
<pb n="KR3l0118_WYG_226-8b"/>
來自稱道者呉賜也常絕粒與崔邑令李勁造酒山撲<lb/>
滿欹器等酒山立於盤中其盤徑四尺五寸下有大龜<lb/>
承盤機運皆在龜腹内盤中立山山高三尺峰巒殊妙<lb/>
<hi>盤以木爲之布漆其外龜及山皆漆布脫空彩畫其外山中虚受酒三斗</hi>繞山皆列酒池池<lb/>
外復有山圍之池中盡生荷花及葉皆鍜鐵爲之花開<lb/>
葉舒以代盤楪設脯醢珍果佐酒之物於花葉中山南<lb/>
半腹有龍藏半身於山開口吐酒龍下大荷葉中有盃<lb/>
承之盃受四合龍吐酒八分而止當飲者即取之飲酒<lb/>
<pb n="KR3l0118_WYG_226-9a"/>
若遲山頂有重閣閣門即開有催酒人具衣冠執板而<lb/>
出於是歸盞於葉龍復注之酒使乃還閣門即閉如復<lb/>
遲者使出如初直至終宴終無差失山四面東西皆有<lb/>
龍吐酒雖覆酒於池池内有穴潛引池中酒納於山中<lb/>
比席䦨終飲池中酒亦無遺矣欹器二在酒山左右龍<lb/>
注酒其中虚則欹中則平滿則覆則魯廟所謂侑坐之<lb/>
器也君子以誡盈滿孔子觀之以誡焉杜預造欹器不<lb/>
成前史所載若呉賜也造之如常器耳<hi>出紀聞</hi>
<pb n="KR3l0118_WYG_226-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百七十一</head> <lb/>
    <p>
<pb n="KR3l0118_WYG_271-1a"/>
欽定四庫全書<lb/>
　太平廣記卷二百七十一<lb/>
　　婦人二<lb/>
　　賢婦<lb/>
　　　徐才人　　　盧氏　　　　董氏<lb/>
　　　髙叡妻　　　崔敬女　　　李畬母<lb/>
　　　盧獻女　　　鄧廉妻　　　肅宗朝公主<lb/>
　　　潘炎妻　　　劉皇后　　　河池婦人<lb/>
<pb n="KR3l0118_WYG_271-1b"/>
　　　賀氏<lb/>
　　才婦<lb/>
　　　謝道韞　　楊容華　　　上官昭容<lb/>
　　　張氏　　　杜羔妻　　　張暌妻<lb/>
　　　關圖妹　　魚𤣥機　　　牛肅女<lb/>
　　　愼氏　　　薛媛　　　　孫氏<lb/>
　　　賢婦<lb/>
　　　　徐才人<lb/>
<pb n="KR3l0118_WYG_271-2a"/>
徐氏名惠堅之女也生五月能言唐太宗以爲才人特<lb/>
遷爲充容軍旅未寧上疏諫修宮室詞甚典美上然之<lb/>
　　　　盧氏<lb/>
狄仁傑之爲相也有盧氏堂姨居于午橋南别墅姨止有<lb/>
一子而未嘗來都城親戚家仁傑每伏臘晦朔修禮甚謹<lb/>
常經雪後休暇仁傑因候盧姨安否適表弟挾弓矢攜雉<lb/>
兔而來歸進膳於母顧揖仁傑意甚輕簡仁傑因啓於姨<lb/>
曰某今爲相表弟有何樂從願悉力從其㫖姨曰相自貴<lb/>
<pb n="KR3l0118_WYG_271-2b"/>
爾姨止有一子不欲令其事女主仁傑大慙而退<hi>出松窓雜録</hi>
　　　　董氏<lb/>
則天朝太僕卿來俊臣之彊盛朝官側目上林令侯敏偏<lb/>
事之其妻董氏諫止之曰俊臣國賊也勢不久一朝事壞<lb/>
奸黨先遭君可敬而遠之敏稍稍而退俊臣怒出爲涪州<lb/>
武隆令敏欲棄官歸董氏曰速去莫求住遂行至州投刺<lb/>
參州將錯題一張紙州將展看尾後有字大怒曰修名不<lb/>
了何以爲縣令不放上敏憂悶無已董氏曰但住莫求去<lb/>
<pb n="KR3l0118_WYG_271-3a"/>
停五十日忠州賊破武隆殺舊縣令略家口並盡敏以不<lb/>
許上獲全後俊臣誅逐其黨流嶺南敏又獲免<hi>出朝野僉載</hi>
　　　　高叡妻<lb/>
趙州刺史高叡妻秦氏黙啜賊破定州部至趙州長史<lb/>
已下開門納賊叡計無所出與秦氏仰藥而詐死舁至<lb/>
啜所良久啜以金獅子帶紫袍示之曰降我與爾官不<lb/>
降即死叡視而無言陽顧其婦秦氏秦氏曰受國恩報<lb/>
在此今日受賊一品何足爲榮俱合眼不語經兩日賊<lb/>
<pb n="KR3l0118_WYG_271-3b"/>
知不可屈乃殺之<hi>出朝野僉載</hi>
　　　　崔敬女<lb/>
唐冀州長史吉懋欲爲男頊娶南宮縣丞崔敬女敬不<lb/>
許因有故脅以求親敬懼而許之擇日下函并花車卒至<lb/>
門首敬妻鄭氏初不知抱女大哭曰我家門戸低不曾有<lb/>
吉郎女堅卧不起其小女白其母曰父有急難殺身救解<lb/>
設令爲婢尚不合辭姓望之門何足爲恥姊若不可兒自<lb/>
當之遂登車而去頊遷平章事賢妻達節談者榮之頊<lb/>
<pb n="KR3l0118_WYG_271-4a"/>
坐與河内王武懿宗爭競出爲溫州司馬而卒<hi>出朝野僉載</hi>
　　　　李畬母<lb/>
監察御史李畬母清素貞潔畬請禄米送至宅母遣量<lb/>
之賸三石問其故令史曰御史例不槩又問脚錢幾又<lb/>
曰御史例不還脚車錢母怒令送所賸米及脚錢以責<lb/>
畬畬乃追倉官科罪諸御史皆有慙色<hi>出朝野僉載</hi>
　　　　盧獻女<lb/>
文昌左丞盧獻第二女先適鄭氏其夫早亡誓不再醮<lb/>
<pb n="KR3l0118_WYG_271-4b"/>
姿容端秀顔調甚高姊夫羽林將軍李思冲姊亡之後<lb/>
奏請續親許之兄弟並不敢白思冲擇日備禮贄幣甚<lb/>
盛執致就宅盧氏拒關抗聲詈曰老奴我非汝匹也乃<lb/>
踰垣至所親家截髪冲奏之敕不奪其志後爲尼甚精<lb/>
進<hi>出朝野僉載</hi>
　　　　鄧亷妻<lb/>
滄州弓高鄧亷妻李氏女嫁未周年而亷卒李年十八<lb/>
守志設靈几每日三上食臨哭布衣蔬食六七年忽夜<lb/>
<pb n="KR3l0118_WYG_271-5a"/>
夢一男子容止甚都欲求李氏爲偶李氏睡中不許之<lb/>
自後每夜夢見李氏竟不受以爲精魅書符呪禁終莫<lb/>
能絶李氏歎曰吾誓不移節而爲此所撓葢吾容貌未<lb/>
衰故也乃援刀截髪麻衣不濯蓬鬢不理垢面灰身其<lb/>
鬼又謝李氏曰夫人竹栢之操不可奪也自是不復夢<lb/>
見郡守旌其門閭至今尚有節婦里<hi>出朝野僉載</hi>
　　　　肅宗朝公主<lb/>
肅宗讌于宫中女優弄假戲有緑衣秉簡爲參軍者天<lb/>
<pb n="KR3l0118_WYG_271-5b"/>
寳末蕃將阿布恩伏法其妻配掖庭善爲優因隸樂工<lb/>
是以遂令爲參軍之戲公主諫曰禁中妓女不少何必<lb/>
須得此人使阿布恩眞逆人耶其妻亦同刑人不合近<lb/>
至尊之座若果寃横又豈忍使其妻與羣優雜處爲笑<lb/>
謔之具哉妾雖至愚深以爲不可上亦憫惻遂罷戲而<lb/>
免阿布恩之妻由是賢重公主<hi>公主即栁晟之母也出因話録</hi>
　　　　潘炎妻<lb/>
潘炎侍郎德宗時爲翰林學士恩渥極異其妻劉晏女<lb/>
<pb n="KR3l0118_WYG_271-6a"/>
也京尹某有故伺候累日不得見乃遺閽者三百縑夫<lb/>
人知之謂潘曰豈爲人臣而京尹願一謁見遺奴三百<lb/>
縑其危可知也遽勸潘公避位子孟陽初為戸部侍郎<lb/>
夫人憂惕謂曰以爾人材而在丞郎之位吾懼禍之必<lb/>
至也戸部解喻再三乃曰不然試㑹爾同列吾觀之因<lb/>
遍招深熟者客至夫人垂簾視之既罷會喜曰皆爾儔<lb/>
也不足憂矣問末座慘緑少年何人也曰補闕杜黄裳<lb/>
夫人曰此人全别必是有名卿相<hi>出幽閒鼔吹</hi>
<pb n="KR3l0118_WYG_271-6b"/>
　　　　劉皇后<lb/>
後唐太祖至州上源驛之變太祖憤恨欲廻軍攻之劉<lb/>
皇后時隨軍行謂太祖曰公爲國討賊而以柸酒私忿<lb/>
若攻城即曲在於我不如廻師自有朝廷可以論列於<lb/>
是班師天復中周德威爲汴軍所敗三軍潰散汴軍乘<lb/>
我太祖危懼與德威議出保雲州劉皇后曰妾聞王欲<lb/>
棄城而入外藩誰爲此畫曰存信輩所言劉后曰存信<lb/>
本北蕃牧羊兒也焉顧成敗王常笑王行瑜棄權失勢<lb/>
<pb n="KR3l0118_WYG_271-7a"/>
被人屠割今復欲效之也王頃歲避難逹靼幾遭陷害<lb/>
頼遇朝廷多事方得復歸今一旦出城便有不測之變<lb/>
焉能遠及北蕃遂止居數日亡散之士復集軍城安堵<lb/>
劉后之力也<hi>出北夢瑣言</hi>
　　　　河池婦人<lb/>
梁祖攻圍岐隴之年引兵至于鳳翔秦帥李茂貞遣戎<lb/>
挍李繼朗統衆救之至則大㨗生降七千餘人及旋軍<lb/>
於河池縣掠獲一少婦甚有顔色繼朗悅之寢處於兵<lb/>
<pb n="KR3l0118_WYG_271-7b"/>
幕之下西邁十五餘程毎欲逼之即云我姑嚴夫妬請<lb/>
以死代之戎帥怒脅之以威終莫能屈帥笑而憫之竟<lb/>
不能犯使人送還其家<hi>出玉堂閒話</hi>
　　　　賀氏<lb/>
兗州有民家婦姓賀氏里人謂之織女父母以農爲業<lb/>
其丈夫則負擔販賣徃來于郡賀初爲婦未浹旬其夫<lb/>
出外每出數年方至至則數日復出其所獲利蓄别婦<lb/>
於他所不以一錢濟家賀知之每夫還欣然奉事未嘗<lb/>
<pb n="KR3l0118_WYG_271-8a"/>
形於顔色夫慙愧不自得更非理毆罵之婦亦不之酬<lb/>
對其姑已老且病凍餒切骨婦傭織以資之所得傭直<lb/>
盡歸其姑已則寒餒姑又不慈日有凌虐婦益加恭敬<lb/>
下氣怡聲以悦其意終無怨歎夫嘗挈所愛至家賀以<lb/>
女弟呼之略無慍色賀爲婦二十餘年其夫無半年在<lb/>
家而能勤力奉養始終無怨可謂賢孝矣<hi>出玉堂閒話</hi>
　　　才婦<lb/>
　　　　謝道韞<lb/>
<pb n="KR3l0118_WYG_271-8b"/>
王凝之妻謝道韞王獻之與客談義不勝道韞遣婢白曰請<lb/>
與小郎解圍乃施青綾步障自蔽與客談客不能屈<hi>出獨異志</hi>
　　　　楊容華<lb/>
楊臨川姪女曰容華㓜善屬文甞為新籹詩好事者多𫝊<lb/>
之詩曰宿鳥驚眠罷房攏乗曉開鳯釵金作縷鸞鏡玉為<lb/>
臺粧似臨池出人疑月下来自憐終不見欲去復徘徊<lb/>
　　　　上官昭容<lb/>
唐上官昭容之方娠母鄭氏夢神人畀之大秤以此可<lb/>
<pb n="KR3l0118_WYG_271-9a"/>
稱量天下生彌月鄭弄之曰爾非秤量天下孩啞應之<lb/>
曰是襁中遇家禍入掖庭年十四聰達敏識才華無比<lb/>
天后聞而試之援筆立成皆如宿搆自通天後逮景龍<lb/>
前恒掌宸翰其軍國謀猷殺生大柄多其所决至若幽<lb/>
求英雋鬱興詞藻國有好文之士朝希不學之臣二十<lb/>
年間野無遺逸此其力也而晚年頗外通朋黨輕弄權<lb/>
勢朝廷畏之矣𤣥宗平難𬒳誅<hi>出景龍文館記</hi>
　　　　張氏<lb/>
<pb n="KR3l0118_WYG_271-9b"/>
燕文貞公張説其女嫁盧氏甞為舅求官候父朝下而<lb/>
問焉父不語但指搘牀龜而示之女拜而歸室告其夫<lb/>
曰舅得詹事矣<hi>出𫝊載</hi>
　　　　杜羔妻<lb/>
杜羔妻劉氏善為詩羔累舉不中第乃歸將至家妻即<lb/>
先寄詩與之曰良人的的有竒才何事年年𬒳放回如<lb/>
今妾面羞君面君到来時近夜来羔見詩即時迴去竟<lb/>
登第<hi>出玉泉子</hi>
<pb n="KR3l0118_WYG_271-10a"/>
　　　　張暌妻<lb/>
㑹昌中邉將張暌防戍十有餘年其妻侯氏繡迴文作<lb/>
龜形詩詣闕進上詩曰暌離已是十秋彊對鏡那堪重<lb/>
理粧聞雁㡬迴修尺素見霜先為製衣裳開箱叠練先<lb/>
垂淚拂杵調砧更斷腸繡作龜形獻天子願教征客早<lb/>
還鄊敇賜絹三百疋以彰才美<hi>出杼情詩</hi>
　　　　闗圗妹<lb/>
闗圗有一妹甚聰恵文學書札㒺不動人圗常語同<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>
<pb n="KR3l0118_WYG_271-10b"/>
曰某家有一進士所恨不櫛耳後寓居江陵有鹺賈常<lb/>
某者嚢畜千金三峡人也亦家于江陵深結託圗圗亦<lb/>
以長者待之數載常公殂有一子狀貎頗有儒雅之風<lb/>
紀而略曉文墨圗竟以其妹妻之則常修也闗氏乃與<lb/>
修讀書習二十餘年才學優博越絶流輩咸通六年登<lb/>
科座主司空李公蔚也初江東羅𨼆下第東歸有詩别<lb/>
修云六載辛勤九陌中却尋岐路五湖東名慙桂苑一<lb/>
枝綠鱠憶松江滿棹紅浮世到頭須適性男兒何必盡<lb/>
<pb n="KR3l0118_WYG_271-11a"/>
成功惟應鮑叔深知我他日蒲帆百尺風又廣陵秋夜<lb/>
讀修所賦三篇復吟寄修云入蜀還吳三首詩蔵於箧<lb/>
笥重於師劍闗夜讀相如聴𤓰步秋吟煬帝悲物景也<lb/>
知輸健筆時情誰不許高枝明年二月東風裏江島閒<lb/>
人慰所思修名望若此闗氏亦有助焉後修卒闗氏自<lb/>
為文祭之時人競相𫝊冩<hi>出南楚新聞</hi>
　　　　魚𤣥機<lb/>
女道士魚𤣥機字恵蘭甚有才思咸通中適李億補闕<lb/>
<pb n="KR3l0118_WYG_271-11b"/>
後愛衰下山隸咸宜觀為道士詩曰易求無價寳難得<lb/>
有心郎又云蕙蘭銷歇歸春圃楊栁東西絆客舟自是<lb/>
縦懐乃倡婦也竟以殺侍婢為京尹温璋殺之有集行<lb/>
於世<hi>出北夣瑣言</hi>
　　　　牛肅女<lb/>
牛肅長女曰應貞適𢎞農楊唐源少而聰頴經耳必誦<lb/>
年十三凡誦佛經二百餘卷儒書子史又數百餘卷親<lb/>
族驚異之初應貞未讀左𫝊方擬授之而夜初眠中忽<lb/>
<pb n="KR3l0118_WYG_271-12a"/>
誦春秋起恵公元妃孟子卒終智伯貪而愎故韓魏反<lb/>
而䘮之凡三十卷一字無遺天曉而畢當誦時若有教<lb/>
之者或相酬和其父驚駭數呼之都不答誦已而覺問<lb/>
何故亦不知試令開卷則已精熟矣問不答著文章百<lb/>
餘首後遂學窮三教博涉多能毎夜中眠熟與文人談<lb/>
論文皆古之知名者往来答難或稱王弼鄭𤣥王衍陸<lb/>
機辯論鋒起或論文章談名理往往數夜不已年二十<lb/>
四而卒今採其文魍魎問影賦著扵篇其序曰庚辰嵗<lb/>
<pb n="KR3l0118_WYG_271-12b"/>
子嬰沈痛之疾不起者十旬毁頓精神羸悴形體藥物<lb/>
救療有加無瘳感莊子有魍魎責影之義故假之爲賦<lb/>
庶解疾焉魍魎問於予影曰君英逹之人聰明之子學<lb/>
包六藝文兼百氏賾道家之秘言探釋部之幽旨既䖍<lb/>
恭於中饋又希慕於前史不矯枉以干名不毁物而成<lb/>
巳伊淑德之如此即精神之足恃何故羸厥姿貌沮其<lb/>
精神煩寃枕席憔悴衣巾子惟形兮是寄形與子兮相<lb/>
親何不誨之以崇德而教之以自倫異萊妻之樂道殊<lb/>
<pb n="KR3l0118_WYG_271-13a"/>
鴻婦之安貧豈痼疾而無生頼將㣲賤而欲忘身今節<lb/>
變歲移臘終春首照晴光於郊甸動暄氣於梅栁水解<lb/>
凍而繞軒風扇和而入牖固可解憂釋疾怡神養夀何<lb/>
黙爾無營自貽伊咎僕於是勃然而應曰子居於無人<lb/>
之域遊乎魑魅之鄉形既圖於夏鼎名又著於蒙荘何<lb/>
所見之不博何所談之不長夫影依日而生像因人而<lb/>
見豈言談之足曉何節物之能辨随晦明以興滅逐形<lb/>
骸以遷變以愚夫畏影而蒙鄙之性以彰智者視隂而<lb/>
<pb n="KR3l0118_WYG_271-13b"/>
遲暮之心可見伊羙惡兮由巳影何辜而遇譴且予聞<lb/>
至道之精窈兮冥至道之極昏兮黙達人委性命之修<lb/>
短君子任時運之通塞悔吝不能纒榮耀不能惑䘮之<lb/>
不以爲䘮得之不以爲得君子何乃怒予之不賞芳春<lb/>
責予之不貴華餙且吾之秉操奚子智之能測言未卒<lb/>
魍魎惕然而驚歎而起曰僕生絶域之外長於荒遐之<lb/>
境未曉智者之處身是以造君而問影既談𤣥之至妙<lb/>
請終身以藏屏初應貞夢製書而食之每夢食數十卷<lb/>
<pb n="KR3l0118_WYG_271-14a"/>
則文體一變如是非一遂工爲賦頌文名曰遺芳<hi>出記聞</hi>
　　　　慎氏<lb/>
愼氏北陵䖍亭儒家之女也三史嚴灌夫因㳺覽遂結<lb/>
姻好同載歸蘄春經十餘年無嗣息灌夫乃拾其過而<lb/>
出妻令歸二浙愼氏慨然登舟親戚臨流相送妻乃爲<lb/>
詩以訣灌夫灌夫覽之悽感遂爲夫婦如初愼氏詩曰<lb/>
當時心事已相關雨㪚雲飛一餉間便是孤㠶從此去<lb/>
不堪重上望夫山<hi>出雲谿友議</hi>
<pb n="KR3l0118_WYG_271-14b"/>
　　　　薛媛<lb/>
濠梁人南楚材者旅遊陳潁歲乆潁守慕其儀範將欲<lb/>
以子妻之楚材家有妻以受知於潁牧忽不思義而輒<lb/>
已諾之遂遣家僕歸取琴書似無返舊之心或謂求道<lb/>
青城訪僧衡嶽不復留心於名宦也其妻薛媛善書畫<lb/>
妙屬文亦㣲知其意乃對鏡畫其形并詩四韻以寄之<lb/>
楚材得妻眞及詩甚慙遽有雋不疑之讓夫婦遂偕老<lb/>
焉里語曰當時婦棄夫今日夫棄婦若不逞丹青空房<lb/>
<pb n="KR3l0118_WYG_271-15a"/>
應獨自薛媛寫眞寄夫詩曰欲下丹青筆先拈寳鏡端<lb/>
已經顔索寞漸覺鬢凋殘淚眼描將易愁腸寫出難恐<lb/>
君渾忘却時展畫圖看<hi>出雲谿友議</hi>
　　　　孫氏<lb/>
樂昌孫氏進士孟昌期之内子善爲詩一旦併焚其集<lb/>
以爲才思非婦人之事自是専以婦道内治孫有代夫<lb/>
贈人白蠟燭詩曰景勝銀缸香比蘭一條白玉逼人寒<lb/>
他時紫禁春風夜醉草天書仔細看又有聞琴詩曰玉<lb/>
<pb n="KR3l0118_WYG_271-15b"/>
指朱絃軋復清湘妃愁怨最難聴初疑颯颯凉風動又<lb/>
似蕭蕭暮雨零近若流泉来碧嶂逺如𤣥鶴下青㝠夜<lb/>
深彈罷堪惆悵霧濕叢蘭月滿庭又謝人送酒詩曰詩<lb/>
將清酒寄愁人澄徹甘香氣味真好是綠窻風月夜一<lb/>
盃揺蕩滿懐春<hi>出北夣瑣言</hi>
　<lb/>
　<lb/>
　太平廣記卷二百七十一<lb/>
</p>
<p>
</p>
  </div>
</body>
</text>
</TEI>
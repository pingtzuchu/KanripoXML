<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百十九</head> <lb/>
    <p>
<pb n="KR3l0118_WYG_119-1a"/>
欽定四庫全書<lb/>
　太平廣記卷一百十九<lb/>
　　報應十八<lb/>
　　　杜伯　　　　公孫聖<hi>一作勝</hi>　燕臣莊子儀<lb/>
　　　游敦　　　　王宏　　　　宋皇后<lb/>
　　　徐光　　　　王淩　　　　夏侯𤣥<lb/>
　　　金𤣥　　　　經曠　　　　萬默<lb/>
　　　麴儉　　　　太樂伎　　　鄧琬<lb/>
<pb n="KR3l0118_WYG_119-1b"/>
　　　孔基　　　　曇摩懴　　　支法存<lb/>
　　　張超　　　　袁粲幼子　　庾宏奴<lb/>
　　　魏煇儁　　　直子融<lb/>
　　　　杜伯<lb/>
杜伯名曰恒入為周大夫宣王之妾曰女鳩欲通之杜<lb/>
伯不可女鳩訴之宣王曰竊與妾交宣王信之囚杜伯<lb/>
于焦使薛甫與司空錡殺杜伯其友左儒九諫而王不<lb/>
聽杜伯既死為人見王曰恒之罪何哉王召祝而以杜<lb/>
<pb n="KR3l0118_WYG_119-2a"/>
伯語告祝曰始殺杜伯誰與王謀之王曰司空錡也祝<lb/>
曰何以不殺錡以謝之宣王乃殺錡使祝以謝之伯猶<lb/>
為人而至言其無罪司空錡又為人而至曰臣何罪之<lb/>
有宣王告皇甫曰祝也為我謀而殺人吾殺者又皆為<lb/>
人而見訴奈何皇甫曰殺祝以謝可也宣王乃殺祝以<lb/>
兼謝焉又無益皆為人而至祝亦曰我焉知之奈何以<lb/>
此為罪而殺臣也後三年宣王遊圃田從人滿野日中<lb/>
見杜伯乘白馬素車司空錡為左祝為右朱冠起於道<lb/>
<pb n="KR3l0118_WYG_119-2b"/>
左執朱弓彤矢射王中心折脊伏于弓衣而死<hi>出還寃記</hi>
　　　　公孫聖<lb/>
吳王夫差殺其臣公孫聖而不以罪後越伐吳王敗走<lb/>
謂太宰噽曰吾前殺公孫聖投于胥山之下今道由之<lb/>
吾上畏蒼天下慙於地吾舉足而不能進心不忍往子<lb/>
試唱于前若聖猶在當有應聲噽乃登餘杭之山呼之<lb/>
曰公孫聖聖即從上應曰在三呼而三應吳王大懼仰<lb/>
天歎曰蒼天乎寡人豈可復歸乎吳王遂死不返<hi>出還寃記</hi>
<pb n="KR3l0118_WYG_119-3a"/>
　　　　燕臣莊子儀<lb/>
燕臣莊子儀無罪而簡公殺之子儀曰死者無知則已<lb/>
若其有知不出三年當使君見之明年簡公將祀於祖<lb/>
澤燕之有祖澤猶宋之有桑林國之大祀也男女觀之<lb/>
子儀起于道左荷朱杖擊公公死于車上<hi>出報寃記</hi>
　　　　游敦<lb/>
游敦字幼齊漢世為羽林中郎將先與司隸校尉胡軫<lb/>
有隙遂脫但言伏罪游幼齊將鬼來于是遂死<hi>出還寃記</hi>
<pb n="KR3l0118_WYG_119-3b"/>
　　　　王宏<lb/>
漢王宏字長文為扶風太守與司徒王允俱為李傕等<lb/>
所害宏素與司隸校尉胡伸不相能伸因就獄竟其事<lb/>
宏臨死歎曰胡伸小子勿樂人之禍禍必及汝伸後病<lb/>
頭不得舉眼若睡見宏來以大杖擊之數日死<hi>出還寃記</hi>
　　　　宋皇后<lb/>
漢靈帝宋皇后無寵而居正位後宮幸姬衆共譖毁初<lb/>
中常侍王甫枉誅渤海王悝及妃妃即后之姑也甫恐<lb/>
<pb n="KR3l0118_WYG_119-4a"/>
后怒乃與大中大夫程何共誣后執左道呪咀靈帝信<lb/>
之收后璽綬后自致暴室以憂死父及兄弟俱被誅諸<lb/>
常侍大小黄門在省署者皆憐宋氏無罪帝後夢見桓<lb/>
帝曰宋皇后何罪過而聽用邪嬖使絶其命昔渤海王<lb/>
悝既已自貶又受誅斃今宋后及悝皆訴于天上帝震<lb/>
怒罪在難救夢殊明察帝既覺而懼以事問羽林左監<lb/>
許永此為何祥其可禳乎永對以宋氏及渤海無辜之<lb/>
狀並請改塟以安寃魂還宋家之徙復渤海之封以消<lb/>
<pb n="KR3l0118_WYG_119-4b"/>
災咎帝弗能用尋亦崩焉<hi>出還寃記</hi>
　　　　徐光<lb/>
徐光在吳常行術市里間種梨橘棗栗立得食而市肆<lb/>
賣者皆已耗矣凡言水旱甚驗常過大將軍孫綝門褰<lb/>
衣而趨左右唾踐或問其故答曰流血臭腥不可耐綝<lb/>
聞而殺之斬其首無血及綝廢幼帝更立景帝將拜陵<lb/>
上車車為之傾因顧見徐光在松栢樹上附手指揮嗤<lb/>
笑之綝問侍從無見者綝惡之俄而景帝誅綝<hi>出還寃記</hi>
<pb n="KR3l0118_WYG_119-5a"/>
　　　　王淩<lb/>
司馬宣王功業日隆又誅魏大將軍曹爽簒奪之迹稍<lb/>
彰王淩時為揚州刺史以魏帝制於彊臣不堪為主楚<lb/>
王彪年長而有才欲迎立之兖州刺史董莘以淩隂謀<lb/>
告宣王宣王自將中軍討淩卒至淩自知勢窮乃單舸<lb/>
出迎宣王遂送淩還京師至項城過賈逵廟側淩呼曰<lb/>
賈梁道吾固盡心於魏之社稷惟爾有神知之淩遂飲<lb/>
藥酒死三族皆誅其年宣帝有病白日見逵來并淩為<lb/>
<pb n="KR3l0118_WYG_119-5b"/>
祟因呼淩字曰彦雲緩我宣王身亦有打處少時遂卒<lb/>
<hi>出還寃記</hi>
　　　　夏侯𤣥<lb/>
魏夏侯𤣥字太初以當時才望為司馬景王所忌而殺<lb/>
之𤣥宗族為之設祭見𤣥來靈座脫頭置其旁悉斂果<lb/>
肉食物以納頭既而還自安頸而言曰吾得訴於上帝<lb/>
矣司馬子元無嗣也既而景王薨遂無子文王封次子<lb/>
攸為齊王繼景王後攸薨攸子冏嗣立又被殺及永嘉<lb/>
<pb n="KR3l0118_WYG_119-6a"/>
之亂有巫見宣王泣云我國傾覆正由曹爽夏侯𤣥二<lb/>
人訴寃得申故也<hi>出還寃記</hi>
　　　　金𤣥<lb/>
晉明帝殺力士金𤣥謂持刀者曰我頭多筋斫之必令<lb/>
即斷吾將報汝刀者不能留意遂斫數瘡然後絶後見<lb/>
𤣥絳冠朱服赤弓彤矢射持刀者呼云金𤣥緩我少時<lb/>
而死<hi>出還寃記</hi>
　　　　經曠<lb/>
<pb n="KR3l0118_WYG_119-6b"/>
河間國兵張麤經曠二人相與諧善晉太元十四年五<lb/>
月五日共升鍾嶺坐于山椒麤酒酣失性拔刀斬曠曠<lb/>
託夢于母自說為麤所殺屍在澗間脫裳覆腹尋覓之<lb/>
時必難可得當令裳飛起此處也明晨追捕一如所言<lb/>
麤知事露將謀叛逸出門見曠手執雙刀來擬其面遂<lb/>
不得去母遂報官麤伏辜<hi>出還寃記</hi>
　　　　萬黙<lb/>
晉山隂縣令石密先經為御史枉奏殺句容令萬黙密<lb/>
<pb n="KR3l0118_WYG_119-7a"/>
尋白日見黙來殺密死<hi>出還寃記</hi>
　　　　麴儉<lb/>
前凉張天錫元年西域校尉張頎殺麴儉儉臨死具言<lb/>
取之後頎偶見白狗以刀斫之不中頎便倒地不起左<lb/>
右見儉在旁遂暴卒<hi>出還寃記</hi>
　　　　太樂伎<lb/>
宋元嘉中李龍等夜行掠劫于時丹陽陶繼之為秣陵<lb/>
縣令令人密尋捕遂擒龍等引人是太樂伎劫發之夜<lb/>
<pb n="KR3l0118_WYG_119-7b"/>
此伎與同伴往就人宿共奏音聲陶不詳審為作欵引<lb/>
隨例申上而所宿主人及賔客並相明證陶知枉濫但<lb/>
以文書已行不欲自為通塞并諸劫十人於郡門斬之<lb/>
此伎聲價藝態又殊辨慧將死之日曰我雖賤隸少懷<lb/>
慕善未嘗為非實不作劫陶令已當具知枉見殺害若<lb/>
無鬼則已有鬼必自陳訴因彈琵琶歌數曲而就死衆<lb/>
知其枉莫不隕泣經月餘陶遂夢伎來至案前云昔枉<lb/>
見殺實所不忿訴天得理今故取君便跳入陶口乃落<lb/>
<pb n="KR3l0118_WYG_119-8a"/>
腹中陶即驚寤俄而倒狀若風癲良久蘇醒有時而發<lb/>
發即夭矯頭乃著背四日而亡亡後家便貧瘁二兒早<lb/>
死餘有一孫窮寒路次<hi>出還寃記</hi>
　　　　鄧琬<lb/>
宋泰始元年江州長史鄧琬立刺史晉安王子勲為帝<lb/>
作亂初南郡太守張悅得罪鏁歸揚都及湓口琬赦之<lb/>
以為冠軍將軍共綱紀軍事袁顗既敗張悅懼誅乃稱<lb/>
暴疾伏甲而召鄧琬既至謂之曰卿首唱此禍今事急<lb/>
<pb n="KR3l0118_WYG_119-8b"/>
矣計將安出琬曰斬晉安王以待王師或可以免悅怒<lb/>
曰卿始此禍而欲賣罪少帝乎命斬於牀前并殺其子<lb/>
以琬頭降至五年悅卧疾見琬為厲遂死<hi>出還寃記</hi>
　　　　孔基<lb/>
㑹稽孔基勤學有志操族人孔敞使其二子從基為師<lb/>
而敞子並兇狠趨向不軌基屢言於敞此兒常有忿志<lb/>
敞尋喪亡服制既除基以宿舊乃齎羊酒往看二子二<lb/>
子猶懷宿怨潛遣奴路側殺基奴還未至乃見基來張<lb/>
<pb n="KR3l0118_WYG_119-9a"/>
目攘袂厲聲言曰奸醜小豎人面獸心吾蒙顧存昔敦<lb/>
舊平生有何怨惡候道見害反天忘父人神不容要當<lb/>
斷汝家種從此之後數日見形孔氏無幾大兒向厠忽<lb/>
便絶倒絡繹往看已斃于地次者尋復病疽而死卒致<lb/>
兄弟無後<hi>出還寃記</hi>
　　　　曇摩懴<lb/>
沮渠蒙遜時沙門曇摩懴者博達多識為蒙遜之所信<lb/>
重魏氏遣李順拜蒙遜為凉王乃求曇摩懴蒙遜恡而<lb/>
<pb n="KR3l0118_WYG_119-9b"/>
不與曇摩懴意欲入魏屢從蒙遜請行蒙遜怒殺之既<lb/>
而左右當白日中見曇摩懴以劍擊蒙遜因以疾而死<lb/>
<hi>出還寃記</hi>
　　　　支法存<lb/>
支法存者本自胡人生長廣州妙善醫術遂成巨富有<lb/>
八九尺毾㲪百種形像光彩曜目又有沈香八尺板牀<lb/>
居常芬馥王譚為廣州刺史大兒劭之屢求二物法存<lb/>
不與王因狀法存豪縱殺而籍沒家財焉死後形見于<lb/>
<pb n="KR3l0118_WYG_119-10a"/>
府内輒打閣下皷似若稱寃如此經月王尋得病恒見<lb/>
法存守之少時遂亡劭之比至揚都又死焉<hi>出還寃記</hi>
　　　　張超<lb/>
高平金鄉張超先與同縣翟願不和願以宋元嘉中為<lb/>
方輿令忽為人所殺咸疑是超超後除金鄉縣令解職<lb/>
還家入山伐材翟兄子銅烏執弓持矢并齎酒醴就山<lb/>
餽之斟酌已畢銅烏曰明府昔害我叔無縁同戴天日<lb/>
即引弓射之超乃死銅烏其夜見超云我不殺汝叔横<lb/>
<pb n="KR3l0118_WYG_119-10b"/>
見殘害今已上訴故來相報引刀刺之吐血而死<hi>出還寃記</hi>
　　　　袁粲幼子<lb/>
齊高祖欲禪宋尚書令袁粲舉兵不從被害其幼子乳<lb/>
母潛將投粲門生狄靈慶靈慶殺之經年忽見兒騎狗<lb/>
戲如常後復有一狗走入靈慶家遇靈慶便噬殺之其<lb/>
妻子竝死于狗<hi>出古今記</hi>
　　　　庾宏奴<lb/>
庾宏為竟陵王府佐家在江陵宏令奴無患者載米餉<lb/>
<pb n="KR3l0118_WYG_119-11a"/>
家未達三里遭劫被殺屍流泊查口村時岸傍有文欣<lb/>
者母病醫云須得髑髏屑服之即差欣重賞募索有鄰<lb/>
婦楊氏見無患尸因斷頭與欣欣燒之欲去皮肉經三<lb/>
日夜不焦眼角張轉欣雖異之猶惜不棄因刮耳頰骨<lb/>
與母服之即覺骨停喉中經七日而卒尋而楊氏得疾<lb/>
通身洪腫形如牛馬見無患頭來罵云善惡之報其能<lb/>
免乎楊氏以語兒言終而卒<hi>出幽明録</hi>
　　　　魏輝儁<lb/>
<pb n="KR3l0118_WYG_119-11b"/>
北齊陽翟太守張善苛酷貪叨惡聲流布蘭臺遣御史<lb/>
魏輝儁就郡治之贓賄狼籍罪當合死善于獄中使人<lb/>
通訴反誣輝儁為納民財枉見推縛文宣帝大怒以為<lb/>
法司阿曲必須窮正令尚書令左丞盧斐覆驗之斐遂<lb/>
希㫖成輝儁罪狀奏報于州斬決輝儁遺語令史曰我<lb/>
之情理是君所見今日之事可復如之當辦紙百番筆<lb/>
二管墨一錠以隨吾屍若有靈祇必望報盧令史哀悼<lb/>
為之殯斂并備紙筆十五日善得病唯云叩頭未旬日<lb/>
<pb n="KR3l0118_WYG_119-12a"/>
而死纔兩月盧斐坐譏駮魏史為魏收奏文宣帝鴆殺<lb/>
之<hi>出還寃記</hi>
　　　　真子融<lb/>
真子融北齊世嘗為井陘關收租使贓貨甚為人所糾<lb/>
齊主欲以行法意在窮治乃付并州城局參軍崔法瑗<lb/>
與中書舍人蔡暉共拷其獄然子融罪皆在赦前法瑗<lb/>
等觀望上意抑為赦後子融臨刑之際怨訴百端既不<lb/>
得理乃曰若使此等平直是無天道後十五日法瑗無<lb/>
<pb n="KR3l0118_WYG_119-12b"/>
病死經一年許蔡暉患病膚肉爛墮都盡苦楚日加方<lb/>
死<hi>出還寃記</hi>
　<lb/>
　<lb/>
　<lb/>
　<lb/>
　<lb/>
　太平廣記卷一百十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百五十七</head> <lb/>
    <p>
<pb n="KR3l0118_WYG_157-1a"/>
欽定四庫全書<lb/>
　太平廣記卷一百五十七<lb/>
　　定數十二<lb/>
　　　李景讓　　　李敏求　　　李君<lb/>
　　　馬舉　　　　鄭延濟　　　李生<lb/>
　　　　李景讓<lb/>
唐宣宗將命相必採中外人情合為相者三兩人姓名<lb/>
撚之致案上以碗覆之宰相闕必添香䖍祝探丸以命<lb/>
<pb n="KR3l0118_WYG_157-1b"/>
草麻上切於命故李孝公景讓竟探名不著有以見其<lb/>
命也<hi>出盧氏雜記</hi>
　　　　李敏求<lb/>
李敏求應進士舉凡十有餘上不得第海内無家終鮮<lb/>
兄弟姻屬栖栖丐食殆無生意太和初長安旅舍中因<lb/>
暮夜愁惋而坐忽覺形魂相離其身飄飄如雲氣而遊<lb/>
漸涉邱墟荒野之外山川草木無異人間但不知是何<lb/>
處良久望見一城壁即趨就之復見人物甚衆呵呼往<lb/>
<pb n="KR3l0118_WYG_157-2a"/>
來車馬繁閙俄有白衣人走來拜敏求敏求曰爾非我<lb/>
舊傭保耶其人曰小人即二郎十年前所使張岸也是<lb/>
時隨從二郎涇州岸不幸身先犬馬耳又問曰爾何所<lb/>
事岸對曰自到此來便事柳十八郎甚蒙驅使柳十八<lb/>
郎今見在太山府君判官非常貴盛每日判決繁多造<lb/>
次不可得見二郎豈不共柳十八郎是往來今事須見<lb/>
他岸請先入啓白須臾張岸復出引敏求入大衙門正<lb/>
北有大㕔屋丹楹粉壁壯麗窮極又過西廡下一横門<lb/>
<pb n="KR3l0118_WYG_157-2b"/>
門外多是著黄衫慘綠衫人又見著緋紫端簡而偵立<lb/>
者披白衫露髻而倚牆者有被枷鎖牽制於人而俟命<lb/>
者有抱持文案窺覷門中而將入者如叢約數百人敏<lb/>
求將入門張岸揮手於其衆曰官客來其人一時俛首<lb/>
開路俄然謁者揖敏求入見著紫衣官人具公服立於<lb/>
階下敏求趨拜訖仰視之即故柳澥秀才也澥熟顧敏<lb/>
求大驚未合與足下相見乃揖登席綢繆叙話不異平<lb/>
生澥曰幽顯殊途今日故人此來大是非意事莫有所<lb/>
<pb n="KR3l0118_WYG_157-3a"/>
由妄相追攝否僕幸居此處當為故人理之敏求曰所<lb/>
以至此者非有人呼也澥沉吟良久曰此固有定分然<lb/>
宜速反敏求曰受生苦窮薄故人當要路不能相發揮<lb/>
乎澥曰假使公在世間作官職豈可將他公事從其私<lb/>
欲乎茍有此圖謫罰無容逃逭矣然要知祿命非可施<lb/>
力因命左右一黄衫吏曰引二郎至曹司畧示三數年<lb/>
行止之事敏求即隨吏却出過大㕔東别入一院院有<lb/>
四合大屋約六七間忩户盡啓滿屋唯是大書架置黄<lb/>
<pb n="KR3l0118_WYG_157-3b"/>
白紙書簿各題籖牓行列不知紀極其吏止於一架抽<lb/>
出一卷文似手葉却數十紙即反卷十餘行命敏求讀<lb/>
之其文曰李敏求至太和二年罷舉其年五月得錢二<lb/>
百四十貫側注朱字其錢以伊宰賣庄錢充又至三年<lb/>
得官食祿張平子讀至此吏復掩之敏求懇請見其餘<lb/>
吏固不許即被引出又過一門門扇斜開敏求傾首窺<lb/>
之見四合大屋屋内盡有牀榻上各有銅印數百顆雜<lb/>
以赤斑蛇大小數百餘更無他物敏求問吏用此何為<lb/>
<pb n="KR3l0118_WYG_157-4a"/>
吏笑而不答遂却至柳判官處柳謂敏求曰非故人莫<lb/>
能致此更欲奉留恐誤足下歸計握手叙别又謂敏求<lb/>
曰此間甚難得揚州氊帽子他日請致一枚即顧謂張<lb/>
岸可將一兩箇了事手力兼所乘鞍馬送二郎歸不得<lb/>
妄引經過恐動他生人敏求出至府署外即乘所借馬<lb/>
馬疾如風二人引頭張岸控轡須臾到一處天地漆黑<lb/>
張岸曰二郎珍重似被推落大坑中即如夢覺於時向<lb/>
曙身乃在昨宵愁坐之所敏求從此遂不復有舉心後<lb/>
<pb n="KR3l0118_WYG_157-4b"/>
數月窮飢益不堪敏求數年前曽被伊慎諸子求為妹<lb/>
婿時方以修進為己任不然納之至是有人復語敏求<lb/>
敏求即欣然欲之不旬遂成姻娶伊氏有五女其四皆<lb/>
已適人敏求妻其小者其兄宰方貨城南一莊得錢一<lb/>
千貫悉將分給五妹為資裝敏求既成婚即時領二百<lb/>
千其姊四人曰某娘最小李郎又貧盍各率十千以助<lb/>
焉由是敏求獲錢二百四十貫無差矣敏求先有别色<lb/>
身名久不得調其年乃用此錢叅𨕖三年春授鄧州向<lb/>
<pb n="KR3l0118_WYG_157-5a"/>
城尉任官數月間步縣城外壞垣蓁莽之中見一古碑<lb/>
文字磨滅不可識敏求偶令滌去苔蘚細辨其題篆云<lb/>
晉張衡碑因悟食禄張平子何其昭昭歟<hi>出河東記</hi>
又一説李敏求暴卒見二黄衣人追去至大府署求窺<lb/>
之見馬植在内披一短褐於地鋪坐吃飯四隅盡是文<lb/>
書架馬公早登科名與敏求情善遽入曰公安得在此<lb/>
馬公驚甚且不欲與之相見迴面向壁敏求曰必無事<lb/>
乃坐從容敏求曰此主何事曰人所得錢物逐歲支足<lb/>
<pb n="KR3l0118_WYG_157-5b"/>
敏求曰今既得見乃是天意切要知一年所得如何馬<lb/>
公乃為檢一大葉子簿黄紙籤標書曰盧𢎞宣年支二<lb/>
千貫開數幅至敏求以朱書曰年支三百貫以伊宰賣<lb/>
宅錢充敏求曰某乙之錢簿已多矣幸逢君子竊欲僥<lb/>
求馬公曰三二十千即可多即不得以筆注之曰更三<lb/>
十千以某甲等四人錢充復見老姥年六十餘乃敏求<lb/>
姨氏之乳母家在江淮見敏求喜曰某亦得迴知郎君<lb/>
與判官故舊必為李妳看年支敏求嬰兒時為李乳養<lb/>
<pb n="KR3l0118_WYG_157-6a"/>
不得已却入具言於馬公令左右曰速檢來大帖文書<lb/>
曰阿李年攴七百敏求趨出見老妳告知嗟怨垂淚使<lb/>
者促李公去行數十里却至壕城見一坑深黑使者自<lb/>
後推之遂覺妻子家人圍繞啼泣云卒已兩日少頃方<lb/>
言乃索紙筆細紀敏求即伊慎之婿也妻兄伊宰為軍<lb/>
使賣伊公宅得錢二百千至歲盡望可益三十千亦無<lb/>
望焉偶於街中遇親丈人赴𨕖自江南至相見大喜邀<lb/>
食與鄉里三人皆以敏求情厚者同贈錢三十千一如<lb/>
<pb n="KR3l0118_WYG_157-6b"/>
簿中之數盧𢎞宣在城有人知者為盧公話之盧公計<lb/>
其俸禄并知留後使所得錢畢二千貫無餘李妳已流<lb/>
落不在姨母之家乞食於路七百之數故當箕斂方可<lb/>
致焉<hi>出逸史</hi>
　　　　李君<lb/>
江陵副使李君嘗自洛赴進士舉至華陰見白衣人在<lb/>
店李君與語圍爐飲啜甚洽同行至昭應曰某隱居在<lb/>
西嶽甚荷郎君相厚之意有故明旦先徑往城中不得<lb/>
<pb n="KR3l0118_WYG_157-7a"/>
奉陪也莫要知向後事否君再拜懇請乃命紙筆於月<lb/>
下凡書三封次第緘題之甚急則開之乃去五六舉下<lb/>
第欲歸無糧食將往求容足之地不得曰此為窮矣仙<lb/>
兄書可以開也遂沐浴淸旦焚香啓之曰某年月日以<lb/>
困迫無資用開一封可靑龍寺門前坐見訖遂往到已<lb/>
晚矣望至昏時不敢歸心自笑曰此處坐可得錢乎少<lb/>
頃寺主僧領行者至將閉門見李君曰何人曰某驢弱<lb/>
居遠前去不得將寄宿於此僧曰門外風寒不可且向<lb/>
<pb n="KR3l0118_WYG_157-7b"/>
院中遂邀入牽驢隨之具饌烹茶夜艾熟視李君低頭<lb/>
不語者良久乃曰郎君何姓曰姓李僧驚曰松滋李長<lb/>
官識否李君起嚬蹙曰某先人也僧垂泣曰某久故舊<lb/>
適覺郎君酷似長官然奉求已多日矣今乃遇李君涕<lb/>
流被面因曰郎君甚貧長官比將錢物到求官至此狼<lb/>
狽有錢二千貫寄在某處自是以來如有重負今得郎<lb/>
君分付老僧此生無事矣明日留一文書便可挈去李<lb/>
君悲喜及旦遂載鏹而去鬻宅安居遽為富室又三數<lb/>
<pb n="KR3l0118_WYG_157-8a"/>
年不第塵土困悴欲罷去思曰乃一生之事仙兄第二<lb/>
緘可以發也又沐浴淸旦啓之曰某年月日以將罷舉<lb/>
可開第二封可西市鞦轡行頭坐見訖復往至即登樓<lb/>
飲酒聞其下有人言交他郎君平明即到此無錢即道<lb/>
元是不要錢及第李君驚而問之客曰侍郎郎君有切<lb/>
故要錢一千貫致及第昨有共某期不至者今欲去耳<lb/>
李君問曰此事虛實客曰郎君見在樓上房内李君曰<lb/>
某是舉人亦有錢郎君可一謁否曰實如此何故不可<lb/>
<pb n="KR3l0118_WYG_157-8b"/>
乃却上果見之話言飲酒曰侍郎郎君也云主司是親<lb/>
叔父乃面定約束明年果及第後官至殿中江陵副使<lb/>
患心痛少頃數絶危迫頗甚謂妻曰仙師第三封可以<lb/>
開矣妻遂灌洗開視之云某年月日江陵副使忽患心<lb/>
痛可處置家事更兩日卒<hi>出逸史</hi>
　　　　馬舉<lb/>
淮南節度使馬舉討龎勛為諸道行營都虞候遇大陣<lb/>
有將在皂旗下望之不入賊使二騎斬之騎迴云大郎<lb/>
<pb n="KR3l0118_WYG_157-9a"/>
君也舉曰但斬其慢將豈顧吾子再遣斬之傳首陣上<lb/>
不移時而敗賊後大軍小衂舉落馬墜橋下而死夜深<lb/>
復甦見百餘人至云馬僕射在此一人云僕射左脇一<lb/>
骨折又一人云速換之又曰無以換之又令取柳木換<lb/>
遂換之須臾便曉所損乃痊並無所苦及鎮揚州檢挍<lb/>
左僕射<hi>出聞竒錄</hi>
　　　　鄭延濟<lb/>
宰相堂飯常人多不敢食鄭延昌在相位一日本㕔欲<lb/>
<pb n="KR3l0118_WYG_157-9b"/>
食次其弟延濟來遂與之同食延濟手秉餺飥飡及數<lb/>
口椀自手中墜地遂中風痺一夕而卒<hi>出中朝故事</hi>
　　　　李生<lb/>
契貞先生李義範住北邙山𤣥元觀咸通末已數年矣<lb/>
每入洛城徽安門内必改服歇轡焉有李生者不知何<lb/>
許人年貌可五十餘與先生叙宗從之禮揖詣其所居<lb/>
有學童十數輩生有一女一男其居甚貧窶日不暇給<lb/>
自此先生往來多止其學中異常欵狎忽一夕詣邙山<lb/>
<pb n="KR3l0118_WYG_157-10a"/>
與先生為别擁爐夜話問其將何適也生曰某此别辭<lb/>
世矣非遠適也某受命於㝠曹主給一城内戸口逐日<lb/>
所用之水今月限既畢不可久住後三日死矣五日妻<lb/>
男葬某於此山之下所闕者顧送終之人比少一千錢<lb/>
託道兄貸之故此相囑兼告别矣因曰人世用水不過<lb/>
日用三五升過此必有減福折筭切宜慎之問其身後<lb/>
生計生曰妻聘執喪役夫姓王某男後當為僧然其僧<lb/>
在江南二年外方至名行成未至間且寄食觀中也先<lb/>
<pb n="KR3l0118_WYG_157-10b"/>
生便令入道可乎生曰伊是僧材不可為道非人力所<lb/>
能遣此並陰隲品定言訖及曉告去自是累阻寒雪不<lb/>
入洛城且五日矣初霽李生之妻與數輩詣先生云李<lb/>
生謝世今早葬於山下欠一千錢云嘗託先生助之故<lb/>
來取耳仍將男寄先生院後江南僧行成果至宿於先<lb/>
生室因以李生之男委之行成欣然攜去云既承有約<lb/>
當敎以事業度之為僧二歲餘行成復至已為僧矣誦<lb/>
法華經甚精熟焉初先生以道經授之經年不能記一<lb/>
<pb n="KR3l0118_WYG_157-11a"/>
紙人之定分信有之焉<hi>出錄異記</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_157-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百五十七<lb/>
</p>
<p>
</p>
  </div>
</body>
</text>
</TEI>
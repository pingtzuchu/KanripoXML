<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百七十一</head>
    <p>
<pb n="KR3l0118_WYG_471-1a"/>
欽定四庫全書<lb/>
　太平廣記卷四百七十一　　宋　李昉等　編<lb/>
　　水族八<lb/>
　　水族為人<lb/>
　　　鄧元佐　　　姚氏　　　　宋氏<lb/>
　　　史氏女　　　漁人<lb/>
　　人化水族<lb/>
　　　黄氏女　　　宋士宗母　　宣騫母<lb/>
<pb n="KR3l0118_WYG_471-1b"/>
　　　江州人　　　獨角　　　　薛偉<lb/>
　　　水族為人<lb/>
　　　　鄧元佐<lb/>
鄧元佐者潁川人也遊學於呉好尋山水凡有勝境無<lb/>
不歴覽因謁長城宰延挹託舊暢飲而别將抵姑蘇誤<lb/>
入一徑甚險阻紆曲凡十數里莫逢人舍但見蓬蒿而<lb/>
巳時日色已暝元佐引領前望忽見燈火意有人家乃<lb/>
尋而投之既至見一蝸舍惟一女子可年二十許元佐<lb/>
<pb n="KR3l0118_WYG_471-2a"/>
乃投之曰余今晚至長城訪友乘醉而歸誤入此道今已<lb/>
侵夜更向前道慮為惡獸所損幸娘子見容一宵豈敢忘<lb/>
徳女曰大人不在當奈何况又家貧無好茵席祇侍君子<lb/>
不棄即聞命矣元佐餒因舍焉女乃嚴一土塌上布軟草坐<lb/>
定女子設食元佐餒而食之極美女子乃就元佐而寢元佐<lb/>
至明忽覺其身卧在田中旁有一螺大如升子元佐思夜<lb/>
來所餐之物意甚不安乃嘔吐視之盡青泥也元佐嘆咤<lb/>
良久不損其螺元佐自此棲心於道門永絶遊歴耳<hi>出集異記</hi>
<pb n="KR3l0118_WYG_471-2b"/>
　　　　姚氏<lb/>
東州静海軍姚氏率其徒捕海魚以充歳貢時已將晚<lb/>
而得魚殊少方憂之忽網中獲一人黒色舉身長毛拱<lb/>
手而立問之不應海師曰此所謂海人見必有災請殺<lb/>
之以塞其咎姚曰此神物也殺之不祥乃釋而祝之曰<lb/>
爾能為我致羣魚以免闕職之罪信為神矣毛人却行<lb/>
行上數十歩而没明日魚乃大獲倍於常歳矣<hi>出稽神錄</hi>
　　　　宋氏<lb/>
<pb n="KR3l0118_WYG_471-3a"/>
江西軍吏宋氏嘗市木至星子見水濵人物喧集乃漁<lb/>
人得一大黿黿見宋屢顧宋即以錢一千贖之放於江<lb/>
中後數年泊船龍沙忽有一僕夫至云元長史奉召宋<lb/>
恍然不知何長史也既往歘至一府官出迎與坐曰君<lb/>
尚相識耶宋思之實未嘗識又曰君亦記星子江中放<lb/>
黿耶曰然身即黿也頃嘗有罪帝命謫為水族見囚於<lb/>
漁人微君之惠己骨朽矣今已得為九江長相召者有<lb/>
以奉報君兒某者命當溺死名籍在是後数日鳴山神<lb/>
<pb n="KR3l0118_WYG_471-3b"/>
將朝廬山使者行必以疾風雨君兒當以此時死今有<lb/>
一人名姓正同亦當溺死但先期嵗月間耳吾取以代<lb/>
之君兒宜速登岸避匿不然不免宋陳謝而出不覺已<lb/>
在舟次矣數日果有風濤之害死甚衆宋氏之子竟免<lb/>
<hi>出稽神録</hi>
　　　　史氏女<lb/>
溧水五壇村人史氏女因蒔田倦偃息𣗳下見一物鱗<lb/>
角爪距可畏来據其上已而有娠生一鯉魚養於盆中<lb/>
<pb n="KR3l0118_WYG_471-4a"/>
數日益長乃取投金瀬中頃之村人刈草誤斷其尾魚<lb/>
即奮躍而去風雨隨之入太湖而止家亦漸富其後女<lb/>
卒每寒食其魚輒從羣魚一至墓前至今每閏年一至<lb/>
爾又漁人李黒獺者恒張網於江忽獲一嬰兒可長三<lb/>
尺網為亂涎所縈浃旬不解有道士見之曰可取鐵汁<lb/>
灌之如其言遂觧視嬰兒口鼻眉髪如畫而無目口猶<lb/>
有酒氣衆懼復投於江<hi>出稽神録</hi>
　　　　漁人<lb/>
<pb n="KR3l0118_WYG_471-4b"/>
近有漁人泊舟馬當山下月明風恬見一大黿出水直<lb/>
上山頂引首四望頃之江水中湧出一彩舟有十餘人<lb/>
㑹飲酒妓樂陳設甚盛獻醻久之上流有巨艦来下櫓<lb/>
聲振於坐中彩舟乃沒前之黿亦下未及水忽死於岸<lb/>
側意者水神使此黿為候望而不知巨艦之来故殛之<lb/>
<hi>出稽神録</hi>
　　　人化水族<lb/>
　　　　黄氏母<lb/>
<pb n="KR3l0118_WYG_471-5a"/>
後漢靈帝時江夏黄氏之母浴而化為黿入於深淵其<lb/>
後時時出見初浴簮一銀釵及見猶在其首<hi>出神鬼録</hi>
　　　　宋士宗母<lb/>
魏清河宋士宗母以黄初中夏天於浴室裏浴遣家中<lb/>
子女闔户家人於壁穿中窺見沐盆水中有一大黿遂<lb/>
開户大小悉入了不與人相承嘗先著銀釵猶在頭上<lb/>
相與守之啼泣無可奈何出外去甚駛逐之不可及便<lb/>
入水後數日忽還巡行舍宅如平生了無所言而去時<lb/>
<pb n="KR3l0118_WYG_471-5b"/>
人謂士宗應行䘮士宗以母形雖變而生理尚存竟不<lb/>
治䘮與江夏黄母相似<hi>出續捜神記</hi>
　　　　宣騫母<lb/>
吳孫皓寳鼎元年丹陽宣騫之母年八十因浴化為黿<lb/>
騫兄弟閉戸衛之掘堂内作大坎實水其黿即入坎遊<lb/>
戲經累日忽延頸外望伺戸小開便輒自躍赴於逺潭<lb/>
遂不復見<hi>出廣古今五行記</hi>
　　　　江州人<lb/>
<pb n="KR3l0118_WYG_471-6a"/>
晉末江州人年百餘嵗頂上生角後因入舍前江中變<lb/>
為鯉魚角尚存首自後時時暫還容狀如平生與子孫<lb/>
飲數日輒去晉末已来絶不復見<hi>出廣古今五行記</hi>
　　　　獨角<lb/>
獨角者巴郡人也年可數百嵗俗失其名頂上生一角<lb/>
故謂之獨角或忽去積載或累旬不語及有所説則㫖<lb/>
趣精微咸莫能測焉所居獨以徳化亦頗有訓導一旦<lb/>
與家辭因入舍前江中變為鯉魚角尚在首後時時暫<lb/>
<pb n="KR3l0118_WYG_471-6b"/>
還容状如平生與子孫飲讌數日輙去<hi>出述異記</hi>
　　　　薛偉<lb/>
薛偉者唐乾元元年任蜀州青城縣主簿與丞鄒滂尉<lb/>
雷濟裴寮同時其秋偉病七日忽奄然若徃者連呼不<lb/>
應而心頭㣲暖家人不忍即斂環而伺之經二十日忽<lb/>
長吁起坐謂其人曰吾不知人間㡬日矣曰二十日矣<lb/>
與我覷羣官方食鱠否言吾已蘇矣甚有竒事請諸公<lb/>
罷筯來聴也僕人走視羣官實欲食鱠遂以告皆停餐<lb/>
<pb n="KR3l0118_WYG_471-7a"/>
而来偉曰諸公敇司户僕張弼求魚乎曰然又問弼曰<lb/>
漁人趙幹藏巨鯉以小者應命汝於葦間得藏者携之<lb/>
而来方入縣也司户吏坐門東糺曺吏坐門西方弈棊<lb/>
入及階鄒雷方博裴啗桃實弼言幹之藏巨魚也裴五<lb/>
令鞭之既付食工王士良者喜而殺乎逓相問誠然衆<lb/>
曰子何以知之曰向殺之鯉我也衆駭曰願聞其說曰<lb/>
吾初疾困為熱所逼殆不可堪忽悶忘其疾惡熱求凉<lb/>
䇿杖而去不知其夢也既出郭其心欣欣然若籠禽檻<lb/>
<pb n="KR3l0118_WYG_471-7b"/>
獸之得逸莫我如也漸入山山行益悶遂下遊於江畔<lb/>
見江潭深淨秋色可愛輕漣不動鏡涵逺虚忽有思浴<lb/>
意遂脱衣於岸跳身便入自幼狎水成人已来絶不復<lb/>
戲遇此縱適實契宿心且曰人浮不如魚快也安得攝<lb/>
魚而健遊乎旁有一魚曰顧足下不願耳正授亦易何<lb/>
况求攝當為足下圖之决然而去未頃有魚頭人長數<lb/>
尺騎鯢来導從數十魚宣河伯詔曰城居水遊浮沉異<lb/>
道茍非其好則昩通波薛主簿意尚浮深跡思閒曠樂<lb/>
<pb n="KR3l0118_WYG_471-8a"/>
浩汗之域放懐清江厭巘崿之情投簮幻世暫從鱗化<lb/>
非遽成身可權充東潭赤鯉鳴呼恃長波而傾舟得罪<lb/>
於晦昩纎鉤而貪餌見傷於明無或失身以羞其黨爾<lb/>
其勉之聽而自顧即已魚服矣於是放身而遊意往斯<lb/>
到波上潭底莫不從容三江五湖騰躍將遍然配留東<lb/>
潭每暮必復俄而饑甚求食不得循舟而行忽見趙幹<lb/>
垂鈎其餌芳香心亦知戒不覺近口曰我人也暫時為<lb/>
魚不能求食乃吞其鈎乎捨之而去有頃饑益甚思曰<lb/>
<pb n="KR3l0118_WYG_471-8b"/>
我是官人戲而魚服縱吞其鈎趙幹豈殺我固當送我<lb/>
歸縣耳遂吞之趙幹收綸以出幹手之將及也偉連呼<lb/>
之幹不聽而以繩貫我腮乃繫於葦間既而張弼来曰<lb/>
裴少府買魚須大者幹曰未得大魚有小者十餘斤弼<lb/>
曰奉命取大魚安用小者乃自於葦間尋得偉而提之<lb/>
又謂弼曰我是汝縣主簿化形為魚遊江何得不拜我弼<lb/>
不聽提之而行罵亦不已幹終不顧入縣門見縣吏坐者<lb/>
弈棊皆大聲呼之略無應者唯笑曰可畏魚直三四斤<lb/>
<pb n="KR3l0118_WYG_471-9a"/>
餘既而入階鄒雷方博裴啗桃實皆喜魚大促命付㕑<lb/>
弼言幹之藏巨魚以小者應命裴怒鞭之我呌諸公曰<lb/>
我是汝同官而今見殺竟不相捨促殺之仁乎哉大呌<lb/>
而泣三君不顧而付鱠手王士良者方礪刃喜而投我<lb/>
於几上我又呌曰王士良汝是我之常使鱠手也因何<lb/>
殺我何不執我白於官人士良若不聞者按吾頸於砧<lb/>
上而斬之彼頭適落此亦醒悟遂奉召爾諸公莫不大<lb/>
驚心生愛忍然趙幹之獲張弼之提縣司之弈吏三君<lb/>
<pb n="KR3l0118_WYG_471-9b"/>
之臨階王士良之將殺皆見其口動實無聞焉於是三<lb/>
君並投鱠終身不食偉自此平愈後累遷華陽丞乃卒<lb/>
<hi>出續𤣥怪録</hi>
　<lb/>
　<lb/>
　<lb/>
　<lb/>
　太平廣記卷四百七十一<lb/>
</p>
<p>
</p>
  </div>
</body>
</text>
</TEI>
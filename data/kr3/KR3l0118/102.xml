<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百二</head> <lb/>
    <p>
<pb n="KR3l0118_WYG_102-1a"/>
欽定四庫全書<lb/>
　太平廣記卷一百二<lb/>
　　報應一<lb/>
　　　盧景裕　　　趙文若　　　趙文昌<lb/>
　　　新繁縣書生　蒯武安　　　陸彦通<lb/>
　　　杜之亮　　　慕容文䇿　　栁儉<lb/>
　　　蕭瑀　　　　趙文信　　　劉弼<lb/>
　　　𡊮志通　　　韋克勤　　　沈嘉㑹<lb/>
<pb n="KR3l0118_WYG_102-1b"/>
　　　陸懐素<lb/>
　　　　盧景裕<lb/>
後魏盧景裕字仲儒節閔初為國子博士信釋氏註周<lb/>
易論語從兄神禮據鄉人反叛逼其同力以應西魏繫<lb/>
晉陽獄至心念金剛經枷鏁自脫齊神武作相特見原<lb/>
宥<hi>出報應記</hi>
　　　　趙文若<lb/>
隋趙文若開皇初病亡經七日家人初欲歛忽縮一脚<lb/>
<pb n="KR3l0118_WYG_102-2a"/>
遂停既蘇云被一人來追即隨行入一宮城見王曰卿<lb/>
在生有何功徳答云唯持金剛經王曰此最第一卿算<lb/>
雖盡以持經之故更為申延又曰諸罪中殺生甚重卿<lb/>
以猪羊充飽如何即遣使領文若至受苦之處北行可<lb/>
三二里至高墻下有穴才容身從此穴出登一高阜四<lb/>
望遙濶見一城極高峻煙火接天黑氣溢地又聞楚痛<lb/>
哀呌之聲不忍聽乃掩蔽耳目叩頭求出仍覺心破口<lb/>
中出血使者引㢠廻見王曰卿既噉肉不可空㢠廻即索長<lb/>
<pb n="KR3l0118_WYG_102-2b"/>
釘五枚釘頭及手足疼楚從此專持經更不食肉後因<lb/>
公事至驛忽夢一青衣女子求哀試問驛吏曰有何物<lb/>
食報云見備一羊甚肥嫩詰之云青牸也文若曰我不<lb/>
喫肉遂贖放之<hi>出報應記</hi>
　　　　趙文昌<lb/>
隋開皇十一年大府寺丞趙文昌忽暴卒唯心上微煖<lb/>
家人不敢歛後復活說云吾初死有人引至閻羅王所<lb/>
王問曰汝一生已來作何福業昌答云家貧無力可營<lb/>
<pb n="KR3l0118_WYG_102-3a"/>
功徳唯專心持誦金剛般若經王聞語合掌低首讃言<lb/>
善哉汝既持般若功徳甚大王即使人引文昌向經藏<lb/>
内取金剛般若經文昌向西行五六里見數十間屋甚<lb/>
華麗其中經典遍滿金軸寶帙莊飾精好文昌合掌閉<lb/>
目信手抽取一卷開看乃是金剛般若文昌捧至王所<lb/>
令一人執卷在西文昌東立面經讀誦一字不遺王大<lb/>
歡喜即放昌還家令引文昌從南門出至門首見周武<lb/>
帝在門側房内著三重鉗鏁喚昌云汝是我本國人暫<lb/>
<pb n="KR3l0118_WYG_102-3b"/>
來至此要與汝語文昌即拜之帝曰汝識我否文昌答<lb/>
云臣昔宿衛陛下武帝云卿即是我舊臣今還家為吾<lb/>
向隋皇帝說吾諸罪並欲辯了唯滅佛法罪重未可得<lb/>
免望與吾營少功徳冀兹福祐得離地獄昌受辭而行<lb/>
及出南門見一大糞坑中有人頭髪上出昌問之引人<lb/>
答云此是秦將白起寄禁於此罪尤未了昌至家得活<lb/>
遂以其事上奏帝令天下出口錢為周武帝轉金剛般<lb/>
若經設大供三日仍録事狀入於隋史<hi>出法苑珠林</hi>
<pb n="KR3l0118_WYG_102-4a"/>
　　　　新繁縣書生<lb/>
益州新繁縣西四十里王李村隋時有書生姓苟氏善<lb/>
王書而不顯迹人莫能知之嘗於村東室中四面書金<lb/>
剛般若經數日便了云此經擬諸天讀誦人初不之覺<lb/>
也後值雷雨牧牛小兒於書經處立而不沾濕其地乾<lb/>
燥可有丈餘及暗村人恠之爾後每雨小兒常集其中<lb/>
衣服不濕唐武徳中有異僧語村人曰此地空中有金<lb/>
剛般若經諸天於上設寶葢覆之不可輕犯自爾於四<lb/>
<pb n="KR3l0118_WYG_102-4b"/>
周設欄楯以阻人畜履踐每至齋日村人四逺就設佛<lb/>
供常聞天樂聲震寥泬繁㑹盈耳<hi>出三寶感通記</hi>
　　　　蒯武安<lb/>
隋蒯武安蔡州人有巨力善弓矢常射大蟲㑹嵩山南<lb/>
為暴甚往射之漸至深山忽有異物如野人手開大蟲<lb/>
皮冒武安身上因推落澗下及起已為大蟲矣惶怖震<lb/>
駭莫知所為忽聞鐘聲知是僧居往求救果見一僧念<lb/>
金剛經即閉目俯伏其僧以手摩頭忽爆作巨聲頭已<lb/>
<pb n="KR3l0118_WYG_102-5a"/>
破矣武安乃從中出即具述前事又撫其背隨手而開<lb/>
既出全身衣服盡在有少大蟲毛葢先灸瘡之所粘也<lb/>
從此遂出家專持金剛經<hi>出報應記</hi>
　　　　陸彦通<lb/>
陸彦通隋人精持金剛經日課十遍李密盜起彦通宰<lb/>
武牢邑人欲殺之以應義旗彦通先知之遂投城下賊<lb/>
拔刀以逐之前至深澗迫急躍入如有人接右臂置盤<lb/>
石上都無傷處空中有言曰汝為念經所致因得還家<lb/>
<pb n="KR3l0118_WYG_102-5b"/>
所接之臂有竒香之氣累日不滅後位至方伯九十餘<lb/>
終<hi>出報應記</hi>
　　　　杜之亮<lb/>
隋杜之亮仁夀中為漢王諒府叅軍後諒於并州舉兵<lb/>
反敗亮與僚屬皆繫獄亮惶懼日夜涕泣忽夜夢一僧<lb/>
曰汝但念誦金剛經即此厄可度至曉即取經專誠習<lb/>
念及主者並引就戮亮身在其中唱者皆死唯無亮姓<lb/>
名主典之者皆坐罰俄而㑹赦得免顯慶中卒於黄州<lb/>
<pb n="KR3l0118_WYG_102-6a"/>
刺史<hi>出報應記</hi>
　　　　慕容文䇿<lb/>
慕容文䇿隋人常持金剛經不喫酒肉大業七年暴卒<lb/>
三日復活云初見二鬼把文牒追至一城門顧極嚴峻<lb/>
入行四五里見有宮殿羽衛王當殿坐僧道四夷不可<lb/>
勝數使者入見文䇿最在後一一問在生作善作惡東<lb/>
西令立乃唱䇿名問曰作何善對曰小來持金剛經王<lb/>
聞合掌嘆曰功徳甚大且放還忽見二僧執火引䇿即<lb/>
<pb n="KR3l0118_WYG_102-6b"/>
捉袈裟角問之僧云縁公持經故來相衛可隨燭行遂<lb/>
出城門僧曰汝知地獄處否指一大城門曰此是也䇿<lb/>
不忍看求速去二僧即領至道有一横垣塞路僧以錫<lb/>
扣之即開云可從此去遂活<hi>出報應記</hi>
　　　　栁儉<lb/>
唐邢州司馬栁儉隋大業十年任岐州岐陽宫監義寧<lb/>
元年坐誣枉繫大理寺儉至心誦金剛般若經有兩紙<lb/>
未通不覺眠睡夢一婆羅門僧報云檀越宜誦經令遍<lb/>
<pb n="KR3l0118_WYG_102-7a"/>
即應得出儉忽寤勤誦不懈經二日忽有敕喚就朝堂<lb/>
放免又儉别時夜誦經至三更忽聞有異香散漫滿宅<lb/>
至曉不絶葢感應所致也儉至終計誦經得五千餘遍<lb/>
<hi>出法苑珠林</hi>
　　　　蕭瑀<lb/>
蕭瑀梁武帝𤣥孫梁王巋之子梁滅入隋仕至中書令<lb/>
封宋國公女煬帝皇后篤信佛法常持金剛經議伐高<lb/>
麗不合㫖上大怒與賀若弼高熲同禁欲寘於法瑀就<lb/>
<pb n="KR3l0118_WYG_102-7b"/>
其所八日念金剛經七百遍明日桎梏忽自脫守者失<lb/>
色復為著至殿前獨宥瑀二人即重罰因著般若經靈<lb/>
驗一十八條乃造寶塔貯經檀香為之高三尺感一鍮<lb/>
石像忽在庭中奉安塔中獲舍利百粒貞觀十一年見<lb/>
普賢菩薩冉冉向西而去<hi>出報應記</hi>
　　　　趙文信<lb/>
唐遂州人趙文信貞觀元年暴死三日後還蘇自說云<lb/>
初死時被人遮擁驅逐同伴十人相隨至閻羅王所其<lb/>
<pb n="KR3l0118_WYG_102-8a"/>
中有一僧王先問云師在世修何功徳師答云道徒自<lb/>
生以來唯誦金剛般若經王聞此語忽即驚起合掌讃<lb/>
言善哉善哉師審誦般若當得昇天何因錯來至此言<lb/>
未訖忽有天衣來下引師上天去王復喚遂州人前曰<lb/>
汝在生有何功徳其人報言臣一生以來不讀佛經唯<lb/>
好庾信文章集王言庾信是大罪人見此受苦汝見庾<lb/>
信頗識否答云雖讀渠文章然不識其人王即令引出<lb/>
庾信乃見是龜身王又令引去少時復作人來語云我<lb/>
<pb n="KR3l0118_WYG_102-8b"/>
為生時好作文章妄引佛經雜揉俗書又非謗佛法謂<lb/>
言不及孔老之教今受罪報龜身苦也此人活已具述<lb/>
其事遂州人多好捕獵及聞所說共相鑒戒永斷殺業<lb/>
各發誠心受持般若迄今不絶<hi>出法苑珠林</hi>
　　　　劉弼<lb/>
唐劉弼貞觀元年任江南縣尉忽一日有烏於房前𣗳<lb/>
上鳴土人云是烏所止為不祥弼聞之恐懼思欲脩崇<lb/>
功徳不知何者為勝夜夢一僧偏讃金剛般若經令誦<lb/>
<pb n="KR3l0118_WYG_102-9a"/>
百遍及寤依命即誦至百遍忽有大風從東北來拔此<lb/>
𣗳隔舍遙擲巷外其拔處土坎縱廣一丈五尺察暴風<lb/>
來處小枝纎葉並隨風廻靡風止還起如故乃知經力<lb/>
不可思議<hi>出法苑珠林</hi>
　　　　𡊮志通<lb/>
唐𡊮志通天水人常持金剛經年二十被驅為軍士敗<lb/>
走巖嶮經日不得食而覺二童子持滿盂飯來與之志<lb/>
通拜忽然不見既食訖累日不飢後得還鄉貞觀八年<lb/>
<pb n="KR3l0118_WYG_102-9b"/>
病死兩日即蘇曰被人領見王王問在生善業答云常<lb/>
持金剛經王甚喜曰且令送出遂活<hi>出報應記</hi>
　　　　韋克勤<lb/>
唐韋克勤少持金剛經為中郎將從軍伐遼没高麗貞<lb/>
觀中太宗征遼克勤少持金剛經望見官軍乃夜出投<lb/>
之暗不知路乃至心念經俄見炬火前導克勤隨火而<lb/>
去遂達漢軍<hi>出報應記</hi>
　　　　沈嘉㑹<lb/>
<pb n="KR3l0118_WYG_102-10a"/>
唐沈嘉㑹貞觀中任校書郎以事配蘭州思歸甚切每<lb/>
旦夕常東向拜太山願得生還積二百餘日永徽六年<lb/>
十月三日夜見二童子儀服甚秀云是太山府君之子<lb/>
府君媿公朝夕拜禮故遣奉迎嘉㑹云太山三千餘里<lb/>
何能可去童子曰先生閉目勿憂道逺即依其言瞬息<lb/>
之間便到宫殿宏麗童子引入謁拜府君即延入曲室<lb/>
對坐談笑無所不知謂嘉㑹曰人之為惡若不為人誅<lb/>
死後必為鬼得而治無有徼幸而免者也若日持金剛<lb/>
<pb n="KR3l0118_WYG_102-10b"/>
經一遍即萬罪皆消鬼官不能拘矣又云前府君有過<lb/>
天曹黜之某姓劉嘉㑹亦不敢問其他也嘗與嘉㑹雙<lb/>
陸兼設酒肴嘉㑹起於小㕔東見姑臧令慕容仁軌執<lb/>
笏端坐云府君帖追到此已六十日未蒙處分嘉㑹坐<lb/>
啓府君便令召仁軌入謂曰公縣下有婦人阿趙被縣<lb/>
尉無狀拷殺阿趙來訴遂誤追公庭前有盆水府君令<lb/>
洗面仍遣一小兒送歸嘉㑹亦辭復令二男送凡在太<lb/>
山二十八日家人但覺其精神昬昩既還如舊嘉㑹話<lb/>
<pb n="KR3l0118_WYG_102-11a"/>
仁軌於衆長史趙持滿令人驗之無不同自此常持金<lb/>
剛經遇赦得歸<hi>出報應記</hi>
　　　　陸懐素<lb/>
唐吴郡陸懐素貞觀二十年失火屋宇焚燒並從煙滅<lb/>
惟金剛般若波羅密經獨存函及標軸亦盡惟經字竟<lb/>
如故聞者莫不驚歎懐素即高陽許仁則妻之兄也仁<lb/>
則當時目覩常與人言之<hi>出冥報記</hi>
　<lb/>
<pb n="KR3l0118_WYG_102-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百二<lb/>
</p>
<p>
</p>
  </div>
</body>
</text>
</TEI>
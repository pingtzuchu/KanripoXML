<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百九十八</head> <lb/>
    <p>
<pb n="KR3l0118_WYG_298-1a"/>
欽定四庫全書<lb/>
　太平廣記卷二百九十八<lb/>
　　神八<lb/>
　　　栁智感　　李播　　　　狄仁傑<lb/>
　　　王萬徹　　太學鄭生　　趙州參軍妻<lb/>
　　　　柳智感<lb/>
唐河東栁智感以貞觀初爲長舉縣令一夜暴死明旦<lb/>
而蘇説云始忽爲㝠官所追入官府使者以智感見謂<lb/>
<pb n="KR3l0118_WYG_298-1b"/>
感曰今有一官闕故枉君任之智感辭以親老且自陳<lb/>
福業未應便死王使勘籍信然因謂曰君未當死可權<lb/>
判録事智感許諾謝吏引退至曹有五判官感爲第六<lb/>
其㕔事是長官人坐三間各有牀案務甚繁擁西頭一<lb/>
坐處無判官吏引智感就空坐羣吏將文書簿帳來趣<lb/>
智感署於案上退立階下智感問之對曰氣惡逼公但<lb/>
遙以案中事答智感省讀如人間者於是爲判句文有<lb/>
頃食來諸判官同食智感亦欲就之諸判官曰君既權<lb/>
<pb n="KR3l0118_WYG_298-2a"/>
判不宜食此感從之日暮吏送智感歸家蘇而方曉自<lb/>
歸家中日暝吏復來迎至彼旦故知幽顯晝夜相反矣<lb/>
於是夜判㝠事晝臨縣職歲餘智感在㝠曹因起至厠<lb/>
於堂西見一婦女年三十許姿容端正衣服鮮明立而<lb/>
掩涕智感問何人答曰興州司倉參軍之婦也攝來此<lb/>
方别夫子是以悲傷智感以問吏吏曰官攝來有所案<lb/>
問且以證其夫事智感因謂婦人曰感長舉縣令也夫<lb/>
人若被勘問幸自分就無爲牽引司倉俱死無益婦人<lb/>
<pb n="KR3l0118_WYG_298-2b"/>
曰誠不願引之恐官相逼耳感曰夫人幸勿相牽可無<lb/>
逼廹之慮婦人許之既而還州先問司倉婦有疾司倉<lb/>
曰吾婦年少無疾智感以所見告之説其衣服形貌且<lb/>
勸令作福司倉走歸家見婦在機中織無患也不甚信<lb/>
之後十餘日司倉婦暴死司倉始懼而作福禳之又與<lb/>
州官二人考滿當赴京選謂智感曰君判㝠道事請問<lb/>
吾選得何官智感至㝠以某姓名問小錄事曰名簿並<lb/>
封左右函中檢之二日方可得後日乃具告二人二人<lb/>
<pb n="KR3l0118_WYG_298-3a"/>
至京選吏部擬官皆與報不同州官聞之以語智感後<lb/>
問小錄事覆檢簿云定如所檢不錯也既而選人過門<lb/>
下門下審退之吏部重送名果是名簿檢報者於是衆<lb/>
咸信服智感每於㝠簿見其親識名狀及死時日月報<lb/>
之使修福多得免智感權判三年其吏部來告曰已得<lb/>
隆州李司户授正官以代公不復判矣智感至州因告<lb/>
刺史李徳鳯遣人往隆州審爲其司户已卒問其死日<lb/>
即吏來告之時也從此遂絶州司遣智感領囚送至鳯<lb/>
<pb n="KR3l0118_WYG_298-3b"/>
州界囚四人皆逃智感憂懼捕捉不獲夜宿𫝊舍忽見<lb/>
其故部吏來告曰囚盡得矣一人死三人在南山西谷<lb/>
中並已擒縛願公勿憂言畢辭去智感即請共入南山<lb/>
西谷果得四囚知走不免因來拒抗智感格之殺一囚<lb/>
三囚受縳果如所告智感今存任慈州司法光禄卿栁<lb/>
亨説之亨爲卭州刺史見智感親問之然御史裴同節<lb/>
亦云見數人説如此<hi>出㝠報録</hi>
　　　　李播<lb/>
<pb n="KR3l0118_WYG_298-4a"/>
高祖將封東嶽而天久霖雨帝疑之使問華山道士李<lb/>
播爲奏玉京天帝播淳風之父也因遣僕射劉仁軌至<lb/>
華山問播封禪事播云待問泰山府君遂令呼之良久<lb/>
府君至拜謁庭下禮甚恭播云唐皇帝欲封禪如何府<lb/>
君對曰合封後六十年又合一封播揖之而去時仁軌<lb/>
在播側立見府君屢顧之播又呼迴曰此是唐宰相不<lb/>
識府君無宜見怪既出謂仁軌曰府君薄怪相公不拜<lb/>
令左右錄此人名恐累盛徳所以呼迴處分耳仁軌惶<lb/>
<pb n="KR3l0118_WYG_298-4b"/>
汗久之播曰處分了當無苦也其後帝遂封禪<hi>出廣異記</hi>
　　　　狄仁傑<lb/>
高宗時狄仁傑爲監察御史江嶺神祠焚燒略盡至端<lb/>
州有蠻神仁傑欲燒之使人入廟者立死仁傑募能焚<lb/>
之者賞錢百千時有二人出應募仁傑問往復何用人<lb/>
云願得敕牒仁傑以牒與之其人持往至廟便云有敕<lb/>
因開牒以入宣之神不復動遂焚毁之其後仁傑還至<lb/>
汴州遇見鬼者曰侍御後有一蠻神云被焚舍常欲報<lb/>
<pb n="KR3l0118_WYG_298-5a"/>
復仁傑問事竟如何鬼云侍御方須台輔還有鬼神二<lb/>
十餘人隨從彼亦何所能爲久之其神還嶺南矣<hi>出廣異記</hi>
　　　　王萬徹<lb/>
武太后暮年宫人多死一月之間已數百人太后乃召<lb/>
役鬼者王萬徹使視宫中徹奏曰天皇以陛下久臨萬<lb/>
國神靈不樂以致是也太后曰可奈何徹曰臣能禳之<lb/>
乃施席於殿前持刀噀水四向而呪有頃曰皇帝至徹<lb/>
乃廷詰帝曰天道有去就時運有廢興昔皇帝佐陛下<lb/>
<pb n="KR3l0118_WYG_298-5b"/>
毋臨四海大𢎞姜嫄文母之化遂見推戴萬國歸心此<lb/>
天意非人事也陛下聖靈在天幽明理隔何至不識機<lb/>
會損害生人若此之酷哉帝乃空中謂之曰殆非我意<lb/>
此王皇后訴寃得申耳何止後宫將不利於汝君太后<lb/>
及左右了了聞之太后黙然改容乃命撤席明年而五<lb/>
王援立中宗遷太后於上陽宮以幽崩<hi>出廣異記</hi>
　　　　太學鄭生<lb/>
垂拱中駕在上陽宫太學進士鄭生晨發銅駞里乘曉<lb/>
<pb n="KR3l0118_WYG_298-6a"/>
月度洛橋下有哭聲甚哀生即下馬察之見一豔女翳<lb/>
然蒙袂曰孤養於兄嫂嫂惡苦我今欲赴水故留哀須<lb/>
臾生曰能逐我歸乎應曰婢御無悔遂載與之歸所居<lb/>
號曰汜人能誦楚詞九歌招魂九辯之書亦常擬詞賦<lb/>
爲怨歌其詞艶麗世莫有屬者因撰風光詞曰隆往秀<lb/>
兮昭盛時播薫綠兮淑華歸故室荑與處萼兮潛重房<lb/>
以飾姿見耀態之韶華兮蒙長靄以爲幃醉融光兮𦕈<lb/>
眇瀰瀰遠千里兮涵煙眉晨陶陶兮暮熙熙無婑娜之<lb/>
<pb n="KR3l0118_WYG_298-6b"/>
穠條兮娉盈盈以披遲酡遊顔兮倡蔓卉縠流倩電兮<lb/>
髮隨旎生居貧氾人嘗出輕繒一端賣之有胡人酬千<lb/>
金居歲餘生將遊長安是夕謂生曰我湖中蛟室之妹<lb/>
也謫而從君今歲滿無以久留君所乃與生訣生留之<lb/>
不能竟去後十餘年生兄爲岳州刺史會上巳日與家<lb/>
徒登岳陽樓望鄂渚張宴樂酣生愁思吟曰情無限兮<lb/>
蕩洋洋懷佳期兮屬三湘聲未終有畫艫浮漾而來中<lb/>
爲綵樓高百餘尺其上帷帳欄籠盡飾帷囊有彈弦鼓<lb/>
<pb n="KR3l0118_WYG_298-7a"/>
吹者皆神仙蛾眉被服煙電裾袖皆廣尺中一人起舞<lb/>
含嚬怨慕形𩔖汜人舞而歌曰泝清風兮江之隅拖湖<lb/>
波兮裊綠裾荷拳拳兮來舒非同歸兮何如舞畢斂袖<lb/>
索然須臾風濤崩怒遂不知所往<hi>出異聞集</hi>
　　　　趙州參軍妻<lb/>
趙州盧參軍新婚之任其妻甚美數年罷官還都五月<lb/>
五日妻欲之市求續命物上於舅姑車已臨門忽暴心<lb/>
痛食頃而卒盧生號哭畢往見正諌大夫明崇儼扣門<lb/>
<pb n="KR3l0118_WYG_298-7b"/>
甚急崇儼驚曰此端午日欵關而厲是必有急遂趨而<lb/>
出盧氏再拜具問其事明云此泰山三郎所爲遂書三<lb/>
符以授盧還家可速燒第一符如人行十里不活更燒<lb/>
其次若又不活更燒第三符横死必當復生不來眞死<lb/>
矣盧還如言累燒三符其妻遂活頃之能言初云被車<lb/>
載至泰山頂别有宫室見一年少云是三郎令侍婢十<lb/>
餘人擁入别室侍妝梳三郎在堂前與他少年雙陸候<lb/>
妝梳畢方擬宴會婢等令速妝已緣眷戀故人尚且悲<lb/>
<pb n="KR3l0118_WYG_298-8a"/>
淚有頃聞人欵門云是上利功曹適奉都使處分令問<lb/>
三郎何以取盧家婦宜即遣還三郎怒云自取他人之<lb/>
妻預都使何事呵功曹令去相與往復其辭甚惡須臾<lb/>
又聞欵門云是直符使者都使令取盧家婦人對局勸<lb/>
之不聽對局曰非獨累君當禍及我又不聽尋有疾風<lb/>
吹黒雲從崖頂來二使唱言太一直符今且至矣三郎<lb/>
有懼色風忽卷宅高百餘丈放之人物糜碎唯盧氏獲<lb/>
存三使送還至堂上見身臥牀上意甚悽恨被推入形<lb/>
<pb n="KR3l0118_WYG_298-8b"/>
遂活<hi>出廣異記</hi>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百九十八<lb/>
</p>
<p>
</p>
  </div>
</body>
</text>
</TEI>
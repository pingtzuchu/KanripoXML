<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百四</head> <lb/>
    <p>
<pb n="KR3l0118_WYG_204-1a"/>
欽定四庫全書<lb/>
　太平廣記卷二百四<lb/>
　　樂二<lb/>
　　　大酺　　　　梨園樂　　　太眞妃<lb/>
　　　天寶樂章　　韋臯　　　　于頔<lb/>
　　　文宗　　　　沈阿翹　　　懿宗<lb/>
　　　王令言　　　寜王獻　　　王仁裕<lb/>
　　歌<lb/>
<pb n="KR3l0118_WYG_204-1b"/>
　　　秦青韓娥　　戚夫人　　　李龜年<lb/>
　　　李衮　　　　韓㑹　　　　米嘉榮<lb/>
　　笛<lb/>
　　　昭華管　　　唐𤣥宗　　　漢中王瑀<lb/>
　　　李謩　　　　許雲封　　　吕鄉筠<lb/>
　　觱篥<lb/>
　　　李蔚<lb/>
　　　樂二<lb/>
<pb n="KR3l0118_WYG_204-2a"/>
　　　　大酺<lb/>
唐𤣥宗在東洛大酺於五鳳樓下命三百里内縣令刺<lb/>
史率其聲樂來赴闕者或謂令較其勝負而賞罰焉時<lb/>
河内郡守令樂工數百人於車上皆衣以錦繡伏廂之<lb/>
牛蒙以虎皮及為犀象形状觀者駭目時元魯山遣樂<lb/>
工數十人聨袂歌于蒍于蒍魯山之文也𤣥宗聞而異<lb/>
之徵其詞乃歎曰賢人之言也其後上謂宰臣曰河内<lb/>
之人其在塗炭乎促命徵還而授以散秩毎賜宴設酺<lb/>
<pb n="KR3l0118_WYG_204-2b"/>
㑹則上御勤政樓金吾及四軍兵士未明陳仗盛列旗<lb/>
幟皆被黄金甲衣短後繡袍太常陳樂衛尉張幕後諸<lb/>
蕃酋長就食府縣教坊大陳山車旱船尋撞走索丸劍<lb/>
角抵戲馬闘雞又令宮女數百飾以珠翠衣以錦繡自<lb/>
帷中出擊雷鼓為破陣樂太平樂上元樂又引大象犀<lb/>
牛入場或拜舞動中音律毎正月望夜又御勤政樓觀<lb/>
作樂貴臣戚里官設㸔樓夜䦨即遣宮女於樓前歌舞<lb/>
以娛之<hi>出明皇雜錄</hi>
<pb n="KR3l0118_WYG_204-3a"/>
　　　　梨園樂<lb/>
天寶中𤣥宗命宫女數百人為梨園弟子皆居宜春北<lb/>
院上素曉音律時有馬仙期李龜年賀懐智皆洞知律<lb/>
度安禄山自范陽入覲亦獻白玉簫管數百事皆陳於<lb/>
梨園自是音響殆不𩔖人間<hi>出譚賓録</hi>
　　　　太眞妃<lb/>
太眞妃多曲藝最善擊磬拊搏之音玲玲然多新聲雖<lb/>
太常梨園之能人莫能加也𤣥宗令採藍田綠玉琢為<lb/>
<pb n="KR3l0118_WYG_204-3b"/>
磬尚方造簨簴流蘇之屬皆以金鈿珠翠珍怪之物雜<lb/>
飾之又鑄金為二獅子拏攫騰奮之状各重二百餘斤<lb/>
以為趺其他綵繪縟麗製作精妙一時無比也及上幸<lb/>
蜀回京師樂噐多亡失獨玉磬偶在上顧之悽然不忍<lb/>
置於前促令載送太常寺至今藏於太樂署正聲庫者<lb/>
是也<hi>出開天𫝊信記</hi>
　　　　天寶樂章<lb/>
天寶中樂章多以邉地為名若涼州甘州伊州之𩔖是<lb/>
<pb n="KR3l0118_WYG_204-4a"/>
焉其曲遍繫聲名入破後其地盡為西蕃所没破乃其<lb/>
兆矣<hi>出傳載録</hi>
　　　　韋臯<lb/>
韋臯鎭西川進奉聖樂曲兼與舞人曲譜同進到京於<lb/>
留邸按閲教坊數人潛窺因得先進<hi>出盧氏雜説</hi>
　　　　于頔<lb/>
于司空頔因韋太尉奉聖樂亦撰順聖樂以進毎宴必<lb/>
使奏之其曲將半行綴皆伏而一人舞於中央幕客韋<lb/>
<pb n="KR3l0118_WYG_204-4b"/>
緩笑曰何用窮兵獨舞雖詼諧亦各有為也頔又令女<lb/>
妓為佾舞雄健壮妙號孫武順聖樂<hi>出國史補</hi>
　　　　文宗<lb/>
文宗善吹小管時法師文溆為入内大德一日得罪流<lb/>
之弟子入内收拾院中籍入家具輩猶作法師講聲上<lb/>
採其聲為曲子號文溆子<hi>出盧氏雜説</hi>
　　　　沈阿翹<lb/>
文宗時有宮人沈阿翹為上舞河滿子聲詞風態率皆<lb/>
<pb n="KR3l0118_WYG_204-5a"/>
宛暢曲罷上賜金臂環即問其從來阿翹曰妾夲吳元<lb/>
濟之妓元濟敗因以聲得為宮娥遂自進白玉方響云<lb/>
夲吳元濟所有也光明潔泠可照十數歩言其槌即犀<lb/>
也凡物有聲乃響其中焉架則云檀香也而文彩若雲<lb/>
霞之状芬馥著人則彌月不散製度精妙故非中國所<lb/>
有上因令阿翹奏凉州曲音韻清越聼者無不愴然上<lb/>
謂之曰天上樂仍𨕖内人與阿翹為弟子<hi>出杜陽雜編</hi>
　　　　懿宗<lb/>
<pb n="KR3l0118_WYG_204-5b"/>
懿宗一日召樂工上方奏樂為道調弄上遂拍之故樂<lb/>
工依其節奏曲子名道調子十宅諸王多解音聲倡優<lb/>
雜戲皆有之以備上幸其院迎駕作樂禁中呼為音聲<lb/>
郎君<hi>出盧氏雜説</hi>
　　　　王令言<lb/>
隋煬帝幸江都時樂工王令言子自内歸令言問其子<lb/>
今日所進曲子何曰安公子令言命其子奏之曰汝不<lb/>
須隨駕去此曲子無宮聲上必不廻果如其言<hi>出盧氏雜説</hi>
<pb n="KR3l0118_WYG_204-6a"/>
　　　　寜王獻<lb/>
西涼州俗好音樂製新曲曰涼州開元中列上獻之上<lb/>
召諸王於便殿同觀焉曲江諸王拜賀蹈舞稱善獨寜<lb/>
王不拜上顧問之寜王進曰此曲雖佳臣有所聞焉夫<lb/>
音也始之於宮散之於商成之於角徵羽莫不根蔕而<lb/>
襲於宮商也斯曲也宮離而少徵商亂而加暴臣聞宮<lb/>
君也商臣也宮不勝則君勢卑商有餘則臣事僣卑則<lb/>
逼下僣則犯上發於忽㣲形於音聲播之於詠歌見之<lb/>
<pb n="KR3l0118_WYG_204-6b"/>
於人事臣恐異日有播越之禍悖逼之患莫不兆於斯<lb/>
曲也上聞之黙然及安史亂作華夏鼎沸所以見寜王<lb/>
審音之妙也<hi>出開天傳信記</hi>
　　　　王仁裕<lb/>
後唐清泰之初王仁裕從事梁苑時范公延光師之春<lb/>
正月郊野尚寒引諸幕寮餞朝客于折栁亭樂則於羽<lb/>
而響鐵獨有宮聲洎將慘執竟不諧和王獨訝之私謂<lb/>
戎判李大夫式管記唐員外獻曰今日必有譸張之事<lb/>
<pb n="KR3l0118_WYG_204-7a"/>
蓋樂音不和今諸音舉羽而獨扣金有宮聲且羽為水<lb/>
宮為土水土相剋得無憂乎于時筵散朝客西歸范公<lb/>
引賓客紲鷹犬獵于王婆店北為奔馬所墜不救于荒<lb/>
陂自辰巳至午後絶而復蘇樂音先知良可騐矣<hi>出玉堂閒</hi>
<hi>話</hi>
　　　歌<lb/>
　　　　秦青韓娥<lb/>
薛談學謳於秦青未窮青之技自謂盡之遂辭去歸秦<lb/>
<pb n="KR3l0118_WYG_204-7b"/>
青弗止餞於郊衢撫節悲歌聲振林木響遏行雲談謝<lb/>
求返終身不敢言歸秦青顧謂其友曰昔韓娥東之齊<lb/>
匱糧過雍門鬻歌假食既去而餘音繞梁三日不絶左<lb/>
右以其人弗去過逆旅旅人辱之韓娥因曼聲哀哭一<lb/>
里老幼悲愁涕泣相對三日不食遽追而謝之娥復曼<lb/>
聲長歌一里老幼歡喜抃舞弗能自禁乃厚賂而遣之<lb/>
故雍門之人至今善歌善哭效娥之遺聲也<hi>出愽物志</hi>
　　　　戚夫人<lb/>
<pb n="KR3l0118_WYG_204-8a"/>
漢戚夫人善為翹袖拆腰之舞歌出塞入塞望歸之曲<lb/>
侍婢數百人皆為之後宮齊唱常入雲霄<hi>出西京雜記</hi>
　　　　李龜年<lb/>
唐開元中樂工李龜年彭年鶴年兄弟三人皆有才學<lb/>
盛名彭年善舞鶴年龜年能歌尤妙製渭川特承顧遇<lb/>
於東都大起第宅僣侈之制踰於公侯宅在東都通遠<lb/>
里中堂制度甲於都下<hi>今裵晉公移於定鼎門南别墅號緑野堂</hi>其後龜年<lb/>
流落江南毎遇良辰勝賞為人歌數闋座中聞之莫不<lb/>
<pb n="KR3l0118_WYG_204-8b"/>
掩泣罷酒則杜甫嘗贈詩所謂岐王宅裏尋常見崔九<lb/>
堂前幾度聞正値江南好風景落花時節又逢君崔九<lb/>
堂殿中監崔滌中書令湜之弟也<hi>出明皇雜録</hi>
　　　　又<lb/>
開元中禁中初重木芍藥即今牡丹也<hi>開元天寶花木記云禁中呼木</hi>
<hi>芍藥為牡丹</hi>得四夲紅紫淺紅通白者上因移植於興慶池<lb/>
東沈香亭前㑹花方繁開上乘照夜白太眞妃以歩輦<lb/>
從詔特𨕖梨園弟子中尤者得樂十六部李龜年以歌<lb/>
<pb n="KR3l0118_WYG_204-9a"/>
擅一時之名手捧檀板押衆樂前將歌之上曰賞名花<lb/>
對妃子焉用舊樂詞為遂命龜年持金花牋宣賜李白<lb/>
立進清平調辭三章白欣然承旨猶苦宿酲未解因援<lb/>
筆賦之辭曰雲想衣裳花想容春風曉拂露華濃若非<lb/>
羣玉山頭見㑹向瑶臺月下逢一枝紅艶露凝香雲雨<lb/>
巫山枉斷腸借問漢宮誰得似可憐飛燕倚新粧名花<lb/>
傾國兩相歡長得君王帶笑㸔解釋春風無限恨沉香<lb/>
亭北倚欄杆龜年遽以辭進上命棃園弟子約略調撫<lb/>
<pb n="KR3l0118_WYG_204-9b"/>
絲竹遂促龜年以歌太眞妃持玻瓈七寶盞酌西涼州<lb/>
蒲桃酒笑領歌意甚厚上因調玉笛以倚曲毎曲遍將<lb/>
換則遲其聲以媚之太眞飲罷斂繡巾重拜上龜年常<lb/>
語於五王獨憶以歌得自勝者無出於此抑亦一時之<lb/>
極致耳上自是顧李翰林尤異於他學士㑹髙力士終<lb/>
以脱鞾為深耻異日太眞妃重吟前詞力士戲曰此為<lb/>
妃子怨李白深入骨髓何反拳拳如是太眞因驚曰何<lb/>
翰林學士能辱人如斯力士曰以飛鷰指妃子是賤之<lb/>
<pb n="KR3l0118_WYG_204-10a"/>
甚矣太真頗深然之上嘗三欲命李白官卒為宮中所<lb/>
捍而止<hi>出松牕録</hi>
　　　　李衮<lb/>
李衮善歌於江外名動京師崔昭入朝密載而至乃邀<lb/>
賓客請第一部樂及京邑之名倡以為盛㑹昭言有表<lb/>
弟請登末座令衮敝衣而出滿座嗤笑之少頃命酒昭<lb/>
曰請表弟歌座中又笑及喉囀一聲樂人皆大驚曰是<lb/>
李八郎也羅拜之<hi>出國史補</hi>
<pb n="KR3l0118_WYG_204-10b"/>
　　　　韓㑹<lb/>
韓㑹善歌絶妙名輩號為四䕫㑹為䕫頭<hi>出國史補</hi>
　　　　米嘉榮<lb/>
歌曲之妙其來久矣元和中國樂有米嘉榮何戡近有<lb/>
陳不嫌不嫌子意奴一二十年來絶不聞善唱盛以拍<lb/>
彈行於世拍彈起於李可久懿宗朝恩澤曲子别趙十<lb/>
哭趙十之名劉尚書禹錫與米嘉榮詩云三朝供奉米<lb/>
嘉榮能變新聲作舊聲于今後軰輕前輩好染髭鬚事<lb/>
<pb n="KR3l0118_WYG_204-11a"/>
後生又自貶所歸京聞何戡歌曰二十年來别帝京重<lb/>
聞天樂不勝情舊人唯有何戡在更請殷勤唱渭城<hi>出盧</hi>
<hi>氏雜説</hi>
　　　笛<lb/>
　　　　昭華管<lb/>
秦咸陽宮有玉笛長二尺三寸二十六孔吹之則見車<lb/>
馬山林隱隱相次息亦不見名曰昭華之管<hi>出西京雜記</hi>
　　　　唐𤣥宗<lb/>
<pb n="KR3l0118_WYG_204-11b"/>
𤣥宗嘗坐朝時以手指上下按其腹朝退髙力士進曰<lb/>
陛下向來數以手指按其腹豈非聖體小不安耶元宗<lb/>
曰非也吾昨夜夢遊月宮諸仙娛余以上清之樂流亮<lb/>
清越殆非人所聞也酣醉久之合奏清樂以送吾歸其<lb/>
曲淒楚動人杳杳在耳吾向以玉笛尋盡得矣坐朝之<lb/>
際慮或遺忘故懐玉笛時以上下尋之非不安也力士<lb/>
再拜賀曰非常之事也願陛下為臣一奏之上試奏其<lb/>
音寥寥然不可名也力士又奏拜且請其名上笑曰此<lb/>
<pb n="KR3l0118_WYG_204-12a"/>
曲名紫雲廻載於樂章今太常刻石在焉<hi>出開天傳信記</hi>
　　　　漢中王瑀<lb/>
漢中王瑀為太卿早起朝聞永興里人吹笛問是太常<lb/>
樂人否曰然已後因閲樂而喚之問曰何得某日卧吹<lb/>
笛耶<hi>出傳記</hi>
　　　　李謩<lb/>
李舟好事嘗得村舍烟竹截為笛堅如鐵石以遺李謩<lb/>
謩吹笛天下第一月夜泛江與同舟人吹寥亮逸發俄<lb/>
<pb n="KR3l0118_WYG_204-12b"/>
有客於岸呼舟請載既至請笛而吹甚為精妙山石可<lb/>
裂謩平生未嘗見及入破呼吸盤擗應指粉碎客散不<lb/>
知所之舟人著記疑其蛟龍也謩嘗秋夜吹笛於𤓰洲<lb/>
檝載甚隘初發調羣動皆息及數奏㣲風颯然立至有<lb/>
頃舟人賈客有怨歎悲泣之聲<hi>出國史補</hi>
　　　　又<lb/>
謩開元中吹笛為第一部近代無比有故自教坊請假<lb/>
至越州公私更醼以觀其妙時州客舉進士者十人皆<lb/>
<pb n="KR3l0118_WYG_204-13a"/>
有資業乃醵二千文同㑹鏡湖欲邀李生湖上吹之想<lb/>
其風韻尤敬人神以費多人少遂相約各召一客㑹中<lb/>
有一人以日晚方記得不遑他請其鄰居有獨孤生者<lb/>
年老久處田野人事不知茅屋數間嘗呼為獨孤丈至<lb/>
是遂以應命到㑹所澄波萬頃景物皆竒李生拂笛漸<lb/>
移舟於湖心時輕雲蒙籠㣲風拂浪波瀾陡起李生捧<lb/>
笛其聲始發之後昬曀齊開水木森然髣髴如有鬼神<lb/>
之來坐客皆更贊詠之以為鈞天之樂不如也獨孤生<lb/>
<pb n="KR3l0118_WYG_204-13b"/>
乃無一言㑹者皆怒李生為輕己意甚忿之良久又静<lb/>
思作一曲更加妙絶無不賞駭獨孤生又無言鄰居召<lb/>
至者甚慚悔白於衆曰獨孤村落幽處城郭稀至音樂<lb/>
之𩔖率所不通㑹客同誚責之獨孤生不答但㣲笑而<lb/>
已李生曰公如是是輕薄為復是好手獨孤生乃徐曰<lb/>
公安知僕不㑹也坐客皆為李生改容謝之獨孤曰公<lb/>
試吹涼州至曲終獨孤生曰公亦甚能妙然聲調雜夷<lb/>
樂得無有龜兹之侶乎李生大駭起拜曰丈人神絶某<lb/>
<pb n="KR3l0118_WYG_204-14a"/>
亦不自知夲師實龜兹人也又曰第十二叠誤入水調<lb/>
足下知之乎李生曰某頑蒙實不覺獨孤生乃取吹之<lb/>
李生更有一笛拂拭以進獨孤視之曰此都不堪取執<lb/>
者粗通耳乃換之曰此至入破必裂得無恡惜否李生<lb/>
曰不敢遂吹聲發入雲四座震慄李生蹙踖不敢動至<lb/>
第十三叠掲示謬誤之處敬伏將拜及入破笛遂敗裂<lb/>
不復終曲李生再拜衆皆帖息乃散明旦李生并㑹客<lb/>
皆往候之至則唯茅舍尚存獨孤生不見矣越人知者<lb/>
<pb n="KR3l0118_WYG_204-14b"/>
皆訪之竟不知其所去<hi>出逸史</hi>
　　　　許雲封<lb/>
許雲封樂工之笛者貞元初韋應物自蘭臺郎出為和<lb/>
州牧非所宜願頗不得志輕舟東下夜泊靈璧驛時雲<lb/>
天初瑩秋露凝冷舟中吟瓢將以屬詞忽聞雲封笛聲<lb/>
嗟歎良久韋公洞曉音律謂其笛聲酷似天寶中棃園<lb/>
法曲李謩所吹者遂召雲封問之乃是李謩外孫也雲<lb/>
封曰某任城舊土多年不歸天寶改元初生一月時東<lb/>
<pb n="KR3l0118_WYG_204-15a"/>
封廻駕次至任城外祖聞某初生相見甚喜乃抱詣李<lb/>
白學士乞撰令名李公方坐旗亭高聲命酒當壚賀蘭<lb/>
氏年且九十餘邀李置飲於樓上外祖送酒李公握管<lb/>
醉書某胸前曰𣗳下彼何人不語眞吾好語若及日中<lb/>
烟霏謝成寶外祖辭曰夲於李氏乞名今不解所書之<lb/>
語李公曰此即名在其間也𣗳下人是木子木子李字<lb/>
也不語是莫言莫言謩也好是女子女子外孫也語及<lb/>
日中是言午言午是許也烟霏謝成寶是雲出封中乃<lb/>
<pb n="KR3l0118_WYG_204-15b"/>
是雲封也即李謩外孫許雲封也後遂名之某纔始十<lb/>
年身便孤立因乘義馬西入長安外祖憫以遠來令齒<lb/>
諸舅學業謂某性知音律教以横笛毎一曲成必撫背<lb/>
賞歎値棃園法部置小部音聲凡三十餘人皆十五以<lb/>
下天寶十四載六月日時驪山駐蹕是貴妃誕辰上命<lb/>
小部音聲樂長生殿仍奏新曲未有名㑹南海進荔枝<lb/>
因以曲名荔枝香左右歡呼聲動山谷其年安禄山叛<lb/>
車駕還京自後俱逢離亂漂流南海近四十載今者近<lb/>
<pb n="KR3l0118_WYG_204-16a"/>
訪諸親將抵龍丘韋公曰我有乳母之子其名千金嘗<lb/>
於天寶中受笛李供奉藝成身死毎所悲嗟舊吹之笛<lb/>
即李君所賜也遂囊出舊笛雲封跪捧悲切撫而觀之<lb/>
曰信是佳笛但非外祖所吹者乃為韋公曰竹生雲夢<lb/>
之南鑒在柯亭之下以今年七月望前生明年七月望<lb/>
前伐過期不伐則其音窒未期而伐則其音浮浮者外<lb/>
澤中乾乾者受氣不全氣不全則其竹夭凡發揚一聲<lb/>
出入九息古之至音者一叠十二節一節十二敲今之<lb/>
<pb n="KR3l0118_WYG_204-16b"/>
名樂也至如落梅流韻感金谷之遊人折栁傳情悲玉<lb/>
關之戍客誠為清響但異至音無以降神而祈福也其<lb/>
已夭之竹遇至音必破所以知非外祖所吹者韋公曰<lb/>
欲旌汝鑒笛破無傷雲封乃捧笛吹六州遍一叠未盡<lb/>
騞然中裂韋公驚歎久之遂禮雲封於曲部<hi>出甘澤謡</hi>
　　　　吕鄉筠<lb/>
洞庭賈客吕鄉筠常以貨殖販江西雜貨逐什一之利<lb/>
利外有羡即施貧親戚次及貧人更無餘貯善吹笛毎<lb/>
<pb n="KR3l0118_WYG_204-17a"/>
遇好山水無不維舟探討吹笛而去嘗於中春月夜泊<lb/>
於君山側命罇酒獨飲飲一杯而吹笛數曲忽見波上<lb/>
有漁舟而來者漸近乃一老父鬢眉皤然去就異常鄉<lb/>
筠置笛起立迎上舟老父維漁舟於鄉筠舟而上各問<lb/>
所宜老父曰聞君笛聲嘹亮曲調非常我是以來鄉筠<lb/>
飲之數盃老父曰老人少業笛子可教乎鄉筠素所躭<lb/>
味起拜願為末學老父遂於懐䄂間出笛三管其一大<lb/>
如合拱其次大如常人之蓄者其一絶小如細筆管鄉<lb/>
<pb n="KR3l0118_WYG_204-17b"/>
筠復拜請老父一吹老父曰其大者不可發次者亦然<lb/>
其小者為子吹一曲不知得終否鄉筠曰願聞其不可<lb/>
發者老父曰其第一者在諸天對諸上帝或元君或上<lb/>
元夫人合上天之樂而吹之若於人間吹之人消地拆<lb/>
日月無光五星失次山岳崩圯不暇言其餘也第二者<lb/>
對諸洞府仙人蓬萊姑射昆邱王母及諸眞君等合仙<lb/>
樂而吹之若人間吹之飛沙走石翔鳥墜地走獸腦裂<lb/>
五星内錯稚幼振死人民纏路不暇言餘也其小者是<lb/>
<pb n="KR3l0118_WYG_204-18a"/>
老身與朋儕可樂者庶𩔖雜而聼之吹的不安未知可<lb/>
終曲否言畢抽笛吹三聲湖上風動波濤沆瀁魚鼈跳<lb/>
噴鄉筠及童僕恐聳讋慄五聲六聲君山上鳥獸呌噪<lb/>
月色昏昧舟檝大恐老父遂止引滿數盃乃吟曰湘中<lb/>
老人讀黄老手援紫藟坐翠草春至不知湘水深日暮<lb/>
忘却巴陵道又飲數盃謂鄉筠曰明年社與君期於此<lb/>
遂棹漁舟而去隱隱漸沒於波間至明年秋鄉筠十旬<lb/>
於君山伺之終不復見也<hi>出愽異志</hi>
<pb n="KR3l0118_WYG_204-18b"/>
　　　觱篥<lb/>
　　　　李蔚<lb/>
咸通中丞相李蔚拜端揆日自大梁移鎭淮海政績日<lb/>
聞未朞周榮加水土移風易俗甚洽羣情洎彭門亂常<lb/>
之後藩鎭瘡痍未平公按轡恭已而治之補綴穨毁整<lb/>
葺壊綱功無虗日以其郡寡勝遊之地且風亭月觀既<lb/>
以荒涼花圃釣臺未惬深旨一旦命於戲馬亭西連玉<lb/>
鉤斜道開剏池沼搆葺亭臺揮斤既畢號曰賞心栽培<lb/>
<pb n="KR3l0118_WYG_204-19a"/>
花木蓄養遠方竒禽異畜畢萃其所芳春九旬居人士<lb/>
女得以遊觀一旦聞浙右小挍薛陽陶監押度支運米<lb/>
入城公喜其姓名有同曩日朱崖李相左右者遂令試<lb/>
詢之果是舊人矣公甚喜如獲古物乃命衙庭小將代<lb/>
押運糧留止别館一日公召陽陶遊詢其所聞及往日<lb/>
蘆管之事薛因獻朱崖李相陸暢元白所撰歌一軸公<lb/>
益喜之次出蘆管於茲亭奏之<hi>其管絶㣲毎於一觱篥中常容三管也</hi>聲<lb/>
如天際自然而來情思寛閑公大加賞之<hi>亦贈其詩不記終篇云虗</hi>
<pb n="KR3l0118_WYG_204-19b"/>
<hi>心纎質雁銜餘鳳吹龍吟定不如</hi>於是錫賚甚豐出其二子皆授牢盆<lb/>
倅職初公搆池亭畢未有嘉名因目曰賞心諸從事以<lb/>
公近諱<hi>蓋賞字有尚字也</hi>公曰宣父言徵不言在言在不言徵<lb/>
且非内官宮妾何避其疑哉遂不改作其亭自秦畢亂<lb/>
逆乃為芻豢之地嗟乎公孫𢎞之東閣劉屈釐後為馬<lb/>
廐亦何異哉<hi>出桂苑叢譚</hi>
　<lb/>
　太平廣記卷二百四<lb/>
</p>
<p>
</p>
  </div>
</body>
</text>
</TEI>
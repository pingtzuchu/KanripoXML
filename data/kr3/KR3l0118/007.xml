<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷七</head> <lb/>
    <p>
<pb n="KR3l0118_WYG_007-1a"/>
欽定四庫全書<lb/>
　太平廣記卷七<lb/>
　　神仙七<lb/>
　　　白石先生　　皇初平　　　王逺<lb/>
　　　伯山甫　　　馬鳴生　　　李八百<lb/>
　　　李阿<lb/>
　　　　白石先生<lb/>
白石先生者中黄文人弟子也至彭祖時已二千嵗餘<lb/>
<pb n="KR3l0118_WYG_007-1b"/>
矣不肯修昇天之道但取不死而已不失人間之樂其<lb/>
所據行者正以交接之道為主而金液之藥為上也初<lb/>
以居貧不能得藥乃飬羊牧猪十數年間約衣節用置<lb/>
貨萬金乃大買藥服之常煮白石為糧因就白石山居<lb/>
時人故號曰白石先生亦食脯飲酒亦食榖食日行三<lb/>
四百里視之色如四十許人性好朝拜事神好讀幽經<lb/>
及太素傳彭祖問之曰何不服昇天之藥答曰天上復<lb/>
能樂比人間乎但莫使老死耳天上多至尊相奉事更<lb/>
<pb n="KR3l0118_WYG_007-2a"/>
苦於人間故時人呼白石先生為𨼆遁仙人以其不汲<lb/>
汲於昇天為仙官亦猶不求聞逹者也<hi>出神仙傳</hi>
　　　　皇初平<lb/>
皇初平者丹溪人也年十五家使牧羊有道士見其良<lb/>
謹便將至金華山石室中四十餘年不復念家其兄初<lb/>
起行山尋索初平歴年不得後見市中有一道士初起<lb/>
召問之曰吾有弟名初平因令牧羊失之四十餘年莫<lb/>
知死生所在願道君為占之道士曰金華山中有一牧<lb/>
<pb n="KR3l0118_WYG_007-2b"/>
羊児姓皇字初平是卿弟非疑初起聞之即随道士去<lb/>
求弟遂得相見悲喜語畢問初平羊何在曰近在山東<lb/>
耳初起往視之不見但見白石而還謂初平曰山東無<lb/>
羊也初平曰羊在耳兄但自不見之初平與初起俱往<lb/>
看之初平乃叱曰羊起於是白石皆變為羊數萬頭初<lb/>
起曰弟獨得仙道如此吾可學乎初平曰唯好道便可<lb/>
得之耳初起便棄妻子留住就初平學共服松脂茯苓<lb/>
至萬日能坐在立亡行於日中無影而有童子之色<lb/>
<pb n="KR3l0118_WYG_007-3a"/>
後乃俱還鄉里親族死終畧盡乃復還去初平改字為<lb/>
赤松子初起改字為魯班其後服此藥得仙者數十人<lb/>
<hi>出神仙傳</hi>
　　　　王遠<lb/>
王遠字方平東海人也舉孝亷除郎中稍加中散大夫<lb/>
學通五經尤明天文圖䜟河洛之要逆知天下盛衰之<lb/>
期九州吉凶如觀之掌握後棄官入山修道道成漢孝<lb/>
桓帝聞之連徴不出使郡國逼載以詣京師逺低頭閉<lb/>
<pb n="KR3l0118_WYG_007-3b"/>
口不答詔乃題宫門扇板四百餘字皆説方來之事帝<lb/>
惡之使削去外字適去内字復見墨皆徹板裏削之愈<lb/>
分明逺無子孫鄉里人累世相傳供飬之同郡太尉陳<lb/>
躭為逺營道室旦夕朝拜之但乞福未言學道也逺在<lb/>
陳家四十餘年陳家曽無疾病死喪奴婢皆然六畜繁<lb/>
息田桑倍獲逺忽語陳躭曰吾期運當去不得乆停明<lb/>
日日中當發至時逺死躭知其仙去不敢下着地但悲<lb/>
啼嘆息曰先生捨我我將何怙具棺器燒香就牀衣裝<lb/>
<pb n="KR3l0118_WYG_007-4a"/>
之至三日夜忽失其屍衣冠不觧如虵蜕耳逺卒後百<lb/>
餘日躭亦卒或謂耽得逺之道化去或謂知躭將終故<lb/>
委之而去也初逺欲東入括蒼山過吳住胥門蔡經家<lb/>
蔡經者小民耳而骨相當仙逺知之故住其家遂語經<lb/>
曰汝生命應得度世欲取汝以𥙷官僚耳然少不知道<lb/>
今氣少肉多不得上去當為屍觧如從狗竇中過耳於<lb/>
是告以要言乃委經而去經後忽身體發熱如火欲得<lb/>
冷水灌之舉家汲水灌之如沃焦石如此三日銷耗骨<lb/>
<pb n="KR3l0118_WYG_007-4b"/>
立乃入室以被自覆忽然失之視其被内唯有皮頭足<lb/>
具如蟬蜕也去十餘年忽還家容色少壯鬂髮鬒黒語<lb/>
家人曰七月七日王君當來其日可多作飲食以供從<lb/>
官至其日經家乃借瓮器作飲食百餘斛羅列布置庭<lb/>
下是日王君果來未至先聞金鼓簫管人馬之聲比近<lb/>
皆驚莫知所在及至經舎舉家皆見逺冠逺遊冠朱衣<lb/>
虎頭鞶囊五色綬帶劒黄色少髭長短中人形也乗羽<lb/>
車駕五龍龍各異色前後麾節幡旗導從威儀奕奕如<lb/>
<pb n="KR3l0118_WYG_007-5a"/>
大將軍也有十二隊五伯士皆以蠟封其口鼓吹皆乗龍從<lb/>
天而下懸集於庭從官皆長丈餘不從道衢既至從官<lb/>
皆𨼆不知所在唯獨見逺坐耳須臾引見經父母兄弟<lb/>
因遣人召麻姑亦莫知麻姑是何神也言曰王方平敬<lb/>
報乆不到民間今來在此想姑能暫來語否須臾信還<lb/>
不見其使但聞信語曰麻姑載拜不相見忽已五百餘<lb/>
年尊卑有序拜敬無階煩信承來在彼食頃即到先受<lb/>
命當按行蓬萊今便暫往如是當還還便親覲願未即<lb/>
<pb n="KR3l0118_WYG_007-5b"/>
去如此兩時聞麻姑來來時亦先聞人馬聲既至從官<lb/>
半於逺也麻姑至蔡經亦舉家見之是好女子年可十<lb/>
八九許於頂上作髻餘髮散垂至腰衣有文采又非錦<lb/>
綺光彩耀目不可名狀皆世之所無也八拜逺逺為之<lb/>
起立坐定各進行厨皆金盤玉盃無限也餚膳多是諸<lb/>
花而香氣達于内外擘脯而食之云麟脯麻姑自説云<lb/>
接侍以來已見東海三為桑田向到蓬萊又水淺於往<lb/>
日㑹時畧半耳豈將復為陵陸乎逺嘆曰聖人皆言海<lb/>
<pb n="KR3l0118_WYG_007-6a"/>
中行復揚塵也麻姑欲見蔡經母及婦等時經弟婦新<lb/>
産數日姑見知之曰噫且立勿前即求少許米來得米<lb/>
擲之墮地謂以米祛其穢也視其米皆成丹砂逺笑曰<lb/>
姑故年少也吾老矣不喜復作如此狡獪變化也逺謂<lb/>
經家人曰吾欲賜汝輩美酒此酒方出天厨其味醇醲<lb/>
非俗人所宜飲飲之或能爛腸今當以水和之汝輩勿<lb/>
怪也乃以斗水合升酒攪之以賜經家人人飲一升許<lb/>
皆醉良乆酒盡逺語左右曰不足復還取也以千錢與<lb/>
<pb n="KR3l0118_WYG_007-6b"/>
餘杭姥乞酒湏臾信還得一油囊酒五斗許使傳餘<lb/>
杭姥答言恐地上酒不中尊飲耳麻姑手爪似鳥經見之<lb/>
心中念曰背大癢時得此爪以爬背當佳也逺已知<lb/>
經心中所言即使人牽經鞭之謂曰麻姑神人也汝何<lb/>
忽謂其爪可爬背耶但見鞭着經背亦莫見有人持鞭<lb/>
者逺告經曰吾鞭不可妄得也經比舍有姓陳者失其<lb/>
名嘗罷縣尉聞經家有神人乃詣門叩頭求乞拜見於<lb/>
是逺使引前與語此人便欲從驅使比於蔡經逺曰君<lb/>
<pb n="KR3l0118_WYG_007-7a"/>
且向日而立逺從後觀之曰噫君心邪不正終未可教<lb/>
以仙道當授君地上主者之職司臨去以一符并一傳<lb/>
著以小箱中與陳尉告言此不能令君度世止能存君<lb/>
本夀自出百嵗向上可以禳災治病者命未終及無罪<lb/>
者君以符到其家便愈矣若邪鬼血食作祟禍者便帶<lb/>
此符以傳勑吏遣其鬼君心中亦當知其輕重臨時以<lb/>
意治之陳以此符治病有效事之者數百家夀一百一<lb/>
十嵗而死死後子弟行其符不復騐矣逺去後經家所<lb/>
<pb n="KR3l0118_WYG_007-7b"/>
作飲食數百斛皆盡亦不見有人飲食也經父母私問<lb/>
經曰王君是何神人復居何處經曰常在崑崙山往來<lb/>
羅浮括蒼等山山上皆有宫室主天曺事一日之中與<lb/>
天上相反覆者数十過地上五嶽生死之事皆先來吿<lb/>
王君王君出城盡將百官從行唯乗一黄麟將十數侍<lb/>
人每行常見山林在下去地常數百丈所到則山海之<lb/>
神皆來奉迎拜謁其後數十年經復暫歸家逺有書與<lb/>
陳尉其書廓落大而不工先是人無知方平名逺者因<lb/>
<pb n="KR3l0118_WYG_007-8a"/>
此乃知之陳尉家于今世世存録王君手書并符傳於<lb/>
小箱中<hi>出神仙傳</hi>
　　　　伯山甫<lb/>
伯山甫者雍州人也入華山中精思服食時時歸鄉里<lb/>
省親如此二百年不老到人家即數人先世以来善惡<lb/>
功過有如臨見又知方來吉凶言無不效其外甥女年<lb/>
老多病乃以藥與之女時年已八十轉還少色如桃花<lb/>
漢武遣使者行河東忽見城西有一女子笞一老翁俛<lb/>
<pb n="KR3l0118_WYG_007-8b"/>
首跪受杖使者怪問之女曰此翁乃妾子也昔吾舅氏<lb/>
伯山甫以神藥教妾妾教子服之不肯今遂衰老行不<lb/>
及妾故杖之使者問女及子年㡬答曰妾已二百三十<lb/>
嵗児八十矣後入華山去<hi>出神仙傳</hi>
　　　　馬鳴生<lb/>
馬鳴生者臨淄人也本姓和字君賢少為縣吏捕賊為<lb/>
賊所傷當時暫死忽遇神人以藥救之便活鳴生無以<lb/>
報之遂棄職随神初但欲治金瘡方耳後知有長生之<lb/>
<pb n="KR3l0118_WYG_007-9a"/>
道乃乆随之為負笈西之女几山北到𤣥丘南至廬江<lb/>
周遊天下勤苦歴年及受太陽神丹經三卷歸入山合<lb/>
藥服之不樂昇天但服半劑為地仙恒居人間不過三<lb/>
年輒易其處時人不知是仙人也架屋舎畜僕從車馬<lb/>
並與俗人皆同如此展轉經歴九州五百餘年人多識<lb/>
之悉怪其不老後乃白日昇天而去<hi>出神仙傳</hi>
　　　　李八百<lb/>
李八百蜀人也莫知其名歴世見之時人計其年八百<lb/>
<pb n="KR3l0118_WYG_007-9b"/>
嵗因以為號或𨼆山林或居市㕓知漢中唐公房有志<lb/>
不遇明師欲教授之乃先往試之為作客傭賃者公昉<lb/>
不知也八百驅使用意異於他客公昉愛異之八百乃<lb/>
偽病困當欲死公昉即為迎醫合藥費數十萬錢不以<lb/>
為損憂念之意形於顔色八百又轉作惡瘡周徧身體<lb/>
膿血臭惡不可忍近公昉為之流涕曰卿為吾家使者<lb/>
勤苦歴年常得篤疾吾取醫欲令卿愈無所恡惜而猶<lb/>
不愈當如卿何八百曰吾瘡不愈須人舐之當可公昉<lb/>
<pb n="KR3l0118_WYG_007-10a"/>
乃使三婢三婢為舐之八百又曰婢舐不愈若得君為<lb/>
舐之即當愈耳公昉即舐復言無益欲公昉婦舐之最<lb/>
佳又復令婦舐之八百又告曰吾瘡乃欲差當得三十<lb/>
斛美酒浴身當愈公昉即為具酒置大器中八百即起<lb/>
入酒中浴瘡即愈體如凝脂亦無餘㾗乃吿公昉曰吾<lb/>
是仙人也子有志故此相試子真可教也今當授子度<lb/>
世之訣乃使公昉夫妻并舐瘡三婢以其浴酒自浴即<lb/>
皆更少顔色美悦以丹經一卷授公昉公昉入雲臺山<lb/>
<pb n="KR3l0118_WYG_007-10b"/>
中作藥藥成服之仙去<hi>出神仙傳</hi>
　　　　李阿<lb/>
李阿者蜀人傳世見之不老常乞於成都市所得復散<lb/>
賜於貧窮者夜去朝還市人莫知所止或往問事阿無<lb/>
所言但占阿顔色若顔色欣然則事皆吉若容貌慘戚<lb/>
則事皆凶若阿含笑者則有大慶㣲嘆者則有深憂如<lb/>
此候之未曾不審也有古强者疑阿異人常親事之試<lb/>
隨阿還所宿乃在青城山中强後復欲隨阿去然身未<lb/>
<pb n="KR3l0118_WYG_007-11a"/>
知道恐有虎狼私持其父大刀阿見而怒强曰汝隨我<lb/>
行那畏虎也取强刀以擊石刀折壊强憂刀敗至旦隨<lb/>
出阿問强曰汝愁刀敗也强言實恐父怪怒阿則取刀<lb/>
左手擊地刀復如故强隨阿還成都未至道逢人奔車<lb/>
阿以脚置其車下轢脚皆折阿即死强怖守視之須臾<lb/>
阿起以手撫脚而復如常強年十八見阿年五十許强<lb/>
年八十餘而阿猶然不異後語人被崑崙山召當去遂<lb/>
不復還<hi>出神仙傳</hi>
<pb n="KR3l0118_WYG_007-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷七<lb/>
</p>
<p>
</p>
  </div>
</body>
</text>
</TEI>
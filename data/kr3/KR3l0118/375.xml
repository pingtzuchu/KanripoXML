<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百七十五</head>
    <p>
<pb n="KR3l0118_WYG_375-1a"/>
欽定四庫全書<lb/>
　太平廣記卷三百七十五　宋　李昉等　編<lb/>
　　再生<lb/>
　　　史姁　　　　范明友奴　陳焦<lb/>
　　　崔圅　　　　柳萇　　　劉凱<lb/>
　　　石涵中人　　杜錫家婢　漢宫人<lb/>
　　　李娥　　　　河間女子　徐𤣥方女<lb/>
　　　蔡支妻　　　陳朗婢　　干寳家婢<lb/>
<pb n="KR3l0118_WYG_375-1b"/>
　　　韋諷女奴　　鄴中婦人　　李仲通婢<lb/>
　　　崔生妻　　　東萊人女<lb/>
　　　　史姁<lb/>
漢陳留考城史姁字威明年少時嘗病臨死謂母曰我<lb/>
死當復生埋我以竹杖柱於瘞上若杖折掘出我及死<lb/>
埋之柱如其言七日往視杖果折即掘出之已活走至<lb/>
井上浴平復如故後與鄰船至下邳賣鋤不時售云欲<lb/>
歸人不信之曰何有千里暫得歸耶答曰一宿便還即<lb/>
<pb n="KR3l0118_WYG_375-2a"/>
不相信作書取報以為驗實一宿便還果得報考城令<lb/>
江夏[邱-丘+覃]賈和亦病在鄰里欲急知消息請往省之路遙<lb/>
三千再宿還報<hi>出捜神記</hi>
　　　　范明友奴<lb/>
漢末人范明友家奴猶活明友是霍光女壻說光家事<lb/>
廢立之際多與漢書相應此奴常遊走民間無止住處<lb/>
竟不知所在<hi>出博物志</hi>
　　　　陳焦<lb/>
<pb n="KR3l0118_WYG_375-2b"/>
孫休永安四年吳民陳焦死埋之六日更生穿土而出<lb/>
<hi>出五行記</hi>
　　　　崔涵<lb/>
後魏菩提寺西域人所立也在慕義沙門達多發墓取<lb/>
塼得一人以送時太后與孝明帝在華林園以為妖異<lb/>
謂黄門郎徐紇曰上古以來頗有此事不紇曰昔魏時<lb/>
發塜得霍光女壻范明友家奴說漢朝廢立於史書相<lb/>
符此不足為異也后令紇問其姓名死來幾年何所飲<lb/>
<pb n="KR3l0118_WYG_375-3a"/>
食荅曰臣姓崔名涵字子洪博陵安平人父名暢母姓<lb/>
魏家在城西阜財里死時年十五今乃二十七在地下<lb/>
十二年常似醉卧無所食時復逰行或遇飲食如夢中<lb/>
不甚辨了后即遣門下錄事張雋詣阜財里訪涵父母<lb/>
果有崔暢其妻魏雋問暢曰卿有兒死不暢曰有息子<lb/>
涵年十五而亡雋曰為人所發今日蘇活主上在華林<lb/>
園遣我來問暢聞驚怖曰實無此兒向者謬言雋具以<lb/>
實聞后遣送涵向家暢聞涵至門前起火手持刀魏氏<lb/>
<pb n="KR3l0118_WYG_375-3b"/>
把桃杖拒之曰汝不須來吾非汝父汝非我子急速去<lb/>
可得無殃涵遂捨去遊於京師嘗宿寺門下汝南王賜<lb/>
黄衣一通性畏日不仰視天又畏水火及兵刃之屬常<lb/>
走於路疲則止不徐行也時人猶謂是鬼洛陽大市北<lb/>
有奉終里里内之人多賣送死之具及諸棺槨涵謂曰<lb/>
栢棺勿以桑木為榱人問其故涵曰吾在地下見發鬼<lb/>
兵有一鬼稱是栢棺應免兵吏曰爾雖栢棺桑木為榱<lb/>
遂不免兵京師聞此栢木湧貴人疑賣棺者化涵故發<lb/>
<pb n="KR3l0118_WYG_375-4a"/>
此言<hi>出塔寺</hi>
　　　　栁萇<lb/>
梁承聖二年二月十日司徒府主簿栁萇卒子褒塟於<lb/>
九江三年因大雨塜壞移塟换棺見父棺中目開心有<lb/>
暖氣良久乃謂褒曰我生已一嵗無因令汝知九江神<lb/>
知我横死遣地神以乳飼我故不死今雨壞我塜亦江<lb/>
神之所為也扶出更生三十年卒<hi>出窮神祕苑</hi>
　　　　劉凱<lb/>
<pb n="KR3l0118_WYG_375-4b"/>
唐貞觀二年陳留縣尉劉全素家于宋州父凱曽任衞<lb/>
縣令卒於官塟于郊三十餘年全素丁母憂䕶喪歸衞<lb/>
將合塟既至啓發其尸儼然如生稍稍而活其子踊躍<lb/>
舉扶將夕能言曰别久佳否全素泣而敘事乃曰勿言<lb/>
吾盡知之速命東流水為湯既至沐浴易衣飲以糜粥<lb/>
神氣屬乃曰吾在幽途蒙署為北鄷主者三十年考治<lb/>
幽滯以功業得再生恐汝有疑故粗言之仍戒全素不<lb/>
得泄於人全素遂呼為季父後半年之蜀不還不知所<lb/>
<pb n="KR3l0118_WYG_375-5a"/>
終<hi>出通幽記</hi>
　　　　石函中人<lb/>
上都務本坊貞元中有一人家因打牆掘地遇一石函<lb/>
發之見物如絲滿函飛出於外視之次忽有一人起於<lb/>
函中被髮長丈餘振衣而起出門失所在其家亦無他<lb/>
前記中多言此事葢道太隂鍊形日將滿人必露之<hi>出酉</hi>
<hi>陽雜俎</hi>
　　　　杜錫家婢<hi>此已下婦人再生</hi>
<pb n="KR3l0118_WYG_375-5b"/>
漢杜錫家葬而婢誤不得出後十餘年開塜袝塟而婢<lb/>
尚生問之曰其始如瞑目自謂當一再宿耳初婢埋時<lb/>
年十五六及開塜後姿質如故更生十五六年嫁之有<lb/>
子<hi>出捜神記</hi>
　　　　漢宫人<lb/>
漢末關中大亂有發前漢時宫人冡者人猶活既出平<lb/>
復如舊魏郭后愛念之錄置宫中常在左右問漢時宫<lb/>
内事說之了了皆有次敘郭崩哭泣過禮遂死<hi>出博物記</hi>
<pb n="KR3l0118_WYG_375-6a"/>
　　　　李娥<lb/>
漢末武陵婦人李娥年六十歳病卒埋於城外已半月<lb/>
娥鄰舍有蔡仲聞娥富乃發塜求金以斧剖棺娥忽棺<lb/>
中呼曰蔡仲䕶我頭仲驚便為縣吏所收當棄市娥兒<lb/>
聞母活來迎出之太守召娥問狀娥對曰誤為司命所<lb/>
召到時得遣出門外見内兄劉文伯驚相對泣娥曰我<lb/>
誤為所召今復得歸既不知道又不能獨行為我求一<lb/>
伴我在此已十餘日已為家人所葬那得自歸也文伯<lb/>
<pb n="KR3l0118_WYG_375-6b"/>
即遣門卒與户曹相聞荅曰今武陵西界有男子李黑<lb/>
亦得還便可為伴兼敕黒過娥鄰舍令蔡仲發出於是<lb/>
文伯作書與兒娥遂與黑同歸太守聞之即赦蔡仲仍<lb/>
遣馬吏於西界推問李黑如娥所述文伯所寄書與子<lb/>
子識其紙是父亡時所送箱中之書矣<hi>出窮神祕苑</hi>
　　　　河間女子<lb/>
晉武帝時河間有男女相悅許相配適而男從軍積年<lb/>
不歸女家更以適人女不願行父母逼之而去尋病死<lb/>
<pb n="KR3l0118_WYG_375-7a"/>
其夫戍還問女所在其家具說之乃至家欲哭之敘哀<lb/>
而不勝情遂發冢開棺女即蘇活因負還家將養平復<lb/>
後夫聞乃詣官争之郡縣不能決以讞廷尉奏以精誠<lb/>
之至感於天地故死而更生是非常事不得以常理斷<lb/>
請還開棺者<hi>出捜神記</hi>
　　　　徐𤣥方女<lb/>
晉東馮孝將廣州太守兒名馬子年二十歳餘獨卧廏<lb/>
中夜夢見女子年十八九言我是太守北海徐𤣥方女<lb/>
<pb n="KR3l0118_WYG_375-7b"/>
不幸早亡亡來出入四年為鬼所枉殺案生錄當年八<lb/>
十餘聽我更生要當有依慿乃得活又應為君妻能從<lb/>
所委見救活不馬子答曰可爾與馬子尅期當出至期<lb/>
日牀前有頭髪正與地平令人埽去愈分明始悟所夢<lb/>
者遂屏左右便漸額面出次頭形體俱出馬子便令坐<lb/>
對榻上陳說語言竒妙非常遂與馬子寢息毎戒云我<lb/>
尚虚借問何時得出答曰出當待本生生日尚未至遂<lb/>
往廏中言語聲音人皆聞之女計生日至敎馬子出已<lb/>
<pb n="KR3l0118_WYG_375-8a"/>
養之方法語畢拜去馬子從其言至日以丹雄鷄一隻<lb/>
黍飯一盤清酒一升醊其喪前去廏十餘步祭訖掘棺<lb/>
出開視女身體完全如故徐徐抱出著氊帳中唯心下<lb/>
微暖口有氣令婢四守養護之常以青羊乳汁瀝其兩<lb/>
眼始開口能咽粥積漸能語二百日持杖起行一朞之<lb/>
後顔色肌膚氣力悉復常乃遣報徐氏上下盡來選吉<lb/>
日下禮聘為夫婦生二男長男字元慶嘉和初為祕書<lb/>
郎小男敬度作太傅掾女適濟南劉子彦徵士延世之<lb/>
<pb n="KR3l0118_WYG_375-8b"/>
孫<hi>出法苑珠林</hi>
　　　　蔡支妻<lb/>
臨淄蔡支者為縣吏曽奉書謁太守忽迷路至岱宗山<lb/>
下見如城郭遂入致書見一官儀衞甚嚴具如太守乃<lb/>
盛設酒殽畢付一書謂曰掾為我致此書與外孫也吏<lb/>
答曰明府外孫為誰答曰吾太山神也外孫天帝也吏<lb/>
方驚乃知所至非人間耳掾出門乘馬所之有頃忽達<lb/>
天帝座太微宫殿左右侍臣具如天子支致書訖帝命<lb/>
<pb n="KR3l0118_WYG_375-9a"/>
坐賜酒食仍勞問之曰掾家屬幾人對父母妻皆已物<lb/>
故尚未再娶帝曰君妻卒經幾年矣支曰三年帝曰君<lb/>
欲見之否支曰恩唯天帝帝即命户曹尚書勅司命輟<lb/>
蔡支婦籍於生錄中遂命與支相隨而去歸家因發妻<lb/>
塜視其形骸果有生驗須臾起坐語遂如舊<hi>出列異𫝊</hi>
　　　　陳朗婢<lb/>
義熙四年琅邪人陳朗婢死已葬府史夏假歸行塜前<lb/>
聞土中有人聲怪視之婢曰我今更活為我報家其日<lb/>
<pb n="KR3l0118_WYG_375-9b"/>
已暮旦方開土取之彊健如常<hi>出五行記</hi>
　　　　干寶家婢<lb/>
干寶字令升父瑩為丹陽丞有寵婢母甚妬之及瑩亡<lb/>
葬之遂生持婢於墓干寶兄弟尚幼不之審也後十餘<lb/>
年母喪開墓而婢伏棺如生載還經日乃蘇言其父恩<lb/>
情如舊地中亦不覺為惡既而嫁之生子<hi>出五行記</hi>
　　　　韋諷女奴<lb/>
唐韋諷家于汝潁常虚黙不務交朋誦習時暇緝園林<lb/>
<pb n="KR3l0118_WYG_375-10a"/>
親稼植小童薙草鋤地見人髪鋤漸深漸多而不亂若<lb/>
新梳理之狀諷異之即掘深尺餘見婦人頭其肌膚容<lb/>
色儼然如生更加鍬鍤連身臂全唯衣服隨手如紛其<lb/>
形氣漸盛頃能起便前再拜言是郎君祖之女奴也名<lb/>
麗容初有過娘子多妬郎不在便生埋於園中託以他<lb/>
事亡去更無外人知某初死被二黑衣人引去至一處<lb/>
大闕廣殿賁勇甚嚴拜其王略問事故黒衣人具述端<lb/>
倪某亦不敢訴娘子須臾引至一曹司見文案積屋吏<lb/>
<pb n="KR3l0118_WYG_375-10b"/>
人或三或五檢尋甚閙某初一吏執案而問檢案言某<lb/>
命未合死以娘子巨蠹非理強殺其斷減娘子十一年<lb/>
祿以與某又經一判官案問亦見娘子判官尋别有故<lb/>
被罰去職某案便被寢絶九十餘年矣彼此散行昨忽<lb/>
有天官來搜求幽繫㝠司積滯者皆決遣某方得處分<lb/>
如某之流亦甚多數葢以下賤之人㝠官不急故也天<lb/>
官一如今之道士絳服朱冠羽騎隨從方決幽滯令某<lb/>
重生亦不失十一年祿諷問曰魂既有所詣形何不壞<lb/>
<pb n="KR3l0118_WYG_375-11a"/>
答曰凡事未了之人皆地界主者以藥傅之遂不至壞<lb/>
諷驚異之乃為沐浴易衣貌如二十許來其後潛道幽<lb/>
㝠中事無所不至諷亦洞曉之常曰修身累徳天報以<lb/>
福神仙之道宜勤求之數年後失諷及婢所在親族於<lb/>
其家得遺文紀在生之事時武徳二年八月也<hi>出通幽記</hi>
　　　　鄴中婦人<lb/>
竇建徳常發鄴中一墓無他物開棺見婦人顔色如生<lb/>
姿容絶麗可年二十餘衣物形制非近世者候之似有<lb/>
<pb n="KR3l0118_WYG_375-11b"/>
氣息乃收還軍養之三日而生能言云我魏文帝宫人<lb/>
隨甄皇后在鄴死葬於此命當更生而我無家屬可以<lb/>
申訴遂至幽隔不知今乃何時也說甄后見害了了分<lb/>
明建徳甚寵愛之其後建徳為太宗所滅帝將納之乃<lb/>
具以事白且辭曰妾幽閉黄壤已三百年非竇公何以<lb/>
得見今日死乃妾之分也遂飲恨而卒帝甚傷之<hi>出神異錄</hi>
　　　　李仲通婢<lb/>
開元中李仲通者任鄢陵縣令婢死埋於鄢陵經三年<lb/>
<pb n="KR3l0118_WYG_375-12a"/>
遷蜀郫縣宰家人掃地見髪出土中頻掃不去因以手<lb/>
㧞之鄢陵婢隨手而出昏昏如醉家人問婢何以致此<lb/>
乃曰適如睡覺仲通以為鬼乃以桃湯灌洗書符禦之<lb/>
婢殊不懼喜笑如故乃閉於别室以餅哺之餐啖如常<lb/>
經月餘出之驅使如舊便配與奴妻生一男二女更十<lb/>
七年而卒<hi>出驚聽錄</hi>
　　　　崔生妻<lb/>
元和間有崔生者前婚蕭氏育一兒卒後婚鄭氏蕭卒<lb/>
<pb n="KR3l0118_WYG_375-12b"/>
十二年託夢於子曰吾已得却生於陽間為吾告汝母<lb/>
能發吾邱乎子雖夢不能言後三日又夢如此子終不<lb/>
能言鄭氏有賢徳蕭乃下語於老家人云為吾報鄭夫<lb/>
人速出我更兩日即不及矣老家人呌曰娘子却活也<lb/>
夫人卜之曰無生象即罷來日家人又曰娘子却活也<lb/>
鄭夫人再占卜人曰有生象即開墳果活動矣舁歸鄭<lb/>
夫人以粥飲之氣通能言具說幽途知撫育賢徳之恩<lb/>
又說初有一龜環遶某遺骸而去數日又來環遶將去<lb/>
<pb n="KR3l0118_WYG_375-13a"/>
復來囓某足指則知前卜無生象者龜止環遶而已後<lb/>
云有生象者是龜咬足指也蕭氏與鄭氏為姊妹共居<lb/>
情若骨肉得十年而終<hi>出芝田錄</hi>
　　　　東萊人女<lb/>
東萊人有女死已葬女至㝠司以枉見捕得還乃勅兩<lb/>
吏送之鬼送墓中雖活而無從出鬼亦患之乃問女曰<lb/>
家中父母之外誰最念汝女曰獨季父耳一鬼曰吾能<lb/>
使來刼墓季父見汝活則遂生也女曰季父仁惻未嘗<lb/>
<pb n="KR3l0118_WYG_375-13b"/>
有過豈能發吾冢耶鬼曰吾易其心也留鬼守之一鬼<lb/>
去俄而季父與諸刼賊發意開棺女忽從棺中起季父<lb/>
驚問之具以前白季父大加慙恨諸賊欲遂殺之而季<lb/>
父號泣哀求得免負之而歸<hi>出廣異記</hi>
　<lb/>
　<lb/>
　<lb/>
　太平廣記卷三百七十五<lb/>
</p>
<p>
</p>
  </div>
</body>
</text>
</TEI>
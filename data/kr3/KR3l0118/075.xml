<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷七十五</head> <lb/>
    <p>
<pb n="KR3l0118_WYG_075-1a"/>
欽定四庫全書<lb/>
　太平廣記卷七十五<lb/>
　　道術五<lb/>
　　　楊居士　　　張士平　　　馮漸<lb/>
　　　潘老人　　　王先生　　　周生<lb/>
　　　韓志和　　　張辭　　　　崔言<lb/>
　　　　楊居士<lb/>
海南郡有楊居士亡其名以居士自目往往逰南海枝<lb/>
<pb n="KR3l0118_WYG_075-1b"/>
郡常寄食扵人亦不知其所止謂人曰我有竒術汝輩<lb/>
庸人固不得而識矣後常至郡㑹太守好竒者聞居士<lb/>
來甚喜且厚其禮命飲之每宴逰未嘗不首召居士居<lb/>
士亦以此自負一日以酒忤太守太守不能容後又㑹<lb/>
宴扵郡室閱妓樂而居士不得預時有數客亦不在太<lb/>
守召中因謂居士曰先生嘗自負有竒術某向者仰望<lb/>
之不暇一日遇先生扵此誠幸矣雖然今聞太守大宴<lb/>
客扵郡齋而先生不得預其間即不能設一竒術以動<lb/>
<pb n="KR3l0118_WYG_075-2a"/>
之乎必先生果無竒術耶居士笑曰此末術耳君試觀<lb/>
我我為君召其妓可以佐酒皆曰願為之居士因命具<lb/>
酒使諸客環席而坐又命小童閉西廡空室久之乃啓<lb/>
之有三四美人自廡下来裝飾華煥㩦樂而至居士曰<lb/>
某之術如何諸客人大異之殆不可測乃命列坐奏樂<lb/>
且歌客或訊其術居士但笑而不荅時昏晦至夜分居<lb/>
士謂諸妓曰可歸矣于是皆起入西廡下空室中客相<lb/>
目駭歎然尚疑其鬼物妖惑明日有郡中吏曰太守昨<lb/>
<pb n="KR3l0118_WYG_075-2b"/>
夕宴郡閤妓樂列坐無何皆仆地瞬息暴風起飄其樂<lb/>
器而去迨至夜分諸妓方寤樂器亦歸于舊所太守質<lb/>
問衆妓皆云黒無所見竟不窮其由諸客皆大驚因盡<lb/>
以事對或告扵太守太守歎異即謝而遣之不敢留扵<lb/>
郡中時開成初也<hi>出宣室志</hi>
　　　　張士平<lb/>
唐夀州刺史張士平中年以来夫婦俱患瞽疾厯求方<lb/>
術不能致遂退居别墅杜門自責唯禱醮星辰以祈神<lb/>
<pb n="KR3l0118_WYG_075-3a"/>
之佑年久家業漸虚精誠不退元和七年壬辰八月十<lb/>
七日有書生詣門請謁家人曰主公夫婦抱疾不接賔<lb/>
客久矣書生曰吾雖書生亦攻醫術聞使君有疾故来<lb/>
此耳家人入白士平士平忻然曰久病不接賔客脱有<lb/>
方藥願垂相救書生曰但一見使君自有良藥士平聞<lb/>
之扶病相見謂使君曰此疾不假藥餌明日倩丁夫十<lb/>
人鍬鍤之属為開一井眼當自然立愈如其言而備焉<lb/>
書生即選勝地自晨穿井至夕見水士平眼疾頓輕及<lb/>
<pb n="KR3l0118_WYG_075-3b"/>
得新水洗目即時明净平復如初十年之疾一旦豁然<lb/>
夫妻感而謝之厚遺金帛書生曰吾非世間人太白星<lb/>
官也以子抱疾數年不忘扵道精心禱醮上感星辰五<lb/>
帝星君使我降授此術以祛重疾荅子修奉之心金帛<lb/>
之遺非吾所要也因留此法令轉教世人以救疾苦用<lb/>
増隂徳其要以子午之年五月戍酉十一月夘辰為吉<lb/>
丑未之年六月戍亥十二月辰巳寅申之年七月亥子<lb/>
正月巳午夘酉之年八月子丑二月午未辰戍之年九<lb/>
<pb n="KR3l0118_WYG_075-4a"/>
月申未三月寅丑巳亥之年十月申酉四月寅夘取其<lb/>
方位年月日時即為福地浚井及泉必有良效矣士平<lb/>
再拜受之言訖昇天而去<hi>出神仙感遇傳</hi>
　　　　馮漸<lb/>
河東馮漸名家子以明經入仕性與俗背後棄官隐居<lb/>
伊水上有道士李君以道術聞尤善視鬼朝士皆慕其<lb/>
能李君後退歸汝潁適遇漸扵伊洛間知漸有竒術甚<lb/>
重之大厯中有博陵崔公者與李君為僚甚善李君寓<lb/>
<pb n="KR3l0118_WYG_075-4b"/>
書扵崔曰當今制鬼無過漸耳是時朝士咸知漸有神<lb/>
術數往往道其名别後長安中人率以漸字題其門者<lb/>
葢用此也<hi>出宣室志</hi>
　　　　潘老人<lb/>
嵩山少林寺元和中常因風歇有一老人杖䇿扣門求<lb/>
宿寺人以闗門訖更不可開乃指寺外空室二間請自<lb/>
止宿亦無牀席老人即入屋二更後僧人因起忽見寺<lb/>
門外大明怪而視之見老人所宿屋内設茵褥翠幕異<lb/>
<pb n="KR3l0118_WYG_075-5a"/>
常華盛又見陳列殽饌老人飲噉自若左右亦無僕従<lb/>
訝其所以又不敢開門省問俱衆伺之至五更後老人<lb/>
睡起自盥洗訖懐中取一葫蘆子大如拳遂取牀席帳<lb/>
幕凡是用度悉納其中無所不受收訖以葫蘆子内懐<lb/>
中空屋如故寺僧駭異開門相與謁問老人辭謝而已<lb/>
僧固留之住問其姓名云姓潘氏従南嶽北逰太原其<lb/>
後時有見者<hi>出原化記</hi>
　　　　王先生<lb/>
<pb n="KR3l0118_WYG_075-5b"/>
有王先生者家于烏江上隐其跡由是里人不能辨或<lb/>
以為妖妄一日里中火起延燒廬舍生即往視之厲聲<lb/>
呼曰火且止火且止扵是火滅里人始竒之長慶中有<lb/>
𢎞農楊晦之自長安東逰呉椘行至烏江聞先生髙躅<lb/>
就門往謁先生戴𤣥綃巾衣褐衣隐几而坐風骨清美<lb/>
晦之再拜備禮先生拱揖而已命晦之坐其側其議論<lb/>
𤣥暢㢠出意表晦之愈徤慕扵是留宿是日乃八月十<lb/>
二日也先生召其女七娘者乃一老嫗也年七十餘髮<lb/>
<pb n="KR3l0118_WYG_075-6a"/>
盡白扶杖而來先生謂晦之曰此我女也惰而不好道<lb/>
今且老矣既而謂七娘曰汝為吾刻紙狀今夕之月置<lb/>
于室東垣上有頃七娘以紙月施于垣上夕有竒光自<lb/>
發洞照一室纎毫盡辨晦之驚歎不測及曉將去先生<lb/>
以杖擊之畢俄有塵起天地盡晦久之塵斂視其庭則<lb/>
懸崖峻險山谷重叠前有積石盡目晦之悸然背汗毛<lb/>
髮𥪡立先生曰陵谷速遷吾子安所歸乎晦之益恐洒<lb/>
泣言曰誠不知一旦有桑田之變豈仙都瞬息而塵世<lb/>
<pb n="KR3l0118_WYG_075-6b"/>
已千嵗乎先生笑曰子無懼也所以為娱耳扵是持篲<lb/>
掃其庭又有塵起有頃塵歛門庭如舊晦之喜即馳馬<lb/>
而去<hi>出宣室志</hi>
一説唐長慶初山人楊隐之在郴州常尋訪道者有唐<lb/>
居士土人謂百嵗人楊謁之因留楊宿及夜呼其女曰<lb/>
可將一箇弦月子来其女遂帖月扵壁上如片紙耳唐<lb/>
即起祝之曰今夕有客可賜光明言訖室朗若張燭<hi>出酉</hi>
<hi>陽雜爼</hi>
<pb n="KR3l0118_WYG_075-7a"/>
　　　　周生<lb/>
唐太和中有周生者廬扵洞庭山時以道術濟呉楚人<lb/>
多敬之後將抵洛榖之間途次廣陵舍佛寺中㑹有三<lb/>
四客皆来時方中秋其夕霽月澄瑩且吟且望有説開<lb/>
元時明皇帝逰月宫事因相與歎曰吾軰塵人固不得<lb/>
至其所矣奈何周生笑曰某常學扵師亦得焉且能挈<lb/>
月致之懐𬒮子信乎或患其妄或喜其竒生曰吾不為<lb/>
明則妄矣因命虚一室翳四垣不使有纎隙又命以筯<lb/>
<pb n="KR3l0118_WYG_075-7b"/>
數百呼其僮繩而架之且告客曰我將梯此取月去聞<lb/>
呼可来觀乃閉户久之數客歩庭中且伺焉忽覺天地<lb/>
曛晦仰而視之即又無纎雲俄聞生呼曰某至矣因開<lb/>
其室生曰月在某衣中耳請客觀焉因以舉之其衣中<lb/>
出月寸許忽一室盡明寒逼肌骨生曰子不信我今信<lb/>
乎客再拜謝之願收其光因又閉户其外尚昏晦食頃<lb/>
方如初<hi>出宣室志</hi>
　　　　韓志和<lb/>
<pb n="KR3l0118_WYG_075-8a"/>
韓志和者本倭國人也中國為飛龍衛士善雕木為鸞<lb/>
鶴鳥雀之形置機捩于腹中發之則飛髙三二百尺數<lb/>
百歩外方始却下又作龍牀為御榻足一履之則鱗鬛<lb/>
爪角皆動夭矯如生又扵唐憲皇前出蠅虎子五六十<lb/>
頭分立隊令舞梁州曲皆中曲度致詞時殷殷有聲曲<lb/>
畢則累累而退若有尊卑等級焉帝大悦賜金帛加等<lb/>
志和一出宫門盡施𣪚他人後忽失之<hi>出仙傳拾遺</hi>
　　　　張辭<lb/>
<pb n="KR3l0118_WYG_075-8b"/>
咸通初有進士張辭下第後多逰淮海間頗有道術常<lb/>
飬氣絶粒好酒耽棊鄙人以爐火藥術為事一旦覩之<lb/>
乃大哂命筆題其壁云争那金烏何頭上飛不住紅爐<lb/>
漫燒藥玉顔安可駐今年花發枝明年葉落樹不如且<lb/>
飲酒朝暮復朝暮人咸異之性不喜裝飾多厯旗亭好<lb/>
酒故也或人召飲若合意則索紙剪蛱蝶二三十枚以<lb/>
氣吹之成列而飛如此累刻以指收之俄皆在手見者<lb/>
求之即以他事為阻嘗逰鹽城多為酒困匪𩔖輩欲乗<lb/>
<pb n="KR3l0118_WYG_075-9a"/>
其酒而試之相競較力邑令偶見繫之既醒乃課述徳<lb/>
陳情詩二律以獻令令乃立釋之所記一篇云門風常<lb/>
有蕙蘭馨鼎族家傳霸國名容貌静懸秋月彩文章髙<lb/>
振海濤聲訟堂無事調琹軫郡閤何妨醉玉觥今日東<lb/>
漸<hi>音尖</hi>橋下水一條従此鎮常清自後邑宰多張之才次<lb/>
求其道日夕延接欲傳其術張以明府勲貴家流年少<lb/>
而宰劇邑多聲色狗馬之求未暇志味𤣥奥因贈詩以<lb/>
開其意云何用梯媒向外求長生只合内中修莫言大<lb/>
<pb n="KR3l0118_WYG_075-9b"/>
道人難得自是行心不到頭他日將欲離去乃書琴堂<lb/>
而别後人多云江南上昇初去日乗酒醉因求片楮剪<lb/>
二鶴扵㕔前以水噀之俄而翔翥乃曰汝可先去我即<lb/>
後來時邑令亦醉不暇拘留張遂得去其所題云張辭<lb/>
張辭自不㑹天下經書在腹内身即騰騰處世間心即<lb/>
逍遥出天外至今為江淮好事者所説<hi>出桂苑叢談</hi>
　　　　崔言<lb/>
崔言者𨽻職扵左親騎軍一旦得疾而目昏闇咫尺不<lb/>
<pb n="KR3l0118_WYG_075-10a"/>
辨人物眉髪自落鼻梁崩倒肌膚生瘡如疥皆目為惡<lb/>
疾勢不可救因為駱谷子午歸寨使遇一道流自谷中<lb/>
出不言姓名授其方曰皂荚刺採一二升燒之為灰大<lb/>
黄九蒸九曝杵之為末食上濃煎大黄湯以末匕調而<lb/>
服之旬日鬚髪再生肌膚充潤所疾頓愈眼明倍扵尋<lb/>
常道流傳此方訖却入山去不知所之<hi>出神仙感遇傳</hi>
　<lb/>
　<lb/>
<pb n="KR3l0118_WYG_075-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷七十五<lb/>
</p>
<p>
</p>
  </div>
</body>
</text>
</TEI>
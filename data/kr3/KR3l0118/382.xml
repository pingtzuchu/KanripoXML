<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百八十二</head>
    <p>
<pb n="KR3l0118_WYG_382-1a"/>
欽定四庫全書<lb/>
　太平廣記卷三百八十二　宋　李昉等　編<lb/>
　　再生八<lb/>
　　　支法衡　　　程道恵　　僧善道<lb/>
　　　李旦　　　　梁甲　　　任義方<lb/>
　　　齊士望　　　楊師操　　裵則子<lb/>
　　　河南府史　　周頌　　　盧弁<lb/>
　　　　支法衡<lb/>
<pb n="KR3l0118_WYG_382-1b"/>
晉沙門支法衡得病旬日亡經三日而蘇説死時有人<lb/>
將去見如官曹舍者數處不肯受之俄見有鐵輪輪上<lb/>
有爪從西轉來無持引者而轉駛如風有一吏呼罪人<lb/>
當輪立輪轉來轢之飜還如此數人碎爛吏呼衡道人<lb/>
來當輪立衡恐怖自責悔不精進今當此輪乎語畢吏<lb/>
謂衡曰道人可去於是仰首見天有孔不覺倐爾上升<lb/>
以頭穿中兩手摶兩邊四向顧視見七寳官船及諸天<lb/>
人衡甚踊躍不能得上疲而復下所將衡去人笑曰見<lb/>
<pb n="KR3l0118_WYG_382-2a"/>
何物不能上乎乃以衡付船官船官行船使為舵工衡<lb/>
曰我不能持舵彊之有船數百皆隨衡後衡不曉捉舵<lb/>
蹌沙洲上吏司推衡以法應斬引衡上岸雷鼓將斬忽<lb/>
有五色二龍推船還浮吏乃原之衡大恐懼望見西北<lb/>
有講堂上有沙門甚衆聞經唄之聲衡遽走趣之堂有<lb/>
十二階始躡一階見亡師法柱踞胡牀坐見衡曰我弟<lb/>
子也何以而來因起臨階以手巾打衡面曰莫來衡甚<lb/>
欲上復舉歩登階柱復推令下至三乃上見平地有一<lb/>
<pb n="KR3l0118_WYG_382-2b"/>
井深三四丈塼無隙際衡心念言此井自然井邊有人<lb/>
謂曰不自然者何得成井雖見法柱故倚望之謂衡可<lb/>
復道還去狗不嚙汝衡還水邊亦不見向來船也衡渴<lb/>
欲飲水乃墮水中因便得蘇於是出家持戒菜食盡夜<lb/>
精思為至行沙門比丘法橋衡弟子也<hi>出㝠祥記</hi>
　　　　程道恵<lb/>
程道恵字文和武昌人也世奉五㪷米道不信有佛常<lb/>
云古來正道莫踰李老何乃信惑胡言以為勝教太元<lb/>
<pb n="KR3l0118_WYG_382-3a"/>
十五年病死心下尚暖家不殯殮數日得蘇説初死時<lb/>
見十許人縳録將去逢一比邱云此人宿福未可縳也<lb/>
乃解其縳散驅而去道路修平而兩邊荆棘森然略不<lb/>
容足驅諸罪人馳走其中身隨著刺號呻聒耳見道恵<lb/>
行在平路皆歎羡曰佛弟子行路復勝人也道恵曰我<lb/>
不奉法其人笑曰君忘之耳道恵因自憶先身奉佛已<lb/>
經五生五死忘失本志今生在世幼遇惡人未達邪正<lb/>
乃惑邪道既至大城徑進㕔事見一人年可四五十南<lb/>
<pb n="KR3l0118_WYG_382-3b"/>
面而坐見道恵驚曰君不應來有一人著單衣幘持簿<lb/>
書對曰此人伐社殺人罪應來此向逢比邱亦隨道恵<lb/>
入申理甚至云伐社非罪也此人宿福甚多殺人雖重<lb/>
報未至也南面坐者曰可罰所録人命道恵就坐謝曰<lb/>
小鬼謬濫枉相録來亦由君忘失宿命不知奉正法故<lb/>
也將遣道恵還乃使蹔兼覆校將軍厯觀地獄道恵欣<lb/>
然辭出導從而行行至諸城皆是地獄人衆巨億悉受<lb/>
罪報見有猘狗嚙人百節肌肉散落流血蔽地又有羣<lb/>
<pb n="KR3l0118_WYG_382-4a"/>
鳥其嘴如鋒飛來甚速入人口中表裏貫洞其人宛轉<lb/>
呼呌筋骨碎落觀厯既遍乃遣道恵還復見向所逢比<lb/>
邱與道恵一銅物形如小鈴曰君還至家可棄此門外<lb/>
勿以入室某年月日君當有厄誡慎過此夀延九十時<lb/>
道恵家於京師大桁南自還達皁莢橋見親表三人駐<lb/>
車共語悼道恵之亡至門見婢行哭而市上人及婢咸<lb/>
弗見也道恵將入門置向銅物門外樹上光明舒散流<lb/>
飛屬天良久還小奄爾而滅至戸聞屍臭惆悵惡之時<lb/>
<pb n="KR3l0118_WYG_382-4b"/>
賔親奔弔哭道恵者多不得徘徊因進入屍忽然而蘇<lb/>
説所逢車人及市婢咸皆符同道恵後為廷尉預西堂<lb/>
聽誦未及就列歘然頓悶不識人半日乃愈計其時日<lb/>
即道人所戒之期頃之遷為廣州刺史元嘉六年卒八<lb/>
十九矣<hi>出廣異記</hi>
　　　　僧善道<lb/>
僧善道者在新野時見有一人來寺中㑹叉手恭敬精<lb/>
進過常善道問賢者何乃用心如此其人曰我曽死三<lb/>
<pb n="KR3l0118_WYG_382-5a"/>
日見有十餘間瓦屋下有數吏有一輪如作甕均徑廣<lb/>
二丈餘有鐵义义著均上均轉如風求死不得一宿二<lb/>
日眼眩心悶有赤幘吏來捉數枚簡及一筆問此是何<lb/>
人均邊人曰佛弟子時不精進但持生禮行就人無有<lb/>
慈心吏問曰此人罪略當畢遣歸於是得去乃活弟子<lb/>
未更此一死實喜以生禮行就人嫁女娶婦家恒五升<lb/>
麫二雙鷄禮士大夫今日义手呼佛手適相離已後恐<lb/>
墮均上<hi>出神鬼𫝊</hi>
<pb n="KR3l0118_WYG_382-5b"/>
　　　　李旦<lb/>
宋李旦字世則廣陵人也以孝謹質素著稱鄉里元嘉<lb/>
三年正月十四日暴病心下冷七日而蘇唅以飲粥宿<lb/>
昔復常云有一人將信幡來至牀頭稱府君教喚旦便<lb/>
隨去直向北行道甚平凈既至城闕髙麗似今宫闕遣<lb/>
傳教慰勞呼旦可前至大㕔上見有三十人單衣青幘<lb/>
列坐森然一人東坐被袍隱几左右侍衛可有百餘視<lb/>
旦而語坐人云當示以諸獄令世知也旦聞言已舉頭<lb/>
<pb n="KR3l0118_WYG_382-6a"/>
四視都失向處乃是地獄中見羣罪人受諸苦報呻吟<lb/>
號呼不可忍視尋有傳教稱府君放君還去當更相迎<lb/>
因此而還至六年正月復死七日又活述所見事較略<lb/>
如先或有罪人寄語報家道生時犯罪使為作福稍説<lb/>
姓字親識鄉伍旦依言尋求皆得之又云甲申年當行<lb/>
疾癘殺諸惡人佛家弟子作八闗齋修心善行可得免<lb/>
也旦本作道家祭酒即欲棄録本法道民諫制故遂兩<lb/>
事而常勸化作八闗齋<hi>出㝠報記</hi>
<pb n="KR3l0118_WYG_382-6b"/>
　　　　梁甲<lb/>
北齊時有仕人姓梁甚豪富將死謂其妻子曰吾平生<lb/>
所愛奴馬使用日久稱人意吾死可以為殉不然無所<lb/>
棄也及死家人囊盛土壓奴殺之馬猶未殺奴死四日<lb/>
而蘇説云初不覺去忽至官府留止在門經宿見亡主<lb/>
被鏁兵衛引入見奴謂曰我謂死人得使奴婢故遺言<lb/>
喚汝今各自受其苦全不相闗今當白官放汝言畢而<lb/>
入奴從屏外闚之見官問守衛人曰昨日壓脂多少乎<lb/>
<pb n="KR3l0118_WYG_382-7a"/>
對曰得八㪷官曰更將去壓取一斛六㪷主則被牽出<lb/>
竟不得言明旦又來有喜色謂奴曰今當為汝白也又<lb/>
入官問得脂乎對曰不得官問何以吏曰此人死三日<lb/>
家人為請僧設㑹每聞經唄聲鐵梁輙折故不得也官<lb/>
曰且將去吏白官請放奴官即令放與主俱出門主遣<lb/>
傳語妻子曰賴汝追福獲免大苦然猶未脱更能造經<lb/>
像以相救冀因得免自今無設祭既不得食而益吾罪<lb/>
言畢而别奴遂重生而具言之家中果以其日設㑹於<lb/>
<pb n="KR3l0118_WYG_382-7b"/>
是傾家追福合門練行<hi>出法苑珠林</hi>
　　　　任義方<lb/>
唐括州刺史樂安任義方武徳年中死經數日而蘇自<lb/>
云被引見閻羅王王令人引示地獄之處所説與佛經<lb/>
不殊又云地下晝日昏暗如霧中行時其家以義方心<lb/>
上少有温氣遂即請僧行道義方乃於地下聞其讃唄<lb/>
之聲王檢其按謂吏曰未合即死何因錯追遂放令歸<lb/>
義方出度三闗闗吏皆睡送人云但尋唄聲當即到舍<lb/>
<pb n="KR3l0118_WYG_382-8a"/>
見一坑當道意欲跳過遂落坑中應時即起論説地獄<lb/>
畫地成圗其所得俸禄皆造經像曽寫金剛般若千餘<lb/>
卷義方自説<hi>出法苑珠林</hi>
　　　　齊士望<lb/>
魏州武彊人齊士望貞觀二十一年死經七日而蘇自<lb/>
云初死之後被引見王即付曹司别遣勘當經四五日<lb/>
勘簿云與合死者同姓字然未合即死判官語士望曰<lb/>
汝生平好燒雞子宜受罪而歸即命人送其出門去曹<lb/>
<pb n="KR3l0118_WYG_382-8b"/>
司一二里即見一城門城中有鼓吹之聲士望忻然趨<lb/>
走而入之入後城門已閉其中更無屋宇遍地皆是熱<lb/>
灰士望周章不知所計燒灼其足殊常痛苦士望四顧<lb/>
城門並開及走向門其扉即掩凡經一日有人命門者<lb/>
曰開門放昨日罪人出即命人送歸使者辭以路遙遷<lb/>
延不送之始求以錢絹士望許諾遂經厯川塗踐履荆<lb/>
棘行至一處有如環堵其中有坑深黒士望懼之使者<lb/>
推之遂入坑内不覺漸蘇尋乃造紙錢等待焉使者依<lb/>
<pb n="KR3l0118_WYG_382-9a"/>
期還到士望妻亦同見之<hi>出法苑珠林</hi>
　　　　楊師操<lb/>
雍州醴泉縣人楊師操貞觀中任藍田縣尉尉後以身<lb/>
老還家躬耕為業然立性毒惡喜見人過每鄉人有事<lb/>
無問大小即録告官縣令裴瞿曇用為煩碎初不與理<lb/>
師操或上表聞天人皆不喜每謂人曰吾性雖急暴從<lb/>
武徳已來四度受戒日誦經論然有人侵已則不能忍<lb/>
至永徽元年四月七日夜見著青衣人騎白馬從東來<lb/>
<pb n="KR3l0118_WYG_382-9b"/>
云東陽大監追汝須臾不見師操身忽倒已到東陽都<lb/>
録處於是府君大衙未散師操遂私行曹司皆有几案<lb/>
牀席見囚人或著枷鏁露頭散腰或坐立行住如是不<lb/>
可算數師操向東行到一處有孔極小唯見小星流出<lb/>
臭煙蓬勃有兩人手把鐡棒修理門首師操問此是何<lb/>
曹司答云是猛火地獄擬著持戒不全人聞有楊師操<lb/>
一生喜論人過逢人詐言慙愧有片言侵凌實不能忍<lb/>
欲遣入此故修理之今日是四月八日其家為師操身<lb/>
<pb n="KR3l0118_WYG_382-10a"/>
死布施齋供曹司平章欲放歸未得進止我在此待師<lb/>
操便叩頭禮謝云楊師操者弟子身是願作方便答云<lb/>
爾但志禮十方佛動心懴悔改却毒心即往生地處師<lb/>
操依語聲發願遂䝉放還經三日却活操具述於慧靖<lb/>
禪師改過懴悔今見年七十五每一食長齋六時禮念<lb/>
後夢前追使者云爾既止惡更不來追但勤誠修善而<lb/>
已<hi>出㝠祥記</hi>
　　　　裴則子<lb/>
<pb n="KR3l0118_WYG_382-10b"/>
唐曹州離狐人裴則男貞觀末年二十死經三日而蘇<lb/>
自云初死被一人將至王所王遣將牛耕地訴云兄弟<lb/>
幼小無人扶侍二親王即愍之乃遣使將向南至第三<lb/>
重門入見鑊湯及刀山劍樹數千人頭皆被斬布列地<lb/>
上此頭並口云大饑當村有一老母年向七十時尚未<lb/>
死見在鑊湯前燃火觀望乞還至王前見同村人張成<lb/>
亦未死有一人訴成云毁破某屋王遣使檢之報云是<lb/>
實成曰犁地不覺犁破其塜非故然也王曰汝雖非故<lb/>
<pb n="KR3l0118_WYG_382-11a"/>
心終為不謹且遂令人杖其腰七下有頃王曰汝更無事<lb/>
放汝早還乃使人送去遣北出踰牆及登牆望見王舍<lb/>
遂聞哭聲乃跳下牆忽覺起坐既蘇之後具為鄉曲言<lb/>
之邑人視張成腰上有杖迹迹極青黒問其毁墓答云<lb/>
不虚老母尋病未幾而死<hi>出㝠報拾遺</hi>
　　　　河南府史<lb/>
洛陽郭大娘者居毓財里以當壚為業天寳初物故其<lb/>
夫姓王作河南府史經一年暴卒數日復活自説初被<lb/>
<pb n="KR3l0118_WYG_382-11b"/>
追見王王云此人雖好酒且無狂亂亦不孤負他人算<lb/>
又未盡宜放之去處分訖令所追人引入地獄示以罪<lb/>
報初至糞池獄從廣數頃悉是人糞見其妻糞池中受<lb/>
穢惡出沒數四某悲涕良久忽見一人頭從空中落墮<lb/>
池側流血滂池某問此是何人頭也使者云是秦將白<lb/>
起頭某曰白起死來已千餘載那得復新遇害答曰白<lb/>
起以詐坑長平卒四十萬衆天帝罰之每三十年一斬<lb/>
其頭迨一刼方已又去一城中悉是煻煨火有數千人<lb/>
<pb n="KR3l0118_WYG_382-12a"/>
奔走其間遙望城開馳欲出至輙已閉盤迴其間苦痛<lb/>
備急事了别王王言汝好飲酒亦是罪終須與一疾不<lb/>
然無誡將來令左右以竹杖染水㸃其足上因推坑中<lb/>
遂活脚上㸃處成一疔瘡痛不可忍却後七年方死<hi>出廣</hi>
<hi>異記</hi>
　　　　周頌<lb/>
周頌者天寳中進士登科永泰中授慈溪令在官夜暴<lb/>
卒為地下有司所追至一城其人將頌見外王門外忽<lb/>
<pb n="KR3l0118_WYG_382-12b"/>
逢吉州刺史梁乗問頌何以至此地獄耶初頌雖死意<lb/>
猶未悟聞道地獄心甚悽然因哽咽悲涕向乗云母老<lb/>
子幼漂寄異城奈何而死求見修理乗言當相為白君<lb/>
第留此入門聞呵叱云判官見王久之乃出謂頌曰已<lb/>
論遣君宜暫見王無苦也有頃使者引領入見王王形<lb/>
貌甚偉頭有兩角問頌曰公作官不横取人財否頌云<lb/>
身是平時進士出身官至慈溪縣令皆是累厯未嘗非<lb/>
理受財王令檢簿檢訖云甚善甚善既無勾當即宜還<lb/>
<pb n="KR3l0118_WYG_382-13a"/>
家衣裳得無隳壊耶頌意謂衣裳是形骸便答云適爾<lb/>
辭家衣裳故當未損再拜辭出乗甚喜云王已相釋理<lb/>
可早去頌云道路茫昧何爾歸去乗令追人送頌行數<lb/>
里其人大罵云何物等流使我來去迎送如是獨不解<lb/>
一言相識孤恩若是如得五千貫當送汝還頌云紙錢<lb/>
五千貫理易辦因便許之使者乃行十餘里至一石井<lb/>
坐其側復求去人言入井即活更何所之遂推頌落井<lb/>
而活<hi>出廣異記</hi>
<pb n="KR3l0118_WYG_382-13b"/>
　　　　盧弁<lb/>
盧弁者其伯任湖城令弁自東都就省夜宿第二谷夢<lb/>
中見二黄衣吏來追行至一所有城壁入城之後欲過<lb/>
判官屬有使至判官出迎吏領住一舍下其屋上有蓋<lb/>
下無梁柱下有大磨十枚磨邊有婦女數百磨恒自轉<lb/>
牛頭卒十餘以大箕抄婦人置磨孔中隨磨而出骨肉<lb/>
粉碎苦痛之聲所不忍聞弁於衆中見其伯母即湖城<lb/>
之妻也相見悲喜各問其來由弁曰此等受罪云何曰<lb/>
<pb n="KR3l0118_WYG_382-14a"/>
坐妬忌以至於此弁曰為之奈何伯母曰汝素持金剛<lb/>
經試為我誦或當滅罪弁因持經磨遂不轉受罪者小<lb/>
息牛頭卒持叉來弁所怒曰何物郎君來此誦經度人<lb/>
作事弁對曰伯母在此卒云若惜伯母可與俱去弁遂<lb/>
將伯母奔走出城各歸就活初弁唯一小奴同行死已<lb/>
半日其奴方欲還報㑹弁已蘇後數日至湖城入門遇<lb/>
伯設齋家人見弁驚喜還報伯母迎執其手曰不遇汝<lb/>
當入磨中今得重生汝之力也<hi>出廣異記</hi>
<pb n="KR3l0118_WYG_382-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百八十二<lb/>
</p>
<p>
</p>
  </div>
</body>
</text>
</TEI>
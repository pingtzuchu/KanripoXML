<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記巻四百四十</head>
    <p>
<pb n="KR3l0118_WYG_440-1a"/>
欽定四庫全書<lb/>
　太平廣記巻四百四十　　宋　李昉等　編<lb/>
　　畜獸七<lb/>
　　猫<lb/>
　　　唐道襲　　　賣醋人　　歸係<lb/>
　　䑕<lb/>
　　　王周南　　　終祚　　　清河郡守<lb/>
　　　淳于智　　　徐宻　　　蔡喜夫<lb/>
<pb n="KR3l0118_WYG_440-1b"/>
　　　茅崇邱　　　蕭悉達　　逆旅道士<lb/>
　　　李測　　　　天寳彍騎　畢杭<lb/>
　　　崔懷嶷　　　李甲　　　王縉<lb/>
　　　郗士美　　　李知㣲　　建康人<lb/>
　　　盧嵩　　　　柴再用　　蘇長史<lb/>
　　　盧樞　　　　朱仁　　　李昭嘏<lb/>
　　䑕狼<lb/>
　　　張文蔚<lb/>
<pb n="KR3l0118_WYG_440-2a"/>
　　　猫<lb/>
猫目睛旦暮圓及午𥪡斂如綖其鼻端常冷惟夏至一<lb/>
日暖其毛不容蚤虱黑者闇中逆循其毛即若火星俗<lb/>
言猫洗靣過耳則客至楚州謝陽出猫有褐花者靈武<lb/>
有紅叱撥及青驄色者猫一名蒙貴一名烏圓平陵城<lb/>
古譚國也城中有一猫常𢃄金鏁有錢飛若蛺蝶土人<lb/>
往往見之<hi>出酉陽雜俎</hi>
　　　　唐道襲<lb/>
<pb n="KR3l0118_WYG_440-2b"/>
王建稱尊於蜀其嬖臣唐道襲為樞宻使夏日在家㑹<lb/>
大雨其所蓄猫戲水於簷溜下道襲視之稍稍而長俄<lb/>
而前足及簷忽爾雷電大至化為龍而去<hi>出稽神録</hi>
　　　　賣醋人<lb/>
建康有賣醋人某者畜一猫甚俊健愛之甚辛亥嵗六<lb/>
月猫死某不忍棄置猫坐側數日腐且臭不得已㩦棄<lb/>
秦淮水既入水猫活某自下救之遂溺死而猫登岸走<lb/>
金烏鋪吏獲之縛置鋪中鎻其户出白官司將以其猫<lb/>
<pb n="KR3l0118_WYG_440-3a"/>
為證既還則已斷其索齧壁而去矣竟不復見<hi>出稽神録</hi>
　　　　歸係<lb/>
進士歸係暑月與一小孩子於㕔中寢忽有一猫大呌<lb/>
恐驚孩子使僕以枕擊之猫偶中枕而斃孩子應時作<lb/>
猫聲數日而殞<hi>出聞奇録</hi>
　　　䑕<lb/>
舊說䑕王其溺精一滴成一䑕一說䑕母頭脚似䑕尾<lb/>
蒼口鋭大如水中獺性畏狗溺一滴成一䑕時有䑕災<lb/>
<pb n="KR3l0118_WYG_440-3b"/>
多起於䑕母䑕母所至處動成萬萬䑕其肉極美凡䑕<lb/>
食死人目睛則為䑕王俗云䑕齧上服有喜凡齧衣欲<lb/>
得有益無益凶<hi>出酉陽雜俎</hi>
西域有䑕大如狗中者如兎小者如常大䑕頭悉已白<lb/>
然𢃄以金枷商估有經過其國不先祈祀者則齧人衣<lb/>
裳也得沙呪願更獲無他釋道安昔至西方親見如此<lb/>
<hi>出異苑</hi>
不盡木火中有䑕重千斤毛長二尺餘細如絲恒居火<lb/>
<pb n="KR3l0118_WYG_440-4a"/>
中洞赤時時出外而毛色白以水逐而沃之即死人紡<lb/>
績其毛織以為布用之若有垢涴以火燒之則净也<hi>出神</hi>
<hi>異記</hi>
北方層氷萬里厚百丈有磎䑕在氷下土中其形如䑕<lb/>
食草木肉重千斤可以作脯食之已熱其毛八尺可以<lb/>
為褥卧之却寒其皮可以蒙皷聲聞千里其毛可以來<lb/>
䑕此尾所在䑕聚今江南䑕食草木為災此𩔖也<hi>出神異録</hi>
紅飛䑕多出交趾及廣管隴州皆有深毛茸茸然惟肉<lb/>
<pb n="KR3l0118_WYG_440-4b"/>
翼淺黑色多雙伏紅蕉花間採捕者若獲一則其一不<lb/>
去南中婦人買而帶之以為媚藥<hi>出嶺表異録</hi>
拱䑕形如常䑕行田野中見人即拱手而立人近欲捕<lb/>
之跳躍而去秦川中有之<hi>出録異記</hi>
鼴䑕首尾如䑕色青黑短足有指形大重千餘斤出零<lb/>
陵郡界不知所來民有災及為惡者䑕輙入其田中振<lb/>
落毛衣皆成小䑕食其苗稼而去或捕得鼴䑕者治其<lb/>
皮飾為帶頗能澁芻為其三毛出於一孔與常皮有異<lb/>
<pb n="KR3l0118_WYG_440-5a"/>
人多寳之<hi>出録異記</hi>
義䑕形如䑕短尾每行遞相咬尾三五為羣驚之則散<lb/>
俗云見之者當有吉兆成都有之<hi>出録異記</hi>
唐䑕形如䑕稍長青黑色腹邊有餘物如腸時亦汚落<lb/>
亦名易腸䑕昔仙人唐昉㧞宅升天雞犬皆去唯䑕墜<lb/>
下不死而腸出數尺三年易之俗呼為唐䑕城固川中<lb/>
有之<hi>出異苑</hi>
白䑕身如皎白耳足紅色眼眶赤赤者乃金玉之精伺<lb/>
<pb n="KR3l0118_WYG_440-5b"/>
其所出掘之當獲金玉云䑕五百歲即白耳足不紅者<lb/>
乃常䑕也<hi>出録異記</hi>
　　　　王周南<lb/>
魏齊王芳時中山有王周南者為襄邑長忽有䑕從穴<lb/>
出語曰周南爾以某日死周南不應至期更冠幘皂衣<lb/>
而出曰周南爾以日中死亦不應䑕復入穴日適中䑕<lb/>
又冠幘而出曰周南汝不應我何道言絶顚蹶而死即<lb/>
失衣冠所在就視之與常䑕無異<hi>出幽明録</hi>
<pb n="KR3l0118_WYG_440-6a"/>
　　　　終祚<lb/>
吳北寺終祚道人卧齋中鼠從坎出言終祚後數日當<lb/>
死祚呼奴令買犬鼠云亦不畏此其犬入户必死犬至<lb/>
果爾祚常為商閉户謂鼠曰汝正欲使我富耳今既逺<lb/>
行勤守吾房勿令有所零失時桓𤣥在南州禁殺牛甚<lb/>
急終祚數宰竊買牛皮還東貨之得二十萬還時户猶<lb/>
闔也都無所失其怪亦絶自後稍富<hi>出幽明録</hi>
　　　　清河郡守<lb/>
<pb n="KR3l0118_WYG_440-6b"/>
清河郡太守至前後輙死新太守到如厠有人長三尺<lb/>
冠幘皂服云府君某日死太守不應意甚不樂催使吏<lb/>
為作主人外頗怪其事日中如厠復見前所見人言府<lb/>
君今日中當死三言亦不應乃言府君當道而不道鼠<lb/>
為死乃頓仆地大如豚郡内遂安<hi>出幽明録</hi>
　　　　淳于智<lb/>
淳于智字叔平濟北人性深沉有恩義少為書生善易<lb/>
髙平劉柔夜卧鼠齧其左手中指意甚惡之以問智智<lb/>
<pb n="KR3l0118_WYG_440-7a"/>
為筮之曰鼠本欲殺君而不能當相為使之反死乃以<lb/>
朱書其手腕横文後為田字可方一寸使夜露手以卧<lb/>
有大鼠伏死於前<hi>出捜神記</hi>
　　　　徐宻<lb/>
上虞魏䖍祖婢名皮納有色宻樂之鼠乃託為其形而<lb/>
就宻宿宻心疑之以手摩其四體便覺縮小因化為鼠<lb/>
而走<hi>出幽明録</hi>
　　　　蔡喜夫<lb/>
<pb n="KR3l0118_WYG_440-7b"/>
宋前廢帝景平中東陽大夫蔡喜夫避住南壟夜有大<lb/>
鼠形如㹠子浮水而來徑伏喜夫奴床角奴愍而不犯<lb/>
每食輙以餘飯與之水勢既退喜夫得返居鼠以前脚<lb/>
捧青紙裹二個珠置奴前啾啾似語從此去來不絶亦<lb/>
能隱形又知人旤福後同縣吕慶祖牽狗野獵暫過遂<lb/>
齧殺之<hi>出異苑</hi>
　　　　茅崇邱<lb/>
齊世祖永明十年丹陽郡民茅崇邱家夜夜厨中有人<lb/>
<pb n="KR3l0118_WYG_440-8a"/>
語笑復明燈火有宴饌之聲及開門視之即無所見及<lb/>
閉户即依然聞如此數旬忽有一道士詣崇邱問曰君<lb/>
夜夜有妖患乎崇邱曰然道士乃懷中取一符與之謂<lb/>
崇邱曰但釘於竈上及北壁來日早視之言訖遂失其<lb/>
道士崇邱喜乃以符如其言明日見厨中有五六大鼠<lb/>
各長二尺無毛而色如朱盡死於北壁乃竟絶<hi>出窮怪録</hi>
　　　　蕭悉達<lb/>
北齊平原太守蘭陵蕭悉達腰帶為鼠齧楊遵彦以俗<lb/>
<pb n="KR3l0118_WYG_440-8b"/>
事戲之曰當遷官未幾除家令尋失職鼠後齧其鞾遵<lb/>
彦曰當復得官悉達曰鼠便為吏部尚書何闗人事<hi>出談</hi>
<hi>藪</hi>
　　　　逆旅道士<lb/>
唐萬嵗元年長安道中有群寇晝伏夜動行客往往遭<lb/>
殺害至明旦略無蹤由人甚畏懼不敢晨發及暮至旅<lb/>
次後有一道士宿於逆旅聞此事乃謂衆曰此必不是<lb/>
人當是恠耳深夜後遂自於道旁持一古鏡潜伺之俄<lb/>
<pb n="KR3l0118_WYG_440-9a"/>
有一隊少年至兵甲完具齊呵責道士曰道旁何人何<lb/>
不顧生命也道士以鏡照之其少年棄兵甲奔走道士<lb/>
逐之仍誦呪語約五七里其少年盡入一大穴中道士<lb/>
守之至曙却復逆旅召衆以發掘有大鼠百餘走出乃<lb/>
盡殺之其患乃絶<hi>出瀟湘録</hi>
　　　　李測<lb/>
李測開元中為縣令在㕔問事有鳥髙三尺無毛羽肉<lb/>
色通赤來入其宅測以為不祥命卒擊之卒以柴斧砍<lb/>
<pb n="KR3l0118_WYG_440-9b"/>
鳥刃入木而鳥不傷測甚惡之又於油鑊煎之以物覆<lb/>
上數日開視鳥隨油氣飛去其後又來測命以繩縛之<lb/>
係於巨石沉之於河月餘復至斷繩猶在頸上測取大<lb/>
木鑿空其中實鳥於内鐡冒兩頭又沉諸河自爾不至<lb/>
天寳中測移官其宅亦凶涖事數日宅中有小人長數<lb/>
寸四五百頭滿測官舍測以物擊中一頭仆然而殪視<lb/>
之悉人也後夕小人等群聚哭泣有車載棺成服祭弔<lb/>
有行葬於西堦之下及明才發測便掘塟處得一鼠通<lb/>
<pb n="KR3l0118_WYG_440-10a"/>
赤無毛於是乃命人力尋孔發掘得鼠數百其怪遂絶<lb/>
測家亦甚無恙<hi>出廣異記</hi>
　　　　天寳彍騎<lb/>
天寳初邯鄲縣境恒有魘鬼所至村落十餘日方去俗<lb/>
以為常彍騎三人夜投村宿媪云不惜留住但恐魘鬼<lb/>
客至必當相苦宜自防之雖不能傷人然亦小至迷悶<lb/>
騎初不畏鬼遂留止宿二更後其二人前榻寐熟一人<lb/>
少頃而忽覺見一物從外入狀如鼠黑而毛牀前著緑<lb/>
<pb n="KR3l0118_WYG_440-10b"/>
衫持笏長五六寸向睡熟者曲躬而去其人遂魘魘至<lb/>
二人次至覺者覺者竟往把脚鬼不動然而體冷如氷<lb/>
三人易持之至曙村人悉共詰問鬼初不言騎怒云汝<lb/>
竟不言我以油鑊煎汝遂令村人具油鑊乃言已是千<lb/>
年老鼠若魘三千人當轉為狸然所魘亦未嘗損人若<lb/>
能見釋當去此千里外騎乃釋之其怪遂絶御史大夫<lb/>
當為邯鄲尉崔懿親見其事懿再從弟恒說之<hi>出廣異記</hi>
　　　　畢杭<lb/>
<pb n="KR3l0118_WYG_440-11a"/>
天寳末御史中丞畢杭為魏州刺史陷於禄山賊中尋<lb/>
欲謀歸順而未發數日於庭中忽見小人長五六寸數<lb/>
百枚遊戲自若家人擊殺明日羣小人皆白服而哭載<lb/>
死者以喪車凶器一如士人送喪之備仍於庭中作塜<lb/>
塟畢遂入南墻穴中甚驚異之發其塜得一死鼠乃作<lb/>
熱湯沃中久而掘之得死鼠數百枚後十餘日杭以事<lb/>
不尅一門遇害<hi>出廣異記</hi>
　　　　崔懷嶷<lb/>
<pb n="KR3l0118_WYG_440-11b"/>
崔懷嶷其宅有鼠數百頭於庭中兩足行口中作呱呱<lb/>
聲家人無少長盡出觀其屋轟然而塌壞嶷外孫王汶<lb/>
自向余說<hi>出廣輿記</hi>
近世有人養女年十餘歲一旦失之經歲無蹤跡其家<lb/>
房中屢聞地下有小兒啼聲掘之初得一孔漸深大縱<lb/>
廣丈餘見女在坎中坐手抱孩子旁有秃䑕大如斗女<lb/>
見家人不識主領父母乃知為鼠所魅擊鼠殺之女便<lb/>
悲泣云我夫也何忽為人所殺家人又殺其孩子女乃<lb/>
<pb n="KR3l0118_WYG_440-12a"/>
悲泣不已未及療之遂死<hi>出廣異記</hi>
　　　　李甲<lb/>
寳應中有李氏子亡其名家於洛陽其世以不好殺故<lb/>
家未嘗畜貓所以宥鼠之死也迨其孫亦能世祖父意<lb/>
嘗一日李氏大集其親友㑹食於堂既坐而門外有數<lb/>
百鼠俱人立以前足相鼓如甚喜狀家僮驚異告於李<lb/>
氏李氏親友乃空其堂而縱觀人去且盡堂忽摧圮其<lb/>
家無一傷者堂既摧羣鼠亦去悲乎䑕固㣲物也尚能<lb/>
<pb n="KR3l0118_WYG_440-12b"/>
識恩而知報況人乎如是則施恩者宜廣其恩而報恩<lb/>
者亦宜力其報有不顧者當視此以愧<hi>出宣室志</hi>
　　　　王縉<lb/>
唐相國王公縉大歴中與元載同執政事嘗因入朝天<lb/>
尚早坐於燭下其榻前有囊公遂命侍童取之侍童挈<lb/>
以進覺其重不可舉公啓視之忽有一鼠長尺餘質甚<lb/>
豐白囊中躍出公大懼顧謂其子曰我以不才謬居卿<lb/>
相無德而貴常懼有意外之咎今異物接於手足豈非<lb/>
<pb n="KR3l0118_WYG_440-13a"/>
禍之將萌耶後數日果得罪貶為縉雲守<hi>出宣室志</hi>
　　　　郗士美<lb/>
許昌郗尚書士美元和末為鄂州觀察仁以撫下忠以<lb/>
奉上政化之美載於冊書一日晨興出視事束𢃄已畢<lb/>
左手引鞾未及陷足忽有一巨鼠過庭北靣拱手而舞<lb/>
入座大怒驚叱之略無懼意因擲鞾以擊鼠即奔逸有<lb/>
毒虺墜於鞾中珠目錦身尺長筴細螫焰勃勃起於舌<lb/>
端向無鼠妖則以致臃指潰足之患參寥子曰是知梟<lb/>
<pb n="KR3l0118_WYG_440-13b"/>
鳴鼠舞不恒為災大人君子遇之則吉<hi>出闕史</hi>
　　　　李知㣲<lb/>
李知㣲曠達士也嘉遯自髙愽通書史至於古今成敗<lb/>
無不通曉常以家貧夜遊過文成宫下初月㣲明見數<lb/>
十小人皆長數寸衣服車乘𨗳從呵喝如有位者聚立<lb/>
於古槐之下知㣲側立屏氣伺其所為東復有垝垣數<lb/>
雉旁通一穴中有紫衣一人冠帶甚嚴擁侍十餘輩悉<lb/>
稍長諸小人方理事之狀須臾小人皆趨入穴中有一<lb/>
<pb n="KR3l0118_WYG_440-14a"/>
人白長者曰某當為西閣舍人一人曰某當為殿前録<lb/>
事一人曰某當為司文府史一人曰某當為南宫書佐<lb/>
一人曰某當為馳道都尉一人曰某當為司城主簿一<lb/>
人曰某當為遊仙使者一人曰某當為東垣執㦸如是<lb/>
各有所責而不能盡記喜者憤者若有所恃者似有果<lb/>
求者唱呼激切皆請所欲長者立盼視不復有詞有似<lb/>
唯領而已食頃諸小人各率部位呼呵引從入於古槐<lb/>
之下俄有一老父顔狀枯瘦杖䇿自東而來謂紫衣曰<lb/>
<pb n="KR3l0118_WYG_440-14b"/>
大為諸子所擾也紫衣笑而不言老父亦笑曰其可言<lb/>
耶言訖相引入穴而去明日知㣲掘古槐而求唯有群<lb/>
䑕百數奔走四散紫衣與老父不知何物也<hi>出河東記</hi>
　　　　建康人<lb/>
建康人方食魚棄魚頭於地俄而壁下穴中有人乘馬<lb/>
鎧甲分明大不盈尺手執長槊徑刺魚頭馳入穴去如<lb/>
是數四即掘地求之見數大䑕魚頭在旁惟有筯一隻<lb/>
了不見甲馬之狀無何其人卒<hi>出稽神録</hi>
<pb n="KR3l0118_WYG_440-15a"/>
　　　　盧嵩<lb/>
太廟齋郎盧嵩所居釜鳴竈下有鼠如人哭聲因祀竈<lb/>
竈下有五大鼠各如方色盡食所祀之物復入竈中其<lb/>
年嵩補興化尉竟無他怪<hi>出稽神録</hi>
　　　　柴再用<lb/>
龍武統軍柴再用常在㕔事凭几獨坐忽有一鼠走至<lb/>
庭下向再用拱手而立如欲拜揖之狀再用怒呼左右<lb/>
左右皆不至即起逐之鼠乃去而㕔屋梁折所坐床几<lb/>
<pb n="KR3l0118_WYG_440-15b"/>
盡壓麋碎再用後為廬鄂宣三鎮節度使卒<hi>出稽神録</hi>
　　　　蘇長史<lb/>
蘇長史將卜居京口此宅素凶妻子諫止之蘇曰爾惡<lb/>
此宅吾必獨住始宿之夕有三十餘人皆長尺餘衣道<lb/>
士冠褐來詣蘇曰此吾等所居君必速去不然及禍蘇<lb/>
怒持杖逐之皆走入宅後竹林中而没即掘之獲白鼠<lb/>
三十餘頭宅不復凶<hi>出稽神録</hi>
　　　　盧樞<lb/>
<pb n="KR3l0118_WYG_440-16a"/>
侍御史盧樞言其親為建州刺史暑夜獨出寢室望月<lb/>
於庭始出户聞堂西堦下若有人語笑聲躡足窺之見<lb/>
七八白衣人長不盈尺男女雜坐飲酒几席食器皆具<lb/>
而㣲獻酬久之其席一人曰今夕甚樂然白老將至奈<lb/>
何因歎吒須臾坐中皆哭入隂溝中遂不見後罷郡新<lb/>
政家有猫名白老既至白老入堂西堦地中獲白䑕七<lb/>
八皆殺之<hi>出稽神録</hi>
　　　　朱仁<lb/>
<pb n="KR3l0118_WYG_440-16b"/>
朱仁者世居嵩山下耕耘為業後仁忽失一幼子年方<lb/>
五歲求尋十餘年終不知存亡後一日有僧經遊造其<lb/>
門㩦一弟子其形容似仁所失之幼子也仁遂延僧於<lb/>
内設供養良久問僧曰師此弟子觀其儀貎稍似余家<lb/>
十年前所失一幼子也僧驚起問仁曰僧住嵩山薜蘿<lb/>
内三十年矣十年前偶此弟子悲號來投我我問其故<lb/>
此弟子方孩幼迷其蹤由不甚明僧因養育之及與落<lb/>
髪今聰悟無敵僧常疑是一聖人也君子乎試自熟騐<lb/>
<pb n="KR3l0118_WYG_440-17a"/>
察之仁乃與家屬共詢問察視其母言我子背上有一<lb/>
黶記逡巡驗得實是親子父母家屬一齊號哭其僧便<lb/>
留與父母而去父母安存養育倍於常子此子每至夜<lb/>
即失所在曉却至家如此二三年父母以為作盜伺而<lb/>
窺之見子每至夜化為一大鼠走出及曉却來父母問<lb/>
之此子不語多時對曰我非君子也我是嵩山下䑕王<lb/>
下小鼠既見我形我不復至矣其父母疑惑間其夜化<lb/>
鼠走去<hi>出瀟湘録</hi>
<pb n="KR3l0118_WYG_440-17b"/>
　　　　李昭嘏<lb/>
李昭嘏舉進士不第登科年已有主司並無薦託之地<lb/>
主司晝寢忽寤見一巻軸在枕前看其題乃昭嘏之巻<lb/>
令送於架上復寢暗視有一大䑕取其巻銜其軸復送<lb/>
枕前如此再三昭嘏來春及第主司問其故乃三世不<lb/>
養猫皆云鼠報<hi>出聞竒録</hi>
　　　鼠狼<lb/>
　　　　張文蔚<lb/>
<pb n="KR3l0118_WYG_440-18a"/>
相國張文蔚莊在東都柏坡莊内有鼠狼穴養四子為<lb/>
蛇所吞鼠狼雌雄情切乃於穴外坋土恰容蛇頭伺蛇<lb/>
出穴果入所坋處出頭度其迴轉不及當腰齧斷而劈<lb/>
蛇腹銜出四子尚有氣置之穴外銜豆葉嚼而傅之皆<lb/>
活何㣲物而有情有智之如是乎最靈者人胡不思之<lb/>
<hi>出北夢𤨏言</hi>
　<lb/>
　<lb/>
<pb n="KR3l0118_WYG_440-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記巻四百四十<lb/>
</p>
<p>
</p>
  </div>
</body>
</text>
</TEI>
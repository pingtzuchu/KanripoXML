<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百三十二</head> <lb/>
    <p>
<pb n="KR3l0118_WYG_132-1a"/>
欽定四庫全書<lb/>
　太平廣記卷一百三十二<lb/>
　　報應三十一<lb/>
　　　王將軍　　　姜畧　　　　賀悅<lb/>
　　　李壽　　　　方山開　　　王遵<lb/>
　　　李知禮　　　陸孝政　　　果毅<lb/>
　　　劉摩兒　　　店婦　　　　屠人<lb/>
　　　劉知元　　　季全聞　　　當塗民<lb/>
<pb n="KR3l0118_WYG_132-1b"/>
　　　張縱<lb/>
　　　　王將軍<lb/>
驍騎將軍王某者代郡人隋開皇末年出鎭蒲州性好<lb/>
畋獵所殺無數有五男無女後生一女端美見者皆愛<lb/>
憐之父母尤鍾愛既還鄉里女年七歲一旦忽失所在<lb/>
皆疑鄰里戲藏匿之訪問不見諸兄馳馬遠㝷去家三<lb/>
十餘里得於荒野中㝠然已無所識口中唯作兔鳴足<lb/>
上得荆棘盈掬經月餘不食而死父母悲痛甚以為畋<lb/>
<pb n="KR3l0118_WYG_132-2a"/>
獵殺害之報也後合家持齋不復食肉大理寺丞蔡宜<lb/>
明曾為代府法曹親説之<hi>出㝠報記</hi>
　　　　姜畧<lb/>
隋鷹揚郎將天水姜畧少好畋獵善放鷹犬後遇病見<lb/>
羣鳥千數皆無頭圍繞畧牀呌鳴曰急還我頭來畧輒<lb/>
頭痛氣絶久而後蘇因請衆僧急為諸鳥追福許之皆<lb/>
去既而得愈終身絶酒肉不殺生命姜畧嘗自説其事<lb/>
<hi>出㝠報記</hi>
<pb n="KR3l0118_WYG_132-2b"/>
　　　　賀悦<lb/>
唐武德中隰州大寧人賀悦為鄰人牛犯其稼乃以繩<lb/>
勒牛舌斷後生三子並皆瘖啞不能言<hi>出法苑珠林</hi>
　　　　李壽<lb/>
唐交州都督遂安公李壽貞觀初罷職歸京第性好畋<lb/>
獵常籠鷹數聨殺鄰狗餧鷹既而公疾見五犬來責命<lb/>
公謂之曰殺汝者奴通達之過非我罪也犬曰通達豈<lb/>
得自任耶且我等既不盜汝食自于門首過而枉殺我<lb/>
<pb n="KR3l0118_WYG_132-3a"/>
等要當相報終不休也公謝罪請為追福四犬許之一<lb/>
白犬不許曰既無罪殺我我未死間汝又生割我肉臠<lb/>
臠苦痛我思此毒何有放汝耶俄見一人為之請于犬<lb/>
曰殺彼于汝無益放令為汝追福不亦善乎犬乃許之<lb/>
有頃公蘇遂患偏風肢體不遂於是為犬追福而公疾<lb/>
竟不差<hi>出㝠報記</hi>
　　　　方山開<lb/>
唐曹州武城人方山開少善弓矢尤好遊獵以之為業<lb/>
<pb n="KR3l0118_WYG_132-3b"/>
所殺無數貞觀十一年死經一宿蘇云初死之時𬒳二<lb/>
十人引去行可十餘里即上一山三鬼共引山開登梯<lb/>
而進上欲至頂忽有一大白鷹鐵為觜爪飛來攫山開<lb/>
左頰而去又有一黑鷹亦鐵觜爪攫其右肩而去及至<lb/>
山頂引至㕔事見一官人被服緋衣首冠黑幘謂山開<lb/>
曰生平有何功德可具言之對曰立身以來不修功德<lb/>
官曰可宜引向南院觀望二人即引南行至一城非常<lb/>
險峻二人扣城北門數下門遂開見其城中赫然總是<lb/>
<pb n="KR3l0118_WYG_132-4a"/>
猛火門側有數毒蛇皆長十餘丈頭大如五斗斛口中<lb/>
吐火如欲射人山開恐懼不知所出唯知叩頭念佛而<lb/>
已門即自閉乃還見官人欲遣受罪侍者諫曰山開未<lb/>
合即死但恐一入此城不可得出未若且放令修功德<lb/>
官人曰善令前二人送之依舊道而下復有鷹欲攫之<lb/>
賴此二人援䕶得免及下山見一大坑極穢惡忽𬒳二<lb/>
人推入須臾即蘇面及右膊之上爪蹟宛然終身不滅<lb/>
遂舍妻子以宅為佛院恒以誦經為業<hi>出法苑珠林</hi>
<pb n="KR3l0118_WYG_132-4b"/>
　　　　王遵<lb/>
唐王遵者河内人也兄弟三人並時疾甚宅有鵲巢旦<lb/>
夕翔鳴忿其喧噪兄弟共惡之及病差因張鵲斷舌而<lb/>
放之既而兄弟皆患口齒之疾家漸貧以至行乞<hi>出宣驗志</hi>
　　　　李知禮<lb/>
唐隴西李知禮少趫捷善弓射能騎乗兼工放彈所殺<lb/>
甚多有時捕魚不可勝數貞觀十九年病數日即死乃<lb/>
見一鬼并牽馬一匹大於俗間所乗之馬謂知禮曰閻<lb/>
<pb n="KR3l0118_WYG_132-5a"/>
羅王追公乃令知禮乗馬須臾之間忽至王前王約束<lb/>
云遣汝討賊必不得敗敗即殺汝有同侣二十四人向<lb/>
東北望賊不見邊際天地盡昏埃下如雨知禮等敗知<lb/>
禮語同行曰王教嚴重寧向前死不可敗歸知禮回馬<lb/>
射三箭以後諸賊已稍退却箭五發賊遂敗散事畢謁<lb/>
王王責知禮汝敵雖退何為初戰之時即敗以麻辮髪<lb/>
并縛手足臥在石上以大石鎭而磨之前後四人體並<lb/>
潰爛次到知禮厲聲呌曰向者賊退並知禮之力還被王<lb/>
<pb n="KR3l0118_WYG_132-5b"/>
殺無以勵後王遂釋放不管束凡經三日忽向西北出<lb/>
行入一牆院見飛禽走獸可滿三四畆總來索命漸相<lb/>
逼近曾射殺一雌犬此犬直向前囓其面次及身體無<lb/>
不被傷復見三大鬼各長丈餘共剝知禮皮肉須臾總<lb/>
盡面及目白骨并五臟等得存乃以此肉分乞禽獸其<lb/>
肉剥而復生生而復剥如此三日苦毒之甚不可勝紀<lb/>
事畢大鬼及禽獸等忽然總失知禮囘顧不見一物遂<lb/>
踰牆南走莫知所之意中似如一跳千里復有一鬼逐<lb/>
<pb n="KR3l0118_WYG_132-6a"/>
及知禮乃以鐵籠罩之有無數魚競來唼食食畢鬼遂<lb/>
倒迴魚亦不見其家舊供養一僧其僧先死來與知禮<lb/>
去籠語知禮曰檀越大飢授以白物三丸如棗令知禮<lb/>
噉之應時而飽乃云檀越宜還家僧亦别去知禮所居<lb/>
宅北見一大坑其中有諸槍矟攢植不可得過見其兄<lb/>
女并婢齎箱箱内有錢絹及别置一器飲食在坑東北<lb/>
知禮心中謂此婢及姪女遊戲意甚怪之囘首北望即<lb/>
見一鬼挺劒直進知禮惶懼委身投坑即得蘇也自從<lb/>
<pb n="KR3l0118_WYG_132-6b"/>
初死至于重生凡經六日後問家中乃是姪女持紙錢<lb/>
絹及飯饌為奠禮當時所視乃是銅錢絲絹也<hi>出㝠報記</hi>
　　　　陸孝政<lb/>
唐雍州陸孝政貞觀中為右衞隰州府左果毅孝政為<lb/>
性躁急多為殘害府内先有蜜蜂一龕分飛聚于宅南<lb/>
樹上孝政遣人移就别龕蜂未去之間孝政大怒遂以<lb/>
湯就樹沃死殆無孑遺至明年五月孝政于㕔晝寢忽<lb/>
有一蜂螫其舌上遂即紅腫塞口數日而死<hi>出法苑珠林</hi>
<pb n="KR3l0118_WYG_132-7a"/>
　　　　果毅<lb/>
唐貞觀永徽間盩厔鄠縣界有果毅毎客來恒買豚設<lb/>
饌衞士家生十豚總買盡其最後買者煮尚未熟果毅<lb/>
對客坐遂聞婦人哭聲意疑其妻向家看之不哭至㕔<lb/>
又聞哭聲看妻還不哭如此數迴後更向家即聞哭聲<lb/>
在門外若門外即聞哭聲在家中其客大驚不安席似<lb/>
聞哭聲云男女生十箇總𬒳果毅吃盡其客數遍聽之<lb/>
了了聞此客惻之即去果毅驚因此得病數旬而終長<lb/>
<pb n="KR3l0118_WYG_132-7b"/>
客共傳此事焉<hi>出法苑珠林</hi>
　　　　劉摩兒<lb/>
唐汾州孝義縣泉村人劉摩兒顯慶四年八月遇病而<lb/>
終男師保明日又死父子平生行皆險詖比鄰有祁隴<lb/>
威因採樵𬒳車碾死經數日而蘇乃見摩兒男師保在<lb/>
鑊湯中須臾之間皮肉俱盡無復人形唯見白骨如此<lb/>
良久還復本形隴威問其故對曰我為射獵故受此罪<lb/>
又謂保曰卿父何在對曰我父罪重不可卒見卿既即<lb/>
<pb n="KR3l0118_WYG_132-8a"/>
還請白家中為修齋福言訖𬒳使催促前至府舍見館<lb/>
宇崇峻執杖者二十餘人一官人問曰汝比有何福業<lb/>
對曰隴威去年正月在獨村看誦一切經脱衫一領布<lb/>
施兼受五戒至今不犯官人乃云若如所云無量功德<lb/>
何須來此遂索簿勘及見簿乃曰其人合死不虚側注<lb/>
曰受戒布施福助更合延壽乃遣人送還當時蘇活<hi>出法</hi>
<hi>苑珠林</hi>
　　　　店婦<lb/>
<pb n="KR3l0118_WYG_132-8b"/>
唐顯慶中長安城西路側有店家新婦誕一小男月滿<lb/>
日親族慶㑹欲殺羊羊數向屠人跪拜屠人報家内家<lb/>
内大小不以為徵遂即殺之將肉就釡煮餘人貪料理<lb/>
葱蒜餅食令産婦抱兒看煮肉抱兒火前釡忽然自破<lb/>
湯衝灰火直射母子母子俱亡店人見聞之者多斷殺<lb/>
生焉<hi>出法苑珠林</hi>
　　　　屠人<lb/>
唐總章咸亨中京師有屠人積代相傳為業因病遂死<lb/>
<pb n="KR3l0118_WYG_132-9a"/>
乃𬒳衆羊懸之一如殺羊法兩羊捉手諸羊捉脚一羊<lb/>
持刀刺頸出血數斗乃死少頃還蘇此人未活之前家<lb/>
人見繞頸有鮮血驚共看之頸有𬒳刺處還似刺羊一<lb/>
邊刀孔小一邊刀孔大數年瘡始合<hi>出廣古今五行記</hi>
　　　　劉知元<lb/>
唐䖍州司士劉知元攝判司倉大酺時司馬楊舜臣謂<lb/>
之曰買肉必須含胎肥脆可食餘瘦不堪知元乃揀取<lb/>
懐孕牛犢及猪羊驢等殺之其胎仍動良久乃絶無何<lb/>
<pb n="KR3l0118_WYG_132-9b"/>
舜臣一奴無病而死心上乃煖七日而蘇云見一水犢<lb/>
白額并子隨之見王訴云懐胎五箇月枉殺母子須臾<lb/>
又見猪羊驢等皆領子來訴見劉司士答欵引楊司馬<lb/>
處分如此居三日而知元卒亡又五日而舜臣死<hi>出朝野僉</hi>
<hi>載</hi>
　　　　季全聞<lb/>
唐則天初京兆人季全聞家富於財性好殺戮猪羊驢<lb/>
犢皆烹宰於前常養鷹鷂數十聨春夏採魚鼈秋冬獵<lb/>
<pb n="KR3l0118_WYG_132-10a"/>
狐兔常與諸子取鳥雀以刀齊刈其頭即放飛看其飛<lb/>
得近逺逺者為勝近者為負以此戲樂在家極嚴殘婢<lb/>
妾及奴僕有少事或懸開其心或剜去其眼其妻初生<lb/>
一子自眼上䀹有皮垂下至于鼻從額已後又有一片<lb/>
皮垂至於項有似人著帽焉後生一子牙爪如虎口似<lb/>
鷹吻又生一子從項至腰有縫撥看見其心肺五臟生<lb/>
而俱死其人有兄亦好鷹犬弋獵性又殘忍酷毒其妻<lb/>
生男項上有肉枷或如鳥獸魚鼈形或無眼鼻者數矣<lb/>
<pb n="KR3l0118_WYG_132-10b"/>
<hi>出廣古今五行記</hi>
　　　　當塗民<lb/>
吳俗取鮮魚皆生之欲食則投之沸湯偃轉移時乃死<lb/>
天寶八載當塗有人業取鱓魚是春得三頭鱓其子去<lb/>
鱓皮斷其頭燃火將羮之其鱓則化為蛇赤文斒斕長<lb/>
數尺行趨門外其子走反顧餘二鱓亦已半為蛇須臾<lb/>
化畢皆去其子遂病明日死于是一家七人皆相繼死<lb/>
十餘日且盡當塗令王休愔以其無人也命葬之<hi>出紀聞</hi>
<pb n="KR3l0118_WYG_132-11a"/>
　　　　張縱<lb/>
唐泉州晉江縣尉張縱者好啖鱠忽被病死心上猶煖<lb/>
後七日蘇云初有黃衫吏告云王追縱隨行尋見王王<lb/>
問吏我追張縱何故將張縱來宜速遣去旁有一吏白<lb/>
王曰此人好啖鱠暫可罰為魚王令縱去作魚又曰當<lb/>
還本身便𬒳所白之吏引至河邊推縱入水化成小魚<lb/>
長一寸許日夕增長至七日長二尺餘忽見罟師至河<lb/>
所下網意中甚懼不覺已入網中為罟師所得置之船<lb/>
<pb n="KR3l0118_WYG_132-11b"/>
中草下須臾聞晉江王丞使人求魚為鱠罟師初以小<lb/>
魚與之還𬒳杖復至網所捜索乃于草下得鯉持還王<lb/>
家至前堂見丞夫人對鏡理粧偏袒一膊至㕑中𬒳膾<lb/>
人將刀削鱗初不覺痛但覺鐵冷泓然㝷𬒳剪頭本身<lb/>
遂活時殿下侍御史李萼左遷晉江尉正在王家飡鱠<lb/>
聞縱活遽徃視之既入縱迎接其手謂萼曰飡鱠飽耶<lb/>
萼因問何以得知縱具言始末方知所飡之鱗是縱本<lb/>
身焉<hi>出廣異記</hi>
<pb n="KR3l0118_WYG_132-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_132-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百三十二<lb/>
</p>
<p>
</p>
  </div>
</body>
</text>
</TEI>
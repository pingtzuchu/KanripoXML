<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百四十五</head> <lb/>
    <p>
<pb n="KR3l0118_WYG_145-1a"/>
欽定四庫全書<lb/>
　太平廣記卷一百四十五<lb/>
　　徵應十一<lb/>
　　　李鈞　　　　高駢　　　　鉅鹿守<lb/>
　　　陜帥　　　　嚴遵美　　　成汭<lb/>
　　　劉知俊　　　田頵　　　　桑維翰<lb/>
　　　鍾傳　　　　頓金　　　　湖南馬氏<lb/>
　　　王愼辭　　　安守範<lb/>
<pb n="KR3l0118_WYG_145-1b"/>
　　　　李鈞<lb/>
唐李鈞之莅臨汝也郡當王仙芝大兵之後民間多警<lb/>
李鈞以兵力單寡抗疏聞奏詔以昭義軍三千五百人<lb/>
鎭焉乾符戊戍歲也兵至營于郡西郭明年春鈞節制<lb/>
上黨雜報到於是鎭兵部將排隊於州前通衢率其屬<lb/>
入衙展君臣之禮忽有暴風揚塵起自軍門而南蟠折<lb/>
行伍拔大斾十餘以登州人愕眙而顧沒于天際明日<lb/>
州北二十里大牛谷野人得斾以獻帛無完幅枝幹皆<lb/>
<pb n="KR3l0118_WYG_145-2a"/>
摺拉矣鈞至上黨統衆岀雁門兵既不戢暴殘居民遂<lb/>
爲猛虎軍所殺矣<hi>岀三水小牘</hi>
　　　　高駢<lb/>
唐光啓三年中書令高駢鎭淮海有蝗行而不飛自郭<lb/>
西浮濠緣城入子城聚於道院驅除不止松竹之屬一<lb/>
宿如剪幡㡠畫像皆嚙去其頭數日之後又相啖食九<lb/>
月中暴雨方霽溝瀆間忽有小魚其大如指蓋雨魚也<lb/>
占有兵喪至十月有大星夜墮於延和閣前聲若奔雷<lb/>
<pb n="KR3l0118_WYG_145-2b"/>
迸光碎響洞照一庭自十一月至明年二月昏霧不解<lb/>
或曰下謀上之兆是時粒食騰貴殆逾十倍寒僵雨仆<lb/>
日輦數千口棄之郭外及霽而逺坊靜巷爲之一空是<lb/>
時浙西軍變周寳奔毗陵駢聞之大喜遽遣使致書於<lb/>
周曰伏承走馬已及奔牛<hi>奔牛堰名在常州西</hi>今附虀一瓶葛粉<lb/>
十斤以充道途所要蓋諷其虀粉也三月使院致看花<lb/>
宴駢有與諸從事詩其末句云人間無限傷心事不得<lb/>
樽前折一枝蓋亡滅之䜟也及爲秦彦幽辱計口給食<lb/>
<pb n="KR3l0118_WYG_145-3a"/>
自五月至八月外圍益急遂及於難<hi>岀妖亂志</hi>
　　　　鉅鹿守<lb/>
唐文德戊申歲鉅鹿郡南和縣街北有紙坊長垣悉曝<lb/>
紙忽有旋風自西來卷壁紙畧盡直上穿雲望之如飛<lb/>
雪焉此兵家大忌也夏五月郡守死<hi>岀三水小牘</hi>
　　　　陜帥<lb/>
唐乾寧末分陜有虵鼠鬬於南門之内觀者如堵虵死<lb/>
而䑕亡去未旬而陜帥遇禍則知内虵死而鄭厲入羣<lb/>
<pb n="KR3l0118_WYG_145-3b"/>
鼠奔而蒲山亡妖由人興可爲戒懼<hi>岀三水小牘</hi>
　　　　嚴遵美<lb/>
唐左軍容使嚴遵美閹官中仁人也嘗言北司爲供奉<lb/>
官袴衫給事無秉簡之儀又云樞密使廨署三間屋書<lb/>
櫃而已亦無視事之㕔堂狀後帖黃指揮公事乃楊復<lb/>
恭奪宰相權也遵美嘗發狂手足舞蹈之傍有一猫一<lb/>
犬猫謂犬曰軍容改常也犬曰何用管俄而舞定且異<lb/>
猫犬之言遇昭宗播遷鳯翔乃求致仕漢中尋徙於劎<lb/>
<pb n="KR3l0118_WYG_145-4a"/>
南青城山下卜别墅以居之年過八十而終其忠正謙<lb/>
約與西門季𤣥爲季孟于時誅宦官唯西川不奉詔由<lb/>
是脱禍家有北司治亂記八卷備載閹官忠佞好惡蓋<lb/>
巷伯之流也未必俱爲邪僻良由南班輕忌大過以致<lb/>
怨怒蓋邦國不幸也先是路巖自成都移鎭渚宫所乗<lb/>
馬忽作人語且曰蘆荻花此花開後路無家不乆及禍<lb/>
然畜𩔖之語豈有物憑之乎石言於晉殆斯比也<hi>岀北夢瑣</hi>
<hi>言</hi>
<pb n="KR3l0118_WYG_145-4b"/>
　　　　成汭<lb/>
荆州成汭唐天復中准詔統軍救援江夏師次公安縣<lb/>
寺有二金剛神土人號曰二聖頗有靈驗艤舟而謁之<lb/>
且以勝負爲禱汭兆皆不吉汭惑之孔目官楊師厚曰<lb/>
公業已行安可疑阻於是不得已而進竟有覆軍之敗<lb/>
身死家亡非偶然也<hi>出北夢瑣言</hi>
　　　　劉知俊<lb/>
梁彭城王劉知俊鎭同州日因築營牆掘得一物重八<lb/>
<pb n="KR3l0118_WYG_145-5a"/>
十餘斤狀若油囊召賓幕將校問之或曰地囊或曰飛<lb/>
廉或曰金神七殺獨留源曰此是寃氣所結也古來囹<lb/>
圄之地或有焉昔王充據洛陽修河南府獄亦獲此物<lb/>
而逺祖記之乃寃死囚人精爽入地聚爲此物經百千<lb/>
年凝結不散源聞酒能忘憂請奠以醇醪或可消釋耳<lb/>
然此物之岀亦非吉徵也知俊命具酒饌祝酹復瘞之<lb/>
尋有扳城背主奔秦之事乃驗之矣<hi>岀鑒戒錄</hi>
　　　　田頵<lb/>
<pb n="KR3l0118_WYG_145-5b"/>
宣州節度田頵將作亂一日向暮有鳥赤色如雉而大<lb/>
尾有火光如散星之狀自外飛入止㦸門而不見翌日<lb/>
府中大火曹局皆盡唯甲兵存焉頵資以起事明年遂<lb/>
敗<hi>岀稽神錄</hi>
　　　　桑維翰<lb/>
魏公桑維翰尹開封一日嘗中夜於正寢獨坐忽大驚<lb/>
悸如有所見向空厲聲云汝焉敢此來如是者數四旬<lb/>
日憤懣不已雖齊體亦不敢有所發問未幾夢已整衣<lb/>
<pb n="KR3l0118_WYG_145-6a"/>
冠嚴車騎將有所詣就乗之次忽所乗馬亡去追尋莫<lb/>
知所在既寤甚惡之不數日及難<hi>岀玉堂閒話</hi>
　　　　鍾傳<lb/>
南平王鍾傳在江西有衙門吏孔知讓新治第晝有一<lb/>
星隕於庭中知讓甚惡之求典外戎以空其地歲餘御<lb/>
史中丞薛昭緯貶官至豫章傳取此地第以居之遂卒<lb/>
於此<hi>岀稽神錄</hi>
　　　　頓金<lb/>
<pb n="KR3l0118_WYG_145-6b"/>
袁州刺史頓金罷郡還都有人以紫襆包一物詣門遺<lb/>
之開視則白襴衫也遽追其人則亡矣其年金卒<hi>岀稽神錄</hi>
　　　　湖南馬氏<lb/>
湖南武穆王巡邊迴舟至洞庭宜春江口暴風忽至波<lb/>
如連山乃見波中恢詭譎怪蛟螭岀沒雲霧昏䝉有如<lb/>
武夫執戈㦸者有文吏具襴簡者有如捧盤盂者或緋<lb/>
或綠倐閃睢盱莫知何物左右大駭衣服器皿悉投之<lb/>
舟人欲以姬妾爲請王不聽移時風定僅獲存焉後數<lb/>
<pb n="KR3l0118_WYG_145-7a"/>
年武穆王薨於位<hi>岀北夢瑣言</hi>
　　　　王愼辭<lb/>
江南通事舍人王愼辭有别墅在廣陵城西愼辭常與<lb/>
親友遊其上一日忽自愛其岡阜之勢歎曰我死必葬<lb/>
於此是夜村中聞犬吠或起視之見愼辭獨騎徘徊於<lb/>
此逼之遂不見自是夜夜恒至月餘愼辭卒竟葬其地<lb/>
<hi>岀稽神錄</hi>
　　　　安守範<lb/>
<pb n="KR3l0118_WYG_145-7b"/>
僞蜀彭州刺史安思謙男守範嘗與賓客遊天台禪院<lb/>
作聯句詩守範云偶到天台院因逢物外僧定戎軍推<lb/>
官楊鼎夫云忘機同一祖岀語離三乗前懷逺軍巡官<lb/>
周述云樹老中庭寂窓虚外境澄前眉州判官李仁肇<lb/>
云片時松栢下聯續百千燈因紀于僧壁而去翌日有<lb/>
貧子乞食見之朗言曰人道有初無尾此則有尾無初<lb/>
却後五年首頷俱碎洎不如尾句者撫掌大笑院僧驅<lb/>
逐之貧子走且告曰此後主人不逺千里即欲到來衆<lb/>
<pb n="KR3l0118_WYG_145-8a"/>
以爲狂莫測其由後數年守範伏法鼎夫暴亡此首頷<lb/>
俱碎之義周與李累授官資此不如尾句之義也院主<lb/>
僧尋亦卒相承住持者來自興元則主不逺千里也貧<lb/>
子之説一無謬焉<hi>岀野人閒話</hi>
　<lb/>
　<lb/>
　<lb/>
　<lb/>
<pb n="KR3l0118_WYG_145-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百十</head>
    <p>
<pb n="KR3l0118_WYG_410-1a"/>
欽定四庫全書<lb/>
　太平廣記卷四百十　　　宋　李昉等　編<lb/>
　　草木五<lb/>
　　果上<lb/>
　　　柤稼<graphic n="KR2286" url="https://raw.githubusercontent.com/kanripo/KR-Gaiji/master/images/KR2286.png" mimeType="image/png"/>樹實　如何樹實　　仙棃<lb/>
　　　綺縞樹實　　波那娑樹實　瞻波異果<lb/>
　　　神仙李　　　武陵桃李　　金李<lb/>
　　　漢帝杏　　　仙人杏　　　御李子<lb/>
<pb n="KR3l0118_WYG_410-1b"/>
　　　朱李　　　　兎頭柰　　　脂衣柰<lb/>
　　　朱柰　　　　文林果　　　聖柰<lb/>
　　　木桃　　　　東方村桃　　仙桃<lb/>
　　　勾桃　　　　一石桃　　　偏桃<lb/>
　　　王母桃　　　食桃核　　　韶子<lb/>
　　　羅浮甘子　　天寳甘子　　北方棗<lb/>
　　　西王母棗　　仙人棗　　　仲思棗<lb/>
　　　波斯棗<lb/>
<pb n="KR3l0118_WYG_410-2a"/>
　　　果上<lb/>
　　　　柤稼<graphic n="KR2286" url="https://raw.githubusercontent.com/kanripo/KR-Gaiji/master/images/KR2286.png" mimeType="image/png"/>樹實<lb/>
東方大荒之中有樹焉名曰柤稼<graphic n="KR2286" url="https://raw.githubusercontent.com/kanripo/KR-Gaiji/master/images/KR2286.png" mimeType="image/png"/>柤柤棃也稼者株<lb/>
稼也<graphic n="KR2286" url="https://raw.githubusercontent.com/kanripo/KR-Gaiji/master/images/KR2286.png" mimeType="image/png"/>暱也三千嵗作花九千嵗作實其花蕋紫色其<lb/>
實赤色亦髙百丈或千丈也敷張自輔東西南北方枝<lb/>
各近五十丈葉長七尺廣五尺色如緑青木皮如梓樹<lb/>
理如甘草味飴實長九尺圍如長無瓤核竹刀剖之如<lb/>
凝蜜得食復見實即滅矣言復見後實熟者夀一萬二<lb/>
<pb n="KR3l0118_WYG_410-2b"/>
千嵗<hi>出神異經</hi>
　　　　如何樹實<lb/>
南方大荒有樹焉名曰如何三百嵗作花九百嵗作實<lb/>
花色朱其實正黄髙五十丈敷張如蓋葉長一丈廣二<lb/>
尺餘似菅苧色青厚可五分似絮如厚朴材理如支九<lb/>
子味如飴實有核形如棗子長五尺圍如長金刀剖之<lb/>
則酸蘆刀剖之則辛食之者地仙不畏水火不畏白刃<lb/>
<hi>刃刀之屬言地仙者不能飛在地従之法也出神異經</hi>
<pb n="KR3l0118_WYG_410-3a"/>
　　　　仙棃<lb/>
南方有樹焉髙百丈敷張自輔葉長一丈廣六尺名仙梨<lb/>
如今之柤棃但樹大耳其子徑三尺剖之少瓤白如素<lb/>
和羮食之地仙衣服不敗辟穀可以入水火也<hi>出神異經</hi>
　　　　綺縞樹實<lb/>
東南荒中有邪<hi>音耶</hi>木焉髙三千丈或十餘圍或七八尺<lb/>
其枝有喬直上不可那也葉如甘𤓰三百嵗晝落而生<lb/>
花形如甘𤓰花復二百嵗落而生萼萼下生子三嵗而<lb/>
<pb n="KR3l0118_WYG_410-3b"/>
成熟成熟之後不長不減子形如寒𤓰似冬𤓰也長七<lb/>
八寸徑四五寸萼復覆生頂言發萼而得成實此不取<lb/>
萬世如故若取子而留萼萼復生子如初年月復成熟<lb/>
復二年則成萼則復生子其子形如甘瓤少<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音練</hi>甘美<lb/>
食之令人身澤不可過三升令人㝠醉半日乃醒木髙<lb/>
人取不能得唯木下有多羅之人緣能得之<hi>多羅國名</hi>一名<lb/>
無葉世人後生不見葉謂之無葉也一名綺縞人見無<lb/>
葉謂之綺縞<hi>出神異經</hi>
<pb n="KR3l0118_WYG_410-4a"/>
　　　　波那婆樹實<lb/>
波那婆樹出拂林國呼為阿薩嚲樹長五六丈皮色青<lb/>
緑葉極光浄冬夏不凋無花結實其實従樹莖出大如<lb/>
冬𤓰有皮裹之殻上有刺瓤至甘甜可食核大如棗一<lb/>
實有數枚核中仁如粟黄炒之食甚美<hi>出酉陽雜俎</hi>
　　　　瞻波異果<lb/>
瞻波國有人牧牛百餘頭有一牛離羣忽失所在至暮<lb/>
方歸形色鳴吼異常牛主異之明日遂獨行主因隨之<lb/>
<pb n="KR3l0118_WYG_410-4b"/>
入一穴行五六里豁然明朗花木皆非人間所有牛於<lb/>
一處食草草不可識有果作黄金色牧牛人竊將還為<lb/>
鬼所奪又一日復往取此果至穴鬼復欲奪其人急吞<lb/>
之身遂暴長頭纔出身塞於穴數日化為石<hi>出酉陽雜俎</hi>
　　　　神仙李<lb/>
防陵楚山有朱神李圃三十六所潘岳閒居賦云房陵<lb/>
朱神之李又李尤果賦云三十六之朱李蓋仙李縹而<lb/>
神李紅陸士衡果賦云中山之縹李是也<hi>出述異記</hi>
<pb n="KR3l0118_WYG_410-5a"/>
　　　　武陵桃李<lb/>
武陵源在呉中山中無他木盡生桃李俗呼為桃李源<lb/>
源上有石洞洞中有乳水世傳秦亂呉人於此避難者<lb/>
食桃李實者皆得仙去<hi>出述異記</hi>
　　　　金李<lb/>
杜陵有金李李之大者謂之夏李尢小者謂之鼠李<hi>出述</hi>
<hi>異記</hi>
　　　　漢帝杏<lb/>
<pb n="KR3l0118_WYG_410-5b"/>
濟南郡之東南有分流山山上多杏大如梨色黄如橘<lb/>
土人謂之漢帝杏亦曰金杏<hi>出酉陽雜俎</hi>
　　　　仙人杏<lb/>
杏圃洲南海中多杏海上人云仙人種杏處漢時嘗有<lb/>
人舟行遇風泊此洲五六日日食杏故免死云洲中有<lb/>
冬杏王充果賦云冬實之杏春熟之甘晉郭太儀果賦<lb/>
云杏或冬而實<hi>出述異記</hi>
　　　　御李子<lb/>
<pb n="KR3l0118_WYG_410-6a"/>
許昌節使小㕔是故魏景福殿董卓亂魏武挟令遷帝<lb/>
自洛都許許州有小李子色黄大如櫻桃謂之御李子<lb/>
即獻時所植至今有焉<hi>出述異記</hi>
　　　　朱李<lb/>
魏文帝安陽殿前天降朱李八枚啖一枚數日不食今<lb/>
李種有安陽李大而甘者即其種也<hi>出述異記</hi>
　　　　兎頭柰<lb/>
白柰出涼州野豬澤大如兎頭<hi>出酉陽雜俎</hi>
<pb n="KR3l0118_WYG_410-6b"/>
　　　　脂衣柰<lb/>
脂衣柰漢時紫柰大如升核紫花青研之有汁可漆或<lb/>
著衣不可浣<hi>出酉陽雜俎</hi>
　　　　朱柰<lb/>
唐貞觀年中頓邱縣有一賢者於黄河渚上拾菜得一<lb/>
樹子僅大如指持歸蒔之三年乃結子五顆味狀如柰<lb/>
又似林檎多汁異常酸美送縣縣上州以其奇味乃進<lb/>
之上賜綾一十匹後樹長成漸至三百顆每年進之號<lb/>
<pb n="KR3l0118_WYG_410-7a"/>
曰朱柰至今存徳具博等州取其枝接所在豐足人以<lb/>
為従西域浮来礙渚而住矣<hi>出朝野僉載</hi>
　　　　文林果<lb/>
唐永徽中魏郡臨黄王國村人王方言嘗於河中灘上<lb/>
拾得一小樹栽埋之及長乃林檎也實大如小黄瓠色<lb/>
白如玉間以珠㸃亦不多三數而已有如纈實為奇果<lb/>
光眀瑩目又非常美紀王慎為曹州刺史有得之獻王<lb/>
王貢於髙宗以為朱柰又名五色林檎或謂之聫珠果<lb/>
<pb n="KR3l0118_WYG_410-7b"/>
種於苑中西域老僧見之云是奇果亦名林檎上大重<lb/>
之賜王方言文林郎亦號此果為文林郎果俗云頻婆<lb/>
果河東亦多林檎秦中亦不少河西諸郡亦有林檎皆<lb/>
小於文林果<hi>出洽聞記</hi>
　　　　聖柰<lb/>
河州鳯林關有靈巖寺每七月十五日溪穴流出聖柰<lb/>
大如盞以為常<hi>出洽聞記</hi>
　　　　木桃<lb/>
<pb n="KR3l0118_WYG_410-8a"/>
桃之大者木桃詩云投我以木桃是也<hi>出述異記</hi>
　　　　東方村桃<lb/>
東方村有桃樹其子徑三尺二寸和核羮食之令人益<lb/>
夀食核中仁可以治𠻳小桃溫潤既𠻳人食之即止也<lb/>
<hi>出神異記</hi>
　　　　仙桃<lb/>
出郴州蘇躭仙壇有人至心求之者桃落壇上或至五<lb/>
六顆形似石塊赤黄色破之如有核三重研飲之愈衆<lb/>
<pb n="KR3l0118_WYG_410-8b"/>
疾尤治邪氣<hi>出酉陽雜俎</hi>
　　　　勾桃<lb/>
鄴華林苑勾桃子重三觔或二觔半亦有名梨者比衆<lb/>
果氣味甘美入口消釋人間有名果季龍作蝦蟇車四<lb/>
箱廣一丈深一丈合土載中植之則無不生也<hi>出洽聞記</hi>
　　　　一石桃<lb/>
吐谷渾桃大如石甕<hi>出洽聞記</hi>
　　　　偏桃<lb/>
<pb n="KR3l0118_WYG_410-9a"/>
偏桃出波斯國波斯呼為婆淡樹長五六丈圍四五尺<lb/>
葉似桃而濶大三月開花白色花落結實狀如桃子而<lb/>
形偏其肉苦澁不堪噉核中仁甘甜西域諸國並珍之<lb/>
<hi>出酉陽雜俎</hi>
　　　　王母桃<lb/>
王母桃洛陽華林園内有之十月始熟形如括簍俗語<lb/>
曰王母甘桃食之解勞亦名西王母桃<hi>出酉陽雜俎</hi>
　　　　食桃核<lb/>
<pb n="KR3l0118_WYG_410-9b"/>
楊子留後呉堯卿家有傭賃者役之既乆一日持一大<lb/>
桃核可容數升以獻堯卿堯卿知其異稍磨之取食食<lb/>
盡頗覺輕徤堯卿為吏貪猥殘虐畢師鐸之難投所居<lb/>
後閣井中死師鐸求得類堯卿者殺之後有得其故居<lb/>
者竊知其屍在井中取而得之舉體皆腐壊而藏府有<lb/>
成金者<hi>出稽神録</hi>
　　　　韶子<lb/>
初寧縣里有石榆子一名山棗又時呼為韶子也<hi>出南越志</hi>
<pb n="KR3l0118_WYG_410-10a"/>
　　　　羅浮甘子<hi>二種</hi>
羅浮甘子唐開元中始有山僧種於南樓寺其後進獻<lb/>
幸蜀奉天之嵗皆不結實<hi>出國史補</hi>
　　　　天寳甘子<lb/>
唐天寳十年上謂幸臣曰近於宫内種甘子數株今秋<lb/>
結實一百五十顆與江南蜀道所進不異宰臣賀表曰<lb/>
雨露所均混天區而齊被草木有性憑地氣而潛通故<lb/>
得資江外之珍果為禁中之華實相傳云元宗幸蜀年<lb/>
<pb n="KR3l0118_WYG_410-10b"/>
羅浮甘子不實嶺南有蟻大於秦中馬蟻結巢於甘樹<lb/>
實時常循其上故甘皮薄而滑往往甘實在巢中冬深<lb/>
取之味數倍於常者<hi>出酉陽雜俎</hi>
　　　　北方棗<lb/>
北方荒中有棗林焉其髙五十丈敷張枝條數里餘疾<lb/>
風不能偃雷電不能摧其子長六七寸圍過其長熟色<lb/>
如朱乾之不縮氣味潤澤殊於常棗食之可以安軀益<lb/>
氣故方書云此棗枝條盛於常棗亦益氣安軀赤松子<lb/>
<pb n="KR3l0118_WYG_410-11a"/>
云北方大棗味有殊既可益氣又安軀<hi>出神異記</hi>
　　　　西王母棗<lb/>
鄴華林苑中西王母棗冬夏有葉九月生花臘月乃熟<lb/>
三子一尺又有圭角亦三子一尺<hi>出洽聞記</hi>
　　　　仙人棗<lb/>
晉時太倉南有翟泉西有華林園園有仙人棗長五寸<lb/>
核細如針<hi>出酉陽雜俎</hi>
　　　　仲思棗<lb/>
<pb n="KR3l0118_WYG_410-11b"/>
信都獻仲思棗四百枚棗長四五寸圓紫色細又縐細<lb/>
核肥有味賢於青州棗北齊時有仙人仲思得此棗種<lb/>
之亦名仙棗時海内唯有數樹<hi>出大業拾遺</hi>
　　　　波斯棗<lb/>
波斯棗出波斯國波斯呼為窟莽樹長三四丈圍五六<lb/>
尺葉如土藤不凋二月生花狀如蕉花有兩甲漸漸開<lb/>
罅中有十餘房子長二尺黄白色有核熟則紫黒狀類<lb/>
乾棗味甜如飴可食<hi>出酉陽雜俎</hi>
<pb n="KR3l0118_WYG_410-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_410-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百七十三</head> <lb/>
    <p>
<pb n="KR3l0118_WYG_273-1a"/>
欽定四庫全書<lb/>
　太平廣記卷二百七十三<lb/>
　　婦人四<lb/>
　　　周皓　　　　李秀蘭　　　杜牧<lb/>
　　　劉禹錫　　　李逢吉　　　洛中舉人<lb/>
　　　蔡京　　　　武昌妓　　　韋保衡<lb/>
　　　曹生　　　　羅虬　　　　徐月英<lb/>
　　　　周皓<lb/>
<pb n="KR3l0118_WYG_273-1b"/>
太僕卿周皓貴族子多力負氣天寳中皓少年常結客<lb/>
爲花栁之遊竟畜亡命訪城中名姬如蠅襲羶無不獲<lb/>
者時靖恭有姬名夜來稚齒巧笑歌舞絕倫貴公子破<lb/>
産迎之皓時與數軰富者更擅之會一日其母白皓曰<lb/>
某日夜來生日豈可寂寞乎皓與徃還竟求珍貨合錢<lb/>
數十萬會飲其家樂工賀懐智紀孩孩皆一時絶手扄<lb/>
方合忽覺擊門聲甚急皓戒内勿開良乆折闗而入有<lb/>
少年紫衣騎從數十詬其母即將軍高力士之子也母<lb/>
<pb n="KR3l0118_WYG_273-2a"/>
與夜來泣拜諸客將散皓時血氣方剛且恃其力顧從<lb/>
者不相敵因前讓其怙勢攘臂格之紫衣者踣於拳下<lb/>
且絕其頷骨大傷流血皓遂突出時都亭驛所由魏貞<lb/>
有心義好養私客皓以情投之貞乃藏於妻女間時有<lb/>
司追捉急切貞恐蹤露乃夜辦裝具腰白金數鋌謂皓<lb/>
曰汴州周簡老義士也復與郎君當家今可依之且宜<lb/>
謙恭不怠周簡老葢大俠也見魏貞書喜甚皓因拜之<lb/>
爲叔遂言其狀簡老令居一船中戒無妄出供與極厚<lb/>
<pb n="KR3l0118_WYG_273-2b"/>
居歲餘忽聽船上哭泣聲皓潛窺之見一少婦縞衣甚<lb/>
美與簡老相慰其夕簡老忽至皓處問君婚未某有表<lb/>
妹嫁與甲甲卒無子今無所歸可事君子皓拜謝之即<lb/>
夕其表妹歸皓有女二人男一人猶在舟中簡老忽語<lb/>
皓事已息君貌寢必無人識者可遊江淮乃贈百餘千<lb/>
號哭而别於是遂免<hi>出酉陽雜爼</hi>
　　　　李秀蘭<lb/>
李秀蘭以女子有才名初五六歲時其父抱於庭作詩<lb/>
<pb n="KR3l0118_WYG_273-3a"/>
詠薔薇其末句云經時未架却心緒亂縱横父恚曰此<lb/>
女子將來富有文章然必爲失行婦人矣竟如其言<hi>出玉</hi>
<hi>堂閒話</hi>
又秀蘭嘗與諸賢會烏程縣開元寺知河間劉長卿有<lb/>
隂疾謂之曰山氣日夕佳長卿對曰衆鳥欣有託舉坐<lb/>
大笑論者兩美之秀蘭有詩曰遠水浮仙棹寒星伴使<lb/>
車葢五言之佳境也上方班姬即不足下比韓英則有<lb/>
餘亦女中之詩豪也嘗賦得三峽流泉歌曰妾家本住<lb/>
<pb n="KR3l0118_WYG_273-3b"/>
巫山雲巫山流水常自聞玉琴彈出轉寥夐直似當時<lb/>
夢中聽三峽迢迢幾千里一時流入深閨裏巨石奔湍<lb/>
指下生飛波走浪絃中起初疑噴湧含雷風又似嗚咽<lb/>
流不通廻湍瀬曲勢將盡時復滴瀝平沙中憶昔阮公<lb/>
爲此曲能使仲容聽不足一彈既罷又一彈願與流泉<lb/>
鎭相續<hi>出中興間氣集</hi>
　　　　杜牧<lb/>
唐中書舍人杜牧少有逸才下筆成詠弱冠擢進士第<lb/>
<pb n="KR3l0118_WYG_273-4a"/>
復捷制科牧少雋性疎野放蕩雖爲檢制而不能自禁<lb/>
會丞相牛僧孺出鎭揚州辟節度掌書記牧供職之外<lb/>
唯以宴遊爲事揚州勝地也每重城向夕倡樓之上常<lb/>
有絳紗燈萬數輝羅燿列空中九里三十歩街中珠翠<lb/>
塡咽邈若仙境牧常出沒馳逐其間無虚夕復有卒三<lb/>
十人易服隨後潛䕶之僧孺之密教也而牧自謂得計<lb/>
人不知之所至成歡無不會意如是且數年及徵拜侍<lb/>
御史僧孺於中堂餞因戒之曰以侍御史氣槩逺馭固<lb/>
<pb n="KR3l0118_WYG_273-4b"/>
當自極夷塗然常慮風情不節或至尊體乖和牧因謬<lb/>
曰某幸常自檢守不至貽尊憂耳僧孺笑而不答即命<lb/>
侍兒取一小書簏對牧發之乃街卒之密報也凡數十<lb/>
百悉曰某夕杜書記過某家無恙某夕宴某家亦如之<lb/>
牧對之大慙因泣拜致謝而終身感焉故僧孺之薨牧<lb/>
爲之誌而極言其美報所知也牧既爲御史乆之分務<lb/>
洛陽時李司徒愿罷鎭閒居聲妓豪華爲當時第一洛<lb/>
中名士咸謁見之李乃大開宴席當時朝客高流無不<lb/>
<pb n="KR3l0118_WYG_273-5a"/>
臻赴以牧持憲不敢邀至牧遣座客逹意願預期會李<lb/>
不得已馳書方對酒獨斟亦已酣暢聞命遽來時會中<lb/>
已飲酒女妓百餘人皆絕藝殊色牧獨坐南行瞪目注<lb/>
視引滿三巵問李云聞有紫雲者孰是李指示之牧復<lb/>
凝睇良乆曰名不虚得宜以見惠李俯而笑諸妓皆亦<lb/>
廻首破顔牧又自飲三爵朗吟而起曰華堂今日綺筵<lb/>
開誰喚分司御史來忽發狂言驚滿座兩行紅粉一時<lb/>
廻意氣閒逸旁若無人牧又自以年漸遲暮常追賦感<lb/>
<pb n="KR3l0118_WYG_273-5b"/>
舊詩曰落魄江湖載酒行楚腰纎細掌中情十年一覺<lb/>
揚州夢嬴得青樓薄倖名又曰觥船一棹百分空十載<lb/>
青春不負公今日鬂絲禪榻畔茶烟輕颺落花風太和<lb/>
末牧復自侍御史出佐沈傳師江西宣州幕雖所至輒<lb/>
遊而終無屬意咸以非其所好也及聞湖州名郡風物<lb/>
妍好且多竒色因甘心遊之湖州刺史某乙牧素所厚<lb/>
者頗喻其意及牧至每爲之曲宴周遊凡優姬倡女力<lb/>
所能致者悉爲出之牧注目凝視曰美矣未盡善也乙<lb/>
<pb n="KR3l0118_WYG_273-6a"/>
復候其意牧曰願得張水嬉使州人畢觀候四面雲合<lb/>
某當閒行寓目冀於此際或有閲焉乙大喜如其言至<lb/>
日兩岸觀者如堵迨暮竟無所得將罷舟艤岸於叢人<lb/>
中有里姥引鵶頭女年十餘歲牧熟視曰此眞國色向<lb/>
誠虚設耳因使語其母將接致舟中姥女皆懼牧曰且<lb/>
不即納當爲後期姥曰他年失信復當何如牧曰吾不<lb/>
十年必守此郡十年不來乃從爾所適可也母許諾因<lb/>
以重幣結之爲盟而别故牧歸朝頗以湖州爲念然以<lb/>
<pb n="KR3l0118_WYG_273-6b"/>
官秩尚卑殊未敢發尋拜黄州池州又移睦州皆非意<lb/>
也牧素與周墀善會墀爲相乃併以三牋干墀乞守湖<lb/>
州意以弟頭目疾冀於江外療之大中三年始授湖州<lb/>
刺史比至郡則已十四年矣所約者已從人三載而生<lb/>
三子牧既即政函使召之其母懼其見奪携幼以同徃<lb/>
牧詰其母曰曩既許我矣何爲反之母曰向約十年十<lb/>
年不來而後嫁嫁已三年矣牧因取其載詞視之俛首<lb/>
移晷曰其詞也直彊之不祥乃厚爲禮而遣之因賦詩<lb/>
<pb n="KR3l0118_WYG_273-7a"/>
以自傷曰自是尋春去校遲不須惆悵怨芳時狂風落<lb/>
盡深紅色緑葉成隂子滿枝<hi>出唐闕史</hi>
　　　　劉禹錫<lb/>
劉禹錫赴任姑蘇道過揚州州帥杜鴻漸飲之酒大醉<lb/>
而歸驛稍醒見二女子在旁驚非巳有也乃曰郎中席<lb/>
上與司空詩特令二樂妓侍寢且醉中之作都不記憶<lb/>
明旦修啓致謝杜亦優容之夫禹錫以郎吏州牧而輕<lb/>
忤三司豈不過哉詩曰高髻雲鬟宫樣粧春風一曲杜<lb/>
<pb n="KR3l0118_WYG_273-7b"/>
韋娘司空見慣尋常事斷盡蘇州刺史腸<hi>出雲谿友議</hi>
　　　　李逢吉<lb/>
李丞相逢吉性彊愎而沉猜多忌好危人略無怍色既<lb/>
爲居守劉禹錫有妓甚麗爲衆所知李恃風望恣行威<lb/>
福分務朝官取容不暇一旦隂以計奪之約曰某日皇<lb/>
城中堂前致宴應朝賢寵嬖並請早赴境會稍可觀矚<lb/>
者如期雲集敕閽吏先放劉家妓從門入傾都驚異無<lb/>
敢言者劉計無所出惶惑吞聲又翌日與相善數人謁<lb/>
<pb n="KR3l0118_WYG_273-8a"/>
之但相見如常從容乆之並不言境㑹之所以然者座<lb/>
中黙然相目而已既罷一揖而退劉歎咤而歸無可奈<lb/>
何遂憤懣而作四章以擬四愁云爾玉釵重合兩無縁<lb/>
魚在深潭鶴在天得意紫鸞休舞鏡寄言青鳥罷銜牋<lb/>
金盆已覆難收水玉軫長抛不續絃若向蘼蕪山下過<lb/>
遥將紅淚灑窮泉鸞飛遠樹栖何處鳳得新巢已去心<lb/>
紅璧尚留香漠漠碧雲初散信沈沈情知㸃汚投泥玉<lb/>
猶自經營買笑金從此山頭似人石丈夫形狀淚痕深<lb/>
<pb n="KR3l0118_WYG_273-8b"/>
人曾何處更尋看雖是生離死一般買笑樹邉花已老<lb/>
畫眉牕下月猶殘雲藏巫峽音容斷路隔星橋過徃難<lb/>
莫怪詩成無淚滴盡傾東海也須乾三山不見海沈沈<lb/>
豈有仙蹤更可尋青鳥去時雲路斷姮娥歸處月宫深<lb/>
紗窻遙想春相憶書幌誰憐夜獨吟料得夜來天上鏡<lb/>
只因偏照兩人心<hi>見本事詩</hi>
　　　　洛中舉人<lb/>
舉子某乙洛中居人也偶與樂妓茂英者相識英年甚<lb/>
<pb n="KR3l0118_WYG_273-9a"/>
小及乙到江外偶於飲席遇之因贈詩曰憶昔當初過<lb/>
栁樓茂英年小尚嬌羞隔牕未省聞高語對鏡曾窺學<lb/>
上頭一别中原俱老大重來南國見風流彈絃酌酒話<lb/>
前事零落碧雲生暮愁舉子因謁節使遂客遊留連數<lb/>
月帥遇之甚厚宴飲既頻與酒糺諧戲頗洽一日告辭<lb/>
帥厚以金帛贐行復開筵送别因暗留絶句與糺曰少<lb/>
揷花枝少下籌須防女伴妬風流坐中若打占相令除<lb/>
却尚書莫㸃頭因設舞曲遺詩帥取覽之當時即令人<lb/>
<pb n="KR3l0118_WYG_273-9b"/>
所在送付舉子<hi>出盧氏雜説</hi>
　　　　蔡京<lb/>
邕南節度使蔡京過永州永州刺史鄭史與京同年連<lb/>
以酒樂相邀座有瓊枝者鄭之所愛而席之最妍蔡彊<lb/>
奪之行鄭莫之競也邕南之所爲多如此類爲德義者<lb/>
見鄙終其不悛也及邕南制禦失律伏法<hi>出雲谿友議</hi>
　　　　武昌妓<lb/>
韋蟾亷問鄂州及罷任賔僚盛陳祖席蟾遂書文選句<lb/>
<pb n="KR3l0118_WYG_273-10a"/>
云悲莫悲兮生别離登山臨水送將歸以牋毫授賔從<lb/>
請續其句座中悵望皆思不屬逡廵女妓泫然起曰某<lb/>
不才不敢染翰欲口占兩句韋大驚異令隨口寫之武<lb/>
昌無限新栽桞不見楊花撲面飛座客無不嘉歎韋令<lb/>
唱作楊柳枝詞極歡而散贈數十箋納之翌日共載而<lb/>
發<hi>出杼情詩</hi>
　　　　韋保衡<lb/>
韋保衡嘗訪同人方坐李鉅新及第亦繼至保衡以其<lb/>
<pb n="KR3l0118_WYG_273-10b"/>
後先匿於帷下既入曰有客乎同人曰韋保衡秀才可<lb/>
以出否鉅新及第甚自得意徐曰出也何妨保衡竟不<lb/>
之出洎保衡尚公主為相李蠙鎮岐下鉅方自山北舊從<lb/>
事辟焉初保衡既登第獨孤雲除東川辟在幕下樂籍<lb/>
間有佐飲者副使李甲屬意也時以逼於他適私期廻<lb/>
將納焉保衡既至不知之祈於獨孤且請降其籍李至<lb/>
意殊不平每在宴席輒以語侵保衡保衡不能容即携<lb/>
其妓人以去李益怒之屢言於雲雲不得已命飛牒追<lb/>
<pb n="KR3l0118_WYG_273-11a"/>
之而廻無何堂牒追保衡赴輦下乃尚同昌公主也李<lb/>
固懼之矣不日保衡復入翰林李聞之登時而卒<hi>出玉泉子</hi>
　　　　曹生<lb/>
盧常侍鉟牧瀘江日相座囑一曹生令署郡職不免奉<lb/>
之曹悦營妓名丹霞盧沮而不許會餞朝客於短亭曹<lb/>
獻詩曰拜玉亭間送客忙此時孤恨感離鄉尋思徃歲<lb/>
絕纓事肯向朱門泣夜長盧演爲長句和而勉之曰桑<lb/>
扈交飛百舌忙祖亭聞樂倍思鄉樽前有恨慙卑宦席<lb/>
<pb n="KR3l0118_WYG_273-11b"/>
上無寥愛艶粧莫爲狂花迷眼界須求眞理定心王遊<lb/>
蜂採掇何時已秪恐多言議短長<hi>出盧懐杼情集</hi>
　　　　羅虬<lb/>
羅虬詞藻富贍與宗人隠鄴齊名咸通乾符中時號三<lb/>
羅廣明庚子亂後去從鄜州李孝恭籍中有紅兒者善<lb/>
爲音聲常爲副戎屬意會副戎聘鄰道虬請紅兒歌而<lb/>
贈之繒綵孝恭以副車所盼不令受之虬怒拂衣而起<lb/>
詰旦手刃紅兒既而思之乃作絶句百編號比紅兒詩<lb/>
<pb n="KR3l0118_WYG_273-12a"/>
大行於時<hi>岀摭言</hi>
　　　　徐月英<lb/>
江淮間有徐月英者名娼也其送人詩云惆悵人間萬<lb/>
事違兩人同去一人歸生憎平望亭中水忍照鴛鴦相<lb/>
背飛又云枕前淚與階前雨隔箇牕兒滴到明亦有詩<lb/>
集金陵徐氏諸公子寵一營妓卒乃焚之月英送塟謂<lb/>
公子曰此娘平生風流沒亦𢃄焰時號美戲也<hi>出北夢瑣言</hi>
　<lb/>
<pb n="KR3l0118_WYG_273-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百七十三<lb/>
</p>
<p>
</p>
  </div>
</body>
</text>
</TEI>
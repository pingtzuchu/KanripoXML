<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百七十三</head> <lb/>
    <p>
<pb n="KR3l0118_WYG_173-1a"/>
欽定四庫全書<lb/>
　太平廣記卷一百七十三<lb/>
　　俊辯一<lb/>
　　　東方朔　　　匡衡　　　　邉文禮<lb/>
　　　荀慈明　　　曹植　　　　諸葛恪<lb/>
　　　車浚　　　　諸葛靚　　　蔡洪<lb/>
　　　范百年　　　張融　　　　庾杲之<lb/>
　　　王儉　　　　周顒　　　　王融<lb/>
<pb n="KR3l0118_WYG_173-1b"/>
　　　李膺　　　　商鏗　　　　蕭琛<lb/>
　　　朱淹　　　　崔光　　　　陳元康<lb/>
　　　李諧　　　　盧愷　　　　盧思道<lb/>
　　　王元景<lb/>
　　　　東方朔<lb/>
漢武帝見畫伯夷叔齊形像問東方朔是何人朔曰古<lb/>
之愚夫帝曰夫伯夷叔齊天下廉士何謂愚邪朔對曰<lb/>
臣聞賢者居世與之推移不凝滯於物彼何不升其堂<lb/>
<pb n="KR3l0118_WYG_173-2a"/>
飲其漿泛泛如水中之鳬與彼徂逰天子轂下可以𨼆<lb/>
居何自苦於首陽上喟然而嘆<hi>出小説</hi>
又漢武逰上林見一好𣗳問東方朔朔曰名善哉帝隂<lb/>
使人落其𣗳後數嵗復問朔朔曰名為瞿所帝曰朔欺<lb/>
乆矣名與前不同何也朔曰夫大為馬小為駒長為雞<lb/>
小為雛大為牛小為犢人生為兒長為老且昔為善哉<lb/>
今為瞿所長少死生萬物敗成豈有定哉帝乃大笑<hi>出小</hi>
<hi>說</hi>
<pb n="KR3l0118_WYG_173-2b"/>
　　　　匡衡<lb/>
匡衡字稚圭勤學而無燭鄰人有燭而不與衡乃穿壁<lb/>
引其光以書映光而讀之邑人大姓文不識家富多書<lb/>
衡乃為其傭作而不求直主人怪而問之衡曰願得主<lb/>
人書遍讀之主人感歎資給以書遂成大學能説詩時<lb/>
人為之語曰無説詩匡鼎來匡説詩解人頥鼎衡小名<lb/>
也時人畏服之如此聞之皆解頥歡笑衡邑人有言詩<lb/>
者衡從之與語質疑邑人挫服倒屣而去衡追之曰先<lb/>
<pb n="KR3l0118_WYG_173-3a"/>
生留聽更理前論邑人曰窮矣遂去不顧<hi>出西京雜記</hi>
　　　　邊文禮<lb/>
邊文禮見袁奉髙失次序奉髙因嘲之曰昔堯聘許由<lb/>
面無怍色先生何為顚倒衣裳文禮答曰明府初臨堯<lb/>
德未彰是以賤民顚倒衣裳耳<hi>出世説</hi>
　　　　荀慈明<lb/>
荀慈明與汝南袁少朗相見問潁川士慈明先及諸兄<lb/>
少朗歎之曰但可私親而已慈明答曰足下相難依據<lb/>
<pb n="KR3l0118_WYG_173-3b"/>
何經少朗曰方問國士始及諸兄是以尤之慈明曰昔<lb/>
祁奚内舉不失其子外舉不失其讐以為至公公旦周<lb/>
文王之子詩不論堯舜之德而頌文武者何先親之義<lb/>
也春秋之義内中國而外諸夏且不能愛其親而愛他<lb/>
人者不當以為悖德乎<hi>出世説</hi>
　　　　曹植<lb/>
魏文帝嘗與陳思王植同輦出遊逢見兩牛在牆間鬬<lb/>
一牛不如墜井而死詔令賦死牛詩不得道是牛亦不<lb/>
<pb n="KR3l0118_WYG_173-4a"/>
得云是井不得言其鬬不得言其死走馬百步令成四<lb/>
十言步盡不成加斬刑子建䇿馬而馳既攬筆賦曰兩<lb/>
肉齊道行頭上戴横骨行至凶土頭峍起相唐突二敵<lb/>
不俱剛一肉卧土窟非是力不如盛意不得洩賦成步<lb/>
猶未竟重作三十言自愍詩云煮豆持作羮漉豉取作<lb/>
汁萁在釜下然豆向釜中泣本自同根生相煎何太急<lb/>
<hi>出世説</hi>
　　　　諸葛恪<lb/>
<pb n="KR3l0118_WYG_173-4b"/>
孫權蹔巡狩武昌語羣臣曰在後好共輔導太子太子<lb/>
有益諸君厚賞如其無益必有重責張昭薛綜並未能<lb/>
對諸葛恪曰今太子精㣲特達比青蓋來旋太子聖叡<lb/>
之姿必聞一知十豈為諸臣虛當受賞孫權嘗問恪君<lb/>
何如丞相恪曰臣勝之權曰丞相受遺輔政國富刑清<lb/>
雖伊尹格於皇天周公光於四表無以逺過且為君叔<lb/>
何以言勝之邪恪對曰實如陛下明詔但至於仕于汙<lb/>
君甘于偽主闇于天命則不如臣從容清泰之朝讚揚<lb/>
<pb n="KR3l0118_WYG_173-5a"/>
天下之君也權復問恪君何如步騭恪答曰臣不如之<lb/>
又問何如朱然亦曰不如之又問何如陸遜亦曰不如<lb/>
之權曰君不如此三人而言勝叔者何恪曰不敢欺陛<lb/>
下小國之有君不如諸夏之亡是以勝也<hi>出劉氏小説</hi>
　　　　車浚<lb/>
陸遜聞車浚令名請與相見謂曰早欽風彩何乃龍蟠<lb/>
鳯峙不肯降顧邪答曰誠知公侯敦公旦之博納同尼<lb/>
父之善誘然蜥蜴不能假重雲以升舉鷃雀不能從激<lb/>
<pb n="KR3l0118_WYG_173-5b"/>
風以飛揚是以無因爾時坐上賓客多是吳人皆相顧<lb/>
謂曰武陵蠻夷郡乃有此竒人也浚曰吳太伯端委之<lb/>
化已改被髮文身之俗今乃上挺聖主下生賢佐亦何<lb/>
常之有遜歎曰國其昌也乃有斯人<hi>出劉氏小説</hi>
　　　　諸葛靚<lb/>
諸葛靚在吳於朝堂大㑹孫皓問卿字仲思為何所思<lb/>
對曰在家思孝事君思忠朋友思信如斯而已<hi>出世説新語</hi>
　　　　蔡洪<lb/>
<pb n="KR3l0118_WYG_173-6a"/>
晉蔡洪赴洛中人問曰幕府初開羣公辟命求英竒於<lb/>
仄陋拔賢俊於巖穴君吳楚之人亡國之餘有何異才<lb/>
而應斯舉答曰夜光之珠不必出於孟津之河盈尺之<lb/>
璧不必採於崐崙之山大禹生於東夷文王出於西羌<lb/>
賢聖所出何必常處昔武王伐紂遷頑民於洛邑得無<lb/>
諸君是其苖裔乎又問洪吳舊姓何如答曰吳府君聖<lb/>
朝之盛佐明時之俊乂朱永長理物之宏德清選之髙<lb/>
望嚴仲弼九臯之鴻鵠空谷之白駒顧彥先八音之琴<lb/>
<pb n="KR3l0118_WYG_173-6b"/>
瑟五色之龍章張威伯嵗寒之茂松幽夜之逸光陸士<lb/>
龍鴻鵠之徘徊懸鼓之待槌凡此諸君以洪筆為鋤耒<lb/>
以紙札為良田以𤣥墨為稼穡以義禮為豐年以談論<lb/>
為英華以忠恕為珍寶著文章為錦繡藴五經為繒帛<lb/>
坐謙虛為席薦張議意為幃幕行仁義為室宇循道德<lb/>
為牆宅者矣<hi>出劉氏小説</hi>
　　　　范百年<lb/>
宋梁州范百年因事謁明帝帝言次及廣州貪泉因問<lb/>
<pb n="KR3l0118_WYG_173-7a"/>
之曰卿州復有此水否百年答曰梁州唯有文川武鄉<lb/>
㢘泉讓水又問卿宅在何處曰臣居在㢘讓之間上稱<lb/>
善後除梁州刺史<hi>出談藪</hi>
　　　　張融<lb/>
吳郡張融字思光長史暢之子郎中緯之孫融神明俊<lb/>
出機辯如流嘗謁太祖於太極殿西堂彌時方登上笑<lb/>
曰卿至何遲答曰自地昇天理不得速融為中書郎嘗<lb/>
歎曰不恨我不見古人恨古人不見我融善草𨽻太祖<lb/>
<pb n="KR3l0118_WYG_173-7b"/>
嘗語曰卿書殊有骨力但恨無二王法答曰非恨臣無<lb/>
二王法亦恨二王無臣法<hi>出談藪</hi>
　　　　庾杲之<lb/>
齊武帝嘗謂羣臣曰我後當何諡莫有對者王儉因目<lb/>
庾杲之對杲之曰陛下壽比南山與日月齊明千載之<lb/>
後豈是臣子輕所度量時人稱其辯答<hi>出談藪</hi>
　　　　王儉<lb/>
齊王儉字仲寶金紫僧綽之子侍中曇首之孫少孤幼<lb/>
<pb n="KR3l0118_WYG_173-8a"/>
有珪璋器四五嵗與凡童有異常為五言詩曰稷契匡<lb/>
虞夏伊吕翼商周撫已媿前哲歛袵歸山丘故論者以<lb/>
宰相許之後為吏部尚書有客姓譚詣儉求官儉曰齊<lb/>
桓滅譚那得有汝答曰譚子奔莒所以有僕儉賞之帝<lb/>
常幸樂遊宴羣臣奏樂帝曰好音樂孰與朕同對曰沐<lb/>
浴皇風並沾比屋亦既在齊未知肉味帝稱善儉嘗集<lb/>
才學之士累物而𨽻之謂之𨽻事𨽻事自此始也諸客<lb/>
皆窮唯廬江何憲為勝乃賞以五色花簟白團扇憲坐<lb/>
<pb n="KR3l0118_WYG_173-8b"/>
簟執扇意氣自得秣陵令王摛後至操筆便成事既煥<lb/>
美詞復華麗摛乃命左右抽簟掣扇登車而去儉笑曰<lb/>
所謂大力負之而趨<hi>出談藪</hi>
　　　　周顒<lb/>
汝南周顒隱居鍾山長齋蔬食王儉謂之曰卿在山中<lb/>
何所啗食答曰赤米白鹽綠葵紫蓼又曰菜何者最美<lb/>
顒曰春初早韭秋暮晚菘顒厯中書侍郎<hi>出談藪</hi>
　　　　王融<lb/>
<pb n="KR3l0118_WYG_173-9a"/>
魏使宋弁至敕王融兼主客郎中融問弁曰秦西冀北<lb/>
實多駿驥而彼所獻乃駑駘之不若求名檢事殊為未<lb/>
知且將信誓有時而爽而駉駉牧馬或未能嗣弁曰不<lb/>
容虛為之名當是不習水土融曰周穆馬跡遍周天下<lb/>
若騏驥之性因地而遷則造父之䇿有時而躓弁曰卿<lb/>
何勤勤於千里融曰卿國既名其優劣聊以相訪若於<lb/>
千里必至聖主將駕之鼓車弁不能答<hi>出談藪</hi>
　　　　李膺<lb/>
<pb n="KR3l0118_WYG_173-9b"/>
梁李膺有才辨武帝謂之曰今之李膺何如昔時李膺<lb/>
答曰臣以為勝昔時李膺仕桓靈之朝今之李膺奉唐<lb/>
虞之主衆皆悅服<hi>出談藪</hi>
　　　　商鏗<lb/>
東郡商鏗名子為外臣外臣仕為廷尉評鏗入謝恩武<lb/>
帝問卿名子外臣何為令其入仕鏗答曰外臣生於齊<lb/>
季故人思匿跡今幸遭聖代草澤無復遺人上大悅<hi>出談</hi>
<hi>藪</hi>
<pb n="KR3l0118_WYG_173-10a"/>
　　　　蕭琛<lb/>
武帝嘗以棗擲蘭陵蕭琛琛仍取栗擲帝正中面曰陛<lb/>
下投臣以赤心臣敢戰栗於陛下琛嘗於御座飲酒於<lb/>
北使員外常侍李道固不受曰公庭無私禮不容受卿<lb/>
勸衆皆失色恐無以酬琛徐曰詩所謂雨我公田遂及<lb/>
我私道固乃屈伏受酒琛歴尚書左丞<hi>出談藪</hi>
　　　　朱淹<lb/>
後魏太皇太后馮氏崩齊使散騎常侍裴昭明來弔欲<lb/>
<pb n="KR3l0118_WYG_173-10b"/>
以朝服行事主客問之昭明曰不聽朝服行禮義出何<lb/>
典著作佐郎朱淹接對謂之曰吉凶不同禮有成數𤣥<lb/>
冠不弔童孺共知昔季孫將行請遭䘮之禮千載之後<lb/>
猶共稱之卿逺自江南奉慰不能式遵成事乃云義出<lb/>
何典行人得失何甚異哉昭明曰齊帝昔崩李彪通弔<lb/>
於時初不素服齊朝不以為報那得苦見邀迫淹曰彼<lb/>
朝不遵髙宗追逺之慕乃逾月即吉李彪行弔之時齊<lb/>
之君臣皆以鳴玉盈廷朱紫照日彪既不被主人之命<lb/>
<pb n="KR3l0118_WYG_173-11a"/>
何容獨以素服間厠衣冠之中哉來責雖髙未敢聞命<lb/>
我皇帝仁孝之性侔於有虞諒闇已來百官聽於冡宰<lb/>
卿豈得以此方彼也明乃揺手而言曰三皇不同禮亦<lb/>
知得失所歸淹曰若如來談卿以虞舜髙宗非邪明對<lb/>
曰非孝無親請裁弔服今為魏朝所逼必獲罪於本邦<lb/>
淹曰彼有君子卿將命抗中應有髙賞若無君子但令<lb/>
有光國之譽雖復非理得罪亦復何嫌南史董狐自當<lb/>
直筆髙祖賞之轉著作郎齊又使員外郎何憲主客邢<lb/>
<pb n="KR3l0118_WYG_173-11b"/>
宗慶來朝遣淹接對宗慶謂淹曰南北連和既乆而比<lb/>
棄信絶好為利而動豈是大國善鄰之義淹曰夫為王<lb/>
者不拘小節中原有菽工採者獲多豈得眷眷守尾生<lb/>
之信且齊先王厯事宋朝荷恩積世豈應便爾簒奪慶<lb/>
等相顧失色何憲知淹昔從南入北謂淹曰卿何不作<lb/>
于禁而作魯肅淹曰我捨危就順欲追蹤陳韓何于禁<lb/>
之有憲不能答<hi>出談藪</hi>
　　　　崔光<lb/>
<pb n="KR3l0118_WYG_173-12a"/>
後魏髙祖名子曰恂愉悅懌崔光名子勵朂勉髙祖謂<lb/>
光曰我兒名傍皆有心卿兒名傍皆有力答曰所謂君<lb/>
子勞心小人勞力上大嗟悅<hi>出談藪</hi>
　　　　陳元康<lb/>
北齊河陽陳元康刀筆吏也善暗書嘗雪夜太祖命作<lb/>
軍書頃爾數十紙筆不暇凍太祖喜曰此人何如孔子<lb/>
自此信任焉故時人謂之語曰三崔兩張不如一陳元<lb/>
康三崔暹季舒昻也兩張德㣲纂也<hi>出談藪</hi>
<pb n="KR3l0118_WYG_173-12b"/>
　　　　李諧<lb/>
北齊頓丘李諧彭城王嶷之孫吏部尚書平之子少俊<lb/>
爽有才辯為黄門侍郎除名作述身賦其略曰獨浩然<lb/>
而任已同虛舟而不繫既未識其所以來豈知其所以<lb/>
逝於是得䘮同遣忘懐自深遇物棲息觸地山林雖𩔖<lb/>
西浮之迹何異東都之心除散騎常侍為聘梁使至梁<lb/>
遣主客范胥迎接胥問曰今猶可暖北間當少寒於此<lb/>
諧答曰地居隂陽之正寒暑適時不知多少胥曰所訪<lb/>
<pb n="KR3l0118_WYG_173-13a"/>
鄴下豈是測景之地諧曰是皇居帝里相去不逺可得<lb/>
統而言之胥曰洛陽既稱盛美何事遷鄴諧曰不常厥<lb/>
邑於兹五遷王者無外所在闗河復何怪胥曰殷人毁<lb/>
厄故遷相圮耿貴朝何為而遷諧曰聖人藏往知來相<lb/>
時而動何必候於隆替胥曰金陵王氣肇於先代黄旗<lb/>
紫蓋本出東南君臨萬邦故宜在此諧曰帝王符命豈<lb/>
得與中國比隆紫蓋黄旗終於入洛胥黙而無答江南<lb/>
士子莫不嗟尚事畢江浦賦詩曰帝獻二儀合黄華千<lb/>
<pb n="KR3l0118_WYG_173-13b"/>
里清邉笳城上響寒月浦中明<hi>出談藪</hi>
　　　　盧愷<lb/>
禮部尚書范陽盧愷兼吏部𨕖達野客師為蘭州總管<lb/>
客師辭曰客師何罪遣與突厥隔牆愷曰突厥何處得<lb/>
有牆客師曰肉為酪氷為漿窮廬為帳氊為牆愷中書<lb/>
監子剛之子也<hi>出談藪</hi>
　　　　盧思道<lb/>
武陽太守盧思道常曉醉於省門見從姪賁賁曰阿父<lb/>
<pb n="KR3l0118_WYG_173-14a"/>
何處飲來凌晨嵬峩思道曰長安酒二百價不嵬峩何<lb/>
嵬峩賁燕郡公景仁之子中書侍郎景裕之猶子位厯<lb/>
太常卿<hi>出談藪</hi>
　　　　王元景<lb/>
王元景嘗大醉楊遵彥謂之曰何太低昻元景曰黍熟<lb/>
頭低麥熟頭昂黍麥俱有所以低昂矣<hi>出談藪</hi>
　<lb/>
　<lb/>
<pb n="KR3l0118_WYG_173-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百七十三<lb/>
</p>
<p>
</p>
  </div>
</body>
</text>
</TEI>
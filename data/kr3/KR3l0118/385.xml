<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百八十五</head>
    <p>
<pb n="KR3l0118_WYG_385-1a"/>
欽定四庫全書<lb/>
　太平廣記卷三百八十五　宋　李昉等　編<lb/>
　　再生十一<lb/>
　　　崔紹　　　　辛察　　　　僧彦先<lb/>
　　　陳龜範<lb/>
　　　　崔紹<lb/>
崔紹者博陵王元暐曾孫其大父武嘗從事於桂林其<lb/>
父直元和初亦從事於南海常假郡符於端州直處官<lb/>
<pb n="KR3l0118_WYG_385-1b"/>
清苦不蓄羡財給家之外悉拯親故在郡嵗餘因得風<lb/>
疾退卧客舍伏枕累年居素貧無何寢疾復久身謝之<lb/>
日家徒索然繇是眷屬輩不克北歸紹遂孜孜履善不<lb/>
墮素業南越㑹府有攝官承乏之利濟淪落羇滯衣冠<lb/>
紹迫於凍餒常屈至於此賈繼宗外表兄夏侯氏之子<lb/>
則紹之子壻因縁還往頗熟其家太和六年賈繼宗自<lb/>
瓊州招討使改換康州牧因舉請紹為掾屬康之附郭<lb/>
縣曰端谿端谿假尉隴西李彧則前大理評事景休之<lb/>
<pb n="KR3l0118_WYG_385-2a"/>
猶子紹與彧錫𩔖之情素頗友洽崔李之居復隅落相<lb/>
近彧之家畜一女猫常往來紹家捕鼠南土風俗惡他<lb/>
舍之猫産子其家以為大不祥彧之猫産二子於紹家<lb/>
紹甚惡之因命家童縶三猫於筐篋加之以石復以繩<lb/>
固筐口投之於江是後不累月紹丁所出滎陽鄭氏之<lb/>
喪解職居且苦貧孤孀數輩饘粥之費晨暮不充遂薄<lb/>
遊羊城之郡丐於親故太和八年五月八日發康州官<lb/>
舍厯抵海隅諸郡至其年九月十六日達雷州紹家常<lb/>
<pb n="KR3l0118_WYG_385-2b"/>
事一字天王已兩世矣雷州舍於客館中其月二十四<lb/>
日忽得熱疾一夕遂重二日遂殛將殛之際忽見二人<lb/>
焉一人衣黄一人衣皂手執文帖云奉王命追公紹初<lb/>
拒之云平生履善不省為惡今有何事被此追呼二使<lb/>
人大怒曰公殺無辜三人寃家上訴奉天符下降令按<lb/>
劾公方當與寃家對命奈何猶敢稱屈違拒王命遂展<lb/>
帖云紹見文字分明但不許細讀耳紹頗畏讋不知所<lb/>
裁頃刻間見一神人來二使者俯伏禮敬神謂紹曰爾<lb/>
<pb n="KR3l0118_WYG_385-3a"/>
識我否紹曰不識神曰我一字天王也常為爾家供養<lb/>
久矣每思以報之今知爾有難故來相救紹拜伏求救<lb/>
天王曰爾但共我行必無憂患王遂行紹次之二使者<lb/>
押紹之後通衢廣陌杳不可知際行五十許里天王問<lb/>
紹爾莫困否紹對曰亦不甚困猶可支持二三十里天<lb/>
王曰欲到矣逡廵遙見一城門墻髙數十仞門樓甚大<lb/>
有二神守之其神見天王側立敬懼更行五里又見一<lb/>
城門四神守之其神見天王之禮亦如第一門又行三<lb/>
<pb n="KR3l0118_WYG_385-3b"/>
里許復有一城門其門闗閉天王謂紹曰爾且立於此<lb/>
待我先入天王遂乗空而過食頃聞搖鏁之聲城門洞<lb/>
開見十神人天王亦在其間神人色甚憂懼更行一里<lb/>
又見一城門有八街街極廣闊街兩邊有雜樹不識其<lb/>
名目有神人甚多不知數皆羅立於樹下八街之中有<lb/>
一街最大街西而行又有一城門門兩邊各有數十間<lb/>
樓並垂簾街衢人物頗衆車轝合雜朱紫繽紛亦有乗<lb/>
馬者亦有乗驢者一似人間模様此門無神看守更一<lb/>
<pb n="KR3l0118_WYG_385-4a"/>
門盡是髙樓不記間數珠簾翠幕眩惑人目樓上悉是<lb/>
婦人更無丈夫衣服鮮明装飾新異窮極奢麗非人寰<lb/>
所覩其門有朱旗銀泥畫旗旗數甚多亦有著紫人數<lb/>
百天王立紹於門外便自入去使者遂領紹到一㕔使<lb/>
者先領見王判官既至㕔前見王判官著緑降階相見<lb/>
情禮甚厚而答紹拜兼通寒暄問苐行延昇階與坐命<lb/>
煎茶良久顧紹曰公尚未生紹初不曉其言心甚疑懼<lb/>
判官云隂司諱死所以喚死為生催茶茶到判官云勿<lb/>
<pb n="KR3l0118_WYG_385-4b"/>
喫此非人間茶逡巡有著黄人提一瓶茶來云此是陽<lb/>
官茶紹可喫矣紹喫三椀訖判官則領紹見大王手中<lb/>
把一紙文書亦不通入大王正對一字天王坐天王向<lb/>
大王云祗為此人來大王曰有寃家上訴手雖不殺口<lb/>
中處分令殺於江中天王令喚崔紹寃家有紫衣十餘<lb/>
人齊唱喏走出頃刻間有一人著紫襕衫執牙笏下有<lb/>
一紙状領一婦人來兼領二子皆人身而猫首婦人著<lb/>
慘裙黄衫子一女子亦然一男子亦然著皂衫三寃家<lb/>
<pb n="KR3l0118_WYG_385-5a"/>
號泣不已稱崔紹非理相害天王向紹言速開口與功<lb/>
徳紹忙懼之中都忘人間經佛名目唯記得佛頂尊勝<lb/>
經遂發願各與寫經一卷言訖便不見婦人等大王及<lb/>
一字天王遂令紹昇階與坐紹拜謝大王王答拜紹謙<lb/>
讓曰凡夫小生寃家陳訴罪當不赦敢望生迴大王尊<lb/>
重如是答拜紹實所不安大王曰公事已畢即還生路<lb/>
存殁殊途固不合受拜大王問紹公是誰家子弟紹具以<lb/>
房族答之大王曰此若然者與公是親家總是人間馬<lb/>
<pb n="KR3l0118_WYG_385-5b"/>
僕射紹即起申敘馬僕射猶子磻夫則紹之妹夫大王<lb/>
問磻夫安在紹曰闊别已久知家寄杭州大王又曰莫<lb/>
怪此來奉天符令勘今則却還人道便迴顧王判官云<lb/>
崔子停止何處判官曰便在某㕔中安置天王云甚好<lb/>
紹復咨啟大王大王在生名徳至重官位極崇則合却<lb/>
歸人天為貴人身何得在隂司職大王笑曰此官職至<lb/>
不易得先是杜司徒任此職總濫䝉司徒知愛舉以自<lb/>
代所以得處此職豈容易致哉紹復問曰司徒替何人<lb/>
<pb n="KR3l0118_WYG_385-6a"/>
曰替李若初若初性嚴寡恕所以上帝不遣久處此杜<lb/>
公替之紹又曰無因得一至此更欲咨問大王紹聞㝠<lb/>
司有世人生籍紹不才兼本抱疾不敢望人間官職然<lb/>
顧有親故願一知之不知可否曰他人則不可得見縁<lb/>
與公是親情特為致之大王顧謂王判官曰從許一見<lb/>
之切須誡約不得令漏泄漏泄之則終身喑啞又曰不<lb/>
知紹先父在此復以受生大王曰見在此充職紹涕泣<lb/>
曰願一拜覲不知可否王曰亡殁多年不得相見紹起<lb/>
<pb n="KR3l0118_WYG_385-6b"/>
辭大王共一字天王送紹到王判官㕔中鋪陳贍給一<lb/>
似人間判官遂引紹到一瓦廊下廊下又有一樓便引<lb/>
紹入門滿壁悉是金牓銀牓備列人間貴人姓名將相<lb/>
二色名列金牓將相以下悉列銀牓更有長鐵牓列州<lb/>
縣府僚屬姓名所見三牓之人悉是在世人若謝世者<lb/>
則隨所落籍王判官謂紹曰見之則可慎勿向世間説<lb/>
牓上人官職已在位者猶可言之未當位者不可漏泄<lb/>
當犯大王向來之誡世人能行好心必受善報其隂司<lb/>
<pb n="KR3l0118_WYG_385-7a"/>
誅責惡心人頗甚紹在王判官㕔中停止三日旦暮嚴<lb/>
打更皷數百面唯不吹角而已紹問判官曰㝠司諸事<lb/>
一切盡似人間惟空皷而無角不知何謂判官曰夫角<lb/>
聲者象龍吟也龍者金精也金精者陽之精也隂府者<lb/>
至隂之司所以至隂之所不欲聞至陽之聲紹又問判<lb/>
官曰聞隂司有地獄不知何在判官曰地獄名目不少<lb/>
去此不逺罪人隨業輕重而入之又問此處城池人物<lb/>
何盛如是判官曰此王城也何得怪盛紹又問王城之<lb/>
<pb n="KR3l0118_WYG_385-7b"/>
人如海豈得俱無罪乎而不入地獄耶判官曰得處王<lb/>
城者是業輕之人不合入地獄候有生闗則隨分髙下<lb/>
各得受生又康州流人宋州院官田洪評事流到州二<lb/>
年與紹鄰居紹洪復累世通舊情愛頗洽紹發康州之<lb/>
日評事猶甚康寧去後半月染疾而卒紹未迴都不知<lb/>
之及追到㝠司已見田生在彼田崔相見彼此涕泣田<lb/>
謂紹曰洪别公後來未經旬日身已謝世矣不知公何<lb/>
事忽然到此紹曰被大王追勘少事事亦尋了即得放<lb/>
<pb n="KR3l0118_WYG_385-8a"/>
迴洪曰有少情事切敢奉託洪本無子養外孫鄭氏之<lb/>
子為兒已喚致得身名年六十方自有一子今被㝠司<lb/>
責以奪他人之嗣以異姓承家既自有子又不令外孫<lb/>
歸本族見為此事被勘劾頗甚今公却迴望為洪百計<lb/>
致一書與洪兒子速令鄭氏子歸本宗又與洪傳語康<lb/>
州賈使君洪垂盡之年竄逐逺地主人情厚每事相依<lb/>
及身殁之後又發遣小兒北歸使道體歸葬本土眷屬<lb/>
免滯荒陬雖仁者用心固合如是在洪淺劣何以當之<lb/>
<pb n="KR3l0118_WYG_385-8b"/>
但荷恩於重泉恨無力報言訖二人慟哭而别居三日<lb/>
王判官曰歸可矣不可久處於此一字天王與紹欲迴<lb/>
大王出送天王行李頗盛道引騎從闐塞街衢天王乗<lb/>
一小山自行大王處分與紹馬騎盡諸城門大王下馬<lb/>
拜别天王天王坐山不下然從紹相别紹跪拜大王亦<lb/>
還拜訖大王便迴紹與天王自歸行至半路見四人皆<lb/>
人身而魚首著慘緑衫把笏衫上微有血汚臨一峻坑<lb/>
立泣拜諸紹曰性命危急欲墮此坑非公不能相活紹<lb/>
<pb n="KR3l0118_WYG_385-9a"/>
曰僕何力以救四人曰公但許諾則得紹曰灼然得四<lb/>
人拜謝又云性命已䝉君放訖更欲啟難發之口有無<lb/>
厭之求公莫怪否紹曰但力及者盡力而應之曰四人<lb/>
共就公乞一部金光明經則得度脱罪身矣紹復許言<lb/>
訖四人皆不見却迴至雷州客館見本身偃卧於床以<lb/>
被蒙覆手足天王曰此則公身也但徐徐入之莫懼如<lb/>
天王言入本身便活及蘇問家人輩死已七日矣唯心<lb/>
及口鼻微暖蘇後一日許猶依稀見天王在眼前又見<lb/>
<pb n="KR3l0118_WYG_385-9b"/>
階前有一木盆盆中以水養四鯉魚紹問此是何魚家<lb/>
人曰本買充㕑膳以郎君疾殛不及修理紹曰得非臨<lb/>
坑四人乎遂命投之於陂池中兼發願與寫金光明經<lb/>
一部<hi>出𤣥怪録</hi>
　　　　辛察<lb/>
太和四年十二月九日邊上從事魏式暴卒於長安延<lb/>
福里沈氏私廟中前二日之夕勝業里有司門令史辛<lb/>
察者忽患頭痛而絶心上微暖初見有黄衫人就其牀<lb/>
<pb n="KR3l0118_WYG_385-10a"/>
以手相就而出既而返顧本身則已殭矣其妻兒等方<lb/>
抱持號泣噀水炙灼一家倉惶察心甚惡之而不覺隨<lb/>
黄衣吏去矣至門外黄衫人踟蹰良久謂察曰君未合<lb/>
去但致錢二千緡便當相捨察曰某素貧何由致此黄<lb/>
衫曰紙錢也遂相與却入庭際大呼其妻數聲皆不應<lb/>
黄衫哂曰如此不可也乃指一家僮教察以手扶其背<lb/>
因令達語求錢於是其家果取紙錢焚之察見紙錢燒<lb/>
訖皆化為銅錢黄衫及次第抽拽積之又謂察曰一等<lb/>
<pb n="KR3l0118_WYG_385-10b"/>
為恵請兼致脚直送出城察思度良久忽悟其所居之<lb/>
西百餘歩有一力車傭載者亦常往來遂與黄衫俱詣<lb/>
其門門即閉闗矣察叩之車者出曰夜已久安得來耶<lb/>
察曰有客要相顧載錢至延平門外車曰諾即來装其<lb/>
錢訖察將不行黄衫又邀曰請相送至城門三人相引<lb/>
部領厯城西街抵長興西南而行時落月輝輝鐘皷將<lb/>
動黄衫曰天方曙不可行矣當且止延福沈氏廟逡巡<lb/>
至焉其門亦閉黄衫叩之俄有一女人可年五十餘紫<lb/>
<pb n="KR3l0118_WYG_385-11a"/>
裙白襦自出應門黄衫謝曰夫人幸勿怪其後日當有<lb/>
公事方來此廟中今有少錢未可遽提去請借一隙處<lb/>
暫貯收之後日公事了即當搬取女人許之察與黄衫<lb/>
及車人共搬置其錢於廟西北角又於戸外見有葦席<lb/>
數領遂取之覆纔畢天色方曉黄衫辭謝而去察與車<lb/>
者相隨歸至家見其身猶為家人等抱持炙療如故不<lb/>
覺形神合而蘇良久思如夢非夢乃曰向者更何事妻<lb/>
具言家僮中惡作君語索六百張紙作錢以焚之皆如<lb/>
<pb n="KR3l0118_WYG_385-11b"/>
前事察頗驚異遽至車子家車家見察曰君來正解夢<lb/>
耳夜來所夢不似尋常分明自君家别與黄衫人載一<lb/>
車子錢至延福沈氏廟厯厯如在目前察愈驚駭復與<lb/>
車子偕往沈氏廟二人素不至此既而宛然昨宵行止<lb/>
即於廟西北角見一兩片蘆席其下紙緡存焉察與車<lb/>
夫皆識夜來致錢之所即訪女人守門者曰廟中但有<lb/>
魏侍御於此無他人也沈氏有臧獲亦住廟旁聞語其<lb/>
事及形状衣服乃泣曰我太夫人也其夕五更魏氏一<lb/>
<pb n="KR3l0118_WYG_385-12a"/>
家聞打門聲使候之即無所見如是者三四式意謂之<lb/>
盗明日宣言於縣胥求備之其日式夜邀客為煎餅食<lb/>
訖而卒察欲驗黄衫公事嘗自於其側偵之至是果然<lb/>
矣<hi>出河東記</hi>
　　　　僧彦先<lb/>
青城寳園山僧彦先嘗有隱慝離山往蜀州宿於中路<lb/>
天王院暴卒被人追攝詣一官曹未領見王先見判官<lb/>
詰其所犯彦先抵諱之判官乃取一猪脚與彦先彦先<lb/>
<pb n="KR3l0118_WYG_385-12b"/>
推辭不及僶俛受之乃是一鏡照之見自身在鏡中從<lb/>
前愆過猥䙝一切厯然彦先慙懼莫知所措判官安存<lb/>
戒而遣之洎再生遍與人説然不言所犯隱穢之事<hi>出北</hi>
<hi>夢𤨏言</hi>
　　　　陳龜範<lb/>
陳龜範明州人客遊廣陵因事贊善馬潛一夕暴卒至<lb/>
一府署有府官視牒曰吾追陳龜謀何故追龜範也範<lb/>
對曰範本名龜謀近事馬贊善馬公諱言故改一字耳<lb/>
<pb n="KR3l0118_WYG_385-13a"/>
府公乃曰取明州簿來頃之一吏持簿至視之乃龜謀<lb/>
也因引至曹署吏云有人訟君已引退矣君當得還也<lb/>
龜範因自言平生多難貧苦備至人生固當死今已至<lb/>
此不願還也吏固遣之又曰若是願知將來窮達之事<lb/>
吏因為檢簿曰君他日甚善雖不至富貴然職禄無闕<lb/>
又問夀幾何曰此固不可言也又問卒於何處曰不在<lb/>
揚州不在鄂州送還家寤後潛厯典二郡甚見委用潛<lb/>
卒歸於揚州奉使鄂州既還卒於彭澤<hi>出稽神録</hi>
<pb n="KR3l0118_WYG_385-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百八十五<lb/>
</p>
<p>
</p>
  </div>
</body>
</text>
</TEI>
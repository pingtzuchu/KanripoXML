<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二十八</head> <lb/>
    <p>
<pb n="KR3l0118_WYG_028-1a"/>
欽定四庫全書<lb/>
　太平廣記卷二十八<lb/>
　　神仙二十八<lb/>
　　　郗鑒　　　僧契虛<lb/>
　　　　郗鑒<lb/>
滎陽鄭曙著作郎鄭䖍之弟也博學多能好竒任俠嘗<lb/>
因㑹客言及人間竒事曙曰諸公頗讀晉書乎見太尉<lb/>
郗鑒事跡否晉書雖言其人死今則存坐客驚曰願聞<lb/>
<pb n="KR3l0118_WYG_028-1b"/>
其説曙曰某所善武威段敡為定襄令敡有子曰䂮少<lb/>
好清虛慕道不食酒肉年十六請於父曰願尋名山訪<lb/>
異人求道敡許之賜錢十萬從其志段子天寳五載行<lb/>
過魏郡舎於逆旅逆旅有客焉自駕一驢市藥數十斤<lb/>
皆養生辟糓之物也而其藥有難求未備者日日於市<lb/>
邸謁胡商覔之䂮視此客七十餘矣雪眉霜鬚而貌如<lb/>
桃花亦不食糓䂮知是道者大喜伺其休暇市珍果美<lb/>
膳藥食醇醪薦之客甚驚謂䂮曰吾山叟市藥來此不<lb/>
<pb n="KR3l0118_WYG_028-2a"/>
願世人知子何得覺吾而致此耶䂮曰某雖幼齡性好<lb/>
虚静見翁所為必是道者故願歡㑹客悦為飲至夕因<lb/>
同宿數日事畢將去謂䂮曰吾姓孟名期思居在恒山<lb/>
於行唐縣西北九十里子欲知吾名氏如此䂮又為祖<lb/>
餞叩頭誠祈願至山中諮受道要叟曰若然者觀子志<lb/>
堅可與居矣然山中居甚苦須忍饑寒故學道之人多<lb/>
生退志又山中有耆宿當須啓白子熟計之䂮又固請<lb/>
叟知其有志乃謂之曰前至八月二十日當赴行唐可<lb/>
<pb n="KR3l0118_WYG_028-2b"/>
於西北行三十里有一孤姥莊莊内孤姥甚是竒人汝<lb/>
當謁之因言行意坐以須我䂮再拜受約至期而往果<lb/>
得此孤莊老姥出問之䂮具以告姥姥撫背言曰小子<lb/>
年幼若此而能好道美哉因納其囊裝於櫃中坐䂮于<lb/>
堂前閤内姥家甚富給䂮所須甚厚居二十日而孟先<lb/>
生至顧䂮言曰本謂率語耳寧期果來然吾有事到恒<lb/>
州汝且居此數日當返如言却到又謂䂮曰吾更啓白<lb/>
耆宿當與君俱往數日復來令姥盡收掌䂮資裝而使<lb/>
<pb n="KR3l0118_WYG_028-3a"/>
䂮持隨身衣衾往䂮於是從先生入初行三十里大艱<lb/>
險猶能踐履又三十里即手捫藤葛足履嵌巖魂竦汗<lb/>
出而僅能至其所居也則東向南向盡崇山巨石林木<lb/>
森翠北面差平即諸陵嶺西面懸下層谿千仞而有良<lb/>
田山人頗種植其中有瓦屋六間前後數架在其北諸<lb/>
先生居之東廂有厨竈飛泉簷間落地以代汲井其北<lb/>
戸内西二間為一室閉其門東西間為二室有先生六<lb/>
人居之其室前廡下有數架書三二千卷榖千石藥物<lb/>
<pb n="KR3l0118_WYG_028-3b"/>
至多醇酒常有數石䂮既謁諸先生先生告曰夫居山<lb/>
異於人間亦大辛苦須忍饑餒食藥餌能甘此乃可居<lb/>
子能之乎䂮曰能於是留止凡五日孟先生曰今日盍<lb/>
謁老先生於是啓西室室中有石堂堂北開直下臨眺<lb/>
川谷而老先生據繩床北面而齋心焉䂮敬謁拜老先<lb/>
生先生良久開目謂孟叟曰是爾所言者耶此兒佳矣<lb/>
便與汝充弟子於是辭出又閉戶其庭前臨西澗有松<lb/>
樹十株皆長數仞其下盤石可坐百人則於石中鐫局<lb/>
<pb n="KR3l0118_WYG_028-4a"/>
諸先生休暇常對棊而飲酒焉䂮為侍者覩先生棊皆<lb/>
不工也因敎其形勢諸先生曰汝亦曉棊可坐因與諸<lb/>
叟對叟皆不敵於是老先生命開戸出植杖臨崖而立<lb/>
西望移時因顧謂叟可對棊孟期思曰諸人皆不敵此<lb/>
小子老先生笑因坐召䂮與爾對之既而先生棊少劣<lb/>
於䂮又微笑謂䂮曰欲習何藝乎䂮幼年不識求方術<lb/>
而但言願且受周易老先生詔孟叟授之老先生又歸<lb/>
室閉其門䂮習易踰年而日曉占候布卦言事若神䂮<lb/>
<pb n="KR3l0118_WYG_028-4b"/>
在山四年前後見老先生出戸不過五六度但於室内<lb/>
端坐繩床正心禪觀動則三百二百日不出老先生常<lb/>
不多開目貌有童顔體至肥充都不復食每出禪時或<lb/>
飲少藥汁亦不識其藥名後老先生忽云吾與南岳諸<lb/>
葛仙家為期今到矣須去䂮在山久忽思家因請還家<lb/>
省覲即却還孟先生怒曰歸即歸矣何却還之有因白<lb/>
老先生先生讓孟叟曰知此人不終何與來也於是使<lb/>
歸歸後一歳又却尋諸先生至則室屋如故門戸封閉<lb/>
<pb n="KR3l0118_WYG_028-5a"/>
遂無一人下山問孤莊老姥姥曰諸先生不來向一年<lb/>
矣䂮因悔恨殆死䂮在山間常問孟叟老先生何姓名<lb/>
叟取晉書郗鑒傳令讀之謂曰欲識老先生即郗太尉<lb/>
也<hi>出記聞</hi>
　　　　僧契虚<lb/>
有僧契虚者本姑臧李氏子其父為御史於𤣥宗時契<lb/>
虛自孩提好浮圖氏法年二十髠髪衣褐居長安佛寺<lb/>
中及祿山破潼關𤣥宗西幸蜀門契虛遁入太白山採<lb/>
<pb n="KR3l0118_WYG_028-5b"/>
柏葉而食之自是絶粒嘗一日有道士喬君貌清瘦鬚<lb/>
鬂盡白來詣契虚謂契虛曰師神骨甚孤秀後當遨遊<lb/>
仙都中矣契虛曰吾塵俗之人安能詣仙都乎喬君曰<lb/>
仙都甚近師可力去也契虛因請喬君導其徑喬君曰<lb/>
師可備食於商山逆旅中遇捀子<hi>音奉即荷竹槖而販也</hi>即犒於<lb/>
商山而餽焉或有問師所詣者但言願遊稚川當有捀<lb/>
子導師而去矣契虛聞其言喜且甚及祿山敗上自蜀<lb/>
門還長安天下無事契虛即往商山舎逆旅中備甘潔<lb/>
<pb n="KR3l0118_WYG_028-6a"/>
以伺捀子而餽焉僅數月遇捀子百餘俱食畢而去契<lb/>
虛意稍怠且謂喬君見欺將歸長安既治裝是夕一捀<lb/>
子年甚少謂契虛曰吾師安所詣乎契虛曰吾願遊稚<lb/>
川有年矣捀子驚曰稚川仙府也吾師安得而至乎契<lb/>
虛對曰吾始自孩提好神仙常遇至人勸我遊稚川路<lb/>
幾何耳捀子曰稚川甚近師真能偕我而去乎契虛曰<lb/>
誠能遊稚川死不悔于是捀子與契虛俱至藍田上治<lb/>
具其夕即登玉山渉危險逾巖巘且八十里至一洞水<lb/>
<pb n="KR3l0118_WYG_028-6b"/>
出洞中捀子與契虛共挈石填洞口以壅其流三日洞<lb/>
水方絶二人俱入洞中昬晦不可辨見一門在數十里<lb/>
外遂望門而去既出洞外風日恬煦山水清麗真神仙<lb/>
都也又行百餘里登一髙山其山攢峰迥㧞石徑危峻<lb/>
契虛眩惑不敢登捀子曰仙都且近何為彷徨耶即挈<lb/>
手而去既至山頂其上坦平下視川原邈然不可見矣<lb/>
又行百餘里入一洞中及出見積水無窮水中有石徑<lb/>
横尺餘縱且百里餘捀子引契虛躡石逕而去至山下<lb/>
<pb n="KR3l0118_WYG_028-7a"/>
前有巨木煙影繁茂髙數千尋捀子登木長嘯久之忽<lb/>
有秋風起於林杪俄見巨繩系一行槖自山頂而縋捀<lb/>
子命契虛瞑目坐槖中僅半日捀子曰師可寤而視矣<lb/>
契虛既望已在山頂見有城邑宫闕璣玉交映在雲物<lb/>
之外捀子指語此稚川也於是相與詣其所見仙童百<lb/>
軰羅列前後有一仙人謂捀子曰此僧何為者豈非人<lb/>
間人乎捀子曰此僧常願遊稚川故挈而至此已而至<lb/>
一殿上有具簪冕者貌甚偉憑玉几而坐侍衛環列呵<lb/>
<pb n="KR3l0118_WYG_028-7b"/>
禁極嚴捀子命契虛謁拜且曰此稚川真君也契虛拜<lb/>
真君召契虛上訊曰爾絶三彭之仇乎不能對真君曰<lb/>
真不可留於此因命捀子登翠霞亭其亭亘空居檻雲<lb/>
矗見一人袒而瞬目髪長數十尺凝膩黯黑洞瑩心目<lb/>
捀子謂契虛曰爾可謁而拜契虛既拜且問此人謂誰<lb/>
何瞬目乎捀子曰此人楊外郎也外郎隋氏宗室為外<lb/>
郎於南宫屬隋末天下分磔兵甲大擾因避地居山今<lb/>
已得道此非瞬目乃徹視也夫徹視者寓目於人世耳<lb/>
<pb n="KR3l0118_WYG_028-8a"/>
契虛曰請寤其目可乎捀子即面請外郎忽寤而四視<lb/>
其光益著若日月之照契虛悸然背汗毛髪盡勁又見<lb/>
一人卧石壁之下捀子曰此人姓乙支潤其名亦人間<lb/>
之人得道而至此已而捀子引契虛歸其道途皆前時<lb/>
之渉歴契虛因問捀子曰吾向者謁見真君真君問我<lb/>
三彭之仇我不能對曰彭者三尸之姓常居人中伺察<lb/>
其罪每至庚申日籍于上帝故學仙者當先絶其三尸<lb/>
如是則神仙可得不然雖苦其心無補也契虛悟其事<lb/>
<pb n="KR3l0118_WYG_028-8b"/>
自是而歸因廬於太白山絶粒吸氣未嘗以稚川之事<lb/>
語於人貞元中徙居華山下有滎陽鄭紳與吳興沈聿<lb/>
俱自長安東出關行至華山下㑹天暮大雨二人遂止<lb/>
契虛以絶粒故不致庖㸑鄭君異其不食而骨狀豐秀<lb/>
因徴其實契虛乃以稚川之事告於鄭鄭好竒者既聞<lb/>
其事且歎且驚及自關東回重至契虛舎其契虛已遁<lb/>
去竟不知所在鄭君常傳其事謂之稚川記<hi>出宣室志</hi>
　太平廣記卷二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷三十二</head> <lb/>
    <p>
<pb n="KR3l0118_WYG_032-1a"/>
欽定四庫全書<lb/>
　太平廣記卷三十二<lb/>
　　神仙三十二<lb/>
　　　王賈　　　　顔真卿<lb/>
　　　　王賈<lb/>
婺州參軍王賈本太原人移家覃懷而先人之壟在於<lb/>
臨汝賈少而聰頴未嘗有過沉静少言年十四忽謂諸<lb/>
兄曰不出三日家中當恐且有大喪居二日宅中火延<lb/>
<pb n="KR3l0118_WYG_032-1b"/>
燒堂室祖母年老震驚自投於牀而卒兄以賈言聞諸<lb/>
父諸父訊賈賈曰卜筮而知後又白諸父曰太行南泌<lb/>
河灣澳内有兩龍居之欲識真龍請同觀之諸父怒曰<lb/>
小子好詭言駭物當笞之賈跪曰實有故請觀之諸父<lb/>
怒曰小子好詭與同行賈請具雨衣於是至泌河浦深<lb/>
處賈入水以鞭畫之水為之分下有大石二龍盤繞之<lb/>
一白一黑各長數丈見人冲天諸父大驚良久瞻視賈<lb/>
曰既見矣將復還因以鞭揮之水合如舊則雲霧晝昏<lb/>
<pb n="KR3l0118_WYG_032-2a"/>
雷電且至賈曰諸父駛去因馳未里餘飛雨大注方知<lb/>
非常人也賈年十七詣京舉孝亷既擢第乃娶清河崔<lb/>
氏後選授婺州叅軍還過東都賈母之表妹死已經年<lb/>
常於靈帳發言處置家事兒女僮妾不敢為非每索飲<lb/>
食衣服有不應求即加笞罵親戚咸怪之賈曰此必妖<lb/>
異因造姨宅唁姨諸子先是姨謂諸子曰明日王家外<lb/>
甥來必莫令進此小子大罪過人賈既至門不得進賈<lb/>
令召老蒼頭謂曰宅内言者非汝主母乃妖魅耳汝但<lb/>
<pb n="KR3l0118_WYG_032-2b"/>
私語汝主令引我入當為除去之家人素病之乃潛言<lb/>
於諸郎諸郎亦悟邀賈入賈拜弔已因向靈言曰聞姨<lb/>
亡來大有神言語如舊今故謁姨何不與賈言也不應<lb/>
賈又邀之曰今故來謁姨若不言終不去矣當止於此<lb/>
魅知不免乃帳中言曰甥比佳乎何期别後生死遂隔<lb/>
汝不忘吾猶能相訪愧不可言因涕泣言語皆姨平生<lb/>
聲也諸子聞之號泣姨令具饌坐賈於前命酒相對慇<lb/>
懃不已醉後賈因請曰姨既神異何不令賈見形姨曰<lb/>
<pb n="KR3l0118_WYG_032-3a"/>
幽明道殊何要相見賈曰姨不能全出請露半面不然<lb/>
呈一手一足令賈見之如不相示亦終不去魅既被邀<lb/>
苦至因見手於前手指宛然又姨之手也諸子又號泣<lb/>
賈因前執其手姨驚呼諸子曰外甥無禮何不舉手諸<lb/>
子未進賈遂引其手撲之於地尚猶哀呌撲之數四即<lb/>
死乃老狐也形既見體祼無毛命火焚之靈語遂絶賈<lb/>
至婺州以事到東陽令有女病魅數年醫不能愈令邀<lb/>
賈到宅置茗饌而不敢有言賈知之謂令曰聞君有女<lb/>
<pb n="KR3l0118_WYG_032-3b"/>
病魅當為去之因為桃符令置所卧床前女見符泣而<lb/>
罵須臾眠熟有大貍腰斬死於牀下疾乃止時杜暹為<lb/>
婺州叅軍與賈同列相得甚歡與暹同部領使於洛陽<lb/>
過錢塘江登羅刹山觀浙江潮謂暹曰大禹真聖者當<lb/>
以水時所有金櫃玉符以鎮川瀆若此杭州城不鎮壓<lb/>
尋當䧟矣暹曰何以知之賈曰此石下是相與觀焉因<lb/>
令暹閉目執其手令暹跳下暹忽閉目已至水㡳其空<lb/>
處如堂有大石櫃髙丈餘鏁之賈手開其鏁去其盖引<lb/>
<pb n="KR3l0118_WYG_032-4a"/>
暹手登之因同入櫃中又有金櫃可髙三尺金鏁鎻之<lb/>
賈曰玉符在中然世人不合見暹觀之既已又接其手<lb/>
令騰出暹距躍則至岸矣既與暹交熟乃吿暹曰君有<lb/>
宰相禄當自保愛因示其拜官厯任及於年壽周細語<lb/>
之暹後遷拜一如其説既而至吳郡停船而女子天死<lb/>
生五年矣母撫之哀慟而賈不哭暹重賈各見妻子如<lb/>
一家於是對其妻謂暹曰吾第三天人也有罪謫為世<lb/>
人二十五年今已滿矣後日當行此女亦非吾子也所<lb/>
<pb n="KR3l0118_WYG_032-4b"/>
以早天妻崔氏亦非吾妻即吉州别駕李乙妻也縁時<lb/>
嵗未到乙未合娶以世人亦合有室故司命權以妻吾<lb/>
吾今期盡妻即當過李氏李氏三品禄數任生五子世<lb/>
人不知何為妄哭妻久知其夫靈異因輟哭請曰吾方<lb/>
年盛君何忍見舍且暑月在途零丁如此請送至洛得<lb/>
遂棲息行路之人猶合矜愍况室家之好而忽遺棄耶<lb/>
賈笑而不答因令造棺器納亡女其中寘之船下又囑<lb/>
暹以身後事曰吾卒後為素棺漆其縫將至先塋與女<lb/>
<pb n="KR3l0118_WYG_032-5a"/>
子皆袝於墓殮後即發使至宋州崔氏伯任宋州别駕<lb/>
當留其姪聴之至冬初李乙必充計入京與崔氏伯相<lb/>
見即伯之故人因求婚崔别駕以姪妻之事已定矣暹<lb/>
然之其妻日夜涕泣請其少留終不答至日沐浴衣新<lb/>
衣暮時召暹相對言談頃而卧遂卒暹哭之慟為製朋<lb/>
友之服如其言殮之行及宋州崔别駕果留其姪暹至<lb/>
臨汝乃厚葬賈及其女其冬李乙至宋州求壻其妻崔<lb/>
别駕以妻之暹後作相厯中外皆如其語<hi>出紀聞</hi>
<pb n="KR3l0118_WYG_032-5b"/>
　　　　顔真卿<lb/>
顔真卿字清臣瑯琊臨沂人也北齊黄門侍郎之推五<lb/>
代孫幼而勤學舉進士累登甲科真卿年十八九時卧<lb/>
疾百餘日醫不能愈有道士過其家自稱北山君出丹<lb/>
砂粟許救之頃刻即愈謂之曰子有清簡之名已志金<lb/>
臺可以度世上補仙官不宜自沉於名宦之海若不能<lb/>
擺脱塵網去世之日可以爾之形鍊神隂景然後得道<lb/>
也復以丹一粒授之戒之曰抗節輔主勤儉致身百年<lb/>
<pb n="KR3l0118_WYG_032-6a"/>
外吾期爾於伊洛之間矣真卿亦自負才器將俟大用<lb/>
而吟閲之暇常留心仙道既中科第四命為監察御史<lb/>
充河西隴左軍城覆屯交兵使五原有寃獄久不決真<lb/>
卿至辨之天時方旱獄決乃雨郡人呼為御史雨河東<lb/>
有鄭延祚者母卒二十九年殯於僧舍壖垣地真卿劾<lb/>
奏之兄弟三十年不齒天下聳動遷殿中侍御史武部<lb/>
員外楊國忠怒其不附己出為平原太守安禄山逆節<lb/>
頗著真卿託以霖雨修城浚壕隂料丁壯實儲廪佯命<lb/>
<pb n="KR3l0118_WYG_032-6b"/>
文士泛舟飲酒賦詩禄山密偵之以為書生不足虞也<lb/>
無幾禄山反河朔盡䧟唯平原城有備焉乃使司兵叅<lb/>
軍馳奏𤣥宗喜曰河北二十四郡唯真卿一人而已朕<lb/>
恨未識其形狀耳禄山既䧟洛陽殺留守李憕以其首<lb/>
招降河北真卿恐搖人心殺其使者乃謂諸將曰我識<lb/>
李憕此首非真也久之為冠飾以草續支體棺而葬之<lb/>
禄山以兵守土門真卿兄杲卿為常山太守共破土門<lb/>
十七郡同日歸順推真卿為帥得兵二十萬横絶燕趙<lb/>
<pb n="KR3l0118_WYG_032-7a"/>
詔加戸部侍郎平原太守時清河郡客李蕚謁於軍前<lb/>
真卿與之經畧共破禄山黨二萬餘人於堂邑肅宗幸<lb/>
靈武詔授工部尚書御史大夫真卿間道朝于鳯翔拜<lb/>
憲部尚書尋加御史大夫彈奏黜陟朝綱大舉連典蒲<lb/>
州同州皆有遺愛為御史唐實所搆宰臣所忌貶饒州<lb/>
刺史復拜昇州浙西節度使徵為刑部尚書又為李輔<lb/>
國所譛貶蓬州長史代宗嗣位拜利州刺史入為戸部<lb/>
侍郎荆南節度使尋除右丞封魯郡公宰相元載私樹<lb/>
<pb n="KR3l0118_WYG_032-7b"/>
朋黨懼朝臣言其長短奏令百官凡欲論事皆先白長<lb/>
官長官白宰相然後上聞真卿奏疏極言之乃止後因<lb/>
攝祭太廟以祭器不修言於朝元載以為誹謗時政貶<lb/>
硤州别駕復為撫州湖州刺史元載伏誅拜刑部尚書<lb/>
代宗崩為禮儀使又以髙祖已下七聖諡號繁多上議<lb/>
請取初諡為定為宰相楊炎所忌不行改太子少傅潛<lb/>
奪其權又改太子太師時李希烈陷汝州宰相盧杞素<lb/>
忌其剛正將中害之奏以真卿重徳四方所瞻使往諭<lb/>
<pb n="KR3l0118_WYG_032-8a"/>
希烈可不血刃而平大寇矣上從之事行朝野失色李<lb/>
勉聞之以為失一國老貽朝廷羞密表請留又遣人逆<lb/>
之於路不及既見希烈方宣詔㫖希烈養子千餘人雪<lb/>
刃爭前欲殺之叢遶詬罵神色不動希烈以身蔽之乃<lb/>
就館舍希烈因宴其黨召真卿坐觀之使倡優讟朝政<lb/>
以為戲真卿怒曰相公人臣也奈何使小輩如此遂起<lb/>
希烈使人問儀制於真卿答曰老夫耄矣曾掌國禮所<lb/>
記者諸侯朝覲禮耳其後希烈使積薪庭中以油沃之<lb/>
<pb n="KR3l0118_WYG_032-8b"/>
令人謂曰不能屈節當須自燒真卿投身赴火其逆黨<lb/>
救之真卿乃自作遺表墓誌祭文示以必死賊黨使縊<lb/>
之興元元年八月三日也年七十七朝廷聞之輟朝五<lb/>
日諡文忠公真卿四朝重徳正直敢言老而彌壯為盧<lb/>
杞所排身殃於賊天下寃之别傳云真卿將縊解金帶<lb/>
以遺使者曰吾嘗修道以形全為先吾死之後但割吾<lb/>
支節血為吾吭血以紿之則吾死無所恨矣縊者如其<lb/>
言既死復收瘞之賊平真卿家遷喪上京啓殯視之棺<lb/>
<pb n="KR3l0118_WYG_032-9a"/>
朽敗而尸形儼然肌肉如生手足柔軟髭髪青黑握拳<lb/>
不開爪透手背遠近驚異焉行及中路旅櫬漸輕後達<lb/>
葬所空棺而已開天傳信記詳而載焉别傳又云真卿<lb/>
將往蔡州謂其子曰吾與元載俱服上藥彼為酒色所<lb/>
敗故不及吾此去蔡州必為逆賊所害爾後可迎吾喪<lb/>
於華隂開棺視之必異於衆及是開棺果覩其異道士<lb/>
邢和璞曰此謂形仙者也雖藏於鐵石之中鍊形數滿<lb/>
自當擘裂飛去矣其後十餘年顔氏之家自雍遣家僕<lb/>
<pb n="KR3l0118_WYG_032-9b"/>
往鄭州徵庄租廻及洛京此僕偶到同徳寺見魯公衣<lb/>
長白衫張蓋在佛殿上坐此僕遽欲近前拜之公遂轉<lb/>
身去仰觀佛壁亦左右隨之終不令僕見其面乃下佛<lb/>
殿出寺去僕亦步隨之徑歸城東北隅荒菜園中有兩<lb/>
間破屋門上懸箔子公便揭箔而入僕遂隔箔子唱喏<lb/>
公曰何人僕對以名公曰入來僕既入拜輙擬哭公遽<lb/>
止之遂畧問一二兒姪了公探懷中出金十兩付僕以<lb/>
救家費仍遣速去歸勿與人説後家内闕即再來僕還<lb/>
<pb n="KR3l0118_WYG_032-10a"/>
雍其家大驚貨其金乃真金也顔氏子便市鞍馬與向<lb/>
僕疾來省覲復至前處但滿眼榛蕪一無所有時人皆<lb/>
稱魯公屍解得道焉<hi>出仙傳拾遺及戎幕閒譚玉堂閑話</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_032-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三十二<lb/>
</p>
<p>
</p>
  </div>
</body>
</text>
</TEI>
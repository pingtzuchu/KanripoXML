<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百三</head> <lb/>
    <p>
<pb n="KR3l0118_WYG_103-1a"/>
欽定四庫全書<lb/>
　太平廣記卷一百三<lb/>
　　報應二<lb/>
　　　司馬喬卿　　孫夀　　　　李觀<lb/>
　　　豆盧夫人　　尼修行　　　陳文達<lb/>
　　　高紙　　　　白仁哲　　　竇徳𤣥<lb/>
　　　宋義倫　　　李岡　　　　王陁<lb/>
　　　王令望　　　陳惠妻　　　何澋<lb/>
<pb n="KR3l0118_WYG_103-1b"/>
　　　張𤣥素　　　李丘一<lb/>
　　　　司馬喬卿<lb/>
唐大理司直河内司馬喬卿天性純謹有志行永徽中<lb/>
為揚州司戸曹丁母憂居喪毁瘠骨立刺血寫金剛般<lb/>
若經二卷未幾於廬側生芝草二莖九日長尺有八寸<lb/>
綠莖朱葢日瀝汁一升食之味甘如蜜取而復生喬卿<lb/>
同寮數人並目覩其事<hi>出法苑珠林</hi>
　　　　孫夀<lb/>
<pb n="KR3l0118_WYG_103-2a"/>
唐顯慶中平州人孫夀於海濵遊獵遇野火草木蕩盡<lb/>
唯有一叢茂草獨不焚疑草中有伏獸遂燭之以火竟<lb/>
不爇夀甚恠之入草中窺視乃獲一函金剛般若經其<lb/>
傍又有一死僧顔色不變火不延燎葢由此也始知經<lb/>
像非凡所測孫夀親自說之<hi>出法苑珠林</hi>
　　　　李觀<lb/>
唐隴西李觀顯慶中寓止滎陽丁父憂乃刺血冩金剛<lb/>
般若心經隨願往生經各一卷自後院中恒有異香非<lb/>
<pb n="KR3l0118_WYG_103-2b"/>
常馥烈鄰側亦常聞之無不稱歎中山郎徐合過鄭州<lb/>
見彼親友具陳其事<hi>出法苑珠林</hi>
　　　　豆盧夫人<lb/>
唐陳國竇公夫人豆盧氏芮公寛之姊也夫人信罪福<lb/>
常誦金剛般若經未盡卷一紙許忽頭痛至夜逾甚夫<lb/>
人自念儻死遂不得終經欲起誦之令婢然燭而火悉<lb/>
已滅婢空還夫人深益歎恨忽見厨中有燭炬漸升堂<lb/>
陛直入臥内去地三尺許而無人執光明若晝夫人驚<lb/>
<pb n="KR3l0118_WYG_103-3a"/>
喜取經誦之有頃家人鑚鐩得火燭光即滅自此日誦<lb/>
五遍以為常法後芮公將死夫人徃視公謂夫人曰吾<lb/>
姊以誦經之福當夀百嵗生好處也夫人年至八十無<lb/>
疾而終<hi>出法苑珠林</hi>
　　　　尼修行<lb/>
唐龍朔元年洛州景福寺比丘尼修行房中有侍僮伍<lb/>
五娘死後修行為五娘立靈座經月餘日其姊及弟於<lb/>
夜中忽聞靈座上呻吟其弟初甚恐懼後乃問之答曰<lb/>
<pb n="KR3l0118_WYG_103-3b"/>
我生時於寺中食肉坐此大苦痛我體上有瘡恐汚牀<lb/>
席汝可多將灰置牀上也弟依其言置灰後看牀上大<lb/>
有膿血又語弟曰姊患不能縫衣汝太藍縷宜將布來<lb/>
我為汝作衫及襪弟置布於靈牀上經宿即成又語其<lb/>
姊曰兒小時染患遂殺一螃蠏取汁塗瘡得差今入刀<lb/>
林地獄肉中見有折刀七枚願姊慈愍為作功徳救助<lb/>
之姊煎迫卒難濟辦但隨身衣服無益死者今并未壊<lb/>
請以用之姊未報間乃曰兒自取去良乆又曰衣服以<lb/>
<pb n="KR3l0118_WYG_103-4a"/>
來見在牀上其姊試往觀之乃所歛之服也遂送浄土<lb/>
寺寶獻師處憑寫金剛般若經每寫一卷了即報云已<lb/>
出一刀凡寫七卷了乃云七刀並得出訖今蒙福業助<lb/>
即往託生與姊及弟哭别而去吴興沈𤣥法說净土寺<lb/>
僧智整所說亦同<hi>出冥報記</hi>
　　　　陳文達<lb/>
唐陳文達梓州郪縣人常持金剛經願與亡父母念八<lb/>
萬四千卷多有祥瑞為人轉經患難皆免銅山縣人陳<lb/>
<pb n="KR3l0118_WYG_103-4b"/>
約曽為冥司所追見地下築臺問之云此是般若臺待<lb/>
陳文達其為冥司所敬如此<hi>出法苑珠林</hi>
　　　　高紙<lb/>
高紙隋僕射熲之孫也唐龍朔二年出長安順義門忽<lb/>
逢二人乘馬曰王喚紙不肯從去亦不知其鬼使䇿馬<lb/>
避之又被驅擁紙有兄是化度寺僧欲往寺内至寺門<lb/>
鬼遮不令入紙乃毆鬼一拳鬼怒即拽落馬曰此漢大<lb/>
兇麄身遂在地因便昏絶寺僧即令舁入兄院明旦乃<lb/>
<pb n="KR3l0118_WYG_103-5a"/>
蘇云初隨二使見王王曰汝未合來汝曽毁謗佛法且<lb/>
令生受其罪令左右拔其舌以犂耕之都無所傷王問<lb/>
本吏曰彼有何福徳如此曰曽念金剛經王稱善即令<lb/>
放還因與客語言次忽悶倒如吞物狀咽下有白脉一<lb/>
道流入腹中如此三度人問之曰少年盜食寺家果子<lb/>
冥司罰令吞鐵丸後仕為翊衛專以念經為事<hi>出報應記</hi>
　　　　白仁哲<lb/>
唐白仁哲龍朔中為虢州朱陽尉差運米遼東過海遇<lb/>
<pb n="KR3l0118_WYG_103-5b"/>
風四望昏黑仁哲憂懼急念金剛經得三百遍忽如夢<lb/>
寐見一梵僧謂曰汝念真經故來救汝須臾風定八十<lb/>
餘人俱濟<hi>出報應記</hi>
　　　　竇徳𤣥<lb/>
竇徳𤣥麟徳中為卿奉使揚州渡淮船已離岸數十步<lb/>
見岸上有一人形容憔悴擎一小襆坐於地徳𤣥曰日<lb/>
將暮更無船渡即令載之中流覺其有飢色又與飯乃<lb/>
濟及徳𤣥上馬去其人即隨行已數里徳𤣥怪之乃問<lb/>
<pb n="KR3l0118_WYG_103-6a"/>
曰今欲何去答曰某非人乃鬼使也今往揚州追竇大<lb/>
使曰大使何名云名徳𤣥徳𤣥驚懼下馬拜曰某即其<lb/>
人也涕泗請計鬼曰甚媿公容載復又賜食且放公急<lb/>
念金剛經一千遍當來相報至月餘經數足其鬼果來<lb/>
云經已足保無他慮然亦終須相隨見王徳𤣥於是就<lb/>
枕而絶一宿乃蘇云初隨使者入一宫城使者曰公且<lb/>
住我當先白王使者乃入於屏障後聞王遙語曰你與<lb/>
他作計漏洩吾事遂受杖三十使者却出袒以示公曰<lb/>
<pb n="KR3l0118_WYG_103-6b"/>
喫杖了也徳𤣥再三媿謝遂引入見一著紫衣人下堦<lb/>
相揖云公大有功徳尚未合來請公還出墮坑中於是<lb/>
得活其使者續至云飢未食及乞錢財並與之問其將<lb/>
來官爵曰熟記取從此改殿中監次大司憲次太子中<lb/>
允次司元太常伯次左相年至六十四言訖辭去曰更<lb/>
不復得來矣後皆如其言<hi>出報應記</hi>
　　　　宋義倫<lb/>
唐宋義倫麟徳中為虢王府典籖暴卒三日方蘇云被<lb/>
<pb n="KR3l0118_WYG_103-7a"/>
追見王王曰君曽殺狗兔鴿今被論君筭合盡然適見<lb/>
君師主云君持金剛經不惟滅罪更合延年我今放君<lb/>
君能不喫酒肉持念尊經否義倫拜謝曰能又見殿内<lb/>
牀上有一僧年可五六十披衲義倫即拜禮僧曰吾是<lb/>
汝師故相救可依王語義倫曰諾王令隨使者往看地<lb/>
獄初入一處見大鑊行列其下燃火鑊中煮人痛苦之<lb/>
聲莫不酸惻更入一處鐵牀甚濶人臥其上燒炙焦黒<lb/>
形容不辨西顧有三人枯黑佇立頗似婦人向義倫叩<lb/>
<pb n="KR3l0118_WYG_103-7b"/>
頭云不得食喫已數百年倫答曰我亦自無何可與汝<lb/>
更入一獄向使者云時熱恐家人見斂遂去西南行數<lb/>
十步後呼云無文書恐門司不放出遂得朱書三行字<lb/>
並不識門司果問看了放出乃蘇<hi>出報應記</hi>
　　　　李岡<lb/>
唐兵部尚書李岡得疾暴卒唯心上煖三日復蘇云見<lb/>
一人引見大將軍蒙令坐索案看云錯追公有頃獄卒<lb/>
擎一盤來中置鐵丸數枚復舁一鐺放庭中鐺下自然<lb/>
<pb n="KR3l0118_WYG_103-8a"/>
火出鐺中銅汁湧沸煮鐵丸赤如火獄卒進盤將軍以<lb/>
讓岡岡懼云飽將軍吞之既入口舉身洞然又飲銅汁<lb/>
身遂火起俛仰之際吞並盡良乆復如故岡乃前問之<lb/>
答云地下更無他饌唯有此物即吸食之若或不飡須<lb/>
臾即為猛火所焚苦甚於此唯與寫佛經十部轉金剛<lb/>
經千卷公亦不來吾又離此岡既復生一依所約深加<lb/>
敬異<hi>出報應記</hi>
　　　　王陁<lb/>
<pb n="KR3l0118_WYG_103-8b"/>
唐王陁為鷹揚府果毅因病遂斷葷肉發心誦金剛經<lb/>
日五遍後染瘴疾見羣鬼來陁即急念經鬼聞便退遙<lb/>
曰王令追汝且止誦經陁即為歇鬼悉向前陁乃昏迷<lb/>
欲絶須臾又見一鬼來云念經人王令權放六月既寤<lb/>
遂一心持誦晝夜不息六月雖過鬼亦不來夜聞空中<lb/>
有聲呼曰汝以持經功徳當夀九十矣竟如其言<hi>出報應記</hi>
　　　　王令望<lb/>
唐王令望少持金剛經還卭州臨溪路極險阻忽遇猛<lb/>
<pb n="KR3l0118_WYG_103-9a"/>
獸振怖非常急念真經猛獸熟視曵尾而去流涎滿地<lb/>
曽任安州判司過揚子江夜風暴起租船數百艘相接<lb/>
盡没唯令望船獨全後終亳州譙令<hi>出報應記</hi>
　　　　陳惠妻<lb/>
唐陳惠妻王氏初未嫁表兄褚敬欲婚王氏父母不許<lb/>
敬詛曰若不嫁我我作鬼必相致後歸於惠惠為陵州<lb/>
仁夀尉敬隂恚之卒後王夢敬旋覺有娠經十七月不<lb/>
産王氏憂懼乃發心持金剛經晝夜不歇敬永絶交鬼<lb/>
<pb n="KR3l0118_WYG_103-9b"/>
胎亦銷從此日持七遍<hi>出報應記</hi>
　　　　何澋<lb/>
唐何澋天授初任懐州武徳令常持金剛經至河陽水<lb/>
漲橋倒日已夕人争上船岸逺未達欲没澋懼且急念<lb/>
經須臾近岸遇懸蘆攀縁得出餘溺死八十餘人<hi>出報應記</hi>
　　　　張𤣥素<lb/>
唐張𤣥素洛陽人少持金剛經天授初任黄梅宰家有<lb/>
厄難應念而消年七十遘疾忽有花葢垂空遂澡浴與<lb/>
<pb n="KR3l0118_WYG_103-10a"/>
家人訣别奄然而卒<hi>出報應記</hi>
　　　　李丘一<lb/>
唐李丘一好鷹狗畋獵萬嵗通天元年任揚州高郵丞<lb/>
忽一日暴死見兩人來追一人自云姓段時同被追者<lb/>
百餘人男皆著枷女即反縛丘一被鏁前驅行可十餘<lb/>
里見大槐𣗳數十下有馬槽丘云五道大神每巡察人<lb/>
間罪福於此歇馬丘一方知身死至王門段指一胥云<lb/>
此人姓焦名䇿是公本頭遂被領見王曰汝安忍無親<lb/>
<pb n="KR3l0118_WYG_103-10b"/>
好殺他命以為已樂須臾即見所殺禽獸皆為人語云<lb/>
乞早處分焦䇿進云丘一未合死王曰曽作何功徳云<lb/>
唯曽造金剛經一卷王即合掌云冥間號金剛經最上<lb/>
功徳君能書冩其福不小即令焦䇿領向經藏合驗至<lb/>
一寶殿衆經充滿丘一試抽一卷果是所造之經既㢠廻<lb/>
見王知造有實乃召所殺生類令懇陳謝許造功徳丘<lb/>
一依王命願冩金剛經一百卷衆歡喜盡散王曰放去<lb/>
焦䇿領出城門云盡力如此豈不相報丘一許錢三百<lb/>
<pb n="KR3l0118_WYG_103-11a"/>
千不受云與造經二十部至一坑䇿推之遂活身在棺<lb/>
中惟聞哭聲已三日矣驚呼人至破棺乃起旬日冩經<lb/>
二十卷了焦䇿來謝致辭而去尋百卷亦畢揚州刺史<lb/>
奏其事敕加丘一五品仍充嘉州招討使<hi>出報應記</hi>
　<lb/>
　<lb/>
　<lb/>
　<lb/>
<pb n="KR3l0118_WYG_103-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷三十</head> <lb/>
    <p>
<pb n="KR3l0118_WYG_030-1a"/>
欽定四庫全書<lb/>
　太平廣記卷三十<lb/>
　　神仙三十<lb/>
　　　張果　　　　翟乾祐　　　凡八兄<lb/>
　　　　張果<lb/>
張果者𨼆於恒州條山常往來汾晉間時人傳有長年<lb/>
祕術耆老云為兒童時見之自言數百嵗矣唐太宗髙<lb/>
宗累徴之不起則天召之出山佯死於妬女廟前時方<lb/>
<pb n="KR3l0118_WYG_030-1b"/>
盛熱須臾臭爛生蟲聞於則天信其死矣後有人於恒<lb/>
州山中復見之果常乘一白驢日行數萬里休則重疊<lb/>
之其厚如紙置於巾箱中乘則以水噀之還成驢矣開<lb/>
元二十三年𤣥宗遣通事舍人裴晤馳驛於恒州迎之<lb/>
果對晤氣絶而死晤乃焚香啟請宣天子求道之意俄<lb/>
頃漸蘇晤不敢逼馳還奏之乃命中書舍人徐嶠齎璽<lb/>
書迎之果隨嶠到東都於集賢院安置肩輿入宫備加<lb/>
禮敬𤣥宗因從容謂曰先生得道者也何齒髮之衰耶<lb/>
<pb n="KR3l0118_WYG_030-2a"/>
果曰衰朽之嵗無道術可憑故使之然良足耻也今若<lb/>
盡除不猶愈乎因於御前㧞去鬂髪擊落牙齒流血溢<lb/>
口𤣥宗甚驚謂曰先生休舍少𨕖晤語俄頃召之青鬂<lb/>
皓齒愈於壯年一日秘書監王迥質太常少卿蕭華嘗<lb/>
同造焉時𤣥宗欲令尚主果未之知也忽笑謂二人曰<lb/>
娶婦得公主甚可畏也迥質與華相顧未喻其言俄頃<lb/>
有中使至謂果曰上以玉真公主早嵗好道欲降於先<lb/>
生果大笑竟不承詔二人方悟向來之言是時公卿多<lb/>
<pb n="KR3l0118_WYG_030-2b"/>
往候謁或問以方外之事皆詭對之每云余是堯時丙<lb/>
子年人時莫能測也又云堯時為侍中善於胎息累日<lb/>
不食食時但進美酒及三黄丸𤣥宗留之内殿賜之酒<lb/>
辭以山臣飲不過二升有一弟子飲可一斗𤣥宗聞之<lb/>
喜令召之俄一小道士自殿簷飛下年可十六七美姿<lb/>
容㫖趣雅淡謁見上言詞清爽禮貌臻備𤣥宗命坐果<lb/>
曰弟子當侍立於側未宜賜坐𤣥宗目之愈喜遂賜之<lb/>
酒飲及一斗不辭果辭曰不可更賜過度必有所失致<lb/>
<pb n="KR3l0118_WYG_030-3a"/>
龍顔一笑耳𤣥宗又逼賜之酒忽從頂湧出冠子落地<lb/>
化為一榼𤣥宗及嬪御皆驚笑視之已失道士矣但見<lb/>
一金榼在地覆之榼盛一㪷驗之乃集賢院中榼也累<lb/>
試仙術不可窮紀有歸夜光者善視鬼𤣥宗常召果坐<lb/>
於前而勅夜光視之夜光至御前奏曰不知張果安在<lb/>
乎願視察也而果在御前久矣夜光卒不能見又有邢<lb/>
和璞者有算術每視人則布籌於前未幾已能詳其名<lb/>
氏窮達善惡夭壽前後所算計千數未嘗不析其苛細<lb/>
<pb n="KR3l0118_WYG_030-3b"/>
𤣥宗奇之久矣及命算果則運籌移時意竭神沮終不<lb/>
能定其甲子𤣥宗謂中貴人髙力士曰我聞神仙之人<lb/>
寒燠不能瘵其體外物不能凂其中今張果善算者莫<lb/>
得究其年視鬼者莫得見其狀神仙倐忽豈非真者耶<lb/>
然常聞堇斟飲之者死若非仙人必敗其質可試以飲<lb/>
也㑹天大雪寒甚𤣥宗命進堇斟賜果果遂舉飲盡三<lb/>
巵醺然有醉色顧謂左右曰此酒非佳味也即偃而寢<lb/>
食頃方寤忽覽鏡視其齒皆斑然焦黑遽命侍童取鐵<lb/>
<pb n="KR3l0118_WYG_030-4a"/>
如意擊其齒盡隨收於衣帶中徐解衣出藥一貼色微<lb/>
紅光瑩果以傅諸齒穴中已而又寢久之忽寤再引鏡<lb/>
自視其齒已生矣其堅然光白愈於前也𤣥宗方信其<lb/>
靈異謂力士曰得非真仙乎遂下詔曰恒州張果先生<lb/>
遊方之外者也跡先髙尚心入窅㝠久混光塵應召赴<lb/>
闕莫知甲子之數且謂羲皇上人問以道樞盡㑹宗極<lb/>
今則將行朝禮爰申寵命可授銀青光禄大夫仍賜號<lb/>
通𤣥先生未幾𤣥宗狩於咸陽獲一大鹿稍異常者庖<lb/>
<pb n="KR3l0118_WYG_030-4b"/>
人方饌果見之曰此仙鹿也已滿千嵗昔漢武元狩五<lb/>
年臣曾侍從畋於上林時生獲此鹿既而放之𤣥宗曰<lb/>
鹿多矣時遷代變豈不為獵者所獲乎果曰武帝舍鹿<lb/>
之時以銅牌誌於左角下遂命驗之果獲銅牌二寸許<lb/>
但文字凋暗耳𤣥宗又謂果曰元狩是何甲子至此凡<lb/>
幾年矣果曰是嵗癸亥武帝始開昆明池今甲戍嵗八<lb/>
百五十二年矣𤣥宗命太史氏校其長厯畧無差焉𤣥<lb/>
宗愈奇之時又有道士葉法善亦多術𤣥宗問曰果何<lb/>
<pb n="KR3l0118_WYG_030-5a"/>
人耶答曰臣知之然臣言訖即死故不敢言若陛下免<lb/>
冠跣足救臣即得活𤣥宗許之法善曰此混沌初分白<lb/>
蝙蝠精言訖七竅流血僵仆于地𤣥宗遽詣果所免冠<lb/>
跣足自稱其罪果徐曰此兒多口過不讁之恐敗天地<lb/>
間事耳𤣥宗復哀請久之果以水噀其面法善即時復<lb/>
生其後累陳老病乞歸恒州詔給驛送到恒州天寳初<lb/>
𤣥宗又遣徵召果聞之忽卒弟子葬之後發棺空棺而<lb/>
已<hi>出明皇雜録宣室志續神仙傳</hi>
<pb n="KR3l0118_WYG_030-5b"/>
　　　　翟乾祐<lb/>
翟乾祐雲安人也龎眉廣顙巨目方頤身長六尺手大<lb/>
尺餘每揖人手過胸前常於黄鶴山師事來天師盡得<lb/>
其道能行氣丹篆陸制虎豹水伏蛟龍卧常虚枕往往<lb/>
言將來之事言無不驗因入䕫州市謂人曰今夜有八<lb/>
人過此宜善待之是夕火燒百餘家曉之者云八人乃<lb/>
火字也每入山羣虎隨之曾于江上與十許人翫月或<lb/>
問曰月中竟何所有乾祐笑曰可隨我手看之乃見月<lb/>
<pb n="KR3l0118_WYG_030-6a"/>
䂓半天瓊樓金闕滿焉良久乃𨼆雲安井自大江泝別<lb/>
派凡三十里近井十五里澄清如鏡舟檝無虞近江十<lb/>
五里皆灘石險惡難於㳂泝乾祐念商旅之勞於漢城<lb/>
山上結壇考召追命羣龍凡一十四處皆化為老人應<lb/>
召而至乾祐諭以灘波之險害物勞人使皆平之一夕<lb/>
之間風雷震擊一十四里盡為平潭矣唯一灘仍舊龍<lb/>
亦不至乾祐復嚴敇神吏追之又三日有一女子至焉<lb/>
因責其不伏應召之意女子曰某所以不來者欲助天<lb/>
<pb n="KR3l0118_WYG_030-6b"/>
師廣濟物之功耳且富商大賈力皆有餘而傭力負運<lb/>
者力皆不足雲安之貧民自江口負財貨至近井潭以<lb/>
給衣食者衆矣今若輕舟利涉平江無虞即邑之貧民<lb/>
無傭負之所絶衣食之路所困者多矣余寧險灘波以<lb/>
贍傭負不可利舟楫以安富商吾不至者理在此也乾<lb/>
祐善其言因使諸龍各復其故風雷頃刻而長灘如舊<lb/>
唐天寳中詔赴上京恩遇隆厚嵗餘還故山尋得道而<lb/>
去先是蜀有道士佯狂俗號為灰袋即乾祐晩年弟子<lb/>
<pb n="KR3l0118_WYG_030-7a"/>
也乾祐每戒其徒曰勿欺此人吾所不及常大雪中衣<lb/>
布裙入青城山暮投蘭若求僧寄宿僧曰貧僧一衲而<lb/>
已天寒此恐不能相活道者但云容一牀足矣至夜半<lb/>
雪深風起僧慮道者已死就視之去床數尺氣蒸如爐<lb/>
流汗袒寢僧始知其異人未明不辭而去多住村落每<lb/>
住人愈信之曾病口瘡不食數月狀若將死村人素神<lb/>
之因為設道齋齋散忽起就枕謂衆人曰試窺吾口中<lb/>
有何物也乃張口如箕五臟悉露同類驚異作禮問之<lb/>
<pb n="KR3l0118_WYG_030-7b"/>
唯曰此足惡此足惡後不知所終<hi>出酉陽雜爼仙傳拾遺</hi>
　　　　凡八兄<lb/>
凡八兄者不知仙籍之中何品位也隋太子勇之孫名<lb/>
徳祖仕唐為尚輦奉御性頗好道以金丹延生為務鑪<lb/>
鼎所費家無餘財官散俸薄往往闕於饘粥稍有百金<lb/>
即輸於炭藥之直矣凡八兄忽詣其家談𤣥虛論方術<lb/>
以為金丹之制不足為勞黄白變化咳唾可致徳祖愈<lb/>
加尊敬而凡之剛躁諠雜嗜酒貪饕殊不可耐晝出夜<lb/>
<pb n="KR3l0118_WYG_030-8a"/>
還不畏街禁肥鮮醇酎非時即須徳祖了諳其性委曲<lb/>
預備必副所求由是淹留數月一日令徳祖取鼎釜鎗<lb/>
𨫼輩陳於藥房中凡自擊碎之壘鐵加炭烈火以煅焉<lb/>
投散藥寸匕于其上反扃其室背燈壁隅乃與徳祖庭<lb/>
中步月中夜謂徳祖曰我太極仙人也以子棲心至道<lb/>
抗節不回故來相教耳明月良夜能遠遊乎徳祖諾遂<lb/>
相與出門及反顧扃鑰如舊徐行若二三十里路頗平<lb/>
憇一山頂德祖覺倦八兄曰此去長安千里矣當甚勞<lb/>
<pb n="KR3l0118_WYG_030-8b"/>
乎徳祖驚其且遠亦以行倦為對八兄長嘯一聲逡巡<lb/>
有白獸至焉命徳祖乘之其行迅疾漸覺彌遠因問長<lb/>
安里數八兄曰此八萬里矣徳祖悄然忽念未別家小<lb/>
白獸屹然不行八兄笑曰果有塵俗之念去世未得如<lb/>
術遽命白獸送徳祖詣雲宫謁解空法師俄頃已至法<lb/>
師延坐使青童以金丹飼之徳祖捧接但見毒螫之物<lb/>
不可取食又以玉液飲之復聞其臭亦不可飲法師令<lb/>
白獸送徳祖還其家凡八兄不復見矣至其家燈燭宛<lb/>
<pb n="KR3l0118_WYG_030-9a"/>
然夜未央矣明晨視其所化黄白燦然雖資貨有餘而<lb/>
八兄仙儀杳不可覩一日忽見凡八兄之僕携筐筥而<lb/>
過其門問凡君所止在仙府矣使我暫至人寰若見奉<lb/>
御亦令同來可也自是徳祖隨凡君仙僕而去不復還<lb/>
矣<hi>出仙傳拾遺</hi>
　<lb/>
　<lb/>
　<lb/>
<pb n="KR3l0118_WYG_030-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三十<lb/>
</p>
<p>
</p>
  </div>
</body>
</text>
</TEI>
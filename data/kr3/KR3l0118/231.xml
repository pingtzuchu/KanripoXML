<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百三十一</head> <lb/>
    <p>
<pb n="KR3l0118_WYG_231-1a"/>
欽定四庫全書<lb/>
　太平廣記卷二百三十一<lb/>
　　器玩三<lb/>
　　　張華　　　　晉惠帝　　　許遜<lb/>
　　　陶眞白　　　張祖宅　　　唐儀<lb/>
　　　唐中宗　　　宋青春　　　武勝之<lb/>
　　　李守泰　　　陳仲躬　　　曹王臯<lb/>
　　　漁人<lb/>
<pb n="KR3l0118_WYG_231-1b"/>
　　　　張華<lb/>
晉張華生挺聰慧好觀竒異圖緯之學捃拾天下遺逸<lb/>
自書契之始考驗神怪及世間里閭所説撰博物志四<lb/>
百卷奏武帝帝曰卿才十倍萬代博識無倫記事採言<lb/>
多所浮妄宜刪翦無據以見成文昔仲尼刪詩書及鬼<lb/>
神幽昧之事不言怪力亂神今見卿此志驚所未聞異<lb/>
所未見將繁于耳目也可更芟截浮疑分為十卷即于<lb/>
御前賜靑鐵硯此鐵是于闐國所獻鑄為硯又賜麟角<lb/>
<pb n="KR3l0118_WYG_231-2a"/>
管此遼西國所獻也側理紙萬番南越所獻也漢言陟<lb/>
釐陟釐與側理相亂南人以海苔為紙其理縱横斜側<lb/>
因為名焉<hi>出王子年拾遺</hi>
　　　　晉惠帝<lb/>
晉惠帝元康三年武庫火燒漢髙祖斬白蛇劍孔子履<lb/>
咸見此劍穿屋飛去莫知所向<hi>出異苑</hi>
　　　　許遜<lb/>
西晉末有旌陽縣令許遜者得道于豫章西山江中有<lb/>
<pb n="KR3l0118_WYG_231-2b"/>
蛟蜃為患旌陽没水拔劍斬之後不知所在頃漁人網<lb/>
得一石甚鳴擊之聲聞數十里唐朝趙王為洪州刺史<lb/>
破之得劍一雙視其銘一有許旌陽字一有萬仞字後<lb/>
有萬仞師出焉<hi>出朝野僉載</hi>
　　　　陶貞白<lb/>
梁陶貞白所著太清經一名劍經凡學道術者皆須有<lb/>
好劍鏡隨身又説干將莫耶劍皆以銅鑄非鐵也<hi>出尚書故</hi>
<hi>實</hi>
<pb n="KR3l0118_WYG_231-3a"/>
又貞白隱居貝都山中嘗畜二刀一名善勝一名寳勝<lb/>
往往飛去人望之如二條靑蛇本傳具載<hi>出芝田録</hi>
　　　　張祖宅<lb/>
唐乾封年中有人于鎭州東野外見二白兔捕之忽却<lb/>
入地絶跡不見乃于入處掘之纔三尺許獲銅劍一雙<lb/>
古制殊妙于時長吏張祖宅以聞<hi>出朝野僉載</hi>
　　　　唐儀<lb/>
唐上元年中令九品以上佩刀礪等袋彩帨為魚形結<lb/>
<pb n="KR3l0118_WYG_231-3b"/>
帛作之取魚之象强之兆也至天后朝乃絶景雲之後<lb/>
又復前飾<hi>出朝野僉載</hi>
　　　　唐中宗<lb/>
唐中宗令揚州造方丈鏡鑄銅為桂樹金花銀葉帝每<lb/>
常騎馬自照人馬並在鏡中<hi>出朝野僉載</hi>
　　　　宋青春<lb/>
唐開元中河西騎將宋青春驍果暴戾為衆所推西戎<lb/>
嘗歲犯邉境青春每臨陣必獨運劍大呼執馘而旋未<lb/>
<pb n="KR3l0118_WYG_231-4a"/>
嘗中鋒鏑西戎憚之一軍咸頼焉後吐蕃大北獲生口<lb/>
數千里帥令譯問衣大虫皮者爾何不能害之答曰但<lb/>
見青龍突陣而來兵刃所及若叩銅鐵以為神助將軍<lb/>
也青春乃知劍之靈青春死後劍為𤓰州刺史季廣琛<lb/>
所得或風雨後迸光出室環燭方丈哥舒翰鎮西凉知<lb/>
之求易以他寳廣琛不與因贈之詩曰刻舟尋巳化彈<lb/>
鋏未酧恩<hi>出酉陽雜俎</hi>
　　　　武勝之<lb/>
<pb n="KR3l0118_WYG_231-4b"/>
唐開元末太原武勝之為宣州司士知靜江事忽于灘<lb/>
中見雷公踐㣲雲逐小黄蛇盤繞灘上靜江人戲投以<lb/>
石中蛇鏗然作金聲雷公乃飛去使人往視得一銅劍<lb/>
上有篆許旌陽斬蛟第三劍云<hi>出廣異記</hi>
　　　　李守泰<lb/>
唐天寳三載五月十五日揚州進水心鏡一面縱横九<lb/>
寸青瑩耀日背有盤龍長三尺四寸五分勢如生動𤣥<lb/>
宗覽而異之進鏡官揚州參軍李守泰曰鑄鏡時有一<lb/>
<pb n="KR3l0118_WYG_231-5a"/>
老人自稱姓龍名䕶鬚髪皓白眉如絲垂下至肩衣白<lb/>
衫有小童相隨年十歲衣黑衣龍䕶呼為𤣥㝠以五月<lb/>
朔忽來神采有異人莫之識謂鏡匠吕暉曰老人家住<lb/>
近聞少年鑄鏡暫來寓目老人解造眞龍欲為少年制<lb/>
之頗將愜于帝意遂令𤣥㝠入爐所扄閉戸牖不令人<lb/>
到經三日三夜門左洞開吕暉等二十人于院内搜覓<lb/>
失龍䕶及𤣥㝠所在鏡爐前獲素書一紙文字小𨽻云<lb/>
鏡龍長三尺四寸五分法三才𧰼四氣禀五行也縱横<lb/>
<pb n="KR3l0118_WYG_231-5b"/>
九寸𩔖九州分野鏡鼻如明月珠焉開元皇帝聖通神<lb/>
靈吾遂降祉斯鏡可以辟邪鑒萬物秦始皇之鏡無以<lb/>
加焉歌曰盤龍盤龍𨼆于鏡中分野有𧰼變化無窮興<lb/>
雲吐霧行雨生風上清仙子來獻聖聰吕暉等遂移鏡<lb/>
爐置船中以五月五日午時乃于揚子江鑄之未鑄前<lb/>
天地清謐興造之際左右江水忽高三十餘尺如雪山<lb/>
浮江又聞龍吟如笙簧之聲逹于數十里稽諸古老自<lb/>
鑄鏡以來未有如斯之異也帝詔有司别掌此鏡至天<lb/>
<pb n="KR3l0118_WYG_231-6a"/>
寳七載秦中大旱自三月不雨至六月帝親幸龍堂祈<lb/>
之不應問昊天觀道士葉法善曰朕敬事神靈以安百<lb/>
姓今亢陽如此朕甚憂之親臨祈禱不雨何也卿見眞<lb/>
龍否乎對曰臣亦曾見眞龍臣聞畵龍四肢骨節一處<lb/>
得似眞龍即便有感應用以祈禱則雨立降所以未靈<lb/>
驗者或不𩔖眞龍耳帝即詔中使孫知古引法善于内<lb/>
庫徧視之忽見此鏡遂還奏曰此鏡龍眞龍也帝幸凝<lb/>
隂殿并召法善祈鏡龍頃刻見殿棟有白氣兩道下近<lb/>
<pb n="KR3l0118_WYG_231-6b"/>
鏡龍龍鼻亦有白氣上近梁棟須臾充滿殿庭徧散城<lb/>
内甘雨大㴻凡七日而止秦中大熟帝詔集賢待詔吳<lb/>
道子圖冩鏡龍以賜法善<hi>出異聞錄</hi>
　　　　陳仲躬<lb/>
唐天寳中有陳仲躬家居金陵多金帛仲躬好學修詞<lb/>
未成㩦數千金于洛陽清化里假居一宅其井甚大常<lb/>
溺人仲躬亦知之以靡有家室無所懼仲躬常習學不<lb/>
出月餘日有隣家取水女可十數歲恒每日來于井上<lb/>
<pb n="KR3l0118_WYG_231-7a"/>
則逾時不去忽墜井而死井水深經宿方索得尸仲躬<lb/>
異之間日窺于井上忽見水中一女子其形狀少麗依<lb/>
時様粧飾以目仲躬凝睇之際以紅袂半掩其面微笑<lb/>
妖冶之姿出于世表仲躬神魂恍惚若不支持乃嘆曰<lb/>
斯為溺人之由也遂不顧而退後數月炎旱此井水不<lb/>
減忽一日水竭清旦有人叩門云敬元頴請謁仲躬命<lb/>
入乃井中所見者衣緋綠之衣其装飾鉛粉悉時製耳<lb/>
仲躬與坐訊曰卿何以殺人元頴曰妾非殺人者此井<lb/>
<pb n="KR3l0118_WYG_231-7b"/>
有毒龍自漢朝絳侯居于兹遂穿此井洛城内有五毒<lb/>
龍斯其一也緣與太一左右侍龍相得每為䝉蔽天命<lb/>
追徴多託故不赴集好食人血自漢以來殺三千七百<lb/>
人矣而水不耗涸某乃國初方墜于井遂為龍所驅使<lb/>
為妖惑以誘人用供龍所食甚于辛苦情所非願昨為<lb/>
太一使者交替天下龍神盡須集駕昨夜子時已朝太<lb/>
一矣兼為河南旱勘責三數日方回今井内已無水君<lb/>
子誠能命匠淘之則獲脫斯難矣若然願終君子一生<lb/>
<pb n="KR3l0118_WYG_231-8a"/>
奉飬世間之事無不致言訖便失所在仲躬當時即命<lb/>
匠命一親信與匠同入井囑曰但見異物即收至底無<lb/>
别物唯獲古銅鏡一枚濶七寸七分仲躬令洗淨貯匣<lb/>
内焚香以奉之斯所謂敬元頴也一更後元頴忽自門<lb/>
而入直造燭前設拜謂仲躬曰謝生成之恩照濁泥之<lb/>
下某昔本師曠所鑄十二鏡之第七者也其鑄時皆以<lb/>
日月為大小之差元頴則七月七日午時鑄者也貞觀<lb/>
中為許敬宗婢蘭苕所墮以此井水深兼毒龍氣所苦<lb/>
<pb n="KR3l0118_WYG_231-8b"/>
人入者悶絶故不可取遂為毒龍所役幸遇君子正直<lb/>
者乃獲重見人間耳然明晨内望君子移出此宅仲躬<lb/>
曰某已用錢僦居今移出何以取措足之所元頴曰但<lb/>
請君子飾装一無憂也將辭去仲躬復留之問曰汝安<lb/>
得有紅綠脂粉狀乎對曰某變化無常非可具述言訖<lb/>
即無所見明旦忽有牙人叩戸兼領宅主來謂仲躬便<lb/>
請移居并夫役並足未到齋時前至立德坊一宅中其<lb/>
大小價數一如清化者其牙人云價直契本一無遺缺<lb/>
<pb n="KR3l0118_WYG_231-9a"/>
並交割訖後三日其清化宅井無故自崩兼延及堂隅<lb/>
東廂一時陷地仲躬後文戰累勝為大官有所要事未<lb/>
嘗不如遺宅之效也其鏡背有二十八字皆科斗書以<lb/>
今文推而寫之曰維晉新公二年七月七日午時于首<lb/>
陽山前白龍潭鑄成此鏡千年在世于背上環書一字<lb/>
管天文列宿依方列之則左有日而右有月龜龍虎雀<lb/>
並如其位于鼻四旁題云夷則之鏡<hi>出博異志</hi>
　　　　曹王臯<lb/>
<pb n="KR3l0118_WYG_231-9b"/>
唐嗣曹王臯有巧思精于器用為邢州節度使有羈旅<lb/>
士人懐二羯鼓棬欲求通謁先啓于賓府賓府觀者咸<lb/>
訝議曰豈足尚耶對曰但啓之尚書當解矣及見臯捧<lb/>
而嘆曰不意今日獲逢至寳指其鋼勻之狀賓佐唯唯<lb/>
或腹非之臯曰諸公心未信乎但取食柈自選其極平<lb/>
正者令置棬于柈心以油注棬中棬滿而油無涓滴滲<lb/>
漏臯曰此必開元天寳中供御棬不然無以至此問其<lb/>
所自士人曰某先人在黔中得于高力士之家衆方深<lb/>
<pb n="KR3l0118_WYG_231-10a"/>
伏賓府又潛問士人宜償幾何士人曰不過三萬及遺<lb/>
金帛器皿其直果稱是焉<hi>出羯鼓錄</hi>
　　　　漁人<lb/>
蘇州太湖入松江口唐貞元中有漁人載小網數船共<lb/>
十餘人下網取魚一無所獲網中得物乃是鏡而不甚<lb/>
大漁者忿其無魚棄鏡于水移船下網又得此鏡漁人<lb/>
異之遂取其鏡視之纔七八寸照形悉見其筋骨臟腑<lb/>
潰然可惡其人悶絶而倒衆人大驚其取鏡鑒形者即<lb/>
<pb n="KR3l0118_WYG_231-10b"/>
時皆倒嘔吐狼藉其餘一人不敢取照即以鏡投之水<lb/>
中良乆扶持倒吐者既醒遂相與歸家以為妖怪明日<lb/>
方理網罟則所得魚多于常時數倍其人先有疾者自<lb/>
此皆愈詢于故老此鏡在江湖每數百年一出人亦常<lb/>
見但不知何精靈之所恃也<hi>出原化記</hi>
　<lb/>
　<lb/>
　太平廣記卷二百三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百八十六</head> <lb/>
    <p>
<pb n="KR3l0118_WYG_186-1a"/>
欽定四庫全書<lb/>
　太平廣記卷一百八十六<lb/>
　　銓選二<lb/>
　　　斜封官　　　盧従愿　　　韋抗<lb/>
　　　張仁愿　　　杜暹　　　　魏知古<lb/>
　　　盧齊卿　　　王丘　　　　崔琳<lb/>
　　　裴光庭　　　薛據　　　　李林甫<lb/>
　　　張說　　　　張奭　　　　楊國忠<lb/>
<pb n="KR3l0118_WYG_186-1b"/>
　　　陸贄　　　　鄭餘慶　　　裴遵慶<lb/>
　　　李絳　　　　李建　　　　崔安潛<lb/>
　　　　斜封官<lb/>
唐景龍年中斜封得官者二百人従屠販而踐髙位景<lb/>
雲踐祚尚書宋璟御史大夫畢構奏停斜封人官璟構<lb/>
出後見鬼人彭卿受斜封人賄賂奏云見孝和怒曰我<lb/>
與人官何因奪却於是斜封皆復舊職偽周革命之際<lb/>
十道使人天下選殘明經進士及下村教童蒙博士皆<lb/>
<pb n="KR3l0118_WYG_186-2a"/>
被捜揚不曾試練並與美職塵黷士人之品誘恱愚夫<lb/>
之心庸才者得官以為榮有才得官以為辱昔趙王倫<lb/>
之簒也天下孝廡秀才茂異並不簡試雷同與官市道<lb/>
屠沽亡命不軌皆封侯略盡太府之銅不供鑄印至有<lb/>
白版侯者朝㑹之服貂者大半故謡云貂不足狗尾續<lb/>
小人多幸君子恥之無道之朝一何連𩔖也惜㢤<hi>出朝野僉</hi>
<hi>載</hi>
　　　　慮従愿<lb/>
<pb n="KR3l0118_WYG_186-2b"/>
景雲元年盧従愿為侍郎精心條理大稱平允其有冒<lb/>
名為選虚增功狀之𩔖皆能擿發其事典選六年頗有<lb/>
聲稱時人曰前有裴馬後有盧李裴即行儉馬謂戴李<lb/>
謂朝𨼆<hi>出唐㑹要</hi>
　　　　韋抗<lb/>
景雲二年御史中丞韋抗加京畿桉察使舉奉天縣尉<lb/>
梁昇卿新豐尉王倕金城縣尉王水華原縣尉王燾為<lb/>
判官其後皆著名位<hi>出唐㑹要</hi>
<pb n="KR3l0118_WYG_186-3a"/>
　　　　張仁愿<lb/>
景雲二年朔方總管張仁愿奏用監察御史張敬忠何<lb/>
奕長安縣尉寇泚鄠縣尉王易従始平縣主簿劉體微<lb/>
分判軍事義烏縣尉晁良貞為隨軍後皆至大官<hi>出唐㑹要</hi>
　　　　杜暹<lb/>
景雲二年盧従愿為吏部侍郎杜暹自婺州叅軍調集<lb/>
補鄭縣尉後暹為户部尚書従愿自益州長史入朝暹<lb/>
立在盧上謂之曰選人定何如盧曰亦由僕之藻鑑遂<lb/>
<pb n="KR3l0118_WYG_186-3b"/>
使明公展千里足也<hi>出唐㑹要</hi>
　　　　魏知古<lb/>
先天元年侍中魏知古嘗表薦洹水縣令吕太一蒲州<lb/>
司功叅軍齊澣右内率府騎曹栁澤及為吏部尚書又<lb/>
擢宻縣尉宋遙左補闕𡊮暉封希顔伊闕縣尉陳希烈<lb/>
其後咸居清要<hi>出唐㑹要</hi>
　　　　盧齊卿<lb/>
開元元年盧齊卿為幽州刺史時張守珪為果毅特禮<lb/>
<pb n="KR3l0118_WYG_186-4a"/>
接之謂曰十年内當節度果如其言也<hi>出唐㑹要</hi>
　　　　王丘<lb/>
開元八年七月王丘為吏部侍郎擢山隂尉孫逖桃林<lb/>
尉張鏡㣲湖城丞張晉明進士王泠然李昻等不數年<lb/>
登禮闈掌綸誥焉<hi>出唐㑹要</hi>
　　　　崔琳<lb/>
十一年十二月吏部侍郎崔琳銓日收選殘人盧怡裴<lb/>
敦復于號卿等十數人無何皆入臺省衆以為知人<hi>出唐㑹要</hi>
<pb n="KR3l0118_WYG_186-4b"/>
　　　　裴光庭<lb/>
開元十八年蘇晉為侍郎而侍中裴光庭每過官應批<lb/>
退者但對衆披簿以朱筆㸃頭而已晉遂牓𨕖院門下<lb/>
㸃頭者更引注擬光庭以為侮已不恱時有門下主事<lb/>
閻鱗之為光庭腹心専主吏部過官每鱗之裁定光庭<lb/>
隨口下筆時人語曰鱗之口光庭手<hi>出唐㑹要</hi>
　　　　薛據<lb/>
開元中薛據自恃才名於吏部參𨕖請授萬年錄事諸<lb/>
<pb n="KR3l0118_WYG_186-5a"/>
流外官共見宰執訴云錄事是某等清要官今被進士<lb/>
欲奪則某等色人無措手足矣遂罷<hi>出摭言</hi>
　　　　李林甫<lb/>
自開元二十年吏部置南院始懸長名以定畱放時李<lb/>
林甫知選寕王私謁林甫曰就中乞一人林甫責之於<lb/>
是榜云據其書判自合得畱緣屬寕王且放冬集<hi>出國史𥙷</hi>
　　　　張說<lb/>
中書舎人張均知考父左相張說知京官考特注曰父<lb/>
<pb n="KR3l0118_WYG_186-5b"/>
教子忠古之善訓祁奚舉子義不務私至如潤色王言<lb/>
章施帝載道參墳典例絶常功恭聞前烈尤難其任豈<lb/>
以嫌疑敢撓綱紀考上下<hi>出𤣥宗實錄</hi>
　　　　張奭<lb/>
苗晉卿典選御史中丞張倚男奭參選晉卿以倚子思<lb/>
恱附之考等第凡六十四人奭在其首蘇考蘊者為薊<lb/>
令乃以選事告祿山祿山奏之𤣥宗乃集登科人於花<lb/>
蕚樓前重試升第者十無一二奭手持試紙竟日不下<lb/>
<pb n="KR3l0118_WYG_186-6a"/>
一字時人謂之拽白上大怒貶倚敕曰庭闈之間不能<lb/>
訓子選調之際乃以托人天下為戯談晉卿貶安康<hi>出盧</hi>
<hi>氏雜說</hi>
　　　　楊國忠<lb/>
天寳十載十一月楊國忠為右相兼吏部尚書奏請兩<lb/>
京選人銓日便定畱放無少長各於宅中引注虢國姊<lb/>
妹垂簾觀之或有老病醜陋者皆指名以笑雖士大夫<lb/>
亦遭斥恥故事兵吏部注官訖於門下過侍中給事中<lb/>
<pb n="KR3l0118_WYG_186-6b"/>
省不過者謂退量國忠注官呼左相陳希烈於坐隅給<lb/>
事中行列於前曰既對注擬即是過門下了希烈等腹<lb/>
誹而已侍郎韋見素張倚皆衣紫與本曹郎官藩屏外<lb/>
排比案牘趨走語事乃謂簾中楊氏曰兩箇紫袍主事<lb/>
何如楊乃大噱選人鄭某附㑹其旨與二十餘人率錢<lb/>
於勤政樓設齋簾為國忠立碑於尚書省南所注吏部<lb/>
三銓選人専務鞅掌不能躬親皆委典及令史孔目官<lb/>
為之國忠但押一字猶不可遍<hi>出唐續㑹要</hi>
<pb n="KR3l0118_WYG_186-7a"/>
　　　　陸贄<lb/>
貞元八年春中書侍郎平章事陸贄始復令吏部每年<lb/>
集選人舊事吏部每年集人其後遂三數年一置選選<lb/>
人併至文書多不可尋勘眞偽紛雜吏因得大為奸巧<lb/>
選人一蹉跌或十年不得官而官之闕者或累嵗無人<lb/>
贄命吏部分内外官員為三分計闕集人嵗以為常其<lb/>
弊十去七八天下稱之<hi>出唐㑹要</hi>
　　　　鄭餘慶<lb/>
<pb n="KR3l0118_WYG_186-7b"/>
宣平鄭相之銓衡也選人相賀得入其銓劉禹錫<lb/>
曰予從弟某在鄭銓注湖州一尉唱唯而出鄭呼<lb/>
之却迴曰如公所試塲中無五六人一唱便受之此而<lb/>
不奬何以銓衡公要何官去家穏便曰家住常州乃注<lb/>
武進縣尉選人翕然畏而愛之及後作相過官又稱第<lb/>
一其有後於魯也又云陳諷張復元各注畿縣請換縣<lb/>
允之既而張却請不換鄭牓子引張纔入門已定不可<lb/>
改時人服之<hi>出嘉話錄</hi>
<pb n="KR3l0118_WYG_186-8a"/>
　　　　裴遵慶<lb/>
裴遵慶罷相知選朝廷優其年徳令就第注官自宣平<lb/>
坊牓引士子以及東市兩街時人以為盛事<hi>出國史補</hi>
　　　　李絳<lb/>
長慶初吏部尚書李絳議置郎官十人分判南曹吏人<lb/>
不便旬日出為東都畱守自是選曹成狀常速畢<hi>出國史補</hi>
　　　　李建<lb/>
李建為吏部郎中常曰方今秀茂皆在進士使僕得志<lb/>
<pb n="KR3l0118_WYG_186-8b"/>
當令登第之嵗集于吏部使尉緊縣既罷復集稍尉望<lb/>
縣既罷乃尉畿縣而升於朝大凡中人三十成名四十<lb/>
乃至清列遲速為宜既登第遂食祿既食祿必登朝誰<lb/>
不欲也無淹翔以守常限無紛競以來奔㨗下曹得其<lb/>
循舉上位得其更厯就而言之其利甚博議者多之<hi>出國</hi>
<hi>史補</hi>
　　　　崔安潛<lb/>
崔安潛東洛掌選時選人中不能顯其名姓竊顧雲啓<lb/>
<pb n="KR3l0118_WYG_186-9a"/>
事投獻者崔公不之知大賞嘆召之與語便注一超資<lb/>
縣令後有人白崔公方悔<hi>出盧氏雜說</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_186-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百八十六<lb/>
</p>
<p>
</p>
  </div>
</body>
</text>
</TEI>
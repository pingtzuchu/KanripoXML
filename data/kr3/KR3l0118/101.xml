<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百一</head> <lb/>
    <p>
<pb n="KR3l0118_WYG_101-1a"/>
欽定四庫全書<lb/>
　太平廣記卷一百一<lb/>
　　釋證三<lb/>
　　　邢曹進　　　韋氏子　　　殭僧<lb/>
　　　雞卵　　　　許文度　　　𤣥法寺<lb/>
　　　商居士　　　黄山瑞像　　馬子雲<lb/>
　　　雲花寺觀音　李舟　　　　惠原<lb/>
　　　延州婦人　　鎮州鐵塔　　渭濱釣者<lb/>
<pb n="KR3l0118_WYG_101-1b"/>
　　　　邢曹進<lb/>
唐故贈工部尚書邢曹進至徳已來河朔之健將也守<lb/>
職魏郡因為田承嗣所縻曽因討叛飛矢中肩左右與<lb/>
之拔箭而鏃留於骨微露其末焉即以鐵鉗遣有力者<lb/>
拔而出之其鏃堅然不可動曹進痛楚計無所施妻孥<lb/>
輩但為廣修佛事用希慈䕃不數日則以索縛身於牀<lb/>
復命出之而特牢如故曹進呻吟忍耐俟死而已忽因<lb/>
晝寢夢一胡僧立於庭中曹進則以所苦訴之胡僧乆<lb/>
<pb n="KR3l0118_WYG_101-2a"/>
而謂曰能以米汁注於其中當自愈矣及寤言於醫工<lb/>
醫工曰米汁即泔豈宜潰瘡哉遂令廣詢於人莫有諭<lb/>
者明日忽有胡僧詣門乞食因遽召入而曹進中堂遥<lb/>
見乃昨之所夢者也即延之附近告以危苦胡僧曰何<lb/>
不灌以寒食餳當知其神驗也曹進遂悟餳為米汁況<lb/>
所見復肖夢中則取之如法以㸃應手清凉頓減酸疼<lb/>
其夜其瘡稍癢即令如前鑷之鉗纔及臉鏃已突然而<lb/>
出後傅藥不旬日而瘥矣吁西方聖人恩祐顯灼乃若<lb/>
<pb n="KR3l0118_WYG_101-2b"/>
此之明徵乎<hi>出集異記</hi>
　　　　韋氏子<lb/>
韋氏子有服儒而任於唐元和朝者自幼宗儒非儒不<lb/>
言故以釋氏為胡法非中國宜興有二女長適相里氏<lb/>
幼適胡氏長夫執外舅之論次夫則反之常敬佛奉教<lb/>
攻習其文字其有不譯之字讀宜梵音者則屈舌效之<lb/>
乆而益篤及韋氏子寢疾命其子曰我儒家之人非先<lb/>
王之教不服吾今死矣慎勿為俗態鑄釋飯僧祈祐於<lb/>
<pb n="KR3l0118_WYG_101-3a"/>
胡神負吾平生之心其子從之既除服而胡氏妻死㐫<lb/>
問到相里氏以其婦臥疾未果訃之俄而疾殆其家泣<lb/>
而環之且屬纊焉歘若鬼神扶持驟能起坐呼其夫曰<lb/>
妾季妹死已數月何不相告因泣下嗚咽其夫紿之曰<lb/>
安得此事賢妹微恙近聞平復荒惑之見未可憑也勿<lb/>
遽惆悵今疾甚且須將息又泣曰妾妹在此自言今年<lb/>
十月死甚有所見命吾弟兄來將傳示之昨到地府西<lb/>
曹之中聞高墉之内寃楚呌悔之聲若先君聲焉觀其<lb/>
<pb n="KR3l0118_WYG_101-3b"/>
上則火光迸出焰若風雷求入禮覲不可因遥哭呼之<lb/>
先君隨聲呌曰吾以平生謗佛受苦彌切無曉無夜略<lb/>
無憇時此中刑名言說不及惟有罄家㢠廻向㝠資撰福<lb/>
可救萬一輪劫而受難希降減但百刻之中一刻暫息<lb/>
亦可略舒氣耳妹雖宿罪不輕以夫家積善不墮地獄<lb/>
即當上生天宮也妾以君心若先君亦當受數百年之<lb/>
責然委形之後且當神化為烏再七飯僧之時可以來<lb/>
此其夫泣曰洪爐變化物固有之雀為蛤蛇為雉雉為<lb/>
<pb n="KR3l0118_WYG_101-4a"/>
鴿鳩為鷹田鼠為鴽腐草為螢人為虎為猨為魚為鼈<lb/>
之類史傳不絶為烏之說豈敢深訝然烏羣之來數皆<lb/>
數十何以認君之身而加敬乎曰尾底毛白者妾也為<lb/>
妾謝世人為不善者明則有人誅暗則有鬼誅絲毫不<lb/>
差因其所迷隨迷受化不見天寶之人多而今人寡乎<lb/>
葢為善者少為惡者多是以一厠之内蟲豸萬計一塼<lb/>
之下螻蟻千萬而昔之名城大邑曠蕩無人美地平原<lb/>
目斷草莽得非其驗乎多謝世人勉植善業言訖復臥<lb/>
<pb n="KR3l0118_WYG_101-4b"/>
其夕遂卒其為婦也奉上敬事夫順為長慈處下謙故<lb/>
合門憐之憫其芳年而變異物無幼無長泣以俟烏及<lb/>
期烏來者數十唯一止於庭𣗳低枝窺其姑之戸悲鳴<lb/>
屈曲若有所訴者少長觀之莫不嗚咽徐驗其尾果有<lb/>
二毛白如霜雪姑引其手而祝之曰吾新婦之將亡也<lb/>
言當化為烏而尾白若真吾婦也飛止吾手言畢其烏<lb/>
飛來馴狎就食若素養者食畢而去自是日來求食人<lb/>
皆知之數月之後烏亦不來<hi>出續𤣥恠録</hi>
<pb n="KR3l0118_WYG_101-5a"/>
　　　　殭僧<lb/>
唐元和十三年鄭<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>節度使司空薛公平陳許節度使<lb/>
李公光顔並准詔各就統所部兵自衛入討東平抵濮<lb/>
陽南七里駐軍焉居人盡散而村内有窣堵波者中有<lb/>
殭僧瞪目而坐佛衣在身以物觸之登時塵散衆争集<lb/>
視填咽累日有許卒郝義曰焉有此事因以刀刺其心<lb/>
如棖上壤義下塔不三四步捧心大呌一聲而絶李公<lb/>
遂令摽蕝其事瘞於其下明日陳卒毛清曰豈有此乎<lb/>
<pb n="KR3l0118_WYG_101-5b"/>
昨者郝義因偶㑹耳即以刀環築去二齒清下塔不三<lb/>
四步捧頤大呌一聲而絶李公又令摽蕝其事瘞於其<lb/>
下自是無敢犯者而軍人祈福乞靈香火大集往環三<lb/>
四里人稠不得入焉軍人以錢帛衣裝檀施環一二里<lb/>
而滿焉司空薛公因令軍卒之戰傷瘡重者許其落籍<lb/>
居不旬日則又從軍東入而所聚之財為盗賊挈去則<lb/>
無恠矣至今刀瘡齒缺分明猶在<hi>出集異記</hi>
　　　　雞卵<lb/>
<pb n="KR3l0118_WYG_101-6a"/>
唐敬宗皇帝御厯以天下無事視政之餘因廣浮屠教<lb/>
由是長安中緇徒益多及文宗嗣位親閱萬機思除其<lb/>
害於人者嘗顧左右曰自吾為天子未能有補於人今<lb/>
天下幸無兵革吾將盡除害物者使億兆之民指今日<lb/>
為堯舜之世足矣有不能補化而蠧於物者但言之左<lb/>
右或對曰獨浮屠氏不能有補於大化而蠧於物亦甚<lb/>
可以斥去於是文宗病之始命有司詔中外罷緇徒說<lb/>
佛書義又有請斥其不修教者詔命將行㑹尚食厨吏<lb/>
<pb n="KR3l0118_WYG_101-6b"/>
修御膳以鼎烹雞卵方燃火於其下忽聞鼎中有聲極<lb/>
微如人言者迫而聽之乃羣卵呼觀世音菩薩也聲甚<lb/>
悽咽似有所訴尚食吏異之具其事上聞文宗命左右<lb/>
驗之如尚食所奏文帝嘆曰吾不知浮屠氏之力乃如<lb/>
是耶翌日敕尚食吏無以雞卵為膳因頒詔郡國各於<lb/>
精舍塑觀世音菩薩像<hi>出宣室志</hi>
　　　　許文度<lb/>
岐陽許文度唐太和中僑居岐陽郡後以病熱近月餘<lb/>
<pb n="KR3l0118_WYG_101-7a"/>
一日臥於榻若沉醉狀後數日始寤初文度夢有衣黄<lb/>
袍數輩與俱行田野四望間寂然無雞犬聲且不知幾<lb/>
百里其時天景曛晦愁思如結有黄袍者謂文度曰子<lb/>
無苦夫夀之與夭固有涯矣雖聖人安能逃其數文度<lb/>
忽悟身已死恐甚又行十餘里至一水盡目無際波若<lb/>
黑色杳不知其深淺黄衣人俱履水而去獨文度懼不<lb/>
敢涉已而有二金人皆長五寸餘竒光皎然自水上來<lb/>
黄衣者望見金人沮色震慄即辟易馳去不敢偷視二<lb/>
<pb n="KR3l0118_WYG_101-7b"/>
金人謂文度曰汝何為來地府中我今挈汝歸生途慎<lb/>
無恐文度懼稍解因再拜謝之於是金人與文度偕行<lb/>
數十里俄望見里門喜不勝忽聞有厲聲呼文度者文<lb/>
度悸而醒見妻子方泣於前且竒且嘆而羸憊不能運<lb/>
支體故未暇語其事後旬日疾少間策而步於庭忽見<lb/>
二金人皆長五寸餘在佛舍下即昔時夢中所見者視<lb/>
其儀狀無毫縷之異心益竒之始以其事告於妻妻曰<lb/>
昨者以君病且亟妾憂不解然常聞釋氏有救苦之力<lb/>
<pb n="KR3l0118_WYG_101-8a"/>
由是棄資玩鑄二金人之像每清旦常具食祭之自是<lb/>
君之苦亦除盖其力也文度感二金人報效之速不<lb/>
食生牢常閱佛書因盡窮其指歸焉<hi>出宣室志</hi>
　　　　𤣥法寺<lb/>
長安安邑坊𤣥法寺者本里人張頻宅也頻嘗供養一<lb/>
僧念法華經為業積十餘年張門人譖僧通其婢因以<lb/>
他事殺之僧死後合宅常聞經聲不絶張尋知其寃慙<lb/>
悔不及因舍宅為寺<hi>出酉陽雜俎</hi>
<pb n="KR3l0118_WYG_101-8b"/>
　　　　商居士<lb/>
有商居士者三河縣人年七嵗能通佛氏書里人異之<lb/>
後廬於三河縣西田中有佛書數百編手卷目閱未嘗<lb/>
廢一日從而師者百輩往往獨遊城邑偕其行者聞居<lb/>
士每運支體瓏然若戞玉之音聽者竒之或曰居士之<lb/>
骨真鏁骨也夫鏁骨連絡如蔓故動搖支體則有清越<lb/>
之聲固其然矣昔聞佛氏書言佛身有舍利骨菩薩之<lb/>
身有鏁骨今商居士者豈非菩薩乎然愚俗之人固不<lb/>
<pb n="KR3l0118_WYG_101-9a"/>
可辨也居士後年九十餘一日湯沐具冠帶悉召門弟<lb/>
子㑹食因告之曰吾年九十矣今旦暮且死汝當以火<lb/>
燼吾尸慎無逆吾旨門弟子泣曰謹聽命是夕坐而卒<lb/>
後三日門弟子焚居士於野及視其骨果鏁骨也支體<lb/>
連貫若紉綴之狀風一拂則纎韻徐引於是里人競施<lb/>
金錢建一塔以居士鏁骨瘞於塔中<hi>出宣室志</hi>
　　　　黄山瑞像<lb/>
魯郡任城野黄山瑞像葢生於石狀如胚混焉昔有採<lb/>
<pb n="KR3l0118_WYG_101-9b"/>
梠者山中見像因往祈禱如願必得由是逺近觀者數<lb/>
千人知盜官恐有姦起因命石工破山石輦瑞像致之<lb/>
邑中大寺門樓下於是邑人於寺建大齋凡㑹數千人<lb/>
齋畢衆散日方午忽然大風黑雲覆寺雲中火起電擊<lb/>
門樓飛雨河注邑人驚曰門樓災矣先是僧造門樓高<lb/>
百餘尺未施丹艧而樓勢東傾以大木撑之及雨止樓<lb/>
已正矣葢鬼神以像故而共扶持焉<hi>出紀聞</hi>
　　　　馬子雲<lb/>
<pb n="KR3l0118_WYG_101-10a"/>
涇縣尉馬子雲為人數竒以孝亷三任為涇縣尉皆數<lb/>
月丁憂而去在官日充本郡租綱赴京途由淮水遇風<lb/>
船溺凡沉官米萬斛由是大被拘繫子雲在繫乃專心<lb/>
念佛凡經五年後遇赦得出因逃於南陵山寺中常一<lb/>
食齋天寶十年卒於涇縣先謂人曰吾為人坎軻遂精<lb/>
持内教今西方業成當往生安樂世界爾明日沐浴衣<lb/>
新衣端坐合掌俄而異香滿戸子雲喜曰化佛來矣且<lb/>
迎吾行言訖而歿<hi>出紀聞</hi>
<pb n="KR3l0118_WYG_101-10b"/>
　　　　雲花寺觀音<lb/>
長安雲花寺有觀音堂在寺西北隅大中末百姓屈巖<lb/>
患瘡且死夢一菩薩摩其瘡曰我在雲花寺巖驚覺汗<lb/>
流數日而愈因詣寺尋檢至聖畫堂見菩薩一如其覩<lb/>
傾城百姓瞻禮巖遂立社建堂移之<hi>出酉陽雜俎</hi>
　　　　李舟<lb/>
唐䖍州刺史李舟與妹書曰釋迦生中國設教如周孔<lb/>
周孔生西方設教如釋迦天堂無則已有則君子登地<lb/>
<pb n="KR3l0118_WYG_101-11a"/>
獄無則已有則小人入識者以為知言<hi>出國史補</hi>
　　　　惠原<lb/>
沙門惠原本姓春氏義陽人也少以弓弩為業至武陵<lb/>
山射一孕鹿將死能言曰吾先身只殺汝汝今遂併殺<lb/>
害我母子既是縁對應為汝死復向言曰吾尋當成佛<lb/>
也汝可行善生生代代勿復結寃惠原即悟前縁遂落<lb/>
髮於鹿死之處而置迦藍名耆闍窟山寺王融别傳言<lb/>
惠死後十年有人於武當山下見之<hi>出朗州圖經</hi>
<pb n="KR3l0118_WYG_101-11b"/>
　　　　延州婦人<lb/>
昔延州有婦人白晳頗有姿貌年可二十四五孤行城<lb/>
市年少之子悉與之遊狎眤薦枕一無所却數年而歿<lb/>
州人莫不悲惜共醵喪具為之塟焉以其無家瘞於道<lb/>
左大厯中忽有胡僧自西域來見墓遂趺坐具敬禮焚<lb/>
香圍繞讚嘆數日人見謂曰此一淫縱女子人盡夫也<lb/>
以其無屬故瘞於此和尚何敬耶僧曰非檀越所知斯<lb/>
乃大聖慈悲喜捨世俗之欲無不徇焉此即鏁骨菩薩<lb/>
<pb n="KR3l0118_WYG_101-12a"/>
順縁已盡聖者云耳不信即啓以驗之衆人即開墓視<lb/>
遍身之骨鉤結皆如鏁狀果如僧言州人異之為設大<lb/>
齋起塔焉<hi>出續𤣥恠記</hi>
　　　　鎮州鐵塔<lb/>
唐天祐中太原僧惠照因夢鎮州南三十里廢相國寺<lb/>
中埋鐵塔特往訪之至界上為元戎王中令鎔所知延<lb/>
在衙署供養衙將任友義慮是隣道諜人或致不測懇<lb/>
要詰而逐之元戎始疑惠具以尋塔為對遽差於府南<lb/>
<pb n="KR3l0118_WYG_101-12b"/>
三十里訪之果得相國寺古基掘其殿砌之前得鐵塔<lb/>
上刻三千人姓名悉是見在常山將校親軍唯任友義<lb/>
一人無名乃知㝠數前定刻斯塔者何神異哉<hi>出北夢瑣言</hi>
　　　　渭濱釣者<lb/>
清渭之濱民家之子有好垂釣者不農不商以香餌為<lb/>
業自壯及中年所取不知其紀極仍得任公子之術多<lb/>
以油煎燕肉置於纎鉤其取鮮鱗如寄之於潭瀬其家<lb/>
數口衣食綸竿是頼忽一日垂釣於大涯硤竟日無所<lb/>
<pb n="KR3l0118_WYG_101-13a"/>
得將及日晏忽引共獨蠒頗訝沉重迤邐挽之獲一銅<lb/>
佛像既悶甚擲之於潭心遂移釣於别浦亦無所得移<lb/>
時又牽出一銅佛於是折其竿斷其綸終身不復其業<lb/>
<hi>出玉堂閒話</hi>
　<lb/>
　<lb/>
　<lb/>
　<lb/>
<pb n="KR3l0118_WYG_101-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百十七</head> <lb/>
    <p>
<pb n="KR3l0118_WYG_217-1a"/>
欽定四庫全書<lb/>
　太平廣記卷二百十七<lb/>
　　卜筮二<lb/>
　　　沈七　　　　潁隂日者　　王栖巖<lb/>
　　　路生　　　　鄒生　　　　五明道士<lb/>
　　　黄賀　　　　鄧州卜者<lb/>
　　　　沈七<lb/>
有沈七者越州人善卜李丹貟外謂之曰聞消息李侍<lb/>
<pb n="KR3l0118_WYG_217-1b"/>
郎知政事某又得給事中如何沈七云李侍郎即被追<lb/>
不得社日肉喫後此無禄公亦未改不得給事中其時<lb/>
去社纔十四日果有敇追李侍郎去社兩日而上道至<lb/>
汴卒李亦不得給事中<hi>出定命録</hi>
又天寶十四年王諸應舉欲入京於越州沈七處卜得<lb/>
純乾卦下四位動變觀卦沈云公今應舉得此卦觀國<lb/>
之光利用賓于王本是嘉兆然交動羣隂咸陽下成乾<lb/>
卦上變至四又不至五五是君位未得利見大人恐公<lb/>
<pb n="KR3l0118_WYG_217-2a"/>
此行不至京而迴果至東京屬安禄山反奔走却歸江<lb/>
東<hi>出定命録</hi>
　　　　潁隂日者<lb/>
陳㴻為潁隂太守屬安禄山反遣縣尉姓孫向東京孫<lb/>
不肯行陳怒促之至東京遇禄山請往潁隂取陳澍頭<lb/>
禄山𥙷孫為潁隂太守賜緋并領二十餘人取澍澍聞<lb/>
便欲至薄晩出城走録事參軍扣馬令迴澍憂悶服痢<lb/>
藥託疾令一日者卜之曰從今五日當有家便來取公<lb/>
<pb n="KR3l0118_WYG_217-2b"/>
然有五百車禄在必亦不死至七日食時公無恙矣然<lb/>
當去此求住不得後五日孫到陳於是潛以庫物遺諸<lb/>
衙内人至夜後偽作敇書追入京令向西兩驛上差人<lb/>
逆來夜半敕書至明早召集諸官宣敕便令手刃就館<lb/>
中誅殺孫并手刃二十餘人殺録事參軍其孫尉先令<lb/>
入取妻及女等夜半齊到明日平明盡殺之令上住知<lb/>
州事便發入京以官絹五匹賞卜者<hi>出定命録</hi>
　　　　王栖巖<lb/>
<pb n="KR3l0118_WYG_217-3a"/>
王栖巖自湘川寓江陵白鷺洲善治易窮律候隂陽之<lb/>
術所居桃杏手植成數十列四藩其宇時人比董奉栖<lb/>
巖笑曰吾獨利其花核袪風𨗳氣耳安取迹古人餘事<lb/>
每清旦布蓍為人决事取資足一日為生則閉齋治園<lb/>
大厯中嘗有老父持百錢求筮卦成參驗其年栖巖驚<lb/>
曰家去幾何父往矣不然將仆於道老父出栖巖顧百<lb/>
錢乃紙也因悟其所騐之辰則栖巖甲子乃歎曰吾雖<lb/>
少而治易不自意能幽入鬼鑒死復何恨乃沐浴更新<lb/>
<pb n="KR3l0118_WYG_217-3b"/>
衣與妻子訣少時而卒<hi>出渚宫舊事</hi>
　　　　路生<lb/>
趙自勤嘗謁選卜於長安縣路生路云公之官若非重<lb/>
日即是重口後六月六日又卜路云公之官九日不出<lb/>
十二日出至九日宰相果索吏部由歴至十二日敕出<lb/>
為左拾遺拾遺之字各有一口又𥙷闕王晃七月内訪<lb/>
卜於路生路云九月當入省官有禮字時禮部貟外陶<lb/>
翰在座乃曰公即是僕替人九月陶病請假敕除王禮<lb/>
<pb n="KR3l0118_WYG_217-4a"/>
部貟外後又令卜云必出當為倉字官果貶温州司倉<lb/>
既而路生以其二子託晃晃又問畢竟當何如路云某<lb/>
所以令兒託公其意可知也<hi>闕</hi>
　　　　鄒生<lb/>
武宗朝宰相李囘舊名躔累舉未捷嘗之洛橋有二術<lb/>
士一能筮一能龜乃先訪筮者曰某欲改名赴舉如之<lb/>
何筮者曰改名甚善不改終不成事也又訪龜者鄒生<lb/>
生曰君子此行慎勿易名名將逺布矣然則成遂之後<lb/>
<pb n="KR3l0118_WYG_217-4b"/>
二十年終當改名今則已應𤣥象異時方測余言將行<lb/>
又戒之曰郎君必䇿榮名後當重任接誘後來勿以白<lb/>
衣為隙他年必為深釁矣長慶二年李及第至武宗登<lb/>
極與上同名始改為囘<hi>從辛丑至庚申二十年矣</hi>乃曰筮短龜長鄒<lb/>
生之言中矣李公既為丞郎魏謩為給事因省㑹謂囘<lb/>
曰昔求府解侍郎為試官送一百二人獨小生不蒙一<lb/>
解今日還忝金章厠諸公之列也合坐皆驚此説欲其<lb/>
遜容囘曰如今脱却紫衫稱魏秀才僕為試官依前不<lb/>
<pb n="KR3l0118_WYG_217-5a"/>
送公公何得以舊事相讓耶囘乃尋秉獨坐之權三臺<lb/>
肅畏而昇相府後三五年魏公亦自同州入相而囘累<lb/>
被貶謫䟦涉江湖喟然嘆曰洛橋先生之誡吾自取尤<lb/>
耳然亦命之所牽也<hi>出雲溪友議</hi>
　　　　五明道士<lb/>
長慶之代鄴中有五明道士者不知何許人善隂陽厯<lb/>
數尤攻卜筮成徳軍節度田𢎞正御下稍寛而冒於財<lb/>
賄誅求不息民衆怨咨時王庭湊為部將遣使於鄴既<lb/>
<pb n="KR3l0118_WYG_217-5b"/>
至忽有微恙數日求醫未能愈因詣五明究平生否泰<lb/>
道士即為卜之卦成而三錢並舞良乆方定而六位俱<lb/>
重道士曰此卦純乾變為坤坤土也地也大夫將來秉<lb/>
旄不逺兼有土地山河之分事將集矣宜速歸乎庭湊<lb/>
聞其言遽自掩其耳是夜又夢白鬚翁形容偉異侍從<lb/>
十餘人皆手持小玉斧召王公而前謂曰患難將及不<lb/>
可乆留既覺庭湊疑懼即辭魏帥而迴比及還家未踰<lb/>
旬值軍民大變𢎞正為亂兵所害士大夫將校共推庭<lb/>
<pb n="KR3l0118_WYG_217-6a"/>
湊庭湊再三退讓衆不聽擁脇而立之翌日飛章上奏<lb/>
朝廷聞之大駭徵兵攻討以裴度為元帥趙人拒命二<lb/>
年王師不能下俄而敬宗即世文皇帝嗣位詔曰念彼<lb/>
生靈乆罹塗炭雖元兇是罪而赤子何辜宜一切赦而<lb/>
宥之就加節制仍詔庭湊子元逵入侍因以夀春公主<lb/>
妻焉庭湊既立甚有治聲朝廷稱之在位十三年卒贈<lb/>
太師子元逵繼立官至太尉二十六年薨長子紹懿立<lb/>
二年荒淫暴亂衆議廢而殺之立其弟紹鼎紹鼎立六<lb/>
<pb n="KR3l0118_WYG_217-6b"/>
年卒子景崇立十三年官至中書令爵常山王卒子鎔<lb/>
立即趙王也後恣横不道為下所殺立四十一年自庭<lb/>
湊至鎔凡五世六主一百餘年滅初庭湊之立也遣人<lb/>
詣鄴取五明置於府為營館舍號五明先生院公曾從<lb/>
容問曰某今已忝藩侯將來禄夀更為推之道人曰三<lb/>
十年願明公竭節勤王愛民恤物次則保神嗇氣常以<lb/>
清儉為心必享殊夀後裔兼有二王皆公餘慶之所致<lb/>
也春秋所謂五世其昌八世之後莫之與京公曰幸事<lb/>
<pb n="KR3l0118_WYG_217-7a"/>
已多素無勲徳此言非所敢望因以數百金為夀道士<lb/>
固辭不受公亦固與之載歸其室數日盡施之一無留<lb/>
焉二王景崇封常山王鎔為趙王也<hi>出耳目記</hi>
　　　　黃賀<lb/>
唐昭宗時有黄賀者自云鞏洛人也因避地來渉河遊<lb/>
趙家於常山以卜筮為業而言吉凶必效時趙王鎔方<lb/>
在幼沖而燕軍㓂北鄙王方選將拒之有勇士陳立劉<lb/>
榦投刺於軍門願以五百人嘗㓂必面縛戎首王壯而<lb/>
<pb n="KR3l0118_WYG_217-7b"/>
許之翌日二夫率師而出夜擊燕壘大振捷音燕人駭<lb/>
而奔退立卒於鋒刃之下榦即凱唱而還王悦賜上廐<lb/>
馬數匹金帛稱是俄為閹人所譖曰此皆陳立之功非<lb/>
榦之效王母何夫人聞之曰不必身死為君未若全身<lb/>
為國即賜錦衣銀帶加錢二十萬擢為中堅尉初榦曾<lb/>
詣賀卜卦成而謂榦曰是卦也火水未濟終有立也九<lb/>
二之動曳輪貞吉以正救難往有功也變而之晋明出<lb/>
地中奮發光揚恩澤相接子今行也利用禦戎大獲慶<lb/>
<pb n="KR3l0118_WYG_217-8a"/>
捷王當有車馬之賜其間小釁不足憂之行軍司馬路<lb/>
晏曾夜適厠有盗伏焉晏忽心動取燭照之盗即告言<lb/>
請無驚懼某禀命有自察公正直不忍倳刃即匣劒而<lb/>
去晏由是晝夜警惕以備不虞召黄生筮之卦成賀曰<lb/>
惕號暮夜有戎勿恤察象徵辭人有害公之意然難已<lb/>
過矣但守其中正請釋憂心晏亦終無患也又贊皇縣<lb/>
尉張師曾卧病經年日覺危殆良醫不復進藥請賀卜<lb/>
之卦就黄生告曰无妄之疾勿藥有喜請停理療五日<lb/>
<pb n="KR3l0118_WYG_217-8b"/>
必大瘳也師果應期而愈又數十年師夢白鳥飛翔墜<lb/>
於雲際既覺心神恍惚召賀卜算之賀即決卦慘然而<lb/>
問師曰朝來寢息不有夢乎必若有夢其飛禽之象乎<lb/>
且雷震山上鳥墮雲間聲跡兩消不可復見願加保愛<lb/>
樂天委命而已張竟不起時年七十一也又有叚誨者<lb/>
任藁城鎮將曾夜宿郵亭馬斷韁而逸數日不知所適<lb/>
使人詣肆而筮之賀曰據卦暌也初九動者應有亡失<lb/>
之事無乃䘮馬乎勿逐自復必有縶而送之者也迴未<lb/>
<pb n="KR3l0118_WYG_217-9a"/>
及舍已有邊鄙惡少牽而還之賀所占卜皆此𩔖也時<lb/>
人謂之易聖公劉巖曾詣之生謂曰君他日必成偉器<lb/>
然勿以春日為恨初不曉其意及老悟葢遲之謂也<hi>出耳</hi>
<hi>目記</hi>
　　　　鄧州卜者<lb/>
有書生住鄧州嘗遊郡南數月不返其家詣卜者占之<lb/>
卜者視卦曰甚異吾未能了可重祝祝畢拂龜改灼復<lb/>
曰君所卜行人兆中如病非病如死非死逾年自至矣<lb/>
<pb n="KR3l0118_WYG_217-9b"/>
果半稔書生歸云遊某山深洞入值物蟄如中疾四支<lb/>
不能動昏昏若半醉見一物自明入穴中却返良乆又<lb/>
至直附身引頸臨口鼻細視之乃巨龜也十息頃方去<lb/>
書生酌其時日其家卜時吉焉<hi>出酉陽雜爼</hi>
　<lb/>
　<lb/>
　<lb/>
　太平廣記卷二百十七<lb/>
</p>
<p>
</p>
  </div>
</body>
</text>
</TEI>
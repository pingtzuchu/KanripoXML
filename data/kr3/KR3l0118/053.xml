<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記巻五十三</head> <lb/>
    <p>
<pb n="KR3l0118_WYG_053-1a"/>
欽定四庫全書<lb/>
　太平廣記巻五十三<lb/>
　　神仙五十三<lb/>
　　　麒麟客　　　王法進　　　維揚十友<lb/>
　　　金可記　　　楊真伯<lb/>
　　　　麒麟客<lb/>
麒麟客者南陽張茂實客傭僕也茂實家於華山下唐<lb/>
大中初偶遊洛中假僕於南市得一人焉其名曰王夐<lb/>
<pb n="KR3l0118_WYG_053-1b"/>
年可四十餘傭作之直月五百勤幹無私出於深誠茍<lb/>
有可為不待指使茂實器之易其名曰大歴將倍其直<lb/>
固辭其家益憐之居五年計酬直盡一旦辭茂實曰夐<lb/>
本居山家業不薄適與厄㑹須傭作以禳之固非無資<lb/>
而賣力者今厄盡矣請從此辭茂實不測其言不敢留<lb/>
聽之去日暮入白茂實曰感君恩宥深欲奉報夐家去<lb/>
此甚近其中景趣亦甚可觀能相逐一遊乎茂實喜曰<lb/>
何幸然不欲令家人知潛一遊可乎夐曰甚易於是截<lb/>
<pb n="KR3l0118_WYG_053-2a"/>
竹杖長數尺其上書符授茂實曰君杖此入室稱腹痛<lb/>
左右人悉令取藥去後潛置竹於衾中抽身出來可也<lb/>
茂實從之夐喜曰君眞可遊吾居者也相與南行一里<lb/>
餘有黄頭執青麒麟一赤文虎二候於道左茂實驚欲<lb/>
迴避夐曰無苦但前行既到前夐乘麒麟茂實與黄頭<lb/>
各乘一虎茂實懼不敢近曰夐相隨請不須畏且此物<lb/>
人間之極俊者但試乘之遂慿而上穩不可言於是從<lb/>
之上仙掌峰越壑凌山舉意而過殊不覺峻險如到三<lb/>
<pb n="KR3l0118_WYG_053-2b"/>
更計數百里矣下一山物衆鮮媚松石可愛樓臺宮觀<lb/>
非世間所有將及門引者揖曰阿郎何來紫衣吏數百<lb/>
人羅拜道側既入青衣數十人容色皆殊衣服鮮華不<lb/>
可名狀各執樂器引拜遂於中堂宴食畢且命茂實坐<lb/>
夐入更衣返坐衣裳冠冕儀貌堂堂然實真仙之風度<lb/>
也其忩户階闥屏幃茵褥之盛固非人世所有歌鸞舞<lb/>
鳯及諸聲樂皆所未聞情意高逸不復思人寰之事歡<lb/>
極主人曰此乃仙居非世人所到以君宿縁合一到此<lb/>
<pb n="KR3l0118_WYG_053-3a"/>
故有逃厄之遇仙俗路殊塵靜難雜君宜歸修其心三<lb/>
五刼後當復相見夐比者塵緣將盡上界有名得遇太<lb/>
清眞人召入小有洞中示以九天之樂復令下指生死<lb/>
海波且曰樂雖難求苦亦易遣如為山者掬土增高不<lb/>
掬則止穿則陷夫昇高者不上難而下易乎自是修習<lb/>
經六七刼乃證此身迴視委骸積如山岳曰大海水半<lb/>
是吾宿世父母妻子别泣之淚然念念修之倐已一世<lb/>
形骸雖逺此不忘修致其功即亦非逺亦時有心逺氣<lb/>
<pb n="KR3l0118_WYG_053-3b"/>
清一言而悟者勉之遺金百鎰為營身之助復乘麒麟<lb/>
令黄頭執之夐步送到家家人方環泣茂實投金於井<lb/>
中夐抽去竹杖令茂實潛卧衾中夐曰我當至蓬萊謁<lb/>
大仙伯明旦蓮花峰上有綵雲車去我之乘也遂揖而<lb/>
去茂實忽呻吟衆驚而問之茂實紿之曰初腹痛時忽若<lb/>
有人見召遂奄然耳不知其多少時也家人曰取藥既<lb/>
迴呼之不應已七日矣唯心頭尚暖故未歛也明日望<lb/>
之蓮花峰上果有綵雲遂棄官遊名山後歸出井中金<lb/>
<pb n="KR3l0118_WYG_053-4a"/>
與眷屬再出遊山後不知所在也<hi>出續𤣥怪録</hi>
　　　　王法進<lb/>
王法進者劔州臨津人也幼而好道家近古觀雖無道<lb/>
士居之其嬉戲未嘗輕侮於像設也十餘歲有女冠自<lb/>
劔州歴外邑過其家父母以其慕道託女冠以保䕶之<lb/>
與授正一延生小籙名曰法進而專勤香火齋戒䕶持<lb/>
亦茹柏絶粒時有感降時三川饑儉斛㪷翔貴死者十<lb/>
五六多採野葛山芋以充饑忽三青童降於其庭謂法<lb/>
<pb n="KR3l0118_WYG_053-4b"/>
進曰上帝以汝夙禀仙骨歸心精誠不忘於道勅我迎<lb/>
汝受事於上京也不覺騰空逕達大帝之所命以玉盃<lb/>
霞漿賜之徐謂曰人處三才之大體天地之和得人形<lb/>
生中土甚不易也天運四時之氣地禀五形之秀生五<lb/>
榖百果以養於人而人不知天地養育之恩輕棄五榖<lb/>
厭捨絲麻使耕農之夫紡績之婦身勤而不得飽力竭<lb/>
而不禦寒徒施其勞曾無愛惜者斯固神明所責天地<lb/>
不佑矣近者地司岳瀆所奏以世人厭擲五榖不貴衣<lb/>
<pb n="KR3l0118_WYG_053-5a"/>
食之本我已勅太華之府収五榖之神所種不成下民<lb/>
饑餓因示罰責以懲其心然旋奉太上慈旨以大道好<lb/>
生務先救物雖天地神明責之愚民不知其過所自固<lb/>
無懴請首原之路汝當為上宮侍童入侍天府今且令<lb/>
汝下歸於世告喻下民使其悔罪寳愛農桑此亦汝之<lb/>
陰功也命侍女以靈寳清齋告謝天地儀一軸付之使<lb/>
傳行於世曰令世人相率於幽山高靜之所致齋悔謝<lb/>
一年再為之則宿罪可除榖父𧖟母之神為致豐衍矣<lb/>
<pb n="KR3l0118_WYG_053-5b"/>
龍虎之年復當召汝即今清齋天公告謝之法是也法<lb/>
進以天寳十二年壬辰遂復昇天<hi>出仙傳拾遺</hi>
　　　　維揚十友<lb/>
維揚十友者皆家産麤豐守分知足不干祿位不貪貨<lb/>
財慕𤣥知道者也相約為友若兄弟焉時海内大安民<lb/>
人胥悅遽以酒食為娯自樂其志始於一家周於十室<lb/>
率以為常忽有一老叟衣服滓弊氣貌羸弱似貧窶不<lb/>
足之士也亦著麻衣領十人來以造其㑹衆既適情亦<lb/>
<pb n="KR3l0118_WYG_053-6a"/>
皆憫之不加斥逐醉飽自去莫知所之一旦言於衆曰<lb/>
余力困之士也幸衆人許陪坐末不以為責今十人置<lb/>
宴皆得預之席既周畢亦願力為一㑹以答厚恩約以<lb/>
他日願得同往至期十友如其言相率以待凌晨貧叟<lb/>
果至相引徐步詣東塘郊外不覺為逺草莽中苑屋兩<lb/>
三間傾側欲摧引入其下有丐者數輩在焉皆是蓬髪<lb/>
鶉衣形狀穢陋叟至丐者相顧而起牆立以俟其命叟<lb/>
令掃除舎下陳列籧篨布以菅席相邀環坐日既旰矣<lb/>
<pb n="KR3l0118_WYG_053-6b"/>
咸有饑色久之各以醯鹽竹筯置於客前逡巡數輩共<lb/>
舉一巨板如案長四五尺設於席中以油帊幕之十友<lb/>
相顧謂必濟饑甚以為喜既撒油帊氣燑燑然尚未可<lb/>
辨久而視之乃是蒸一童兒可十數歳已糜爛矣耳目<lb/>
手足半已墮落叟揖譲勸勉使衆就食衆深嫌之多託<lb/>
以飫飽亦有忿恚逃去都無肯食者叟縱意飡啖似有<lb/>
盈味食之不盡即命諸丐擎去令盡食之因謂諸人曰<lb/>
此所食者千歳人參也頗甚難求不可一遇吾得此物<lb/>
<pb n="KR3l0118_WYG_053-7a"/>
感諸公延遇之恩聊欲相報且食之者白日昇天身為<lb/>
上仙衆既不食其命也夫衆驚異悔謝未及叟促問諸<lb/>
丐令食訖即來俄而丐者化為青童玉女幡葢導從與<lb/>
叟一時昇天十友刳心追求更莫能見<hi>出神仙感遇傳</hi>
　　　　金可記<lb/>
金可記新羅人也賓貢進士性沉靜好道不尚華侈或<lb/>
服氣錬形自以為樂博學強記屬文清麗美姿容舉動<lb/>
言談迥有中華之風俄擢第隐於終南山子午谷葺居懷<lb/>
<pb n="KR3l0118_WYG_053-7b"/>
隱逸之趣手植奇花異果極多常焚香靜坐若有思念<lb/>
又誦道德及諸仙經不輟後三年思歸本國航海而去<lb/>
復來衣道服却入終南務行陰德人有所求初無阻拒<lb/>
精勤為事人不可偕也唐大中十一年十二月忽上表<lb/>
言臣奉玉皇詔為英文臺侍郎明年二月二十五日當<lb/>
上昇時宣宗極以為異遣中使徵入内固辭不就又求<lb/>
玉皇詔辭以為别仙所掌不留人間遂賜宮女四人香<lb/>
藥金綵又遣中使二人專伏侍者可記獨居靜室宮女<lb/>
<pb n="KR3l0118_WYG_053-8a"/>
中使多不接近每夜聞室内常有客談笑聲中使竊窺<lb/>
之但見仙官仙女各坐龍鳯之上儼然相對復有侍衞<lb/>
非少而宮女中使不敢輒驚二月二十五日春景妍媚<lb/>
花卉爛漫果有五雲唳鶴翔鸞白鵠笙簫金石羽蓋瓊<lb/>
輪幡幢滿空仙仗極衆昇天而去朝列士庶觀者塡隘<lb/>
山谷莫不瞻禮歎異<hi>出續仙傳</hi>
　　　　楊眞伯<lb/>
𢎞農楊眞伯幼有文性耽翫書史以至忘寢食父母不<lb/>
<pb n="KR3l0118_WYG_053-8b"/>
能禁止時或奪其脂燭匿其詩書真伯頗以為患遂逃<lb/>
過洪饒間於精舎空院肄習半年餘中秋夜習讀次可<lb/>
二更已來忽有人扣學窓牖間真伯淫於典籍不知也<lb/>
俄然有人啟扉而入乃一䨇鬟青衣言曰女郎久棲幽<lb/>
隱服氣茹芝多往來洞庭雲水間知君子近至此又骨<lb/>
氣清淨志操堅白願盡欵曲真伯殊不應青衣自返三<lb/>
更後聞户外珩璜環珮之聲異香芳馥俄而青衣報女<lb/>
郎且至年可二八冠碧雲鳯翼冠衣紫雲霞日月衣精<lb/>
<pb n="KR3l0118_WYG_053-9a"/>
光射人逡巡就坐眞伯殊不顧問一言久之於真伯案<lb/>
取硯青衣薦牋女郎書札數行㥏然而去眞伯因起乃<lb/>
視其所留詩曰君子竟執逆無由達誠素明月海上山<lb/>
秋風獨歸去其後亦不知女郎是何人也豈非洞庭諸<lb/>
仙乎觀其詩思豈人間之言歟<hi>出博異志</hi>
　<lb/>
　<lb/>
　<lb/>
<pb n="KR3l0118_WYG_053-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記巻五十三<lb/>
</p>
<p>
</p>
  </div>
</body>
</text>
</TEI>
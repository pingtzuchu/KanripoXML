<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記巻四百三十八</head>
    <p>
<pb n="KR3l0118_WYG_438-1a"/>
欽定四庫全書<lb/>
　太平廣記巻四百三十八　　宋　李昉等　編<lb/>
　　畜獸五<lb/>
　　犬下<lb/>
　　　李道豫　　　朱休之　　李叔堅<lb/>
　　　王瑚　　　　李德　　　温敬林<lb/>
　　　庾氏　　　　沈霸　　　田琰<lb/>
　　　王仲文　　　崔惠童　　李義<lb/>
<pb n="KR3l0118_WYG_438-1b"/>
　　　胡志忠　　　韓生　　　杜修己<lb/>
　　　袁繼謙<lb/>
　　　犬下<lb/>
　　　　李道豫<lb/>
安國李道豫宋元嘉中其家犬卧於當路豫蹶之犬曰<lb/>
汝即死何以踏我豫未幾而卒<hi>出述異記</hi>
　　　　朱休之<lb/>
有朱休之者元嘉中與兄弟對坐之際其家犬忽蹲視<lb/>
<pb n="KR3l0118_WYG_438-2a"/>
二人而笑因揺頭而言曰言我不能歌聽我歌梅花今<lb/>
年故復可那汝明年何其家靳犬不殺至梅花時兄弟<lb/>
相鬬弟奮㦸傷兄收繫經年至夜舉家疫死<hi>出集異記</hi>
　　　　李叔堅<lb/>
漢汝南李叔堅少時從事其家犬忽人立而行家人咸<lb/>
請殺之叔堅曰犬馬諭君子見人行而效之何傷也後<lb/>
叔堅解冠榻上犬戴之以走家人大驚叔堅亦無所怪<lb/>
犬尋又於竈前畜火家人益驚愕叔堅曰兒婢皆在田<lb/>
<pb n="KR3l0118_WYG_438-2b"/>
中犬助畜火幸可不煩鄰里亦何惡也居旬日犬自死<lb/>
竟無纎芥之灾而叔堅終享大位<hi>出風俗通</hi>
　　　　王瑚<lb/>
山陽王瑚字孟璉為東海蘭陵人夜半時有黑幘白單<lb/>
衣吏詣縣扣閣迎之忽然不見如是數年後伺之見一<lb/>
老狗黑頭白軀猶故至閣使人以白孟璉殺之乃絶<hi>出搜</hi>
<hi>神記</hi>
　　　　李德<lb/>
<pb n="KR3l0118_WYG_438-3a"/>
司空東萊李德停喪在殯忽然見形坐祭床上顔色服<lb/>
餙真德也見兒婦孫子次戒家事亦有條貫鞭朴奴婢<lb/>
皆得其過飲食既飽辭訣而去家人大小哀割斷絶如<lb/>
是四五年其後飲酒多醉而形露但見老狗便共打殺<lb/>
因推問之則里中沽酒家狗也<hi>出搜神記</hi>
　　　　温敬林<lb/>
晉秘書監太原温敬林亡一年婦柏氏忽見林還共寢<lb/>
處不肯見子弟兄子來見林林小開忩出面見之後酒<lb/>
<pb n="KR3l0118_WYG_438-3b"/>
醉形露是鄰家老黄狗乃打死之<hi>出幽明録</hi>
　　　　庾氏<lb/>
太叔王氏後娶庾氏女年少美色王年六十常宿外婦<lb/>
深無忻後忽一夕見王還燕婉兼常晝坐因共食奴從<lb/>
外來見之大驚以白王王遽入偽者亦出二人交㑹中<lb/>
庭俱著白帢衣服形貎如一眞王便先舉杖打偽者偽<lb/>
者亦報打之二人各敕子弟令舉手王兒乃突前痛打<lb/>
遂成黄狗王時為㑹稽府佐門士云恒見一老黄狗自<lb/>
<pb n="KR3l0118_WYG_438-4a"/>
東而來其婦大恥發病死<hi>出續搜神記</hi>
　　　　沈霸<lb/>
吳興沈霸太元中夢女子來就寢同伴宻察惟見牝狗<lb/>
每待霸眠輙來依床疑為魅因殺而食之霸復夢青衣<lb/>
人責之曰我本以女與君共事若不合懷自可見語何<lb/>
忽乃加恥歟可以骨見還明日收骨葬岡上從是乃平<lb/>
復<hi>出異苑</hi>
　　　　田琰<lb/>
<pb n="KR3l0118_WYG_438-4b"/>
北平田琰母喪恒處廬向一暮夜忽入婦室宻怪之曰<lb/>
君在毀滅之地幸可不甘琰不聽而合後琰暫入不與<lb/>
婦語婦怪無言并以前事責之琰知魅臨暮竟未眠衰<lb/>
服掛廬須臾見一白狗攫廬銜衰服因變為人著而入<lb/>
琰隨後逐之見犬將升婦床便打殺之婦羞愧病死<hi>出搜</hi>
<hi>神記</hi>
　　　　王仲文<lb/>
宋王仲文為河南郡主簿居緱氏縣北得休因晚行澤<lb/>
<pb n="KR3l0118_WYG_438-5a"/>
中見車後有白狗仲文甚愛之欲取之忽變形如人狀<lb/>
似方相目赤如火差牙吐舌甚可憎惡仲文與仲文奴<lb/>
並擊之不勝而走未到家伏地俱死<hi>出捜神記</hi>
　　　　崔惠童<lb/>
唐開元中髙都主壻崔惠童其家奴萬敵者性至暴忍<lb/>
於殺害主家牝犬名黄女失之數日適主召萬敵將有<lb/>
所使黄女忽於主前進退咋萬敵他人呵叱不能禁良<lb/>
久方退呼之則隱主家怪焉萬敵首云前數日實烹此<lb/>
<pb n="KR3l0118_WYG_438-5b"/>
狗不知何以至是初不信萬敵云見埋其首所在取以<lb/>
為信由是知其寃魂<hi>出廣異記</hi>
　　　　李義<lb/>
唐李義者淮隂人也少亡其父養母甚孝雖泣筍卧氷<lb/>
未之過也及母卒義號泣至於殯絶者數四經月餘乃<lb/>
葬之及回至家見其母如生存家内起把義手泣而言<lb/>
曰我如今復生爾葬我之後潛自來爾不見我義喜躍<lb/>
不勝遂侍養如故仍謂義曰慎勿發所葬之柩若發之<lb/>
<pb n="KR3l0118_WYG_438-6a"/>
我即復死義從之後三年義夜夢其母號泣踵門而言<lb/>
曰我與爾為母寧無劬勞襁褓之恩况爾少失父我寡<lb/>
居育爾豈可我死之後三年殊不祭饗我累來及門即<lb/>
以一老犬守門不令我入我是爾母爾是我子上天豈<lb/>
不知爾若便不祭享必上訴於天言訖號泣而去義亦<lb/>
起逐之不及至曙憂疑愴然無以决其意所養老母乃<lb/>
言我子今日何顔色不樂於我必以我久不去世致爾<lb/>
色養有倦也義乃泣言實以我夜夢一不祥事於母難<lb/>
<pb n="KR3l0118_WYG_438-6b"/>
言幸勿見罪遂再猶豫數日復夢其母及門號呌撫膺<lb/>
而言曰李義爾是我子否何得如此不孝之極自葬我<lb/>
後畧不及我塜墓但侍養一犬然我終上訴於天爾當<lb/>
坐是獲譴我以母子情重故再告爾言訖又去義亦逐<lb/>
之不及至曙潜詣所塟之塜祝奠曰義是母之生是母<lb/>
之育方成人在世豈無母之恩也豈無子之情也至於<lb/>
母存日冬温夏凊昏定晨省色難之養未嘗敢怠也不<lb/>
幸違慈顔已有終天之痛茍存殘喘本欲奉祭祀也及<lb/>
<pb n="KR3l0118_WYG_438-7a"/>
塟母之日母又還家再生今侍養不缺且兩端不測之<lb/>
事剸裁無計遲迴終日何路明之近累夢母悲言相責<lb/>
即梦中之母是耶在家之母是耶從夢中母言又恐傷<lb/>
在家之母從在家之母言又慮夢中之事實哀哉此為<lb/>
子之難非不孝也上天察之言訖大哭再奠而回其在<lb/>
家母已知之矣迎義而謂之曰我與爾為母死而復生<lb/>
再與爾且同生路奈何忽然迷忘却於空塜前破其妖<lb/>
夢是知我復死也乃仆地而絶義終不測之哀號數日<lb/>
<pb n="KR3l0118_WYG_438-7b"/>
復謀塟之既開其塜是其亡母在是棺中驚走而歸其<lb/>
新亡之母乃化一極老黑犬躍出不知所之<hi>出大唐奇事</hi>
　　　　胡志忠<lb/>
處州小將胡志忠奉使之越夜夢一物犬首人質告忠<lb/>
曰某不食歲餘聞公有㑹稽之役必當止吾館矣能减<lb/>
所食見沾乎忠夢中不諾明早遂行夜止山館館吏曰<lb/>
此㕔常有妖物或能為祟不得寢食請止東序忠曰吾<lb/>
正直可以御鬼怪勇力可以排奸邪何妖物之有促令<lb/>
<pb n="KR3l0118_WYG_438-8a"/>
進膳方下筯次有異物其狀甚偉當盤而立侍者懾退<lb/>
不敢傍顧志忠徹炙乃起而擊之異物連有傷痛之聲<lb/>
聲如犬語甚分明曰請止請止若不止未知誰死忠運<lb/>
臂愈疾異物又疾呼曰斑兒何在續有一物自屏外來<lb/>
閃然而進忠又擊之然冠隳𢃄解力若不勝僕夫無計<lb/>
能救乃以篲撲羅曵入於東閣顛仆之聲如壞墻然未<lb/>
久志忠冠𢃄儼然而出復就盤命膳卒無一言唯顧其<lb/>
閣時時咨嗟而已明旦將行封署其門囑館吏曰俟吾<lb/>
<pb n="KR3l0118_WYG_438-8b"/>
回駕而後啟之爾若潛開禍必及爾言訖遂行旬餘乃<lb/>
還止於館索筆硯泣題其户曰恃勇禍必嬰恃强勢必<lb/>
傾胡為萬金子而與惡物爭休將逝魄趨府庭止於此<lb/>
館歸冥冥題訖以筆擲地而失所在執筆者甚怖覺㣲<lb/>
風觸面而散吏具狀申刺史乃遣吏啓其户而志忠與<lb/>
斑黑二犬俱仆於西北隅矣<hi>出集異記</hi>
　　　　韓生<lb/>
唐貞元中有大理評事韓生者僑居西河郡南有一馬<lb/>
<pb n="KR3l0118_WYG_438-9a"/>
甚豪駿嘗一日清晨忽委首於櫪汗而且喘若渉逺而<lb/>
殆者圉人怪之具白於韓生韓生怒曰若盜馬夜出使<lb/>
吾馬力殆誰之罪乃令朴焉圉人無以辭遂受朴至明<lb/>
日其馬又汗而喘圉人竊異之莫可測是夕圉人卧於<lb/>
廐舍闔扉乃於隙中窺之忽見韓生所畜黑犬至廄中<lb/>
且嘷且躍俄化為一丈夫衣冠盡黑既挾鞍致馬上駕<lb/>
而去行至門門垣甚髙其黑衣人以鞭擊馬躍而過黑<lb/>
衣者乘馬而去過來既下馬觧鞍其黑衣人又嘷躍還<lb/>
<pb n="KR3l0118_WYG_438-9b"/>
化為犬圉人驚異不敢洩於人後一夕黑犬又駕馬而<lb/>
去逮曉方歸圉人因尋馬蹤以天雨新霽歴歴可辨直<lb/>
至南十餘里一古墓前馬跡方絶圉人乃結茒齋於墓<lb/>
側來夕先止於齋中以伺之夜將分黑衣人果駕馬而<lb/>
來下馬繫於野𣗳其人入墓與數輩笑言極歡圉人在<lb/>
茅齋中俯而聽之不敢動近食頃黑衣人告去數輩送<lb/>
出墓穴於野有一褐衣者顧謂黑衣人曰韓氏名籍今<lb/>
安在黑衣人曰吾已收在擣練石下吾子無以為憂褐<lb/>
<pb n="KR3l0118_WYG_438-10a"/>
衣者曰愼母泄泄則吾屬不全矣黑衣人曰謹受教褐<lb/>
衣者曰韓氏稚兒有字乎曰未也吾伺有字即編於名<lb/>
籍不敢忘褐衣者曰明夕再來當得以笑語而黑衣人<lb/>
去及曉圉者歸遂以其事宻告於韓生生即命肉誘其<lb/>
犬犬既至因以繩系乃次所聞遂窮擣練石下果得一<lb/>
軸書具載韓氏兄弟妻子家僮名氏紀莫不具蓋所謂<lb/>
韓氏名籍也有子生一月矣獨此子不書所謂稚兒未<lb/>
字也韓生大異命致犬於庭鞭而殺之熟其肉以食家<lb/>
<pb n="KR3l0118_WYG_438-10b"/>
僮已而率鄰居士子千餘輩執<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>矢兵仗至郡南古墓<lb/>
前發其墓墓中有數犬毛狀皆異盡殺之以歸<hi>出宣室志</hi>
　　　　杜修己<lb/>
杜修己者越人也著醫術其妻即趙州富人薛贇之女<lb/>
也性淫逸修己家養一白犬甚愛之每與珍饌食後修<lb/>
己出其犬突入室内欲嚙修己妻薛氏仍似有奸私之<lb/>
心薛因怪而問之曰爾欲私我耶若然則勿嚙我犬即<lb/>
揺尾登其床薛氏懼而私焉其犬略不異於人爾後每<lb/>
<pb n="KR3l0118_WYG_438-11a"/>
修己出必奸淫無度忽一日方在室内同寢修己自外<lb/>
入見之曰欲殺犬犬走出修己怒出其妻薛氏歸薛贇<lb/>
後半年其犬忽突入薛贇家口銜薛氏髻而背負走出<lb/>
家人趂奔之不及不知所之犬負薛氏直入恒山内潛<lb/>
之每至夜即下山竊所食之物晝即守薛氏經一年薛<lb/>
氏有孕生一男雖形貎如人而遍身有白毛薛氏只於<lb/>
山中撫飬之又一年其犬忽死薛乃抱此子迤邐出入<lb/>
冀州乞食有知此事遂詣薛贇以告薛贇乃令家人取<lb/>
<pb n="KR3l0118_WYG_438-11b"/>
至家後其所生子年七歲形貎醜陋性復凶惡每私走<lb/>
出去作盗賊或旬餘或數月即復還薛贇患之欲殺焉<lb/>
薛氏乃泣戒其子曰爾是一白犬之子也幼時我不忍<lb/>
殺爾今日在薛家豈合更不謹若更私走出外為賊薛<lb/>
家人必殺爾恐爾以累我當改之其子大號哭而言曰<lb/>
我稟犬之氣而生也無人心好殺為賊自然耳何以我<lb/>
為過薛贇能容我即容之不能容我當與我一言何殺<lb/>
我也果不容我我其遁矣不復來薛氏堅留之不得乃<lb/>
<pb n="KR3l0118_WYG_438-12a"/>
謂曰去即可又何不時來一省我也我是爾之母爭忍<lb/>
永不相見其子又號哭而言曰後三年我復一來矣遂<lb/>
自㩦劎拜母而去及三年其子果領羣盜千餘人自稱<lb/>
白將軍既入拜母後令羣盗盡殺薛贇之家唯留其母<lb/>
仍焚其宅㩦母而去<hi>出瀟湘録</hi>
　　　　袁繼謙<lb/>
少將袁繼謙郎中常說頃居青社假一第而處之素多<lb/>
凶怪昏曀即不敢出户庭合門警懼莫遂安寢忽一夕<lb/>
<pb n="KR3l0118_WYG_438-12b"/>
聞吼聲若有呼於甕中者聲至濁舉家怖懼謂其必怪<lb/>
之尤者遂如窗隙中窺之見一物蒼黑色來往庭中是<lb/>
夕月晦觀之既久似黄狗身而首不能舉遂以鐡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>擊<lb/>
其胸忽轟然一聲家犬驚呌而去蓋其日莊上輸油至<lb/>
犬以首入油器中不能出故也舉家大笑而安寢<hi>出玉堂閒</hi>
<hi>話</hi>
　<lb/>
　太平廣記巻四百三十八<lb/>
</p>
<p>
</p>
  </div>
</body>
</text>
</TEI>
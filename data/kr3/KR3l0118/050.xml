<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記巻五十</head> <lb/>
    <p>
<pb n="KR3l0118_WYG_050-1a"/>
欽定四庫全書<lb/>
　太平廣記巻五十<lb/>
　　神仙五十<lb/>
　　　嵩岳嫁女　　裴航<lb/>
　　　　嵩岳嫁女<lb/>
三禮田璆者甚有文通熟羣書與其友鄧韶博學相類<lb/>
皆以人昧不能彰其明家于洛陽元和癸巳歲中秋望<lb/>
夕携觴晚出建春門期望月于韶别墅行二三里遇韶<lb/>
<pb n="KR3l0118_WYG_050-1b"/>
亦携觴自東來駐馬道周未决所適有二書生乘驄復<lb/>
出建春門揖璆韶曰二君子挈榼得非求今夕望月地<lb/>
乎某敝莊水竹臺榭名聞洛下東南去此三二里儻能<lb/>
迂轡冀展傾蓋之分耳璆韶甚惬所望乃從而往問其<lb/>
姓氏多他語對行數里桂輪已昇至一車門始入甚荒<lb/>
涼又行數百歩有異香迎前而來則豁然眞境矣泉瀑<lb/>
交流松桂夾道竒花異草照燭如晝好鳥騰翥風和月瑩<lb/>
璆韶請疾馬飛觴書生曰足下榼中厥味何如璆韶曰<lb/>
<pb n="KR3l0118_WYG_050-2a"/>
乾和五酘雖上清醍醐計不加此味也書生曰某有瑞<lb/>
露之酒釀於百花之中不知與足下五酘孰愈耳謂小<lb/>
童曰折燭夜一花傾與二君子嘗其花四出而深紅圎<lb/>
如小瓶徑三寸餘緑葉形𩔖盃觸之有餘韻小童折花<lb/>
至於竹葉中凡飛數巡其味甘香不可比狀飲訖又東<lb/>
南行數里至一門書生揖二客下馬觴以燭夜花中之<lb/>
餘賚諸從者飲一盃皆大醉各止於户外乃引客入則<lb/>
有鸞鶴數十騰舞來迎步而前花轉繁酒味尤美其百<lb/>
<pb n="KR3l0118_WYG_050-2b"/>
花皆芳香壓枝於路傍凡歴池館堂榭率皆陳設盤筵<lb/>
若有所待但不留璆韶坐璆韶飲多行又甚倦請暫憇<lb/>
盤筵書生曰坐亦何難但不利於君耳璆韶詰其由曰<lb/>
今夕中天羣仙㑹於兹岳籍君神魄不離腥羶請以知<lb/>
禮導昇降此皆諸仙位坐不宜塵觸耳言訖見直北花<lb/>
燭亘天簫韶沸空駐雲母䨇車於金堤之上設水晶方<lb/>
盤於瑶幄之內羣仙方奏霓裳羽衣曲書生前進命璆<lb/>
韶拜夫人夫人褰帷笑曰下域之人而能知禮然服食<lb/>
<pb n="KR3l0118_WYG_050-3a"/>
之氣猶然射人不可近他貴壻可各賜薰髓酒一盃璆<lb/>
韶飲訖覺肌膚温潤稍異常人呼吸皆異香氣夫人問<lb/>
左右誰人召來曰衛符卿李八百夫人曰便令此二童<lb/>
接待於是二童引璆韶於神仙之後縱目璆問曰相者<lb/>
誰曰劉綱侍者誰曰茅盈東鄰女弹筝擊筑者誰曰麻<lb/>
姑謝自然幄中座者誰曰西王母俄有一人駕鶴而來<lb/>
王母曰乆望有玉女問曰禮生來未於是引璆韶進立<lb/>
於碧玉堂下左劉君笑曰適縁蓮花峰士奏章事須決<lb/>
<pb n="KR3l0118_WYG_050-3b"/>
遣尚多未來客何言乆望乎王母曰奏章事者有何所<lb/>
為曰浮梁縣令求延年矣以其人因賄賂履官以苛虐<lb/>
為政生情於案牘忠恕之道蔑聞唯雜於貨財巧偽之<lb/>
計更作自貽覆餗以促餘齡但以蓮花峰叟狥從於人<lb/>
奏章甚懇特紆死限量延五年璆問劉君誰曰漢朝天<lb/>
子續有一人駕黄龍戴黄旂導以笙歌從以嬪嬙及瑶<lb/>
幄而下王母復問曰李君來何遲曰為勅龍神設水旱<lb/>
之計作彌淮蔡以殱妖逆漢主曰柰百姓何曰上帝亦<lb/>
<pb n="KR3l0118_WYG_050-4a"/>
有此問予一表斷其惑矣曰可得聞乎曰不能悉記略<lb/>
舉大綱耳其表云某縣某克搆丕華德洽兆庻臨履深<lb/>
薄匪敢怠荒不勞師車平中夏巴蜀之孽不費天府掃<lb/>
東呉上黨之妖九有已見其廓清一方尚屯其氛䘲伏<lb/>
以虺蜴肆毒痛於淮蔡豺狼尚猜其口喙螻蟻猶固其<lb/>
封疆若遣時豐人安是稔羣醜但使年饑厲作必揺人<lb/>
心如此倒戈而攻可以席捲禍三州之逆黨所損至微<lb/>
安六合之疾甿其利則厚伏請神龍施水厲鬼行災由<lb/>
<pb n="KR3l0118_WYG_050-4b"/>
此天誅以資戰力漢主曰表至嘉帝既允許可以前賀<lb/>
誅鋤矣書生謂璆韶此開元天寳太平之主也未頃聞<lb/>
簫韶自空而來執絳節者前唱言穆天子來奏樂羣仙<lb/>
皆起王母避位拜迎二主降階入幄環坐而飲王母曰<lb/>
何不拉取老軒轅來曰他今夕主張月宫之醼非不勤<lb/>
請耳王母又曰瑶池一别後陵谷幾遷移向來觀洛陽<lb/>
東城已坵墟矣定鼎門西路忽焉復新市朝云名利如<lb/>
舊可以悲嘆耳穆王把酒請王母歌以珊瑚鈎擊盤而<lb/>
<pb n="KR3l0118_WYG_050-5a"/>
歌曰勸君酒為君悲且吟自從頻見市朝改無復瑶<lb/>
池宴樂心王母持盃穆天子歌曰奉君酒休歎市朝非<lb/>
早知無復瑶池興悔駕驊騮草草歸歌竟王母話瑶池<lb/>
舊事乃重歌一章云八馬廻乘汗漫風猶思往事憇昭<lb/>
宫宴移南圃情方洽樂奏鈞天曲未終斜漢露凝殘月<lb/>
冷流霞盃泛曙光紅崑崙回首不知處疑是酒酣魂夢<lb/>
中王母酬穆天子歌曰一曲笙歌瑤水濱曽留逸足駐<lb/>
征輪人間甲子週千歲靈境盃觴初一巡玉兎銀河終<lb/>
<pb n="KR3l0118_WYG_050-5b"/>
不夜竒花好樹鎭長春悄知碧海饒詞句歌向俗流疑<lb/>
悞人酒至漢武帝王母又歌曰珠露金風下界秋漢家<lb/>
陵樹冷翛翛當時不得仙桃力尋作浮塵飄隴頭漢主<lb/>
上王母酒曰五十餘年四海清自親丹竈得長生若言<lb/>
盡是仙桃力看取神仙簿上名帝把酒曰吾聞丁令威<lb/>
能歌命左右召來令威至帝又遣子晉吹笙以和歌曰<lb/>
月照驪山露泣花似悲先帝早昇遐至今猶有長生鹿<lb/>
時遶温泉望翠華帝持盃乆之王母曰應須召葉靜能<lb/>
<pb n="KR3l0118_WYG_050-6a"/>
來唱一曲當時事靜能續至跪獻帝酒復歌曰幽薊烟<lb/>
塵别九重貴妃湯殿罷歌鐘中宵扈從無全仗大駕蒼黃<lb/>
發六龍粧匣尚留金翡翠暖池猶浸玉芙蓉荆榛一閉<lb/>
朝元路唯有悲風吹晚松歌竟帝悽慘良乆諸仙亦慘<lb/>
然於是黄龍持盃亦於車前再拜祝曰上清神女玉京<lb/>
仙郎樂此今夕和鳴鳯凰鳯凰和鳴將翺將翔與天齊<lb/>
休慶流無央仙郎即以鮫綃五千疋海人文錦三千端<lb/>
琉璃琥珀器一百牀明月驪珠各十斛贈奏樂仙女乃<lb/>
<pb n="KR3l0118_WYG_050-6b"/>
有四鶴立於車前載仙郎並相者侍者兼有寳花臺俄<lb/>
進法膳凡數十味亦霑及璆韶璆韶飲有仙女捧玉箱托紅<lb/>
牋筆硯而至請催粧詩於是劉綱詩曰玉為質兮花為<lb/>
顏蝉為鬂兮雲為鬟何勞傅粉兮施渥丹早出娉婷兮<lb/>
縹緲間於是茅盈詩云水晶帳開銀燭明風揺珠珮連<lb/>
雲清休匀紅粉飾花態早駕䨇鸞朝玉京巢父詩曰三<lb/>
星在天銀河迴人間曙色東方來玉苖瓊蘂亦宜夜莫<lb/>
使一花衝曉開詩既入內有環珮聲即有玉女數十引<lb/>
<pb n="KR3l0118_WYG_050-7a"/>
仙郎入帳召璆韶行禮禮畢二書生復引璆韶辭夫人<lb/>
夫人曰非無至寶可以相贈但爾力不任挈耳各賜延<lb/>
壽酒一盃曰可増人間半甲子復命衞符卿等引還人<lb/>
間無使歸途寂寞於是二童引璆韶而去折花傾酒步<lb/>
步惜别衞君謂璆韶曰夫人白日上昇驂鸞駕鶴在積<lb/>
習而已未有積徳累仁抱才藴學卒不享爵祿者吾未<lb/>
之信儻吾子塵牢可踰俗桎可脫自今十五年後待子<lb/>
於三十六峰願珍重自愛復出來時車門握手告别别<lb/>
<pb n="KR3l0118_WYG_050-7b"/>
訖行四五步杳失所在唯有嵩山嵯峨倚天得樵徑而<lb/>
歸及還家已歳餘室人招魂葬於北邙之原墳草宿矣<lb/>
於是璆韶捐棄家室同入少室山今不知所在<hi>出纂異記</hi>
　　　　裴航<lb/>
唐長慶中有裴航秀才因下第遊於鄂渚謁故舊友人<lb/>
崔相國値相國贈錢二十萬逺挈歸於京因傭巨舟載於<lb/>
湘漢同載有樊夫人乃國色也言詞問接幃帳昵洽航<lb/>
雖親切無計道達而㑹面焉因賂侍妾裊烟而求達詩<lb/>
<pb n="KR3l0118_WYG_050-8a"/>
一章曰同為胡越猶懷想况遇天仙隔錦屏儻若玉京朝<lb/>
㑹去願隨鸞鶴入青𠖇詩往乆而無答航數詰裊烟烟<lb/>
曰娘子見時若不聞如何航無計因在道求名醖珍果<lb/>
而獻之夫人乃使裊烟召航相識及褰帷而玉瑩光寒<lb/>
花明麗景雲低鬟鬂月淡修眉舉止烟霞外人肯與塵<lb/>
俗為偶航再拜揖<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙良乆之夫人曰妾有夫在漢南<lb/>
將欲棄官而幽棲巖谷召某一訣耳深哀草擾慮不及<lb/>
期豈更有情留盼他人的不然耶但喜與郎君同舟共<lb/>
<pb n="KR3l0118_WYG_050-8b"/>
濟無以諧謔為意耳航曰不敢飲訖而歸操比冰霜不<lb/>
可干冒夫人後使裊烟持詩一章曰一飲瓊漿百感生<lb/>
𤣥霜搗盡見雲英藍橋便是神仙窟何必﨑嶇上玉清<lb/>
航覽之空愧佩而已然亦不能洞達詩之㫖趣後更不<lb/>
復見但使裊烟達寒暄而已遂抵襄漢與使婢挈粧奩<lb/>
不吿辭而去人不能知其所造航遍求訪之滅跡匿形<lb/>
竟無蹤兆遂飾粧歸輦下經藍橋驛側近因渴甚遂下<lb/>
道求漿而飲見茅屋三四間低而復隘有老嫗緝麻苧<lb/>
<pb n="KR3l0118_WYG_050-9a"/>
航揖之求漿嫗咄曰雲英擎一甌漿來郎君要飲航訝<lb/>
之憶樊夫人詩有雲英之句深不自㑹俄於葦箔之下<lb/>
出䨇玉手捧瓷甌航接飲之真玉液也但覺異香氤鬱透<lb/>
於户外因還甌遽揭箔覩一女子露裛瓊英春融雪彩<lb/>
臉欺膩玉鬢若濃雲嬌而掩面蔽身雖紅蘭之隱幽谷<lb/>
不足比其芳麗也航驚怛植足而不能去因白嫗曰某<lb/>
僕馬甚饑願憇於此當厚答謝幸無見阻嫗曰任郎君<lb/>
自便且遂飯僕秣馬良乆謂嫗曰向覩小娘子豔麗驚<lb/>
<pb n="KR3l0118_WYG_050-9b"/>
人姿容擢世所以躊躇而不能適願納厚禮而娶之可<lb/>
乎嫗曰渠已許嫁一人但時未就耳我今老病只有此<lb/>
女孫昨有神仙遺靈丹一刀圭但須玉杵臼搗之百日<lb/>
方可就吞當得後天而老君約取此女者得玉杵臼吾<lb/>
當與之也其餘金帛吾無用處耳航拜謝曰願以百日<lb/>
為期必擕杵臼而至更無他許人嫗曰然航恨恨而去<lb/>
及至京國殊不以舉事為意但於坊曲閙市喧衢而高<lb/>
聲訪其玉杵臼曽無影響或遇朋友若不相識衆言為<lb/>
<pb n="KR3l0118_WYG_050-10a"/>
狂人數月餘日或遇一貨玉老翁曰近得虢州藥舗卞<lb/>
老書云有玉杵臼貨之郎君懇求如此此君吾當為書<lb/>
導達航媿荷珍重果獲杵臼卞老曰非二百緡不可得<lb/>
航乃瀉嚢兼貨僕馬方及其數遂步驟獨挈而抵藍橋<lb/>
昔日嫗大笑曰有如是信士乎吾豈愛惜女子而不醻<lb/>
其勞哉女亦㣲笑曰雖然更為吾擣藥百日方議姻好<lb/>
嫗於襟帶間解藥航即擣之晝為而夜息夜則嫗収藥<lb/>
臼於內室航又聞擣藥聲因窺之有玉兎持杵臼而雪<lb/>
<pb n="KR3l0118_WYG_050-10b"/>
光輝室可鑒毫芒於是航之意愈堅如此日足嫗持而<lb/>
吞之曰吾當入洞而吿姻戚為裴郎具帳幃遂挈女入<lb/>
山謂航曰但少留此逡巡車馬僕隸迎航而往别見一<lb/>
大第連雲珠扉晃日內有帳幄屏幃珠翠珍玩莫不臻<lb/>
至愈如貴戚家焉仙童侍女引航入帳就禮訖航拜嫗<lb/>
悲泣感荷嫗曰裴郎自是清泠裴眞人子孫業當出世<lb/>
不足深媿老嫗也及引見諸賓多神仙中人也後有仙<lb/>
女鬟髻霓衣云是妻之姊耳航拜訖女曰裴郎不相識<lb/>
<pb n="KR3l0118_WYG_050-11a"/>
耶航曰昔非姻好不省拜侍女曰不憶鄂渚同舟回而<lb/>
抵襄漢乎航深驚怛懇悃陳謝後問左右曰是小娘子<lb/>
之姊雲翹夫人劉綱仙君之妻也已是高眞為玉皇之<lb/>
女吏嫗遂遣航將妻入玉峰洞中瓊樓珠室而居之餌<lb/>
以絳雪瓊英之丹體性清虚毛髪紺緑神化自在超為<lb/>
上仙至太和中友人盧顥遇之於藍橋驛之西因說得<lb/>
道之事遂贈藍田美玉十斤紫府雲丹一粒叙話永日<lb/>
使達書於親愛盧顥稽顙曰兄既得道如何乞一言而<lb/>
<pb n="KR3l0118_WYG_050-11b"/>
教授航曰老子曰虛其心實其腹今之人心愈實何由<lb/>
得道之理盧子懵然而語之曰心多妄想腹漏精溢即<lb/>
虛實可知矣凡人自有不死之術還丹之方但子未便<lb/>
可教異日言之盧子知不可請但終宴而去後世人莫<lb/>
有遇者<hi>出傳竒</hi>
　<lb/>
　<lb/>
　太平廣記卷五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷三十四</head> <lb/>
    <p>
<pb n="KR3l0118_WYG_034-1a"/>
欽定四庫全書<lb/>
　太平廣記卷三十四<lb/>
　　神仙三十四<lb/>
　　　裴氏子　　　崔煒<lb/>
　　　　裴氏子<lb/>
唐開元中長安裴氏子於延平門外莊居兄弟三人未<lb/>
仕以孝義聞雖貧好施惠常有一老父過之求漿衣服<lb/>
顔色稍異裴子待之甚謹問其所事云以賣藥為業問<lb/>
<pb n="KR3l0118_WYG_034-1b"/>
其族曰不必言也因是往來憇宿於裴舍積數年而無<lb/>
倦色一日謂裴曰觀君兄弟至窶而常能恭己不倦於<lb/>
客君實長者積徳如是必有大福吾亦厚君之惠今為<lb/>
君致少財物以備數年之儲裴敬謝之老父遂命求炭<lb/>
數斤坎地為鑪熾火少頃命取小磚瓦如手指大者數<lb/>
枚燒之少頃皆赤懷中取少藥投之乃生紫烟食頃變<lb/>
為金矣約重百兩以授裴子謂裴曰此價倍於常者度<lb/>
君家事三年之蓄矣吾自此去候君家罄盡當復來耳<lb/>
<pb n="KR3l0118_WYG_034-2a"/>
裴氏兄弟益敬老父拜之因問其居曰後當相示焉訣<lb/>
别而去裴氏乃貨其金而積糧明年遇水旱獨免其災<lb/>
後三年老父復至又燒金以遺之裴氏兄弟一人願從<lb/>
學老父遂將西去數里至太白山西巖下一大盤石左<lb/>
有石壁老父以杖叩之須臾開乃一洞天有黄冠及小<lb/>
童迎接老父引裴生入洞初覺暗黑漸即明朗乃見城<lb/>
郭人物内有宮闕堂殿如世之寺觀焉道士玉童仙女<lb/>
無數相迎入盛歌樂諸道士或琴碁諷誦言論老父引<lb/>
<pb n="KR3l0118_WYG_034-2b"/>
裴氏禮謁謂諸人曰此城中主人也遂留一宿食以胡<lb/>
麻飯麟脯仙酒裴吿歸相與訣别老父復送出洞遺以<lb/>
金寳遣之謂裴曰君今未合久住且歸後二十年天下<lb/>
當亂此是太白左掩洞君至此時可還來此吾當迎接<lb/>
裴子拜别比至安史亂裴氏全家而去𨼆於洞中數年<lb/>
居處仙境咸受道術亂定復出兄弟數人皆至大官一<lb/>
家良賤亦蒙壽考焉<hi>出原化記</hi>
　　　　崔煒<lb/>
<pb n="KR3l0118_WYG_034-3a"/>
貞元中有崔煒者故監察向之子也向有詩名於人間<lb/>
終于南海從事煒居南海意豁然也不事家産多尚豪<lb/>
俠不數年財業殫盡多棲止佛舍時中元日番禺人多<lb/>
陳設珍異於佛廟集百戲於開元寺煒因窺之見乞食<lb/>
老嫗因蹶而覆人之酒甕當壚者毆之計其直僅一緡<lb/>
耳煒憐之脱衣為償其所直嫗不謝而去異日又來吿<lb/>
煒曰謝子為脱吾難吾善灸贅疣今有越井岡艾少許<lb/>
奉子每遇疣贅只一炷耳不獨愈苦兼獲美艷煒笑而<lb/>
<pb n="KR3l0118_WYG_034-3b"/>
受之嫗倐亦不見後數日因遊海光寺遇老僧贅于耳<lb/>
煒因出艾試灸之而如其説僧感之甚謂煒曰貧道無<lb/>
以奉酬但轉經以資郎君之福祐耳此山下有一任翁<lb/>
者藏鏹巨萬亦有斯疾君子能療之當有厚報請為書<lb/>
導之煒曰然任翁一聞喜躍禮請甚謹煒因出艾一爇<lb/>
而愈任翁吿煒曰謝君子痊我所苦無以厚酬有錢十<lb/>
萬奉子幸從容無草草而去煒因留彼煒善絲竹之妙<lb/>
聞主人堂前彈琴聲詰家童對曰主人之愛女也因請<lb/>
<pb n="KR3l0118_WYG_034-4a"/>
其琴而彈之女潛聽而有意焉時任翁家事鬼曰獨脚<lb/>
神每三嵗必殺一人饗之時已逼矣求人不獲任翁俄<lb/>
負心召其子計之曰門下客既不來無血屬可以為饗<lb/>
吾聞大恩尚不報况愈小疾耳遂令具神饌夜將半擬<lb/>
殺煒已潛扃煒所處之室而煒莫覺女密知之潛持刃<lb/>
於窻隙間吿煒曰吾家事鬼今夜當殺汝而祭之汝可<lb/>
持此破窻遁去不然者少頃死矣此刃亦望持去無相<lb/>
累也煒恐悸汗流揮刃携艾斷窻櫺躍出拔鍵而走任<lb/>
<pb n="KR3l0118_WYG_034-4b"/>
翁俄覺率家僮十餘軰持刃秉炬追之六七里幾及之<lb/>
煒因迷道失足墜于大枯井中追之失蹤而返煒雖墜<lb/>
井為槁葉所籍而無傷及曉視之乃一巨穴深百餘丈<lb/>
無計可出四旁嵌空宛轉可容千人中有一白虵盤屈<lb/>
可長數丈前有石臼巖上有物滴下如飴蜜注臼中虵<lb/>
就飲之煒察虵有異乃叩首祝之曰龍王某不幸墜于<lb/>
此願王憫之幸不相害因飲其餘亦不饑渴細視虵之<lb/>
唇吻亦有疣焉煒感虵之見憫欲為灸之奈無從得火<lb/>
<pb n="KR3l0118_WYG_034-5a"/>
既久有遙火飄入于穴煒乃燃艾啓虵而灸之是贅應<lb/>
手墜地虵之飲食久妨礙及去頗以為便遂吐徑寸珠<lb/>
酬煒煒不受而啓虵曰龍王能施雲雨隂陽莫測神變<lb/>
由心行藏在已必能有道拯援沉淪倘賜挈維得還人<lb/>
世則死生感激銘在肌膚但得一歸不願懷寳虵遂咽<lb/>
珠蜿蜒將有所適煒遂再拜跨虵而去不由穴口只於<lb/>
洞中行可數十里其中幽暗若漆但虵之光燭兩壁時<lb/>
見繪畫古丈夫咸有冠帶最後觸一石門門有金獸齧<lb/>
<pb n="KR3l0118_WYG_034-5b"/>
環洞然明朗虵低首不進而卸下煒煒將謂已達人世<lb/>
矣入戸但見一室空闊可百餘步穴之四壁皆鐫為房<lb/>
室當中有錦繡幃帳數間垂金泥紫更飾以珠翠炫晃<lb/>
如明星之連綴帳前有金爐爐上有蛟龍鸞鳳龜虵鸞<lb/>
雀皆張口噴出香烟芳芬蓊欝傍有小池砌以金璧貯<lb/>
以水銀鳬鷖之類皆琢以瓊瑤而泛之四壁有床咸飾<lb/>
以犀𧰼上有琴瑟笙簧鼗鼓柷敔不可勝記煒細視手<lb/>
澤尚新煒乃恍然莫測是何洞府也良久取琴試彈之<lb/>
<pb n="KR3l0118_WYG_034-6a"/>
四壁戸牖咸啓有小青衣出而笑曰玉京子已送崔家<lb/>
郎君至矣遂却走入須臾有四女皆古環髻曵霓裳之<lb/>
衣謂煒曰何崔子擅入皇帝𤣥宫耶煒乃舍琴再拜女<lb/>
亦酬拜煒曰既是皇帝𤣥宫皇帝何在曰暫赴祝融宴<lb/>
爾遂命煒就榻鼓琴煒乃彈胡笳女曰何曲也曰胡笳<lb/>
也曰何為胡笳吾不曉也煒曰漢蔡文姬即中郎邕之<lb/>
女也沒于胡中及歸感胡中故事因撫琴而成斯弄像<lb/>
胡中吹笳哀咽之韻女皆怡然曰大是新曲遂命酌醴<lb/>
<pb n="KR3l0118_WYG_034-6b"/>
傳觴煒乃叩首求歸之意頗切女曰崔子既來皆是宿<lb/>
分何必匆遽幸且淹駐羊城使者少頃當來可以隨往<lb/>
謂崔子曰皇帝已許田夫人奉箕箒便可相見崔子莫<lb/>
測端倪不敢應答遂命侍女召田夫人夫人不肯至曰<lb/>
未奉皇帝詔不敢見崔家郎也再命不至謂煒曰田夫<lb/>
人淑徳美麗世無儔匹願君子善奉之亦宿業耳夫人<lb/>
即齊王女也崔子曰齊王何人也女曰王諱横昔漢初<lb/>
亡齊而居海島者逡廵有日影入照坐中煒因舉首上<lb/>
<pb n="KR3l0118_WYG_034-7a"/>
見一穴𨼆𨼆然覩人間天漢耳四女曰羊城使者至矣<lb/>
遂有一白羊自空冉冉而下須臾至座背有一丈夫衣<lb/>
冠儼然執大筆兼封一青竹簡上有篆字進於香几上<lb/>
四女命侍女讀之曰廣州刺史徐紳死安南都䕶趙昌<lb/>
充替女酌醴飲使者曰崔子欲歸番禺願為挈往使者<lb/>
唱喏廻謂煒曰他日須與使者易服緝宇以相酬勞煒<lb/>
但唯唯四女曰皇帝有勅令與郎君國寳陽燧珠將往<lb/>
至彼當有胡人具十萬緡而易之遂命侍女開玉函取<lb/>
<pb n="KR3l0118_WYG_034-7b"/>
珠授煒煒再拜捧受謂四女曰煒不曾朝謁皇帝又非<lb/>
親族何遽貺遺如是女曰郎君先人有詩于越臺感悟<lb/>
徐紳遂見修緝皇帝媿之亦有詩繼和賚珠之意已露<lb/>
詩中不假僕説郎君豈不曉耶煒曰不識皇帝何詩女<lb/>
命侍女書題于羊城使者筆管上云千載荒臺隳路隅<lb/>
一煩太守重椒塗感君拂拭意何極報爾美婦與明珠<lb/>
煒曰皇帝原何姓字女曰已後當自知耳女謂煒曰中<lb/>
元日須具美酒豐饌于廣州蒲澗寺静室吾軰當送田<lb/>
<pb n="KR3l0118_WYG_034-8a"/>
夫人往煒遂再拜吿去欲躡使者之羊背女曰知有鮑<lb/>
姑艾可留少許煒但留艾即不知鮑姑是何人也遂留<lb/>
之瞬息而出穴履于平地遂失使者與羊所在望星漢<lb/>
時已五更矣俄聞蒲澗寺鐘聲遂抵寺僧人以早糜見<lb/>
餉遂歸廣州崔子先有舍税㞐至日徃舍詢之曰已三<lb/>
年矣主人謂崔煒曰子何所適而三秋不返煒不實吿<lb/>
開其户塵榻儼然頗懷悽愴問刺史則徐紳果死而趙<lb/>
昌替矣乃抵波斯邸潛鬻是珠有老胡人一見遂匍匐<lb/>
<pb n="KR3l0118_WYG_034-8b"/>
禮手曰郎君的入南越王趙佗墓中來不然者不合得<lb/>
斯寳蓋趙佗以珠為殉故也崔子乃具實吿方知皇帝<lb/>
是趙佗佗亦曾稱南越武帝故耳遂具十萬緡易之崔<lb/>
子詰胡人曰何以辨之曰我大食國寳陽燧珠也昔漢<lb/>
初趙佗使異人梯山航海盜歸番禺今僅千載矣我國<lb/>
有能𤣥𧰼者言來嵗國寳當歸故我王召我具大舶重<lb/>
資抵番禺而搜索今日果有所獲矣遂出玉液而洗之<lb/>
光鑒一室胡人遽泛舶歸大食去煒得金遂具家産然<lb/>
<pb n="KR3l0118_WYG_034-9a"/>
訪羊城使者竟無影響後有事于城隍廟忽見神像有<lb/>
類使者又覩神筆上有細字乃侍女所題也方具酒脯<lb/>
而奠之兼重粉繢及廣其宇是知羊城即廣州城廟有<lb/>
五羊焉又徵任翁之室則村老云南越尉任囂之墓耳<lb/>
又登越王殿臺覩先人詩云越井岡頭松栢老越王臺<lb/>
上生秋草古墓多年無子孫野人踏踐成官道兼越王<lb/>
繼和詩蹤跡頗異乃詢主者主者曰徐大夫紳因登此<lb/>
臺感崔侍御詩故重粉飾臺殿所以煥赫耳後將及中<lb/>
<pb n="KR3l0118_WYG_034-9b"/>
元日遂豐潔香饌甘醴留蒲澗寺僧室夜將半果四女<lb/>
伴田夫人至容儀艷逸言㫖雅淡四女與崔生進觴諧<lb/>
謔將曉吿去崔子遂再拜訖致書達於越王卑辭厚禮<lb/>
敬荷而已遂與夫人歸室煒詰夫人曰既是齊王女何<lb/>
以配南越人夫人曰某國破家亡遭越王所虜為嬪御<lb/>
王崩因以為殉乃不知今是幾時也看烹酈生如昨日<lb/>
耳每憶故事輙一澘然煒問曰四女何人曰其二甌越<lb/>
王搖所獻其二閩越王無諸所進俱為殉者又問曰昔<lb/>
<pb n="KR3l0118_WYG_034-10a"/>
四女云鮑姑何人也曰鮑靚女葛洪妻也多行灸於南<lb/>
海煒方歎駭昔日之嫗耳又曰呼虵為玉京子何也曰<lb/>
昔安期生長跨斯龍而朝玉京故號之玉京子煒因在<lb/>
穴飲龍餘沫肌膚少嫩筋力輕徤後居南海十餘載遂<lb/>
散金破産棲心道門乃挈室往羅浮訪鮑姑後竟不知<lb/>
所適<hi>出傳竒</hi>
　<lb/>
　<lb/>
<pb n="KR3l0118_WYG_034-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三十四<lb/>
</p>
<p>
</p>
  </div>
</body>
</text>
</TEI>
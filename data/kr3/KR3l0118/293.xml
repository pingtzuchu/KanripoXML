<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百九十三</head> <lb/>
    <p>
<pb n="KR3l0118_WYG_293-1a"/>
欽定四庫全書<lb/>
　太平廣記卷二百九十三<lb/>
　　神三<lb/>
　　　度朔君　　蔣子文　　葛祚<lb/>
　　　虞道施　　顧邵　　　陳氏女<lb/>
　　　王表　　　石人神　　聖姑<lb/>
　　　陳敏　　　費長房　　胡毋班<lb/>
　　　張誠之<lb/>
<pb n="KR3l0118_WYG_293-1b"/>
　　　　度朔君<lb/>
袁紹在冀州有神出河東號度朔君百姓爲立廟廟有<lb/>
主簿大福陳留蔡庸爲清河太守過謁廟有子名道亡<lb/>
已三十年度朔君爲庸設酒曰貴子昔來欲相見須臾<lb/>
子來度朔君自云父祖昔作兖州有人士母病往禱主<lb/>
簿云君逢天士留待聞西北有鼓聲而君至須臾一客<lb/>
來著皂單衣頭上五色毛長數寸去復一人著白布單<lb/>
衣高冠冠似魚頭謂君曰吾昔臨廬山食白李憶之未<lb/>
<pb n="KR3l0118_WYG_293-2a"/>
久已三千歲日月易得使人悵然君謂士曰先來南海<lb/>
君也士是書生君明通五經善禮記與士論禮士不如<lb/>
也士乞救母病君曰卿所居東有故橋人壊之此橋所<lb/>
行卿母犯之能復橋便差曹公討袁譚使人從廟換千<lb/>
匹絹君不與曹公遣張郃毁廟未至百里君遣兵數萬<lb/>
方道而來郃未達二里雲霧繞郃軍不知廟處君語主<lb/>
簿曹公氣盛宜避之後蘇幷鄰家有神下識君聲云昔<lb/>
移入胡濶絶三年乃遣人與曹公相聞欲脩故廟地衰<lb/>
<pb n="KR3l0118_WYG_293-2b"/>
不中居欲寄住公曰甚善治城北樓以居之數日曹公<lb/>
獵得物大如麑大足色白如雪毛軟滑可愛公以摩靣<lb/>
莫能名也夜聞樓上哭云小兒出行不還太祖拊掌曰<lb/>
此子言眞衰也晨將數百犬繞樓下犬得氣衰突内外<lb/>
見有物大如驢自投樓下犬殺之廟神乃絶<hi>出搜神記</hi>
　　　　蔣子文<lb/>
蔣子文廣陵人也嗜酒好色挑撻無度常自謂青骨死<lb/>
當爲神漢末爲秣陵尉逐賊至鍾山下賊擊傷額因解<lb/>
<pb n="KR3l0118_WYG_293-3a"/>
綬縳之有頃遂死及吳先主之初其故吏見文於道乘<lb/>
白馬執白羽侍從如平生見者驚走文追之謂曰我當<lb/>
爲此土地神以福爾下民爾可宣告百姓爲我立祠不<lb/>
爾將有大咎是歲夏大疫百姓輒相恐動頗有竊祀之<lb/>
者矣文又下巫祝吾將大啓祐孫氏宜爲吾立祠不爾<lb/>
將使蟲入人耳爲災俄而有小蟲如鹿䖟入耳皆死醫<lb/>
不能治百姓愈恐孫主未之信也又下巫祝若不祀我<lb/>
將又以大火爲災是歲火災大發一日數十處火及公<lb/>
<pb n="KR3l0118_WYG_293-3b"/>
宫孫主患之議者以爲鬼有所歸乃不爲厲宜有以撫<lb/>
之於是使使者封子文爲中都侯次弟子緒爲長水校<lb/>
尉皆加印綬爲廟堂轉號鍾山爲蔣山今建康東北蔣<lb/>
山是也自是災厲止息百姓遂大事之陳郡謝玉爲琅<lb/>
邪内史在京城其年虎暴殺人甚衆有一人以小船載<lb/>
年少婦以大刀揷著船浹暮來至邏將出語云此間頃<lb/>
來甚多草穢君載細小作此輕行大爲不易可止邏宿<lb/>
也相問訊既畢邏將適還去其婦上岸便爲虎取去其<lb/>
<pb n="KR3l0118_WYG_293-4a"/>
夫拔刀大喚欲逐之先奉事蔣侯乃喚求助如此當行<lb/>
十里忽覺如有一黒衣人爲之導其人隨之當復二十<lb/>
里見大樹既至一穴虎子聞行聲謂其母至皆走出其<lb/>
人即其所殺之便挾刀隱樹住良久虎方至便下婦著<lb/>
地倒牽入穴其人以刀當腰斫斷之虎既死其婦故活<lb/>
向曉能語問之云虎初取便負著背上臨至而後下之<lb/>
四體無他止爲草木傷耳扶歸還船明夜夢一人語之<lb/>
云蔣侯使助汝知否至家殺猪祀焉㑹稽鄮縣東野有<lb/>
<pb n="KR3l0118_WYG_293-4b"/>
女子姓吳字望子年十六姿容可愛其鄉里有鼔舞解<lb/>
神者要之便往緣塘行半路忽見一貴人端正非常貴<lb/>
人乘船手力十餘整頓令人問望子欲何之具以事對<lb/>
貴人云我今正往彼便可入船共去望子辭不敢忽然<lb/>
不見望子既拜神坐見向船中貴人儼然端坐即蔣侯<lb/>
像也問望子來何遲因擲兩橘與之數數形見遂隆情<lb/>
好心有所欲輒空中下之嘗思噉鱠一雙鮮鯉隨心而<lb/>
至望子芳香流聞數里頗有神驗一邑共事奉經三年<lb/>
<pb n="KR3l0118_WYG_293-5a"/>
望子忽生外意神便絶往來咸寧中太常卿韓伯子某<lb/>
㑹稽内史王藴子某光禄大夫劉耽子某同遊蔣山廟<lb/>
廟有數婦人像甚端正某等醉各指像以戲相配匹即<lb/>
以其夕三人同夢蔣侯遣傳教相聞曰家子女並醜陋<lb/>
而猥垂榮顧輒尅某日悉相奉迎某等以其夢指適異<lb/>
常試往相問而果各得此夢符協如一於是大懼備三<lb/>
牲詣廟謝罪乞哀又俱夢蔣侯親來降巳曰君等既已<lb/>
顧之實貪會對尅期垂及豈容方更中悔經少時並亡<lb/>
<pb n="KR3l0118_WYG_293-5b"/>
劉赤父者夢蔣侯召爲主簿期日促乃往廟陳請母老<lb/>
子弱情事過切乞蒙放恕㑹稽魏過多材藝善事神請<lb/>
舉過自代因叩頭流血廟祝曰特願相屈魏過何人而<lb/>
有斯舉赤父固請終不許尋而赤父死焉孫恩作逆時<lb/>
吳興紛亂一男子怱急突入蔣侯祠始入門木像彎弓<lb/>
射之即卒行人及守廟者無不皆見也中書郎王長豫<lb/>
有美名父丞相導至所珍愛遇病轉篤導憂念特至正<lb/>
在北牀上坐不食已積日忽見一人行狀甚壮著鎧持<lb/>
<pb n="KR3l0118_WYG_293-6a"/>
刀王問君是何人答曰僕是蔣侯也公兒不佳欲爲請<lb/>
命故來耳勿復憂王欣喜動容即求食食遂至數斗内<lb/>
外咸未達所以食畢忽復慘然謂王曰中書命盡非可<lb/>
救者言終不見也<hi>出搜神記幽明錄志怪等書</hi>
　　　　葛祚<lb/>
葛祚吳時衡陽太守郡境有大槎横水能爲妖怪百姓<lb/>
爲立廟行旅禱祀槎乃沈沒不者槎浮則船爲之破壞<lb/>
祚將去官乃大具斤斧將去民累明日當至其夜聞江<lb/>
<pb n="KR3l0118_WYG_293-6b"/>
中哅哅有人聲往視槎移去沿流下數里駐灣中自此<lb/>
行者無復沈覆之患衡陽人爲祚立碑曰正徳祈禳神<lb/>
木爲移也<hi>出幽明怪錄</hi>
　　　　虞道施<lb/>
虞道施乘車出行忽有一人著烏衣逕來上車云令寄<lb/>
載十許里耳道施試視此人頭上有光口皆赤而悉是<lb/>
毛異於始時既不敢遣行十里中如言而去臨别語道<lb/>
施曰我是驅除大將軍感汝相容贈銀鐸一雙而滅<hi>出異</hi>
<pb n="KR3l0118_WYG_293-7a"/>
<hi>苑</hi>
　　　　顧邵<lb/>
顧邵爲豫章崇學校禁淫祀風化大行厯毁諸廟至廬<lb/>
山廟一郡悉諫不從夜忽聞有排大門聲怪之忽有一<lb/>
人開閣逕前狀若方相自説是廬君邵獨對之要進上<lb/>
牀鬼即人坐邵善左傳鬼遂與邵談春秋彌夜不能相<lb/>
屈邵歎其精辯謂曰傳載晉景公所夢大厲者古今同<lb/>
有是物也鬼笑曰今大則有之厲則不然燈火盡邵不<lb/>
<pb n="KR3l0118_WYG_293-7b"/>
命取乃隨燒左傳以續之鬼頻請退邵輒留之鬼本欲<lb/>
凌邵邵神氣湛然不可得乘鬼反和遜求復廟言㫖懇<lb/>
至邵笑而不答鬼發怒而退顧謂邵曰今夕不能讐君<lb/>
三年之内君必衰矣當因此時相報邵曰何事悤悤且<lb/>
復留談論鬼乃隱而不見視門閣悉閉如故如期邵果<lb/>
篤疾恒夢見此鬼來擊之並勸邵復廟邵曰邪豈勝正<lb/>
終不聽後遂卒<hi>出志怪</hi>
　　　　陳氏女<lb/>
<pb n="KR3l0118_WYG_293-8a"/>
烏傷陳氏有女著屐上大楓樹顚了無危懼顧曰我應<lb/>
爲神今便長去唯左蒼右黃當暫歸耳家人悉出見之<lb/>
拳手辭訣於是飄聳輕越極睇乃沒人不了蒼黃之意<lb/>
每春輒以蒼狗秋黃犬設祀樹下也<hi>出異苑</hi>
　　　　王表<lb/>
臨海羅陽縣有神自稱王表語言飲食與人無異然不<lb/>
見其形又一婢名紡績是月遣中書郎李崇齎輔國將<lb/>
軍羅陽王印綬迎表表隨崇俱出所厯山川輒遣婢與<lb/>
<pb n="KR3l0118_WYG_293-8b"/>
其神相聞表至權於蒼龍門外爲立第舍表説水旱小<lb/>
事往往有騐<hi>出吳志</hi>
　　　　石人神<lb/>
石人神在豐城縣南其石狀似人形先在羅山下水中<lb/>
流潦不沒後有人於水邊浣衣掛著左臂天忽大雨雷<lb/>
電霹靂石人臂折走入山畔時人異之共立爲祠每有<lb/>
靈驗號曰石人神<hi>出豫章古今記</hi>
　　　　聖姑<lb/>
<pb n="KR3l0118_WYG_293-9a"/>
吳興郡界首有洞庭山山中聖姑祠廟在焉吳志曰姑<lb/>
姓李氏有道術能履水行其夫怒而殺之自死至今向<lb/>
七百歲而顔貌如生儼然側卧逺近祈禱者心至則能<lb/>
到廟心若不至風廻其船無得達者今每月一日沐浴<lb/>
爲除爪甲每日妝飾之其形質柔弱只如寢者葢得道<lb/>
歟<hi>出紀聞</hi>
　　　　陳敏<lb/>
陳敏孫皓之世爲江夏太守自建業述職聞宫亭廟神<lb/>
<pb n="KR3l0118_WYG_293-9b"/>
靈枉帆過之乞在任安穩當上銀杖一枝限既滿作杖<lb/>
揷竹爲幹以銀度之尋徵爲散騎常侍還到江口後宫<lb/>
亭送杖訖即進路日晚降神巫宣教曰陳敏許我銀杖<lb/>
今以度銀杖見與使投水中當送以還之欺蔑之罪不<lb/>
可容也乃置杖浮水上從流而北其疾如飛逕到敏船<lb/>
前徘徊不去敏懼取之遣小吏到廟遜謝小吏既發驚<lb/>
風卒至湧浪滔天敏舟傾唯小吏四人獨在<hi>出神鬼傳</hi>
　　　　費長房<lb/>
<pb n="KR3l0118_WYG_293-10a"/>
費長房能使鬼神後東海君見葛陂君淫其夫人於是<lb/>
長房敕繫三年而東海大旱長房至東海見其請雨乃<lb/>
敕葛陂君出之即大雨也<hi>出列異傳</hi>
　　　　胡母班<lb/>
胡母班曾至太山之側忽於樹間逢一絳衣騶呼班云<lb/>
太山府君召母班驚愕逡巡未答復有一騶出呼之遂<lb/>
隨行數十步騶請母班暫瞑少頃便見宫室威儀甚嚴<lb/>
母班乃入閣拜謁主爲設食語母班曰欲見君無他欲<lb/>
<pb n="KR3l0118_WYG_293-10b"/>
附書與女壻耳母班問女郎何在曰女爲河伯婦母班<lb/>
曰輒當奉書不知何緣得達答曰今適河中流便扣舟<lb/>
呼青衣當自有取書者母班乃辭出昔騶復令閉目有<lb/>
頃忽如故道遂西行如神言而呼青衣須臾果有一女<lb/>
僕出取書而没少頃復出云河伯欲暫見君婢亦請瞑<lb/>
目遂拜謁河伯河伯乃大設酒食詞㫖慇懃臨别謂母<lb/>
班曰感君遠爲致書無物相奉於是命左右取吾青絲<lb/>
履來以貽母班母班出瞑然忽得還舟遂於長安經年<lb/>
<pb n="KR3l0118_WYG_293-11a"/>
而還至太山側不敢潛過遂扣樹自稱姓名從長安還<lb/>
欲啓消息須臾昔騶出引母班如向法而進因致書焉<lb/>
府君請曰當别遣報母班語訖如厠忽見其父著械徒<lb/>
作此輩數百人母班進拜流涕問大人何因及此父云<lb/>
吾死不幸見譴三年今已二年矣困苦不可處知汝今<lb/>
爲明府所識可爲吾陳之乞免此役便欲得社公耳母<lb/>
班乃依教叩頭陳乞府君曰死生異路不可相近身無<lb/>
所惜母班苦請方許之於是辭出還家歲餘兒子死亡<lb/>
<pb n="KR3l0118_WYG_293-11b"/>
略盡母班惶懼復詣太山扣樹求見昔騶遂迎之而見<lb/>
母班乃自説昔辭曠拙及還家兒死亡至盡今恐禍故<lb/>
未巳輒來啓白幸蒙哀救府君拊掌大笑曰昔語君生<lb/>
死異路不可相近故也即敕外召母班父須臾至庭中<lb/>
問之昔求還里社當爲門户作福而孫息死亡至盡何<lb/>
也答云久别鄉里自忻得還又遇酒食充足實念諸孫<lb/>
召而食之耳於是代之父涕泣而出母班遂還後有兒<lb/>
皆無恙<hi>出搜神記</hi>
<pb n="KR3l0118_WYG_293-12a"/>
　　　　張誠之<lb/>
吳縣張誠之夜見一婦人立於宅東南角舉手招誠誠<lb/>
就之婦人曰此地是君家蠶室我即是地之神明年正<lb/>
月半宜作白粥泛膏於上以祭我當令君蠶桑百倍言<lb/>
絶失之誠如言爲作膏粥自此年年大得蠶世人正月<lb/>
半作膏粥由此故也<hi>出續齊諧記</hi>
　<lb/>
　<lb/>
<pb n="KR3l0118_WYG_293-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百九十三<lb/>
</p>
<p>
</p>
  </div>
</body>
</text>
</TEI>
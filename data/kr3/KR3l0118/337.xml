<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百三十七</head>
    <p>
<pb n="KR3l0118_WYG_337-1a"/>
欽定四庫全書<lb/>
　太平廣記卷三百三十七　宋　李昉等　編<lb/>
　　鬼二十二<lb/>
　　　韋璜　　　薛萬石　　　范俶<lb/>
　　　李澣　　　張勍　　　　牛爽<lb/>
　　　李咸　　　李晝　　　　元載<lb/>
　　　蕭審<lb/>
　　　　韋璜<lb/>
<pb n="KR3l0118_WYG_337-1b"/>
潞城縣令周混妻者姓韋名璜容色妍麗性多黠惠恒<lb/>
與其嫂妹若雲若月約先死幽㝠之事期以相報後適<lb/>
周氏生二女乾元中卒月餘忽至其家空間靈語謂家<lb/>
人曰本期相報故以是來我已見閻羅王兼親屬家人<lb/>
問見鑊湯劒樹否答云我是何人得見是事後復附婢<lb/>
靈語云太山府君嫁女知我能粧梳所以見召明日事<lb/>
了當復來耳明日婢又靈語云我至太山府君嫁女理<lb/>
極榮貴令我為女作粧今得胭脂及粉來與諸女因而<lb/>
<pb n="KR3l0118_WYG_337-2a"/>
開手有胭脂及赤與粉並不異人間物又云府君家撒帳<lb/>
錢甚大四十鬼不能舉一枚我亦致之因空中落錢錢大<lb/>
如盞復謂府君知我善染紅乃令我染我辭已雖染不親<lb/>
下手平素是家婢所以但承己指揮耳府君令我取婢今<lb/>
不得已暫將婢去明日當遣之還女云一家唯仰此婢奈<lb/>
何奪之韋云但借兩日耳若過兩日汝宜擊磬呼之夫磬<lb/>
聲一振鬼神畢聞婢忽氣盡經二日不返女等鳴磬少選<lb/>
復空中語云我朝染畢已遣婢還何以不至當是迷路耳<lb/>
<pb n="KR3l0118_WYG_337-2b"/>
須臾婢至乃活兩手忽變作深紅色又制五言詩與妹嫂<lb/>
夫數首其寄妹詩云修短各有分浮華亦非真斷腸泉壤<lb/>
下幽憂難具陳淒淒白楊風日暮堪愁人又二章寄夫題<lb/>
云泉臺客人韋璜詩云不得長相守青春夭舜華舊逰今<lb/>
永已泉路却為家其二早知别離切人心悔作從来恩愛<lb/>
深黄泉㝠寞雖長逝白日屏帷還重尋贈嫂一章序云阿<lb/>
嫂相疑留詩曰赤心用盡為相知慮後防前秪定疑案牘<lb/>
可申生節目桃符雖聖欲何為見其親説云爾<hi>出廣異記</hi>
<pb n="KR3l0118_WYG_337-3a"/>
　　　　薛萬石<lb/>
薛萬石河東人廣徳初浙東觀察薛兼訓用萬石為永<lb/>
嘉令數月忽謂其妻曰後十日家内食盡食盡時我亦<lb/>
當死米榖荒貴為之奈何婦曰君身康强何為自作不<lb/>
祥之語萬石云死甚可惡有言者不得已耳至期果暴<lb/>
卒殮畢棺中忽令呼録事佐史等既至謂曰萬石不幸<lb/>
身死言之悽愴然自此未嘗擾君今妻子飢窮逺歸無<lb/>
路所相召者欲以親愛累君爾時永嘉米貴斗至萬錢<lb/>
<pb n="KR3l0118_WYG_337-3b"/>
萬石於録事已下求米有差吏人凶懼罔不依送迨至<lb/>
丞尉亦有贈後數日謂家人曰我暫徃越州謁見薛公<lb/>
汝輩既有糧食吾不憂矣自爾十餘日無言婦悲泣疲<lb/>
頓晝寢忽聞其語驚起曰君何所來答曰吾從越還中<lb/>
丞已知吾亡見令張卿來迎又為見兩女擇得兩壻兄<lb/>
弟之情可為厚矣宜速裝飾張卿到來即可便發不爾<lb/>
當罹山賊之劫第宜速去也家人因是裝束㑹卿至即<lb/>
曰道途去永嘉二百里温州為賊所破家人在道危急<lb/>
<pb n="KR3l0118_WYG_337-4a"/>
即焚香諮白必有所言不問即否親見家人白之<hi>岀廣異記</hi>
　　　　范俶<lb/>
范俶者廣徳初於蘇州開酒肆日晩有婦人從門過色<lb/>
態甚異俶留宿婦人初不辭讓乃秉燭以髮覆面向暗<lb/>
而坐其夜與申宴私之好未明求去云失梳子覔不得<lb/>
臨别之際嚙俶臂而去及曉於牀前得一紙梳心甚惡<lb/>
之因而體痛紅腫六七日死矣<hi>岀廣異記</hi>
　　　　李澣<lb/>
<pb n="KR3l0118_WYG_337-4b"/>
河中少尹李澣以廣徳二年薨初七日家人設齋畢忽<lb/>
於中門見澣獨騎從門而入奴等再拜持澣下馬入座<lb/>
於西廊諸子拜謁泣澣云生死是命何用悲耶只攪亡<lb/>
者心耳判屬家事久之澣先娶項妃妹生子四人項卒<lb/>
再娶河南竇滔女有美色特為澣所愛時竇懼不岀澣<lb/>
使呼之逆謂之曰生死雖殊至於恩情所未嘗替何懼<lb/>
而不岀耶每在地下聞君哭聲輒令悽斷悲卿亦壽命<lb/>
不永於我相去不岀二年夫妻義重如今同行豈不樂<lb/>
<pb n="KR3l0118_WYG_337-5a"/>
乎人生㑹當有死不必一二年在人間為勝卿意如何<lb/>
竇初不言澣云卿欲不從亦不及矣後日當使車騎至<lb/>
此相迎幸無辭也遂呼諸婢謂四人曰汝等素事娘子<lb/>
亦宜從行復取其妻衣服手自别之分為數袋以付四<lb/>
婢曰後日可持此隨娘子來又謂諸子曰吾雖先婚汝<lb/>
母然在地下殊不相見不宜以汝母與吾合葬可以竇<lb/>
氏同穴若違吾言神道是殛言畢便岀奴等送至門外<lb/>
見澣駛騎走而從東轉西不復見後日車騎至門他人<lb/>
<pb n="KR3l0118_WYG_337-5b"/>
不之見唯四婢者見之便裝束竇取所選衣服與家人<lb/>
訣遂各倒地死亡<hi>岀廣異記</hi>
　　　　張勍<lb/>
代宗時河朔未寧冦賊劫掠張勍者恒陽人也因岀遊<lb/>
被掠其後亦自聚衆因殺害行旅而誓不傷恒陽人一<lb/>
日引衆千人至恒陽東界夜半月明方息大林下忽逢<lb/>
百餘人列花燭奏歌樂與數婦人同行見勍遙叱之曰<lb/>
官軍耶賊黨耶勍左右曰張將軍也行人曰張將軍是<lb/>
<pb n="KR3l0118_WYG_337-6a"/>
緑林將軍耶又何軍容之整士卒之整也左右怒白勍<lb/>
請殺之因領小將百人與戰行人持戈甲者不過二三<lb/>
十人合戰多傷士卒勍怒自領兵直前又數戰不利内<lb/>
一人自稱幽地王得恒陽王女為妻今來親迎比夜静<lb/>
月下渉原野欲避繁雜不謂偶逢將軍候從無禮方叱<lb/>
止之因不犯將軍之怒然素聞將軍誓言不害恒陽人<lb/>
將軍幸不違言以恒陽之故勍許捨之乃曰君輩皆捨<lb/>
婦人即留對曰留婦人即不可欲鬭即可勍又入戰復<lb/>
<pb n="KR3l0118_WYG_337-6b"/>
不利勍欲退左右皆憤怒願死格遂盡岀其兵分三隊<lb/>
更鬭又數戰不利見幽地王揮劍岀入如風勍懼乃力<lb/>
止左右勍獨退而問曰君兵士是人也非人也何不見<lb/>
傷幽地王笑言曰君為短賊之長行不平之事而復欲<lb/>
與我隂軍競力也勍方下馬再拜又謂勍曰安禄山父<lb/>
子死史氏僭命君為盜奚不以衆歸之自當富貴勍又<lb/>
拜曰我無戰術偶然賊衆推我為長我何可佐人幽地<lb/>
王乃岀兵書一卷以授之而去勍得此書頗逹兵術尋<lb/>
<pb n="KR3l0118_WYG_337-7a"/>
以兵歸史思明果用之為將數年而卒<hi>出瀟湘録</hi>
　　　　牛爽<lb/>
永泰中牛爽授盧州别駕將之任有乳母乘驢為鐙研<lb/>
破股歳餘瘡不差一旦苦瘡痒抑搔之若虫形狀忽有<lb/>
數蟬從瘡中飛岀集庭樹悲鳴竟夕家人命巫卜之有<lb/>
女巫頗通神鬼巫至向樹呵之咄咄人詰之答見一鬼<lb/>
黑衣冠據枝間以手指蟬以導其詞曰東堂下余所處<lb/>
享我致福欺我致禍及三女巫又言黑衣者竈神耳爽<lb/>
<pb n="KR3l0118_WYG_337-7b"/>
不信之網蟬殺之逐巫者後歳餘無異變爽有三女在<lb/>
閨房夏月夜褰闈爽忽覺前牀有一長大尸白衾覆而<lb/>
殭卧爽大怖私語其妻妻見甚懾爽嘗畜寶劍潛取擊<lb/>
之劃然而内驚呌及燭失其鬼而閨中長女腰斷矣流<lb/>
血滿地爽驚慟失據大小亂哭莫知其由既後半年夜<lb/>
晦㝠爽列燈於奥方寢心動驚覺又見前鬼在牀爽神<lb/>
迷倉卒復刎之斷去閨中亂喧次女又斷腰矣舉家惶<lb/>
振議者令爽徙居明鬼神不可與競爽終不改明年又<lb/>
<pb n="KR3l0118_WYG_337-8a"/>
見卒殺三女而親友强徙之他第爽抱疾亦卒果如蟬<lb/>
言後有華岳道士褚乗霞善驅除素與爽善聞之而來<lb/>
郡以是宅凶廢之霞至獨入結壇守其日暮内聞雷霆<lb/>
搜索及明發屋拔木道士告郡命鍬鍤發堂下丈餘得<lb/>
古墳銘曰卓女墳道士説宵中初有甲兵與霞戰鬼敗<lb/>
而潰散須臾有一女子言二十許叩頭謝言是卓女郎<lb/>
霞讓之答曰非某過也宿命有素值爽及女命盡且不<lb/>
修徳而强梁誣欺自當爾乘霞遂徙其墳宅後不復凶<lb/>
<pb n="KR3l0118_WYG_337-8b"/>
矣<hi>岀通幽録</hi>
　　　　李咸<lb/>
太原王容與姨弟趙郡李咸居相衞間永泰中有故之<lb/>
荆襄假公行乘𫝊次鄧州夜宿郵之㕔時夏月二人各<lb/>
據一牀於東西間僕𨽻息外舍二人相與言論將夕各罷<lb/>
息而王生竊不得寐三更後雲月朦朧而王卧視庭木<lb/>
䕃宇蕭蕭然忽見厨屏間有一婦人窺覘去而復還者<lb/>
再三須臾岀半身緑裙紅衫素顔奪目時又竊見李生<lb/>
<pb n="KR3l0118_WYG_337-9a"/>
起坐招手以挑之王生謂李昔日有契又必謂婦人是<lb/>
驛吏之妻王生乃佯寐以窺其變俄而李子起就婦人<lb/>
相執於屏間語切切然久之遂擕手大門外王生潛行<lb/>
隂處遙覘之二人俱坐言笑殊狎須臾見李獨歸行甚<lb/>
急婦人在外屏立以待李入厨取燭開岀書笥顔色慘<lb/>
悽取紙筆作書又取衣物等皆緘題之王生竊見之直<lb/>
謂封衣以遺婦人輒不忍驚伺其睡乃擬掩執封衣畢<lb/>
置牀上却岀顧王生且睡遂出屏與婦人語久之把被<lb/>
<pb n="KR3l0118_WYG_337-9b"/>
俱入下㕔偏院院中有堂堂有牀帳供樹森森然既入<lb/>
食頃王生自度曰我徃襲之必同私狎乃持所卧枕徃<lb/>
潛欲驚之比至入簾正見李生卧於牀而婦人以披帛<lb/>
絞李之頸咯咯然垂死婦人白面長三尺餘不見面目<lb/>
下按悉力以勒之王生倉卒驚呌因以枕投之不中婦<lb/>
人遂走王生乗勢奔逐直入西北隅厨屋中據牀坐頭<lb/>
及屋梁久之方滅童𨽻聞呼聲悉起見李生斃七竅流<lb/>
血心猶稍煖耳方為招魂將養及明而蘇王生取所封<lb/>
<pb n="KR3l0118_WYG_337-10a"/>
書開視之乃是寄書與家人敘以辭訣衣物為信念不<lb/>
陳所徃但詞句鄭重讀書惻愴及李生能言問之都不<lb/>
省記但言髣髴夢一麗人相誘去耳諸不記焉驛之故<lb/>
吏云舊傳厠有神先天中已曾殺一客使此事王容逢<lb/>
人則説勸人夜不令獨寐<hi>出通幽録</hi>
　　　　李晝<lb/>
李晝為許州吏莊在扶溝永泰二年春因清明歸欲至<lb/>
伯梁河先是路旁有塜去路約二十歩其上無草牧童<lb/>
<pb n="KR3l0118_WYG_337-10b"/>
所戲其夜李晝忽見塜上有穴大如盤兼有火光晝異<lb/>
之下馬躋塜焉見五女子衣華服依五方坐而紉釙俱<lb/>
低頭就燭矻吃不歇晝叱之一聲五燭皆滅五女亦失<lb/>
所在晝恐上馬而走未上大路五炬火從塜岀逐晝晝<lb/>
走不能脱以鞭揮拂為火所爇近行十里方逹伯梁河<lb/>
有犬至方滅明日看馬尾被燒盡及股脛亦燒損自後<lb/>
遂目此為五女塜今存焉<hi>出博異志</hi>
　　　　元載<lb/>
<pb n="KR3l0118_WYG_337-11a"/>
大厯九年春中書侍郎平章事元載早入朝有獻文章<lb/>
者令左右收之此人若欲載讀載云候至中書當為看<lb/>
人言若不能讀請自誦一首誦畢不見方知非人耳詩<lb/>
曰城東城西舊居處城裏飛花亂如絮海燕啣泥欲下<lb/>
来屋裏無人却飛去載後竟破家妻子被殺云<hi>出𤣥怪録</hi>
　　　　蕭審<lb/>
蕭審者工部尚書旻之子永泰中為長洲令性貪暴然<lb/>
有理跡邑人懼憚焉審居長洲三年前後取受無紀極<lb/>
<pb n="KR3l0118_WYG_337-11b"/>
四年五月守門者見紫衣人三十餘騎從外入門迎問<lb/>
所以騎初不言直至堂院㕔内治書者皆見門者走入<lb/>
白審曰適有紫衣將軍三十騎直入不待通審問其人<lb/>
安在焉得不見門者岀至㕔須臾見騎從内岀以白衫<lb/>
蒙審歩行門者又曰竒事審顧不言諸吏送至門不復<lb/>
見俄聞内哭方委審卒後七日其弟宇復墓忽倒地作<lb/>
審靈語責宇不了家事數十百言又云安胡者將吾米<lb/>
二百石絹八十疋經紀求利今幸我死此胡辜恩已走<lb/>
<pb n="KR3l0118_WYG_337-12a"/>
矣明日食時為物色捉之宇還至舍記事白嫂婢爾日<lb/>
亦靈語云然宇具以白刺史常元甫元甫令押衙候捉<lb/>
果得安胡米絹具在初又云米是己錢絹是枉法物可<lb/>
施之宇竟施絹<hi>出廣異記</hi>
　<lb/>
　<lb/>
　<lb/>
　<lb/>
<pb n="KR3l0118_WYG_337-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百三十七<lb/>
</p>
<p>
</p>
  </div>
</body>
</text>
</TEI>
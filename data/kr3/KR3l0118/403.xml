<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百三</head>
    <p>
<pb n="KR3l0118_WYG_403-1a"/>
欽定四庫全書<lb/>
　太平廣記卷四百三　　　宋　李昉等　編<lb/>
　　寶四<lb/>
　　　馬腦　　　　犀　　　　　月鏡<lb/>
　　　秦寶　　　　珊瑚　　　　四寳宫<lb/>
　　　延清室　　　玉如意　　　七寶鞭<lb/>
　　　犀導　　　　王清三寶　　寶骨<lb/>
　　　紫靺鞨　　　紫貝　　　　魏生<lb/>
<pb n="KR3l0118_WYG_403-1b"/>
　　　　馬腦<lb/>
帝顓頊時丹邱之國獻馬腦甕以盛甘露帝徳所被殊<lb/>
方入貢以露充於厨也馬腦石𩔖也南方者為上今善<lb/>
别者馬死則扣其腦而視其色如血者則日行萬里能<lb/>
騰飛空虚腦色黄者日行千里腦色青者嘶聞數百里<lb/>
外腦色黑者入水毛鬛不濡日行五百里腦色白者多<lb/>
力而駑今為器多用赤色者若是人功所製者多不成<lb/>
器成器亦拙其國人聴馬鳴别其腦色<hi>出王子年拾遺</hi>
<pb n="KR3l0118_WYG_403-2a"/>
　　　　犀<lb/>
犀牛大約似牛而猪頭脚似象蹄有三甲首有二角一在<lb/>
額上為兕犀一在鼻上挍小為胡帽犀鼻上者皆窘束而<lb/>
花㸃少多有奇文牯犀亦有二角皆為毛犀俱粟文堪為<lb/>
腰帶千百犀中或偶有通者花㸃大小奇異固無常定有<lb/>
偏花路通者有頂花大而根花小者謂之倒插通此二種<lb/>
亦五色無常矣若通白黑分明花㸃奇差則價計巨萬乃<lb/>
希世之寶也又有堕羅犀犀中最大一株有重七八觔者<lb/>
<pb n="KR3l0118_WYG_403-2b"/>
云是牯牛額上者必花多是撒頭豆㸃也深者堪為銙<lb/>
散而淺即拍為盤楪器皿之𩔖又有駭雞犀<hi>羣雞見之驚散</hi>辟<lb/>
塵犀<hi>為婦人簮梳塵不着也</hi>辟水犀<hi>云此犀行於海水為之開色於霧之中不濕矣</hi>明犀<lb/>
<hi>處於暗室則有光明</hi>此數犀但聞其説即不可得而見也<hi>出嶺表録異</hi>
　　　　月鏡<lb/>
周靈王起處昆昭之臺有侍臣萇𢎞巧智如流因而得<lb/>
侍長夜宴樂或俳諧舞笑有殊俗之技百戲駢列鐘石<lb/>
並奏亦獻異方珍寳有如玉之人如龍之錦亦有如鏡<lb/>
<pb n="KR3l0118_WYG_403-3a"/>
之石如石之鏡此石色白如月照靣如雪謂之月鏡玉<lb/>
人皆有機𩔖自能轉動謂之機妍萇𢎞言於王曰聖德<lb/>
所招也故周人以𢎞媚諂而卒殺之流血成石或言成<lb/>
璧不見其尸矣<hi>出王子年拾遺</hi>
　　　　秦寶<lb/>
漢高祖初入咸陽宫周行府庫金玉珍寶不可稱言其<lb/>
所驚異者有玉五支燈髙七尺五寸下作蟠螭以口銜<lb/>
燈燈燃則鱗甲皆動煥炳若列星而盈室焉復鑄銅人<lb/>
<pb n="KR3l0118_WYG_403-3b"/>
十二枚皆髙三尺列在一筵上琴筑笙竽各有所執皆<lb/>
結華彩若生人筵下有二銅管上口髙數尺出筵後其<lb/>
一管空一管内有繩大如指使一人吹空管一人紐繩<lb/>
則琴筑笙竽皆作與眞樂不異焉玉琴長六尺上安十<lb/>
三絃二十六徽皆用七寳飾之銘曰璵璠之樂玉笛長<lb/>
二尺三寸六孔吹之則見車馬山林𨼆嶙相攻吹息亦<lb/>
不復見銘曰昭華之管有方鏡廣四尺髙五尺九寸表<lb/>
裏洞明人直來照之影則倒見以手掩心而來即見腸<lb/>
<pb n="KR3l0118_WYG_403-4a"/>
胃五臟厯厯無礙人有疾病在内者則掩心而照之必<lb/>
知病之所在又女子有邪心則膽張心動秦始皇帝常<lb/>
以照宫人膽張心動則殺之也高祖悉封閉以待項羽<lb/>
羽并將以東後不知所在<hi>出西京雜記</hi>
　　　　珊瑚<lb/>
漢宫積草池中有珊瑚高一丈二尺一本三柯上有四<lb/>
百六十三條是南越王趙佗所獻號曰烽火樹夜有光<lb/>
常欲然<hi>出西京雜記</hi>
<pb n="KR3l0118_WYG_403-4b"/>
又鬱林郡有珊瑚市海客市珊瑚處也珊瑚碧色一株<lb/>
株數十枝枝間無葉大者髙五六尺尤小者尺餘蛟人<lb/>
云海上有珊瑚宫漢元封二年鬱林郡獻珊瑚婦人帝<lb/>
命植於殿前謂之女珊瑚忽柯葉甚茂至靈帝時樹死<lb/>
咸以為漢室將衰之徵也<hi>出述異記</hi>
又<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>箖國海去都城二千里有飛橋渡海而西至且蘭<lb/>
國自且蘭有積石積石南有大海海中珊瑚生於水底<lb/>
大船載鐵網下海中初生之時漸漸似菌經一年挺出<lb/>
<pb n="KR3l0118_WYG_403-5a"/>
網目間變作黄色支格交錯髙者三尺大者丈餘三年<lb/>
色青似鐵鈔發其根於舶上為絞車舉鐵網而出之故<lb/>
名其所為珊瑚州久而不採却蠧爛糜朽<hi>出洽聞記</hi>
　　　　四寶宫<lb/>
武帝為七寶牀雜寶按屏風雜寶帳設於桂宫時人謂<lb/>
之四寶宫<hi>出拾遺錄</hi>
　　　　延清室<lb/>
董偃常卧延清之室以畫石為牀葢石文如畫也石體<lb/>
<pb n="KR3l0118_WYG_403-5b"/>
甚輕出郅支國上設紫瑠璃帳火齊屏風列靈麻之燭<lb/>
以紫玉為盤如屈龍皆雜寶飾之視者於戸外扇偃偃<lb/>
曰玉石豈須扇而後清涼耶侍者屏扇以手摹之方知<lb/>
有屏風也偃又以玉精為盤貯冰於膝前玉精與冰同<lb/>
潔徹侍者言以冰無盤必融濕席乃和玉盤拂之落階<lb/>
下冰玉俱碎偃更以為樂此玉精千塗國所貢也武帝<lb/>
以此賜偃哀平之世民皆猶有此器而多殘破王莽之<lb/>
世不復知所在<hi>出拾遺記</hi>
<pb n="KR3l0118_WYG_403-6a"/>
　　　　玉如意<lb/>
吳孫權時有掘得銅匣長二尺七寸以琉璃為葢又一<lb/>
白玉如意所執處皆刻龍虎及蟬形莫能識其由使人<lb/>
問綜綜博物者也曰昔秦皇以金陵有天子氣平諸山<lb/>
阜處處埋寶以當王氣此葢是乎<hi>出酉陽雜俎</hi>
　　　　七寶鞭<lb/>
晉明帝單騎潛入窺王敦營敦覺使騎追之帝奔仍以<lb/>
七寳鞭顧逆旅嫗扇馬屎王敦追之人見馬屎以為帝<lb/>
<pb n="KR3l0118_WYG_403-6b"/>
去已逺仍寳鞭不復前追<hi>出世説</hi>
　　　　犀導<lb/>
晉東海蔣潛嘗至不其縣見林下踣一屍已臭爛烏來<lb/>
食之輒見一小兒長三尺許來驅烏烏乃起如此非一<lb/>
?異之乃就看之見死人頭上著通天犀導價數萬錢<lb/>
乃㧞取之既去衆烏爭集無復驅者?後以此導上晉<lb/>
武陵王王薨以襯衆僧王武剛以九萬錢買之後落褚<lb/>
太宰處褚以餉齊故丞相豫章王王死後内人江夫人<lb/>
<pb n="KR3l0118_WYG_403-7a"/>
遂斷以為釵每夜輒見一兒繞床頭啼呌云何為見屠<lb/>
割必當相報終不獨受枉酷江夫人惡之月餘遂薨<hi>出續</hi>
<hi>齊諧記</hi>
　　　　玉清三寶<lb/>
杜陵韋弇字景昭開元中舉進士第寓遊於蜀蜀多勝<lb/>
地㑹春末弇與其友數輩為花酒宴雖夜不怠一日有<lb/>
請者曰郡南去十里有鄭氏亭亭起苑中眞塵外境也<lb/>
願偕去弇聞其説喜甚遂與俱南出十里得鄭氏亭端<lb/>
<pb n="KR3l0118_WYG_403-7b"/>
空危危横然四峙門用花闢砌用烟矗弇望之不暇他<lb/>
視眞所謂塵外境也使者揖弇入既入見亭上有神仙<lb/>
十數皆極色也凝立若佇半掉雲袂飄飄然其侍列左<lb/>
右者亦十數紋繡杳𦕈殆不可識有一人望弇而語曰<lb/>
韋進士來命左右請上亭斜欄層去既上且拜羣仙喜<lb/>
曰君不聞劉阮事乎今日亦如是願奉一醉將盡春色<lb/>
君以為何如弇謝曰不意今日得為劉阮幸何甚哉然<lb/>
則此為何所女郎义何為者願一聞知羣仙曰我玉清<lb/>
<pb n="KR3l0118_WYG_403-8a"/>
之女也居於此久矣此乃玉清宫也向聞君為下第進<lb/>
士寓遊至此將以一言奉請又懼君子不顧且貽其辱<lb/>
是以假鄭氏之亭以命君果副吾志雖然此仙府也雖<lb/>
云不可滯世間人君居之固無損耳幸不以為疑即命<lb/>
酒樂宴亭中絲竹盡舉飄然泠然凌𤣥越㝠不為人閒<lb/>
聲曲酒既酣羣仙曰吾聞唐天子尚神仙吾有新樂一<lb/>
曲曰紫雲願授聖主君唐人也為吾傳之一進可乎曰<lb/>
弇一儒也在長安中徒為區區於塵土間望天子門且<lb/>
<pb n="KR3l0118_WYG_403-8b"/>
不可見之又非知音者曷能致是羣仙曰君既不能吾<lb/>
將以夢傳於天子可也又曰吾有三寳將以贈君能使<lb/>
君富敵王侯君受之乃命左右取其寳始出一杯其色<lb/>
碧而光瑩洞澈顧謂弇曰碧瑤盃也又出一枕似玉微<lb/>
紅紅㽔枕也又出一小函其色紫亦似玉而瑩澈則過之<lb/>
曰紫玉函也已而皆授弇弇拜謝别去行未及一里迴<lb/>
望其亭茫然無有弇異之亦竟不知何所也遂挈其寳<lb/>
還長安明年下第東遊至廣陵因以其寳集於廣陵市<lb/>
<pb n="KR3l0118_WYG_403-9a"/>
有胡人見而拜曰此天下之奇寳也雖千萬年人無得<lb/>
者君何得而有弇以告之因問曰此何寶乎曰乃玉清<lb/>
眞三寶也遂以數千萬為直而易之弇由是建甲第居<lb/>
廣陵中為豪士竟卒於白衣也<hi>出宣室志</hi>
　　　　寶骨<lb/>
長安平康坊菩提寺緣李林甫宅在東故建鐘樓於西<lb/>
寺内有郭令玳瑁鞭及郭令王夫人七寶帳寺主元意<lb/>
多識故事云李相每至生日常轉請此寺僧就宅設齋<lb/>
<pb n="KR3l0118_WYG_403-9b"/>
有一僧嘗讚佛施鞍一具賣之價直七萬又僧廣有聲<lb/>
口經數年次當讚佛因極祝林甫功徳冀獲厚襯畢簾<lb/>
下出綵篚香羅帊籍一物如朽釘長數寸僧歸大失所<lb/>
望慚惋數日且意大臣不容欺己遂攜至西市示於胡<lb/>
商索價一千胡見之大笑曰未也更極意言之加至五<lb/>
百千胡人曰此寶價直一千萬遂與之僧訪其名曰此<lb/>
寶骨也<hi>出酉陽雜俎</hi>
　　　　紫䍪羯<lb/>
<pb n="KR3l0118_WYG_403-10a"/>
乾元中國家以尅復二京糧餉不給監察御史康云間<lb/>
為江淮度支率諸江淮商旅百姓五分之一以補時用<lb/>
洪州江淮之間一都㑹也云間令錄事叅軍李惟燕典<lb/>
其事有波斯胡人者率一萬五千貫腋下小瓶大如合<lb/>
拳問其所實詭不實對請率百萬惟燕以所納紿衆難<lb/>
違其言詐驚曰上人安得此物必貨此當不違價僧試<lb/>
求五千而去胡人至揚州長史鄧景山知其事以問胡<lb/>
胡云瓶中是紫䍪羯人得之者為鬼神所䕶入火不燒<lb/>
<pb n="KR3l0118_WYG_403-10b"/>
涉水不溺有其物而無其價非明珠雜貨寶所能及也<lb/>
又率胡人一萬貫胡樂輸其財而不為恨瓶中有珠十<lb/>
二顆<hi>出廣異記</hi>
　　　　紫貝<lb/>
紫貝即砑螺也儋振夷黎海畔採以為貨南越志云土<lb/>
產大貝即紫貝也<hi>出嶺表錄異</hi>
　　　　魏生<lb/>
唐安史定後有魏生者少以勲戚厯任王友家財累萬<lb/>
<pb n="KR3l0118_WYG_403-11a"/>
然其交結不軌之徒由是窮匱為士旅所擯因避亂將<lb/>
妻入嶺南數年方寧後歸舟行至䖍州界因暴雨息後<lb/>
登㟁肆目忽於砂磧閒見一地氣直上衝數十丈從而<lb/>
尋之石閒見石片如手掌大狀如甕片又𩔖如石半青<lb/>
半赤甚辨焉試取以歸致之書篋及至家故舊蕩盡無<lb/>
財賄以求叙錄假屋以居市肆多賈客胡人等舊相識<lb/>
者哀之皆分以財帛嘗因胡客自為寶㑹胡客法每年<lb/>
一度與鄉人大㑹各閲寶物寶物多者戴帽居於坐上<lb/>
<pb n="KR3l0118_WYG_403-11b"/>
其餘以次分列召生觀焉生忽憶所拾得物取懷之而<lb/>
去亦不敢先言之坐於席末食訖諸胡出寶上坐者出<lb/>
明珠四其大逾徑寸餘胡皆起稽首禮拜其次以下所<lb/>
出者或三或二悉是寶至坐末諸胡咸笑戲謂生君亦<lb/>
有寶否生曰有之遂所出懷以示之而自笑三十餘胡<lb/>
皆起扶生於座首禮拜各足生初為見謔不勝慚悚後<lb/>
知誠意大驚異其老胡見此石亦有泣者衆遂求生請<lb/>
市此寶恣其所索生遂大言索百萬衆皆怒之何故辱<lb/>
<pb n="KR3l0118_WYG_403-12a"/>
吾此寳加至千萬乃已?問胡此寶名何胡云此是某<lb/>
本國之寶因亂遂失之已經三十餘年我王求募之云<lb/>
獲者拜國相此歸皆獲厚賞豈止於數百萬哉問其所<lb/>
用云此寶母也但每月望王自出海㟁設壇致祭之以<lb/>
此置壇上一夕明珠寶貝等皆自聚故名寶母也生得<lb/>
財倍其先資也<hi>出原化記</hi>
　<lb/>
　<lb/>
<pb n="KR3l0118_WYG_403-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百三<lb/>
</p>
<p>
</p>
  </div>
</body>
</text>
</TEI>
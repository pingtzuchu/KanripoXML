<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百七十四</head>
    <p>
<pb n="KR3l0118_WYG_374-1a"/>
欽定四庫全書<lb/>
　太平廣記卷三百七十四　宋　李昉等　編<lb/>
　　靈異<lb/>
　　　鼈靈　　　　玉梁觀　　　湘穴<lb/>
　　　耒陽水　　　孫堅得葬地　聶友<lb/>
　　　八陣圖　　　海畔石龜　　釣臺石<lb/>
　　　汾水女子　　波斯王女　　程顔<lb/>
　　　文水縣墜石　𤣥宗聖容　　渝州蓮花<lb/>
<pb n="KR3l0118_WYG_374-1b"/>
　　　玉馬　　　　華山道侣　　鄭仁本表弟<lb/>
　　　楚州僧　　　胡氏子　　　王蜀先主<lb/>
　　　廬山漁者　　桂從義　　　金精山木鶴<lb/>
　　　賣餅王老　　桃林禾　　　王延政<lb/>
　　　洪州樵人<lb/>
　　　　鼈靈<lb/>
鼈靈於楚死屍乃泝流上至汶山下忽復更生乃見望<lb/>
帝望帝立以為相時巫山壅江蜀民多遭洪水靈乃鑿<lb/>
<pb n="KR3l0118_WYG_374-2a"/>
巫山開三峡口蜀江陸處後令鼈靈為刺史號曰西州<lb/>
皇帝以功髙禪位與靈號開明氏<hi>出蜀記</hi>
　　　　玉梁觀<lb/>
漢武帝時玉笥山民感山之靈異或愆旱災蝗祈之無<lb/>
不應乃相謂曰可置一觀彰表靈跡既搆殿闕中梁一<lb/>
條邑民將選竒材經數旬未獲忽一夜震雷風烈達曙<lb/>
乃晴天降白玉梁一條可以尺度嚴安其上光彩瑩目<lb/>
因號為玉梁觀至魏武帝時遣使取之至其山門去觀<lb/>
<pb n="KR3l0118_WYG_374-2b"/>
數里亭午之際雷電大震裂殿脊化為白龍擘煙霧而<lb/>
去沒觀之東山下晉永嘉中有戴氏不知其誰之子毎<lb/>
好逰巖谷偶入郁木山下見兩座青石榰一條白玉梁<lb/>
於巖下戴氏俯近看之以手捫摸其上見赤書五行皆<lb/>
天文雲篆試以手斧敲之聲如鐘又如𨼆雷之聲鱗甲<lb/>
張起戴氏驚異奔走告人再求尋之不知其所唐大歴<lb/>
初有無猺黄生因獵亦見後數數有人見之皆𨼆而不<lb/>
聞於人自玉梁飛去後其處莫能居之皆為猛獸毒虵<lb/>
<pb n="KR3l0118_WYG_374-3a"/>
所逼<hi>出玉笥山錄</hi>
　　　　湘穴<lb/>
湘穴中有黑土歲旱人則共壅水以塞此穴穴淹則大<lb/>
雨立至<hi>出干寶捜神記</hi>
　　　　耒陽水<lb/>
耒陽縣有雨瀨此縣時旱百姓共壅塞之則甘雨普降<lb/>
若一鄉獨壅雨亦徧應隨方所祈信若符刻<hi>出盛𢎞之荆州記</hi>
　　　　孫堅得葬地<lb/>
<pb n="KR3l0118_WYG_374-3b"/>
孫堅喪父行塟地忽有一人曰君欲百世諸侯乎欲四<lb/>
世帝乎答曰欲帝此人因指一處喜悅而沒堅異而從<lb/>
之時富春有沙漲暴出及堅為監丞鄰黨相送於上父<lb/>
老謂曰此沙狹而長子後將為長沙矣果起義兵於長<lb/>
沙<hi>出異苑</hi>
　　　　聶友<lb/>
新淦聶友少時貧嘗獵見一白鹿射中後見箭著梓樹<lb/>
　　　　八陣圗<lb/>
<pb n="KR3l0118_WYG_374-4a"/>
䕫州西市俯臨江岸沙石下有諸葛亮八陣圗箕張翼<lb/>
舒鵝形鸛勢象石分布宛然尚存峽水大時三蜀雪消<lb/>
之際<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>湧混瀁可勝道哉大樹十圍枯槎百丈破磑巨<lb/>
石隨波塞川而下水與岸齊人奔山上則聚石為堆者<lb/>
斷可知也及乎水落川平萬物皆失故態唯諸葛陣圗<lb/>
小石之堆標聚行列依然如是者僅已六七百年年年<lb/>
淘灑推激迨今不動<hi>出嘉話錄</hi>
　　　　海畔石龜<lb/>
<pb n="KR3l0118_WYG_374-4b"/>
海畔有大石龜俗云魯班所作夏則入海冬則復止於<lb/>
山上陸機詩云石龜常懷海我寧忘故鄉<hi>出述異記</hi>
　　　　又<lb/>
臨邑縣北有華公墓碑碑尋失唯龜趺存焉石趙世此<lb/>
龜夜常負碑入水至曉方出其上常有萍藻有伺之者果<lb/>
見龜將入水因呌呼龜乃走墜折碑焉<hi>出酉陽雜俎</hi>
　　　　釣臺石<lb/>
大業七年二月初造釣臺之時多運石者將船兵丁困<lb/>
<pb n="KR3l0118_WYG_374-5a"/>
弊於役嗟嘆之聲聞於道路時運石者將船至江東岸<lb/>
山下取石累構為釣臺之基忽有大石如牛十餘自山<lb/>
頂飛下直入船内如人安置船無傷損<hi>出大業拾遺</hi>
　　　　汾州女子<lb/>
隋末築汾州城惟西南隅不合朝成夕敗如此數四焉<lb/>
城中一童女年十二三告其家人云非吾入築城終無<lb/>
合理家人莫信鄰里哂之此後築城敗如初童女曰吾<lb/>
今日死死後甕盛吾埋於築處言訖而終如其言瘞之<lb/>
<pb n="KR3l0118_WYG_374-5b"/>
瘞訖即板築城不復毁<hi>出廣古今五行記</hi>
　　　　波斯王女<lb/>
吐火羅國縛底野城古波斯王烏<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>多習之所築也王<lb/>
初築此城即壞歎曰吾今無道天令築此城不成矣有<lb/>
小女名那息見父憂恚問曰王有鄰敵乎王曰吾是波<lb/>
斯國王領千餘國今至吐火羅中欲築此城垂功萬代<lb/>
既不遂心所以憂耳女曰願王無憂明旦令匠視我所<lb/>
履之跡築之即立王異之至明女起步西北自截右手<lb/>
<pb n="KR3l0118_WYG_374-6a"/>
小指遺血成蹤匠隨血築之城不復壞女遂化為海神<lb/>
其海至今猶在堡下水澄清如鏡周五百餘步<hi>出酉陽雜俎</hi>
　　　　程顔<lb/>
程顔税居新昌里調選不集貧而復病有老嫗謂曰君<lb/>
貧病吾能救之復能與君致妻言訖而去是夜三更果<lb/>
有人云陳尚令持禮來顔莫測其由開闗乃送綾絹數<lb/>
十束顔問陳尚何人也使者曰醫也乃附藥一丸令帶<lb/>
之能愈一切疾顔帶之果疾愈數日後夕有大旋風入<lb/>
<pb n="KR3l0118_WYG_374-6b"/>
顔居須臾風定見擔輿三乘有一女三青衣從之問其<lb/>
故曰越州扶餘縣趙明經之女父母配事前扶餘尉程<lb/>
顔適為大風飄至此顔無所遣因納之既而以其事驗<lb/>
之信然而越州自有人與顔姓名同<hi>出聞竒錄</hi>
　　　　文水縣墜石<lb/>
唐貞觀十八年十月文水縣天大雷震雲中落一石下<lb/>
大如碓觜脊髙腹平縣丞張孝静奏時有西域摩伽陁<lb/>
菩提寺長年師到西京頗持博識敕問之是龍食二龍<lb/>
<pb n="KR3l0118_WYG_374-7a"/>
相争故落下耳<hi>出法苑珠林</hi>
　　　　𤣥宗聖容<lb/>
𤣥宗皇帝御容夾紵作木在盩厔縣貞元中忽有僧如<lb/>
狂負之置於武功潛龍宫宫即神堯故第也今為佛宇<lb/>
御容唯衣絳紗衣幅巾而已寺僧云莊宗入汴明宗入<lb/>
洛洎清泰東赴依瀍之嵗額上皆有汗流學士張沆嘗<lb/>
聞之而未之信及經武功乃細視之果如其說又意其<lb/>
雨漏所致而幅巾之上則無自天福之後其汗遂絶髙<lb/>
<pb n="KR3l0118_WYG_374-7b"/>
陵縣又有神堯先世莊田今亦為宫觀矣有栢樹焉相<lb/>
傳云髙祖在襁褓之時母即置放栢樹之陰而往餉田<lb/>
比餉迴日斜而樹影不移則今栢樹是也史𫝊不載而<lb/>
故老言之<hi>出玉堂閒話</hi>
　　　　渝州蓮華<lb/>
渝州西百里相思寺北石山有佛跡十二皆長三尺許<lb/>
濶一尺一寸深九寸中有魚文在佛堂北十餘步貞觀<lb/>
二十年十月寺側泉内忽出紅蓮花面廣三尺逰旅往<lb/>
<pb n="KR3l0118_WYG_374-8a"/>
還無不歎訝經月不滅昔齊荆州城東天子井出錦<lb/>
于時士女取用與常錦不異經月乃歇亦此𩔖也<hi>見吳均齊</hi>
<hi>春秋</hi>
　　　　玉馬<lb/>
沈傅師為宣武節度使堂前忽馬嘶其聲甚近求之不<lb/>
得他日嘶聲極近似在堂下掘之深丈餘遇小空洞其<lb/>
間得一玉馬髙三二寸長四五寸嘶則如壯馬之聲其<lb/>
前致碎硃砂貯以金槽糞如菉豆而赤如金色沈公恒<lb/>
<pb n="KR3l0118_WYG_374-8b"/>
以硃砂餵之<hi>出聞竒錄</hi>
　　　　華山道侣<lb/>
處士元固言貞元初嘗與道侣遊華山谷中見一人服<lb/>
襪履甚新斷處如膝頭初無痕迹<hi>出酉陽雜爼</hi>
　　　　鄭仁本表弟<lb/>
唐太和中鄭仁本表弟不記姓名常與一王秀才逰嵩<lb/>
山捫蘿越澗境極幽夐忽迷歸路將暮不知所之徙倚<lb/>
間忽覺叢中鼾聲披榛窺之見一人布衣衣甚潔白枕<lb/>
<pb n="KR3l0118_WYG_374-9a"/>
一襆物方眠熟即呼之曰某偶入此徑迷路君知向官<lb/>
道無其人舉首略視不應復寢又再三呼之乃起坐顧<lb/>
曰來此二人因就之且問其所自其人笑曰君知月七<lb/>
寶合成乎月勢如丸其影多為日爍其凸處也常有八<lb/>
萬二千户修之予即一數因開襆有斤鑿數事玉屑飯兩<lb/>
裹授與二人曰分食此雖不足長生無疾耳乃起與二<lb/>
人指一岐徑曰但由此自合官道矣言已不見<hi>出酉陽雜俎</hi>
　　　　楚州僧<lb/>
<pb n="KR3l0118_WYG_374-9b"/>
楚州界有小山山上有室而無水僧智一掘井深三丈<lb/>
遇石鑿石穴及土又深五十尺得一玉長尺二濶四寸<lb/>
赤如琥珀毎面有六龜子朱霞燦耀中若可貯水狀僧<lb/>
偶擊一角視之遂瀝血半月日方止<hi>出酉陽雜俎</hi>
　　　　胡氏子<lb/>
洪州胡氏子亡其名胡本家貧有子五人其最小者氣<lb/>
狀殊偉此子既生家稍充給農桑營贍力漸豐足鄉里<lb/>
咸異之其家令此子主船載麥泝流詣州市未至間江<lb/>
<pb n="KR3l0118_WYG_374-10a"/>
岸險絶牽路不通截江而渡船勢抵岸力不制沙摧岸<lb/>
崩穴中得錢數百萬乃棄麥載錢而歸由是其家益富<lb/>
市置僕馬營飾服裝咸言此子有福不欲久居村落因<lb/>
令來往城市稍親狎人事行及中道所乗之馬跑地不<lb/>
進顧謂其僕曰船所抵處得錢今馬跑地亦恐有物因<lb/>
令左右斸之得金五百兩齎之還家他日復詣城市因<lb/>
有商胡遇之知其頭中有珠使人誘而狎之飲之以酒<lb/>
取其珠而去初額上有肉𨼆起如毬子形失珠之後其<lb/>
<pb n="KR3l0118_WYG_374-10b"/>
肉遂陷既還家親友眷屬咸共嗟訝之自是此子精神<lb/>
減耗成疾而卒其家生計亦漸亡落焉<hi>出錄異記</hi>
　　　　王蜀先主<lb/>
唐僖宗皇帝播遷漢中蜀先主建為禁軍都頭與其儕<lb/>
於僧院擲骰子六隻次第相重自么至六人共駭之他<lb/>
日霸蜀因幸興元訪當時僧院其僧尚在問以舊事此<lb/>
僧具以骰子為對先主大悅厚賜之<hi>出北夢瑣言</hi>
　　　　廬山漁者<lb/>
<pb n="KR3l0118_WYG_374-11a"/>
廬山中有一深潭名落星潭多漁釣者後唐長興中有<lb/>
釣者得一物頗覺難引迤邐至岸見一物如人狀戴鐵<lb/>
冠積歲莓苔裹之意其木則太重意其石則太輕漁者<lb/>
置之潭側後數日其物上有泥滓莓苔為風日所剝落<lb/>
又經雨淋洗忽見兩目俱開則人也歘然而起就潭水<lb/>
盥手靧面衆漁者驚異共觀之其人即語是漁者本處<lb/>
土地山川之名及朝代年月甚詳審問訖却入水中寂<lb/>
無聲跡然竟無一人問彼所從來者南中吏民神異之<lb/>
<pb n="KR3l0118_WYG_374-11b"/>
為建祠壇于潭上<hi>出玉堂閒話</hi>
　　　　桂從義<lb/>
池陽建徳縣吏桂從義家人入山伐薪常所行山路忽<lb/>
有一石崩倒就視之有一室室有金漆栢牀六張茭薦<lb/>
芒簟皆新金翠積叠其人坐牀上良久因掲簟下見一<lb/>
角柄小刀取内懷中而出扶起崩石塞之以物為記歸<lb/>
呼家人共取及至則石壁如故了無所見<hi>出稽神錄</hi>
　　　　金精山木鶴<lb/>
<pb n="KR3l0118_WYG_374-12a"/>
虔州虔化縣金精山昔長沙王吳芮時女張麗英飛昇<lb/>
之所道館在焉巖髙數百尺有二木鶴二女仙乘之鐵<lb/>
鎖懸於巖下非榜道所及不知其所從其二鶴恒隨四<lb/>
時而轉初不差忒順義道中百勝軍小將陳師粲者能<lb/>
卷簟為牛躍而出入嘗與隣里女子遇於巖下求娶焉<lb/>
女子曰君能射中此鶴目即可師粲即一發而中臂即<lb/>
無力歸而病卧如夢非夢見二女道士繞牀而行毎過<lb/>
輒以手拂師粲之目數四而去竟失明而卒所射之鶴<lb/>
<pb n="KR3l0118_WYG_374-12b"/>
自爾不復轉其一猶轉如故辛酉嵗其女子猶在師粲<lb/>
之子孫亦為軍<hi>出稽神錄</hi>
　　　　賣餅王老<lb/>
廣陵有賣餅王老無妻獨與一女居王老晝日自賣餅<lb/>
所歸家見其女與他少年共寢於北户下王老怒持刀<lb/>
逐之少年躍走得免王老怒甚遂殺其女而少年行至<lb/>
中路忽流血滿身吏呵問之不知所對拘之以還王老<lb/>
之居鄰伍方案驗其事王老見而識之遂抵罪<hi>出稽神錄</hi>
<pb n="KR3l0118_WYG_374-13a"/>
　　　　桃林禾<lb/>
閩王審知初為泉州刺史州北數十里地名桃林光啓<lb/>
初一夕村中地震有聲如鳴數百面鼓及明視之禾稼<lb/>
方茂了無一莖試掘地求之則皆倒懸在土下其年審<lb/>
知尅晉安盡有甌閩之地𫝊國六十年至於延羲立桃<lb/>
林地中復有鼓聲時禾已收惟餘梗在田及明視之亦<lb/>
無一莖掘地求之則亦倒懸土下其年延羲為左右所<lb/>
殺王氏遂滅<hi>出稽神錄</hi>
<pb n="KR3l0118_WYG_374-13b"/>
　　　　王延政<lb/>
王延政為建州節度延平村人夜夢人告之曰與汝富<lb/>
旦入山求之明日入山終無所得爾夕復夢如前村人<lb/>
曰旦已入山無所得也其人曰但求之何故不得於是<lb/>
明日復入向暮息大樹下見方丈之地獨明浄試掘之<lb/>
得赤土如丹既無他物則負之歸以塗牆壁煥然可愛人<lb/>
聞者競以善價從此人求市延政聞之取以飾其宫室<lb/>
署其人以牙門之職數年建州亦敗<hi>出稽神錄</hi>
<pb n="KR3l0118_WYG_374-14a"/>
　　　　洪州樵人<lb/>
洪州樵人入西山巖石之下藤蘿甚密中有一女冠姿<lb/>
色絶世閉目端坐衣帔皆如新衆觀之不能測或為整<lb/>
其冠髻即應手腐壞衆懼散去復尋之不能得<hi>出稽神錄</hi>
　<lb/>
　<lb/>
　<lb/>
　<lb/>
<pb n="KR3l0118_WYG_374-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百七十四<lb/>
</p>
<p>
</p>
  </div>
</body>
</text>
</TEI>
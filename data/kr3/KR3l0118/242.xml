<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百四十二</head> <lb/>
    <p>
<pb n="KR3l0118_WYG_242-1a"/>
欽定四庫全書<lb/>
　太平廣記卷二百四十二<lb/>
　　謬誤<lb/>
　　　益州長吏　　蕭頴士　　　郗昻<lb/>
　　　張長史　　　蕭俛　　　　崔清<lb/>
　　　何儒亮　　　于頔　　　　苑䛆<lb/>
　　　李文彬　　　蘇拯　　　　竇少卿<lb/>
　　遺忘<lb/>
<pb n="KR3l0118_WYG_242-1b"/>
　　　張利渉　　　閻𤣥一　　　郭務靜<lb/>
　　　張守信　　　李睍　　　　張藏用<lb/>
　　　謬誤<lb/>
　　　　益州長吏<lb/>
唐益州每歲進柑子皆以紙裹之他時長吏嫌其不敬<lb/>
代之以細布既而恒恐有柑子為布所損每歲多懐憂<lb/>
懼俄有御史甘子布至長吏以為推布裹甘子事因大<lb/>
懼曰果為所推及子布到驛長吏但叙以布裹柑子為<lb/>
<pb n="KR3l0118_WYG_242-2a"/>
敬子布初不知之乆而方悟聞者莫不大笑子布好學<lb/>
有才知名當代<hi>出大唐新語</hi>
　　　　蕭穎士<lb/>
唐天寳初蕭頴士因遊靈昌遠至胙縣南二十里有胡<lb/>
店店上有人多姓胡頴士發縣日晚縣寮飲餞移時薄<lb/>
暮方行至縣南三五里便即昏黑有一婦人年二十四<lb/>
五着紅衫綠裙騎驢驢上有衣服向穎士言兒家直南<lb/>
二十里今歸遇夜獨行怕懼願隨郎君鞍馬同行頴士<lb/>
<pb n="KR3l0118_WYG_242-2b"/>
問女何姓曰姓胡頴士常見世間説有野狐或作男子<lb/>
或作女人於黄昏之際媚人頴士疑此女即是野狐遂<lb/>
唾叱之曰死野狐敢媚蕭穎士遂鞭馬南馳奔至主人<lb/>
店歇息解衣良乆所見婦人從門牽驢入來其店叟曰<lb/>
何為衝夜曰衝夜猶可適被一害風措大呼兒作野狐<lb/>
合被唾殺其婦人乃店叟之女也頴士慚恧而已<hi>出辨凝志</hi>
　　　　郗昻<lb/>
唐郗昻與韋陟交善因話國朝宰相誰最無德昻誤對<lb/>
<pb n="KR3l0118_WYG_242-3a"/>
曰韋安石也已而驚走而去逢吉温於街中温問何故<lb/>
倉惶如此答曰適與韋尚書話國朝宰相最無徳者本<lb/>
欲言吉頊誤言韋安石既言又鞭馬而走抵房相之第<lb/>
琯執手慰問之復以房融為對昻有時稱忽一日犯三<lb/>
人舉朝嗟嘆唯韋陟遂與之絶<hi>出國史𥙷</hi>
　　　　張長史<lb/>
唐臨濟令李囘妻張氏其父為廬州長史吿老歸以囘<lb/>
之薄其女也故往臨濟辱之誤至全節縣而問門人曰<lb/>
<pb n="KR3l0118_WYG_242-3b"/>
明府在乎門者曰在張遂入至㕔前大罵辱全節令趙<lb/>
子餘不知其故私自門窺之見一老父詬罵不已而縣<lb/>
下常有狐烏魅以張為狐焉乃密召吏人執而鞭之張<lb/>
亦未寤罵仍恣肆擊之困極方問何人輒此詬罵乃自<lb/>
言吾李囘妻父也囘賤吾女來怒囘耳全節令方知其<lb/>
誤寘之館給醫藥焉張之僮夜亡至臨濟告囘囘大怒<lb/>
遣人吏數百將襲全節而擊令令懼閉門守之囘遂至<lb/>
郡訴之太守召令責之恕其誤也使出錢二十萬遺張<lb/>
<pb n="KR3l0118_WYG_242-4a"/>
長史以和之囘乃迎至縣張喜囘之報復卒不言其薄<lb/>
女遂歸<hi>出紀聞</hi>
　　　　蕭俛<lb/>
唐貞元中蕭俛新及第時國醫王彦伯住太平里與給<lb/>
事鄭雲逵比舎住忽患寒熱早詣彦伯求診候誤入雲<lb/>
逵第㑹門人他適雲逵立於中門俛前趨曰某前及第<lb/>
有期集之役忽患病具説其狀逵命僕人延坐為診其臂<lb/>
曰據脈候是心家熱風雲逵姓鄭若覓國醫王彦伯東<lb/>
<pb n="KR3l0118_WYG_242-4b"/>
隣是也俛赧然而去<hi>出乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>
　　　　崔清<lb/>
唐崔清除濠州刺史替李遜清辭戸部侍郎李巽畱坐<lb/>
與語清指謂所替李遜曰清都不知李遜渾不解官再<lb/>
三言之巽曰李巽即可在只是獨不稱公意清稍悟之<lb/>
慚顧而去<hi>出嘉話録</hi>
　　　　何儒亮<lb/>
唐進士何儒亮自外州至京訪其從叔誤造郎中趙需<lb/>
<pb n="KR3l0118_WYG_242-5a"/>
宅自云同考房㑹冬至需欲家宴揮霍云既是同房便<lb/>
令入宴姑姊妺妻子盡在焉儒亮饌畢徐出及細察之<lb/>
乃何氏之子也需大笑儒亮歲餘不敢出京城時人因<lb/>
以為何需郎中<hi>出國史補</hi>
　　　　于頔<lb/>
唐司空于頔以樂曲有想夫憐其名不雅將改之客有<lb/>
笑曰南朝相府曽有瑞蓮故歌為相府蓮自是後人語<lb/>
訛乃不改<hi>出國史補</hi>
<pb n="KR3l0118_WYG_242-5b"/>
　　　　又<lb/>
舊説董仲舒墓門人至皆下馬謂之下馬陵語訛為蝦<lb/>
蟇陵今荆襄之人呼堤為提留絳之人呼釜為付皆訛<lb/>
謬所習也<hi>出國史補</hi>
　　　　苑䛆<lb/>
唐尚書裴胄鎭江陵常與苑論有舊論及第後更不相<lb/>
見但書札通問而已論弟䛆方應舉過江陵行謁地主<lb/>
之禮客將見䛆名曰秀才之名雖字不同且難於尚書<lb/>
<pb n="KR3l0118_WYG_242-6a"/>
前為禮如何㑹䛆懐中有論舊名紙便謂客將曰某自<lb/>
别有名客將見日晩倉遑遽將名入胄喜曰苑大来矣<lb/>
屈入䛆半庭胄見貎異及坐揖曰足下第幾䛆對曰第<lb/>
四胄曰與苑大遠近䛆曰家兄又問曰足下正名何對<lb/>
曰名論又曰賢兄改名乎䛆曰家兄也名論公庭將吏<lb/>
於是皆笑及引坐乃陳本名名䛆既逡巡於便院俄而<lb/>
遠近悉知<hi>出乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>
　　　　李文彬<lb/>
<pb n="KR3l0118_WYG_242-6b"/>
唐舉人李文彬受知於舍人紀于臮時有京兆府司籙<lb/>
賀蘭洎卒文彬因謁紫微紫微問曰今日有何新事文<lb/>
彬曰適過府門聞紀于洎卒臮曰莫錯否文彬曰不錯<lb/>
臮曰君大似共鬼語也拂衣而入文彬乃悟葢俱重姓<lb/>
又同名而誤對也<hi>出竒聞録</hi>
　　　　蘇拯<lb/>
唐光化中蘇拯與鄉人陳滌同處拯與考功郎中蘇璞<lb/>
初叙宗黨璞故奉常滌之子也拯既執贄尋以啓事温<lb/>
<pb n="KR3l0118_WYG_242-7a"/>
卷因令陳滌緘封滌遂誤書已名璞得之大怒拯聞之<lb/>
倉皇復致書謝過吳子華聞之曰此書應悞也<hi>出北夢瑣言</hi>
　　　　竇少卿<lb/>
有竇少卿者家于故都素㳺渭北諸州至村店中有從<lb/>
者抱疾寄于主人而前去歴鄜延靈夏經年未歸其從<lb/>
者尋卒於店中此人臨卒店主問曰何姓名此僕只言<lb/>
得竇少卿三字便奄然無語店主遂坎路側以埋之卓<lb/>
一牌向道曰竇少卿墓與竇相識者過之大驚訝問店<lb/>
<pb n="KR3l0118_WYG_242-7b"/>
主店主曰牌上有名固不謬矣於是更有識竇者經過<lb/>
甚痛惜有至親者報其家及令骨肉省其牌果不謬其<lb/>
家於是舉哀成服造齋相次迎其旅櫬殯𦵏遠近親戚<lb/>
咸来弔慰𦵏後月餘有人附到竇家書歸程已近郡報<lb/>
上下平善其家大驚不信謂人詐修此書又有人報云<lb/>
道路間覩其形貌甚是安健其家愈惑之遂使人潛逆<lb/>
之竊窺于路左疑其鬼物至其家妻男皆謂其魂魄歸<lb/>
来竇細話其由方知埋者是從人乃店主卓牌之錯誤<lb/>
<pb n="KR3l0118_WYG_242-8a"/>
也<hi>出王氏見聞</hi>
　　　遺忘<lb/>
　　　　張利渉<lb/>
唐張利渉性多忘解褐懐州參軍每聚㑹被召必於笏<lb/>
上記之時河内令耿仁惠邀之怪其不至親就門致請<lb/>
渉看笏曰公何見顧笏上無名又一時晝寝驚索馬入<lb/>
州扣刺史鄧惲門拜謝曰聞公欲賜責死罪鄧惲曰無<lb/>
此事渉曰司功某甲言之惲大怒乃呼州官箠以甲間<lb/>
<pb n="KR3l0118_WYG_242-8b"/>
搆將杖之甲苦訴初無此語渉前請曰望公捨之渉恐<lb/>
是夢中見説耳時人由是咸知其性理惛惑矣<hi>出朝野僉載</hi>
　　　　閻𤣥一<lb/>
唐三原縣令閻𤣥一為人多忘曾至州於主人舎坐州<lb/>
佐史前過以為縣典也呼欲杖之典曰某是州佐也一<lb/>
慚謝而止須臾縣典至一疑其州佐也執手引坐典曰<lb/>
某是縣佐也又愧而止曾有人傳其兄書者止於階下<lb/>
俄而里胥白錄人到一索杖遂鞭送書人數下其人不<lb/>
<pb n="KR3l0118_WYG_242-9a"/>
知所以訊之一曰吾大錯顧直典向宅取杯酒愞瘡良<lb/>
乆典持酒至一既忘其取酒復忘其被杖者因便賜直<lb/>
典飲之<hi>出朝野僉載</hi>
　　　　郭務靜<lb/>
唐滄州南皮縣丞郭務靜初上典王慶通判案靜曰爾<lb/>
何姓慶曰姓王須臾慶又来又問何姓慶又曰姓王静<lb/>
怪愕良乆仰看慶曰南皮佐史摠姓王<hi>出朝野僉載</hi>
　　　　張守信<lb/>
<pb n="KR3l0118_WYG_242-9b"/>
唐張守信為餘杭太守善富陽尉張瑤假借之瑤不知<lb/>
其故則使錄事參軍張遇逹意於瑤將妻之以女瑤喜<lb/>
吉期有日矣然私相聞也郡縣未知之守信為女具衣<lb/>
装女之保母問曰欲以女適何人守信以告保母曰女<lb/>
壻姓張不知主君之女何姓吾竊惑焉守信乃悟亟止<lb/>
之<hi>出紀聞</hi>
　　　　李睍<lb/>
唐殿中侍御史李逄年自左遷後稍進漢州雒縣令逄<lb/>
<pb n="KR3l0118_WYG_242-10a"/>
年有吏才蜀之採訪使常委以推按焉逄年妻中丞鄭<lb/>
昉之女也情志不合去之及在蜀城謂益府戸曹李睍<lb/>
曰逄年家無内主濩落難堪兒女長成理須婚娶弟既<lb/>
相狎幸為逄年求一妻焉此都官寮女之與妺縱再醮<lb/>
者亦可論之幸留意焉睍曰諾復又訪之於睍睍率略<lb/>
人也乃造逄年曰兵曹李札甚名家也札妺甚羙聞於<lb/>
蜀城曾適元民莫夫尋卒資装亦厚從婢且二十人兄<lb/>
能娶之乎逄年許之令睍報李札札自造逄年謝明日<lb/>
<pb n="KR3l0118_WYG_242-10b"/>
請至宅其夜逄年喜寝未曙而興嚴飾畢顧歩階除而<lb/>
獨言曰李札之妺門地若斯雖曾適人年幼且羙家又<lb/>
富貴何幸如之言再三忽驚難曰李睍過矣又誤於人<lb/>
今所論親為復何姓怪哉因䇿馬到府庭李睍進曰兄<lb/>
今日過札妺乎逄年不應睍曰事變矣逄年曰君思札<lb/>
妺乎為復何姓睍驚而退遇李札札曰侍御今日見過<lb/>
乎已為地矣睍曰吾大誤耳但知求好壻都不思其姓<lb/>
氏札大驚惋恨之<hi>出紀聞</hi>
<pb n="KR3l0118_WYG_242-11a"/>
　　　　張藏用<lb/>
唐青州臨朐丞張藏用性既魯鈍又弱於神嘗召一木<lb/>
匠十召不至藏用大怒使擒之匠既到適㑹隣縣令使<lb/>
人送書遺藏用藏用方怒解木匠又走讀書畢便令剝<lb/>
送書者笞之至十送書人謝杖請曰某為明府送書縱<lb/>
書人之意忤明府使者何罪藏用乃知其誤謝曰適怒<lb/>
匠人不意誤笞君耳命里正取飲一器以飲送書人而<lb/>
别更視事忽見里正指酒問曰此中何物里正曰酒藏<lb/>
<pb n="KR3l0118_WYG_242-11b"/>
用曰何妨飲之里正拜而飲之藏用遂入戸送書者竟<lb/>
不得酒扶杖而歸<hi>出紀聞</hi>
　<lb/>
　<lb/>
　<lb/>
　<lb/>
　<lb/>
　太平廣記卷二百四十二<lb/>
</p>
<p>
</p>
  </div>
</body>
</text>
</TEI>
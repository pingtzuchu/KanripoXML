<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷三百二</head> <lb/>
    <p>
<pb n="KR3l0118_WYG_302-1a"/>
欽定四庫全書<lb/>
　太平廣記卷三百二<lb/>
　　神十二<lb/>
　　　皇甫恂　　衛庭訓　　韋秀莊<lb/>
　　　華嶽神女　王僴<lb/>
　　　　皇甫恂<lb/>
皇甫恂字君和開元中授華州參軍暴亡其魂神若在<lb/>
長衢路中夾道多槐樹見數吏擁篲恂問之答曰五道<lb/>
<pb n="KR3l0118_WYG_302-1b"/>
將軍常於此息馬恂方悟死耳嗟歎而行忽有黄衣吏<lb/>
數人執符言天曹追逐驅迫至一處門闕甚崇似上東<lb/>
門又有一門似尚書省門門衛極衆方引入一吏曰公<lb/>
有官須别通且伺務隙耳恂拱立候之須臾見街中人<lb/>
驚矍辟易俄見東來數百騎戈矛前驅恂匿身牆門以<lb/>
窺漸近見一老姆擁大葢䇿四馬從騎甚衆恂細視之<lb/>
乃其親叔母薛氏也恂遂趨出拜伏自言姓名姆駐馬<lb/>
問恂是何人都不省記恂即稱小名姆乃喜曰汝安得<lb/>
<pb n="KR3l0118_WYG_302-2a"/>
來此恂以實對姆曰子姪中惟爾福最隆來當誤耳且<lb/>
吾近充職務苦驅馳汝就府相見也言畢遂過逡巡判<lb/>
官務隙命入見一衣冠昻然與之承迎恂哀祈之謂恂<lb/>
曰足下陽中有功徳否恂對曰有之俛而笑曰此非妄<lb/>
語之所顧左右曰喚閹<hi>古瓦反</hi>割家來恂甚惶懼忽聞疾<lb/>
報聲王有使者來判官遽趨出拜受命恂窺之見一閹<lb/>
人𫝊命畢方去判官拜送門外却入謂恂向來大使有<lb/>
命言足下未合來所司誤耳足下自見大使便可歸也<lb/>
<pb n="KR3l0118_WYG_302-2b"/>
數吏引去西行三四里至一府郡旌旗擁門恂被命入<lb/>
仰視乃見叔母據大殿命上令坐恂俯伏而坐羽衛森<lb/>
然旁有一僧趺寶座二童子侍側恂亦理揖叔母方叙<lb/>
平生委曲親族誨恂以仁義之道陳報應之事乃曰兒<lb/>
豈不聞地獄乎此則其所也須一觀之叔母顧白僧願<lb/>
導引此兒僧遂整衣而命恂從我恂隨後行比一二里<lb/>
遙望黒雲自上屬下煙漲不見其際中有黒城飛熖赫<lb/>
然漸近其城其黒氣即自去和尚丈餘而開至城門即<lb/>
<pb n="KR3l0118_WYG_302-3a"/>
自啓其始入也見左右罪人初剝皮吮血砍刺糜碎其<lb/>
呌呼怨痛宛轉其間莫究其數楚毒之聲動地恂震怖<lb/>
不安求還又北望一門熾然炎火和尚指曰此無間門<lb/>
也言訖欲歸忽聞火中一人呼恂恂視之見一僧坐鐵<lb/>
牀頭上有鐵釘釘其腦流血至地細視之是恂門徒僧<lb/>
胡辨也驚問之僧曰生平與人及公飲酒食肉今日之<lb/>
事自悔何階君今隨和尚必當多福幸垂救曰何以奉<lb/>
救僧曰寫金光明經一部及於都市爲造石幢某方得<lb/>
<pb n="KR3l0118_WYG_302-3b"/>
作畜生耳恂悲而諾之遂迴至殿具言悉見叔母曰努<lb/>
力爲善自不至是又曰兒要知官爵否恂曰願知之俄<lb/>
有黄衣抱案來敕于廡下發視之見京官至多又一節<lb/>
言太府卿貶綿州刺史其後掩之吏曰不合知矣遂令<lb/>
二人送恂歸再拜而出出門後問二吏姓氏一姓焦一<lb/>
姓王相與西行十餘里有一羊三足截路吼噉罵恂曰<lb/>
我待爾久矣何爲割我一腳恂實不省且問之羊曰君<lb/>
某年日向某縣縣尉㕔上誇能割羊腳其時無羊少府<lb/>
<pb n="KR3l0118_WYG_302-4a"/>
打屠伯屠伯活割我一腳將去我自此而斃吾由爾而<lb/>
夭恂方省之乃卑詞以謝託以屠者自明焦王二吏亦<lb/>
同解紛羊當路立恂不得去乃謝曰與爾造功徳可乎<lb/>
羊曰速爲我寫金剛經許之羊遂喜而去二吏又曰幸<lb/>
得奉送亦須得同幸惠各乞一卷竝許之更行里餘二<lb/>
吏曰某只合送至此郎君自尋此逕更一二里有一賣<lb/>
漿店店旁斜路百步以下則到家矣遂别去恂獨行苦<lb/>
困渴果至一店店有水甕不見人恂竊取漿飲忽有一<lb/>
<pb n="KR3l0118_WYG_302-4b"/>
老翁大呌怒持刀以趁罵云盜飲我漿恂大懼却走翁<lb/>
来甚疾恂反顧忽陷坑中怳然遂活而殮棺中死已五<lb/>
六日既而妻覺有變發視之綿綿有氣久而能言令急<lb/>
寫三卷金剛經其夜忽聞敲門聲時有風歘歘然空中<lb/>
朗言曰焦某王某䝉君功德今得生天矣舉家聞之更<lb/>
月餘胡辨師自京來恂異之而不復與飲其僧甚恨恂<lb/>
於靜處略爲説冥中見師如此師輒不爲之信既而去<lb/>
至信州忽患頂瘡宿昔潰爛困篤僧曰恂言其神乎數<lb/>
<pb n="KR3l0118_WYG_302-5a"/>
日而卒恂因爲市中造石幢幢工始畢其日市中豕生<lb/>
六子五色白者自詣幢環繞數日疲困而卒今幢見存焉<lb/>
恂後果爲太府卿貶綿州刺史而卒<hi>出通幽記</hi>
　　　　衞庭訓<lb/>
衛庭訓河南人累舉不第天寶初乃以琴酒爲事凡飲<lb/>
皆敬酬之恒遊東市遇友人飲於酒肆一日偶值一舉<lb/>
人相得甚歡乃邀與之飲庭訓復酧此人昏然而醉庭<lb/>
訓曰君未飲何醉也曰吾非人乃華原梓桐神也昨日<lb/>
<pb n="KR3l0118_WYG_302-5b"/>
從酒肆過已醉君之酒故今日訪君適醉者亦感君之<lb/>
志今當歸廟他日有所不及宜相訪也言訖而去後旬<lb/>
日乃訪之至廟神已令二使迎庭訓入廟庭訓欲拜神<lb/>
曰某年少請爲弟神遂拜庭訓爲兄爲設酒食歌舞既<lb/>
夕而歸來日復詣告之以貧神顧謂左右看華原縣下<lb/>
有富人命衰者可收生魂來鬼徧索之其縣令妻韋氏<lb/>
衰乃收其魂掩其心韋氏忽心痛殆絶神謂庭訓曰可<lb/>
往得二百千與療庭訓乃歸主人自署云解醫心痛令<lb/>
<pb n="KR3l0118_WYG_302-6a"/>
召之庭訓如神教求二百千令許之庭訓投藥即愈如<lb/>
故兒女忻忭令亦喜奉錢留宴飲自爾無日不醉主人<lb/>
諭之曰君嘗患貧窘何苦使用不節乎庭訓曰但有梓<lb/>
桐神在何苦貧也主人以告令令召問之具以實對令<lb/>
怒逐庭訓而焚梓桐神廟庭訓夜宿村店忽見梓桐神<lb/>
來曰非兄之過乃弟合衰弟今往濯錦江立廟極盛於<lb/>
此可詣彼也言訖不見庭訓又往濯錦江果見新廟神<lb/>
見夢於鄉人可請衛秀才爲廟祝明日鄉人請留之歲<lb/>
<pb n="KR3l0118_WYG_302-6b"/>
暮神謂庭訓曰吾將至天曹爲兄問禄壽去數日歸謂<lb/>
庭訓曰兄來歲合成名官至涇陽主簿秩不滿有人迎<lb/>
充判官於是神置酒餞之至京明年果成名釋褐授涇<lb/>
陽縣主簿在任二載分務閒暇獨立㕔事有一黃衫吏<lb/>
持書而入拜曰天曹奉命爲判官遂卒於是夕<hi>出集異記</hi>
　　　　韋秀莊<lb/>
開元中滑州刺史韋秀莊暇日來城樓望黃河樓中忽<lb/>
見一人長三尺許紫衣朱冠通名㕘謁秀莊知非人𩔖<lb/>
<pb n="KR3l0118_WYG_302-7a"/>
問是何神答曰即城隍之主又問何來答云黃河之神<lb/>
欲毁我城以端河路我固不許尅後五日大戰於河湄<lb/>
恐力不禁故來求救於使君爾若得二千人持弓弩物<lb/>
色相助必當克㨗君之城也惟君圖之秀莊許諾神乃<lb/>
不見至其日秀莊帥勁卒二千人登城河中忽爾晦冥<lb/>
須臾有白氣直上十餘丈樓上有青氣出相縈繞秀莊<lb/>
命弓弩亂射白氣氣形漸小至滅唯青氣獨存逶迤如<lb/>
雲峰之狀還入樓中初時黄河俯近城之下此後漸退<lb/>
<pb n="KR3l0118_WYG_302-7b"/>
至今五六里也<hi>出廣異記</hi>
　　　　華嶽神女<lb/>
近代有士人應舉之京途次關西宿於逆旅舍小房中<lb/>
俄有貴人奴僕數人云公主來宿以幕圍店及他店四<lb/>
五所人初惶遽未得移徙須臾公主車聲大至悉下店<lb/>
中人便拒户寢不敢出公主於户前澡浴令索房内婢<lb/>
云不宜有人既而見某羣婢大罵公主令呼出熟視之<lb/>
曰此書生頗開人意不宜挫辱第令入房浴畢召之言<lb/>
<pb n="KR3l0118_WYG_302-8a"/>
甚會意使侍婢洗濯舒以麗服乃施絳帳鋪錦茵及他<lb/>
寢玩之具極世奢侈爲禮之好明日相與還京公主宅<lb/>
在懷逺里内外奴婢數百人榮華盛貴當時莫比家人<lb/>
呼某爲駙馬出入器服車馬不殊王公某有父母在其<lb/>
故宅公主令婢詣宅起居送錢億貫他物稱是某家因<lb/>
資鬱爲榮貴如是七歲生二子一女公主忽言欲爲之<lb/>
娶婦某甚愕怪有此語主云我本非人不合久爲君婦<lb/>
君亦當業有婚媾知非恩愛之替也其後亦更别婚而<lb/>
<pb n="KR3l0118_WYG_302-8b"/>
往來不絶婚家以其一往輒數日不還使人候之見某<lb/>
恒入廢宅恐爲鬼神所魅他日飲之致醉乃命術士書<lb/>
符施衣服中及其形體皆遍某後復適公主家令家人<lb/>
出止之不令入某初不了其故倚門惆悵公主尋出門<lb/>
下大相責譲云君素貧士我相擡舉今爲貴人此亦於<lb/>
君不薄何故使婦家書符相間以我不能爲殺君主也<lb/>
某視其身方知有符求謝甚至公主云吾亦諒君此情<lb/>
然符命已行勢不得住悉呼兒女令與父訣某涕泣哽<lb/>
<pb n="KR3l0118_WYG_302-9a"/>
咽公主命左右促裝即日出城某問其居兼求名氏公<lb/>
主云我華嶽第三女也言畢訣去出門不見<hi>出廣異記</hi>
　　　　王僴<lb/>
王僴者少應通事舍人舉開元末入京至闕西息槐樹<lb/>
下爲𫝊詔聲忽見數騎狀如中使謂僴曰爲所宣𫝊真<lb/>
通事舍人矣因以後騎載僴僴亦不知何人倉卒隨去<lb/>
久之至華嶽神廟中使置僴别院誡云慎無私視便爾<lb/>
入内僴獨坐聞棒杖楚痛之聲因前行竊窺見其婦爲<lb/>
<pb n="KR3l0118_WYG_302-9b"/>
所由繫頸於樹以棒拷擊僴悲愁佇立中使出見慘怛<lb/>
而問其故僴涕泗具言其事使云本欲留君妻既死理<lb/>
不可住若更遲延待歸之後即不能救君宜速還開棺<lb/>
此即放妻活乃命左右取驛馬送王舍人俄見一狐來<lb/>
僴不得已騎狐而騁其疾如風兩日至舍騎狐乃其魂<lb/>
也僴本身自魂出之後失音不言魂既至家家人悲涕<lb/>
僴命開棺其妻已活謂僴曰何以至耶舉家歡悦後旬<lb/>
日本身方至外𫝊云王郎歸失音已十餘日魂云王郎<lb/>
<pb n="KR3l0118_WYG_302-10a"/>
到矣出門迎往遂與其魂相合焉<hi>出廣異記</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_302-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百二<lb/>
</p>
<p>
</p>
  </div>
</body>
</text>
</TEI>
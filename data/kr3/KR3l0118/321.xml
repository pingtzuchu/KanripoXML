<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百二十一</head>
    <p>
<pb n="KR3l0118_WYG_321-1a"/>
欽定四庫全書<lb/>
　太平廣記卷三百二十一　宋　李昉等　編<lb/>
　　鬼六<lb/>
　　　郭翻　　　　王瑗之　　牽騰<lb/>
　　　新鬼　　　　劉青松　　庾亮<lb/>
　　　司馬義　　　李元明　　張闓<lb/>
　　　庾紹之　　　韋氏　　　胡馥之<lb/>
　　　賈雍　　　　宋定伯　　呂光<lb/>
<pb n="KR3l0118_WYG_321-1b"/>
　　　　郭翻<lb/>
晉郭翻字長翔武昌人敬言之弟子也徴聘不起亡數<lb/>
日其少子忽如中惡狀不復識人作靈語音聲如其父<lb/>
多知隂世所問皆答而昔時庾亮欲取爲上佐不就家<lb/>
問曰君生有令徳沒爲神明今豈有官職也答曰我本<lb/>
無仕進之志以庾公欲見取不願故得脫今復爲羈縶<lb/>
不得從初願故爾戚戚也問庾今何官答云爲天所用<lb/>
作撫軍大將軍見居東海之東統領神兵取吾為司馬<lb/>
<pb n="KR3l0118_WYG_321-2a"/>
本欲取謝仁祖爲之選官以為資望未足且蔣大侯先<lb/>
取爲都尉是以不能因問陶太尉何官答云陶辛苦不<lb/>
可言方在罪謫之候過此大得敘用也又問王丞相今<lb/>
何職答曰王公爲尚書郎大屈事更萬機位雖不及生<lb/>
時而貴勢無異也諸人曰亡後還思後人否長翔曰亡<lb/>
已久則不復念生人如吾始死私心未歇猶自有念也<lb/>
靈語兒求紙筆欲作書與親舊捉筆以命兒書之皆横<lb/>
行似胡書已成一紙曰此是鬼書人莫能識使人持紙<lb/>
<pb n="KR3l0118_WYG_321-2b"/>
口授作書書畢諸人言蘇孝先多作此語已而復作詩<lb/>
一首曰性軀還昔志精魂久逍遥秉心不得令不免時<lb/>
所要薄言塵外事何遂謂言妖郭大没无識在昔有蘇<lb/>
韶<hi>出幽異録</hi>
　　　　王瑗之<lb/>
廣漢王瑗之爲信安令在縣忽有一鬼自稱姓蔡名伯<lb/>
喈俄復談詩文揆知古今靡所不諳問是昔日蔡邕否<lb/>
答云非也與之同姓字耳問前伯喈今何在云在天上<lb/>
<pb n="KR3l0118_WYG_321-3a"/>
作仙人甚是受福其快樂非復疇昔也<hi>出齊諧記</hi>
　　　　牽騰<lb/>
牽騰以咸和三年爲沛郡太守出行不節夢烏衣人告<lb/>
云何數出不輟唯當斷馬足騰後出行馬足自斷騰近<lb/>
行郭外忽然而闇有一人長丈餘𤣥冠白衣遥叱將車<lb/>
人使避之俄而長人至以馬鞭撃御者即倒既明從人<lb/>
視車空覓騰所在行六七十步見在榛莽中隱几而坐<lb/>
云了不自知騰五十日被誅<hi>出幽明錄</hi>
<pb n="KR3l0118_WYG_321-3b"/>
　　　　新鬼<lb/>
有新死鬼形疲瘦頓忽見生時友人死及二十年肥健<lb/>
相問訊曰卿那爾曰吾飢餓殆不自任卿知諸方便故<lb/>
當以法見教友鬼云此甚易耳但爲人作怪人必大怖<lb/>
當與卿食新鬼往入大虚東頭有一家奉佛精進屋西<lb/>
廂有磨鬼就捱此磨如人推法此家主語子弟曰佛憐<lb/>
吾家貧令鬼推磨乃輦麥與之至夕磨數斛疲頓乃去<lb/>
遂罵友鬼卿那誑我又曰但復去自當得也復從虚西<lb/>
<pb n="KR3l0118_WYG_321-4a"/>
頭入一家家奉道門傍有碓此鬼便上碓如人舂狀此<lb/>
人言昨日鬼助某甲今復来助吾可輦榖與之又給婢<lb/>
簸篩至夕力疲甚不與鬼食鬼暮歸大怒曰吾自與卿<lb/>
爲婚婣非他比如何見欺二日助人不得一甌飲食友<lb/>
鬼曰卿自不偶耳此二家奉佛事道情自難動今去可<lb/>
覓百姓家作怪則無不得鬼復去得一家門首有竹竿<lb/>
從門入見有一羣女子窻前共食至庭中有一白狗便<lb/>
抱令空中行其家見之大驚言自来未有此怪占云有<lb/>
<pb n="KR3l0118_WYG_321-4b"/>
客鬼索食可殺狗并甘果酒飯於庭中祀之可得無他<lb/>
其家如師言鬼果大得食自此後恒作怪友鬼之教也<lb/>
<hi>出幽明錄</hi>
　　　　劉青松<lb/>
廣陵劉青松晨起見一人著公服賫版云召爲魯郡太<lb/>
守言訖便去去後亦不復見至来日復至曰君便應到<lb/>
職青松知必死入告妻子處分家事沐浴至晡見車馬<lb/>
吏侍左右青松奄忽而絶家人咸見其升車南出百餘<lb/>
<pb n="KR3l0118_WYG_321-5a"/>
步漸髙而沒<hi>出幽明錄</hi>
　　　　庾亮<lb/>
庾亮鎮荆州亮登厠忽見厠中一物如方相兩眼盡赤<lb/>
身有光耀漸漸從土中出庾乃攘臂以拳撃之應手有<lb/>
聲縮入地因而寢疾遂亡<hi>出甄異録</hi>
　　　　司馬義<lb/>
金吾司馬義妾碧玉善絃歌義以太元中病篤謂碧玉<lb/>
曰吾死汝不得别嫁當殺汝曰謹奉命葬後其鄰家欲<lb/>
<pb n="KR3l0118_WYG_321-5b"/>
娶之碧玉當去見義乗馬入門引弓射之正中其喉喉<lb/>
便痛亟姿態失常奄忽便絕十餘日乃甦不能語四肢<lb/>
如被撾損周歳始能言猶不分明碧玉色甚不美本以<lb/>
聲見取既被患遂不得嫁<hi>出甄異錄</hi>
　　　　李元明<lb/>
後唐李元明嘗在牀上臥時夜半忽聞人呼云元明元<lb/>
明久乃出應有二人便牽將去入屋下捨去不知所在<lb/>
至逾時竟鮮所見徐捫所坐牀是棺木四壁皆是冢恐<lb/>
<pb n="KR3l0118_WYG_321-6a"/>
怖不安欲去難如升天不復能出家人左右索不知所<lb/>
往因率領僕從乃共大呼其名元明於冢中聞遥應之<lb/>
乃鑿門出之<hi>出甄異録</hi>
　　　　張闓<lb/>
新城張闓以建武二年從野還宅見一人臥道側問之<lb/>
云足病不能復去家在南楚無所告訴闓憫之有後車<lb/>
載物棄以載之既達家此人了無感色且語闓曰向實<lb/>
不病聊相試耳闓大怒曰君是何人而敢弄我也答曰<lb/>
<pb n="KR3l0118_WYG_321-6b"/>
我是鬼耳承北臺使来相收錄見君長者不忍相取故<lb/>
佯爲病臥道側向乃捐物見載誠銜此意然被命而来<lb/>
不自由奈何闓驚請留鬼以豚酒祀之鬼相爲酹享於<lb/>
是流涕固請求救鬼曰有與君同名字者否闓曰有僑<lb/>
人黄闓鬼曰君可詣之我當自往闓到門主人出見鬼<lb/>
以赤摽摽其首因回手以小鈹刺其心主人覺鬼便出<lb/>
謂闓曰君有貴相某爲惜之故虧法以相濟然神道幽<lb/>
密不可宣泄闓後去主人暴心痛夜半便死闓年六十<lb/>
<pb n="KR3l0118_WYG_321-7a"/>
位至光禄大夫<hi>出甄異錄</hi>
　　　　庾紹之<lb/>
晉新野庾紹之小字道覆湘東太守與南陽宗協中表<lb/>
昆弟情好綢繆紹之元興未病亡義熈中忽見形詣協<lb/>
形貌衣服具如平生而兩脚著械既至脫械置地而坐<lb/>
協問何由得来顧答云暫䝉假歸與卿親好故相過也<lb/>
協問鬼神之事言輒漫畧不甚諧對唯云宜勤精進不<lb/>
可殺生若不能都斷可勿宰牛食肉之時勿啗物心協<lb/>
<pb n="KR3l0118_WYG_321-7b"/>
云五臟與肉乃有異耶答曰心者藏神之宅也其罪尤<lb/>
重具問親戚因談世事末復求酒協時釀茱萸酒因爲<lb/>
設之酒至杯不飲云有茱萸氣協曰爲惡耶答云下官<lb/>
皆畏之非獨我也紹之爲人語聲髙壯比言論時不異<lb/>
恒日有頃協兒邃之来紹之聞屐聲極有懼色謂協曰<lb/>
生氣見陵不復得住與卿三年别耳因貫械而起出户<lb/>
便滅協後爲正員郎果三年而卒<hi>出冥祥記</hi>
　　　　韋氏<lb/>
<pb n="KR3l0118_WYG_321-8a"/>
安定人姓韋北伐姚泓之時歸國至都住親知家時兵<lb/>
戈擾亂齊有客来問之韋云今雖免慮而體氣惙然未<lb/>
有氣力思作一羮尤莫能得至凄苦夜中眠熟忽有叩<lb/>
牀而来告者云官與君錢便驚出户見一千錢在外又<lb/>
見一烏紗冠幘人執版背户而立呼主人共視比来已<lb/>
不復見而取錢用之<hi>出幽明錄</hi>
　　　　胡馥之<lb/>
上郡胡馥之娶婦李氏十餘年無子而婦卒哭之慟曰<lb/>
<pb n="KR3l0118_WYG_321-8b"/>
汝竟無遺體怨酷何深婦忽起坐曰感君痛悼我不即<lb/>
朽可人定後見就依平生時當爲君生一男語畢還臥<lb/>
馥之如言不取燈燭暗而就之復曰亡人亦無生理可<lb/>
側作屋見置須伺滿十月然後殯爾後覺婦身微煖如<lb/>
未亡既十月後生一男男名靈産<hi>出幽明錄</hi>
　　　　賈雍<lb/>
豫章太守賈雍有神術出界討賊爲賊所殺失頭上馬<lb/>
回營胸中語曰戰不利爲賊所傷諸君視有頭佳乎無<lb/>
<pb n="KR3l0118_WYG_321-9a"/>
頭佳乎吏涕泣曰有頭佳雍曰不然無頭亦佳言畢遂<lb/>
死<hi>出述異記</hi>
　　　　宋定伯<lb/>
南陽宋定伯年少時夜行逢鬼問之鬼言我是鬼鬼問<lb/>
汝復誰定伯誑之言我亦鬼鬼問欲至何所答曰欲至<lb/>
宛市鬼言我亦欲至宛市遂行數里鬼言步行太遲可<lb/>
共逓相擔何如定伯曰大善鬼便先擔定伯數里鬼言<lb/>
卿太重不是鬼也定伯言我新鬼故身重耳定伯因復<lb/>
<pb n="KR3l0118_WYG_321-9b"/>
擔鬼鬼略無重如是再三定伯復言我新鬼不知有何<lb/>
所惡忌鬼答言唯不喜人唾於是共行道遇水定伯令<lb/>
鬼渡聽之了然無水音定伯自渡漕漼作聲鬼復言何<lb/>
以有聲定伯曰新死不習渡水故爾勿怪吾也行欲至<lb/>
宛市定伯便擔鬼著肩上急執之鬼大呼聲咋咋然索<lb/>
下不復聴之徑至宛市中下著地化爲一羊便賣之恐<lb/>
其變化唾之得錢千五百乃去當時有言定伯賣鬼得<lb/>
錢千五<hi>出列異傳</hi>
<pb n="KR3l0118_WYG_321-10a"/>
　　　　吕光<lb/>
吕光承康元年有鬼呌於都街曰兄弟相滅百姓弊徼<lb/>
吏尋視之則無所見其年光死子紹代立五日紹庶兄<lb/>
簒殺紹自立<hi>出述異記</hi>
　<lb/>
　<lb/>
　<lb/>
　<lb/>
<pb n="KR3l0118_WYG_321-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百二十一<lb/>
</p>
<p>
</p>
  </div>
</body>
</text>
</TEI>
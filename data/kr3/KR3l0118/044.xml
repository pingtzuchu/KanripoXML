<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷四十四</head> <lb/>
    <p>
<pb n="KR3l0118_WYG_044-1a"/>
欽定四庫全書<lb/>
　太平廣記卷四十四<lb/>
　　神仙四十四<lb/>
　　　田先生　　　穆將符　　　房建<lb/>
　　　蕭洞𤣥<lb/>
　　　　田先生<lb/>
田先生者九華洞中大仙也元和中𨼆於饒州鄱亭村<lb/>
作小學以教村童十數人人不知其神仙矣饒州牧齊<lb/>
<pb n="KR3l0118_WYG_044-1b"/>
推嫁女與進士李生數月而孕李生赴舉長安其孕婦<lb/>
將産於州之後堂夢鬼神責其腥穢斥逐之推常不信<lb/>
鬼神不敢言未暇移居既産為鬼所惡害耳鼻流血而<lb/>
卒殯於官道側以俟罷郡遷之北歸明年李生下第歸<lb/>
饒日晚於野中見其妻訴以鬼神所害之事乃曰可詣<lb/>
鄱亭村學中吿田先生求其神力或可再生耳李如其<lb/>
言詣村學見先生膝行而前首體投地哀吿其事願大<lb/>
仙哀而救之先生初亦堅拒李叩吿不已涕泗滂沲自<lb/>
<pb n="KR3l0118_WYG_044-2a"/>
早及夜終不就坐學徒既散先生曰誠懇如此吾亦何<lb/>
所𨼆耶但不早相吿屋舍已壞矣誠為作一處置即從<lb/>
舍出百餘步桑林中夜已昏暝忽光明如晝化為大府<lb/>
崇門儀衛森列先生寳冠紫帔據案而坐擬於王者乃<lb/>
傳聲呼地界俄有十餘隊各擁百餘騎奔走而至皆長<lb/>
丈餘謁者呼名通入曰廬山江濱彭蠡等神到先生曰<lb/>
刺史女因産為暴鬼所殺事聞之何不申理對曰獄訟<lb/>
無主未果發謫今賊是鄱陽王吳芮刺史宅是其所居<lb/>
<pb n="KR3l0118_WYG_044-2b"/>
怒其生産腥穢遂肆兇暴尋又擒吳芮牒天曹而誅戮<lb/>
之勘云李氏妻算命尚有三十二年合生二男三女先<lb/>
生曰屋舍已壞如何有一老吏曰昔東晉鄴下有一人<lb/>
誤死屋宅已壞又合還生與此事同其時葛仙君斷令<lb/>
具魂為身與本無異但壽盡之日無形爾先生許之即<lb/>
只追李妻魂魄合為一體以神膠塗之大王發遣却生<lb/>
即便生矣見有七八女人與李妻相似吏引而至推而<lb/>
合之有藥如稀餳以塗其身頃刻官吏皆散李生及妻<lb/>
<pb n="KR3l0118_WYG_044-3a"/>
田先生在桑林間李生夫妻懇謝之先生曰但云自得<lb/>
再生勿多言也遂失先生所在李與妻還家其後年壽<lb/>
所生男女皆如所言<hi>出仙傳拾遺</hi>
　　　　穆將符<lb/>
穆將符者唐給事中仁裕之姪也幼而好學不慕聲利<lb/>
不窺世禄而深入𤣥關縱逸自放不知師匠何人已得<lb/>
吐納内修之道好飲酒髙閒傲睨人莫能測之長安東<lb/>
市酒肆姚生與其友善時往來其家則飲酒話道彌日<lb/>
<pb n="KR3l0118_WYG_044-3b"/>
累夕姚忽暴卒舉家惶駭使人奔訪將符際夜方至姚<lb/>
已奄然無復喘息將符方醉其家人哀號吿之笑曰可<lb/>
救也無遽憂怖遂解衣與姚同衾而卧戒其家令作人<lb/>
參湯稀粥以候之勿得悲泣驚呼待喚即應滅燭而寢<lb/>
悄然中夜方命燭視之姚已起坐矣少以人參湯注之<lb/>
良久乃以粥助之乃能言曰適為黄衣使者三四人以<lb/>
馬載去西行甚速道途蒙昧如微月之中逡巡有赤色<lb/>
光如日出之狀照其行路黄衣者促轡尤急即聞傳呼<lb/>
<pb n="KR3l0118_WYG_044-4a"/>
云太乙有敇使天兵遣回乃顧見騎乘旌旗森然成列<lb/>
所乘馬及黄衣者奔迸不知所之别有朱衣一人引而<lb/>
歸之自是姚生平復如初將符遁去不知所適羅浮軒<lb/>
轅先生有道之士也大中年徵入關至京即使人訪之<lb/>
將符已遯去先生曰穆處士𨼆仙者也名位列於九清<lb/>
之上矣勿以其嗜酒昏醉為短真和光混俗爾淮浙間<lb/>
頗顯其異跡接於聞見若左元放葛孝先之流也<hi>出神仙拾</hi>
<hi>遺傳</hi>
<pb n="KR3l0118_WYG_044-4b"/>
　　　　房建<lb/>
清河公房建居于含山郡性尚奇好𤣥元之教常從道<lb/>
士授六甲符及九章真籙積二十年後南遊衡山遇一<lb/>
道士風骨明秀與建語述上清仙都及蓬萊方丈靈異<lb/>
之事一一皆若涉厯建奇之後旬餘建自衡山適南海<lb/>
道士謂建曰吾嘗客於南海迨今十年矣時有寺官李<lb/>
侯者䕶其軍李侯以玉簪遺我我以簪賜君君宜寳之<lb/>
建得其簪喜且甚因而别去是嵗秋建至南海嘗一日<lb/>
<pb n="KR3l0118_WYG_044-5a"/>
獨遊開元觀觀之北軒有磚塗為真人狀者二焉其位<lb/>
於東者左𤣥真人及視左𤣥之狀果衡山所遇道士也<lb/>
奇而歎者且久及覩左𤣥之冠已亡簪矣時有觀居道<lb/>
士數輩在焉建具以事言次出玉簪示之道士驚曰往<lb/>
嵗有寺官李侯䕶兵於南海嘗以二玉簪餙左右真人<lb/>
迨今且十年其左𤣥之簪亡之十年今君所獲果是焉<lb/>
建奇之因以玉簪歸道士<hi>出宣室志</hi>
　　　　蕭洞𤣥<lb/>
<pb n="KR3l0118_WYG_044-5b"/>
王屋靈都觀道士蕭洞𤣥志心學鍊神丹積數年卒無<lb/>
所就無何遇神人授以大還祕訣曰法盡此耳然更須<lb/>
得一同心者相為表裏然後可成盍求諸乎洞𤣥遂周<lb/>
遊天下厯五嶽四瀆名山異境都城聚落人跡所輳罔<lb/>
不畢至經十餘年不得其人至貞元中洞𤣥自浙東抵<lb/>
揚州至庱亭埭維舟於逆旅主人于時舳艫萬艘隘於<lb/>
河次堰開争路上下衆船相軋者移時舟人盡力擠之<lb/>
見一人船頓蹙其右臂且折觀者為之寒慄其人顔色<lb/>
<pb n="KR3l0118_WYG_044-6a"/>
不變亦無呻吟之聲徐歸船中飲食自若洞𤣥深嗟異<lb/>
之私喜曰此豈非天佑我乎問其姓名則曰終無為因<lb/>
與交結話道欣然遂不相捨即俱之王屋洞𤣥出還丹<lb/>
祕訣示之無為相與揣摩更終二三年修行備至洞𤣥<lb/>
謁無為曰將行道之夕我當作法䕶持君當謹守丹竈<lb/>
但至五更無言則㩦手上昇矣無為曰我雖無他術至<lb/>
於忍斷不言君所知也遂十日設壇場焚金鑪餙丹竈<lb/>
洞𤣥遶壇行道步虚無為於藥竈前端拱而坐心誓死<lb/>
<pb n="KR3l0118_WYG_044-6b"/>
不言一更後忽見兩道士自天而降謂無為曰上帝使<lb/>
問爾要成道否無為不應須臾又見羣仙自稱王喬安<lb/>
期等謂曰適來上帝使左右問爾所謂何得不對無為<lb/>
亦不言有頃見一女人年可二八容華端麗音韻幽閒<lb/>
綺羅繽紛薰灼動地盤旋良久調戲無為無為亦不顧<lb/>
俄然有虎狼猛獸十餘種𩔖哮呌騰擲張口向無為無<lb/>
為亦不動有頃見其祖考父母先亡眷屬等並在其前<lb/>
謂曰汝見我何得無言無為涕淚交下而終不言俄見<lb/>
<pb n="KR3l0118_WYG_044-7a"/>
一夜义身長三丈目如電赩口赤如血朱髮植竿鋸牙<lb/>
鈎爪直衝無為無為不動既而有黄衫人領二手力至<lb/>
謂無為曰大王追不願行但言其故即免無為不言黄<lb/>
衫人即叱二手力可拽去無為不得已而隨之須臾至<lb/>
一府署云是平等王南面凭几威儀甚嚴厲聲謂無為<lb/>
曰爾未合至此若能一言自辨即放爾迴無為不對平<lb/>
等王又令引向獄中看諸受罪者慘毒痛楚萬狀千名<lb/>
既廻仍謂之曰爾若不言便入此中矣無為心雖恐懼<lb/>
<pb n="KR3l0118_WYG_044-7b"/>
終亦不言平等王曰即令别受生不得放歸本處無為<lb/>
自此心迷寂無所知俄然復覺其身託生於長安貴人<lb/>
王氏家初在母胎猶記宿誓不言既生相貌具足唯不<lb/>
解啼三日滿月其家大㑹親賓廣張聲樂乳母抱兒出<lb/>
衆中遞相憐撫父母相謂曰我兒他日必是貴人因名<lb/>
曰貴郎聰慧日甚秖不解啼纔及三嵗便行弱不好弄<lb/>
至五六嵗雖不能言所為雅有髙致十嵗操筆即成文<lb/>
章動静嬉遊必盈紙墨既及弱冠儀形甚都舉止雍雍<lb/>
<pb n="KR3l0118_WYG_044-8a"/>
可為人表然自以瘖瘂不肯入仕其家富比王室金玉<lb/>
滿堂婢妾歌童極於奢侈年二十六父母為之娶妻妻<lb/>
亦豪家又絶代姿容工巧伎樂無不妙絶貴郎官名慎<lb/>
微一生自矜快樂娶妻一年生一男端敏惠黠畧無倫<lb/>
比慎微愛念復過常情一旦妻及慎微俱在春庭遊戲<lb/>
庭中有盤石可為十人之坐妻抱其子在上忽謂慎微<lb/>
曰觀君於我恩愛甚深今日若不為我發言便當撲殺<lb/>
君兒慎微争其子不勝妻舉手向石撲之腦髓迸出慎<lb/>
<pb n="KR3l0118_WYG_044-8b"/>
微痛惜撫膺不覺失聲驚駭恍然而寤則在丹竈之前<lb/>
而向之盤石乃丹竈也時洞𤣥壇上法事方畢天欲曉<lb/>
矣俄聞無為歎息之聲忽失丹竈所在二人相與慟哭<lb/>
即更鍊心修行後亦不知所終<hi>出河東記</hi>
　<lb/>
　<lb/>
　<lb/>
　太平廣記卷四十四<lb/>
</p>
<p>
</p>
  </div>
</body>
</text>
</TEI>
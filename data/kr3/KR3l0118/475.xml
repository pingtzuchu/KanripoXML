<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百七十五</head>
    <p>
<pb n="KR3l0118_WYG_475-1a"/>
欽定四庫全書<lb/>
　太平廣記卷四百七十五　宋　李昉等　編<lb/>
　　昆蟲三<lb/>
　　　淳于棼<lb/>
　　　　淳于棼<lb/>
東平淳于棼吳楚游俠之士嗜酒使氣不守細行累巨<lb/>
産養豪客曾以武藝補淮南軍裨将因使酒忤帥斥逐<lb/>
落魂縱誕飲酒為事家住廣陵郡東十里所居宅南有<lb/>
<pb n="KR3l0118_WYG_475-1b"/>
大古槐一株枝幹修宻清隂數畝淳于生日與羣豪大<lb/>
飲其下唐貞元七年九月因沈醉致疾時二友人於坐<lb/>
扶生歸家卧於堂東廡之下二友謂生曰子其寝矣余<lb/>
将秣馬濯足俟子小愈而去生解巾就枕昏然忽忽髣<lb/>
髴若夢見二紫衣使者跪拜生曰槐安國王遣小臣致<lb/>
命奉邀生不覺下榻整衣随二使至門見青油小車駕<lb/>
以四牡左右從者七八扶生上車出大户指古槐穴而<lb/>
去使者即驅入穴中生意頗甚異之不敢致問忽見山<lb/>
<pb n="KR3l0118_WYG_475-2a"/>
川風候草木道路與人世甚殊前行數十里有郛郭城<lb/>
堞車輿人物不絶於路生左右傳車者傳呼甚嚴行者<lb/>
亦争闢於左右又入大城朱門重樓樓上有金書題曰<lb/>
大槐安國執門者趨拜奔走旋有一騎傳呼曰王以駙<lb/>
馬逺降令且息東華舘因前導而去俄見一門洞開生<lb/>
降車而入彩檻雕楹華木珍果列植於庭下几案茵褥<lb/>
簾幃殽膳陳設於庭上生心甚自悦復有呼曰右相且<lb/>
至生降階祗奉有一人紫衣象簡前趨賔主之儀敬盡<lb/>
<pb n="KR3l0118_WYG_475-2b"/>
焉右相曰寡君不以弊國逺僻奉迎君子託以姻親生<lb/>
曰某以賤劣之軀豈敢是望右相因請生同詣其所行<lb/>
可百歩入朱門矛㦸斧鉞布列左右軍吏數百辟易道<lb/>
側生有平生酒徒周弁者亦趨其中生私心悦之不敢<lb/>
前問右相引生升廣殿御衛嚴肅若至尊之所見一人<lb/>
長大端嚴居正位衣素練服簪朱華冠生戰慄不敢仰<lb/>
視左右侍者令生拜王曰前奉賢尊命不棄小國許令<lb/>
次女瑶芳奉事君子生但俯伏而已不敢致詞王曰且<lb/>
<pb n="KR3l0118_WYG_475-3a"/>
就賔宇續造儀式有㫖右相亦與生偕還館舍生思念<lb/>
之意以為父在邊將因歿虜中不知存亡將謂父北蕃<lb/>
交遜而致兹事心甚迷惑不知其由是夕羔鴈幣帛威<lb/>
容儀度妓樂絲竹殽膳燈燭車騎禮物之用無不咸備<lb/>
有羣女或稱華陽姑或稱青溪姑或稱上仙子或稱下<lb/>
仙子若是者數輩皆侍從數千冠翠鳯冠衣金霞帔綵<lb/>
碧金鈿目不可視遨遊戲樂往来其門爭以淳于郎為<lb/>
戲弄風態妖麗言詞巧艶生莫能對復有一女謂生曰<lb/>
<pb n="KR3l0118_WYG_475-3b"/>
昨上已日吾從靈芝夫人過禪智寺於天竺院觀右延<lb/>
舞婆羅門吾與諸女坐北牖石榻上時君少年亦解騎<lb/>
来看君獨强来親洽言調笑謔吾與瓊英妺結絳巾挂<lb/>
於竹枝上君獨不憶念之乎又七月十六日吾於孝感<lb/>
寺悟上真子聽契𤣥法師講觀音經吾於講下捨金鳯<lb/>
釵兩隻上真子捨水犀合子一枚時君亦講筵中於師<lb/>
處請釵合視之賞歎再三嗟異良久顧余輩曰人之與<lb/>
物皆非世間所有或問吾民或訪吾里吾亦不答情意<lb/>
<pb n="KR3l0118_WYG_475-4a"/>
戀戀矚盻不捨君豈不思念之乎生曰中心藏之何日<lb/>
忘之羣女曰不意今日與君為眷屬復有三人冠帯甚<lb/>
偉前拜生曰奉命為駙馬相者中一人與生且故生指<lb/>
曰子非馮翊田子華乎田曰然生前執手敘舊久之生<lb/>
謂曰子何以居此子華曰吾放遊獲受知於右相武成<lb/>
侯段公因以栖託生復問曰周弁在此知之乎子華曰<lb/>
周生貴人也職為司𨽻權勢甚盛吾數蒙庇䕶言笑甚<lb/>
歡俄傳聲曰駙馬可進矣三子取劒佩冕服更衣之子<lb/>
<pb n="KR3l0118_WYG_475-4b"/>
華曰不意今日獲覩盛禮無以相忘也有仙姬數十奏<lb/>
諸異樂婉轉清亮曲調悽悲非人間之所聞聴有執燭<lb/>
引導者亦數十左右見金翠歩障彩碧玲瓏不斷數里<lb/>
生端坐車中心意恍惚甚不自安田子華數言笑以觧<lb/>
之向者羣女姑姊亦紛然在側令生降車輦拜揖讓升<lb/>
降一如人間徹障去扇見一女子云號金枝公主年可<lb/>
十四五儼若神仙交歡之禮頗亦明顯生自爾情義日<lb/>
洽榮曜日盛出入車服遊宴賔御次于王者王命生與<lb/>
<pb n="KR3l0118_WYG_475-5a"/>
群寮備武衛大獵於國西靈龜山山阜峻秀川澤廣遠<lb/>
林樹豐茂飛禽走獸無不蓄之師徒大獲竟夕而還生<lb/>
因他日啟王曰臣頃結好之日大王云奉臣父之命臣<lb/>
父頃佐邉将用兵失利陷沒胡中爾来絶書信十七八<lb/>
嵗矣王既知所在臣請一往拜觀王遽謂曰親家翁職<lb/>
守北土信問不絶卿但具書状知聞未用便去遂命妻<lb/>
致饋賀之禮一以遣之數夕還答生驗書本意皆父平<lb/>
生之跡書中憶念教誨情意委曲皆如昔年復問生親<lb/>
<pb n="KR3l0118_WYG_475-5b"/>
戚存亡閭里興廢復言路道乖逺風烟阻絶詞意悲苦<lb/>
言語哀傷又不令生来覲云嵗在丁丑當與女相見生<lb/>
捧書悲咽情不自堪他日妻謂生曰子豈不思為政乎<lb/>
生曰我放蕩不習政事妻曰卿但為之余當奉賛妻遂<lb/>
白於王累日謂生曰吾南柯政事不理太守黜廢欲藉<lb/>
卿才可曲就之便與小女同行生敦受教命王遂勅有<lb/>
司備太守行李因出金玉錦繡箱奩僕妾車馬列於廣<lb/>
衢以餞公主之行生少遊侠曾不敢有朢至是甚悦因<lb/>
<pb n="KR3l0118_WYG_475-6a"/>
上表曰臣将門餘子素無藝術猥當大任必敗朝章自<lb/>
悲負乗坐致覆餗今欲廣求賢哲以賛不逮伏見司𨽻<lb/>
潁川周弁忠亮剛直守法不回有毗佐之器處士馮翊<lb/>
田子華清慎通變逹政化之源二人與臣有十年之舊<lb/>
備知才用可託政事周請署南柯司憲田請署司農庶<lb/>
使臣政績有聞憲章不紊也王並依表以遣之其夕王<lb/>
與夫人餞於國南王謂生曰南柯國之大郡土地豐壤<lb/>
人物豪盛非惠政不足以治之况有周田共賛卿其勉<lb/>
<pb n="KR3l0118_WYG_475-6b"/>
之以副國念夫人戒公主曰淳于郎性剛好酒加之少<lb/>
年為婦之道貴乎柔順爾善事之吾無憂矣南柯雖封<lb/>
境不遥晨昏有間今日暌别寜不沾巾生與妻拜首南<lb/>
去登車擁騎言笑甚歡累夕逹郡有官吏僧道耆老音<lb/>
樂車轝武衛鑾鈴争来迎奉人物闐咽鐘鼓喧譁不絶<lb/>
十數里見雉堞臺觀佳氣鬱鬱入大城門門亦有大榜<lb/>
題以金字曰南柯郡城見朱軒棨户森然深邃生下車<lb/>
省風俗療病苦政事委以周田郡中大理自守郡二十<lb/>
<pb n="KR3l0118_WYG_475-7a"/>
載風化廣被百姓歌謡建功徳碑立生祠宇王甚重之<lb/>
賜食邑錫爵位居台輔周田皆以政治著聞逓遷大位<lb/>
生有五男二女男以門䕃授官女亦聘於王族榮耀顯<lb/>
赫一時之盛代莫比之是嵗有檀蘿國者来伐是郡王<lb/>
命生練将訓師以征之乃表周弁将兵三萬以拒賊之<lb/>
衆於瑶臺城弁剛勇輕敵師徒敗績弁單騎裸身潛遁<lb/>
夜歸城賊亦收輜重鎧甲而還生因囚弁以請罪王並<lb/>
捨之是月司憲周弁疽發背卒生妻公主遘疾旬日又<lb/>
<pb n="KR3l0118_WYG_475-7b"/>
薨生因請罷郡䕶喪赴國王許之便以司農田子華行<lb/>
南柯太守事生哀慟發引威儀在途男女呌號人吏奠<lb/>
饌攀轅遮道者不可勝數遂逹於國王與夫人素衣哭<lb/>
於郊候靈轝之至諡公主曰順儀公主備儀仗羽葆鼔<lb/>
吹葬於國東十里盤龍岡是月故司憲子榮信亦䕶喪<lb/>
赴國生久鎮外藩結好中國貴門豪族靡不是洽自罷<lb/>
郡還國出入無恒交遊賔從威福日盛王意疑憚之時<lb/>
有國人上表云𤣥象謫見國有大恐都邑遷徙宗廟崩<lb/>
<pb n="KR3l0118_WYG_475-8a"/>
壊釁起他族事在蕭牆時議以生侈僭之應也遂奪生<lb/>
侍衛禁生遊從處之私第生自恃守郡多年曾無敗政<lb/>
流言怨悖鬱鬱不樂王亦知之因命生曰姻親二十餘<lb/>
年不幸小女夭枉不得與君子偕老良用痛傷夫人因<lb/>
留孫自鞠育之又謂生曰卿離家多時可暫歸本里一<lb/>
見親族諸孫留此無以為念後三年當令迎生生曰此<lb/>
乃家矣何更歸焉王笑曰卿本人間家非在此生忽若<lb/>
惽睡瞢然久之方乃發悟前事遂流涕請還王顧左右<lb/>
<pb n="KR3l0118_WYG_475-8b"/>
以送生生再拜而去復見前二紫衣使者從焉至大户<lb/>
外見所乗車甚劣左右親使御僕遂無一人心甚歎異<lb/>
生上車行可數里復出大城宛是昔年東来之途山川<lb/>
源野依然如舊所送二使者甚無威勢生逾怏怏生問<lb/>
使者曰廣陵郡何時可到二使謳歌自若久乃答曰少<lb/>
頃即至俄出一穴見本里閭巷不改往日澘然自悲不<lb/>
覺流涕二使者别生下車入其門升自階已身臥於堂<lb/>
東廡之下生甚驚畏不敢前近二使因大呼生之姓名<lb/>
<pb n="KR3l0118_WYG_475-9a"/>
數聲生遂發寤如初見家之僮僕擁篲於庭二客濯足<lb/>
於榻斜日未隐於西垣餘樽尚湛於東牖夢中倐忽若<lb/>
度一世矣生感念嗟嘆遂呼二客而語之驚駭因與生<lb/>
出外尋槐下穴生指曰此即夢中所驚入處二客将謂<lb/>
狐狸木媚之所為祟遂命僕夫荷斤斧斷擁腫折查枿<lb/>
尋穴究源旁可袤丈有大穴根洞然明朗可容一榻上<lb/>
有積土壤以為城郭臺殿之狀有蟻數斛隠聚其中中<lb/>
有小臺其色若丹二大蟻處之素翼朱首長可三寸左<lb/>
<pb n="KR3l0118_WYG_475-9b"/>
右大蟻數十輔之諸蟻不敢近此其王矣即槐安國都<lb/>
也又窮一穴直上南枝可四丈宛轉方中亦有土城小<lb/>
樓羣蟻亦處其中即生所領南柯郡也又一穴西去二<lb/>
丈磅礴空圬嵌窞異狀中有一腐龜殻大如斗積雨浸<lb/>
潤小草叢生繁茂翳薈掩暎振殻即生所獵靈龜山也<lb/>
又窮一穴東去丈餘古根盤屈若龍虺之狀中有小土<lb/>
壤髙尺餘即生所葬妻盤龍岡之墓也追想前事感歎<lb/>
於懐披閲窮跡皆符所夢不欲二客壊之遽令掩塞如<lb/>
<pb n="KR3l0118_WYG_475-10a"/>
舊是夕風雨暴發旦視其穴遂失羣蟻莫知所去故先<lb/>
言國有大恐都邑遷徙此其騐矣復念檀蘿征伐之事<lb/>
又請二客訪跡於外宅東一里有古涸澗側有大檀𣗳<lb/>
一株藤蘿擁織上不見日旁有小穴亦有羣蟻隐聚其<lb/>
間檀蘿之國豈非此耶嗟乎蟻之靈異猶不可窮况山<lb/>
藏木伏之大者所變化乎時生酒徒周弁田子華並居<lb/>
六合縣不與生過從旬日矣生遽遣家僮疾往候之周<lb/>
生暴疾已逝田子華亦寝疾於牀生感南柯之浮虚悟<lb/>
<pb n="KR3l0118_WYG_475-10b"/>
人世之倐忽遂栖心道門絶棄酒色後三年嵗在丁丑<lb/>
亦終於家時年四十七将符宿契之限矣公佐貞元十<lb/>
八年秋八月自吳之洛暫泊淮浦偶覿淳于生棼詢訪<lb/>
遺跡飜覆再三事皆摭實輒編録成𫝊以資好事雖稽<lb/>
神語怪事渉非經而竊位著生冀将為戒後之君子幸<lb/>
以南柯為偶然無以名位驕於天壤間云<lb/>
前華州参軍李肇賛曰<lb/>
　貴極禄位　權傾國都　逹人視此　蟻聚何殊<hi>出異</hi>
<pb n="KR3l0118_WYG_475-11a"/>
　<hi>聞録</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_475-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百七十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷四十六</head> <lb/>
    <p>
<pb n="KR3l0118_WYG_046-1a"/>
欽定四庫全書<lb/>
　太平廣記卷四十六<lb/>
　　神仙四十六<lb/>
　　　白幽求　　　王太虚　　　王子芝<lb/>
　　　劉商<lb/>
　　　　白幽求<lb/>
唐貞元十一年秀才白幽求頻年下第其年失志後乃<lb/>
從新羅王子過海於大謝公島夜遭風與徒侶數十人<lb/>
<pb n="KR3l0118_WYG_046-1b"/>
為風所飄南馳兩日兩夜不知幾千萬里風稍定徐行<lb/>
見有山林乃整棹望之及前到山髙萬仞南面半腹有<lb/>
城壁臺閣門宇甚壯麗維舟而昇至城一二里皆龍虎<lb/>
列坐於道兩邊見幽求乃耽耽而視幽求幽求進路甚<lb/>
恐懼欲求從者失聲彷徨次於大樹枝為風相磨如人<lb/>
言誦詩聲幽求諦聽之乃曰玉幢亘碧虚此乃真人居<lb/>
徘徊仍未進邪省猶難除幽求猶疑未敢前俄有朱衣<lb/>
人自城門而出傳勅曰西嶽真君來逰諸龍虎皆俯伏<lb/>
<pb n="KR3l0118_WYG_046-2a"/>
曰未到幽求因趨走前見朱衣人不顧而入幽求進退<lb/>
不得左右諸龍虎時時目幽求盤旋次門中數十人出<lb/>
龍虎奔走人皆乘之下山幽求亦隨之至維舟處諸騎<lb/>
龍虎人皆履海面而行須臾没於遠碧中幽求未知所<lb/>
適舟中具饌次忽見從西旗節隊伍僅千人鸞鶴青鳥<lb/>
飛引於路騎龍控虎乘龜乘魚有乘朱鬛馬人衣紫雲<lb/>
日月衣上張翠蓋如風而至幽求但俯伏而已乃入城<lb/>
門幽求又隨覘之諸龍虎等依前列位與樹木花藥鳥<lb/>
<pb n="KR3l0118_WYG_046-2b"/>
雀等皆應節盤廻如舞幽求身亦不覺足之蹈之食頃<lb/>
朱衣人持一牒出謂龍虎曰使水府真君龍虎未前朱<lb/>
衣人乃顧幽求授牒幽求未知所適朱衣曰使水府以<lb/>
手指之幽求隨指而身如乘風下山入海底雖入水而<lb/>
不知為水朦朧如日中行亦有樹木花卉觸之珊珊然<lb/>
有聲須臾至一城宫室甚偉門人驚顧俯伏於路俄而<lb/>
有數十人皆龍頭鱗身執旗杖引幽求入水府真君於<lb/>
殿下北面授符牒拜起乃出門已有龍虎騎從儼然遂<lb/>
<pb n="KR3l0118_WYG_046-3a"/>
行瞬息到舊所幽求至門又不敢入雖未食亦不覺餒<lb/>
少頃有覔水府使者幽求應唯而入殿前拜引於西廊<lb/>
下接諸使下坐飯食非人間之味徐問諸使中此何處<lb/>
也對曰諸真君遊春臺也主人是東嶽真君春夏秋冬<lb/>
各有位各在諸方主人亦各隨地分也其殿東廊下列<lb/>
玉女數百人奏樂白鶴孔雀皆舉翅動足更應絃歌日<lb/>
晚乃出殿於山東西為迎月殿又有一宫觀望日至申<lb/>
時明月出矣諸真君各為迎月詩其一真君詩曰日落<lb/>
<pb n="KR3l0118_WYG_046-3b"/>
煙水黯驪珠色豈昏寒光射萬里霜縞遍千門又一真君<lb/>
詩曰玉魄東方開嫦娥逐影來洗心兼滌目光影逰春<lb/>
臺又一真君詩曰清波滔碧烏天藏黯黮連二儀不辨<lb/>
處忽吐清光圓又一真君詩曰烏沉海西岸蟾吐天東<lb/>
頭忘下句其餘詩並忘之矣賦詩罷一真君乃命夜戲<lb/>
須臾童兒玉女三十餘人或坐空虛或行海面笙簫衆<lb/>
樂更唱迭和有唱步虛歌者數十百輩幽求記其一焉<lb/>
詞曰鳳凰三十六碧天髙太清元君夫人蹋雲語冷風<lb/>
<pb n="KR3l0118_WYG_046-4a"/>
颯颯吹鵝笙至四更有緋衣人走入鞠躬屈膝白天欲<lb/>
曙唯而趨出諸君命駕各辭次日昨朱衣人屈膝言曰<lb/>
白幽求已充水府使有勞績諸真君議曰便與遊春臺<lb/>
灑掃幽求恓惶拜乞却歸故鄉一真君曰卿在何處對<lb/>
曰在秦中又曰汝歸鄉何戀戀也幽求未答又曰使隨<lb/>
吾來朱衣人指隨西嶽真君諸真君亦各下山並自有<lb/>
龍虎鸞鳳朱鬛馬龜魚旛節羽旄等每真君有千餘人<lb/>
履海面而行幽求亦操舟隨西嶽真君後自有便風迅<lb/>
<pb n="KR3l0118_WYG_046-4b"/>
速如電平明至一島見真君上飛而去幽求舟為所限<lb/>
乃離舟上島目送真君猶見旗節𨼆𨼆而漸没幽求方<lb/>
悔恨慟哭而迢迤上島行乃望有人烟漸前就問云是<lb/>
明州又却喜歸舊國幽求自是休糧常服茯苓好逰山<lb/>
水多在五嶽永絶宦情矣<hi>出博異志</hi>
　　　　王太虚<lb/>
東極真人王太虛𨼆居王屋山中咸通壬辰嵗王屋令<lb/>
王㻌夙志崇道常念黄庭經每欲自為註解而未了深<lb/>
<pb n="KR3l0118_WYG_046-5a"/>
𤣥之理但日誦五六千遍聞王屋小有洞天神仙之府<lb/>
求為王屋令欲結廬於其中冀時得遊禮耳罷官乃絶<lb/>
粒咽氣數月稍覺神旺身輕入洞屋誓不復返初行三<lb/>
二十里或寛廣明朗或幽暗泥黑捫壁俯行經三五日<lb/>
忽坦然平闊峭崖倚空直拔萬仞下有嵌室可坐數百<lb/>
人石牀案几儼若有人居之案上古經一軸未敢遂取<lb/>
稽首載拜言曰下土賤臣形濁氣穢輒慕長生之道幸<lb/>
入洞天仰窺靈府是萬刼良㑹今觀上天遺跡玉案𤣥<lb/>
<pb n="KR3l0118_WYG_046-5b"/>
經不敢輙取願真仙鑒祐許塵目一披篇卷則受罔極<lb/>
之恩良久叩頭乞報應之兆忽有一人坐於案側曰子<lb/>
其志乎緱氏仙裔聿能好道可以名列青簡矣吾東極<lb/>
真人子之同姓也此黄庭寳經吾之所註使授於子復<lb/>
贈以桃核數斗曰此食之者白日飛行此核磨而服之<lb/>
不唯愈疾亦可延算子雖有志未可居此二十年期於<lb/>
兹山矣勉而勤之得道也言訖不復見㻌亦不敢久住<lb/>
㩦桃核與經而歸磨服桃核身康無疾顔狀益少人間<lb/>
<pb n="KR3l0118_WYG_046-6a"/>
因有傳寫東極真人所註黄庭經本矣<hi>出仙傳拾遺</hi>
　　　　王子芝<lb/>
王子芝字仙苗自云河南緱氏人常遊京洛間耆老云<lb/>
五十年來見之狀貌恒如四十許人莫知其甲子也好<lb/>
養氣而嗜酒故蒲帥琅琊公重盈作鎮之初年仙苗居<lb/>
於紫極宫王令待之甚厚又聞其嗜酒日以三榼餉之<lb/>
間日仙苗出遇一樵者荷擔於宫門貌非常意甚異焉<lb/>
因市其薪厚償厥直樵者得金亦不讓而去子芝潛令<lb/>
<pb n="KR3l0118_WYG_046-6b"/>
人躡其後以伺之樵者徑趨酒肆盡飲以歸他日復來<lb/>
子芝謂曰知子好酒吾有中令所餉醇醪償子薪價可<lb/>
乎曰可廼飲之數盂因謂子芝是酒佳矣然殊不及解<lb/>
縣石氏之醖也余適自彼來恨向者無侣不果盡於斯<lb/>
酌子芝因降階執手與之擁鑪祈於樵者曰石氏芳醪<lb/>
可致否樵者頷之因命丹筆書一符置於火上煙未絶<lb/>
有一小豎立于前樵者勅之爾領尊師之僕挈此二榼<lb/>
但往石家取酒吾待與尊師一醉時既昏夜門已扃禁<lb/>
<pb n="KR3l0118_WYG_046-7a"/>
小豎謂芝僕曰可閉其目因撘其頭人與酒壺偕出自<lb/>
門隙已及解縣擕酒而還因與子芝共傾焉其甘醇郁<lb/>
烈非世所儔中宵樵者謂子芝曰已醉矣余召一客伴<lb/>
子飲可乎子芝曰諾復書一朱符置火上瞬息聞異香<lb/>
滿室有一人來堂堂美鬚眉拖紫秉簡揖樵者而坐引<lb/>
滿兩巡二壺且竭樵者燒一鐵筯以授紫衣者云可去<lb/>
時東方明矣遂各執别樵者因謂子芝曰識向來人否<lb/>
少頃可造河瀆廟視之子芝送樵者訖因過廟所覩夜<lb/>
<pb n="KR3l0118_WYG_046-7b"/>
來共飲者廼神耳鐵筯之驗宛然趙君郎中時在幕府<lb/>
目驗此事𢎞文館校書郎蘇悦亦寓於中條甚熟蹤跡<lb/>
其後子芝再遇樵仙别傳修鍊之訣且為地仙矣<hi>出神仙感</hi>
<hi>遇傳</hi>
　　　　劉商<lb/>
劉商彭城人也家於長安少好學强記精思攻文有胡<lb/>
笳十八拍盛行於世兒童婦女咸悉誦之進士擢第歴<lb/>
臺省為郎性躭道術逢道士即師資之鍊丹服氣靡不<lb/>
<pb n="KR3l0118_WYG_046-8a"/>
勤切每歎光隂甚促筋骸漸衰朝馳暮止但自勞苦浮<lb/>
榮世宦何益於已古賢皆隳官以求道多得度世幸畢<lb/>
婚嫁不為俗累豈劣於許遠遊哉由是以病免官道服<lb/>
東逰入廣陵於城街逢一道士方賣藥聚衆極多所賣<lb/>
藥人言頗有靈效衆中間商目之相異乃罷藥㩦手登<lb/>
樓以酒為勸道士所談自秦漢厯代事皆如目覩商驚<lb/>
異師敬之復言神仙道術不可得也及暮商歸僑止道<lb/>
士下樓閃然不見商益訝之商翌日又於城街訪之道<lb/>
<pb n="KR3l0118_WYG_046-8b"/>
士仍賣藥見商愈喜復挈上酒樓劇談勸醉出一小藥<lb/>
囊贈商并戲吟曰無事到揚州相㩦上酒樓藥囊為贈<lb/>
别千載更何求商記其吟暮乃别去後商累尋之不復<lb/>
見也乃開囊視重紙裹一葫蘆子得九粒藥如麻粟依<lb/>
道士口訣吞之頓覺神爽不饑身輕飄然過江逰茅山<lb/>
久之復往宜興張公洞當遊之時愛罨畫溪之景遂於<lb/>
胡父渚葺居𨼆於山中近樵者猶見之我劉郎中也而<lb/>
莫知所止已為地仙矣<hi>出續仙傳</hi>
<pb n="KR3l0118_WYG_046-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_046-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四十六<lb/>
</p>
<p>
</p>
  </div>
</body>
</text>
</TEI>
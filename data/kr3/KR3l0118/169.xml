<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百六十九</head> <lb/>
    <p>
<pb n="KR3l0118_WYG_169-1a"/>
欽定四庫全書<lb/>
　太平廣記卷一百六十九<lb/>
　　知人一<lb/>
　　　陳寔　　　　黄叔度　　　郭泰<lb/>
　　　馬融　　　　蔡邕　　　　顧邵<lb/>
　　　諸葛瑾兄弟　龎士元　　　武陔<lb/>
　　　裴頠　　　　匈奴使　　　桓温<lb/>
　　　謝鯤　　　　唐太宗　　　李勣<lb/>
<pb n="KR3l0118_WYG_169-1b"/>
　　　薛收　　　　王珪　　　　王飾旦<lb/>
　　　楊素　　　　王義方　　　選將<lb/>
　　　英公　　　　劉竒　　　　張鷟<lb/>
　　　李嶠　　　　鄭杲　　　　盧從愿<lb/>
　　　裴寛　　　　韋詵　　　　裴談<lb/>
　　　　陳寔<lb/>
陳寔嘗歎曰若周子居者眞棟梁之器譬諸寳劒則世<lb/>
之龍泉客有問陳季方曰足下家君有何功徳而荷天<lb/>
<pb n="KR3l0118_WYG_169-2a"/>
下重名季方曰吾家君譬如桂樹生於泰山之阿上有<lb/>
萬仞之髙下有不測之淵上為甘露所霑下為淵泉所<lb/>
潤當斯之時桂樹焉知泰山之髙淵泉之深不知有功<lb/>
徳與無<hi>出世説</hi>
　　　　黄叔度<lb/>
郭泰至汝南造袁奉髙車不停軌鸞不輟軛詣黄叔度<lb/>
乃彌日信宿人問其故林宗曰叔度汪汪如千頃之波<lb/>
澄之不清撓之不濁其器深廣難測矣<hi>出世説</hi>
<pb n="KR3l0118_WYG_169-2b"/>
　　　　郭泰<lb/>
郭泰秀立髙峙澹然淵停九州之士悉懔懔宗仰以為<lb/>
覆盖蔡伯喈告盧子幹馬日磾曰吾為天下作碑銘多<lb/>
矣未嘗不有慚唯為郭先生碑頌無愧色耳<hi>出世説</hi>
　　　　馬融<lb/>
鄭𤣥在馬融門下融嘗不解割裂書七事而𤣥思其五<lb/>
别令盧子幹思其二融告幹曰孔子謂子貢回也聞一<lb/>
知十吾與汝弗如也今我與子可謂是矣<hi>出世説</hi>
<pb n="KR3l0118_WYG_169-3a"/>
　　　　蔡邕<lb/>
蔡邕評陳蕃李膺先後曰陳仲舉彊於犯上難李元禮嚴<lb/>
於挕下易仲舉三君之下<hi>謝沈漢記曰三君者一時之所重竇武劉淑陳蕃</hi>元<lb/>
禮八俊之上<hi>薛瑩漢書曰李膺王暢荀緄朱㝢魏朗劉佑杜楷趙典為八俊出世説</hi>
　　　　顧邵<lb/>
顧邵嘗獨謂龎士元曰聞子知人吾與足下孰愈士元<lb/>
曰陶冶世俗與時沉機吾不如子論霸王之餘䇿覽倚<lb/>
伏之要最吾亦有一日之長邵亦安其言<hi>出世説</hi>
<pb n="KR3l0118_WYG_169-3b"/>
　　　　諸葛瑾兄弟<lb/>
諸葛瑾弟亮及從弟誕並有盛名各事一國時以蜀得<lb/>
其龍吳得其虎魏得其狗<hi>出世説</hi>
　　　　龎士元<lb/>
龎士元至吳吳人並友之見陸績顧邵全琮而為之目<lb/>
曰陸子所謂駑馬有逸足之用顧子所謂駑牛可以負重<lb/>
致逺或問如目陸為勝邪曰駑馬雖精速能致一人耳<lb/>
駑牛一日行百里所致豈一人哉吳人無以難全子好<lb/>
<pb n="KR3l0118_WYG_169-4a"/>
聲名似汝南樊子昭<hi>出世説</hi>
　　　　武陔<lb/>
司馬文王問武陔曰陳泰何如其父司空陔曰通雅博<lb/>
暢能以天下聲教為己任者不如也明練簡至立功立<lb/>
事過之<hi>出世説</hi>
　　　　裴頠<lb/>
冀州刺史楊淮二子喬與髦俱總角為成器淮與裴頠<lb/>
樂廣友善遣見之頠性𢎞放愛喬之有風韻謂淮曰喬<lb/>
<pb n="KR3l0118_WYG_169-4b"/>
當及卿髦小減也廣性清淳愛髦之有神檢謂淮曰喬<lb/>
自及卿然髦尤精出淮笑曰我二兒之優劣乃裴樂之<lb/>
優劣也論者評之以為喬雖髙韻而無檢局樂言為得<lb/>
然並為後出之雋<hi>出世説</hi>
　　　　匈奴使<lb/>
魏武將見匈奴使自以形陋不足懐逺國使崔季珪代<lb/>
當之自捉刀立牀頭事畢令間諜問曰魏王何如使曰<lb/>
魏王雅望非常然牀頭捉刀人乃英雄也王聞之馳殺<lb/>
<pb n="KR3l0118_WYG_169-5a"/>
此使<hi>出商芸小説</hi>
　　　　桓温<lb/>
晉殷浩既廢桓温語諸人曰少時與之共騎竹馬我棄<lb/>
去已浩輒取之故當出我下<hi>出世説新語</hi>
　　　　謝鯤<lb/>
明帝問謝鯤君自謂何如庾亮答曰端委廟堂使百寮<lb/>
凖則臣不如亮一丘一壑自謂過之<hi>出世説新語</hi>
　　　　唐太宗<lb/>
<pb n="KR3l0118_WYG_169-5b"/>
貞觀五年上謂長孫無忌等曰朕聞主賢則臣直人固<lb/>
不自知公宜論朕得失無忌曰陛下武功文徳跨絶古<lb/>
今發號施令事皆利物臣順之不暇實不見陛下有愆<lb/>
失上曰朕欲聞已過公乃妄相諛悦今面談公等得失<lb/>
以為鑑誡言之者可以無過聞之者足以自改因曰無<lb/>
忌善於籌算應對敏速求之古人亦當無比兵機政術<lb/>
或恐非其所長髙士廉涉獵古今心術聰悟臨難不改<lb/>
節為官亦無朋黨所少者骨鯁規諫耳唐儉言辭俊利<lb/>
<pb n="KR3l0118_WYG_169-6a"/>
善和解人酒盃流行發言啟齒事朕三載遂無一言論<lb/>
國家得失楊師道性純善自無愆過而情實怯懦未甚<lb/>
更事緩急不可得力岑文本性道敦厚文章所長持論<lb/>
恒據經典自不負於理劉洎性最堅貞言多利益然其<lb/>
意尚然諾朋友能自補闕亦何以尚焉馬周見事敏速<lb/>
性甚貞正至於論量人物直道而言朕比任使多所稱<lb/>
意褚遂良學問稍長性亦堅正既寫忠誠甚親附於朕<lb/>
譬如飛鳥依人自加憐愛<hi>出唐會要</hi>
<pb n="KR3l0118_WYG_169-6b"/>
　　　　李勣<lb/>
武徳初李勣得黎陽倉就食者數十萬人魏徴髙季輔<lb/>
杜正倫郭孝恪皆客遊其所一見於衆人之中即加禮<lb/>
敬平武牢獲鄭州長史戴胄釋放推薦之當時以為有<lb/>
知人之鑒<hi>出唐會要</hi>
又貞觀元年勣為幷州都督時侍中張文瓘為參軍事<lb/>
勣嘗歎曰張稚珪後來管蕭吾不如也待以殊禮時有<lb/>
二寮亦被禮接勣將入朝一人贈以佩刀一人贈以玉<lb/>
<pb n="KR3l0118_WYG_169-7a"/>
帶文瓘獨無所及因送行二十餘里勣曰諺云千里相<lb/>
送歸於一别稚珪何行之逺也可以還矣文瓘曰均承<lb/>
尊奨彼皆受賜而返鄙獨見遺以此於悒勣曰吾子無<lb/>
苦老夫有説某遲疑少決故贈之以刀戒令果㫁也某<lb/>
放達不拘故贈之以帶戒令檢約也吾子宏才特達無<lb/>
施不可焉用贈為因極推引後文瓘累遷至侍中<hi>出廣人物</hi>
<hi>志</hi>
　　　　薛收<lb/>
<pb n="KR3l0118_WYG_169-7b"/>
唐薛收與從父兄子元敬族兄子徳音齊名時人謂之<lb/>
河東三鳳收與元敬俱為文學館學士時房杜等處心<lb/>
腹之寄深相友託元敬畏於權勢竟不狎如晦常云小<lb/>
記室不可得而親不可得而疎<hi>出談賔錄</hi>
　　　　王珪<lb/>
貞觀六年上宴侍臣謂王珪曰卿識鑒精通尤善談論<lb/>
自房𤣥齡等咸宜品藻又可自量與諸子孰賢珪對曰<lb/>
孜孜奉國知無不為臣不如𤣥齡才兼文武出將入相<lb/>
<pb n="KR3l0118_WYG_169-8a"/>
臣不如李靖敷奏詳明出納惟允臣不如温彦博剸繁理<lb/>
劇衆務必舉臣不如戴胄諫諍為心恥君不及堯舜臣<lb/>
不如魏徴至於激濁揚清嫉惡好善臣於數子亦有微<lb/>
長太宗深然其言羣公亦各以為盡已所能謂之確論<lb/>
<hi>出會要</hi>
　　　　王師旦<lb/>
貞觀十九年考功員外郎王師旦知舉考張昌齡王公<lb/>
瑾䇿下太宗歎曰二人咸有詞華對曰體性輕薄文絶<lb/>
<pb n="KR3l0118_WYG_169-8b"/>
浮艶必不成令器臣不上拔者恐變陛下風教帝以為<lb/>
名言後如其言也<hi>出譚賔錄</hi>
　　　　楊素<lb/>
封徳彛之少也僕射楊素見而竒之遂妻以姪女常撫<lb/>
座曰封郎必居此坐後討遼東封公船沒衆皆謂死楊<lb/>
素曰封郎當得僕射此必未死使人求之公抱得一板<lb/>
沒於大海中力盡欲放之忽憶楊公之言復勉力持之<lb/>
胸前為板所摩繫肉破至骨衆接救得之後果官至僕<lb/>
<pb n="KR3l0118_WYG_169-9a"/>
射<hi>出定命錄</hi>
　　　　王義方<lb/>
員半千本名餘慶師事王義方義方重之嘗謂曰五百<lb/>
年一賢足下當之矣因改名半千<hi>出譚賔錄</hi>
　　　　選將<lb/>
李勣每臨陣選將必相有福祿者而後遣之人問其故<lb/>
對曰薄命之人不足與成功名君子以為知言<hi>出譚賔錄</hi>
　　　　英公<lb/>
<pb n="KR3l0118_WYG_169-9b"/>
髙宗時蠻羣聚為寇討之輒不利乃以徐敬業為刺史<lb/>
彼州發卒郊迎敬業盡放令還單騎至府賊聞新刺史<lb/>
至皆繕理以待敬業一無所問處分他事畢方曰賊皆<lb/>
安在曰在南岸乃從一二佐吏而往觀者莫不駭愕賊<lb/>
初持兵覘望及見船中無所有乃更閉營藏𨼆敬業直<lb/>
入其營内告云國家知汝等為貪吏所苦非有他惡可<lb/>
悉歸田後去者為賊唯召其魁首責以不早降各杖數<lb/>
十而遣之境内肅然其祖英公聞之壯其膽略曰吾不<lb/>
<pb n="KR3l0118_WYG_169-10a"/>
辦此然破家者必此兒也<hi>出國史異纂</hi>
　　　　劉竒<lb/>
唐證聖中劉竒為侍郎注張文成司馬鍠為御史二人<lb/>
因申屠㻛以謝竒正色曰舉賢無私何見謝<hi>出談賔錄</hi>
　　　　張鷟<hi>自號浮休子</hi>
唐婁師徳滎陽人也為納言客問浮休子曰婁納言何<lb/>
如答曰納言直而温寛而栗外愚而内敏表晦而裏明<lb/>
萬頃之波渾而不濁百鍊之質磨而不磷可謂淑人君<lb/>
<pb n="KR3l0118_WYG_169-10b"/>
子近代之名公者焉客曰狄仁傑為納言何如浮休子<lb/>
曰粗覽經史薄閑文筆箴規切諫有古人之風剪伐淫<lb/>
祠有烈士之操心神耿直湼而不淄膽氣堅剛明而能<lb/>
㫁晚途錢癖和嶠之徒與客曰鳳閣侍郎李昭徳可謂<lb/>
名相乎答曰李昭徳志大而器小氣髙而智薄假權制<lb/>
物扼險凌人剛愎有餘而恭寛不足非謀身之道也俄<lb/>
伏法焉又問洛陽令來俊臣雍容美貌忠赤之士乎答<lb/>
曰俊臣面柔心狠行險徳薄巧辯似智巧諛似忠傾覆<lb/>
<pb n="KR3l0118_WYG_169-11a"/>
邦家誣陷良善其江充之徒歟蜂蠆害人終為人所害<lb/>
無何為太僕卿戮於西市又問武三思可謂名王哉答<lb/>
曰三思馮藉國親位超衮職貌𧰼恭敬心極殘忍外示<lb/>
公直内結隂謀弄王法以復仇假朝權而害物晚封為<lb/>
徳静王乃鼎賊也不可以夀終竟為節愍太子所殺又<lb/>
問中書令魏元忠耿耿正直近代之名臣也答曰元忠<lb/>
文武雙闕名實兩空外示貞剛内懐趨附面折張食其<lb/>
之黨勇若熊罷謟事武士開之儔怯同駑犬首䑕之士<lb/>
<pb n="KR3l0118_WYG_169-11b"/>
進退兩端虺蜴之夫曽無一志亂朝敗政莫非斯人附<lb/>
三思之徒赤五王之族以吾熟察終不得其死然果坐<lb/>
事長流思州憂恚而卒又問中書令李嶠何如答曰李<lb/>
公有三戾性好榮遷憎人昇進性好文章憎人才筆性<lb/>
好貪濁憎人受賂亦如古者有女君性嗜肥鮮禁人食<lb/>
肉性愛綺羅㫁人衣錦性好淫縱憎人畜聲色此亦李<lb/>
公之徒也又問司刑卿徐有功何如答曰有功耿直之<lb/>
士也明而有膽剛而能㫁處陵夷之運不偷媚以取容<lb/>
<pb n="KR3l0118_WYG_169-12a"/>
居版蕩之朝不遜辭以茍免來俊臣羅織者有功出之<lb/>
袁智𢎞鍜錬者有功寛之躡虎尾而不驚觸龍鱗而不<lb/>
懼鳳跱鴟梟之内直以全身豹變豺狼之間忠以逺害<lb/>
若值清平之代則張釋之于定國豈同年而語哉又問<lb/>
司農卿趙履温何如答曰履温心不涉學眼不識文貌<lb/>
恭而性狠智小而謀大趦趄狗盜突忽猪貪晨羊誘外<lb/>
不覺其死夜蛾覆燭不覺其斃頭寄於頸其能久乎後<lb/>
從事韋氏為逆夷其三族又問鄭愔為選部侍郎何如<lb/>
<pb n="KR3l0118_WYG_169-12b"/>
答曰愔猖獗小子狡猾庸人淺學浮詞輕才薄徳狐蹲<lb/>
貴介雉伏權門前託俊臣後附張易折支徳静之室䑛<lb/>
痔安樂之庭鸋鳷栖於葦苕魦鱨游於沸鼎既無雅量<lb/>
終是凡材以此求榮得死為幸後果謀反伏誅<hi>出朝野僉載</hi>
　　　　李嶠<lb/>
御史裴周使幽州日見參謀姓胡云是易州人不記名<lb/>
項有刀痕問之對曰某昔為番官曾事特進李嶠嶠奨<lb/>
某聰明每有詩什皆令收掌常熟視謂之曰汝甚聰明<lb/>
<pb n="KR3l0118_WYG_169-13a"/>
然命薄少官祿年至六十已上方有兩政三十有重厄<lb/>
不知得過否爾後轗軻不得覓身名胡至三十忽遇張<lb/>
佺北征便隨入軍軍敗賊刃頸不㫁於積屍中臥經一<lb/>
宿乃得活自此已後每憶李公之言更不敢覓官於寺<lb/>
中洒掃展轉至六十因至鹽州於刺史郭某家為客有<lb/>
日者見之謂刺史曰此人有官祿今合舉薦前十月當<lb/>
得官刺史曰此邊逺下州某無公望豈敢輒薦舉人俄<lb/>
屬有恩赦令天下刺史各舉一人其年五月郭舉此人<lb/>
<pb n="KR3l0118_WYG_169-13b"/>
有兵謀至十月䇿問及第得東宫衛佐官仍參謀范陽<lb/>
軍事<hi>出定命錄</hi>
　　　　鄭杲<lb/>
唐聖厯中侍郎鄭杲注韓思復太常博士元希聲京兆<lb/>
府士曹參軍嘗謂人曰今年當選得韓元二子是吏部<lb/>
不負朝廷矣<hi>出談賔錄</hi>
　　　　盧從愿<lb/>
唐景雲中盧從愿為侍郎杜暹自虢州參軍注鄭縣尉<lb/>
<pb n="KR3l0118_WYG_169-14a"/>
後為户部尚書盧自益州長史入朝杜立於上乃曰選<lb/>
人定如何盧曰亦由僕藻鑒遂使明公展千里之足<hi>出談</hi>
<hi>賔錄</hi>
　　　　裴寛<lb/>
尚書裴寛罷郡西歸泝流停午因維舟暫駐見一人坐<lb/>
樹下衣服故弊因命與語大竒之遂為知心曰以君才<lb/>
識必自富貴何貧也舉一船錢帛奴婢貺之客亦不讓<lb/>
所惠語訖上船偃蹇者鞭撲之裴公益竒之其人乃張<lb/>
<pb n="KR3l0118_WYG_169-14b"/>
徐州也<hi>出幽閒鼓吹</hi>
　　　　韋詵<lb/>
潤州刺史韋詵自以族望清華嘗求子壻雖門地貴盛<lb/>
聲名籍甚者詵悉以為不可遇嵗除日閑無事妻孥登<lb/>
城眺覽見數人方於園圃有所瘞詵異之召吏指其所<lb/>
使訪求焉吏還白曰所見乃參軍裴寛所居也令與寛<lb/>
俱來詵詰其由寛曰某常自戒義不以苞苴汚其家今<lb/>
日有人遺鹿置之而去既不能自欺因與家童瘞於後<lb/>
<pb n="KR3l0118_WYG_169-15a"/>
園以全其所守不謂太守見之詵因降階曰某有息女<lb/>
願授君子裴拜謝而去歸謂其妻曰嘗求佳壻令果得<lb/>
之妻問其誰即向之城上所見瘞物者明日復召來韋<lb/>
氏舉家視其簾下寛衣碧衫疎痩而長<hi>舊制八品已下衣碧</hi>入門<lb/>
其家大噱呼為鸛鵲詵妻涕泣於帷下既退詵謂其妻<lb/>
曰愛其女當令作賢公侯之妻奈何白如瓠者人奴之<lb/>
材詵竟以女妻之而韋氏與寛偕老其福夀貴盛親族<lb/>
莫有比焉故開元天寳推名家舊望以寛為稱首<hi>出明皇雜</hi>
<pb n="KR3l0118_WYG_169-15b"/>
<hi>錄</hi>
　　　　裴談<lb/>
蘇頲年五嵗裴談過其父頲方在乃試誦庾信枯樹賦<lb/>
將及終篇避談字因易其韻曰昔年移栁依依漢隂今<lb/>
看搖落悽愴江潯樹猶如此人何以任談駭嘆久之知<lb/>
其他日必主文章也<hi>出廣人物志</hi>
　<lb/>
　太平廣記卷一百六十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百三十二</head>
    <p>
<pb n="KR3l0118_WYG_332-1a"/>
欽定四庫全書<lb/>
　太平廣記卷三百三十二　宋　李昉等　編<lb/>
　　鬼十七<lb/>
　　　唐晅　　　　蕭正人　　　韋鎰<lb/>
　　　趙夏日　　　茹子顔　　　劉子貢<lb/>
　　　劉平　　　　蕭穎士<lb/>
　　　　唐晅<lb/>
唐晅者晉昌人也其姑適張恭即安定張軏之後𨼆居<lb/>
<pb n="KR3l0118_WYG_332-1b"/>
滑州衞南人多重之有子三人進士擢第女三人長適<lb/>
辛氏次適梁氏小女姑鍾念習以詩禮頗有令德開元<lb/>
中父亡哀毁過禮晅常慕之及終制乃娶焉而留之衞<lb/>
南莊開元十八年晅以故入洛累月不得歸夜宿主人<lb/>
夢其妻隔花泣俄而窺井笑及覺心惡之明日就占者<lb/>
問之曰隔花泣者顔隨風謝窺井笑者喜於泉路也居<lb/>
數日果有凶信晅悲慟倍常後數歲方得歸衞南追其<lb/>
陳迹感而賦詩曰寢室悲長簟糚樓泣鏡臺獨悲桃李<lb/>
<pb n="KR3l0118_WYG_332-2a"/>
節不共夜泉開魂兮若有感髣髴夢中來又曰常時華<lb/>
堂靜笑語度更籌恍惚人事改㝠寞委荒邱陽原歌薤<lb/>
露隂壑悼藏舟清夜糚臺月空想畫眉愁是夕風露清<lb/>
虛晅耿耿不寐更深悲吟前悼亡詩忽聞暗中若泣聲<lb/>
初逺漸近晅驚惻覺有異乃祝之曰倘是十娘子之靈<lb/>
何惜一相見叙也勿以幽㝠隔礙宿昔之愛須臾聞言<lb/>
曰兒即張氏也聞君悲吟相念雖處隂㝠實所惻愴媿<lb/>
君誠心不以沉魂可棄每所記念是以此夕與君相聞<lb/>
<pb n="KR3l0118_WYG_332-2b"/>
晅驚嘆流涕嗚咽曰在心之事卒難申叙然須得一見<lb/>
顔色死不恨矣答曰𨼆顯道隔相見殊難亦慮君或起<lb/>
疑心妾非不欲盡也晅詞益懇誓無疑貳俄而聞喚羅<lb/>
敷先出前拜言娘子欲叙夙昔正期與七郎相見晅問<lb/>
羅敷曰我開元八年典汝與仙州康家聞汝已於康家<lb/>
死矣今何得在此答曰被娘子贖來今看阿美阿美即<lb/>
晅之亡女也晅又惻然須臾命燈燭立於阼階之北晅<lb/>
趨前泣而拜妻答拜晅乃執手叙以平生妻亦流涕謂<lb/>
<pb n="KR3l0118_WYG_332-3a"/>
晅曰隂陽道隔與君久别雖㝠寞無據至於相思嘗不<lb/>
去心今六合之日㝠官感君誠懇放兒蹔來千年一遇<lb/>
悲喜兼集又美娘幼小囑付無人今夕何夕再遂申欵<lb/>
晅乃命家人列拜起居徙燈入室施布帷帳不肯先坐<lb/>
乃曰隂陽尊卑以生人爲貴君可先坐晅即如言笑謂<lb/>
晅曰君情既不易平生然聞已再婚君新人在淮南吾<lb/>
亦知甚平善因語人生修短固有定乎答曰必定矣又<lb/>
問佛與道孰是非答曰同源異派耳别有太極仙品總<lb/>
<pb n="KR3l0118_WYG_332-3b"/>
靈之司出有入無之化其道大哉其餘悉如人間所說<lb/>
今不合具言彼此爲累晅懼不敢復問因問欲何膳答<lb/>
曰㝠中珍羞亦備唯無漿水粥不可致耳晅即令備之<lb/>
既至索别器攤之而食向口如盡及徹之粥宛然晅悉<lb/>
飯其從者有老姥不肯同坐妻曰倚是舊人不同羣小<lb/>
謂晅曰此是紫菊妳豈不識耶晅方記念具別席飯其餘<lb/>
侍者晅多不識聞呼名字乃是晅從京迴日多剪紙人<lb/>
奴婢所題之名問妻妻曰皆君所與者乃知錢財奴婢<lb/>
<pb n="KR3l0118_WYG_332-4a"/>
無不得也妻曰往日常弄一金鏤合子藏於堂屋西北<lb/>
斗栱中無有人知處晅取果得又曰豈不欲見美娘乎<lb/>
今已長成晅曰美娘亡時襁褓地下豈受歲乎答曰無<lb/>
異也須臾美娘至可五六歲晅撫之而泣妻曰莫抱驚<lb/>
兒羅敷却抱忽不見晅令下簾帷申繾綣宛如平生狀<lb/>
惟手足呼吸冷耳又問㝠中居何處答曰在舅姑左右<lb/>
晅曰娘子神靈如此何不還返生答曰人死之後魂魄<lb/>
異處皆有所録杳不闗形骸也君何不驗夢中安能記<lb/>
<pb n="KR3l0118_WYG_332-4b"/>
其身也兒亡之後都不記死時亦不知殯葬之處錢財<lb/>
奴婢君與則知至如形骸實總不管既而綢繆夜深晅<lb/>
曰同穴不逺矣妻曰曽聞合𦵏之禮蓋同形骸至精神<lb/>
實都不見何煩此言也晅曰婦人沒地不亦有再適乎<lb/>
答曰死生同流貞邪各異且兒亡堂上欲奪兒志嫁與<lb/>
北庭都護鄭乾觀姪明逺兒誓志確然上下矜閔得免<lb/>
晅聞撫然感懷而贈詩曰嶧陽桐半死延津劒一沈如<lb/>
何宿昔内空負百年心妻曰方見君情輒欲留答可乎<lb/>
<pb n="KR3l0118_WYG_332-5a"/>
晅曰曩日不屬文何以爲詞妻曰文詞素慕慮君嫌猜<lb/>
而不爲言志之事今夕何妨遂裂帶題詩曰不分殊幽<lb/>
顯那堪異古今隂陽途自隔聚散兩難心又曰蘭階兔<lb/>
月斜銀燭半含花自憐長夜客泉路以爲家晅含涕言<lb/>
叙悲喜之間不覺天明須臾聞扣門聲翁婆使丹參傳<lb/>
語令催新婦恐天明㝠司奪責妻泣而起與晅訣别晅<lb/>
修啟狀以附之整衣聞香郁然不與世同此香何方得<lb/>
答言韓壽餘香兒來堂上見賜晅執手曰何時再一見<lb/>
<pb n="KR3l0118_WYG_332-5b"/>
答曰四十年耳留一羅帛子與晅爲念晅答一金鈿合<lb/>
子即曰前途日限不可久留自非四十年内若於墓祭<lb/>
祀都無益必有相饗但於月盡日黄昏時於野田中或<lb/>
於河畔呼名字兒盡得也怱怱不果久語願自愛訖登<lb/>
車而去揚被久之方滅舉家皆見事見唐晅手記<hi>出通幽記</hi>
　　　　蕭正人<lb/>
琅邪太守許誡言嘗言幼時與中外兄弟夜中言及鬼<lb/>
神其中雄猛者或言吾不信邪何處有鬼言未終前簷<lb/>
<pb n="KR3l0118_WYG_332-6a"/>
頭鬼忽垂下二脛脛甚壯大黒毛且長足履於地言者<lb/>
走匿内弟蕭正人沈靜少言獨不懼直抱鬼脛解衣帶<lb/>
束之甚急鬼舉脛至簷正人束之不得昇復下如此數<lb/>
四既無救者正人放之鬼遂滅而正人無他<hi>出記聞</hi>
　　　　韋鎰<lb/>
監察御史韋鎰自貶降量移虢州司户參軍鎰與守有<lb/>
故請開虢州西郭道鎰主之凡開數里平夷丘墓數百<lb/>
既而守念鎰至湖按覆有人至湖告鎰妻死鎰妻亡七<lb/>
<pb n="KR3l0118_WYG_332-6b"/>
日召寺僧齋鎰神傷喪志諸僧慰勉齋罷鎰送僧出門<lb/>
言未畢若有所見則揖僧退且言曰弟子亡妻形見則<lb/>
若揖讓酬答至堂仆地遂卒人以爲平夷邱墓之禍焉<lb/>
<hi>出記聞</hi>
　　　　趙夏日<lb/>
寧王文學趙夏日文章知名以文學卒官終後每處理<lb/>
家事如平生家内大小不敢爲非常於靈帳中言其聲<lb/>
甚厲第二子常見之率常在宅及三歲令其子傳語遍<lb/>
<pb n="KR3l0118_WYG_332-7a"/>
别人因絶去<hi>出記聞</hi>
　　　　茹子顔<lb/>
吳人茹子顔以明經爲雙流尉頗有才識善醫方由是<lb/>
朝賢多識之子顔好京兆府博士及選請爲之既拜常<lb/>
在朝貴家及歸學車馬不絶子顔之婭張虛儀選授梓<lb/>
州通泉尉家貧不能與其妻行仍有債數萬請子顔保<lb/>
虛儀去後兩月餘子顔夜坐忽簷間語曰吾通泉尉張<lb/>
虛儀也到縣數日亡今吾柩還已發縣矣吾平生與君<lb/>
<pb n="KR3l0118_WYG_332-7b"/>
特善赴任日又債負累君吾今亡家又貧匱進退相擾<lb/>
深覺厚顔子顔問曰君何日當至京吾使人迎侯鬼乃<lb/>
具言發時日且求食子顔命食於坐談笑如故至期喪<lb/>
果至子顔爲之召債家而歸其負鬼又旦夕來謝恩其<lb/>
言甚懇月餘而絶子顔亦不以介意數旬子顔亦死<hi>出紀</hi>
<hi>聞</hi>
　　　　劉子貢<lb/>
京兆人劉子貢五月二十二日因病熱卒明日乃蘇自<lb/>
<pb n="KR3l0118_WYG_332-8a"/>
言被録至㝠司同過者十九人官召二人出木括其頭<lb/>
加釘鐷焉命繫之曰此二人罪重留餘者且釋去又引<lb/>
子貢問曰此爲何處人曰此皆地獄也縁同光王生故<lb/>
休罪人七日此中受罪者暫停若遇其鼓作罪人受苦<lb/>
可驚駭耳目子貢娶於難江縣令蘇元宗見元宗於途<lb/>
問之曰丈人在生好善何得在此元宗曰吾前生有過<lb/>
故留然事已辦今將生天不久矣又問二子先死者何<lb/>
在長者愿而信死便生天少兒賊而殺見在地獄又遇<lb/>
<pb n="KR3l0118_WYG_332-8b"/>
鄰人季暐暐曰君爲傳語吾兒吾生前坐罪大被拘留<lb/>
爲吾造觀世音菩薩像一寫妙法蓮華經一部則生天<lb/>
矣又遇其父慎慎曰吾以同光王生故得假在外不然<lb/>
每日受罪苦不可言坐吾彈殺鳥獸故每日被牛頭獄<lb/>
卒燒鐵彈數千其色如火破吾身皮數百道納熱彈其<lb/>
中痛苦不可忍又見身存者多爲鬼子貢以二十三日<lb/>
生生七日至二十九日又殂遂不活矣<hi>出記聞</hi>
　　　　劉平<lb/>
<pb n="KR3l0118_WYG_332-9a"/>
唐咸通中有五經博士盧斚得神仙補養之道自言生<lb/>
於隋代宿舊朝士皆云童幼時見奕世奉之不窮其壽<lb/>
安史之亂𨼆於終南山中其後或出或處令狐綯喻以<lb/>
柱下漆園之事稍從宦於京師常言與處士劉平善天<lb/>
寳中居於齊魯尤善吐納之術能夜中視物不假燈燭<lb/>
安禄山在范陽厚幣致於門下平見禄山左右常有鬼<lb/>
物數十殊形詭狀持爐執蓋以爲導從平心異之謂禄<lb/>
山必爲人傑及禄山朝覲與平俱至華隂縣值葉法善<lb/>
<pb n="KR3l0118_WYG_332-9b"/>
投龍西嶽平旋見二青衣童子乗虚而至所謂禄山鬼<lb/>
物皆棄爐投蓋狼狽而走平因知禄山爲邪物所輔必<lb/>
不以正道克終及禄山歸范陽遂逃入華山而𨼆<hi>出劇談録</hi>
　　　　蕭穎士<lb/>
蘭陵蕭穎士爲楊州功曹秩滿南遊濟𤓰洲渡船中有<lb/>
二少年熟視穎相顧曰此人甚似鄱陽忠烈王也穎士<lb/>
即鄱陽曽孫乃自𣢾陳二子曰吾識爾祖久矣穎士以<lb/>
廣衆中未敢詢訪俟及岸方將問之二子忽遽負擔而<lb/>
<pb n="KR3l0118_WYG_332-10a"/>
去穎士必謂非神即仙䖍心向矚而已明年穎士北歸<lb/>
至於盱眙方與邑長下簾晝坐吏白云擒獲發冢盜六<lb/>
人登令召入束縛甚固旅之於庭穎士驚目二人云非<lb/>
仙即神因具述曩事邑長即令先窮二子須臾𣢾伏左<lb/>
驗明著皆云發墓有年嘗開鄱陽公塚大獲金玉當門<lb/>
有貴人顔色如生年方五十許鬚鬢斑白僵卧於石榻<lb/>
姿狀正與穎士相類無少差異昔舟中相遇又知蕭氏<lb/>
固是鄱陽裔也豈有他術哉<hi>出集異記</hi>
<pb n="KR3l0118_WYG_332-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百五十三</head> <lb/>
    <p>
<pb n="KR3l0118_WYG_253-1a"/>
欽定四庫全書<lb/>
　太平廣記卷二百五十三<lb/>
　　嘲誚一<lb/>
　　　程季明　　　諸葛恪　　　　張湛<lb/>
　　　賀循　　　　陸士龍　　　　繁欽<lb/>
　　　劉道真　　　祖士言　　　　髙爽<lb/>
　　　徐之才　　　司馬消難　　　馬王<lb/>
　　　酒肆　　　　盧思道　　　　李愔<lb/>
<pb n="KR3l0118_WYG_253-1b"/>
　　　薛道衡　　　解嘲　　　　辛亶<lb/>
　　　牛𢎞　　　　侯白<lb/>
　　　　程季明<lb/>
晉程季明嘲熱客詩曰平生三伏時道路無行車閉門<lb/>
避暑臥出入不相過今代褦襶子觸熱到人家主人聞<lb/>
客來嚬蹙柰此何謂當起行去安坐正咨嗟所說無一<lb/>
急<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>
                    <graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>語何多搖扇腕中疼流汗正滂沱莫謂爲小事<lb/>
亦是人一瑕傳誡諸朋友熱行宜見呵<hi>出啓顔録</hi>
<pb n="KR3l0118_WYG_253-2a"/>
　　　　諸葛恪<lb/>
吳主引蜀使費褘飲使諸葛恪監酒恪以馬鞭拍褘背<lb/>
甚痛褘啓吳主曰蜀丞相比之周公都䕶君侯此之孔<lb/>
子今有一兒執鞭之士恪啓曰君至大國傲慢天常以<lb/>
鞭拍之於義何傷衆皆大笑又諸葛瑾爲豫州語别駕<lb/>
向臺云小兒知談卿可與語比往詣恪不相見後張昭<lb/>
坐中相遇别駕呼恪咄郎君恪因嘲曰豫州亂矣何咄<lb/>
之有答曰君聖臣賢未聞有亂恪復云昔唐堯在上四<lb/>
<pb n="KR3l0118_WYG_253-2b"/>
凶在下答曰豈唯四凶亦有丹朱<hi>出啓顔録</hi>
　　　　張湛<lb/>
晉張湛好於齋前種松柏袁山松出遊每好令左右挽<lb/>
歌時人謂張屋下陳尸袁道上行殯<hi>出世説</hi>
　　　　賀循<lb/>
晉太傅賀循作吳郡初不出門吳中彊族輕之乃題府<lb/>
門㑹稽雞不能啼賀聞故出行至門反顧索筆答之云<lb/>
不可啼殺吳兒於是至諸屯及邸閣檢挍諸顧陸使官<lb/>
<pb n="KR3l0118_WYG_253-3a"/>
兵及藏逋亡悉以事言上遭罪者衆陸抗時為江陵郡<lb/>
都督故下自請孫皓然後得釋<hi>闕</hi>
　　　　陸士龍<lb/>
晉陸士龍荀鳴鶴二人未相識俱會張茂先坐張令接語以<lb/>
並有大才可勿常談陸抗手曰雲間陸士龍荀曰日下<lb/>
荀鳴鶴陸曰既開青天覩白雉何不張爾弓布爾矢荀<lb/>
曰本謂雲龍騤騤乃是山鹿野麋獸微而弩彊是以發<lb/>
遲張撫掌大笑而已<hi>出世說</hi>
<pb n="KR3l0118_WYG_253-3b"/>
　　　　繁欽<lb/>
魏繁欽嘲杜巨明曰杜伯𤣥孫字子巨皇祖虐暴死射<lb/>
之神明不聴天地不與降生之初狀似時䑕厥性蟊蠈<lb/>
不文不武粗記粗略不能悉舉<hi>出啓顔録</hi>
　　　　劉道真<lb/>
晉劉道眞遭亂於河側與人牽船見一老嫗操櫓道眞<lb/>
嘲之曰女子何不調機弄杼因甚傍河操櫓女答曰丈<lb/>
夫何不跨馬揮鞭因甚傍河牽船又嘗與人共飯素盤<lb/>
<pb n="KR3l0118_WYG_253-4a"/>
草舍中見一嫗將兩小兒過並著青衣嘲之曰青羊引<lb/>
雙羔婦人曰兩猪共一槽道真無語以對<hi>出啓顔錄</hi>
　　　　祖士言<lb/>
晉祖士言與鍾雅相嘲鍾云我汝潁之士利如錐卿燕<lb/>
代之士鈍如槌祖曰以我鈍槌打爾利錐鍾曰自有神<lb/>
錐不可得打祖曰既有神錐亦有神槌鍾遂屈<hi>出啓顔録</hi>
　　　　髙爽<lb/>
髙爽辯博多才時劉蒨為晉陵令爽經途詣之了不相<lb/>
<pb n="KR3l0118_WYG_253-4b"/>
接爽甚銜之俄而爽代蒨為縣蒨追迎贈遺甚厚悉受<lb/>
之答書云髙晉陵自答或問其故曰劉蒨乃晉陵令耳<lb/>
何關爽事稍遷國子助敎孫挹為蘭陵縣爽又詣之挹<lb/>
了無故人之懐爽出從閣下過取筆題鼓靣云身有八<lb/>
尺圍腹無一寸腸面皮如許厚𬒳打未遽央挹體肥壯<lb/>
腰帶十圍故以此激之<hi>出談藪</hi>
　　　　徐之才<lb/>
北齊徐之才封西陽王時王訢與之才嘲戲之才即嘲<lb/>
<pb n="KR3l0118_WYG_253-5a"/>
王訢姓曰王之為字有言則䚾近犬則狂加頭足而為<lb/>
馬施尾角而成羊訢無以對又嘗宴賔客時盧元明在<lb/>
座戲弄之才姓云卿姓徐字乃未入人之才即嘲元明<lb/>
姓盧字安亡為虐在丘為虚生男成虜配馬成驢嘲元<lb/>
明二字去頭則是兀明出頸則是无明減半則是无目<lb/>
變聲則是元盲元明亦無以對<hi>出啓顔録</hi>
　　　　司馬消難<lb/>
周司馬消難以安陸附陳宣帝遇之甚厚以為司空見<lb/>
<pb n="KR3l0118_WYG_253-5b"/>
朝士皆垂學術積經史消難切慕之乃多卷黄紙加之<lb/>
朱軸詐為典籍以矜僚友尚書令濟陽江總戲之曰黄<lb/>
紙五經赤軸三史消難齊司空子如之子<hi>出談藪</hi>
　　　　馬王<lb/>
隋姓馬王二人嘗聚宴談笑馬遂嘲王曰王是你元來<lb/>
本姓二為你漫走來將丁釘你鼻王曰馬是你元來本<lb/>
姓匡減你尾子來背上負王郎<hi>出啓顔録</hi>
　　　　酒肆<lb/>
<pb n="KR3l0118_WYG_253-6a"/>
隋時數人入酒肆味酸且淡乃共嘲此酒一人云酒何<lb/>
處漫行來騰騰失却酉諸人問云此何義答云有水在<lb/>
次一人云酒頭似阿濫䭔頭諸人問云何因酒得似阿<lb/>
濫䭔頭答曰非鶉頭又一人云酒向他籬得頭四脚距<lb/>
地也獨宿諸人云此有何義答云更無餘義諸人共笑<lb/>
云此嘲最是無豆即答云我若有豆即歸舍作醬何因<lb/>
此間飲醋來衆歡大笑<hi>出啓顔録</hi>
　　　　盧思道<lb/>
<pb n="KR3l0118_WYG_253-6b"/>
隋盧思道嘗共壽陽庾知禮作詩已成而思道未就禮<lb/>
曰盧詩何太春日思道答曰自許編苫疾嫌他織錦遲<lb/>
思道初下武陽入京内史李徳林向思道揖思道謂人<lb/>
曰徳林在齊恒拜思道今日官髙向雖拜乃作跪狀思<lb/>
道嘗在賔門日中立徳林謂之曰何不就𣗳䕃思道曰<lb/>
熱則熱矣不能林下立思道為周齊興亡論周則武皇<lb/>
宣帝悉有惡聲齊髙祖太上咸無善譽思道嘗謁東宮<lb/>
東宮謂之曰周齊興亡論是卿作不思道曰是東宮曰<lb/>
<pb n="KR3l0118_WYG_253-7a"/>
為卿君者不亦難乎思道不能對隋文帝以徐陵辯捷<lb/>
無人酬對深以為恥乃訪朝官誰可對使當時舉思道<lb/>
文帝甚喜即詔對南使朝官俱往徐陵遥見思道最小<lb/>
笑曰此公甚小思道遥應曰以公臣不勞長者須臾坐<lb/>
定徐陵謂思道曰昔殷遷頑人本居兹邑今存併是其<lb/>
人思道應聲笑曰昔永嘉南渡盡居江左今之存者唯<lb/>
君一人衆皆大笑徐陵無以對又隋令思道聘陳陳主<lb/>
敕在路諸處不得共語致令失機思道既渡江過一寺<lb/>
<pb n="KR3l0118_WYG_253-7b"/>
諸僧與思道設亦不敢有言只供索飲食而已於是索<lb/>
蜜浸益智勸思道嘗之思道笑曰法師久服無故何勞<lb/>
以此勸人僧既違敇失機且懼思道至陳手執國圭陳<lb/>
主既見思道因用觀世音經語弄思道曰是何商人齎<lb/>
持重寳思道應聲還以觀世音經報曰忽遇惡風漂墮<lb/>
羅刹鬼國陳主大慙遂無以對<hi>出啓顔録</hi>
　　　　李愔<lb/>
魏髙祖山陵既就詔令魏收祖孝徴劉逖盧思道等各<lb/>
<pb n="KR3l0118_WYG_253-8a"/>
作挽歌詞十首尚書令楊遵彦詮之魏收四首祖劉各<lb/>
二首𬒳用而思道獨取八首故時人號八米盧郎思道<lb/>
嘗在魏收席舉酒勸劉逖收曰盧八勸劉二邪中書郎<lb/>
趙郡李愔亦戲之曰盧八問訊劉二逖銜之及愔後坐<lb/>
事𬒳鞭撲逖戲之曰髙槌兩下熟鞭一百何如言問訊<lb/>
劉二時<hi>出啓顔録</hi>
　　　　薛道衡<lb/>
隋薛道衡為聘南使南朝無問道俗但機辯者即方便<lb/>
<pb n="KR3l0118_WYG_253-8b"/>
引道衡見之一僧甚辯捷令於寺上佛堂中讀法華經<lb/>
將道衡向寺禮拜至佛堂門僧大引聲讀法華經云鳩<lb/>
槃荼鬼今在門外道衡即應聲還以法華經答云毗舍<lb/>
闍鬼乃在其中僧徒愧服更無以報<hi>出啟顔録</hi>
　　　　解嘲<lb/>
隋末劉黑闥據有數州縱其威虐合意者厚加賞賜違<lb/>
意者即被屠割嘗閒暇訪得解嘲人召入庭前立須臾<lb/>
水惡鳥飛過命嘲之即云水惡鳥頭如鎌杓尾如鑿河<lb/>
<pb n="KR3l0118_WYG_253-9a"/>
裏搦魚無僻錯大悦又令嘲駱駝嘲曰駱駝項曲緑蹄<lb/>
被他負物多因大笑賜絹五十疋拜畢左膊上負絹走<lb/>
出未至㦸門倒臥不起黑闥令問何意倒地答云為是<lb/>
偏檐更命五十屯綿置右膊將去令明日更來及還村<lb/>
路逢一知識問云在何處得此綿絹具説其事乃乞誦<lb/>
此嘲語并問倒地之由大喜而歸語其婦曰我明日定<lb/>
得綿絹及晩即詣門言極善解嘲黑闥大喜令引之適<lb/>
繫一獼猴在庭命嘲之即曰獼猴頭如鎌杓尾如鑿河<lb/>
<pb n="KR3l0118_WYG_253-9b"/>
裏搦魚無僻錯黑闥已恠猶未之責又一鴟飛度復令<lb/>
嘲之又云老鴟項曲緑蹄𬒳他負物多於是大怒令割<lb/>
一耳走出至庭又即倒地令問之又云偏檐復令割一<lb/>
耳還家婦迎問綿絹何答云綿絹割兩耳只有面<hi>出啓顔録</hi>
　　　　辛亶<lb/>
隋辛亶為吏部侍郎選人為之牓略曰枉州抑縣屈滯<lb/>
郷不申里銜恨先生問隋吏部侍郎辛亶曰當今天子<lb/>
聖明羣僚用命外拓四方内齊七政而子位處權衡職<lb/>
<pb n="KR3l0118_WYG_253-10a"/>
當水鏡居進退之首握褒貶之柄理應識是識非知滯<lb/>
知微使無才者泥伏有用者雲飛柰何尸禄素餐濫處<lb/>
上官黜陟失所選補傷殘小人在位君子駮彈莫不代<lb/>
子戰灼而子獨何以安辛亶曰百姓之子萬國之人不<lb/>
可皆識誰厚誰親為桀賞者不可不喜𬒳堯責者寧有<lb/>
不嗔得官者見喜失官者見疾細而論之非亶之失先<lb/>
生曰是何疾歟是何疾歟不識何不訪其名官少何不<lb/>
簡其精細尋狀跡足識法家細尋判驗足識文華寧不<lb/>
<pb n="KR3l0118_WYG_253-10b"/>
知石中出玉黄金出沙量子之才度子之智祗可投之<lb/>
四裔以禦魑魅怨嗟不少實傷和氣辛亶再拜而謝曰<lb/>
幸蒙先生見責實覺多違謹當刮肌貫骨改過懲非請<lb/>
先生縱亶自修捨亶之罰如更有違甘從斧鉞先生曰<lb/>
如子之輩車載斗量朝廷多少立須相代那得久曠天<lb/>
官待子自作急去急去不得久住喚取師巫却行無處<lb/>
亶掩泣而言曰罪過自招自滅自消豈敢更將面目來<lb/>
汚聖朝先生曵杖而歌曰辛亶去吏部明開賢路遇太<lb/>
<pb n="KR3l0118_WYG_253-11a"/>
平今年定知不可得後歲依期更入京<hi>出朝野僉載</hi>
　　　　牛𢎞<lb/>
隋牛𢎞為吏部尚書有選人馬敞者形貌最陋𢎞輕之<lb/>
側臥食果子嘲敞曰嘗聞扶風馬謂言天上下今見扶<lb/>
風馬得驢亦不假敞應聲曰嘗聞隴西牛千石不用軥<lb/>
今見隴西牛臥地打草頭𢎞驚起遂與官<hi>出朝野僉載</hi>
　　　　侯白<lb/>
陳朝嘗令人聘隋不知其使機辯深淺乃密令侯白變<lb/>
<pb n="KR3l0118_WYG_253-11b"/>
形貌著故弊衣為賤人供承客謂是微賤甚輕之乃傍<lb/>
臥放氣與之言白心頗不平問白曰汝國馬價貴賤報<lb/>
云馬有數等貴賤不同若從伎倆筋脚好形容不惡堪<lb/>
得乘騎者直二十千已上若形容麄壯雖無伎倆堪䭾<lb/>
物直四五千已上若彌<hi>音卜結反</hi>尾燥蹄絶無伎倆傍臥放<lb/>
氣一錢不直使者大驚問其姓名知是侯白方始愧謝<lb/>
<hi>出啓顔録</hi>
　太平廣記卷二百五十三<lb/>
</p>
<p>
</p>
  </div>
</body>
</text>
</TEI>
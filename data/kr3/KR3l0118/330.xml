<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百三十</head>
    <p>
<pb n="KR3l0118_WYG_330-1a"/>
欽定四庫全書<lb/>
　太平廣記卷三百三十　　宋　李昉等　編<lb/>
　　鬼十五<lb/>
　　　張果女　　　華妃　　　　郭知運<lb/>
　　　王光本　　　幽州衙將　　韋氏女<lb/>
　　　崔尚　　　　河湄人　　　中官<lb/>
　　　王鑑　　　　李令問　　　僧韜光<lb/>
　　　僧儀光　　　尼員智　　　楊元英<lb/>
<pb n="KR3l0118_WYG_330-1b"/>
　　　　張果女<lb/>
開元中易州司馬張果女年十五病死不忍逺棄權瘞<lb/>
於東院閣下後轉鄭州長史以路逺須復送喪遂留俄<lb/>
有劉乙代之其子常止閣中日暮仍行門外見一女子<lb/>
容色豐麗自外而來劉疑有相奔者即前詣之欣然款<lb/>
浹同留共宿情態纏緜舉止閒婉劉愛惜甚至後暮輒<lb/>
來達曙方去經數月忽謂劉曰我前張司馬女不幸夭<lb/>
沒近殯此閣命當重活與好合後三日君可見發徐候<lb/>
<pb n="KR3l0118_WYG_330-2a"/>
氣息君慎無横見驚傷也指其所瘞處而去劉至期甚<lb/>
喜獨與左右一奴夜發深四五尺得一漆棺徐開視之<lb/>
女顔色鮮發肢體温軟衣服糚梳無汙壞者舉置牀上<lb/>
細細有鼻氣少頃口中有氣灌以薄糜少少能咽至明<lb/>
復活漸能言語坐起數日始恐父母之知也因辭以習<lb/>
書不便出閣常使賫飲食詣閣中乙疑子有異因其在<lb/>
外送客竊視其房見女存焉問其所由悉具白棺木尚<lb/>
在牀下乙與妻歔欷曰此既㝠期至感何不早相聞遂<lb/>
<pb n="KR3l0118_WYG_330-2b"/>
匿於堂中兒不見女甚驚父乃謂曰此既申契殊會千<lb/>
載所無白我何傷乎而過爲𨼆蔽因遣使詣鄭州具以<lb/>
報果因請結婚父母哀感驚喜則剋日赴婚遂成嘉偶<lb/>
後産數子<hi>出廣異記</hi>
　　　　華妃<lb/>
開元初華妃有寵生慶王琮薨葬長安至二十八年有<lb/>
盜欲發妃冢遂於塋外百餘步僞築大墳若將葬者乃<lb/>
於其内潛通地道直達冢中剖棺妃面如生四肢皆可<lb/>
<pb n="KR3l0118_WYG_330-3a"/>
屈伸盜等恣行凌辱仍截腕取金釧兼去其舌恐通夢<lb/>
也側立其尸而於隂中置燭悉取藏内珍寳不可勝數<lb/>
皆徙置僞冢乃於城中以輀車載空棺會日暮便宿墓<lb/>
中取諸物置魂車及送葬車中方掩而歸其未葬之前<lb/>
慶王夢妃被髮裸形悲泣而來曰盜發吾冢又加截辱<lb/>
孤魂幽枉如何可言然吾必俟其敗於春明門也因備<lb/>
說其狀而去王素至孝忽驚起涕泣明旦入奏帝乃召<lb/>
京兆尹萬年令以物色備盜甚急及盜載物歸也欲入<lb/>
<pb n="KR3l0118_WYG_330-3b"/>
春明門門吏訶止之乃搜車中皆諸寳物盡收羣盜拷<lb/>
掠即服逮捕數十人皆貴戚子弟無行檢者王乃請其<lb/>
魁帥五人得親報仇帝許之皆探取五臟烹而祭之其<lb/>
餘盡榜殺於京兆門外改葬貴妃王心喪三年<hi>出廣異記</hi>
　　　　郭知運<lb/>
開元中凉州節度郭知運出廵去州百里於驛中暴卒<lb/>
其魂遂出令驛長鎖房勿開因而却回府徒從不知也<lb/>
至舍四十餘日處置公私事畢遂使人往驛迎已喪既<lb/>
<pb n="KR3l0118_WYG_330-4a"/>
至自看其殮殮訖因與家人辭訣投身入棺遂不復見<lb/>
<hi>出廣異記</hi>
　　　　王光本<lb/>
王光本開元時爲洛州别駕春月刺史使光本行縣去<lb/>
數日其妻李氏暴卒及還追以不親醫藥意是枉死居<lb/>
恒慟哭哀感傍鄰後十餘日屬諸子盡哭光本亦復慟<lb/>
哭百餘聲忽見李氏自幃而出靚糚炫服有踰平素光<lb/>
本輟哭問其死事李氏云妾尚未得去猶在此堂聞君<lb/>
<pb n="KR3l0118_WYG_330-4b"/>
哀哭慟之甚某在泉途倍益凄感語云生人過悲使幽<lb/>
壤不安信斯言也自兹以往不欲主君如是以累幽㝠<lb/>
耳因付囑家人度女爲尼放婢爲平人事事有理留一<lb/>
食許謂光本曰人鬼道殊不宜久住此益深恨言訖入<lb/>
堂中遂滅男女及他人但聞李氏言唯光本見耳<hi>出廣異記</hi>
　　　　幽州衙將<lb/>
開元中有幽州衙將姓張者妻孔氏生五子而卒後娶<lb/>
妻李氏悍妬狠戾虐遇五子日鞭捶之五子不堪其苦<lb/>
<pb n="KR3l0118_WYG_330-5a"/>
哭於其母墓前母忽於冢中出撫其子悲慟久之因以<lb/>
白布巾題詩贈張曰不忿成故人掩涕每盈巾生死今<lb/>
有隔相見永無因匣裏殘糚粉留將與後人黄泉無用<lb/>
處恨作冢中塵有意懷男女無情亦任君欲知腸斷處<lb/>
明月照孤墳五子得詩以呈其父其父慟哭訴於連帥<lb/>
帥上聞勅李氏决一百流嶺南張停所職<hi>出本事詩</hi>
　　　　韋氏女<lb/>
洛陽韋氏有女殊色少孤與兄居鄰有崔氏子窺見悅<lb/>
<pb n="KR3l0118_WYG_330-5b"/>
之厚賂其婢遂令通意并有贈遺女亦素知崔有風調<lb/>
乃許之期於竹間紅亭之中忽有曳履聲疑崔將至遂<lb/>
前赴之乃見一人身長七尺張口哆唇目如電光直來<lb/>
擒女女奔走驚呌家人持火視之但見白骨委積血流<lb/>
滿地兄乃詰婢得實殺其婢而剪其竹也<hi>出驚聽録</hi>
　　　　崔尚<lb/>
開元時有崔尚者著無鬼論詞甚有理既成將進之忽<lb/>
有道士詣門求見其論讀竟謂尚曰詞理甚工然天地<lb/>
<pb n="KR3l0118_WYG_330-6a"/>
之間若云無鬼此謬矣尚謂何以言之道士曰我則鬼<lb/>
也豈可謂無君若進本當爲諸鬼神所殺不如焚之因<lb/>
爾不見竟失其本<hi>出𤣥怪録</hi>
　　　　河湄人<lb/>
開元六年有人泊舟於河湄者見岸邊枯骨因投食而<lb/>
與之俄聞空中媿謝之聲及詩曰我本邯鄲士祇役死<lb/>
河湄不得家人哭勞君行路悲<hi>出靈怪録</hi>
　　　　中官<lb/>
<pb n="KR3l0118_WYG_330-6b"/>
有中官行宿於官坡館脫絳裳覆錦衣燈下寢忽見一<lb/>
童子捧一樽酒衝扉而入續有三人至焉皆古衣冠相<lb/>
謂云崔常侍來何遲俄復有一人續至悽悽然有離别<lb/>
之意蓋崔常侍也及至舉酒賦詩聯句末即崔常侍之<lb/>
詞也中官將起四人相顧哀嘯而去如風雨之聲及視<lb/>
其戸扃閉如舊但見酒樽及詩在中官異之旦館吏云<lb/>
里人有會者失其酒樽中官出示之乃里人所失者聯<lb/>
句歌曰牀頭錦衾斑復斑架上朱衣殷復殷空庭朗月<lb/>
<pb n="KR3l0118_WYG_330-7a"/>
閒復閒夜長路逺山復山<hi>出靈怪録</hi>
　　　　王鑑<lb/>
兗州王鑑性剛鷙無所憚畏常陵侮鬼神開元中乗醉<lb/>
往莊去郭三十里鑑不渉此路已五六年矣行十里已<lb/>
來會日暮長林下見一婦人問鑑所往請寄一襆而忽<lb/>
不見乃開襆視之皆紙錢枯骨之類鑑笑曰愚鬼弄爾<lb/>
公策馬前去忽遇十餘人聚向火時天寒日已昏鑑下<lb/>
馬詣之話適所見皆無應者鑑視之向火之人半無頭<lb/>
<pb n="KR3l0118_WYG_330-7b"/>
有頭者皆有面衣鑑驚懼上馬馳去夜艾方至莊莊門<lb/>
已閉頻打無人出遂大呌罵俄有一奴開門鑑問曰奴<lb/>
婢輩今並在何處令取燈而火色青暗鑑怒欲撻奴奴<lb/>
云十日來一莊七人疾病相次死盡鑑問汝且如何答<lb/>
曰亦已死矣向者聞郎君呼呌起尸來耳因忽顛仆即<lb/>
無氣矣鑑大懼走投别村而宿周歲發疾而卒<hi>出靈異集</hi>
　　　　李令問<lb/>
李令問開元中爲祕書監左遷集州長史令問好玩服<lb/>
<pb n="KR3l0118_WYG_330-8a"/>
飲饌以奢聞於天下其炙驢罌鵝之屬慘毒取味天下<lb/>
言服饌者莫不祖述李監以爲美談令問至集州染疾<lb/>
久之漸篤刺史以其名士兼是同宗恒令夜開城門縱<lb/>
令問家人出入刺史之子嘗夜與奴私出遊至城門遙<lb/>
見甲仗數百人隨一火車當街而行驚曰不聞有兵何<lb/>
得此輩意欲馳吿父且復伺其所之尋而已至城濠火<lb/>
車從水上過曽不漬滅方知是鬼走投其門門已閉不<lb/>
得歸遂奔令問門中處之既入火車亦至令問中門外<lb/>
<pb n="KR3l0118_WYG_330-8b"/>
其子雖恐懼仍竊窺之忽聞堂中十餘人誦經甲仗等<lb/>
遲迴良久有一朱衣鬼徑三蹋闗聲如霆震經聲未絶<lb/>
火車移上堂階遙見堂中燈火清靜尚有十餘人侍疾<lb/>
朱衣鬼又抉窗櫺其聲如前令問左右者皆走散鬼自<lb/>
門持令問出遂擲於火車中羣鬼擁之而去其子還舍<lb/>
述其事刺史明日令人問疾令問家中餘口無敢起者<lb/>
使者呌呼方出云昨夜被驚至今戰懼未已令問尸爲<lb/>
鬼所擲在堂西北陳重牀之下家人乃集而哭焉<hi>出靈怪録</hi>
<pb n="KR3l0118_WYG_330-9a"/>
　　　　僧韜光<lb/>
青龍寺僧和衆韜光相與友善韜光富平人將歸謂和<lb/>
衆曰吾三數月不離家師若行必訪我和衆許之逾兩<lb/>
月餘和衆往中都道出富平因尋韜光和衆日暮至離<lb/>
居尚逺而韜光來迎之曰勞師相尋故來迎候與行里<lb/>
餘將到家謂和衆曰北去即是吾家師但入須我我有<lb/>
少務要至村東少選當還言已東去和衆怪之竊言曰<lb/>
彼來迎候何預知也欲到家捨吾何無情也至其家扣<lb/>
<pb n="KR3l0118_WYG_330-9b"/>
門韜光父哭而出曰韜光師不幸亡來十日殯在村東<lb/>
北常言師欲來恨不奉見和衆弔唁畢父引入於韜光<lb/>
常所居房舍之和衆謂韜光父曰吾適至村而韜光師<lb/>
自迎吾來相與談話里餘欲到指示吾家而東去云要<lb/>
至村東少間當返吾都不知是鬼適見父方知之韜光<lb/>
父母驚謂和衆曰彼既許來來當執之吾欲見也於是<lb/>
夜久韜光復來入房謂和衆曰貧居客來無以供給和<lb/>
衆請同坐因執之呌呼其父與家人並至秉燭照之形<lb/>
<pb n="KR3l0118_WYG_330-10a"/>
言皆韜光也納之瓮中以盆覆之瓮中忽哀訢曰吾非<lb/>
韜光師乃守墓人也知師與韜光師善故假爲之如不<lb/>
相煩可恕造次放吾還也其家不開之瓮中密祈請轉<lb/>
苦日出後却覆如驚颺飛去而和衆亦還後不復見焉<lb/>
<hi>出紀聞</hi>
　　　　僧儀光<lb/>
青龍寺禪師儀光行業至髙開元十五年有朝士妻喪<lb/>
請之至家修福師住其家數日居於廡前大申供養俗<lb/>
<pb n="KR3l0118_WYG_330-10b"/>
每人死謁巫即言其殺出日必有妨害死家多出避之<lb/>
其夜朝士家皆出北門潛去不告師師但於堂明燈誦<lb/>
經忽見有二人侍之夜將半忽聞堂中人起取衣開門<lb/>
聲有一婦人出堂便往厨中營食汲水吹火師以爲家<lb/>
人不之怪也及將曙婦人進食捧盤來前獨帶面衣徒<lb/>
跣再拜言曰勞師降臨今家人揔出恐齋粥失時弟子<lb/>
故起爲師造之師知是亡人乃受其獻方祝祝未畢聞<lb/>
開堂北戸聲婦人惶遽曰兒子來矣因奔赴堂内則聞<lb/>
<pb n="KR3l0118_WYG_330-11a"/>
哭哭畢家人謁師問安否見盤中粥問師曰弟子等夜<lb/>
來寔避殃禍不令師知家中無人此粥誰所造師笑不<lb/>
答堂内青衣驚曰亡者夜來尸忽横卧手有麵汙足又<lb/>
染泥何謂也師乃指所造粥以示之其家驚異焉<hi>出紀聞</hi>
　　　　尼員智<lb/>
廣敬寺尼員智嘗與同侶於終南山中結舍夏夜月明<lb/>
下有哭而來者其聲雄大甚悲既至乃一人長八尺餘<lb/>
立於廬前聲不輟遂至夜半聲甚嗚咽涕淚横流尼等<lb/>
<pb n="KR3l0118_WYG_330-11b"/>
執心正念不懼而哭者竟不言而去<hi>出紀聞</hi>
　　　　楊元英<lb/>
楊元英則天時爲太常卿開元中亡已二十載其子因<lb/>
至冶成坊削家識其父壙中劒心異之問削師何得此<lb/>
劒云有貴人形狀衣服將令修理期明日午時來取子<lb/>
意是父授復疑父冢爲人所開至日與弟同往削師家<lb/>
室中伺之至時取劒乃其父也騎白馬衣服如生時從<lb/>
者五六人兄弟出拜道左悲涕久之元英取劒下馬引<lb/>
<pb n="KR3l0118_WYG_330-12a"/>
諸子於僻處分處家事末問汝母在家否云合葬已十<lb/>
五年元英言我初不知再三歎息謂子曰我有公事不<lb/>
獲久住明日汝等可再至此當取少資助汝辛苦子如<lb/>
期至元英亦至得三百千誡之云數日須用盡言訖訣<lb/>
去子等隨行涕泣元英又謂子曰汝等不了此事人鬼<lb/>
路殊寧有百年父子耶言訖訣去子隨騁出上東門遙<lb/>
望入邙山中數十歩忽𨼆不見數日市具都盡三日後<lb/>
市人皆得紙錢<hi>出廣異記</hi>
<pb n="KR3l0118_WYG_330-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記巻五十五</head> <lb/>
    <p>
<pb n="KR3l0118_WYG_055-1a"/>
欽定四庫全書<lb/>
　太平廣記巻五十五<lb/>
　　神仙五十五<lb/>
　　　寒山子　　　軒轅彌明　　蔡少霞<lb/>
　　　鄭居中　　　伊用昌<lb/>
　　　　寒山子<lb/>
寒山子者不知其名氏大歴中隱居天台翠屏山其山<lb/>
深䆳當暑有雪亦名寒岩因自號寒山子好為詩每得<lb/>
<pb n="KR3l0118_WYG_055-1b"/>
一篇一句輒題於樹間石上有好事者隨而録之凡三<lb/>
百餘首多述山林幽隱之興或譏諷時態能警勵流俗<lb/>
桐柏徵君徐靈府序而集之分為三卷行於人間十餘<lb/>
年忽不復見咸通十二年毘陵道士李褐性褊急好凌<lb/>
侮人忽有貧士詣褐乞食褐不之與加以叱責貧者唯<lb/>
唯而去數日有白馬從白衣者共七人詣褐褐禮接之<lb/>
因問褐曰頗相記乎褐視其狀貌乃前之貧士也逡巡<lb/>
欲謝之慙未發言忽語褐曰子修道未知其門而好凌<lb/>
<pb n="KR3l0118_WYG_055-2a"/>
人侮俗何道可冀乎子頗知有寒山子邪答曰知曰即<lb/>
吾是矣吾始謂汝可教今不可也修生之道除嗜去欲<lb/>
嗇神抱和所以無累也内抑其心外檢其身所以無過<lb/>
也先人後已知柔守謙所以安身也善推於人不善歸<lb/>
諸身所以積徳也功不在大立之無怠過不在大去而<lb/>
不貳所以積功也然後内行充而外丹至可以冀道於<lb/>
髣髴耳子之三毒未翦以冠簪為飾可謂虎豹之鞟而犬<lb/>
豕之質也出門乘馬而去竟不復見<hi>出仙傳拾遺</hi>
<pb n="KR3l0118_WYG_055-2b"/>
　　　　軒轅彌明<lb/>
軒轅彌明者不知何許人在衡湘間來往九十餘年喜<lb/>
捕逐鬼物能囚拘蛟螭虎豹人莫知其壽進士劉師服<lb/>
常於湘南遇之元和七年壬辰十二月四日將自衡山<lb/>
遊太白還京師與師服相値師服招其止宿有校書郎<lb/>
侯喜新有詩名擁爐夜坐與劉說詩彌明在其側貌極<lb/>
醜白鬂黑面長頸而高結喉中又作楚語喜視之若無<lb/>
人彌明忽掀衣張眉指爐中古鼎謂喜曰子云能詩與我<lb/>
<pb n="KR3l0118_WYG_055-3a"/>
賦此乎師服以衡湘舊識見其老貌頗敬之不知其有<lb/>
文也聞此說大喜即援筆而題其首兩句曰巧匠琢山<lb/>
骨刳中事煎烹次傳與喜喜踊躍而綴其下曰外苞乾<lb/>
蘚文中有暗浪驚題訖吟之彌明啞然笑曰子詩如是<lb/>
而已乎即袖手竦肩倚北牆坐謂劉曰吾不解世俗書<lb/>
子為吾書之因高吟曰龍頭縮菌蠢豕腹脹彭亨初不<lb/>
似經意詩旨有似譏喜二子相顧慙駭然欲以多窮之<lb/>
即賦兩句以授喜曰大若烈士胆圓如戴馬纓喜又成<lb/>
<pb n="KR3l0118_WYG_055-3b"/>
兩句曰在冷足自安遭焚意彌貞彌明又令師服書曰<lb/>
秋瓜未落蒂凍芋強抽萌師服又吟曰磨礲去圭角浮<lb/>
潤著光精訖又授喜喜思益苦務欲壓彌明每營度欲<lb/>
出口吻吟聲益悲操筆欲書將下復止亦竟不能奇曰<lb/>
旁有䨇耳穿上為孤髻撑吟竟彌明曰時於蚯蚓竅微<lb/>
作蒼蠅聲其不用意如初所言益奇不可附說語皆侵<lb/>
二子夜將䦨二子起謝曰尊師非常人也某等伏矣願<lb/>
為弟子不敢更詩彌明奮曰不然此章不可以不成也<lb/>
<pb n="KR3l0118_WYG_055-4a"/>
謂劉曰把筆把筆吾與汝就之即又連唱曰何當出灰<lb/>
灺無計離缾罌謬居鼎鼐間長使水火爭形模婦女笑<lb/>
度量兒童輕徒爾堅貞性不過升合盛寧依煖熱敝不<lb/>
與寒涼并忽罹翻溢愆實負任使誠陋質荷斟酌狹中<lb/>
愧提擎豈能煮仙藥但未汚羊羮區區徒自傚𤨏𤨏安<lb/>
足呈難比俎豆用不為手所撜願君勿嘲誚此物方施<lb/>
行師服書訖即使讀之畢謂二子曰此皆不足與語此<lb/>
寧為文耶吾就子所能而作耳非吾之所學於師而能<lb/>
<pb n="KR3l0118_WYG_055-4b"/>
者也吾所能者子皆不足以聞也豈獨文乎哉吾閉口矣<lb/>
二子大懼皆起立牀下拜曰不敢他有問也願一言而已<lb/>
先生稱吾不解人間書敢問解何書請聞此而已累問不<lb/>
應二子不自得即退就坐彌明倚牆睡鼻息如雷鳴二子<lb/>
但恐失色不敢喘息斯須曙鼓鼕鼕二子亦困遂坐睡及<lb/>
覺驚顧已失彌明所在問童奴曰天且明道士起出門<lb/>
若將便旋然乆不返覔之已不見矣二子驚惋自責因<lb/>
携詩詣昌黎韓愈問此何人也愈曰余聞有隱君子彌<lb/>
<pb n="KR3l0118_WYG_055-5a"/>
明豈其人耶遂為石鼎聯句序行於代焉<hi>出仙傳拾遺</hi>
　　　　蔡少霞<lb/>
蔡少霞者陳留人也性情恬和幼而奉道早歲明經得<lb/>
第選蘄州參軍秩滿漂寓江浙間久之再授兗州泗水<lb/>
丞遂於縣東二十里買山築室為終焉之計居處深僻<lb/>
俯瞰龜䝉水石雲霞境象殊勝少霞世累早絶尤諧夙<lb/>
尚偶一日沿溪獨行忽得美蔭因憇焉神思昏然不覺<lb/>
成寐因為褐衣鹿幘之人夢中召去隨之逺遊乃至城<lb/>
<pb n="KR3l0118_WYG_055-5b"/>
郭一所碧天虛曠瑞日曈曨人俗潔淨卉木鮮茂少霞<lb/>
舉目移足惶惑不寧即被導之令前經歴門堂深䆳莫<lb/>
測遥見玉人當軒獨立少霞遽修敬謁玉人謂曰愍子<lb/>
䖍心今宜領事少霞靡知所謂復為鹿幘人引至東廊<lb/>
止於石碑之側謂少霞曰召君書此賀遇良因少霞素<lb/>
不工書即極辭譲鹿幘人曰但按文而録胡乃拒違俄<lb/>
有二童自北而來一棒牙箱内有兩幅紫絹文書一齎<lb/>
筆硯即付少霞凝神搦管頃刻而畢因覽讀之已記於<lb/>
<pb n="KR3l0118_WYG_055-6a"/>
心矣題云蒼龍溪新宮銘紫陽真人山𤣥卿撰良常西<lb/>
麓源澤東洩新宮宏宏崇軒䡾䡾雕珉盤礎鏤檀棟臬<lb/>
碧瓦鱗差瑶階肪截閤凝瑞霞樓横祥霓騶虞巡徼昌<lb/>
明捧闑珠樹規連玉泉矩洩靈颷遐集聖日俯晣太上<lb/>
游詣無極便闕百神守䕶諸真班列仙翁鵠立道師水<lb/>
潔飲玉成漿饌瓊為屑桂旗不動蘭幄互設妙樂競奏<lb/>
流鈴間發天籟虛徐風簫泠澈鳯歌諧律鶴舞㑹節三<lb/>
變𤣥雲九成絳雪易遷徒語童初詎說方更周視遂為<lb/>
<pb n="KR3l0118_WYG_055-6b"/>
鹿幘人促之匆遽而返醒然遂寤急命紙筆登即紀録<lb/>
自是兗豫好奇之人多詣少霞謁訪其事有鄭還古者<lb/>
為立傳焉且少霞乃孝廉一叟耳固知其不妄矣<hi>出集異記</hi>
　　　　鄭居中<lb/>
鄭舎人居中高雅之士好道術常遇張山人者多同遊<lb/>
處人但呼為小張山人亦不知其所能也居襄漢間除<lb/>
中書舎人不就開成二年春往東洛嵩岳携家僮三四<lb/>
人與僧登歴無所不到數月淹止日晚至一處林泉秀<lb/>
<pb n="KR3l0118_WYG_055-7a"/>
潔愛甚忘返㑹院僧不在張燭爇火將宿遣僕者求之<lb/>
兼取筆似欲為詩者操筆之次燈滅火盡一僮在側聞<lb/>
鄭公仆地之聲喉中氣麤有光如雞子遶逕而出遽吹<lb/>
薪照之已不救矣紙上有四字云香火願畢畢字僅不<lb/>
成後居山者及獵人時見之衣服如遊涉之狀當應是<lb/>
張生潛出言其終竟之日鄭公捨家以避耳若此豈非<lb/>
達命者歟<hi>出逸史</hi>
　　　　伊用昌<lb/>
<pb n="KR3l0118_WYG_055-7b"/>
熊皦補闕說頃年有伊用昌者不知何許人也其妻甚<lb/>
少有殊色音律女工之事皆曲盡其妙夫雖饑寒丐食<lb/>
終無愧意或有豪富子弟以言笑戲調常有不可犯之<lb/>
色其夫能飲多狂逸時人皆呼為伊風子多遊江左廬<lb/>
陵宜春等諸郡出語輕忽多為衆所毆擊愛作望江南<lb/>
詞夫妻唱和或宿於古寺廢廟間遇物即有所詠其詞<lb/>
皆有旨熊只記得詠鼔詞云江南鼓梭肚兩頭欒釘着<lb/>
不知侵骨髓打來只是没心肝空腹被人漫餘多不記<lb/>
<pb n="KR3l0118_WYG_055-8a"/>
江南有芒草貧民採之織屨縁地土卑濕此草耐水而<lb/>
貧民多着之伊風子至茶陵縣門大題云茶陵一道好<lb/>
長街兩畔栽栁不栽槐夜後不聞更漏鼓只聽鎚芒織<lb/>
草鞋時縣官及胥吏大為不可遭衆人亂敺逐出界江南<lb/>
人呼輕薄之詞為覆窠其妻告曰常言小處不要覆窠<lb/>
而君須要覆窠之譬如騎惡馬落馬足穿鐙非理傷墮<lb/>
一等君不用苦之如是夫妻俱有輕薄之態天祐癸酉<lb/>
年夫妻至撫州南城縣所有村民斃一犢夫妻丐得牛<lb/>
<pb n="KR3l0118_WYG_055-8b"/>
肉一二十觔於鄉校内烹炙一夕俱食盡至明夫妻為<lb/>
肉所脹俱死於鄉校内縣鎮吏民以蘆蓆裹尸於縣南<lb/>
路左百餘步而瘞之其鎮將姓丁是江西廉使劉公親<lb/>
隨一年後得替歸府劉公已薨忽一旦於北市棚下見<lb/>
伊風子夫妻唱望江南詞乞錢既相見甚喜便叙舊事<lb/>
執丁手上酒樓三人共飲數㪷丁大醉而睡伊風子遂<lb/>
索筆題酒樓壁云此生生在此生先何事從𤣥不復𤣥<lb/>
已在淮南雞犬後而今便到玉皇前題畢夫妻連臂高<lb/>
<pb n="KR3l0118_WYG_055-9a"/>
唱而出城遂渡江至遊帷觀題真君殿後其衘云定億<lb/>
萬兆恒沙軍國主南方赤龍神王伊用昌詞云日日祥雲<lb/>
瑞氣連應儂家作大神仙筆頭灑起風雷力劍下驅馳造<lb/>
化權更與戎夷添禮樂永教邉塞絶烽烟列仙功業只<lb/>
如此直上三清第一天題罷連臂入西山時人皆見躡<lb/>
虛而行自此更不復出其丁將於酒樓上醉醒懷内得<lb/>
紫金一十兩其金並送在淮海南城縣後人開其墓只<lb/>
見蘆蓆兩領裹爛牛肉十餘觔臭不可近餘更無别物<lb/>
<pb n="KR3l0118_WYG_055-9b"/>
熊言六七歲時猶記識伊風子或着道服稱伊尊師熊<lb/>
嘗於頂上患一癰<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>疼痛不可忍伊尊師含三口水噀<lb/>
其癰便潰並不為患至今尚有㾗在熊言親覩其事非<lb/>
謬說也<hi>出玉堂閒話</hi>
　<lb/>
　<lb/>
　<lb/>
　太平廣記卷五十五<lb/>
</p>
<p>
</p>
  </div>
</body>
</text>
</TEI>
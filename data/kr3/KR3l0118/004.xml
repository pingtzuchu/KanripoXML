<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷四</head> <lb/>
    <p>
<pb n="KR3l0118_WYG_004-1a"/>
欽定四庫全書<lb/>
　太平廣記卷四<lb/>
　　神仙四<lb/>
　　　王子喬　　　鳳綱　　　　琴髙<lb/>
　　　鬼谷先生　　蕭史　　　　徐福<lb/>
　　　王母使者　　月支使者　　衞叔卿<lb/>
　　　張楷　　　　陽翁伯<lb/>
　　　　王子喬<lb/>
<pb n="KR3l0118_WYG_004-1b"/>
王子喬者周靈王太子也好吹笙作鳳凰鳴遊伊洛之<lb/>
間道士浮丘公接以上嵩山三十餘年後求之於山見<lb/>
桓良曰告我家七月七日待我於緱氏山頭果乗白鶴<lb/>
駐山嶺望之不到舉手謝時人數日而去後立祠於緱<lb/>
氏及嵩山<hi>出列仙傳</hi>
　　　　鳳綱<lb/>
鳳綱者漁陽人也常採百草花以水漬封泥之自正月<lb/>
始盡九月末止埋之百日煎九火卒死者以藥内口中<lb/>
<pb n="KR3l0118_WYG_004-2a"/>
皆立活綱常服此藥至數百嵗不老後入地肺山中仙<lb/>
去<hi>出神仙傳</hi>
　　　　琴髙<lb/>
琴髙者趙人也以鼓琴為宋康王舎人行涓彭之術浮<lb/>
遊冀州涿郡間二百餘年後辭入涿水中取龍子與弟<lb/>
子期之曰皆潔齋候於水旁設祠屋果乗赤鯉來坐祠<lb/>
中旦有萬人觀之留一月餘復入水去<hi>出列仙傳</hi>
　　　　鬼谷先生<lb/>
<pb n="KR3l0118_WYG_004-2b"/>
鬼谷先生晉平公時人𨼆居鬼谷因為其號先生姓王<lb/>
名栩亦居清溪山中蘇秦張儀從之學縱横之術二子<lb/>
欲馳騖諸侯之國以智詐相傾奪不可化以至道夫至<lb/>
道𤣥微非下才得造次而傳先生痛其道廢絶數對蘇<lb/>
張涕泣然終不能寤蘇張學成别去先生與一隻履化<lb/>
為犬北引二子即日到秦矣先生凝神守一朴而不露<lb/>
在人間數百嵗後不知所之秦皇時大宛中多枉死者<lb/>
横道有鳥銜草以覆死人面遂活有司上聞始皇遣使<lb/>
<pb n="KR3l0118_WYG_004-3a"/>
齎草以問先生先生曰巨海之中有十洲曰祖洲瀛洲<lb/>
𤣥洲炎洲長洲元洲流洲光生洲鳯麟洲聚窟洲此草<lb/>
是祖洲不死草也生在瓊田中亦名飬神芝其葉似菰<lb/>
不叢生一株可活千人耳<hi>出仙傳拾遺</hi>
　　　　蕭史<lb/>
蕭史不知得道年代貌如二十許人善吹簫作鸞鳯之<lb/>
響而瓊姿煒爍風神超邁真天人也混迹於世時莫能<lb/>
知之秦穆公有女弄玉善吹簫公以弄玉妻之遂教弄<lb/>
<pb n="KR3l0118_WYG_004-3b"/>
玉作鳳鳴居十數年吹簫似鳯聲鳯凰來止其屋公為<lb/>
作鳯臺夫婦止其上不飲不食不下數年一旦弄玉乗<lb/>
鳯蕭史乗龍昇天而去秦為作鳯女祠時聞簫聲今洪<lb/>
州西山絶頂有蕭史石仙壇石室及巖屋真像存焉莫<lb/>
知年代<hi>出神仙傳拾遺</hi>
　　　　徐福<lb/>
徐福字君房不知何許人也秦始皇時大宛中多枉死<lb/>
者横道數有鳥銜草覆死人面皆登時活有司奏聞始<lb/>
<pb n="KR3l0118_WYG_004-4a"/>
皇始皇使使者齎此草以問北郭鬼谷先生云是東海<lb/>
中祖洲上不死之草生瓊田中一名飬神芝其葉似菰<lb/>
不叢生一株可活千人始皇於是謂可索得因遣福及<lb/>
童男童女各三千人乗樓船入海尋祖洲不返後不知<lb/>
所之逮沈羲得道黄老遣福為使者乗白虎車度世君<lb/>
司馬生乗龍車侍郎薄延之乗白鹿車俱来迎羲而去<lb/>
由是後人知福得道矣又唐開元中有士人患半身枯<lb/>
黑御醫張尚容等不能知其人聚族言曰形體如是寜<lb/>
<pb n="KR3l0118_WYG_004-4b"/>
可乆耶聞大海中有神仙正當求仙方可愈此疾宗族<lb/>
留之不可因與侍者齎糧至登州大海側遇空舟乃賫<lb/>
所攜挂帆随風可行十餘日近一孤島島上有數百人<lb/>
如朝謁狀須臾至岸岸側有婦人洗藥因問彼皆何者<lb/>
婦人指云中心牀坐鬚鬂白者徐君也又問徐君是誰<lb/>
婦人云君知秦始皇時徐福耶曰知之此則是也頃之<lb/>
衆各散去某遂登岸致謁具語始末求其醫理徐君曰<lb/>
汝之疾遇我即生初以美飯哺之器物皆竒小某嫌其<lb/>
<pb n="KR3l0118_WYG_004-5a"/>
薄君云能盡此為再餐也但恐不盡爾某連啖之如數<lb/>
甌物致飽而飲亦以一小器盛酒飲之致醉翌日以黑<lb/>
藥數丸令食食訖痢黑汁數升其疾乃愈某求住奉事<lb/>
徐君云爾有禄位未宜即留當以東風相送無愁歸路<lb/>
遥也復與黄藥一袋云此藥善治一切病還遇病者可<lb/>
以刀圭飲之某還數日至登州以藥奏聞時𤣥宗令有<lb/>
疾者服之皆愈<hi>出仙傳拾遺及廣異記</hi>
　　　　王母使者<lb/>
<pb n="KR3l0118_WYG_004-5b"/>
漢武帝天漢三年帝廵東海祠恒山王母遣使獻靈膠<lb/>
四兩吉光毛裘武帝以付外庫不知膠裘二物之妙也<lb/>
以為西國雖逺而貢者不竒使者未遣之帝幸華林苑<lb/>
射虎兕弩絃㫁使者時随駕因上言請以膠一分以口<lb/>
濡其膠以續弩絃帝驚曰此異物也乃使武士數人對<lb/>
牽引之終日不脱勝未續時也膠青色如碧玉吉光毛<lb/>
裘黄白盖神馬之𩔖裘入水終日不沈入火不焦帝悟厚<lb/>
賂使者而遣去集絃膠出自鳳麟洲洲在西海中地靣<lb/>
<pb n="KR3l0118_WYG_004-6a"/>
正方皆一千五百里四靣皆弱水遶之上多鳳麟數萬<lb/>
為羣煮鳳喙及麟角合煎作膠名之集絃膠一名連金<lb/>
泥弓弩已斷之絃刀劒已斷之鐡以膠連續終不脱也<lb/>
<hi>出仙傳拾遺</hi>
　　　　月支使者<lb/>
漢延和三年春武帝幸安定西胡月支國王遣使獻香<lb/>
四兩大如雀卵黑如桑椹帝以香非中國所乏以付外<lb/>
庫又獻猛獸一頭形如五六十日犬子大如貍其毛黄<lb/>
<pb n="KR3l0118_WYG_004-6b"/>
色國使將以呈帝帝見使者抱之以入其氣秃悴尤怪<lb/>
其所貢之非問使者曰此小物何謂猛獸使者對曰夫<lb/>
威加於百禽者不必計其大小是以神驎為巨象之王<lb/>
鳳凰為大鵬之宗亦不在巨細也臣國去此三十萬里<lb/>
常占東風入律百旬不休青雲干吕連月不散者中國<lb/>
將有好道之君矣我國王將仰中土而慕道風薄金玉<lb/>
而厚靈物故搜竒藴而索神香歩天林而請猛獸乗肥<lb/>
車而濟弱水策驥足以度飛沙契濶途徑艱苦蹊路于<lb/>
<pb n="KR3l0118_WYG_004-7a"/>
今十三年矣神香辟天殘之死疾猛獸却百邪之魍魎<lb/>
夫此二物者實濟衆生之至要助至化之昇平豈圖陛<lb/>
下乃不知貴乎是臣國占風之謬也今日仰鑒天姿乃<lb/>
非有道之君也眼多視則貪恣口多言則犯難身多動<lb/>
則注賊心多節則奢侈未有用此四多而天下成治者<lb/>
也帝黙然不平帝乃使使者勑猛獸發聲試聽之使者<lb/>
乃指獸令發一聲獸䑛唇良乆忽如天雷霹靂之響又<lb/>
作兩目如䃸磹之炎光乆乃止帝登時顛蹷掩耳振動<lb/>
<pb n="KR3l0118_WYG_004-7b"/>
不能自止侍者乃武士皆失仗帝忌之因以此獸付上<lb/>
林苑令虎食之虎見獸皆相聚屈蹟如也帝恨使者言<lb/>
不遜欲罪之明日失使者及猛獸所在至始元元年京<lb/>
城大疫死者大半帝取月支神香燒之於城内其死未<lb/>
三日者皆活香氣經三月不歇帝信神香乃祕録餘香<lb/>
一旦函檢如故而失神香也此香出於聚窟洲人鳥山<lb/>
山上多𣗳與楓𣗳相似而香聞數里名為返魂𣗳亦能<lb/>
自作聲如羣牛吼聞之者心振神駭伐其木根於玉釡<lb/>
<pb n="KR3l0118_WYG_004-8a"/>
中煮取汁更以㣲火熟煎之如黑<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>狀令可丸名為驚<lb/>
精香或名振靈丸或名返生香或名振檀香或名却死<lb/>
香一種六名斯實靈物也<hi>出仙傳拾遺</hi>
　　　　衞叔卿<lb/>
衛叔卿者中山人也服雲母得仙漢儀鳳二年八月壬<lb/>
辰孝武皇帝閒居殿上忽有一人乗雲車駕白鹿從天<lb/>
而下來集殿前其人年可三十許色如童子羽衣星冠<lb/>
帝乃驚問曰為誰答曰吾中山衞叔卿也帝曰子若是<lb/>
<pb n="KR3l0118_WYG_004-8b"/>
中山人乃朕臣也可前共語叔卿本意謁帝謂帝好道<lb/>
見之必加優禮而帝今云是朕臣也於是大失望黙然<lb/>
不應忽然不知所在帝甚悔恨即遣使者梁伯至中山<lb/>
推求叔卿不得見但見其子名度世即將還見帝問云<lb/>
汝父今在何所對曰臣父少好仙道嘗服藥導引不交<lb/>
世事委家而去已四十餘年云當入太華山也帝即遣<lb/>
使者與度世共之華山求尋其父到山下欲上輒火不<lb/>
能上也積數十日度世謂使者曰豈不欲令吾與他人<lb/>
<pb n="KR3l0118_WYG_004-9a"/>
俱往乎乃齋戒獨上未到其嶺於絶巖之下望見其父<lb/>
與數人博戱於石上紫雲欝欝於其上白玉為牀又有<lb/>
數仙童執幢節立其後度世望而載拜叔卿曰汝來何<lb/>
為度世曰帝甚恨前日倉卒不得與父言語今故遣使<lb/>
者梁伯與度世共來願更得見父也叔卿曰前為太上<lb/>
所遣欲誡帝以大災之期及救危厄之法國祚可延而<lb/>
彊梁自貴不識真道而反欲臣我不足告語是以去耳<lb/>
今當與中黄太乙共定天元吾終不復往耳度世曰不<lb/>
<pb n="KR3l0118_WYG_004-9b"/>
審向與父並坐是誰也叔卿曰洪崖先生許由巢父火<lb/>
低公飛黄子王子晉薛容耳今世向大亂天下無聊後<lb/>
數百年間土滅金亡汝歸當取吾齋室西北隅大柱下<lb/>
玉函函中有神素書取而按方合服之一年可能乗雲而<lb/>
行道成來就吾於此勿得為漢臣也亦不復為語帝也<lb/>
度世於是拜辭而去下山見梁伯不告所以梁伯意度<lb/>
世必有所得乃叩頭於度世求乞道術先是度世與之<lb/>
共行見伯情行温實乃以語之梁伯但不見柱下之神<lb/>
<pb n="KR3l0118_WYG_004-10a"/>
方耳後掘得玉函封以飛仙之香取而餌服乃五色雲<lb/>
母遂合藥服之與梁伯俱仙去留其方與子而世人多<lb/>
有得之者<hi>出神仙傳</hi>
　　　　張楷<lb/>
張楷字公超有道術居華山谷中能為五里霧有玉訣<lb/>
金匱之學坐在立亡之道人學其術者填門如市故云<lb/>
霧市金華山有張超谷焉<hi>出仙傳拾遺</hi>
　　　　陽翁伯<lb/>
<pb n="KR3l0118_WYG_004-10b"/>
陽翁伯者盧龍人也事親以孝葬父母於無終山山髙<lb/>
八十里其上無水翁伯廬於墓側晝夜號慟神明感之<lb/>
出泉於其墓側因引水就官道以濟行人嘗有飲馬者<lb/>
以白玉一升與之令翁伯種之當生美玉果生白璧長<lb/>
二尺者數䨇一日忽有青童乗虗而至引翁伯至海上<lb/>
仙山謁羣仙曰此種玉陽翁伯也一仙人曰汝以孝於<lb/>
親神真所感昔以玉種與之汝果能種之汝當夫婦俱<lb/>
仙今此宫即汝他日所居也天帝將廵省於此開禮玉<lb/>
<pb n="KR3l0118_WYG_004-11a"/>
十珏汝可致之言訖使仙童與俱還翁伯以禮玉十珏<lb/>
以授仙童北平徐氏有女翁伯欲求婚徐氏謂媒者曰<lb/>
得白璧一䨇可矣翁伯以白璧五䨇遂壻徐氏數年雲<lb/>
龍下迎夫婦俱昇天今謂其所居為玉田坊翁伯仙去<lb/>
後子孫立大石柱於田中以紀其事<hi>出仙傳拾遺</hi>
　<lb/>
　<lb/>
　<lb/>
<pb n="KR3l0118_WYG_004-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四<lb/>
</p>
<p>
</p>
  </div>
</body>
</text>
</TEI>
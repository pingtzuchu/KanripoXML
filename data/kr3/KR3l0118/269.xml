<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百六十九</head> <lb/>
    <p>
<pb n="KR3l0118_WYG_269-1a"/>
欽定四庫全書<lb/>
　太平廣記卷二百六十九<lb/>
　　酷暴三<lb/>
　　　胡元禮　　　誣劉如璿惡黨<lb/>
　　　宋昱韋儇　　蕭頴士　　　李希烈<lb/>
　　　盧把　　　　襄様節度　　史牟<lb/>
　　　李紳　　　　胡淛　　　　韋公幹<lb/>
　　　趙思綰　　　安道進<lb/>
<pb n="KR3l0118_WYG_269-1b"/>
　　　　胡元禮<lb/>
唐胡元禮定城人也進士擢第累授洛陽尉則天朝右<lb/>
臺員外監察尋即眞加朝請大夫丁憂免起復尋檢校<lb/>
秋官即中累遷司刑少卿滑州刺史廣州都督性殘忍<lb/>
深刻不可以情祈時李日知任司刑丞毎按獄務從寛<lb/>
元禮屢折之日知終不易嘗出一死囚元禮欲判殺之<lb/>
與日知徃復至于再三元禮怒命府吏謂曰元禮不離<lb/>
刑曹此囚無活法日知命報曰日知不離刑曹此囚無<lb/>
<pb n="KR3l0118_WYG_269-2a"/>
死法竟以兩狀申日知果直時人忌元禮之苛刻嘗于<lb/>
宣仁門外爲寃家羅辱于泥中幸金吾救助敕榜仇者<lb/>
百臺中罰元禮五千以其辱臺也<hi>出御史臺記</hi>
　　　　誣劉如璿惡黨<lb/>
劉如璿事親以孝聞解褐唐昌尉累遷乾封尉爲侍御<lb/>
史轉吏部員外則天朝自夏官郎中左授都城令轉南<lb/>
鄭令遷司僕司農少卿秋官侍郎時來俊臣黨人與司<lb/>
刑府史姓樊者不協誣以反誅之其子訟寃于朝堂無<lb/>
<pb n="KR3l0118_WYG_269-2b"/>
敢理者乃援刀自刳其腹朝士莫不目而悚惕璿不覺<lb/>
唧唧而淚下俊臣奏云黨惡下詔獄璿訴曰年老因遇<lb/>
風而淚下俊臣劾之曰目下涓涓之淚乍可因風口稱<lb/>
唧唧之聲如何取雪處以絞刑則天特流于瀼州子景<lb/>
憲訟寃得徵還復秋官侍郎辭疾授兗州都督好著述<lb/>
文集四十卷行於代俊臣但苛虐無文其劾乃鄭愔之<lb/>
詞也<hi>出御史臺記</hi>
　　　　宋昱韋儇<lb/>
<pb n="KR3l0118_WYG_269-3a"/>
李林甫是姜皎外甥楊國忠是張易之外甥楊國忠爲<lb/>
劒南召募使遠赴瀘南糧少路險韋先回者其劒南行<lb/>
人毎歲令宋昱韋儇爲御史迫促郡縣徵之人知必死<lb/>
郡縣無以應命乃設詭計詐令僧設齋或于要路轉變<lb/>
其衆中有單貧者即縛之置密室中授以絮衣連枷作<lb/>
隊急逓赴役<hi>出譚賔録</hi>
　　　　蕭頴士<lb/>
蕭頴士性異常嚴酷昔有一僕事之十餘載頴士毎一<lb/>
<pb n="KR3l0118_WYG_269-3b"/>
箠楚百餘不堪其苦人或激之擇木其僕曰我非不能<lb/>
他從遲留者乃愛其才耳<hi>出摭言</hi>
　　　　李希烈<lb/>
建中中李希烈攻汴州城未陷驅百姓婦女及輜重<lb/>
以實壕塹謂之濕梢<hi>出傳載</hi>
　　　　盧杞<lb/>
殿中侍御史鄭詹與張鎰厚善毎伺盧杞晝寢輙詣鎰<lb/>
把知之他日把假寐佯熟伺詹果來知與鎰偶語把遽<lb/>
<pb n="KR3l0118_WYG_269-4a"/>
至鎰閣中詹趨避杞遂言密事鎰曰殿中鄭侍御在此<lb/>
杞佯愕曰向者所言非他人所宜聞也後深劾詹之罪<lb/>
以排嚴郢三司使方按二人獄猶未具而把已奏殺詹<lb/>
黜郢中外側目<hi>出談賔録</hi>
　　　　襄樣節度<lb/>
襄陽人善爲漆器天下取法謂之襄樣及于司空爲帥<lb/>
多暴鄭元鎭河中亦暴逺近呼爲襄樣節度<hi>出國史補</hi>
　　　　史牟<lb/>
<pb n="KR3l0118_WYG_269-4b"/>
史牟𣙜鹽於解縣初變𣙜法以中朝廷有外甥十餘歲<lb/>
從牟檢畦拾鹽一顆以歸牟知立杖殺之其姊哭而出<lb/>
救已不及矣<hi>出國史補</hi>
　　　　李紳<lb/>
李紳以舊宰相鎭一方恣威權凡戮有罪猶待秋分永<lb/>
寧吳尉弟湘無辜盛夏被殺崔元藻銜德裕斥巳即翻<lb/>
其辭因言御史覆獄還皆對天子别白是非權軋天子<lb/>
使不得對詔獄不付有司但用紳奏而寘湘死是時德<lb/>
<pb n="KR3l0118_WYG_269-5a"/>
裕已失權李宗閔故黨令狐綯崔鉉白敏中皆當路因<lb/>
是逞憾以利誘動元藻等使三司結紳杖鉞作藩虐殺<lb/>
良平凖神龍詔書酷吏殁者官爵皆奪子孫不得進宦<lb/>
紳雖亡請從春秋戮死者之詔削紳三官子孫不得仕<lb/>
貶德裕等擢汝納左拾遺元藻武功令始紳以文藝節<lb/>
操見用然所至務爲威烈或陷暴刻故卒坐湘寃云<hi>闕</hi>
　　　　胡淛<lb/>
潘之南七十里至辦州爲陵水郡辦之守曰胡淛故淮<lb/>
<pb n="KR3l0118_WYG_269-5b"/>
西吳少誠之卒䲭張荒陬多法河朔叛將所爲且好蹴<lb/>
鞠南方馬痺小不善馳騁淛每召將吏鞠且患馬之不<lb/>
習便更命夷民十餘輩肩輿淛輦揮杖肩者且走且擊<lb/>
旋環如風稍怠淛即以䇿叩其背亟<hi>紀力反</hi>鞭亟走用爲<lb/>
笑樂嘻淛一叛卒耳彼雖夷獠天子之民也天意豈使<lb/>
可封者受毒痛於可誅者乎淛之不道彈人刳孕斯近<lb/>
之矣豈命吏者以遠人爲蒭狗耶何其用斯人也毒虐<lb/>
一方之民哉後一歲淛以罪聞詔流於九眞自辦五十<lb/>
<pb n="KR3l0118_WYG_269-6a"/>
里至羅州爲招義郡郡旁海海有煮海塲三然郡民盜<lb/>
煮亦不能禁郡多蜜潔白如雪<hi>出投荒雜録</hi>
　　　　韋公幹<lb/>
崖州東南四十里至瓊山郡太守統兵五百人兼儋崖<lb/>
振萬安五郡招討使凡五郡租賦一供於招討使四郡<lb/>
之隸於瓊瓊隸廣海中五州歲賦亷使不得有一緡悉<lb/>
以給瓊軍用軍食仍仰給於北海諸郡每廣州易帥仍<lb/>
賜錢五十萬以犒飫瓊守雖海渚歲得金錢南邉經略<lb/>
<pb n="KR3l0118_WYG_269-6b"/>
使不能及郡守韋公幹者貪而且酷掠良家子為臧獲<lb/>
如驅犬豕有女奴四百人執業者大半有織花縑文紗<lb/>
者有伸角爲器者有鎔鍜金銀者有攻珍木爲什具者<lb/>
其家如市日考月課唯恐不程公幹前爲愛州刺史境<lb/>
有馬援銅柱公幹摧鎔貨與賈胡土人不知伏波所鑄<lb/>
且謂神物哭曰使君果壞是吾屬爲海神所殺矣公幹<lb/>
不聽百姓奔訴於都䕶韓約約遺書責辱之乃止既牧<lb/>
瓊多烏文呿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>皆竒木也公幹驅木工㳂海採伐至有<lb/>
<pb n="KR3l0118_WYG_269-7a"/>
不中程以斤自刃者前一歲公幹以韓約壻受代命二<lb/>
大舟一實烏文器雜以銀一實呿陁器雜以金浮海東<lb/>
去且令徤卒䕶行將抵廣木既堅宻金且重未數百里<lb/>
二舟俱覆不知幾萬萬也書曰貨悖而入亦悖而出公幹<lb/>
不道殘人以得貨竭夷獠之膏血以自厚徒穢其名曾<lb/>
不得少有其利隂禍隂匿茍脱人誅將鬼得誅也<hi>出投荒雜</hi>
<hi>録</hi>
　　　　趙思綰<lb/>
<pb n="KR3l0118_WYG_269-7b"/>
賊臣趙思綰自倡亂至敗凡食人肝六十六無非面剖<lb/>
而膾之至食欲盡猶宛轉呌呼而戮者人亦一二萬嗟<lb/>
乎倘非名帥仗皇威而勦之則孰能剪滅黔黎之猰㺄<lb/>
<hi>出玉堂閒話</hi>
　　　　安道進<lb/>
有安道進者即故雲州帥重霸季弟河東人也性凶險<lb/>
莊宗潜龍時爲小挍常佩劍列於翊衛忽一日拔而玩<lb/>
之謂人曰此劍也可以刜鐘切玉孰敢當吾鋒鋩旁有<lb/>
<pb n="KR3l0118_WYG_269-8a"/>
一人曰此又是何利器妄此誇譚假使吾引頸承之安<lb/>
能快斷乎道進曰眞能引頸乎此人以爲戲言乃引頸<lb/>
而前遂一揮而斷旁人皆驚散道進㩦劍日夜南馳投<lb/>
于梁主梁主壯之俾隸淮之鎭戍有掌庾吏進謂曰古<lb/>
人謂洞其七札爲能吾之銛鏃可徹其十札矣爾輩安<lb/>
知之吏輕之曰使我開襟俟之能徹吾腹乎安曰試敢<lb/>
開襟否吏即開其襟道進一發而殪之利鏃逕過植于<lb/>
墻上安蓄一犬一婢遂挈而南奔晝則從于蘆荻中夜<lb/>
<pb n="KR3l0118_WYG_269-8b"/>
則望星斗而竄又時看眼中神光光多處爲利方光少<lb/>
處爲不利既能服氣遂絶粒經時抵江湖間左挈婢右<lb/>
㩦犬而輒浮渡殊無所損淮帥得之擢爲裨將賜與甚<lb/>
豐時兄重霸事蜀亦爲列校聞弟在吳乃告王蜀主王<lb/>
嘉其意發一介以請之迨至蜀亦爲主將後領兵戍于<lb/>
天水營長道縣重霸爲招討馬步使駐于秦亭縣民有<lb/>
愛子託之于安命之曰㕔子道進適徃戸外㕔子偶經<lb/>
行於寢之前安疑之大怒遂腰斬而投于井其家號訴<lb/>
<pb n="KR3l0118_WYG_269-9a"/>
於霸傳送招討使王公至于南梁王公不忍加害表救<lb/>
活之反憾其元昆又欲害其家族兄家閑小戸防之蜀<lb/>
破道進東歸明宗補爲諸州馬歩軍都指揮使後有過<lb/>
鞭背卒<hi>出玉堂閒話</hi>
　<lb/>
　<lb/>
　<lb/>
　<lb/>
<pb n="KR3l0118_WYG_269-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百六十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百八十六</head> <lb/>
    <p>
<pb n="KR3l0118_WYG_286-1a"/>
欽定四庫全書<lb/>
　太平廣記卷二百八十六<lb/>
　　幻術三<lb/>
　　　張和　　　　胡媚兒　　　中部民<lb/>
　　　板橋三娘子　闗司法　　　長樂里人<lb/>
　　　陳武振　　　海中婦人　　畫工<lb/>
　　　　張和<lb/>
唐貞元初蜀郡豪家富擬卓鄭蜀之名姝無不畢致每<lb/>
<pb n="KR3l0118_WYG_286-1b"/>
按圖求之媒盈其門常恨無可意者或言坊正張和大<lb/>
俠也幽房閨稚無不知之盍以誠投乎豪家子乃以金<lb/>
帛夜詣其居告之張和欣然許之異日與豪家子皆出<lb/>
西郭一舎入廢蘭若有大像巍然與豪家子昇像之座<lb/>
和引手捫佛乳揭之乳壊成穴如椀即挺身入穴引豪<lb/>
家子臂不覺同在穴中道行數十歩忽覩髙門崇墉狀<lb/>
如州縣和扣門五六有丸髻婉童迎拜曰主人望翁来<lb/>
久矣有頃主人出紫衣貝帶侍者十餘見和甚謹和指<lb/>
<pb n="KR3l0118_WYG_286-2a"/>
豪家子曰此少君子也汝可善侍予有切事須返不坐而<lb/>
去言訖已失和所在豪家子心異之不敢問主人延於中<lb/>
堂珠璣緹繡羅列滿目具陸海珍膳命酌進妓交鬟撩鬢<lb/>
縹然神仙乃為舞廻風歌落葉之曲復有一姝淡粧素服<lb/>
亦殊色也進奉巨觴豪家子不識問之主人笑曰此次皿<lb/>
也本擬伯雅豪家子竟不解至三更主人忽頋妓曰無廢<lb/>
歡笑予暫有所適揖客而起騎從如州牧列炬而出豪家<lb/>
子因私於墻隅妓中年差暮者遽就謂曰嗟乎君何以至<lb/>
<pb n="KR3l0118_WYG_286-2b"/>
是我輩已為所掠醉其幻術歸路永絶君若要歸但取<lb/>
我教受以七尺白練戒曰可執此候主人歸詐祈事設<lb/>
拜主人必答拜因以練䝉其頸將曙主人還豪家子如<lb/>
其教主人投地乞命曰死嫗負心終敗吾事今不復居<lb/>
此乃馳騎他去所教妓即與豪家子居二年忽思歸妓<lb/>
亦不留大設酒樂餞之飲闌妓自持鍤開東墻一穴亦<lb/>
如佛乳推豪家子於墻外乃長安東墻下遂乞食方達<lb/>
蜀其家失已多年意其異物道其初始信<hi>出酉陽雜爼</hi>
<pb n="KR3l0118_WYG_286-3a"/>
　　　　胡媚兒<lb/>
唐貞元中楊州坊市間忽有一伎術丐乞者不知所從<lb/>
來自稱姓胡名媚兒所為頗甚怪異旬日之後觀者稍<lb/>
稍雲集其所丐求日獲千萬一旦懐中出一琉璃瓶子<lb/>
可受半升表裏烘明如不隔物遂置於席上初謂觀者<lb/>
曰有人施與滿此瓶子則足矣瓶口剛如葦管大有人<lb/>
與之百錢投之琤然有聲則見瓶間大如粟粒衆皆異<lb/>
之復有人與之千錢投之如前又有與萬錢者亦如之<lb/>
<pb n="KR3l0118_WYG_286-3b"/>
俄有好事人與之十萬二十萬皆如之或有以馬驢入<lb/>
之瓶中見人馬皆如蠅大動行如故須臾有度支兩税<lb/>
綱自揚子院部輕貨數十車至駐觀之以其一時入或<lb/>
終不能至將他物徃且謂官物不足疑者乃謂媚兒曰<lb/>
爾能令諸車皆入此中乎媚兒曰許之則可綱曰且試<lb/>
之媚兒乃微側瓶口大喝諸車輅輅相繼悉入瓶瓶中<lb/>
厯厯如行蟻然有頃漸不見媚兒即跳身入瓶中綱乃<lb/>
大驚遽取撲破求之一無所有從此失媚兒所在後月<lb/>
<pb n="KR3l0118_WYG_286-4a"/>
餘日有人於清河北逢媚兒部領車乗趨東平而去是<lb/>
時李師道為東平帥也<hi>出河東記</hi>
　　　　中部民<lb/>
唐元和初有天水趙雲客遊鄜畤過中部縣縣僚有燕<lb/>
吏擒一人至其罪不甚重官僚欲縱之雲醉固勸加刑<lb/>
於是杖之累月雲出塞行及蘆子闗道逢一人要之言<lb/>
欵日暮延雲下道過其居去路數里於是命酒偶酌既<lb/>
而問曰君省相識邪雲曰未嘗此行實昧平生復曰前<lb/>
<pb n="KR3l0118_WYG_286-4b"/>
某月日於中部值君某遭罹横罪與君素無讐隙奈何<lb/>
為君所勸因被重刑雲遽起謝之其人曰吾望子久矣<lb/>
豈虞於此獲雪小恥乃令左右拽入一室室中有大坑<lb/>
深三丈餘坑中唯貯酒糟十斛剥去其衣推雲於中飢<lb/>
食其糟渴飲其汁於是昏昏㡬一月乃縛出之使人蹙<lb/>
頞鼻額援捩支體其手指肩髀皆改舊形提出風中倐<lb/>
然凝定至於聲韻亦改遂以賤𨽻蓄之為烏延驛中雜<lb/>
役累嵗㑹其弟為御史出按靈州獄雲以前事宻疏示<lb/>
<pb n="KR3l0118_WYG_286-5a"/>
之其弟言於觀察使李銛由是發卒討尋盡得奸宄乃<lb/>
復滅其黨臨刑亦無隐䁥云前後如此變改人者數世<lb/>
矣<hi>出獨異志</hi>
　　　　板橋三娘子<lb/>
唐汴州西有板橋店店娃三娘子者不知何從來寡居<lb/>
年三十餘無男女亦無親屬有舎數間以鬻餐為業然<lb/>
而家甚富貴多有驢畜徃來公私車乗有不逮者輒賤<lb/>
其估以濟之人皆謂之有道故逺近行旅多歸之元和<lb/>
<pb n="KR3l0118_WYG_286-5b"/>
中許州客趙季和將詣東都過是宿焉客有先至者六<lb/>
七人皆據便榻季和後至最得深處一榻榻鄰比主人<lb/>
房壁既而三娘子供給諸客甚厚夜深致酒與諸客㑹<lb/>
飲極歡季和素不飲酒亦預言笑至二更許諸客醉倦<lb/>
各就寢三娘子歸室閉闗息燭人皆熟睡獨季和展轉<lb/>
不寐隔壁聞三娘子悉窣若動物之聲偶於隙中窺之<lb/>
即見三娘子向覆噐下取燭挑明之後於巾箱中取一<lb/>
副耒耜并一木牛一木偶人各大六七寸置於竈前含<lb/>
<pb n="KR3l0118_WYG_286-6a"/>
水噀之二物便行走木人則牽牛駕耒耜遂耕牀前一<lb/>
席地來去數出又於箱中取出一裹蕎麥子授於木人<lb/>
種之須臾生花發麥熟令小人收割持踐可得七八升<lb/>
又安置小磨子磑成麵訖却收木人子於箱中即取麵<lb/>
作燒餅數枚有頃雞鳴諸客欲發三娘子先起㸃燈置<lb/>
新作燒餅於食牀上與客㸃心季和心動遽辭開門而<lb/>
去即潛於户外窺之乃見諸客圍牀食燒餅未盡忽一<lb/>
時踣地作驢鳴須臾皆變驢矣三娘子盡驅入店後而<lb/>
<pb n="KR3l0118_WYG_286-6b"/>
盡沒其貨財季和亦不告於人私有慕其術者後月餘<lb/>
日季和自東都回將至板橋店預作蕎麥燒餅大小如<lb/>
前既至復寓宿焉三娘子歡悦如初其夕更無他客主<lb/>
人供待愈厚夜深殷勤問所欲季和曰明晨發請隨事<lb/>
㸃心三娘子曰此事無疑但請稳睡半夜後季和窺見<lb/>
之一依前所為天明三娘子具盤食果實燒餅數枚於<lb/>
盤中訖更取他物季和乗間走下以先有者易其一枚<lb/>
彼不知覺也季和將發就食謂三娘子曰適㑹某自有<lb/>
<pb n="KR3l0118_WYG_286-7a"/>
燒餅請撤去主人者留待他賔即取已者食之方飲次<lb/>
三娘子送茶出來季和曰請主人嘗客一片燒餅乃揀<lb/>
所易者與噉之纔入口三娘子據地作驢聲即立變為<lb/>
驢甚壯徤季和即乗之發兼盡收木人木牛子等然不<lb/>
得其術試之不成季和乗䇿所變驢周遊他處未嘗阻<lb/>
失日行百里後四年乗入闗至華岳廟東五六里路傍<lb/>
忽見一老人拍手大笑曰板橋三娘子何得作此形骸<lb/>
因捉驢謂季和曰彼雖有過然遭君亦甚矣可憐許請<lb/>
<pb n="KR3l0118_WYG_286-7b"/>
從此放之老人乃從驢口鼻邊以兩手擘開三娘子自<lb/>
皮中跳出宛復舊身向老人拜訖走去更不知所之<hi>出河</hi>
<hi>東記</hi>
　　　　闗司法<lb/>
鄆州司法闗某有傭婦人姓鈕闗給其衣食以充驅使<lb/>
年長謂之鈕婆并有一孫名萬兒年五六嵗同來闗氏<lb/>
妻亦有小男名封六大小相𩔖闗妻男常與鈕婆孫同<lb/>
戲毎封六新製衣必易其故者與萬兒一旦鈕婆忽怒<lb/>
<pb n="KR3l0118_WYG_286-8a"/>
曰皆是小兒何貴何賤而彼衣皆新而我兒得其舊甚<lb/>
不平也闗妻問曰此吾子爾孫僕𨽻耳吾念其與吾子<lb/>
年齒𩔖故以衣之奈何不知分理自此故衣亦不復得<lb/>
矣鈕婆笑曰二子何異也闗妻又曰僕𨽻那與好人同<lb/>
鈕婆曰審不同某請試之遂引封六及其孫悉内於裙<lb/>
下著地按之闗妻驚起奪之兩子悉為鈕婆之孫形狀<lb/>
衣服皆一不可辨乃曰此即同矣闗妻大懼即與司法<lb/>
同祈請懇至曰不意神人在此自此一家敬事不敢以<lb/>
<pb n="KR3l0118_WYG_286-8b"/>
舊禮相待矣良久又以二子致裙下按之即各復本矣<lb/>
闗氏乃移别室居鈕婆厚待之不復使役積年闗氏頗<lb/>
厭怠私欲害之令妻以酒醉之司法伏户下以钁擊之<lb/>
正中其腦有聲而倒視之乃栗木長數尺夫妻大喜命<lb/>
斧斫而焚之適盡鈕婆自室中出曰何郎君戲之酷也<lb/>
言笑如前殊不介意鄆州之人知之闗不得已將白於<lb/>
觀察使入見次忽有一闗司法已見使言説形狀無異<lb/>
闗遂歸及到家堂前已有一闗司法先歸矣妻子莫能<lb/>
<pb n="KR3l0118_WYG_286-9a"/>
辨之又哀祈鈕婆涕泣拜請良久漸相近却成一人自<lb/>
此其家不復有加害之意至數十年尚在闗氏之家亦<lb/>
無患耳<hi>出靈怪集</hi>
　　　　長樂里人<lb/>
唐寳厯中長樂里門有百姓刺臂數十人環矚之忽有<lb/>
一人白襕傾首微笑而去未十歩百姓子刺血如衂痛<lb/>
苦次骨食頃出血斗餘衆人疑向觀者所為令其父從<lb/>
而求之其人不承其父拜數十乃捻轍土若祝可傅此<lb/>
<pb n="KR3l0118_WYG_286-9b"/>
如其言血止<hi>出酉陽雜爼</hi>
　　　　陳武振<lb/>
唐振州民陳武振者家累萬金為海中大豪犀象玳瑁<lb/>
倉庫數百先是西域賈漂舶溺至者因而有焉海中人<lb/>
善呪術俗謂得牟法凡賈船經海路與海中五郡絶逺<lb/>
不幸風漂失路入振州境内振民即登山披髪以呪咀<lb/>
起風揚波舶不能去必漂於所呪之地而止武振由是<lb/>
而富招討使韋公幹以兄事武振武振犀象入公幹之<lb/>
<pb n="KR3l0118_WYG_286-10a"/>
室亦竭矣<hi>出投荒雜録</hi>
　　　　海中婦人<lb/>
海中婦人善厭媚北人或妻之雖蓬頭傴僂能令男子<lb/>
酷愛死且不悔茍棄去北還浮海蕩不能進乃自返<hi>出投</hi>
<hi>荒雜録</hi>
　　　　畫工<lb/>
唐進士趙顔於畫工處得一軟障圖一婦人甚麗顔謂<lb/>
畫工曰世無其人也如何令生某願納為妻畫工曰余<lb/>
<pb n="KR3l0118_WYG_286-10b"/>
神畫也此亦有名曰真真呼其名百日晝夜不歇即必<lb/>
應之應則以百家彩灰酒灌之必活顔如其言遂呼之<lb/>
百日晝夜不止乃應曰諾急以百家綵灰酒灌遂活下<lb/>
歩言笑飲食如常曰謝君召妾妾願事箕帚終嵗生一<lb/>
兒兒年兩嵗友人曰此妖也必與君為患余有神劍可<lb/>
斬之其夕乃遺顔劍劍纔及顔室真真乃泣曰妾南岳<lb/>
地仙也無何為人畫妾之形君又呼妾名既不奪君願<lb/>
君今疑妾妾不可住言訖㩦其子却上軟障嘔出先所<lb/>
<pb n="KR3l0118_WYG_286-11a"/>
飲百家綵灰酒覩其障唯添一孩子皆是畫焉<hi>出聞竒録</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_286-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百八十六<lb/>
</p>
<p>
</p>
  </div>
</body>
</text>
</TEI>
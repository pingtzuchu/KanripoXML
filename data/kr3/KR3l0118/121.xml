<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百二十一</head> <lb/>
    <p>
<pb n="KR3l0118_WYG_121-1a"/>
欽定四庫全書<lb/>
　太平廣記卷一百二十一<lb/>
　　報應二十<lb/>
　　　杜通達　　　邢文宗　　　長孫無忌<lb/>
　　　婁師徳　　　王瑱　　　　江融<lb/>
　　　李昭德　　　弓嗣業　　　周興<lb/>
　　　魚思咺　　　索元禮　　　張楚金<lb/>
　　　崔日知　　　蘇頲　　　　李之<lb/>
<pb n="KR3l0118_WYG_121-1b"/>
　　　唐王皇后　　楊慎矜　　　師夜光<lb/>
　　　崔尉子<lb/>
　　　　杜通達<lb/>
唐齊州高苑人杜通達貞觀年中縣承命令送一僧向<lb/>
北通達見僧經箱謂意其中是絲絹乃與妻共計擊僧<lb/>
殺之僧未死聞誦咒三兩句遂有一蠅飛入其鼻乆悶<lb/>
不出通達眼鼻遽喎眉鬢即落迷惑失道精神沮喪未<lb/>
幾之間便遇惡疾不經一年而死臨終之際蠅遂飛出<lb/>
<pb n="KR3l0118_WYG_121-2a"/>
還入妻鼻其妻得病嵗餘復卒<hi>出法苑珠林</hi>
　　　　邢文宗<lb/>
唐河間邢文宗家接幽燕稟性麄險貞觀年中忽遇惡<lb/>
風疾旬日之間眉鬢落盡於後就寺歸懴自云近者向<lb/>
幽州路逢一客將絹十餘疋迥澤無人因即劫殺此人<lb/>
云將向房州欲買經紙終不得免少間屬一老僧復欲<lb/>
南去遇文宗懼事發覺揮刀擬僧僧叩頭曰乞存性命<lb/>
誓願終身不言文宗殺之棄之草間經二十餘日行還<lb/>
<pb n="KR3l0118_WYG_121-2b"/>
過僧死處時當暑月疑皆爛壞試往視之儼若生日文<lb/>
宗因以馬下策築僧之口口出一蠅飛鳴清徹直入宗<lb/>
鼻乆悶不出因得大病嵗餘而死<hi>出㝠報拾遺</hi>
　　　　長孫無忌<lb/>
唐趙公長孫無忌奏别敕長流以爲永例後趙公犯事<lb/>
亦敕長流嶺南至死不復迴此亦爲法之弊<hi>出朝野僉載</hi>
　　　　婁師德<lb/>
婁師德以殿中充河源軍使唐永和中破吐蕃於白羊<lb/>
<pb n="KR3l0118_WYG_121-3a"/>
澗八縱七捷優制褒美授左驍騎郎將高宗手詔曰卿<lb/>
有文武才幹故授卿武職勿辭也累遷納言臨終數日<lb/>
寢興不安無故驚曰撫我背者誰侍者曰無所見乃獨<lb/>
言似有所爭者曰我當壽八十今追我何也復自言爲<lb/>
官誤殺二人減十年詞氣若有屈伏俄而氣絶以婁公<lb/>
之明恕尚不免濫爲政得不慎之歟<hi>出大唐新語</hi>
　　　　王瑱<lb/>
唐冀州刺史王瑱性酷烈時有敕使至州瑱與使語武<lb/>
<pb n="KR3l0118_WYG_121-3b"/>
彊縣尉藺奬曰日過移就隂處瑱怒令典獄撲之項骨<lb/>
折而死至明日獄典當州門限垂脚坐門扇無故自發<lb/>
打雙脚脛俱折瑱病見奬來起自以酒食求之不許瑱<lb/>
惡之廻面向梁奬在屋梁旬日而死<hi>出朝野僉載</hi>
　　　　江融<lb/>
唐左史江融耿介正直揚州徐敬業反被羅織酷吏周<lb/>
興等枉奏殺之斬於東都都亭驛前融將被誅請奏事<lb/>
引見興曰囚何得奏事融怒叱之曰吾無罪枉戮死不<lb/>
<pb n="KR3l0118_WYG_121-4a"/>
捨汝遂斬之尸乃激揚而起蹭蹬十餘步行刑者踏倒<lb/>
還起坐如此者三乃絶雖斷其頭似怒不息無何周興<lb/>
死<hi>出朝野僉載</hi>
　　　　李昭德<lb/>
唐鳯閣侍郎李昭德威權在已宣出一敕云自今已後<lb/>
公坐徒私坐流經恩百日不首依法科罪昭德先受孫<lb/>
萬榮賄財奏與三品後萬榮據營州反貨求事敗頻經<lb/>
恩赦以百日不首准贓斷絞<hi>出朝野僉載</hi>
<pb n="KR3l0118_WYG_121-4b"/>
　　　　弓嗣業<lb/>
唐洛州司馬弓嗣業洛陽令張嗣明造大枷長六尺濶<lb/>
四尺厚五寸倚前人莫之犯後嗣明及嗣業資遣逆賊<lb/>
徐真北投突厥事敗業等自著此枷百姓快之也<hi>出朝野僉</hi>
<hi>載</hi>
　　　　周興<lb/>
唐秋官侍郎周興與來俊臣對推事俊臣别奏進止鞫<lb/>
興興不之知也及同食謂興曰囚多不肯承若爲作法<lb/>
<pb n="KR3l0118_WYG_121-5a"/>
興曰甚易也取大甕以炭四面炙之令囚人處之其中<lb/>
何事不吐卽索大甕以火圍之起謂興曰有内狀勘老<lb/>
兄請兄入此甕興惶恐叩頭咸卽欵伏斷死放流嶺南<lb/>
所破人家流者甚多爲讎家所殺傳曰多行無禮必自<lb/>
及信哉<hi>出朝野僉載</hi>
　　　　魚思咺<lb/>
唐魚思咺有沈思極巧上欲造匭召工匠無人作得者<lb/>
咺應制爲之甚合規矩遂用之無何有人投匭言咺云<lb/>
<pb n="KR3l0118_WYG_121-5b"/>
徐敬業在揚州反咺爲敬業作刀輪以衝陣殺傷官軍<lb/>
甚衆推問具承誅之爲法自斃乃至於此<hi>出朝野僉載</hi>
　　　　索元禮<lb/>
唐索元禮爲鐵籠頭以訊囚後坐贓賄不承使人曰取<lb/>
公鐵籠頭禮卽承伏<hi>出朝野僉載</hi>
　　　　張楚金<lb/>
唐張楚金爲秋官侍郎奏反逆人持敕免死家口卽絞<lb/>
斬及配沒入官爲奴婢等並入律後楚金被羅織反持<lb/>
<pb n="KR3l0118_WYG_121-6a"/>
敕免死男子十五以上斬妻子配沒識者曰爲法自斃<lb/>
所謂交報也<hi>出朝野僉載</hi>
　　　　崔日知<lb/>
唐京兆尹崔日知處分長安萬年及諸縣左降流移人<lb/>
不許暫停有違晷刻所由決杖無何日知貶歙縣丞被<lb/>
縣家催求與妻子别不得<hi>出朝野僉載</hi>
　　　　蘇頲<lb/>
唐尚書蘇頲少時有人相之云當至尚書位終二品後<lb/>
<pb n="KR3l0118_WYG_121-6b"/>
至尚書三品病亟呼巫覡視之巫云公命盡不可復起<lb/>
頲因復論相者之言巫云公初實然由作桂府時殺二<lb/>
人今此二人地下訴公所司減二年壽以此不至二品<lb/>
頲夙蒞桂州有二吏訴縣令頲爲令殺吏乃嗟歎乆之<lb/>
而死<hi>出廣異記</hi>
　　　　李之<lb/>
唐王恱爲唐昌令殺錄事李之而不辜之旣死長子作<lb/>
靈語曰王悅不道枉殺予予必報其聲甚厲經數日悅<lb/>
<pb n="KR3l0118_WYG_121-7a"/>
晝坐㕔事忽拳毆其腰聞者殷然驚顧無人既暮撃處<lb/>
㣲腫焉且痛其日李之男又言曰吾已撃王悅正中要<lb/>
害處卽當殺之悅疾甚則至蜀郡謁醫不愈未死之前<lb/>
日李之命其家造數人饌仍言曰吾與客三人至蜀郡<lb/>
録王悅食畢當行明日而悅死悅腫潰處正當右腎卽<lb/>
李之所爲也<hi>出紀聞</hi>
　　　　唐王皇后<lb/>
唐惠妃武氏有專房之寵將謀奪嫡王皇后性妬稍不<lb/>
<pb n="KR3l0118_WYG_121-7b"/>
能平𤣥宗乃廢后爲庶人膚受日聞及太子之廢也𤣥<lb/>
宗訪於張九齡對曰太子天下本也動之則搖人心九<lb/>
齡自居東宫未聞大惡臣聞父子之道天性也子有過<lb/>
父恕而掩之無宜廢絶且其惡狀未著恐外人窺之傷<lb/>
陛下慈父之道𤣥宗不悅隱忍乆之李林甫等秉政隂<lb/>
中計於武妃將立其子以自固武妃亦結之乃先黜九<lb/>
齡而廢太子太子同生鄂王瑤光王琚同日併命海内<lb/>
痛之號爲三庶太子旣寃武氏及左右屢見爲祟宫中<lb/>
<pb n="KR3l0118_WYG_121-8a"/>
終夜相恐或聞鬼聲呌笑召覡巫視之皆曰三庶爲厲<lb/>
先是收鄂王光王行刑者射而瘞之乃命改塟祝而酹<lb/>
之武妃死其厲乃息𤣥宗乃立肅宗爲太子林甫之計<lb/>
不行惕然懼矣三庶人以二十五年四月二十二日死<lb/>
武妃至十二月而薨識者知有神通焉<hi>出大唐新語</hi>
　　　　楊慎矜<lb/>
唐監察御史王掄爲朔方節度判官乘驛在途暴卒而<lb/>
顔色不變猶有暖氣懼不敢殯凡十五日復生云至㝠<lb/>
<pb n="KR3l0118_WYG_121-8b"/>
司與𡨕吏語㝠吏悅之立於房内吏出掄試開其案牘<lb/>
乃楊慎矜於帝所訟李林甫王鉷也已斷王鉷族滅矣<lb/>
於是不敢開置於舊處而謁王王庭前東西廊下皆垂<lb/>
簾坐掄簾下愼矜兄弟入見王稱寃王曰已族王鉷即<lb/>
當到矣須臾鏁鉷至兼其子弟數人皆械繋面縳七竅<lb/>
流血王令送訊所於是與慎矜同出乃引掄既蘇月餘<lb/>
有邢縡之事王鉷死之<hi>出紀聞</hi>
　　　　師夜光<lb/>
<pb n="KR3l0118_WYG_121-9a"/>
唐師夜光者薊門人少聰敏好學雅尚浮屠氏遂爲僧<lb/>
居于本郡僅十年盡通内典之奥又有沙門惠達者家<lb/>
甚富有金錢巨萬貪夜光之學因與爲友是時𤣥宗皇<lb/>
帝好神僊釋氏窮索名僧方士而夜光迫於貧不得西<lb/>
去心常怏怏惠達知之因以錢七十萬資其行且謂夜<lb/>
光曰師之學藝材用愚竊以爲無出於右者聖上拔天<lb/>
下英俊吾子必將首出羣輩沐浴恩渥自此託跡緇徒<lb/>
爲明天子臣可翹足而待也然當是時必有擁篲子門<lb/>
<pb n="KR3l0118_WYG_121-9b"/>
幸无忘半靣之舊夜光謝曰幸師厚貺我得遂西上儻<lb/>
爲君之五品則以報師之惠矣夜光至長安因賂九仙<lb/>
公主左右得以温泉命内臣選碩學僧十輩與方士議<lb/>
論夜光在選演暢𤣥奥發揮疑義羣僧無敢比者上竒<lb/>
其辯詔賜銀印朱綬拜四門博士日侍左右賜甲第洎<lb/>
金錢繒綵以千數時號幸臣惠達遂自薊門入長安訪<lb/>
之夜光聞惠達至以爲収債於已甚不懌惠達悟其㫖<lb/>
因告去既已北歸月餘夜光慮其再來卽宻書與薊門<lb/>
<pb n="KR3l0118_WYG_121-10a"/>
帥張廷珪近者惠達師至輦下誣毁公繕完兵革將為<lb/>
逆謀人亦頗有知者以公之忠天下莫不聞之積毁銷<lb/>
金不可不戒廷珪驚怒即召惠達鞭殺之後數日夜光<lb/>
忽見惠達來庭中罵夜光曰我以七十萬錢資汝西上<lb/>
奈何遽相誣謗使我寃死何負我之深也言訖遂躍而<lb/>
上捽拽夜光乆之乃亡所見師氏家僮咸見之其後數<lb/>
日夜光卒<hi>出宣室志</hi>
　　　　崔尉子<lb/>
<pb n="KR3l0118_WYG_121-10b"/>
唐天寳中有清河崔氏家居于滎陽母盧氏幹於治生<lb/>
家頗富有子䇿名京都受吉州太和縣尉其母戀故産<lb/>
不之官爲子娶太原王氏女與財數十萬奴婢數人赴<lb/>
任乃謀賃舟而去僕人曰今有吉州人姓孫云空舟欲<lb/>
返傭價極亷儻與商量亦恐穩便遂擇發日崔與王氏<lb/>
及婢僕列拜堂下泣别而登舟不數程晚臨野岸舟人<lb/>
素窺其囊囊伺崔尉不意遽推落于深潭佯爲拯溺之<lb/>
勢退而言曰恨力救不及矣其家大慟孫以刃示之皆<lb/>
<pb n="KR3l0118_WYG_121-11a"/>
惶懼無復喘息是夜抑納王氏王方娠遂以財物居於<lb/>
江夏後王氏生男舟人養爲己子極愛焉其母亦竊誨<lb/>
以文字母亦不告其由崔之親老在鄭州訝乆不得消<lb/>
息積望數年天下離亂人多飄流崔母分與子永隔矣<lb/>
爾後二十年孫氏因崔財致産極厚養子年十八九學<lb/>
藝已成遂遣入京赴舉此子西上途過鄭州去州約五<lb/>
十里遇夜迷路常有一火前引而不見人隨火而行二<lb/>
十餘里至莊門扣開以寄宿主人容之舍於㕔中乃崔<lb/>
<pb n="KR3l0118_WYG_121-11b"/>
莊也其家人竊窺報其母曰門前宿客面貌相似郎君<lb/>
家人又伺其言語行步輒無少異又白其母母欲自審<lb/>
之遂召入升堂與之語話一如其子問乃孫氏矣其母<lb/>
又垂泣其子不知所以母曰郎君逺來明日且住一食<lb/>
此子不敢違長者之意遂諾之明日母見此子告去遂<lb/>
發聲慟哭謂此子曰郎君勿驚此哭者昔年唯有一子<lb/>
頃因赴官遂絶消息已二十年矣今見郎君狀貌酷似<lb/>
吾子不覺悲慟耳郎君西去迴日必須相過老身心孤<lb/>
<pb n="KR3l0118_WYG_121-12a"/>
見郎君如己兒也亦有奉贈努力早迴此子至春應舉<lb/>
不捷却歸至鄭州還過母莊母見欣然遂留停歇數日<lb/>
臨行贈貲糧兼與衣一副曰此是吾亡子衣服去日爲<lb/>
念今既永隔以郎君貌似吾子便以奉贈號哭而别他<lb/>
時過此亦須相訪此子却歸亦不爲父母言之後忽著<lb/>
老母所遺衣衫下襟有火燒孔其母驚問何處得此衣<lb/>
乃述本末母因屏人泣與子言其事此衣是吾與汝父<lb/>
所製初熨之時誤遺火所爇汝父臨發之日阿婆留此<lb/>
<pb n="KR3l0118_WYG_121-12b"/>
以爲念比爲汝幼小恐申理不了豈期今日神理昭然<lb/>
其子聞言慟哭詣府論寃推問果伏誅孫氏而妻以不<lb/>
早自陳斷合從坐其子哀請而免<hi>出原化記</hi>
　<lb/>
　<lb/>
　<lb/>
　<lb/>
　太平廣記卷一百二十一<lb/>
</p>
<p>
</p>
  </div>
</body>
</text>
</TEI>
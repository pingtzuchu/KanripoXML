<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百二十九</head> <lb/>
    <p>
<pb n="KR3l0118_WYG_129-1a"/>
欽定四庫全書<lb/>
　太平廣記卷一百二十九<lb/>
　　報應二十八<lb/>
　　　王濟婢　　　王範妾　　　宋宮人<lb/>
　　　金荆　　　　杜嶷妾　　　後周女子<lb/>
　　　張公瑾妾　　范略婢　　　胡亮妾<lb/>
　　　梁仁裕婢　　張景先婢　　李訓妾<lb/>
　　　花嚴　　　　晉陽人妾<lb/>
<pb n="KR3l0118_WYG_129-1b"/>
　　　　王濟婢<lb/>
晉王濟侍者常於闈中就婢取濟衣物婢遂欲姦之其<lb/>
人云不敢婢言若不從我我當大呌此人卒不肯婢遂<lb/>
呼云某甲欲姦我濟即令殺之此人具陳說濟不信故<lb/>
牽將去顧謂濟曰枉不可受要當訟府君於天濟乃病<lb/>
忽見此人語之曰前具告實既不見理便應去濟數日<lb/>
而死<hi>出還寃記</hi>
　　　　王範妾<lb/>
<pb n="KR3l0118_WYG_129-2a"/>
晉富陽縣令王範妾桃英殊有姿色遂與閣下丁豐史<lb/>
華期二人姦通範當出行不還帳内督孫元弼聞丁豐<lb/>
户中有環珮聲覘視見桃英與同被而卧元弼扣戸叱<lb/>
之桃英即起攬裙理鬂躡履還内元弼又見華期帶佩<lb/>
桃英麝香二人懼元弼告之乃共謗元弼與桃英有私<lb/>
範不辯察遂殺元弼有陳超者當時在座勸成元弼罪<lb/>
後範代還超亦出都看範行至赤亭山下值雷雨日暮<lb/>
忽然有人扶超腋逕曳將去入荒澤中電光照見一鬼<lb/>
<pb n="KR3l0118_WYG_129-2b"/>
面甚青黑眼無睛子曰吾孫元弼也訴怨皇天早見申<lb/>
理連時候汝乃今相遇超叩頭流血鬼曰王範既爲事<lb/>
主當先殺之賈景伯孫文度在泰山𤣥堂下共定死生<lb/>
名録桃英魂魄亦取在女靑亭至天明失鬼所在超至<lb/>
楊都詣範未敢謝之便見鬼從外來逕入範帳至夜範<lb/>
始眠忽然大魘連呼不醒家人牽靑牛臨範上并加桃<lb/>
人左索向明小蘇十數日而死妾亦暴亡超乃逃走長<lb/>
干寺易姓名爲何規後五年二月三日臨水酒酣超云<lb/>
<pb n="KR3l0118_WYG_129-3a"/>
今當不復畏此鬼也低頭便見鬼影已在水中以手摶<lb/>
超鼻血大出可一升許數日而死<hi>出㝠報志</hi>
　　　　宋宮人<lb/>
宋少帝子業常使婦人裸形相逐有一女子不從命斬<lb/>
之其夜夢有一女子罵曰汝悖逆明年不及熟矣帝怒<lb/>
於宮中求得似夢見者斬之其夕復夢所戮者曰汝枉<lb/>
殺我我已訴上帝集羣巫與六宮捕鬼帝尋被弑<hi>出廣古今</hi>
<hi>五行記</hi>
<pb n="KR3l0118_WYG_129-3b"/>
　　　　金荆<lb/>
後魏末嵩陽杜昌妻栁氏甚妒有婢金荆昌沐令理髮<lb/>
柳氏截其雙指無何柳被狐刺螫指雙落又有一婢名<lb/>
玉蓮能唱歌昌愛而歎其善柳氏乃截其舌後柳氏舌<lb/>
瘡爛事急就稠禪師懴悔禪師已先知謂栁氏曰夫人<lb/>
爲妒前截婢指已失指又截婢舌今又合斷舌悔過至<lb/>
心乃可以免柳氏頂禮求哀經七日禪師大張口咒之<lb/>
有二蛇從口出一尺以上急咒之遂落地舌亦平復自<lb/>
<pb n="KR3l0118_WYG_129-4a"/>
是不復妒矣<hi>出朝野僉載</hi>
　　　　杜嶷妾<lb/>
梁襄陽杜嶷新納一妾年貌兼美寵愛特甚妾得其父<lb/>
書倚簾讀之嶷外還而妾自以新來羞以此事聞嶷因<lb/>
嚼吞之嶷謂是情人所寄遂命剖腹取書妾氣未斷而<lb/>
書已出嶷看訖歎曰吾不自意忽忽如此傷天下和氣<lb/>
其能乆乎其夜見妾訴寃嶷旬日而死<hi>出廣古今五行記</hi>
　　　　後周女子<lb/>
<pb n="KR3l0118_WYG_129-4b"/>
後周宣帝在東宮時武帝訓督甚嚴恒使宦者成慎監<lb/>
察之若有纎毫罪失而不奏慎當死於是慎常陳太子<lb/>
不法之事武帝杖之百餘及即位顧見髀上杖瘢問及<lb/>
慎所在慎於時已出為郡遂敕追之至便賜死慎奮厲<lb/>
曰此是汝父爲成慎何罪悖逆之餘濫以見及鬼若有<lb/>
知終不相放于時宮掖禁忌相逢以目不得轉共言笑<lb/>
分置監官記録愆罪左皇后下有女子欠伸淚出因被<lb/>
劾謂有所思奏使敕拷訊之初撃其頭帝便頭痛更擊<lb/>
<pb n="KR3l0118_WYG_129-5a"/>
之亦然遂大發怒曰此寃家耳乃使拉折其腰帝復腰<lb/>
痛其夜出南宮病漸重明旦還腰痛不得乗馬御車而<lb/>
歸所殺女子之處有黑暈如人形時謂是血隨刷之旋<lb/>
復如故如此再三有司掘除舊地以新土填之一宿之<lb/>
間如故因此七八日舉身瘡爛而崩及初下屍諸跼脚<lb/>
牀牢不可脫唯此女子所引之牀獨是直脚遂以供用<lb/>
蓋亦鬼神之意焉帝崩去成慎死僅二十許日焉<hi>出還寃記</hi>
　　　　張公瑾妾<lb/>
<pb n="KR3l0118_WYG_129-5b"/>
唐魏郡馬嘉運以貞觀六年正月居家日晚出大門忽<lb/>
見兩人各捉馬一匹先在門外樹下立嘉運問是何人<lb/>
答云東海公迎馬生耳嘉運素有學識知名州里毎臺<lb/>
使及四方貴客多請見之及是弗復怪也謂使者曰吾<lb/>
無馬使者進馬嘉運即於樹下上馬而去其身倒卧於<lb/>
樹下也俄至一官曹將入大門有男女數十人門外如<lb/>
訟者有一婦人先與嘉運相識是同郡張公瑾妾姓元<lb/>
氏手執一紙文書迎謂嘉運曰馬生尚相識否昔張總管<lb/>
<pb n="KR3l0118_WYG_129-6a"/>
交某數相見總管無狀非理殺我我訴天曹於今三年<lb/>
爲王天主救䕶公瑾故常見抑今乃得申官已追之不<lb/>
乆將至疑我獨見枉害馬生那亦來耶嘉運先知元氏<lb/>
被殺及見方自知死使者引入門門者曰公眠未可謁<lb/>
宜可就霍司刑乃益州行臺郎中霍璋也見嘉運延坐<lb/>
曰此府記室官闕東海公聞君才學欲屈爲此官耳嘉<lb/>
運曰貧守妻子不願爲官得免幸甚璋曰若不能作自<lb/>
陳無學君當有相識可舉令作俄有人來云公眠已起<lb/>
<pb n="KR3l0118_WYG_129-6b"/>
引嘉運入見一人在㕔事坐肥短黑色呼嘉運前謂曰<lb/>
聞君才學欲屈爲記室耳能爲之乎嘉運拜謝曰幸甚<lb/>
但鄙夫田野頗以經業敎授後生不足以當記室之任<lb/>
耳公曰識霍璋否答曰識之因使召璋問以嘉運才術<lb/>
璋曰平生知其經學不見作文章公曰誰有文章者嘉<lb/>
運曰有陳子良者解文章公曰放馬生歸即命追子良<lb/>
嘉運辭去璋與之别嘉運問曰向見張公瑾妾所言天<lb/>
主者爲誰璋曰公瑾鄉人王五戒者死爲天主常救公<lb/>
<pb n="KR3l0118_WYG_129-7a"/>
瑾故得至今今已不免矣言畢而别遣使者送嘉運至<lb/>
一小澀道指令由此路歸其年七月綿州人姓陳子良<lb/>
暴死經宿而蘇自言見東海公用爲記室辭不識文字<lb/>
别有是人陳子良卒公瑾亦亡至貞觀中車駕在九成<lb/>
宮聞之使中書侍郎岑文本就問其事文本録以奏云<lb/>
爾嘉運後爲國子博士卒官<hi>出𡨕報記</hi>
　　　　范略婢<lb/>
唐貞觀中濮陽范略妻任氏略先幸一婢任以刀截其<lb/>
<pb n="KR3l0118_WYG_129-7b"/>
耳鼻略不能制有頃任有娠誕一女無耳鼻女年漸大<lb/>
其婢仍在女問婢具説所由女悲泣以恨其母母深有<lb/>
媿色悔之無及<hi>出朝野僉載</hi>
　　　　胡亮妾<lb/>
唐廣州化蒙縣丞胡亮從都督周仁軌討獠得一首領<lb/>
妾幸之將至縣亮向府不在妻賀氏乃燒釘烙其雙目<lb/>
妾遂自縊死後賀氏有娠産一蛇兩目無睛以問禪師<lb/>
師曰夫人曾燒釘烙一女婦眼以夫人性毒故爲蛇報<lb/>
<pb n="KR3l0118_WYG_129-8a"/>
此是被烙女婦也夫人好養此蛇可以免難不然禍及<lb/>
身矣賀氏養蛇一二年漸大不見物唯在衣被中亮不<lb/>
知也發被見蛇大驚以刀斫殺之賀氏兩目俱枯不復<lb/>
見物悔無及焉<hi>出朝野僉載</hi>
　　　　梁仁裕婢<lb/>
唐梁仁裕爲驍衛將軍先幸一婢妻李氏甚妒而虐縛<lb/>
婢撃其腦婢號呼曰在下卑賤制不自由娘子鎻項苦<lb/>
毒何甚婢死後月餘李氏病常見婢來喚李氏頭上生<lb/>
<pb n="KR3l0118_WYG_129-8b"/>
四處癉疽腦潰晝夜鳴呌苦痛不勝數月而卒<hi>出朝野僉載</hi>
　　　　張景先婢<lb/>
唐荆州枝江縣主簿夏榮判㝠司縣丞張景先寵一婢<lb/>
其妻楊氏妒之景出使不在妻殺婢投之於厠景至紿<lb/>
之曰婢逃矣景以妻酷虐不問也婢訟之於榮榮追對<lb/>
之問景曰公夫人病困說形狀景疑其有私也怒之榮<lb/>
曰公夫人枉殺婢投於厠今見推勘公試問之景悟問<lb/>
其婦婦病甚具首其事榮令厠内取其骸骨香湯浴之<lb/>
<pb n="KR3l0118_WYG_129-9a"/>
厚加殯葬婢不肯放月餘日而卒<hi>出朝野僉載</hi>
　　　　李訓妾<lb/>
唐左僕射韋安石女適太府主簿李訓訓未婚以前有一<lb/>
妾成親之後遂嫁之已易兩主女患傳屍瘦病恐妾厭<lb/>
禱之安石令河南令秦守一捉來榜掠楚苦竟以自誣<lb/>
前後決三百以上投井死不出三日其女遂亡時人咸<lb/>
以爲寃魂之所致也安石坐貶蒲州太極元年八月卒<lb/>
<hi>出朝野僉載</hi>
<pb n="KR3l0118_WYG_129-9b"/>
　　　　花嚴<lb/>
唐王𢎞冀州衡水人少無頼告宻羅織善人曾遊河北<lb/>
趙具見老人每年作邑齋遂告殺二百人授㳺撃將軍<lb/>
俄除侍御史時有告勝州都督王安仁者宻差𢎞往推<lb/>
索大枷夾頸安仁不承伏遂於枷上斫安仁死便即脫<lb/>
之其男從軍亦擒而斬之至汾州與司馬毛公對食須<lb/>
臾喝下斬取首百姓震悚後坐誣枉流雷州將少姬花<lb/>
嚴素所寵也𢎞於舟中僞作敕追花嚴諌曰事勢如此<lb/>
<pb n="KR3l0118_WYG_129-10a"/>
何忍更爲不軌乎𢎞怒曰此老嫗欲敗吾事縛其手足<lb/>
投之於江船人救得之𢎞又鞭二百而死埋於江上俄<lb/>
而僞敕發御史胡元禮推之錮身領廻至花嚴死處忽云<lb/>
花嚴來喚對事左右皆不見唯𢎞稱叩頭死罪如授枷<lb/>
棒之聲夜半而卒<hi>出朝野僉載</hi>
　　　　晉陽人妾<lb/>
唐牛肅舅之尉晉陽也縣有人殺其妾將死言曰吾無<lb/>
罪爲汝所殺必報後數年殺妾者夜半起至母寢門呼<lb/>
<pb n="KR3l0118_WYG_129-10b"/>
其母問故其人曰適夢爲虎所囓傷至甚遂死覺而心<lb/>
悸甚驚惡故啓之母曰人言夢死者反生夢想顛倒故<lb/>
也汝何憂然汝夜來未飯牛亟飯之其人曰唯闇中見<lb/>
物似牛之脫也前執之乃虎矣遂爲所噬其人號呌竟<lb/>
死虎既殺其人乃入院至其房而處其牀若寢者其家<lb/>
伺其寢則閉鏁其門而白於府季休光爲留守則使取<lb/>
之取者登焉破其屋攢矛以刺之乃死舅方爲留守判<lb/>
官得其頭漆之爲枕至今時人以虎爲所殺之妾也<hi>出紀</hi>
<pb n="KR3l0118_WYG_129-11a"/>
<hi>聞</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_129-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百二十九<lb/>
</p>
<p>
</p>
  </div>
</body>
</text>
</TEI>
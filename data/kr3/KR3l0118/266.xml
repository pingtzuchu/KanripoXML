<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百六十六</head> <lb/>
    <p>
<pb n="KR3l0118_WYG_266-1a"/>
欽定四庫全書<lb/>
　太平廣記卷二百六十六<lb/>
　　輕薄二<lb/>
　　　姚岩傑　　　朝士使朔方　薛保遜<lb/>
　　　薛昭緯　　　劇燕　　　　韋薛輕髙氏<lb/>
　　　胡翽　　　　輕薄士流　　張翺<lb/>
　　　盧程　　　　崔祕　　　　王先主遭輕薄<lb/>
　　　蔣貽恭<lb/>
<pb n="KR3l0118_WYG_266-1b"/>
　　　　姚岩傑<lb/>
姚岩傑梁公元崇之裔孫也童丱聰悟絶倫弱冠博通<lb/>
墳典慕班固司馬遷之為人時稱大儒常以詩酒放游<lb/>
江左尤肆凌忽先達旁若無人唐乾符中顔標典鄱陽<lb/>
郡鞠場公宇初搆請岩傑紀其事文成粲然千餘言標<lb/>
欲刪去二字岩傑不從標怒時已刋石命碎其碑岩傑<lb/>
以篇紀之曰為報顔公識我麽我心唯秪與天那眠前<lb/>
俗物闗情大醉後青山入意多馮子毎嫌彈鋏恨寗生<lb/>
<pb n="KR3l0118_WYG_266-2a"/>
休唱飯牛歌聖朝若為蒼生計合有公車到薜蘿盧肇<lb/>
牧歙州岩傑在婺源先以著述寄肇肇知其使酒以手<lb/>
書褒美贈以布帛辭云兵火之後郡中凋敝無以奉迎<lb/>
大賢岩傑復以長箋激之肇不得已迓至郡齋禮若公<lb/>
卿而姚傲晲自如肇以篇詠誇於岩傑曰明月照巴天<lb/>
岩傑笑曰明月照一天奈何獨言巴天耶肇慚甚無何<lb/>
㑹於江亭時蒯希逸在席盧請目前取事為酒令尾有<lb/>
樂器之名肇令曰逺望漁舟不濶尺八岩傑遂飲酒一<lb/>
<pb n="KR3l0118_WYG_266-2b"/>
罨凭欄嘔噦須臾即席還令曰凭欄一吐已覺空喉其<lb/>
侮慢倨傲如此<hi>出摭言</hi>
　　　　朝士使朔方<lb/>
<hi>闕</hi>
　<lb/>
　　　跳索百戲俱呈使臣觀之如不見<hi>闕</hi>意其不足<lb/>
為歡笑<hi>闕</hi>　别非<hi>闕</hi>胡騰使臣仰視拓拔又斜盻胡騰<lb/>
遂歛袵恭<hi>闕</hi>　　位視有若慙<hi>闕</hi>　之貌逡廵舞態趨<lb/>
<pb n="KR3l0118_WYG_266-3a"/>
而前謝曰已蒙相公排置宴筵百戲娛樂更不令煩賢<lb/>
郎<hi>闕</hi>　歌舞頗<hi>闕</hi>　　再三辭謝葢見拓㧞中有與胡<lb/>
騰鼻相𩔖乃呼作賢郎以此輕薄之<hi>出玉堂閒話</hi>
　　　　薛保遜<lb/>
薛保遜名家子恃才與地凡所評品士子以之升降時<lb/>
號為浮薄相國夏侯孜尤惡之其堂弟因名保厚以異<lb/>
之由是不睦内子盧氏與其良人保遜操尚略同季父<lb/>
薛監來省盧氏出參俟其去後命水滌門閾薛監知而<lb/>
<pb n="KR3l0118_WYG_266-3b"/>
甚怒經宰相疏之保遜因謫授澧州司馬凡七年不代<lb/>
夏侯公出鎮魏謨相登庸方有徴拜而殞於郡愚曽覩<lb/>
薛文數幅其一云餞交親於灞上止逆旅氏見數物𧰼<lb/>
人語之口輙動皆云江淮嶺表州縣官也嗚呼天之生<lb/>
民為此輩笞撻又觀優云緋胡推宰莾轉而出衆人皆<lb/>
笑唯保遜不㑹其輕物率皆此𩔖也盧䖍灌罷䕫州以<lb/>
其近親徑至澧州慰省還至郵亭回望而哭曰豈意薛<lb/>
保遜一旦接軍事李判官打楊栁枝乎<hi>出北夢瑣言</hi>
<pb n="KR3l0118_WYG_266-4a"/>
　　　　薛昭緯<hi>羅九臯附</hi>
唐薛昭緯即保遜之子也恃才傲物有父風每入朝省<lb/>
㺯笏而行旁若無人又好唱浣溪紗詞知舉後有一門<lb/>
生辭歸鄉里臨岐獻規曰侍郎重徳某既受恩爾後不<lb/>
弄笏唱浣溪紗詞即某幸甚時人謂之至言有一吏嘗<lb/>
學其行歩揖遜薛知之乃召謂曰試於庭前學得似即<lb/>
恕汝罪於是下簾擁姬妾而觀小吏安詳傲然舉動酷<lb/>
似笑而捨之路侍中在蜀嘗夏日納涼於毬塲㕔中使<lb/>
<pb n="KR3l0118_WYG_266-4b"/>
院小吏羅九臯褁巾步履有似裴條侍中遥見促召逼<lb/>
視方知其非因笞之<hi>出北夢瑣言</hi>
　　　　又<lb/>
薛昭緯使於梁國諭以𫝊禪梁祖令客將約回乃謂謁<lb/>
者曰大君有命無容却回速轡前邁既至夷門梁祖不<lb/>
獲已而出迎接見其標韻詞辨方始改觀自是宴接莫<lb/>
不欵曲一日梁祖話及鷹鷂薛盛言鷙鳥之俊梁祖欣<lb/>
然謂其亦曽放㺯歸館後以鷂子為贈薛致書感謝仍<lb/>
<pb n="KR3l0118_WYG_266-5a"/>
對來人戒僮僕曰令公所賜直須愛惜可以紙褁安鞲<lb/>
袋中聞者笑之<hi>出北夢瑣言</hi>
　　　　劇燕<lb/>
劇燕蒲坂<hi>闕</hi>　　　　　時王重榮鎮河中燕投贈王<lb/>
曰<hi>闕</hi>　　　　　　　　　　　　　重榮甚禮重之<lb/>
多縱<hi>闕</hi>
　　　　韋薛輕髙氏<lb/>
江陵髙季昌唐末為荆南留後時宰相韋說鄭珏舅甥<lb/>
<pb n="KR3l0118_WYG_266-5b"/>
姻婭也朱梁太祖時皆得制方面髙氏以貴公子任行<lb/>
軍司馬常以歌筵酒饌欵待數公日常宴聚求取無恒<lb/>
皆優待之後莊宗過河奄有中原天下震懼髙王單騎<lb/>
入覲韋鄭二公繼登台席中朝士族子弟多不達時變<lb/>
復存舊態薛澤除補闕韋荆除春秋博士皆賜緋咸有<lb/>
徳色匆匆辨裝即俟歸朝視行軍蔑如也李載仁韋說<lb/>
之甥除祕書郎劉詵鄭珏之妹夫也除毛詩博士賜緋<lb/>
爾後韋屢督李入京髙氏欲津置之載仁遷延自以先<lb/>
<pb n="KR3l0118_WYG_266-6a"/>
徳遺戒不欲依舅氏但不能顯言竟不離髙氏門館劉<lb/>
詵無他才望性嗜酒口受新命殊無行意日於髙氏情<lb/>
敬不衰然則美醖肥羜之所引也無何以疾終髙氏贍給<lb/>
孤遺頗亦周至未間洛下有變明宗入統南方强侯人<lb/>
要姑息韋鄭二相皆罷去韋薛尚跧荆楚明年保最嗣<lb/>
襲辟李為掌記他日錄其長息為子壻第三子皆奏官<lb/>
一門朱紫韡如也劉詵三子迭加任遇三孫女適髙氏<lb/>
子弟向三十年享其祿食亦足稱也韋荆州幕而卒薛<lb/>
<pb n="KR3l0118_WYG_266-6b"/>
澤攝宰而終豈自掇乎亦命也夫<hi>出北夢瑣言</hi>
　　　　胡翽<lb/>
有胡翽者佐幕大藩有文學稱善草軍書動皆中意時<lb/>
大駕西幸中原宿兵岐秦二藩最為巨屏其飛書走檄<lb/>
交聘諸夏莫不伏其筆舌也時大帥年幼生殺之柄斷<lb/>
在貳車張筠其宣辭假荆州任在張同張同為察廵翽<lb/>
常少其帥蔑視同輩不為禮帥因藉其才不甚加責但<lb/>
令論之而已其輕薄自如也常因公宴翽被酒呼張筠<lb/>
<pb n="KR3l0118_WYG_266-7a"/>
曰張十六張十六者筠第行也數以語言詆筠筠因帥<lb/>
故但銜之他日往荆州詣張同同僕不識問從者曰胡<lb/>
大夫翽至㕔已脫衫矣同聞翽來欲厚之因命家人精<lb/>
意具饌同遽出迎見忽報曰大夫已去矣同復歩至㕔<lb/>
但見雙椅間遗不潔而去卒不留一辭同亦笑而銜之<lb/>
張無能加害時帥請翽聘於大梁翽門下客陳評事者<lb/>
從行筠宻賂陳令伺其不法入梁果恣虛誕或以所見<lb/>
宻聞梁王皆為陳疏記之洎歸帥知其狂率亦優容之<lb/>
<pb n="KR3l0118_WYG_266-7b"/>
陳於是受教搆成其惡具以乖僻草藁袖而白帥帥方<lb/>
被酒聞之大怒遂盡室擁出坑於平戎谷口更無噍𩔖<lb/>
帥醒知之大驚痛惜者久之沉思移時曰殺汝者副使<lb/>
非我為之後草軍書不稱㫖則泣而思之此過亦非在<lb/>
筠葢翽自掇爾王仁裕嘗過平戎谷有詩弔之曰立馬<lb/>
荒郊滿目愁伊人何罪死林邱風號古木悲長在雨濕<lb/>
寒莎淚暗流莫道文章為衆嫉只應輕薄是身讎不緣<lb/>
魂寄孤山下此地堪名鸚鵡洲<hi>出王氏見聞</hi>
<pb n="KR3l0118_WYG_266-8a"/>
　　　　輕薄士流<lb/>
唐朝有輕薄士流出刺一郡郡人集其歌樂百戲以迓<lb/>
之至有吞刀吐火吹竹按絲走圏跳索歌喉舞腰殊似<lb/>
不見州人曰我使君清峻無以恱之相顧憂戚忽一日<lb/>
盛夏登樓遽令命樂郡人喜曰使君非不好樂也及至<lb/>
樓下遂令色色引上其絃匏戛擊之𩔖迭進皆叱去不<lb/>
用有吹笙者末後至喜曰我比只要此一色問此一物<lb/>
何名曰名笙可吹之樂工甚有徳色方欲調弄數聲遽<lb/>
<pb n="KR3l0118_WYG_266-8b"/>
止之曰不要動指只一直吹之樂工亦禀之遂令臨檻<lb/>
長吹自午及申乃呼左右可賜與酒令退曰吾誰要曲<lb/>
調只藉爾喚風耳復一日入山召樂人比至怒目叱之<lb/>
曰只要長脚女人樂部忙然退出不知其所以遂遣六<lb/>
七婦人約束長脚鼔笛而入乃顧諸婦升大樹各持籠<lb/>
子令摘樹果其輕薄從事如此者甚多<hi>闕</hi>
　　　　張翺<lb/>
唐乾寜中宿州刺史陳璠以軍旅出身擅行威斷進士<lb/>
<pb n="KR3l0118_WYG_266-9a"/>
張翶恃才傲物席上調璠寵妓張小泰怒揖起付吏責<lb/>
其無禮狀云有張翺兮寓止淮陰來綺席兮放恣胸襟<lb/>
璠益怒云據此分析合吃幾下又云只此両句合吃三<lb/>
下五下切求一笑宜費乎千金萬金竟鞭背而卒出劉<lb/>
山甫閒談詞多不載<hi>出北夢瑣言</hi>
　　　　盧程<lb/>
盧程擢進士第為莊皇帝河東判官建國後命相無他<lb/>
才業唯以氏族傲物任圜常以公事入謁程烏紗𨼆几<lb/>
<pb n="KR3l0118_WYG_266-9b"/>
謂圜曰公是蟲豸輙來唐突圜慚愕驟告莊宗大怒俾<lb/>
殺之為盧質救解獲免自是出中書時人切齒焉江陵<lb/>
在唐世號衣冠藪澤人言琵琶多於飯甑措大多於鯽<lb/>
魚有邑宰盧生每於枝江縣差船入府舟子常苦之一<lb/>
旦王仙芝兵火盧生為船人挑其筋繫於船舷放流而<lb/>
死大凡無藝子弟率以門閥輕薄廣明之亂遭罹甚多<lb/>
咸自致也<hi>出北夢瑣言</hi>
　　　　崔祕<lb/>
<pb n="KR3l0118_WYG_266-10a"/>
天成二年潘環以軍功授棣牧素無賔客或有人薦崔<lb/>
祕者博陵之士子也舉止閒雅詞翰亦工潘一見甚喜<lb/>
上館以待之經宿不復往潘訪之不獲既而辟一書生<lb/>
乃往後薦主見而詰之崔曰潘公雖勤厚鼻柱之左有<lb/>
瘡膿血常流每被薰灼腥穢難堪可目之為自死漢也<lb/>
薦主大咍崔之不顧名實而為輕薄也葢潘常中流矢<lb/>
於面骨銜其鏃故負重傷醫療至經年其鏃自出其瘡<lb/>
成漏終身不痊<hi>出玉堂閒話</hi>
<pb n="KR3l0118_WYG_266-10b"/>
　　　　王先主遭輕薄<lb/>
韋昭度招討陳敬瑄時蜀帥顧彦暉為副王先主為都<lb/>
指揮使三府各署幕寮皆是朝達子弟視王先主蔑如<lb/>
也先主侍從髠髪行<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鯨面札脫如一部鬼神其輩以<lb/>
先主兢肅顧公詳緩一時失笑而散先主歸營左右以<lb/>
此為言亦自大笑他日克郪城輕薄幕寮皆害之<hi>出北夢瑣</hi>
<hi>言</hi>
　　　　蔣貽恭<lb/>
<pb n="KR3l0118_WYG_266-11a"/>
蔣貽恭者好嘲詠頻以此痛遭檟楚竟不能改蜀中士<lb/>
子好着襪頭袴蔣謂之曰仁賢既裹將仕郎頭何為作<lb/>
散子將脚也皆𩔖此蔣生雖嗜嘲詠然談笑儒雅凡被<lb/>
譏刺皆輕薄之徒以此縉紳中惡之官至令佐而卒<hi>出北</hi>
<hi>夢瑣言</hi>
　<lb/>
　<lb/>
　<lb/>
<pb n="KR3l0118_WYG_266-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百六十六<lb/>
</p>
<p>
</p>
  </div>
</body>
</text>
</TEI>
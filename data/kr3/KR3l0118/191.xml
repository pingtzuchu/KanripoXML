<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百九十一</head> <lb/>
    <p>
<pb n="KR3l0118_WYG_191-1a"/>
欽定四庫全書<lb/>
　太平廣記卷一百九十一<lb/>
　　驍勇一<lb/>
　　　甾丘訢　　　朱遵　　　　趙雲<lb/>
　　　吕䝉　　　　任城王　　　桓石䖍<lb/>
　　　楊大眼　　　麥鐵杖　　　彭樂<lb/>
　　　髙開道　　　杜伏威　　　尉遲敬徳<lb/>
　　　柴紹弟　　　秦叔寳　　　薛仁貴<lb/>
<pb n="KR3l0118_WYG_191-1b"/>
　　　公孫武達　　程知節　　　薛萬徹<lb/>
　　　李楷固　　　王君㚟　　　宋令文<lb/>
　　　彭博通　　　李宏　　　　辛承嗣<lb/>
　　　　甾丘訢<lb/>
周世東海之上有勇士甾丘訢以勇聞於天下過神泉<lb/>
令飲馬其僕曰飲馬於此者馬必死丘訢曰以丘訢之<lb/>
言飲之其馬果死丘訢乃去衣㧞劒而入三日三夜殺<lb/>
二蛟一龍而出雷神隨而擊之十日十夜𦕈其左目要<lb/>
<pb n="KR3l0118_WYG_191-2a"/>
離聞而往見之丘訢出送有喪者要離往見丘訢於墓<lb/>
所曰雷神擊子十日十夜𦕈子左目夫天怨不旋日人<lb/>
怨不旋踵子至今弗報何也叱之而去墓上振憤者不<lb/>
可勝數要離歸謂人曰甾丘訢天下勇士也今日我辱<lb/>
之於衆人之中必來殺我暮無閉門寢無閉戸丘訢至<lb/>
夜半果來㧞劔柱頸曰子有死罪三辱我於衆人之中<lb/>
死罪一也暮無閉門死罪二也寢不閉戸死罪三也要<lb/>
離曰子待我一言而後殺也子來不謁一不肖也㧞劒<lb/>
<pb n="KR3l0118_WYG_191-2b"/>
不刺二不肖也刄先詞後三不肖也子能殺我者是毒<lb/>
藥之死耳丘訢收劒而去曰嘻天下所不若者唯此子<lb/>
也<hi>出獨異志</hi>
　　　　朱遵<lb/>
漢朱遵仕郡功曹公孫述僣號遵擁郡人不伏述攻之<lb/>
乃以兵拒述埋車絆馬而戰死光武追贈輔漢將軍吳<lb/>
漢表為置祠一曰遵失首退至此地絆馬訖以手摸頭<lb/>
始知失首於是土人感而義之乃為置祠號為健兒廟<lb/>
<pb n="KR3l0118_WYG_191-3a"/>
後改勇士祠<hi>出新津縣圖經</hi>
　　　　趙雲<lb/>
蜀趙雲字子龍身長八尺姿容雄偉居劉備前鋒為曹<lb/>
公所圍乃大開門偃旗皷曹公引去疑有伏兵雲於後<lb/>
射之公軍大駭死者甚多備明日自來視昨日戰處曰<lb/>
子龍一身都是膽也<hi>出趙雲别傳</hi>
　　　　吕䝉<lb/>
吳吕䝉隨姊夫鄧當擊賊時年十六呵叱而前當不能<lb/>
<pb n="KR3l0118_WYG_191-3b"/>
禁歸言於母曰貧賤難可居設有功富貴可致又曰不<lb/>
探虎穴安得虎子果成大名<hi>出獨異志</hi>
　　　　魏任城王<lb/>
魏任城王彰武帝子也少而剛毅學隂陽緯候之術誦<lb/>
六韜洪範之書數千言武帝謀伐吳問彰取其利師之<lb/>
決王善左右射好擊劒百步中於懸髮時樂浪國獻彪虎<lb/>
文如錦斑以鐵為檻驍勇之徒莫敢輕視彰曳虎尾以<lb/>
繞臂虎弭耳無聲莫不伏其神勇時南越獻白象子在<lb/>
<pb n="KR3l0118_WYG_191-4a"/>
帝前手頓其鼻象伏不動文帝鑄萬鈞鐘置崇華殿前<lb/>
欲徙之力士百人引之不動彰乃負之而趨四方聞其<lb/>
神勇皆寢兵自固帝曰以王權武吞併吳蜀如鴟銜腐<lb/>
䑕耳彰薨如漢東平王塟禮及喪出空中聞數百人泣<lb/>
聲送喪者皆言昔亂軍傷殺者皆無槨王之仁惠收其<lb/>
朽骨死者歡於九土精靈知其懐感故人美王之徳國<lb/>
史撰任城舊事二卷至東晉初藏於秘閣<hi>出拾遺錄</hi>
　　　　桓石䖍<lb/>
<pb n="KR3l0118_WYG_191-4b"/>
晉桓石䖍有材幹趫捷絕倫隨父豁在荆州於獵圍中<lb/>
見猛獸被數箭而伏諸督將素知其勇戱令㧞箭石䖍<lb/>
因急往㧞一箭猛虎踞躍石䖍亦跳髙於猛獸復㧞一<lb/>
箭而歸時人有患疾者謂曰桓石䖍來以怖之病者多<lb/>
愈<hi>出獨異志</hi>
　　　　楊大眼<lb/>
後魏楊大眼武都氐難當之孫少有膽氣跳走如飛髙<lb/>
祖南伐李冲典選征官大眼求焉冲不許大眼曰尚書<lb/>
<pb n="KR3l0118_WYG_191-5a"/>
不見知為尚書出一技便以繩長三丈繋髻而走繩直<lb/>
如矢馬馳不及見者莫不驚歎冲曰千載已來未有逸<lb/>
材若此者遂用為軍主稍遷輔國將軍王肅初歸國也<lb/>
謂大眼曰在南聞君之名以為眼如車輪今見乃不異<lb/>
人眼大眼曰若旗皷相望瞋眸奮發足使君亡魂喪膽<lb/>
何必大如車輪當代推其驍果以為張關不過也<hi>出談藪</hi>
　　　　麥鐵杖<lb/>
麥鐵杖韶州翁源人也有勇力日行五百里初仕陳朝<lb/>
<pb n="KR3l0118_WYG_191-5b"/>
常執繖隨駕夜後多潜往丹陽郡行盗及明却趂仗下<lb/>
執役往廻三百餘里人無覺者後丹陽頻奏盜賊蹤由<lb/>
後主疑之而惜其材力捨而不問陳亡入隋委質於楊<lb/>
素素將平江南諸郡使鐵杖夜泅水過楊子江為廵邏<lb/>
者所捕差人防守送於姑蘓到庱亭遇夜伺守者寐熟<lb/>
竊其兵刃盡殺守者走㢠廻乃口銜二首級攜劒復浮渡<lb/>
大江深為楊素奬用後官至本郡太守今南海多麥氏<lb/>
皆其後也<hi>出嶺表錄異</hi>
<pb n="KR3l0118_WYG_191-6a"/>
　　　　彭樂<lb/>
北齊將彭樂勇猛無雙時神武率樂等十餘萬人於沙<lb/>
苑與宇文護戰時樂飲酒乘醉深入被刺肝肚俱出内<lb/>
之不盡截去之復入戰護兵遂敗相枕籍死者三萬餘<lb/>
人<hi>出獨異志</hi>
　　　　髙開道<lb/>
隋末髙開道被箭鏃入骨命一醫工㧞之不得開道問<lb/>
之云畏王痛開道斬之更命一醫云我能㧞之以一小<lb/>
<pb n="KR3l0118_WYG_191-6b"/>
斧子當刺下瘡際用小棒打入骨一寸以鉗㧞之開道<lb/>
飲㗖自若賜醫工絹三百匹後為其將張金樹所殺<hi>出獨</hi>
<hi>異志</hi>
　　　　杜伏威<lb/>
隋大業末杜伏威與陳稜戰於齊州裨將射中伏威額<lb/>
怒曰不殺射者終不㧞此箭由是奮入獲所射者乃令<lb/>
㧞箭然後斬首稜乃大敗<hi>出獨異志</hi>
　　　　尉遲敬徳<lb/>
<pb n="KR3l0118_WYG_191-7a"/>
王充兄子琬使於竇建徳軍中乘煬帝所御駿馬鎧甲<lb/>
甚鮮太宗曰彼所乘眞良馬也尉遲敬徳請往取之乃<lb/>
與三騎直入賊軍擒琬引其馬以歸賊衆無敢當者敬<lb/>
徳常侍宴慶善宫時有班在其上者敬徳怒曰汝有何<lb/>
功合坐我上任城王道宗次其下解喻之敬徳勃焉拳<lb/>
毆道宗目幾至眇<hi>出譚賔錄</hi>
　　　　柴紹弟<lb/>
唐柴紹之弟某有材力輕趫迅捷踊身而上挺然若飛<lb/>
<pb n="KR3l0118_WYG_191-7b"/>
十餘歩乃止太宗令取趙公長孫無忌鞍韀仍先報無<lb/>
忌令其守備其夜見一物如鳥飛入宅内割雙鐙而去<lb/>
追之不及又遣取丹陽公主鏤金函枕飛入内房以手<lb/>
撚土公主面上舉頭即以他枕易之而去至曉乃覺嘗<lb/>
著吉莫靴走上磚城且至女墻手無攀引又以足蹈佛<lb/>
殿柱至簷頭捻椽覆上越百尺樓閣了無障礙太宗竒<lb/>
之曰此人不可處京邑出為外官時人號為壁龍太宗<lb/>
嘗賜長孫無忌七寳𢃄直千金時有大盜叚師子從屋<lb/>
<pb n="KR3l0118_WYG_191-8a"/>
上椽孔間而下露㧞刀謂曰公動即死遂於枕函中取<lb/>
帶去以刀拄地踊身椽孔間出<hi>出朝野僉載</hi>
　　　　秦叔寳<lb/>
唐太宗每臨陣望賊中驍將驍士炫燿人馬出入來去<lb/>
者頗病之輒命秦叔寳取之叔寳應命躍馬負槍而進<lb/>
必刺之於萬衆之中人馬俱倒及後叔寳居多疾病謂<lb/>
人曰吾少長戎馬前後所經二百餘陣屢中重瘡計吾<lb/>
出血亦數斛矣何能不病乎<hi>出譚賔錄</hi>
<pb n="KR3l0118_WYG_191-8b"/>
　　　　薛仁貴<lb/>
唐太宗征遼東駐蹕于陣薛仁貴著白衣握㦸槖鞬張<lb/>
弓大呼所向披靡太宗謂曰朕不喜得遼東喜得卿也<lb/>
後率兵擊突厥於雲州突厥先問唐將為何曰薛仁貴<lb/>
也突厥曰吾聞薛仁貴流會州死矣安得復生仁貴脱<lb/>
兠鍪見之突厥相視失色下馬羅拜稍遁去<hi>出譚賔錄</hi>
　　　　公孫武達<lb/>
唐左武衛大將軍公孫武達有膂力嘗遇賊盡劫其衣<lb/>
<pb n="KR3l0118_WYG_191-9a"/>
物逼武達索靴武達受足與之賊俯就引靴武達毆之<lb/>
死於手下以其兵仗禦餘宼獲免<hi>出譚賔錄</hi>
　　　　程知節<lb/>
唐裵行儼與王充戰先馳赴敵為流矢所中墜於地程<lb/>
知節救之殺數人充軍披靡知節乃抱行儼重騎而還<lb/>
為充騎所逐刺槊洞過知節廻身捩折其槊斬獲者與<lb/>
行儼皆免<hi>出譚賔錄</hi>
　　　　薛萬徹<lb/>
<pb n="KR3l0118_WYG_191-9b"/>
唐契苾阿力征遼東以騎八百遇賊合戰被槊中腰為<lb/>
賊所窘尚輦奉御薛萬徹單馬入殺賊騎救阿力於羣<lb/>
賊之中與之俱出阿力氣盡束瘡而戰賊乃退<hi>出譚賔錄</hi>
　　　　李楷固<lb/>
唐天后時將軍李楷固契丹人也善用䌈索李盡忠之<lb/>
敗也麻仁節張𤣥遇等並被䌈將麞鹿狐兎走馬遮截<lb/>
放索䌈之百無一漏鞍馬上弄弓矢矛矟狀如飛仙天<lb/>
后惜其材不殺用以為將稍貪財好色出為潭州喬口<lb/>
<pb n="KR3l0118_WYG_191-10a"/>
鎭將憤恚而卒也<hi>出朝野僉載</hi>
　　　　王君㚟<lb/>
唐王君㚟攝御史中丞判凉州都督事𤣥宗於廣達樓<lb/>
引君㚟及妻夏氏宴設賜金帛夏氏亦勇決每君㚟臨<lb/>
陣夏氏亦有戰功凉州有回紇契苾思結陣四部落為<lb/>
酋長君㚟微時往來凉府為回紇所輕及君㚟為河西<lb/>
節度使回紇等怏怏耻在麾下君㚟奏回紇等部落難<lb/>
制潜有謀叛遂留四部都督後四部落黨與謀叛君㚟<lb/>
<pb n="KR3l0118_WYG_191-10b"/>
以復怨㑹吐蕃間道往突厥君㚟率精騎往肅州掩之<lb/>
還至甘州南鞏筆驛四部落伏兵突起君㚟與賊力戰<lb/>
自朝至晡左右盡死遂殺君㚟<hi>出譚賔錄</hi>
　　　　宋令文<lb/>
唐宋令文者有神力禪定寺有牛觸人莫之敢近築圏<lb/>
以闌之令文怪其故遂袒裼而入牛竦角向前令文接<lb/>
兩角㧞之應手而倒頸骨皆折而死又以五指撮碓觜<lb/>
壁上書得四十字詩為太學生以一手挾講堂柱起以<lb/>
<pb n="KR3l0118_WYG_191-11a"/>
同房生衣於柱下壓之許重設酒乃為之出令文有三<lb/>
子長之問有文譽次之愻善書次之悌有勇力之悌後<lb/>
左降朱鳶會賊破驩州以之悌為總管擊之募壯士得<lb/>
八人之悌身長八尺被重甲直前大呌曰獠賊動即死<lb/>
賊七百人一時俱剉大破之<hi>出朝野僉載</hi>
　　　　彭博通<lb/>
唐彭博通者河間人也身長八尺曾於講堂堦上臨堦<lb/>
而立取鞋一輛以臂夾令有力者後㧞之鞋底中斷博<lb/>
<pb n="KR3l0118_WYG_191-11b"/>
通脚終不移牛駕車正走博通倒曳車尾却行數十歩<lb/>
横㧞車轍深二尺皆縱横破裂曾游𤓰歩江有急風張<lb/>
帆博通捉尾纜挽之不進<hi>出朝野僉載</hi>
　　　　李宏<lb/>
唐定襄公李宏虢王之子身長八尺曽獵遇虎搏之踣<lb/>
而卧虎坐其上奴走馬旁過虎跳攫奴後鞍宏起引弓<lb/>
射之而斃宏及奴一無所傷<hi>出朝野僉載</hi>
　　　　辛承嗣<lb/>
<pb n="KR3l0118_WYG_191-12a"/>
唐忠武將軍辛承嗣輕捷曾解鞍絆馬脱衣而卧令一<lb/>
人百歩走馬持鎗而來承嗣鞴馬解絆著衣擐甲上馬<lb/>
盤鎗逆拒刺馬擒人而還承嗣後與將軍元帥奬馳騁<lb/>
一手捉鞍撟雙足直上捺蜻蜓走馬二十里與中郎裴<lb/>
紹業于青海被吐番所圍謂紹業曰將軍相隨共出紹<lb/>
業懼不敢承嗣曰為將軍試之單馬持鎗所向皆靡却<lb/>
迎紹業出承嗣馬被箭乃跳下奪賊壯馬乘之一無所<lb/>
傷裴旻與幽州都督孫佺北征被奚賊所圍旻馬上立<lb/>
<pb n="KR3l0118_WYG_191-12b"/>
走輪刀雷發箭若星流應刀而斷賊不敢取蓬飛而去<lb/>
<hi>出朝野僉載</hi>
　<lb/>
　<lb/>
　<lb/>
　<lb/>
　<lb/>
　太平廣記卷一百九十一<lb/>
</p>
<p>
</p>
  </div>
</body>
</text>
</TEI>
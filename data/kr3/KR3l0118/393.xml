<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百九十三</head>
    <p>
<pb n="KR3l0118_WYG_393-1a"/>
欽定四庫全書<lb/>
　太平廣記卷三百九十三　宋　李昉等　編<lb/>
　　雷一<lb/>
　　　李叔卿　　　楊道和　　　石勒<lb/>
　　　虢州人　　　封元則　　　僧道宣<lb/>
　　　蘓踐言　　　狄仁傑　　　偃師<lb/>
　　　雷鬭　　　　漳泉界　　　包超<lb/>
　　　張須瀰　　　蔡希閔　　　徐景先<lb/>
<pb n="KR3l0118_WYG_393-1b"/>
　　　歐陽忽雷　　宣州　　　　王幹<lb/>
　　　華亭堰典　　李師道　　　李鄘<lb/>
　　　徐誗<lb/>
　　　　李叔卿<lb/>
漢河南李叔卿為郡功曹應孝亷同輩疾之宣言曰叔<lb/>
卿妻寡妹以故不得應孝㢘之目叔卿遂閉門不出妹<lb/>
悲憤乃詣府門自經叔卿亦自殺以明無私既而家人<lb/>
葬之後霹靂遂擊殺所疾者以置叔卿之墓所震之家<lb/>
<pb n="KR3l0118_WYG_393-2a"/>
收葬其尸葬畢又發其冢<hi>出列女𫝊</hi>
　　　　楊道和<lb/>
晉扶風楊道和夏於田中值雷雨至桑樹下霹靂下擊<lb/>
之道和以鋤格折其肱遂落地不得去唇如丹目如鏡<lb/>
毛角長三尺餘状如六畜頭似獼猴<hi>出捜神記</hi>
　　　　石勒<lb/>
後趙石勒時暴風大雨雷雹建徳殿端門襄國寺西門<lb/>
倒殺五人雹起西河介山大如雞子平地三尺洿下丈<lb/>
<pb n="KR3l0118_WYG_393-2b"/>
餘行人禽獸死者萬數歴千餘里樹木催折禾稼蕩然<lb/>
勒問徐光曰去年不禁寒食介推帝鄉之神也故有此<lb/>
災<hi>出五行記</hi>
　　　　虢州人<lb/>
唐虢州人兄弟析居共分堂宇至顯慶元年夏夜雷震<lb/>
烈風可畏其兄甚懼欲於弟舎避之將去復止門前十<lb/>
數步先有長坑風雨拔住屋及老小十一口皆投坑死<lb/>
所拔之處盡坑也仍卷數千巨細家用物咸入於坑訖<lb/>
<pb n="KR3l0118_WYG_393-3a"/>
無遺者惟牆壁不動庭槐大可數圍枝條甚茂拔其根<lb/>
莖洪纎俱盡遂失所在終尋不得先是一年其妻見樹<lb/>
有羊但共怪之後遂遭此變而弟所居但拔露椽瓦有<lb/>
似人拆之餘無所損有子衛士在京番直刺史于立政<lb/>
奏之敕放子還仍賜物三十件時桓思緒為司功親檢<lb/>
其事<hi>出廣古今五行記</hi>
　　　　封元則<lb/>
唐封元則渤海長河人顯慶中為光禄寺太官掌膳時<lb/>
<pb n="KR3l0118_WYG_393-3b"/>
于闐王来朝食料餘羊凡數十百口王並託元則送僧<lb/>
寺長生元則乃竊令屠家烹貨收直龍朔元年夏六月<lb/>
洛陽大雨雷震殺元則於宣仁門外街中折其項血流<lb/>
灑地觀者盈衢莫不驚愕<hi>出法苑珠林</hi>
　　　　僧道宣<lb/>
唐劉禹錫云道宣持律第一忽一旦霹靂遶户外不絶<lb/>
宣曰我持律更無所犯若有宿業則不知之於是褫三<lb/>
衣於户外謂有蛟螭慿焉衣出而聲不已宣乃視其十<lb/>
<pb n="KR3l0118_WYG_393-4a"/>
指甲有一㸃如油麻者在右手小指上疑之乃出於隔<lb/>
子孔中一震而失半指黒㸃是蛟龍之藏處也禹錫曰<lb/>
在龍亦尤善求避地之所矣而終不免則一切分定豈<lb/>
可逃乎<hi>出嘉話録</hi>
　　　　蘇踐言<lb/>
司禮寺蘓踐言左相温國公良嗣之長子居於嘉善里<lb/>
永昌年六月與其弟崇光府錄事參軍踐義退朝還第<lb/>
𢎞道觀東猝遇暴雨震雷電光来遶踐言等馬回旋甚<lb/>
<pb n="KR3l0118_WYG_393-4b"/>
急雷聲亦在其側有頃方散其年九月元肅與趙懐節<lb/>
謀逆踐言妻妾並𬒳縲絏數月各解職及良嗣薨並放<lb/>
流荒裔<hi>出五行記</hi>
　　　　狄仁傑<lb/>
唐代州西十餘里有大槐震雷所擊中裂數丈雷公夹<lb/>
於樹間吼如霆震時狄仁傑為都督賓從徃觀欲至其<lb/>
所衆皆披靡無敢進者狄仁傑單騎勁進迫而問之乃<lb/>
云樹有乖龍所由令我逐之落勢不堪為𣗳所夾若相<lb/>
<pb n="KR3l0118_WYG_393-5a"/>
救者當厚報徳仁傑命鋸匠破樹方得出其後吉凶必<lb/>
先報命<lb/>
　　　　偃師<lb/>
唐元和元年六月偃師縣栢李村震電於民家地裂濶<lb/>
丈餘長十五里測無底所裂之處井厠相通所衝之墓<lb/>
棺出地亦不知所由也<lb/>
　　　　雷鬭<lb/>
唐開元末雷州有雷公與鯨鬭鯨身出水上雷公數十<lb/>
<pb n="KR3l0118_WYG_393-5b"/>
在空中上下或縱火或詬擊七日方罷海邊居人往㸔<lb/>
不知二者何勝但見海水正赤<hi>出廣異記</hi>
　　　　漳泉界<lb/>
唐開元中漳泉二州分疆界不均互訟於臺者制使不<lb/>
能㫁迨數年辭理分亂終莫之決於是州官焚香告於<lb/>
天地山川以祈神應俄而雷雨大至霹靂一聲崖壁中<lb/>
裂所競之地拓為一逕髙千尺深僅五里因為官道壁<lb/>
中有古篆六行二十四字皆廣數尺雖約此為界人莫<lb/>
<pb n="KR3l0118_WYG_393-6a"/>
能識貞元初流人李協辯之曰漳泉兩州分地太平永<lb/>
安龍溪山髙氣清千年不惑萬古作程所云永安龍溪<lb/>
者兩郡界首鄉名也<hi>出錄異記</hi>
　　　　包超<lb/>
唐安豐尉裴翾士淹孫也云𤣥宗嘗冬月詔山人包超<lb/>
令致雷聲對曰来日午當有雷遂令髙力士監之一夕<lb/>
醮式行法及明至已曾無纎翳力士懼之超曰將軍視<lb/>
南山當有黑氣如盤矣力士望之如其言有頃風起黑<lb/>
<pb n="KR3l0118_WYG_393-6b"/>
氣瀰漫疾雷數聲上令隨哥舒翰西征毎陣嘗得勝風<lb/>
<hi>出酉陽雜俎</hi>
　　　　張須瀰<lb/>
唐上元中滁州全椒人倉督張須瀰縣遣送牲詣州山<lb/>
路險阻淮南多有義堂及井用庇行人日暮暴雨須瀰<lb/>
與沙門子隣同入義堂須瀰驅䭾又王老於雨中收驢<lb/>
頃之聞雲中有聲墮地忽見村女九人共扶一車王有<lb/>
女阿推死已半嵗亦在車所見王悲喜問母妹家事靡<lb/>
<pb n="KR3l0118_WYG_393-7a"/>
所不至其徒促之乃去初扶車漸上有雲擁蔽因作雷<lb/>
聲方知是雷車<hi>出廣異記</hi>
　　　　蔡希閔<lb/>
唐蔡希閔家在東都暑夜兄弟數十人㑹於㕔忽大雨<lb/>
雷電晦暝墮一物於庭作䬃䬃聲命火視之乃婦人也<lb/>
衣黄紬裙布衫言語不通遂目為天女使五六年能漢<lb/>
語問其鄉國不之知但云本鄉食粳米無碗器用栁箱<lb/>
貯飯而食之竟不知是何國人初在本國夜出為雷取<lb/>
<pb n="KR3l0118_WYG_393-7b"/>
上俄墮希閔庭中<hi>出廣異記</hi>
　　　　徐景先<lb/>
唐徐景先有弟阿四頑嚚縱佚毎誨辱之而母加愛念<lb/>
曲為申解因厲聲應答雲雷奄至曳景先於雲中有主<lb/>
者左右數十人訶詰景先答曰縁弟不調供養有缺所<lb/>
以詬辱母命釋之非當詈母主者不識其言尋一青衣<lb/>
自肩躍下為景先對曰若爾放去至家可答一辯釘東<lb/>
壁上吾自令取之遂排景先墮舎前池中出水了無所<lb/>
<pb n="KR3l0118_WYG_393-8a"/>
損求紙答辯釘東壁果風至而辯亡<hi>出廣異記</hi>
　　　　歐陽忽雷<lb/>
唐歐陽忽雷者本名紹桂陽人勁徤勇於戰鬭嘗為郡<lb/>
將有名任雷州長史館於州城西偏前臨大池嘗出雲<lb/>
氣居者多死紹至處之不疑令人以度測水深淺别穿<lb/>
臣壑深廣𩔖是既成引决水於是雲興天地晦冥雷電大<lb/>
至火光屬地紹率其徒二十餘人持弓矢排鏘與雷師<lb/>
戰衣並焦卷形體傷腐亦不知止自辰至酉雷電飛散<lb/>
<pb n="KR3l0118_WYG_393-8b"/>
池亦涸竭中獲一虵状如𧖟長四五尺無頭目斫刺不<lb/>
傷蠕蠕然具大鑊油煎亦不死洋鐵汁方焦灼仍杵為<lb/>
粉而服之至盡南人因呼紹為忽雷<hi>出廣異記</hi>
　　　　宣州<lb/>
唐貞元年宣州忽大雷雨一物墮地猪首手足各兩指<lb/>
執一赤虵囓之俄頃雷暗而失時皆圖而𫝊之<hi>出酉陽雜俎</hi>
　　　　王幹<lb/>
唐貞元初鄭州王幹有膽勇夏中作田忽暴雷雨因入<lb/>
<pb n="KR3l0118_WYG_393-9a"/>
𧖟室中避之有頃雷電入室中黒氣陡暗幹遂掩户荷<lb/>
鋤亂擊雷聲漸小雲氣亦歛幹大呼擊之不已氣復如<lb/>
半牀已至如盤忽然墮地變為熨斗折刀小折足鐺焉<lb/>
<hi>出酉陽雜俎</hi>
　　　　華亭堰典<lb/>
唐貞元中華亭縣界村堰典妻與人私又於鄰家盗一<lb/>
手巾鄰知覺至典家尋覓典與妻共諱詬罵此人寃憤<lb/>
乃報曰汝妻與他人私又盗物仍共諱罵神道豈容汝<lb/>
<pb n="KR3l0118_WYG_393-9b"/>
乎典曰我妻的不姦私盗物如汝所説遣我一家為天<lb/>
霹既各散已至夜大風雨雷震怒擊破典屋典及妻男<lb/>
女五六人並死至明雨猶未歇鄰人但見此家屋倒火<lb/>
燒不已衆共火中搜出覓得典及妻皆燒如燃燭状為<lb/>
禮拜求乞不更燒之火方自息典脇上題字云癡人保<lb/>
妻真將家口質妻脇上書行姦仍盗告縣檢視逺近咸<lb/>
知吴越聞震死者非少有牛及鱓魚樹木等為雷擊死<lb/>
者皆聞於縣辯識或曰人則有過天殺可也牛及樹木<lb/>
<pb n="KR3l0118_WYG_393-10a"/>
魚等豈有罪惡而殺之耶又有弑君弑父殺害非理者<lb/>
天何不誅請為略説洞庭子曰昔夏帝武乙射天而震<lb/>
死晉臣王導寝柏而移災斯則列於史籍矣至於牛魚<lb/>
以穿踏田地水傷害禾苗也或曰水所損亦㣲何罰之<lb/>
大對曰五穀者萬人命也國之寳重天故誅之以誡於<lb/>
人樹木之𩔖龍蔵於中神既取龍遂損樹木耳天道懸<lb/>
遠垂教及人委曲有情不可一槩余曽見漳泉故事漳<lb/>
泉接境縣南龍溪界域不分古来争競不決忽一年大<lb/>
<pb n="KR3l0118_WYG_393-10b"/>
雷雨霹一山石壁裂壁口刻字漳泉兩州分地太平南<lb/>
安龍溪山髙氣清千年不惑萬古作程其文今猶可識<lb/>
天之教令其可惑哉且論語云迅雷風烈必變又禮記<lb/>
曰若有疾風迅雷甚雨則必變雖夜必興衣服冠而坐<lb/>
又曰洊雷震君子以恐懼修省夫聖人奉天教豈妄説<lb/>
哉今所以為之言者序述耳因為不爾豈足悲哉夫然<lb/>
弑君弑父殺害無辜人間法自有刑戮豈可以區區之<lb/>
意而責恢恢之網者歟<hi>出原化記</hi>
<pb n="KR3l0118_WYG_393-11a"/>
　　　　李師道<lb/>
唐元和中李師道據青齊蓄兵勇銳地廣千里儲積數<lb/>
百萬不貢不覲憲宗命將討之王師不利而師道益驕<lb/>
乃建新宫擬天子正衙卜日而居是夕雲物遽晦風雷<lb/>
如撼遂為震擊傾圮俄復繼以天火了無遺者青齊人<lb/>
相顧語曰為人臣而逆其君者禍固宜矣今謫見於天<lb/>
安可逃其戾乎旬餘師道果誅死<hi>出宣室志</hi>
　　　　李鄘<lb/>
<pb n="KR3l0118_WYG_393-11b"/>
唐李鄘在北都介休縣民送解牒夜止晋祠宇下夜半聞<lb/>
人叩門云介休王暫借霹靂車某日至介休收麥良久<lb/>
有人應曰大王𫝊語霹靂車正忙不及借其人再三借<lb/>
之遂見五六人秉燭自廟後出介山使者亦自門騎而<lb/>
入數人共持一物如幢扛上環綴旂旛授與騎者曰可<lb/>
㸃領騎即數其旛凡十八葉毎葉有光如電起民遂徧<lb/>
報鄰村令速收麥將有大風雨悉不之信乃自收刈至<lb/>
日民率親戚據髙阜候天色及午介山上有雲氣如窰<lb/>
<pb n="KR3l0118_WYG_393-12a"/>
煙須臾蔽天注雨如綆風吼雷震凡損麥千餘頃數村<lb/>
以民為妖訟之工部員外郎張周封親覩其推案<hi>出酉陽雜</hi>
<hi>俎</hi>
　　　　徐誗<lb/>
唐潤州延陵縣茅山界元和春大風雨墮一鬼身二丈<lb/>
餘黑色面如猪首角五六尺肉翅丈餘豹尾又有半服<lb/>
絳裩豹皮纒腰手足兩爪皆金色執赤虵足踏之瞪目<lb/>
欲食其聲如雷田人徐誗忽見驚走聞縣尋縣令親往<lb/>
<pb n="KR3l0118_WYG_393-12b"/>
覩焉因令圖寫尋復雷雨翼之而去<hi>出録異記</hi>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百九十三<lb/>
</p>
<p>
</p>
  </div>
</body>
</text>
</TEI>
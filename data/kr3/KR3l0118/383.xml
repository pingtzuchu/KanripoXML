<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百八十三</head>
    <p>
<pb n="KR3l0118_WYG_383-1a"/>
欽定四庫全書<lb/>
　太平廣記卷三百八十三　宋　李昉等　編<lb/>
　　再生九<lb/>
　　　索盧貞　　　琅邪人　　　胡勒<lb/>
　　　顔畿　　　　餘杭廣　　　曲阿人<lb/>
　　　賀瑀　　　　食牛人　　　邱友<lb/>
　　　庾申　　　　李除　　　　張導<lb/>
　　　石長和　　　古元之<lb/>
<pb n="KR3l0118_WYG_383-1b"/>
　　　　索盧貞<lb/>
北府索盧貞者本中郎荀羡之吏也以晉太元五年六<lb/>
月中病亡經一宿而蘇云見羡之子粹驚喜曰君算未<lb/>
盡然官須得三將故不得便爾相放君若知有幹㨗如<lb/>
君者當以相代盧貞即舉龔頴粹曰頴堪事否盧貞曰<lb/>
頴不復下已粹初令盧貞疏其名縁書非鬼用粹乃索<lb/>
筆自書之盧貞遂得出忽見一曽鄰居者死已七八年<lb/>
矣為太山門主謂盧貞曰索都督獨得歸耶因囑盧貞<lb/>
<pb n="KR3l0118_WYG_383-2a"/>
曰卿歸為語我婦我未死時埋萬五千錢於宅中大牀<lb/>
下我乃本欲與女市釧不意奄終不得言於妻女也盧<lb/>
貞許之及蘇遂使人報其妻已賣宅移居武進矣固往<lb/>
語之仍告買宅主令掘之果得錢如其數焉即遣其妻<lb/>
與女市釧尋而龔頴亦亡時果共竒其事<hi>出幽明録</hi>
　　　　瑯邪人<lb/>
瑯邪人姓王忘名居錢塘妻朱氏以太元九年病亡有<lb/>
三孤兒王復以其年四月暴死時有二十餘人皆烏衣<lb/>
<pb n="KR3l0118_WYG_383-2b"/>
見録去到朱門白壁狀如宫殿吏朱衣素帶𤣥冠介幘<lb/>
或所被著悉珠玉相連結非世中儀服復將前見一人<lb/>
長大所著衣狀如雲氣王向叩頭自説婦已亡餘孤兒<lb/>
尚小無相奈何便流涕此人為之動容云汝命自應來<lb/>
為汝孤兒特與三年之期王訴云三年不足活兒左右<lb/>
一人語云俗尸何癡此間三年是世中三十年因便送<lb/>
出又活三十年<hi>出幽明録</hi>
　　　　胡勒<lb/>
<pb n="KR3l0118_WYG_383-3a"/>
湖熟人胡勒以隆安三年冬亡三宿乃蘇云為人所録<lb/>
赭土封其鼻以印印之將至天門外有三人從門出曰<lb/>
此人未應到何故來且倮身無衣不堪驅使所録勒者<lb/>
云下土所送已攝來到當受之勒鄰人張于載死已經<lb/>
年見在門上為亭長勒苦訴之于載入内出語勒已語<lb/>
遣汝便可去於是見人以杖挑其鼻土印封落地恍惚<lb/>
而還見有諸府舍門或向東或向南皆白壁赤柱禁衛<lb/>
嚴峻始到門時遙見于載叔文懐在曹舍料理文書文<lb/>
<pb n="KR3l0118_WYG_383-3b"/>
懐素彊聞勒此言甚不信之後百餘日果亡勒今為縣<lb/>
吏自說病時悉脫衣在被中及魂爽去實倮身也<hi>出廣異記</hi>
　　　　顔畿<lb/>
晉咸寧中琅邪顔畿字世都得病就醫張瑳死於瑳家<lb/>
家人迎喪旐每繞樹不可解乃託夢曰我夀命未應死<lb/>
但服藥太多傷我五臟耳今當復活慎無葬我乃開棺<lb/>
形骸如故微有人色而手爪所刮摩棺板皆傷漸有氣<lb/>
急以綿飲瀝口能咽飲食稍多能開目不能言語十餘<lb/>
<pb n="KR3l0118_WYG_383-4a"/>
年家人疲於供護不復得操事其弟宏都絶棄人事躬<lb/>
自侍養以後便衰劣卒復還死也<hi>出搜神記</hi>
　　　　餘杭廣<lb/>
晉升平末故章縣老公有一女居深山餘杭廣求為婦<lb/>
不許公後病死女上縣買棺行半道逢廣女具道情事<lb/>
女因曰窮逼君若能往家守父屍須吾還者便為君妻<lb/>
廣許之女曰我欄中有猪可為殺以飴作兒廣至女家<lb/>
但聞屋中有拚掌欣舞之聲廣披離見衆鬼在堂共捧<lb/>
<pb n="KR3l0118_WYG_383-4b"/>
弄公尸廣把杖大呼入門羣鬼盡走廣守尸取猪殺至<lb/>
夜見尸邊有老鬼伸手乞肉廣因捉其臂鬼不復得去<lb/>
持之愈堅但聞戸外有諸鬼共呼云老奴貪食至此甚<lb/>
快廣語老鬼殺公者必是汝可速還精神我當放汝汝<lb/>
若不還者終不置也老鬼曰我兒等殺公耳即喚鬼子<lb/>
可還之公漸活因放老鬼女載棺至相見驚悲因娶女<lb/>
為婦<hi>出幽明録</hi>
　　　　曲阿人<lb/>
<pb n="KR3l0118_WYG_383-5a"/>
景平元年曲阿有一人病死見父於天上父謂曰汝算<lb/>
録正餘八年若此限竟死便入罪謫中吾比欲安處汝<lb/>
職局無缺者唯有雷公缺當啟以補其職即奏按入内<lb/>
便得充此任令至遼東行雨乗露車牛以水東西灌灑<lb/>
未至於中路復被符至遼西事畢還見父苦求還去不<lb/>
樂處職父遣去遂得蘇活<hi>出幽明録</hi>
　　　　賀瑀<lb/>
㑹稽山隂賀瑀字彦琚曽得疾不知人惟心下尚温居<lb/>
<pb n="KR3l0118_WYG_383-5b"/>
三日乃蘇云吏將上天見官府府君居處甚嚴使人將<lb/>
瑀入曲房房中有層架其上有印及劒使瑀取之印雖<lb/>
意所好短不及上層取劒以出問之子何得也瑀曰得<lb/>
劒吏曰恨不得印可以驅䇿百神今得劒惟使社公耳<lb/>
疾既愈每行即社公拜謁道下瑀深惡之<hi>出録異傳</hi>
　　　　食牛人<lb/>
桓𤣥時牛大疫有一人食死牛肉因得病亡云死時見<lb/>
人執録將至天上有一貴人問云此人何罪對曰此坐<lb/>
<pb n="KR3l0118_WYG_383-6a"/>
食疫死牛肉貴人云今須牛以轉輪肉以充百姓食何<lb/>
故復殺之推令還既更生具説其事於是食牛肉者無<lb/>
復有患<hi>出幽明録</hi>
　　　　邱友<lb/>
烏程邱友嘗病死經一日活云將去上天入大廨舍見<lb/>
一人著紫幘坐或告友爾祖邱孝伯也今作主録告人<lb/>
言友不應死使人遣之友得還去出門見其祖父母繫<lb/>
一足在門外樹後一月亡<hi>出録異傳</hi>
<pb n="KR3l0118_WYG_383-6b"/>
　　　　庾申<lb/>
潁川庾某宋孝建中遇疾亡心下猶温經宿未殯忽然<lb/>
而寤説初死有兩人黒衣來收縳之驅使前行見一大<lb/>
城門樓髙峻防衛重複將庾入㕔前同入者甚衆㕔上<lb/>
一貴人南向坐侍直數百呼為府君府君執筆簡閲到<lb/>
者次至庾曰此人算尚未盡催遣之一人階上來引庾<lb/>
出至城門語吏差人送之門吏云須覆白然後得去門<lb/>
外一女子年十五六容色閒麗曰庾君幸得歸而留停<lb/>
<pb n="KR3l0118_WYG_383-7a"/>
如此是門司求物庾云向被録輕來無所齎持女脱左<lb/>
臂三隻金釧投庾云并此與之庾問女何姓云姓張家<lb/>
在茅渚昨霍亂亡庾曰我臨亡遣齎五千錢擬市材若<lb/>
更生當送此錢相報女曰不忍見君艱厄此我私物不<lb/>
煩還家中也庾將釧與吏吏受竟不覆白便差人送去<lb/>
庾與女别女長歎泣下庾既恍惚蘇至茅渚尋求果有<lb/>
張氏新亡少女云<hi>出還異記</hi>
　　　　李除<lb/>
<pb n="KR3l0118_WYG_383-7b"/>
襄陽李除中時氣死其婦守尸至夜三更崛然起坐摶<lb/>
婦臂上金釧甚遽婦因助脱既手執之還死婦伺察之<lb/>
至曉心中更暖漸漸得蘇既活云吏將去比伴甚多見<lb/>
有行貨得免者乃許吏金釧吏令還故歸取以與吏吏<lb/>
得釧便放令還見吏取釧去不知猶在婦衣内婦不敢<lb/>
復著依事呪埋<hi>出續捜神記</hi>
　　　　張導<lb/>
齊武帝建元元年太子左率張導字進賢少讀書老餌<lb/>
<pb n="KR3l0118_WYG_383-8a"/>
术每食不過二味衣服不修装既得疾謂妻朱氏曰我<lb/>
死後棺足周身歛我服但取今著者慎勿改易及卒子<lb/>
乾護欲奉遺㫖朱氏曰汝父雖遺言如此不忍依其言<lb/>
因别制四時服而歛焉歛後一月日家人忽聞棺中呼<lb/>
乾護之聲人皆一時驚懼及至啓棺見導開目乃扶出<lb/>
於舊寢翌日坐責妻曰我平生素儉奈何違言易我故<lb/>
服謂子曰復歛我故服乾護乃取故衣歛之歛後又曰<lb/>
但安棺中後三日看之當儼然即葬如目開必重生矣<lb/>
<pb n="KR3l0118_WYG_383-8b"/>
後三日乾護等啟棺見眼開人皆驚喜扶出遂生謂子<lb/>
曰地府以我平生修善著徳放再生二十年導後位至<lb/>
建徳令而卒<hi>出窮神秘苑</hi>
　　　　石長和<lb/>
趙石長和者趙國髙邑人也年十九病月餘卒家貧未<lb/>
及殯殮經四月而蘇説初死時東南行見二人治道在<lb/>
長和前五十歩長和行有遲疾二人亦隨緩速常五十<lb/>
歩而道之兩邊棘刺森然如鷹爪見人甚衆羣走棘中<lb/>
<pb n="KR3l0118_WYG_383-9a"/>
身體傷裂地皆流血見長和獨行平道俱歎息曰佛子<lb/>
獨行大道中前至瓦屋御樓可數千間屋甚髙上有一<lb/>
人形面壯大著皂袍四縫臨窓而坐長和拜之閣上人<lb/>
曰石君來耶一别二千餘年長和便若憶得此别時也<lb/>
相識中有馬放孟丞夫妻先死已積嵗閣上人曰君識<lb/>
孟丞否長和答曰識閣上人曰孟丞生時不能精進今<lb/>
恒為我司掃除之役孟妻精進居處甚樂舉手指西南<lb/>
一房曰孟妻在此也孟妻開窓見長和厚相慰問遍訪<lb/>
<pb n="KR3l0118_WYG_383-9b"/>
其家中大小安否曰石君還時可更見過當因附書也<lb/>
俄見孟丞執箒提箕自閣西來亦問家消息閣上人曰<lb/>
聞魚龍超積進為信耳何所修行長和曰不食魚肉酒<lb/>
不經口恒轉尊經救諸疾痛閣上人曰所傳不妄也語<lb/>
久之閣上人問都籙主者審案石君籙勿謬濫也主者<lb/>
按籙餘三十年閣上人曰君欲歸否長和對願歸乃敕<lb/>
主者以車騎兩吏送之長和拜辭上車而歸前所行道<lb/>
更有傳館吏民飲食儲峙之具倐忽至家惡其尸不欲<lb/>
<pb n="KR3l0118_WYG_383-10a"/>
附之於屍頭立見其亡妹於後推之踣屍面上因得蘇<lb/>
法道人山時未出家聞長和所説遂定入道之志法山<lb/>
者咸和時人也<hi>出㝠祥記</hi>
　　　　古元之<lb/>
後魏尚書令古弼族子元之少養於弼因飲酒而卒弼<lb/>
憐之特甚三日殮畢追思欲與再别因命斵棺開已却<lb/>
生矣元之云當昏醉忽然如夢有人沃冷水於體仰視<lb/>
乃見一衣冠絳裳蜺帔儀貌甚俊顧元之曰吾乃古説<lb/>
<pb n="KR3l0118_WYG_383-10b"/>
也是汝逺祖適欲至和神國中無人擔囊侍從因來取<lb/>
汝即令負一大囊可重一鈞又與一竹杖長丈二餘令<lb/>
元之乗騎隨後飛舉甚速常在半天西南行不知里數<lb/>
山河逾逺歘然下地已至和神國其國無大山髙者不<lb/>
過數十丈皆積碧珉石際生青彩簵篠異花珍果軟草<lb/>
香媚好禽嘲<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>山頂皆平正如砥清泉迸下者三二百<lb/>
道原野無凡樹悉生百果及相思石榴之輩每果樹花<lb/>
卉俱發實色鮮紅翠葉於香叢之下紛錯滿樹四時不<lb/>
<pb n="KR3l0118_WYG_383-11a"/>
改唯一嵗一度暗換花實更生新嫩人不知覺田疇盡<lb/>
長大瓠瓠中實以五榖甘香珍美非中國稻粱可比人<lb/>
得足食不假耕種原隰滋茂蕕穢不生一年一度樹木<lb/>
枝榦間生五色絲纊人得隨色收取任意絍織錦纎羅<lb/>
不假蠶杼四時之氣常熙熙和淑如中國二三月無蚊<lb/>
虻蟆蟻蝨蜂蝎地虺守宫蜈蚣蛛蠓之蟲又無梟鴟鵶<lb/>
鷂鴝鵒蝙蝠之屬及無虎狼豺豹狐狸驀駮之獸又無<lb/>
猫䑕猪犬擾害之𩔖其人長短妍蚩皆等無有嗜欲愛<lb/>
<pb n="KR3l0118_WYG_383-11b"/>
憎之者人生二男二女為鄰則世世為婚姻笄年而嫁<lb/>
二十而娶人夀一百二十中無夭折疾病瘖聾跛躄之<lb/>
患百嵗已下皆自記憶百嵗已外不知其夀幾何夀盡<lb/>
則歘然失其所在雖親族子孫皆忘其人故常無憂戚<lb/>
每日午時一食中間唯食酒漿果實耳餐亦不知所化<lb/>
不置溷所人無私積囷倉餘糧棲畝要者取之無灌園<lb/>
鬻蔬野菜皆足人食十畝有一酒泉味甘而香國人日<lb/>
相攜遊覽歌詠陶陶然暮夜而散未嘗昏醉人人有婢<lb/>
<pb n="KR3l0118_WYG_383-12a"/>
僕皆自然謹慎知人所要不煩促使隨意屋室靡不壯<lb/>
麗其國六畜唯有馬馴極而駿不用芻秣自食野草不<lb/>
近積聚人要乗則乗乗訖而却放亦無主守其國千官<lb/>
皆足而仕官不知身之在事雜於下人以無職事操斷<lb/>
也雖有君王而君不自知為君雜於千官以無職事昇<lb/>
貶故也又無迅雷風雨其風常微輕如煦襲萬物不至<lb/>
於搖落其雨十日一降降必以夜津潤條暢不有淹流<lb/>
一國之人皆自相親有如戚屬各各明恵無市易商販<lb/>
<pb n="KR3l0118_WYG_383-12b"/>
之事以不求利故也古説既至其國顧謂元之曰此和<lb/>
神國也雖非神仙風俗不惡汝迴當為世人説之吾既<lb/>
至此迴即别求人負囊不用汝矣因以酒令元之飲飲<lb/>
滿數廵不覺沉醉既而復醒身已活矣自是元之疎逸<lb/>
人事都忘宦情遊行山水自號知和子後竟不知其所<lb/>
終也<hi>出𤣥怪記</hi>
　<lb/>
　太平廣記卷三百八十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百四十一</head> <lb/>
    <p>
<pb n="KR3l0118_WYG_241-1a"/>
欽定四庫全書<lb/>
　太平廣記卷二百四十一<lb/>
　　諂佞三<lb/>
　　　王承休<lb/>
　　　　王承休<lb/>
蜀後主王衍宧官王承休後主以優笑狎䁥見寵有羙<lb/>
色恒侍少主寝息乆而專房承休多以邪僻姦穢之事<lb/>
媚其主主愈寵之與韓昭為刎頸之交所謀皆互相表<lb/>
<pb n="KR3l0118_WYG_241-1b"/>
裏承休一日請從諸軍揀選官健得驍勇數千號龍武<lb/>
軍承休自為統帥並特加衣糧日有優給因乞秦州節<lb/>
度使且云願與陛下於秦州採掇羙麗且説秦州之風<lb/>
土多出國色仍請幸天水少主甚悦即遣仗節赴鎮應<lb/>
所選龍武精鋭並充衙隊從行到方鎮下車當日毁折<lb/>
衙庭發丁夫採取材石創立公署使宅一如宫殿之制<lb/>
兼以嚴刑峻法婦女不免土木之役又密令彊取民間<lb/>
子弟使教歌舞伎樂被獲者令畫工圖眞及録名氏急<lb/>
<pb n="KR3l0118_WYG_241-2a"/>
遞中送韓昭昭又密呈少主少主覩之不覺心狂遂决<lb/>
幸秦之計因下制曰朕聞前王廵狩觀土地之慘舒歴<lb/>
代省方慰黎元之傒望西秦封域遠在邊隅先皇帝畫<lb/>
此山河歴年征討雖歸王化未浹惠風今耕稼既屬有<lb/>
年軍民頗聞望幸用安疆塲聊議省巡朕選取今年十<lb/>
月三日幸秦州布告中外咸使聞知由是中外切諫不<lb/>
從母后泣而止之以至絶食前秦州節度判官蒲禹卿<lb/>
叩馬泣血上表諫曰臣聞堯有敢諫之鼓舜有誹謗之<lb/>
<pb n="KR3l0118_WYG_241-2b"/>
木湯有司過之士周有誡愼之鞀葢古者明君克全帝<lb/>
道欲知已過要納讜言將引咎而責躬庶理人而修德<lb/>
陛下自承祧秉禄正位當天愛聞逆耳之忠言每犯顔<lb/>
而直諫且先皇帝許昌發跡閬苑起身歴艱辛於草昩<lb/>
之中受危險於虎爭之際胼胝戈甲寢寤風霜申武力<lb/>
而拘諸原立戰功而平多壘亡軀致命事主勤王方得<lb/>
成家至于開國今日鴻基覇盛大業雄崇地及雍凉界<lb/>
連南北德通吳越威定蠻陬郡府頗多關河漸廣人物<lb/>
<pb n="KR3l0118_WYG_241-3a"/>
秀麗土地繁華當四海輻裂之秋成萬代龍興之業陛<lb/>
下生居富貴坐得乾坤但好歡娱不思機變臣欲望陛<lb/>
下以名教而自節以禮樂而自防循道德之規受師傅<lb/>
之訓知社稷之不易想稼穡之最難惜高祖之基扃似<lb/>
太宗之臨御賢賢易色孜孜為心無稽之言勿聽弗詢<lb/>
之謀勿用聽五音而受諌以三鏡而照懐少止息於諸<lb/>
處林亭多觀覽於前王經史别修上德用卜遠圖莫遣<lb/>
色荒毋令酒惑常親政事勿恣閒遊臣竊聞陛下欲出<lb/>
<pb n="KR3l0118_WYG_241-3b"/>
成都往巡邊壘且天水地遠峻惡難行險棧欹雲危峰<lb/>
揷漢微雨則吹摧閣道稍泥則沮滑山程豈可鳴鑾那<lb/>
堪叱馭又復敵京咫尺塞邑荒凉民雜蕃戎地多嵐瘴<lb/>
别無華風異景不可選勝尋幽隴水聲悲胡笳韻咽營<lb/>
中止帶甲之士城上宿枕戈之人看探虜於孤峯朝朝<lb/>
疑慮覩望旗於峻嶺日日隄防是多山足水之鄉即易<lb/>
動難安之地麥積崖無可瞻戀米谷峽何亞連知路遇<lb/>
嗟山程通怨水秦穆圉馬之地隗囂僭位之邦是以一<lb/>
<pb n="KR3l0118_WYG_241-4a"/>
人出行百司參從千羣霧擁萬衆星馳當路州縣摧殘<lb/>
所在館驛隘少止宿尚猶不易供須固是為難縱若就<lb/>
中指揮自破屬省錢物未免因依擾踐觸處凌遲以此<lb/>
商論不合輕動其𩔖蒼龍出海雲行雨施豈教浪靜風<lb/>
恬必見傷苗損稼所以鑾輿須止天歩難移况頃年大<lb/>
駕只到山南猶不闗進發兵士此時直至天水未審如<lb/>
何制宜自當初打破梁原城池擄掠義寜戸口截腕者<lb/>
非一斬首者甚多匪惟生彼人心抑亦損兹聖徳今去<lb/>
<pb n="KR3l0118_WYG_241-4b"/>
洛京不遠復聞大駕重來若彼預有計謀此則更須征<lb/>
討况鳯翔久為進敵必貯姦謀切慮妄搆妖詞致生釁<lb/>
隙又陛下與唐主始申歡好信幣交馳但慮聞道聖駕<lb/>
親行别懐疑忌其必特差使命請陛下境上㑹盟未審<lb/>
聖躬去與不去若去則相似秦趙爭强彼此難屈若不<lb/>
去即便同魯衞不睦戰伐尋興酌彼未萌料其先見願<lb/>
陛下思忖臣伏聞自古帝王省方巡狩弔民伐罪展義<lb/>
觀風然後便歸九重别安萬姓今陛下累曽游歴未聞<lb/>
<pb n="KR3l0118_WYG_241-5a"/>
一件教條止於䟦渉山川驅策人馬秦則舟船幾溺青<lb/>
城則嬪綵將沈自取驚憂為何切事却還京輦不悦軍<lb/>
民但鬱衆情莫彰帝德憶昔先皇在日未嘗無故巡遊<lb/>
陛下纂承已来率意頻離宫闕勞心費力有何所為此<lb/>
際依前整蹕又擬遠别宸居昔秦皇之鸞駕不㢠廻煬帝<lb/>
之龍舟不返陛下聖逾秦帝明甚隋皇且無北築之虞<lb/>
焉有南遊之弊寛仁大度篤孝深慈知稼穡之艱難識<lb/>
古今之成敗自防得失不縱襟懐忍教致却宗言將道<lb/>
<pb n="KR3l0118_WYG_241-5b"/>
斷使烝民以何託令慈母以何辜若何慮以危亡但恐<lb/>
乖於仁孝况玉京金闕寶殿珠樓内苑上林瓊池環圃<lb/>
香風滿檻瑞露盈盤鈞天之樂奏九韶㢠廻雪之舞呈八<lb/>
佾簇神仙於清虛之境列歌舞於閬苑之中人間勝致<lb/>
天下所無時或賞遊足觀竒趣何必須於遠塞看彼荒<lb/>
山不惜聖軀有何裨益方今岐陽不順梁園已亡中原<lb/>
有人大事未了且當國生靈受弊盗賊横行縱邊廷無<lb/>
烽火之危而内地有腹心之患陛下千年膺運一國稱<lb/>
<pb n="KR3l0118_WYG_241-6a"/>
尊文德武功經天緯地孝逾於舜仁甚於湯百行皆全<lb/>
萬機不擾聰明博逹識量變通深負智謀獨懐英傑方<lb/>
居大寳正是少年既承社稷之基復把山河之險但不<lb/>
遠聽深察安居慮危闢四門以求賢總萬邦而行事咸<lb/>
有一德端坐九重使恩威並行賞罰必當平分雨露遍<lb/>
及瘡痍令表裏以寛舒使子孫以昌盛布臨人之惠化<lb/>
立濟衆之𤣥功選揀雄師思量大計振彼鴟張之勢壮<lb/>
兹虎視之威秣馬訓兵豐糧利器彼若稍有微釁此即<lb/>
<pb n="KR3l0118_WYG_241-6b"/>
直下平吞正取時機大行王道自然百靈垂祜四海歸<lb/>
仁衆心成城天下治理即目蜀都强盛諸國不如賢士<lb/>
滿朝聖人當極臣願百姓樂於貞觀萬乗明於太宗采<lb/>
藥石之言聽蒭蕘之説愛惜社稷醫療軍民似周武諤<lb/>
諤而昌知辛紂唯唯而滅無飾非拒諌之事有靣折廷<lb/>
爭之人因我睿朝益我皇化陛下莫見居人稠疊謂言<lb/>
京輦繁華葢是外處凌殘住止不得所以競来臻湊貴<lb/>
且偷安今諸州虐理處多百姓失業欲盡荒田不少盜<lb/>
<pb n="KR3l0118_WYG_241-7a"/>
賊成羣乞陛下廣布腹心特令聞見且蜀國從来創業<lb/>
多乏永謀或德不及於兩朝或祚不延於七代劉禪俄<lb/>
降於鄧艾李勢遽歸於桓温皆為不取直言不恤政事<lb/>
不行王道不念生靈以至國人之心無一可保山河之<lb/>
險不足可慿陛下至聖至明如堯如舜豈後主之相匹<lb/>
豈子仁之比倫有寛慈至孝之名有遠見長謀之䇿不<lb/>
信諂媚不恣躭荒出入而有所可徴動靜而無非經乆<lb/>
必致萬年之業終為四海之君臣願陛下且住鑾輿莫<lb/>
<pb n="KR3l0118_WYG_241-7b"/>
離京國候中原無事八表来王天下人心咸歸我主若<lb/>
羣流赴海衆蟻慕羶有道自彰無思不服匪惟要看天<lb/>
水直可便坐長安是微臣之至懇舉國之深願臣聞天<lb/>
子有諍臣七人雖無道不失其天下是以輒傾丹懇仰<lb/>
諌聖明不藉官榮不沽名譽情非訕上理直憂君雖無<lb/>
折檻之能但有觸鱗之罪不避誅殛輒扣天庭臣死如<lb/>
萬𩔖之中去一螻蟻陛下或全無忖度須向邊陲遺聖<lb/>
母以憂心令庻寮以懐慮全迷得失自取疲勞事有不<lb/>
<pb n="KR3l0118_WYG_241-8a"/>
虞悔將何在臣願陛下稍開諌路微納臣言勿違聖后<lb/>
之情且允國人之望俯存大計勿出遠邊後主竟不從<lb/>
之韓昭謂禹卿曰我取汝表章候秦州㢠廻日下獄逐節<lb/>
勘之勿悔至十月三日發離成都四日到漢州鳯州王<lb/>
承㨗飛驛騎到秦云東朝差興聖令公統軍十餘萬来<lb/>
九月到鳯州少主猶謂臣下設計要沮其東行曰朕恰<lb/>
要親看相殺又何患乎不顧而進上梓潼山少主有詩<lb/>
云喬巖簇冷煙幽逕上寒天下瞰峨嵋嶺上窺華岳巓<lb/>
<pb n="KR3l0118_WYG_241-8b"/>
驅馳非取樂按幸為憂邊此去將登陟歌樓路幾千宣<lb/>
令從官繼和中書舎人王仁裕和曰綵仗拂寒煙鳴騶<lb/>
在半天黄雲生馬足白日下松巓盛德安疲俗仁風扇<lb/>
極邊前程問成紀此去尚三千成都尹韓昭翰林學士<lb/>
李浩弼徐光浦並繼和亡其本至劒州西二十里已来<lb/>
夜過一磎山忽聞前後數十里軍人行旅振革鳴金連<lb/>
山呌噪聲動溪谷問人云將過視人傷懼有鷙獸搏人<lb/>
是以噪之其乗馬皆咆哮恐懼箠之不肯前進衆中有<lb/>
<pb n="KR3l0118_WYG_241-9a"/>
人言曰適有大駕前鷙獸自路左叢林間躍出於萬人<lb/>
中攫將一夫而去其人銜到溪洞間尚聞唱救命之聲<lb/>
况天色未曉無人敢捕逐者路人罔不溜汗遲明有軍<lb/>
人尋之草上委其餘骸矣少主至行宮顧問臣僚皆陳<lb/>
恐懼之事尋命從臣令各賦詩王仁裕詩曰劒牙釘舌<lb/>
血毛腥窺算勞心豈暫停不與大朝除患難惟於當路<lb/>
食生靈從来戸口資嚵口未委三丁税幾丁今日帝皇<lb/>
親出狩白雲巖下好藏形翰林學士李浩弼進詩曰巖<lb/>
<pb n="KR3l0118_WYG_241-9b"/>
下年年自寝訛生靈餐盡意如何爪牙衆後民隨減溪<lb/>
壑深来骨已多天子紀綱猶被弄客人窮獨固難過長<lb/>
途莫怪無人蹟盡被山王税殺他少主覽此二篇大笑<lb/>
曰此二臣之詩各有㫖也朕亦於馬上搆思三十餘里<lb/>
終不就於是命各官從臣翰林學士徐光浦水部員外<lb/>
王巽亦進詩至劒門少主乃題曰緩轡踰雙劒行行躡<lb/>
石稜作千尋壁壘為萬祀依慿道德雖無取江山粗可<lb/>
矜㢠廻看城闕路雲疊樹層層後侍臣繼成都尹韓昭和<lb/>
<pb n="KR3l0118_WYG_241-10a"/>
曰閉關防外宼孰敢振威稜險固疑天設山河自古慿<lb/>
三川奚所頼雙劒最堪矜鳥道微通處煙霞鏁百層王<lb/>
仁裕和曰孟陽曽有語刋在白雲稜李杜常挨托孫劉<lb/>
亦恃慿庸才安可守上德始堪矜暗指長天路濃巒蔽<lb/>
幾層又命制秦中父老望幸賦一首進之今亡其本過<lb/>
白衛嶺大尹韓昭進詩曰吾王廵狩為安邊此去秦亭<lb/>
尚數千夜照路岐山店火曉通消息戍瓶煙為雲巫峽<lb/>
雖神女跨鳯秦樓是謫仙八駿似龍人似虎何愁飛過<lb/>
<pb n="KR3l0118_WYG_241-10b"/>
大漫天少主和曰先朝神武力開邊畫斷封疆四五千<lb/>
前望隴山屯劒㦸後慿巫峽鏁峰煙軒皇尚自親平宼<lb/>
嬴政徒勞愛學仙想到隗宮尋勝處正應鸎語暮春天<lb/>
王仁裕和曰龍斾飄颻指極邊到時猶更二三千登髙<lb/>
曉蹋巉巗石冐冷朝衝斷續煙自學漢皇開土宇不同<lb/>
周穆好神仙秦民莫遣無恩及大散關東别有天洎至<lb/>
利州已聞東師下固鎭矣旬日内又聞金牛敗卒塞峽<lb/>
而至其時蜀師十餘萬自綿漢至于深渡千餘里首尾<lb/>
<pb n="KR3l0118_WYG_241-11a"/>
相繼皆無心鬭敵遣使臣逼促則㢠廻槍刺之曰請換取<lb/>
龍武軍相戰不惟勇敢况且偏請衣糧我等揀退不堪<lb/>
何能相殺實無奈何十月二十九日狼狽而歸於棧閣<lb/>
懸險溪巖壑之中連夜繼晝却入成都康延孝與魏王<lb/>
繼踵而入少主於是樹降東軍未入前王宗弼殺韓昭<lb/>
樞密使宋光嗣景潤澄宣徽州使李周輅歐陽冕等王<lb/>
承休握鋭兵於天水兵刃不舉既知東軍入蜀遂擁麾<lb/>
下之師及婦女孩幼萬餘口金銀繒帛於西蕃買路歸<lb/>
<pb n="KR3l0118_WYG_241-11b"/>
蜀㳂路為左袵擄奪并經溪山凍餓相踐而死迨至蜀<lb/>
存者百餘人唯與田宗汭等脱身而至魏王使人詰之<lb/>
曰親握鋭兵何得不戰曰憚大王神武不敢當其鋒曰<lb/>
何不早降曰葢緣王師不入封部無門輸欵曰其初入<lb/>
蕃部幾許人同行曰萬餘口今存者幾何曰纔及百數<lb/>
魏王曰汝可償此萬人之命遂盡斬之蜀師不戰坐取<lb/>
亡滅者葢承休韓昭之所致也人多不知之<hi>出王氏聞見録</hi>
　太平廣記卷二百四十一<lb/>
</p>
<p>
</p>
  </div>
</body>
</text>
</TEI>
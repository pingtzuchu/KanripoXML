<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百二十</head> <lb/>
    <p>
<pb n="KR3l0118_WYG_120-1a"/>
欽定四庫全書<lb/>
　太平廣記卷一百二十<lb/>
　　報應十九<lb/>
　　　梁武帝　　　張禆　　　　羊道生<lb/>
　　　釋僧越　　　江陵士大夫　徐鐵臼<lb/>
　　　蕭續　　　　樂葢卿　　　康季孫<lb/>
　　　張絢　　　　楊思達　　　𢎞氏<lb/>
　　　朱貞　　　　北齊文宣帝　梁武帝<lb/>
<pb n="KR3l0118_WYG_120-1b"/>
　　　韋戴　　　　隋庶人勇　　京兆獄卒<lb/>
　　　卭人<lb/>
　　　　梁武帝<lb/>
梁武帝蕭衍殺南齊主東昏侯以取其位誅殺甚衆東<lb/>
昏死之日侯景生焉後景亂梁破建業武帝禁而餓終<lb/>
簡文幽而壓死誅梁子弟略無孑遺時人為景是東昏<lb/>
侯之後身也<hi>出朝野僉載</hi>
　　　　張禆<lb/>
<pb n="KR3l0118_WYG_120-2a"/>
下邳張禆者家世冠族末葉衰微有孫女殊有姿貌鄰<lb/>
人欲聘為妾禆以舊門之後而不許鄰人忿之乃焚其<lb/>
屋禆遂燒死其息邦先行不在後還亦知情狀而畏鄰<lb/>
人之勢又貪其財而不言嫁女與之後經一年邦夢見<lb/>
禆曰汝為兒子逆天不孝棄親就怨潛同兇黨便捉邦<lb/>
頭以手中桃杖刺之邦因病兩宿嘔血而死邦死日鄰<lb/>
人又見禆排門户直入張目攘袂曰君恃勢縱惡酷暴<lb/>
之甚枉見殺害我已上訴事獲申雪却後數日令君知<lb/>
<pb n="KR3l0118_WYG_120-2b"/>
之鄰人得病尋亦隕殁<hi>出還寃記</hi>
　　　　羊道生<lb/>
梁太山羊道生為邵陵王中兵參軍其兄海珍任溠州<lb/>
刺史道生乞假省之臨别兄于近路設頓祖送道生道<lb/>
生見縛一人于樹就視乃故舊部曲也見道生涕泣哀<lb/>
訴云溠州欲賜殺乞求救濟道生問汝何罪答云失意<lb/>
逃叛道生便曰此最可忿即下馬以佩刀刳其眼睛吞<lb/>
之部曲呼天大哭須臾海珍來又囑兄決斬道生良久<lb/>
<pb n="KR3l0118_WYG_120-3a"/>
方覺眼睛在喉内噎不下索酒嚥之頓盡數盃終不能<lb/>
去轉覺脹塞遂不成嚥而别在路數日死當時莫不以<lb/>
為有天道焉<hi>出還寃記</hi>
　　　　釋僧越<lb/>
梁東徐州刺史張臯僕射永之孫也嘗因敗入北有一<lb/>
土民與臯盟誓將送還南土民遂即出家法名僧越臯<lb/>
供養之及在東徐且隨至任恃其勲舊頗以言語忤臯<lb/>
臯怒遣兩門生夜往殺之爾後忽夢見僧越云來報怨<lb/>
<pb n="KR3l0118_WYG_120-3b"/>
少時出射而箭栝傷指纔可見血不以為事後因破梨<lb/>
梨汁浸漬乃加膿爛停十許日膊上無故復生一瘡膿<lb/>
血與指相通月餘而死<hi>出還寃記</hi>
　　　　江陵士大夫<lb/>
江陵陷時有關内人梁元暉俘獲一士大夫姓劉此人<lb/>
先遭侯景喪亂失其家口惟餘小男始數歲躬自擔負<lb/>
又值雪泥不能前進梁元暉監領入關逼令棄兒劉甚<lb/>
愛惜以死為請遂彊奪取擲之雪中杖捶交下驅蹙使<lb/>
<pb n="KR3l0118_WYG_120-4a"/>
去劉乃步步迴顧號呌斷絶辛苦頓斃加以悲傷數日<lb/>
而死死後元暉日見劉伸手索兒因此得病雖復悔謝<lb/>
來殊不已元暉載病到家而卒<hi>出還寃記</hi>
　　　　徐鐵臼<lb/>
東海徐甲前妻許氏生一男名鐵臼而許氏亡甲改娶<lb/>
陳氏凶虐之甚欲殺前妻之子陳氏産一男生而祝之<lb/>
曰汝若不除鐵臼非吾子也因名之為鐵杵欲以擣臼<lb/>
也於是捶打鐵臼備諸毒苦飢不給食寒不加絮甲性<lb/>
<pb n="KR3l0118_WYG_120-4b"/>
闇弱又多不在舍後妻得意行其酷暴鐵臼竟以凍餓<lb/>
甚被杖死時年十六亡後旬餘鬼忽還家登陳氏牀曰<lb/>
我鐵臼也實無罪横見殘害我母訴怨于天得天曹符<lb/>
來雪我寃當令鐵杵疾病與我遭苦時同將去自有期<lb/>
日我今停此待之聲如生時家人不見其形皆聞其語<lb/>
恒在屋梁上住陳氏跪謝頻為設奠鬼云不須如此餓<lb/>
我令死豈是一飡所能酬謝陳氏夜中竊語道之鬼應<lb/>
聲云何故道我今當斷汝屋棟便聞鋸聲屑亦隨落拉<lb/>
<pb n="KR3l0118_WYG_120-5a"/>
然有聲響如棟實崩舉家走出炳燭照之亦無異又罵<lb/>
鐵杵曰殺我安坐宅上為快耶當燒汝屋即見火然煙<lb/>
爛火盛内外狼籍俄爾自滅茅茨儼然不見虧損日日<lb/>
罵詈時復謳謌謌云桃李花嚴霜落奈何桃李子嚴霜<lb/>
落早已聲甚傷悽似是自悼不得成長也于時鐵杵六<lb/>
歲鬼至病體痛腹大上氣妨食鬼屢打之打處青黶月<lb/>
餘而死鬼便寂然<hi>出還寃記</hi>
　　　　蕭續<lb/>
<pb n="KR3l0118_WYG_120-5b"/>
梁廬陵王蕭續為荆州刺史時有武寧太守張延康甚<lb/>
便弓馬頗為人伏秩滿將還王留之延康意貪進上辭不<lb/>
肯留王遂尋延康為郡時罪鏁繫在獄發使啓申意望<lb/>
朝廷委州行決梁主素識延康兼疑王啓不實乃敕送<lb/>
都王既懷恨又懼延康申雪翻覆獲罪乃未宣敕使獄<lb/>
卒說延康曰如聞王欲見殺君何不拔身還都自理若<lb/>
能去當為方便延康然之遂夜逃王遣游軍設伏刺延<lb/>
康于城下乃表叛獄格戰而死又有枝江令吳某將還<lb/>
<pb n="KR3l0118_WYG_120-6a"/>
揚州被王要結亦不肯住遂使人於道擊殺之舉家數<lb/>
十口並從沈溺後數年得疾王日夜常見張吳二人王<lb/>
但曰寛我寛我少時而薨<hi>出還寃記</hi>
　　　　樂葢卿<lb/>
廬陵王在荆州時嘗遣從事量括民田南陽樂葢卿亦<lb/>
充一使公府舍人韋破虜發遣誡敇失王本意及葢卿<lb/>
還以數誤得罪破虜惶懼不敢引愆但誑葢云自為分<lb/>
雪無勞訴也數日之間遂斬于市葢卿號呌無由自陳<lb/>
<pb n="KR3l0118_WYG_120-6b"/>
唯語人以紙筆隨殮死後少日破虜在槽上看牛忽見<lb/>
葢卿挈頭而入持一椀蒜韲與之破虜驚呼奔走不獲<lb/>
已而服之因得病未幾卒<hi>出還寃記</hi>
　　　　康季孫<lb/>
康季孫性好殺滋味漁獵故恒事奴婢愆罪亦或死之<lb/>
常病篤夢人謂曰若能斷殺此病當差不爾必死即于<lb/>
夢中誓不復殺驚悟戰悸汗流浹體病亦漸瘳後數年<lb/>
三門生竊其兩妾以叛追獲之即並毆殺其夕復夢見<lb/>
<pb n="KR3l0118_WYG_120-7a"/>
前人來曰何故負信此人罪不至死私家不合擅殺今<lb/>
改亦無濟理迨明嘔血數日而卒<hi>出還寃記</hi>
　　　　張絢<lb/>
梁武昌太守張絢嘗乗船行有一部曲役力小不如意<lb/>
絢便躬捶之杖下臂折無復活狀絢遂推江中須臾見<lb/>
此人從水而出對絢撫手曰罪不當死官枉見殺今來<lb/>
相報即跳入絢口因得病少日而殂<hi>出還寃記</hi>
　　　　楊思達<lb/>
<pb n="KR3l0118_WYG_120-7b"/>
梁楊思達為西陽郡守值侯景亂時復旱歉饑民盜田<lb/>
中麥思達遣一部曲守視所得盜者輒截手腕凡戮十<lb/>
餘人部曲後生一男自然無手<hi>出還寃記</hi>
　　　　𢎞氏<lb/>
梁武帝欲為文皇帝陵上起寺未有佳材宣意有司使<lb/>
加採訪先有曲阿人姓𢎞家甚富厚乃共親族多齎財<lb/>
貨往湘州治生經年營得一栰可長千歩材木壯麗世<lb/>
所稀有還至南津南津校尉孟少卿希朝廷㫖乃加繩<lb/>
<pb n="KR3l0118_WYG_120-8a"/>
墨𢎞氏所賣衣裳繒綵猶有殘餘誣以涉道劫掠所得<lb/>
并造作過制非商賈所宜結正處死沒入其材充寺用<lb/>
奏遂施行𢎞氏臨刑之日敕其妻子可以黄紙筆墨置<lb/>
棺中死而有知必當陳訴又書少卿姓名數十吞之經<lb/>
月少卿端坐便見𢎞來初猶避捍後乃欵服但言乞恩<lb/>
嘔血而死凡諸獄官及主書舍人預此獄事署奏者以<lb/>
次殂殁未及一年零落皆盡其寺營搆始訖天火燒之<lb/>
略無纎芥所埋柱木亦入地成灰<hi>出還寃記</hi>
<pb n="KR3l0118_WYG_120-8b"/>
　　　　朱貞<lb/>
梁秣陵令朱貞以罪下獄廷尉虞獻者覆其事結正入<lb/>
重貞遣相知謂獻曰我罪當死不敢祈恩但猶冀主上<lb/>
萬一𢎞宥我明日既是國家忌日乞得過此奏聞可乎<lb/>
獻答曰此於理無爽何謂不然謹聞命矣而朱事先明<lb/>
日奏來獻便遇客共飲頗醉遂忘抽文書旦日家人合<lb/>
束内衣箱中獻復不記比至帝前頓束香案上次第披<lb/>
之方見此事勢不可隱便爾上聞武帝以為合死付外<lb/>
<pb n="KR3l0118_WYG_120-9a"/>
詳決貞聞之大恨曰虞小子欺罔將死之人鬼若無知<lb/>
固同灰土儻有識誓必報之貞于市始當命絶而獻已<lb/>
見其來自爾之後時時恒見獻甚惡之又夢乗車在山<lb/>
下行貞于山上推石壓之居月餘獻除曲阿令拜之明<lb/>
日詣謝張門下其婦于宅暴卒獻狼狽而還入室哭婦<lb/>
舉頭見貞在梁上獻曰朱秣陵在此我婦豈得不死于<lb/>
時屋無故忽崩獻及男女婢使十餘人一時併命虞隲<lb/>
是其宗室助喪事見獻如是走下堂避之僅乃得免<hi>出還</hi>
<pb n="KR3l0118_WYG_120-9b"/>
<hi>寃記</hi>
　　　　北齊文宣帝<lb/>
北齊文宣高洋既死太子嗣位年號乾明文宣母弟常<lb/>
山王演在并州權勢甚重因文宣山陵留為録尚書事<lb/>
王遂怒潛生異計上省之日内外官僚皆來奔集即收<lb/>
縛乾明腹心尚書令楊遵彦等五人皆為事狀奏斬之<lb/>
尋廢乾明而自立是為孝昭帝後在并州望氣者奏鄴<lb/>
中有天子氣平秦王高歸彦勸殺乾明遂録向并州盡<lb/>
<pb n="KR3l0118_WYG_120-10a"/>
殺之其年孝昭數見文宣作諸妖怪就其索兒備為厭<lb/>
禳終不能遣而死<hi>出還寃記</hi>
　　　　梁武帝<lb/>
陳霸先初立梁元帝第九子晉安王為主而輔戴之㑹<lb/>
稽虞涉本梁武世為中書舍人尚書右丞于時夢見梁<lb/>
武帝謂渉曰卿是我舊左右可語陳公簒殺于公不利<lb/>
事甚分明涉既未見簒殺形迹不敢言之數日復夢如<lb/>
此并語涉曰卿若不傳意卿亦不佳涉雖嗟惋決無言<lb/>
<pb n="KR3l0118_WYG_120-10b"/>
理少時之間太史啓云殿有急兵霸先曰急兵正是我<lb/>
耳倉卒遣亂兵害少主而自立爾後涉便得病又夢梁<lb/>
武曰卿不為我語致令禍及卿與陳主尋當知也涉方<lb/>
封啓報夢之由陳主為人甚信鬼物聞此大驚遣輿迎<lb/>
涉面相詢訪乃尤涉曰卿那不道竒事六七日涉死尋<lb/>
有韋戴之事<hi>出還寃記</hi>
　　　　韋戴<lb/>
陳武帝霸先既害梁大司空王僧辯次討諸將義興太<lb/>
<pb n="KR3l0118_WYG_120-11a"/>
守韋戴黄門郎放之第四子也為王公固守陳主頻遣<lb/>
攻圍不克後重征之誘説戴曰王公親黨皆已殄滅此<lb/>
一孤城何所希冀過爾相拒耶若能見降不失富貴戴<lb/>
曰士感知己本為王公抗禦大軍致成讎敵今亦承明<lb/>
公盡定江左窮城自守必無路活但鋒刃屢交殺傷過<lb/>
甚軍人忿怨恐不見全老母在堂彌懼禍及所以茍延<lb/>
日月未能束手耳必有誓約不敢久勞神武乃遣刑白<lb/>
馬為盟戴遂開門陳主亦寛信還揚都後陳主即位遣<lb/>
<pb n="KR3l0118_WYG_120-11b"/>
戴從征以小遲晩因宿憾斬之尋於大殿視事便見戴<lb/>
來驚走入内移坐光嚴殿戴又逐入顧訪左右皆無所<lb/>
見因此得病死<hi>出還寃記</hi>
　　　　隋庶人勇<lb/>
隋煬帝元德太子寢疾帝遣見鬼人崔善影看祟善影<lb/>
幼來無目而言見庶人勇瞋目穰袂大呼云我不放你<lb/>
善影具述勇狀貌如舊相識<hi>出法苑珠林</hi>
　　　　京兆獄卒<lb/>
<pb n="KR3l0118_WYG_120-12a"/>
隋煬帝大業中京兆獄卒失其名酷暴諸囚囚不堪其<lb/>
苦而獄卒以為戲樂後生一子頤下肩上有若肉枷無<lb/>
頸數歲不能行而死<hi>出廣古今五行記</hi>
　　　　卭人<lb/>
唐武德中卭人姓韋與一婦人言誓期不相負累年寵<lb/>
衰婦人怨恨韋懼其反已自縊殺之後數日韋遍身癢<lb/>
因發癩瘡而死<hi>出法苑珠林</hi>
　<lb/>
<pb n="KR3l0118_WYG_120-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百二十<lb/>
</p>
<p>
</p>
  </div>
</body>
</text>
</TEI>
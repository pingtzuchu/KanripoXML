<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百十六</head> <lb/>
    <p>
<pb n="KR3l0118_WYG_116-1a"/>
欽定四庫全書<lb/>
　太平廣記卷一百十六<lb/>
　　報應十五<lb/>
　　　謝晦　　　　尼智通　　　王襲之<lb/>
　　　周宗　　　　沈僧復　　　僧道志<lb/>
　　　唐文伯　　　崔平業　　　王鎮惡<lb/>
　　　郭祖深　　　衞元宗　　　姜勝生<lb/>
　　　傅奕　　　　并州人　　　薛孤訓<lb/>
<pb n="KR3l0118_WYG_116-1b"/>
　　　嶲州縣令　　丁零　　　唐武宗<lb/>
　　　王義逸　　　贅肉　　　　西明寺<lb/>
　　　明相寺　　　僧義孚　　　開照寺盜<lb/>
　　　僧紹明　　　潼江軍<lb/>
　　　　謝晦<lb/>
宋尚書謝晦為荆州刺史謂塔寺不宜在人間當移之<lb/>
郭外乃自率部下至新寺門遣隊士八十持刀斧毁壞<lb/>
浮圖尊像縱横瓦木傾墜俄而雲霧暗天風塵勃起晦<lb/>
<pb n="KR3l0118_WYG_116-2a"/>
㝠即怖走隊人驚散莫知所以晦等夜夢咸見沙門飛<lb/>
騰空中光明顯赫又見二人形悉丈餘容姿甚偉厲聲<lb/>
嗔曰所行反道尋當自知其後隊人滿身著癩疾經時<lb/>
而死餘人竝犯法就終謝晦連年患瘠病後因謀叛合<lb/>
家被誅皆非命而卒<hi>出辨正論</hi>
　　　　尼智通<lb/>
宋尼智通京師簡靜尼也年貌殊少信道不篤元嘉九<lb/>
年師死罷道嫁為魏郡梁甫妾生一男年七歲家甚貧<lb/>
<pb n="KR3l0118_WYG_116-2b"/>
窮無以為衣智通為尼時有數卷素無量壽法華等經<lb/>
悉練擣之以衣其兒居一年而得病恍惚驚悸肌體壞<lb/>
爛狀若火瘡有細白蟲日去升餘慘痛煩毒晝夜號呌<lb/>
常聞空中語云壞經為衣得此報也旬餘而死<hi>出㝠祥記</hi>
　　　　王襲之<lb/>
宋吳興太守瑯琊王襲之有學問愛老莊而不信佛惟<lb/>
事宰殺初為晉西省郎中性好賔客於内省前養一雙<lb/>
鵝甚愛翫之夜忽夢鵝口銜一卷經可十紙許取看皆<lb/>
<pb n="KR3l0118_WYG_116-3a"/>
說罪福之事明且果見乃是佛經因是不敢宰殺篤信<lb/>
過人<hi>出辨正論</hi>
　　　　周宗<lb/>
周宗者廣陵郡人也宋元嘉七年隨到彦之北伐王師<lb/>
失利與同邑六人逃竄間行於彭城北遇一空寺無有<lb/>
僧徒中有形像以水晶為相因共竊取之乃出村貸食<lb/>
其一人羸病等輩皆輕之獨不得分與既而各還家三<lb/>
四年中宗等五人相繼病癩而死不得分者獨獲免<hi>出㝠</hi>
<pb n="KR3l0118_WYG_116-3b"/>
<hi>祥記</hi>
　　　　沈僧復<lb/>
宋吳興沈僧復大明末本土飢荒逐食至山陽晝入村<lb/>
野乞食夜還寄寓寺舍左右時山陽諸小形銅像甚衆<lb/>
僧復與其鄉里數人積漸竊取遂囊篋數四悉滿復因<lb/>
將還家共鑄為錢事既發覺執送出都入船便云見人<lb/>
以火燒之晝夜呌呼自稱楚毒不可忍未及刑坐而死<lb/>
舉體皆拆裂狀如火燒吳郡朱亨親識僧復具見其事<lb/>
<pb n="KR3l0118_WYG_116-4a"/>
<hi>出㝠祥記</hi>
　　　　僧道志<lb/>
宋沙門僧道志者北多寶僧也嘗為衆僧令知殿塔自<lb/>
竊幡葢等寶飾所取甚衆後遂偷像眉間珠相既而開<lb/>
穿垣壁若外盜者故僧衆不能覺也積旬餘而得病便<lb/>
見異人以戈矛刺之時來時去輒驚呌應聲流血初猶<lb/>
目中一兩如此其後病甚刺者稍数瘡痍遍體呻呼<lb/>
不能聲同寺僧衆頗疑其有罪欲為懴謝始問猶諱而<lb/>
<pb n="KR3l0118_WYG_116-4b"/>
不言將盡二三日乃具自陳列泣涕請救曰吾愚悖不<lb/>
通謂無幽途失意作罪招此殃酷生受楚拷死嬰刀鑊<lb/>
已糜之身惟垂哀恕今無復餘物惟衣被氊履或足充<lb/>
一㑹并頻請願具為懴悔者偷像相珠有二枚一枚已<lb/>
屬嫗人不可復得一以質錢在陳昭家令贖取道志既<lb/>
死諸僧合集贖得相珠并設齋懴初工人復相珠時展<lb/>
轉迴趣終不安合衆僧復為禮拜燒香乃得著焉年餘<lb/>
而同學等於昬夜間聞空中有語詳聽即道志聲也自<lb/>
<pb n="KR3l0118_WYG_116-5a"/>
說云自死已來備嬰痛毒方累年劫未有出期賴蒙衆<lb/>
僧哀憐救䕶贖像相珠故苦酷之中時有間息感恩無<lb/>
已故暫來稱謝言此而已聞其語時腥腐臭氣苦痛難<lb/>
過言終久之乃稍歇<hi>出㝠祥記</hi>
　　　　唐文伯<lb/>
宋唐文伯東海贛榆人也弟好蒲博家資都盡村中有<lb/>
寺經過人或以錢上佛弟屢竊取後病癩卜者云祟由<lb/>
盜佛錢父怒曰佛是何神乃令我兒致此吾當試更虜<lb/>
<pb n="KR3l0118_WYG_116-5b"/>
奪若復能病可也前縣令何欣之婦上織成寶葢帶四<lb/>
枚乃盜取為腰帶不百日復得惡病發瘡之始起腰帶<lb/>
處<hi>出㝠祥記</hi>
　　　　崔平業<lb/>
梁人崔平業者善弓馬為武士監軍一生以偷佛鎔銅<lb/>
為業賣銅以供酒肉心無慚懼年五十妻子兄弟並死<lb/>
業一身忽病目障飢寒並至餓死<hi>岀辨正論</hi>
　　　　王鎮惡<lb/>
<pb n="KR3l0118_WYG_116-6a"/>
梁人進士王鎮惡有學問而無善心出言多所非毁亦<lb/>
為時人所嫌輕慢佛法見僧必侮誚後以教學為業時<lb/>
有鹿溪寺僧法滿寄銅鐘一口於其學内未取之間鎮<lb/>
惡盜以鑄錢後與僧法滿對誓經年重病而舌彎縮口<lb/>
不得言既知負誓乃舍資鑄鐘贖罪至死口不得言<hi>出王</hi>
<hi>氏戒</hi>
　　　　郭祖深<lb/>
梁人郭祖深上梁武一十八條事請廢郭内小寺及無<lb/>
<pb n="KR3l0118_WYG_116-6b"/>
業僧尼梁武不納後夢見神唾之遂病癩雖悔不差<hi>出辨</hi>
<hi>正論</hi>
　　　　衞元宗<lb/>
衞元宗毁法之後身著熱風委頓而死<hi>出辨正論</hi>
　　　　姜勝生<lb/>
冀州故觀城人姜勝生唐武德末年忽遇惡疾遂入蒙<lb/>
山醫療積年不損後始還家身體瘡爛手足指落夜眠<lb/>
忽夢見一白石像可長三尺許謂之曰但為我續手令<lb/>
<pb n="KR3l0118_WYG_116-7a"/>
爾即差至旦忽憶於武德初年在黍地裏打雀於故村<lb/>
佛室中取維摩經裂破用繫杖頭嚇雀有人見者云盜<lb/>
裂經大罪勝生反更惡罵遂入堂中打白石像右手落<lb/>
夢中所見宛然舊像遂往佛前頭面作禮盡心悔過顧<lb/>
匠續其像手造經四十卷營一精舍一年之内病得痊<lb/>
鄉人號為聖像<hi>出㝠報記</hi>
　　　　傅奕<lb/>
唐太史令傅奕本太原人隋末徙至扶風少好博學善<lb/>
<pb n="KR3l0118_WYG_116-7b"/>
天文厯數聰辯能劇談自武德貞觀中嘗為太史令性<lb/>
不信佛法每輕僧尼至以石像為塼瓦之用貞觀十四<lb/>
年秋暴病卒初奕與同伴傅仁均薛頤並為太史令頤<lb/>
先負仁均錢五千未償而仁均死後頤夢見仁均言語<lb/>
如平常頤因問曰先所負錢當付誰人仁均曰可以付<lb/>
泥犂人問是誰答曰太史令傅奕是也既而寤是日夜<lb/>
少府監馮長命又夢已在一處多見先亡人長命問經<lb/>
文說罪福之報未知審定有否答曰皆悉有之又問如<lb/>
<pb n="KR3l0118_WYG_116-8a"/>
傅奕者生平不信死受何報答曰罪福定有然𫝊奕已<lb/>
配越州為泥犂矣<hi>出地獄苦記</hi>
　　　　并州人<lb/>
并州有人解畫曽陷北虜突厥可汗遣畫佛像此人時<lb/>
偷彩色恐被搜獲紙裹塞鼻中鼻中血出數升此人後<lb/>
為僧唐貞觀中於山東住寺漸漸患鼻二三年後鼻中<lb/>
生肉甚大如桃膿血狼藉酸疼不已後請僧靈顗懴悔<lb/>
病亦不愈十年始亡靈顗嘗住慈恩寺說其事<hi>出廣古今五行</hi>
<pb n="KR3l0118_WYG_116-8b"/>
<hi>記</hi>
　　　　薛孤訓<lb/>
唐貞觀二十年征龜兹有薛孤訓者為行軍倉曹軍及<lb/>
屠龜兹後乃於精舍剝佛面金旬日之間眉毛盡落還<lb/>
至伊州乃於佛前悔過以所得金皆為造功德未幾眉<lb/>
毛復生<hi>出㝠祥記</hi>
　　　　嶲州縣令<lb/>
唐貞觀中有人任嶲州一縣令往高昌於寺得一真珠<lb/>
<pb n="KR3l0118_WYG_116-9a"/>
像至京師諸大寺欲與千貫錢買之不肯遂毁破賣得<lb/>
一千三百貫後月餘患腫寤寐之間見一僧云何因毁<lb/>
壞尊像遂遣人拔其舌長尺餘苦痛呻吟數日而死德<lb/>
安縣令薛逵備知此事<hi>出㝠祥記</hi>
　　　　丁零<lb/>
相州鄴城中有丈六銅立像一軀賊丁零者志性兇悖<lb/>
無有信心乃彎弓射像箭中像面血下交流雖加瑩飾<lb/>
血㾗猶在又選五百力士令挽仆地消鑄為銅擬充器<lb/>
<pb n="KR3l0118_WYG_116-9b"/>
用乃口發大聲響烈雷震力士亡魂喪膽人皆仆地迷<lb/>
悶宛轉怖不能起由是賊侣慙惶歸信者衆丁零後時<lb/>
著疾被誅乃死<hi>出宣驗記</hi>
　　　　唐武宗<lb/>
長安城北有古塚高十數丈傳云周穆王陵也唐㑹昌<lb/>
六年正月十五日有人夜行至陵下聞人語於林間意<lb/>
其盜也因匿於草莽中伺焉俄有人自空而來朱衣執<lb/>
版宣曰塚尉何在二吏出曰在位因曰録西海君使者<lb/>
<pb n="KR3l0118_WYG_116-10a"/>
何時當至吏曰計程十八日方來朱衣曰何稽對曰李<lb/>
某<hi>武宗名</hi>坐毁聖敎減一紀算當與西海君同日録其魂<lb/>
忽有賈客鈴聲自東來朱衣與二吏俱不復見後數月<lb/>
帝果晏駕帝英毅有斷勤於庶政至如迎貴主以破羌<lb/>
族復内地而殱狡穴武功震耀肅憲之次也然金人之<lb/>
敎不可厚誣則秦時焚書坑儒後華山中有告祖龍之<lb/>
死者事不謬矣<hi>出稽神録</hi>
　　　　王義逸<lb/>
<pb n="KR3l0118_WYG_116-10b"/>
唐㑹昌中有王義逸者䕶鳯翔軍值武宗斥毁佛刹義<lb/>
逸以家財易諸瓦木取其精者遂大營市邸并治其第<lb/>
為岐下之甲焉居三年一日有小吏入告有不便事且<lb/>
泣曰某適方就室假寐有紫衣人招入一朱户則𩔖將<lb/>
軍之第也見絲竹綺羅賔客列坐滿堂獨無將軍紫衣<lb/>
人指瑎下一徑曰此路可見公主人因北趨見荆棘滿<lb/>
地其路纔可容人步至低屋排户而入見將軍卧於牀<lb/>
上繫其手足有人持火至方爇其髮因出涕言曰吾不<lb/>
<pb n="KR3l0118_WYG_116-11a"/>
幸生好賈販僧寺材礎以貪其利今縶於此後三日當<lb/>
死君歸為我告其家速毁邸第以歸佛寺不可輒留既<lb/>
而熖熾不能盡言義逸怒而叱之明日果腦發癰三日<lb/>
而卒<hi>出傳記附録</hi>
　　　　贅肉<lb/>
釋氏因果時有報應近歲有一男子既貧且賤於上吻<lb/>
忽生一片贅肉如展兩手許大下覆其口形狀醜異殆<lb/>
不可言其人每飢渴則揭贅肉以就飲啜頗甚苦楚或<lb/>
<pb n="KR3l0118_WYG_116-11b"/>
問其所因則曰少年無賴曽在軍伍常於佛寺安下同<lb/>
火共刲一羊分得少肉旁有一佛像上吻間可置之不<lb/>
數日嬰疾遂生此贅肉焉<hi>出玉堂閒話</hi>
　　　　西明寺<lb/>
長安城西明寺鐘寇亂之後緇徒流離閴其寺者數年<lb/>
有貧民利其銅袖鎚鏨往竊鑿之日獲一二斤鬻於闤<lb/>
闠如是經年人皆知之官吏不禁後其家忽失所在市<lb/>
銅者亦訝其不來後官欲徙其鐘於别寺見寺鐘平墮<lb/>
<pb n="KR3l0118_WYG_116-12a"/>
在閣上及仆之見盜鐘者抱鎚鏨儼然坐於其間即已<lb/>
乾枯矣<hi>出玉堂閒話</hi>
　　　　明相寺<lb/>
鳳州城南有明相寺佛數尊皆飾以金焉亂罹之後有<lb/>
貧民刮金鬻而自給迨至時寧金彩已盡於是遍身生<lb/>
癬癢不可忍常須以物自刮皮盡至肉肉盡至骨而死<lb/>
焉毁佛之咎昭報如此<hi>出㝠祥記</hi>
　　　　僧義孚<lb/>
<pb n="KR3l0118_WYG_116-12b"/>
僧義孚青社人解琴寓於江陵龍興寺行止詭譎府主<lb/>
優容之俾齎錢帛詣西川寫藏經或有人偷竊社户所<lb/>
造藏經出貨義孚以廉價贖之其羨財遂為所有一旦<lb/>
發覺賣經者斃於枯木下此僧雖免罪未久得疾兩唇<lb/>
反引有似驢口其熱痛不可忍也人皆畏見苦楚備極<lb/>
而死同寺有數輩販鬻經像懼而捨財修功德以孚為<lb/>
鑒戒<hi>出㝠報録</hi>
　　　　開照寺盜<lb/>
<pb n="KR3l0118_WYG_116-13a"/>
偽蜀金堂縣三學山開照寺夜羣寇入寺劫掠緇徒罄<lb/>
盡寺元有釋迦藕絲袈裟為千載之異物也賊曹分取<lb/>
與其妻拆而易之夫妻當時手指節節墮落鬚鬂俱墜<lb/>
尋事敗戮於市<hi>出儆戒録</hi>
　　　　僧紹明<lb/>
偽蜀大慈寺賜紫慈昭大師紹明主持文殊閣常敎化<lb/>
錢物稱供養菩薩聖像積有星歲所獲大半入已後染<lb/>
病恒見火燒頂至足周而復始不勝其苦悔過懴謝唱<lb/>
<pb n="KR3l0118_WYG_116-13b"/>
施衣竟不獲免<hi>出儆戒録</hi>
　　　　潼江軍<lb/>
偽蜀潼江起軍攻取閬州兵火燒劫閭里蕩盡佛寺有<lb/>
一大鐘在地有一卒運大石擊鐘令碎而鬻之鐘破裂<lb/>
流迸正中卒脛雙折而死<hi>出儆戒録</hi>
　<lb/>
　<lb/>
　太平廣記卷一百十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷四十</head> <lb/>
    <p>
<pb n="KR3l0118_WYG_040-1a"/>
欽定四庫全書<lb/>
　太平廣記卷四十<lb/>
　　神仙四十<lb/>
　　　巴卭人　　　章仇兼瓊　　石巨<lb/>
　　　李山人　　　陶尹二君　　許碏<lb/>
　　　楊雲外　　　杜悰　　　　南嶽真君<lb/>
　　　　巴卭人<lb/>
有巴卭人不知姓家有橘園因霜後諸橘盡收餘有二<lb/>
<pb n="KR3l0118_WYG_040-1b"/>
大橘如三四斗盎巴人異之即令攀摘輕重亦如常橘<lb/>
剖開每橘有二老叟鬚眉皤然肌體紅潤皆相對𧰼戲<lb/>
身僅尺餘談笑自若剖開後亦不驚怖但與決賭賭訖<lb/>
叟曰君輸我海龍神第七女髪十兩智瓊額黄十二枚<lb/>
紫綃披一副綘臺山霞實散二庾瀛洲玉塵九斛阿母<lb/>
療髓凝酒四鍾阿母女態盈娘子躋虛龍縞襪八緉後<lb/>
日於王先生青城草堂還我耳又有一叟曰王先生許<lb/>
來竟待不得橘中之樂不減商山但不得深根固蒂為<lb/>
<pb n="KR3l0118_WYG_040-2a"/>
摘下耳又一叟曰僕饑矣須龍根脯食之即於袖中抽<lb/>
出一草根方圓徑寸形狀宛轉如龍毫釐罔不周悉因<lb/>
削食之隨削隨滿食訖以水噀之化為一龍四叟共乘<lb/>
之足下泄泄雲起須臾風雨晦㝠不知所在巴人相傳<lb/>
云百五十年已來如此似在隋唐之間但不知指的年<lb/>
號耳<hi>出𤣥恠録</hi>
　　　　章仇兼瓊<lb/>
章仇兼瓊尚書鎮西川常令左右搜訪道術士有一鬻<lb/>
<pb n="KR3l0118_WYG_040-2b"/>
酒者酒勝其黨又不急於利賒貸甚衆每有紗帽藜杖<lb/>
四人來飲酒皆至數斗積債十餘石即併還之談諧笑<lb/>
謔酣暢而去其話言愛説孫思邈又云此小兒有何所<lb/>
㑹或報章仇公乃遣親吏候其半醉前拜言曰尚書令<lb/>
傳語某苦心修學知仙官在此欲候起居不知俯賜許<lb/>
否四人不顧酣樂如舊逡巡問酒家曰適飲酒幾斗曰<lb/>
一石皆拍掌笑太多言訖不離席上已不見矣使者具<lb/>
報章仇公公遂專令探伺自後月餘不至一日又來章<lb/>
<pb n="KR3l0118_WYG_040-3a"/>
仇公遂潛駕往詣從者三四人公服至前躍出載拜公<lb/>
自稱姓名相顧徐起唯柴燼四枚在於坐前不復見矣<lb/>
時𤣥宗好道章仇公遂奏其事詔召孫公問之公曰此<lb/>
太白酒星耳仙格絶髙每遊人間飲酒處處皆至尤樂<lb/>
蜀中自後更令尋訪絶無踪跡<hi>出逸史</hi>
　　　　石巨<lb/>
石巨者胡人也居幽州性好服食大厯中遇疾百餘日<lb/>
形體羸瘦而神氣不衰忽謂其子曰河橋有卜人可蹔<lb/>
<pb n="KR3l0118_WYG_040-3b"/>
屈致問之子還云初無卜人但一老姥爾巨云正此可<lb/>
召子延之至舍巨臥堂前紙槅中姥徑造巨所言甚細<lb/>
密巨子在外聽之不聞良久姥去後數日旦有白鶴從<lb/>
空中下穿巨紙槅入巨所和鳴食頃俄升空中化一白<lb/>
鶴飛去巨子往視之不復見巨子便隨鶴而去至城東<lb/>
大墩上見大白鶴數十相隨上天冉冉而滅長史李懷<lb/>
仙召其子問其事具答云然懷仙不信謂其子曰此是<lb/>
妖訛事必汝父得仙吾境内苦旱當為致雨不雨殺汝<lb/>
<pb n="KR3l0118_WYG_040-4a"/>
子歸焚香上陳懷仙使金叅軍齎酒脯至巨宅致祭其<lb/>
日大雨遠近皆足懷仙以所求靈驗乃於巨宅立廟歳<lb/>
時享祀焉<hi>出廣異記</hi>
　　　　李山人<lb/>
李中丞汶在朝日好術士時李山人寓居門館汶敬之<lb/>
汶有子數人其長曰元允先與襄陽韋氏結婚乃自京<lb/>
之襄陽遠就嘉㑹發後山人白汶曰賢郎有厄某能相<lb/>
救只要少時不交人事以圖静處汶許之山人别居良<lb/>
<pb n="KR3l0118_WYG_040-4b"/>
久出曰賢郎厄已過然所乘馬死從者斃其一身少見<lb/>
血餘無大損汶疑信半之乃使人至襄州沿路偵候使<lb/>
廻得信云中道過大橋橋壞馬死奴斃身為横木決破<lb/>
頤頷間少許出血尋即平復公歎異之後忽辭云某久<lb/>
此為客將有没化之期但益悵然汶曰何忽若是曰運<lb/>
數且爾亦當委順汶曰然可少留乎曰可汶固留之月<lb/>
餘又云欲遂前期汶又留半月曰此須去矣乃晨起與<lb/>
汶訣别其後諸相識人家皆云同日見李山人來吿别<lb/>
<pb n="KR3l0118_WYG_040-5a"/>
初别時曰某有少事欲言之於第三郎君問何事乃云<lb/>
十五年後於昆明池邊見人家小兒頰有疵者即某身<lb/>
也乃行其後亦不知所之<hi>出原化記</hi>
　　　　陶尹二君<lb/>
唐大中初有陶太白尹子虛二老人相契為友多遊嵩<lb/>
華二峰採松脂茯苓為業二人因攜釀醖陟芙蓉峰尋<lb/>
異境憇于大松林下因傾壺飲聞松梢有二人撫掌笑<lb/>
聲二公起而問曰莫非神仙乎豈不能下降而飲斯一<lb/>
<pb n="KR3l0118_WYG_040-5b"/>
爵笑者曰吾二人非山精木魅僕是秦之役夫彼即秦<lb/>
宫女子聞君酒馨頗思一醉但形體改易毛髮恠異恐<lb/>
子悸慄未能便降子但安心徐待吾當返穴易衣而至<lb/>
幸無遽捨我去二公曰敬聞命矣遂久伺之忽松下見<lb/>
一丈夫古服儼雅一女子鬟髻綵衣俱至二公拜謁忻<lb/>
然還坐頃之陶君啓神仙何代人何以至此既獲拜侍<lb/>
願袪未悟古丈夫曰余秦之役夫也家本秦人及稍成<lb/>
童值始皇帝好神仙術求不死藥因為徐福所惑搜童<lb/>
<pb n="KR3l0118_WYG_040-6a"/>
男童女干人將之海島余為童子乃在其選但見鯨濤<lb/>
蹙雪蜃閣排空石橋之柱欹危蓬岫之烟杳𣺌恐葬魚<lb/>
腹猶貪雀生於難厄之中遂出奇計因脱斯禍歸而易<lb/>
姓業儒不數年中又遭始皇煨燼典墳坑殺儒士搢紳<lb/>
泣血簪紱悲號余當此時復在其數時於危懼之中又<lb/>
出奇計乃脱斯苦又改姓氏為板築夫又遭秦皇歘信<lb/>
妖妄遂築長城西起臨洮東之海曲隴鴈悲晝塞雲咽<lb/>
空鄉關之思魂飄砂磧之勞力竭墮趾傷骨䧟雪觸氷<lb/>
<pb n="KR3l0118_WYG_040-6b"/>
余為役夫復在其數遂於辛勤之中又出奇計得脱斯<lb/>
難又改姓氏而業工乃屬秦皇帝崩穿鑿驪山大修塋<lb/>
域玉墀金砌珠樹瓊枝綺殿錦宫雲樓霞閣工人匠石<lb/>
盡閉幽隧余為工匠復在數中又出奇謀得脱斯苦凡<lb/>
四設權奇之計俱脱大禍知不遇世遂逃此山食松脂<lb/>
木實乃得延齡耳此毛女者乃秦之宫人同為殉者余<lb/>
乃同與脱驪山之禍共匿於此不知於今經幾甲子耶<lb/>
二子曰秦於今世繼正統者九代千餘年興亡之事不<lb/>
<pb n="KR3l0118_WYG_040-7a"/>
可厯數二公遂俱稽顙曰余二小子幸遇大仙多刼因<lb/>
依使今諧遇金丹大藥可得聞乎朽骨腐肌實冀庥䕃<lb/>
古丈夫曰余本凡人但能絶其世慮因食木實乃得凌<lb/>
虚嵗久日深毛髮紺緑不覺生之與死俗之與仙鳥獸<lb/>
為隣猱狖同樂飛騰自在雲氣相隨亡形得形無性無<lb/>
情不知金丹大藥為何物也二公曰大仙食木實之法<lb/>
可得聞乎曰余初餌栢子後食松脂遍體瘡瘍膓中痛<lb/>
楚不及旬朔肌膚瑩滑毛髮澤潤未經數年凌虛若有<lb/>
<pb n="KR3l0118_WYG_040-7b"/>
梯步險如履地飄飄然順風而翔皓皓然隨雲而昇漸<lb/>
混合虛無潛孚造化彼之與我視無二物凝神而神爽<lb/>
養氣而氣清保守胎根含藏命蔕天地尚能覆載雲氣<lb/>
尚能欝蒸日月尚能晦明川岳尚能融結即余之體莫<lb/>
能敗壞矣二公拜曰敬聞命矣飲將盡古丈夫折松枝<lb/>
叩玉壺而吟曰餌栢身輕疊嶂間是非無意到塵寰冠<lb/>
裳暫備論浮世一餉雲遊碧落間毛女繼和曰誰知古<lb/>
是與今非間躡青霞逺翠微簫管秦樓應寂寂綵雲空<lb/>
<pb n="KR3l0118_WYG_040-8a"/>
惹薜蘿衣古丈夫曰吾與子邂逅相遇那無戀戀耶吾<lb/>
有萬嵗松脂千秋栢子少許汝可各分餌之亦應出世<lb/>
二公捧受拜荷以酒吞之二仙曰吾當去矣善自導養<lb/>
無令漏泄伐性使神氣暴露于窟舍耳二公拜别但覺<lb/>
超然莫知其蹤去矣旋見所衣之衣因風化為花片蝶<lb/>
趐而揚空中陶尹二公今巢居蓮花峰上顏臉微紅毛<lb/>
髪盡緑言語而芳馨滿口履步而塵埃去身雲臺觀道<lb/>
士往往遇之亦時細話得道之來由爾<hi>出傳奇</hi>
<pb n="KR3l0118_WYG_040-8b"/>
　　　　許碏<lb/>
許碏自稱髙陽人也少為進士累舉不第晚學道於王<lb/>
屋山周遊五岳名山洞府後從峨眉山經兩京復自襄<lb/>
汴來抵江淮茅山天台四明仙都委羽武夷霍桐羅浮<lb/>
無不遍厯到處皆于石厓峭壁人不及處題云許碏自<lb/>
峨眉山尋偃月子到此覩筆蹤者莫不歎其神異竟莫<lb/>
詳偃月子也後多遊廬江間常醉吟曰閬苑花前是醉<lb/>
鄉踏飜王母九霞觴羣仙拍手嫌輕薄謫向人間作酒<lb/>
<pb n="KR3l0118_WYG_040-9a"/>
狂好事者或詰之曰我天仙也方在崑崙就宴失儀見<lb/>
謫人皆笑之以為風狂後當春景揷花滿頭把花作舞<lb/>
上酒家樓醉歌昇雲飛去<hi>出續神仙傳</hi>
　　　　楊雲外<lb/>
唐乾寧中雲安縣漢城宫道士楊雲外常以酒自晦而<lb/>
行止異常前進士錢若愚甚敬之一旦齋沐詣其山觀<lb/>
宿於道齋翌日䖍誠歛袵而白之曰師丈小子凡鄙神<lb/>
仙之事雖聆其説果有之乎楊曰有之我即其人也若<lb/>
<pb n="KR3l0118_WYG_040-9b"/>
示以飛空躡虚履水蹈火即日有千萬人就我不亦煩<lb/>
䙝乎因騰躍上升冉冉在空中良久而下若愚稽顙自<lb/>
是信有神仙矣<hi>出北夢𤨏言</hi>
　　　　杜悰<lb/>
杜邠公悰為小兒時常至昭應觀與羣兒戲于野忽有<lb/>
一道士獨呼悰以手摩挲曰郎君勤讀書勿與諸兒戲<lb/>
指其觀曰吾居此頗能相訪否既去悰即詣之但見荒<lb/>
凉他無所有獨一殿巍然存焉内有老君像初道士半<lb/>
<pb n="KR3l0118_WYG_040-10a"/>
面紫黑色至是詳視其像頗類向所見道士乃半面為<lb/>
漏雨所淋故也<hi>出玉泉子</hi>
　　　　南岳真君<lb/>
南岳道士秦保言勤于焚修曾白真君云上仙何以須<lb/>
紙錢有所未諭既而夜夢真君曰紙錢即㝠吏所藉我<lb/>
又何須此由是岳中益信重之<hi>出北夢瑣言</hi>
　<lb/>
　<lb/>
<pb n="KR3l0118_WYG_040-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百三十</head> <lb/>
    <p>
<pb n="KR3l0118_WYG_230-1a"/>
欽定四庫全書<lb/>
　太平廣記卷二百三十<lb/>
　　器玩二<lb/>
　　　蘇威　　　　王度<lb/>
　　　　蘇威<lb/>
隋僕射蘇威有鏡殊精好日月蝕旣鏡亦昏黑無所見<lb/>
威以左右所汚不以為意他日月蝕半缺其鏡亦半昏<lb/>
如之於是始寳藏之後櫃中有聲如雷尋之乃鏡聲無<lb/>
<pb n="KR3l0118_WYG_230-1b"/>
何而子䕫死後又有聲而威敗其後不知所在<hi>出傳䚰</hi>
　　　　王度<lb/>
隋汾隂侯生天下竒士也王度常以師禮事之臨終贈<lb/>
度以古鏡曰持此則百邪遠人度受而寳之鏡横徑八<lb/>
寸鼻作麒麟蹲伏之𧰼遶鼻列四方龜龍鳯虎依方陳<lb/>
布四方外又設八卦卦外置十二辰位而具畜焉辰畜<lb/>
之外又置二十四字周遶輪廓文體似隸㸃畫無缺而<lb/>
非字書所有也侯生云二十四氣之𧰼形承日照之則<lb/>
<pb n="KR3l0118_WYG_230-2a"/>
背上文畫墨入影内纎毫無失舉而扣之清音徐引竟<lb/>
日方絕嗟乎此則非凡鏡之所同也宜其見賞高賢自<lb/>
稱靈物侯生常云昔者吾聞黄帝鑄十五鏡其第一横<lb/>
徑一尺五寸法滿月之數也以其相差各挍一寸此第<lb/>
八鏡也雖嵗祀攸遠圖書寂寞而高人所述不可誣矣<lb/>
昔楊氏納環累代延慶張公喪劍其身亦終今度遭世<lb/>
擾攘居常鬱怏王室如燬生涯何地寳鏡復去哀哉今<lb/>
具其異跡列之於書後世數千載之下倘有得者知其<lb/>
<pb n="KR3l0118_WYG_230-2b"/>
所由耳大業七年五月度自御史罷歸河東適遇侯生<lb/>
卒而得此鏡至其年六月度歸長安至長樂坡宿於主<lb/>
人程雄家雄新受寄一婢頗甚端麗名曰鸚鵡度旣稅<lb/>
駕將整冠履引鏡自照鸚鵡遙見即便叩首流血云不<lb/>
敢住度因召主人問其故雄云兩月前有一客擕此婢<lb/>
從東來時婢病甚客便寄留云還日當取比不復來不<lb/>
知其婢由也度疑精魅引鏡逼之便云乞命即變形度<lb/>
即掩鏡曰汝先自叙然後變形當捨汝命婢再拜自陳<lb/>
<pb n="KR3l0118_WYG_230-3a"/>
云某是華山府君廟前長松下千嵗老狸大行變惑罪<lb/>
合至死遂為府君捕逐逃於河渭之間為下邽陳思恭<lb/>
義女蒙養甚厚嫁鸚鵡與同鄉人柴華鸚鵡與華意不<lb/>
相愜逃而東出韓城縣為行人李无傲所執无傲麤暴<lb/>
丈夫也遂將鸚鵡遊行數嵗昨隨至此忽爾見留不意<lb/>
遭逢天鏡隠形無路度又謂曰汝本老狐變形為人豈<lb/>
不害人也婢曰變形事人非有害也但逃匿幻惑神道<lb/>
所惡自當至死耳度又謂曰欲捨汝可乎鸚鵡曰辱公<lb/>
<pb n="KR3l0118_WYG_230-3b"/>
厚賜豈敢忘德然天鏡一照不可逃形但乆為人形羞<lb/>
復故體願緘於匣許盡醉而終度又謂曰緘鏡於匣汝<lb/>
不逃乎鸚鵡笑曰公適有羙言尚許相捨緘鏡而走豈<lb/>
不終恩但天鏡一臨竄跡無路惟希數刻之命以盡一<lb/>
生之歡耳度登時為匣鏡又為致酒悉召雄家鄰里與<lb/>
宴謔婢頃大醉奮衣起舞而歌曰寳鏡寳鏡哀哉予命<lb/>
自我離形于今幾姓生雖可樂死必不傷何為眷戀守<lb/>
此一方歌訖再拜化為老狸而死一座驚歎大業八年<lb/>
<pb n="KR3l0118_WYG_230-4a"/>
四月一日太陽虧度時在臺直晝卧㕔閣覺日漸昏諸<lb/>
吏告度以日蝕甚整衣時引鏡出自覺鏡亦昏昩無復<lb/>
光色度以寳鏡之作合於隂陽光景之妙不然豈合以<lb/>
太陽失曜而寳鏡亦無光乎歎怪未巳俄而光彩出日<lb/>
亦漸明比及日復鏡亦精朗如故自此之後每日月薄<lb/>
蝕鏡亦昏昧其年八月十五日友人薛俠者獲一銅劍<lb/>
長四尺劍連於靶靶盤龍鳯之状左文如火熖右文如<lb/>
水波光彩灼爍非常物也俠持過度曰此劍俠常試之<lb/>
<pb n="KR3l0118_WYG_230-4b"/>
每月十五日天地清朗置之暗室自然有光傍照數丈<lb/>
俠持之有日月矣明公好奇愛古如飢如渴願與君今<lb/>
夕一試度喜甚其夜果遇天地清霽宻閉一室無復脫<lb/>
隙與俠同宿度亦出寳鏡置于座側俄而鏡上吐光明<lb/>
照一室相視如晝劍横其側無復光彩俠大驚曰請内<lb/>
鏡於匣度從其言然後劍乃吐光不過一二尺耳俠撫<lb/>
劍歎曰天下神物亦有相伏之理也是後每至月望則<lb/>
出鏡於暗室光嘗照數丈若月影入室則無光也豈太<lb/>
<pb n="KR3l0118_WYG_230-5a"/>
陽太隂之耀不可敵也乎其年冬兼著作郎奉詔撰國<lb/>
史欲為蘇綽立傳度家有奴曰豹生年七十矣本蘇氏<lb/>
部曲頗渉史傳略解屬文見度傳草因悲不自勝度問<lb/>
其故謂度曰豹生常受蘇公厚遇今見蘇公言驗是以<lb/>
悲耳郎君所有寳鏡是蘇公友人河南苖季子所遺蘇<lb/>
公者蘇公愛之甚蘇公臨亡之嵗戚戚不樂常召苗生<lb/>
謂曰自度死日不乆不知此鏡當入誰手今欲以蓍筮<lb/>
一卦先生幸觀之也便顧豹生取蓍蘇公自揲布卦卦<lb/>
<pb n="KR3l0118_WYG_230-5b"/>
訖蘇公曰我死十餘年我家當失此鏡不知所在然天<lb/>
地神物動静有徴今河汾之間往往有寳氣與卦兆相<lb/>
合鏡其往彼乎季子曰亦為人所得乎蘇公又詳其卦<lb/>
云先入侯家復歸王氏過此以往莫知所之也豹生言<lb/>
訖涕泣度問蘇氏果云舊有此鏡蘇公薨後亦失所在<lb/>
如豹生之言故度為蘇公傳亦具言其事於末篇論蘇<lb/>
公蓍筮絶倫黙而獨用謂此也大業九年正月朔旦有<lb/>
一胡僧行乞而至度家弟勣出見之覺其神彩不俗更<lb/>
<pb n="KR3l0118_WYG_230-6a"/>
邀入室而為具食坐語良乆胡僧謂勣曰檀越家似有<lb/>
絶世寳鏡也可得見耶勣曰法師何以得知之僧曰貧<lb/>
道受明録秘術頗識寳氣檀越宅上每日常有碧光連<lb/>
日綘氣屬月此寳鏡氣也貧道見之兩年矣今擇良日<lb/>
故欲一觀勣出之僧跪捧欣躍又謂勣曰此鏡有數種<lb/>
靈相皆常未見但以金膏塗之珠粉拭之舉以照日必<lb/>
影徹牆壁僧又歎息曰更作法試應照見腑臟所恨卒<lb/>
無藥耳但以金烟薰之玉水洗之復以金膏珠粉如法<lb/>
<pb n="KR3l0118_WYG_230-6b"/>
拭之藏之泥中亦不晦矣遂留金烟玉水等法行之無<lb/>
不獲驗而胡僧遂不復見其年秋度出兼芮城令令㕔<lb/>
前有一棗𣗳圍可數丈不知幾百年矣前後令至皆祠<lb/>
謁此樹否則殃禍立及也度以為妖由人興淫祀宜絶<lb/>
縣吏皆叩頭請度度不得已為之一祀然隂念此樹當<lb/>
有精魅所託人不能除養成其勢乃宻懸此鏡於樹之<lb/>
間其夜二皷許聞其㕔前磊落有聲若雷霆者遂起視<lb/>
之則風雨晦暝纒繞此樹電光晃耀忽上忽下至明有<lb/>
<pb n="KR3l0118_WYG_230-7a"/>
一大蛇紫鱗赤尾綠頭白角額上有王字身被數創死<lb/>
於樹下度便收鏡命吏出蛇焚於縣門外仍掘樹樹心<lb/>
有一穴於地漸大有巨蛇蟠泊之跡既而填之妖怪遂<lb/>
絶其年冬度以御史帶芮城令持節河北道開倉糧賑<lb/>
給陜東時天下大飢百姓疾病蒲陜之間癘疫尤甚有<lb/>
河北人張龍駒為度下小吏其家良賤數十口一時遇<lb/>
疾度憫之齎此入其家使龍駒持鏡夜照諸病者見鏡<lb/>
皆驚起云見龍駒持一月來相照光隂所及如冰著體<lb/>
<pb n="KR3l0118_WYG_230-7b"/>
冷徹腑臟即時熱定至晩並愈以為無害於鏡而所濟<lb/>
者衆令宻持此鏡遍廵百姓其夜鏡於匣中泠然自鳴<lb/>
聲甚徹遠良乆乃止度心獨怪明早龍駒來謂度曰龍<lb/>
駒昨忽夢一人龍頭蛇身朱冠紫服謂龍駒我即鏡精<lb/>
也名曰紫珍常有德於君家故來相託為我謝王公百<lb/>
姓有罪天與之疾奈何使我反天救物且病至後月當<lb/>
漸愈無為我苦度感其靈怪因此誌之至後月病果漸<lb/>
愈如其言也大業十年度弟勣自六合丞棄官歸又將<lb/>
<pb n="KR3l0118_WYG_230-8a"/>
遍遊山水以為長往之䇿度止之曰今天下向亂盜賊<lb/>
充斥欲安之乎且吾與汝同氣未嘗遠别此行也似將<lb/>
高蹈昔尚子平遊五嶽不知所之汝若追踵前賢吾所<lb/>
不堪也便涕泣對勣勣曰意已決矣必不可留兄今之<lb/>
達人當無所不體孔子曰匹夫不奪其志矣人生百年<lb/>
忽同過隙得情則樂失志則悲安遂其欲聖人之義也<lb/>
度不得已與之決别勣曰此别也亦有所求兄所寳鏡<lb/>
非塵俗物也勣將抗志雲路棲蹤烟霞欲兄以此為贈<lb/>
<pb n="KR3l0118_WYG_230-8b"/>
度曰吾何惜於汝也即以與之勣得鏡遂行不言所適<lb/>
至大業十三年夏六月始歸長安以鏡歸謂度曰此鏡<lb/>
眞寳物也辭兄之後先遊嵩山少室降石梁坐玉壇屬<lb/>
日暮遇一嵌巖有一石堂可容三五人勣棲息止焉月<lb/>
夜二更後有兩人一貌胡鬚眉皓而瘦稱山公一面闊<lb/>
白鬚眉長黑而矮稱毛生謂勣曰何人斯居也勣曰尋<lb/>
幽探穴訪奇者二人坐與勣談乆往往有異義出於言<lb/>
外勣疑其精怪引手潛後開匣取鏡鏡光出而二人失<lb/>
<pb n="KR3l0118_WYG_230-9a"/>
聲俯伏矮者化為龜胡者化為猿懸鏡至曉二身俱殞<lb/>
龜身帶綠毛猿身帶白毛即入箕山渡潁水歴太和視<lb/>
玉井井傍有池水湛然綠色問樵夫曰此靈湫耳村閭<lb/>
每八節祭之以祈福祐若一祭有闕即池水出黑雲大<lb/>
雹浸堤壊阜勣引鏡照之池水沸湧有雷如震忽爾池<lb/>
水騰出池中不遺涓滴可行二百餘步水落於地有一<lb/>
魚可長丈餘麄細大於臂首紅額白身作靑黄間色無<lb/>
鱗有涎龍形蛇角嘴尖状如鱘魚動而有光在于泥水<lb/>
<pb n="KR3l0118_WYG_230-9b"/>
困而不能遠去勣謂鮫也失水而無能為耳刃而為炙<lb/>
甚膏有味以充數朝口腹遂出於宋汴汴主人張珂家<lb/>
有女子患病入夜哀痛之聲所不忍聞勣問其故病來已<lb/>
經年嵗白日即安夜常如此勣停一宿及聞女子聲遂<lb/>
開鏡照之痛者曰戴冠郎𬒳殺其病者牀下有大雄雞<lb/>
死矣乃是主人七八嵗老雞也遊江南將渡廣陵揚子<lb/>
江忽暗雲覆水黑風波湧舟子失容慮有覆没勣擕鏡<lb/>
上舟照江中數步明朗徹底風雲四斂波濤遂息須臾<lb/>
<pb n="KR3l0118_WYG_230-10a"/>
之間逹濟天塹躋攝山麴芳嶺或攀絶頂或入深洞逢<lb/>
其羣鳥環人而噪數熊當路而蹲以鏡揮之熊鳥奔駭<lb/>
是時利涉浙江遇潮出海濤聲振吼數百里而聞舟人<lb/>
曰濤既近未可渡南若不㢠廻舟吾輩必葬魚腹勣出鏡<lb/>
照江波不進屹如雲立四面江水豁開五十餘步水漸<lb/>
清淺黿鼉散走舉帆翩翩直入南浦然後却視濤波洪<lb/>
湧高數十丈而至所渡之所也遂登天台周覽洞壑夜<lb/>
行佩之山谷去身百步四面光徹纎㣲皆見林間宿鳥<lb/>
<pb n="KR3l0118_WYG_230-10b"/>
驚而亂飛還履㑹稽逢異人張始鸞授勣周髀九章及<lb/>
明堂六甲之事與陳永同歸更遊豫章見道士許藏秘<lb/>
云是旌陽七代孫有咒登刀履火之術説妖怪之次更<lb/>
言豐城縣倉督李敬慎家有三女遭魅病人莫能識藏秘<lb/>
療之無效勣故人曰趙丹有才器任豐城縣尉勣因過<lb/>
之丹命祇承人指勣停處勣謂曰欲得倉督李敬愼家<lb/>
居止丹遽命敬為主禮勣因問其故敬曰三女同居堂<lb/>
内閤子每至日晩即靚粧衒服黄昏後即歸所居閤子<lb/>
<pb n="KR3l0118_WYG_230-11a"/>
滅燈燭聽之竊與人言笑聲及至曉眠非喚不覺日日<lb/>
漸瘦不能下食制之不令粧梳即欲自縊投井無奈之<lb/>
何勣謂敬曰引示閤子之處其閤東有忩恐其門閉固<lb/>
而難啓遂晝日先刻斷忩櫺四條却以物支拄之如舊<lb/>
至日暮敬報勣曰粧梳入閤矣至一更聽之言笑自然<lb/>
勣抜忩櫺子持鏡入閤照之三女呌云殺我壻也初不<lb/>
見一物縣鏡至明有一䑕狼首尾長一尺三四寸身無<lb/>
毛齒有一老䑕亦無毛齒其肥大可重五斤又有守宫<lb/>
<pb n="KR3l0118_WYG_230-11b"/>
大如人手身披鱗甲煥爛五色頭上有兩角長可半寸<lb/>
尾長五寸已上尾頭一寸色白並於壁孔前死矣從此<lb/>
疾愈其後尋眞至廬山婆娑數月或棲息長林或露宿<lb/>
草莽虎豹接尾豺狼連跡舉鏡視之莫不竄伏廬山處<lb/>
士蘇賓竒識之士也洞明易道藏往知來謂勣曰天下<lb/>
神物必不乆居人間今宇宙喪亂他鄉未必可止吾子<lb/>
此鏡尚在足下衞幸速歸家鄉也勣然其言即時北歸<lb/>
便遊河北夜夢鏡謂勣曰我蒙卿兄厚禮今當捨人間<lb/>
<pb n="KR3l0118_WYG_230-12a"/>
遠去欲得一别卿請早歸長安也勣夢中許之及曉獨<lb/>
居思之恍恍發悸即時西首秦路今既見兄勣不負諾<lb/>
矣終恐此靈物亦非兄所有數月勣還河東大業十三<lb/>
年七月十五日匣中悲鳴其聲纎遠俄而漸大若龍咆<lb/>
虎吼良乆乃定開匣視之即失鏡矣<hi>出異聞集</hi>
　<lb/>
　<lb/>
　<lb/>
<pb n="KR3l0118_WYG_230-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百三十<lb/>
</p>
<p>
</p>
  </div>
</body>
</text>
</TEI>
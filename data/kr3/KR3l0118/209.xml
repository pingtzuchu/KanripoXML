<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百九</head> <lb/>
    <p>
<pb n="KR3l0118_WYG_209-1a"/>
欽定四庫全書<lb/>
　太平廣記卷二百九<lb/>
　　雜編<lb/>
　　　程邈已下　　邯鄲淳已下　姜詡已下<lb/>
　　　王羲之　　　王廙　　　　潞州盧<lb/>
　　　桓𤣥　　　　褚遂良　　　蘭亭真跡<lb/>
　　　王方慶　　　二王真跡　　八體<lb/>
　　　李都　　　　東都乞兒　　盧𢎞宣<lb/>
<pb n="KR3l0118_WYG_209-1b"/>
　　　嶺南兔<lb/>
　　　　程邈已下<lb/>
秦獄吏程邈善大篆得罪始皇囚於雲陽獄増減大篆<lb/>
篆體去其繁複始皇善之出為御史名書曰隸書扶風<lb/>
曹喜後漢人不知其官善篆隸小異李斯見師一時陳<lb/>
留蔡邕後漢人左中郎將善篆採喜之法真定直父碑<lb/>
文猶𫝊於世篆者師焉杜陵陳遵後漢人不知官善篆<lb/>
隸每書一坐皆驚時人謂為陳驚坐上谷王次仲後漢<lb/>
<pb n="KR3l0118_WYG_209-2a"/>
人作八分楷法師宜官後漢不知何許人宜官為大字<lb/>
方一丈小字方寸千言耿球碑是宜官書甚自矜重或<lb/>
空至酒家先書其壁觀者雲集酒因大售至飲足削書<lb/>
而退安定梁鵠後漢人官至選部尚書乃師宜官法魏<lb/>
武重之常以書懸帳中宫殿題署多是鵠手也<hi>出王僧䖍名耆</hi>
<hi>録</hi>
　　　　邯鄲淳已下<lb/>
陳留邯鄲淳為魏臨淄侯文學得次仲名在鵠後毛𢎞<lb/>
<pb n="KR3l0118_WYG_209-2b"/>
鵠弟子祕書八分皆𫝊𢎞法又有左子邑與淳小異亦<lb/>
有名京兆杜度為魏齊相始有草名安平崔瑗後漢濟<lb/>
北相亦善草書平苻堅得摹崔瑗書王子敬云極似張<lb/>
伯英瑗子湜官至尚書亦能草𢎞農張芝髙尚不仕善<lb/>
草書精勁絕倫家之衣帛必先書而後練臨池學書池<lb/>
水盡墨每書云匆匆不暇草時人謂為草聖芝弟㫤漢<lb/>
黄門侍郎亦能草今世人所云芝書者多是㫤也<hi>出王僧䖍</hi>
<hi>名書録</hi>
<pb n="KR3l0118_WYG_209-3a"/>
　　　　姜詡已下<lb/>
姜詡梁宣田彦和及司徒韋誕皆伯英弟子並善草誕<lb/>
最優魏宫館寳器皆是誕書魏明帝起凌雲臺誤先釘<lb/>
榜而未之題以籠盛誕轆轤引上書之去地二十五丈<lb/>
誕甚危懼乃戒子孫絕此楷法子少季亦有能稱羅暉趙<lb/>
㳟不詳何許人與伯英同時見稱西州而矜許自與衆<lb/>
頗惑之伯英與朱寛書自叙云上比崔杜不足下方羅<lb/>
趙有餘河間張起亦善草書不及崔張劉德升善為行<lb/>
<pb n="KR3l0118_WYG_209-3b"/>
書不詳何許人潁川鍾繇魏太尉同郡胡昭公車徴二<lb/>
家俱學於德升而胡書肥鍾書瘦有三體一曰銘石之<lb/>
書最妙者也二曰章程書三曰狎書相聞者也繇子㑹<lb/>
鎮西將軍絕能學人書改易鄧艾上章事莫有知者河<lb/>
東魏顗魏尚書僕射善草及古文略盡其妙草體㣲痩<lb/>
而筆跡精熟顗子瓘為晉太保採芝法以顗法參之更<lb/>
為草藁藁是相聞書也瓘子恒亦善書博識古文字燉<lb/>
煌索靖張芝姊子孫晉征西司馬亦善草陳國何元公<lb/>
<pb n="KR3l0118_WYG_209-4a"/>
亦善草書呉人皇象能草世稱沉著痛快滎陽陳暢晉<lb/>
祕書令善八分<hi>出名書録</hi>
　　　　王羲之<lb/>
王羲之告誓文今之所𫝊即其藁本不具年月日朔其<lb/>
真夲維永和十年三月癸卯九月辛亥而書亦真開元<lb/>
初潤州江寧縣瓦棺寺修講堂匠人於鴟吻内竹筒中<lb/>
得之與一沙門至八年縣丞李延業求得上岐王王以<lb/>
獻上留内不出或云其後却借岐王十二年王家失火<lb/>
<pb n="KR3l0118_WYG_209-4b"/>
圖書悉為灰燼此書亦見焚矣<hi>出國史異纂</hi>
　　　　王廙<lb/>
王廙羲之之叔也善書畫嘗謂右軍曰吾諸事不足道<lb/>
唯書畫可法晉明帝師其畫王右軍學其書<hi>出尚書故實</hi>
　　　　潞州盧<lb/>
東都頃年創造防秋館穿掘多蔡邕鴻都學所書石經<lb/>
後洛中人家往往有之王羲之借船帖書之尤工者也<lb/>
故山北盧匡寳惜有年盧公致書借之不得云只可就<lb/>
<pb n="KR3l0118_WYG_209-5a"/>
看未嘗借人也盧除潞州旌節在途纔數程忽有人將<lb/>
書帖就盧求售閲之乃借船帖也驚異問之云盧家郎<lb/>
君要錢遣賣耳盧歎異移時不問其價還之後不知落<lb/>
於何人京師書僧孫盈者名甚著盈父曰仲容亦鑒書<lb/>
畫精於品目豪家所寳多經其手真偽無所逃焉公借<lb/>
船帖是孫盈所蓄人以厚價求之不果盧公時其急切<lb/>
減而賑之日乆滿百千方得盧公韓太仲外孫也故書<lb/>
畫之尤者多閲而識焉<hi>出尚書故實</hi>
<pb n="KR3l0118_WYG_209-5b"/>
　　　　桓𤣥<lb/>
晉書中有飲食名寒具者亦無注解處後於齊民要術<lb/>
并食經中檢得是今所謂<graphic n="KR2065" url="https://raw.githubusercontent.com/kanripo/KR-Gaiji/master/images/KR2065.png" mimeType="image/png"/>餅桓𤣥嘗盛陳法書名畫<lb/>
請客觀之客有食寒具不濯手而執書畫因有汚𤣥不<lb/>
懌自是㑹客不設寒具<hi>出尚書故實</hi>
　　　　褚遂良<lb/>
貞觀十年太宗謂魏徴曰世南沒後無人可與論書徴<lb/>
曰褚遂良後来書流甚有法則於是召見太宗嘗以金<lb/>
<pb n="KR3l0118_WYG_209-6a"/>
帛購王羲之書跡天下爭齎古書詣闕以獻時莫能辨<lb/>
其真偽遂良備論所出咸為證據一無舛誤十四年四<lb/>
月二十三日太宗為真草書屏風以示羣臣筆力遒利<lb/>
為一時之絕購求得人間真行凡二百九十紙裝為七<lb/>
十卷草書二十紙裝為八十卷每聽政之暇時閲之嘗<lb/>
謂朝臣曰書學小道初非急務時或留心亦勝棄日凡<lb/>
諸藝未嘗有學而不得者也病在心力懈怠不能專精<lb/>
耳今人學古人之書殊不學其形勢唯在求其骨力得<lb/>
<pb n="KR3l0118_WYG_209-6b"/>
其骨力形勢自生<hi>出譚賔録</hi>
　　　　蘭亭真跡<lb/>
太宗酷學書法有大王真跡三千六百紙率以一丈二<lb/>
尺為一軸寳惜者獨蘭亭為最置於座側朝夕觀覽嘗<lb/>
一日附耳語髙宗曰吾千秋萬歳後與吾蘭亭將去也<lb/>
及奉諱之日用玉匣貯之藏於昭陵<hi>出尚書故實</hi>
　　　　王方慶<lb/>
龍朔二年四月髙宗自書與遼東諸將許敬宗曰陛下<lb/>
<pb n="KR3l0118_WYG_209-7a"/>
書法之妙臣謂鍾王不過是矣上謂鳯閣侍郎王方慶<lb/>
曰卿家合有書法方慶奏曰臣十代再從伯祖羲之先<lb/>
有四十餘紙貞觀十二年先臣進訖有一卷臣近已進<lb/>
訖臣十一代祖洽九代祖詢八代祖曇首七代祖僧綽<lb/>
六代祖仲寳五代祖騫髙祖規曾祖褒并九代三從伯<lb/>
祖晉中書令獻之已下二十八人書共十卷見在上御<lb/>
武成殿召羣臣取而觀之仍令鳯閣舍人崔融作序自<lb/>
為寳章集以賜方慶朝野榮之<hi>出譚賔録</hi>
<pb n="KR3l0118_WYG_209-7b"/>
　　　　二王真跡<lb/>
開元十六年五月内出二王真跡及張芝張昶等書總<lb/>
一百六十卷付集賢院令集字搨兩夲進賜諸王其書<lb/>
皆是貞觀中太宗令魏徴虞世南褚遂良等定其真偽<lb/>
八十卷小王張芝等跡各隨多少勒帙以貞觀字為印<lb/>
印縫及卷之首尾其草跡又令褚遂良真書小字帖紙<lb/>
影之其中古夲亦有是梁隋官夲者梁則滿騫徐僧權<lb/>
沈熾文朱异隋則江總姚察等署記太宗又令魏褚等<lb/>
<pb n="KR3l0118_WYG_209-8a"/>
卷下更署名以記之其蘭亭夲相𫝊云在昭陵𤣥宫中<lb/>
樂毅論長安中太平公主奏借出外搨寫因此遂失所<lb/>
在五年勅陸元悌魏哲劉懐信等檢挍換標每卷分為<lb/>
兩卷總見在有八十卷餘並失墜元悌又割去前代記<lb/>
署以己之名氏代焉𤣥宗自書開元二字為印記之右<lb/>
軍凡一百三十卷小王二十八卷張芝張昶各一卷右<lb/>
軍真行書惟有黄庭告誓等卷存焉又得滑州人家所<lb/>
藏右軍扇上真尚書宣示及小王行書白騎遂等二卷<lb/>
<pb n="KR3l0118_WYG_209-8b"/>
其書有貞觀年舊標織成字<hi>出譚賔録</hi>
　　　　八體<lb/>
張懐瓘書斷曰篆籀八分隸書章草草書飛白行書通<lb/>
謂之八體而右軍皆在神品右軍嘗醉書數字㸃畫𩔖<lb/>
龍爪後遂有龍爪書如科斗玉筯偃波之𩔖諸家共二<lb/>
十五般<hi>出尚書故實</hi>
　　　　李都<lb/>
李都荆南從事時朝官親熟自京寓書蹤甚惡李寄詩<lb/>
<pb n="KR3l0118_WYG_209-9a"/>
戲曰草緘千里到荆門章草縱横任意論應笑鍾張虛<lb/>
用力却敎羲獻枉勞魂惟堪愛惜為珍寳不敢留𫝊誤<lb/>
子孫深荷故人相厚處天行時氣許敎吞<hi>出抒情詩</hi>
　　　　東都乞兒<lb/>
大歴中東都天津橋有乞兒無兩手以右足夾筆寫經<lb/>
乞錢欲書時先用擲筆髙尺餘以足接之未嘗失落書<lb/>
跡官楷書不如也<hi>出酉陽雜俎</hi>
　　　　盧𢎞宣<lb/>
<pb n="KR3l0118_WYG_209-9b"/>
李德裕作相日人獻書帖德裕得之執翫頗愛其書盧<lb/>
𢎞宣時為度支郎中有善書名召至出所獲者書帖令<lb/>
觀之𢎞宣持帖乆之不對德裕曰何如𢎞宣有恐悚狀<lb/>
曰是某頃年所臨小王帖太尉彌重之<hi>出盧氏雜説</hi>
　　　　嶺南兔<lb/>
嶺南兔嘗有郡牧得其皮使工人削筆醉失之大懼因<lb/>
剪已鬚為筆甚善更使為之工者辭焉詰其由因實對<lb/>
遂下令使一户輸人鬚或不能致輒責其直<hi>出嶺南異物志</hi>
<pb n="KR3l0118_WYG_209-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_209-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百八十四</head> <lb/>
    <p>
<pb n="KR3l0118_WYG_184-1a"/>
欽定四庫全書<lb/>
　太平廣記卷一百八十四<lb/>
　　貢舉七<lb/>
　　　昭宗　　　　韋甄<hi>闕</hi>　　　劉纂<lb/>
　　　鍾𫝊　　　　盧文煥　　　趙光逢<lb/>
　　　盧延讓　　　韋貽範　　　楊𤣥同<lb/>
　　　封舜卿　　　髙輦<lb/>
　　氏族<lb/>
<pb n="KR3l0118_WYG_184-1b"/>
　　　李氏　　　　王氏　　　　七姓<lb/>
　　　李積　　　　崔湜　　　　𩔖例<lb/>
　　　李嶠　　　　張說　　　　楊氏<lb/>
　　　李益　　　　莊恪太子妃　白敏中<lb/>
　　　汝州衣冠　　黄生<lb/>
　　　　昭宗<lb/>
昭宗皇帝頗為孤進開路崔凝覆試但是子弟無問文<lb/>
章髙下率多退落其間屈人頗多孤寒中惟程晏黄韜<lb/>
<pb n="KR3l0118_WYG_184-2a"/>
擅塲之外其餘以呈試考之濫得亦不少矣然如王貞<lb/>
白張蠙律詩趙觀文古風之作皆臻前輩之閫閾者也<lb/>
<hi>出摭言</hi>
　　　　劉纂<lb/>
劉纂者商州劉蛻之子也亦善為文乾寕中寒栖京師<lb/>
偶與一醫士為隣纂侍之甚至徃徃假貸之其人即樞<lb/>
宻使門徒嗣薛王為大京兆醫工因為知柔診脈従容<lb/>
之際盛言纂之窮且屈知柔甚領覽㑹試官以解送等<lb/>
<pb n="KR3l0118_WYG_184-2b"/>
第禀於知柔知柔謂纂是開府門前人醫者之言必開<lb/>
府之意也非解元不可由是以纂居首送纂亦莫知其<lb/>
由自是纂落數舉方悟竟無以自雪<hi>出摭言</hi>
　　　　鍾傳<lb/>
唐朝自廣明庚子之亂甲辰天下大荒車駕再幸岐梁<lb/>
饑饉相望郡國率不以貢士為意江西節帥鍾傳起於<lb/>
義聚奄有疆土充庭述職為諸侯表式而乃孜孜以薦<lb/>
賢為急務雖州里白丁片文隻字求貢於有司者莫不<lb/>
<pb n="KR3l0118_WYG_184-3a"/>
盡禮接之至於考試之辰設㑹供帳甲於治平行鄉飲<lb/>
之禮嘗率賔佐臨視拳拳然有喜色後大㑹以餞之筐<lb/>
篋之外率皆資以桂玉解元三十萬解副二十萬其餘<lb/>
皆不減十萬垂三十載此志未嘗稍息時舉子者以公<lb/>
卿闗節不逺千里而求首薦嵗常不下數輩<hi>闕</hi>
　　　　盧文煥<lb/>
盧文煥光化二年狀元及第頗以讌醵為急務常府開<lb/>
讌同年皆患貧無以致之一旦紿以遊齊國公亭子既<lb/>
<pb n="KR3l0118_WYG_184-3b"/>
至皆解帶従容煥命團司牽驢時栁璨告文渙以驢従<lb/>
非已有文煥曰藥不瞑眩厥疾弗瘳璨甚衘之居四年<lb/>
璨登庸文渙憂戚日加璨每遇之曰藥不瞑眩厥疾弗<lb/>
瘳<hi>出摭言</hi>
　　　　趙光逢<lb/>
光化二年趙光逢放栁璨及第光逢後三年不遷時璨<lb/>
自内庭大拜光逢始以左丞徴入未㡬璨坐罪誅死光<lb/>
逢膺大用居重地十餘嵗上表乞骸守司空致仕二年<lb/>
<pb n="KR3l0118_WYG_184-4a"/>
復徴拜上相<hi>出摭言</hi>
　　　　盧延讓<lb/>
盧延讓光化三年登第先是延讓師薛能為詩詞意入<lb/>
癖時人多笑之吴融向為侍御史出官峽中延讓時薄<lb/>
游荆渚貧無卷軸未遑贄謁㑹融表弟滕籍者偶得延<lb/>
讓百篇融既覽大竒之且曰此無他貴語不尋常耳於<lb/>
是稱之於府主成汭時故相張公職於是邦常以延讓<lb/>
為笑端及融言之咸所改觀由是大獲舉糧延讓深所<lb/>
<pb n="KR3l0118_WYG_184-4b"/>
感激然猶因循竟未相面值融赴急徴尋入内庭孜孜<lb/>
於公卿間稱譽不已光化戊午嵗來自襄之南融一見<lb/>
如舊相識延讓嗚咽流涕於是攘臂成之矣<hi>出摭言</hi>
　　　　韋貽範<lb/>
羅𨼆顧雲俱受知於相國令狐綯顧雖鹺賈之子而風<lb/>
韻詳整羅亦錢塘人鄉音乖剌相國子弟每有宴㑹顧<lb/>
獨預之風韻談諧莫辨其寒素之士也顧文賦為時所<lb/>
稱而切於成名嘗有啓事陳於所知只望丙科盡處竟<lb/>
<pb n="KR3l0118_WYG_184-5a"/>
列於尾株之前也羅既頻不得意頗怨望竟為貴遊子<lb/>
弟所排契濶東歸黄寇事平朝賢議欲召之韋貽範沮<lb/>
之曰某與同舟而載雖未相識舟人吿云此有朝官羅<lb/>
曰是何朝官我脚夾筆亦可敵得數輩必若登科通籍<lb/>
吾徒為粃糠也由是不果召<hi>出北夣𤨏言</hi>
　　　　楊𤣥同<lb/>
唐天祐年河中進士楊𤣥同老於名塲是嵗頗亦彷徨<lb/>
未涯兆朕宜祈吉夢以卜前途是夕夢龍飛天乃六足<lb/>
<pb n="KR3l0118_WYG_184-5b"/>
及見牓乃名第六則知固有前定矣<hi>出玉堂閒話</hi>
　　　　封舜卿<lb/>
封舜卿梁時知貢舉後門生鄭致雍同受命入翰林為<lb/>
學士致雍有俊才舜卿才思拙澀及試五題不勝困弊<lb/>
因託致雍秉筆當時識者以為座主辱門生同光初致<lb/>
仕<hi>出北夢𤨏言</hi>
　　　　髙輦<lb/>
禮部貢院凡有牓出書以淡墨或曰名第者隂注陽受<lb/>
<pb n="KR3l0118_WYG_184-6a"/>
淡墨書者若鬼神之跡耳此名鬼書也范質云未見故<lb/>
實塗說之言未敢為是嘗記未應舉日有登第者相告<lb/>
舉子將䇿名必有異夢今聊記憶三數夢載之於此髙<lb/>
輦應舉夢雷電晦𡨕有一小龍子在前吐出一石子輦<lb/>
得之占者曰雷電晦𡨕變化之象一石十科也將來科<lb/>
第其十數矣及將放牓有一吏持主文帖子至問小吏<lb/>
姓名則曰姓龍詢其名第髙卑則曰第十人又郭俊應<lb/>
舉時夢見一老僧屐於卧榻上<graphic n="KR2650" url="https://raw.githubusercontent.com/kanripo/KR-Gaiji/master/images/KR2650.png" mimeType="image/png"/>跚而行既寤甚惡之<lb/>
<pb n="KR3l0118_WYG_184-6b"/>
占者曰老僧上座也著屐於卧榻上行屐髙也君其巍<lb/>
峩矣及見榜乃狀元也王汀應舉時至滑州旅店夢射<lb/>
王慎徴一箭而中及將放榜或告曰君名第甚卑汀答<lb/>
曰茍成名當為第六人及見榜果如所言或者問之則<lb/>
吿以夢王慎徴則前年第六人及第今射而中之故知<lb/>
亦此科第也質於癸巳年應舉考試畢塲自以孤平初<lb/>
舉不敢決望成名然憂悶如醉晝寢於逆旅忽有所夢<lb/>
寐未吪間有九經蔣之才相訪即驚起而坐且吿以夢<lb/>
<pb n="KR3l0118_WYG_184-7a"/>
夢被人以朱筆於頭上亂㸃已牽一胡孫如驢許大蔣<lb/>
即以夢占之曰君將來必㨗兼是第三人矣因問其說<lb/>
即曰亂㸃頭者再三得也朱者事分明也胡孫大者為<lb/>
猿算法圓三徑一故知三數也及放榜即第十三人也<lb/>
<hi>出玉堂閒話</hi>
　　　氏族<lb/>
　　　　李氏<lb/>
後魏孝文帝定四姓隴西李氏大姓恐不入星夜乘鳴<lb/>
<pb n="KR3l0118_WYG_184-7b"/>
駝倍程至洛時四姓已定訖故至今謂之駝李焉<hi>出朝野僉</hi>
<hi>載</hi>
　　　　王氏<lb/>
太原王氏四姓得之為美故呼為鈒鏤王家喻銀質而<lb/>
金飾也<hi>出國史補</hi>
　　　　七姓<lb/>
髙宗朝以太原王范陽盧滎陽鄭清河博陵二崔趙郡<lb/>
隴西二李等七姓其族望恥與諸姓為婚乃禁其自相<lb/>
<pb n="KR3l0118_WYG_184-8a"/>
姻娶於是不敢復行婚禮宻裝飾其女以送夫家<hi>出國史纂</hi>
<hi>異</hi>
　　　　李積<lb/>
李積酒泉公義琰姪孫門户第一而有清名常以爵位<lb/>
不如族望官至司封郎中懐州刺史與人書札唯稱隴<lb/>
西李積<hi>出國史補</hi>
　　　　崔湜<lb/>
崔仁師之孫崔湜<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>等昆仲數人文翰列官清要毎私<lb/>
<pb n="KR3l0118_WYG_184-8b"/>
宴之際自比王謝之家謂人曰吾之人門及出身官厯<lb/>
未嘗不為第一丈夫當先據要路以制人豈能黙黙受<lb/>
制于人故進取不已而不以令終<hi>出摭言</hi>
　　　　𩔖例<lb/>
世有山東士大夫𩔖例三卷其有非士族及假冒者多<lb/>
不見錄署云相州僧曇剛撰後栁冲亦明族姓中宗朝<lb/>
為相州刺史詢問舊老云自隋已來不聞有僧曇剛葢<lb/>
懼嫉於時故𨼆其名氏<hi>出國史補</hi>
<pb n="KR3l0118_WYG_184-9a"/>
　　　　李嶠<lb/>
初李嶠與李迴秀同在廟堂奉詔為兄弟又西祖王璋<lb/>
與信安王褘同産故趙郡隴西二族昭穆不定一㑹之<lb/>
中或孫為祖或祖為孫<hi>出國史補</hi>
　　　　張說<lb/>
張說好求山東婚姻當時皆惡之及後與張氏親者乃<lb/>
為申明四姓鄭氏不離滎陽又崗頭盧澤底李土門崔<lb/>
皆為鼎甲<hi>出國史補</hi>
<pb n="KR3l0118_WYG_184-9b"/>
　　　　楊氏<lb/>
楊氏自楊震號闗西孔子𦵏於潼闗亭至今七百餘年<lb/>
子孫猶在閿鄉故宅天下一家而已<hi>出國史補</hi>
　　　　李益<lb/>
李尚書益有宗人庶子同名俱出於姑臧公時人謂尚<lb/>
書為文章李益庶子為門户李益而尚書亦兼門第焉<lb/>
嘗姻族間有禮㑹尚書歸笑謂家人曰大堪笑今日局<lb/>
席兩箇坐頭總是李益<hi>出因話録</hi>
<pb n="KR3l0118_WYG_184-10a"/>
　　　　莊恪太子妃<lb/>
文宗為莊恪𨕖妃朝臣家子女者悉被進名士庶為之<lb/>
不安帝知之召宰臣曰朕欲為太子婚娶本求汝鄭門<lb/>
衣冠子女為新婦聞在外朝臣皆不願共朕作親情何<lb/>
也朕是數百年衣冠無何神堯打家羅訶去因遂罷其選<lb/>
<hi>出盧氏雜說</hi>
　　　　白敏中<lb/>
白敏中為相嘗欲以前進士侯溫為子壻且有日矣其<lb/>
<pb n="KR3l0118_WYG_184-10b"/>
妻盧氏曰身為宰相願為我壻者多矣已既姓白又以<lb/>
侯氏兒為壻必為人呼作白侯爾敏中為之止焉敏中<lb/>
始婚也已朱紫矣嘗戯其妻為接脚夫人又妻出輒導<lb/>
之以馬妻既憾其言每出必命撤其馬曰吾接脚夫人<lb/>
安用馬也<hi>出玉泉子</hi>
　　　　汝州衣冠<lb/>
汝州衣冠無非望族多有子女有汝州叅軍亦令族内<lb/>
於一家求親其家不肯曰某家世不共軒冕家作親情<lb/>
<pb n="KR3l0118_WYG_184-11a"/>
<hi>出盧氏雜說</hi>
　　　　黄生<lb/>
有黄生者擢進士第人問與頗同房否對曰别洞黄本<lb/>
溪洞豪姓生故以此對人雖咍之亦賞其直實也<hi>出尚書故</hi>
<hi>實</hi>
　<lb/>
　<lb/>
　<lb/>
<pb n="KR3l0118_WYG_184-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百八十四<lb/>
</p>
<p>
</p>
  </div>
</body>
</text>
</TEI>
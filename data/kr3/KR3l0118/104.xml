<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百四</head> <lb/>
    <p>
<pb n="KR3l0118_WYG_104-1a"/>
欽定四庫全書<lb/>
　太平廣記卷一百四<lb/>
　　報應三<lb/>
　　　于昶　　　　裴宣禮　　　吴思𤣥<lb/>
　　　銀山老人　　崔文簡　　　姚待<lb/>
　　　吕文展　　　長安縣繫囚　李虚<lb/>
　　　盧氏　　　　陳利賔　　　王宏<lb/>
　　　田氏<lb/>
<pb n="KR3l0118_WYG_104-1b"/>
　　　　于昶<lb/>
唐于昶天后朝任并州録事叅軍每至一更後即喘息<lb/>
流汗二更後愈妻栁氏將召醫工昶密曰自無他苦但<lb/>
晝决曹務夜判冥司事力不任耳每知有災咎即隂為<lb/>
之備都不形言凡六年後丁母艱持金剛經更不復為<lb/>
冥吏曰極言此功徳力令子孫諷轉後為慶州司馬年<lb/>
八十四將終忽聞異香非代所有謂左右曰有聖人迎<lb/>
我往西方言訖而没<hi>出報應記</hi>
<pb n="KR3l0118_WYG_104-2a"/>
　　　　裴宣禮<lb/>
唐裴宣禮天后朝為地官侍郎常持金剛經坐事被繫<lb/>
宣禮憂迫唯至心念經枷鏁一旦自脫推官親訪之遂<lb/>
得雪免御史任植同禁亦念經獲免<hi>出報應記</hi>
　　　　吴思𤣥<lb/>
唐吴思𤣥天后朝為太學博士信釋氏持金剛經日兩<lb/>
遍多有靈應後稍怠日夜一遍思𤣥在京病有巫褚細<lb/>
兒言事如神星下祈禱思𤣥往就見細兒驚曰公有何<lb/>
<pb n="KR3l0118_WYG_104-2b"/>
術鬼見皆走思𤣥私負知是經力倍加精勵日念五遍<lb/>
兄疾醫無效思𤣥至心念經三日而愈思𤣥曽於渭橋<lb/>
見一老人年八十餘著麄縗服問之曰為所生母也思<lb/>
𤣥怪之答曰母年四十三時有異僧教云汝欲長夀否<lb/>
但念金剛經母即發心日念兩遍終一百七姨及鄰母<lb/>
誦之並過百嵗今遵母業已九十矣<hi>出報應記</hi>
　　　　銀山老人<lb/>
饒州銀山採戸逾萬並是草屋延和中火發萬室皆盡<lb/>
<pb n="KR3l0118_WYG_104-3a"/>
唯一家居中火獨不及時本州楊體幾自問老人老人<lb/>
對曰家事佛持金剛經<hi>出報應記</hi>
　　　　崔文簡<lb/>
唐崔文簡先天中任坊州司馬屬吐蕃奄至州城同被<lb/>
驅掠鏁械甚嚴至心念經三日鏁忽自開虜疑有奸箠<lb/>
撻具以實對問云汝有何術答云念金剛經復令鏁之<lb/>
念未終又解衆皆嘆異遂送出境<hi>出報應記</hi>
　　　　姚待<lb/>
<pb n="KR3l0118_WYG_104-3b"/>
唐姚待梓州人常持金剛經并為母造一百部忽有鹿<lb/>
馴戲見人不驚犬亦不吠逡巡自去有人宰羊呼待同<lb/>
食食了即死使者引去見一城門上有額遂令入見王<lb/>
王呼何得食肉待云雖則食肉比元持經王稱善曰既<lb/>
能持經何不斷肉遂得生為母冩經有屠兒李廻奴請<lb/>
一卷焚香供養迴奴死後有人見於冥間枷鏁自脫亦<lb/>
生善道<hi>出報應記</hi>
　　　　吕文展<lb/>
<pb n="KR3l0118_WYG_104-4a"/>
唐吕文展開元三年任閬中縣丞雅好佛經尤專心持<lb/>
誦金剛經至三萬餘遍靈應竒異年既衰暮三牙并落<lb/>
念經懇請牙生如舊在閬中時屬亢旱刺史劉浚令祈<lb/>
雨僅得一遍遂獲沛然又苦霖潦别駕使祈晴應時便<lb/>
霽前後證驗非一不能徧舉<hi>出報應記</hi>
　　　　長安縣繫囚<lb/>
唐長安縣死囚入獄後四十餘日誦金剛經不輟口臨<lb/>
決脫枷枷頭放光長數十丈照耀一縣縣令奏聞𤣥宗<lb/>
<pb n="KR3l0118_WYG_104-4b"/>
遂釋其罪<hi>出廣異記</hi>
　　　　李虛<lb/>
唐開元十五年有敕天下村坊佛堂小者並拆除功徳<lb/>
移入側近佛寺堂大者皆令閉封天下不信之徒並望<lb/>
風毁拆雖大屋大像亦殘毁之敕到豫州新息令李虛<lb/>
嗜酒倔強行事違戾方醉而州符至仍限三日報虛見<lb/>
大怒便約胥正界内毁拆者死於是一界並全虚為人<lb/>
好殺愎戾行必違道當時非惜佛宇也但以忿恨故全<lb/>
<pb n="KR3l0118_WYG_104-5a"/>
之全之亦不以介意嵗餘虚病數日死時正暑月隔宿<lb/>
即歛明日將殯母與子繞棺哭之夜乆哭止聞棺中若<lb/>
指爪戞棺聲初疑鼠未之悟也斯須増甚妻子驚走母<lb/>
獨不去命開棺左右曰暑月恐壊母怒促開之而虚生<lb/>
矣身頗瘡爛於是浴而將養之月餘平復虚曰初為兩<lb/>
卒拘至王前王不在見階前典吏乃新息吏也亡經年<lb/>
矣見虚拜問曰長官何得來虚曰適被録而至吏曰長<lb/>
官平生唯以殺害為心不知罪福今當受報將若之何<lb/>
<pb n="KR3l0118_WYG_104-5b"/>
虚聞懼請救之吏曰去嵗拆佛堂長官界内獨全此功<lb/>
德彌大長官雖死亦不合此間追攝少間王問更勿多<lb/>
言但以此對虚方憶之頃王坐主者引虚見王王曰索<lb/>
李明府善惡簿來即有人持一通案至大合抱有二青<lb/>
衣童子亦隨文案王命啓牘唱罪階吏讀曰專好割羊<lb/>
脚吏曰合杖一百仍割其身肉百斤王曰可令割其肉<lb/>
虚曰去嵗有敕拆佛堂毁佛像虚界内獨存之此功徳<lb/>
可折罪否王驚曰審有此否吏曰無新息吏進曰有福<lb/>
<pb n="KR3l0118_WYG_104-6a"/>
簿在天堂可檢之王曰促檢殿前垣南有樓數間吏登<lb/>
樓檢之未至有二僧來至殿前王問師何所有一答曰<lb/>
常誦金剛經一曰常讀金剛經王起合掌曰請法師登<lb/>
階王座之後有二高座右金左銀王請誦者坐金座讀<lb/>
者坐銀座坐訖開經王合掌聽之誦讀將畢忽有五色<lb/>
雲至金座前紫雲至銀座前二僧乗雲飛去空中遂滅<lb/>
王謂階下人曰見二僧乎皆生天矣於是吏檢善簿至<lb/>
唯一紙因讀曰去嵗敕拆佛堂新息一縣獨全合折一<lb/>
<pb n="KR3l0118_WYG_104-6b"/>
生中罪延年三十仍生善道言畢罪簿軸中火出焚燒<lb/>
之盡王曰放李明府歸仍敕兩吏送出城南門見夾道<lb/>
並高樓大屋男女雜坐樂飲笙歌虚好絲竹見而恱之<lb/>
兩吏謂曰急過此無顧顧當有損虚見飲處意不能忍<lb/>
行佇立觀之店中人呼曰來吏曰此非善處既不相取<lb/>
信可任去虚未悟至飲處人皆起就坐奏絲竹酒至虚<lb/>
酧酢畢將飲之乃一杯糞汁也臭穢特甚虚不肯飲即<lb/>
有牛頭獄卒出於牀下以叉刺之洞胸虚遽連飲數杯<lb/>
<pb n="KR3l0118_WYG_104-7a"/>
乃出吏引虚南入荒田小徑中遙見一燈炯然燈旁有<lb/>
大坑昏黒不見底二吏推墮之遂蘇李虚素性兇頑不<lb/>
知罪福而被酒違戾以全佛堂明非已之本心也然猶<lb/>
身得生天火焚罪簿獲福若此非為善之報乎與夫日<lb/>
夜精勤孜孜為善既持僧律常行佛言而不離生死未<lb/>
之有也<hi>出紀聞</hi>
　　　　盧氏<lb/>
唐開元中有盧氏者寄住<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>州晝日閒坐㕔事見二黄<lb/>
<pb n="KR3l0118_WYG_104-7b"/>
衫人入門盧問為誰答曰是里正奉帖追公盧甚愕然<lb/>
問何故相追因求帖觀見封上作衛縣字遂開文字錯<lb/>
謬不復似人書怪而詰焉吏言奉命相追不知何故俄<lb/>
見馬已備在堦下不得已上馬去顧見其屍坐在牀上<lb/>
心甚惡之倉卒之際不知是死又見馬出不由門皆行<lb/>
墻上乃驚愕下泣方知必死恨不得與母妹等别行可<lb/>
數十里至一城城甚壯麗問此何城吏言乃王國即追<lb/>
君所司入城後吏欲將盧見王經一院過問此何院吏<lb/>
<pb n="KR3l0118_WYG_104-8a"/>
曰是御史大夫院因問院大夫何姓名云姓李名某盧<lb/>
驚喜白吏曰此我表兄令吏通刺須臾便出相見甚喜<lb/>
具言平昔延入坐語大夫謂曰弟之念誦功徳甚多良<lb/>
由金剛經是聖教之骨髓乃深不可思議功徳者也盧<lb/>
初入院中見數十人皆是衣冠其後大半繫在網中或<lb/>
無衣或露頂盧問此悉何人云是陽地衣冠網中悉縁<lb/>
罪重弟若能為一說法見之者悉得昇天遂命取高座<lb/>
令盧昇坐誦金剛般若波羅蜜經網中人已有出頭者<lb/>
<pb n="KR3l0118_WYG_104-8b"/>
至半之後皆出地上或褒衣大袖或乗車御雲誦既終<lb/>
往生都盡及入謁見王呼為法師致敬甚厚王云君大<lb/>
不可思議筭又不盡歎念誦之功尋令向吏送之廻既<lb/>
至舍見家人披頭哭泣尸臥地上心甚惻然俄有一婢<lb/>
從庭前入堂吏令隨上堦及前魂神忽已入體因此遂<lb/>
活<hi>出廣異記</hi>
　　　　陳利賔<lb/>
陳利賔者㑹稽人弱冠明經擢第善屬文詩尤為時重<lb/>
<pb n="KR3l0118_WYG_104-9a"/>
釋褐長城尉少誦金剛經每至厄難多獲其助開元中<lb/>
賔自㑹稽江行之東陽㑹天乆雨江水瀰漫賔與其徒<lb/>
二十餘船同發乘風掛㠶須臾天色昩暗風勢益壯至<lb/>
界石竇上水決閼衆流而下波濤衝擊勢不得泊其前<lb/>
輩二十餘舟皆至竇口而敗舟人懼利賔忙遽誦金剛<lb/>
經至潨流所忽有一物狀如赤龍横出扶舟因得上議<lb/>
者為誦經之功<hi>出廣異記</hi>
　　　　王宏<lb/>
<pb n="KR3l0118_WYG_104-9b"/>
王宏者少以漁獵為事唐天寶中嘗放鷹逐兎走入穴<lb/>
宏隨探之得金剛般若經一卷自此遂不獵云<hi>出廣異記</hi>
　　　　田氏<lb/>
易州叅軍田氏性好畋獵恒養鷹犬為事唐天寶初易<lb/>
州放鷹於叢林棘上見一卷書取視之乃金剛經也自<lb/>
爾發心持誦數年已誦二千餘遍然畋獵亦不輟後遇<lb/>
疾暴卒數日被追至地府見諸鳥獸周迴數畝從已徵<lb/>
命頃之隨到見王問罪何多也田無以對王令所由領<lb/>
<pb n="KR3l0118_WYG_104-10a"/>
往推問其徒十人至吏局吏令啓口以一丸藥擲口中<lb/>
便成烈火遍身須臾灰滅俄復成人如是六七輩至田<lb/>
氏累三丸而不見火狀吏乃怪之復引見王具以實白<lb/>
王問在生作何福業田氏云初以畋獵為事王重問云<lb/>
在生之時於易州棘上得金剛經持誦已二千餘遍王<lb/>
云正此滅一切罪命左右檢田氏福簿還白如言王自<lb/>
令田氏誦經纔三紙迴視庭中禽獸並不復見誦畢王<lb/>
稱美之云誦二千遍延十五年夀遂得放還<hi>出廣異記</hi>
<pb n="KR3l0118_WYG_104-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百四<lb/>
</p>
<p>
</p>
  </div>
</body>
</text>
</TEI>
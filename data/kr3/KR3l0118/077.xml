<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷七十七</head> <lb/>
    <p>
<pb n="KR3l0118_WYG_077-1a"/>
欽定四庫全書<lb/>
　太平廣記卷七十七<lb/>
　　方士二<lb/>
　　　杜生　　　　泓師　　　　羅思逺<lb/>
　　　張景藏　　　葉法善　　　錢知微<lb/>
　　　葫蘆生<lb/>
　　　　杜生<lb/>
唐先天中許州杜生善卜筮言走失官禄皆驗如神有<lb/>
<pb n="KR3l0118_WYG_077-1b"/>
亡奴者造杜問之生曰汝但尋驛路歸道逢驛使有好<lb/>
鞭者叩頭乞之彼若不與以情告云杜生教乞如是必<lb/>
得如其言果遇驛使以杜生語告乞鞭其使異之曰鞭<lb/>
吾不惜然無以撾馬汝可道左折一枝見代予與汝鞭<lb/>
遂徃折之乃見亡奴伏於𣗳下擒之問其故奴曰適循<lb/>
道走遥見郎故潛于斯復有亡奴者見杜生生曰歸取<lb/>
五百錢於官道候之見進鷂子使過求買其一必得奴<lb/>
矣如言候之俄有鷂子使至告以情求市其一使者異<lb/>
<pb n="KR3l0118_WYG_077-2a"/>
之以副鷂子與焉將至手鷂忽飛集于灌莽乃徃取奴<lb/>
果伏在其下遂執之言人禄位中者至多兹不縷述<hi>出紀</hi>
<hi>聞</hi>
　　　　泓師<lb/>
唐張敬之在則天朝每思唐德謂子冠宗曰吾今佩服<lb/>
乃莽朝服耳累官至春官侍郎當入三品其子將道由<lb/>
歴於天官有僧泓師善隂陽算術與敬之有舊謂敬之<lb/>
曰侍郎無煩求三品敬之曰弟子無所求此兒子意耳<lb/>
<pb n="KR3l0118_WYG_077-2b"/>
敬之弟訥之為司禮博士時有疾甚危殆指訥之曰八<lb/>
郎得三品敬之曰憂其疾亟豈望三品也曰八郎今日<lb/>
如臨萬仞淵必不墜矣皆如其言泓復與張燕公説置<lb/>
買永樂東南第一宅有求土者戒之曰此宅西北隅最<lb/>
是王地愼勿於此取土越月泓又至謂燕公此宅氣候<lb/>
忽然索漠甚必恐有取土于西北隅者公與泓偕行至<lb/>
宅西北隅果有取土處三數坑皆深丈餘泓大驚曰禍<lb/>
事令公富貴止一身而已更二十年外諸郎君皆不得<lb/>
<pb n="KR3l0118_WYG_077-3a"/>
天年燕公大駭曰塡之可乎泓曰客土無氣與地脈不<lb/>
相連今摠塡之亦猶人有瘡痏縱以他肉補之終無益<lb/>
燕公子均垍皆為禄山委任授賊大官克復後三司定<lb/>
罪肅宗時以減死論太上皇召肅宗謂曰張均兄弟皆<lb/>
與逆賊作權要官就中張垍更與賊毁阿奴家事犬彘<lb/>
之不若也其罪無赦肅宗下殿叩頭再拜曰臣比在東<lb/>
宮被人誣譖三度合死皆張説保䕶得全首領以至今<lb/>
日張説兩男一度合死臣不能力爭脱死者有知臣將<lb/>
<pb n="KR3l0118_WYG_077-3b"/>
何面目見張説於地下嗚咽俯伏太上皇命左右曰扶<lb/>
皇帝起乃曰與阿奴處置張垍宜長流逺惡處竟終於<lb/>
嶺表張均宜棄市更不要苦救這箇也肅宗掩泣奉詔<lb/>
故均遇害皆如其言<hi>出大唐新語及戎幕閒談</hi>
　　　　羅思逺<lb/>
唐羅思逺多祕異術最善隱形明皇樂隱形之法就思<lb/>
逺勤求而學之思逺雖傳授不盡其要帝每與思逺同<lb/>
為之則隱没人不能知若自試則或餘衣帶或露幞頭<lb/>
<pb n="KR3l0118_WYG_077-4a"/>
脚宮中人每知帝所在也帝多方賜賚或懼以死而求<lb/>
之終不盡傳帝怒命力士裹以油襆置於油榨下壓殺<lb/>
而埋瘞之不旬日有中官自蜀道回逢思逺於路乘驢<lb/>
而笑謂使者曰上之為戲一何虐也<hi>出開天傳信記</hi>
　　　　張景藏<lb/>
中書令河東公裴光庭開元中居相位張景藏能言休<lb/>
咎一日忽詣公以一幅紙大書台字授公公曰余見居<lb/>
台司此何意也數日貶台州刺史<hi>出尚書故實</hi>
<pb n="KR3l0118_WYG_077-4b"/>
　　　　葉法善<lb/>
唐𤣥宗於正月望夜上陽宮大陳影燈設庭燎自禁門<lb/>
望殿門皆設蠟炬連屬不絶洞照宮室熒煌如晝時尚<lb/>
方都匠毛順心多巧思結搆繒采為燈樓十二間高百<lb/>
五十尺懸以珠玉金銀每微風一至鏘然成韻仍以燈<lb/>
為龍鳯虎豹騰躍之狀似非人力有道士葉法善在聖<lb/>
真觀上促命召來既至潛引法善觀於樓下人莫知者<lb/>
法善謂上曰影燈之盛天下固無與比惟凉州信為亞<lb/>
<pb n="KR3l0118_WYG_077-5a"/>
匹上曰師頃嘗遊乎法善曰適自彼來便蒙召上異其<lb/>
言曰今欲一徃得否法善曰此易耳于是令上閉目約<lb/>
曰必不得妄視若有所視必當驚駭上依其言閉目距<lb/>
躍身在霄漢已而足及地法善曰可以觀覽既視燈燭<lb/>
連亘十數里車馬駢闐士女紛雜上稱其善久之法善<lb/>
曰觀覽畢可回矣復閉目與法善騰虛而上俄頃還故<lb/>
處而樓下歌吹猶未終法善至西凉州將鐵如意質酒<lb/>
肆異日上命中官託以他事使凉州因求如意以還法<lb/>
<pb n="KR3l0118_WYG_077-5b"/>
善又嘗引上遊於月宮因聆其天樂上自曉音律黙記<lb/>
其曲而歸傳之遂為霓裳羽衣曲法善生隋大業丙子<lb/>
終於開元壬申凡一百七十年矣寧州有人卧疾連年<lb/>
求法善飛符以制之令於居宅井南七步掘約五尺許<lb/>
得一古曲几几上有十八字歌曰歲年永悲羽翼殆歸<lb/>
哀哉罹殃苦令我不得飛疾者遂愈案孔懌㑹稽記云<lb/>
葛𤣥得仙後几遂化為三足獸至今上虞人徃徃於山<lb/>
中見此案几蓋欲飛騰之兆也金陵六朝記曰吳帝赤<lb/>
<pb n="KR3l0118_WYG_077-6a"/>
烏七年八月十七日葛𤣥於方山上得道白日昇天至<lb/>
今有煮藥鐺山有洗藥池見在又白仲都葛𤣥弟子亦<lb/>
白日昇天至今祠壇見在白都山下又姚光亦葛𤣥弟<lb/>
子自言得為火仙吳大帝積薪焚之光安坐火中手閱<lb/>
素書一卷法善盡傳符籙尤能厭鬼神先是高宗曾檢<lb/>
挍諸術士黄白之法遂出九十餘人曾於東都凌空觀<lb/>
設壇醮士女徃觀之俄有數十人自投火中人大驚師<lb/>
曰皆鬼魅吾法攝之也卒諡越國公<hi>出廣徳神異録</hi>
<pb n="KR3l0118_WYG_077-6b"/>
　　　　錢知微<lb/>
唐天寳末術士錢知微嘗至洛居天津橋賣卜云一卦<lb/>
帛十疋歴旬人皆不詣之一日有貴公子意其必異命<lb/>
取帛如數卜焉錢命蓍而卦成曰予筮可期一生君何<lb/>
戲焉其人曰卜事甚切先生豈悞乎錢請為韻語曰兩<lb/>
頭㸃土中心虛懸人足踏䟦不肯下錢其人本意賣天<lb/>
津橋紿之其精如此<hi>出酉陽雜爼</hi>
　　　　胡蘆生<lb/>
<pb n="KR3l0118_WYG_077-7a"/>
唐劉闢初登第詣卜者胡蘆生筮卦以質官禄生雙瞽<lb/>
卦成謂闢曰自此二十年禄在西南然不得善終闢留<lb/>
束素與之釋褐從韋臯於西川至御史大夫軍司馬既<lb/>
二十年韋病命闢入奏請益東川如開元初之制詔未<lb/>
允闢乃微服單騎復詣胡蘆生筮之生揲蓍成卦謂闢<lb/>
曰吾二十年前嘗為一人卜乃得旡妄之隨今復前卦<lb/>
得非曩賢乎闢聞之即依阿唯諾生曰若審其人禍將<lb/>
至矣闢甚不信乃歸蜀果叛憲宗皇帝擒戮之宰相李<lb/>
<pb n="KR3l0118_WYG_077-7b"/>
蕃嘗漂寓東洛妻即庶子崔謙女年近三十未有名宦<lb/>
多寄託崔氏待之亦不甚盡禮時胡蘆生在中橋李患<lb/>
足瘡欲挈家居揚州甚悶與崔氏兄弟同徃候之生好<lb/>
飲酒詣者必擕一壺李與崔各㩦酒賫錢三鍰徃焉生<lb/>
方箕踞在幕屋倚蒲團已半酣矣崔兄弟先至生不為<lb/>
之起但伸手請坐而已曰須臾當有貴人來顧小童曰<lb/>
掃地方畢李生至級下蘆生笑迎執手而入曰郎君貴<lb/>
人也何問李公曰某且老矣復病又欲以家徃數千里<lb/>
<pb n="KR3l0118_WYG_077-8a"/>
外何有如此貴人也曰更逺亦可公在兩紗籠中豈畏<lb/>
此厄李公詢紗籠之由終不復言遂徃揚州居參佐橋<lb/>
而李公閒談寡合居之左近有高員外素相善時李疾<lb/>
不出高已來謁至晚又報高至李甚怪及見云朝來看<lb/>
公歸到家困甚就寢夢有人召出城荆棘中行見舊使<lb/>
莊客亡已十數年矣謂某曰員外不合至此為物所誘<lb/>
且須臾急返某送員外去遂即引至城門某謂曰汝安<lb/>
得在此曰為隂吏蒙差當直李三郎某曰何李三郎也<lb/>
<pb n="KR3l0118_WYG_077-8b"/>
曰住參佐橋知員外與三郎徃還故此祗候某曰李三<lb/>
郎安得如此曰是紗籠中人詰之不肯言因云飢甚員<lb/>
外能賜少酒飯錢銀否此城不敢入請于城外致之某<lb/>
曰就李三郎宅得否其人驚曰若如此是殺某也遂覺<lb/>
特奉報此好消息李公笑而謝之心異紗籠之説後數<lb/>
年張建封鎮徐州奏李為廵官校書郎㑹有新羅僧能<lb/>
相人言張公不得為宰相甚不快因令使院看諸判官<lb/>
有得為宰相否及至曰並無張尤不快曰某妙擇賔僚<lb/>
<pb n="KR3l0118_WYG_077-9a"/>
豈無一人至相座者因更問曰莫有判官更入院否報<lb/>
李廵官便令促召至僧降堦迎謂張公曰判官是紗籠<lb/>
中人僕射不及張大喜因問紗籠事曰宰相㝠司必潛<lb/>
以紗籠䕶之恐為異物所擾餘官不得也方悟蘆生及<lb/>
高公所説李公竟為相滎陽鄭子少貧窶有才學不遇<lb/>
時年近四十將獻書策求禄仕鄭遂造之請占後事謂<lb/>
鄭曰此卦大吉七日内婚禄皆逹鄭既欲干禄求婚皆<lb/>
被擯斥以卜者謬已即告云吾將死矣請審之胡蘆生<lb/>
<pb n="KR3l0118_WYG_077-9b"/>
曰豈欺誑言哉必無致疑也鄭自度無因而致請其由<lb/>
生曰君明日晩自乘驢出永通門信驢而行不用將從<lb/>
者隨二十里内的見其驗鄭依言明日信驢行十七八<lb/>
里因倦下驢驢忽驚走南去至疾鄭逐一里餘驢入一<lb/>
莊中頃聞莊内呌呼云驢踏破醬瓮牽驢索主忽見鄭<lb/>
求驢其家奴僕訴詈鄭子巽謝之良久日向暮聞門内<lb/>
語云莫辱衣冠即主人母也遂問姓名鄭具對因叙家<lb/>
族乃鄭之五從姑也遂留宿傳語更無大子弟姑即自<lb/>
<pb n="KR3l0118_WYG_077-10a"/>
出見郎君延鄭㕔内須臾列燈火備酒饌夫人年五十<lb/>
餘鄭拜謁叙寒暄兼言驢事慚謝姑曰小子隔闊都不<lb/>
知聞不因今日何由相見遂與欵洽詢問中外無不識<lb/>
者遂問婚姻鄭云未婚初姑似喜少頃慘容曰姑事韋<lb/>
家不幸兒女幼小偏露一子纔十餘歲一女去年事鄭<lb/>
郎選授江隂尉將赴任至此身亡女子孤弱更無所依<lb/>
郎即未宦若能就此親便赴官任即亦姑之幸也鄭私<lb/>
喜又思卜者之神遂謝諾之姑曰赴官須及程限五日<lb/>
<pb n="KR3l0118_WYG_077-10b"/>
内須成親郎君行李一切我備果不出七日婚宦兩全<lb/>
鄭厚謝蘆生㩦妻赴任<hi>出原化記</hi>
　<lb/>
　<lb/>
　<lb/>
　<lb/>
　<lb/>
　太平廣記卷七十七<lb/>
</p>
<p>
</p>
  </div>
</body>
</text>
</TEI>
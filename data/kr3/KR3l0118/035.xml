<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷三十五</head> <lb/>
    <p>
<pb n="KR3l0118_WYG_035-1a"/>
欽定四庫全書<lb/>
　太平廣記卷三十五<lb/>
　　神仙三十五<lb/>
　　　成真人　　　栢葉仙人　　齊映<lb/>
　　　王四郎　　　韋丹　　　　馮大亮<lb/>
　　　　成真人<lb/>
成真人者不知其名亦不知所自唐開元末有中使自<lb/>
嶺外廻謁金天廟奠祝既畢戲問巫曰大王在否對曰<lb/>
<pb n="KR3l0118_WYG_035-1b"/>
不在中使訝其所答乃詰之曰大王何往而云不在巫<lb/>
曰關外三十里迎成真人耳中使遽令人於關候之有<lb/>
一道士弊衣負布囊自關外來問之姓成延於傳舍問<lb/>
以所習皆不對以驛騎載之到京館於私第密以其事<lb/>
奏焉𤣥宗大異之召入内殿館於蓬萊院詔問道術及<lb/>
所修之事皆拱黙不能對沉真朴畧而已半嵗餘懇求<lb/>
歸山既無所訪問亦聴其所適自内殿挈布囊徐行而<lb/>
去見者咸笑焉所司掃灑其居改張幃幕見壁上題曰<lb/>
<pb n="KR3l0118_WYG_035-2a"/>
蜀路南行燕師北至本擬白日昇天且看黑龍飲渭其<lb/>
字刮洗愈明以事上聞上黙然良久頗亦追思之其後<lb/>
禄山起燕聖駕幸蜀皆如其䜟<hi>出仙傳拾遺</hi>
　　　　栢葉仙人<lb/>
栢葉仙人田鸞家居長安世有冠冕至鸞家富而兄弟<lb/>
五六人皆年未至三十而夭鸞年二十五母憂甚鸞亦<lb/>
自懼常聞道者有長生術遂入華山求問真侣心願懇<lb/>
至至山下數十里見黄冠自山而出鸞遂禮謁祈問𨼆<lb/>
<pb n="KR3l0118_WYG_035-2b"/>
訣黄冠舉頭指栢樹示之曰此即長生藥也何必深遠<lb/>
但問志如何爾鸞遂披尋仙方云側栢服之久而不已<lb/>
可以長生乃取栢葉暴乾為末服之稍節葷味心志專<lb/>
一服可至六七十日未有他益但覺時時煩熱而服終<lb/>
不輟至二年餘病熱頭目如裂舉身生瘡其母泣曰本<lb/>
為延年今返為藥所殺而鸞意終不舍尚服之至七八<lb/>
年熱疾益甚其身如火人不可近皆聞栢葉氣諸瘡潰<lb/>
爛黄水遍身如膠母亦意其死忽自云體今小可須一<lb/>
<pb n="KR3l0118_WYG_035-3a"/>
沐浴遂命置一斛温水於室數人舁卧斛中自病來十<lb/>
餘日不寢忽若思寢乃令左右掩戸勿驚遂於斛中寢<lb/>
三日方悟呼人起之身上諸瘡皆已掃去光彩明白眉<lb/>
鬚紺緑蝢覺耳目鮮明自云初寢夢黄冠數人持旌節<lb/>
導引謁上清遍禮古來列仙皆相謂曰栢葉仙人來此<lb/>
遂授以仙術勒其名於玉牌金字藏於上清謂曰且止<lb/>
於人世修行後有位次當相召也復引而歸鸞自此絶<lb/>
穀並不思飲食𨼆於嵩陽至貞元中已年百二十三嵗<lb/>
<pb n="KR3l0118_WYG_035-3b"/>
矣常有少容忽吿門人無疾而終顔色不改蓋屍解也<lb/>
臨終異香滿室空中聞音樂聲乃造清都赴仙約耳<hi>出原</hi>
<hi>化記</hi>
　　　　齊映<lb/>
齊相公映應進士舉至省訪消息歇禮部南院遇雨未<lb/>
食徬徨不知所之徐步墻下有一老人白衣策杖二小<lb/>
奴從揖齊公曰日已髙公應未飡某居處不遠能暫往<lb/>
否映愧謝相隨至門外老人曰某先去留一奴引郎君<lb/>
<pb n="KR3l0118_WYG_035-4a"/>
躍上白驢如飛齊公乃行至西市北入一静坊新宅門<lb/>
曲嚴潔良久老人復出侍婢十餘皆有所執至中堂坐<lb/>
華潔侈盛良久因鋪設于樓酒饌豐異逡廵人報有送<lb/>
錢百千者老人曰此是酒肆所入某以一丸藥作一瓮<lb/>
酒及晚請去老人曰郎君有竒表要作宰相耶白日上<lb/>
昇耶齊公思之良久云宰相老人笑曰明年必及第此<lb/>
官一定贈帛數十疋云慎不得言於人有暇即一來齊<lb/>
公拜謝自後數往皆有䘏賚至春果及第同年見其車<lb/>
<pb n="KR3l0118_WYG_035-4b"/>
服修整乘醉詰之不覺盡言偕二十餘人期約俱詣就<lb/>
謁老人聞之甚悔至則以廢疾託謝不見各奉一縑獨<lb/>
召公入責之曰爾何乃輕泄也比者昇仙之事亦得今<lb/>
不果矣公哀謝負罪出門去旬日復來宅已貨訖不知<lb/>
所詣<hi>出逸史</hi>
　　　　王四郎<lb/>
洛陽尉王琚有孽姪小名四郎孩提之嵗其母他適因<lb/>
隨去自後或十年五年至琚家而王氏不復録矣唐元<lb/>
<pb n="KR3l0118_WYG_035-5a"/>
和中琚因常調自鄭入京道出東都方過天津橋四郎<lb/>
忽於馬前跪拜布衣草履形貌山野琚不識因自言其<lb/>
名琚哀愍久之乃曰叔今赴選費用固多少物奉獻以<lb/>
助其費即於懷中出金可五兩許色如雞冠因曰此不<lb/>
可與常者等價也到京但於金市訪張蓬子付之當得<lb/>
二百千琚異之即謂曰爾頃在何處今復何適對曰向<lb/>
居王屋山下洞今將往峨嵋山知叔到此故候拜覲琚<lb/>
又曰爾今停泊在何處對曰中橋逆旅席氏之家時方<lb/>
<pb n="KR3l0118_WYG_035-5b"/>
小雨㑹琚不賫雨衣遽去曰吾即至爾居四郎又拜曰<lb/>
行李有期恐不獲祗候琚逕歸易服而往則已行矣因<lb/>
詢之席氏乃曰妻妾四五人皆有殊色至於衣服鞍馬<lb/>
華侈非常其王處士肩輿先行云徃劒南琚私竒之然<lb/>
未信也及至上都時物翔貴財用頗乏因謂家奴吉兒<lb/>
曰爾將四郎所留者一訪之果有張蓬子乃出金示之<lb/>
蓬子驚喜捧而叩顙曰何從得此所要幾緡吉兒即曰<lb/>
二百干耳蓬子遂置酒食宴吉兒即依請而付又曰若<lb/>
<pb n="KR3l0118_WYG_035-6a"/>
更有可以再來吉兒以錢歸琚大異之明日自詣蓬子<lb/>
蓬子曰此王四郎所貨化金也西域商胡專此伺買且<lb/>
無定價但四郎本約多少耳逾則不必受也琚遂更不<lb/>
取焉自後留心訪問冀一㑹遇終不復見之<hi>出集異記</hi>
　　　　韋丹<lb/>
韋丹大夫及第後厯任西臺御史每常好道未曾有遇<lb/>
京國有道者與丹交逰嵗久忽一日謂丹曰子好道心<lb/>
堅大抵骨格不成某不能盡知其事可自往徐州問黑<lb/>
<pb n="KR3l0118_WYG_035-6b"/>
老耳丹乃求假出往徐州經數日問之皆云無黑老召<lb/>
一衙吏問之曰此州城有黑老家在何處其吏曰此城<lb/>
郭内並無去此五里𤓰園中有一人姓陳黑瘦貧寒為<lb/>
人傭作賃半間茅屋而住此州人見其黑瘦衆皆呼為<lb/>
黑老韋公曰可為某邀取來吏人至𤓰園中喚之黑老<lb/>
終不肯來乃驅迫之至驛韋公已具公服在門首祗候<lb/>
韋公一見便再拜黑老曰某傭作求食不知有何罪今<lb/>
被捉來願得生廻又復怖畏驚恐欲走出門為吏人等<lb/>
<pb n="KR3l0118_WYG_035-7a"/>
遮攔不放自辰及酉韋公禮貌益恭黑老驚惶轉甚畧<lb/>
請上㕔終不能得至二更來方上堦不肯正坐韋公再<lb/>
拜諮請叩問不已至三更黑老忽然倒卧於床上鼻息<lb/>
如雷韋公兢兢床前而立久因困極不覺兼公服亦倒<lb/>
卧在床前地上睡至五更黑老起來以手撫韋公背云<lb/>
汝起汝起汝似好道吾亦愛之大抵骨格不成就且須<lb/>
向人間富貴待合得時吾當來迎汝不然恐汝失路耳<lb/>
初秋日可再來此當為汝盡話言訖倐已不見韋公却<lb/>
<pb n="KR3l0118_WYG_035-7b"/>
歸至立秋前一日晚至徐州黑老己辰時死矣韋公惆<lb/>
悵埋之而去自後寂絶二十年不知信息韋公官江西<lb/>
觀察使到郡二年忽一日有一叟謂閽人曰爾報公可<lb/>
道黑老來也公聞之倒屣相迎公明日無疾忽然卒皆<lb/>
言黑老迎韋公上仙矣<hi>出㑹昌解頤録</hi>
　　　　馮大亮<lb/>
馮大亮者導江人也家貧好道亦無所修習每道士方<lb/>
術之人過其門必留連延接唯一牛拽步磨以自給一<lb/>
<pb n="KR3l0118_WYG_035-8a"/>
旦牛死其妻對泣歎曰衣食所給在此牛爾牛既死矣<lb/>
何以資口食乎慈母山道士每過其家即憇歇累日是<lb/>
時道士復來夫婦以此語之道士曰皮角在乎曰在即<lb/>
取皮攣綴如牛形斫木為脚以繩繫其口驅之遂起肥<lb/>
徤如常曰此牛不復飲食但晝夜使之可也慎勿解其<lb/>
口爾以此牛拽磨力倍於常道士亦不復來數年盛暑<lb/>
牛喘甚急牧童憐之因解其口遽成皮骨而已然其家<lb/>
已漸富改置酒肆常以奉道祈感遇仙人仍力行救物<lb/>
<pb n="KR3l0118_WYG_035-8b"/>
好賓客有樵叟三五人詣其家飲酒常不言錢禮而接<lb/>
之雖數益敬忽一人曰我軰八人明日具來共謀一醉<lb/>
無以人多為訝至時樵叟八人偕至客於袖中出柟木<lb/>
一枝纔五六寸栽於庭中便飲酒盡歡而去曰勞置美<lb/>
酒無以為報此樹徑尺則家財百萬此時可貢助天子<lb/>
垂名國史十年後㑹於岷嶺巨人宫當授以飛仙之道<lb/>
言訖而去旬日而樹已凌空髙十餘丈大已徑尺其家<lb/>
金玉自至寳貨自積殷富彌甚雖王孫糜竺之家不能<lb/>
<pb n="KR3l0118_WYG_035-9a"/>
及也五年𤣥宗幸蜀大亮貢錢三十萬貫以資國用<hi>出仙</hi>
<hi>傳拾遺</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_035-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三十五<lb/>
</p>
<p>
</p>
  </div>
</body>
</text>
</TEI>
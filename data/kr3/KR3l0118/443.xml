<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記巻四百四十三</head>
    <p>
<pb n="KR3l0118_WYG_443-1a"/>
欽定四庫全書<lb/>
　太平廣記巻四百四十三　宋　李昉等　編<lb/>
　　畜獸十<lb/>
　　麈<lb/>
　　　呉唐　　　　李嬰<lb/>
　　麞<lb/>
　　　劉憣<lb/>
　　鹿<lb/>
<pb n="KR3l0118_WYG_443-1b"/>
　　　蒼鹿　　　　科藤　　　　銅環<lb/>
　　　鹿馬　　　　紫石　　　　陸紹第<lb/>
　　　唐𤣥宗　　　彭世　　　　鹿娘<lb/>
　　　張盍蹋　　　車甲　　　　嵩山老僧<lb/>
　　　王祐　　　　雜説<lb/>
　　兔<lb/>
　　　嵐州　　　　楊邁<lb/>
　　　麈<lb/>
<pb n="KR3l0118_WYG_443-2a"/>
　　　　呉唐<lb/>
呉唐者廬陵人也少好射獵矢不虚發嘗方春將其子<lb/>
出獵乃值一麈將麑戲焉麈覺有人氣引麑潜去麑未<lb/>
知所畏因前就唐唐射之而死麈驚還悲鳴唐乃置麑<lb/>
净地自藏草中麈來俯䑛頓伏唐又射之應弦而倒既<lb/>
而又逢一麈張弩之間箭忽自發激中其子唐即投弓<lb/>
抱子撫膺而哭忽聞空中呼曰呉唐麈之愛子與汝何異<lb/>
驚視左右虎從旁出遥前搏折其臂還家一宿而卒<hi>出宣室志</hi>
<pb n="KR3l0118_WYG_443-2b"/>
　　　李嬰<lb/>
有李嬰者與弟縚皆善用弩曾射得一麈解其四脚懸置𣗳<lb/>
間剖以為炙立於火上方欲共食忽見山下有一神人長三<lb/>
丈許鼓歩而來手持大囊既至悉斂肉及皮骨并列火上者<lb/>
於囊中逕還山去嬰與弟縚驚駭莫知所措後竟無他<hi>出蟠雜説</hi>
　　　麞<lb/>
　　　　劉憣<lb/>
青州有劉憣者元嘉初射得一麞剖腹以草塞之蹶然<lb/>
<pb n="KR3l0118_WYG_443-3a"/>
而起俄而前走憣怪而㧞其塞草須叟還卧如此三焉<lb/>
憣宻錄此種以求其𩔖理創多騐<hi>出述異記</hi>
　　　鹿<lb/>
　　　　蒼鹿<lb/>
鹿千年為蒼鹿又五百年為白鹿又五百年化為𤣥鹿<lb/>
漢成帝時中山人得𤣥鹿烹而視其骨皆黒色仙方云<lb/>
𤣥鹿為脯食之壽至二千歳餘干縣有白鹿土人傳千<lb/>
嵗矣晉成帝遣人捕得有銅牌鐫字在角後云寳鼎二<lb/>
<pb n="KR3l0118_WYG_443-3b"/>
年臨江所獻蒼鹿<hi>出述異記</hi>
　　　　科藤<lb/>
合浦康頭山有鹿額上戴科藤一枚四條直上各丈許<hi>出交州記</hi>
雷郡有鹿腥無味不可食俗云海魚所化郡人嘗見魚<lb/>
首而身為鹿者斯信矣與鷹鳩雀雉之化奚異哉<hi>出投荒雜錄</hi>
　　　　銅環<lb/>
胡向為虢州時獵人殺一鹿重一百八十斤蹄下貫銅<lb/>
環環上有篆字博物者不能識<hi>闕</hi>
<pb n="KR3l0118_WYG_443-4a"/>
　　　　鹿馬<lb/>
洮陽縣東有華山去縣九十里廻跨峙堞峰嶺參差昔<lb/>
有人因獵見二鹿其一者霜毛純素照耀山谷一者五<lb/>
彩成文煥爛曜日獵人驚其竒異而不射前行數里見<lb/>
一人訶責云使君何來不見二馬耶答云唯見雙鹿曰<lb/>
吾為虞帝所使至衡山與安邱道士相聞君所見鹿是<lb/>
吾馬也<hi>出録異記</hi>
　　　　紫石<lb/>
<pb n="KR3l0118_WYG_443-4b"/>
晉安有東山樵人陳氏恒見山中有火光燭天伺之久<lb/>
乃見一大鹿光自口出設罝捕而獲之剖其腹得一紫<lb/>
石圓瑩如珠因寳藏之家自是富至其孫奢縱好酒醉<lb/>
而玩其珠以為石何神因擊碎之家自是貧矣<hi>出稽神録</hi>
　　　　陸紹第<lb/>
唐虞部郎中陸紹第為盧氏縣尉掌時獵遇鹿五六頭<lb/>
臨澗見人不驚毛斑如畫陸怪獵人不射問之獵者言<lb/>
此是仙鹿也射之不能傷且復不利陸不信強之獵者<lb/>
<pb n="KR3l0118_WYG_443-5a"/>
不得已一發矢鹿帶箭而去及返射者墜崖折左足<hi>出酉</hi>
<hi>陽雜俎</hi>
　　　　唐𤣥宗<lb/>
開元二十三年秋𤣥宗皇帝狩于近郊駕至咸陽原有<lb/>
大鹿興于前贔然其軀頗異于常者上命弓射之一發<lb/>
而中及駕還乃勅厨吏炙其䏶已進而尚食具熟俎獻<lb/>
時張果老先生侍上命果坐于前以其肉賜之果謝而<lb/>
食旣食且奏曰陛下以此鹿為何如上曰吾只知其鹿<lb/>
<pb n="KR3l0118_WYG_443-5b"/>
也亦未知何如哉果曰此鹿年且千歲矣陛下幸問臣<lb/>
上笑曰此一獸耳何遂言其千歲耶果曰昔漢元狩五<lb/>
年秋臣侍武帝畋于上林其從臣有生獲此鹿而獻者<lb/>
帝以示臣奏曰此仙鹿也壽將千歲今旣生獲不如活<lb/>
之㑹武帝尚神仙由是納臣之奏上曰先生紿矣且漢<lb/>
元狩五年及今八百歲其鹿長壽豈歴八百歲而不為<lb/>
畋所獲乎况苑囿内麋鹿亦多今所獲何妨為他鹿乎<lb/>
果曰曩時武帝旣獲此鹿將捨去之且命東方朔以練<lb/>
<pb n="KR3l0118_WYG_443-6a"/>
銅為牌刻成文字以識其年系于左角下願得騐之庶<lb/>
表臣之不誣也上即命置鹿首于前詔内臣高力士騐<lb/>
之凡食頃曾無所見上笑曰先生果謬矣左角之下銅<lb/>
牌安在果曰臣請自索之即顧左右命銕鉗鉗出一小<lb/>
牌實銅製者可二寸許葢以年月悠久為毛革蒙蔽始<lb/>
不見耳持以進上命磨瑩視之其文字刓弊不可識矣<lb/>
上於是信果之不謬又問果曰漢元狩五年甲子何次<lb/>
史編何事吾將徴諸記傳先生第為我言之果曰是歲<lb/>
<pb n="KR3l0118_WYG_443-6b"/>
歲次癸亥武帝始開昆明池用習水戰因蒐狩以順禮<lb/>
焉迨今甲戍歲八百五十二年上即命按漢史其昆明<lb/>
池果元狩五年所開其甲子亦無差上顧謂力士曰異<lb/>
乎哉張果能言漢武時事眞所謂至人矣吾固不可得<lb/>
而知也<hi>出宣室志</hi>
　　　　彭世<lb/>
鄱陽樂安彭世晉咸康中以獵射為業每入山與子俱<lb/>
行後忽蹷然而倒化成一鹿跳躍而去其子終身不復<lb/>
<pb n="KR3l0118_WYG_443-7a"/>
弋獵至孫却習其事曽射一鹿兩角間有道家七星符<lb/>
并其祖名字及鄉居年月焉覩之悔懊自此永㫁射獵<lb/>
<hi>出異苑記</hi>
　　　　鹿娘<lb/>
常州江隂縣東北石筏山者梁時有伐材人入此山見<lb/>
有麀鹿産仍聞小兒啼聲徃視見産一女子因收取養<lb/>
之及長乃令出家為道士時人謂之鹿娘梁武帝為置<lb/>
觀名為聖觀<hi>出洽聞記</hi>
<pb n="KR3l0118_WYG_443-7b"/>
　　　　張盍蹋<lb/>
昔張盍蹋寗成二人並出家于蜀雲䑓山石室中忽有<lb/>
一人着黄練單衣葛巾到其前曰勞乎道士因以鏡照<lb/>
之見是一鹿遂責問之曰汝草中老鹿何敢詐為人形<lb/>
言訖化成老鹿而走去<hi>出抱朴子</hi>
　　　　車甲<lb/>
陶潜捜神記曰有一士人姓車是淮南人天雨舍中獨<lb/>
坐忽有二年少女來就之着紫纈襦立其牀前共語笑<lb/>
<pb n="KR3l0118_WYG_443-8a"/>
車疑之天雨如此女人從外來而衣服何不沾濕必是<lb/>
異物其壁上先掛一銅鏡徑數寸回顧鏡中有二鹿在<lb/>
牀前因將刀斫之而悉成鹿一走去獲一枚以為脯食<lb/>
之<hi>出五行記</hi>
　　　　嵩山老僧<lb/>
嵩山内有一老僧結茅居薜蘿間修持不出忽見一小<lb/>
兒獨叅禮懇求為弟子僧但誦經不顧其小兒自旦至<lb/>
暮不退僧乃問之曰此深山内人跡甚稀小兒因何至<lb/>
<pb n="KR3l0118_WYG_443-8b"/>
又因何求為弟子小兒曰本居山前父母皆䘮幼失所<lb/>
依必是前生不修善果所致今是以發願捨離塵俗來<lb/>
求我師寔欲修來世福業也僧曰能如是耶其奈僧家<lb/>
寂寞不同于俗人志願雖嘉能從道心惟一乎小兒曰<lb/>
若心與言違皇天后土自不容耳不唯我師不容也僧<lb/>
察其敏悟知有善縁遂與落髪小兒為弟子後精進勤<lb/>
劬罕有倫等或演法于僧僧不能對或問道于僧僧不<lb/>
能折老僧深重之以為聖賢也後數年時在素秋萬木<lb/>
<pb n="KR3l0118_WYG_443-9a"/>
凋落凉風悲起磎谷凄清忽慨然四望朗吟曰我本長<lb/>
生深山内更何入他不二門争如訪取舊時伴休更朝<lb/>
夕勞神魂吟訖復長嘯良久有一羣鹿過小兒躍然脫<lb/>
僧衣化一鹿跳躍隨羣而去<hi>出瀟湘録</hi>
　　　　王祜<lb/>
岐州西二十里王祜者豪富之家也第宅華麗擬于貴<lb/>
顯常開舘舍以待徃來至于珍饌芳醪雖有千人詣之<lb/>
曽不缺乏忽一日有一道士謁祜自稱華山道士學眞<lb/>
<pb n="KR3l0118_WYG_443-9b"/>
㩦一張琴負一壺藥來求寄泊祜性且好道既問之忻<lb/>
然出迎延于深院敬待倍常道士問祜曰君如是富足<lb/>
敵侯伯之樂也福則福矣其如不賢祜笑而起拜道士<lb/>
曰君設食于門下以俟賢俊耶以待餓者而飼之耶若<lb/>
以待餓方今天下安樂餘糧栖畆人無乏絶又何飼之<lb/>
若以俟賢俊則不聞君延一賢揖一俊足以知君自不<lb/>
賢耳無訝我言我恐君有憑痴之名喧譁于人口故以<lb/>
此直言以悟君亦縁感君倍常敬仰我也祜遂慨然動<lb/>
<pb n="KR3l0118_WYG_443-10a"/>
容再拜之道士又曰我聞人之好樂必有其師事縱横<lb/>
者寔存遊說之志讀孫吳者那無爭戰之心哉某手携<lb/>
一張琴負一壺藥者豈獨欲勞頓也抑有㫖耳携琴者<lb/>
我知琴有古風欲人知我好古又欲化人還淳朴省澆<lb/>
浮也負藥壺者我知人之多病欲人知我有痊平人病<lb/>
之意也我琴非止自化也化人也我藥非止痊自病也<lb/>
痊人病也噫君之富濟于人與夫家累千金剥割人者<lb/>
則殊如以古之豪貴之家待士則怍矣必以賢愚有别<lb/>
<pb n="KR3l0118_WYG_443-10b"/>
慎保身名無反招謗耳祜復再拜道士乃命酒自酌纔<lb/>
曙遽辭而去祜令人潛偵之見道士化一大鹿西走不<lb/>
知所之<hi>出瀟湘録</hi>
　　　　雜說<lb/>
江陵松滋枝江村射鹿者率以淘河烏脛骨為管以鹿<lb/>
心上脂膜作簧吹作鹿聲有大號小號呦呦之異或作<lb/>
麀鹿聲則麚鹿畢集葢為牝聲所誘人得彀矢而注之<lb/>
南中多鹿每一牡管牝百頭至春羸痩葢遊牝多也及<lb/>
<pb n="KR3l0118_WYG_443-11a"/>
夏則唯食菖蒲一味却肥當角解之時其茸甚痛獵人<lb/>
逢之其鹿不敢逸走伏而不動獵者以繩繫其茸截而<lb/>
取之先以其血來噉然後斃鹿何其苦也歟夫狨麝孔<lb/>
雀以有用賈害良可愍之<hi>出北夢𤨏言</hi>
　　　兔<lb/>
　　　　嵐州<lb/>
永淳年嵐勝州兔暴千萬為羣食苖並盡不知何物變<lb/>
化及暴已即並失却莫知何所異哉<hi>出朝野僉載</hi>
<pb n="KR3l0118_WYG_443-11b"/>
　　　　楊邁<lb/>
司農卿楊邁少好畋獵自云在長安時放鷹於野遥見<lb/>
草中一兔跳躍鷹亦自見即奮徃搏之既至無有收鷹<lb/>
上鞲行數十歩回顧其處復見兔走又搏之亦不獲如<lb/>
是者三即命芟草以求之得兔骨一具蓋兔之鬼也<hi>出稽</hi>
<hi>神録</hi>
　<lb/>
　太平廣記巻四百四十三<lb/>
</p>
<p>
</p>
  </div>
</body>
</text>
</TEI>
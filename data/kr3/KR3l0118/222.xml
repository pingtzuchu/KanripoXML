<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百二十二</head> <lb/>
    <p>
<pb n="KR3l0118_WYG_222-1a"/>
欽定四庫全書<lb/>
　太平廣記卷二百二十二<lb/>
　　相二<lb/>
　　　裴光庭　　　安祿山　　　孫思邈<lb/>
　　　孫生　　　　衡相　　　　馬祿師<lb/>
　　　李含章　　　尚衡　　　　桞芳<lb/>
　　　陳昭　　　　盧齊卿　　　梁十二<lb/>
　　　馮七　　　　馬生<lb/>
<pb n="KR3l0118_WYG_222-1b"/>
　　　　裴光庭<lb/>
姚元崇開元初為中書令有善相者来見元崇令密於<lb/>
朝堂視諸官後當為宰輔者見裴光庭白之時光庭為<lb/>
武官姚公命至宅與語復使相者於堂中埀簾重審焉<lb/>
光庭既去相者曰定矣姚公曰宰相者所以佐天成化<lb/>
非其人莫可居之向者與裴君言非應務之士詞學又<lb/>
寡寧有其祿乎相者曰公之所云者才也僕之所述者<lb/>
命也才與命固不同焉姚黙然不信後裴公果為宰相<lb/>
<pb n="KR3l0118_WYG_222-2a"/>
數年及在廟堂亦稱名相<hi>出定命録</hi>
　　　　安祿山<lb/>
𤣥宗御勤政樓下設百戲坐安祿山於東閒觀看肅宗<lb/>
諫曰歴觀今古無臣下與君上同坐閲戲者𤣥宗曰渠<lb/>
有異相我欲禳之故耳又嘗與之夜宴祿山醉臥化為<lb/>
一猪而龍頭左右遽告帝曰渠豬龍無能為也終不殺<lb/>
之祿山初為韓公張仁願帳下走使之吏仁願常令祿<lb/>
山洗脚仁願脚下有黑子祿山因洗而竊窺之仁願顧<lb/>
<pb n="KR3l0118_WYG_222-2b"/>
笑曰黑子吾貴相也汝獨竊視之豈汝亦有之乎祿山<lb/>
曰某賤人也不幸兩足皆有之比將軍者色黑而加大<lb/>
竟不知其何祥也仁願觀而異之益親厚之約為義兒<lb/>
而加寵薦焉<hi>出定命録</hi>
　　　　孫思邈<lb/>
孫思邈年百餘歳善醫術謂髙仲舒曰君有貴相當數<lb/>
政刺史若為齊州刺史邈有一兒作尉事使君雖合得<lb/>
杖君當憶老人言願放之後果如其言已剝其衣訖忽<lb/>
<pb n="KR3l0118_WYG_222-3a"/>
記憶遂放<hi>出定命録</hi>
　　　　孫生<lb/>
有孫生者不載其名善相人因至睦州郡守令遍相僚<lb/>
吏時房琯為司户崔渙為萬年尉貶桐廬縣丞孫生曰<lb/>
此二公位至台輔然房神噐大寳合在掌握中崔後為<lb/>
杭州刺史某雖不覩然尚蒙其恩惠既後房以齎册文<lb/>
自蜀至靈武授肅宗崔果為杭州下車訪生則已亡殁<lb/>
旬日矣因署其子為牙將以綵帛贈恤其家<hi>出廣德神異録</hi>
<pb n="KR3l0118_WYG_222-3b"/>
　　　　衡相<lb/>
開元中有相者不知姓名自言衡山来人謂之衡相在<lb/>
京舍宣平里時李林甫為太子諭德往見之入門則鄭<lb/>
少㣲嚴杲已在中庭相者引坐謂李公曰自僕至此見<lb/>
人衆矣未有如公貴者也且國家以刑法為重則公典<lb/>
司宼之職朝廷以銓管為先則公居冢宰之任然又秉<lb/>
丹青之筆當節制之選加以列茅分土窮榮極盛主㤙<lb/>
綢繆人望浹洽兼南省之官秩增數四握中樞之務載<lb/>
<pb n="KR3l0118_WYG_222-4a"/>
盈二九縉紳仰威黎庻瞻惠將古所未有也顧嚴鄭曰<lb/>
預聞此者非不幸也公二人宜加禮奉否則悔吝生矣<lb/>
時嚴鄭各負才名李猶聲譽未逹二公有轥轢之心及<lb/>
聞相者言以為甚不然唯唯而起更不復問李因辭去<lb/>
後李公拜中書鄭時已為刑部侍郎因述往事謂鄭曰<lb/>
曩者宣平相人咸以荒唐之説乃㣲有中者無何鄭出<lb/>
為岐州刺史與所親話其事未朞又貶為萬州司馬嚴<lb/>
自郎中亦牧逺郡<hi>出定命録</hi>
<pb n="KR3l0118_WYG_222-4b"/>
　　　　又<lb/>
李林甫少孤為元氏姨所育住在伊川時林甫年十歳<lb/>
與諸兒戲于路旁有老父歎而目焉人問之老父曰富<lb/>
貴誠不自知指李公曰此童後當為中書令凡二十年<lb/>
所歎與凡小戲誰辨也<hi>出定命録</hi>
　　　　馬祿師<lb/>
武功馬祿師善相長安主簿蕭璿與縣尉李嶠李全昌<lb/>
同詣求決馬生云三人俱貴逹大李少府位極人臣聲<lb/>
<pb n="KR3l0118_WYG_222-5a"/>
名振耀南省官無不虛任三入中書小李少府亦有清<lb/>
資得五品已上要官位終卿監蕭主簿中年湮沈晚逹<lb/>
亦大富貴從今後十年家有大難兄弟並流唯公與一<lb/>
弟獲全又十年之後方却得官遇大李少府在朝堂日<lb/>
當得引用小李少府入省官時為其斷割後璿離長安<lb/>
任作祕書郎則天既貴皇后王氏破滅蕭璿是其外姻<lb/>
舉家流竄兄弟六人配向嶺南唯璿與弟瑗配遼東無<lb/>
何有處置流移使出嶺南者俱死唯遼東者獲全兄弟<lb/>
<pb n="KR3l0118_WYG_222-5b"/>
二人因亡命十餘年至神龍初方蒙洗滌其時李嶠作<lb/>
相於街中忽逢璿使人問是蕭祕書耶因謂之曰公豈<lb/>
忘武功馬生之言乎於是擢用時小李少府作刑部員<lb/>
外判還其家蕭公竟歴中外清要位至崇班三品官十<lb/>
餘政<hi>出定命録</hi>
　　　　李含章<lb/>
崔圓㣲時欲舉進士於魏縣見市令李含章云君合武<lb/>
出身官更不停直至宰相開元二十三年應將帥舉科<lb/>
<pb n="KR3l0118_WYG_222-6a"/>
又於河南府充鄉貢進士其日正於福唐觀試遇敕下<lb/>
便於試場中喚將拜執㦸參謀河西軍事應制時與越<lb/>
州剡縣尉竇公衡同場並坐親見其事後官更不停不<lb/>
踰二十年拜中書令趙國公食實封五百户又圓當<lb/>
作司勲員外釋服往見會昌寺克慎師師笑云人皆自<lb/>
臺入省公乃自省入臺從此常合在鎗槊中行後當大<lb/>
貴無何為刑部員外兼侍御史充劒南節度留後入劒<lb/>
門後每行常有兵戈未逾一年便致勲業崔初入蜀常<lb/>
<pb n="KR3l0118_WYG_222-6b"/>
於親知自説如此<hi>出定命録</hi>
　　　　尚衡<lb/>
御史中丞尚衡童幼之時遊戲曾脱其碧衫唯著紫衫<lb/>
有善相者見之曰此兒已後當亦脱碧著紫矣後衡為<lb/>
濮陽丞遇安祿山反守節不受賊官將軍某乙使衡將<lb/>
緋衣魚袋差攝一官衡不肯受曰吾當脱碧著紫此非<lb/>
吾衣曾未旬月即有敕命改官賜紫於是脱碧著紫衡<lb/>
自又云當作七十政今歴十餘政已為中丞大夫矣<hi>出定</hi>
<pb n="KR3l0118_WYG_222-7a"/>
<hi>命録</hi>
　　　　柳芳<lb/>
柳芳嘗應進士舉累歳不及第詣朝士宴坐客八九人<lb/>
皆朱紱亦有畿赤官芳最居坐末又衣服麤故客咸輕<lb/>
焉有善相者衆情屬目獨謂芳曰柳子合無兄弟姊妹<lb/>
無莊田資産孑然一身羇旅辛苦甚多後二年當及第<lb/>
後祿位不歇一座之客夀命官祿皆不如君諸客都不<lb/>
之信後二年果及第歴挍書郎畿尉丞遊索於梁宋間<lb/>
<pb n="KR3l0118_WYG_222-7b"/>
遇太常博士有闕工部侍郎韋述知其才通明譜第又<lb/>
識古今儀注遂舉之於宰輔恩敕除太常博士時同座<lb/>
客亡者已六七人矣<hi>出定命録</hi>
　　　　陳昭<lb/>
僕射房琯相國崔渙並曾貶任睦歙州官時有婺州人<lb/>
陳昭見之云後二公並為宰相然崔公為一大使来江<lb/>
南及至德初上皇入蜀房崔二公同時拜相崔後為選<lb/>
補使巡按江東至蘇杭間崔公自説<hi>出定命録</hi>
<pb n="KR3l0118_WYG_222-8a"/>
　　　　盧齊卿<lb/>
盧齊卿有知人之鑒年六七歳時性慢率諸叔父每令<lb/>
一奴人隨後至十五六好夜起於後園空庭中坐奴見<lb/>
火炬甚多侍衛亦衆有人持繖葢葢之以告叔父叔父<lb/>
以為妖精怪媚有巫者敎以艾灸在手中心袁天綱見<lb/>
之大驚異曰此人夲合知三世事緣灸掌損遂遣滅却<lb/>
兩世事只知當世事從此每有所論無不中者官至祕<lb/>
書監張嘉貞之任宰相也有人訴之自慮左貶命齊卿<lb/>
<pb n="KR3l0118_WYG_222-8b"/>
視焉不為決定因其入朝乃書笏上作台字令張見之<lb/>
張以為不離台座及敕出貶台州刺史張守珪河北人<lb/>
事縣尉梁萬頃萬頃令捉馬失衣襟遂撻一頓因此發<lb/>
憤從軍為幽州一果毅齊卿常引對坐云公後當富貴<lb/>
秉節鉞守珪踧踖不意如此下階拜盧公未離幽州而<lb/>
守珪為將軍節度矣梁萬頃為河南縣尉初考滿守珪<lb/>
喚與相見萬頃甚懼守珪都不恨之謂曰向者不因公<lb/>
責怒某亦不發憤自逹乃遺其財物使療病<hi>出定命録</hi>
<pb n="KR3l0118_WYG_222-9a"/>
　　　　梁十二<lb/>
有梁十二者名知人至宋州刺史司馬詮作書薦與蘇<lb/>
州刺史李無言云梁十二今之管輅李無言遣日暮引<lb/>
入宅無言乃著黄衣衫令一客著紫替作無言與相抵<lb/>
對梁子謂客云向聞公語聲未有官祿又聞黄衣語乃<lb/>
是三品今章服不同豈看未審無言信之乃以實對云<lb/>
某昨有事恐被宣慰使惡奏君視如何梁云公即合改<lb/>
得上州刺史後果改為睦州刺史無言贈錢二百貫梁<lb/>
<pb n="KR3l0118_WYG_222-9b"/>
子云公至彼州必得重厄某為公作一法禳之公當須<lb/>
嗔責某乙云是妄語人鞭背十下仍不得令妻子知也<lb/>
無言再三不可梁子再三以請無言閔黙而從之明早<lb/>
李公當衙決梁子十下小蒼頭走報其妻無言入門妻<lb/>
云何以打梁子無言恨云忘却他不遣家内知俄而梁<lb/>
子叩鈴請見無言曰公何以遣妻子知厄不免矣公既<lb/>
彊與某二百千文有一事以報公德公厄雖不免然令<lb/>
公得二千貫以充家資取之必無事無言在州果取得<lb/>
<pb n="KR3l0118_WYG_222-10a"/>
二千貫錢而死梁十二又謂丹徒主簿盧惟雅云從此<lb/>
得通事舍人如其言後於京見之云至某年財物莊宅<lb/>
合破散公當與某五十千文某敎公一言即免盧不之<lb/>
信不與是錢至某年盧果因蒱博賭賽莊宅等並盡<hi>出定</hi>
<hi>命録</hi>
　　　　馮七<lb/>
進士李湯赴選欲求索入京至汴州有日者馮七謂之<lb/>
曰今年得留東南三千里外授一尉李不信曰某以四<lb/>
<pb n="KR3l0118_WYG_222-10b"/>
選得留官不合惡挍書正字雖一兩資亦望得之奈何<lb/>
一尉馮曰君但記之從此更作一縣尉即騎馬不住矣<lb/>
又問李君婚未李云未婚有一兒母在家馮曰君從今<lb/>
便不復與相見矣李到京選得留屬祿山之亂不願作<lb/>
京官欲與挍正不受自索湖州烏程縣尉經一年亷使<lb/>
奏為丹陽尉遂充判官因乘官馬不住離亂之後道路<lb/>
隔絕果與兒母不復相見<hi>出定命録</hi>
　　　　馬生<lb/>
<pb n="KR3l0118_WYG_222-11a"/>
天寳十四年趙自勤合入考有東陽縣瞽者馬生相謂<lb/>
云足下必不動縱去亦却来於此祿尚未盡後至三品<lb/>
著紫又云自六品即登三品自勤其年果不入考至冬<lb/>
有敕賜紫乾元二年九月馬生又來自勤初誑云龎倉<lb/>
曹家喚至則揑自勤頭骨云合是三品與趙使君骨法<lb/>
相似所言年夀并官政多少與前時所説並同也<hi>出定命録</hi>
　<lb/>
　<lb/>
<pb n="KR3l0118_WYG_222-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百二十二<lb/>
</p>
<p>
</p>
  </div>
</body>
</text>
</TEI>
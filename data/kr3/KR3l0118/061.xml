<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷六十一</head> <lb/>
    <p>
<pb n="KR3l0118_WYG_061-1a"/>
欽定四庫全書<lb/>
　太平廣記卷六十一<lb/>
　　女仙六<lb/>
　　　王妙想　　　成公智瓊　　龎女<lb/>
　　　褒女　　　　李真多　　　班孟<lb/>
　　　天台二女<lb/>
　　　　王妙想<lb/>
王妙想蒼梧女道士也辟穀服氣住黄庭觀邊之水傍<lb/>
<pb n="KR3l0118_WYG_061-1b"/>
朝謁精誠想念丹府由是感通每至月旦常有光景雲<lb/>
物之異重嶂幽壑人所罕到妙想未嘗言之於人如是<lb/>
嵗餘朔旦忽有音樂遙在半空虚徐不下稍乆散去又<lb/>
嵗餘忽有靈香郁烈祥雲滿庭天樂之音震動林壑光<lb/>
燭壇殿如十日之明空中作金碧之色烜爚亂眼不可<lb/>
相視須臾千乘萬騎懸空而下皆乘麒麟鳳凰龍鶴天<lb/>
馬人物儀衞數千人皆長丈餘持戈㦸兵杖旌旛幢盖<lb/>
良乆乃鶴盖鳳車導九龍之輦下降壇前有一人羽衣<lb/>
<pb n="KR3l0118_WYG_061-2a"/>
寳冠佩劍曵履昇殿而坐身有五色光赫然羣仙擁從<lb/>
亦數百人妙想即往視謁大仙謂妙想曰吾乃帝舜耳<lb/>
昔勞厭萬國養道此山每欲誘教後進使世人知道無<lb/>
不可教授者且大道在于内不在于外道在身不在他<lb/>
人𤣥經所謂修之於身其德乃真此盖修之自已證仙<lb/>
成真非他人所能致也吾覩地司奏汝於此山三十餘<lb/>
嵗始終如一守道不邪存念貞神遵稟𤣥戒汝亦至矣<lb/>
苦無所成證此乃道之棄人也𤣥經云常善救物而無<lb/>
<pb n="KR3l0118_WYG_061-2b"/>
棄物道之布惠周普念物物皆欲成之人人皆欲度之<lb/>
但是世人福果單㣲道氣浮淺不能精専於道既有所<lb/>
修又不勤乆道氣未應而已中怠是人自棄道非道之<lb/>
棄人也汝精誠一至將以百生千生望於所誠不怠不<lb/>
退深可悲愍吾昔遇太上老君示以道德真經理國理<lb/>
身度人行教此亦可以亘天地塞乾坤通九天貫萬物<lb/>
為行化之要修証之本不可譬論而言也吾常銘之於<lb/>
心布之於物宏化㴉俗不敢斯須輒有怠替至今稟奉<lb/>
<pb n="KR3l0118_WYG_061-3a"/>
師匠終刼之寳也但世俗浮詐迷妄者多嗤謙光之人<lb/>
以為懦怯輕退身之道以為迃劣笑絶聖棄智之㫖以<lb/>
為荒唐鄙絶仁棄義之詞以為勁捷此盖迷俗之不知<lb/>
也𤣥聖之意將欲還淳復朴崇道黜邪斜徑既除至道<lb/>
自顯淳朴已立澆競自袪此則裁制之義無所施兼愛<lb/>
之慈無所措昭灼之聖無所用機譎之智無所行天下<lb/>
混然歸乎大順此𤣥聖之大㫖也奈何世俗浮偽人奔<lb/>
奢巧帝王不得以靜理則萬緒交馳矣道化不得以坦<lb/>
<pb n="KR3l0118_WYG_061-3b"/>
行則百家紛競矣故曰人之自迷其日固乆若洗心潔<lb/>
己獨善其身能以至道為師資長生為歸趣亦難得其<lb/>
人也吾以汝修學勤篤暫來省視爾天骨宿禀復何疑<lb/>
乎汝必得之也吾昔于民間年尚冲幼忽感太上大道<lb/>
君降於曲室之中教以修身之道理國之要使吾瞑目<lb/>
安坐冉冉乘空至南方之國曰揚州上直牛斗下瞰淮<lb/>
澤入十龍之門泛昭回之河瓠𤓰之津得水源號方山<lb/>
四面各闊千里中有玉城瑤闕云九疑之山山有九峯<lb/>
<pb n="KR3l0118_WYG_061-4a"/>
峯有一水九江分流其下以注六合周而復始泝上於<lb/>
此以灌天河故九水源出此山也上下流注周于四海<lb/>
使我導九州開八域而歸功此山山有三宫一名天帝<lb/>
宫二名紫微宫三名清源宫吾以歴數既往歸理此山<lb/>
上居紫㣲下鎮于此常以乆視無為之道分命仙官下<lb/>
教於人夫諸天上聖高真大仙愍刼歴不常代運流轉<lb/>
陰陽倚伏生死推遷俄爾之間人及陽九百六之㑹孜<lb/>
孜下教以救於人愈切於世人之求道也世人求道若<lb/>
<pb n="KR3l0118_WYG_061-4b"/>
存若亡繫念存心百萬中無一人勤乆者天真憫俗常<lb/>
在人間隱景化形隨方開悟而千萬人中無一人可教<lb/>
者古有言曰修道如初得道有餘多是初勤中惰前功<lb/>
併棄耳道豈負於人哉汝布宣我意廣令開曉也此山<lb/>
九峰者皆有宫室命真官主之其下有寳玉五金靈芝<lb/>
神草三天所鎮之藥太上所藏之經或在石室洞臺雲<lb/>
崖嵌谷故亦有靈司主掌巨虬猛獸螣蛇毒龍以為備<lb/>
衞一曰長安峰二曰萬年峰三曰宗正峰四曰大理峰<lb/>
<pb n="KR3l0118_WYG_061-5a"/>
五曰天寳峰六曰廣得峰七曰宜春峰八曰宜城峰九<lb/>
曰行化峰下有宫闕各為理所九水者一曰銀花水二<lb/>
曰復淑水三曰巢水四曰許泉五曰歸水六曰沙水七<lb/>
曰金花水八曰永安水九曰晉水此九水支流四海周<lb/>
灌無窮山中異獸珍禽無所不有無毒螫鷙玃之物可<lb/>
以度世可以養生可以修道可以登真也汝居山以來<lb/>
未嘗遊覽四表拂衣塵外遐眺空碧俯睇岑巒固不可<lb/>
得而知也吾為汝導之得不勉之修之佇駕景策空然<lb/>
<pb n="KR3l0118_WYG_061-5b"/>
後倒景而研其本末也於是命侍臣以道德二經及駐<lb/>
景靈丸授之而去如是一年或三五降于黄庭觀十年<lb/>
後妙想白日昇天兹山以舜修道之所故曰道州營道<lb/>
縣<hi>出集仙錄</hi>
　　　　成公智瓊<lb/>
魏濟北郡從事掾弦超字義起以嘉平中夕獨宿夢有<lb/>
神女來從之自稱天上玉女東郡人姓成公字智瓊早<lb/>
失父母上帝哀其孤苦令得下嫁超當其夢也精爽感<lb/>
<pb n="KR3l0118_WYG_061-6a"/>
悟美其非常人之容覺而欽想如此三四夕一旦顯然<lb/>
來駕輜軿車從八婢服羅綺之衣姿顏容色狀若飛仙<lb/>
自言年七十視之如十五六車上有壺榼清白琉璃飲<lb/>
㗖竒異饌具醴酒與超共飲食謂超曰我天上玉女見<lb/>
遣下嫁故來從君盖宿時感運宜為夫婦不能有益亦<lb/>
不能為損然常可得駕輕車肥馬飲食常可得逺味異<lb/>
膳繒素可得充用不乏然我神人不能為君生子亦無<lb/>
妬忌之性不害君婚姻之義遂為夫婦贈詩一篇曰飄<lb/>
<pb n="KR3l0118_WYG_061-6b"/>
颻浮勃逢敖曹雲石滋芝英不須潤至德與時期神仙<lb/>
豈虛降應運來相之納我榮五族逆我致禍災此其詩<lb/>
之大較其文二百餘言不能悉舉又著易七卷有卦有<lb/>
𧰼以彖為屬故其文言既有義理又可以占吉㓙猶揚<lb/>
子之太𤣥薛氏之中經也超皆能通其㫖意用之占候<lb/>
經七八年父母為超取婦之後分日而燕分夕而寢夜<lb/>
來晨去倐忽若飛唯超見之他人不見也每超當有行<lb/>
求智瓊已嚴駕於門百里不移兩時千里不過半日超<lb/>
<pb n="KR3l0118_WYG_061-7a"/>
後為㴉北王門下掾文欽作亂魏明帝東征諸王見移<lb/>
于鄴宫官屬亦隨監國西徙鄴下狹窄四吏共一小屋<lb/>
超獨卧智瓊常得往來同室之人頗疑非常智瓊止能<lb/>
隱其形不能藏其聲且芬香之氣達于室宇遂為伴吏<lb/>
所疑後超嘗使至京師空手入市智瓊給其五匣弱緋<lb/>
五端絪紵采色光澤非鄴市所有同房吏問意狀超性<lb/>
疎辭拙遂具言之吏以白監國委曲問之亦恐天下有<lb/>
此妖幻不咎責也後夕歸玉女已求去曰我神仙人也<lb/>
<pb n="KR3l0118_WYG_061-7b"/>
雖與君交不願人知而君性疎漏我今本末已露不復<lb/>
與君通接積年交結恩義不輕一旦分别豈不愴恨勢<lb/>
不得不爾各自努力矣呼侍御下酒㗖發簏取織成裙<lb/>
衫兩襠遺超又贈詩一首把臂告辭涕零溜漓肅然升<lb/>
車去若飛流超憂感積日殆至委頓去後積五年超奉<lb/>
郡使至洛到㴉北魚山下陌上西行遙望曲道頭有一<lb/>
馬車似智瓊驅馳前至視之果是遂披帷相見悲喜交<lb/>
至授綏同乘至洛克復舊好至太康中猶在但不日月<lb/>
<pb n="KR3l0118_WYG_061-8a"/>
往來三月三日五月五日七月七日九月九日月旦十<lb/>
五每來來輒經宿而去張茂先為之賦神女其序曰世<lb/>
之言神仙者多矣然未之或驗如弦氏之歸則近信而<lb/>
有徴者甘露中河濟間往來京師者頗説其事聞之常<lb/>
以鬼魅之妖耳及遊東土論者洋洋異人同辭猶以流<lb/>
俗小人好傳浮偽之事直謂訛謡未遑考核㑹見濟北<lb/>
劉長史其人明察清信之士也親見義起受其所言讀<lb/>
其文章見其衣服贈遺之物自非義起凡下陋才所能<lb/>
<pb n="KR3l0118_WYG_061-8b"/>
搆合也又推問左右知識之者云當神女之來咸聞香<lb/>
薰之氣言語之聲此即非義起淫惑夢想明矣又人見<lb/>
義起强甚雨行大澤中而不沾濡益怪之鬼魅之近人<lb/>
也無不羸病損瘦今義起平安無恙而與神人飲燕寢<lb/>
處縱情兼慾豈不異哉<hi>出集仙錄</hi>
　　　　龎女<lb/>
龎女者幼而不食常慕清虛每云我當昇天不願住世<lb/>
父母以為戲言耳因行經東武山下忽見神仙飛空而<lb/>
<pb n="KR3l0118_WYG_061-9a"/>
來自南向北將逾千里女即端立不敢前進仙人亦至<lb/>
山頂不散即便化出金城玉樓璚宫珠殿彌滿山頂有<lb/>
一人自山而下身光五色來至女前召女升宫闕之内<lb/>
衆仙羅列儀仗肅然謂曰汝有骨籙當為上真太上命<lb/>
我授汝以靈實赤書五篇真文按而行之飛昇有期矣<lb/>
昔阿丘曾皇妃皆奉行於此証位高真可不勤耶既受<lb/>
真文羣仙亦隱十年之後白日昇天其所遇天真處東<lb/>
武山者即今庚除化也其後道士張方亦居此山於石<lb/>
<pb n="KR3l0118_WYG_061-9b"/>
室中棲止常有赤虎來往室外方不為懼亦得道昇天<lb/>
龎女一本作逄字<hi>出集仙錄</hi>
　　　　褒女<lb/>
褒女者漢中人也褒君之後因以為姓居漢沔二水之<lb/>
間幼而好道冲静無營既笄浣紗於濜水上雲雨晦㝠<lb/>
若有所感而孕父母責之憂患而疾臨終謂其母曰死<lb/>
後見塟願以牛車載送西山之上言訖而終父母置之<lb/>
車中未及駕牛其車自行踰沔漢二水横流而渡直上<lb/>
<pb n="KR3l0118_WYG_061-10a"/>
濜口平元山頂平元即濜口化也家人追之但見五雲<lb/>
如盖天樂駭空幢節導從見女昇天而去及視車中空<lb/>
棺而已邑人立祠祭之水旱祈禱俱驗今濜口山頂有<lb/>
雙轍跡猶存其後陳世安亦於此山得道白日昇天<hi>出集</hi>
<hi>仙錄</hi>
　　　　李真多<lb/>
李真多神仙李脱妹也脫居蜀金堂山龍橋峰下修道<lb/>
蜀人歴代見之約其往來八百餘年因號曰李八百焉<lb/>
<pb n="KR3l0118_WYG_061-10b"/>
初以周穆王時來居廣漢棲𤣥山合九華丹成雲遊五<lb/>
岳十洞二百餘年於海上遇飛陽君授水木之道還歸<lb/>
此山鍊藥成又去數百年或隱或顯遊於市朝又登龍<lb/>
橋峰作九鼎金丹丹成已八百年三於此山學道故世<lb/>
人號此山為三學山亦號為賢山盖因八百為號丹成<lb/>
試之抹於崖石上頑石化玉光彩瑩潤試藥處于今尚<lb/>
在人或鑿崖取之即風雷為變真多隨兄修道居緜竹<lb/>
中今有真多古跡猶在或來往浮山之側今號真多化<lb/>
<pb n="KR3l0118_WYG_061-11a"/>
即古浮山化也亦如地肺得水而浮真多幼挺仙姿耽<lb/>
尚𤣥理八百授其朝元默真之要行之數百年狀如二<lb/>
十許人耳神氣莊肅風骨英偉異於弱女之態人或見<lb/>
之不敢正視其後太上老君與𤣥古三師降而度之授<lb/>
以飛昇之道先於八百白日昇天化側有潭其水常赤<lb/>
乃古之神仙煉丹砂之泉浮山一名萬安山上有二師<lb/>
井飲之愈疾今以真多之名故為真多化也八百又於<lb/>
什邡仙居山三月八日白日昇天<hi>出集仙錄</hi>
<pb n="KR3l0118_WYG_061-11b"/>
　　　　班孟<lb/>
班孟者不知何許人也或云女子也能飛行經日又能<lb/>
坐空虚中與人語又能入地中初去時没足至胸漸入<lb/>
但餘冠幘良乆而盡没不見以指刺地即成井可汲吹<lb/>
人屋上瓦瓦飛入人家間桑果數千株孟皆拔取之成<lb/>
一積如山如此十餘日吹之各還其故處如常又能含<lb/>
墨一口中舒紙着前嚼墨噴之皆成文字竟紙各有意<lb/>
義服酒丹年四百嵗更少入大冶山中<hi>出神仙傳</hi>
<pb n="KR3l0118_WYG_061-12a"/>
　　　　天台二女<lb/>
劉晨阮肇入天台採藥逺不得返經十三日饑遥望山<lb/>
上有桃樹子熟遂躋險援葛至其下噉數枚饑止體充<lb/>
欲下山以杯取水見蕪菁葉流下甚鮮妍復有一杯流<lb/>
下有胡麻飯焉乃相謂曰此近人矣遂渡山出一大溪<lb/>
溪邊有二女子色甚美見二人持盃便笑曰劉阮二郎<lb/>
捉向杯來劉阮驚二女遂忻然如舊相識曰來何晚耶<lb/>
因邀還家西壁東壁各有絳羅帳帳角懸鈴上有金銀<lb/>
<pb n="KR3l0118_WYG_061-12b"/>
交錯各有數侍婢使令其饌有胡麻飯山羊脯牛肉甚<lb/>
美食畢行酒俄有羣女持桃子笑曰賀汝壻來酒酣作<lb/>
樂夜後各就一帳宿婉態殊絶至十日求還苦留半年<lb/>
氣候草木常是春時百鳥啼鳴更懷鄉歸思甚苦女遂<lb/>
相送指示還路鄉邑零落已十世矣<hi>出神仙記</hi>
　<lb/>
　<lb/>
　太平廣記卷六十一<lb/>
</p>
<p>
</p>
  </div>
</body>
</text>
</TEI>
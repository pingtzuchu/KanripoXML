<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百五十六</head> <lb/>
    <p>
<pb n="KR3l0118_WYG_256-1a"/>
欽定四庫全書<lb/>
　太平廣記卷二百五十六<lb/>
　　嘲誚四<lb/>
　　　盧邁　　　　柳宗元　　　　陸暢<lb/>
　　　平曾　　　　僧靈徹　　　　蘇芸<lb/>
　　　李寰　　　　王璠　　　　　韋蟾<lb/>
　　　封抱一　　　崔涯　　　　　李宣古<lb/>
　　　杜牧　　　　陸巖夢　　　　李逺<lb/>
<pb n="KR3l0118_WYG_256-1b"/>
　　　李徳裕　　　薛昭緯　　　　崔慎由<lb/>
　　　鄭薰　　　　唐五經　　　　青龍寺客<lb/>
　　　羅隐<lb/>
　　　　盧邁<lb/>
唐宰相盧邁不食鹽醋同列問曰足下不食鹽醋何堪<lb/>
邁笑而答曰足下終日食鹽醋又何堪矣<hi>出國史𥙷</hi>
　　　　柳宗元<lb/>
唐柳宗元與劉禹錫同年及第題名於慈恩塔談元茂<lb/>
<pb n="KR3l0118_WYG_256-2a"/>
秉筆時不欲名字彰著曰押縫版子上者率多不達或<lb/>
即不久物故柳起草暗斟酌之張復已下馬徴鄧文佐<lb/>
名盡著版子矣題名皆以姓望而辛南容人莫知之元<lb/>
茂閣筆曰請辛先軰言其族望辛君適在他處柳曰東<lb/>
海人元茂曰爭得知柳曰東海之大無所不容俄而辛<lb/>
至人問其望曰渤海衆大笑慈恩題名起自張莒本於<lb/>
寺中閒遊而題其同年人因為故事<hi>出嘉話録</hi>
　　　　陸暢<lb/>
<pb n="KR3l0118_WYG_256-2b"/>
唐陸暢雲陽公主降都尉劉氏朝士舉為儐相内人以<lb/>
陸吳音才思敏㨗凡所調戲應對如流復以詩嘲之陸<lb/>
亦酬和六宮大喜凡十餘篇嬪娥皆諷誦之例外别賜<lb/>
宫錦十叚楞伽瓶唾盂以賞之内人詩云十二層樓倚<lb/>
碧空鳯鸞相對立梧桐雙成走報監門衞莫使吳歈入<lb/>
漢宫或謂内學宋若蘭若昭姊妹所作陸酬曰粉面仙<lb/>
郎選聖朝偶逢秦女學吹簫須教翡翠聞王母不奈烏<lb/>
鳶噪鵲橋<hi>出雲溪友議</hi>
<pb n="KR3l0118_WYG_256-3a"/>
　　　　平曾<lb/>
唐平曾恃才傲物多犯諱忌僕射薛平出鎮浙西投謁<lb/>
禮遇稍薄乃留詩以諷曰梯山航海幾﨑嶇來謁金陵<lb/>
薛大夫髭髪竪時趨劒㦸衣冠儼處拜氷壺誠知兩軸<lb/>
非珠玉深媿三縑䘏旅途今日楚江風正好不須廻首<lb/>
望句吳薛聞之遣吏追還縻留數日又獻縶白馬詩曰<lb/>
白馬披鬃練一團今朝被絆欲行難雪中放出空尋跡<lb/>
月下牽來只見鞍向北長鳴天外逺臨風斜鞚耳邊寒<lb/>
<pb n="KR3l0118_WYG_256-3b"/>
自知毛骨還應異更請孫陽仔細看薛覩詩曰若不留<lb/>
絆行軒那得觀其毛骨遂殊禮待之後遊蜀謁少師李<lb/>
固言時幕客皆名士曾每與諸客評論言笑彌日侍於<lb/>
李側輕忽無所畏遂獻雪山賦云雪山雖兹潔白之狀<lb/>
疊障攅風夏日清寒而無草木華茂為人採掇以李罕<lb/>
作文章發于専經也李覽賦命推出不踰旬貢鯸鮧魚<lb/>
賦言此魚觸物而怒翻身上波為鴟鳶所獲柰魴鱮何<lb/>
李覽賦笑曰昔趙元叔之狂簡袁彦伯之機捷無以過<lb/>
<pb n="KR3l0118_WYG_256-4a"/>
焉然愛其文彩投贄者無出於曾雖有忤不至深罪又<lb/>
作潼關賦刺中朝此關倚太華瞰黄河雖來往攸同而<lb/>
歎有異也<hi>出雲溪友議</hi>
　　　　僧靈徹<lb/>
唐江西帥韋丹與東林僧靈徹忘形之契篇什唱和月<lb/>
四五焉序曰徹公近以匡廬七詠見寄及吟咏之皆麗<lb/>
絶於文圃也<hi>即蓮花峯石鏡虎跑泉聰明水白鹿洞鐡船橋康王廟為七詠</hi>此七詠者<lb/>
俾予益發歸歟之興且芳時勝侣上遊於三二道人必<lb/>
<pb n="KR3l0118_WYG_256-4b"/>
當攀躋千仞之峰觀九江之波是時也飄然而去不希<lb/>
京口之顧黙然而遊不假東門之送天地為一朝萬物<lb/>
任陶鑄夫青山羽翼松逕幽邃則何必措足於丹霄馳<lb/>
心於太古矣偶為思歸絶句詩一首以寄上人法友幸<lb/>
先達其深趣耳詩云王事紛紛無暇日浮生冉冉只如<lb/>
雲已為平子歸休計五老巖前必共君徹酬曰年老身<lb/>
閒無外事麻衣草座亦容身相逢盡道休官去林下何<lb/>
曾見一人<hi>出雲溪友議</hi>
<pb n="KR3l0118_WYG_256-5a"/>
　　　　蘇芸<lb/>
嶺表多假吏而里巷目為使君而貧窶徒行者甚衆元<lb/>
和中進士蘇芸南地淹遊嘗有詩云郭裏多榕樹街中<lb/>
足使君<hi>闕</hi>
　　　　李寰<lb/>
唐李寰鎮晉州表兄武㳟性誕妄又稱好道及蓄古物<lb/>
遇寰生日無餉遺乃箱擎一故皁襖與寰云此是李令<lb/>
公收復京師時所服願尚書功業一似西平寰謝之後<lb/>
<pb n="KR3l0118_WYG_256-5b"/>
聞知恭生日箱擎一破弊幞頭餉㳟曰知兄深慕高真<lb/>
求得一洪崖先生初得仙時幞頭願兄得道如洪崖賔<lb/>
僚無不大笑<hi>出因話録</hi>
　　　　王璠<lb/>
唐王璠自河南尹拜右丞除書纔到少尹侯繼有宴以<lb/>
書邀之王判書後云新命雖聞舊銜尚在遽為招命堪<lb/>
入笑林中京以為語柄故事少尹與大尹遊宴禮隔雖<lb/>
除官亦須候正敕也<hi>出因話録</hi>
<pb n="KR3l0118_WYG_256-6a"/>
　　　　韋蟾<lb/>
韋蟾左丞至長樂驛見李瑒給事題名走筆書其側曰<lb/>
渭水秦山照眼明希仁何事寡詩情只因學得虞姫壻<lb/>
書字纔能記姓名<hi>出摭言</hi>
　　　　封抱一<lb/>
唐封抱一任櫟陽尉有客過之既短又患眼及鼻塞抱<lb/>
一用千字文語作嘲之詩曰面作天地𤣥鼻有雁門紫<lb/>
既無左達承何勞罔談彼<hi>出啓顔録</hi>
<pb n="KR3l0118_WYG_256-6b"/>
　　　　崔涯<lb/>
唐崔涯吳楚狂士也與張祜齊名每題詩於倡肆無不<lb/>
誦之於衢路譽之則車馬繼來毁之則盃盤失措嘗嘲<lb/>
一妓曰雖得蘇方木猶貪玳瑁皮懐胎十箇月生下崑<lb/>
崙兒又布𫀆披襖火燒氊紙𥙷箜篌麻接弦更着一雙<lb/>
皮屐子紇梯紇榻出門前又嘲李端端云黄昏不語不知<lb/>
行鼻似煙忩耳似鐺獨把象牙梳插鬢崑崙山上月初<lb/>
生端端得詩憂心如病使院飲廻遙見二子躡屐而行<lb/>
<pb n="KR3l0118_WYG_256-7a"/>
乃道傍再拜兢惕曰端端祗候三郎六郎伏望哀之乃<lb/>
重贈一絶句以飾之云覓得黄騮鞁繡鞍善和坊裏取<lb/>
端端揚州近日渾成差一朶能行白牡丹於是豪富之<lb/>
士復臻其門或戲之曰李家娘子纔出墨池便登雪嶺<lb/>
何為一日黑白不均紅樓以為倡樂無不畏其嘲謔也<lb/>
祜涯久在維揚天下晏清篇詞縱逸貴達欽憚呼吸風<lb/>
生<hi>出雲溪友議</hi>
　　　　李宣古<lb/>
<pb n="KR3l0118_WYG_256-7b"/>
唐澧州宴酒糺崔雲娘形貌瘦瘠每戲調舉罰衆賔兼<lb/>
恃歌聲自以為郢人之妙李宣古當筵一詠遂至箝口<lb/>
詩曰何事最堪悲雲娘只首竒瘦拳抛令急長嘴出歌<lb/>
遲只見肩侵髩唯憂骨透皮不須當户立頭上有鍾馗<lb/>
<hi>出雲溪友議</hi>
　　　　杜牧<lb/>
唐杜牧罷宣州幕經陜有酒糺肥碩而詞讋牧贈詩云<lb/>
盤古當時有逺孫尚令今日逞家門一車白土將泥項<lb/>
<pb n="KR3l0118_WYG_256-8a"/>
十幅紅旗𥙷破裩瓦官寺裏逢行跡華嶽山前見掌痕<lb/>
不須啼哭愁難嫁待與將書問岳神<hi>出雲溪友議</hi>
　　　　陸巖夢<lb/>
唐陸巖夢桂州筵上贈胡女子詩云自道風流不可攀<lb/>
那堪蹙額更頹顔眼睛深却湘江水鼻孔髙於華岳山<lb/>
舞態固難居掌上歌聲應不遶梁間孟陽死後欲千載<lb/>
猶有佳人覓往還<hi>出雲溪友議</hi>
　　　　李逺<lb/>
<pb n="KR3l0118_WYG_256-8b"/>
唐進士曹唐遊仙詩才情縹緲岳陽守李逺毎吟其詩<lb/>
而思其人一日曹往謁之李倒屣而迎曹儀質充偉李<lb/>
戲之曰昔者未見標儀將謂可乘鸞鶴此際接見方知<lb/>
壯水牛亦恐不勝其載時人聞而笑之世謂渾詩逺賦<lb/>
不如不作非言其無才藻鄙其無教化也<hi>出北夢瑣言</hi>
　　　　李徳裕<lb/>
唐衞公李徳裕武宗朝為相勢傾朝野及罪譴為人作<lb/>
詩曰蒿棘深春衞國門九年於此盗乾坤兩行密疏傾<lb/>
<pb n="KR3l0118_WYG_256-9a"/>
天下一夜隂謀達至尊肉視具僚亡七箸氣吞同列削<lb/>
寒溫當時誰是承恩者背有餘波達鬼村又云勢欲凌<lb/>
雲威觸天權傾諸夏力排山三年驥尾有人附一日龍<lb/>
髯無路攀畫閣不開梁燕去朱門罷掃乳鵶還千巖萬<lb/>
壑應惆悵流水斜傾出武關<hi>出盧氏雜記</hi>
　　　　薛昭緯<lb/>
唐薛保遜大中朝尤肆輕佻因之侵侮諸叔故自起居<lb/>
舍人貶澧州司馬子昭緯頗有父風嘗任祠部員外時<lb/>
<pb n="KR3l0118_WYG_256-9b"/>
李系任禮部員外王蕘任主客員外正旦立仗班退昭<lb/>
緯朗吟曰左金烏而右玉兎天子旌旗蕘遽請其下句<lb/>
應聲答曰上李系而下王蕘小人行綴聞者靡不大哂<lb/>
天復中自臺丞累貶登州司馬中書舍人顔蕘當制略<lb/>
曰凌轢諸父代嗣其凶<hi>出摭言</hi>
　　　　崔慎由<lb/>
唐自大中洎咸通白敏中入相次畢諴曹確羅劭權使<lb/>
相繼升巖廊宰相崔愼由曰可以歸矣近日中書盡是<lb/>
<pb n="KR3l0118_WYG_256-10a"/>
蕃人葢以畢白曹羅為蕃姓也始蔣伸登庸西川李景<lb/>
讓覽報狀歎曰不能事斯人也遽託疾離鎭有詩云成<lb/>
都十萬户抛若一鴻毛亦同愼由之誚也大夫趙崇卒<lb/>
侍郎吳雄歎曰本以畢白待之何乃乖於所望盖歉其不大<lb/>
拜而亦譏當時也<hi>出北夢瑣言</hi>
　　　　鄭薫<lb/>
唐顔標咸通中鄭薰下狀元及第先是徐㓂作亂薰志<lb/>
在激勸勲烈謂標魯公之後故擢之首科既而問及廟<lb/>
<pb n="KR3l0118_WYG_256-10b"/>
院標曰標寒素京國無廟院薰始大悟塞黙久之時有<lb/>
無名子嘲曰主司頭腦太冬烘錯認顔標作魯公<hi>出摭言</hi>
　　　　唐五經<lb/>
唐咸通中荆州書生號唐五經學識精博實曰鴻儒㫖<lb/>
趣甚高人所師仰聚徒五百以束修自給優游卒嵗有<lb/>
西河濟南之風幕寮多與之遊常謂人曰不肖子弟有<lb/>
三變第一變為蝗蟲謂鬻莊而食也第二變為蠧魚謂<lb/>
鬻書而食也第三變為大蟲謂賣奴婢而食也三食之<lb/>
<pb n="KR3l0118_WYG_256-11a"/>
輩何代無之<hi>出北夢瑣言</hi>
　　　　青龍寺客<lb/>
唐乾符末有客寓止廣陵開元寺因文㑹話云頃在京<lb/>
寄青龍寺日有客嘗訪知事僧屬其怱遽不暇留連翌<lb/>
日至又遇要地朝客後時復來亦阻他事頗有怒色題<lb/>
其門而去曰龕龍去東海時日隐西斜敬文今不在碎<lb/>
石入流沙僧皆不解有沙彌頗解衆問其由曰龕龍去<lb/>
有合字存焉時日隐有寺字焉敬文不在有茍字焉碎<lb/>
<pb n="KR3l0118_WYG_256-11b"/>
石入沙有卒字焉此不遜之言辱我曹矣僧大悟追訪<lb/>
杳無跡矣客究沙彌乃懿皇朝云皓供奉也<hi>出桂苑叢譚</hi>
　　　　羅隐<lb/>
唐裴筠婚蕭遘女問名未幾便擢進士第羅隐以一絶<lb/>
刺之略曰細看月輪還有意信知青桂近姮娥<hi>出摭言</hi>
　<lb/>
　<lb/>
　太平廣記卷二百五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百十八</head> <lb/>
    <p>
<pb n="KR3l0118_WYG_118-1a"/>
欽定四庫全書<lb/>
　太平廣記卷一百十八<lb/>
　　報應十七<lb/>
　　　漢武帝　　　東方朔　　　毛寶<lb/>
　　　孔愉　　　　宗叔林　　　桓邈<lb/>
　　　劉樞　　　　蔡喜夫　　　劉沼<lb/>
　　　劉之亨　　　嚴泰　　　　程靈洗<lb/>
　　　韋丹　　　　熊慎　　　　王行思<lb/>
<pb n="KR3l0118_WYG_118-1b"/>
　　　陳𢎞泰<lb/>
　　　　漢武帝<lb/>
昆明池漢武帝鑿之習水戰中有靈沼神池云堯時洪<lb/>
水停船此池池通白鹿原人釣魚於原綸絶而去魚夢<lb/>
於武帝求去其鉤明日帝遊戲於池見大魚銜索曰豈<lb/>
非昨所夢乎取魚去鉤而放之帝後得明珠<hi>出三秦記</hi>
　　　　東方朔<lb/>
漢武帝宴於未央方噉黍<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>忽聞人語云老臣冒死自<lb/>
<pb n="KR3l0118_WYG_118-2a"/>
訴不見其形尋覓良久梁上見一老翁長八九寸面目<lb/>
頳皺鬚髪皓白拄杖僂步篤老之極帝問曰叟姓字何<lb/>
居在何處何所病苦而來訴朕翁縁柱而下放杖稽首<lb/>
嘿而不言因仰頭視屋俯指帝脚忽然不見帝駭愕不<lb/>
知何等乃曰東方朔必識之於是召方朔以告朔曰其<lb/>
名為藻水木之精夏巢幽林冬潛深河陛下頃日頻興<lb/>
造宫室斬伐其居故來訴耳仰頭看屋而復俯指陛下<lb/>
脚者足也願陛下宮室足于此帝感之既而息役幸瓠<lb/>
<pb n="KR3l0118_WYG_118-2b"/>
子河聞水底有弦歌聲前梁上翁及年少數人絳衣素<lb/>
帶纓佩甚鮮皆長八九寸有一人長尺餘淩波而出衣<lb/>
不霑濡或有挾樂器者帝方食為之輟膳命列坐於食<lb/>
案前帝問曰聞水底奏樂為是君耶老翁對曰老臣前<lb/>
昧死歸訴幸蒙陛下天地之施即息斧斤得全其居不<lb/>
勝歡喜故私相慶樂耳帝曰可得奏樂否曰故齎樂來<lb/>
安敢不奏其最長人便弦而歌歌曰天地德兮垂至仁<lb/>
愍幽魄兮停斧斤保窟宅兮庇微身願天子兮壽萬春<lb/>
<pb n="KR3l0118_WYG_118-3a"/>
歌聲小大無異於人清徹繞越梁棟又二人鳴管撫節<lb/>
調契聲諧帝歡悅舉觴並勸曰不德不足當雅貺老翁<lb/>
等並起拜受爵各飲數升不醉獻帝一紫螺殻中有物<lb/>
狀如牛脂帝問曰朕闇無以識此物曰東方生知之耳<lb/>
帝曰可更以珍異見貽老翁顧命取洞穴之寶一人受<lb/>
命下沒淵底倏忽還到得一大珠徑數寸明耀絶世帝<lb/>
甚愛翫翁等忽然而隱帝問朔紫螺殻中何物朔曰是<lb/>
蛟龍髓以傅面令人好顔色又女子在孕産之必易㑹<lb/>
<pb n="KR3l0118_WYG_118-3b"/>
後宮産難者試之殊有神效帝以脂塗面便悅澤又曰<lb/>
何以此珠名洞穴珠朔曰河底有一穴深數百丈中有<lb/>
赤蚌蚌生珠故以名焉帝既深歎此事又服朔之竒識<lb/>
<hi>出幽明録</hi>
　　　　毛寶<lb/>
晉咸康中豫州刺史毛寶戍邾城有一軍人於武昌市<lb/>
買得一白龜長四五寸置甕中養之漸大放江中後邾<lb/>
城遭石氏敗赴江者莫不沈溺所養人被甲入水中覺<lb/>
<pb n="KR3l0118_WYG_118-4a"/>
如墮一石上須臾視之乃是先放白龜既得至岸迴顧<lb/>
而去<hi>出幽明録</hi>
　　　　孔愉<lb/>
孔愉嘗至吳興餘不亭見人籠龜於路愉買而放之至<lb/>
水反顧視愉及封此亭侯而鑄印龜首囘屈三鑄不正<lb/>
有似昔龜之顧靈德感應如此愉悟乃取而佩焉<hi>出㑹稽先</hi>
<hi>賢傳</hi>
　　　　宗叔林<lb/>
<pb n="KR3l0118_WYG_118-4b"/>
晉陽守宗叔林得十頭龜付厨曰每日以二頭作<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>其<lb/>
夜夢十丈夫皁衣袴褶叩頭求哀明夜復夢八人求命<lb/>
方悟乃放之後夢八人來謝<hi>出夢雋</hi>
　　　　桓邈<lb/>
桓邈為汝南郡人齎四烏鴨作禮大兒夢四烏衣人請<lb/>
命覺忽見鴨將殺遂救之買肉以代還夢四人來謝而<lb/>
去<hi>出夢雋</hi>
　　　　劉樞<lb/>
<pb n="KR3l0118_WYG_118-5a"/>
宋文帝元嘉三年春彭城劉樞字正一自江陵歸鄂下<lb/>
宿上明洲時夜月微明吟宴次忽二人扣舟高呼正一<lb/>
云我自鄂下來要見正一樞引首望之于岸下見二人<lb/>
各長五尺餘容貌華飾皆白服便出與語乃語樞曰久<lb/>
欲奉謁今㑹良時樞曰卿自鄂下來有何相謂一人曰<lb/>
聞君儒者也故修謁耳遂與同宴夜闌二人俱醉於飲<lb/>
處便卧樞甚異之及左右皆相目不敢言乃以被覆之<lb/>
及明尚寢欲喚因舉被見二魚各長五六尺眼雖動而<lb/>
<pb n="KR3l0118_WYG_118-5b"/>
甚困矣不敢殺乃舁致江中是夕樞夢二人衣白衣各<lb/>
執一珠放樞卧前不語而去及曉枕前二珠各徑寸乃<lb/>
是雙白魚也<hi>出三吳記</hi>
　　　　蔡喜夫<lb/>
宋景平中東陽大水永康蔡喜夫避住南壟夜有大䑕<lb/>
浮水而來伏喜夫奴牀角奴愍而不犯每以飯與之水<lb/>
勢既退喜夫得返故居䑕以前脚捧青囊囊有三寸許<lb/>
珠留置奴牀前啾啾狀如欲語也<hi>出異苑</hi>
<pb n="KR3l0118_WYG_118-6a"/>
　　　　劉沼<lb/>
秣陵令中山劉沼梁天監三年為建康監與門生作食<lb/>
次竈裏得一龜長尺許在灰中了不以燔炙為弊劉為<lb/>
設齋㑹放之於婁湖俄遷秣陵令<hi>出續異記</hi>
　　　　劉之亨<lb/>
梁劉之亨仕南郡嘗夢二人姓李詣之亨乞命之亨不<lb/>
解其意既明有人遺生鯉兩頭之亨曰必夢中所感乃<lb/>
放之其夕夢二人謝恩云當令君延一算<hi>出渚宮舊事</hi>
<pb n="KR3l0118_WYG_118-6b"/>
　　　　嚴泰<lb/>
陳宣帝時揚州人嚴泰江行逢漁舟問之云有龜五十<lb/>
頭泰用錢五千贖之放行數十步漁舟乃覆其夕有烏<lb/>
衣五十人扣泰門謂其父母曰賢郎附錢五千可領之<lb/>
緡皆濡濕父母雖受錢怪其無由及泰歸問乃說贖龜<lb/>
之異因以其居為寺里人號曰嚴法寺<hi>出獨異志</hi>
　　　　程靈洗<lb/>
歙州歙縣黄墩湖其湖有蜃<hi>蛟蜃之蜃也</hi>常為吕湖蜃所鬬<lb/>
<pb n="KR3l0118_WYG_118-7a"/>
湖之近村有程靈洗者卓越不覊好勇而善射夢蜃化<lb/>
為道士告之曰吾甚為吕湖蜃所厄明日又來君能助<lb/>
吾必厚報靈洗遂問何以自别道人曰束白練者吾也<lb/>
既異之明日與村人少年皷噪于湖邊須臾波濤湧激<lb/>
聲若雷霆見二牛相馳其一甚困而腹肚皆白靈洗彎<lb/>
弓射之正中後蜃俄而水變為血不知所之其傷蜃遂<lb/>
歸吕湖未到而斃後人名其死處為蜃灘吕湖亦從此<lb/>
漸漲塞今纔餘尋丈之廣居歲餘靈洗偶出有一道人<lb/>
<pb n="KR3l0118_WYG_118-7b"/>
詣其母求食食訖曰勞母設食無以報之今貧窶到此<lb/>
當為求善墓地使母隨行上山以白石識其地曰塟此<lb/>
可以暴貴矣尋而靈洗還母語之靈洗馳求之了無所<lb/>
見遂遷葬于其所後侯景作亂率郡鄉萬餘衆保據新<lb/>
安遂隨陳武帝平賊累有竒功軍中謂之程虎及陳武<lb/>
受梁禪靈洗以佐命功臣與周文昱侯安都為三傑如<lb/>
漢之蕭張焉後官止丹陽尹按靈洗宅湖東二里宅南<lb/>
有楮樹其大數十圍樹有靈今村人數有祈禱其祝辭<lb/>
<pb n="KR3l0118_WYG_118-8a"/>
號為千年樹其墓在湖西北黄牢山下故檢校刑部郎<lb/>
中程皓即其後也<hi>出歙州圖經</hi>
　　　　韋丹<lb/>
唐江西觀察使韋丹年近四十舉五經未得嘗乗蹇驢<lb/>
至洛陽中橋見漁者得一黿長數尺置于橋上呼呻餘<lb/>
喘須臾將死羣萃觀者皆欲買而烹之丹獨憫然問其<lb/>
直幾何漁曰得二千則鬻之是時天正寒韋衫襖袴無<lb/>
可當者乃以所乗劣衞易之既獲遂放於水中徒行而<lb/>
<pb n="KR3l0118_WYG_118-8b"/>
去時有胡蘆先生不知何所從來行止迂怪占事如神<lb/>
後數日韋因問命胡蘆先生倒屣迎門欣然謂韋曰翹<lb/>
望數日何來晚也韋曰此來求謁先生曰我友人元長<lb/>
史談君美不容口誠託求識君子便可偕行韋良久思<lb/>
量知聞間無此官族因曰先生誤但為某決窮逹胡蘆<lb/>
曰我焉知君之福壽非我所知元公即吾師也往當自<lb/>
詳之相與䇿杖至通利坊靜曲幽巷見一小門胡蘆先<lb/>
生即扣之食頃而有應門者開門延入數十步復入一<lb/>
<pb n="KR3l0118_WYG_118-9a"/>
板門又十餘步乃見大門製度宏麗擬於公侯之家復<lb/>
有丫鬟數人皆極姝美先出迎客陳設鮮華異香滿室<lb/>
俄而有一老人鬚眉皓然身長七尺褐裘韋帶從二青<lb/>
衣而出自稱曰元濬之向韋盡禮先拜韋驚急趨拜曰<lb/>
某貧賤小生不意丈人過垂採録韋未喻老人曰老夫<lb/>
將死之命為君所生恩德如此豈容酬報仁者固不以<lb/>
此為心然受恩者思欲殺身報効耳韋乃矍然知其黿<lb/>
也然終不顯言之遂具珍羞流連竟日既暮韋將辭歸<lb/>
<pb n="KR3l0118_WYG_118-9b"/>
老人即於懷中出一通文字授韋曰知君要問命故輒<lb/>
于天曹録得一生官禄行止所在聊以為報凡有無皆<lb/>
君之命也所貴先知耳又謂胡蘆先生曰幸借吾五十<lb/>
千文以充韋君改一乘早決西行是所願也韋再拜而<lb/>
去明日胡蘆先生載五十緡至逆旅中賴以救濟其文<lb/>
書具言明年五月及第又某年平判入登科受咸陽尉<lb/>
又明年登朝作某官如是厯官一十七政皆有年月日<lb/>
最後年遷江西觀察使至御史大夫到後三年㕔前皁<lb/>
<pb n="KR3l0118_WYG_118-10a"/>
莢樹花開當有遷改北歸矣其後遂無所言韋常寶持<lb/>
之自五經及第後至江西觀察使每授一官日月無所<lb/>
差異洪州使㕔前有皁莢樹一株歲月頗久其俗相傳<lb/>
此樹有花地主大憂元和八年韋在位一旦樹忽生花<lb/>
韋遂去官至中路而卒初韋遇元長史也頗怪異之後<lb/>
每過東路即于舊居尋訪不獲問於胡蘆先生先生曰<lb/>
彼神龍也處化無常安可尋也韋曰若然者安有中橋<lb/>
之患胡蘆曰迍難困厄凡人之與聖人神龍之與<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蠕<lb/>
<pb n="KR3l0118_WYG_118-10b"/>
皆一時不免也又何異焉<hi>出河東記</hi>
　　　　熊慎<lb/>
唐豫章民有熊慎者其父以販魚為業嘗載魚宿于江<lb/>
滸聞船内千百念經佛聲驚而察之乃船中諸魚也遂<lb/>
歎異而悉取放之不復以漁為業後鬻薪于石頭窮苦<lb/>
至甚嘗暮宿於江上忽見沙中光焰高尺餘就掘之得<lb/>
黄金數斤明日齎詣都市貨之市人云此所謂紫磨金<lb/>
也酬緡數十萬熊氏由此殖産鉅富子孫于今存焉<hi>出報</hi>
<pb n="KR3l0118_WYG_118-11a"/>
<hi>應録</hi>
　　　　王行思<lb/>
偽蜀渠陽鄰山有富民王行思嘗養一馬甚愛之芻粟<lb/>
餵飼倍于他馬一日因乘往本郡遇夏潦暴漲舟子先<lb/>
渡馬迴舟以迎王氏至中流風起船覆其馬自岸奔入<lb/>
駭浪接其主蒼茫之間遽免沈溺<hi>出儆誡録</hi>
　　　　陳𢎞泰<lb/>
偽蜀廣都縣百姓陳𢎞泰者家富于財嘗有人假貸錢<lb/>
<pb n="KR3l0118_WYG_118-11b"/>
一萬𢎞泰徴之甚急人曰請無慮吾先養蝦䗫萬餘頭<lb/>
貨之足以奉償泰聞之惻然已其債仍别與錢十千令<lb/>
悉放蝦䗫于江中經月餘泰因夜歸馬驚不進前有物<lb/>
光明視之乃金蝦䗫也<hi>出儆誡録</hi>
　<lb/>
　<lb/>
　<lb/>
　太平廣記卷一百十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百七十三</head>
    <p>
<pb n="KR3l0118_WYG_373-1a"/>
欽定四庫全書<lb/>
　太平廣記卷三百七十三　宋　李昉等　編<lb/>
　　精怪六<lb/>
　　火<lb/>
　　　賈躭　　　　劉希昂　　　范璋<lb/>
　　　胡榮　　　　楊稹　　　　盧郁<lb/>
　　　劉威<lb/>
　　土<lb/>
<pb n="KR3l0118_WYG_373-1b"/>
　　　馬希範<lb/>
　　　火<lb/>
　　　　賈耽<lb/>
唐相賈耽退歸第急令召上東門卒至耽嚴戒之曰明<lb/>
日當午有異色人入門爾必痛擊之死且無妨門卒禀<lb/>
命自已至午果有二尼自東百步相序而至更無他異<lb/>
直至門其尼施朱傅粉冶容艷佚如倡人之婦其内服<lb/>
殷紅下飾亦紅二尼悉然卒計曰尼髠未之有也因以<lb/>
<pb n="KR3l0118_WYG_373-2a"/>
撾痛擊之傷腦流血呌號稱寃返走疾如奔馬旋擊又<lb/>
旋傷其足殆狼籍毁裂百步已上落草映樹已失所在<lb/>
更無蹤焉門卒報耽具述别無異色只遇二尼衣服容<lb/>
色之異耽曰打得死否具對傷腦折足痛楚殆極但打<lb/>
不死而失所在無可尋之耽歎曰然不免小有災矣翌<lb/>
日東市奏失火延袤百千家救之得止<hi>出芝田錄</hi>
　　　　劉希昻<lb/>
元和中内侍劉希昻將遇禍家人上厠忽聞厠中云即<lb/>
<pb n="KR3l0118_WYG_373-2b"/>
來且從容家人驚報希昻希昻自往聽之又云即出來<lb/>
即出來昻曰何不出來遂有一小人可長尺餘一家持<lb/>
鎗跨馬而走出迅疾趂不可及出門而無所見未幾而<lb/>
復至七月十三日中忽有一白衣女人獨行至門曰緣<lb/>
遊看去家逺暫借後院盤旋可乎希昻令借之勒家人<lb/>
領過姿質甚分明良久不見出遂令人覘之已不見希<lb/>
昻不信自去觀之無所見唯有一火柴頭在厠門前家<lb/>
屬相謂曰恐及火災起覓術士鎭厭之當鎭厭日火從<lb/>
<pb n="KR3l0118_WYG_373-3a"/>
厨上發燒半宅且盡至冬希昻忤憲宗罪族誅<hi>出博異志</hi>
　　　　范璋<lb/>
寶歴二年明經范璋居梁山讀書夏中深夜忽㕔厨中<lb/>
有拉物聲范慵省之至明見束薪長五寸餘齊整可愛<lb/>
積於竈上地上危累蒸餅五枚又一夜有物扣門因拊<lb/>
掌大笑聲如嬰兒如此經三夕璋素有膽氣乃乘其笑<lb/>
曵巨薪逐之其物狀如小犬連却擊之變成火滿川而<lb/>
滅<hi>出酉陽雜俎</hi>
<pb n="KR3l0118_WYG_373-3b"/>
　　　　胡榮<lb/>
長慶元年春楚州淮岸屯官胡榮家有精物或𨼆或見<lb/>
或作小兒為著女人紅裙擾亂於人或稱阿姑時復一<lb/>
處火發所燒即少皆救得之三月火大起延燒河市營<lb/>
戍廬舎殆盡歲中胡榮亦死<hi>出祥異集檢</hi>
　　　　楊稹<lb/>
進士楊稹家于渭橋以居處繁雜頗妨肄業乃詣照應<lb/>
縣長借石甕寺文殊院居旬餘有紅裳既夕而至容色<lb/>
<pb n="KR3l0118_WYG_373-4a"/>
姝麗姿華動人稹常悅者皆所不及徐步於簾外歌曰<lb/>
涼風暮起驪山空長生殿鏁霜葉紅朝來試入華清宫<lb/>
分明憶得開元中稹曰歌者誰耶何清苦之若是紅裳<lb/>
又歌曰金殿不勝秋月斜石樓冷誰是相顧人褰帷弔<lb/>
孤影稹拜迎於門既即席問稹之姓氏稹具告稹祖父<lb/>
母叔兄弟中外親族曾遊石甕寺者無不熟識稹異之<lb/>
曰得非鬼物乎對曰吾聞魂氣升於天形魄歸於地是<lb/>
無質矣何鬼之有曰又非狐狸乎對曰狐狸者接人矣<lb/>
<pb n="KR3l0118_WYG_373-4b"/>
一中其媚禍必能及某世業功徳實利生民某雖不淑<lb/>
焉能苟媚而欲奉禍乎稹曰可聞姓氏乎某燧人氏之<lb/>
苗裔也始祖有功烈於人乃統丙丁鎭南方復以徳王<lb/>
神農陶唐氏後又王於西漢因食采於宋逺祖無忌以<lb/>
威猛暴耗人不可親遂為白澤氏所執今樵童牧豎得<lb/>
以知名漢明帝時佛法東流摩勝竺法蘭二羅漢奏請<lb/>
某十四代祖令顯揚釋敎遂封為長明公魏武季年滅<lb/>
佛法誅道士而長明公幽死文成嗣位佛法重興復以<lb/>
<pb n="KR3l0118_WYG_373-5a"/>
長明世子襲之至開元初𤣥宗治驪山起至華清宫作<lb/>
朝元閣立長生殿以餘材因修此寺羣像既立遂設東<lb/>
幢帝與妃子自湯殿宴罷微行佛廟禮陁伽竟妃子謂<lb/>
帝曰當于飛之秋不當令東幢巋然無偶帝即日命立<lb/>
西幢遂封某為西明夫人因賜琥珀膏潤於肌骨設珊<lb/>
瑚帳固予形貌於是選生及蛾即不復彊暴矣稹曰歌<lb/>
舞絲竹四者孰妙曰非不能也蓋承先祖之明德禀炎<lb/>
上之烈性故奸聲亂色不入於心某所能者大則鑠金<lb/>
<pb n="KR3l0118_WYG_373-5b"/>
為五兵為鼎鼐鐘鏞小則化食為百品為炮燔烹灸動<lb/>
即煨山嶽而燼原野静則燭幽暗而破昏蒙然則撫朱<lb/>
絃咀玉管騁纎腰矜皓齒皆冶容之末事是不為也昨<lb/>
聞足下有幽𨼆之志籍甚既久願一欵顏由斯而來非<lb/>
敢自獻然宵清月朗喜覿良人桑中之譏亦不能恥儻<lb/>
運與時會少承周旋必無累於盛徳稹拜而納之自是<lb/>
晨去而暮還唯霾晦則不復至常遇風雨有嬰兒送紅<lb/>
裳詩其詞云煙滅石樓空悠悠永夜中虚心怯秋雨艷<lb/>
<pb n="KR3l0118_WYG_373-6a"/>
質畏飄風向壁殘花碎侵階墜葉紅還如失羣鶴飲恨<lb/>
在彫籠毎侵星請歸稹追而止之答曰公違晨夕之養<lb/>
就巖谷而居者得非求静専習文乎奈何欲使採過之<lb/>
人稱君違親而就偶一被瑕玷其能洗滌乎非但損公<lb/>
之盛名亦當速某之生命耳處半年家童歸告稹乳母<lb/>
母乃潛伏於佛榻俟明以觀之果自隙而出入西幢澄<lb/>
澄一燈矣因撲滅後遂絶紅裳者<hi>出纂異記</hi>
　　　　盧郁<lb/>
<pb n="KR3l0118_WYG_373-6b"/>
進士盧郁者河朔人徙家長安嘗北遊燕趙遂客於内<lb/>
黃郡守館郁於廨舍先是其舍無居人及郁至見一姥<lb/>
髪盡白身庳而肥被素衣來謂郁曰妾僑居於此且久<lb/>
矣故相候謁已而告去是夕郁獨居堂之前夜深寒有<lb/>
風雪其姥又至謂郁曰貴客獨處何以為歡耶命坐語<lb/>
謂姥曰妾姓石氏家于華陰郡後隨吕御史者至此且<lb/>
四十年家苦貧幸貴客見哀於是郁命食而老姥卒不<lb/>
顧郁問之曰姑何為不食姥曰妾甚饑然不食粟以故<lb/>
<pb n="KR3l0118_WYG_373-7a"/>
壽而安郁好竒聞之甚喜且以為有道術者因問曰姑<lb/>
既不食粟何飽其腹耶豈常餌仙藥乎姥曰妾家於華<lb/>
陰先人好神仙廬於太華妾亦常𨼆於山中從道士學<lb/>
長生法道士敎妾吞火自是絶粒今已年九十矣未審<lb/>
一日有寒暑之疾郁又問曰某早歲常遇至人敎吸氣<lb/>
之術自謂竒妙後以奔走否利從都國之貢晝趨而夜<lb/>
息不意今夕遇姑語及平生之好然不知吞火豈神仙<lb/>
之旨乎姥曰子不聞至人寒暑不能侵者耶故入火火<lb/>
<pb n="KR3l0118_WYG_373-7b"/>
不能焚入水水不能溺如是則吞火固其宜也郁曰願<lb/>
觀姑吞火可乎姥曰有何不可哉於是以手採爐中火<lb/>
而吞之火且盡其色不動郁且驚且異遂起束帶再拜<lb/>
謝曰鄙野之人未嘗聞神仙事今夕遇仙姑以吞火之<lb/>
異實平生所未聞者姥曰此小術爾何足貴哉言訖且<lb/>
告去郁因降階送之既别郁遂歸於寢堂既寐有僕者<lb/>
告郁曰西廡下有火發郁驚起而視之其西廡舍已焚<lb/>
於是里中人俱至競以水沃之迨旦方絶及窮火發之<lb/>
<pb n="KR3l0118_WYG_373-8a"/>
跡於廡下坎中得一石火通中有火甚多先是有敗草<lb/>
積其上故延而至燒郁方悟老姥乃此火通耳果所謂<lb/>
姓石氏居于華山者也郁因質問吕御史有郡中老吏<lb/>
謂郁曰吕御史魏之從事也居此宅迨今四十年矣咸<lb/>
如老姥言也又青州濟南平陵城北石虎一夜自移城<lb/>
東南善石溝上有狼狐千餘迹隨之迹皆成路<hi>出宣室異錄記</hi>
　　　　劉威<lb/>
丁夘歲廬州刺史劉威移鎭江西既去任而郡中大火<lb/>
<pb n="KR3l0118_WYG_373-8b"/>
廬候吏巡火甚急而往往有持火夜行者捕之不獲或<lb/>
射之殪就視之乃棺材板腐木敗帚之𩔖郡人愈恐數<lb/>
月除張宗為廬州刺史火災乃止<hi>出稽神錄</hi>
　　　土<lb/>
　　　　馬希範<lb/>
楚王馬希範修長沙城開濠畢忽有一物長十丈餘無<lb/>
頭尾手足狀若土山自北岸來游泳水上久之入南岸<lb/>
而没出入俱無蹤跡或謂之土龍無幾何而馬氏亡<hi>出稽</hi>
<pb n="KR3l0118_WYG_373-9a"/>
<hi>神錄</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_373-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百七十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷六十六</head> <lb/>
    <p>
<pb n="KR3l0118_WYG_066-1a"/>
欽定四庫全書<lb/>
　太平廣記卷六十六<lb/>
　　女仙十一<lb/>
　　　謝自然　　　盧眉娘<lb/>
　　　　謝自然<lb/>
謝自然者其先兗州人父寰居果州南充舉孝亷鄉里<lb/>
器重建中初刺史李端以試秘書省校書表為從事母<lb/>
胥氏亦邑中右族自然性穎異不食葷血年七嵗母令<lb/>
<pb n="KR3l0118_WYG_066-1b"/>
隨尼越惠經年以疾歸又令隨尼日朗十月求還常所<lb/>
言多道家事詞氣高異其家在大方山下頂有古像老<lb/>
君自然因拜禮不願却下母從之乃徙居山頂自此常<lb/>
誦道德經黄庭内篇年十四其年九月因食新稻米飯<lb/>
云盡是蛆虫自此絶粒數取皂莢煎湯服之即吐痢困<lb/>
劇腹中諸虫悉出體輕目明其虫大小赤白狀𩔖頗多<lb/>
自此猶食柏葉日進一枝七年之後柏亦不食九年之<lb/>
外仍不飲水貞元三年三月於開元觀詣絶粒道士程<lb/>
<pb n="KR3l0118_WYG_066-2a"/>
太虛受五千文紫靈寳籙六年四月刺史韓佾至郡疑<lb/>
其妄延入州北堂東閤閉之累月方率長幼開鑰出之<lb/>
膚體宛然聲氣朗暢佾即使女自明師事焉先是父寰<lb/>
旋遊多年及歸見自然修道不食以為妖妄曰我家世<lb/>
儒風五常之外非先王之法何得有此妖惑因鎖閉堂<lb/>
中四十餘日益加爽秀寰方驚駭焉七年九月韓佾轝<lb/>
於大方山置壇請程太虛具三洞籙十一月徙自然居<lb/>
於州郭貞元九年刺史李堅至自然告云居城郭非便<lb/>
<pb n="KR3l0118_WYG_066-2b"/>
願依泉石堅即築室于金泉山移自然居之山有石嵌<lb/>
竇水灌其口中可澡飾形神揮斥氛澤自然初駐山有<lb/>
一人年可四十自稱頭陀衣服形貌不𩔖緇流云速訪<lb/>
真人合門皆拒之云此無真人頭陀但笑耳舉家拜之<lb/>
獨不受自然拜施錢二百竟亦不受乃施手巾一條受<lb/>
之云後㑹日當以此相示須臾出門不知所在乆之當<lb/>
午有一大蛇圍三尺長丈餘有兩小白角以頭枕房門<lb/>
吐氣滿室斯須雲霧四合及霧散蛇亦不見自然所居<lb/>
<pb n="KR3l0118_WYG_066-3a"/>
室唯容一牀四邊纔通人行白蛇去後常有十餘小蛇<lb/>
或大如臂或大如股旦夕在牀左右或黑或白或吐氣<lb/>
或有聲各各盤結不相毒螫又有兩虎出入必從人至<lb/>
則隱伏不見家犬吠虎凡八年自遷居郭中犬留方出<lb/>
上昇之後犬不知所在自然之室父母亦不敢同坐其<lb/>
牀或輒詣其中必有變異自是呼為仙女之室常晝夜<lb/>
獨居深山窮谷無所畏怖亦云誤踏蛇背其冷如冰虎<lb/>
在前後異常腥臭兼言常有天使八人侍側二童子青<lb/>
<pb n="KR3l0118_WYG_066-3b"/>
衣戴冠八使衣黄又二天神衞其門屏如今壁畫諸神<lb/>
手執鎗鉅每行止則諸使及神驅斥侍衞又云某山神<lb/>
姓陳名夀魏晉時人并説真人位高仙人位卑言已將<lb/>
授東極真人之任貞元十年三月三日移入金泉道塲<lb/>
其日雲物明媚異於常景自然云此日天真羣仙皆會<lb/>
金泉林中長有鹿未嘗避人士女雖衆亦馴擾明日上<lb/>
仙送白鞍一具縷以寳鈿上仙曰以此遺之其地可安<lb/>
居也五月八日金母元君命盧使降之從午至亥六月<lb/>
<pb n="KR3l0118_WYG_066-4a"/>
二十日聞使從午至戍七月一日崔張二使從寅至午<lb/>
多説神仙官府之事言上界好奕棋多音樂語笑率論<lb/>
至道𤣥妙之理又云此山千百蛇虫悉驅向西矣盡以<lb/>
龍鎮其山道塲中常有二虎五麒麟兩青鸞或前或後<lb/>
或飛或鳴麟如馬形五色有角紫麟<g n="騣-凶+_鬯-匕">]□</g>尾白者常在前<lb/>
舉尾苕菷七月十一日上仙杜使降石壇上以符一道<lb/>
丸如藥丸使自然服之十五日可焚香五爐於壇上五<lb/>
爐於室中至時真人每來十五日五更有青衣七人内<lb/>
<pb n="KR3l0118_WYG_066-4b"/>
一人稱中華云食時上真至良乆盧使至云金母來須<lb/>
臾金母降於庭自然拜禮母曰别汝兩刼矣自將几案<lb/>
陳設珍竒溢目命自然坐初盧使侍立乆亦令坐盧云<lb/>
暫詣紫極宫看中元道塲官吏士庶咸在逡巡盧使來<lb/>
云此一時全勝以前齋問其故云此度不燒乳頭香乳<lb/>
頭香天真惡之唯可燒和香耳七日崔張二使至問自<lb/>
然能就長林居否答云不能二使色似不悦二十二日<lb/>
午前金母復降云為不肯居長林被貶一階長林仙宫<lb/>
<pb n="KR3l0118_WYG_066-5a"/>
也戍時金母去崔使方云上界最尊金母賜樂一器色<lb/>
黄白味甘自然餌不盡却將去又將衣一副珠碧綠色<lb/>
相間外素内有文其衣縹緲執之不着手且却將去已<lb/>
後即取汝來又將桃一枝大於臂上有三十桃碧色大<lb/>
如椀云此猶是小者是日金母乘鸞侍者悉乘龍及鶴<lb/>
五色雲霧浮泛其下金母云便向州中過羣仙後去望<lb/>
之皆在雲中其日州中馬坊厨㦸門皆報云長虹入州<lb/>
翌日李堅問於自然方驗之紫極宫亦報虹入逺近共<lb/>
<pb n="KR3l0118_WYG_066-5b"/>
見八月九日十日十一日羣仙日來傳金母敕速令披<lb/>
髮四十日金母當自來所降使或言姓崔名某將一板<lb/>
濶二尺長五尺其上有九色每羣仙欲至墻壁間悉熒<lb/>
煌似鏡羣仙亦各自有几案隨從自然每被髮則黄雲<lb/>
繚繞其身又有七人黄衣戴冠侍於左右自八月十九<lb/>
日已後日誦黄庭經十徧誦時有二童子侍立每一遍<lb/>
即抄錄至十遍童子一人便將向上界去九月一日羣<lb/>
仙又至將桃一枝大如斗半赤半黄半紅云鄉里甚足<lb/>
<pb n="KR3l0118_WYG_066-6a"/>
此果割一臠食餘則侍者却收九月五日金母又至持<lb/>
三道符令吞之不令着水服之覺身心殊勝金母云更<lb/>
一來則不來矣又指旁側一仙云此即汝同𩔖也十五<lb/>
日平明一仙使至不言姓名將三道符傳金母敕盡令<lb/>
服之又將桃六臠令食食三臠又將去其使至暮方還<lb/>
十月十一日入靜室之際有仙人來召即乘騏驎昇天<lb/>
將天衣來迎自然所着衣留在繩牀上却囘着舊衣置<lb/>
天衣於鶴背將去云去時乘驎囘時乘鶴也十九日盧<lb/>
<pb n="KR3l0118_WYG_066-6b"/>
仙使來自辰至未方去每天使降時鸞鶴千萬衆仙畢<lb/>
集位高者乘鸞次乘騏驎次乘龍鸞鶴每翅各大丈餘<lb/>
近有大鳥下長安鸞之大小幾欲相𩔖但毛彩異耳言<lb/>
下長安者名曰天雀亦曰神雀每降則國家當有大福<lb/>
二十五日滿身毛髮孔中出血沾漬衣裳皆作通帔山<lb/>
水横紋就溪洗濯轉更分明向日看似金色手觸之如<lb/>
金聲二十六日二十七日東嶽夫人併來勸令沐浴兼<lb/>
用香湯不得令有乳頭香又云天上自有神非鬼神之<lb/>
<pb n="KR3l0118_WYG_066-7a"/>
神上界無削髮之人若得道後悉皆戴冠功德則一凡<lb/>
齋食切忌嘗之尤宜潔淨器皿亦爾上天諸神每齋即<lb/>
降而視之深惡不精潔不唯無福亦當獲罪李堅常與<lb/>
夫人于几上誦經先讀外篇次讀内篇内即魏夫人傳<lb/>
中本也大都精思講讀者得福麄行者招罪立驗自然<lb/>
絶粒凡一十三年晝夜寐兩膝上忽有印形小於人間<lb/>
官印四壖若有古篆六字粲如白玉今年正月其印移<lb/>
在兩膝内並膝則兩印相合分毫無差又有神力日行<lb/>
<pb n="KR3l0118_WYG_066-7b"/>
二千里或至千里人莫知之㝠夜深室纖㣲無不洞鑒<lb/>
又不衣綿纊寒不近火暑不揺扇人問吉凶善惡無不<lb/>
知者性嚴重深宻事不出口雖父母亦不得知以李堅<lb/>
崇尙至道稍稍言及云天上亦欲遣世間奉道人知之<lb/>
俾其尊明道教又言凡禮尊像四拜為重三拜為輕又<lb/>
居金泉道塲每靜坐則羣鹿必至又云凡人能清淨一<lb/>
室焚香諷黄庭道徳經或一徧或七徧全勝布施修齋<lb/>
凡誦經在精心不在徧數多事之人中路而退所損尤<lb/>
<pb n="KR3l0118_WYG_066-8a"/>
多不如元不㑹者慎之慎之人命至重多殺人則損年<lb/>
夭夀來往之報永無休止矣又每行常聞天樂皆先唱<lb/>
歩虛詞多止三首第一篇第五篇第八篇歩虛訖即奏<lb/>
樂先撫雲璈雲璈形圓似鏡有絃凡傳道法必須至信<lb/>
之人魏夫人傳中切約不許傳教但令秘宻亦恐乖於<lb/>
折中夫藥力只可益夀若昇天駕景全在修道服藥修<lb/>
道事頗不同服柏便可絶粒若山谷難求側柏只尋常<lb/>
柏葉但不近丘墓便可服之石上者尤好曝乾者難將<lb/>
<pb n="KR3l0118_WYG_066-8b"/>
息旋採旋食尙有津潤易清益人大都柏葉茯苓枸杞<lb/>
胡麻俱能常年乆視可試驗修道要山林靜居不宜俯<lb/>
近村栅若城郭不可以其葷腥靈仙不降與道背矣煉<lb/>
藥飲水宜用泉水尤惡井水仍須逺家及血屬慮有恩<lb/>
情忽起即非修持之行凡食米體重食麥體輕辟榖入<lb/>
山須依衆方除三虫伏尸凡服氣先調氣次閉氣出入<lb/>
不由口鼻令滿身自由則生死不能侵矣是年九月霖<lb/>
雨甚自然自金泉往南山省程君凌晨到山衣履不濕<lb/>
<pb n="KR3l0118_WYG_066-9a"/>
詰之云旦離金泉耳程君甚異之十一月九日詣州與<lb/>
李堅别云中旬的去矣亦不更入靜室二十日辰時於<lb/>
金泉道塲白日昇天士女數千人咸共瞻仰祖母周氏<lb/>
母胥氏妹自柔弟子李生聞其訣别之語曰勤修至道<lb/>
須臾五色雲遮亘一川天樂異香散漫彌乆所着衣冠<lb/>
簪帔一十事脱留小繩牀上結繫如舊刺史李堅表聞<lb/>
詔褒美之李堅述金泉道塲碑立本末為傳云天上有<lb/>
白玉堂老君居之殿壁上高列真仙之名如人間壁記<lb/>
<pb n="KR3l0118_WYG_066-9b"/>
時有朱書注其下云降世為帝王或為宰輔者又自然<lb/>
當昇天時有堂内東壁上書記五十二字云寄語主人<lb/>
及諸眷屬但當全身莫生悲苦自可勤修功德倂諸善<lb/>
心修立福田清齋念道百刼之後冀有善緣早㑹清原<lb/>
之鄉即與相見其書迹存焉<hi>出集仙錄</hi>
　　　　盧眉娘<lb/>
唐永貞年南海貢竒女盧眉娘年十四嵗眉娘生眉如<lb/>
線且長故有是名本北祖帝師之裔自大定中流落嶺<lb/>
<pb n="KR3l0118_WYG_066-10a"/>
表後漢盧景裕景祚景宣景融兄弟四人皆為皇王之<lb/>
師因號帝師眉娘幼而惠悟工巧無比能于一尺絹上<lb/>
繡法華經七卷字之大小不逾粟粒而㸃畫分明細如<lb/>
毛髮其品題章句無不具矣更善作飛仙盖以絲一鈎<lb/>
分為三段染成五色結為金盖五重其中有十洲三島<lb/>
天人玉女臺殿麟鳳之像而執幢捧節童子亦不啻千<lb/>
數其盖濶一丈秤無三兩煎靈香膏傳之則堅硬不斷<lb/>
唐順宗皇帝嘉其工謂之神姑因令止于宫中每日止<lb/>
<pb n="KR3l0118_WYG_066-10b"/>
飲酒二三合至元和中憲宗嘉其聰惠而又竒巧遂賜<lb/>
金鳳環以束其腕眉娘不願在禁中遂度為道士放歸<lb/>
南海仍賜號曰逍遥及後神遷香氣滿堂弟子將葬舉<lb/>
棺覺輕即徹其葢惟見雙舊履而已後人見往往乘紫<lb/>
雲遊於海上羅浮處士李𧰼先作盧逍遥傳而𧰼先之<lb/>
名無聞故不為時人傳焉<hi>出杜陽編</hi>
　<lb/>
　太平廣記卷六十六<lb/>
</p>
<p>
</p>
  </div>
</body>
</text>
</TEI>
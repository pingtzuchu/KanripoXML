<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷九十九</head> <lb/>
    <p>
<pb n="KR3l0118_WYG_099-1a"/>
欽定四庫全書<lb/>
　太平廣記卷九十九<lb/>
　　釋證一<lb/>
　　　僧惠祥　　　阿育王像　　王淮之<lb/>
　　　惠凝　　　　靈𨼆寺　　　侯慶<lb/>
　　　大業客僧　　蛤像　　　　光明寺<lb/>
　　　十光佛　　　李大安　　　韋知十<lb/>
　　　劉公信妻<lb/>
<pb n="KR3l0118_WYG_099-1b"/>
　　　　僧惠祥<lb/>
東晉義熙初金陵長干寺僧惠祥與法向連堂而居夜<lb/>
四更中惠祥遙喚向暫來向往視祥祥仰眠交手腦上<lb/>
云可解我手足繩向曰並無繩也惠祥因得轉動云適<lb/>
有人衆縛我手足鞭箠交下問何故齧虱又語祥云若<lb/>
更不止當入於兩山間磕之祥自後戒於齧虱焉<hi>出三教珠</hi>
<hi>英</hi>
　　　　阿育王像<lb/>
<pb n="KR3l0118_WYG_099-2a"/>
長沙寺有阿育王像相傳是阿育王女所造太元中夜<lb/>
浮至江津漁人見異光如晝而諸寺以千人迎之嶷然<lb/>
不動長沙寺翼法師者操行精苦乃率十僧至誠祈啓<lb/>
即時就輦至齊末像常夜行不知者以槊刺之作銅聲<lb/>
而倒每南朝大事及災役必先流汗數日自像教已來<lb/>
最為靈應也<hi>出渚宮遺事</hi>
　　　　王淮之<lb/>
宋王淮之字元曽瑯琊人也世尚儒業不信佛法常謂<lb/>
<pb n="KR3l0118_WYG_099-2b"/>
身神俱滅寧有三世耶元嘉中為丹陽令十年得病絶<lb/>
氣少時還復暫蘇時建康令賀道力省疾適㑹下牀淮<lb/>
之語道力曰始知釋教不虚人死神存信有徴矣道力<lb/>
曰明府生平置論不爾今何見而乃異之耶淮之斂眉<lb/>
答云神實不盡佛教不得不信語訖而終<hi>出冥祥記</hi>
　　　　惠凝<lb/>
元魏時洛中崇真寺有比丘惠凝死七日還活云閻羅<lb/>
王檢閱以錯名放免惠凝具說過去之事有比丘五人<lb/>
<pb n="KR3l0118_WYG_099-3a"/>
同閱一比丘云寶明寺智聖以坐禪苦行得昇天堂有<lb/>
一比丘是般若寺道品以誦涅槃經四十卷亦昇天堂<lb/>
有一比丘云是融覺寺曇謨最講涅槃華嚴領衆千人<lb/>
閻羅王曰講經者心懐彼我以驕凌物比丘中第一麤<lb/>
行今唯試坐禪誦經不問講經其曇謨最曰貧身立道<lb/>
已來唯好講經實不諳誦閻羅王令付司即有青衣十<lb/>
人送曇謨最向西北門屋舍皆黑似非好處有一比丘<lb/>
云是禪林寺道𢎞自云教化四輩檀越造一切經人中<lb/>
<pb n="KR3l0118_WYG_099-3b"/>
像十軀閻羅王曰沙門之體必須攝心守道志在禪誦<lb/>
不干世事不作有為雖造作經像正欲得他人財物既<lb/>
得財物貪心既起便是三毒不出具足煩惱亦付司仍<lb/>
與曇謨最同入黑門有一比丘云是靈覺寺寶明自云<lb/>
出家之先曽作隴西太守造靈覺寺成即棄官入道雖<lb/>
不禪誦禮拜不缺閻羅王曰卿作太守之日曲理枉法<lb/>
劫奪民財假作此寺非卿之力何勞說此亦付青衣送<lb/>
入黑門時魏太后聞之遣黄門侍郎徐紇依惠凝所說<lb/>
<pb n="KR3l0118_WYG_099-4a"/>
即訪寶明等寺城東有寶明寺城中有般若寺城西有<lb/>
融覺禪林靈覺等三寺并問智聖道品曇謨最道𢎞寶<lb/>
明等皆實有之即請坐禪僧一百人常在殿中供養之<lb/>
詔不聽持經像在巷路乞索若私用財物造經像者任<lb/>
意惠凝亦入白鹿山𨼆居修道自此以後京邑之比丘<lb/>
皆事禪誦不復以講經為意<hi>出洛陽記</hi>
　　　　靈𨼆寺<lb/>
高齊初沙門寶公者嵩山高棲士也且從林慮向白鹿<lb/>
<pb n="KR3l0118_WYG_099-4b"/>
山因迷失道日將過中忽聞鐘聲尋響而進巖岫重阻<lb/>
登陟而趨乃見一寺獨據深林山門正南赫奕輝煥前<lb/>
至門所看額靈𨼆寺門外五六犬其大如牛白毛黑喙<lb/>
或踴或臥迴眸眄寶寶怖將返須臾見胡僧外來寶喚<lb/>
不應亦不迴顧直入門内犬亦隨之良乆寶見人漸次<lb/>
入門屋宇四周門房並閉進至講堂唯見牀榻高座儼<lb/>
然寶入西南隅牀上坐乆之忽聞東間有聲仰視見開<lb/>
孔如井大比丘前後從孔飛下遂至五六十人依位坐<lb/>
<pb n="KR3l0118_WYG_099-5a"/>
訖自相借問今日齋時何處食來或言豫章成都長安<lb/>
隴右薊北嶺南五天竺等無處不至動即千萬餘里末<lb/>
後一僧從空而下諸人競問來何太遲答曰今日相州<lb/>
城東彼岸寺鑒禪師講㑹各各㞐義有一後生聰俊難<lb/>
問詞音鋒起殊為可觀不覺遂晚寶本事鑒為和尚既<lb/>
聞此語望得參話因整衣而起白諸僧曰鑒是寶和尚<lb/>
諸僧直視寶頃之已失靈𨼆寺所在矣寶但獨坐于柞<lb/>
木之上一無所見唯覩巖谷禽鳥翔集喧亂及出山以<lb/>
<pb n="KR3l0118_WYG_099-5b"/>
問於尚統法師法師曰此寺石趙時佛圖澄法師所造<lb/>
者年嵗乆逺賢聖居之非凡所住或沈或𨼆遷徙無定<lb/>
今山行者猶聞鐘聲焉<hi>出侯君素旌異記</hi>
　　　　侯慶<lb/>
宋南陽人侯慶有銅像一軀可高尺餘慶有牛一頭擬<lb/>
貨為金色遇有急事遂以牛與他用之經二年慶妻馬<lb/>
氏忽夢此像謂之曰卿夫婦負我金色乆而不償今取<lb/>
卿兒醜多以充金色馬氏寤覺而心不安至曉醜多得<lb/>
<pb n="KR3l0118_WYG_099-6a"/>
病而亡慶年五十餘唯有一子悲哀之聲感於行路醜<lb/>
多亡日像忽自有金色光照四鄰鄰里之内咸聞香氣<lb/>
道俗長幼皆來觀矚焉<hi>出法苑珠林</hi>
　　　　大業客僧<lb/>
隋大業中有客僧行至泰山廟求寄宿廟令曰此無别<lb/>
舍唯神廟廡下可宿然而來此寄宿者輒死僧曰無苦<lb/>
也不得已從之為設牀於廡下僧至夜端坐誦經可一<lb/>
更聞屋中環珮聲須臾神出為僧禮拜僧曰聞此宿者<lb/>
<pb n="KR3l0118_WYG_099-6b"/>
多死豈檀越害之耶願見護之神曰遇死者將至聞弟<lb/>
子聲因自懼死非殺之也願師無慮僧因延坐談說如<lb/>
食頃時因問神曰聞世人傳說云泰山治鬼寧有之耶<lb/>
神曰弟子薄福有之豈欲見先亡者乎僧曰有兩同學<lb/>
僧先死願見之神問其名曰一人已生人間一人在獄<lb/>
罪重不可喚來師就見可也僧聞甚恱因起出不逺而<lb/>
至一所見獄火光焰甚盛神將僧入一院遙見一人在<lb/>
火中號呼不能言形變不復可識而血肉焦臭令人傷<lb/>
<pb n="KR3l0118_WYG_099-7a"/>
心師不欲厯觀愍然求出俄而至廟又與神坐因問欲<lb/>
救同學有得理耶神曰可能有為寫法華經者便應得<lb/>
脫既而將曙神辭僧入堂旦而廟令視僧不死怪異之<lb/>
僧因為說仍即時為寫法華經一部經既成莊嚴畢又<lb/>
將經就廟宿其夜神出如初歡喜禮拜慰問來意以事<lb/>
告之神曰弟子知之師為寫經始書題目彼以脫免令<lb/>
出生在人間也然此處不潔不可安經願師還為彼送<lb/>
向在寺中言語乆之將曉辭訣而去<hi>出㝠報記</hi>
<pb n="KR3l0118_WYG_099-7b"/>
　　　　蛤像<lb/>
隋帝嗜蛤所食必兼蛤味逾數千萬矣忽有一蛤椎擊<lb/>
如舊帝異之安置几上乙夜有光及明肉自脫中有一<lb/>
佛二菩薩像帝悲悔誓不食蛤<hi>出酉陽雜俎</hi>
一說唐文宗皇帝好食蛤蜊一日左右方盈盤而進中<lb/>
有劈之裂者文宗疑其異即焚香祝之俄頃之間其蛤<lb/>
自開中有二人形貎端秀體質悉備螺髻瓔珞足履菡<lb/>
萏謂之菩薩文宗遂置金粟檀香合以玉屑覆之賜興<lb/>
<pb n="KR3l0118_WYG_099-8a"/>
善寺令致敬禮至㑹昌中毁佛像遂不知所在<hi>出杜陽雜編</hi>
　　　　光明寺<lb/>
洛陽宜夀里有苞信縣令段暉宅地下常聞鐘聲時見<lb/>
五色光明照於堂宇暉甚異之遂掘地得金像一軀可<lb/>
高三尺并有二菩薩趺上銘云晉泰始二年五月十五<lb/>
日侍中中書監荀朂造暉遂舍宅為光明寺咸云此是<lb/>
荀朂故宅其後盜者欲竊此像像與菩薩合聲喝賊盜<lb/>
者驚怖即時殞倒衆僧聞像呌聲遂擒之<hi>出洛陽伽藍記</hi>
<pb n="KR3l0118_WYG_099-8b"/>
　　　　十光佛<lb/>
興復寺西北隅有隋朝佛堂其壁有畫十光佛者筆勢<lb/>
甚妙為天下之標冠有識者云此國手蔡生之跡也蔡<lb/>
生隋朝以善畫聞初建堂宇既成有僧以百金募善畫<lb/>
者得蔡生既畫謂人曰吾平生所畫多矣獨今日下筆<lb/>
若有鬼神翼而成者由是長安中盡傳其名貞觀初寺<lb/>
僧以此堂年月稍乆慮一旦有摧圮遂召數工計土木<lb/>
之費且欲新其製忽一日羣僧齋於寺庭既坐有僧十<lb/>
<pb n="KR3l0118_WYG_099-9a"/>
人俱白晳清瘦貎甚古相次而來列於席食畢偕起入<lb/>
佛堂中羣僧亦繼其後俄而十人忽亡所見羣僧相顧<lb/>
驚歎者乆之因視北壁十光佛見其風度與向者十人<lb/>
果同自是僧不敢毁其堂且用旌十光之異也<hi>出宣室志</hi>
　　　　李大安<lb/>
唐隴西李大安工部尚書大亮之兄也武徳中大亮任<lb/>
越州總管大安自京往省之大亮遣奴婢數人從兄歸<lb/>
至穀州鹿橋宿於逆旅其奴有謀殺大安者候大安眠<lb/>
<pb n="KR3l0118_WYG_099-9b"/>
熟夜已過半奴以小劒刺大安項洞之刃著於牀奴因<lb/>
不拔而逃大安驚覺呼奴其不叛者奴婢欲拔刃大安<lb/>
曰拔刃便死可先取紙筆作書書畢縣官亦至因為拔<lb/>
刃洗瘡加藥大安遂絶忽如夢者見一物長尺餘濶厚<lb/>
四五寸形似猪肉去地二尺許從戸入來至牀前其中<lb/>
有語曰急還我猪肉大安曰我不食猪肉縁何負汝耶<lb/>
聞戸外有言曰錯也此物即還從戸出大安仍見庭前<lb/>
有池水清淺可愛池西岸上有金像可高五寸須臾漸<lb/>
<pb n="KR3l0118_WYG_099-10a"/>
大俄化為僧披袈裟甚新浄語大安曰被傷耶我今為<lb/>
汝痛將去汝當平復還家念佛修善也因以手摩大安<lb/>
頸瘡而去大安視其形狀見僧有紅繒補袈裟可方寸<lb/>
許甚分明既而大安覺遂蘇而瘡亦不復痛能起坐食<lb/>
數十日京宅子弟迎至家家人親故來視大安為說被<lb/>
傷由狀及見像之事有一婢在旁聞說因言大安之初<lb/>
行也安妻使婢請匠工為造一佛初成以綵畫其衣有<lb/>
一㸃朱汚像之背上當令工去之不肯今仍在形狀如<lb/>
<pb n="KR3l0118_WYG_099-10b"/>
郎君所說大安因與妻及家人共起觀相乃同所見無<lb/>
異其背㸃朱宛然補處於是歎異信知聖教不虚遂加<lb/>
崇信焉<hi>出㝠報記</hi>
　　　　韋知十<lb/>
唐右金吾衛曹京兆韋知十於永徽中煮一羊脚半日<lb/>
猶生知十怒家人曰用柴十倍於常不知何意如此知<lb/>
十更命重煮還復如故乃命割之其中遂得一銅像長<lb/>
徑寸焉光明照灼相好成就其家自此放生不敢食酒<lb/>
<pb n="KR3l0118_WYG_099-11a"/>
肉<hi>出冥報記</hi>
　　　　劉公信妻<lb/>
唐龍朔三年長安城内通軌坊三衛劉公信妻陳氏母<lb/>
先亡陳因患暴死見人將入地獄備見諸苦不可具述<lb/>
末後見一地獄石門牢固有兩大鬼形容偉壯守門左<lb/>
右怒目瞋陳曰汝是何人到此見石門忽開亡母在中<lb/>
受苦不可具述受苦稍歇母子近門相見母語女言汝<lb/>
還努力為吾冩經女云娘欲冩何經母曰為吾冩法華<lb/>
<pb n="KR3l0118_WYG_099-11b"/>
經言訖石門便閉陳還得蘇具向夫說即憑妹夫趙師<lb/>
子欲冩法華經其師子舊解冩經有一經生將一部新<lb/>
冩法華經未裝潢者轉向趙師子處質錢且云經主姓<lb/>
范師子許乃與婦兄云今既得經在家幸有此一部法<lb/>
華兄贖取此經可否陳夫從之裝潢既訖授與其妻在<lb/>
家為母供養後夢見母從女索經云吾先遣汝為吾冩<lb/>
一部法華何因迄今不得女報母言已為娘贖得一部<lb/>
法華見裝潢了在家供養母語女言止為此經吾轉受<lb/>
<pb n="KR3l0118_WYG_099-12a"/>
苦㝠道中獄卒打吾脊破汝看吾身瘡獄官語云汝何<lb/>
因取他范家經將為已經汝有何福大是罪過女見母<lb/>
說如此更為母别冩法華其經未了女夢中復見母來<lb/>
催經即見一僧手捉一卷法華語母云汝女已為汝冩<lb/>
經第一卷了功徳已成何須急急後冩經成母來報女<lb/>
因汝為吾冩經今已得出㝠途好處受生得汝恩力故<lb/>
來報汝汝當好住善為婦禮信心為本言訖悲淚共别<lb/>
後問前贖法華經主果是姓范<hi>出法苑珠林</hi>
<pb n="KR3l0118_WYG_099-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷九十九<lb/>
</p>
<p>
</p>
  </div>
</body>
</text>
</TEI>
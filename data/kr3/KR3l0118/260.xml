<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百六十</head> <lb/>
    <p>
<pb n="KR3l0118_WYG_260-1a"/>
欽定四庫全書<lb/>
　太平廣記卷二百六十<lb/>
　　嗤鄙三<lb/>
　　　公羊傳　　　李文禮　　　殷安<lb/>
　　　姓方人　　　元宗逵　　　獨孤守忠<lb/>
　　　王熊　　　　麴崇裕　　　梁士㑹<lb/>
　　　張懐慶　　　康𧦬　　　　徵君<lb/>
　　　李佐　　　　元載常衮　　崔阡<lb/>
<pb n="KR3l0118_WYG_260-1b"/>
　　　黎幹　　　　崔叔清　　　常愿<lb/>
　　　劉士榮　　　袁師徳　　　蔣乂<lb/>
　　　崔損<lb/>
　　　　公羊傳<lb/>
有甲欲謁見邑宰問左右曰令何所好或語曰好公羊<lb/>
傳後入見令問君讀何書答曰唯業公羊傳試問誰殺<lb/>
陳他者甲良久對曰平生實不殺陳他令察謬誤因復<lb/>
戲之曰君不殺陳他請是誰殺於是大怖徒跣走出人<lb/>
<pb n="KR3l0118_WYG_260-2a"/>
問其故乃大語曰見明府便以死事見訪後直不敢復<lb/>
來遇赦當出耳<hi>出笑林</hi>
　　　　李文禮<lb/>
唐李文禮頓丘人也好學有文華累遷至揚州司馬而<lb/>
質性遲緩不甚精審時在揚州有吏自京還得長史家<lb/>
書云姊亡請擇日發之文禮忽聞姊亡乃大號慟吏伺<lb/>
其便復白曰是長史姊文禮久而徐問曰是長史姊耶<lb/>
吏曰是文禮曰我無姊向亦怪矣<hi>出御史臺記</hi>
<pb n="KR3l0118_WYG_260-2b"/>
　　　　殷安<lb/>
唐逸士殷安冀州信都人謂薛黄門曰自古聖賢數不<lb/>
過五人伏羲八卦窮天地之㫖一也乃屈一指神農植<lb/>
百榖濟萬人之命二也乃屈二指周公制禮作樂百代<lb/>
常行三也乃屈三指孔子前知無窮却知無極㧞乎其<lb/>
萃出乎其𩔖四也乃屈四指自此之後無屈得指者良<lb/>
久乃曰并我五也遂屈五指而疏籍卿相男徵諫曰卿<lb/>
相尊重大人稍敬之安曰汝亦堪為宰相徵曰小子何<lb/>
<pb n="KR3l0118_WYG_260-3a"/>
敢安曰汝肥頭大面不識今古噇<hi>徒江切</hi>食無意智不作<lb/>
宰相而何其輕物也皆此𩔖<hi>闕</hi>
　　　　姓方人<lb/>
唐有姓方人好矜門地但有姓方為官必認云親屬知<lb/>
識疾其如此乃謂之曰豐邑公相<hi>豐邑坊在上都是凶肆出方相也</hi>是<lb/>
君何親曰是姓某乙再從伯父人大笑曰君既是方相<lb/>
姪兒只堪嚇鬼<hi>出啓顔録</hi>
　　　　元宗逵<lb/>
<pb n="KR3l0118_WYG_260-3b"/>
唐元宗逵為果州司馬有婢死處分直典云逵家老婢<lb/>
死驅使來久為覓一棺木殯之逵初到家貧不能買得<lb/>
新者但得一經用者充事即得亦不須道逵買云君家<lb/>
自有須直典出門説之一州以為口實<hi>出大唐新語</hi>
　　　　獨孤守忠<lb/>
唐杭州參軍獨孤守忠領租船赴都夜半急追集船人<lb/>
更無他語乃曰逆風必不得張帆衆大哂焉<hi>出朝野僉載</hi>
　　　　王熊<lb/>
<pb n="KR3l0118_WYG_260-4a"/>
唐王熊為澤州都督府法曹斷略糧賊惟各决杖一百<lb/>
通判熊曰總略幾人法曹曰略七人合决七百法曹曲<lb/>
斷府司科罪時人哂之前尹正義為都督公平後熊來<lb/>
替百姓歌曰前得尹佛子後得王癩獺判事驢咬瓜喚<lb/>
人牛嚼鉄見錢滿面喜無鏹從頭喝常逢餓夜义百姓<lb/>
不可活<hi>出朝野僉載</hi>
　　　　麴崇裕<lb/>
唐冀州參軍麴崇裕送司功入京詩曰崇裕有幸會得<lb/>
<pb n="KR3l0118_WYG_260-4b"/>
遇明流行司士向京去曠野哭聲哀司功曰大才士先<lb/>
生其誰曰吳兒博士教此聲韻司功曰師明弟子哲<hi>出朝</hi>
<hi>野僉載</hi>
　　　　梁士㑹<lb/>
唐滑州靈昌尉梁士㑹官科烏翎里正不送舉牒判曰<lb/>
官喚烏翎何物里正不送烏翎佐使曰公大好判烏翎<lb/>
太多㑹索筆曰官喚烏翎何物里正不送雁翅有識之<lb/>
士聞而笑之<hi>出朝野僉載</hi>
<pb n="KR3l0118_WYG_260-5a"/>
　　　　張懐慶<lb/>
唐李義府嘗賦詩曰鏤月為歌扇裁雲作舞衣自憐廻<lb/>
雪影好取洛川歸有棗彊尉張懐慶好偷名士文章乃<lb/>
為詩曰生情鏤月為歌扇出意裁雲作舞衣照鏡自憐<lb/>
廻雪影來時好取洛川歸時人謂之語曰活剝王昌齡<lb/>
生吞郭正一<hi>出大唐新語</hi>
　　　　康𧦬<lb/>
唐𤣥宗既用牛仙客為相頗憂時議不叶因訪於高力<lb/>
<pb n="KR3l0118_WYG_260-5b"/>
士用仙客相外議以為如何力士曰仙客出於胥吏非<lb/>
宰相器上大怒曰即當用康𧦬葢上一時恚怒之詞舉<lb/>
其極不可者或有竊報𧦬以為上之於君恩渥頗深行<lb/>
當為相矣𧦬聞之以為信然翌日盛服趨朝既就列延<lb/>
頸北望冀有成命觀之者無不掩口然時論亦以長者<lb/>
目焉𧦬為將作大匠多巧思尤能知地常謂人曰我居<lb/>
是宅中不為宰相耶聞之者益為嗤笑<hi>今新昌里西北牛相第即𧦬宅</hi>
<hi>也雜出明皇  録</hi>
<pb n="KR3l0118_WYG_260-6a"/>
　　　　徵君<lb/>
唐肅宗之代急於賢良下詔捜山林草澤有懐才抱徳<lb/>
及匡時霸國者皆可爵而任之有徵君自靈武衣草衣<lb/>
躍芒屩詣于國門肅宗聞之喜曰果有賢士應募矣遂<lb/>
召對訪時事得失卒無一辭但再三瞻望聖顔而奏曰<lb/>
微臣有所見陛下知之乎對曰不知奏曰臣見陛下聖<lb/>
顔痩於在靈武時帝曰宵旰所勞以至於是侍臣有匿<lb/>
笑不禁者及退更無他言帝知其妄人也恐閉將來賢<lb/>
<pb n="KR3l0118_WYG_260-6b"/>
路僶俛除授一邑宰洎將寒食京兆司逐縣率杏仁以<lb/>
備貢奉聞之大為不可獨力抗之遂詣闕請對京兆司<lb/>
亦懼此徵君必有異見將奈之何及召對奏曰陛下要<lb/>
寒節杏仁今臣敲將來為復進渾杏仁上咍而遣之竟<lb/>
不寘其罪<hi>出玉堂閒話</hi>
　　　　李佐<lb/>
唐李佐山東名族少時因安史之亂失其父後佐進士<lb/>
擢第有令名官為京兆少尹隂求其父有識者告後往<lb/>
<pb n="KR3l0118_WYG_260-7a"/>
迎之於鬻凶器家歸而奉養如是累月一旦父召佐謂<lb/>
曰汝孝行絕世然吾三十年在此黨中昨從汝來未與<lb/>
流輩謝絶汝可具大猪五頭白醪數斛蒜虀數甕薄餅<lb/>
十柈開設中堂吾與羣黨一酧申欵則無恨矣佐㳟承<lb/>
其教數日乃具父散召兩市善薤歌者百人至初即列<lb/>
坐堂中久乃雜謳及暮皆醉衆扶佐父登榻而薤歌一<lb/>
聲凡百齊和俄然相扶父出不知所在行路觀者億萬<lb/>
明日佐棄家人入山數日而卒<hi>出獨異志</hi>
<pb n="KR3l0118_WYG_260-7b"/>
　　　　元載常衮<lb/>
唐代宗以庶務畢委宰相而元載專政益亂國典非良<lb/>
金重寳趦趄左道不得出入於朝廷及常袞為相雖賄<lb/>
賂不行而介僻自專失於分别故陞陟多失或同列進<lb/>
擬稍繁别謂之㳫伯是時京師語曰常無分别元好錢<lb/>
賢者愚愚者賢崔祐甫素公直因衆中唱言朝廷上下<lb/>
相蒙善惡同致清曹峻府為䑕輩養資考豈禆皇化耶<lb/>
<hi>出杜陽雜編</hi>
<pb n="KR3l0118_WYG_260-8a"/>
　　　　崔阡<lb/>
唐順宗在東宮韋渠薦崔阡拜諭徳為侍書阡觸事面<lb/>
牆對東宮曰臣山野鄙人不識朝典見陛下合稱臣否<lb/>
東宮曰卿是宮僚自合知也<hi>出嘉話録</hi>
　　　　黎幹<lb/>
唐代宗朝京兆尹黎幹以久旱祈雨於朱雀門街造土<lb/>
龍悉召城中巫覡舞于龍所幹與巫覡更舞觀者駭笑<lb/>
彌月不雨又請禱于文宣王廟上聞之曰丘之禱久矣<lb/>
<pb n="KR3l0118_WYG_260-8b"/>
命毁土龍罷祈雨減膳節用以聴天命及是甘澤乃足<lb/>
<hi>出盧氏雜説</hi>
　　　　崔叔清<lb/>
唐杜佑鎭淮南進崔叔清詩百篇徳宗謂使者此惡詩<lb/>
焉用進時人呼為准敕惡詩<hi>出國史𥙷</hi>
　　　　常愿<lb/>
唐劉禹錫云貞元中武臣常愿好作本色語曾謂余曰<lb/>
昔在奉天為行營都虞候聖人門都有幾箇賢郎他悉<lb/>
<pb n="KR3l0118_WYG_260-9a"/>
如此且曰奉天城斗許大更𬒳朱泚吃兵馬楦危如累<lb/>
雞子今抛向南衙𬒳公措大偉齕鄧鄧把將化官職去<lb/>
至永貞初禹錫為御史監察見常愿攝事在焉因謂之<lb/>
曰更敢道齕鄧否曰死罪死罪<hi>出嘉話録</hi>
　　　　劉士榮<lb/>
唐于頔之鎮襄陽也朝廷姑息除其子方為太常丞頔<lb/>
讓之表曰劉元佐兒士榮以佐之功先朝為太常丞時<lb/>
臣與士榮同登朝列見其凡劣實鄙之今臣功名不如<lb/>
<pb n="KR3l0118_WYG_260-9b"/>
元佐某之凡劣不若士榮若授此爵更為叨沗徳宗令<lb/>
將其表宣示百寮時士榮為南衙將軍目覩其表有渾<lb/>
鐻者鎬之客也時鎬宴客飲酒更為令曰徵近日凡劣<lb/>
不得即飲鐻曰劉士榮鎬曰于方鎬謂席人曰諸公並<lb/>
須精除<hi>出嘉話録</hi>
　　　　袁徳師<lb/>
唐竇羣與袁徳師同在浙西幕竇羣知尉嘗嗔堂子曰<lb/>
須送伯禽問徳師曰㑹否曰某乙亦不到如此也還曽<lb/>
<pb n="KR3l0118_WYG_260-10a"/>
把書讀何乃相卿詰之且伯禽何人徳師曰只是古之<lb/>
堂子也滿座大哂<hi>出嘉話録</hi>
　　　　蔣乂<lb/>
唐蔣乂撰宰臣録每拜一相旬月必獻傳奉故為物議<lb/>
所嗤<hi>出國史𥙷</hi>
　　　　崔損<lb/>
唐崔損性極謹慎每奏對不敢有所發揚兩省清要皆<lb/>
厯踐之在位無稱於人身居宰相毋野殯不言展墓下<lb/>
<pb n="KR3l0118_WYG_260-10b"/>
議遷相姊為尼沒於近寺終䘮不臨士君子罪之過為<lb/>
恭遜不止於容身而率用此中上意竊大位者八年上<lb/>
知物議不叶然憐而厚之<hi>出譚賓錄</hi>
　<lb/>
　<lb/>
　<lb/>
　<lb/>
　太平廣記卷二百六十<lb/>
</p>
<p>
</p>
  </div>
</body>
</text>
</TEI>
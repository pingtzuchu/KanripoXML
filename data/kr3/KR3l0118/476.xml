<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百七十六</head>
    <p>
<pb n="KR3l0118_WYG_476-1a"/>
欽定四庫全書<lb/>
　太平廣記卷四百七十六　宋　李昉等　編<lb/>
　　昆蟲四<lb/>
　　　赤腰蟻　　　蘇湛　　　　石憲<lb/>
　　　王叟　　　　歩蚓　　　　守宫<lb/>
　　　冉端　　　　蚓齒　　　　韋君<lb/>
　　　陸顒<lb/>
　　　　赤腰蟻<lb/>
<pb n="KR3l0118_WYG_476-1b"/>
段成式元和中假居在長興里庭有一穴蟻形狀竊赤<lb/>
蟻之大者而色正黒腰節微赤首鋭足髙走最輕迅每<lb/>
生致蠖及小蟲入穴輙壊垤窒穴盖防其逸也自後徙<lb/>
居數處更不復見<lb/>
　　　　蘇湛<lb/>
唐元和中蘇湛遊蓬鵲山裹糧鑚火境無遺趾忽謂妻<lb/>
曰我行山中都倒巖有光如鏡必靈境也明日將投之<lb/>
今與卿訣妻子號泣止之不得及明遂行妻子領奴婢<lb/>
<pb n="KR3l0118_WYG_476-2a"/>
潛随之入山數十里遥望巖有白光圓明徑丈蘇遂逼<lb/>
之纔及其光長呌一聲妻兒遽前救之身如繭矣有黒<lb/>
蜘蛛大如鈷䥈走集巖上奴以利刀决其網方斷蘇已<lb/>
腦陷而死妻乃積柴燒其巖臭滿一山<hi>並出酉陽雜爼</hi>
　　　　石憲<lb/>
有石憲者其籍編太原以商為業常貨於代北長慶二<lb/>
年夏中鴈門關行道中時暑方盛因偃大木下忽夢一<lb/>
僧蜂目披褐衲其状竒異来憲前謂憲曰我廬於五臺<lb/>
<pb n="KR3l0118_WYG_476-2b"/>
山之南有窮林積水出塵俗甚逺實羣僧清暑之地檀<lb/>
越幸偕我而遊乎即不能吾見檀越病熱且死得無悔<lb/>
於心耶憲以時暑方盛僧且以禍福語相動因謂僧曰<lb/>
願與師偕去於是其僧引憲西去且數里果有窮林積<lb/>
水見羣僧在水中憲怪而問之僧曰此𤣥隂池故我徒<lb/>
浴於中且以蕩炎燠於是引憲環池行憲獨怪羣僧在<lb/>
水中又其狀貌無一異者已而天暮有一僧曰檀越可<lb/>
聴吾徒之梵音也於是憲立池上羣僧即於水中合聲<lb/>
<pb n="KR3l0118_WYG_476-3a"/>
而噪僅食頃有一僧挈手曰檀越與吾偕浴於𤣥隂池<lb/>
慎無畏憲即隨僧入池中忽覺一身盡冷噤而戰由是<lb/>
驚悟見已臥於大木下衣盡濕而寒慄且甚時已日暮<lb/>
即抵村舍中至明日病稍愈因行於道聞道中有蛙鳴<lb/>
甚𩔖羣僧之梵音於是徑往尋之行數里窮林積水有<lb/>
蛙甚多其水果謂𤣥隂池者其僧乃羣蛙耳憲曰此蛙<lb/>
能易形以惑於人豈非怪尤者乎於是盡殺之<hi>出宣室志</hi>
　　　　王叟<lb/>
<pb n="KR3l0118_WYG_476-3b"/>
寳歴初長沙有民王叟者家貧力田為業一日耕於野<lb/>
為蚯蚓螫其臂痛楚甚遂馳以歸其痛益不可忍夜呻<lb/>
而曉晝吟而夕如是者凡旬餘有醫者云此毒之甚者<lb/>
也病之始庶藥有及状且深矣則吾不得而知也後數<lb/>
日病益甚忽聞臂有聲幽然而微若蚯蚓者又數日其<lb/>
聲益大如合千萬音其痛亦隨而多焉是夕乃卒<hi>出宣室志</hi>
　　　　歩蚓<lb/>
段成式三從房伯父唐大和三年任廬州某官庭前忽<lb/>
<pb n="KR3l0118_WYG_476-4a"/>
有蚓出大如食指長大二三丈白項當項下有兩足正<lb/>
如雀脚歩於垣下經數日方死<hi>出酉陽雜爼</hi>
　　　　守宫<lb/>
太和末荆南松滋縣有士人寄居親故莊中肄業初到之<lb/>
夕二更後方張燈臨案忽有小人半寸葛巾䇿杖入門<lb/>
謂士人曰乍到無主人當寂寞其聲大如蒼蠅士人素<lb/>
有膽氣初若不見乃登膝責曰遽不存主客禮乎復升<lb/>
案窺書詬詈不已因覆硯於書上士人不耐以筆擊之<lb/>
<pb n="KR3l0118_WYG_476-4b"/>
墮地呌數聲出門而滅有頃有婦人四五或老或少皆<lb/>
長一寸大呼曰貞官以君獨學故令郎君言展且論精<lb/>
奥何癡頑狂率輙致損害今可見貞官其来索續如蟻<lb/>
狀如騶卒撲縁士人士人恍然若夢因囓四支疾苦甚<lb/>
復曰汝不去将損汝眼四五頭遂上其靣士人驚懼隨<lb/>
出門至堂東遥望見一門絶小如節使牙門士人乃呌<lb/>
何物怪魅敢凌人如此復被衆囓之恍惚間已入小門<lb/>
内見一人峩冠當殿階下侍衛千數悉長寸餘叱士人<lb/>
<pb n="KR3l0118_WYG_476-5a"/>
曰吾憐汝獨處俾小兒往何苦致害罪當腰斬乃見數<lb/>
十人悉持刃攘臂逼之士人大懼謝曰某愚騃肉眼不<lb/>
識貞官乞賜餘生久之曰且解知悔叱令曳出不覺已<lb/>
在小門外及歸書堂已五更矣殘燈猶在及明尋其蹤<lb/>
跡東壁古堦下有小穴如栗守宫出入焉士人即雇數<lb/>
夫發之深數丈有守宮十餘石大者色赤長尺許盖其<lb/>
王也壤土如樓狀士人聚蘇焚之後亦無他<hi>出酉陽雜爼</hi>
　　　　冉端<lb/>
<pb n="KR3l0118_WYG_476-5b"/>
忠州墊江縣吏冉端唐開成初父死有嚴師者善山岡<lb/>
為卜地云合有王氣羣聚之物掘深丈餘遇蟻城方數<lb/>
丈外重雉堞皆具子城樵櫓工若彫刻城内分徑街小<lb/>
垤相次每垤有蟻數千憧憧不絶徑甚淨滑樓中有二<lb/>
蟻一紫色長寸餘足作金色一有羽細腰稍小白翅翅<lb/>
有經<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>疑是雌者衆蟻約有數斛城隅小壤上以堅土<lb/>
為盖故中樓不損既掘露蟻大擾若求救狀縣吏遽白<lb/>
縣令李𤣥之既覩勸吏改卜嚴師代其卜騐為其地告<lb/>
<pb n="KR3l0118_WYG_476-6a"/>
縣吏請遷蟻於巖側狀其所為仍布石粟覆之以板經<lb/>
旬嚴師忽得病若狂或自批觸穢詈大呼數日不已𤣥<lb/>
之素厚嚴師因為祝蟻療以雄黄丸方愈<hi>出酉陽雜爼</hi>
　　　　蚓齒<lb/>
段成式姪女乳母阿史本荆州人嘗言小時見鄰居有<lb/>
姪孔謙籬下有蚓口露雙齒肚下足如蚿長尺五行疾<lb/>
於常蚓謙惡遽殺之其年謙喪母及兄叔因不得活<hi>出酉</hi>
<hi>陽雜爼</hi>
<pb n="KR3l0118_WYG_476-6b"/>
　　　　韋君<lb/>
有御史韋君嘗從事江夏後以奉使至京既還道次商<lb/>
於舘亭中忽見亭柱有白蜘蛛曳而下状甚微韋君曰<lb/>
是人之患也吾聞雖小螫人良藥無及因以指殺焉俄<lb/>
又有一白者下如前所殺之且觀其上有網為窟韋乃<lb/>
命左右挈帚盡掃去且曰為人患者吾已除矣明日将<lb/>
去因以手撫其柱忽覺指痛遂不可忍乃是有一白蜘<lb/>
蛛螫其上韋君驚即拂去俄遂腫延不數日而盡一臂<lb/>
<pb n="KR3l0118_WYG_476-7a"/>
由是肩舁至江夏醫藥無及竟以左臂潰為血血盡而<lb/>
終先是韋君先夫人在江夏夢一白衣人謂曰我弟兄<lb/>
三人其二人為汝子所殺吾告上帝帝用憫其寃且遂<lb/>
吾請言畢夫人驚寤甚異之惡不能言後旬餘而韋君<lb/>
至具得其狀方寤所夢覺為夢日果其館亭時也夫人<lb/>
泣曰其能乆乎數日而韋君終矣<hi>出宣室志</hi>
　　　　陸顒<lb/>
吳郡陸顒家於長城其世以明經仕顒自幼嗜麵為食<lb/>
<pb n="KR3l0118_WYG_476-7b"/>
愈多而質愈瘦及長從本軍貢於禮部既下第遂為生<lb/>
太學中後數月有胡人數輩挈酒食詣其門既坐顧謂<lb/>
顒曰吾南越人長蠻貊中聞唐天子網羅天下英俊且<lb/>
欲以文物化動四夷故我航海梯山来中華将觀太學<lb/>
文物之光唯吾子峩焉其冠襜焉其裾莊然其容肅然<lb/>
其儀真唐朝儒生也故某願與子交歡顒謝曰顒幸得<lb/>
籍於太學然無他才能何足下見愛之深也於是相與<lb/>
酣宴極歡而去顒信士也以為羣胡不我欺旬餘羣胡<lb/>
<pb n="KR3l0118_WYG_476-8a"/>
又至持金繒為顒夀顒始疑其有他即固拒之胡人曰<lb/>
吾子居長安中惶惶然有飢寒色故持金繒為子僕馬<lb/>
一日之費所以交吾子歡耳豈有他哉幸勿疑我也顒<lb/>
不得已受金繒及胡人去太學中諸生聞之偕来謂顒<lb/>
曰彼胡率愛利不顧其身争鹽米之微尚致相賊殺者<lb/>
寧肯棄金繒為朋友夀乎且太學中諸生甚多何為獨<lb/>
厚君耶君匿身郊野間以避再来也顒遂僑居於渭水<lb/>
上杜門不出僅月餘羣胡又詣其門顒大驚胡人喜曰<lb/>
<pb n="KR3l0118_WYG_476-8b"/>
比君在太學中我未得盡言今君退居郊野果吾心也<lb/>
既坐胡人挈顒手而言曰我之来非偶然也盖有求於<lb/>
君耳幸望許之且我所祈於君固無害於君則大惠也<lb/>
顒曰謹受教胡人曰吾子好食麵乎曰然又曰食麵者<lb/>
非君也乃君肚中一蟲耳今我欲以一粒藥進君君餌<lb/>
之當吐出蟲則我以厚價從君易之其可乎顒曰若誠<lb/>
有之又安有不可耶已而胡人出一粒藥其色光紫命<lb/>
餌之有頃遂吐出一蟲長二寸許色青狀如蛙胡人曰<lb/>
<pb n="KR3l0118_WYG_476-9a"/>
此名消麺蟲實天下之竒寳也顒曰何以識之胡人曰<lb/>
吾每旦見寳氣亘天在太學中故我為君而取然自一<lb/>
月餘清旦望之見其氣移於渭水上果君遷居焉又此<lb/>
蟲禀天地中和之氣而結故好食麺盖以麥自秋始種<lb/>
至来年夏季方始成實受天地四時之全氣故嗜其味<lb/>
焉君宜以麺食之可見矣顒即以麺斗餘致其前蟲乃<lb/>
食之立盡顒又問曰此蟲安所用也胡人曰夫天下之<lb/>
竒寳俱禀中和之氣此蟲乃中和之粹也執其本而取<lb/>
<pb n="KR3l0118_WYG_476-9b"/>
其末其逺乎哉既而以筒盛其蟲又金函扄之命顒致<lb/>
於寢室謂顒曰明日當再来及明旦胡人以十兩車輦<lb/>
金玉繒帛約數萬獻於顒共持金函而去顒自此大富<lb/>
致園屋為治生具日食梁肉衣鮮衣遊於長安中號豪<lb/>
士僅歳餘羣胡又来謂顒曰吾子能與我偕遊海中乎<lb/>
我欲探海中之竒寳以耀天下而吾子豈非好竒之士<lb/>
耶顒既以甚富又素享閒逸自遂即與羣胡俱至海上<lb/>
胡人結宇而居於是置油膏於銀鼎中搆火其下投蟲<lb/>
<pb n="KR3l0118_WYG_476-10a"/>
於鼎中鍊之七日不絶燎忽有一童分髮衣青襦自海<lb/>
水中出捧月盤盤中有徑寸珠甚多来獻胡人胡人大<lb/>
聲叱之其童色懼捧盤而去僅食頃又有一玉女貌極<lb/>
冶衣霧綃之衣佩玉珥珠翩翩自海中而出捧紫玉盤<lb/>
中有珠數十来獻胡人胡人罵之玉女捧盤而去俄有<lb/>
一仙人戴瑶碧冠帔霞衣捧絳帕籍籍中有一珠徑上<lb/>
寸許竒光泛空照數十歩仙人以琛獻胡人胡人笑而<lb/>
受之喜謂顒曰至寳来矣即命絶燎自鼎中收蟲置金<lb/>
<pb n="KR3l0118_WYG_476-10b"/>
函中其蟲雖鍊之且乆而跳躍如初胡人吞其珠謂顒<lb/>
曰子随我入海中慎無懼顒即執胡人佩帶從而入焉<lb/>
其海水皆豁開數十歩鱗介之族俱辟易回去遊龍宮<lb/>
入蛟室珍珠怪寳惟意所擇纔一夕而獲甚多胡人謂<lb/>
顒曰此可以致億萬之貨矣已而又以珍貝數品遺於<lb/>
顒貨於南越獲金千鎰由是益富其後竟不仕老於閩<lb/>
越中也<hi>出宣室志</hi>
　太平廣記卷四百七十六<lb/>
</p>
<p>
</p>
  </div>
</body>
</text>
</TEI>
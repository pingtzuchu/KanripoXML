<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百十七</head> <lb/>
    <p>
<pb n="KR3l0118_WYG_117-1a"/>
欽定四庫全書<lb/>
　太平廣記卷一百十七<lb/>
　　報應十六<lb/>
　　　孫叔敖　　　崔敬嗣　　　裴度<lb/>
　　　劉軻　　　　劉𢎞敬　　　蕭倣<lb/>
　　　孫泰　　　　李質　　　　范明府<lb/>
　　　程彦賔<lb/>
　　　　孫叔敖<lb/>
<pb n="KR3l0118_WYG_117-1b"/>
楚孫叔敖為兒出遊還憂而不食母問其故泣曰見兩<lb/>
頭蛇恐死母曰今蛇安在曰敖聞見兩頭蛇者死恐後<lb/>
人又見殺而埋之矣母曰無憂矣聞有隂德天報之福<lb/>
<hi>出賈子</hi>
　　　　崔敬嗣<lb/>
唐崔敬嗣為房州刺史中宗安置在房州官吏多無禮<lb/>
敬嗣獨申禮敬供給豐贍中宗常德之及登位有益州<lb/>
長史崔敬嗣既同名姓每進擬官皆御筆超拜之者數<lb/>
<pb n="KR3l0118_WYG_117-2a"/>
四後引與語知誤訪敬嗣已卒遣安石授其子注官後<lb/>
官至顯達其孫即光遠也<hi>出談賔録</hi>
　　　　裴度<lb/>
唐中書令晉國公裴度質狀眇小相不入貴屢屈名場<lb/>
頗亦自惑㑹有相工在洛中大為縉紳所神公特造之<lb/>
問命相工曰郎君形神稍異於人不入相若不至貴即<lb/>
當餓死今則殊未見貴處可别日垂訪為君細看公然<lb/>
之他日出遊香山寺徘徊于廊廡間忽見一素衣婦人<lb/>
<pb n="KR3l0118_WYG_117-2b"/>
致緹褶於僧伽欄楯之上祈祝良久瞻拜而去少頃度<lb/>
方見緹褶在舊處知其遺忘也又料追付不及遂收取<lb/>
以待婦人再至日暮竟不至度挈歸逆旅詰旦復攜往<lb/>
寺門始闢覩昨日婦人疾趨而至憮聲惋歎若有非横<lb/>
度從而問之婦人曰阿父無罪被繫昨貴人假得玉帶<lb/>
二犀帶一直千餘緡以賂津要不幸失去於此今老父<lb/>
不測之禍無所逃矣度憮然復細詰其物色因而授之<lb/>
婦人拜泣請留其一度笑而遣之尋詣昔相者相者審<lb/>
<pb n="KR3l0118_WYG_117-3a"/>
度聲色頓異驚歎曰此必有隂德及物前途萬里非某<lb/>
所知也度因以前事告之度果位極人臣<hi>出摭言</hi>
　　　　劉軻<lb/>
唐侍御劉軻者韶右人也幼之羅浮九疑讀黄老書欲<lb/>
學輕舉之道又於曹溪探釋氏關戒遂被僧服故釋名<lb/>
海納北之筠川方山等寺又居廬嶽東林寺習南山鈔<lb/>
及百法論咸得宗㫖焉獨處一室數夢一人衣短褐曰<lb/>
我書生也頃因遊學逝於此室以主寺僧不聞郡邑乃<lb/>
<pb n="KR3l0118_WYG_117-3b"/>
瘞於牖下而屍骸跼促死者從直何以安也君能遷葬<lb/>
必有酬謝乃訪于緇屬果然劉解所著之衣覆其骸骼<lb/>
具棺改窆於虎溪之上是夜夢書生來謝將三雞子勸<lb/>
軻立食之軻嚼一而吞其二焉後乃精於儒學而善屬<lb/>
文章因䇿名第厯任史館欲書夢中之事不可自為傳<lb/>
記吏部侍郎韓愈素知焉曰待余餘暇當為一文贊焉<lb/>
愈左遷其文不就也<hi>出雲溪友議</hi>
　　　　劉𢎞敬<lb/>
<pb n="KR3l0118_WYG_117-4a"/>
唐彭城劉𢎞敬字元溥世居淮淝間資財數百萬常修<lb/>
德不耀人莫知之家雖富利人之財不及怨施人之惠<lb/>
不望報長慶初有善相人於壽春道逢元溥曰噫君子<lb/>
且止吾有告也元溥乃延入館而訊焉曰君財甚豐矣<lb/>
然更二三年大期將至如何元溥涕泗曰夫壽夭者天<lb/>
也先生其奈我何相人曰夫相不及德德不及度量君<lb/>
雖不壽而德且厚至於度量尤寛且告後事但二三年<lb/>
之期勤修令德冀或延之夫一德可以消百災猶享爵<lb/>
<pb n="KR3l0118_WYG_117-4b"/>
禄而況於壽乎勉而圖之吾三載當復此來言訖而去<lb/>
元溥流涕送之乃為身後之計有女將適抵維揚求女<lb/>
奴資行用錢八十萬得四人焉内一人名蘭蓀者有殊<lb/>
色而風骨姿態殊不𩔖賤流元溥詰其情久而乃對曰<lb/>
賤妾死罪無復敢言主君既深訝之何敢潛隱某代為<lb/>
名家家本河洛先父以卑官淮西不幸遭吳寇跋扈因<lb/>
縁姓與寇同疑為近屬身委鋒刃家仍沒官以此湮沉<lb/>
無處告訴其諸骨肉寇平之後悉被官軍收掠為俘不<lb/>
<pb n="KR3l0118_WYG_117-5a"/>
可復知矣賤妾一身再易其主今及此焉元溥太息久<lb/>
之乃言曰夫履雖新不加於首冠雖舊不踐於地雖家<lb/>
族喪亡且衣冠之女而又抱寃如此三尺童子猶能發<lb/>
憤况丈夫耶今我若不振雪爾寃是為神明之誅焉因<lb/>
問其親戚知其外氏劉也遂焚其劵收為甥以家財五<lb/>
十萬先其女而嫁之長慶二年春三月辛卯蘭蓀既歸<lb/>
元溥夢見一人被青衣秉簡望塵而拜迫之澘然曰余<lb/>
則蘭蓀之父也感君之恩何以報之某聞隂德所以動<lb/>
<pb n="KR3l0118_WYG_117-5b"/>
天地也今君壽限將盡余當為君請于上帝故奉告言<lb/>
訖乃去後三日元溥復夢蘭蓀之父立於庭紫衣象簡<lb/>
侍衞甚嚴前謝元溥曰余不佞幸得請君於帝帝許我<lb/>
延君壽二十五載而富及三代子孫無復後禍其所殘<lb/>
害吾家者悉獲案理之存者禍身沒者子孫受釁帝又<lb/>
憫余之寃署以重職獲主山川於淮海之間因嗚咽再<lb/>
拜而去詰旦元溥依依未所甚信後三年果相者復至<lb/>
迎而賀元溥曰君壽延矣且君自眉至髪而視之元溥<lb/>
<pb n="KR3l0118_WYG_117-6a"/>
側冠露額曰噫有隂德上動於天者自今後二十五載<lb/>
慶及三代元溥始以蘭蓀之父為告相者曰昔韓子隂<lb/>
存趙氏太史公以韓氏十世而位至王侯者有隂德故<lb/>
也况蘭蓀之家無後矣蘭蓀之身賤𨽻矣如是而能不<lb/>
顧多財之與殊色而恤其孤豈不謂隂德之厚哉<hi>出隂德傳</hi>
　　　　蕭倣<lb/>
唐丞相蘭陵公蕭倣清譽儉德時所推伏嘗統戎于番<lb/>
禺有酌泉投香之譽以是夷估輻湊至於長安寶貨藥<lb/>
<pb n="KR3l0118_WYG_117-6b"/>
肆咸豐衍於南方之物由此人情歸美僖宗誕聖于壬<lb/>
午龍飛於癸巳皇算十有二載矣思命耆德佐佑大化<lb/>
乃自奉常卿起為上相時年八十有三居台席數載汲<lb/>
引才俊導暢皇慈儉德既彰澆風少革及薨于位上甚<lb/>
追悼而廢常朝者三日册贈之禮有加等焉議者曰高<lb/>
位重禄茍有其分隂靈必助其壽考不然安有過懸車<lb/>
之歲而命相之主始生也太公晩年七十而遇文王今<lb/>
逾釣渭之年一紀則知榮辱之分豈偶然哉<hi>出唐闕史</hi>
<pb n="KR3l0118_WYG_117-7a"/>
　　　　孫泰<lb/>
唐孫泰山陽人少師皇甫穎守操頗有古賢之風泰妻<lb/>
即姨女也先是姨老以二女為託曰其長者損一目汝<lb/>
可娶其女弟姨卒泰娶其姊或詰之泰曰其人有廢疾<lb/>
非泰何適衆皆伏泰之義嘗于都市遇鐵燈臺市之而<lb/>
命磨洗即銀也泰亟往還之中和中將家于義興置一<lb/>
别墅用緡二百千既半授之矣泰遊吳興郡約迴日當<lb/>
詣所止居兩月泰迴倚舟墅前復以餘資授之俾其人<lb/>
<pb n="KR3l0118_WYG_117-7b"/>
他徙於時覩一老嫗長慟數聲泰驚悸召詰之嫗曰老<lb/>
婦嘗迨事舅姑于此子孫不肖為他人所有故悲耳泰<lb/>
憮然久之因紿曰吾適得京書已别除官固不可駐此<lb/>
也所居且命爾子掌之言訖解維而逝不復返矣子展<lb/>
進士及第入梁為省郎<hi>出摭言</hi>
　　　　李質<lb/>
唐咸通中吉州牙將李質得疾將死忽夢入㝠見主吏<lb/>
曰嘗出七人性命合延十四年吏執簿書以取上命久<lb/>
<pb n="KR3l0118_WYG_117-8a"/>
之出謂質曰事畢矣遂命使者領送還家至一高山推<lb/>
落乃寤質潛志其事自是疾漸平愈後果十四年而終<lb/>
<hi>出報應録</hi>
　　　　范明府<lb/>
唐范明府者忘其名頗曉術數選授江南一縣宰自課<lb/>
其命云來年秋禄壽俱盡將出京又訪于日者日者曰<lb/>
子來年七月數盡胡為遠官哉范曰某固知之一女未<lb/>
嫁利薄俸以資遣耳及之任買得一婢子因詰其姓氏<lb/>
<pb n="KR3l0118_WYG_117-8b"/>
婢子曰姓張父嘗為某堰官兵寇之亂略賣至此范驚<lb/>
起問其父名乃曩昔之交契也謂其妻曰某女不憂不<lb/>
嫁悉以女粧奩擇邑客謹善者配之秩滿歸京日者大<lb/>
駭曰子前何相紿之甚算子禄壽俱盡今乃無恙非甲<lb/>
子差繆即當有隂德為報耳范曰俱無之日者詰問不<lb/>
已范以嫁女僕事告之日者曰此即是矣子之福壽未<lb/>
可量也後厯官數任而終<hi>出報應録</hi>
　　　　程彦賔<lb/>
<pb n="KR3l0118_WYG_117-9a"/>
偽蜀羅城使程彦賔臨淄人也攻取遂寧躬率百夫直<lb/>
冒矢石城破獲處女三人蔚有姿容彦賔以别室處之<lb/>
浹旬間父母持金請贖公還金歸女告以全人父母泣<lb/>
而謝曰願公早建旄節彦賔笑而答曰吾所願壽終時<lb/>
無病耳後年踰耳順果無疾而終<hi>出儆戒録</hi>
　<lb/>
　<lb/>
　<lb/>
<pb n="KR3l0118_WYG_117-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百十七<lb/>
</p>
<p>
</p>
  </div>
</body>
</text>
</TEI>
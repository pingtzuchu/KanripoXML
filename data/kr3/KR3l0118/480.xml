<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百八十</head>
    <p>
<pb n="KR3l0118_WYG_480-1a"/>
欽定四庫全書<lb/>
　太平廣記卷四百八十　　宋　李昉等　編<lb/>
　　蠻夷一<lb/>
　　　四方蠻夷　無啟民　　帝女子澤<lb/>
　　　毛人　　　軒轅國　　白民國<lb/>
　　　歐絲　　　輆沐國　　泥離國<lb/>
　　　然丘　　　盧扶國　　浮忻國<lb/>
　　　頻斯　　　吳明國　　女蠻國<lb/>
<pb n="KR3l0118_WYG_480-1b"/>
　　　都播　　　骨利　　　突厥<lb/>
　　　吐蕃　　　西北荒　　鶴民<lb/>
　　　契丹　　　沃沮　　　僬僥<lb/>
　　　　四方蠻夷<lb/>
東方之人鼻大竅通於目筋力屬焉南方之人口大竅<lb/>
通於耳西方之人面大竅通於鼻北方之人竅通於陰<lb/>
短頸中央之人竅通於口<hi>出酉陽雜爼</hi>
　　　　無啓民<lb/>
<pb n="KR3l0118_WYG_480-2a"/>
無啓民居穴食土其人死埋之其心不朽百年化為人<lb/>
録民膝不朽埋之百二十年化為人細民肝不朽八年<lb/>
化為人<hi>出酉陽雜俎</hi>
　　　　帝女子澤<lb/>
帝女子澤性妒有從婢散逐四山無所依託東偶狐狸<lb/>
生子曰殃南交猴有子曰溪北通玃猳所育為傖<hi>出酉陽雜</hi>
<hi>俎</hi>
　　　　毛人<lb/>
<pb n="KR3l0118_WYG_480-2b"/>
八荒之中有毛人焉長七八尺皆於人形身及頭上皆<lb/>
有毛如獮猴毛長尺餘短<graphic n="KR3591" url="https://raw.githubusercontent.com/kanripo/KR-Gaiji/master/images/KR3591.png" mimeType="image/png"/>
                    <graphic n="KR4115" url="https://raw.githubusercontent.com/kanripo/KR-Gaiji/master/images/KR4115.png" mimeType="image/png"/>
                    <hi>上音生下音管</hi>見人則賏<hi>古陌反</hi>
自開口吐舌上唇覆面下唇覆胷熹<hi>許記反</hi>食人舌鼻牽<lb/>
引共戲不與即去名曰髯公俗曰髯麗一名髯狎小兒<lb/>
髯可畏也<hi>出酉陽雜爼</hi>
　　　　軒轅國<lb/>
軒轅之國在窮山之際其不夀者八百歲諸天之野和<lb/>
鸞鳥舞民食鳯卵飲甘露<hi>出博物志</hi>
<pb n="KR3l0118_WYG_480-3a"/>
　　　　白民國<lb/>
白民之國有乗黄狀若狐背上有角乗之夀三千年<hi>出博</hi>
<hi>物志</hi>
　　　　歐絲<lb/>
歐絲之野女子乃跪據樹歐絲<hi>出博物志</hi>
　　　　輆沐國<lb/>
越東有輆沐之國<hi>音善愛反</hi>其長子生則解而食之謂之冝<lb/>
弟父死則負其母而棄之言鬼妻不可與共居楚之南<lb/>
<pb n="KR3l0118_WYG_480-3b"/>
炎人之國其親戚死刳其肉而棄之然後埋其骨乃成<lb/>
孝子也秦之西有義渠之國其親戚死聚柴而焚之薰<lb/>
其煙上謂之登煙霞然後成為孝此上以為政下以為<lb/>
俗而未足為非也見墨子<hi>出博物志</hi>
　　　　泥離國<lb/>
成王即位三年有泥離之國來朝其人稱自發其國常<lb/>
従雲裏而行聞雷霆之聲在下或入潛穴又聞波瀾之<lb/>
聲在上或泛巨水視日月以知方面所向計寒暑以知<lb/>
<pb n="KR3l0118_WYG_480-4a"/>
年月考以中國正朔則序厯相符王接以外賔之禮也<lb/>
<hi>出拾遺録</hi>
　　　　然丘<lb/>
成王六年然丘之國獻比翼鳥雌雄各一以玉為樊其<lb/>
國使者皆拳頭尖鼻衣雲霞之布如今朝霞也經厯百<lb/>
餘國方至京師越鐵峴泛沸海有虵洲蜂岑鐵峴峭厲<lb/>
車輪各金剛為輞比至京師輪皆銚鋭幾盡沸海皆湧起<lb/>
如煎魚也魚鼈皮骨堅强如石可以為鎧泛沸海之時<lb/>
<pb n="KR3l0118_WYG_480-4b"/>
以銅薄舟底龍虵蛟不得近也又經虵洲則豹皮為屋<lb/>
於屋内推車經蜂岑燃胡蘇之木末以此木煙能殺百<lb/>
蟲經途五十餘年乃至洛邑成王封太山禪社首使發<lb/>
其國之時人並童稚乃至京師鬂髪皆白及還至然丘<lb/>
容貌還復壮比翼鳥多力状似鵠衝南海之舟泥巢崑<lb/>
岑之𤣥木而至其中遇聖則來翔集以表周公輔聖之<lb/>
神力也<hi>出王子年拾遺記</hi>
　　　　盧扶國<lb/>
<pb n="KR3l0118_WYG_480-5a"/>
盧扶國燕昭王時來朝渡玉河萬里方至國中無惡禽<lb/>
獸水不揚波風不折枝人皆夀三百歲結草為衣是謂<lb/>
之卉服至死不老咸和孝讓夀登百歲已上拜敬如至<lb/>
親之禮塟於野外以香木靈草翳揜於尸閭里弔送號<lb/>
泣之聲動於林谷溪原為之止流春木為之改色居喪<lb/>
水漿不入口至死者骨為埃塵然後乃食昔大禹随山<lb/>
導川乃至其地為無老純孝之國<hi>出王子年拾遺</hi>
　　　　浮忻國<lb/>
<pb n="KR3l0118_WYG_480-5b"/>
元封元年浮忻歲貢蘭金之泥此金出湯淵盛夏之時水<lb/>
常沸湧有若湯火飛鳥不能過國人行者常見水邉有<lb/>
人冶此金為器混若泥如紫磨之色百鑄其色變白有<lb/>
光如銀名曰銀燭常以為泥封諸函匣及諸宫門鬼魅<lb/>
不敢干當漢世上将出征及使絶國多以泥為印封衛<lb/>
青張騫蘇武傅介子之使皆受金泥之璽封也帝崩後<lb/>
乃絶<hi>出王子年拾遺</hi>
　　　　頻斯<lb/>
<pb n="KR3l0118_WYG_480-6a"/>
魏帝為陳留王之歲有頻斯國人來朝以五色玉為衣<lb/>
如今之鎧不食中國滋味自齎金壺中有神漿凝如脂<lb/>
嘗一滴則夀千年其國有大楓木為林髙六七十里善<lb/>
算者以里計之雷電常出樹之半其枝交陰上蔽不見<lb/>
日月之光其下平净掃灑雨霧不能入焉樹東有大石<lb/>
室可容萬人坐壁上刻有三皇之像天皇十三頭地皇<lb/>
十一頭人皇九頭皆龍身亦有膏燭之處緝石為牀牀<lb/>
上有膝痕二三寸牀前有竹簡長二寸書大篆之文皆<lb/>
<pb n="KR3l0118_WYG_480-6b"/>
言開闢已來事人莫能識言是伏羲畫卦之時有此書<lb/>
或言蒼頡造字之處旁有丹石井非人工所鑿下及漏<lb/>
泉水常沸涌諸仙欲飲之時以長綆引汲頻斯國民皆<lb/>
多力拳頭不食五榖月中無影食桂漿其人髪引之則<lb/>
長置則目縮如螺續此人髪以為繩以及丹井方冬得<lb/>
升合之水水中有白蛙兩翅常去來井上征者食之至<lb/>
周王子晉臨井而窺有青雀吐杓以授子晉取而飲之<lb/>
乃有雲起雪飛子晉以衣袖撝雪則雲霽雪止白蛙化<lb/>
<pb n="KR3l0118_WYG_480-7a"/>
為白鴈入雲揺揺遂滅此則頻斯人所記葢其人年不<lb/>
可測也使圖其山川地勢瑰異之屬以示張華華云此<lb/>
神異之國難可驗信使車馬珍服送之出闗<hi>出拾遺録</hi>
　　　　吳明國<lb/>
貞元八年吳明國貢常燃鼎鸞蜂蜜云其國去東海數<lb/>
萬里經揖婁沃沮等國其土宜五榖多珍玉禮樂仁義<lb/>
無剽劫人夀二百歲俗尚神仙術一歲之内乗雲駕鶴<lb/>
者往往有之常望黄氣如車葢知中國土德王遂願貢<lb/>
<pb n="KR3l0118_WYG_480-7b"/>
奉常燃鼎量容三斗光潔似玉其色紫毎修飲饌不熾<lb/>
火而俄頃自熟香潔異於常等久而食之令人返老為<lb/>
少百疾不生也鸞蜂蜜云其蜂之聲有如鸞鳯而身被<lb/>
五彩大者可重十餘斤為窠於深巖峻嶺閒大者占地<lb/>
二三畝國人採其蜜不逾二三合如過度即有風雷之<lb/>
異若螫人生瘡以石上菖蒲根傅之即愈其色碧貯之<lb/>
於白玉椀表裏瑩徹如碧琉璃久食令人長夀顔如童<lb/>
子髪白者應時而黒逮及沉疴眇跛無不療焉<hi>出杜陽雜編</hi>
<pb n="KR3l0118_WYG_480-8a"/>
　　　　女蠻國<lb/>
大中初女蠻國貢雙龍犀有二龍鱗鬛爪角悉備明霞<lb/>
錦雲鍊水香麻以為色光輝映曜芬馥著人五色相間<lb/>
而美於中華錦其國人危髻金冠頭絡被體故謂之菩<lb/>
薩蠻當時倡優遂製菩薩蠻曲文士亦往往聲其詞更<lb/>
女王國貢龍油綾魚油錦文彩多異入水不濡云有龍<lb/>
油魚油也優者更作女王國曲音調宛暢𫝊於樂部矣<lb/>
<hi>出杜陽雜編</hi>
<pb n="KR3l0118_WYG_480-8b"/>
　　　　都播<lb/>
都播國鐵勒之别種也分為三部自相統攝其俗結草<lb/>
為廬無牛羊不知耕稼多百合取以為糧衣貂鹿之皮<lb/>
貧者亦緝鳥羽為服國無刑罰偷盜者倍徵其贓<hi>出神異録</hi>
　　　　骨利<lb/>
骨利國居廻紇北方瀚海之北勝兵四千地出名馬晝<lb/>
長夜短天色正曛煮一羊胛才熟東方已曙葢近日入<lb/>
之所也<hi>出神異録</hi>
<pb n="KR3l0118_WYG_480-9a"/>
　　　　突厥<lb/>
突厥事祅神無祠廟刻氊為形盛於毛袋行動之處以<lb/>
脂蘇塗或繫之竿上四時祀之堅昆部落非狼種其先<lb/>
所生之窟在曲漫山北自謂上代有神與㹀牛交於此<lb/>
窟其人髪黄目緑赤髭髯其髭髯俱黒者漢將李陵及兵<lb/>
衆之後也西屠俗染齒令黒<hi>出酉陽雜俎</hi>
　　　　又<lb/>
突厥之先曰射摩舍利海神神在阿史得蜜西射摩有<lb/>
<pb n="KR3l0118_WYG_480-9b"/>
神異海神女每日暮以白鹿迎射摩入海至明送出經<lb/>
數十年後部落將大獵至夜中海神謂射摩曰明日獵<lb/>
時爾上代所生之窟當有金角白鹿出爾若射中此鹿<lb/>
畢形與吾往來或射不中即縁絶矣至明入圍果所生<lb/>
窟中有白鹿金角起射摩遣其左右固其圍将跳出圍<lb/>
遂殺之射摩怒遂手斬呵<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>首領仍誓之曰自此之後<lb/>
須人祭天常取呵<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>即取部落子孫斬之以祭也至今<lb/>
突厥以人祭部落用之射摩既斬阿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>至暮還海神女<lb/>
<pb n="KR3l0118_WYG_480-10a"/>
執射摩曰爾手斬人血氣腥穢因縁絶矣<hi>出酉陽雜俎</hi>
　　　　吐蕃<lb/>
唐貞元中王師大破吐蕃於青海臨陣殺吐蕃大兵馬<lb/>
使乞蔵遮遮及諸者或云是尚結贊男女吐蕃乃収尸<lb/>
歸國有百餘人行哭隨尸威儀絶異使一人立尸旁代<lb/>
語使一人問瘡痛乎代語者曰痛即膏藥塗之又問曰<lb/>
食乎代者曰食即為具食又問曰衣乎代者曰衣即命<lb/>
裘衣之又問歸乎代者曰歸即具輿馬載尸而去譯語<lb/>
<pb n="KR3l0118_WYG_480-10b"/>
者傳也若此異禮必其國之貴臣也<hi>出咸通録</hi>
　　　　西北荒<lb/>
西北荒中有玉饋之酒酒泉在焉廣一丈深三丈酒美<lb/>
如肉清澄如鏡上有玉樽玉籩取一樽復生焉與天同<lb/>
休無乾時石邉有脯焉味如麞脯飲此酒人不生死此<lb/>
井問人與天同生雖男女不夫婦故言不生死<hi>出神異記</hi>
　　　　鶴民<lb/>
西北海戌亥之地有鶴民國人長三寸日行千里而歩疾<lb/>
<pb n="KR3l0118_WYG_480-11a"/>
如飛每為海鶴所吞其人亦有君子小人如君子性能<lb/>
機巧每為鶴患常刻土為己狀或數百聚於荒野水際<lb/>
以為小人吞之而有患凡百千度後見真者過去亦不<lb/>
能食人多在山澗溪岸之旁穿穴為國或三十步五十<lb/>
步為一國如此不啻千萬春夏則食路草實秋冬食草<lb/>
根值暑則裸形遇寒則編細草為衣亦解服氣<hi>出窮神祕苑</hi>
　　　　又<lb/>
一説四海之外有鵠國焉男女皆長七寸為人自然有<lb/>
<pb n="KR3l0118_WYG_480-11b"/>
禮如經諭跪拜其人皆夀三百歲行千里百物不敢犯<lb/>
之雖畏海鶴陳章與齊桓公言鵠遇吞之亦夀三百歲<lb/>
此人鵠中不死而鵠亦一舉千里陳章與齊桓公所言<lb/>
小人也<hi>出神異録</hi>
　　　　契丹<lb/>
盧文進幽州人也至南封范陽王嘗云陷契丹中屢又<lb/>
絶塞射獵以給軍食正晝方獵忽天色晦黒衆星粲然<lb/>
衆皆懼捕得蕃人問之至所謂笡却日也此地以為常<lb/>
<pb n="KR3l0118_WYG_480-12a"/>
尋當復矣頃之乃明日猶午也又云常於無定河見人<lb/>
腦骨一條大如柱長可七尺云<hi>出稽神録</hi>
　　　　沃沮<lb/>
母邱儉遣王傾追髙麗王官盡沃沮東東界問其耆老<lb/>
海東有人不耆老言國人嘗乗船捕魚遭風見吹數十<lb/>
日東得一島上有人言語不相曉其俗嘗以七月取童<lb/>
女沉海又言有一國亦在海中純女無男<lb/>
又説得一布衣從海中浮出其身如中人其衣兩袖長<lb/>
<pb n="KR3l0118_WYG_480-12b"/>
二尺又得一破船隨浪出在海岸邉有一人項中復有<lb/>
面生就之與語不相通不食而死其地皆在沃沮東大<lb/>
海中<hi>出博物志</hi>
　　　　僬僥<lb/>
李章武有人腊三寸餘頭髀肋成就眉目分明言是僬<lb/>
僥國人<hi>出酉陽雜俎</hi>
　<lb/>
　太平廣記卷四百八十<lb/>
</p>
<p>
</p>
  </div>
</body>
</text>
</TEI>
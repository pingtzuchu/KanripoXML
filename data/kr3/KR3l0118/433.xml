<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記巻四百三十三</head>
    <p>
<pb n="KR3l0118_WYG_433-1a"/>
欽定四庫全書<lb/>
　太平廣記巻四百三十三　宋　李昉等　編<lb/>
　　虎八<lb/>
　　　張俊　　　　潯陽獵人　　柳并<lb/>
　　　僧虎　　　　王瑶　　　　劉牧<lb/>
　　　姨虎　　　　崔韜　　　　王行言<lb/>
　　　　張俊<lb/>
宣州溧水縣尉元澹家在懐州先將一莊客張俊祇承<lb/>
<pb n="KR3l0118_WYG_433-1b"/>
至官官滿却歸俊亦從之俊有妻一子三嵗亦與同行<lb/>
至宋地衝夜俊抱兒從澹其妻乗驢在後十歩忽聞呌<lb/>
聲俊奔視之妻已被虎所取俊白元妻今為虎所殺傷<lb/>
誓欲報讐今以孩子奉上某儻生歸當酬哺養之恩不<lb/>
爾便為僕賤終身元固止之不可復挾兩矢攜弓腰斧<lb/>
下道黒而行去三十餘里皆深林重阻既而漸至一處<lb/>
依近山谷有大樹百餘株疑近虎穴俊上樹伺之時漸<lb/>
明見山下數十歩内如有物蹲伏起動之狀更候之欲<lb/>
<pb n="KR3l0118_WYG_433-2a"/>
明乃是虎也其妻已死為虎所禁屍自起拜虎訖自解<lb/>
其衣裸而復僵虎又于窟中引四子皆大如狸掉尾歡<lb/>
躍虎以舌䑛死人虎子競來爭食俊在樹上見之遂發<lb/>
一箭正中虎額其虎騰躍又發一箭中其脇箭皆傅毒<lb/>
虎遂驚躍狂亂吼怒頃刻而死俊復下樹以斧截虎頭<lb/>
并殺四子亦取其首葛蔓貫之亦負妻屍走歩而歸日<lb/>
曉追及澹感激之至<hi>出原化記</hi>
　　　　潯陽獵人<lb/>
<pb n="KR3l0118_WYG_433-2b"/>
潯陽有一獵人常取虎為業於徑施弩弓焉毎日視之<lb/>
見虎跡而箭已發未曾得虎舊説云人為虎所食即作<lb/>
倀鬼之事即于其側樹下宻伺二更後見一小鬼青衣<lb/>
髠髪齊眉䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>而來弓所撥箭發而去後食頃有一虎<lb/>
來履弓而過既知之更攜一隻箭而去復如前状此人<lb/>
速下樹下架箭而登樹覘之少頃虎至履弓箭發其虎<lb/>
貫脇而死其倀鬼良久却回見虎死遂鼔舞而去也<hi>出原</hi>
<hi>化記</hi>
<pb n="KR3l0118_WYG_433-3a"/>
　　　　柳并<lb/>
河東柳并為監察御史入嶺推覆將一書吏隨行常所<lb/>
委任至嶺下宿孤館中從吏皆在㕔内席地而寝時半<lb/>
夜月初上衆皆卧并獨覺忽見一小鬼長尺餘状若獮<lb/>
猴手持一紙幡子歩上階以幡揷書吏頭邉而去并乃<lb/>
潛起㧞去之復卧伺焉少頃一虎入來遍嗅諸人而去<lb/>
須臾小鬼又來别以幡子揷之復又㧞去之少頃虎又<lb/>
來遍嗅而去如此者三度而天向明乃至旦召吏言其<lb/>
<pb n="KR3l0118_WYG_433-3b"/>
事旦日汝當難免自須為計不可隨我并有劔取與之<lb/>
乃令逃難此吏素强勇攜劒入山尋逐虎穴行二十里<lb/>
至一茅菴入其中不見有人惟見席上案硯朱筆有一<lb/>
巻文書皆是人名或有勾者有未勾者己名在寫屋上<lb/>
見一領虎皮吏懐其書并取皮仗劒而去行未數里見<lb/>
一胡僧從後來趂呼之曰且住君不如告某為計即可<lb/>
免矣吏即止與之言見其人狀異不敢殺之僧曰吾非<lb/>
彊害君者是天配合食之豈不見適來文簿昨日已愆<lb/>
<pb n="KR3l0118_WYG_433-4a"/>
數期今彊脱終恐無益不如以小術厭之吏問其術僧<lb/>
令登一樹以帶自縛用劒自刺少血塗一單衣投之我<lb/>
以衣為禳之耳吏如言登樹投皮與僧衣之便作虎状<lb/>
哮吼怒目光如電掣吏懼將欲墮者數過即取單衣刺<lb/>
血塗之投於地虎得衣跳躍擘撦而吞之良久復為人<lb/>
形曰子免矣乃遣去竟無患焉<hi>出原化記</hi>
　　　　僧虎<lb/>
袁州山中有一村院僧忘其法名偶得一虎皮戲被於<lb/>
<pb n="KR3l0118_WYG_433-4b"/>
身揺尾掉頭頗克肖之或於道旁戲鄉人皆懼而返走<lb/>
至有遺其所擕之物者僧得之喜?於要衝伺往來有<lb/>
負販者歘自草中躍出昻然虎也皆棄所賫而奔毎蒙<lb/>
皮而出常有所獲自以得計時時為之忽一日被之覺<lb/>
其衣著于體及伏草中良久試暫脱之萬方皆不能脱<lb/>
自視其手足虎也爪牙虎也乃近水照之頭耳眉目口<lb/>
鼻尾毛皆虎矣非人也心又樂于草間遂捕狐兎以食<lb/>
之拏攫飲啖皆虎也是後常與同𩔖遊處復為鬼神所<lb/>
<pb n="KR3l0118_WYG_433-5a"/>
役使夜則往來于山中寒暑雨雪不得休息甚厭苦之<lb/>
形骸雖虎而心歴歴然人也但不能言耳周嵗餘一旦<lb/>
餒甚求無所得乃潛伏道傍忽一人過于前遂躍而噬<lb/>
之既死將分裂而食細視之一衲僧也心自惟曰我本<lb/>
人心幸而為僧不能守禁戒求出輪㢠廻自為不善活變<lb/>
為虎業力之大無有是者今又殺僧以充腸地獄安容<lb/>
我哉我寧餒死弗重其罪也因仰天大號聲未絶忽然<lb/>
皮落如脱衣状自視其身一裸僧也奔舊院院已荒廢<lb/>
<pb n="KR3l0118_WYG_433-5b"/>
乃用草遮身投于俗家得破衣數件走于鄰境佛寺因<lb/>
遊方止臨川崇夀院衆堂中是時圓超上人居㸔經堂<lb/>
其僧侍立不懈上人念其恭勤乃問爾何處人出家幾<lb/>
夏臈修習何等法而勤勤若此對曰某心有悔行願因<lb/>
上人決之但不欲他僧聞耳乃屏侍者問之其僧言為<lb/>
虎之事叩頭作禮求懴罪業上人謂曰生死罪福皆由<lb/>
念作刹那之間即分天堂地獄豈在前生後世耶爾惡<lb/>
念為虎善念為人豈非證哉茍有志乎脱離者趣無上<lb/>
<pb n="KR3l0118_WYG_433-6a"/>
菩提還元反本念不著則人不為虎虎不為人矣方今<lb/>
閩中大善知識比肩爾其往哉僧乃奉教上人尋話于<lb/>
智作長老長老往見之以上人向者事問皆無異同雙<lb/>
目猶赤耽然可畏也後入嶺不知所適<hi>出髙僧傳</hi>
　　　　王瑶<lb/>
漢州西四十五里有富叟王瑶所居水竹園林占一川<lb/>
之勝境而往來之人多迂道以經焉既至瑶心盡誠接<lb/>
待有賣瓦金石生者常言住在西山毎來必休於此積<lb/>
<pb n="KR3l0118_WYG_433-6b"/>
十數年率五日一至瑶宻異之外視其所買又非山中<lb/>
所用者一日瑶伺其來因竭力奉之石亦無媿近晩將<lb/>
去瑶曰思至生居為日久矣今者幸願偕焉石生曰吾<lb/>
敝土窮山不足為訪瑶即隨行十數里暝色將起石生<lb/>
曰爾可還矣瑶曰竊慕髙躅願効誠力但生所欲皆可<lb/>
以奉所以求知其居焉石生固辭瑶追從不已石生忽<lb/>
以拄杖畫地遂為巨壑而身亦騰為白虎哮吼顧瞻瑶<lb/>
驚駭惶怖因蒙面匍匐而走明日再往曾無人跡自是<lb/>
<pb n="KR3l0118_WYG_433-7a"/>
石生不復經過矣<hi>出集異記</hi>
　　　　劉牧<lb/>
成應元事統云劉牧字子仁常居南沙野中樂山鳥之<lb/>
啼愛風松之韻植果種蔬野人欺之多伐樹踐囿牧曰<lb/>
我不負人人何負我有一虎近其居作穴見牧則揺尾<lb/>
牧曰汝來䕶我也虎輙俛首歴數年野人不敢侵後牧<lb/>
卒虎乃去<hi>出獨異志</hi>
　　　　姨虎<lb/>
<pb n="KR3l0118_WYG_433-7b"/>
劒州永歸葭萌劒門益昌界嘉陵江側有婦人年五十<lb/>
已來自稱十八姨往往來民家不飲不食毎教諭於人<lb/>
曰但作好事莫違負神理居家和順孝行為上若為惡<lb/>
事者我常令猫兒三五箇廵檢汝語未畢遂去或奄忽<lb/>
不見毎嵗約三五度有人遇之民間知其虎所化也皆<lb/>
敬懼之焉<hi>出録異記</hi>
　　　　崔韜<lb/>
崔韜蒲州人也旅遊滁州南抵歴陽曉發滁州至仁義<lb/>
<pb n="KR3l0118_WYG_433-8a"/>
館宿館吏曰此館凶惡幸無宿也韜不聴負笈昇㕔館<lb/>
吏備燈燭訖而韜至二更展衾方欲就寝忽見館門有<lb/>
一大足如獸俄然其門豁開見一虎自門而入韜驚走<lb/>
於暗處潛伏視之見獸於中庭脱去獸皮見一女子竒<lb/>
麗嚴飾昇㕔而上乃就韜衾出問之曰何故宿余衾而<lb/>
寝韜適見汝為獸入來何也女子起謂韜曰願君子無<lb/>
所怪妾父兄以畋獵為事家貧欲求良匹無從自逹乃<lb/>
夜潛將衾皮為衣知君子宿於是館故欲託身以備灑<lb/>
<pb n="KR3l0118_WYG_433-8b"/>
掃前後賔旅皆自怖而殞妾今夜幸逢逹人願察斯志<lb/>
韜曰誠如此意願奉懽好來日韜取獸皮衣棄㕔後枯<lb/>
井中乃挈女子而去後韜明經擢第任宣城時韜妻及<lb/>
男將赴任與俱行月餘復宿仁義館韜笑曰此館乃與<lb/>
子始㑹之地也韜往視井中獸皮衣宛然如故韜又笑<lb/>
謂其妻子曰往日卿所著之衣猶在妻曰可令人取之<lb/>
既得妻笑謂韜曰妾試更著之接衣在手妻乃下階將<lb/>
獸皮衣著之纔畢乃化為虎跳躑哮吼奮而上㕔食子<lb/>
<pb n="KR3l0118_WYG_433-9a"/>
及韜而去<hi>出集異記</hi>
　　　　王行言<lb/>
秦民有王行言以商賈為業常販鹽鬻於巴渠之境路<lb/>
由興元之南曰大巴路曰小巴路危峰峻壑猿徑鳥道<lb/>
路眠野宿杜絶人煙<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>獸成羣食啖行旅行言結十餘<lb/>
軰少壮同行人持一拄杖長丈餘銛鋼鐵以刃之即其<lb/>
短鎗也纔登細徑為猛虎逐之及露宿於道左虎忽自<lb/>
人衆中攫行言而去同行持刃杖逐而救之呼喊連山<lb/>
<pb n="KR3l0118_WYG_433-9b"/>
於數十歩外奪下身上拏攫之踪已有傷損平旦前行<lb/>
虎又逐至其野宿衆持搶圍使行言處於當心至深夜<lb/>
虎又躍入衆中攫行言而去衆人又逐而奪下則傷愈<lb/>
多行旅復衛而前進白晝逐人略不暫捨或跳於前或<lb/>
躍于後時自于道左而出於稠人叢中捉行言而去竟<lb/>
救不獲終不傷其同侣須得此人充其腹不知是何寃<lb/>
報逃之不獲<hi>出玉堂閒話</hi>
　太平廣記巻四百三十三<lb/>
</p>
<p>
</p>
  </div>
</body>
</text>
</TEI>
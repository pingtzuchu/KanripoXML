<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百六</head>
    <p>
<pb n="KR3l0118_WYG_306-1a"/>
欽定四庫全書<lb/>
　太平廣記卷三百六　　　宋　李昉等　編<lb/>
　　神十六<lb/>
　　　袁生　　　　冉遂　　　　魏耽<lb/>
　　　盧佩<lb/>
　　　　袁生<lb/>
貞元初陳郡袁生者嘗任參軍於唐安罷秩遊巴川舍<lb/>
於逆旅氏忽有一夫白衣來謁既坐謂生曰某高氏子<lb/>
<pb n="KR3l0118_WYG_306-1b"/>
也家於此郡新明縣往者常職軍伍間今則免矣故旅<lb/>
遊至此生與語其聰辯敏博迥出於人袁生竒之又曰<lb/>
某善算者能祈君平生事生即訊之遂𫐠既往事一一<lb/>
如筆寫生大驚是夕夜既深宻謂袁生曰我非人也幸<lb/>
一陳於君子可乎袁生聞之懼即起曰君非人果鬼乎<lb/>
是將禍我耶高生曰吾非鬼亦非禍君所以來者將有<lb/>
託於君耳我赤水神有祠在新明之南去歲淫雨數月<lb/>
居舍盡圮郡人無有治者使我爲風日所侵鑠且日爲<lb/>
<pb n="KR3l0118_WYG_306-2a"/>
樵牧者欺侮里中人視我如一坏土耳今我訴於子子<lb/>
以爲可則行不則去無恨乎袁生曰神既有願又何不<lb/>
可乎神曰子來歲當調補新明令儻爲我重建祠宇以<lb/>
時奠祀則真幸之甚者願無忘袁生諾之既而又曰君<lb/>
初至邑時當一見詣然而人神理隔慮君僕吏有黷於<lb/>
我君當屏去其吏獨入廟中冀盡一言耳袁生曰謹奉<lb/>
教是歲冬袁生果補新明令及至令訊之果有赤水神<lb/>
廟在縣南數里旬餘遂詣之未至百餘步下馬屏車吏<lb/>
<pb n="KR3l0118_WYG_306-2b"/>
獨入廟中見其簷宇摧毁蓬荒如積佇望久之有一白<lb/>
衣丈夫自廟後來高生也色甚喜既拜謂袁生曰君不<lb/>
忘前約今日乃詣我幸何甚哉於是偕行廟中見階垣<lb/>
下有一老僧具桎梏數人立其旁袁生問曰此何爲者<lb/>
神曰此僧乃縣東蘭若道成師也有殃故吾繫之一歲<lb/>
矣每旦夕則鞭捶之從此旬餘當解之袁生又曰此僧<lb/>
既存安得繫於此乎神曰以生魄繫之則其人自沈疾<lb/>
亦安能知吾之爲哉神告袁生曰君幸諾我建廟可疾<lb/>
<pb n="KR3l0118_WYG_306-3a"/>
圖之袁生曰不敢忘既歸將計其工然貧甚無以爲資<lb/>
因自念曰神人所言繫道成師之魄當沈疾又云從此<lb/>
去旬餘當解之吾今假以他語俾建其廟宇又安有疑<lb/>
乎於是徑往縣東蘭若問之果有成師者卧疾一歲矣<lb/>
道成曰某病且死旦夕則一身盡痛袁生曰師疾如是<lb/>
且近於死矣然我能愈之師能以緡貨建赤水神廟乎<lb/>
道成曰疾果愈又安能以緡貨爲事哉袁生即紿曰吾<lb/>
善視鬼近謁赤水神廟見師魂具桎梏縶於垣下因召<lb/>
<pb n="KR3l0118_WYG_306-3b"/>
赤水神問其事曰此僧有宿殃故縶於此吾憐師之苦<lb/>
因告其神何為縶生人魂可疾解之吾當命此僧以修建<lb/>
廟宇慎無違也神喜而諾我曰從比去旬餘當捨其罪<lb/>
吾故告師疾將愈宜修赤水神廟也無以疾愈遂怠其<lb/>
心如此則禍且及矣道成僞語曰敬受教後旬餘果愈<lb/>
因召門弟子告曰吾少年棄家學浮屠氏法迨今年五<lb/>
十不幸沈疾向者袁君謂我曰師之病赤水神所爲也<lb/>
疾愈可修補其廟夫置神廟者所以祐兆人祈福應今<lb/>
<pb n="KR3l0118_WYG_306-4a"/>
既有害於我安得不除之乎即與其徒持鍤詣廟盡去<lb/>
神像及祠宇無一遺者又明日道成謁袁生袁生喜曰<lb/>
師病果愈乎吾之語豈妄耶道成曰然幸君救我何敢<lb/>
忘君之恩乎袁生曰可疾計修赤水神廟也不然且懼<lb/>
爲禍道成曰夫人所以頼於神者以其福可延戾可弭<lb/>
旱亢則雩之以澤潦淫則禜之以霽故天子詔天下郡<lb/>
國雖一邑一里必建其祠葢用爲民之福也若赤水神<lb/>
者無以福人而爲害於人焉可不去之已盡毁其廟矣<lb/>
<pb n="KR3l0118_WYG_306-4b"/>
袁生且驚且懼遂謝之道成氣益豐而袁生懼甚後月<lb/>
餘吏有罪袁生扑之無何吏死其家訴於郡坐徙端溪<lb/>
行至三峽忽遇一白衣立於路左視之乃赤水神也曰<lb/>
向託君修我祠宇奈何致道成毁我之舍棄我之像使<lb/>
一旦無所歸君之罪也今君棄逐窮荒亦我報仇耳袁<lb/>
生即謝曰毁君者道成也何爲罪我神曰道成師福盛<lb/>
甚吾不能動今君禄與命衰故我得以報言已不見生<lb/>
惡之後數日竟以疾卒<hi>出宣室志</hi>
<pb n="KR3l0118_WYG_306-5a"/>
　　　　冉遂<lb/>
冉遂者齊人也父邑宰遂婚長山趙玉女遂既䘮父又<lb/>
幼性不慧略不知書無以進達因耕於長山其妻趙氏<lb/>
美姿質性復輕蕩一日獨遊於林藪間見一人衣錦衣<lb/>
乘白馬侍從百餘人皆攜劒㦸過之趙氏曰我若得此<lb/>
夫死亦無恨錦衣人回顧笑之左右問趙氏曰暫爲夫<lb/>
可乎趙氏應聲曰君若暫爲我夫我亦懷君恩也錦衣<lb/>
遽下馬入林内既别謂趙氏曰當生一子爲明神善保<lb/>
<pb n="KR3l0118_WYG_306-5b"/>
愛之趙氏果有孕及期生一兒髮赤靣青遍身赤毛僅<lb/>
長五寸眼有光耀遂甚怪之曰此必妖也可殺之趙氏<lb/>
曰此兒託體於君又何妖或是異人何殺之耶必殺反<lb/>
爲害若何遂懼而止趙氏藏之宻室及七歲其兒忽長<lb/>
一丈俄又自空有一大鳥飛下兒走出躍上鳥背飛去<lb/>
其母朝夕哭之經數月兒自外來擐金甲佩劒彎弓引<lb/>
兵士可千餘人至門直入拜母曰我是遊察使者子幸<lb/>
託身於母受生育之恩未能一報我今日後時一來拜<lb/>
<pb n="KR3l0118_WYG_306-6a"/>
覲待我微答母恩即不來矣趙氏曰兒自爲何神也兒<lb/>
曰母慎勿言我已補東方擒惡將軍東方之地不遵明<lb/>
祗擅爲惡者我皆得以誅之趙氏取酒炙以飼之乃謂<lb/>
兒我無多酒炙不可以及將士兒笑曰母但以一杯酒<lb/>
灑空中即兵士皆飲酒也母從之見空中酒下如雨兵<lb/>
士盡仰靣而飲之兒乃遽止曰少飲臨别謂母曰若有<lb/>
急但焚香遙告我當立至言訖上馬如風雨而去後一<lb/>
年趙氏父亡趙氏往𦵏之其父家每夜有鬼兵可千餘<lb/>
<pb n="KR3l0118_WYG_306-6b"/>
圍其宅有神扣門言曰我要爲祠宇爾家翁見來投我<lb/>
爾當速去不然皆殺之趙氏忽思兒留言乃焚香以告<lb/>
其夕兒引兵士千餘至令一使詰之神人茫然收兵爲<lb/>
隊自縳於兒前兒呵責盡殺其衆謂母曰此非神也是<lb/>
强鬼耳生爲史朝義將戰亡之後無所歸自收戰亡兵<lb/>
引之來此欲擅立祠宇耳母曰適聞言家翁已在我左<lb/>
右爾試問之其兒令擒神人問之曰爾所謀事我盡知<lb/>
之不須言也但何以無故追趙玉耶今在何處其人泣<lb/>
<pb n="KR3l0118_WYG_306-7a"/>
告曰望將軍哀念生爲一將不能自立功而死於陣前<lb/>
死後欲求一神又不能良圖今日有犯斧鉞若或將軍<lb/>
不以此罪告上天容在麾下必効死節又問曰趙玉何<lb/>
在神曰寄在鄭大夫塜内兒乃立命於塜内取趙玉至<lb/>
趙玉尋蘇趙氏切勸兒恕神之罪兒乃釋縳命於部内<lb/>
爲小將乃辭其母泣而言曰我在神道不當頻出迹於<lb/>
人間不復來矣母善自愛又如風雨而去邇後絶然不<lb/>
至矣<hi>出竒事記</hi>
<pb n="KR3l0118_WYG_306-7b"/>
　　　　魏耽<lb/>
貞元中吉州刺史魏耽罷任居洛有女子年甫十六顔<lb/>
色甚美麗夏中俱納涼於庭忽仰視天裂有長人於裂<lb/>
處下直至耽前衣紫佩金黒而髯曰我姓朱天遣與君<lb/>
爲女壻耽不敢阻請俟排比再三乃許約期後月乃騰<lb/>
空而去耽與其妻雖甚憂迫亦具酒食而俟之有圉人<lb/>
突入拜耽耽曰何不秣馬而突入太無禮也圉人曰竊<lb/>
見使君有憂色故請言其事耽曰爾何要知之圉人固<lb/>
<pb n="KR3l0118_WYG_306-8a"/>
請耽因告之圉人曰使君不足憂小事耳言訖而出佩<lb/>
金者及期而至圉人復突入佩金者見之趨下再拜圉<lb/>
人作色而叱之曰天恕爾罰汝在人間奈何又復擾人<lb/>
如是對曰死罪復拜圉人輙升堂而坐召佩金者坐命<lb/>
酒圉人於大沙鑼取飲數器器可三斗餘飲訖又取一<lb/>
鐵杵折而嚼之乃以沙鑼飲佩金者佩金者甚有懼色<lb/>
乃飲之唯言死罪更無他詞圉人曰送天獄禁百日乃<lb/>
騰空而去圉人曰吾乃使君北斗本命星也魏使君晝<lb/>
<pb n="KR3l0118_WYG_306-8b"/>
夜焚修今乃報之適無禮者即賊星也今已禁之請無<lb/>
他慮言訖而去<hi>出聞竒録</hi>
　　　　盧佩<lb/>
貞元末渭南縣丞盧佩性篤孝其母先病腰脚至是病<lb/>
甚不能下牀榻者累年曉夜不堪痛楚佩即棄官奉母<lb/>
歸長安寓於常樂里之别第將欲竭産以求國醫王彥<lb/>
伯治之彦伯聲勢重造次不可一見佩日往祈請焉半<lb/>
年餘乃許一到佩期某日平旦是日亭午不來佩候望<lb/>
<pb n="KR3l0118_WYG_306-9a"/>
於門心搖目斷日既漸晚佩益悵然忽見一白衣婦人<lb/>
姿容絶麗乘一駿馬從一女僮自曲之西疾馳東過有<lb/>
頃復自東來至佩處駐馬謂佩曰觀君顔色憂沮又似<lb/>
有所候待來請問之佩志於王彦伯初不覺婦人之來<lb/>
既被顧問再三乃具以情告焉婦人曰彦伯國醫無容<lb/>
至此妾有薄技不減王彦伯所能請一見太夫人必取<lb/>
平差佩驚喜拜於馬首曰誠得如此請以身爲僕𨽻相<lb/>
酬佩即先入白母母方呻吟酸楚之次聞佩言忽覺小<lb/>
<pb n="KR3l0118_WYG_306-9b"/>
瘳遂引婦人至母前婦人纔舉手候之其母已能自動<lb/>
矣於是一家歡躍競持所有金帛以遺婦人婦人曰此<lb/>
猶未也當要進一服藥非止盡除痼疾抑亦永享睂壽<lb/>
母曰老婦將死之骨爲天師再生未知何階上答全德<lb/>
婦人曰但不棄細微許奉九郎巾櫛常得在太夫人左<lb/>
右幸矣安敢論功乎母曰佩猶願以身爲天師奴今反<lb/>
得爲丈夫有何不可婦人再拜稱謝遂於女僮手取所<lb/>
持小妝奩中取藥一刀圭以和進母母入口積年諸苦<lb/>
<pb n="KR3l0118_WYG_306-10a"/>
釋然頓平即具六禮納爲妻婦人朝夕供養妻道嚴謹<lb/>
然每十日即請一歸本家佩欲以車輿送迎即終固辭<lb/>
拒唯乘舊馬從女僮倐忽往來略無踪跡初且欲順適<lb/>
其意不能究尋後既多時頗以爲異一日伺其將出佩<lb/>
即潛往窺之見乘馬出延興門馬行空中佩驚問行者<lb/>
皆不見佩又隨至城東墓田中巫者陳設酒殽瀝酒祭<lb/>
地即見婦人下馬就接而飲之其女僮隨後收拾紙錢<lb/>
載於馬上即變爲銅錢又見婦人以䇿畫地巫者隨指<lb/>
<pb n="KR3l0118_WYG_306-10b"/>
其處曰此可以爲穴事畢即乘馬而回佩心甚惡之歸<lb/>
具告母母曰吾固知是妖異爲之奈何自是婦人絶不<lb/>
復歸佩家佩亦幸焉後數十日佩因出南街中忽逢婦<lb/>
人行李佩呼曰夫人何久不歸婦人不顧促轡而去明<lb/>
日使女僮𫝊語佩曰妾誠非匹敵但以君有孝行相感<lb/>
故爲君婦太夫人疾得平和君自請相約爲夫婦今既<lb/>
見疑便當決矣佩問女僮娘子今安在女僮曰娘子前<lb/>
日已改嫁孝恭李諮議矣佩曰雖欲相棄何其速歟女<lb/>
<pb n="KR3l0118_WYG_306-11a"/>
僮曰娘子是地祇管京兆府三百里内人家䘮𦵏所在<lb/>
長須在京城中作生人妻無自居也女僮又曰娘子終<lb/>
不失所但嗟九郎福祐太薄向使娘子長爲妻九郎一<lb/>
家皆爲地仙矣盧佩第九也<hi>出河東記</hi>
　<lb/>
　<lb/>
　<lb/>
　<lb/>
<pb n="KR3l0118_WYG_306-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百八十</head> <lb/>
    <p>
<pb n="KR3l0118_WYG_180-1a"/>
欽定四庫全書<lb/>
　太平廣記卷一百八十<lb/>
　　貢舉三<lb/>
　　　常衮　　　　宋濟　　　　牛錫庶<lb/>
　　　崔元翰　　　湛賁　　　　尹極<lb/>
　　　李程　　　　蔡南史　　　牛僧孺<lb/>
　　　楊虞卿　　　苗纉　　　　費冠卿<lb/>
　　　李固言　　　殷堯藩　　　施肩吾<lb/>
<pb n="KR3l0118_WYG_180-1b"/>
　　　張正甫　　　馮陶　　　　張環<lb/>
　　　楊三喜<lb/>
　　　　常衮<lb/>
唐徳宗初即位宰相常衮為福建觀察使治其地衮以<lb/>
辭進鄉縣小民有能讀書作文辭者親與之為主客之<lb/>
禮觀遊宴饗必召與之時未㡬皆化翕然於時歐陽詹<lb/>
獨秀出衮加敬愛諸生皆推服閩越之人舉進士繇詹<lb/>
始也詹死於國子四門助教隴西李翺為𫝊韓愈作哀<lb/>
<pb n="KR3l0118_WYG_180-2a"/>
辭<hi>出韓愈歐陽詹哀詞序文</hi>
　　　　宋濟<lb/>
唐徳宗㣲行一日夏中至西明寺時宋濟在僧院過夏<lb/>
上忽入濟院方在忩下特鼻葛巾抄書上曰茶請一椀<lb/>
濟曰鼎水中煎此有茶味請自潑之上又問曰作何事<lb/>
業兼問姓行濟曰姓宋第五應進士舉又曰所業何曰<lb/>
作詩又曰聞今上好作詩何如宋濟云聖意不測語未<lb/>
竟忽従輦遞到曰官家官家濟惶懼待罪上曰宋五大<lb/>
<pb n="KR3l0118_WYG_180-2b"/>
坦率後禮部放牓上命内臣看有濟名使迴奏無名上<lb/>
曰宋五又坦率也<hi>出盧氏小說</hi>
或有客譏宋濟曰白袍子何紛紛濟曰為朱袍紫袍紛<lb/>
紛耳<hi>出國史補</hi>
　　　　牛錫庶<lb/>
牛錫庶性静退寡合累舉不第貞元元年因問日者曰<lb/>
君明年合狀頭及第錫庶但望偶中一第耳殊不信也<lb/>
時已八月未命主司偶至少保蕭昕宅前值昕杖䇿將<lb/>
<pb n="KR3l0118_WYG_180-3a"/>
獨逰南園錫庶遇之遽投刺并䞇所業昕獨居方思賓<lb/>
友甚喜延與之語及省文卷再三稱賞因問曰外間議<lb/>
者以何人當知舉錫庶對曰尚書至公為心必更出領<lb/>
一嵗昕曰必不見命若爾君即狀頭也錫庶起拜謝復<lb/>
坐未安忽聞馳馬𫝊呼曰尚書知舉昕遽起錫庶復再<lb/>
拜曰尚書適已賜許皇天后土實聞斯言昕曰前言期<lb/>
矣明年果狀頭及第<hi>出逸史</hi>
　　　　崔元翰<lb/>
<pb n="KR3l0118_WYG_180-3b"/>
崔元翰為楊炎所引欲拜補闕懇曰願舉進士由此獨<lb/>
步塲中然不曉程試先求題目為地崔敖知之旭日都<lb/>
堂始開敖盛氣白主司曰若出白雲起封中題敖請退<lb/>
主司為其所中卒愕然換之是嵗二崔俱㨗<hi>出國史補</hi>
　　　　湛賁<lb/>
彭伉湛賁俱𡊮州宜春人伉妻又湛姨也伉舉進士擢<lb/>
第湛猶為縣吏妻族為置賀宴皆官人名士伉居席之<lb/>
右一座盡傾湛至命飯於後閣甚無難色其妻忿然責<lb/>
<pb n="KR3l0118_WYG_180-4a"/>
之曰男子不能自勵窘辱如此復何為容湛感其言孜<lb/>
孜學業未數載一舉登第伉常侮之其時伉方跨驢縦<lb/>
逰於郊郛忽有家僮馳報湛郎及第伉失聲而墜故𡊮<lb/>
人謔曰湛賁及第彭伉落驢<hi>出摭言</hi>
　　　　尹極<lb/>
貞元七年杜黄裳知舉聞尹極時名籍籍乃㣲服訪之<lb/>
問塲中名士極唯唯黄裳乃具告曰某即今年主司也<lb/>
受命久矣唯得一人某他不能盡知敢以為請極聳然<lb/>
<pb n="KR3l0118_WYG_180-4b"/>
謝曰既辱下問敢有所𨼆即言子弟有崔元略孤進有<lb/>
沐藻令狐楚數人黄裳大喜其年極狀頭及第試珠還<lb/>
合浦賦藻賦成忽假寐夢人吿曰何不叙珠來去之意<lb/>
既寤乃改數句及謝恩黄裳謂藻曰叙珠來去如有神<lb/>
助<hi>出閩川名士𫝊</hi>
　　　　李程<lb/>
李程貞元中試日五色賦先榜落矣初出試楊於陵省<lb/>
宿歸第遇程於省門詢之所試程探靴靿中得賦藁示<lb/>
<pb n="KR3l0118_WYG_180-5a"/>
之其破題曰徳動天鑒祥開日華於陵覽之謂程曰公<lb/>
今須作狀元翌日雜文無名於陵深不平乃於故冊子<lb/>
末繕寫而斥其名氏攜之以詣主文從容紿之曰侍即<lb/>
今者新賦試奈何用舊題主文辭以非也於陵曰不止<lb/>
題目向有人賦此韻脚亦同主文大驚於陵乃出程賦<lb/>
示之主文歎賞不已於陵曰當今塲中若有此賦侍即<lb/>
何以待之主文曰無則已有即非狀元不可也於陵曰<lb/>
茍如此侍郎已遺賢矣此乃李程所作亟命取程所納<lb/>
<pb n="KR3l0118_WYG_180-5b"/>
而對不差一字主文因面致謝謀之於陵於是擢為狀<lb/>
元前牓不復收矣<hi>或云出牓重收</hi>程後出鎮大梁聞浩虚舟應<lb/>
宏詞復賦此題頗慮浩愈於已専馳一介取原本既至<lb/>
將啓緘尚有憂色及覩浩破題曰麗日焜煌中含瑞光<lb/>
程喜曰李程在裹<hi>出摭言</hi>
　　　　蔡南史<lb/>
貞元十二年駙馬王士平與義陽公主反目蔡南史獨<lb/>
孤申叔播為樂曲號義陽子有團雪㪚雪之歌徳宗聞<lb/>
<pb n="KR3l0118_WYG_180-6a"/>
之怒欲廢科舉後但流斥南史乃止<hi>出國史補</hi>
　　　　牛僧孺<lb/>
牛僧孺始舉進士致琴書於灞滻間先以所業謁韓愈<lb/>
皇甫湜時首造愈值愈他適留卷而已無何愈訪湜時<lb/>
僧孺亦及門二賢覽刺忻然同契延接詢及所止對曰<lb/>
某方以薄技小醜呈於宗匠進退惟命一囊猶寘於國<lb/>
門之外二公披卷卷首有說樂一章未閱其詞遽曰斯<lb/>
髙文且以拍板為何等對曰謂之樂句二公相顧大喜<lb/>
<pb n="KR3l0118_WYG_180-6b"/>
曰斯髙文必矣僧孺因謀所居二公沈然良久乃曰可<lb/>
於客户稅一廟院僧孺如所教造門致謝二公又誨之<lb/>
曰某日可逰青龍寺薄暮而歸二公聮鑣至彼因大署<lb/>
其門曰韓愈皇甫湜同訪㡬官不遇翌日輦轂名士咸<lb/>
觀焉竒章之名由是赫然矣僧孺既及第過堂宰相謂<lb/>
曰掃㕔奉候僧孺獨出曰不敢衆聳異之<hi>出摭言</hi>
　　　　楊虞卿<lb/>
楊虞卿及第後舉宏詞為挍書來淮南就李鄘婚姻遇<lb/>
<pb n="KR3l0118_WYG_180-7a"/>
前進士陳商啓䕶窮窘虞卿未相識聞之倒囊以濟<hi>出摭</hi>
<hi>言</hi>
　　　　苗纘<lb/>
苗粲子纘應舉而粲以中風語澀而心緒至切臨試又<lb/>
疾亟纘乃為狀請許入試否粲猶能把筆淡墨為書曰<lb/>
入入其父子之情切如此其年纘及第<hi>出嘉話錄</hi>
　　　　費冠卿<lb/>
費冠卿元和二年及第以祿不及親永懐㒺極之念遂<lb/>
<pb n="KR3l0118_WYG_180-7b"/>
𨼆於池陽九華山長慶中殿中侍御史李行修舉冠卿<lb/>
孝節徴拜右拾遺制曰前進士費冠卿嘗與計偕以文<lb/>
中第祿不及於榮養恨毎積於永懐遂乃屏身丘園絶<lb/>
跡仕進守其至性十有五年峻節無雙清颷自逺夫旌<lb/>
孝行舉逸人所以厚風俗而敦名教也宜陳髙奬以儆<lb/>
薄夫擢參近侍之榮載佇移忠之效可右拾遺冠卿竟<lb/>
不應徵命<hi>出摭言</hi>
　　　　李固言<lb/>
<pb n="KR3l0118_WYG_180-8a"/>
李固言生於鳯翔莊墅性質厚未熟造謁始應進士舉<lb/>
舎於親表栁氏京第諸栁昆仲率多謔戯以固言不閑<lb/>
人事俾信趨揖之儀候其磬折宻於頭巾上帖文字云<lb/>
此處有居僦賃固言不覺及出朝士見而笑之許孟容<lb/>
為右常侍于時朝中薄此官號曰貂脚頗不能為後進<lb/>
延譽固言始以所業求見謀於諸栁諸栁與導行卷去<lb/>
處先令投許常侍固言果詣之孟容謝曰某官緒閑冷<lb/>
不足發君子聲彩雖然亦藏之於心又暏頭巾上文字<lb/>
<pb n="KR3l0118_WYG_180-8b"/>
知其樸質無何來年許知禮闈乃以固言為狀頭<hi>出摭言</hi>
　　　　殷堯藩<lb/>
元和九年韋貫之牓殷堯藩雜文落矣陽漢公乃貫之<lb/>
前牓門生盛言堯藩之屈貫之為之重收<hi>出摭言</hi>
　　　　施肩吾<lb/>
施肩吾元和十年及第以洪州之西山乃十二真君羽<lb/>
化之地靈跡具存慕其真風髙蹈於此嘗賦閒居遣興<lb/>
七言詩一百韻大行於世<hi>出摭言</hi>
<pb n="KR3l0118_WYG_180-9a"/>
　　　　張正甫<lb/>
張正甫為河南尹裴度銜命伐淮西置宴府西亭裴言<lb/>
一舉人詞藝好解頭張正色曰相公此行何為也争記<lb/>
得河南解頭裴有慙色<hi>出摭言</hi>
　　　　馮陶<lb/>
馮宿之三子陶韜圖兄弟連年進士及第連年登宏詞<lb/>
科一時之盛代無比焉當太和初馮氏進士及第者海<lb/>
内十人而公家兄弟叔姪八人<hi>出𫝊載故實</hi>
<pb n="KR3l0118_WYG_180-9b"/>
　　　　張環<lb/>
張環兄弟七人並舉進士<hi>出談實錄</hi>
　　　　楊三喜<lb/>
楊敬之拜國子司業次子戴進士及第長子三史登科<lb/>
時號楊三喜<hi>出摭言</hi>
　<lb/>
　<lb/>
　太平廣記卷一百八十<lb/>
</p>
<p>
</p>
  </div>
</body>
</text>
</TEI>
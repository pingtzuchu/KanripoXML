<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百七十四</head>
    <p>
<pb n="KR3l0118_WYG_474-1a"/>
欽定四庫全書<lb/>
　太平廣記卷四百七十四　宋　李昉等　編<lb/>
　　昆蟲二<lb/>
　　　胡充　　　　盧汾　　　　来君綽<lb/>
　　　傳病　　　　滕廷俊　　　張思恭<lb/>
　　　蝗　　　　　冷蛇　　　　李揆<lb/>
　　　主簿蟲　　　朱牙之　　　𣗳蚓<lb/>
　　　木師古<lb/>
<pb n="KR3l0118_WYG_474-1b"/>
　　　　胡充<lb/>
宋豫章胡充元嘉五年秋夕有大蜈蚣長二尺落充婦<lb/>
與妺前令婢挟擲婢裁出戸忽覩一姥衣服臭敗兩目<lb/>
無精到六年三月闔門時患死亡相繼<hi>出異苑</hi>
　　　　盧汾<lb/>
妖異記曰夏陽盧汾字士濟幼而好學晝夜不倦後魏<lb/>
荘帝永安二年七月二十日将赴洛友人宴於齋中夜<lb/>
闌月出之後忽聞㕔前槐𣗳空中有語笑之音并絲竹<lb/>
<pb n="KR3l0118_WYG_474-2a"/>
之韻數友人咸聞訝之俄見女子衣青黒衣出槐中謂<lb/>
汾曰此地非郎君所詣奈何相造也汾曰吾適宴罷友<lb/>
人聞此音樂之韻故来請耳女子笑曰郎君真姓盧乎<lb/>
乃入穴中俄有微風動林汾歎訝之有如昏昩及舉目<lb/>
見宮宇豁開門戸逈然有一女子衣青衣出户謂汾曰<lb/>
娘子命郎君及諸郎相見汾以三友俱入見數十人各<lb/>
年二十餘立於大屋之中其額號曰審雨堂汾與三友<lb/>
歴階而上與紫衣婦人相見謂汾曰適㑹同宫諸女歌<lb/>
<pb n="KR3l0118_WYG_474-2b"/>
宴之次聞諸郎降重不敢拒爾因拜見紫衣者乃命汾<lb/>
等就宴後有衣白者青黄者皆年二十餘自堂東西閣<lb/>
出約七八人悉妖艷絶世相揖之後歡宴未深極有美<lb/>
情忽聞大風至審雨堂梁傾折一時奔散汾與三友俱<lb/>
走乃醒既見庭中古槐風折大枝連根而堕因把火照<lb/>
所折之處一大蟻穴三四螻蛄一二蚯蚓俱死於穴中<lb/>
汾謂三友曰異哉物皆有靈况吾徒適與同宴不知何<lb/>
縁不入於是及曉因伐此𣗳更無他異<hi>出窮神秘苑</hi>
<pb n="KR3l0118_WYG_474-3a"/>
　　　　来君綽<lb/>
隋煬帝征遼十二軍盡沒總管来䕶坐法受戮煬帝盡<lb/>
欲誅其家子君綽憂懼連日與秀才羅巡羅逖李萬進<lb/>
結為死友共亡命至海州夜黒迷路路傍有燈火因與<lb/>
共投之扣門數下有一蒼頭迎拜君綽因問此是誰家<lb/>
答曰科斗郎君姓威即當府秀才也遂啟門門又自開<lb/>
敲中門曰蝸兒也有四五箇客蝸兒耶又一蒼頭也遂<lb/>
開門秉燭引客就館客位牀榻茵褥甚備俄有一小童<lb/>
<pb n="KR3l0118_WYG_474-3b"/>
持燭自中出門曰六郎子出来君綽等降階見主人主<lb/>
人辭彩朗然文辯紛錯自通姓名曰威汚蠖叙寒温訖<lb/>
揖客由阼階坐曰汚蠖忝以本州鄉賦得與足下同聲<lb/>
清宵良㑹殊是忻願即命酒洽坐漸至酣暢談謔交至<lb/>
衆所不能對君綽頗不能平欲以理挫之無計因舉觴<lb/>
曰君綽請起一令以坐中姓名雙聲者犯罰如律君綽<lb/>
曰威汚蠖實譏其姓衆皆撫手大笑以為得言及至汚<lb/>
蠖改令曰以坐中人姓為歌聲自二字至三字令曰羅<lb/>
<pb n="KR3l0118_WYG_474-4a"/>
李羅来李衆皆服其辨㨗羅巡又問君聲推之事足得<lb/>
自此云龍何玉名之自貶耶汚蠖曰僕久從賔興多為<lb/>
主司見屈以僕後於羣士何異尺蠖於汚池乎巡又問<lb/>
公華宗氏族何為不載汚蠖曰我木日氏出於齊威王<lb/>
亦猶桓丁之𩔖何足下之不學耶既而蝸兒舉方丈盤<lb/>
至珍羞水陸充溢其間君綽及僕無不飽飫夜闌徹燭<lb/>
連榻而寢遲明敘别恨悵俱不自勝君綽等行數里猶<lb/>
念汚蠖復来見昨所㑹之處了無人居唯汚池邉有大<lb/>
<pb n="KR3l0118_WYG_474-4b"/>
螾長數尺又有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>螺丁子皆大常有數倍方知汚蠖及<lb/>
二豎皆此物也遂共惡昨宵所食各吐出青泥及汚水<lb/>
數升<hi>出𤣥怪録</hi>
　　　　傳病<lb/>
隋煬帝大業末年洛陽人家中有傳屍病兄弟數人相<lb/>
繼亡歿後有一人死氣猶未絶家人並哭其弟忽見物<lb/>
自死人口中出躍入其口自此即病嵗餘遂卒臨終謂<lb/>
其妻曰吾疾乃所見物為之害吾氣絶之後便可開吾<lb/>
<pb n="KR3l0118_WYG_474-5a"/>
腦喉視有何物欲知其根本言終而死其妻依命開視<lb/>
腦中得一物形如魚而並有兩頭遍體悉有肉鱗弟子<lb/>
致器中跳躍不止試以諸味致中雖不見食悉須臾皆<lb/>
成水諸毒藥因皆隨銷化時夏中藍熟時衆如水次作<lb/>
靛青一人往因以小靛致鉢中此物即遽奔馳須臾間<lb/>
便化為水傳靛以療噎<hi>出廣古今五行記</hi>
　　　　滕庭俊<lb/>
文明元年毗陵滕庭俊患熱病積年每發身如火燒數<lb/>
<pb n="KR3l0118_WYG_474-5b"/>
日方定名醫不能治後之洛調選行至滎水西十四五<lb/>
里天向暮未逹前所遂投一道傍荘家主人暫出未至<lb/>
庭俊心無聊頼因歎息曰為客多苦辛日暮無主人即<lb/>
有老父鬂髮踈秃衣服亦弊自堂西出拜曰老夫雖無<lb/>
所解而性好文章適不知郎君来止與和且耶連句次<lb/>
聞郎君吟為客多苦辛日暮無主人雖曹丕云客子長<lb/>
畏人不能過也老夫與和且耶同作渾家門客雖貧亦<lb/>
有斗酒接郎君清話耳庭俊甚異之問曰老父住止何<lb/>
<pb n="KR3l0118_WYG_474-6a"/>
所老父怒曰僕忝渾家掃門之客姓麻名来和弟大君<lb/>
何不呼為麻大庭俊即謝不敏與之偕行遶堂西隅遇<lb/>
見二門門啟華堂複閣甚竒秀舘中有樽酒盤核麻大<lb/>
揖讓庭俊同坐良久中門又有一客出麻大曰和至矣<lb/>
即降階揖讓坐且耶謂麻大曰適與君欲連句君詩題<lb/>
成未麻大乃書題目曰同在渾家平原門舘連句一首<lb/>
使請為四句矣麻大詩曰自與渾家鄰馨香遂滿身無<lb/>
心好清静人用去灰塵僕作四句成矣且耶曰僕是七<lb/>
<pb n="KR3l0118_WYG_474-6b"/>
言韻又不同如何麻大曰但自為一章亦不惡且耶良<lb/>
久吟曰終朝每去依烟火春至還歸養子孫曾向苻王<lb/>
筆端坐爾来求食渾家門庭俊猶不悟見門舘華盛因<lb/>
有淹留歇宿之計詩曰田文稱好客凡養幾多人如欠<lb/>
馮諼在今希厠下賔且耶麻大相顧笑曰何得相譏向<lb/>
使君在渾家門一日當厭飫矣於是餐饍肴饌引滿數<lb/>
十巡主人至覓庭俊不見使人呌喚之庭俊應曰唯而<lb/>
館宇并麻和二人一時不見乃坐厠屋下傍有大蒼蠅<lb/>
<pb n="KR3l0118_WYG_474-7a"/>
秃掃箒而已庭俊先有熱疾自此已後頓愈更不復發<lb/>
矣<hi>出𤣥怪録</hi>
　　　　張思恭<lb/>
唐天后中尚食奉御張思恭進牛窟利上蚰蜒大如筯<lb/>
天后以玉合貯之召思恭示曰昨窟利上有此極是毒<lb/>
物近有雞食烏百足蟲忽死開腹中有蚰蜒一抄諸蟲<lb/>
並盡此物不化朕昨日以来意惡不能食思恭頓首請<lb/>
死敕免之與宰夫並流嶺南<hi>出朝野僉載</hi>
<pb n="KR3l0118_WYG_474-7b"/>
　　　　蝗<lb/>
唐開元四年河南北螽為災飛則翳日大如指食苖草<lb/>
𣗳葉連根並盡敕差使與州縣相知驅逐採得一石者<lb/>
與一石粟一斗粟亦如之掘坑埋却埋一石則十石生<lb/>
卵大如黍米厚半寸盖地浮休子曰昔文武聖皇帝時<lb/>
繞京城蝗大起帝令取而觀之對仗選一大者祝之曰<lb/>
朕政刑乖僻仁信未孚當食我心無害苗稼遂吞之須<lb/>
臾有烏如鸛百萬為羣拾蝗一日而盡此乃精感所致<lb/>
<pb n="KR3l0118_WYG_474-8a"/>
天若偶然則如勿生天若為厲埋之滋甚當明徳慎罰<lb/>
以答天譴奈何不見福修以禳災而欲逞殺以消禍此<lb/>
宰相姚文崇失燮理之道矣<hi>出朝野僉載</hi>
　　　　冷蛇<lb/>
申王有肉疾腹垂至骭每出則以白練束之至暑月鼾<lb/>
息不可過𤣥宗詔南方取冷蛇二條賜之虵長數尺色<lb/>
白不螫人執之冷如掘氷申王腹有數約夏月寘於約<lb/>
中不復覺煩暑<hi>出酉陽雜爼</hi>
<pb n="KR3l0118_WYG_474-8b"/>
　　　　李揆<lb/>
唐李揆乾天中為禮部侍郎嘗一日晝坐於堂之前軒<lb/>
忽聞堂中有聲極震若牆圮揆驚入視之見一蝦蟇俯<lb/>
於地髙數寸魁然殊状揆且驚且異莫窮其來即命家<lb/>
童以巨缶盖焉有觧曰夫蝦蟇月中之蟲亦天使也今<lb/>
天使来公堂豈非上帝以榮命付公乎其明啟而視之<lb/>
已亡見矣後數日果拜中書侍郎平章事<hi>出宣室志</hi>
　　　　主簿蟲<lb/>
<pb n="KR3l0118_WYG_474-9a"/>
潤州金壇縣大歴中有北人為主簿以竹筒齎蝎十餘<lb/>
枚置於㕔事之𣗳後遂孳育至百餘枚為土氣所蒸而<lb/>
不能螫人南民不識呼為主簿蟲<hi>出異記</hi>
　　　　朱牙之<lb/>
東陽太守朱牙之元興中忽有一老公從其妾董牀下<lb/>
出著黄裳衿㡌所出之埳滑澤有泉遂與董交好若有<lb/>
吉凶遂以告牙之兒病瘧公曰此應得虎卵服之持㦸<lb/>
向山東得虎隂尚餘暖氣使兒炙噉瘧即斷公常使董<lb/>
<pb n="KR3l0118_WYG_474-9b"/>
梳頭髮如野猪牙後諸祭酒上章於是絶跡作沸湯試<lb/>
澆此埳掘得數斛大蟻不日村人捉大刀野行逢一丈<lb/>
夫見刀操黄金一餅求以易刀授刀奄失其人所在重<lb/>
察向金乃是牛糞計此即牙家鬼<hi>出異苑</hi>
　　　　𣗳蚓<lb/>
上都渾瑊宅㦸門外一小槐𣗳𣗳有穴大如錢每夏月<lb/>
霽後有蚓大如巨臂長二尺餘白頸紅斑領蚓數百條<lb/>
如索縁𣗳枝幹及曉悉入穴或時衆驚往往成曲學士<lb/>
<pb n="KR3l0118_WYG_474-10a"/>
張乗言渾瑊時堂前忽有𣗳從地踴出蚯蚓遍挂其上<lb/>
已有出處忘其書名目<hi>出酉陽雜爼</hi>
　　　　木師古<lb/>
遊子木師古貞元初行於金陵界村落日暮投古精舍<lb/>
宿見主人僧主人僧乃送一陋室内安止其本客㕔乃<lb/>
封閉不開師古怒遂詰責主人僧僧曰誠非恡惜於此<lb/>
而卑吾人於彼俱以承前客宿於此者未嘗不大漸於<lb/>
斯自某到已三十餘載殆傷三十人矣閉止周嵗再不<lb/>
<pb n="KR3l0118_WYG_474-10b"/>
敢令人止宿師古不允其詞愈生猜責僧不得已令啟<lb/>
户洒掃乃實年深朽室矣師古存心信而口貌猶怒及<lb/>
入寢亦不免有備預之志遂取箧中便手刀子一口於<lb/>
牀頭席下用壯其膽耳寢至二更忽覺増寒驚覺乃漂<lb/>
沸風冷如有扇焉良乆其扇復来師古乃潛抽刀子於<lb/>
幄中以刀子一揮如中物乃聞墮於牀左亦更無他師<lb/>
古復刀子於故處乃安寝至四更已来前扇又至師古<lb/>
亦依前法揮刀中物又如墮於地握刀更候了無餘事<lb/>
<pb n="KR3l0118_WYG_474-11a"/>
須臾天曙寺僧及側近人同来扣户師古乃朗言問之<lb/>
為誰僧徒皆驚猶詢其来由師古具述其狀徐徐拂衣<lb/>
而起諸人遂於牀右見蝙蝠二枚皆中刀狼籍而死每<lb/>
翅長一尺八寸珠眼圓大爪如銀色按神異秘經法云<lb/>
百嵗蝙蝠於人口上服人精氣以求長生至三百嵗能<lb/>
化形為人飛遊諸天據斯未及三百嵗耳神力猶劣是<lb/>
為師古所制師古因之亦知有服鍊術遂入赤城山不<lb/>
知所終宿在古舍下者亦足防矣<hi>出博異志</hi>
<pb n="KR3l0118_WYG_474-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百七十四<lb/>
</p>
<p>
</p>
  </div>
</body>
</text>
</TEI>
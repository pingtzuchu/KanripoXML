<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷四百十七</head> <lb/>
    <p>
<pb n="KR3l0118_WYG_417-1a"/>
欽定四庫全書<lb/>
　太平廣記卷四百十七<lb/>
　　草木十二<lb/>
　　花卉怪下<lb/>
　　　光化寺客　　僧智𧦬　　　鄧珪<lb/>
　　　劉皁　　　　田布　　　　梁生<lb/>
　　　蘇昌逺<lb/>
　　藥怪<lb/>
<pb n="KR3l0118_WYG_417-1b"/>
　　　上黨人　　　田登孃　　　趙生<lb/>
　　菌怪<lb/>
　　　郭元振　　　宣平坊官人　豫章人<lb/>
　　　花卉怪下<lb/>
　　　　光化寺客<lb/>
兖州徂徕山寺曰光化客有習儒業者堅志棲焉夏日<lb/>
凉天因閲壁畫于廊序忽逢白衣美女年十五六<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>貌<lb/>
絶異客詢其来笑而應曰家在山前客心知山前無是女<lb/>
<pb n="KR3l0118_WYG_417-2a"/>
子亦未疑妖但心以殊尤貪其觀視且挑且悦因誘致<lb/>
于室交歡結義情欵甚密白衣曰幸不以村野見鄙誓<lb/>
當永奉恩顧然今晚須去復来則可以不别矣客因留<lb/>
連百端徧盡而終不可素寳白玉指環因以遺之曰幸<lb/>
視此可以速還因送行白衣曰恐家人迎接願且回去<lb/>
客即上寺門樓隱身目送白衣行計百歩許奄然不見<lb/>
客乃識其滅處徑尋究寺前舒平數里纎木細草毫髮<lb/>
無隱履歴詳熟曽無踪跡暮將回草中見百合苖一枝<lb/>
<pb n="KR3l0118_WYG_417-2b"/>
白花絶偉客因斸之根本如拱瑰異不𩔖常者及歸乃<lb/>
啟其重付百疊既盡白玉指環宛在其内乃驚歎每恨<lb/>
恍惚成病一旬而斃<hi>出集異記</hi>
　　　　僧智𧦬<lb/>
上元中蜀郡有僧智𧦬在寳相寺持經夜久忽有飛蟲<lb/>
五六大如蠅金色迭飛赴燈熖或蹲于燈花上鼓翅與<lb/>
火一色久乃滅于熖中如此數夕童子擊墮其一乃董<lb/>
陸花也亦無形狀自是不復見<hi>出酉陽雜俎</hi>
<pb n="KR3l0118_WYG_417-3a"/>
　　　　鄧珪<lb/>
晉陽西有童子寺在郊牧之外貞元中有鄧珪者寓居<lb/>
于寺是歲秋與朋友數軰㑹宿既闔扉後忽見一手自<lb/>
牖間入其手色黄而痩甚衆視之俱慄然獨珪無所懼<lb/>
反開其牖聞有唫嘯之聲珪不之怪訊之曰汝為誰對<lb/>
曰吾隱居山谷有年矣今夕縱風月之遊聞先生在此<lb/>
故来奉謁誠不當列先生之席願得坐牖下聽先生與<lb/>
客談足矣珪許之既坐與諸客談笑極歡久之告去將<lb/>
<pb n="KR3l0118_WYG_417-3b"/>
行謂珪曰明夕當再来願先生勿見擯既去珪與諸客<lb/>
議曰此必鬼也不窮其跡且將為患矣于是緝絲為緡<lb/>
數百尋候其再来系之明夕果来又以手出于牖間珪<lb/>
即以緡系其臂牢不可解聞牖外問何罪而見縛其議<lb/>
安在得無悔邪遂引緡而去至明日珪與諸客俱窮其<lb/>
跡至寺北百餘歩有蒲桃一株甚蕃茂而緡系其枝有<lb/>
葉𩔖人手果牖間所見者遂命掘其根而焚之<hi>出宣室志</hi>
　　　　劉皁<lb/>
<pb n="KR3l0118_WYG_417-4a"/>
靈石縣南嘗夜中妖怪由是里中人無敢夜經其地者<lb/>
大初年董叔經為西河守時有彭城劉皁假孝義尉皁<lb/>
頃嘗以書忤董叔怒甚遂棄職入汾水關夜至靈石南<lb/>
逢一人立于路旁其狀絶異皁馬驚而墜久之乃起其<lb/>
路旁立者即解皁衣袍而自衣之皁以為刼不敢拒既<lb/>
而西走近十餘里至逆旅因言其事逆旅人曰邑南夜<lb/>
中有妖怪固非賊爾明日有自縣南来者謂皁曰縣南<lb/>
野中有蓬蔓狀𩔖人披一青袍不亦異乎皁往視之果<lb/>
<pb n="KR3l0118_WYG_417-4b"/>
已之袍也里中人始悟為妖者乃蓬蔓耳由是盡焚其<lb/>
妖遂絶<hi>出宣室志</hi>
　　　　田布<lb/>
唐田布田悦之子也元和中嘗過蔡北路側有草如蒿<lb/>
莖大如指其端聚葉若鷦鷯巢在葦折視之葉中有小<lb/>
鼠數十纔若皁莢子目猶未開啾啾有聲<hi>出酉陽雜俎</hi>
　　　　梁生<lb/>
唐興平之西有梁生别墅其後園有梨𣗳十餘株大和<lb/>
<pb n="KR3l0118_WYG_417-5a"/>
四年冬十一月初雪霽其梨忽有花發芳而且茂梁生<lb/>
甚竒之以為吉兆有韋氏謂梁生曰夫木以春而榮冬而<lb/>
瘁固其常矣今反是焉可謂之吉兆乎生聞之不悦後<lb/>
月餘梁生父卒<hi>出宣室志</hi>
　　　　蘇昌逺<lb/>
中和中有士人蘇昌逺居蘇州屬邑有小莊去官道十<lb/>
里吴中水鄉率多荷芰忽一日見一女郎素衣紅臉容<lb/>
質艷麗閲其色恍若神仙中人自是與之相狎以莊為<lb/>
<pb n="KR3l0118_WYG_417-5b"/>
幽㑹之所蘇生惑之既甚嘗以玉環贈之結系殷勤或<lb/>
一日見檻前白蓮花開敷殊異俯而玩之見花房中有<lb/>
物細視乃所贈玉環也因折之其妖遂絶<hi>出北夢瑣言</hi>
　　　藥怪<lb/>
　　　　上黨人<lb/>
隋文帝時上黨有人宅後每夜有人呼聲求之不見去<lb/>
宅一里但見一人參枝掘之入地五尺如人體狀掘去<lb/>
之後呼聲遂絶時晉王廣隂有奪宗之計謟事權要上<lb/>
<pb n="KR3l0118_WYG_417-6a"/>
君也黨與也言朋黨比而譖太子竟見廢隋室因此而<lb/>
亂<hi>闕</hi>
　　　　田登孃<lb/>
陜州西北白徑嶺上邏村村之田氏嘗穿井得一根大<lb/>
如臂節中粗皮若茯苓香氣似木其家奉釋有𧰼設數<lb/>
十遂寘于像前田氏女名登孃十六七有容質其父常<lb/>
令供香火焉經歲餘女嘗日見一少年出入佛堂中白<lb/>
衣躡屐女遂私之精神舉止有異于常矣其物根每歲<lb/>
<pb n="KR3l0118_WYG_417-6b"/>
至春萌芽其女有妊乃具白于母母疑其怪嘗有衲僧<lb/>
過門其家因留之供養僧將入佛宇輙為物拒之一日<lb/>
女隨母他出僧入佛堂門纔啟有一鴿拂僧飛去其夕<lb/>
女不復見其怪視其根亦成朽蠧女娠纔七月産物三<lb/>
節其形如像前根也田氏併火焚之其怪亦絶舊説枸<lb/>
杞茯苓人參术形有異服之獲上夀或不葷血不色慾<lb/>
遇之必能降真為地仙矣田氏非冀故見怪而去之宜<lb/>
乎<hi>出酉陽雜俎</hi>
<pb n="KR3l0118_WYG_417-7a"/>
　　　　趙生<lb/>
天寳中有趙生者其先以文學顯生兄弟數人俱以進<lb/>
士明經入仕獨生性魯鈍雖讀書然不能分句詳義由<lb/>
是年壯尚不得為郡貢常與兄弟友生㑹宴盈座朱緑<lb/>
相接獨生白衣甚為不樂及酒酣或誚之生益慙且怒<lb/>
後一日棄其家遁去隱晉陽山葺茅為舍生有書百餘<lb/>
編笈而至山中晝習夜息雖寒熱切饑食粟襲紵不憚<lb/>
勞苦而生蒙懵力愈勤而功愈少生愈恚怒終不易其<lb/>
<pb n="KR3l0118_WYG_417-7b"/>
志後旬餘有翁衣褐来造之因謂生曰吾子居深山中<lb/>
讀古人書豈有志于禄仕乎雖然學愈久而卒不能分<lb/>
句詳義何蔽滯之甚邪生謝曰僕不敏自度老且無用<lb/>
故入深山讀書自悦雖不能達其精微然必欲死于志<lb/>
業不辱先人又何及于仕禄也翁曰吾子之志甚堅老<lb/>
夫雖無術能有補于郎君但幸一謁我耳因徵其所止<lb/>
翁曰吾段氏子家于山西大木之下言訖忽亡所見生<lb/>
怪之以為妖遂徑往山西尋其跡果有椴𣗳蕃茂生曰<lb/>
<pb n="KR3l0118_WYG_417-8a"/>
豈非段氏子乎因持插發其下得人參長尺餘甚肖所<lb/>
遇翁之貌生曰吾聞人參能為怪者可愈疾遂瀹而食<lb/>
之自是醒然明悟目所覽書盡能窮奥後歲餘以明經<lb/>
及第歴官數任而卒<hi>出宣室志</hi>
　　　菌怪<lb/>
　　　　郭元振<lb/>
郭元振嘗山居中夜有人面如盤瞚目出于燈下元振<lb/>
了無懼色徐染翰題其頰曰久戍人偏老長征馬不肥<lb/>
<pb n="KR3l0118_WYG_417-8b"/>
元振之警句也題畢唫之其物遂滅久之元振隨樵閒<lb/>
歩見巨木上有白耳大如數斗所題句在焉<hi>出酉陽雜俎</hi>
　　　　宣平坊官人<lb/>
京宣平坊有官人夜歸入曲有賣油者張帽馱桶不避<lb/>
道導者搏之頭隨而落遂遽入一大宅門官人異之隨<lb/>
入至一大槐𣗳下遂滅因告其家其家即掘之深數尺<lb/>
並𣗳枯根下有大蝦蟇如疊挾二筆錔𣗳溜津滿其中<lb/>
也又有巨白菌如殿門浮漚釘其葢已落蝦蟇乃驢也<lb/>
<pb n="KR3l0118_WYG_417-9a"/>
筆錔乃油桶也菌則其人矣里人有買其油者月餘怪<lb/>
其油好而賤及怪發食者悉病嘔<hi>出酉陽雜俎</hi>
　　　　豫章人<lb/>
豫章人好食蕈有黄姑蕈者尤為美味有民家治舍烹<lb/>
此蕈以食工人工人有登屋施瓦者下視無人唯釜煮<lb/>
物以盆覆之俄有小兒裸身繞釜而走倐忽沒于釜中<lb/>
頃之主人説蕈工獨不食亦不言既暮食蕈者皆卒<hi>出稽</hi>
<hi>神録</hi>
<pb n="KR3l0118_WYG_417-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百七十八</head>
    <p>
<pb n="KR3l0118_WYG_478-1a"/>
欽定四庫全書<lb/>
　太平廣記卷四百七十八　宋　李昉等　編<lb/>
　　昆蟲六<lb/>
　　　飯化　　　　蜈蚣氣　　　蠮螉<lb/>
　　　顛當　　　　蜾蠃　　　　沙虱<lb/>
　　　水弩　　　　徐𤣥之　　　短狐<lb/>
　　　蜘蛛怨　　　蜥蜴　　　　殷琅<lb/>
　　　豫章民婢　　南海毒蟲　　諾龍<lb/>
<pb n="KR3l0118_WYG_478-1b"/>
　　　　飯化<lb/>
道士許象之言以盆覆寒食飯於闇室地入夏悉化為<lb/>
赤蜘蛛<hi>出酉陽雜爼</hi>
　　　　蜈蚣氣<lb/>
綏縣多蜈蚣氣大者能以氣吸兎小者吸蜥蜴相去三<lb/>
四尺骨肉自消<hi>出酉陽雜爼</hi>
　　　　蠮螉<lb/>
蠮螉段成式書齋多此蟲蓋好窠於書卷也或在筆管<lb/>
<pb n="KR3l0118_WYG_478-2a"/>
中祝聲可聽有時開卷視之悉是小蜘蛛大如蠅虎旋<lb/>
以泥隔之方知不獨負桑蟲也<hi>出酉陽雜爼</hi>
　　　　顛當<lb/>
顛當段成式書齋前每雨後多顛當窠<hi>秦人所呼</hi>深如蚓穴<lb/>
網絲其中土葢與地平大如榆莢常仰捭其蓋伺蠅蠖<lb/>
過輒飜蓋捕之纔入復閉與地一色並無絲隙可尋也<lb/>
其形似蜘蛛<hi>如墻角負網中者</hi>爾雅謂之王蛈蝪鬼谷子謂之<lb/>
蛈母秦中兒童戲曰顛當牢守門蠮螉宼汝無處奔<hi>出酉</hi>
<pb n="KR3l0118_WYG_478-2b"/>
<hi>陽雜爼</hi>
　　　　蜾蠃<lb/>
蜾蠃今謂之蠮螉也其為物純雄無雌不交不産取桑<lb/>
蟲之子祝之則皆化為已子蜂亦如此耳<hi>出酉陽雜爼</hi>
　　　　沙虱<lb/>
潭𡊮處吉等州有沙虱即毒虵鱗中虱也細不可見夏<lb/>
月虵為虱所苦倒掛身於江灘急流處水刷其虱或卧<lb/>
沙中碾虱入沙行人中之所咬處如針孔粟粒四面有<lb/>
<pb n="KR3l0118_WYG_478-3a"/>
五色文即其毒也得術士禁之乃剜其少許因以生肌<lb/>
膏救治之即愈不爾三兩日内死矣<hi>出録異記</hi>
　　　　水弩<lb/>
水弩之蟲狀如蜣蜋黒色八足鉗曵其尾長三四寸尾<lb/>
即弩也常自四月一日上弩至八月卸之時彎其尾自<lb/>
背而上於頭前以鉗執之見人影則射中影之處人身<lb/>
隨有遼腫大小與沙虱之毒同矣速須禁氣制之剜去<lb/>
毒肉固保其命不爾一兩日死矣復多蠱毒行者尤宜<lb/>
<pb n="KR3l0118_WYG_478-3b"/>
慎之凡入蠱家慎告主人曰汝家有蠱毒不得容易害<lb/>
我如此則毒不行矣<hi>出録異記</hi>
　　　　徐𤣥之<lb/>
有徐𤣥之者自浙東遷於吳於立義里居其宅素有凶<lb/>
藉𤣥之利以花木珍異乃營之月餘夜讀書見武士數<lb/>
百騎升自牀之西南隅於花氊上置繒繳縱兵大獵飛<lb/>
禽走獸不可勝計獵訖有旌旗豹纛并導騎數百又自<lb/>
外入至西北隅有戴劒操斧手執弓槌凡數百挈幄幙<lb/>
<pb n="KR3l0118_WYG_478-4a"/>
簾榻盤楪鼎鑊者又數百負器盛陸海之珍味者又數<lb/>
百道路往返奔走探值者又數百𤣥之熟視轉分明至<lb/>
中軍有錯綵信旗擁赤幘紫衣者侍從數千至案之右<lb/>
有大鐵冠執鉞前宣言曰殿下將欲觀漁於紫石潭其<lb/>
先鋒後軍并甲士執戈㦸者勿從於是赤幘者下馬與<lb/>
左右數百升𤣥之石硯之上北設紅拂廬帳俄爾盤榻<lb/>
幄幙歌筵舞席畢備賔旅數十緋紫紅綠執笙竽簫管<lb/>
者又數十輩更歌迭舞俳優之詞不可盡記酒數巡上<lb/>
<pb n="KR3l0118_WYG_478-4b"/>
客有酒容者赤幘顧左右曰索漁具復有舊網籠罩之<lb/>
𩔖凡數百齊入硯中未頃獲小魚數百千頭赤幘謂上<lb/>
客曰予深得任公之術請以樂賔乃持釣於硯中之南<lb/>
灘樂徒奏春波引曲未終獲魴鯉鱸鱖百餘遽命操膾<lb/>
促膳凡數十味皆馨香不可言金石絲竹鏗鞠齊奏酒<lb/>
至赤幘者持盃顧𤣥之而謂衆賔曰吾不習周公禮不<lb/>
習孔氏書而貴居王位今此儒髪鬂焦秃肌色可掬雖<lb/>
孜孜矻矻而又奚為肯折節為吾下卿亦得陪今日之<lb/>
<pb n="KR3l0118_WYG_478-5a"/>
宴𤣥之乃以書卷蒙之執燭以觀一無所見𤣥之捨卷<lb/>
而寢方寐間見被堅執銳者數千騎自西牖下分行布<lb/>
伍號令而至𤣥之驚呼僕夫數騎已至牀前乃宣言曰<lb/>
蚍蜉王子獵於羊林之茸釣於紫石之潭𤣥之牖奴遽<lb/>
有廹脅士卒潰亂宫車振驚既無髙共臨危之心須有<lb/>
晉文還國之伐付大將軍蠪虰追過宣訖以白練繫𤣥<lb/>
之頸甲士數十羅曳而去其行迅疾倐忽如入一城門<lb/>
觀者駕肩疊足逗五六里又行數里見子城有赤衣冠<lb/>
<pb n="KR3l0118_WYG_478-5b"/>
者唱言蚍蜉王大怒曰披儒服讀儒書不脩前言往行<lb/>
而肆勇敢凌上付三事已下議乃釋縛引入議堂見紫<lb/>
衣冠者十人𤣥之遍拜皆瞋目踞受所陳設之類尤炳<lb/>
煥於人間是時王子以驚恐入心厥疾彌甚三事已下<lb/>
議請寘肉刑議狀未下太史令馬知𤣥進狀論曰伏以<lb/>
王子日不遵典法遊觀失度視險如砥自貽震驚徐𤣥<lb/>
之性氣不回博識非淺况脩天爵難以妖誣今大王不<lb/>
能度已返恣胷臆信彼多士欲害哲人竊見雲物頻興<lb/>
<pb n="KR3l0118_WYG_478-6a"/>
沴怪屢作市言訛䜟衆情驚疑昔者秦射巨魚而衰殷<lb/>
格猛獸而滅今大王欲害非類是躡殷秦但恐季世之<lb/>
端自此而起王覽疏大怒斬太史馬知𤣥於國門以令<lb/>
妖言者是時大雨暴至草澤臣螱飛上疏曰臣聞縱盤<lb/>
遊恣漁獵者位必亡罪賢臣戮忠讜者國必喪伏以王<lb/>
子獵患於絶境釣禍於幽泉信任幻徒熒惑儒士䘮履<lb/>
之戚所謂自貽今大王不究遊務之非返聼詭隨之議<lb/>
况知𤣥是一國之元老實大朝之世臣是宜採其謀猷<lb/>
<pb n="KR3l0118_WYG_478-6b"/>
匡此顛仆全身或止於三諫犯上未傷於一言肝膽方<lb/>
期於畢呈身首俄驚於異處臣竊見兵書云無雲而雨<lb/>
者天泣今直臣就戮而天為泣焉伏恐比干不恨死於<lb/>
當時知𤣥恨死於今日大王又不貸𤣥之峻法欲正名<lb/>
於肉刑是抉吾眼而觀越兵又在今日昔者虞以宫之<lb/>
竒言為謬卒併於晉公吴以伍子胥見為非果滅於句<lb/>
踐非敢自周秦悉數累黷聰明竊敢以塵埃之卑少益<lb/>
嵩華王覽疏即拜螱飛為諌議大夫追贈太史馬知𤣥<lb/>
<pb n="KR3l0118_WYG_478-7a"/>
為安國大將軍以其子蚳為太史令賻布帛五百叚米<lb/>
各三百石其徐𤣥之待後進㫖於是蚳言移市門進官<lb/>
表曰伏奉恩制云馬知𤣥有殷王子比干之忠貞有魏<lb/>
侍中辛毗之諫諍而我亟以用已昩於知人爇棟梁於<lb/>
將為大厦之晨碎舟艥於方濟巨川之日由我不徳致<lb/>
爾非辜是宜褒贈其亡賞延于後者宸翰忽臨載驚載<lb/>
懼叩頭氣竭號斷血零伏以臣先父臣知𤣥學究天人<lb/>
藝窮歴數因𤣥鑒得居聖朝當大王採芻蕘之晨是臣<lb/>
<pb n="KR3l0118_WYG_478-7b"/>
父展嘉謨之日逆耳之言難聴驚心之說易誅今蒙聖<lb/>
澤旁臨照此非罪鴻恩霑洒猶驚已散之精魂好爵彌<lb/>
縫難續不全之腰領今臣豈可因亡父之誅戮定國家<lb/>
之寵榮報平王而不能效伯禹而安忍况今天圖將變<lb/>
歴數堪憂伏乞斥臣遐方免逢䘮亂王覽䟽不悦乃返<lb/>
寢於候雨殿既寤宴百執事於陵雲臺曰適有嘉夢能<lb/>
曉之使我心洗然而亮者賜爵一級羣臣有司皆頓首<lb/>
敬聴曰吾夢上帝云助爾金開爾國展爾彊土自南自<lb/>
<pb n="KR3l0118_WYG_478-8a"/>
北赤玉洎石以答爾徳卿等以為如何羣臣皆拜舞稱<lb/>
賀曰答鄰國之慶也螱飛曰大不祥何慶之有王曰何<lb/>
謂其然螱飛曰大王逼脇生人滯留幽穴錫兹咎夢由<lb/>
天怒焉夫助金者鋤也開國者闢也展彊土者分裂也<lb/>
赤玉洎石與火俱焚也得非𤣥之鋤吾土攻吾國縱火<lb/>
南北以答繫領之辱乎王於是赦𤣥之之罪戮方術之<lb/>
徒自壊其宫以禳厥夢乃以安車送𤣥之歸纔及榻𤣥<lb/>
之寤既明乃召家僮於西牖掘地五尺餘得蟻穴如三<lb/>
<pb n="KR3l0118_WYG_478-8b"/>
石缶因縱火以焚之靡有孑遺自此宅不復凶矣<hi>出纂異記</hi>
　　　　短狐<lb/>
搜神記及鴻範五行傳曰蜮射生於南方謂之短狐者<lb/>
也南越夷狄男女同川而浴淫以女為主故曰多蜮蜮<lb/>
者淫女惑亂之氣所生<hi>出感應經</hi>
　　　　蜘蛛怨<lb/>
頃有寺僧所住房前有蜘蛛為網其形絶大此僧見蜘<lb/>
蛛即以物戲打之蜘蛛見僧来即避𨼆如此數年一日<lb/>
<pb n="KR3l0118_WYG_478-9a"/>
忽盛熱僧獨於房内晝寢蜘蛛乃下在牀齧斷僧喉成<lb/>
瘡少頃而卒蜂蠆有毒非虚言哉<hi>出原化記</hi>
　　　　蜥蜴<lb/>
曹叔雅異物志曰魚跳跳則蜥蜴從草中下稍相依近<lb/>
便共浮水上而相合事竟魚還水底蜥蜴還草中<hi>出三教珠</hi>
<hi>英</hi>
　　　　殷琅<lb/>
陳郡殷家養子名琅與一婢結好經年婢死後猶往来<lb/>
<pb n="KR3l0118_WYG_478-9b"/>
不絶心緒昏錯其母深察焉後夕見大蜘蛛形如斗様<lb/>
緣牀就琅便燕爾怡恱母取而殺之琅性理遂復<hi>出異苑</hi>
　　　　豫章民婢<lb/>
豫章有一家婢在竈下忽有人長數寸来竈間婢誤以<lb/>
履踐殺一人遂有數百人着縗麻持棺迎喪凶儀皆備<lb/>
出東門入園中覆船下就視皆是鼠婦作湯澆殺遂絶<lb/>
<hi>出捜神記</hi>
　　　　南海毒蟲<lb/>
<pb n="KR3l0118_WYG_478-10a"/>
南海有毒蟲者若大蜥蜴眸子尤精朗土人呼為十二<lb/>
時蟲一日一夜隨十二時變其色乍赤乍黄亦呼為籬<lb/>
頭蟲𫝊云傷人立死既潛噬人急走於藩籬之上望其<lb/>
死者親族之哭新州西南諸郡絶不産虵及蚊蠅余竄<lb/>
南方十年竟不覩虵盛夏露臥無噆膚之苦此人謂南<lb/>
方少虵以為夷獠所食别有水虵形狀稍短不居陸地<lb/>
非噴毒齧人者<hi>出投荒雜録</hi>
　　　　諾龍<lb/>
<pb n="KR3l0118_WYG_478-10b"/>
南海郡有蜂生橄㰖𣗳上雖有手足頗類木葉抱枝自<lb/>
附與木葉無别南人取者先伐仆𣗳候葉凋落然後取<lb/>
之有水蟲名諾龍狀如蜥蜴微有龍狀俗云此蟲欲食<lb/>
即出水據石上凡水族㳺泳過者至所據之石即跳躍<lb/>
自置其前因取食之有得者必雙雄者既死雌者即至<lb/>
雌者死亦然俗傳以雌雄俱置竹中以節間之少頃竹<lb/>
節自通里人貨其殭者幻人以蜂俱用為婦人惑男子<lb/>
術<hi>出投荒雜録</hi>
<pb n="KR3l0118_WYG_478-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_478-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百七十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百十</head> <lb/>
    <p>
<pb n="KR3l0118_WYG_110-1a"/>
欽定四庫全書<lb/>
　太平廣記卷一百十<lb/>
　　報應九<lb/>
　　　竇傅　　　　周璫　　　　竺法義<lb/>
　　　王珉妻　　　竺長舒　　　潘道秀<lb/>
　　　欒荀　　　　張崇　　　　釋開達<lb/>
　　　竺法純　　　釋道泰　　　郭宣<lb/>
　　　吕竦　　　　徐榮　　　　劉度<lb/>
<pb n="KR3l0118_WYG_110-1b"/>
　　　南宫子敖　　徐義　　　　畢覽<lb/>
　　　釋法智　　　孫道徳　　　張興<lb/>
　　　曇無竭　　　車母　　　　釋曇頴<lb/>
　　　邢懐明　　　王球<lb/>
　　　　竇傅<lb/>
晉竇傅者河内人永和中并州刺史髙昌冀州刺史吕<lb/>
䕶各權部曲相與不和傅為昌所用作官長䕶遣騎抄<lb/>
擊為所俘執同伴六七人共繫一獄鎻械甚嚴剋日當<lb/>
<pb n="KR3l0118_WYG_110-2a"/>
殺之沙門支道林時在䕶營中先與傅相識聞其執厄<lb/>
山至獄所候視之隔户共語傅謂山曰今困厄命在漏<lb/>
刻何方得相救山曰若能至心歸請必有感應傅先亦<lb/>
頗聞觀世音及得山語遂専心屬念晝夜三日至誠自<lb/>
歸觀其鎻械如覺緩解有異於常聊試推盪摧然離體<lb/>
傅乃復致心曰今蒙哀祐已令桎梏自解而同伴尚多<lb/>
無心獨去觀世音神力普濟當令俱免言畢復牽挽餘<lb/>
人皆以次解落若有割剔之者遂開户走出於警徼之<lb/>
<pb n="KR3l0118_WYG_110-2b"/>
間莫有覺者便踰城逕去行四五里天明不敢復進共<lb/>
逃𨼆一林中須㬰䕶覺失囚人馬絡繹四出㝷捕焚草<lb/>
踐林無不徧至唯傅所𨼆一畝許地終無至者遂得免<lb/>
還鄉里敬信異常咸信奉佛法遁山後過江為謝居士<lb/>
敷具説其事焉<hi>出真傳拾遺</hi>
　　　　周璫<lb/>
晉周璫㑹稽剡人也家世奉法璫年十六便蔬食誦經<lb/>
正月長齋竟延僧設八闗齋及請其師竺佛宻支法階<lb/>
<pb n="KR3l0118_WYG_110-3a"/>
佛宻令持小品齋轉讀三日僧赴齋忘持小品至中食<lb/>
畢欲讀經方憶甚惆悵璫家在坂怡村去寺三十里無<lb/>
人遣取至人定燒香畢本家恨不得經宻益踧踖有頃<lb/>
聞叩門者言送小品經璫愕然心喜開門見一年少著<lb/>
單衣裌先所不識又非時人疑其神異便長跪受經要<lb/>
使前坐年少不肯進曰斯夜當來聽經比出不復見香<lb/>
氣滿宅既而視之乃是宻經也道俗驚喜宻經先在厨<lb/>
中緘鑰甚謹還視其鑰儼然如故於是村中十餘家咸<lb/>
<pb n="KR3l0118_WYG_110-3b"/>
皆奉佛璫遂出家字曇嶷諷誦衆經二十萬言<hi>出㝠祥記</hi>
　　　　竺法義<lb/>
晉興寧中沙門竺法義山居好善住在始寧保山後得<lb/>
病積時攻治備至而了不損日就綿篤遂不復自治唯<lb/>
歸誠觀世音如此數日晝眠夢見一道人來候其病因<lb/>
為治之刳出腸胃湔洗臟腑見有結聚不浄物甚多洗<lb/>
濯畢還納之語義曰汝病已除夢覺衆患豁然㝷得復<lb/>
常業故其經云或現沙門梵志之象意者義公夢其是<lb/>
<pb n="KR3l0118_WYG_110-4a"/>
乎義以太元七年亡宋尚書令傅亮撰其事跡亮自云<lb/>
其先君與義遊義每説其事輒凛然增肅焉<hi>出述異記</hi>
　　　　王珉妻<lb/>
晉瑯琊王珉其妻無子嘗祈觀世音云乞兒珉後路行<lb/>
逢一胡僧意甚悦之僧曰我死當為君作子少時道人<lb/>
果亡而珉妻有孕及生能語即解西域十六國梵音大<lb/>
聰明有器度即晉尚書王洪明身也故小名阿練敘前<lb/>
生時事事有驗<hi>出辨正論</hi>
<pb n="KR3l0118_WYG_110-4b"/>
　　　　竺長舒<lb/>
晉有竺長舒者本天竺人専心誦觀音經為業後居吳<lb/>
中於邑内遭火屋宇連棟甍簷相繼皆焚長舒家正住<lb/>
下風分意燒毁一心念觀世音欲至舒家風迴火滅合<lb/>
縣驚異之時有惡少年訝其靈應到後夜風急少年以<lb/>
火投屋四投皆滅少年嗟感至明乃叩頭首過舒云我<lb/>
無神力常以誦觀音為業每有事恆得脱免<hi>出辨正論</hi>
　　　　潘道秀<lb/>
<pb n="KR3l0118_WYG_110-5a"/>
潘道秀吳郡人年二十餘嘗隨軍北征既而軍小失利<lb/>
秀竄逸被掠經數處作奴俘虜異域欲歸無因少信佛<lb/>
法恆至心念觀世音每夢寐輒見像後既南奔迷不知<lb/>
道於窮山中忽覩真形如今行像因作禮怡然不覺安<lb/>
行乃得還路遂歸本土後精進彌篤<hi>出㝠祥記</hi>
　　　　欒荀<lb/>
晉欒荀不知何許人也少奉法嘗作富平令先從征盧<lb/>
循值小失利船舫遭火垂盡賊亦交逼正在中江風浪<lb/>
<pb n="KR3l0118_WYG_110-5b"/>
駭目荀恐怖分盡尤念觀世音俄見江中有一人挺然<lb/>
孤立腰與水齊荀心知念經有感便投水就之體既浮<lb/>
涌脚似履地俄而天軍遣船迎接敗者於是遂得濟<hi>出㝠</hi>
<hi>祥記</hi>
　　　　張崇<lb/>
晉張崇者京兆杜陵人也年少奉法太元中苻堅既敗<lb/>
長安百姓千有餘家南走歸晉為鎮戎所拘謂為游寇<lb/>
崇與同等五人手足杻械置坑中埋禁至腰各相去二<lb/>
<pb n="KR3l0118_WYG_110-6a"/>
十步明日與馳馬射之崇慮望窮盡唯潔心念觀世音<lb/>
夜中械忽自破因得脱走路經一寺乃復稱觀世音名<lb/>
至心禮拜以一石置前發誓願云今欲過江東訴辭晉<lb/>
帝理此寃魂救其妻息心願獲果此石當分為二崇拜<lb/>
石即破焉崇至京師發白虎樽具列寃狀帝乃加宥已<lb/>
為人所畧賣者皆贖為編户智生道人目所親見其事<lb/>
者<hi>出法苑珠林</hi>
　　　　釋開達<lb/>
<pb n="KR3l0118_WYG_110-6b"/>
晉沙門釋開達隆安二年登隴採甘草為羌所執時年<lb/>
大饑羌胡相噉乃置達柵中將食之先在柵中十有餘<lb/>
人羌日夕烹𦵔唯達尚存自達被執便潛誦觀世音經<lb/>
不懈於心及明日當見噉其晨始曙忽有大虎遥逼羣<lb/>
羌奮怒號吼羌各駭怖迸走虎乃前噬柵木得成小缺<lb/>
可容人過已而徐去達初見虎噬柵謂必見害柵既穿<lb/>
不入心疑其異謂是觀世音力計諸羌未及便即穿柵<lb/>
逃走夜行晝伏遂得免脱<hi>出法苑珠林</hi>
<pb n="KR3l0118_WYG_110-7a"/>
　　　　竺法純<lb/>
晉沙門竺法純山陰顯義寺主也元興中起寺買材路<lb/>
經湖道材主是婦人與同船俱行既入湖日暮暴風波<lb/>
浪如山船小水入又與婦人俱行命在瞬息乃一心誦<lb/>
觀世音經時既入夜行旅已絶俄有大船流至純即乗<lb/>
度之而此小船應時淪沒大舟隨波鼓盪俄得達岸也<lb/>
<hi>出法苑珠林</hi>
　　　　釋道泰<lb/>
<pb n="KR3l0118_WYG_110-7b"/>
晉沙門釋道泰常山衡唐精舍僧義熙中嘗夢人云君<lb/>
命當終六七泰年至四十二遇篤疾慮必不濟悉以衣<lb/>
鉢之資厚為福施又歸誠念誦觀世音晝夜四日勤心<lb/>
不替時所坐牀前垂帷忽於帷下見人跨户而入足趺<lb/>
金色光明照屋泰乃搴帷遽視奄然而滅驚欣交萃因<lb/>
大流汗胸體即輕所患平差<hi>出法苑珠林</hi>
　　　　郭宣<lb/>
晉義熙十一年太原郭宣蜀郡文處茂先與梁州刺史<lb/>
<pb n="KR3l0118_WYG_110-8a"/>
楊收敬為友收敬有罪下獄宣與處茂同被桎梏念觀<lb/>
世音十日後夜夢一菩薩慰諭之告以大命無憂俄而<lb/>
鎻械自脱及曉還著如是復解二人遂發願若得免罪<lb/>
各出錢十萬上西明寺作功徳少日俱免宣依願送錢<lb/>
向寺處茂違誓不送及盧循舉兵茂於香浦為流矢所<lb/>
中未死之間曰我有大罪語訖而死<hi>出辨正論</hi>
　　　　吕竦<lb/>
晉吕竦字茂髙兖州人也寓居始豐縣其南溪流急岸<lb/>
<pb n="KR3l0118_WYG_110-8b"/>
峭迴曲如縈又多大石白日行者尤懐危懼竦自説其<lb/>
父嘗行溪中去家十餘里日向暮大風雨晦暝如漆不<lb/>
復知東西自分覆溺唯歸心觀世音且誦且念須㬰有<lb/>
火光來岸如人捉炬者照見溪中了了逕得歸家火常<lb/>
在前後去船十餘步竦後與郗嘉賔周旋郗所傳説<hi>出法</hi>
<hi>苑珠林</hi>
　　　　徐榮<lb/>
晉有徐榮者瑯琊人也嘗至東陽還經定山舟人不慣<lb/>
<pb n="KR3l0118_WYG_110-9a"/>
誤墮洄洑中垂欲沈沒榮無復計唯至心呼觀世音名<lb/>
須㬰間如有數十人齊力引舡者踊出洄洑中沿江而<lb/>
下日已暮天大昬暗風雨甚駛不知所向而湧浪轉盛<lb/>
榮誦經不輟忽望見山頭有火焰赫奕迴舟趨之逕得<lb/>
達岸既至即不復見明旦問浦中人昨夜山上是何火<lb/>
衆愕然曰風雨如此豈有火耶乃知佛力㝠祐矣榮後<lb/>
為㑹稽府督䕶謝敷嘗聞榮説時與榮同船者沙門支<lb/>
道藴謹篤士也亦具其事為傅亮言之與榮所説同<hi>出法</hi>
<pb n="KR3l0118_WYG_110-9b"/>
<hi>苑珠林</hi>
　　　　劉度<lb/>
劉度平原聊城人也鄉里千餘家並奉大法造立形像<lb/>
供養僧尼值虜主木末時此縣常有逋逃末大怒欲盡<lb/>
滅一城衆皆兇懼分必殄盡度乃潔誠率衆歸命觀世<lb/>
音頃之末見物從空下繞其屋柱驚視乃觀世音經末<lb/>
大歡喜因省刑戮於是此城即得免害<hi>出㝠祥記</hi>
　　　　南宫子敖<lb/>
<pb n="KR3l0118_WYG_110-10a"/>
南宫子敖始平人也戌新平城為狒狒虜兒長樂公所<lb/>
破合城數千人皆被誅害子敖雖分必死而猶至心念<lb/>
觀世音既而次至子敖羣刃交下或髙或僻持刀之人<lb/>
忽疲懈四支不隨爾時長樂公親自臨刑驚問之子敖<lb/>
聊爾答云能作馬鞍乃令原釋子敖亦不知所以作此<lb/>
言時後遂得遁逸乃造一觀音小像貯以香函行則頂<lb/>
戴<hi>出㝠祥記</hi>
　　　　徐義<lb/>
<pb n="KR3l0118_WYG_110-10b"/>
苻秦徐義髙陸人為尚書少奉佛法時兵革蜂起賊獲<lb/>
義將加害乃埋其兩足編髮於樹至夜義専念觀世音<lb/>
有頃忽夢人謂之曰今事亟矣何暇眠乎義便驚起見<lb/>
防守者並疲而寢乃試自奮動手髮既解足亦得脱而<lb/>
遁百餘步𨼆草中便聞追者交馳秉炬無見者迨明賊<lb/>
散義歸投鄴寺遂得免焉<hi>出宴祥記</hi>
　　　　畢覽<lb/>
苻秦畢覽東平人少奉法隨慕容垂北征沒虜單馬逃<lb/>
<pb n="KR3l0118_WYG_110-11a"/>
竄虜騎追將及覽至心誦念觀世音既得免脱入山迷<lb/>
惑失道又専心持念中夜見一道人法服持錫示以途<lb/>
徑安然至家<hi>出冥祥記</hi>
　　　　釋法智<lb/>
沙門釋法智為白衣時嘗獨行至大澤中忽遇猛火四<lb/>
方俱起走路已絶便至心禮誦觀世音俄而火過一澤<lb/>
之草無有遺莖者唯法智所容身處不燒始乃敬奉大<lb/>
法後為姚興將從征索虜軍退失馬落在圍裏乃𨼆溝<lb/>
<pb n="KR3l0118_WYG_110-11b"/>
邊叢棘中得蔽頭復念觀世音心甚勤至隔溝人遥喚<lb/>
後軍指令殺之而軍過捜覔輒無見者遂得免後逕出<lb/>
家<hi>出冥祥記</hi>
　　　　孫道徳<lb/>
宋孫道徳益州人也奉道祭酒年過五十未有子息居<lb/>
近精舍景平中沙門謂道徳曰必願有兒當至心禮誦<lb/>
觀世音經此可冀也徳遂罷不事道丹心投誠歸誦觀<lb/>
世音少日之中而有夢應婦即有孕産男<hi>出冥祥記</hi>
<pb n="KR3l0118_WYG_110-12a"/>
　　　　張興<lb/>
宋張興新興人頗信佛法常從沙門僧融曇翼時受八<lb/>
戒元嘉初興嘗為刼賊所引逃避妻繫獄掠笞積日時<lb/>
縣失火出囚路側㑹融翼同行偶經囚邊妻驚呼闍梨<lb/>
何不賜救融曰貧道力弱不能救如何唯宜勤念觀世<lb/>
音庶獲免耳妻便晝夜祈念經十日許夜夢一沙門以<lb/>
足躡之曰咄咄可起妻即驚起鉗鎻桎梏俱解然閉户<lb/>
警防無由得出慮有覺者乃却自械又夢向者沙門曰<lb/>
<pb n="KR3l0118_WYG_110-12b"/>
户已開矣妻覺而馳出守備俱寢安步而逸闇行數里<lb/>
卒值一人妻懼躃地已而相訊乃其夫也相見悲喜夜<lb/>
投僧翼翼匿之獲免焉<hi>出㝠祥記</hi>
　　　　曇無竭<lb/>
宋元嘉初有黄龍沙門曇無竭者誦觀世音經浄修苦<lb/>
行與徒屬二十五人往㝷佛國備經艱險既達天竺舍<lb/>
衞路逢山象一羣竭賫經誦念稱名歸命有獅子從林<lb/>
中出象驚奔走後有野牛一羣鳴吼而來將欲加害竭<lb/>
<pb n="KR3l0118_WYG_110-13a"/>
又如初歸命有大鷲飛來牛便驚散遂得免<hi>出法苑珠林</hi>
　　　　車母<lb/>
車某者遭宋廬陵王青泥之難為虜所得在賊營中其<lb/>
母先來奉佛即燃七燈於佛前夜精心念觀世音願子<lb/>
得脱如是經年其子忽叛還七日七夜獨行自南走常<lb/>
值天陰不知東西遥見有七段火光望火而走似村欲<lb/>
投終不可至如是七夕不覺到家見其母猶在佛前伏<lb/>
地又見七燈因乃發悟母子共談知是佛力自後懇禱<lb/>
<pb n="KR3l0118_WYG_110-13b"/>
専行慈悲<hi>出宣驗記</hi>
　　　　釋曇頴<lb/>
宋長干寺有釋曇頴㑹稽人少出家謹於戒行誦經十<lb/>
餘萬言止長干寺善巧宣唱天然獨絶頴常患癬疾積<lb/>
治不除房内恆供養一觀世音像晨夕禮拜求差此疾<lb/>
異時忽見一虵緣壁上屋須㬰有一鼠子從屋墜地涎<lb/>
液沐身狀如已死頴候以活即取竹刮除涎液又聞蛇<lb/>
所吞鼠能療瘡疾即取涎以傅癬上所傅既遍鼠亦還<lb/>
<pb n="KR3l0118_WYG_110-14a"/>
活信宿之間瘡疾頓盡方悟蛇之與鼠皆是祈請所致<lb/>
於是君王所重名播遐邇後卒所住年八十一<hi>出髙僧傳</hi>
　　　　邢懐明<lb/>
宋邢懐明河間人為大將軍參軍嘗隨南郡太守朱脩<lb/>
之北伐同見陷沒伺候間隙俱遁南歸夜行晝伏三日<lb/>
猶懼追捕乃遣人前覘虜候數日不還一夕將雨陰暗<lb/>
所遣人將曉忽至乃驚曰向遥見火光甚明故來投之<lb/>
那得至而反暗脩等驚愕懐明先奉法自出征恆頂戴<lb/>
<pb n="KR3l0118_WYG_110-14b"/>
觀世音經誦讀不廢夕亦暗誦咸疑是經神力遂得脱<lb/>
免居於京師忽有沙門詣懐明云貧道見此巷中及君<lb/>
家有血氣宜移避語畢去懐明追而目之出門便不見<lb/>
意甚惡之經二旬鄰人張景秀傷父及殺妻懐明以為<lb/>
血氣之徵庶得無事時與劉斌劉敬文同在一巷其年<lb/>
竝以劉湛之黨被誅夷<hi>出法苑珠林</hi>
　　　　王球<lb/>
宋王球字叔達太原人為涪陵太守以元嘉元年於郡<lb/>
<pb n="KR3l0118_WYG_110-15a"/>
失守繫在刑獄防鎻堅固球先精進用心尤至獄中百<lb/>
餘人並多飢餓球每食皆分施之日自持齋至心念觀<lb/>
世音夜夢昇髙座見一沙門以一卷經與之題名光明<lb/>
按行品併諸菩薩名球得而披讀忘第一菩薩名第二<lb/>
觀音第三大勢至又見一車輪沙門曰此五道門也既<lb/>
覺鎻皆斷脱球心知神力彌增専志因自釘治其鎻經<lb/>
三日而被原宥<hi>出法苑珠林</hi>
　<lb/>
<pb n="KR3l0118_WYG_110-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百八十二</head> <lb/>
    <p>
<pb n="KR3l0118_WYG_282-1a"/>
欽定四庫全書<lb/>
　太平廣記卷二百八十二<lb/>
　　夢七<lb/>
　　　元稹　　　　段成式　　　邢鳳<lb/>
　　　沈亞之　　　張生　　　　劉道濟<lb/>
　　　鄭昌圖　　　韓磪<lb/>
　　　　元稹<lb/>
元相稹為御史鞫獄梓潼時白樂天在京與名輩遊慈<lb/>
<pb n="KR3l0118_WYG_282-1b"/>
恩寺小酌花下為詩寄元曰花時同醉破春愁醉折花<lb/>
枝當酒籌忽憶故人天際去計程今日到梁州時元果<lb/>
及襃城亦寄夢遊詩曰夢君兄弟曲江頭也向慈恩院<lb/>
裏遊驛吏喚人排馬去忽驚身在古梁州千里魂交合<lb/>
若符契也<hi>出本事詩</hi>
　　　　段成式<lb/>
段成式常言聞於醫曰藏氣隂多則夢數陽壯則少夢<lb/>
夢亦不復記夫瞽者無夢則知夢者習也成式表兄盧<lb/>
<pb n="KR3l0118_WYG_282-2a"/>
有則夢看擊鼓及覺小弟戲叩門為衙鼓也又姊婿裴<lb/>
元裕言羣從中有悦鄰女者夢妓遺二櫻桃食之及覺<lb/>
核墜枕側李鉉著李子正辯言至精之夢則夢中之身<lb/>
可見如劉幽求見妻夢中身也則知夢不可以一事推<lb/>
矣愚者少夢不獨至人聞之騶皁百夕無一夢也<hi>出酉陽雜</hi>
<hi>俎</hi>
　　　　邢鳳<lb/>
元和十年沈亞之始以記室從事隴西公軍涇州而長<lb/>
<pb n="KR3l0118_WYG_282-2b"/>
安中賢士皆來客之五月十八日隴西公與客期宴于<lb/>
東池便館既半隴西公曰余少從邢鳳遊記得其異請<lb/>
言之客曰願聽公曰鳳帥家子無他能後寓居長安平<lb/>
康里南以錢百萬買故豪洞門曲房之第即其寢而晝<lb/>
偃夢一美人自西楹來環步從容執卷且吟為古粧而<lb/>
髙鬟長眉衣方嶺繡帶被廣䄂之襦鳳大悦曰麗者何<lb/>
自而臨我哉美人曰此妾家也妾好詩而常綴此鳳曰<lb/>
幸少留得觀覽於是美人授詩坐西牀鳳發卷視首篇<lb/>
<pb n="KR3l0118_WYG_282-3a"/>
題之曰春陽曲曲終四句其後他篇皆𩔖此凡數十篇<lb/>
美人曰君必欲傳無令過一篇鳳即起從東廡下几上<lb/>
取彩箋傳春陽曲其詞曰長安少女玩春陽何處春陽<lb/>
不斷腸舞袖弓彎渾忘却羅帷空度九秋霜鳳卒吟請<lb/>
曰何謂弓彎曰妾昔年父母使教妾此舞美人乃起整<lb/>
衣張袖舞數拍爲彎弓狀以示鳳既罷美人低頭良久<lb/>
即辭去鳳曰願復少留須臾間竟去鳳亦尋覺昏然忘<lb/>
有所記及更於襟袖得其辭驚視復省所夢事在貞元<lb/>
<pb n="KR3l0118_WYG_282-3b"/>
中後鳳為余言如是是日監軍使與賓府羣佐及宴隴<lb/>
西獨孤鉉范陽盧簡辭常山張又新武功蘇滌皆歎息<lb/>
曰可記故亞之退而著録明日客復有至者渤海髙元<lb/>
中京兆韋諒晉昌唐炎廣漢李<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>吳興姚合洎亞之復<lb/>
集於明玉泉因出所著以示之於是姚合曰吾友王生<lb/>
者元和初夕夢遊吳侍吳王久之聞宫中出輦吹簫擊<lb/>
鼔言葬西施王悲悼不止立詔門客作挽歌詞生應教<lb/>
為詞曰西望吳王闕雲書鳳字牌連江起珠帳擇土葬<lb/>
<pb n="KR3l0118_WYG_282-4a"/>
金釵滿地紅心草三層碧玉階春風無處所悽恨不勝<lb/>
懷詞進王甚佳之及寤能記其事王生本太原人也<hi>出異</hi>
<hi>聞録</hi>
　　　　沈亞之<lb/>
太和初沈亞之將之邠出長安城客槖泉邸舎春時晝<lb/>
夢入秦主内史廖家廖舉亞之秦公召至殿前促前席曰寡<lb/>
人欲强國願知其方先生何以敎寡人亞之以昆彭齊<lb/>
桓對公悦遂試補中涓<hi>秦官也</hi>使佐西乞術伐河西<hi>晉秦郊也</hi>
<pb n="KR3l0118_WYG_282-4b"/>
亞之帥将卒前攻下五城還報公大悦起勞曰大夫良<lb/>
苦休矣居久之公㓜女弄玉婿蕭史先死公謂亞之曰<lb/>
微大夫晉五城非寡人有甚徳大夫寡人有愛女而欲<lb/>
與大夫備灑掃可乎亞之少自立雅不欲遇幸臣蓄之<lb/>
固辭不得請拜左庶長尚公主賜金二百斤民間猶謂<lb/>
蕭家公主其日有黄衣中貴疾騎馬來延亞之入宮<lb/>
闕甚嚴呼公主出鬒髪著偏袖衣裝不多飾其芳姝明<lb/>
媚筆不可模様侍女祗承分立左右者數百人召見亞<lb/>
<pb n="KR3l0118_WYG_282-5a"/>
之便舘居亞之於宫題其門曰翠微宫宫人呼為沈郎<lb/>
院雖備位下大夫繇公主故出入禁衛公主喜鳯簫毎<lb/>
吹簫必翠微宫髙樓上聲調逺逸能悲人聞者莫不自<lb/>
廢公主七月七日生亞之嘗貺夀内史廖曾為秦以女樂<lb/>
遺西戎戎主與之水犀小合亞之從廖得以獻公主主<lb/>
悦賞愛重結裙帶上穆公遇亞之禮兼同列恩賜相望<lb/>
於道復一年春公之始平公主忽無疾卒公追傷不巳<lb/>
将葬咸陽原公命亞之作挽歌應教而作曰泣葬一枝<lb/>
<pb n="KR3l0118_WYG_282-5b"/>
紅生同死不同金鈿墜芳草香繡滿春風舊日聞簫處<lb/>
髙樓當月中梨花寒食夜深閉翠微宫進公公讀詞善<lb/>
之時宫中有出聲若不忍者公隨泣下又使亞之作墓<lb/>
誌銘獨憶其銘曰白楊風哭兮石甃髯莎雜英滿地兮<lb/>
春色烟和珠愁粉瘦兮不生綺羅深深埋玉兮其恨如<lb/>
何亞之亦送葬咸陽原宫中十四人殉亞之以悼悵過<lb/>
慼被病猶在翠微宫然處殿外特室不居宫中矣居月餘<lb/>
病良己公謂亞之曰本以小女相託久要不謂不得周<lb/>
<pb n="KR3l0118_WYG_282-6a"/>
奉君子而先物故弊秦區區小國不足辱大夫然寡人<lb/>
毎見子即不能不悲悼大夫盍適大國乎亞之對曰臣<lb/>
無狀肺腑申公室待罪右庶長不能從死公主幸免罪<lb/>
戾使得歸骨父母國臣不忘君恩如日将去公追酒髙<lb/>
㑹聲秦聲舞秦舞舞者擊髆附髀嗚嗚而音有不快聲<lb/>
甚怨公執酒亞之前曰夀予顧此聲少善願沈郎𢋫揚<lb/>
歌以塞别公命趣進筆硯亞之受命立為歌辭曰擊髆<lb/>
舞恨滿烟光無處所淚如雨欲擬著辭不成語金鳯銜<lb/>
<pb n="KR3l0118_WYG_282-6b"/>
紅舊綉衣㡬度宫中同㸔舞人間春日正歡樂日暮東<lb/>
風何處去歌卒授舞者雜其聲而和之四座皆泣既再<lb/>
拜辭去公復命至翠微宫與公主侍人别重入殿内時<lb/>
見珠翠遺碎青階下牕紗檀㸃依然宫人泣對亞之亞<lb/>
之感咽良久因題宫門詩曰君王多感放東歸從此秦<lb/>
宫不復期春景自傷秦䘮主落花如雨淚燕脂竟别去<lb/>
命車駕送出函谷闗出闗已送吏曰公命盡此且去亞<lb/>
之與别語未卒忽驚覺卧邸舎明日亞之為友人崔九<lb/>
<pb n="KR3l0118_WYG_282-7a"/>
萬具道之九萬博陵人諳古謂余曰皇覽云秦穆公葬<lb/>
雍槖泉祈年宫下非其神靈憑乎亞之更求得秦時地<lb/>
志説如九萬言嗚呼弄玉既仙矣惡又死乎<hi>出異聞集</hi>
　　　　張生<lb/>
有張生者家在汴州中牟縣東北赤城坂以饑寒一旦<lb/>
别妻子遊河朔五年方還自河朔還汴州晚出鄭州門<lb/>
到板橋已昏黒矣乃下道取陂中逕路而歸忽於草莾<lb/>
中見燈火熒煌賔客五六人方宴飲次生乃下驢以詣<lb/>
<pb n="KR3l0118_WYG_282-7b"/>
之相去十餘歩見其妻亦在坐中與賔客語笑方洽生<lb/>
乃蔽形於白楊樹間以窺之見有長鬚者持盃請措大<lb/>
夫人歌生之妻文學之家㓜學詩書甚有篇詠欲不為<lb/>
唱四座勤請乃歌曰歎衰草絡緯聲切切良人一去不<lb/>
復還今夕坐愁鬢如雪長鬚云勞歌一盃飲訖酒至白<lb/>
面少年復請歌張妻曰一之為甚其可再乎長鬚持一<lb/>
籌筯云請置觥有拒請歌者飲一鍾歌舊詞中笑語准<lb/>
此罰于是張妻又歌曰勸君酒君莫辭落花徒繞枝流<lb/>
<pb n="KR3l0118_WYG_282-8a"/>
水無返期莫恃少年時少年能㡬時酒至紫衣者復持<lb/>
盃請歌張妻不悦沈吟良久乃歌曰怨空閨秋日亦難<lb/>
暮夫壻斷音書遙天鴈空度酒至黒衣胡人復請歌張<lb/>
妻連唱三四曲聲氣不續沉吟未唱間長鬚抛觥云不<lb/>
合推辭乃酌一鍾張妻涕泣而飲復唱送胡人酒曰切<lb/>
切夕風急露滋庭草濕良人去不回焉知掩閨泣酒至<lb/>
綠衣少年持盃曰夜已久恐不得從容即當暌索無辭<lb/>
一曲便望歌之又唱云螢火穿白楊悲風入荒草疑是<lb/>
<pb n="KR3l0118_WYG_282-8b"/>
夢中遊愁迷故園道酒至張妻長鬚歌以送之曰花前<lb/>
始相見花下又相送何必言夢中人生盡如夢酒至紫<lb/>
衣胡人復請歌云須有艷意張妻低頭未唱間長鬚又<lb/>
抛一觥於是張生怒捫足下得一瓦擊之中長鬚頭再<lb/>
發一瓦中妻額閴然無所見張君謂其妻已卒慟哭連<lb/>
夜而歸及明至門家人驚喜出迎張問其妻婢僕曰娘<lb/>
子夜來頭痛張君入室問其妻病之由曰昨夜夢草莾<lb/>
之處有六七人遍令飲酒各請歌孥凡歌六七曲有長<lb/>
<pb n="KR3l0118_WYG_282-9a"/>
鬚者頻抛觥方飲次外有發瓦來第二中孥額因驚覺<lb/>
乃頭痛張君因知昨夜所見乃妻夢也<hi>出纂異記</hi>
　　　　劉道濟<lb/>
光化中有文士劉道濟止於天台山國清寺嘗夢見一<lb/>
女子引生入牕下有側栢樹葵花遂為伉儷後頻於夢<lb/>
中相遇自不曉其故無何於明州奉化縣古寺内見有<lb/>
一牕側栢葵花宛若夢中所遊有一客官人寄寓於此<lb/>
室女有美才貧而未聘近中心疾而生所遇乃女之魂<lb/>
<pb n="KR3l0118_WYG_282-9b"/>
也又有彭城劉生夢入一倡樓與諸輩狎飲爾後但夢<lb/>
便及彼處自疑非夢所遇之姬芳香常襲衣亦心邪所<lb/>
致聞於劉山甫也<hi>出北夢瑣言</hi>
　　　　鄭昌圖<lb/>
鄭昌圖登第嵗居長安夜後納凉於庭夢為人毆擊擒<lb/>
出春明門至合大路處石橋上乃得解遺其紫羅履一<lb/>
隻奔及居而寤甚困言於兄弟而牀前果失一履旦令<lb/>
人於石橋上追尋得之<hi>出聞竒録</hi>
<pb n="KR3l0118_WYG_282-10a"/>
　　　韓磪<lb/>
越州有盧册者舉秀才家貧未及入京在山隂縣顧樹<lb/>
村知堰與表兄韓磪同居自㓜嗜鱠嘗憑吏求魚韓方<lb/>
寐夢身為魚在潭有相忘之樂見二漁人乗艇張網不<lb/>
覺身入網被取擲桶中覆之以葦復覩所憑吏就潭商<lb/>
價吏即揭鰓貫綆楚痛殆不可忍及至舎歴認妻子奴<lb/>
僕有頃寘碪剚之苦若脱膚首落方覺神癡良久盧驚<lb/>
問之具述所夢遽呼吏訪所市魚處洎漁子形狀與夢<lb/>
<pb n="KR3l0118_WYG_282-10b"/>
不差韓後入釋住祗園寺時開成二年也<hi>出酉陽雜俎</hi>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百八十二<lb/>
</p>
<p>
</p>
  </div>
</body>
</text>
</TEI>
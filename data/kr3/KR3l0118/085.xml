<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷八十五</head> <lb/>
    <p>
<pb n="KR3l0118_WYG_085-1a"/>
欽定四庫全書<lb/>
　太平廣記卷八十五<lb/>
　　異人五<lb/>
　　　趙知微　　　撃竹子　　　張濬<lb/>
　　　金州道人　　李生　　　　徐明府<lb/>
　　　華隂店嫗　　李客　　　　蜀城賣藥人<lb/>
　　　劉處士　　　張武　　　　茅山道士<lb/>
　　　逆旅客　　　教坊樂人子　蔣舜卿<lb/>
<pb n="KR3l0118_WYG_085-1b"/>
　　　　趙知微<lb/>
九華山道士趙知微乃皇甫𤣥真之師少有凌雲之志<lb/>
入兹山結廬於鳳皇嶺前諷誦道書鍊志幽寂蕙蘭以<lb/>
為服松栢以為糧趙數十年遂臻𤣥牝由是好竒之士<lb/>
多從之𤣥真既申弟子禮服勤執敬亦十五年至咸通<lb/>
辛卯嵗知微以山中鍊丹須西土藥者乃使𤣥真來京<lb/>
師寓於玉芝觀之上清院皇甫枚時居蘭陵里第日與<lb/>
相從因詢趙君事業𤣥真曰自吾師得道人不見其惰<lb/>
<pb n="KR3l0118_WYG_085-2a"/>
容常云分杯結霧之術化竹釣鯔之方吾久得之固耻<lb/>
為耳去嵗中秋自朔霖霪至於望夕𤣥真謂同門生曰<lb/>
堪惜良宵而值苦雨語頃趙君忽命侍童曰可備酒果<lb/>
遂遍召諸生謂曰能昇天柱峰翫月否諸生雖唯應而<lb/>
竊議以為濃隂駚雨如斯若果行將有墊巾角折屐齒<lb/>
之事少頃趙君曳杖而出諸生景從既闢荆扉而長天<lb/>
廓清皓月如晝捫蘿援篠及峰之巔趙君處𤣥豹之茵<lb/>
諸生藉芳草列侍俄舉巵酒詠郭景純遊仙詩數篇諸<lb/>
<pb n="KR3l0118_WYG_085-2b"/>
生有清嘯者歩虚者鼔琴者以至寒蟾隐於逺岑方歸<lb/>
山舍既各就榻而淒風飛雨宛然衆方服其竒致𤣥真<lb/>
碁格無敵黄白術復得其要妙壬辰嵗春三月歸九華<lb/>
後亦不更至京洛<hi>出三水小牘</hi>
　　　　撃竹子<lb/>
撃竹子不言姓名亦不知何許人年可三十餘在成都<lb/>
酒肆中以手持二竹節相學鏗然鳴響有聲可聽以唱<lb/>
歌應和乞丐於人宛然詞㫖皆合道意得錢多飲酒人<lb/>
<pb n="KR3l0118_WYG_085-3a"/>
莫識之如此則十餘年矣一旦自詣東市賣生藥黄氏<lb/>
子家從容謂曰余知長者好道復多氣義有日矣今欲<lb/>
將誠素奉訖得否黄氏子曰君有事但得言之撃竹子<lb/>
謂曰我乞丐之人也在北門外七里亭橋下盤泊今病<lb/>
甚多恐不濟若終焉之後敢望特與燒爇今自齎錢兩<lb/>
貫文充買柴用慎勿觸我之心肝是所託也隂隲自有<lb/>
相報因留其錢黄氏自不取則固留而去黄氏子翌日<lb/>
至橋下果見撃竹子卧於蒹葭之上見黄氏子來忻然<lb/>
<pb n="KR3l0118_WYG_085-3b"/>
感謝徐曰余疾不起復與黄氏子金二斤又曰昨言不<lb/>
用令人觸我心肝則幸也珍重且辭言訖而逝黄氏子<lb/>
亦憫然出涕太息者久之遂令人易衣服備棺歛將出<lb/>
於郊野堆積柴炭祭而焚之即聞異香馥郁林鳥鳴呌<lb/>
至晚只餘其心終不燃燼復又其大如斗黄氏子收以<lb/>
歸城速語令人以杖觸之忽聞炮烈其聲如雷人馬皆<lb/>
駭逡廵有人長尺餘自烟熖中出廼撃竹子也手撃其<lb/>
竹嘹然有聲杳杳而上黄氏子悔過作禮衆人皆歎竒<lb/>
<pb n="KR3l0118_WYG_085-4a"/>
異於戲得非不觸其心復在人間乎觸其心便可上賓<lb/>
乎復欲於黄氏子顯其蜕化乎始知成都廼神仙所聚<lb/>
之處如撃竹子者亦已多矣大凡不可以貧賤行乞之<lb/>
士而輕易者焉<hi>出野人閒話</hi>
　　　　張濬<lb/>
黄巢犯闕僖宗幸蜀張濬白身未有名第時在河中永<lb/>
樂莊居里有一道人或麻衣或羽帔不可親狎一日張<lb/>
在邨路中行後有喚張三十四郎駕前待爾破賊廻顧<lb/>
<pb n="KR3l0118_WYG_085-4b"/>
乃是此道人濬曰一布衣爾何階縁而能破賊乎道者<lb/>
勉其入蜀時濬母有疾未果南行道者乃遺兩粒丹曰<lb/>
服此可十年無恙濬得藥奉親所疾痊復後歴登台輔<lb/>
道者亦不復見破賊之説何其驗哉<hi>出北夢𤨏言</hi>
　　　　金州道人<lb/>
金統水在金州巢冦犯闕之年有崔某為安康守大駕<lb/>
已幸岷峨惟金州地僻户口晏如忽有一道人詣崔言<lb/>
事曰方今中原版蕩乗輿播遷宗社陵夷鞠為茂草使<lb/>
<pb n="KR3l0118_WYG_085-5a"/>
君豈無心殄冦乎崔曰泰山既隤一木搘之可乎客曰<lb/>
不然所言殄者不必以劔㦸爭鋒力戰原野崔曰公將<lb/>
如何客曰使君境内有黄巢谷金統水知之乎曰不知<lb/>
請詢其州人州人曰有之客曰巢賊禀此而生請使君<lb/>
差丁役齎畚鍤同往掘之必有所得乃去州數百里深<lb/>
山中果有此名號者客遂令尋源而斸之乃使斷其山<lb/>
岡窮其泉源泉源中有一窟窟中有一黄腰人既逼之<lb/>
遂舉身自撲呦然而卒穴中又獲寳劔一客又曰吾為<lb/>
<pb n="KR3l0118_WYG_085-5b"/>
天下破賊訖崔遂西向進劔及黄腰未逾劔利聞巢賊<lb/>
已平大駕復國矣<hi>出王氏見聞録</hi>
　　　　李生<lb/>
中和末有明經李生應舉如長安途遇道士同行宿數<lb/>
日言意相得入關相别因言黄白之術道士曰㸃化之<lb/>
事神仙淺術也但世人多貪將以濟其侈故仙道秘之<lb/>
夫至道不煩仙方簡易今人或貴重其藥艱難其事皆<lb/>
非也吾觀子性靜而寡欲似可教者今以方授子趣以<lb/>
<pb n="KR3l0118_WYG_085-6a"/>
濟乏絶而已如遂能不仕亦當不匱衣食如得禄則勿<lb/>
復為為之則貪也仙道所不許也因手䟽方授之而别<lb/>
方常藥草數種而已每遇乏絶依方為之無不成者後<lb/>
及第歴州縣官時時為之所得轉少及為南昌令復為<lb/>
之絶不成矣從子智修為沙門李以數丸與之智修後<lb/>
逰鍾離止賣藥家燒銀得二十兩以易衣時劉仁軌為<lb/>
刺史方好其事為人所告遁而獲免<hi>出稽神録</hi>
　　　　徐明府<lb/>
<pb n="KR3l0118_WYG_085-6b"/>
金鄉徐明府者隱而有道術人莫能測河南劉崇逺崇<lb/>
龜從弟也有妹為尼居楚州常有一客尼寓宿忽病勞<lb/>
痩甚且死其妹省之衆共見病者身中有氣如飛蟲入<lb/>
其姊衣中遂不見病者死姊亦病俄而劉氏舉院皆病<lb/>
病者輒死劉氏既函崇逺求於明府徐曰爾有别業在<lb/>
金陵可致金陵絹一匹吾為爾療之如言送絹訖翌日<lb/>
劉氏夢一道士執簡而至以簡徧撫其身身中白氣騰<lb/>
上如炊既寤遂輕爽能食異於常日頃之徐封絹而至<lb/>
<pb n="KR3l0118_WYG_085-7a"/>
曰置絹席下寢其上即差矣如其言遂愈已而視其絹<lb/>
乃畫一持簡道士如所夢者<hi>出稽神録</hi>
　　　　華隂店嫗<lb/>
楊彦伯廬陵新淦人也童子及第天復辛酉嵗赴選至<lb/>
華隂舍於逆旅時京國多難朝無親識選事不能如期<lb/>
意甚憂悶㑹豫章邸吏姓楊鄉里舊知同宿於是因教<lb/>
已云凡行旅至此未嘗不禱金天必獲夢寐之報縱無<lb/>
夢則此店之嫗亦能知方來事茍獲一言亦可矣彦伯<lb/>
<pb n="KR3l0118_WYG_085-7b"/>
因留一日精意以祠之爾夕竟無夢既曙店嫗方迎送<lb/>
他客又無所言彦伯愈怏怏將行復失其所着鞋詰責<lb/>
童僕甚喧既即路嫗乃從而呼之曰少年何其喧耶彦<lb/>
伯因具道其事嫗曰嘻此即神告也夫將行而失其鞋<lb/>
是事皆不諧矣非徒如此而已也京國將有亂當不可<lb/>
復振君當百艱備歴然無憂也子之爵禄皆在江淮官<lb/>
當至門下侍郎彦伯因思之江淮安得有門下侍郎遂<lb/>
行至長安適㑹大駕西幸隨至岐隴梁冦圍城三年彦<lb/>
<pb n="KR3l0118_WYG_085-8a"/>
伯辛苦備至駕既出城彦伯逃還吉州刺史彭珍厚遇<lb/>
之累攝縣邑偽吳平江西復見選用登朝至户部侍郎<lb/>
㑹臨軒策命齊王彦伯攝門下侍郎行事既受命思店<lb/>
嫗之言大不悦數月遂卒<hi>出稽神録</hi>
　　　　李客<lb/>
李客者不言其名嘗披蓑戴笠繋一布囊在城中賣殺<lb/>
䑕藥以一木䑕記或有人買藥即曰此不惟殺䑕兼能<lb/>
療人衆病但將拌飡之即愈人惡其䑕藥少有服餌者<lb/>
<pb n="KR3l0118_WYG_085-8b"/>
有百姓張贊賣書為業父年七十餘久患風疾一日因<lb/>
䑕囓其文字數卷贊甚怒買藥將以飼䑕贊未寢燈下<lb/>
見大䑕數頭出爭食之贊言必中其毒倐忽俄見皆有<lb/>
羽翼望門飛出贊深異之因就李客語之客曰應不是<lb/>
䑕汝勿誕言贊更求藥言已盡矣從此遁去其父取䑕<lb/>
殘食之頓覺四體能屈伸下牀履歩如舊日<hi>出野人閒話</hi>
　　　　蜀城賣藥人<lb/>
前蜀嘉王頃為親王鎮使理廨置得一鐵鏡下有篆書<lb/>
<pb n="KR3l0118_WYG_085-9a"/>
十二字人莫能識命工磨拭光可鑒物挂於臺上百里<lb/>
之内並見復照見市内有一人㺯刀鎗賣藥遂喚問此<lb/>
人云只賣藥元不弄刀鎗嘉王曰吾有鐵鏡照見爾賣<lb/>
藥者遂不諱仍請鏡看以手劈破肚内鏡於肚中足不<lb/>
著地冉冉昇空而去竟不知何所人其篆列之如左□<lb/>
□世□□□□□□□□□□<hi>出王谿編事</hi>
　　　　劉處士<lb/>
張易在洛陽遇處士劉某頗有竒術易恒與之逰劉嘗<lb/>
<pb n="KR3l0118_WYG_085-9b"/>
賣銀與市中人欠其直劉從易往索之市人既不酬直<lb/>
且大罵劉劉歸謂易曰彼愚人不識理於是吾當小懲<lb/>
之不爾必將為土地神靈之所重譴也既夜滅燭就寢<lb/>
劉牀前熾炭燒藥易寐未熟暗中見一人就爐吹火火<lb/>
光中識其面乃向之市人也迨曙不復見易後求之問<lb/>
市人云一夕夢人召去逼使吹火氣殆不續既寤脣腫<lb/>
氣乏旬日乃愈劉恒為河南尹張全義所禮㑹與梁太<lb/>
祖食思魚鱠全義曰吾有客能立致之即召劉劉使掘<lb/>
<pb n="KR3l0118_WYG_085-10a"/>
小坎汲水滿之垂釣良久即獲魚數頭梁祖大怒曰妖<lb/>
妄之甚者也即杖背二十械繋於獄翌日將殺之其夕<lb/>
亡去劉友人為登封令其日至縣謂令曰吾有難從此<lb/>
逝矣遂去不知所之<hi>出稽神録</hi>
　　　　張武<lb/>
張武者始為廬江道中一鎮副將頗以拯濟行旅為事<lb/>
嘗有老僧過其所武謂之曰師年老前店尚逺今夕止<lb/>
吾廬中可乎僧忻然其鎮將聞之怒曰今南北交戰間<lb/>
<pb n="KR3l0118_WYG_085-10b"/>
諜如林知此僧為何人而敢留之也僧乃求去武曰吾<lb/>
業已留師行又益晚但宿無苦也武室中惟有一牀即<lb/>
以奉其僧已即席地而寢盥濯之備皆自具焉夜數起<lb/>
視之至五更僧乃起而歎息謂武曰少年乃能如是耶<lb/>
吾有藥贈子十丸每正旦吞一丸可延十年之夀善自<lb/>
愛珍重而去出門忽不見武今為常州團練副使有識<lb/>
者計其年已百嵗常自稱七十輕健如故<hi>出稽神録</hi>
　　　　茅山道士<lb/>
<pb n="KR3l0118_WYG_085-11a"/>
茅山道士陳某壬子嵗逰海陵宿於逆旅雨雪方甚有<lb/>
同宿者身衣單葛欲與同寢而嫌其垢弊乃曰寒雪如<lb/>
此何以過夜答曰君但卧無以見憂既皆就寢陳竊視<lb/>
之見懐中出三角碎瓦數片鍊條貫之燒於燈上俄而<lb/>
火熾一室皆煖陳去衣被乃得寢未明而行竟不復也<lb/>
<hi>出稽神録</hi>
　　　　逆旅客<lb/>
大梁逆旅中有客不知所從來恒賣皁莢百莖於市其<lb/>
<pb n="KR3l0118_WYG_085-11b"/>
莢豐大有異於常日獲百錢輒飲而去有好事者知其<lb/>
非常人乃與同店而宿及夜穴壁窺之方見鉏治牀前<lb/>
數尺之地甚熟既而出皁莢實數枚種之少頃即生時<lb/>
窺之轉復滋長向曙則已垂實矣即自采掇伐去其樹<lb/>
剉而焚之及明攜之而去自是遂出莫知所之<hi>出稽神録</hi>
　　　　教坊樂人子<lb/>
教坊樂人有兒年十餘嵗恒病黄痩尤甚忽遇一道士<lb/>
於路謂之曰汝病食癥耳吾能療之因袖中出藥數丸<lb/>
<pb n="KR3l0118_WYG_085-12a"/>
使吞之既而復視袖中曰嘻誤矣此辟穀藥也自此當<lb/>
不食然病亦瘳矣爾必欲食嘗取少木耳食之吾他日<lb/>
復以食癥藥遺爾也遂去兒歸一二日病愈然其父母<lb/>
恒以不食為憂竟逼使餌木耳遂飯噉如故已而自悔<lb/>
曰我餌仙藥而不自知道士許我復送藥來㑹當再見<lb/>
乎因白父母求徧歴名山尋訪道士母不許其父許之<lb/>
曰向使不愈今亦死矣既志堅如此或當有分也遂遣<lb/>
之今不知所在<hi>出稽神録</hi>
<pb n="KR3l0118_WYG_085-12b"/>
　　　　蔣舜卿<lb/>
光州檢田官蔣舜卿行山中見一人方採林檎一二枚<lb/>
與之食因爾不飢家人以為得鬼食不治將病求醫甚<lb/>
切而不能愈後聞夀春有叟善醫乃往訪之始行一日<lb/>
宿一所旅店有老父問以所患具告之父曰吾能救之<lb/>
無煩逺行也出藥方寸匕服之此二林檎如新父收之<lb/>
去舜卿之飲食如常既歸他日復訪之店與老父俱不<lb/>
見矣<hi>出稽神録</hi>
<pb n="KR3l0118_WYG_085-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_085-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷八十五<lb/>
</p>
<p>
</p>
  </div>
</body>
</text>
</TEI>
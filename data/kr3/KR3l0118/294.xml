<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百九十四</head> <lb/>
    <p>
<pb n="KR3l0118_WYG_294-1a"/>
欽定四庫全書<lb/>
　太平廣記卷二百九十四<lb/>
　　神四<lb/>
　　　王祐　　　　温嶠　　　戴文諶<lb/>
　　　黃石公　　　袁雙　　　商康<lb/>
　　　賈充　　　　王文度　　徐長<lb/>
　　　陳緒　　　　白道猷　　高雅之<lb/>
　　　羅根生　　　沈縱　　　戴氏女<lb/>
<pb n="KR3l0118_WYG_294-1b"/>
　　　孫盛　　　　湛滿　　　竺曇遂<lb/>
　　　武曾　　　　晉孝武帝　藺啓之<lb/>
　　　王猛　　　　封驅之<lb/>
　　　　王祐<lb/>
散騎侍郎王祐疾困與母辭訣既而聞有通賔者曰某<lb/>
郡某里某人嘗爲别駕祐亦雅聞其姓字有頃奄然來<lb/>
至曰與卿士𩔖有自然之分又州里情便欵然今年國<lb/>
家有大事出三將軍分布徵發吾等十餘人爲趙公明<lb/>
<pb n="KR3l0118_WYG_294-2a"/>
府參佐至此倉卒見卿有高門大屋故來投與卿相得<lb/>
大不可言祐知其鬼神曰不幸篤疾死在旦夕遭卿以<lb/>
性命相託答曰人生有死此必然之事死者不繫生時<lb/>
貴賤吾今見領兵千人須卿得度簿相付如此地難得<lb/>
不宜辭之祐曰老母年高兄弟無有一旦死亡前無供<lb/>
養遂歔欷不能自勝其人愴然曰卿位爲常伯而家無<lb/>
餘財向聞與尊夫人辭訣言辭哀苦然則卿國士也如<lb/>
何可令死吾當相爲因起去明日更來其明日又來祐<lb/>
<pb n="KR3l0118_WYG_294-2b"/>
曰卿許活吾當卒恩不答曰大老子業已許卿當復相<lb/>
欺耶見其從者數百人皆長二尺許烏衣軍服赤油爲<lb/>
誌祐家擊鼔禱祀諸鬼聞鼓聲皆應節起舞振袖颯颯<lb/>
有聲祐將爲設酒食辭曰不須因復起去謂祐曰病在<lb/>
人體中如火當以水解之因取一盃水發被灌之又曰<lb/>
爲卿留赤筆十餘枝在薦下可與人使著出入辟惡災<lb/>
因道曰王甲李乙吾皆與之遂執祐手與辭時祐得安<lb/>
眠夜中忽覺忽呼左右令開被神以水灌我將大沾濡<lb/>
<pb n="KR3l0118_WYG_294-3a"/>
開被而信有水在上被之下下被之上不浸如露之在<lb/>
荷量之得三升七合於是疾三分愈二數日大除凡其<lb/>
所道當取者皆死亡唯王文英半年後乃亡所道與赤<lb/>
筆人皆經疾病及兵亂皆亦無恙初有妖書云上帝以<lb/>
三將軍趙公明鍾士季各督數萬鬼下取人莫知所在<lb/>
祐病差見此書與所道趙公明合焉<hi>出搜神記</hi>
　　　　温嶠<lb/>
古今相傳夜以火照水底悉見鬼神溫嶠平蘇峻之難<lb/>
<pb n="KR3l0118_WYG_294-3b"/>
及於湓口乃試照焉果見官寺赫奕人徒甚盛又見羣<lb/>
小兒兩兩爲偶乘軺車駕以黃羊睢盱可惡溫即夢見<lb/>
神怒曰當令君知之乃得病也<hi>出志怪</hi>
　　　　戴文諶<lb/>
沛國戴文諶居陽城山有神降妻焉諶疑是妖魅神已<lb/>
知之便去遂見作一五色鳥白鳩數十枚從有雲覆之<lb/>
遂不見<hi>出搜神記</hi>
　　　　黃石公<lb/>
<pb n="KR3l0118_WYG_294-4a"/>
益州之西雲南之東有神祠刻山石爲室下有人奉祀<lb/>
之自稱黃公因言此神張良所受黃石公之靈也清淨<lb/>
不烹殺諸祈禱者持一百錢一雙筆一丸墨石室中前<lb/>
請乞先聞石室中有聲須臾問來人何欲既言便具語<lb/>
吉凶不見其形至今如此<hi>出搜神記</hi>
　　　　袁雙<lb/>
丹陽縣有袁雙廟眞第四子也眞爲桓宣武誅便失所<lb/>
在靈在太元中形見於丹陽求立廟未既就功大有虎<lb/>
<pb n="KR3l0118_WYG_294-4b"/>
災被害之家輒夢雙至催功甚急百姓立祠堂於是猛<lb/>
暴用息今道俗常以二月晦鼓舞祈祠爾日常風雨忽<lb/>
至元嘉五年設奠訖村人丘都於廟後見一物人面鼉<lb/>
身葛巾七孔端正而有酒氣未知爲雙之神爲是物憑<lb/>
也<hi>出異苑</hi>
　　　　商康<lb/>
烏程卞山本名土山有項籍廟自號卞王因改爲名山<lb/>
足有一石櫃高數尺陳郡殷康嘗往開之風雨晦暝乃<lb/>
<pb n="KR3l0118_WYG_294-5a"/>
止<hi>出異苑</hi>
　　　　賈充<lb/>
賈充伐吳時嘗屯項城軍中忽失充所在充帳下都督<lb/>
周勒時晝寢夢見百餘人錄充引入一逕勒驚覺聞失<lb/>
充乃出尋索之忽覩所夢之道遂往求之果見充行至<lb/>
一府舍侍衛甚盛府公南面坐聲色甚厲謂充曰將亂<lb/>
吾家事必爾與荀朂既惑吾子又亂吾孫間使任愷黜<lb/>
爾而不去又使庾純詈汝而不改今吳宼當平汝方表<lb/>
<pb n="KR3l0118_WYG_294-5b"/>
斬張華汝之闇戅皆此𩔖也若不悛愼當旦夕加罪充<lb/>
因叩頭流血公曰汝所以延日月而名器如此者是衛<lb/>
府之勲耳終當使孫嗣死於鐘簴之間大子斃於金酒<lb/>
之中小子困於枯木之下荀朂亦略同然其先徳小濃<lb/>
故在汝後數年之外國嗣亦替言畢命去充忽然還營<lb/>
顔色憔悴性理昬䘮經日乃復其後孫謐死於鐘下賈<lb/>
後服鴆酒而死賈午考竟用大杖皆如所言<hi>出晉書</hi>
　　　　王文度<lb/>
<pb n="KR3l0118_WYG_294-6a"/>
晉王文度鎭廣陵忽見二騶持鵠頭板來召之王大驚<lb/>
問騶我作何官騶云尊作平北將軍徐兖二州刺史王<lb/>
曰吾已作此官何故復召耶鬼云此人間耳今所作是<lb/>
天上官也王大懼之尋見迎官𤣥衣人及鵠衣小吏甚<lb/>
多王尋病薨<hi>出法苑珠林</hi>
　　　　徐長<lb/>
吳興徐長夙與鮑靚有神明之交欲授以秘術先請徐<lb/>
宜有約誓以不仕於是授籙以常見八大神在側能知<lb/>
<pb n="KR3l0118_WYG_294-6b"/>
來見往才識日異州鄉翕然美談欲用爲州主簿徐心<lb/>
悦之八神一朝不見七人餘一人倨傲不如常徐問其<lb/>
故答云君違不誓不復相爲使身一人留衛籙耳徐乃<lb/>
還籙遂退<hi>出世説</hi>
　　　　陳緒<lb/>
新城縣民陳緒家晉永和中旦聞扣門自通云陳都尉<lb/>
便有車馬聲不見形逕進呼主人共語曰我應來此當<lb/>
權住君家相爲致福令緒施設牀帳於齋中或人詣之<lb/>
<pb n="KR3l0118_WYG_294-7a"/>
齋持酒禮求願所言皆驗每進酒食令人跪拜授闈裏<lb/>
不得開視復有一身疑是狐狸之𩔖因跪急把取此物<lb/>
却還牀後大怒曰何敢嫌試都尉此人心痛欲死主人<lb/>
爲扣頭謝良久意解自後衆不敢犯而緒舉家無恙每<lb/>
事益利此外無多損益也<hi>出幽明錄</hi>
　　　　白道猷<lb/>
章安縣西有赤城山周三十里一峰特高可三百餘丈<lb/>
晉泰元中有外國人白道猷居於此山山神屢遣狼怪<lb/>
<pb n="KR3l0118_WYG_294-7b"/>
形異聲往恐怖之道猷自若山神乃自詣之云法師威<lb/>
徳嚴重今推此山相與弟子更卜所託道猷曰君是何<lb/>
神居此㡬時今若必去當去何所答云弟子夏王之子<lb/>
居此千餘年寒石山是家舅所住某且往寄憇將來欲<lb/>
還會稽山廟臨去遺信贈三奩香又躬來别執手恨然<lb/>
鳴鞞響角凌空而逝<hi>出述異記</hi>
　　　　高雅之<lb/>
晉太元中高衡爲魏郡太守戍石頭其孫雅之在廐中<lb/>
<pb n="KR3l0118_WYG_294-8a"/>
云有神來降自稱白頭公拄杖光耀照屋與雅之輕舉<lb/>
宵行暮至京口晨巳來還後雅之父子爲桓𤣥所滅<hi>出幽</hi>
<hi>明錄</hi>
　　　　羅根生<lb/>
豫章有廬松村郡人羅根生來此村側墾荒種𤓰果園<lb/>
中有一神壇𤓰始引蔓忽見壇上有一新板墨書云此<lb/>
是神地可速出去根生祝曰審是神教願更朱書賜報<lb/>
明早往看向板猶存字悉以朱代墨根生謝而去也<hi>出述</hi>
<pb n="KR3l0118_WYG_294-8b"/>
<hi>異記</hi>
　　　　沈縱<lb/>
餘姚人沈縱家素貧與父同入山還未至家見一人左<lb/>
右導從四五百許前車輻馬鞭夾道鹵簿如二千石遙<lb/>
見縱父子便喚住就縱手中燃火縱因問是何貴人答<lb/>
曰是鬬山王在餘杭南縱知是神叩頭云願見祐助後<lb/>
入山得一玉枕從此如意<hi>出幽明錄</hi>
　　　　戴氏女<lb/>
<pb n="KR3l0118_WYG_294-9a"/>
豫章有戴氏女久疾不瘥見一小石形像偶人女謂曰<lb/>
爾有人形豈神能差我宿疾者吾將重汝其夜夢有人<lb/>
告之吾將祐汝自後疾漸差遂爲立祠山下戴氏爲巫<lb/>
故名戴侯祠<hi>出搜神記</hi>
　　　　孫盛<lb/>
衡山白槎廟古老相傳昔有神槎皎然白色禱之靈無<lb/>
不應晉孫盛臨郡不信鬼神乃伐之斧下流血其夜波<lb/>
流神槎向上但聞鼓角之聲不知所止開皇九年廢今<lb/>
<pb n="KR3l0118_WYG_294-9b"/>
尚有白槎村在<hi>出湘中記</hi>
　　　　湛滿<lb/>
須江縣江郎山昔有江家在山下居兄弟三人神化於<lb/>
此故有三石峰之異有湛滿者亦居山下其子仕洛永<lb/>
嘉之亂不得歸滿乃使祝宗言於三石之靈能致其子<lb/>
靡愛斯牲旬日中湛子出洛水邊見三少年使閉目伏<lb/>
車欄中間去如疾風俄頃從空中墮怳然不知所之良<lb/>
久乃覺是家園中<hi>出十道記</hi>
<pb n="KR3l0118_WYG_294-10a"/>
　　　　竺曇遂<lb/>
晉太元中謝家沙門竺曇遂年二十餘白晳端正流落<lb/>
沙門嘗行經青溪廟前過因入廟中看暮歸夢一婦人<lb/>
來語云君當來作我廟中神不復久曇遂問婦人是誰<lb/>
婦人云我是青溪姑如此一月許便卒臨死謂同學年<lb/>
少曰我無福亦無大罪死乃當作青溪廟神諸君行便<lb/>
可見看之既死後諸年少道人詣其廟既至便靈語相<lb/>
勞問音聲如其生時臨去云久不聞唄聲甚思之其伴<lb/>
<pb n="KR3l0118_WYG_294-10b"/>
慧覲便爲作唄訖猶唱贊語云岐路之訣尚有悽愴况<lb/>
此之乖形神分散窈㝠之嘆情何可言既而歔欷不自<lb/>
勝諸道人等皆爲流涕<hi>出續搜神記</hi>
　　　　武曾<lb/>
侯官縣常有閣下神歲終諸吏殺牛祀之沛郡武曾作<lb/>
令斷之經一年曾遷作建威參軍當去神夜來問曾何<lb/>
以不還食聲色極惡甚相譴責諸吏便於道中買牛共<lb/>
謝之此神乃去<hi>出幽明錄</hi>
<pb n="KR3l0118_WYG_294-11a"/>
　　　　晉孝武帝<lb/>
晉孝武帝殿北窗下見一人著白帢黃疎單衣自稱華<lb/>
林園水池中神名曰淋涔君帝取所佩刀擲之空過無<lb/>
礙神忿曰當令君知之少時而暴崩<hi>出幽明錄</hi>
　　　　藺啓之<lb/>
藺啓之家在南鄉有樗蒱婁廟啓之有女名僧因忽氣<lb/>
而寤云樗蒱君遣婢迎僧坐斗帳中仍陳盛筵以金銀<lb/>
爲爼案五色玉爲杯椀與僧共食一宿而醒也<hi>出𫐠異記</hi>
<pb n="KR3l0118_WYG_294-11b"/>
　　　　王猛<lb/>
王猛者北海人少貧賤曾至洛陽貨畚有一人於市貴<lb/>
買其畚而云無直家近在此可隨我取猛隨去行不覺<lb/>
遠忽至深山中此人語猛且住樹下當先啓道君來須<lb/>
臾猛進見一公據胡牀頭鬂悉白侍從十許人有一人<lb/>
引猛云大司馬公可進因拜老公曰王公何緣拜即十<lb/>
倍售畚價遣人送猛出既顧視乃嵩山也<hi>出中興書</hi>
　　　　封驅之<lb/>
<pb n="KR3l0118_WYG_294-12a"/>
始興林水源裏有石室室前磐石上行羅十甕中悉是<lb/>
餅銀採伐遇之不得取取之迷悶晉大元初民封驅之<lb/>
家僕密竊三餅歸發看有大蛇螫之而死湘州記曰其<lb/>
夜驅之夢神語曰君奴不謹盜銀三餅即日顯戮以銀<lb/>
相償覺視則奴死銀在矣<hi>出水經</hi>
　<lb/>
　<lb/>
　<lb/>
<pb n="KR3l0118_WYG_294-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百九十四<lb/>
</p>
<p>
</p>
  </div>
</body>
</text>
</TEI>
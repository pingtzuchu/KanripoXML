<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百四十七</head> <lb/>
    <p>
<pb n="KR3l0118_WYG_147-1a"/>
欽定四庫全書<lb/>
　太平廣記卷一百四十七<lb/>
　　定數二<lb/>
　　　田預　　　　王晙　　　　高智周<lb/>
　　　王儦　　　　裵伷先　　　張文瓘<lb/>
　　　𡊮嘉祚　　　齊澣　　　　張守珪<lb/>
　　　裵有敞　　　王超　　　　張齊丘<lb/>
　　　馮七言事　　桓臣範　　　張嘉貞<lb/>
<pb n="KR3l0118_WYG_147-1b"/>
　　　僧金師<lb/>
　　　　田預<lb/>
唐奉御田預自云少時見奚三兒患氣疾寢食不安田<lb/>
乃請與診候岀一飲子方劑愈三兒大悦云公既與某<lb/>
盡心治病某亦當與公盡心以定貴賤可住宿既至曉<lb/>
命紙錄一生官祿至第四政云作橋陵丞時未有此官<lb/>
田詰之對云但至時自有此官岀又云當二十四年任<lb/>
奉御及大帝崩田果任橋陵丞後爲奉御二十四年而<lb/>
<pb n="KR3l0118_WYG_147-2a"/>
改<hi>岀定命錄</hi>
　　　　王晙<lb/>
王晙任渭南已數載自云乆厭此縣但得蒲州司馬可<lb/>
矣時奚三兒從北來見一鬼云送牒向渭南報明府改<lb/>
官問何官云改蒲州司馬便與相隨來渭南見晙云公<lb/>
即改官爲蒲州司馬當時鬼在㕔堦下曲躬立三兒言<lb/>
訖走岀果三數日改蒲州司馬改後二十餘日敕不到<lb/>
問三兒三兒後見前鬼問故鬼云緣王在任賸請官錢<lb/>
<pb n="KR3l0118_WYG_147-2b"/>
所以折除今折欲盡至某時當得上後驗如其言<hi>岀定命錄</hi>
　　　　高智周<lb/>
高智周義興人也少與安陸郝處俊廣陵來濟富陽孫<lb/>
處約同寓於石仲覽仲覽宣城人而家於廣陵破産以<lb/>
待此四人其相遇甚厚嘗夜臥因各言其志處俊先曰<lb/>
願秉衡軸一日足矣智周來濟願亦當然處約於被中<lb/>
遽起曰丈夫樞軸或不可冀願且爲通事舍人殿庭周<lb/>
旋吐納足矣仲覽素重四人嘗引相工視之皆言貴極<lb/>
<pb n="KR3l0118_WYG_147-3a"/>
人臣顧視仲覽曰公因四人而達後各從官州郡來濟<lb/>
已領吏部處約以瀛州書佐因選引時隨銓而注濟見<lb/>
約遽命筆曰如志如志乃注通事舍人注畢下階敘平<lb/>
生之言亦一時之羙也智周嘗出家為沙門鄉里惜其<lb/>
才學勉以進士充賦擢第授越王府參軍累遷費縣令<lb/>
與佐官均分俸錢遷秘書郎累遷中書侍郎知政事拜<lb/>
銀青光祿大夫智周聰慧舉朝無比日誦數萬言能背<lb/>
碑覆局淡泊於冠冕每辭職輒遷贈越州都督諡曰定<lb/>
<pb n="KR3l0118_WYG_147-3b"/>
<hi>出御史臺記</hi>
　　　　王儦<lb/>
唐太子通事舍人王儦曰人遭遇皆繫之命緣業先定<lb/>
吉凶乃來豈必誡愼昔天后誅戮皇宗宗子繫大理當<lb/>
死宗子歎曰既不免刑焉用汚刀鋸夜中以衣領自縊<lb/>
死曉而蘇遂言笑飲食不異在家數日被戮神色不變<lb/>
初蘇言曰始死㝠官怒之曰爾合戮死何為自來速還<lb/>
受刑宗子問故官示以㝠簿及前世殺人今償對乃畢<lb/>
<pb n="KR3l0118_WYG_147-4a"/>
報宗子既知故受害無難色<hi>出紀聞</hi>
　　　　裵伷先<lb/>
工部尚書裵伷先年十七為太僕寺丞伯父相國炎遇<lb/>
害伷先廢為民遷嶺外伷先素剛痛伯父無罪乃於朝<lb/>
廷封事請見面陳得失天后大怒召見盛氣以待之謂<lb/>
伷先曰汝伯父反干國之憲自貽伊戚爾欲何言伷先<lb/>
對曰臣今請為陛下計安敢訴寃且陛下先帝皇后李<lb/>
家新婦先帝棄世陛下臨朝為婦道者理當委任大臣<lb/>
<pb n="KR3l0118_WYG_147-4b"/>
保其宗社東宫年長復子明辟以塞天人之望今先帝<lb/>
登遐未幾遽自封崇私室立諸武為王誅斥李宗自稱<lb/>
皇帝海内憤惋蒼生失望臣伯父至忠於李氏反誣其<lb/>
罪戮及子孫陛下為計若斯臣深痛惜臣望陛下復立<lb/>
李家社稷迎太子東宫陛下高枕諸武獲全如不納臣<lb/>
言天下一動大勢去矣産禄之誡可不懼哉臣今為陛<lb/>
下用臣言未晚天后怒曰何物小子敢發此言命牽出<lb/>
伷先猶反顧曰陛下採臣言實未晚如是者三天后令<lb/>
<pb n="KR3l0118_WYG_147-5a"/>
集朝臣於朝堂杖伷先至百長隸攘州伷先解衣受杖<lb/>
笞至十而伷先死數至九十八而蘇更二笞而畢伷先<lb/>
瘡甚臥驢輿中至流所卒不死在南中數歲娶流人盧<lb/>
氏生男愿盧氏卒伷先攜愿潛歸鄉歲餘事發又杖一<lb/>
百徙北庭貨殖五年致資財數千萬伷先賢相之姪往<lb/>
來河西所在交二千石北庭都䕶府城下有夷落萬帳<lb/>
則降胡也其可汗禮伷先以女妻之可汗唯一女念之<lb/>
甚贈伷先黃金馬牛羊甚衆伷先因而致門下食客常<lb/>
<pb n="KR3l0118_WYG_147-5b"/>
數千人自北庭至東京累道致客以取東京息耗朝廷<lb/>
動静數日伷先必知之時補闕李秦授寓直中書封事<lb/>
曰陛下自登極誅斥李氏及諸大臣其家人親族流放<lb/>
在外者以臣所料且數萬人如一旦同心招集為逆出<lb/>
陛下不意臣恐社稷必危䜟曰代武者劉夫劉者流也<lb/>
陛下不殺此輩臣恐為禍深焉天后納之夜中召入謂<lb/>
曰卿名秦授天以卿授朕也何啓予心即拜考功員外<lb/>
郎仍知制誥敕賜朱紱女妓十人金帛稱是與謀發敇<lb/>
<pb n="KR3l0118_WYG_147-6a"/>
使十人於十道安慰流者其實賜墨敇與牧守有流放<lb/>
者殺之敕既下伷先知之會賓客計議皆勸伷先入胡<lb/>
伷先從之日晚舍於城外因裝時有鐵騎果毅二人勇<lb/>
而有力以罪流伷先善待之及行使將馬裝槖馳八十<lb/>
頭盡金帛賓客家僮從之者三百餘人甲兵備曳犀超<lb/>
乘者半有千里足馬二伷先與妻乘之装畢遽發料天<lb/>
曉人覺之已入虜境矣既而迷失道遲明唯進一舍乃<lb/>
馳既明候者言伷先走都䕶令八百騎追之妻父可汗<lb/>
<pb n="KR3l0118_WYG_147-6b"/>
又令五百騎追焉誡追者曰舍伷先與妻同行者盡殺<lb/>
之貨財為賞追者及伷先於塞伷先勒兵與戰麾下皆<lb/>
殊死日昏二將戰死殺追騎八百人而伷先敗縛伷先<lb/>
及妻於槖馳將至都䕶所既至械繫穽中具以状聞待<lb/>
報而使者至召流人數百皆害之伷先以未報故免天<lb/>
后度流人已死又使使者安撫流人曰吾前使十道使<lb/>
安慰流人何使者不曉吾意擅加殺害深為酷暴其輒<lb/>
殺流人使並所在鏁項將至害流人處斬之以快亡魂<lb/>
<pb n="KR3l0118_WYG_147-7a"/>
諸流人未死或他事繫者兼家口放還由是伷先得免<lb/>
乃歸鄉里及唐室再造宥裵炎贈以益州大都督求其<lb/>
後伷先乃出焉授詹事丞歲中四遷遂至秦州都督再<lb/>
節制桂廣一任幽州帥四為執金吾一兼御史大夫太<lb/>
原京兆尹大府卿凡任三品官向四十政所在有聲績號<lb/>
曰唐臣後為工部尚書東京留守薨壽八十六<hi>出紀聞</hi>
　　　　張文瓘<lb/>
張文瓘少時曽有人相云當為相然不得堂飯食喫及<lb/>
<pb n="KR3l0118_WYG_147-7b"/>
在此位每昇堂欲食即腹脹痛霍亂每日唯喫一椀漿<lb/>
水粥後數年因犯堂食一頓其夜便卒<hi>出定命錄</hi>
　　　　袁嘉祚<lb/>
袁嘉祚為滑州别駕在任得清状出接蕭岑二相自言<lb/>
二相叱之曰知公好蹤跡何乃躁求袁慚退因於路旁<lb/>
樹下休息有二黃衣人見而笑之袁問何笑二人曰非<lb/>
笑公笑彼二相耳三數月間並家破公當斷其罪耳袁<lb/>
驚而問之忽而不見數日敕除袁刑部郎中經旬月二<lb/>
<pb n="KR3l0118_WYG_147-8a"/>
相被收果為袁公所斷<hi>出定命錄</hi>
　　　　齊澣<lb/>
東京玩敲師與侍郎齊澣遊往齊自吏部侍郎而貶端<lb/>
州高安縣尉僧云從今十年當却迴亦有權要後如期<lb/>
入為陳留採訪使師嘗云侍郎前身曽經打殺兩人今<lb/>
被謫罪所以十年左降<hi>出定命錄</hi>
　　　　張守珪<lb/>
張守珪曽有人錄其官祿十八政皆如其言及任括州<lb/>
<pb n="KR3l0118_WYG_147-8b"/>
刺史疾甚猶謂人曰某當為涼州都督必應未死既而<lb/>
腦發瘍瘡甚乃曰某兄弟皆有此瘡而死必是死後贈<lb/>
涼府都督遂與官吏設酒而别并作遺書病五六日卒<lb/>
後果贈涼府都督<hi>出定命錄</hi>
　　　　裵有敞<lb/>
唐杭州刺史裵有敞疾甚令錢唐縣主簿夏榮看之榮曰<lb/>
使君百無一慮夫人早須崇福禳之耳崔夫人曰禳須何<lb/>
物榮曰使君娶二姬以壓之出三年則危過矣夫人怒曰<lb/>
<pb n="KR3l0118_WYG_147-9a"/>
此獠狂語兒在身無病榮退曰夫人不信榮不敢言使君<lb/>
合有三婦若不更娶於夫人不祥夫人曰乍可死此事不<lb/>
相當也其年夫人暴亡敞更取二姬榮言信矣<hi>出朝野僉載</hi>
　　　　王超<lb/>
王超者嘗為汜水縣令嚴損之曰公從此為京官訖即<lb/>
為河北二太守後果入為著作郎出為眞定太守又改<lb/>
為京城守超又謂汜水令嚴迥云公冝修福嚴不信果<lb/>
被人訴解官除名配流而身亡也<hi>出定命錄</hi>
<pb n="KR3l0118_WYG_147-9b"/>
　　　　張齊丘<lb/>
張齊丘妻懷姙過期數月不産謂是病方欲合藥療之<lb/>
呉郡尼寶珠見之曰愼勿服藥後必生一衛佐既而果<lb/>
生男齊丘貴後恩勅令與一子奉御官齊丘奏云兩姪<lb/>
早孤願與姪帝嘉之令别與兩姪六品已下官齊丘之<lb/>
子仍與東宫衛佐年始十歲<hi>出定命錄</hi>
　　　　馮七言事<lb/>
陳留郡有馮七者能飲酒每飲五㪷言事無不中者無<lb/>
<pb n="KR3l0118_WYG_147-10a"/>
何語郡佐云城中有白氣郡守當死太守裵郭復聞而<lb/>
召問馮七云其氣未全急應至半年已來裵公即經營<lb/>
求改改後韋恒為太守未到而卒人問得應否曰未尋<lb/>
又張利貞主郡卒於城中杜華嘗見陳留僧法晃云開<lb/>
封縣令沈庠合改畿令十五月作御史中丞華信之又<lb/>
遇馮七問焉馮七云沈君不踰十日皆不之信經數日<lb/>
沈公以病告杜華省之沈云但苦頭痛忍不堪數日而<lb/>
卒<hi>出定命錄</hi>
<pb n="KR3l0118_WYG_147-10b"/>
　　　　桓臣範<lb/>
汝州刺史桓臣範自說前任刺史入考行至常州有暨<lb/>
生者善占事三日飲之以酒醉至四日乃將拌米并火<lb/>
炷來暨生以口銜火炷忽以伸言其時有東京緱氏荘<lb/>
奴婢初到桓問以莊上有事暨生云此莊姓盧不姓桓<lb/>
見一奴又云此奴即走仍偷兩貫錢見一婢復云此婢<lb/>
即打頭破血流桓問今去改得何官暨生曰東北一千<lb/>
里外作刺史須愼馬厄及行至揚府其奴果偷兩千而<lb/>
<pb n="KR3l0118_WYG_147-11a"/>
去至徐州界其婢與夫相打頭破血流至東京改瀛州<lb/>
刺史方始信之常愼馬厄及至郡因拜跪左脚忽痛遂<lb/>
行不得有一人云解針針訖其腫轉劇連膝焮痛遂請<lb/>
告經一百日停官其針人乃姓馬被上佐械繫責之言<lb/>
馬厄者即此人也歸至東都於伊闕住其緱氏莊賣與<lb/>
盧從愿方知諸事無不應者桓公自此信命不復營求<lb/>
<hi>岀定命錄</hi>
　　　　張嘉貞<lb/>
<pb n="KR3l0118_WYG_147-11b"/>
張嘉貞未遇方貧困時曽於城東路見一老人賣卜嘉<lb/>
貞訪焉老人乃黏紙兩卷具錄官祿從始至末仍封令<lb/>
勿開每官滿即開看之果皆相當後至宰相某州刺史<lb/>
及定州刺史病重將死乃云吾猶有一卷官祿未開豈<lb/>
能即死今既困矣試令開視乃一卷内並書空字張果<lb/>
卒也<hi>出定命錄</hi>
　　　　僧金師<lb/>
睢陽有新羅僧號金師謂錄事參軍房琬云太守裵寛<lb/>
<pb n="KR3l0118_WYG_147-12a"/>
當改琬問何時曰明日日午勅書必至當與公相見於<lb/>
郡西南角琬專候之午前有驛使而封牒到不是琬以<lb/>
為謬也至午又一驛使送牒來云裵公改為安陸别駕<lb/>
房遽命駕迎僧身又自去果於郡西南角相遇裵召問<lb/>
之僧云官雖改其服不改然公甥姪各當分散及後敕<lb/>
至除别駕紫紱猶存甥姪之徒各分散矣<hi>出定命錄</hi>
　<lb/>
　<lb/>
<pb n="KR3l0118_WYG_147-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百五十八</head> <lb/>
    <p>
<pb n="KR3l0118_WYG_258-1a"/>
欽定四庫全書<lb/>
　太平廣記卷二百五十八<lb/>
　　嗤鄙一<lb/>
　　　魏人鑚火　　齊俊士　　　元魏臣<lb/>
　　　并州士族　　高敖曹　　　梁權貴<lb/>
　　　柳騫之　　　阮嵩　　　　郝象賢<lb/>
　　　朱前疑　　　張由古　　　侯思止<lb/>
　　　王及善　　　逯仁傑　　　袁琰<lb/>
<pb n="KR3l0118_WYG_258-1b"/>
　　　臺中語　　　沈子榮　　　武懿宗<lb/>
　　　張衡　　　　李良弼　　　來子珣<lb/>
　　　閻知微　　　崔湜　　　　權龍襄<lb/>
　　　　魏人鑚火<lb/>
魏人夜暴疾命門人鑚火是夕隂暝督廹頗急門人忿<lb/>
然曰君責人亦大無理今闇如漆何以不把火照我當<lb/>
得覓鑚火具然後易得耳孔文舉聞之曰責人當以其<lb/>
方也<hi>出笑林</hi>
<pb n="KR3l0118_WYG_258-2a"/>
　　　　齊俊士<lb/>
漢書王莽賛云紫色蛙聲餘分閏位謂以偽亂真顔之<lb/>
推常言吾近共人讀書與言及王莽形狀有一俊士自<lb/>
許知史學名價甚高乃云王莽非直鴟目虎吻亦紫色<lb/>
蛙聲<hi>出顔氏家訓</hi>
　　　　元魏臣<lb/>
元魏之世在洛京時有一才學重臣新得史記音而頗<lb/>
紕誤及見顓頊字為許緑反錯作許縁其人遂謂朝士言<lb/>
<pb n="KR3l0118_WYG_258-2b"/>
從來謬音專旭當專翾耳此人先有高名翕然行信朞<lb/>
年之後更有碩儒苦相究討方知誤焉<hi>出顔氏家訓</hi>
　　　　并州士族<lb/>
北齊并州有士族好為可笑詩賦輕蔑邢魏諸公衆共<lb/>
嘲弄虚相稱讃必擊牛釃酒延之其妻明鑑人也泣而<lb/>
諫之此人嘆曰才華不為妻子所容何况行路至死不<lb/>
覺<hi>出顔氏家訓</hi>
　　　　高敖曹<lb/>
<pb n="KR3l0118_WYG_258-3a"/>
髙敖曹常為雜詩三首云塜子地握槊星宿天圍棊開<lb/>
壜甕張口卷席牀剝皮又相送重相送相送至橋頭培<lb/>
堆兩眼淚難按滿胸愁又桃生毛彈子瓠長棒槌兒牆<lb/>
欹壁亞肚河凍水生皮<hi>出啓顔録</hi>
　　　　梁權貴<lb/>
梁有一權貴讀誤本蜀都賦注解蹲鴟芋也而為羊字<lb/>
後有人餉羊肉答書云損惠蹲鴟舉朝驚駭不解事義<lb/>
久後尋繹方知如此<hi>出顔氏家訓</hi>
<pb n="KR3l0118_WYG_258-3b"/>
　　　　柳騫之<lb/>
隋内史舍人河東柳騫之奏事好錯嘗有周家公主表<lb/>
請出家騫之奏云周家公主上表求作道人上大笑及<lb/>
出虞僕射慶則問之曰奏事若為錯騫之復錯答曰周<lb/>
家公主欲得還俗騫之歴位光禄卿<hi>闕</hi>
　　　　阮嵩<lb/>
唐貞觀中桂陽令阮嵩妻閻氏極妬嵩在㕔㑹客飲召<lb/>
女奴歌閻𬒳髮跣足袒臂㧞刀至席諸客驚㪚嵩伏牀<lb/>
<pb n="KR3l0118_WYG_258-4a"/>
下女奴狼狽而奔刺史崔邈為嵩作考詞云婦强夫弱<lb/>
内剛外柔一妻不能禁止百姓如何整肅妻既禮教不<lb/>
修夫又精神何在考下省符解見任<hi>出朝野僉載</hi>
　　　　郝象賢<lb/>
唐郝象賢侍中處俊之孫頓丘令南容之子也弱冠諸<lb/>
友生為之字曰寵之每於父前稱字父紿之曰汝朋友<lb/>
極賢吾為汝設饌可命之也翊日象賢因邀致十數人<lb/>
南容引生與之飲謂曰諺云三公後出死狗小兒誠愚<lb/>
<pb n="KR3l0118_WYG_258-4b"/>
勞諸君製字損南容之身尚可豈可波及侍中也因泣<lb/>
涕衆慙而退寵之者反語為癡種也<hi>出朝野僉載</hi>
　　　　朱前疑<lb/>
周朱前疑淺鈍無識容貌極醜上書云臣夢見陛下八<lb/>
百嵗即授拾遺俄遷郎中出使廻又上書云聞嵩山唱<lb/>
萬嵗聲即賜緋魚袋未入五品於緑衫上帶之朝野莫<lb/>
不怪笑後契丹反有敇京官出馬一匹供軍者即酬五<lb/>
品前疑買馬納訖表索緋上怒批其狀即放歸丘園憤<lb/>
<pb n="KR3l0118_WYG_258-5a"/>
恚而卒<hi>出朝野僉載</hi>
　　　　張由古<lb/>
唐張由古有吏才而無學術累厯臺省嘗於衆中歎班<lb/>
固有大才而文章不入文選或謂之曰兩都賦燕山銘<lb/>
典引等並入文選何為言無由古曰此並班孟堅文章<lb/>
何關班固事聞者掩口而笑又謂同官曰昨買得王僧<lb/>
𥜗集<hi>葢僧孺也</hi>大有道理杜文範知其誤應聲曰文範亦買<lb/>
得張佛袍集倍勝僧襦由古不知覺累遷司計員外<lb/>
<pb n="KR3l0118_WYG_258-5b"/>
以罪放於庭州時中書令許敬宗綜理詔獄帖召之由<lb/>
古喜至則為所責懼而手戰笏墜于地口不能言初為<lb/>
殿中正班以尚書郎有錯立者謂引駕曰員外郎小兒<lb/>
難共語可鼻衝上打朝士鄙之<hi>出大唐新語</hi>
　　　　侯思止<lb/>
唐侯思止出自皁𨽻言音不正以告變授侍書御史按<lb/>
制獄苛酷日甚嘗按中丞魏元忠曰急丞白司馬不然<lb/>
即吃孟青白司馬者洛陽有坂號曰白司馬坂孟青者<lb/>
<pb n="KR3l0118_WYG_258-6a"/>
將軍姓孟名青曾杖殺琅琊王冲者也思止閭巷庸人<lb/>
常以此言逼諸囚元忠辭氣不屈思止怒而倒曵之元<lb/>
忠徐起曰我薄命如乘惡驢而墜脚為鐙所掛遂𬒳賊<lb/>
曵耳思止大怒又曳之曰汝拒捍制使奏斬之元忠曰<lb/>
侯思止汝今為國家御史須識禮儀輕重如此須魏元<lb/>
忠頭何不以鋸截去無為抑我反奈何佩服朱紱親銜<lb/>
天命不能行正道之事乃言白司馬孟青是何言也若<lb/>
非魏元忠無人仰教思止驚起悚然曰思止死罪實不<lb/>
<pb n="KR3l0118_WYG_258-6b"/>
解幸蒙中丞見教乃引上階禮坐而問之元忠徐就坐自<lb/>
若又思止言音不正時斷屠殺思止曰今斷屠殺雞<hi>古梨</hi>
<hi>反</hi>魚猪<hi>計/</hi>驢<hi>蔞/</hi>俱<hi>居/</hi>不得吃<hi>苦擊/反</hi>空吃米麫<hi>減之/去聲</hi>如<hi>儒齊</hi>
何得飽侍御史霍獻可笑之思止訴于則天則天怒謂<lb/>
獻可曰我知思止不識字我已用之卿笑何也獻可具<lb/>
言雞猪之事則天亦大笑思止嘗命作籠餅對膳者曰<lb/>
與我作籠餅可縮葱作比市籠餅葱多而肉少故令縮<lb/>
葱加肉也時人號為縮䓤侍御史時來俊臣棄故妻奏<lb/>
<pb n="KR3l0118_WYG_258-7a"/>
逼娶太原王慶詵女思止亦奏請娶趙郡李自挹女敕<lb/>
政事商量鳯閣侍郎李昭徳撫掌謂諸相曰大可笑大<lb/>
可笑諸相問之昭徳曰往年來俊臣賊劫王詵女已大<lb/>
辱國今日此奴又請娶李自挹女無乃復辱國耶事遂<lb/>
寢竟為李昭徳榜殺之<hi>出御史臺記</hi>
　　　　王及善<lb/>
唐王及善才行庸猥風神鈍濁為内史時人號為鳩集<lb/>
鳯池俄遷文昌右相無他政但不許令史雙驢入臺終<lb/>
<pb n="KR3l0118_WYG_258-7b"/>
日迫逐無時蹔捨時人號驅驢宰相<hi>出朝野僉載</hi>
　　　　逯仁傑<lb/>
周朝有逯仁傑河陽人自地官令史出尚書改天下帳<lb/>
式頗甚繁細法令滋章毎村立社官仍置平直老三員<lb/>
掌簿案設鎖鑰十羊九牧人皆㪚逃而宰相淺識以為<lb/>
萬代皆可行授仁傑地官郎中數年百姓苦之其法遂<lb/>
寢<hi>出朝野僉載</hi>
　　　　袁琰<lb/>
<pb n="KR3l0118_WYG_258-8a"/>
周考功令史袁琰國忌衆人聚㑹充録事勾當遂判曰<lb/>
曹司繁閙無時蹔閒不因國忌之辰無以展其歡笑合<lb/>
坐嗤之<hi>出朝野僉載</hi>
　　　　臺中語<lb/>
周夏官侍郎侯知一年老敕放致仕上表不伏於朝堂<lb/>
踴躍馳走以示輕便張悰丁憂自請起復吏部主事高<lb/>
筠母喪親戚為舉哀筠曰我不能作孝員外郎張栖貞<lb/>
𬒳訟詐遭母憂不肯起對時臺中為之語曰侯知一不<lb/>
<pb n="KR3l0118_WYG_258-8b"/>
伏致仕張琮自請起復高筠不肯作孝張栖貞情願遭<lb/>
憂皆非名教中人並是王化外物獸心人面不其然乎<lb/>
<hi>出朝野僉載</hi>
　　　　沈子榮<lb/>
周天官選人沈子榮誦判二百道試日不下筆人問之<lb/>
榮曰無非命也今日誦判無一相當有一道蹟同人名<lb/>
又别至來年選判水磑又不下筆人問之曰我誦水磑<lb/>
乃是藍田今問之富平如何下筆聞者莫不撫掌焉<hi>出朝</hi>
<pb n="KR3l0118_WYG_258-9a"/>
<hi>野僉載</hi>
　　　　武懿宗<lb/>
周則天内宴甚樂河内王懿宗忽然起奏曰臣急告君<lb/>
子急告父則天大驚引前問之對曰臣封物承前府家<lb/>
自徵近敕州縣徵送大有損折則天大怒仰觀屋椽良<lb/>
久曰朕諸親飲正樂汝是親王為三二百户封幾驚殺<lb/>
我不堪作王令曳下懿宗免冠拜伏諸王救之曰懿宗<lb/>
愚鈍無意耳上乃釋之<hi>出朝野僉載</hi>
<pb n="KR3l0118_WYG_258-9b"/>
　　　　張衡<lb/>
周張衡令史出身位至四品加一階合入三品已團甲<lb/>
因退朝路旁見蒸餅新熟遂市其一馬上食之𬒳御史<lb/>
彈奏則天降敕流外出身不許入三品遂落甲<hi>出朝野僉載</hi>
　　　　李良弼<lb/>
周右拾遺李良弼自矜唇頰好談𤣥理請使北蕃説骨<lb/>
篤禄匈奴以木盤盛糞飼之臨以白刃弼懼食一盤並<lb/>
盡乃放還人譏之曰李拾遺能拾突厥之遺出為真源<lb/>
<pb n="KR3l0118_WYG_258-10a"/>
令秩滿還瀛洲遇契丹賊孫萬榮使何阿小取滄瀛糞<lb/>
具入良弼謂鹿城令李懐璧曰孫者胡孫即是獮猴難<lb/>
可當也萬字者有草即是草中藏勸懐璧降何阿小授<lb/>
懐璧三品將軍阿小敗懐璧及良弼父子四人並為河<lb/>
内王武懿宗斬之<hi>出朝野僉載</hi>
　　　　來子珣<lb/>
唐來子珣則天委之按制獄多希㫖賜姓武氏字家臣<lb/>
丁父憂起復累加游擊將軍右羽林軍中郎將常衣錦<lb/>
<pb n="KR3l0118_WYG_258-10b"/>
半臂言笑自若朝士誚之諭徳張元一好譏謔曰豈有<lb/>
武家兒為你來家老翁制服耶<hi>出御史臺記</hi>
　　　　閻知微<lb/>
周春官尚書閻知微庸瑣駑怯使入蕃受黙啜封為漢<lb/>
可汗賊入恒定遣知微先往趙州招慰將軍陳令英等<lb/>
守城西面知微謂令英曰陳將軍何不早降下可汗兵<lb/>
到然後降者剪土無遺令英不答知微城下連手踏歌<lb/>
稱萬嵗樂令英曰尚書國家八座受委非輕翻為賊踏<lb/>
<pb n="KR3l0118_WYG_258-11a"/>
歌無慙也知微仍唱曰萬歲樂萬嵗樂不自由萬嵗樂<lb/>
時人鄙之<hi>出朝野僉載</hi>
　　　　崔湜<lb/>
唐崔湜為吏部侍郎貪縱兄憑弟力父挾子威咸受囑<lb/>
求贓汚狼籍父挹為司業受選人錢湜不之知也長名<lb/>
放之其人訴曰公親將賂去何為不與官湜曰所親為<lb/>
誰吾捉取鞭殺曰鞭即遭憂湜大怒慙主上以湜父年<lb/>
老瓜初熟賜一顆湜以瓜遺妾不及其父朝野誚之時<lb/>
<pb n="KR3l0118_WYG_258-11b"/>
崔岑鄭愔並為吏部京中謡之曰岑羲獠子後崔湜令<lb/>
公孫三人相比接莫賀咄最渾<hi>出朝野僉載</hi>
　　　　權龍襄<lb/>
唐左衞將軍權龍襄性𥚹急常自矜能詩通天年中為<lb/>
滄州刺史初到乃為詩呈州官曰遥看滄海城楊柳鬱<lb/>
青青中央一羣漢聚坐打杯觥諸公謝曰公有逸才襄<lb/>
曰不敢趂韻而已又秋日述懐曰簷前飛七百雪白後<lb/>
園彊飽食房裏側家糞集野蜋參軍不曉請釋襄曰鷂<lb/>
<pb n="KR3l0118_WYG_258-12a"/>
子簷前飛直七百文洗衫挂後園乾白如雪飽食房中<lb/>
側臥家糞壤轉集得野澤蜣蜋談者嗤之皇太子宴夏<lb/>
日賦詩嚴霜白浩浩明月赤團團太子援筆為讃曰龍<lb/>
襄才子秦州人士明月晝耀嚴霜夏起如此詩章趂韻<lb/>
而已襄以張易之事出為容山府折衝神龍中追入乃<lb/>
上詩曰無事向容山今日向東都陛下敇進來今作右<lb/>
金吾又為喜雨詩曰暗去也沒雨明來也沒雲日頭赫<lb/>
赤出地上緑氳氤為瀛洲刺史日新過嵗京中數人附<lb/>
<pb n="KR3l0118_WYG_258-12b"/>
書曰改年多感敬想同之正新喚官人集云有詔改年<lb/>
號為多感元年將書呈判司已下衆人大笑龍襄復側<lb/>
聴怪敇書來遲高陽博野兩縣競地陳牒龍襄乃判曰<lb/>
兩縣競地非州不裁既是兩縣於理無妨付司權龍襄<lb/>
示典曰比來長官判事皆不著姓龍襄曰餘人不解若<lb/>
不著姓知我是誰家浪驢也龍襄不知忌日謂府史曰<lb/>
何名私忌對曰父母亡日請假獨坐房中不出襄至日<lb/>
於房中静坐有青狗突入龍襄大怒曰冲破我忌更陳<lb/>
<pb n="KR3l0118_WYG_258-13a"/>
牒改作明朝好作忌日談者笑之<hi>出朝野僉載</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_258-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百五十八<lb/>
</p>
<p>
</p>
  </div>
</body>
</text>
</TEI>
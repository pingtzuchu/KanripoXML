<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百七十二</head> <lb/>
    <p>
<pb n="KR3l0118_WYG_272-1a"/>
欽定四庫全書<lb/>
　太平廣記卷二百七十二<lb/>
　　婦人三<lb/>
　　　美婦人<lb/>
　　　夷光　　　　麗娟　　　　趙飛鷰<lb/>
　　　薛靈芸　　　孫亮姬朝姝　蜀甘后<lb/>
　　　石崇婢翾風　浙東舞女<lb/>
　　　妬婦<lb/>
<pb n="KR3l0118_WYG_272-1b"/>
　　　車武子妻　　段氏　　　　王道妻<lb/>
　　　杜蘭香　　　任環妻　　　楊宏武妻<lb/>
　　　房孺復妻　　李廷璧妻　　張楊妻<lb/>
　　　吳宗文　　　蜀功臣　　　秦騎將<lb/>
　　　美婦人<lb/>
　　　　夷光<lb/>
越謀滅吳畜天下竒寶美人異味以進於吳得隂峰之瑤<lb/>
古皇之驥湘沅之鱓又有美女一名夷光一名修明以貢於<lb/>
<pb n="KR3l0118_WYG_272-2a"/>
吳吳處於椒花之房貫細珠以為簾幌朝下以蔽景夕卷<lb/>
以待月二人當軒並坐理鏡靚粧於珠幌之内竊窺者莫<lb/>
不動心驚魂謂之神人吳王夫差目之若雙鸞之在輕霧<lb/>
沚水之漾秋蕖妖惑既深怠於國政及越兵入國乃抱二<lb/>
人以逃吳苑越軍既入見二人在竹樹下皆言神女望而<lb/>
不侵今吳城虵門内有折株尚為祠神女之處<hi>出王子年拾遺記</hi>
　　　　麗娟<lb/>
漢武帝所幸宮人名曰麗娟年始十四玉膚柔軟吹氣如蘭<lb/>
<pb n="KR3l0118_WYG_272-2b"/>
身輕弱不欲衣纓拂恐傷為痕每歌李延年和之於<hi>闕</hi>芝生殿<lb/>
旁唱迴風之曲庭中樹為之翻落常致娟於琉璃帳恐垢汚<lb/>
體也常以衣帶繫娟袂閉於重幕中恐隨風起娟以琥珀為<lb/>
佩置衣裾裏不使人知乃言骨節自鳴相與為神怪也<hi>出洞冥記</hi>
　　　　趙飛鷰<lb/>
漢趙飛鷰體輕腰弱善行步進退女弟昭儀不能及也但弱骨<lb/>
豐肌工笑語二人並色如紅玉當時第一擅殊寵後宫<hi>出西京雜記</hi>
　　　　薛靈芸<lb/>
<pb n="KR3l0118_WYG_272-3a"/>
魏文帝所愛美人薛靈芸常山人也父名鄴爲酇鄉亭<lb/>
長母陳氏隨鄴舍於亭傍居生窮賤至夜每聚鄰婦以<lb/>
績燃麻藁自照靈芸年十五容貌絶世閭中少年多以夜<lb/>
時來窺終不得見咸熙元年谷習出守常山郡聞亭長<lb/>
有美女而家甚貧時文帝選良家子女以入六宫習以<lb/>
千金寳賂聘之既得便以獻文帝靈芸聞别父母㱆欷<lb/>
累日淚下霑衣至升車就路之時以玉唾壺盛淚壺中<lb/>
即如紅色既發常山及至京師壺中淚凝如血帝遣車<lb/>
<pb n="KR3l0118_WYG_272-3b"/>
十乘以迎靈芸車皆鏤金爲輪丹畫其轂軛前有雜寳<lb/>
爲龍鳳銜百子鈴鏘和鳴響於林野駕青色駢蹄之牛<lb/>
日行三百里此牛尸塗國所獻足如馬蹄也道側燒石<lb/>
葉之香此石重叠狀如雲母其氣辟惡厲之疾腹題國<lb/>
所獻也靈芸未至京師數十里膏燭之光相續不滅車<lb/>
從噎路塵起蔽於星月時人謂爲塵霄又築土爲臺基<lb/>
高三十丈列燭於臺下而名曰燭臺遠望如列星之墜<lb/>
地又於大道之傍一里致一銅表高五尺以誌里數故<lb/>
<pb n="KR3l0118_WYG_272-4a"/>
行者歌曰青槐夾道多塵埃龍樓鳳閣望崔嵬清風細<lb/>
雨雜香來土上出金火照臺<hi>此上七字是妖辭也</hi>時爲銅柱以誌<lb/>
里數於道側是土上出金之義以燭致臺下則火在土<lb/>
下之義漢火德王魏土德王火伏而土興也土上出金<lb/>
魏滅而晉興也靈芸未至京師十里帝乘雕玉之輦以<lb/>
望車徒之盛歎曰昔者言朝爲行雲暮爲行雨今非雲<lb/>
非雨非朝非暮因改靈芸之名爲夜來入宫承寵愛外<lb/>
國獻火珠龍鸞之釵帝曰明珠翡翠尚不勝况乎龍鸞<lb/>
<pb n="KR3l0118_WYG_272-4b"/>
之重乃止而不進夜來妙於女功雖處於深帷重幄之<lb/>
内不用燈燭裁製立成非夜來所縫製帝不服也宫中<lb/>
號曰針神<hi>出王子年拾遺記</hi>
　　　　孫亮姬朝姝<lb/>
孫亮作緑琉璃屏風甚薄而瑩澈每於月下清夜舒之<lb/>
嘗愛寵四姬皆振古絶色一名朝姝二名麗居三名洛<lb/>
珍四名潔華使四人坐屏風内而外望之如無隔唯香<lb/>
氣不通於外爲四人合四氣香此香殊方異國所獻凡<lb/>
<pb n="KR3l0118_WYG_272-5a"/>
經歲踐躡宴息之處香氣沾衣歴年彌盛百浣不歇因<lb/>
名百濯香或以人名香故有朝姝麗居洛珍潔華香亮<lb/>
每遊此四人皆同與席使來侍皆以香名前後爲次不<lb/>
得相亂所居室爲思香媚寢<hi>出王子年拾遺記</hi>
　　　　蜀甘后<lb/>
蜀先主甘后沛人生於賤微里中相者云此女後貴位<lb/>
極宫掖及后生而體貌特異年至十八玉質柔肌態媚<lb/>
容冶先主致后於白綃帳中於戸外望者如月下聚雪<lb/>
<pb n="KR3l0118_WYG_272-5b"/>
河南獻玉人高三尺乃取玉人致后側晝則講説軍謀<lb/>
夕則擁后而玩玉人常稱玉之所貴比德君子况爲人<lb/>
形而可不玩乎甘后與玉人潔白齊潤觀者殆相亂惑<lb/>
嬖寵者非唯嫉甘后而亦妬玉人后常欲琢毁壞之乃<lb/>
戒先主曰昔子罕不以玉爲寳春秋美之今吳魏未滅<lb/>
安以妖玩經懐凡淫惑生疑勿復進焉先主乃撤玉人<lb/>
像嬖者皆退當時君子以甘后爲神智婦人<hi>出王子年拾遺記</hi>
　　　　石崇婢翾風<lb/>
<pb n="KR3l0118_WYG_272-6a"/>
石季倫所愛婢名翾風魏末於胡中買得之年始十歲<lb/>
使房内養之至年十五無有比其容貌特以姿態見美<lb/>
妙别玉聲能觀金色石氏之富財比王家驕侈當世珍<lb/>
寳瑰竒視如瓦礫聚如糞土皆殊方異國所得莫有辨<lb/>
識其處者使翾風别其聲色並如其所出之地言西方<lb/>
北方玉聲沈重而性温潤佩服益人性靈東方南方玉<lb/>
聲清潔而性清涼佩服者利人精神石氏侍人美艶者<lb/>
數千人翾風最以文辭擅愛石崇常語之曰吾百年之<lb/>
<pb n="KR3l0118_WYG_272-6b"/>
後當指白日以汝爲殉答曰生愛死離不如無愛妾得<lb/>
爲殉身其何朽於是彌見寵愛崇常擇美容姿相類者<lb/>
數十人裝飾衣服大小一等使忽視不相分别常侍于<lb/>
側使翾風調玉以付工人爲倒龍之珮縈金爲鳳冠之<lb/>
釵刻玉爲倒龍之勢鑄金像鳳凰之形結袖繞楹而舞<lb/>
晝夜相接謂之常舞若有所召者不呼姓名悉聽珮聲<lb/>
視釵色玉聲輕者居前金色艶者居後以爲行次而進<lb/>
也使數十人各含異香使行而笑語則口氣從風而颺<lb/>
<pb n="KR3l0118_WYG_272-7a"/>
又屑沈水之香如塵末布致象牀上使所愛踐之無跡<lb/>
即賜珍珠百琲若有跡者則節其飲食令體輕弱故閨<lb/>
中相戲曰爾非細骨輕軀那得百琲眞珠及翾風年至<lb/>
三十妙年者爭嫉之或言胡女不可爲羣競相排毁崇<lb/>
受譛潤之言即退翾風爲房老使主羣少乃懐怨懟而<lb/>
作五言詩詩曰春華誰不羡卒傷秋落時哽咽追自泣<lb/>
鄙退豈所期桂芬徒自蠧失愛在蛾眉坐見芳時歇憔<lb/>
悴空自嗤石氏房中並歌此爲樂曲至晉末乃止<hi>出王子年</hi>
<pb n="KR3l0118_WYG_272-7b"/>
<hi>拾遺記</hi>
　　　　淛東舞女<lb/>
寳厯二年浙東貢舞女二人一曰飛鸞一曰輕鳳修眉<lb/>
黰首蘭氣融冶冬不纊衣夏無汗體所食多荔枝榧實<lb/>
金屑龍腦之類戴輕金之冠衣軿羅之衣無縫而成其文纎<lb/>
巧人未能識輕金冠以金絲結之爲鸞鶴之狀仍飾以<lb/>
五彩細珠玲瓏相續可高一尺秤之無三二錢上更琢<lb/>
玉芙蓉以爲頂二女歌舞臺每夜歌舞一發如鸞鳳之<lb/>
<pb n="KR3l0118_WYG_272-8a"/>
音百鳥莫不翔集其上及於庭際舞態艶逸非人間所<lb/>
有每歌罷上令内人藏之金屋寶帳葢恐風日所侵故<lb/>
也由是宫中語曰寶帳香重重一雙紅芙蓉<hi>出杜陽雜編</hi>
　　　妬婦<lb/>
　　　　車武子妻<lb/>
俗説車武子妻大妬呼其婦兄宿取一絳裙衣挂屏風<lb/>
上其婦拔刀徑上牀發被乃其兄也慙而退<hi>出要録</hi>
　　　　段氏<lb/>
<pb n="KR3l0118_WYG_272-8b"/>
臨濟有妬婦津傳言晉太始中劉伯玉妻段氏字明光性<lb/>
妬忌伯玉嘗於妻前誦洛神賦語其妻曰取婦得如此吾<lb/>
無憾焉明光曰君何得以水神美而欲輕我吾死何患不<lb/>
爲水神其夜乃自沈而死死後七日夢見語伯玉曰君本<lb/>
願神吾今得為神矣伯玉遂終身不復渡水有婦人渡此<lb/>
津者皆壞衣枉粧然後敢濟不爾風波暴發醜婦雖盛粧<lb/>
飾而渡其神亦不妬也婦人渡河無風浪者以為醜不能致<lb/>
水神醜婦諱之莫不皆自毁形容以塞嗤笑也故齊人語<lb/>
<pb n="KR3l0118_WYG_272-9a"/>
曰欲求好婦立在津口婦人水旁好醜自彰<hi>出酉陽雜俎</hi>
　　　　王導妻<lb/>
王導妻曹氏甚妬忌制丞相不得有侍御乃至左右小<lb/>
人有妍少者必加誚責乃密營别館衆妾羅列有數男<lb/>
曹氏知大驚恚乃將黄門及婢二十人入持食刀欲出<lb/>
討尋王公遽命駕患遲乃親以麈尾柄助御者打牛狼<lb/>
狽奔馳乃得先去司徒蔡謨聞乃詣王謂曰朝廷欲加<lb/>
公九錫知否王自叙謀志蔡曰不聞餘物惟聞短轅犢<lb/>
<pb n="KR3l0118_WYG_272-9b"/>
車長柄麈尾耳導大慙<hi>出妬記</hi>
　　　　杜蘭香<lb/>
杜蘭香降張碩碩妻無子取妾妻妬無已碩謂香如此<lb/>
云何香曰此易治耳言卒而碩妻患創委頓碩曰妻將<lb/>
死如何香曰此創所以治妬創已亦當瘥數日之間創<lb/>
損而妻無妬心遂生數男<hi>出杜蘭香别傳</hi>
　　　　任環妻<lb/>
唐初兵部尚書任環敕賜宫女二人皆國色妻妬爛二<lb/>
<pb n="KR3l0118_WYG_272-10a"/>
女頭髪禿盡太宗聞之令上宫齎金胡缾酒賜之云飲<lb/>
之立死環三品合置姬媵爾後不妬不須飲之若妬即<lb/>
飲栁氏拜敕訖曰妾與環結髪夫妻俱出微賤更相輔<lb/>
翼遂致榮官環今多内嬖誠不如死遂飲盡然非酖也<lb/>
既睡醒帝謂環曰其性如此朕亦當畏之因詔二女令<lb/>
别宅安置<hi>出朝野僉載</hi>
又房𤣥齡夫人至妬太宗將賜美人屢辭不受乃令皇<lb/>
后召夫人語以媵妾之流令有常制且司空年近遲暮<lb/>
<pb n="KR3l0118_WYG_272-10b"/>
帝欲有優崇之意夫人執心不廻帝乃令謂曰寧不妬<lb/>
而生寧妬而死曰妾寧妬而死乃遣酌一巵酒與之曰<lb/>
若然可飲此一酖一舉便盡無所留難帝曰我尚畏見<lb/>
何况於𤣥齡乎<hi>出國史異纂</hi>
　　　　楊宏武妻<lb/>
楊宏武爲司戎少常伯高宗謂之曰某人何因輒授此<lb/>
職對曰臣妻韋氏性剛悍昨以此見屬臣若不從恐有<lb/>
後患帝嘉不隠笑而遣之<hi>出國史異纂</hi>
<pb n="KR3l0118_WYG_272-11a"/>
　　　　房孺復妻<lb/>
房孺復妻崔氏性妬忌左右婢不得濃粧高髻見給臙<lb/>
脂一豆粉一錢有一婢新買粧稍佳崔怒謂曰汝好粧<lb/>
耶吾爲汝粧乃令刻其眉以青塡之燒鏁桁灼其兩眼<lb/>
角皮隨焦卷以朱傅之及痂落瘢如粧焉<hi>出酉陽雜爼</hi>
　　　　李廷璧妻<lb/>
李廷璧二十年應舉方於蜀中䇿名歌篇靡麗詩韻精<lb/>
能嘗爲舒州軍倅其妻猜妬一日鈴閣連宴三宵不歸<lb/>
<pb n="KR3l0118_WYG_272-11b"/>
妻逹意云來必刅之泣告州牧徙居佛寺浹辰晦迹因<lb/>
詠愁詩曰到來難遣去難留着骨黏心萬事休潘岳愁<lb/>
絲生鬢裏婕妤悲色上眉頭長途詩盡空騎馬遠雁聲<lb/>
初獨倚樓更有相思不相見酒醒燈背月如鉤<hi>出杼情集</hi>
　　　　張楊妻<lb/>
張楊尚書典晉州外貯所愛營妓生一子其内蘇氏妬<lb/>
忌不敢取歸乃與所善張處士爲子居江津間常致書<lb/>
題問其存亡資以錢帛及漸成長教其讀書有人告以<lb/>
<pb n="KR3l0118_WYG_272-12a"/>
非處士之子爾父在朝官高因竊其父與張處士緘札<lb/>
不告而遁歸京國楊已死至宅門僮僕無有識者但云<lb/>
江淮郎君兄弟皆愕然其嫡母蘇夫人泣而謂諸子曰<lb/>
誠有此子吾知之矣我少年無端致其父子死生永隔<lb/>
我罪多矣家眷衆泣取入宅齒諸兄之列名仁龜有文學<lb/>
修詞應進士舉及第歴侍御史因奉使江浙而死<hi>出北夢瑣</hi>
<hi>言</hi>
　　　　吳宗文<lb/>
<pb n="KR3l0118_WYG_272-12b"/>
王蜀吳宗文以功勲繼領名郡少年富貴其家姬僕樂<lb/>
妓十餘輩皆其精選也其妻妬每怏怏不愜其志忽一<lb/>
日鼓動趨朝已行數坊忽報云放朝遂密戒從者潛入<lb/>
遍幸之至十數輩遂據腹而卒<hi>出王氏見聞</hi>
　　　　蜀功臣<lb/>
蜀有功臣忘其名其妻妬忌家畜妓樂甚多居常即隔<lb/>
絶之或宴飲即使隔簾幙奏樂某未嘗見也其妻左右<lb/>
常令老醜者侍之某嘗獨處更無侍者而居第器服甚<lb/>
<pb n="KR3l0118_WYG_272-13a"/>
盛後妻病甚語其夫曰我死若近婢妾立當取之及屬<lb/>
纊某乃召諸姬日夜酣飲爲樂有掌衣婢尤屬意即幸<lb/>
之方寢息忽有聲如霹靂帷帳皆裂某因驚成疾而死<lb/>
<hi>出王氏見聞</hi>
　　　　秦騎將<lb/>
秦騎將石某者甚有戰功其妻悍且妬石常患之後其<lb/>
妻獨處乃夜遣人刺之妻手接其刃號救呌喊婢妾共<lb/>
撃賊遂折鐔而去竟不能害婦十指皆傷後數年秦亡<lb/>
<pb n="KR3l0118_WYG_272-13b"/>
入蜀蜀遣石將兵屯于褒梁復於軍中募俠士就家刺<lb/>
之褒蜀相去數千里俠士於是挾刃懐家書至其門曰<lb/>
褒中信至令面見夫人夫人喜出見俠拜而授其書捧<lb/>
接之際揮刃斫之妻有一女躍出舉手接刃相持乆之<lb/>
竟不能害外人聞而救之女十指並傷後十年蜀亡歸<lb/>
秦邦竟與其夫偕老死於牖下<hi>出玉堂閒話</hi>
　<lb/>
　太平廣記卷二百七十二<lb/>
</p>
<p>
</p>
  </div>
</body>
</text>
</TEI>
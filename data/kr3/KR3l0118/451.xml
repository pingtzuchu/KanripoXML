<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記巻四百五十一</head>
    <p>
<pb n="KR3l0118_WYG_451-1a"/>
欽定四庫全書<lb/>
　太平廣記巻四百五十一　宋　李昉等　編<lb/>
　　狐五<lb/>
　　　馮玠　　　　賀蘭進明　　崔昌<lb/>
　　　長孫甲　　　王老　　　　劉衆愛<lb/>
　　　王黯　　　　𡊮嘉祚　　　李林甫<lb/>
　　　孫甑生　　　王璿　　　　李黁<lb/>
　　　李揆　　　　宋溥　　　　僧晏通<lb/>
<pb n="KR3l0118_WYG_451-1b"/>
　　　　馮玠<lb/>
唐馮玠者患狐魅疾其父後得術士療玠疾魅忽啼泣<lb/>
謂玠曰本圖共終今為術者所廹不復得在流涙經日<lb/>
方贈玠衣一襲云善保愛之聊為久念耳玠初得懼家<lb/>
人見悉卷書中疾愈入京應舉未得開視及第後方還<lb/>
開之乃是紙焉<hi>出廣異記</hi>
　　　　賀蘭進明<lb/>
唐賀蘭進明為狐所婚每到時節狐新婦恒至京宅通<lb/>
<pb n="KR3l0118_WYG_451-2a"/>
起居兼持賀遺及問信家人或有見者狀貎甚美至五<lb/>
月五日自進明已下至其僕隸皆有續命家人以為不<lb/>
祥多焚其物狐悲泣云此並真物奈何焚之其後所得<lb/>
遂以充用後家人有就求膝背金花鏡者入人家偷鏡<lb/>
挂項緣牆行為主人家擊殺自爾怪絶焉<hi>出廣異記</hi>
　　　　崔昌<lb/>
唐崔昌在東京莊讀書有小兒顔色殊異來止庭中久<lb/>
之漸升階坐昌牀頭昌不之顧方以手卷昌書昌徐問<lb/>
<pb n="KR3l0118_WYG_451-2b"/>
汝何人斯來何所欲小兒云本好讀書慕君學問爾昌<lb/>
不之却常問文義甚有理經數月日暮忽扶一老人乘<lb/>
醉至昌所小兒暫出老人醉吐人之爪髪等昌甚惡之<lb/>
昌素有所持利劒因斬斷頭成一老狐頃之小兒至大<lb/>
怒云君何故無狀殺我家長我豈不能殺君但以舊恩<lb/>
故爾大罵出門自爾乃絶<hi>出廣異記</hi>
　　　　長孫甲<lb/>
唐坊州中部縣令長孫甲者其家篤信佛道異日齋次<lb/>
<pb n="KR3l0118_WYG_451-3a"/>
舉家見文殊菩薩乘五色雲從日邊下須臾至齋所簷<lb/>
際凝然不動合家禮敬懇至乆之乃下其家前後供養<lb/>
數十日唯其子心疑之入京求道士為設禁遂擊殺狐<lb/>
令家奉馬一匹錢五十千後數十日復有菩薩乘雲來<lb/>
至家人敬禮如故其子復延道士禁呪如前盡十餘日<lb/>
菩薩問道士法術如何答曰已盡菩薩云當決一頓因<lb/>
問道士汝讀道經知有狐剛子否答曰知之菩薩云狐<lb/>
剛子者即我是也我得仙來已三萬嵗汝為道士當修<lb/>
<pb n="KR3l0118_WYG_451-3b"/>
清淨何事殺生且我子孫為汝所殺寜宜活汝耶因杖<lb/>
道士一百畢謂令曰子孫無狀至相勞擾慚愧何言當<lb/>
令君永無災横以此相報顧謂道士可即還他馬及錢<lb/>
也言訖飛去<hi>出廣異記</hi>
　　　　王老<lb/>
唐睢陽郡宋王冡旁有老狐每至衙日邑中之狗悉往<lb/>
朝之狐坐冢上狗列其下東都王老有雙犬能咋魅前<lb/>
後殺魅甚多宋人相率以財雇犬咋狐王老牽犬徃犬<lb/>
<pb n="KR3l0118_WYG_451-4a"/>
乃逕詣諸犬之下伏而不動大失宋人之望今世人有<lb/>
不了其事者相戲云取睢陽野狐犬<hi>出廣異記</hi>
　　　　劉衆愛<lb/>
唐劉全白說云其乳母子衆愛少時好夜中將網斷道<lb/>
取野猪及狐狸等全白莊在岐下後一夕衆於莊西數<lb/>
里下網已伏網中以伺其至暗中聞物行聲覘見一物<lb/>
伏地窺網因爾起立變成緋裙婦人行而違網至愛前<lb/>
車側忽捉一䑕食愛連呵之婦人忙遽入網乃棒之致<lb/>
<pb n="KR3l0118_WYG_451-4b"/>
斃而人形不改愛反疑懼恐或是人因和網没漚麻池<lb/>
中夜還與父母議及明舉家欲潛逃去愛竊云寧有婦<lb/>
人食生䑕此必狐耳復徃麻池視之見婦人已活因以<lb/>
大斧自腰後斫之便成老狐愛大喜將還村中有老僧<lb/>
見狐未死勸令養之云狐口中有媚珠若能得之當為<lb/>
夫所愛以繩縳狐四足又以火籠罩其上養數日狐能<lb/>
食僧用小缻口窄者埋地中令口與地齊以兩胾猪肉<lb/>
炙於缻中狐愛炙而不能得但以口屬缻候炙冷復下<lb/>
<pb n="KR3l0118_WYG_451-5a"/>
兩臠狐涎沫久之炙與缻滿狐乃吐珠而死狀如碁子<lb/>
通圓而潔愛每帶之大為其夫所貴<hi>出廣異記</hi>
　　　　王黯<lb/>
王黯者結婚崔氏唐天寶中妻父士同為沔州刺史黯<lb/>
隨至江夏為狐所媚不欲渡江發狂大呌恒欲赴水妻<lb/>
屬惶懼縳黯著牀櫪上舟行半江忽爾欣笑至岸大喜<lb/>
曰本謂諸女郎軰不隨過江今在州城上復何慮也士<lb/>
同蒞官便求術士左右言州人能射狐者士同延至入<lb/>
<pb n="KR3l0118_WYG_451-5b"/>
令堂中悉施牀席寘黯於屋西北陬家人數十持更迭<lb/>
守已於堂外别施一牀持弓矢以候狐至三夕忽云諸<lb/>
人得飽睡否適已中狐明當取之衆以為狂而未之<lb/>
信及明見忩中有血衆隨血去入大坑中草下見一牝<lb/>
狐帶箭垂死黯妻燒狐為灰服之至盡自爾得平復後<lb/>
為原武縣丞在㕔事忽見老狐奴婢詣黯再拜云是大<lb/>
家阿嬭徃者娘子枉為崔家殺害翁婆追念未嘗離口<lb/>
今欲將小女更與王郎續親故令申意兼取吉日成納<lb/>
<pb n="KR3l0118_WYG_451-6a"/>
黯甚懼辭以厚利萬計料理遽出羅錦十餘匹於通衢<lb/>
焚之老奴乃謂其婦云天下美丈夫亦復何數安用王<lb/>
家老翁為女壻言訖不見<hi>出廣異記</hi>
　　　　袁嘉祚<lb/>
唐寜王傳袁嘉祚年五十應制授垣縣縣丞門素凶為<lb/>
者盡死嘉祚到官而丞宅數任無人居屋宇摧殘荆棘<lb/>
充塞嘉祚剪其荆棘理其墻垣坐㕔事中邑老吏人皆<lb/>
懼勸出不可既而魅夜中為怪嘉祚不動伺其所入明<lb/>
<pb n="KR3l0118_WYG_451-6b"/>
日掘之得狐狐老矣兼子孫數十頭嘉祚盡烹之次至<lb/>
老狐狐乃言曰吾神能通天預知休咎願置我我能益<lb/>
於人今此宅已安捨我何害嘉祚前與之言備告其官<lb/>
秩又曰願為耳目長在左右乃免狐後祚如狐言秩滿<lb/>
果遷數年至御史狐乃去<hi>出紀聞</hi>
　　　　李林甫<lb/>
唐李林甫方居相位嘗退朝坐於堂之前軒見一𤣥狐<lb/>
其質甚大若牛馬而毛色黯黑有光自堂中出馳至庭<lb/>
<pb n="KR3l0118_WYG_451-7a"/>
顧望左右林甫命弧矢將射之未及已亡見矣自是凢<lb/>
數日每晝坐輙有一𤣥狐出焉其嵗林甫籍没<hi>出宣室志</hi>
　　　　孫甑生<lb/>
唐道士孫甑生本以飬鷹為業後因放鷹入一窟見狐<lb/>
數十枚讀書有一老狐當中坐迭以傳授甑生直入奪<lb/>
得其書而還明日有十餘人持金帛詣門求贖甑生不<lb/>
與人云君得此亦不能解用之若寫一本見還當以口<lb/>
訣相授甑生竟傳其法為世術士狐初與甑生約不得<lb/>
<pb n="KR3l0118_WYG_451-7b"/>
示人若違者必當非命天寳末𤣥宗固就求之甑生不<lb/>
與竟爾㐲法<hi>出廣異記</hi>
　　　　王璿<lb/>
唐宋州刺史王璿少時儀貌甚美為牝狐所媚家人或<lb/>
有見者丰姿端麗雖僮㓜過之者必歛容致敬自稱新<lb/>
婦抵對皆有理由是人樂見之每至端午及佳節悉有<lb/>
贈儀相送云新婦上其郎某娘續命衆人笑之然所得<lb/>
甚衆後璿職髙狐乃不至盖其禄重不能為怪<hi>出廣異記</hi>
<pb n="KR3l0118_WYG_451-8a"/>
　　　李黁<lb/>
東平尉李黁初得官自東京之任夜投故城店中有故<lb/>
人賣胡餅為業其妻姓鄭有美色李目而悦之因宿其<lb/>
舎留連數日乃以十五千轉索胡婦既到東平寵遇甚<lb/>
至性婉約多媚黠風流女工之事罔不心了於音聲特<lb/>
究其妙在東平三嵗有子一人其後李充租綱入京與<lb/>
鄭同還至故城大㑹鄉里飲宴累十餘日李催發數四<lb/>
鄭固稱疾不起李亦憐而從之又十餘日不獲已事理<lb/>
<pb n="KR3l0118_WYG_451-8b"/>
須去行至郭門忽言腹痛下馬便走勢疾如風李與其<lb/>
僕數人極騁追不能及便入故城轉入易水村足力少<lb/>
息李不能捨復逐之垂及因入小穴極聲呼之寂無所<lb/>
應戀結悽愴言發淚下㑹日暮村人以草塞穴口還店<lb/>
止宿及明又徃呼之無所見乃以火燻乆之村人為掘<lb/>
深數丈見牝狐死穴中衣服脱卸如蜕脚上著錦襪李<lb/>
嘆息良久方埋之歸店取獵犬噬其子子略不驚怕便<lb/>
將入都寄親人家養之輸納畢復還東京婚於蕭氏蕭<lb/>
<pb n="KR3l0118_WYG_451-9a"/>
氏常呼李為野狐婿李初無以答一日晚李與蕭擕手<lb/>
歸房狎戲復言其事忽聞堂前有人聲李問阿誰夜來<lb/>
答曰君豈不識鄭四娘耶李素所鍾念者聞其言遽欣<lb/>
然躍起問鬼乎人乎答曰身即鬼也欲近之而不能四<lb/>
娘因謂李人神道殊賢夫人何至數相謾罵且所生之<lb/>
子逺寄人家其人皆言狐生不給衣食豈不念乎宜早<lb/>
為撫育九泉無恨也若夫人云云相侮又小兒不收必<lb/>
將為君之患言畢不見蕭遂不復敢説其事唐天寳末<lb/>
<pb n="KR3l0118_WYG_451-9b"/>
子年十餘甚無恙<hi>出廣異記</hi>
　　　　李揆<lb/>
唐丞相李揆乾元初為中書舎人嘗一日退朝歸見一<lb/>
白狐在庭中搗練石上命侍僮逐之已亡見矣時有客<lb/>
於揆門者因話其事客曰此祥符也某敢賀至明日果<lb/>
選禮部侍郎<hi>出宣室誌</hi>
　　　　宋溥<lb/>
宋溥者唐大厯中為長城尉自言㓜時與其黨暝扱野<lb/>
<pb n="KR3l0118_WYG_451-10a"/>
狐數夜不獲後因月夕復為其事見一鬼戴笠騎狐唱<lb/>
獨盤子至扱所狐欲入扱鬼乃以手搭狐頰因而復迴<lb/>
如是數四其後夕溥復下扱伺之鬼又乘狐兩小鬼引<lb/>
前徃來扱所溥等無所獲而止有談衆者亦云㓜時下<lb/>
扱忽見一老人扶杖至已所止樹下仰問樹上是何人<lb/>
物衆時尚小甚惶懼其兄因怒罵云老野狐何敢如此<lb/>
下樹逐之遂變狐走<hi>出廣異記</hi>
　　　　僧晏通<lb/>
<pb n="KR3l0118_WYG_451-10b"/>
晉州長寜縣有沙門晏通修頭陀法將夜則必就藂林<lb/>
亂塜寓宿焉雖風雨露雪其操不易雖魑魅魍魎其心<lb/>
不揺月夜棲於道邉積骸之左忽有妖狐踉蹌而至初<lb/>
不虞晏通在樹影也乃取髑髏安於其首遂揺動之儻<lb/>
振落者即不再顧因别選焉不四五遂得其一岌然而<lb/>
綴乃褰擷木葉草花障蔽形體随其顧盻即成衣服湏<lb/>
臾化作婦人綽約而去乃於道右以伺行人俄有促馬<lb/>
南來者妖狐遥聞則慟哭于路過者駐騎問之遂對曰<lb/>
<pb n="KR3l0118_WYG_451-11a"/>
我歌人也随夫入秦今曉夫為盗殺掠去其財伶俜孤<lb/>
逺思願北歸無由致脱能收採當誓微軀以執婢役過<lb/>
者易定軍人也即下馬熟視悦其都冶詞意叮嚀便以<lb/>
後乗挈行焉晏通遽出謂曰此妖狐也君何容易因舉<lb/>
錫杖叩狐腦髑髏應手即墜遂復形而竄焉<hi>出集異記</hi>
　<lb/>
　<lb/>
　<lb/>
<pb n="KR3l0118_WYG_451-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百七十二</head>
    <p>
<pb n="KR3l0118_WYG_372-1a"/>
欽定四庫全書<lb/>
　太平廣記卷三百七十二　宋　李昉等　編<lb/>
　　精怪五<lb/>
　　凶器下<lb/>
　　　桓彦範　　　蔡四　　　　李華<lb/>
　　　商鄉人　　　盧涵　　　　張不疑<lb/>
　　　凶器下<lb/>
　　　　桓彦範<lb/>
<pb n="KR3l0118_WYG_372-1b"/>
扶陽王桓彦範少放誕節不飾細行常與諸客遊俠飲<lb/>
於荒澤中日暮諸客罷散範與數人大醉遂卧澤中二<lb/>
更後忽有一物長丈餘大十圍手持矛㦸瞋目大喚直<lb/>
來趨範等衆皆俯伏不動範有膽力乃奮起呌呼張拳<lb/>
而前其物乃返走遇一大栁樹範手斷一枝持以擊之<lb/>
其聲策策如中虚物數下乃匍匐而走範逐之愈急因<lb/>
入古壙中洎明就視乃是一敗方相焉<hi>出廣異記</hi>
　　　　蔡四<lb/>
<pb n="KR3l0118_WYG_372-2a"/>
潁陽蔡四者文詞之士也天寶初家于陳留之浚儀吟<lb/>
詠之際每有一鬼來登其榻或問義或賞詩蔡君問何<lb/>
鬼神忽此降顧鬼曰我姓王最大慕君才徳而來耳蔡<lb/>
初甚驚懼後稍狎之其鬼毎至恒以王大蔡氏相呼言<lb/>
笑歡樂蔡氏故人有小奴見鬼試令觀之其奴戰慄問<lb/>
其形云有大鬼長丈餘餘小鬼數人在後蔡氏後作小<lb/>
木屋置宅西南隅植諸菓木其外候鬼至謂曰人神道<lb/>
殊君所知也昨與君造小舎宜安堵鬼甚喜辭謝主人<lb/>
<pb n="KR3l0118_WYG_372-2b"/>
其後毎言笑畢便入此居偃息以為常矣久之謂蔡氏<lb/>
曰我欲嫁女暫借君宅蔡氏不許曰老親在堂若染鬼<lb/>
氣必不安穏君宜别求宅也鬼云太夫人堂但閉之必<lb/>
當不入餘借七日耳蔡氏不得已借焉七日之後方還<lb/>
住而安穏無他事也後數日云設齋慿蔡為借食器及<lb/>
帳幕等蔡云初不識他人唯借已物因問欲於何處設<lb/>
齋云近在繁臺北世間月午即地下齋時問至時欲往<lb/>
相看得乎曰何適不可蔡氏以鬼舉家持千手千眼呪<lb/>
<pb n="KR3l0118_WYG_372-3a"/>
家人清浄鬼即不來盛食葷血其鬼必至欲至其齋家<lb/>
人皆精心念誦着新浄衣乘月往繁臺遙見帳幕僧徒<lb/>
極盛家人並誦呪前逼之見鬼惶遽紛披知其懼人乃<lb/>
益前進既至翕然而散其王大者與徒侣十餘人北行<lb/>
蔡氏隨之可五六里至一墓林乃没記其所而還明與<lb/>
家人往視之是一廢墓中有明器數十當壙者最大額<lb/>
上作王字蔡曰斯其王大乎積火焚之其鬼遂絶<hi>出廣異記</hi>
　　　　李華<lb/>
<pb n="KR3l0118_WYG_372-3b"/>
唐吏部員外李華幼時與流輩五六人在濟源山莊讀<lb/>
書半年後有一老人鬚眉雪色恒持一裹石大如拳毎<lb/>
日至晚即騎院牆坐以石擲華等當忩前後數月居者<lb/>
苦之鄰有秦别將善射知名華自往詣之具說其事秦<lb/>
欣然持弓至山所伺之及晚復來投石不已秦乃於隙<lb/>
中縱矢一發便中視之乃木明器<hi>出廣異記</hi>
　　　　商鄉人<lb/>
近世有人旅行商鄉之郊初與一人同行數日忽謂人<lb/>
<pb n="KR3l0118_WYG_372-4a"/>
曰我乃是鬼為家中明器叛逆日夜戰鬭欲假一言以<lb/>
定禍亂將如之何云茍可成事無所憚會日晚道左方<lb/>
至一大墳鬼指墳言是已冢君於冢前大呼有敕斬金<lb/>
銀部落如是畢矣鬼言訖入塚中人便宣敕須臾聞斬<lb/>
決之聲有頃鬼從中出手持金銀人馬數枚頭悉斬落<lb/>
謂人曰得此足一生福以報恩耳人至西京為長安捉<lb/>
事人所告縣官云此古器當是破冢得之人以實對縣<lb/>
白尹奏其事發使人隨開冢得金銀人馬斬頭落者數<lb/>
<pb n="KR3l0118_WYG_372-4b"/>
百枚<hi>出廣異記</hi>
　　　　盧涵<lb/>
開成中有盧涵學究家於洛下有莊于萬安山之陰夏<lb/>
麥既登時果又熟獨跨小馬造其莊去十餘里見大栢<lb/>
林之畔有新潔室數間而作店肆時日欲沈涵因憩馬<lb/>
覩一雙鬟甚有媚態詰之云是耿將軍守塋青衣父兄<lb/>
不在涵悅之與語言多巧麗意甚虚襟盼睞明眸轉資<lb/>
態度謂涵曰有少許家醖郎君能飲三兩杯否涵曰不<lb/>
<pb n="KR3l0118_WYG_372-5a"/>
惡遂捧古銅罇而出與涵飲極歡青衣遂擊席而謳送<lb/>
盧生酒曰獨持巾櫛掩𤣥關小帳無人燭影殘昔日羅<lb/>
衣今化盡白楊風起隴頭寒涵惡其詞之不稱但不曉<lb/>
其理酒盡青衣謂涵曰更與郎君入室添杯去秉燭挈<lb/>
罇而入涵躡足窺之見懸大烏虵以刀刺虵之血滴于<lb/>
樽中以變為酒涵大恐慄方悟怪魅遂擲出户解小馬<lb/>
而走青衣連呼數聲曰今夕事須留郎君一宵且不得<lb/>
去知勢不可又呼東邊方大且與我趂取遮郎君俄聞<lb/>
<pb n="KR3l0118_WYG_372-5b"/>
栢林中有一大漢應聲甚偉須臾迴顧有物如大枯樹<lb/>
而趨舉足甚沈重相去百餘步涵但疾加鞭又經一小<lb/>
栢林中有一巨物𨼆𨼆雪白處有人言云今宵必須擒<lb/>
取此人不然者明晨君當受禍涵聞之愈怖怯及莊門<lb/>
已三更扄户閴然唯有數乘空車在門外羣羊方咀草<lb/>
次更無人物涵棄馬潛跧于車箱之下窺見大漢徑扺<lb/>
門牆極髙只及斯人腰跨手持㦸瞻視莊内遂以㦸刺<lb/>
莊内小兒但見小兒手足撈空于㦸之巔只無聲耳良<lb/>
<pb n="KR3l0118_WYG_372-6a"/>
久而去涵度其已逺方能起扣門莊客乃啓關驚涵之<lb/>
夜至喘汗而不能言及旦忽聞莊院内客哭聲云三歲<lb/>
小兒因昨宵寐而不蘇矣涵甚惡之遂率家僮及莊客<lb/>
十餘人持刀斧弓矢而究之但見夜來飲處空逃户環<lb/>
屋數間而已更無人物遂搜栢林中見一大明器婢子<lb/>
髙二尺許傍有烏虵一條已斃又東畔栢林中見一大<lb/>
方相骨遂俱毁折而焚之尋夜來白物而言者即是人<lb/>
白骨一具肢節筋綴而不欠分毫鍜以銅斧終無缺損<lb/>
<pb n="KR3l0118_WYG_372-6b"/>
遂投之于壍而已涵本有風疾因飲虵酒而愈焉<hi>出𫝊竒</hi>
　　　　張不疑<lb/>
南陽張不疑開成四年宏詞登科授祕書遊京假丏於<lb/>
諸侯迴以家逺無人患其孤寂寓居京國欲市青衣散<lb/>
耳目於閭里聞旬月内亦累有呈告者適憎貌未偶月<lb/>
餘牙人來去有新鬻僕者請閱焉不疑與期於翌日及<lb/>
所約時至抵其家有披朱衣牙笏者稱前浙西胡司馬<lb/>
揖不疑就位與語甚爽朗云某少曾在名塲幾及成事<lb/>
<pb n="KR3l0118_WYG_372-7a"/>
曩以當家使於南海蒙攜引數年記於嶺中偶獲婢僕<lb/>
等三數十人自浙右已歴南荆貨鬻殆盡今但有六七<lb/>
人承牙人致君子至焉語畢一青衣捧小盤各設於賔<lb/>
主位俄攜銀罇金盞醪醴芳新馨香撲鼻不疑奉道常<lb/>
御酒止肉是日不覺飲數杯餘命諸青衣六七人並列<lb/>
於庭曰唯所選耳不疑曰某以乏於僕使今唯有錢六<lb/>
萬願貢其價却望髙明度六萬之直者一人以示之朱<lb/>
衣人曰某價翔庳各有差等遂指一鵶鬟重耳者曰春<lb/>
<pb n="KR3l0118_WYG_372-7b"/>
條可以償耳不疑覩之則果是私目者矣即日操契付<lb/>
金春條善書錄音旨清婉所有指使無不愜適又好學<lb/>
月餘日潛為小詩往往自於户牖間題詩云幽室鏁妖<lb/>
艷無人蘭蕙芳春風三十載不盡羅衣香不疑深惜其<lb/>
才貌明慧如此兩月餘不疑素有禮奉門徒尊師居旻<lb/>
天觀相見因謂不疑曰郎君有邪氣絶多不疑莫知所<lb/>
自尊師曰得毋新聘否不疑曰聘納則無市一子耳尊<lb/>
師曰禍矣不疑恐遂問計焉尊師曰明旦告歸慎勿令<lb/>
<pb n="KR3l0118_WYG_372-8a"/>
覺明早尊師至謂不疑曰喚怪物出來不疑召春條泣<lb/>
於屏幕間亟呼之終不出來尊師曰果怪物耳斥於室<lb/>
内閉之尊師焚香作法以水向東而噀者三謂不疑曰<lb/>
可往觀之何如也不疑視之曰大抵是舊貌但短小尺<lb/>
寸間耳尊師曰未也復作法禹步又以水向門而噴者<lb/>
三謂不疑可更視之何如也不疑視之長尺餘小小許<lb/>
殭立不動不疑因更視之乃仆地撲然作聲視之一朽<lb/>
明器背上題曰春條其衣服若蟬蛻然繫結仍舊不疑<lb/>
<pb n="KR3l0118_WYG_372-8b"/>
大驚尊師曰此雖然腰腹間已合有異令不疑命刀劈<lb/>
之腰頸間果有血浸潤於木矣遂焚之尊師曰向使血<lb/>
徧體則郎君一家皆遭此物也自是不疑鬱悒無已豈<lb/>
有與明器同居而不之省殆非永年毎念至惘然數日<lb/>
如有所失因得沈痼遂請告歸寧明年為江西辟至日<lb/>
使淮南中路疾罷又明年八月而卒卒後一日尊夫人<lb/>
繼殁道士之言果驗<hi>出𫝊竒</hi>
　　　　又<lb/>
<pb n="KR3l0118_WYG_372-9a"/>
一說張不疑常與道士共辦往來道士將他適乃誡不<lb/>
疑曰君有重厄不宜居太夫人膝下又不可進買婢僕<lb/>
之輩某去矣幸勉之不疑即啓母盧氏盧氏素奉道常<lb/>
日亦多在别所求静因擇寺院以居不疑旦問省數月<lb/>
有牙儈言有崔氏孀婦甚貧有妓女四人皆鬻之今有<lb/>
一婢曰金釭有姿首最其所惜者今貧不得已將欲貨<lb/>
之不疑喜遂令召至即酬其價十五萬而獲焉寵侍無<lb/>
比金釭美言笑明利輕便事不疑皆先意而知不疑愈<lb/>
<pb n="KR3l0118_WYG_372-9b"/>
惑之無幾道士詣門及見不疑言色慘沮吁嘆不已不<lb/>
疑詰之道士曰嘻禍已成無奈何矣非獨於君太夫人<lb/>
亦不免矣不疑驚怛起曰别後皆如師敎尊長寓居佛<lb/>
寺某守道殊不敢怠不知何以致禍且如之何哀祈備<lb/>
至道士曰家無計矣但為君辦明之因詰其别後有所<lb/>
進否不疑曰家少人力昨唯買一婢耳道士曰可見乎<lb/>
不疑即召之金釭不肯出不疑連促之終不出不疑自<lb/>
詬之即至道士曰即此是矣金釭大罵曰婢有過鞭撻<lb/>
<pb n="KR3l0118_WYG_372-10a"/>
之可也不要鬻之可也一百五十千尚在何所憂乎何<lb/>
物道士預人家事耶道士曰惜乎不疑曰焉有此事唯<lb/>
尊師命敢不聽從道士即以拄杖擊其頭沓然有聲如<lb/>
擊木遂倒乃一明器女子也背書其名道士命掘之五<lb/>
六尺得古墓柩傍有明器四五制作悉𩔖所焚者一百<lb/>
五十千在柩前儼然即不疑買婢之資復取之不疑惝<lb/>
怳發疾累月而卒親盧氏旬日繼殁焉<hi>出博異記又出靈怪集</hi>
　<lb/>
<pb n="KR3l0118_WYG_372-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百七十二<lb/>
</p>
<p>
</p>
  </div>
</body>
</text>
</TEI>
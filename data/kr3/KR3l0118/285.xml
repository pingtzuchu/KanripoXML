<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百八十五</head> <lb/>
    <p>
<pb n="KR3l0118_WYG_285-1a"/>
欽定四庫全書<lb/>
　太平廣記卷二百八十五<lb/>
　　幻術二<lb/>
　　　宋子賢　　　胡僧　　　　祖珍儉<lb/>
　　　葉道士　　　河南妖主　　凉州妖主<lb/>
　　　明崇儼　　　劉靖妻　　　鼎師<lb/>
　　　李慈徳　　　葉法善　　　羅公逺<lb/>
　　　北山道者　　東明觀道士　東巖寺僧<lb/>
<pb n="KR3l0118_WYG_285-1b"/>
　　　荆術士　　　梵僧難陀　　太白老僧<lb/>
　　　　宋子賢<lb/>
隋煬帝大業九年唐縣人宋子賢善為幻術每夜樓上<lb/>
有光明能變作佛形自稱彌勒佛出世又懸鏡於堂中<lb/>
壁上盡為獸形有人來禮謁者轉其鏡遣觀來生像或<lb/>
作蛇獸形子賢輒告之罪業當更禮念乃轉人形示之<lb/>
逺近惑信聚數千百人遂潛作亂事洩官捕之夜至繞<lb/>
其所居但見火炕兵不敢進其將曰此地素無坑止妖<lb/>
<pb n="KR3l0118_WYG_285-2a"/>
妄耳及進復無火遂擒斬之<hi>出廣古今五行記</hi>
　　　　胡僧<lb/>
唐貞觀中西域獻胡僧咒術能死人能生人太宗令于<lb/>
飛騎中取壯勇者試之如言而死如言而生帝以吿太<lb/>
常少卿傅奕奕曰此邪法也臣聞邪不犯正若使咒臣<lb/>
必不能行帝召僧咒奕奕對之無所覺須臾胡僧忽然<lb/>
自倒若為所擊便不復蘇矣<hi>出國朝雜記</hi>
　　　　祖珍儉<lb/>
<pb n="KR3l0118_WYG_285-2b"/>
唐咸亨中趙州祖珍儉有妖術懸小甕於梁上以刀斫<lb/>
之繩斷而甕不落又於空房内密閉門置一甕水横刀<lb/>
其上人良久入看見儉支解五段水甕皆是血人去之<lb/>
後平復如初冬月極寒石臼冰凍呪之拔出賣卜於信<lb/>
都市日取百錢蓋君平之法也後被人糺吿引向市斬<lb/>
之顔色自若了無懼命紙筆作詞精彩不撓<hi>出朝野僉載</hi>
　　　　葉道士<lb/>
唐陵空觀葉道士呪刀盡力斬病人肚横桃栁於腹上桃<lb/>
<pb n="KR3l0118_WYG_285-3a"/>
栁斷而肉不傷後將雙刀斫一女子應手兩段血流遍地家<lb/>
人大哭道士取續之噴水而咒須臾平復如故<hi>出朝野僉載</hi>
　　　　河南妖主<lb/>
唐河南府立徳坊及南市西坊皆有胡妖神廟毎嵗商<lb/>
胡祈福烹猪殺羊琵琶鼓笛酣歌醉舞酧神之後募一<lb/>
胡為妖主㸔者施錢並與之其妖主取一横刀利同霜<lb/>
雪吹毛不過以刀刺腹刃出於背仍亂擾腸肚流血食<lb/>
頃噴水呪之平復如故此葢西域之幻法也<hi>出朝野僉載</hi>
<pb n="KR3l0118_WYG_285-3b"/>
　　　　梁州妖主<lb/>
唐梁州妖神祠至祈禱日妖主以利鐵從額上釘之直<lb/>
洞腋下即出門身輕若飛須臾數百里至西妖神前舞<lb/>
一曲即却至舊妖所乃㧞釘一無所損卧十餘日平復<lb/>
如初莫知其所以然也<hi>出朝野僉載</hi>
　　　　明崇儼<lb/>
唐明崇儼有術法文帝試之為地窖遣妓奏樂引儼至<lb/>
謂曰此地常聞絃管是何祥也卿能止之儼曰諾遂書<lb/>
<pb n="KR3l0118_WYG_285-4a"/>
二桃符於其上釘之其聲寂然上笑喚妓人問云見二<lb/>
龍頭張口向上遂怖懼不敢奏樂也上大悦<hi>出朝野僉載</hi>
　　　　劉靖妻<lb/>
唐蜀縣令劉靖妻患疾正諫大夫明崇儼診之曰須得生<lb/>
龍肝食之必愈靖以為不可得儼乃書符乗風放之上<lb/>
天須臾有龍下入甕水中剔取肝食之而差文帝盛夏<lb/>
須雪及枇杷龍眼子儼坐頃間徃隂山取雪至嶺取果<lb/>
子並到食之無别時𤓰未熟上思之儼索百錢將去須<lb/>
<pb n="KR3l0118_WYG_285-4b"/>
臾得一大𤓰云緱氏老人園内得之上追老人至問之<lb/>
云土埋一𤓰擬進適賣唯得百錢耳儼獨卧堂中夜被<lb/>
刺死刀子仍在心上敕求賊甚急竟無踪緒或以為儼<lb/>
役鬼勞苦被鬼殺之孔子曰攻乎異端斯害也已信哉<lb/>
<hi>出朝野僉載</hi>
　　　　鼎師<lb/>
唐則天朝有鼎師者瀛博野人有竒行太平公主進則<lb/>
天試之以銀甕盛酒三斗一舉而飲盡又曰臣能食醤<lb/>
<pb n="KR3l0118_WYG_285-5a"/>
即令以銀甕盛醤一斗鼎師以匙抄之須臾即竭則天<lb/>
欲與官鼎曰情願出家即與剃頭後則天之復辟也鼎<lb/>
曰如來螺髻菩薩寳首若能修道何必剃除遂長髪使<lb/>
張潛決一百不廢行動亦無瘡痍時人莫測<hi>出朝野僉載</hi>
　　　　李慈徳<lb/>
唐大足年中有妖妄人李慈徳自云能行符書厭則天<lb/>
於内安置布豆成兵馬畫地為江河與給使相知削竹<lb/>
為鎗纏被為甲三更於内反宫人擾亂相投者十二三<lb/>
<pb n="KR3l0118_WYG_285-5b"/>
羽林將軍楊𤣥基聞内裏聲呌領兵斬闗而入殺慈徳<lb/>
閹豎數十人惜哉慈徳以厭為容以厭而䘮<hi>出朝野僉載</hi>
　　　　葉法善<lb/>
唐孝和帝令内道場僧與道士各述所能久而不決𤣥<lb/>
都觀葉法善取胡桃二升並殻食之並盡僧仍不伏法<lb/>
善燒一鐵鉢赫赤兩手欲合老僧頭上僧唱賊袈裟掩<lb/>
頭而走孝和撫掌大笑<hi>出朝野僉載</hi>
　　　　羅公逺<lb/>
<pb n="KR3l0118_WYG_285-6a"/>
唐道士羅公逺㓜時不慧遂入梁山數年忽有異見言<lb/>
事皆中敕追入京先天中皇太子設齋逺從太子乞金<lb/>
銀噐物太子靳固不與逺曰少時自取太子自封署房<lb/>
門須臾開視噐物一無所見東房先封閉徃視之噐物<lb/>
並在其中又借太子所乗馬太子怒不與逺曰已取得<lb/>
來見於後園中放在太子急徃櫪上檢㸔馬在如故侍<lb/>
御史𡊮守一將食噐數枚就羅公逺㸔年命奴擎衣襆<lb/>
在門外不覺須臾在逺公衣箱中諸人大驚莫知其然<lb/>
<pb n="KR3l0118_WYG_285-6b"/>
<hi>出朝野僉載</hi>
　　　　北山道者<lb/>
唐張守珪之鎮范陽檀州宻雲令有女年十七姿色絶<lb/>
人女病踰年醫不愈宻雲北山中有道者衣黄衣在山<lb/>
數百年稱有道術令自至山請之道人既至與之方女<lb/>
病立已令喜厚其貨財居月餘女夜卧有人與之寢而<lb/>
私焉其人毎至女則昏魘及明人去女復如常如是數<lb/>
夕女懼告母母以告令乃移牀近已夜而伺之覺牀動<lb/>
<pb n="KR3l0118_WYG_285-7a"/>
掩焉擒一人遽命燈至乃北山道者令縛而訊之道者<lb/>
泣曰吾命當終被惑乃爾吾居北山六百餘載未嘗到<lb/>
人間吾今垂千嵗矣昨蒙召殷勤所以到縣及見公女<lb/>
意大悦之自抑不可於是徃來吾有道術常晝日能隐<lb/>
其形所以家人不見今遇此厄夫復何言令竟殺之<hi>出紀</hi>
<hi>聞</hi>
　　　　東明觀道士<lb/>
唐開元中宫禁有美人忽夜夢被人邀去縱酒宻㑹極<lb/>
<pb n="KR3l0118_WYG_285-7b"/>
歡而歸歸輒流汗倦怠後因從容奏於帝帝曰此必術<lb/>
士所為也汝若復徃但隨宜以物識之其夕熟寐飄然<lb/>
又徃美人半醉見石硯在前乃宻印手文於曲房屏風<lb/>
之上寤而具啟帝乃潛以物色令於諸宫觀中求之果<lb/>
於東明觀得其屏風手文尚在所居道士已遁矣<hi>出開天𫝊</hi>
<hi>信記</hi>
　　　　東巖寺僧<lb/>
博陵崔簡少敏恵好異術嘗遇道士張元肅曉以道要<lb/>
<pb n="KR3l0118_WYG_285-8a"/>
使役神物坐通變化唐天寳二載如蜀郡郡有吕誼者<lb/>
遇簡而厚幣以遺意有所為簡問所欲乃曰繼代有女<lb/>
未嘗見人閨帷之中一夕而失意者明公藴非常之術<lb/>
願知所捕瞑目無恨矣簡曰易耳即於别室夜設几席<lb/>
焚名香以降神靈簡令吕生伏劍於户若胡僧來可執<lb/>
之求女慎無傷也簡書符呵之符飛出食頃間風聲㧞<lb/>
樹發屋忽聞一甲卒進曰神兵備願王所用簡曰主人<lb/>
某日失女可捕來卒曰唯東山上人毎日以呪水取人<lb/>
<pb n="KR3l0118_WYG_285-8b"/>
得非是乎簡曰若然可速捕來卒去須臾還曰東山上<lb/>
人聞之駭怒將下金剛伐君奈何簡曰無苦又書符飛<lb/>
之倐忽有神兵萬計皆竒形異狀執劍㦸列庭俄而西<lb/>
北上見一金剛來長數十丈張目叱簡兵兵俯伏不敢<lb/>
動簡劍歩於壇前神兵忽隐即見金剛駭矣久之無所<lb/>
見忽有一物猪頭人形著豹皮水褌云上人願起居仙<lb/>
官簡路坐而命之紫衣胡僧趨入簡讓曰僧盗主人女<lb/>
安敢妄有役使初僧拒詐吕生忽於户間躍出執而尤<lb/>
<pb n="KR3l0118_WYG_285-9a"/>
之僧廹不隐即曰伏矣貧道行大力法葢聖者致耳非<lb/>
僧所求令即歸之無苦相逼向非仙官之命君豈望乎<lb/>
願令聖者取來俄頃見猪頭負女至𡨕然如睡簡曰宜<lb/>
取井花水為桃湯洗之即醒遂自陳云初睡中夢一物<lb/>
猪頭人身攝去不知行近逺至一小房中見胡僧相淩<lb/>
問何處乃云天上也便禁閉無得出是夜有兵騎造門<lb/>
猪頭又至云崔真人有命方得歸然某來時私於僧房<lb/>
門上塗少脂粉有三指跡若以此尋可獲吕生厚遗簡<lb/>
<pb n="KR3l0118_WYG_285-9b"/>
而隂求僧門所記餘數月遊東巖寺入曲房忽見指跡<lb/>
於門右扇遽追之僧宿昔已去莫知所之寺與吕生居<lb/>
處可十里有餘耳<hi>出通幽記</hi>
　　　　荆術士<lb/>
唐大厯中荆州有術士從南來止于陟圮寺好酒少有醒時<lb/>
因寺中大齋㑹人衆數千術士忽曰余有一技可代柞<lb/>
瓦㕎珠之歡也乃合彩色於一噐中驔歩㧓目徐祝數<lb/>
十言方飲水再三噀壁上成維摩問疾變相五色相宣<lb/>
<pb n="KR3l0118_WYG_285-10a"/>
如新寫逮半日餘色漸薄至暮都滅惟金粟綸巾鶖子<lb/>
衣上一花經兩日猶在<hi>出酉陽雜爼</hi>
　　　　梵僧難陀<lb/>
唐丞相魏公張延賞在蜀時有梵僧難陀得如幻三昧<lb/>
入水火貫金石變化無窮初入蜀與三尼俱行或大醉<lb/>
狂歌戍將將斷之及僧至且曰某寄迹桑門别有藥術<lb/>
因指三尼此妙於歌管戍將反敬之遂留連為辦酒夜<lb/>
㑹客與劇飲僧假襔襠巾幗市鉛黛飾其三尼及坐含<lb/>
<pb n="KR3l0118_WYG_285-10b"/>
睇調笑逸態絶世飲將䦨僧謂尼曰可爲押衙踏某曲<lb/>
也因徐進對舞曵緒廻雪迅赴摩趺技又絶倫也良久<lb/>
曲終而舞不已僧喝曰婦女風耶忽起取戍將佩刀衆<lb/>
謂酒狂驚走僧乃㧞刀斫之皆踣於地血及數尺戍將<lb/>
大懼呼左右縛僧僧笑曰無草草徐舉尼三枝笻枝也<lb/>
血乃酒耳又嘗在飲㑹令人斷其頭釘耳於柱無血身<lb/>
坐席上酒至瀉入脰瘡中面赤而歌手復抵節㑹罷自<lb/>
起提首安之初無痕也時時預言人凶衰皆謎語事過<lb/>
<pb n="KR3l0118_WYG_285-11a"/>
方曉成都有百姓供養數日僧不欲住閉闗留之僧因<lb/>
走入壁間百姓遽牽漸入惟餘袈裟角頃亦不見來日<lb/>
壁上有畫僧焉其狀形似日月漸薄積七日空有黒跡<lb/>
至八日黒跡亦滅已在彭州矣後不知所之<hi>出酉陽雜爼</hi>
　　　　太白老僧<lb/>
大唐中有平陽路氏子性好竒少從道士遊後廬於太<lb/>
白山嘗一日有老僧叩門路君延坐與語久之僧曰檀<lb/>
越好竒者然未能臻𤣥奥之樞徒為居深山中莫若襲<lb/>
<pb n="KR3l0118_WYG_285-11b"/>
輕裘馳駿馬遊朝市可不快平生志寧能與麋鹿為伍<lb/>
乎路君謝曰吾師之言若真有道者然而不能示我𤣥<lb/>
妙之跡何為張虚詞以自炫耶僧曰請弟子觀我𤣥妙<lb/>
之踪言訖即於衣中出一合子徑寸餘其色黒而光既<lb/>
啟之即以身入俄而化為一鳥飛沖天<hi>出宣室志</hi>
　<lb/>
　<lb/>
　太平廣記卷二百八十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷五十九</head> <lb/>
    <p>
<pb n="KR3l0118_WYG_059-1a"/>
欽定四庫全書<lb/>
　太平廣記卷五十九<lb/>
　　女仙四<lb/>
　　　明星玉女　　昌容　　　　園客妻<lb/>
　　　太𤣥女　　　西河少女　　梁玉清<lb/>
　　　江妃　　　　毛女　　　　秦宫人<lb/>
　　　鈎翼夫人　　南陽公主　　程偉妻<lb/>
　　　梁母　　　　董永妻　　　酒母<lb/>
<pb n="KR3l0118_WYG_059-1b"/>
　　　女儿<lb/>
　　　　明星玉女<lb/>
明星玉女者居華山服玉漿白日昇天山頂石龜其廣<lb/>
數畝高三仭其側有梯磴逺皆見玉女祠前有五石臼<lb/>
號曰玉女洗頭盆其中水色碧緑澄澈雨不加溢旱不<lb/>
减耗祠内有玉石馬一匹焉<hi>出集仙録</hi>
　　　　昌容<lb/>
昌容者商王女也修道於常山食蓬蔂根二百餘年顏<lb/>
<pb n="KR3l0118_WYG_059-2a"/>
如二十許能致紫草鬻與染工得錢以與貧病者往來<lb/>
城市世世見之逺近之人奉事者千餘家竟不知其所<lb/>
修之道常行日中不見其影或云昌容能鍊形者也忽<lb/>
冲天而去<hi>出女仙傳</hi>
　　　　園客妻<lb/>
園客妻神女也園客者濟陰人也美姿貎而良邑人多<lb/>
欲以女妻之客終不娶常種五色香草積數十年服食<lb/>
其實忽有五色蛾集香草上客收而薦之以布生華蠶<lb/>
<pb n="KR3l0118_WYG_059-2b"/>
焉至蠶出時有一女自來助客養蠶亦以香草飼之蠶<lb/>
壯得繭百三十枚繭大如甕每一繭繰六七日乃盡繰<lb/>
訖此女與園客俱去濟陰今有華蠶祠焉<hi>出女仙傳</hi>
　　　　太𤣥女<lb/>
太𤣥女姓顓名和少喪父或相其母子皆曰不夀惻然<lb/>
以為憂常曰人之處世一失不可復生况聞夀限之促<lb/>
非修道不可以延生也遂行訪明師洗心求道得王子<lb/>
之術行之累年遂能入水不濡盛雪寒時單衣冰上而<lb/>
<pb n="KR3l0118_WYG_059-3a"/>
顏色不變身體温煖可至積日又能徙官府宫殿城市<lb/>
屋宅於他處視之無異指之即失其所在門户櫝櫃有<lb/>
闗鑰者指之即開指山山搉指樹樹折更指之即復如<lb/>
故將弟子行山間日暮以杖叩石即開門户入其中屋<lb/>
宇床褥幃帳廩供酒食如常雖行萬里所在常爾能令<lb/>
小物忽大如屋大物忽小如毫芒或吐火張天嘘之即<lb/>
滅又能坐炎火之中衣履不燃須臾之間或化老翁或<lb/>
為小兒或為車馬無所不為行三十六術甚效起死㢠廻<lb/>
<pb n="KR3l0118_WYG_059-3b"/>
生救人無數不知其何所服食亦無得其術者顏色益<lb/>
少鬂髮如鴉忽白日昇天而去<hi>出女仙傳</hi>
　　　　西河少女<lb/>
西河少女者神仙伯山甫外甥也山甫雍州人入華山<lb/>
學道精思服食時還鄉里省親族一百餘年容狀益少<lb/>
入人家即知其家先世已來善惡功過有如目擊又知<lb/>
將來吉凶言無不效見其外甥女年少多病與之藥女<lb/>
服藥時年已七十稍稍還少色如嬰兒漢遣使行經西<lb/>
<pb n="KR3l0118_WYG_059-4a"/>
河於城東見一女子笞一老翁頭白如雪跪而受杖使<lb/>
者怪而問之女子答曰此是妾兒也昔妾舅伯山甫得<lb/>
神仙之道隱居華山中愍妾多病以神藥授妾漸復少<lb/>
壯今此兒妾令服藥不肯致此衰老行不及妾妾恚之<lb/>
故因杖耳使者問女及兒年各㡬許女子答云妾年一<lb/>
百三十嵗兒年七十一矣此女亦入華山而去<hi>出女仙傳</hi>
　　　　梁玉清<lb/>
東方朔内傳云秦并六國太白星竊織女侍兒梁玉清<lb/>
<pb n="KR3l0118_WYG_059-4b"/>
衞承莊逃入衞城少仙洞四十六日不出天帝怒命五<lb/>
岳搜捕焉太白歸位衞承莊逃焉梁玉清有子名休玉<lb/>
清謫於北斗下常舂其子乃配於河伯驂乘行雨子休<lb/>
每至少仙洞耻其母淫奔之所輒廻馭故此地常少雨<lb/>
焉<hi>出獨異志</hi>
　　　　江妃<lb/>
鄭交甫常遊漢江見二女皆麗服華裝佩兩明珠大如<lb/>
雞卵交甫見而悦之不知其神人也謂其僕曰我欲下<lb/>
<pb n="KR3l0118_WYG_059-5a"/>
請其佩僕曰此間之人皆習於辭不得恐罹悔焉交甫<lb/>
不聽遂下與之言曰二女勞矣二女答曰客子有勞妾<lb/>
何勞之有交甫曰橘是橙也我盛之以笥令附漢水將<lb/>
流而下我遵其旁搴之知吾為不遜也願請子佩二女<lb/>
曰橘是橙也盛之以莒令附漢水將流而下我遵其旁<lb/>
捲其芝而茹之手解佩以與交甫交甫受而懷之既趨<lb/>
而去行數十步視懷空無珠二女忽不見詩云漢有遊<lb/>
女不可求思言其以禮自防人莫敢犯況神仙之變化<lb/>
<pb n="KR3l0118_WYG_059-5b"/>
乎<hi>出列仙傳</hi>
　　　　毛女<lb/>
毛氏字玉姜在華陰山中山客獵師世世見之形體生<lb/>
毛自言秦始皇宫人也秦亡流亡入山道士教食松葉<lb/>
遂不饑寒身輕如此至西漢時已百七十餘年矣<hi>出列仙傳</hi>
　　　　秦宫人<lb/>
漢成帝時獵者於終南山中見一人無衣服身生黑毛<lb/>
獵人欲取之而其人踰坑越谷有如飛騰不可追及於<lb/>
<pb n="KR3l0118_WYG_059-6a"/>
是乃宻伺其所在合圍而得之問之言我本秦之宫人<lb/>
聞闗東賊至秦王出降宫室燒燔驚走入山饑無所飡<lb/>
當餓死有一老翁教我食松葉松實當時苦澁後稍便<lb/>
之遂不饑渴冬不寒夏不熱計此女定是秦王子嬰宫<lb/>
人至成帝時一百許嵗獵人將歸以榖食之初時聞榖<lb/>
臭嘔吐累日乃安如是一年許身毛稍脱落轉老而死<lb/>
向使不為人所得便成仙人也<hi>出抱朴子</hi>
　　　　鈎翼夫人<lb/>
<pb n="KR3l0118_WYG_059-6b"/>
鈎翼夫人齊人也姓趙少好清淨病卧六年右手捲飲<lb/>
食少漢武帝時望氣者云東北有貴人氣推而得之召<lb/>
到姿色甚偉武帝發其手而得玉鈎手得展幸之生昭<lb/>
帝武帝尋害之殯尸不冷而香一月後昭帝即位更葬<lb/>
之棺空但有絲履故名其宫曰鈎翼後避諱改為弋<hi>出列</hi>
<hi>仙傳</hi>
　　　　南陽公主<lb/>
漢南陽公主出降王咸屬王莾秉政公主夙慕空虚崇<lb/>
<pb n="KR3l0118_WYG_059-7a"/>
尚至道每追文景之為理世又知武帝之世累降神仙<lb/>
謂咸曰國危世亂非女子可以扶持但當自保恬和退<lb/>
身修道稍逺囂競必可延生若碌碌隨時進退恐不可<lb/>
免於支離之苦奔迫之患也咸曰黽俛世禄未從其言<lb/>
公主遂於華山結廬棲止嵗餘精思苦切真靈感應遂<lb/>
捨廬室而去人或見之徐徐絶壑乘雲氣冉冉而去咸<lb/>
入山追之越巨壑昇層巔涕泗追望漠然無跡忽於嶺<lb/>
上見遺朱履一雙前而取之已化為石因謂為公主峰<lb/>
<pb n="KR3l0118_WYG_059-7b"/>
潘安仁為記行於世<hi>出集仙録</hi>
　　　　程偉妻<lb/>
漢期門即程偉妻得道者也能通神變化偉不甚異之<lb/>
偉當從駕出行而服餙不備甚以為憂妻曰止闕衣耳<lb/>
何愁之甚耶即致兩匹縑忽然自至偉亦好黄白之術<lb/>
煉時即不成妻乃出囊中藥少許以器盛水銀投藥而<lb/>
煎之須臾成銀矣偉欲從之受方終不能得云偉骨相<lb/>
不應得逼之不已妻遂蹷然而死尸解而去<hi>出集仙録</hi>
<pb n="KR3l0118_WYG_059-8a"/>
　　　　　梁母<lb/>
梁母者盱眙人也寡居無子舍逆旅于平原亭客來投<lb/>
憩咸若還家客還錢多少未嘗有言客住經月亦無所<lb/>
厭自家衣食之外所得施諸貧寒常有少年住經日舉<lb/>
動異常臨去曰我東海小童也母亦不知小童何人也<lb/>
宋元徽四年丙辰馬耳山道士徐道盛暫至蒙陰於蜂<lb/>
城西遇一青羊車車自行見一童呼為徐道士前道盛<lb/>
行進去車三歩許止又見二童子年並十二三許齊着<lb/>
<pb n="KR3l0118_WYG_059-8b"/>
黄衣綘褁頭上髻容服端整世所無也車中人遣一童<lb/>
子傳語曰我平原客舍梁母也今被太上召還應過蓬<lb/>
萊尋子喬經太山考召意欲相見果得子來靈轡飄飄<lb/>
𤣥崗嶮巇隂津驛有限日程三千三子侍對在近我心憂勞便<lb/>
當乗烟三清此三子見送到𤣥都國汝為我謝東方諸<lb/>
清信士女太平在近十有餘一好相開度過此憂危舉<lb/>
手謝云太平相見馳車騰逝極目乃沒道盛還逆旅訪<lb/>
之正梁母度世日相見也<hi>出集仙録</hi>
<pb n="KR3l0118_WYG_059-9a"/>
　　　　董永妻<lb/>
董永父亡無以塟乃自賣為奴主知其賢與錢千萬遣<lb/>
之永行三年喪畢欲還詣主供其奴職道逢一婦人曰<lb/>
願為子妻遂與之俱主謂永曰以錢丐君矣永曰蒙君<lb/>
之恩父喪收藏永雖小人必欲服勤致力以報厚德主<lb/>
曰婦人何能永曰能織主曰必爾者但令君婦為我織<lb/>
縑百匹於是永妻為主人家織十日而百匹具焉<hi>出搜神記</hi>
　　　　酒母<lb/>
<pb n="KR3l0118_WYG_059-9b"/>
酒母闕下酒婦遇師呼于老者不知何許人也年五十<lb/>
餘云已數百嵗酒婦異之每加禮敬忽來謂婦曰急裝<lb/>
束與汝共應中陵王去是夜果有異人來持二茅狗一<lb/>
與于老一與酒婦俱令騎之乃龍也相隨上華陰山上<lb/>
常大呼云于老酒母在此<hi>出女仙傳</hi>
　　　　女几<lb/>
女几者陳市上酒婦也作酒常美仙人過其家飲酒即<lb/>
以素書五卷質酒錢几開視之乃仙方養性長生之術<lb/>
<pb n="KR3l0118_WYG_059-10a"/>
也儿私寫其要訣依而修之三年顔色更少如二十許<lb/>
人數嵗質酒仙人復來笑謂之曰盜道無師有翅不飛<lb/>
女几隨仙人去居山歴年人常見之其後不知所適今<lb/>
所居即女几山也<hi>出女仙傳</hi>
　<lb/>
　<lb/>
　<lb/>
　<lb/>
<pb n="KR3l0118_WYG_059-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷五十九<lb/>
</p>
<p>
</p>
  </div>
</body>
</text>
</TEI>
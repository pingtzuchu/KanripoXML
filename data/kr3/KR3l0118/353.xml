<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百五十三</head>
    <p>
<pb n="KR3l0118_WYG_353-1a"/>
欽定四庫全書<lb/>
　太平廣記卷三百五十三　宋　李昉等　編<lb/>
　　鬼三十八<lb/>
　　　皇甫枚　　　陳璠　　　　豫章中官<lb/>
　　　邵元休　　　何四郎　　　青州客<lb/>
　　　周元樞　　　朱延夀　　　秦進忠<lb/>
　　　望江李令　　張飛廟祝　　僧彦翛<lb/>
　　　建康樂人　　黄廷讓　　　張瑗<lb/>
<pb n="KR3l0118_WYG_353-1b"/>
　　　婺源軍人妻　陳徳遇　　　廣陵吏人<lb/>
　　　　皇甫枚<lb/>
光啓中僖宗在梁州秋九月皇甫枚將赴調行在與所<lb/>
親裴宜城者偕行十月自相州西抵髙平縣縣西南四<lb/>
十里登山越玉溪其日行旅稍稀煙雲晝晦日昃風勁<lb/>
惑於多岐上一長坂下視有茅屋數間槿籬疎散其中<lb/>
有喧語聲乃延望之少頃有村婦出自西廂之北著黄<lb/>
故衣蓬頭敗屨連呼之不顧但俛首而復入乃循坂東<lb/>
<pb n="KR3l0118_WYG_353-2a"/>
南下得及其居至則荆扉横葛縈帶其上茨棘羅生於<lb/>
其庭略無人蹤如渉一二年者矣枚與裴生愕立久之<lb/>
復登坂長望見官道有人行乃策蹇驢赴之至則郵吏<lb/>
將往端氏縣者也乃與俱焉是夜宿端氏<hi>出三水小牘</hi>
　　　　陳璠<lb/>
陳璠者沛中之走卒也與故徐帥時浦少結軍中兄弟<lb/>
之好及浦為支辟所任璠亦累遷右職黄巢之亂支辟<lb/>
簡勁卒五千人命浦總之而西璠為次將浦自許昌趨<lb/>
<pb n="KR3l0118_WYG_353-2b"/>
洛下璠以千人反平陰浦乃矯稱支命追兵廻於是引<lb/>
師與璠合屠平陰掠圃田而下及沛支慮其變郊勞及<lb/>
解甲盛設厚賂之乃令所親諷支曰軍前不安民望見<lb/>
追且請公解印以厭衆心支力不能致乃率其孥出居<lb/>
大彭館浦自稱留後璠謂浦曰支尚書恵及沛人若不<lb/>
殺之將貽後悔浦不可璠固請與浦往復十餘翻浦怒<lb/>
曰自㸔自㸔璠乃詐為浦命謂之曰請支行李歸闕下<lb/>
支以為誠也翌日遂發璠伏甲於七里亭至則無少長<lb/>
<pb n="KR3l0118_WYG_353-3a"/>
皆殺之沛人莫不流涕其後浦受朝命乃表璠為宿州<lb/>
太守璠性慘酷喜殺復厚歛淫刑百姓嗟怨五年中貲<lb/>
賄山積浦惡之乃命都將張友代璠璠怒不受命友至<lb/>
處别第以俟璠出璠夜率麾下五百人圍友遲明友自<lb/>
領驍果百餘人突之璠潰與十餘人騎走出數十里從<lb/>
騎皆亡璠棄馬㣲服乞食於野野人有識之者執以送<lb/>
友縶之馳自浦浦命斬之於郡璠本麤悍而朴不知書<lb/>
臨刑忽索筆賦詩曰積玉堆金官又崇禍來倐忽變成<lb/>
<pb n="KR3l0118_WYG_353-3b"/>
空五年榮貴今何在不異南柯一夢中時以為鬼代作<lb/>
也<hi>出三水小牘</hi>
　　　　豫章中官<lb/>
天復甲子歳豫章居人近市者夜恒聞街中若數十人<lb/>
語聲向市而去就視則無人如是累夜人家惴恐夜不<lb/>
能寐頃之紹盡誅閹宫豫章所殺凡五十餘驅之向市<lb/>
驟語喧噪如先所聞<hi>出稽神錄</hi>
　　　　邵元休<lb/>
<pb n="KR3l0118_WYG_353-4a"/>
漢左司員外郎邵元休當天復年中尚未冠居兖州廨<lb/>
宅宅内惟乳母婢僕堂之西序最南是書齋時夜向分<lb/>
舉家滅燭熟寐書齋内燈亦滅邵枕書假寐聞堂之西<lb/>
窸窣若婦人屨聲經于堂階先至東序皆女僕之寢室<lb/>
也毎至一房門即住少時遂聞至南廊有閤子門不扃<lb/>
鍵乃推門而入即聞轟然若撲破磁器聲遂西入書齋<lb/>
窓外微月見一物形狀極偉不辨其面目長六七尺如<lb/>
以青黒帛幪首而入立于門扉之下邵不懼厲聲叱之<lb/>
<pb n="KR3l0118_WYG_353-4b"/>
仍問數聲都不酬答遂却出其勢如風邵欲捫枕擊之<lb/>
則已去矣又聞行往堂西其聲遂絶遲明驗其南房内<lb/>
則茶牀之上一白磁器已墜地破矣後問人云常有兵<lb/>
馬留後居是宅女卒權於堂西作殯宫仍訪左右有近<lb/>
鄰識其女者云體貌頗長葢其魄也<hi>出玉堂閒話</hi>
　　　　何四郎<lb/>
梁時西京中州市有何四郎者以鬻粧粉自業嘗於一<lb/>
日五更初街鼓未鳴時聞百歩之外有人極呌何四郎<lb/>
<pb n="KR3l0118_WYG_353-5a"/>
者凡數聲而罷自是率以為常約半月後忽晨興開肆<lb/>
畢有一人若官僚之僕者直前揖之云官令召汝何意<lb/>
府尹之宅有取未就路僕又促之何方束帶僕又不容<lb/>
俄以衣牽之北行達于東西之衢何乃欲廻歸僕執之<lb/>
尤急何乃愈疑將非人耶嘗聞所著鞋履以之規地自<lb/>
圍亦可禦其邪魅某雖亟為之即被擲之于屋知其無<lb/>
能為也且訝且行情甚恍惚遂正北抵徽安門又西北<lb/>
約五七里則昏㝠矣忽有朱門峻宇若王者之府署至<lb/>
<pb n="KR3l0118_WYG_353-5b"/>
更深延入烈炬熒煌供帳華麗唯婦人軰欵接殷勤云<lb/>
是故將相之第幼女方擇良匹實慕英賢可就吉席何<lb/>
既覩妖冶情亦惑之婉淑之姿亦良代是比曉則卧于<lb/>
丘塜之間寂無人迹遂望徽安門而返草莽翳宻墮於<lb/>
荒井之中又經一夕飢渴難狀以衣襟承露而飲之有<lb/>
樵者見而問之遂報其家縋而出之數日方愈<hi>出玉堂間話</hi>
　　　　青州客<lb/>
朱梁時青州有賈客泛海遇風飄至一處逺望有山川<lb/>
<pb n="KR3l0118_WYG_353-6a"/>
城郭海師曰自頃遭風者未嘗至此吾聞鬼國在是得<lb/>
非此邪頃之舟至岸因登岸向城而去其廬舍田畝不<lb/>
殊中國見人皆揖之而人皆不見已至城有守門者揖<lb/>
之亦不應入城屋室人物甚殷遂至王宫正值大宴羣<lb/>
臣侍宴者數十其衣冠器用絲竹陳設之𩔖多𩔖中國<lb/>
客因升殿俯逼王坐以窺之俄而王有疾左右扶還亟<lb/>
召巫者視之巫曰有陽地人至此陽氣逼人故王病其<lb/>
人偶來爾無心為祟以飲食車馬謝遣之可矣即具酒<lb/>
<pb n="KR3l0118_WYG_353-6b"/>
食設座於别室巫及其羣臣皆來祀祝客據按而食俄<lb/>
有僕夫馭馬而至客亦乗馬而歸至岸登舟國人竟不<lb/>
見已復遇便風得歸時賀徳儉為青州節度與魏博節<lb/>
度楊師厚有親因遣此客使魏具為師厚言之魏人范<lb/>
宣古親聞其事為余言<hi>出稽神錄</hi>
　　　　周元樞<lb/>
周元樞者睢陽人為平盧掌書記寄居臨淄官舍一夕<lb/>
將寢忽有車馬輜重甚衆扣門使報曰李司空候謁元<lb/>
<pb n="KR3l0118_WYG_353-7a"/>
樞念親知軰皆無此人因自思必鄉曲之舊吾不及知<lb/>
矣即出見之延坐請問其所從來曰吾亦新家至此未<lb/>
有所止求居此宅矣元樞驚曰何至是對曰此吾之舊<lb/>
宅也元樞曰吾從官至此相𫝊云書記之公署也君何<lb/>
時居此曰隋開皇中嘗居之元樞曰若爾君定是鬼也<lb/>
曰然地府許我立廟於此故請君移去爾元樞不可曰<lb/>
人不當與鬼相接豈吾將死故君得凌我耶雖然理不<lb/>
當以此宅授君吾雖死必與君訟因召妻子曰我死必<lb/>
<pb n="KR3l0118_WYG_353-7b"/>
多置紙茟於棺中將與李君對訟即具酒與之飲相酧<lb/>
數百盃詞色愈厲客將去復留之良久一蒼頭來云夫<lb/>
人傳語司空周書記木石人也安可與之論難自取困<lb/>
哉客於是辭謝而去送之出門倐忽不見元樞竟無恙<lb/>
<hi>出稽神錄</hi>
　　　　朱延夀<lb/>
夀州刺史朱延夀末年浴於室中窺見窓外有二人皆<lb/>
青面朱髮青衣手執文書一人曰我受命來取一人曰<lb/>
<pb n="KR3l0118_WYG_353-8a"/>
我亦受命來取一人又曰我受命在前延夀因呼侍者<lb/>
二人即滅侍者至問外有何人皆云無人俄而被殺<hi>出稽</hi>
<hi>神雜錄</hi>
　　　　秦進忠<lb/>
天祐丙子嵗浙西軍士周交作亂殺大將秦進忠張𦙍<lb/>
凡十餘人進忠少時嘗怒一小奴刃貫心殺而并埋之<lb/>
末年恒見此奴捧心而立始於百步之外稍稍而近其<lb/>
日將出乃在馬前左右皆見之而入府又遇亂兵傷胷<lb/>
<pb n="KR3l0118_WYG_353-8b"/>
而卒張𦙍前月餘毎聞呼其姓名聲甚清越亦稍稍而<lb/>
近其日若在對面入府皆斃矣<hi>出稽神錄</hi>
　　　　望江李令<lb/>
望江李令者罷秩居舒州有二子甚聰慧令嘗飲酒暮<lb/>
歸去家數百步見二子來迎即共禽而敺之令驚大怒<lb/>
大呼而逺方人絶竟無知者且行且敺將至家二子皆<lb/>
却走而去及入門二子復迎于堂下問之皆云未嘗出<lb/>
門後月餘令復飲酒於所親家因具白其事請留宿不<lb/>
<pb n="KR3l0118_WYG_353-9a"/>
敢歸而其子恐其及暮歸復為所敺即俱往迎之及中<lb/>
途見其父怒曰何故暮出即使從者撃之困而獲免明<lb/>
日令歸益駭其事不數月父子皆卒郡人云舒有山鬼<lb/>
善為此厲葢黎邱之徒也<hi>出稽神錄</hi>
　　　　張飛廟祝<lb/>
梓州去城十餘里有張飛廟廟中有土偶為衛士一夕<lb/>
感廟祝之妻經年遂生一女其髮如朱眉目手足皆如<lb/>
土偶之狀至於長大人皆畏之凡蒞職梓州者謁廟則<lb/>
<pb n="KR3l0118_WYG_353-9b"/>
呼出驗之或遺之錢帛至今猶存<hi>出野人閒話</hi>
　　　　僧彦翛<lb/>
草書僧文英大師彦翛始在洛都明宗世子秦王從榮<lb/>
復厚遇之後有故南居江陵西湖曽口寺一日恍惚忽<lb/>
見秦王擁二十騎詣寺訪彦翛彦翛問大王何以此來<lb/>
恰未對倐而不見彦翛方訪於人不旬日秦王遇害<hi>出北</hi>
<hi>夢瑣言</hi>
　　　　建康樂人<lb/>
<pb n="KR3l0118_WYG_353-10a"/>
建康有樂人日晚如市見二僕夫云陸判官召隨之而<lb/>
去至大宅陳設甚嚴賔客十餘人皆善酒惟飲酒而不<lb/>
設食酒亦不及樂人向曙而散樂人困甚因卧門外牀<lb/>
上既寤乃在草間旁有大塚問其里人云相傳陸判官<lb/>
之塜不知何時人也<hi>出稽神錄</hi>
　　　　黄廷讓<lb/>
建康吏黄廷讓嘗飲酒於親家迨夜而散不甚醉恍然<lb/>
而身浮飄飄而行不能自制行可十數里至一大宅寂<lb/>
<pb n="KR3l0118_WYG_353-10b"/>
然無人堂前有一小房房中有牀廷讓困甚因寢牀上<lb/>
及寤乃在蔣山前草間踰重城複塹矣因恍惚得疾嵗<lb/>
餘乃愈<hi>出稽神錄</hi>
　　　　張瑗<lb/>
江南内臣張瑗日暮過建康新橋忽見一美人袒衣猖<lb/>
獗而走瑗甚訝諦視之婦人忽爾廻頭化為旋風撲瑗<lb/>
瑗馬倒傷面月餘乃復初馬既起乃提一足跛行而歸<lb/>
自是毎過此橋馬輒提一足而行竟無他怪<hi>出稽神錄</hi>
<pb n="KR3l0118_WYG_353-11a"/>
　　　　婺源軍人妻<lb/>
丁酉嵗婺源建威軍人妻死更娶其後妻虐遇前妻之<lb/>
子過甚夫不能制一日忽見亡妻自門而入大怒後妻<lb/>
曰人誰無死孰無母子之情乃虐我兒女如是耶吾比<lb/>
訴與地下所司今與我假十日使我誨汝汝遂不改必<lb/>
能殺君夫妻皆恐懼再拜即為具酒食徧召親黨鄰里<lb/>
問訊叙話如常他人但聞其聲唯夫見之及夜為設榻<lb/>
别室夫欲從之宿不可滿十日將去復責勵其後妻言<lb/>
<pb n="KR3l0118_WYG_353-11b"/>
甚切至舉家親族共送至墓去墓百餘歩曰諸人可止<lb/>
矣復殷勤辭訣而去將及栢林中諸人皆見之衣服容<lb/>
色如平生及墓乃沒建威軍使汪延昌言如是<hi>出稽神錄</hi>
　　　　陳徳遇<lb/>
辛亥嵗江南偽右藏庫官陳居讓字徳遇直宿庫中其<lb/>
妻在家五更初忽夢二吏手把文書自門而入問此陳<lb/>
徳遇家耶曰然徳遇何在曰在庫中吏將去妻追呼之<lb/>
曰家夫字徳遇耳有主衣庫官陳徳遇者家近在東曲<lb/>
<pb n="KR3l0118_WYG_353-12a"/>
二吏相視而嘻曰幾誤矣遂去邇日徳遇晨起如厠自<lb/>
云有疾還卧良久遂卒二人並居治城之西<hi>出稽神錄</hi>
　　　　廣陵吏人<lb/>
廣陵吏姓趙當暑獨寢一室中夜忽見大黄衣人自門<lb/>
而入從小黄衣七人謂己曰處處尋不得乃在此耶叱<lb/>
起之曰可以行矣一黄衣前曰天年未盡未可遽行宜<lb/>
有以記之可也大人即探懐出一印印其左臂而去及<lb/>
明視之印文著肉字若古篆識其下右若仙字左若記<lb/>
<pb n="KR3l0118_WYG_353-12b"/>
字其上不可識趙後不知所終<hi>出稽神錄</hi>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百五十三<lb/>
</p>
<p>
</p>
  </div>
</body>
</text>
</TEI>
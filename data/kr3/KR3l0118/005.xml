<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷五</head> <lb/>
    <p>
<pb n="KR3l0118_WYG_005-1a"/>
欽定四庫全書<lb/>
　太平廣記卷五<lb/>
　　神仙五<lb/>
　　　王次仲　　　墨子　　　　劉政<lb/>
　　　孫博　　　　天門子　　　玉子<lb/>
　　　茅濛　　　　沈羲　　　　陳安世<lb/>
　　　　王次仲<lb/>
王次仲者古之神仙也當周末戰國之時合縱連横之<lb/>
<pb n="KR3l0118_WYG_005-1b"/>
際居大夏小夏山以為世之篆文功多而用寡難以速<lb/>
就四海多事筆札所先乃變篆籕之體為隷書始皇既<lb/>
定天下以其功利於人徵之入秦不至復命使召之勑<lb/>
使者曰吾削平六合一統天下孰敢不賔者次仲一書<lb/>
生而逆天子之命若不起當殺之持其首来以正風俗<lb/>
無肆其悍慢也詔使至山致命次仲化為大鳥振翼而<lb/>
飛使者驚拜曰無以復命亦恐見殺惟神人憫之鳥徘<lb/>
徊空中故堕三翮使者得之以進始皇素好神仙之道<lb/>
<pb n="KR3l0118_WYG_005-2a"/>
聞其變化頗有悔恨今謂之落翮山在幽州界鄉里祠<lb/>
之不絶<hi>出仙傳拾遺</hi>
　　　　墨子<lb/>
墨子者名翟宋人也仕宋為大夫外治經典内修道術<lb/>
著書十篇號為墨子世多學者與儒家分途務尚儉約<lb/>
頗毁孔子有公輸般者為楚造雲梯之械以攻宋墨子<lb/>
聞之往詣楚脚壊裂裳裹足七日七夜到見公輸般而<lb/>
説之曰子為雲梯以攻宋宋何罪之有餘於地而不足<lb/>
<pb n="KR3l0118_WYG_005-2b"/>
於民殺所不足而争所有餘不可謂智宋無罪而攻之<lb/>
不可謂仁知而不爭不可謂忠爭而不得不可謂强公<lb/>
輸般曰吾不可以巳言於王矣墨子見王曰於今有人<lb/>
捨其文軒隣有一弊輿而欲竊之捨其錦繡隣有短褐<lb/>
而欲竊之捨其粱肉隣有糟糠而欲竊之此為何若人<lb/>
也王曰若然者必有狂疾翟曰楚有雲夢之麋鹿江漢<lb/>
之魚龜為天下富宋無雉兔鮒魚猶梁肉與糟糠也楚<lb/>
有杞梓豫章宋無數丈之木此猶錦繡之與短褐也臣<lb/>
<pb n="KR3l0118_WYG_005-3a"/>
聞大王更議攻宋有與此同王曰善哉然公輸般已為<lb/>
雲梯謂必取宋於是見公輸般墨子解帶為城以幞為<lb/>
械公輸般乃設攻城之機九變而墨子九拒之公輸之<lb/>
攻城械盡而墨子之守有餘也公輸般曰吾知所以攻<lb/>
子矣吾不言墨子曰吾知子所以攻我我亦不言王問<lb/>
其故墨子曰公輸之意不過殺臣謂宋莫能守耳然臣<lb/>
之弟子禽滑釐等三百人早已操臣守禦之器在宋城<lb/>
上而待楚㓂矣雖殺臣不能絶也楚乃止不復攻宋墨<lb/>
<pb n="KR3l0118_WYG_005-3b"/>
子年八十有二乃歎曰世事已可知榮位非常保將委<lb/>
流俗以從赤松子游耳乃入周狄山精思道法想像神<lb/>
仙於是數聞左右山間有誦書聲者墨子卧後又有人<lb/>
来以衣覆足墨子乃伺之忽見一人乃起問之曰君豈<lb/>
非山岳之靈氣乎將度世之神仙乎願且少留誨以道<lb/>
要神人曰知子有志好道故来相候子欲何求墨子曰<lb/>
願得長生與天地相畢耳於是神人授以素書朱英九<lb/>
方道靈教戒五行變化凡二十五篇告墨子曰子有仙<lb/>
<pb n="KR3l0118_WYG_005-4a"/>
骨又聰明得此便成不復須師墨子拜受合作遂得其<lb/>
騐乃撰集其要以為五行記乃得地仙𨼆居以避戰國<lb/>
至漢武帝時遣使者楊違束帛加璧以聘墨子墨子不<lb/>
出視其顔色常如五十許人周游五岳不止一處<hi>出神仙傳</hi>
　　　　劉政<lb/>
劉政者沛人也髙才博物學無不覽以為世之榮貴乃<lb/>
須臾耳不如學道可得長生乃絶進趨之路求飬生之<lb/>
術勤尋異聞不逺千里茍有勝已雖奴客必師事之復<lb/>
<pb n="KR3l0118_WYG_005-4b"/>
治墨子五行記兼服朱英丸年百八十餘嵗色如童子<lb/>
能變化𨼆形以一人分作百人百人作千人千人作萬<lb/>
人又能𨼆三軍之衆使成一叢林木亦能使成鳥獸試<lb/>
取他人器物易置其處人不知覺又能種五果立使華<lb/>
實可食坐致行厨飯膳供數百人又能吹氣為風飛砂<lb/>
揚石以手指屋宇山陵壺器便欲頽壊復指之即還如<lb/>
故又能化生美女之形及作水火又能一日之中行數<lb/>
千里能噓水興雲奮手起霧聚土成山刺地成淵能忽<lb/>
<pb n="KR3l0118_WYG_005-5a"/>
老忽少乍大乍小入水不沾歩行水上召江海中魚鼈<lb/>
蛟龍黿鼉即皆登岸又口吐五色之氣方廣十里直上<lb/>
連天又能躍上下去地數百丈後去不知所在<hi>出神仙傳</hi>
　　　　孫博<lb/>
孫博者河東人也有清才能屬文著書百餘篇誦經數<lb/>
十萬言晚乃好道治墨子之術能令草木金石皆為火<lb/>
光照數里亦能使身成火口中吐火指大樹生草則焦<lb/>
枯更指還如故又有人亡奴藏匿軍中者捕之不得博<lb/>
<pb n="KR3l0118_WYG_005-5b"/>
語奴主曰吾為卿燒其營舎奴必走出卿但諦伺捉之<lb/>
於是博以一赤丸子擲軍門須臾火起燭天奴果走出<lb/>
乃得之博乃復以一青丸子擲之火即滅屋舎百物如<lb/>
故不損博每作火有所燒他人以水灌之終不可滅須<lb/>
臾自止之方止行水火中不沾灼亦能使千百人從已<lb/>
蹈之俱不沾灼又與人往水上布席而坐飲食作樂使<lb/>
衆人舞於水上又山間石壁地上盤石博入其中漸見<lb/>
背及兩耳良乆都没又能吞刀劍數十枚及壁中出入<lb/>
<pb n="KR3l0118_WYG_005-6a"/>
如有孔穴也能引鏡為刀屈刀為鏡可積時不改須博指<lb/>
之乃復如故後入林濾山服神丹而仙去<hi>出神仙傳</hi>
　　　　天門子<lb/>
天門子者姓王名剛尤明補飬之要故其經曰陽生立<lb/>
於寅純木之精隂生立於申純金之精夫以木投金無<lb/>
往不傷故隂能疲陽也隂人所以著脂粉者法金之白<lb/>
也是以真人道士莫不留心注意精其微妙審其盛衰<lb/>
我行青龍彼行白虎取彼朱雀前我𤣥武不死之道也<lb/>
<pb n="KR3l0118_WYG_005-6b"/>
又隂人之情也毎急於求陽然而外自收抑不肯請陽<lb/>
者明金不為木屈也陽性氣剛燥志節踈畧至於遊宴<lb/>
言和氣柔辭語卑下明木之畏於金也天門子既行此<lb/>
道年二百八十嵗猶有童子之色乃服珠醴得仙入𤣥<lb/>
洲山去也<hi>出神仙傳</hi>
　　　　玉子<lb/>
玉子者姓章名震南郡人也少好學衆經周幽王徵之<lb/>
不出乃歎曰人生世間日失一日去生轉逺去死轉近<lb/>
<pb n="KR3l0118_WYG_005-7a"/>
而但貪富貴不知飬性命命盡氣絶則死位為王侯金<lb/>
玉如山何益於灰土乎獨有神仙度世可以無窮耳乃<lb/>
師長桑子具受衆術乃别造一家之法著道書百餘篇<lb/>
其術以務魁為主而精於五行之意演其微妙以飬性<lb/>
治病消災散禍能起飄風發屋折木作雷雨雲霧能以<lb/>
木瓦石為六畜龍虎立成能分形為百千人能渉江海<lb/>
含水噴之皆成珠玉亦不變或時閉氣不息舉之不起<lb/>
推之不動屈之不曲伸之不直或百日數十日乃起每<lb/>
<pb n="KR3l0118_WYG_005-7b"/>
與弟子行各丸泥為馬與之皆令閉目須臾成大馬乗<lb/>
之日行千里又能吐氣五色起數丈見飛鳥過指之即<lb/>
堕臨淵投符召魚鼈之屬悉来上岸能令弟子舉眼見<lb/>
千里外物亦不能乆也其務魁時以器盛水着兩肘之<lb/>
間噓之水上立有赤光輝輝起一丈以此水治病病在<lb/>
内飲之在外者洗之皆立愈後入崆峒山合丹白日昇<lb/>
天而去<hi>出神仙傳</hi>
　　　　茅濛<lb/>
<pb n="KR3l0118_WYG_005-8a"/>
茅濛字初成咸陽南闗人也即東卿司命君盈之髙祖<lb/>
也濛性慈憫好行隂徳㢘静博學逆覩周室之衰不求<lb/>
進於諸侯常歎人生若電流出處宜及其時於是師北<lb/>
郭鬼谷先生受長生之術神丹之方後入華山静齋絶<lb/>
塵修道合藥乗龍駕雲白日昇天先是其邑歌謡曰神<lb/>
仙得者茅初成駕龍上昇入太清時下𤣥洲戲赤城繼<lb/>
世而往在我盈帝若學之臘嘉平秦始皇聞之因改臘<lb/>
為嘉平<hi>出洞仙傳</hi>
<pb n="KR3l0118_WYG_005-8b"/>
　　　　沈羲<lb/>
沈羲者吳郡人學道於蜀中但能消災治病濟救百姓<lb/>
不知服藥物功徳感天神識之羲與妻賈氏共載詣子<lb/>
婦卓孔寧家還逢白鹿車一乗青龍車一乗白虎車一<lb/>
乗從者皆數十騎皆朱衣仗矛帶劍輝赫滿道問羲曰<lb/>
君是沈羲否羲愕然不知何等答曰是也何為問之騎<lb/>
人曰羲有功於民心不忘道自少小以来履行無過夀<lb/>
命不長年夀將盡黄老今遣仙官来下迎之侍郎薄延<lb/>
<pb n="KR3l0118_WYG_005-9a"/>
之乗白鹿車是也度世君司馬生青龍車是也迎使者<lb/>
徐福白虎車是也須臾有三仙人羽衣持節以白玉簡<lb/>
青玉界丹玉字授羲羲不能識遂載羲昇天昇天之時<lb/>
道間鉏耘人皆共見不知何等斯須大霧霧觧失其所<lb/>
在但見羲所乗車牛在田食苗或有識是羲車牛以語<lb/>
羲家子弟恐是邪魅將羲藏山谷間乃分布於百里之<lb/>
内求之不得四百餘年忽還鄊里推求得數十世孫名懐<lb/>
喜懐喜告曰聞先人説家有先人仙去久不歸也留數<lb/>
<pb n="KR3l0118_WYG_005-9b"/>
十日説初上天時云不得見帝但見老君東向而坐左<lb/>
右勑羲不得謝但黙坐而已宫殿鬱鬱如雲氣五色𤣥<lb/>
黄不可名狀侍者數百人多女少男庭中有珠玉之樹<lb/>
衆芝叢生龍虎成羣游戲其間聞琅琅如銅鐵之聲不<lb/>
知何等四壁熠熠有符書着之老君身形畧長一丈被<lb/>
髮文衣身體有光輝須臾數玉女持金案玉杯來賜羲<lb/>
曰此是神丹飲者不死夫妻各一杯夀萬歳乃吿言飲<lb/>
服畢拜而勿謝服藥後賜棗二枚大如雞子脯五寸遺<lb/>
<pb n="KR3l0118_WYG_005-10a"/>
羲曰暫還人間治百姓疾病如欲上來書此符懸之竿<lb/>
杪吾當迎汝乃以一符及仙方一首賜羲羲奄忽如寐<lb/>
已在地上多得其符驗也<hi>出神仙傳</hi>
　　　　陳安世<lb/>
陳安世京兆人也為權叔本家傭賃稟性慈仁行見禽<lb/>
獸常下道避之不欲驚之不踐生蟲未嘗殺物年十三<lb/>
四叔本好道思神有二仙人託為書生從叔本游以觀<lb/>
試之而叔本不覺其仙人也乆而意轉怠叔本在内方<lb/>
<pb n="KR3l0118_WYG_005-10b"/>
作美食而二仙人復来詣門問安世曰叔本在否答曰<lb/>
在耳入白叔本叔本即欲出其婦引還而止曰餓書生<lb/>
輩復欲求飽腹耳於是叔本使安世出答言不在二人<lb/>
曰前者云在旋言不在何也答曰大家君教我云耳二<lb/>
人善其誠實乃謂叔本勤苦有年今適值我二人而乃<lb/>
懈怠是其不遇㡬成而敗乃問安世曰汝好游戲耶答<lb/>
曰不好也又曰汝好道乎答曰好而無由知之二人曰<lb/>
汝審好道明日早㑹道北大𣗳下安世承言早往期處<lb/>
<pb n="KR3l0118_WYG_005-11a"/>
到日西不見一人乃起欲去曰書生定欺我耳二人已<lb/>
在其側呼曰安世汝來何晚也答曰早來但不見君耳<lb/>
二人曰吾端坐在汝邉耳頻三期之而安世輒早至知<lb/>
可教乃以藥二丸與安世誡之曰汝歸勿復飲食别止<lb/>
於一處安世承誡二人常来往其處叔本怪之安世處<lb/>
空室何得有人語往輒不見叔本曰向聞多人語聲今<lb/>
不見一人何也答曰我獨語耳叔本見安世不復食但<lb/>
飲水止息别位疑非常人自知失賢乃歎曰夫道尊徳<lb/>
<pb n="KR3l0118_WYG_005-11b"/>
貴不在年齒父母生我然非師則莫能使我長生先聞<lb/>
道者即為師矣乃執弟子之禮朝夕拜事之為之灑掃<lb/>
安世道成白日昇天臨去遂以要道術授叔本叔本後<lb/>
亦仙去矣<hi>出神仙傳</hi>
　<lb/>
　<lb/>
　<lb/>
　太平廣記卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百六十八</head>
    <p>
<pb n="KR3l0118_WYG_368-1a"/>
欽定四庫全書<lb/>
　太平廣記卷三百六十八　宋　李昉等　編<lb/>
　　精怪一<lb/>
　　雜器用<hi>偶像附</hi>
　　　陽城縣吏　　桓𤣥　　　　徐氏婢<lb/>
　　　江淮婦人　　劉𤣥　　　　㳺先朝<lb/>
　　　居延部落主　僧太瓊　　　清江郡叟<lb/>
　　　韋訓　　　　盧贊善　　　栁崇<lb/>
<pb n="KR3l0118_WYG_368-1b"/>
　　　南中行者　　麴秀才　　　虢國夫人<lb/>
　　　　陽城縣吏<lb/>
魏景初中陽城縣吏家有怪無故聞拍手相呼伺無所<lb/>
見其母夜作勌就枕寢息有頃復聞竈下有呼曰文約<lb/>
何以不見頭下應曰我見枕不能徃汝可就我至明乃<lb/>
飯臿也即聚燒之怪遂絶<hi>出捜神記</hi>
　　　　桓𤣥<lb/>
東晉桓𤣥時朱雀門下忽有兩小兒通身如墨相和作<lb/>
<pb n="KR3l0118_WYG_368-2a"/>
芒龍歌路邊小兒從而和之數十人歌云芒籠首繩縳<lb/>
腹車無軸倚孤木聲甚哀楚聽者忘歸日既夕二小兒<lb/>
還入建康縣至閣下遂成一雙漆皷槌皷吏劉云槌積<lb/>
久比恒失之而復得不意作人也明年春而桓𤣥敗言<lb/>
車無軸倚孤木桓字也荆州送𤣥首用敗籠因包裹之<lb/>
又以芒繩束縳其尸沈諸江中悉如童謠所言爾<hi>出續齊諧</hi>
<hi>記</hi>
　　　　徐氏婢<lb/>
<pb n="KR3l0118_WYG_368-2b"/>
東海徐氏婢蘭香晉義熙中忽患病而拂拭異常共伺<lb/>
察之見掃帚從壁角來趨婢牀乃取而焚之<hi>出異苑</hi>
　　　　江淮婦人<lb/>
江淮有婦人為性多慾存想不捨日夜常醉旦起見屋<lb/>
後二少童甚鮮潔如宫小吏者婦因欲抱持忽成掃帚<lb/>
取而焚之<hi>出幽明錄</hi>
　　　　劉𤣥<lb/>
宋中山劉𤣥居越城日暮忽見一著烏袴褶來取火面<lb/>
<pb n="KR3l0118_WYG_368-3a"/>
首無七孔面莽黨然乃請師筮之師曰此是家先代時<lb/>
物久則為魅殺人及其未有眼目可早除之劉因執縳<lb/>
刀斷數下乃變為一枕此乃是祖父時枕也<hi>出集異記</hi>
　　　　游先朝<lb/>
廣平游先朝喪其妻見一人著赤袴褶知是魅乃以刀<lb/>
砍之良久乃是已常著履也<hi>出集異記</hi>
　　　　居延部落主<lb/>
周静帝初居延部落主勃都骨低凌暴奢逸樂居處甚<lb/>
<pb n="KR3l0118_WYG_368-3b"/>
盛忽有人數十至門一人先投刺曰省名部落主成多<lb/>
受因趨入骨低問曰何故省名部落多受曰集等數人<lb/>
各殊名字皆不别造有姓馬者姓皮者姓鹿者姓熊者<lb/>
姓麞者姓衞者姓班者然皆名受唯某師名多受耳骨<lb/>
低曰君等悉似伶官有何所解多受曰曉弄椀珠性不愛<lb/>
俗言皆經義骨低大喜曰目所未覩有一優即前曰某<lb/>
等肚肌臈臈怡怡皮漫遶身三匝主人食若不充開口<lb/>
終當不捨骨低悅更命加食一人曰某請弄大小相成<lb/>
<pb n="KR3l0118_WYG_368-4a"/>
終始相生於是長人吞短人肥人吞痩人相吞殘兩人<lb/>
長者又曰請作終始相生耳於是吐下一人吐者又吐<lb/>
一人遞相吐出人數復足骨低甚驚因重賜賚遣之明<lb/>
日又至戲弄如初連翩半月骨低頗煩不能設食諸伶<lb/>
皆怒曰主人當以某等為幻術請借郎君娘子試之於<lb/>
是持骨低兒女弟妹甥姪妻妾等吞之於腹中腹中皆<lb/>
啼呼請命骨低惶怖降階頓首哀乞親屬完者皆笑曰<lb/>
此無傷不足憂即吐出之親屬完全如初骨低深怒欲<lb/>
<pb n="KR3l0118_WYG_368-4b"/>
用釁殺之因令密訪之見至一古宅基而滅骨低令掘<lb/>
之深數尺於瓦礫下得一大木檻中有皮袋數千檻旁<lb/>
有穀麥觸即為灰檻中得竹簡書文字磨滅不可識唯<lb/>
𨼆𨼆似有三數字若是陵字骨低知是諸袋為怪欲舉<lb/>
出焚之諸袋因號呼檻中曰某等無命尋合化滅緣李<lb/>
都尉畱水銀在此故得且存集等即都尉李少卿般糧<lb/>
袋屋崩平壓綿歴歲月今已有命見為居延山神收作<lb/>
伶人伏乞存情於神不相殘毁自此不敢復擾高居矣<lb/>
<pb n="KR3l0118_WYG_368-5a"/>
骨低利其水銀盡焚諸袋無不為寃楚聲血流漂洒焚<lb/>
訖骨低房廊户牖悉為寃痛之音如焚袋時月餘日不<lb/>
止其年骨低舉家病死周歲無復孑遺水銀後亦失所<lb/>
在<hi>出𤣥怪綠</hi>
　　　　僧太瓊<lb/>
唐上都僧太瓊者能講仁王經開元初講於奉先縣京<lb/>
遙村遂止村寺經兩夏於一日持鉢將上堂闔門之次<lb/>
有物墜簷前時天纔辨色僧就視之乃一初生兒其襁<lb/>
<pb n="KR3l0118_WYG_368-5b"/>
裼甚新僧驚異遂袖之將乞村人行五六里覺袖中輕<lb/>
探之乃一弊帚也<hi>出酉陽雜俎</hi>
　　　　清江郡叟<lb/>
唐開元中清江郡叟常牧牛於郡南田間忽聞有異聲<lb/>
自地中發叟與牧童數輩俱驚走辟易自是叟病熱且<lb/>
甚僅旬餘病少愈夢一丈夫衣青襦顧謂叟曰遷我於<lb/>
開元觀叟驚而寤然不知其旨後數日又適野復聞之<lb/>
即以其事白於郡守封君怒曰豈非昬而妄乎叱遣之<lb/>
<pb n="KR3l0118_WYG_368-6a"/>
是夕叟又夢衣青襦者告曰吾委跡于地下久矣汝速<lb/>
出我不然得疾叟大懼及曉與其子偕往郡南即鑿其<lb/>
地約丈餘得一鍾色青乃向所夢丈夫色衣也遂再白<lb/>
於郡守郡守置於開元觀是日辰時不擊忽自鳴聲極<lb/>
震響清江之人具異而驚歎郡守因其事上聞𤣥宗詔<lb/>
宰臣林甫寫其鍾樣告示天下<hi>出宣室志</hi>
　　　　韋訓<lb/>
唐京兆韋訓暇日於其家學中讀金剛經忽見門外緋<lb/>
<pb n="KR3l0118_WYG_368-6b"/>
裙婦人長三丈踰牆而入逕投其家先生為捽髪曵下<lb/>
地又以手捉訓訓以手抱金剛經遍身倉卒得免先生<lb/>
被曵至一家人隨而呼之乃得其鬼走入大糞堆中先<lb/>
生遍身已藍澱色舌出長尺餘家人扶至學中久之方<lb/>
蘇率村人掘糞堆中深數尺乃得一緋裙白衫破帛新<lb/>
婦子焚於五達衢其怪遂絶焉<hi>出廣異記</hi>
　　　　盧贊善<lb/>
盧贊善家有一瓷新婦子經數載其妻戲謂曰與君為<lb/>
<pb n="KR3l0118_WYG_368-7a"/>
妾盧因爾惘惘恒見一婦人卧於帳中積久意是瓷人<lb/>
為祟送往寺中供養有童人曉於殿中掃地見一婦人<lb/>
問其由來云是盧贊善妾為大婦所妬送來在此其後<lb/>
見盧家人至因言見妾事贊善窮覈本末所見服色是<lb/>
瓷人遂命撃碎心頭有血大如雞子<hi>出廣異記</hi>
　　　　栁崇<lb/>
越州兵曹栁崇忽痬生於頭呻吟不可忍於是召術士<lb/>
夜觀之云有一婦女綠裙問之不應在君窻下急除之<lb/>
<pb n="KR3l0118_WYG_368-7b"/>
崇訪窻下止見一瓷妓女極端正綠瓷為飾遂於鐵臼<lb/>
擣碎而焚之瘡遂愈<hi>出朝野僉載</hi>
　　　　南中行者<lb/>
南中有僧院院内有九子母像裝塑甚竒嘗有一行者<lb/>
年少給事諸僧不數年其人漸甚羸瘠神思恍惚諸僧<lb/>
頗怪之有一僧見此行者至夜入九子母堂寢宿徐見<lb/>
一美婦人至晚引同寢已近一年矣僧知塑像為怪即<lb/>
壞之自是不復更見行者亦愈即落髮為沙門<hi>出玉堂閒話</hi>
<pb n="KR3l0118_WYG_368-8a"/>
　　　　麴秀才<lb/>
道士葉法善精於符籙之術上累拜為鴻臚卿優禮特<lb/>
厚法善居𤣥真觀常有朝客十餘人詣之解帶淹畱滿<lb/>
坐思酒忽有人扣門云麴秀才法善令人謂之曰方有<lb/>
朝寮無暇晤語幸吾子異日見臨也語未畢有一措大<lb/>
傲睨直入年二十許肥白可觀笑揖諸公居於末席抗<lb/>
聲譚論援引今古一坐不測衆聳觀之良久蹔起如風<lb/>
旋轉法善謂諸公曰此子突入詞辦如此豈非妖魅為<lb/>
<pb n="KR3l0118_WYG_368-8b"/>
眩惑乎試與諸公取劒備之麴生復至扼腕抵掌論難<lb/>
鋒起勢不可當法善密以小劒擊之隨手喪元墜於堦<lb/>
下化為缾蓋一坐驚懾惶遽視其處所乃盈缾醲醖也<lb/>
咸大笑飲之其味甚佳坐客醉而撫其缾曰麴生麴生<lb/>
風味不可忘也<hi>出開天𫝊信記</hi>
　　　　虢國夫人<lb/>
長安有一貧僧衣甚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>縷賣一小猿會人言可以馳使<lb/>
虢國夫人聞之遽命僧至宅僧既至夫人見之問其由<lb/>
<pb n="KR3l0118_WYG_368-9a"/>
僧曰本住西蜀居山二十餘年偶羣猿過遺下此小猿<lb/>
憐憫收養纔半載以來此小猿識人意又會人言語隨<lb/>
指顧無不應人使用實不異一弟子耳僧今昨至城郭<lb/>
資用頗乏無計保借得此小猿故鬻之於市夫人曰今<lb/>
與僧束帛可留此猿我當養之僧乃感謝留猿而去其<lb/>
小猿旦夕在夫人左右夫人甚愛憐之後半載楊貴妃<lb/>
遺夫人芝草夫人喚小猿令看翫小猿對夫人面前倒<lb/>
地化為一小兒容貌端妍年可十四五夫人甚怪呵而<lb/>
<pb n="KR3l0118_WYG_368-9b"/>
問之小兒曰我本姓𡊮賣我僧昔在蜀山中我偶隨父<lb/>
入山採藥居林下三年我父常以藥苗啗我忽一日自<lb/>
不覺變身為猿我父懼而棄我所以被此僧收養而至<lb/>
於夫人宅我雖前日口不能言我心中之事略不遺忘<lb/>
也自受恩育甚欲述懷抱於夫人恨不能言毎至深夜<lb/>
唯自泣下今不期却變人身即不測尊意如何夫人竒<lb/>
之遂命衣以錦衣侍從隨後常祕密其事又三年小兒<lb/>
容貌甚美貴妃曾屢顧之復恐人見奪因不令出别安<lb/>
<pb n="KR3l0118_WYG_368-10a"/>
於小室小兒唯嗜藥物夫人以侍婢常供飼藥食忽一<lb/>
日小兒與此侍婢俱化為猿夫人怪異令人射殺之其<lb/>
小兒乃木人耳<hi>出大唐竒𫝊</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_368-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百六十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二十五</head> <lb/>
    <p>
<pb n="KR3l0118_WYG_025-1a"/>
欽定四庫全書<lb/>
　太平廣記卷二十五<lb/>
　　神仙二十五<lb/>
　　　採藥民　　　元栁二公<lb/>
　　　　採藥民<lb/>
唐髙宗顯慶中有蜀郡青城民不得姓名嘗採藥於青<lb/>
城山下遇一大薯藥斸之深數丈其根漸大如甕此人<lb/>
斸之不已漸深五六丈而地䧟不止至十丈餘此人墮<lb/>
<pb n="KR3l0118_WYG_025-1b"/>
中無由而出仰視穴口大如星焉分必死矣忽旁見一<lb/>
穴既入稍大漸漸匍匐可數十歩前視如有明狀尋之<lb/>
而行一里餘此穴漸髙繞穴行可一里許乃出一洞口<lb/>
洞上有水闊數十歩岸上見有數十人家村落桑柘花<lb/>
物草木如二三月中有人男女衣服不似今人耕夫釣<lb/>
童往往相遇一人驚問得來之由遂告所以乃將小舠<lb/>
子渡之民告之曰不食已經三日矣遂食以胡麻飯栢<lb/>
子湯諸葅止可數日此民覺身漸輕問其主人此是何<lb/>
<pb n="KR3l0118_WYG_025-2a"/>
所兼求還蜀之路其人相與笑曰汝世人不知此仙境<lb/>
汝得至此當是合有仙分可且留此吾當引汝謁玉皇<lb/>
又其中相呼云明日上已也可往朝謁遂將此人往其<lb/>
民或乘雲氣或駕龍鶴此人亦在雲中徒歩須臾至一<lb/>
城皆金玉為餙其中宫闕皆是金寳諸人皆以次入謁<lb/>
獨留此人於宫門外門側有一大牛赤色形狀甚異閉<lb/>
目吐涎沫主人令此民禮拜其牛求乞仙道如牛吐寳<lb/>
物即便吞之此民如言拜乞少頃此牛吐一赤珠大踰<lb/>
<pb n="KR3l0118_WYG_025-2b"/>
徑寸民方欲捧接忽有一赤衣童子拾之而去民再求<lb/>
得青珠又為青衣童子所取又有黄者白者皆有童子<lb/>
奪之民遂急以手捧牛口須臾得黑珠遽自吞之黑衣<lb/>
童子至無所見而空去主人遂引謁玉皇玉皇居殿如<lb/>
王者之像侍者七人冠劒列左右玉女數百侍衛殿庭<lb/>
竒異花果馨香非世所有玉皇遂問民具以實對而民<lb/>
貪顧左右玉女玉皇曰汝既悦此侍衛之美乎民俯伏<lb/>
請罪玉皇曰汝但勤心妙道自有此等但汝修行未到<lb/>
<pb n="KR3l0118_WYG_025-3a"/>
須有功用不可輕致敕左右以玉盤盛仙果示民曰恣<lb/>
汝以手拱之所得之數也其果紺赤絶大如拳狀若世<lb/>
之林檎而芳香無比自手拱之所得之數即侍女之數<lb/>
也自度盡拱可得十餘遂以手捧之唯得三枚而已玉<lb/>
皇曰此汝分也初至未有位次且令前主人領往彼處<lb/>
敇令三女充侍别給一屋居之令諸道侣導以修行此<lb/>
人遂却至前處諸道流傳授真經服藥引氣洗滌塵念<lb/>
而三侍女亦授以道術後數朝謁每見玉皇必勉其至<lb/>
<pb n="KR3l0118_WYG_025-3b"/>
意其地草木常如三月中無榮落寒暑之變度如人間<lb/>
可一歳餘民自謂仙道已成忽中夜而歎左右問曰吾<lb/>
今雖得道本偶來此耳來時妻產一女纔經數日家貧<lb/>
不知復如何思往一省之玉女曰君離世已久妻子等<lb/>
已當亡豈可復尋蓋為塵念未袪至此誤想民曰今可<lb/>
一歳矣妻亦當無恙要明其事耳玉女遂以告諸隣諸<lb/>
隣共嗟嘆之復白玉皇玉皇命遣歸諸仙等于水上作<lb/>
歌樂飲饌以送之其三玉女又與之别各遺以黄金一<lb/>
<pb n="KR3l0118_WYG_025-4a"/>
鋌曰恐至人世歸求無得以此為費耳中女曰君至彼<lb/>
倘無所見思歸吾有藥在金鋌中取而吞之可以歸矣<lb/>
小女謂曰恐君為塵念侵不復有仙金中有藥恐有失<lb/>
耳吾知君家已無處尋唯舎東一擣練石尚在吾已將<lb/>
藥置石下如金中無但取此服可矣言訖見一羣鴻鵠<lb/>
天際飛過衆謂民曰汝見此否但從之而去衆捧民舉<lb/>
之民亦騰身而上便至鵠羣鵠亦不相驚擾與飛空囘<lb/>
顧猶見岸上人揮手相送可百來人乃至一城中人物<lb/>
<pb n="KR3l0118_WYG_025-4b"/>
甚衆問其地乃臨海縣也去蜀已甚逺矣遂鬻其金為<lb/>
資糧經歳乃至蜀時開元末年問其家無人知者有一<lb/>
人年九十餘云吾祖父往年因採藥不知所之至今九<lb/>
十年矣乃民之孫也相持而泣云姑叔父皆已亡矣時<lb/>
所生女適人身死其孫已年五十餘矣相尋故居皆為<lb/>
瓦礫荒榛唯故碪尚在民乃毁金求藥將吞之忽失藥<lb/>
所在遂舉石得一玉合有金丹在焉即吞之而心中明<lb/>
了却記去路此民雖仙洞得道而本庸人都不能詳問<lb/>
<pb n="KR3l0118_WYG_025-5a"/>
其事時羅天師在蜀見民説其去處乃云是第五洞寳<lb/>
仙九室之天玉皇即天皇也大牛乃䭾龍也所吐珠赤<lb/>
者吞之夀與天地齊青者五萬歳黄者三萬歳白者一<lb/>
萬歳黑者五千歳此民吞黑者雖不能學道但於人世<lb/>
上亦得五千歳耳玉皇前立七人北斗七星也民得藥<lb/>
服却入山不知所之蓋去歸洞天矣<hi>出原仙記</hi>
　　　　元栁二公<lb/>
元和初有元徹栁實者居于衡山二公俱有從父為官<lb/>
<pb n="KR3l0118_WYG_025-5b"/>
浙右李庶人連累各竄於驩愛州二公共結行李而往<lb/>
省焉至於㢘州合浦縣登舟而欲越海將抵交阯艤舟<lb/>
於合浦岸夜有村人饗神簫皷喧嘩舟人與二公僕吏<lb/>
齊往看焉夜將午俄颶風欻起斷纜漂舟入于大海莫<lb/>
知所適罥長鯨之鬐搶巨鼇之背浪浮雪嶠日涌火輪<lb/>
觸蛟室而梭停撞蜃樓而瓦解擺簸數四幾欲傾沉然<lb/>
後抵孤島而風止二公愁悶而陟焉見天王尊像瑩然<lb/>
於嶺所有金爐香燼而别無一物二公周覽之次忽覩<lb/>
<pb n="KR3l0118_WYG_025-6a"/>
海面上有巨獸出首四顧若有察聽牙森劒㦸目閃電<lb/>
光良久而沒逡廵復有紫雲自海面湧出漫衍數百歩<lb/>
中有五色大芙蓉髙百餘尺葉葉而綻内有帳幄若繡<lb/>
綺錯雜耀奪人眼又見虹橋忽展直抵於島上俄有雙<lb/>
鬟侍女捧玉合持金爐自蓮葉而來天尊所易其殘燼<lb/>
炷以異香二公見之前告叩頭辭理哀酸求返人世雙<lb/>
鬟不答二公請益良久女曰子是何人而遽至此二公<lb/>
具以實白之女曰少頃有玉虛尊師當降此島與南溟<lb/>
<pb n="KR3l0118_WYG_025-6b"/>
夫人會約子但堅請之將有所遂言訖有道士乗白鹿<lb/>
馭彩霞直降于島上二公並拜而泣告尊師憫之曰子<lb/>
可隨此女而謁南溟夫人當有歸期可無礙矣尊師語<lb/>
雙鬟曰余暫修真畢當詣彼二子受敎至帳前行拜謁<lb/>
之禮見一女未笄衣五色文彩皓玉凝肌紅流膩艶神<lb/>
澄沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>氣肅滄溟二子告以姓字夫人哂之曰昔時天<lb/>
台有劉晨今有栁實昔有阮肇今有元徹昔時有劉阮<lb/>
今有元栁莫非天也設二榻而坐俄頃尊師至夫人迎<lb/>
<pb n="KR3l0118_WYG_025-7a"/>
拜遂還坐有仙娥數軰奏笙簧簫笛旁列鸞鳯之歌舞<lb/>
雅合節奏二子恍惚若夢于鈞天即人世罕聞見矣遂<lb/>
命飛觴忽有𤣥鶴銜彩牋自空而至曰安期生知尊師<lb/>
赴南溟會暫請枉駕尊師讀之謂𤣥鶴曰尋當至彼尊<lb/>
師語夫人曰與安期生間闊千年不值南遊無因訪話<lb/>
夫人遂促侍女進饌玉器光潔夫人對食而二子不得<lb/>
餉尊師曰二子雖未合餉然為求人間之食而餉之夫<lb/>
人曰然即别進饌乃人間味也尊師食畢懷中出丹篆<lb/>
<pb n="KR3l0118_WYG_025-7b"/>
一卷而授夫人夫人拜而受之遂告去回顧二子曰子<lb/>
有道骨歸乃不難然邂逅相遇合有靈藥相貺子但宿<lb/>
分自有師吾不當為子師耳二子拜尊師遂去俄海上<lb/>
有武夫長數丈衣金甲仗劒而進曰奉使天真清進不<lb/>
謹法當顯戮今已行刑遂趨而沒夫人命侍女紫衣鳯<lb/>
冠者曰可送客去而所乗者何侍女曰有百花橋可馭<lb/>
二子二子感謝拜别夫人贈以玉壺一枚髙尺餘夫人<lb/>
命筆題玉壺詩贈曰來從一葉舟中來去向百花橋上<lb/>
<pb n="KR3l0118_WYG_025-8a"/>
去若到人間扣玉壺鴛鴦自解分明語俄有橋長數百<lb/>
歩欄檻之上皆有異花二子於花間潛窺見千龍萬蛇<lb/>
遽相交遶為橋之柱又見昔海上獸已身首異處浮於<lb/>
波上二子因詰使者使者曰此獸為不知二君故也使<lb/>
者曰我不當為使而送子葢有深意欲奉託强為此行<lb/>
遂襟帶間解一琥珀合子中有物隱隱若蜘蛛形狀謂<lb/>
二子曰吾軰水仙也水仙隂也而無男子吾昔遇番禺<lb/>
少年情之至而有子未三歳合棄之夫人命與南嶽神<lb/>
<pb n="KR3l0118_WYG_025-8b"/>
為子其來久矣聞南岳回鴈峰使者有事於水府返日<lb/>
憑寄吾子所弄玉環往而使者隱之吾頗為恨望二君<lb/>
子為持此合子至回鴈峰下訪使者廟而投之當有異<lb/>
變倘得玉環為送吾子吾子亦自當有報効耳慎勿啓<lb/>
之二子受之謂使者曰夫人詩云若到人間扣玉壺鴛<lb/>
鴦自解分明語何也曰子歸有事但扣玉壺當有鴛鴦<lb/>
應之事無不從矣又曰玉虛尊師云吾軰自有師師復<lb/>
是誰曰南岳太極先生耳當自遇之遂與使者告别橋<lb/>
<pb n="KR3l0118_WYG_025-9a"/>
之盡所即昔日合浦之維舟處回視已無橋矣二子詢<lb/>
之時已一十二年驩愛二州親屬已殞謝矣問道將歸<lb/>
衡山中途因餒而扣壺遂有鴛鴦語曰若欲飲食前行<lb/>
自遇耳俄而道左有盤饌豐備二子食之而數日不思<lb/>
他味尋即達家昔日童稚已弱冠矣然二子妻各謝世<lb/>
已三晝家人軰悲喜不勝曰人云郎君亡沒大海服闋<lb/>
已九秋矣二子厭人世體已清虛覩妻子喪不甚悲感<lb/>
遂相與直抵回鴈峰訪使者廟以合子投之倐有黑龍<lb/>
<pb n="KR3l0118_WYG_025-9b"/>
長數丈激風噴電折樹揭屋霹靂一聲而廟立碎二子<lb/>
戰慄不敢熟視空中乃有擲玉環者二子取之而送南<lb/>
岳廟及歸有黄衣少年持二金合子各到二子家曰郎<lb/>
君令持此藥曰還魂膏而報二君子家有斃者雖一甲<lb/>
子猶能塗頂而活受之而使者不見二子遂以活妻室<lb/>
後共尋雲水訪太極先生而曾無影響悶却歸因大雪<lb/>
見大叟負樵而鬻二子哀其衰邁飲之以酒覩樵擔上<lb/>
有太極字遂禮之為師以玉壺告之叟曰吾貯玉液者<lb/>
<pb n="KR3l0118_WYG_025-10a"/>
亡來數十甲子甚喜再見二子因隨詣祝融峰自此而<lb/>
得道不重見耳<hi>出續仙傳</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_025-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百五十六</head> <lb/>
    <p>
<pb n="KR3l0118_WYG_156-1a"/>
欽定四庫全書<lb/>
　太平廣記卷一百五十六<lb/>
　　定數十一<lb/>
　　　龎嚴　　　　張正矩　　　劉遵古<lb/>
　　　舒元輿　　　李德裕　　　李言<lb/>
　　　王沐　　　　舒守謙　　　杜悰外生<lb/>
　　　石雄　　　　賈島　　　　崔潔<lb/>
　　　　龎嚴<lb/>
<pb n="KR3l0118_WYG_156-1b"/>
唐京兆尹龎嚴為衢州刺史到郡數月忽夢二僧入寢<lb/>
門嚴不信釋氏夢中呵之僧曰使君莫怒余有先知故<lb/>
來相告耳嚴喜聞之乃問曰余為相乎曰無有節制乎<lb/>
曰無曰然則當為何官曰𩔖亷察而無兵權有土地而<lb/>
不出畿内過此已往非吾所知也曰然壽幾何曰惜哉<lb/>
所之者壽向使有壽則何求不可曰何日當去此曰來<lb/>
年五月二十二日及明年春有除替先以狀請於亷使<lb/>
元稹素與嚴善必就謂得請行有日矣其月晦日因宴<lb/>
<pb n="KR3l0118_WYG_156-2a"/>
元公復書云請俟交割嚴發書曰吾固知未可以去具<lb/>
言其夢於座中竟以五月二十二日發其後為京兆尹<lb/>
而卒<hi>出前定錄</hi>
　　　　張正矩<lb/>
祕書監劉禹錫其子咸允久在舉場無成禹錫憤惋宧<lb/>
途又愛咸允甚切比歸闕以情訴於朝賢太和四年故<lb/>
吏部崔羣與禹錫深於素分見禹錫蹭蹬如此尤欲推<lb/>
輓咸允其秋羣門生張正謩充京兆府試官羣特為禹<lb/>
<pb n="KR3l0118_WYG_156-2b"/>
錫召正謩面以咸允託之覬首𨕖焉及牓出咸允名甚<lb/>
居下羣怒之戒門人曰張正謩來更不要通正謩兄正<lb/>
矩前河中叅軍應書判拔萃其時羣總科目人考官糊<lb/>
名考訖羣讀正矩判心竊推許又謂是故工部尚書正<lb/>
甫之弟斷意便與奏及敕下正矩與科目人謝主司獨<lb/>
正矩啓叙前致詞曰某殺身無地以報相公深恩一門<lb/>
之内兄弟二人俱受科名拔擢粉骨臠肉無以上答方<lb/>
泣下語未終羣忽悟是正謩之兄弟勃然曰公是張正<lb/>
<pb n="KR3l0118_WYG_156-3a"/>
謩之兄爾賢弟大無良把羣販名豈有如此事與賊何<lb/>
異公之登科命也非某本意更謝何為<hi>出續命定錄</hi>
　　　　劉遵古<lb/>
故刑部尚書沛國劉遵古太和四年節度東蜀軍先是<lb/>
蜀人有富蓄羣書劉既至嘗假其數百篇然未盡詳閲<lb/>
明年夏涪江大汛突入壁壘潰里中廬舍厯數日水勢<lb/>
始平而劉之圖書器玩盡為暴水濡汚劉始命列於庭<lb/>
以曝之後數日劉於羣書中得周易正義一軸筆勢奇<lb/>
<pb n="KR3l0118_WYG_156-3b"/>
妙字體稍古葢非近代之書也其卷末有題云上元二<lb/>
年三月十一日因讀周易著此正義從兹易號十二三<lb/>
歳至一人八千口當有大水漂溺因得舒轉曬曝衡陽<lb/>
道士李徳初劉閲其題歎且久窮其所自乃蜀人所蓄<lb/>
之書也於是召賔掾以視之所謂易號十二三歳至一<lb/>
人八千口者一人八千口葢大和字也自上元厯寶應<lb/>
廣徳永泰大厯建中興元貞元永貞元和長慶寶厯至<lb/>
大和凡更號十有三矣與其記果相契然不知李徳初<lb/>
<pb n="KR3l0118_WYG_156-4a"/>
何人耳抑非假其名以示於後乎<hi>出宣室志</hi>
　　　　舒元輿<lb/>
李太尉在中書舒元輿自侍御史辭歸東都遷𦵏太尉<lb/>
言近有僧自東來云有一地葬之必至極位何妨取此<lb/>
元輿辭以家貧不辦别覔遂歸啓䕶他日僧又經過復<lb/>
謂太尉曰前時地已有人用之矣詢之乃元輿也元輿<lb/>
自刑部侍郎平章事<hi>出感定錄</hi>
　　　　李德裕<lb/>
<pb n="KR3l0118_WYG_156-4b"/>
李德裕自潤州年五十四除揚州五十八再入相皆及<lb/>
吉甫之年縉紳榮之<hi>出感定錄</hi>德裕為太子少傅分司東都<lb/>
時嘗聞一僧善知人禍福因召之僧曰公災未已當南<lb/>
行萬里德裕甚不樂明日復召之僧且曰慮言之未審<lb/>
請結壇三日又曰公南行之期定矣德裕曰師言以何<lb/>
為驗僧即指其地此下有石函即命發之果得焉然啓<lb/>
無所覩德裕重之且問南行還乎曰公食羊萬口有五<lb/>
百未滿必當還矣德裕歎曰師實至人我於元和中為<lb/>
<pb n="KR3l0118_WYG_156-5a"/>
北都從事嘗夢行至晉山盡目皆羊有牧者數十謂我<lb/>
曰此侍御食羊也嘗誌此夢不泄於人今知㝠數固不<lb/>
誣矣後旬餘靈武帥送米暨饋羊五百大驚召僧告其<lb/>
事且欲還之僧曰羊至此是已為相國有矣還之無益<lb/>
南行其不返乎俄相次貶降至崖州掾竟終於貶所時<lb/>
年六十三<hi>出補錄紀傳</hi>
　　　　李言<lb/>
有進士李嶽連舉不第夜夢人謂曰頭上有山何以得<lb/>
<pb n="KR3l0118_WYG_156-5b"/>
上第及覺不可名獄遂更名言果中第<hi>出感定錄</hi>
　　　　王沐<lb/>
王沐者涯之再從弟也家於江南老且窮以涯執相權<lb/>
遂跨蹇驢而至京師索米僦舍住三十日始得一見涯<lb/>
於門屏所望不過一簿一尉耳而涯見沐潦倒無雁序<lb/>
情太和九年秋沐方説涯之嬖奴以導所欲涯始一召見<lb/>
擬許以微官處焉自是旦夕造涯之門以俟其命及涯<lb/>
就誅仇士良收捕家人時沐方在涯私第謂其王氏之<lb/>
<pb n="KR3l0118_WYG_156-6a"/>
黨遂不免於腰領<hi>出杜陽雜編</hi>
　　　　舒守謙<lb/>
舒守謙元輿之族聰敏慧悟富有春秋元輿禮遇頗至<lb/>
十年元輿處之猶子薦取明經第官厯校書郎及持相<lb/>
印許為曹郎命之無何忽以非過怒謙至朔旦伏謁頓<lb/>
不能見由是日加譴責為僮僕輕易謙既不自安遂置<lb/>
書於門下辭往江表而元輿亦不問翌日辦裝出長安<lb/>
咨嗟蹇分惆悵自失即駐馬㢠廻望涕泗漣如及昭應聞<lb/>
<pb n="KR3l0118_WYG_156-6b"/>
元輿之禍方始釋然<hi>是時於宰相宅收捕家口不問親疎並皆誅戮之</hi>當時論<lb/>
者以王舒禍福之異定分焉<hi>出杜陽雜編</hi>
　　　　杜悰外生<lb/>
杜悰與李德裕同在中書他日德裕謂悰曰公家有異<lb/>
人何不遣一相訪悰曰無德裕曰試思之曰但有外生<lb/>
自遠來求官爾德裕曰此是也及歸遣謁德裕德裕問<lb/>
之對曰太尉位極人臣何須問也凡人細微尚有定分<lb/>
况功勲爵祿乎且明日午時有白獸自南踰屋而來有<lb/>
<pb n="KR3l0118_WYG_156-7a"/>
小童丱角衣紫年七歲執竹竿長五尺九節驅獸獸復<lb/>
南往小童非宅内人也試伺之翌日及午果有白猫自<lb/>
南踰屋而來有丱角小童衣紫逐之猫復南去乃召問<lb/>
之曰年七歲數其所執竹長五尺而九節童乃宅外元<lb/>
從之子也畧無毫髪差謬事無大小皆前定矣<hi>出聞竒錄</hi>
　　　　石雄<lb/>
石雄初與康詵同為徐州帥王智興首校王公忌二人<lb/>
驍勇奏守本官雄則許州司馬也尋授石州刺史有李<lb/>
<pb n="KR3l0118_WYG_156-7b"/>
𢎞約者以石使君許下之日曽負𢎞約資貨累自窘索<lb/>
後詣石州求其本物既入石州境𢎞約遲疑恐石怒遇<lb/>
里有神祠祈享皆謂其靈𢎞約乃䖍啓於神神祝父子<lb/>
俱稱神下索紙筆命𢎞約書之約不識文字求得村童<lb/>
口占之曰石使君此去當有重臣抽擢而立武功合為<lb/>
河陽鳯翔節度復有一官失望所以此事須祕密不得<lb/>
異耳聞之𢎞約以巫祝之言先白石君石君相見甚悦<lb/>
尋以潞州劉從諫背叛朝廷議欲討伐李德裕為宰相<lb/>
<pb n="KR3l0118_WYG_156-8a"/>
而亟用雄雄奮武力奪得天井闗後共劉振文破黑山<lb/>
諸蕃部落走南單于迎公主歸國皆雄之効也然是鷹<lb/>
犬之功非良宰不能驅馳者及李公以太子少保分洛<lb/>
石僕射詣中書論官曰雄立天井闗及黑山之功以兩<lb/>
地之勞更希一鎮養老相府曰僕射潞州之功國家已<lb/>
酬河陽節度使西塞之績又拜鳯翔在兩鎮之重豈不<lb/>
為酬賞也石乃復為左右綂軍不愜其望悉如巫者之<lb/>
言德裕謫潮州有客復陳石雄神祇之驗明其盛衰有<lb/>
<pb n="KR3l0118_WYG_156-8b"/>
數稍抑其噎欝矣<hi>出雲溪友議</hi>
　　　　又<lb/>
會昌四年劉稹敗當從諫時有一人稱石雄七千人至<lb/>
從諫戮之至是石雄果七千人入潞州<hi>出感定錄</hi>
　　　　賈島<lb/>
賈島字浪仙元和中元白尚輕淺島獨變格入僻以矯<lb/>
艶雖行坐寢食吟咏不輟嘗跨驢張盖横截天街時秋<lb/>
風正厲黄葉可掃島忽吟曰落葉滿長安求聨句不可<lb/>
<pb n="KR3l0118_WYG_156-9a"/>
得因搪突大京兆劉栖楚被繫一夕而釋之又嘗遇武<lb/>
宗皇帝於定水精舍島尤肆侮慢上訝之他日有中㫖<lb/>
令與一官謫去特授長江縣尉稍遷普州司倉而終<hi>出摭</hi>
<hi>言</hi>
　　　　崔潔<lb/>
太府卿崔公名潔在長安與進士陳彤同往街西尋親<lb/>
故陳君有他見知崔公不信將出陳君曰當與足下於<lb/>
裴令公亭飱鱠崔公不信之笑不應過天門街偶逢賣<lb/>
<pb n="KR3l0118_WYG_156-9b"/>
魚甚鮮崔公都忘陳君之言曰此去亦是閒人事何如<lb/>
吃鱠遂令從者取錢買魚得十斤曰何處去得左右曰<lb/>
裴令公亭子甚近乃先遣人計會及昇亭下馬方悟陳<lb/>
君之説崔公大驚曰何處得人斫鱠陳君曰但假刀砧<lb/>
之𩔖當有第一部樂人來俄頃紫衣三四人至亭子遊<lb/>
看一人見魚曰極是珍鮮二君莫欲作鱠否某善此藝<lb/>
與郎君設手詰之乃梨園第一部樂徒也餘者悉去此<lb/>
人遂解衣操刀極能敏妙鱠將辦陳君曰此鱠與崔兄<lb/>
<pb n="KR3l0118_WYG_156-10a"/>
飱紫衣不得鱠也既畢忽有使人呼曰駕幸龍首池喚<lb/>
第一部音聲切者攜衫帶望門而走亦不暇言别崔公<lb/>
甚歎異之兩人既飱陳君又曰少頃有東南三千里外<lb/>
九品官來此得半碗淸羹喫語未訖延陵縣尉李耿至<lb/>
將赴任與崔公中外親舊探知在裴令公亭子故來告<lb/>
辭方喫食羹次崔公曰有鱠否左右報已盡只有淸羹<lb/>
少許公大笑曰令取來與少府啜乃喫淸羹半碗而去<lb/>
延陵尉乃九品官也食物之微㝠路已定况大者乎<hi>出逸</hi>
<pb n="KR3l0118_WYG_156-10b"/>
<hi>史</hi>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百五十六<lb/>
</p>
<p>
</p>
  </div>
</body>
</text>
</TEI>
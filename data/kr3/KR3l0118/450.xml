<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記巻四百五十</head>
    <p>
<pb n="KR3l0118_WYG_450-1a"/>
欽定四庫全書<lb/>
　太平廣記巻四百五十　　宋　李昉等　編<lb/>
　　狐四<lb/>
　　　王苞　　　　唐參軍　　　田氏子<lb/>
　　　徐安　　　　靳守貞　　　嚴諌<lb/>
　　　韋參軍　　　楊氏女　　　薛逈<lb/>
　　　辛替否　　　代州民　　　祁縣民<lb/>
　　　張例<lb/>
<pb n="KR3l0118_WYG_450-1b"/>
　　　　王苞<lb/>
唐吳郡王苞者少事道士葉静能中罷為太學生數歲<lb/>
在學有婦人寓宿苞與結歡情好甚篤静能在京苞往<lb/>
省之静能謂曰汝身何得有野狐氣固答云無能曰有<lb/>
也苞因言得婦始末能曰正是此老野狐臨别書一符<lb/>
與苞令含誡之曰至舍可吐其口當自來此為汝遣之<lb/>
無憂也苞還至舍如静能言婦人得符變為老狐銜符<lb/>
而走至静能所拜謝静能云放汝一生命不宜更至于<lb/>
<pb n="KR3l0118_WYG_450-2a"/>
王家自此遂絶<hi>出廣異記</hi>
　　　　唐參軍<lb/>
唐洛陽思恭里有唐參軍者立性修整簡于接對有趙<lb/>
門福及康三者投刺謁唐未出見之問其來意門福曰止<lb/>
求㸃心飯耳唐使門人辭云不在二人徑入至堂所門<lb/>
福曰唐都官何以云不在惜一餐耳唐辭以門者不報引<lb/>
出外㕔令家人供食私誡奴令寘劍盤中至則刺之奴至<lb/>
唐引劒刺門福不中次擊康三中之猶躍入庭前池中<lb/>
<pb n="KR3l0118_WYG_450-2b"/>
門福罵云彼我雖是狐我已千年千年之狐姓趙姓張<lb/>
五百年狐姓白姓康奈何無道殺我康三必當修報于汝<lb/>
終不令康氏子徒死也唐氏深謝之令召康三門福至<lb/>
池所呼康三輒應曰唯然求之不可得但餘鼻存門福既<lb/>
去唐氏以桃湯沃洒門戸及懸符禁自爾不至謂其施<lb/>
行有驗久之園中櫻桃熟唐氏夫妻暇日檢行忽見門<lb/>
福在櫻桃樹上採櫻桃食之唐氏驚曰趙門福汝復敢<lb/>
來耶門福笑曰君以桃物見欺今聊復採食君亦食之<lb/>
<pb n="KR3l0118_WYG_450-3a"/>
否乃頻擲數四以授唐唐氏愈恐乃廣召僧結壇持呪門<lb/>
福遂逾日不至其僧持誦甚切冀其有效以為己功後<lb/>
一日晚霽之後僧坐楹前忽見五色雲自西來逕至唐<lb/>
氏堂前中有一佛容色端嚴謂僧曰汝為唐氏却野狐<lb/>
耶僧稽首唐氏長幼䖍禮甚至喜見眞佛拜請降止久<lb/>
之方下坐其壇上奉事甚勤佛謂僧曰汝是修道請通達<lb/>
亦何須久蔬食而為法能食肉乎但問心能堅持否肉<lb/>
雖食之可復無累乃令唐氏市肉佛自設食次以授僧<lb/>
<pb n="KR3l0118_WYG_450-3b"/>
及家人悉食食畢忽見壇上是趙門福舉家歎恨為其<lb/>
所誤門福笑曰無勞厭我我不來矣自爾不至也<hi>出廣異記</hi>
　　　　田氏子<lb/>
唐牛肅有從舅常過澠池因至西北三十里謁田氏子<lb/>
去田氏莊十餘里經岋險多櫟林傳云中有魅狐往來<lb/>
經之者皆結侣乃敢過舅既至田氏子命老䜿往澠池<lb/>
市酒饌天未明䜿行日暮不至田氏子怪之及至䜿一足<lb/>
又跛問何故䜿曰適至櫟林為一魅狐所絆因蹷而仆<lb/>
<pb n="KR3l0118_WYG_450-4a"/>
故傷焉問何以見魅豎曰適下坡時狐變為婦人遽來<lb/>
追我我驚且走狐又疾行遂為所及因倒且損吾恐魅<lb/>
之為怪強起擊之婦人口但哀祈反謂我為狐屢云叩<lb/>
頭野狐叩頭野狐吾以其不是知因與痛手故免其禍<lb/>
田氏子曰汝無擊人妄謂狐耶豎曰吾雖苦擊之終不<lb/>
改婦人狀耳田氏子曰汝必誤損他人且入戸日入見<lb/>
婦人體傷蓬首過門而求飲謂田氏子曰吾適櫟林逢<lb/>
一老狐變為人吾不知是狐前趨為伴同過櫟林不知<lb/>
<pb n="KR3l0118_WYG_450-4b"/>
老狐却傷我如此賴老狐去餘命得全妾北村人也渇<lb/>
故求飲田氏子恐其見蒼頭也與之飲而遣之<hi>出紀聞</hi>
　　　　徐安<lb/>
徐安者下邳人也好以漁獵為事安妻王氏貌甚羙人<lb/>
頗知之開元五年秋安遊海州王氏獨居下邳忽一日<lb/>
有一少年狀甚偉顧王氏曰可惜芳艶虛過一生王氏<lb/>
聞而悅之遂與之結好而來去無憚安既還妻見之恩<lb/>
義殊隔安頗訝之其妻至日將夕即飾粧静處至二更<lb/>
<pb n="KR3l0118_WYG_450-5a"/>
乃失所在迨曉方回亦不見其出入之處他日安潛伺<lb/>
之其妻乃騎故籠從忩而出至曉復返安是夕閉婦于<lb/>
他室乃詐為女子粧飾袖短劍騎故籠以待之至二更<lb/>
忽從忩而出徑入一山嶺乃至㑹所帷幄華煥酒饌羅<lb/>
列座有三少年安未及下三少年曰王氏來何早乎安<lb/>
乃奮劍擊之三少年死于座安復騎籠即不復飛矣俟<lb/>
曉而返視夜來所殺少年皆老狐也安到舍其妻是夕<lb/>
不復粧飾矣<hi>出集異記</hi>
<pb n="KR3l0118_WYG_450-5b"/>
　　　　靳守貞<lb/>
霍邑古呂州也城池甚固縣令宅東北有城面各百歩<lb/>
其高三丈厚七八尺名曰囚周厲王城則左傳所稱萬<lb/>
人不忍流王于彘城即霍邑也王崩因葬城之北城旣<lb/>
久逺則有魅狐居之或官吏家或百姓子女姿色者夜<lb/>
中狐㫁其髪有如刀截所遇無知往往而有唐時邑人<lb/>
靳守貞者素善符呪為縣送徒至趙城還歸至金狗鼻<lb/>
傍汾河山名去縣五里見汾河西岸水濱有女紅裳浣<lb/>
<pb n="KR3l0118_WYG_450-6a"/>
衣水次守貞目之女子忽爾乘空過河遂緣嶺躡虚至<lb/>
守貞所手攀其笠足踏其𢃄將取其髪焉守貞送徒手<lb/>
猶持斧因擊女子墜從而斫之女子死則為雌狐守貞<lb/>
以狐至縣具列其由縣令不之信守貞歸遂每夜有老<lb/>
父及媪繞其居哭從索其女守貞不懼月餘老父及媪<lb/>
罵而去曰無狀殺我女吾猶有三女終當困汝於是遂<lb/>
絶而截髪亦亡<hi>出紀聞</hi>
　　　　嚴諫<lb/>
<pb n="KR3l0118_WYG_450-6b"/>
唐洛陽尉嚴諫從叔亡諫往吊之後十餘日叔家悉皆<lb/>
去服諫召家人問答云亡者不許因述其言語處置狀<lb/>
有如平生諫疑是野狐恒欲料理後至叔舍靈便逆怒<lb/>
約束子弟勿更令少府姪來無益人家亊只解相疑耳<lb/>
亦謂諌曰五郎公事似忙不宜數來也諫後忽將蒼鷹<lb/>
雙鶻皂鵰獵犬等數十事與他手力百餘人悉持器械<lb/>
圍繞其宅數重遂入靈堂忽見一赤肉野狐仰行屋上<lb/>
射擊不能中尋而開門躍出不復見因爾怪絶<hi>出廣異記</hi>
<pb n="KR3l0118_WYG_450-7a"/>
　　　　韋參軍<lb/>
唐潤州參軍弟有隱徳雖兄弟不能知也韋常謂其不<lb/>
慧輕之後忽謂諸兄曰財帛當以道不可力求諸兄甚<lb/>
奇其言問汝何長進如此對曰今昆明池中大有珍寳<lb/>
可共取之諸兄乃與偕行至池所以手酌水水悉枯涸<lb/>
見金寳甚多謂兄曰可取之兄等愈入愈深竟不能得<lb/>
乃云此可見而不可得致者有定分也諸兄歎羙之問<lb/>
曰素不出何以得妙法笑而不言久之曰明年當得一<lb/>
<pb n="KR3l0118_WYG_450-7b"/>
官無慮貧乏乃選拜潤州書佐遂東之任途經開封縣<lb/>
開封縣令者其母患狐媚前後術士不能療有道士者<lb/>
善見鬼謂令曰今比見諸隊仗有異人入境若得此人<lb/>
太夫人疾苦必愈令遣候之後數日白云至此縣逆旅<lb/>
宜自謁見令往見韋具申禮請笑曰此道士為君言耶<lb/>
然以太夫人故屈身于人亦可憫矣幸與君遇其疾必<lb/>
愈明日自縣橋至宅可少止人令百姓見之我當至彼<lb/>
為發遣且宜還家洒掃焚香相待令皆如言明日至舍<lb/>
<pb n="KR3l0118_WYG_450-8a"/>
見太夫人問以疾苦以栁枝洒水于身上須臾有老白<lb/>
野狐自牀而下徐行至縣橋然後不見令有贈遺韋皆<lb/>
不受至官一年謂其妻曰後月我當死死後君嫁此州<lb/>
判司當生三子皆如其言<hi>出廣異記</hi>
　　　　楊氏女<lb/>
唐有楊氏者二女并嫁胡家小胡郎為主母所惜大胡<lb/>
郎謂其婢曰小胡郎乃野狐爾丈母乃不惜我反惜野<lb/>
狐婢還白母問何以知之答云宜取鵲頭懸戸上小胡<lb/>
<pb n="KR3l0118_WYG_450-8b"/>
郎若來令妻呼伊祈熟肉再三言之必當走也楊氏如<lb/>
言小胡即果走故今人相傳云伊祈熟肉辟狐魅甚有<lb/>
驗也<hi>出廣異記</hi>
　　　　薛逈<lb/>
唐河東薛逈與其徒十人于東都狎娼婦留連數夕各<lb/>
賞錢十千後一夕午夜娼偶求去逈留待曙婦人躁擾<lb/>
求去數四抱錢出門逈敕門者無出客門者不為啓鎖<lb/>
婦人持錢尋審至水竇變成野狐從竇中出去其錢亦<lb/>
<pb n="KR3l0118_WYG_450-9a"/>
留<hi>出廣異記</hi>
　　　　辛替否<lb/>
唐辛替否母死之後其靈座中恒有靈語不異平素家<lb/>
人敬事如生替否表弟是術士在京聞其事因而來觀<lb/>
潛于替否宅後作法入門見一無毛牝野狐殺之遂絶<lb/>
<hi>出廣野記</hi>
　　　　代州民<lb/>
唐代州民有一女其兄逺戍不在母與女獨居忽見菩<lb/>
<pb n="KR3l0118_WYG_450-9b"/>
薩乘雲而至謂母曰汝家甚善吾欲居之可速修理尋<lb/>
當來也村人競往處置適畢菩薩馭五色雲來下其室<lb/>
村人供養甚衆仍敇衆等不令有言恐四方信心往來<lb/>
不止村人以是相戒不說其事菩薩與女私通有娠經<lb/>
年其兄還菩薩云不欲見男子令母逐之兒不得至因<lb/>
傾財求道士久之有道士為作法竊視菩薩是一老狐<lb/>
乃持刀入斫殺之<hi>出廣異志</hi>
　　　　祁縣民<lb/>
<pb n="KR3l0118_WYG_450-10a"/>
唐祁縣有村民因輦地征蒭粟至太原府及歸途中日<lb/>
暮有一白衣婦人立路旁謂村民曰妾今日都城而來<lb/>
困且甚願寄載車中可乎村民許之乃升車行未三四<lb/>
里因脂轄忽見一狐尾在車之隙中垂于車轅下村民<lb/>
即以鎌㫁之其婦人化為無尾白狐鳴嘷而去<hi>出宣室志</hi>
　　　　張例<lb/>
唐始豐令張例疾患魅時有發動家人不能制也恒舒<lb/>
右臂上作呪云狐娘健子其子密持鐡杵候例疾發即<lb/>
<pb n="KR3l0118_WYG_450-10b"/>
自後撞之墜一老牝狐焚于四通之衢自爾便愈也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記巻四百五十<lb/>
</p>
<p>
</p>
  </div>
</body>
</text>
</TEI>
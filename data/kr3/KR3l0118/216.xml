<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百十六</head> <lb/>
    <p>
<pb n="KR3l0118_WYG_216-1a"/>
欽定四庫全書<lb/>
　太平廣記卷二百十六<lb/>
　　卜筮一<lb/>
　　　管輅　　　　淳于智　　　　栁林祖<lb/>
　　　隗炤　　　　郭璞　　　　　蔡鐵<lb/>
　　　吳中察聲者　王子貞　　　　張璟藏<lb/>
　　　凑州筮者　　蔡㣲逺　　　　車三<lb/>
　　　李老　　　　開元中二道士　蔣直<lb/>
<pb n="KR3l0118_WYG_216-1b"/>
　　　　管輅<lb/>
管輅洞曉術數初有婦人亡牛從卜曰可視東丘塜中<lb/>
牛當懸向上既而果得婦人反疑管輅告官按騐乃知<lb/>
是術數所推又洛中一人失妻輅令與擔豕人鬬於東<lb/>
陽門豚逸入一舍突壊其牆其婦出焉輅鄉里范𤣥龍<lb/>
苦頻失火輅云有角巾諸生駕黒牛故車來必留之宿<lb/>
後果有此生來𤣥龍因留之生急求去不聽遂宿主人<lb/>
罷入生懼圖已乃持刀門外倚薪假寐忽有一物以口<lb/>
<pb n="KR3l0118_WYG_216-2a"/>
吹火生驚斫之死而視之則狐也自是不復有災又有<lb/>
人捕鹿獲之為人所竊詣輅為卦云東巷第三家候無<lb/>
人時發其屋頭第七椽以瓦著椽下明日食時自送還<lb/>
汝也其夜盗者父患頭痛亦來自占輅令歸之病乃愈<lb/>
又治内吏失物輅使候人靜於寺門令指天畫地舉手<lb/>
四向暮果獲於故處<hi>出異苑</hi>
又平原太守劉邠取山雞毛置器中使輅筮之輅曰髙<lb/>
岳巖巖有鳥朱身羽翼𤣥黄鳴不失晨此山雞毛也<hi>出異</hi>
<pb n="KR3l0118_WYG_216-2b"/>
<hi>苑</hi>
　　　　淳于智<lb/>
鮑瑗家多䘮及病淳于智為筮之卦成云宜入市門數<lb/>
十步有一人持荆馬鞭便就買取懸東北桑樹上無病<lb/>
三年當得財如其言後穿井得錢及銅器二十萬<hi>出獨異志</hi>
　　　　栁林祖<lb/>
有日者栁林祖善卜筮其妻曾病䑕瘻積年不差漸困<lb/>
垂命休祖占之得頤之復按卦曰應得姓石者治之當<lb/>
<pb n="KR3l0118_WYG_216-3a"/>
獲灸䑕而愈也既而鄉里有一賤家果姓石自言能除<lb/>
此病遂灸病者頭上三處覺佳俄有一䑕色黄秀逕前<lb/>
噞噞然伏而不動呼犬噬殺之視䑕頭上有三灸處病<lb/>
者自差<hi>出洞林</hi>
　　　　隗炤<lb/>
晋隗炤善易臨終謂妻子曰後雖大荒勿賣宅後五年<lb/>
詔使龔負吾金以吾所書板告之後如其言妻賫板詣<lb/>
之使者惘然沈吟乃悟取蓍筮之卦成曰妙哉隗生吾<lb/>
<pb n="KR3l0118_WYG_216-3b"/>
不負金賢夫自藏金以待太平知吾善易書板寄意金<lb/>
有五百斤盛以青瓷埋在堂屋去壁一丈入地九尺妻<lb/>
掘之果得金也<hi>出國史補遺</hi>
　　　　郭璞<lb/>
揚州别駕顧球娣生十年便病至年五十餘令郭璞筮<lb/>
之得大過之升其辭曰大過卦者義不嘉塜墓枯楊無<lb/>
英華振動遊魂見龍車身被重累嬰天邪法由斬祀殺<lb/>
靈蛇非已之咎先人瑕案卦論之可奈何球乃訪迹其<lb/>
<pb n="KR3l0118_WYG_216-4a"/>
家事先世曾伐大樹得大蛇殺之女便病病後有羣鳥<lb/>
數千迴翔屋上人皆怪之不知何故有縣農行過舍邊<lb/>
仰視見龍牽車五色晃爛甚大非常有頃遂滅<hi>出搜神記</hi>
　　　　蔡鐵<lb/>
宋南郡王義宣在鎮府史蔡鐵者善卜王嘗在内齋見<lb/>
一白䑕縁屋梁上命左右射得之内函中命鐵卜函中<lb/>
何物卦成笑曰得之矣王曰狀之曰白色䑕背明戸彎<lb/>
弧射之絶其左股䑕乳五子三雄二雌若不見信剖腹<lb/>
<pb n="KR3l0118_WYG_216-4b"/>
而立知王便剖之皆如鐵言賜萬錢<hi>出渚宫舊事</hi>
　　　　吳中察聲者<lb/>
後魏末有吳士至北間目盲而妙察聲丞相嗣渤海王<lb/>
澄使試之聞劉桃枝之聲曰當代貴王侯將相死於其<lb/>
手然譬如鷹犬為人所使耳聞趙道徳之聲曰亦貴人<lb/>
也聞太原公洋之聲曰當為人主聞澄之聲不動崔暹<lb/>
私掐之乃繆言亦國王也王曰我家羣奴猶當極貴况<lb/>
吾身乎後齊諸王大臣賜死多為桃枝之所拉殺焉而<lb/>
<pb n="KR3l0118_WYG_216-5a"/>
澄竟有蘭京之禍洋受禪是為文宣王<hi>出三國典略</hi>
　　　　王子貞<lb/>
唐貞觀中定州鼔城縣人魏全家富母忽然失明問卜<lb/>
者王子貞子貞為卜之曰明年有從東來青衣者三月<lb/>
一日來療必愈至時候見一人着青紬襦遂邀為重設<lb/>
飲食其人曰僕不解醫但解作犂耳為主人作之乃持<lb/>
斧繞舍求犂轅見桑曲枝臨井上遂斫下其母兩眼煥<lb/>
然見物此曲枝葉盖井之所致也<hi>出朝野僉載</hi>
<pb n="KR3l0118_WYG_216-5b"/>
　　　　張璟藏<lb/>
周郎中裴珪妾趙氏有美色曾就張璟藏卜年命藏曰<lb/>
夫人目長而慢視准相書猪視者淫婦人目有四白五<lb/>
夫守宅夫人終以姦廢宜慎之趙笑而去後果與人姦<lb/>
没入掖庭<hi>出朝野僉載</hi>
　　　　湊州筮者<lb/>
杜景佺信都人也本名元方垂拱中更為景佺剛直嚴<lb/>
正進士擢第後為鸞臺侍郎平章事時内史李昭徳以<lb/>
<pb n="KR3l0118_WYG_216-6a"/>
剛直下獄景佺庭稱其公清正直則天怒以為面欺左<lb/>
授湊州刺史初任湊州㑹善筮者於路言其當重入相<lb/>
得三品而不着紫袍至是夏終服紫衫而終<hi>出御史臺記</hi>
　　　　蔡微逺<lb/>
瀛州人安縣令張懐禮滄州弓髙令晋行忠就蔡微逺<lb/>
卜轉式訖謂禮曰公大親近位至方伯謂忠曰公得京<lb/>
官今年禄盡宜致仕可也二人皆應舉懐禮授左補闕<lb/>
後至和復二州刺史行忠授城門郎至秋而卒<hi>出朝野僉載</hi>
<pb n="KR3l0118_WYG_216-6b"/>
　　　　車三<lb/>
車三者華隂人善卜相進士李蒙宏詞及第入京注官<lb/>
至華隂縣官令車三見誑云李益車云初不見公食禄<lb/>
諸公云應縁不道實姓名所以不中此是李蒙宏詞及<lb/>
第欲注官去看得何官車云公意欲作何官蒙云愛華<lb/>
隂縣車云得此官在但見公無此禄如何衆皆不信及<lb/>
至京果注華隂縣尉授官相賀於曲江舟上宴㑹諸公<lb/>
令蒙作序日晩序成史翽先起於蒙手取序看裴士南<lb/>
<pb n="KR3l0118_WYG_216-7a"/>
等十餘人又爭起看序其船偏遂覆没李蒙士南等並<lb/>
被没溺而死<hi>出定命録</hi>
　　　　李老<lb/>
開元中有一人姓劉不得名假廕求官數年未㨗忽一<lb/>
年銓試畢聞西寺有李老善卜造而問之老曰今年官<lb/>
未合成生曰有人竊報我期以必成何不然也老人曰<lb/>
今年必不成來嵗不求自得矣生既不信果為保所累<lb/>
被駁生乃信老人之神也至明年試畢自度書判㣲劣<lb/>
<pb n="KR3l0118_WYG_216-7b"/>
意其未遂又問李老李老曰勿憂也君官必成禄在大<lb/>
梁得之復來見我果為開封縣尉又重見老人老人曰<lb/>
君為官不必清儉恣意求取臨滿請為使入城更為君<lb/>
推之生至州果為刺史委任生思李老之言大取財賄<lb/>
及滿貯積千萬遂謁州將請充綱使州將遣部其州租<lb/>
税至京又見李老李老曰公即合遷官生曰某今向秩<lb/>
滿後選之今是何時豈得更有官也老曰但三日内得<lb/>
官官亦合在彼郡得之更相見也生疑之遂去明日納<lb/>
<pb n="KR3l0118_WYG_216-8a"/>
州賦於左藏庫適有鳳凰見其處敕云先見者與改官<lb/>
生即先見遂遷授浚儀縣丞生益見敬李老又問為官<lb/>
之方云一如前政生滿嵗又獲千萬還鄉居數年又調<lb/>
集復詣李老李老曰今當得一邑不可妄動也固宜慎<lb/>
之生果授夀春宰至官未幾坐贜免又來問李老老曰<lb/>
今當為君言之不必慙諱君先代曾為大商有二千萬<lb/>
資卒於汴州其財散在人處故君於此復得之不為妄<lb/>
取也故得無尤此邑之人不負君財豈可過求也生大<lb/>
<pb n="KR3l0118_WYG_216-8b"/>
服焉<hi>出原化記</hi>
　　　　開元中二道士<lb/>
開元二年梁州道士梁虛舟以九宫推算張鷟云五鬼<lb/>
加年天罡臨命一生之大厄以周易筮之遇觀之渙主<lb/>
驚恐後風行水上事即散又安國觀道士李若虚不告<lb/>
姓名暗使推之云此人今年身在天牢負大辟之罪乃<lb/>
可以免不然病當死無有救法果被御史李全交致其<lb/>
罪敕令處盡而刑部尚書李日知左丞張庭珪崔𤣥昇<lb/>
<pb n="KR3l0118_WYG_216-9a"/>
侍郎程行謀咸請之乃免死配流嶺南二道士之言信<lb/>
有徵矣<hi>出朝野僉載</hi>
　　　　蔣直<lb/>
天寶十二載永嘉人蔣直云郡城内有白幕太守李江<lb/>
忽丁憂李欲歸江北蔣又云公至縉雲郡却迴當有一<lb/>
緋一緑一碧人來相推按然終無事後果採訪使張愿<lb/>
着緋大理司直杜喬着緑判官張璘着碧來推遇赦而<lb/>
止<hi>出定命録</hi>
<pb n="KR3l0118_WYG_216-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷六十八</head> <lb/>
    <p>
<pb n="KR3l0118_WYG_068-1a"/>
欽定四庫全書<lb/>
　太平廣記卷六十八<lb/>
　　女仙十三<lb/>
　　　郭翰　　　　楊敬真　　　封陟<lb/>
　　　　郭翰<lb/>
太原郭翰少簡貴有清標姿度美秀善談論工草𨽻早<lb/>
孤獨處當盛暑乗月卧庭中時有清風稍聞香氣漸濃<lb/>
翰甚怪之仰視空中見有人冉冉而下直至翰前乃一<lb/>
<pb n="KR3l0118_WYG_068-1b"/>
少女也明艶絶代光彩溢目衣𤣥綃之衣曵霜羅之帔<lb/>
戴翠翹鳯凰之冠躡瓊文九章之履侍女二人皆有殊<lb/>
色感蕩心神翰整衣巾下牀拜謁曰不意尊靈<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>降願<lb/>
垂徳音女㣲笑曰吾天上織女也久無主對而佳期阻<lb/>
曠幽態盈懐上帝賜命逰人間仰慕清風願託神契翰<lb/>
曰非敢望也益深所感女為敕侍婢净掃室中張霜霧<lb/>
丹縠之幃施水晶玉華之簟轉㑹風之扇宛若清秋乃<lb/>
㩦手升堂觧衣共卧其襯體輕紅綃衣似小香囊氣盈<lb/>
<pb n="KR3l0118_WYG_068-2a"/>
一室有同心龍腦之枕覆雙縷鴛文之衾柔肌膩體深<lb/>
情宻態妍艶無匹欲曉辭去面粉如故為試拭之乃本<lb/>
質也翰送出户凌雲而去自後夜夜皆來情好轉切翰<lb/>
戱之曰牛郎何在那敢獨行對曰隂陽變化闗渠何事<lb/>
且河漢隔絶無可復知縦復知之不足為慮因撫翰心<lb/>
前曰世人不明瞻瞩耳翰又曰卿已託靈辰象辰象之<lb/>
門可得聞乎對曰人間觀之只見是星其中自有宫室<lb/>
居處羣仙皆逰觀焉萬物之精各有象在天成形在地<lb/>
<pb n="KR3l0118_WYG_068-2b"/>
下人之變必形扵上也吾今觀之皆了了自識因為翰<lb/>
指列宿分位盡詳紀度時人不悟者翰遂洞知之後將<lb/>
至七夕忽不復來經數夕方至翰問曰相見樂乎笑而<lb/>
對曰天上那比人間正以感運當爾非有他故也君無<lb/>
相忌問曰卿來何遲答曰人中五日彼一夕也又為翰<lb/>
致天厨悉非世物徐視其衣並無縫翰問之謂翰曰天<lb/>
衣本非針線為也每去輒以衣服自随經一年忽扵一<lb/>
夕顔色悽惻涕流交下執翰手曰帝命有程便可永訣<lb/>
<pb n="KR3l0118_WYG_068-3a"/>
遂嗚咽不自勝翰驚惋曰尚餘㡬日在對曰只今夕耳<lb/>
遂悲泣徹曉不眠及旦撫抱為别以七寳椀一留贈言<lb/>
明年某日當有書相問翰答以玉環一雙便履空而去<lb/>
廻顧招手良久方滅翰思之成疾未嘗暫忘明年至期<lb/>
果使前者使女將書函致翰遂開封以青縑為紙鉛丹<lb/>
為字言詞清麗情意重叠書末有詩二首詩曰河漢雖<lb/>
云濶三秋尚有期情人終已矣良㑹更何時又曰朱閣<lb/>
臨清漢瓊宫御紫房佳期情在此只是斷人膓翰以香<lb/>
<pb n="KR3l0118_WYG_068-3b"/>
牋答書意甚慊切并有酬贈詩二首詩曰人世將天上<lb/>
由來不可期誰知一廻顧交作兩相思又曰贈枕猶香<lb/>
澤啼衣尚淚㾗玉顔霄漢裏空有往來魂自此而絶是<lb/>
年太史奏織女星無光翰思不已凡人間麗色不復措<lb/>
意復以繼嗣大義湏婚强娶程氏女所不稱意復以無<lb/>
嗣遂成反目翰後官至侍御史而卒<hi>出靈怪集</hi>
　　　　楊敬真<lb/>
楊敬真虢州閿鄉縣長夀鄉天仙村田家女也年十八<lb/>
<pb n="KR3l0118_WYG_068-4a"/>
嫁同村王清其夫家貧力田楊氏婦道甚謹夫族目之<lb/>
勤力新婦性沉静不好戱笑有暇必灑掃静室閉門閒<lb/>
居雖鄰婦狎之終不相往來生三男一女年二十四嵗<lb/>
元和十二年五月十二日夜告其夫曰妾神識頗不安<lb/>
惡聞人言當扵静室寜之君宜與兒女暫居異室夫許<lb/>
之楊氏遂沐浴著新衣焚香閉户而坐及明訝其起遲<lb/>
開門視之衣服委於牀上若蟬蛻然身已去矣但覺異<lb/>
香滿室其夫驚以告其父母共嘆之數人來曰昨夜方<lb/>
<pb n="KR3l0118_WYG_068-4b"/>
半有天樂從西而來似若雲中下扵君家奏樂久之稍<lb/>
稍上去合村皆聽之君家聞否而異香酷烈遍數十里<lb/>
村吏以告縣令李邯遣吏民逺近尋逐皆無踪跡因令<lb/>
不動其衣閉其户以棘環之兾其或來也至十八日夜<lb/>
五更村人復聞雲中仙樂異香従東來復下王氏宅作<lb/>
樂久之而去王氏亦無聞者及明來視其門棘封如故<lb/>
房中髣髴若有人聲遽走告縣令李邯親率僧道官吏<lb/>
共開其門則婦宛在牀矣但覺面目光芒有非常之色<lb/>
<pb n="KR3l0118_WYG_068-5a"/>
邯問曰向何所去今何所來對曰昨十五日初有仙騎<lb/>
來曰夫人當上仙雲鶴即到宜静室以伺之至三更有<lb/>
仙樂綵仗霓旌絳節鸞鶴紛紜五雲來降入扵房中報<lb/>
者曰前夫人准籍合仙仙師使使者來迎將㑹扵西岳<lb/>
扵是彩童二人捧玉箱箱中有竒服非綺非羅製若道<lb/>
人之衣珍華香潔不可名狀遂衣之畢樂作三闋青衣<lb/>
引白鶴曰宜乗此初尚懼其危試乗之稳不可言飛起<lb/>
而五雲捧出綵仗前引至扵華山雲䑓峰峰上有盤石<lb/>
<pb n="KR3l0118_WYG_068-5b"/>
已有四女先在彼焉一人云姓馬宋州人一人姓徐幽<lb/>
州人一人姓郭荆州人一人姓夏青州人皆其夜成仙<lb/>
同㑹扵此旁一小仙曰並捨虛幻得證真仙今當定名<lb/>
宜有真字扵是馬曰信真徐曰湛真郭曰修真夏曰守<lb/>
真其時五雲參差徧覆崖谷妙樂羅列間作扵前五人<lb/>
相慶曰同生濁界並是凡身一旦翛然遂與塵隔今夕<lb/>
何夕歡㑹扵斯宜各賦詩以道其意信真詩曰㡬刼澄<lb/>
煩慮思今身僅成誓將雲外隐不向世間存湛真詩曰<lb/>
<pb n="KR3l0118_WYG_068-6a"/>
綽約離塵世従容上太清雲衣無綻日鶴駕沒遥程修<lb/>
真詩曰華嶽無三尺東瀛僅一杯入雲騎綵鳯歌舞上<lb/>
蓬萊守真詩曰共作雲山侣俱辭世界塵静思前日事<lb/>
抛却㡬年身敬真亦詩曰人世従紛擾其生似夢華誰<lb/>
言今夕裏俛首視雲霞既而雕盤珍果名不可知妙樂<lb/>
鏘鍠響動崖谷俄而執莭者曰宜往蓬萊謁大仙伯五<lb/>
真曰大仙伯為誰曰茅君也妓樂鸞鶴復前引東去倐<lb/>
然間已到蓬萊其宫皆金銀花木樓殿皆非人間之製<lb/>
<pb n="KR3l0118_WYG_068-6b"/>
作大仙伯居金闕玉堂中侍衛甚嚴見五真喜曰來何<lb/>
晚耶飲以玉盃賜以金簡鳳文之衣玉華之冠配居蓬<lb/>
萊華院四人者出敬真獨前曰王父年髙無人侍飬請<lb/>
回侍其殘年王父去世然後従命誠不忍得樂而忘王<lb/>
父也惟仙伯哀之仙伯曰汝村一千年方出一仙人汝<lb/>
當其㑹無自墜其道因敕四真送至其家故得還也邯<lb/>
問昔何修習曰村婦何以知但性本虛静閒即凝神而<lb/>
坐不復俗慮得入胸中耳此性也非學也又問要去可<lb/>
<pb n="KR3l0118_WYG_068-7a"/>
否曰本無道術何以能去雲鶴來迎即去不來亦無術<lb/>
可召扵是遂謝絶其夫服黄冠邯以狀聞州州聞亷使<lb/>
時崔従按察陕輔延之舍扵陕州紫極宫請王父扵别<lb/>
室人不得升其階惟亷使従事及夫人得之瞻拜者才<lb/>
及階而已亦不得升亷使以聞唐憲宗召見舍扵内殿<lb/>
試道而無以對罷之今在陕州終嵗不食食時㗖果實<lb/>
或飲酒二三盃絶無所食但容色轉芳嫩耳<hi>出續𤣥怪録</hi>
　　　　封陟<lb/>
<pb n="KR3l0118_WYG_068-7b"/>
寳厯中有封陟孝亷者居扵少室貎態潔朗性頗貞端<lb/>
志在典墳僻于林藪探義而星歸腐草閲經而月墜幽<lb/>
忩兀兀孜孜俾夜作晝無非捜索隐奥未嘗暫縱愒時<lb/>
日也書堂之畔景像可窺泉石清寒桂蘭雅淡戱猱每<lb/>
竊其庭果唳鶴頻棲扵澗松虛籟時吟纎埃晝閴烟鎖<lb/>
簹篁之翠節露滋躑躅之紅葩薜蔓衣垣苔茸毯砌時<lb/>
夜將午忽飄異香酷烈漸布扵庭際俄有輜軿自空而<lb/>
降畫輪軋軋直凑簷楹見一仙姝侍従華麗玉珮敲磬<lb/>
<pb n="KR3l0118_WYG_068-8a"/>
羅裙曵雲體欺皓雪之容光臉奪芙蕖之艶冶正容歛<lb/>
袵而揖陟曰某籍本上仙謫居下界或逰人間五岳或<lb/>
止海面三峰月到瑶階愁莫聼其鳯管虫吟粉壁恨不<lb/>
寐扵鴛衾燕浪語而徘徊鸞虛歌而縹緲寳瑟休泛虬<lb/>
觥懶斟紅杏艶枝激含嚬扵綺殿碧桃芳蕚引凝睇扵<lb/>
瓊樓既厭曉粧漸融春思伏見郎君坤儀濬潔襟量端<lb/>
明學聚流螢文含隐豹所以慕其真朴愛以孤標特謁<lb/>
光容願持箕箒又不知郎君雅㫖如何陟攝衣朗燭正<lb/>
<pb n="KR3l0118_WYG_068-8b"/>
色而坐言曰某家本貞亷性惟孤介貪古人之糟粕究<lb/>
前聖之指歸編栁苦辛燃糠幽暗布𬒳糲食燒蒿茹藜<lb/>
但自固窮終不斯濫必不敢當神仙降顧斷意如此幸<lb/>
早廻車姝曰某乍造門墻未申懇廹輒有詩一章奉留<lb/>
後七日更來詩曰謫居蓬島别瑶池春媚烟花有所思<lb/>
為愛君心能潔白碩<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>箕箒奉屏幃陟覽之若不聞雲<lb/>
軿既去忩户遺芳然陟心中不可轉也後七日夜姝又<lb/>
至騎従如前時麗容潔服艶媚巧言入白陟曰某以業<lb/>
<pb n="KR3l0118_WYG_068-9a"/>
縁遽縈魔障剡起蓬山瀛島繡帳錦宫恨起紅茵愁生<lb/>
翠𬒳難窺舞蝶扵芳草每妬流鶯扵綺叢靡不雙飛俱<lb/>
能對跱自矜孤寢轉懵空閨秋却銀缸但凝眸扵片月<lb/>
春尋瓊圃空抒思扵殘花所以急切前時布露丹懇幸<lb/>
垂采納無阻精誠又不知郎君意竟如何陟又正色而<lb/>
言曰某身居山藪志已顓蒙不識鉛華豈知女色幸垂<lb/>
速去無相見尤姝曰碩不貯其深疑幸望容其陋質輒<lb/>
更有詩一章後七日復來詩曰弄玉有夫皆得道劉綱<lb/>
<pb n="KR3l0118_WYG_068-9b"/>
兼室盡登仙君能仔細窺朝露湏逐雲車拜洞天陟覧<lb/>
又不廻意後七日夜姝又至態柔容冶靚衣眀眸又言<lb/>
曰逝波難駐西日易頺花木不停薤露非久輕漚泛水<lb/>
只得逡廵㣲燭當風莫過瞬息虛争意氣能得㡬時恃<lb/>
此韶顔須臾槁木所以君誇容鬂尚未凋零固止綺羅<lb/>
貪窮典籍及其衰老何以任持我有還丹頗能駐命許<lb/>
其依托必寫襟懐能遣君夀例三松瞳方兩目仙山靈<lb/>
府任意追逰莫種槿花使朝晨而騁艶休敲石火尚昏<lb/>
<pb n="KR3l0118_WYG_068-10a"/>
黒而流光陟乃怒目而言曰我居書齋不欺暗室下恵<lb/>
為証叔子為師是何妖精苦相凌逼心如鐵石無更多<lb/>
言倘若遅迴必當窘辱侍衛諌曰小娘子迴車此木偶<lb/>
人不足與語况窮薄當為下鬼豈神仙配偶耶姝長吁<lb/>
曰我所以懇懇者為是青牛道士之苖裔况此時一失<lb/>
又須曠居六百年不是細事扵戱此子大是忍人又留<lb/>
詩曰蕭郎不顧鳯樓人雲澁迴車淚臉新愁想蓬瀛歸<lb/>
去路難窺舊院碧桃春輜軿出户珠翠響空泠泠簫笙<lb/>
<pb n="KR3l0118_WYG_068-10b"/>
杳杳雲路然陟意不易後三年陟染疾而終為太山所<lb/>
追束以大鎖使者驅之欲至幽府忽遇神仙騎従清道<lb/>
甚嚴使者躬身扵路左曰上元夫人逰太山耳俄有仙<lb/>
騎召使者與囚俱至陟至彼仰窺乃昔日求偶仙姝也<lb/>
但左右彈指悲嗟仙姝遂索追狀曰不能扵此人無情<lb/>
遂索大筆判曰封陟往雖執迷<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>惟堅潔實由朴戅難<lb/>
責風情宜更延一紀左右令陟跪謝使者遂解去鐡鏁<lb/>
曰仙官已釋則幽府無敢追攝使者却引歸良久蘇息<lb/>
<pb n="KR3l0118_WYG_068-11a"/>
後追悔昔日之事慟哭自咎而已<hi>出傳竒</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_068-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷六十八<lb/>
</p>
<p>
</p>
  </div>
</body>
</text>
</TEI>
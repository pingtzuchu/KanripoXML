<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記巻五十二</head> <lb/>
    <p>
<pb n="KR3l0118_WYG_052-1a"/>
欽定四庫全書<lb/>
　太平廣記巻五十二<lb/>
　　神仙五十二<lb/>
　　　陳休復　　　殷天祥　　　閭丘子<lb/>
　　　張卓<lb/>
　　　　陳休復<lb/>
陳休復者號陳七子貞元中來居褒城耕農樵採與常<lb/>
無異如五十許人多變化之術褒人有好事少年承奉<lb/>
<pb n="KR3l0118_WYG_052-1b"/>
之者五六人常為設酒食以求學其術勤勤不已休復<lb/>
約之曰我出西郊行及我者授以術休復徐行羣少年<lb/>
奔走追之終不能及遂止無得其術者後入市衆復奉<lb/>
之不已休復與出郊外坐大樹下語道未竟忽然暴卒<lb/>
須臾臭敗衆皆驚走莫敢迴視自此諸少年不敢干之<lb/>
常狂醉市中褒帥李讜怒而繫於獄中欲加其罪桎梏<lb/>
甚嚴忽不食而死尋即臭爛虫蛆流出郊外旋亦還家<lb/>
復在市中讜時加禮異為築室於褒城江之南岸遺與<lb/>
<pb n="KR3l0118_WYG_052-2a"/>
甚多略無受者河東柳公仲郢相國周墀燕國公高駢<lb/>
擁旄三州皆威望嚴重而深加禮敬書幣相屬休復亦<lb/>
無所受唯鶴氅布裘受而貯之亦未嘗衣著也昌明令<lb/>
胡倣常師事之將赴任留錢五千為復休市酒笑而不<lb/>
取曰吾金玉甚多恨不能用耳以鋤授倣使之劚地不<lb/>
二三寸金玉錢貨隨劚而出曰人間之物固若是矣但<lb/>
世人賦分有定不合多取若吾用之豈有限約乎倣之<lb/>
昌明休復祖之于仙流江上指砂中令倣取酒器倣<lb/>
<pb n="KR3l0118_WYG_052-2b"/>
攫砂數寸得器皿五六事飲酒畢復埋砂中又戲曰吾<lb/>
於砂中嘗藏菓子今亦應在又令取之皆得蜀相燕公<lb/>
使人致書至褒城所居延召休復同日離褒城使人經旬<lb/>
方達休復當日已至成都而又有一休復與使者偕行<lb/>
未嘗相捨燕公詰於使者益奇待之常於巴南太守筵<lb/>
中為酒妓所侮休復笑視其面須臾妓者髯長數尺泣<lb/>
訴於守為祈謝休復呪酒一盃使飲之良乆如舊又有<lb/>
藥一丸投水中沉浮旋轉任人指呼變化隱顯其類極<lb/>
<pb n="KR3l0118_WYG_052-3a"/>
多不可備載光啟元年大駕還京休復亦至闕下田晋<lb/>
公軍容問至京國幾年安寧曰二十果自問後二十日<lb/>
再幸陳倉後於道中寄詩與田晋公曰夜坐空庭月色<lb/>
㣲一樹寒梅發兩枝及駕至梁洋邠帥朱玫立襄王監<lb/>
國寒梅兩枝驗矣自是衞駕詣都多在西縣三泉褒斜<lb/>
以來屯駐休復之術素為人所傳俄為人釘其手於柱<lb/>
上尋有人救而㧞之竟亦無患歲餘卒於家葬於江南<lb/>
山下數月好事者掘其墓無復所有見休復在長安駕<lb/>
<pb n="KR3l0118_WYG_052-3b"/>
駐華州休復亦至興德府矣<hi>出仙傳拾遺</hi>
　　　　殷天祥<lb/>
殷七七名天祥又名道筌嘗自稱七七俗多呼之不知<lb/>
何所人也遊行天下人言乆見之不測其年壽面光白<lb/>
若四十許人到處或易其姓名不定曾於涇州賣藥時<lb/>
靈臺蕃漢疫癘俱甚得藥者入口即愈皆謂之神聖得<lb/>
錢却施於人又嘗醉於城市間周寳舊於長安識之尋<lb/>
為涇原節度延之禮重慕其道術房中之事及寳移鎭<lb/>
<pb n="KR3l0118_WYG_052-4a"/>
浙西數年後七七忽到復賣藥寳聞之驚喜召之師敬<lb/>
益甚每日醉歌曰彈琴碧玉調藥鍊白朱砂解醖頃刻<lb/>
酒能開非時花寳常試之悉有驗復求種瓜釣魚若葛<lb/>
仙翁也鶴林寺杜鵑高丈餘每春末花爛熳寺僧相傳<lb/>
言貞元中有外國僧自天台來盂中以藥養其根來種<lb/>
之自後搆飾花院鏁閉時或窺見三女子紅裳豔麗共<lb/>
遊樹下人有輒採花折枝者必為所祟俗傳女子花神<lb/>
也是以人共寳惜故繁盛異於常花其花欲開探報分<lb/>
<pb n="KR3l0118_WYG_052-4b"/>
數節使賓僚官屬繼日賞翫其後一城士女四方之人<lb/>
無不載酒樂遊縱連春入夏自旦及昏閭里之間殆于<lb/>
廢業寳一日謂七七曰鶴林之花天下奇絶常聞能開<lb/>
非時花此花可開否七七曰可也寳曰今重九將近能<lb/>
副此日乎七七乃前二日往鶴林宿焉中夜女子來謂<lb/>
七七曰道者欲開此花邪七七乃問女子何人深夜到<lb/>
此女子曰妾為上𤣥所命下司此花然此花在人間已<lb/>
逾百年非乆即歸閬苑去今與道者共開之非道者無<lb/>
<pb n="KR3l0118_WYG_052-5a"/>
以感妾於是女子瞥然不見來日晨起寺僧忽訝花漸<lb/>
拆蕊及九日爛熳如春乃以聞寳與一城士庻驚異之<lb/>
遊賞復如春間數日花俄不見亦無落花在地後七七<lb/>
偶到官僚家適値賓㑹次主與賓趨而迎奉之有佐酒<lb/>
倡優甚輕侮之七七乃白主人欲以二栗為令可乎咸<lb/>
喜謂必有戲術資於歡笑乃以栗巡行接者皆聞異香<lb/>
驚歎唯佐酒笑七七者二人嗅之化作石綴扵鼻掣拽不落但<lb/>
言穢氣不可堪二人共起狂舞花鈿委地相次悲啼粉<lb/>
<pb n="KR3l0118_WYG_052-5b"/>
黛交下及優伶輩一時亂舞鼔樂皆自作聲頗合節奏<lb/>
曲止而舞不已一席之人笑皆絶倒久之主人祈謝於<lb/>
七七有頃石自鼻落復為栗嗅之異香及花鈿粉黛悉<lb/>
如舊畧無所損咸敬事之又七七酌水為酒削木為脯<lb/>
使人退行指船即駐呼鳥自墜唾魚即活撮土畫地狀<lb/>
山川形勢折茅聚蟻變成城市人有曾經行處見之歴<lb/>
歴皆似但少狹耳凡諸術不可勝紀後二十年薛朗劉<lb/>
浩亂寳南奔杭州而寳總戎為政刑殺無辜前上饒牧<lb/>
<pb n="KR3l0118_WYG_052-6a"/>
陳全裕經其境搆之以禍盡赤其族寳八十三筋力尤<lb/>
壯女妓百數盡得七七之術後為無辜及全裕作厲一<lb/>
旦忽殂七七劉浩軍變之時甘露寺為衆推落北崖謂<lb/>
墜江死矣其後人見在江西十餘年賣藥入蜀莫知所<lb/>
之鶴林犯兵火焚寺樹失根株信歸閬苑矣<hi>出續仙傳</hi>
　　　　閭丘子<lb/>
有滎陽鄭又𤣥名家子也居長安中自小與鄰舎閭丘<lb/>
氏子偕讀書於師氏又𤣥性驕率以門望清貴而閭丘<lb/>
<pb n="KR3l0118_WYG_052-6b"/>
氏寒賤者往往戲而罵之曰閭丘氏非吾𩔖也而我偕<lb/>
學於師氏我雖不語汝寧無愧於心乎閭丘子嘿然有<lb/>
慚色後數歲閭丘子病死及十年又𤣥以明經上第其<lb/>
後調補參軍於唐安郡既至官郡守命假尉唐興有同<lb/>
舎仇生者大賈之子年始冠其家貲産萬計日與又𤣥<lb/>
㑹又𤣥累受其金錢賂遺常與讌遊然仇生非士族未<lb/>
嘗以禮貎接之嘗一日又𤣥置酒高㑹而仇生不得預<lb/>
及酒闌有謂又𤣥者曰仇生與子同舎㑹讌而仇生不<lb/>
<pb n="KR3l0118_WYG_052-7a"/>
得預豈非有罪乎又𤣥慚即召仇生生至又𤣥以巵飲<lb/>
之生辭不能引滿固謝又𤣥怒罵曰汝市井之民徒知<lb/>
錐刀爾何為僭居官秩邪且吾與汝為伍實汝之幸又<lb/>
何敢辭酒乎因振衣起仇生羞且甚俛而退遂棄官閉<lb/>
門不與人往來經數月病卒明年鄭罷官僑居濛陽郡<lb/>
佛寺鄭常好黃老之道時有呉道士者以道藝聞廬於<lb/>
蜀門山又𤣥高其風即驅而就謁願為門弟子呉道士<lb/>
曰子既慕神仙當且居山林無為汲汲於塵俗間又𤣥<lb/>
<pb n="KR3l0118_WYG_052-7b"/>
喜謝曰先生眞有道者某願為隸於左右其可乎道士<lb/>
許而留之凡十五年又𤣥志稍惰呉道士曰子不能固<lb/>
其心徒為居山林中無補矣又𤣥即辭去讌遊濛陽郡<lb/>
久之其後東入長安次褒城舎逆旅氏遇一童兒十餘<lb/>
歲貌甚秀又𤣥與之語其辨慧千轉萬化又𤣥自謂不<lb/>
能及已而謂又𤣥曰我與君故人有年矣君省之乎又<lb/>
𤣥曰忘矣童兒曰吾嘗生閭丘氏之門居長安中與子<lb/>
偕學於師氏子以我寒賤且曰非吾類也後又為仇氏<lb/>
<pb n="KR3l0118_WYG_052-8a"/>
子尉於唐興與子同舎子受我金錢賂遺甚多然子未<lb/>
嘗以禮貌遇我罵我市井之民何吾子驕傲之甚邪又<lb/>
𤣥驚因再拜謝曰誠吾之罪也然子非聖人安得知三<lb/>
生事乎童兒曰我太清眞人上帝以汝有道氣故生我<lb/>
于人間與汝為友將授真仙之訣而汝以性驕傲終不<lb/>
能得其道吁可悲乎言訖忽亡所見又𤣥既寤其事甚<lb/>
慚恚竟以憂卒<hi>出宣室志</hi>
　　　　張卓<lb/>
<pb n="KR3l0118_WYG_052-8b"/>
張卓者蜀人唐開元中明經及第歸蜀覲省唯有一驢<lb/>
衣與書悉背在上不暇乘但驅而行取便路自斜谷中<lb/>
數日將至洋州驢忽然奔擲入深箐中尋之不得天將<lb/>
暮又無人家欲宿林下且懼狼虎是夜月明約行數十<lb/>
里得大路更三二里見大宅朱門西開天既明有山童<lb/>
自宅中出卓問求水童歸逡巡見一人朱冠高履曵杖<lb/>
而出卓趨而拜之大仙曰觀子塵中之人何為至此卓<lb/>
具陳之仙曰有緣耳乃命坐賜杯水香滑清冷身覺輕<lb/>
<pb n="KR3l0118_WYG_052-9a"/>
健又設美饌訖就西院沐浴以衣一箱衣之仙曰子骨未<lb/>
成就分當留此某有一女兼欲聘之卓起拜謝是夕成禮<lb/>
數日卓忽思家仙人與卓二朱符二黑符一黑符可置於<lb/>
頭入人家能隱形一黑符可置左臂千里之内引手取<lb/>
之一朱符可置舌上有不可却者開口示之一朱符可<lb/>
置左足即能蹙地脉及拒非常然勿恃靈符自顛狂耳<lb/>
卓至京師見一大宅人馬駢闐窮極華盛卓入之經數<lb/>
門至㕔事見鋪陳羅列賓客滿堂又於帳内粧飾一女<lb/>
<pb n="KR3l0118_WYG_052-9b"/>
年可十五六卓領之潛於中門聞一宅切切之聲云相<lb/>
公失小娘子具事聞奏勅羅葉二師就宅尋之葉公踏<lb/>
步叩齒噴水化成一條黑氣直至卓前見一少年執女<lb/>
衣襟右座一見怒極令前擒之卓因舉臂如扺牆壁終<lb/>
不能近遽以狗馬血潑之又以刀劔擊刺之卓乃開口<lb/>
鋒刄斷折續又勅使宣云斷頸進上卓聞而懼因脫左<lb/>
鞋伸足推之右座及羅葉二師暨勅使皆仰仆焉葉公<lb/>
曰向來入門見非常之氣及其開口果有太乙使者相<lb/>
<pb n="KR3l0118_WYG_052-10a"/>
公但獲愛女何苦相害卓因縱女上使衞兵送歸舊山<lb/>
仙人曵杖途中曰張郎不聽吾語遽遭羅網也侍衞兵<lb/>
士尚隨之仙人以拄杖畫地化為大江波濤浩淼濶三<lb/>
二里妻以霞帔搭於水上須臾化一飛橋在半天之上<lb/>
仙人前行卓次之妻又次之三人登橋而過隨步旋収<lb/>
但見蒼山四合削壁萬重人皆遙禮歸奏𤣥宗俄發使<lb/>
就山祭醮之因呼為隔仙山在洋州西六十里至今存<lb/>
焉<hi>出㑹昌解頥錄</hi>
<pb n="KR3l0118_WYG_052-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷五十二<lb/>
</p>
<p>
</p>
  </div>
</body>
</text>
</TEI>
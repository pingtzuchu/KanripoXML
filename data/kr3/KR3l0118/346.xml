<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百四十六</head>
    <p>
<pb n="KR3l0118_WYG_346-1a"/>
欽定四庫全書<lb/>
　太平廣記卷三百四十六　宋　李昉等　編<lb/>
　　鬼三十一<lb/>
　　　利俗坊民　　太原部將　成公逵<lb/>
　　　送書使者　　臧夏　　　踏歌鬼<lb/>
　　　盧燕　　　　李湘　　　馬震<lb/>
　　　劉惟清　　　董觀　　　錢方義<lb/>
　　　　利俗坊民<lb/>
<pb n="KR3l0118_WYG_346-1b"/>
長慶初洛陽利俗坊有民行車數兩將出長夏門有一<lb/>
人負布囊求寄囊於車中且戒勿妄開因返入利俗坊<lb/>
纔入有哭聲受寄者因發囊視之其口結以生綆内有<lb/>
一物其狀如牛胞及黑繩長數尺民驚遽斂結之有頃<lb/>
其人亦復來曰我足痛欲憇君車中行數里可乎民知<lb/>
其異乃許之其人登車覽囊不恱顧謂民曰君何無信<lb/>
民謝之又曰我非人㝠司俾予錄五百人明歴陜虢晉<lb/>
絳及至此人多蟲唯得二十五人耳今須徃徐泗又曰<lb/>
<pb n="KR3l0118_WYG_346-2a"/>
君曉予言蟲乎患赤瘡即蟲耳車行二里遂辭有程不<lb/>
可久留君有壽不復憂矣忽負囊下車失所在其年夏<lb/>
諸州人多患赤瘡亦有死者<hi>出宣室志</hi>
　　　　太原部將<lb/>
長慶中裴度為北部留守有部將趙姓者病熱且甚其<lb/>
子煮藥於室既置藥於鼎中搆火趙見一黄衣人自門<lb/>
來止於藥鼎傍挈一囊中有藥屑其色潔白如麥粉狀<lb/>
已而致屑於鼎中而去趙告其子子曰豈非鬼乎是欲<lb/>
<pb n="KR3l0118_WYG_346-2b"/>
重吾父之疾也遂去藥趙見向者黄衣人再至又致藥<lb/>
屑於鼎中趙惡之亦命棄去復一日晝寢其子又煮藥<lb/>
藥熟而趙寤遂以進飲之後數日果卒<hi>出宣室志</hi>
　　　　成公逵<lb/>
李公顔居守北都時有部將成少儀者其子曰公逵常<lb/>
夢一白衣人曰地府命我召汝逵拒之使者曰㝠官遣<lb/>
召一屬龍人汝既屬龍何以逃之公逵紿曰某非屬龍<lb/>
者君何為見誣使者稍解顧曰今捨女歸當更召屬龍<lb/>
<pb n="KR3l0118_WYG_346-3a"/>
者公逵驚寤且以其夢白於少儀少儀有卒十餘人常<lb/>
在其門下至明日一卒無疾而卒少儀因訊其年其父<lb/>
曰屬龍果公逵之所夢也<hi>出宣室志</hi>
　　　　送書使者<lb/>
昔有送書使者出蘭陵坊西門見一道士身長二丈餘<lb/>
長髯危冠領二青裙羊髻亦長丈餘各擔二大甕甕中<lb/>
數十小兒啼者笑者兩兩三三自相戲樂既見使者道<lb/>
士廻顧羊髻曰菴菴羊髻應曰納納甕中小兒齊聲曰<lb/>
<pb n="KR3l0118_WYG_346-3b"/>
嘶嘶一時北走不知所之<hi>出河東記</hi>
　　　　臧夏<lb/>
上都安邑坊十字街東有陸氏宅製度古醜人常謂凶<lb/>
宅後有進士臧夏僦居其中與其兄咸嘗晝寢忽夢魘<lb/>
良久方寤曰始見一女人綠裙紅袖自東街而下弱質<lb/>
纎腰如霧濛花收泣而云聽妾一篇幽恨之句其辭曰<lb/>
卜得上峽日秋天風浪多江陵一夜雨膓斷木蘭歌<hi>出河</hi>
<hi>東記</hi>
<pb n="KR3l0118_WYG_346-4a"/>
　　　　踏歌鬼<lb/>
長慶中有人於河中舜成苑鸛鵲樓下見二鬼各長三<lb/>
丈許青衫白袴連臂踏歌曰河水流溷溷山頭種蕎麥<lb/>
兩箇胡孫門底來東家阿嫂决一百言畢而沒<hi>出河東記</hi>
　　　　盧燕<lb/>
長慶四年冬進士盧燕新昌里居晨出坊北街槐影扶<lb/>
疎殘月猶在見一婦人長三丈許衣服盡黑驅一物狀<lb/>
若羝羊亦高丈許自東之西燕惶駭却走婦人呼曰盧<lb/>
<pb n="KR3l0118_WYG_346-4b"/>
五見人莫多言竟不知是何物也<hi>出河東記</hi>
　　　　李湘<lb/>
盧從史以左僕射為澤潞節度使坐與鎮州王承宗通<lb/>
謀貶驩州賜死於康州寶厯元年蒙州刺史李湘去郡<lb/>
歸闕自以海隅郡守無臺閣之親一旦造上國若滄海<lb/>
泛扁舟者聞端溪縣女巫者知未來之事維舟召焉巫<lb/>
曰某乃見鬼者也見之皆可召然鬼有二等有福德者<lb/>
精神俊爽徃徃自與人言貧賤者氣劣神悴假某以言<lb/>
<pb n="KR3l0118_WYG_346-5a"/>
事盡在所遇非某能知也湘曰安得鬼而問之曰㕔前<lb/>
楸𣗳下有一人衣紫佩金者自稱澤潞盧僕射可拜而<lb/>
請之湘乃公服執簡向𣗳而拜女巫曰僕射已答拜湘<lb/>
遂揖上階空中曰從史死於此㕔為弓弦所迫今尚惡<lb/>
之使君牀上弓幸除去之湘命去焉時驛㕔副階上唯<lb/>
有一榻湘偶忘其貴將坐問之女巫曰僕射官髙何不<lb/>
延坐乃將吏視之僕射大怒去矣急隨拜謝或肯却來<lb/>
湘匍匐下階問其所向一步一拜凡數十步空中曰公<lb/>
<pb n="KR3l0118_WYG_346-5b"/>
之官未敵吾軍一裨將奈何對我而自坐湘再三辭謝<lb/>
巫曰僕射回矣於是拱揖而行及階巫曰僕射上矣别<lb/>
置榻設裀褥以延之巫曰坐矣湘乃坐空中曰使君何<lb/>
所問對曰湘逺官歸朝伏知僕射神通造化識達未然<lb/>
乞賜一言示其榮悴空中曰大有人接引到城一月當<lb/>
刺梧州湘又問不復言湘因問曰僕射去人寰久矣何<lb/>
不還生人中而久處㝠寞曰吁是何言哉人世勞苦萬<lb/>
愁纏心盡如燈蛾爭撲名利愁勝而髪白神敗而體羸<lb/>
<pb n="KR3l0118_WYG_346-6a"/>
方寸之間波瀾萬丈相妒相賊猛如豪獸吾已免離下<lb/>
視湯火豈復低身而卧其間乎且夫據其生死明晦未<lb/>
殊學仙成敗則無所異吾已得鍊形之術也其術自無<lb/>
形而鍊成三尺之形則上天入地乘雲駕鶴千變萬化<lb/>
無不可也吾之形所未圓者三寸耳飛行自在出幽入<lb/>
明亦可也萬乘之主不及吾况乎民乎湘曰鍊形之道<lb/>
可得聞乎曰非使君所宜聞也復問梧州之後終不言<lb/>
乃去湘至京以竒貨求助助者數人未一月拜梧州刺<lb/>
<pb n="KR3l0118_WYG_346-6b"/>
史竟終於梧州盧所以不復言其後事也歟<hi>出續元怪錄</hi>
　　　　馬震<lb/>
扶風馬震居長安平康坊正晝聞扣門徃看見一賃驢<lb/>
小兒云適有一夫人自東市賃某驢至此入宅未還賃<lb/>
價其家實無人來且付錢遣之經數日又聞扣門亦又<lb/>
如此前後數四疑其有異乃置人於門左右日日候之<lb/>
是日果有一婦人從東乘驢來漸近識之乃是震母亡<lb/>
十一年矣葬於南山其衣服尚是葬時者震驚號奔出<lb/>
<pb n="KR3l0118_WYG_346-7a"/>
已見下驢被人覺不暇隱滅震逐之環屏而走既而窮<lb/>
迫入馬廐中匿身後墻而立馬生連呼竟不動遂牽其<lb/>
裾卒然而倒乃白骨耳衣服儼然而體骨具足細視之<lb/>
有赤脈如紅線貫穿骨間馬生號哭舉扶掖之徃南山<lb/>
驗其墳域如故發視棺中已空矣馬生遂别卜遷窆之<lb/>
而竟不䆒其理<hi>出續元怪錄</hi>
　　　　劉惟清<lb/>
平隂北把關南禦並山濵濟空濶百里無人居地勢險<lb/>
<pb n="KR3l0118_WYG_346-7b"/>
阨用兵者先據此為勝迄今天隂日暮鬼怪徃徃而出<lb/>
長慶三年春平盧節度使薛苹遣衙門將劉惟清使於<lb/>
東平途出於此時日已落忽於野次遙見幕幄營伍旌<lb/>
旗人馬甚衆煙火極逺惟清少在戎旅計其部分可五<lb/>
六萬人也惟清不知甚駭之俄有輜重鼓角部隊紛紜<lb/>
或歌或語喧然競進惟清乃緩轡出於其中忽有衣縗<lb/>
者徒行叩惟清將奪馬惟清與之力爭因躍馬絶道而<lb/>
縗者執之愈急惟清有膂力以所執鐡鞭連箠其背縗<lb/>
<pb n="KR3l0118_WYG_346-8a"/>
者不甚拒良久捨去惟清復路則向之軍旅已過矣夜<lb/>
闌方及前驛㑹同列將渾釗自滑使還亦館於此聞惟<lb/>
清至迎之則惟清㝠然無所知衆扶持環視久之乃寤<lb/>
遂話此事不二三日至東平既就館亦不為他人道先<lb/>
是東平有術士皇甫喈者落魄不仕衣屩藍縷衆甚鄙<lb/>
之一日惟清出遊喈於途中遙指曰劉押衙惟清素所<lb/>
未識因與相疑喈曰本恐他人取馬故牽公避道奈何<lb/>
却以鐡鞭相苦頼我金鎧在身不爾巨力堅䇿豈易當<lb/>
<pb n="KR3l0118_WYG_346-8b"/>
哉笑而竟去惟清從人辭謝將問其故喈躍入稠人中<lb/>
不可復見後四年李同㨗反於滄景時天下兵皆由平<lb/>
隂以入賊境豈隂兵先致討歟<hi>出異聞錄</hi>
　　　　董觀<lb/>
董觀太原人善隂陽占候之術唐元和中與僧靈習善<lb/>
偕適吳楚間習道卒觀亦歸并州寶歴中觀遊汾涇至<lb/>
泥陽郡㑹於龍興寺堂宇宏麗有經數千百編觀遂留<lb/>
止期盡閱乃還先是院之東廡北室空而扄鐍觀因請<lb/>
<pb n="KR3l0118_WYG_346-9a"/>
居寺僧不可曰居是室者多病或死且多妖異觀少年<lb/>
恃氣力曰某願得之遂居焉旬餘夜寐輒有胡人十數<lb/>
挈樂持酒歌笑其中旁若無人如是數夕觀雖懼尚不<lb/>
言於寺僧一日經罷時已曛黑觀怠甚閉室而寢未熟<lb/>
忽見靈習在榻前謂觀曰師行矣觀驚且恚曰師鬼也<lb/>
何為而至習笑曰子運窮數盡故我得以候子即牽觀<lb/>
袂去榻觀回視見其身尚偃如寢熟乃歎曰嗟乎我家<lb/>
逺父母尚在今死此誰蔽吾屍耶習曰何子之言失而<lb/>
<pb n="KR3l0118_WYG_346-9b"/>
憂之深乎夫所以為人者以其能運手足善視聽而已<lb/>
此精魂扶之使然非自然也精魂離身故曰死是以手<lb/>
足不能為視聽不能施雖六尺之軀尚安用乎子寧足<lb/>
念觀謝之因問習常聞我教中有隂去身者誰為耶習<lb/>
曰吾與子謂死而未更生也遂相與行其所向雖關鍵<lb/>
甚嚴輒不礙於是出泥陽城西去其地多草茸殷紅宻<lb/>
如毳毯狀行十餘里一水廣不數尺流而西南觀問習<lb/>
習曰此俗所謂奈河其源出於地府耳觀即視其水皆<lb/>
<pb n="KR3l0118_WYG_346-10a"/>
血而腥穢不可近又見岸上有冠帶袴襦凡數百習曰<lb/>
此逝者之衣由此趨㝠道耳又望水西有二城南北可<lb/>
一里餘草𣗳蒙蔽廬舍駢接習謂觀曰與子俱徃彼君<lb/>
生南城徐氏為次子我生北城侯氏為長子生十年當<lb/>
重與君捨家歸佛氏觀曰吾聞人死當為㝠官追捕案<lb/>
籍罪福茍平生事行無大過然後更生人間今我死未<lb/>
盡夕遂能如是耶曰不然㝠途與世人無異脫不為不<lb/>
道寧桎梏可及身哉言已習即牽衣躍而過觀方攀岸<lb/>
<pb n="KR3l0118_WYG_346-10b"/>
將下水豁然而開廣丈餘觀驚眙惶惑忽有牽觀者觀<lb/>
回視一人盡體皆毛狀若獅子其貌即人也良久謂觀<lb/>
曰師何徃曰徃此南城耳其人曰吾命汝閱大藏經宜<lb/>
疾還不可久留遂持觀臂急東行指郡城而歸未至數<lb/>
里又見一人狀如前召觀者大呼曰可馳去將無及頃<lb/>
之遂至寺時天已曙見所居室有僧數十擁其門視己<lb/>
身在榻二人排觀入門忽有水自上沃其體遂寤寺僧曰<lb/>
觀卒一夕矣於是具以事語僧後數日於佛宇中見二<lb/>
<pb n="KR3l0118_WYG_346-11a"/>
土偶人像為左右侍乃觀前所見者觀因誓心精思留<lb/>
閱藏經雖寒暑無少怠凡數年而歸時寶歴二年五月<lb/>
十五也㑹昌中詔除天下佛寺觀亦斥去後至長安以<lb/>
占候遊公卿門言事徃徃而中常為沂州臨沂縣尉余<lb/>
在京師聞其事於觀也<hi>出宣室志</hi>
　　　　錢方義<lb/>
殿中侍御史錢方義故華州刺史禮部尚書徽之子寶<lb/>
歴初獨居長樂第夜如厠僮僕從者忽見蓬頭青衣數<lb/>
<pb n="KR3l0118_WYG_346-11b"/>
尺來逼方義初懼欲走又以鬼神之來走亦何益乃强<lb/>
謂曰君非郭登耶曰然曰與君殊路何必相見常聞人<lb/>
若見君莫不致死豈方義命當死而見耶方義家居華<lb/>
州女兄衣佛者亦在此一旦溘死君手命不敢惜顧人<lb/>
弟之情不卜能相容面辭乎蓬首者復曰登非害人出<lb/>
亦有限人之見者正氣不勝自致夭横非登殺之然有<lb/>
心曲欲以託人以死久不敢出惟貴人福祿無疆正氣<lb/>
充溢見亦無患故敢出相求耳方義曰何求對曰登久<lb/>
<pb n="KR3l0118_WYG_346-12a"/>
任此職積効當遷但以福薄須人助貴人能為寫金字<lb/>
金剛經一卷一心表白迴付與登即登之職遂乃小轉<lb/>
必有後報不敢虚言方義曰諾蓬頭者又曰登以隂氣<lb/>
侵陽貴人雖福力正强不成疾病亦當有少不安宜急<lb/>
服生犀角生玳瑁麝香塞鼻則無苦方義至中堂悶絶<lb/>
欲倒遽服麝香等并塞鼻果無苦父門人王直方者居<lb/>
同里久於江嶺從事飛書求得生犀角又服之良久方<lb/>
定明旦選經工令寫金字金剛經三卷令早畢功功畢<lb/>
<pb n="KR3l0118_WYG_346-12b"/>
飯僧迴付郭登後月餘歸同州别墅下馬方憇丈人有<lb/>
姓裴者家寄鄂渚别已十年忽自門入徑至方義階下<lb/>
方義遂遽拜之丈人曰有客且出門遂前行方義從之<lb/>
及門失之矣見一紫袍象笏導從緋紫吏數十人俟於<lb/>
門外俛視其貌乃郭登也歛笏前拜曰弊職當遷只消<lb/>
金剛經一卷貴人仁念特致三卷今功德極多超轉數<lb/>
等職位崇重爵位貴豪無非貴人之力雖職已驟遷其<lb/>
厨仍舊頃者當任實如鮑肆之人今既别司復求就食<lb/>
<pb n="KR3l0118_WYG_346-13a"/>
方知前苦殆不可堪貴人量察更為轉金剛經七遍即<lb/>
改廚矣終身銘德何時敢忘方義曰諾因問丈人安在<lb/>
曰賢丈江夏寢疾今夕方困神道求人非其親導不可<lb/>
自已詣適先歸耳又曰厠神每月六日例當出巡此日<lb/>
人逢必致災難人見即死見人即病前者八座抱病六<lb/>
旬葢言登巡畢將歸瞥見半面耳親戚之中逓宜相戒<lb/>
避之也又曰幽㝠吏人薄福者衆無所得食率常受餓<lb/>
必能食推食泛祭一切鬼神此心不忘咸見斯衆暗中<lb/>
<pb n="KR3l0118_WYG_346-13b"/>
陳力必救災厄方義曰晦明路殊偶得相遇每一奉見<lb/>
數日不平後有所言幸於夢寐轉經之請天曙為期唯<lb/>
唯而去及明因召行敬僧念金剛經四十九遍及明祝<lb/>
付與郭登功畢夢曰本請一七數又六之累計其功食<lb/>
天㕑矣貴人有難當先奉白不爾不來黷也泛祭之請<lb/>
記無忘焉<hi>出續元怪錄</hi>
　<lb/>
　太平廣記卷三百四十六<lb/>
</p>
<p>
</p>
  </div>
</body>
</text>
</TEI>
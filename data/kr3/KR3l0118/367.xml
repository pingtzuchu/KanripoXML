<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百六十七</head>
    <p>
<pb n="KR3l0118_WYG_367-1a"/>
欽定四庫全書<lb/>
　太平廣記卷三百六十七　宋　李昉等　編<lb/>
　　妖怪九<lb/>
　　　東柯院　　　王守貞　　　彭顒<lb/>
　　　吕師造　　　崔彦章　　　潤州氣<lb/>
　　　黄極　　　　熊勛　　　　王建封<lb/>
　　　廣陵士人　　張銿　　　　宗夢徵<lb/>
　　　黄仁濬　　　孫徳遵<lb/>
<pb n="KR3l0118_WYG_367-1b"/>
　　人怪<lb/>
　　　東郡民　　　胡頊　　　　烏程縣人<lb/>
　　　李宣妻　　　趙宣母　　　馬氏婦<lb/>
　　　楊歡妻　　　夀安男子　　崔廣宗<lb/>
　　　許州僧　　　田瞫　　　　元鎬<lb/>
　　　無足婦人　　婁逞　　　　孟媪<lb/>
　　　黄崇嘏　　　白項鴉<lb/>
　　　妖怪<lb/>
<pb n="KR3l0118_WYG_367-2a"/>
　　　　東柯院<lb/>
隴城縣有東柯僧院甚有幽致髙檻可以眺逺虚窻可<lb/>
以来風游人如市忽一日有妖異起空中擲下瓦礫扇<lb/>
揚灰塵人莫敢正立居僧晚夕不安衣裝道具有時失<lb/>
之復得有道士者聞之曰妖精安能如是余能去之院<lb/>
僧甚喜促召至道士入門於殿上禹步誦天蓬呪其聲<lb/>
甚厲良久失其冠人見其空中擲過垣牆矣復取之結<lb/>
纓而冠誦咒不已逡巡衣褫帶解袴並失隨身有小襆<lb/>
<pb n="KR3l0118_WYG_367-2b"/>
貯符書法要頃時又失之道士遂狼狽而竄累日後鄰<lb/>
村有人於藩籬之下掘土獲其襆縣令杜延範正直之<lb/>
人也自往觀之曰安有此事至則箕踞而坐妖於空中<lb/>
抛小書帖紛紛然不知其數多成絶句凌謔杜令記其<lb/>
一二曰雖共蒿蘭伍南朝有宗祖莫打綠袍人空中且<lb/>
歌舞又曰堪憐木邊土非兒不似女瘦馬上髙山登臨<lb/>
何自苦延範覺之亦遽還其不記者絶句甚多又有廵<lb/>
官王昭緯恃其血氣方剛徃而詬詈至則為大石中腰<lb/>
<pb n="KR3l0118_WYG_367-3a"/>
而迴<hi>出玉堂閒話</hi>
　　　　王守貞<lb/>
徐州有寄褐道士王守貞蓄妻子而不居宫觀行極凡<lb/>
鄙常遊太滿宫竊攜道流所佩之籙而歸寘於卧榻蓐<lb/>
席之下覆以婦人之衣䙝黷尤甚怪異數見燈檠自行<lb/>
猫兒語莫如此莫如此不旬日夫妻皆卒<hi>出玉堂閒話</hi>
　　　　彭顒<lb/>
宣州鹽鐵院官彭顒常病數月怳忽不樂每出外㕔輒<lb/>
<pb n="KR3l0118_WYG_367-3b"/>
見俳優樂工數十人皆長數寸合奏百戲並作朱紫炫<lb/>
目顒視之或時欣笑或憤懣然無如之何他人不見也<lb/>
顒後病愈亦不復見後十餘年乃卒<hi>出稽神録</hi>
　　　　吕師造<lb/>
吕師造為池州刺史頗聚斂常嫁女於揚都資送甚<lb/>
厚使家人送之晚泊竹篠江岸上忽有一道士狀若<lb/>
狂人來去奔走忽躍入舟直穿舟中過隨其所經火<lb/>
即大發復登後船火亦隨之凡所載之物皆為煨燼<lb/>
<pb n="KR3l0118_WYG_367-4a"/>
一老婢髪亦盡餘人與船了無所損火滅道士亦不復<lb/>
見<hi>出稽神録</hi>
　　　　崔彦章<lb/>
饒州史崔彦章送客於城東方讌忽有小車其色如金<lb/>
高尺餘巡席而行若有求覔至彦章前遂止不行彦章<lb/>
因即絶倒輿歸州而卒<hi>出稽神錄</hi>
　　　　潤州氣<lb/>
戊子歲潤州有氣如虹五彩奪目有首如驢長數十丈<lb/>
<pb n="KR3l0118_WYG_367-4b"/>
環㕔事而行三周而滅占者曰㕔中將有哭聲然非州<lb/>
府之咎也頃之其國太后殂發哀於此堂<hi>出稽神錄</hi>
　　　　黄極<lb/>
甲午歲江西館驛巡官黄極子婦生子男一首兩身相<lb/>
背四手四足建昌民家生牛毎一足更附出一足投之<lb/>
江中翌日浮于水上南昌新義里地陷長數十步廣者<lb/>
數丈狹者七八尺其年節度使徐知詢卒<hi>出稽神錄</hi>
　　　　熊勛<lb/>
<pb n="KR3l0118_WYG_367-5a"/>
軍吏熊勛家于建康長樂漫之東常日晩出屋上有二<lb/>
物大如卵赤而有光往來相馳逐家人駭懼有親客壯<lb/>
勇登屋捕之得其一乃辟繪綵包一鷄卵殻也剉而焚<lb/>
之臭聞數里其一走去不復來矣家亦無恙<hi>出集異記</hi>
　　　　王建封<lb/>
江南軍使王建封驕恣奢僣築大第于淮之南暇日臨<lb/>
街坐窻下見一老嫗携少女過於前衣服<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>縷而姿色<lb/>
絶世建封呼問之云孤貧無依乞食至此建封曰吾納<lb/>
<pb n="KR3l0118_WYG_367-5b"/>
爾女而給養爾終身可乎嫗欣然建封即召入命取新<lb/>
衣二襲以衣之嫗及女始脫故衣皆為凝血聚于地旬<lb/>
月建封被誅<hi>出稽神錄</hi>
　　　　廣陵士人<lb/>
廣陵有士人常張燈獨寢一夕中夜而寤忽有雙髻青<lb/>
衣女子資質甚麗熟寢於其足某知其妖物也懼不敢<lb/>
近復寢如故向曉乃失門户猶故扃閉自是夜夜恒至<lb/>
有術士為書符施髻中其夜佯寢以伺之果見自門而<lb/>
<pb n="KR3l0118_WYG_367-6a"/>
入徑詣髻中解取符燈下視之微笑訖復入置髻中升<lb/>
牀而寢甚懼後聞玉笥山有道士符禁神妙乃往訪之<lb/>
既登舟遂不至塗次豫章暑夜乘月行舟時甚熱乃盡<lb/>
開船窻而寢中夜忽復見寐於牀後某即潛起急捉其<lb/>
手足投之江中紞然有聲因爾遂絶<hi>出稽神錄</hi>
　　　　張銿<lb/>
兗州錄事參軍張銿者少年時嘗居淄州第中忽多鬼<lb/>
怪唯不覩其形質家僮輩捧執食饌皆為鬼所搏復置<lb/>
<pb n="KR3l0118_WYG_367-6b"/>
空器或以器皿擲於空中久之方墮或合自行於地更<lb/>
相擊觸又飛火塊著人身燒而不痛若有詬詈之者即<lb/>
磚石瓦礫應聲而至常有一儒生不信其事仗劒入宿<lb/>
於舍其劒為瓦石所擊鋒刃缺折又有稱禁呪者將入<lb/>
其門倐見瓦石交下不能復前賔客來者或被搏其巾<lb/>
幘擲致他所至有露頂而逸者如是累旬方已其家竟<lb/>
亦無恙<hi>出玉堂閒話</hi>
　　　　宗夢徵<lb/>
<pb n="KR3l0118_WYG_367-7a"/>
晉蔡州巡官宗夢徵善醫居東京開運二年秋解玉巷<lb/>
東有病者夜深來召乘馬而至將及四更去解玉巷口<lb/>
民家門前有一物立而動其形頗偉若黑霧亭亭然僕<lb/>
者前行愕立毛豎馬亦鼻鳴耳聳不進宗則強定心神<lb/>
䇿馬而去比至患者之家則不能診脈尤覺恍惚矣既<lb/>
歸伏枕凡六七日方愈<hi>出玉堂閒話</hi>
　　　　黄仁濬<lb/>
舒州司士參軍黄仁濬自言壬子歲罷隴州汧陽主簿<lb/>
<pb n="KR3l0118_WYG_367-7b"/>
至鳯翔城有文殊寺寺中土偶數十軀忽自然搖動狀<lb/>
如醉人食頃不止觀者如堵官司禁止之至今未知其<lb/>
應<hi>出稽神錄</hi>
　　　　孫德遵<lb/>
舒州都虞候孫德遵其家寢堂中鐵燈擎忽自搖動如<lb/>
人撼之至明日有一婢偶至燈擎所忽爾仆地遂卒<hi>出稽</hi>
<hi>神錄</hi>
　　　人怪<lb/>
<pb n="KR3l0118_WYG_367-8a"/>
　　　　東郡民<lb/>
漢建安中東郡民家有怪無故甕器自發訇訇作聲若<lb/>
有人擊盤案在前忽然便失鷄生輒失子如是數歲人<lb/>
共惡之乃多作美食覆蓋著一室中陰藏户間伺之果<lb/>
復來發聞聲便閉户周旋室中了無所見乃闇以杖撾<lb/>
之至久於室隅聞有呻呼之聲乃開户視之得一老翁<lb/>
可百餘歳言語狀貌頗𩔖於獸遂周問及於數里外得<lb/>
其家云失來十餘年得之哀喜後嵗餘復失之聞陳留<lb/>
<pb n="KR3l0118_WYG_367-8b"/>
界復有怪如此時猶以為此翁<hi>出搜神記</hi>
　　　　胡頊<lb/>
夏縣尉胡頊詞人也嘗至金城縣界止於人家人為具<lb/>
食頊未食私出及還見一老母長二尺垂白寡髮據案<lb/>
而食餅果且盡其家新婦出見而怒之搏其耳曵入户<lb/>
頊就而窺之納母於檻中窺望兩目如丹頊問其故婦<lb/>
人曰此名為魅乃七代祖姑也壽三百餘年而不死其<lb/>
形轉小不須衣裳不懼寒暑鏁之檻終歲如常忽得出<lb/>
<pb n="KR3l0118_WYG_367-9a"/>
檻偷竊飯食得數斗故號為魅頊異之所在言焉<hi>出記聞</hi>
　　　　烏程縣人<lb/>
吳孫休烏程有人因重疾愈而能響言音聞數十里外<lb/>
所聞之處即若座間其鄰舍有子居外久不歸省其父<lb/>
假之使為責詞子聞之以為鬼神顚沛而歸亦不知所<lb/>
以然也<hi>出廣古今五行記</hi>
　　　　李宣妻<lb/>
晉安帝義熙中魏興李宣妻樊氏有娠過期不孕而額<lb/>
<pb n="KR3l0118_WYG_367-9b"/>
上有瘡兒穿之而出<hi>出廣古今五行記</hi>
　　　　趙宣母<lb/>
長山趙宣母姙身臂上生瘡兒從瘡中出<hi>出廣古今五行記</hi>
　　　　馬氏婦<lb/>
後蜀李勢末年馬氏婦姙身兒從脇下出母子無恙其<lb/>
年勢為桓溫所滅<hi>出廣古今五行記</hi>
　　　　楊歡妻<lb/>
宋孝武時荆州人楊歡妻於股中生女及孝武崩子業<lb/>
<pb n="KR3l0118_WYG_367-10a"/>
立狂勃被廢見害所生女至齊猶存<hi>出廣古今五行記</hi>
　　　　壽安男子<lb/>
壽安男子不知姓名肘拍板鼻吹笛口唱歌能半面笑<lb/>
半面啼一烏犬解人語應口所作與人無殊<hi>出朝野僉載</hi>
　　　　崔廣宗<lb/>
清河崔廣宗者開元中為薊縣令犯法張守珪致之極<lb/>
刑廣宗被梟首而形體不死家人舁歸毎飢即畫地作<lb/>
飢字家人遂屑食於頸孔中飽即書止字家人等有過<lb/>
<pb n="KR3l0118_WYG_367-10b"/>
犯書令決之如是三四歲世情不替更生一男於一日<lb/>
書地云後日當死宜備凶具如其言也<hi>出廣古今五行記</hi>
　　　　許州僧<lb/>
許州有一老僧自四十歲已後毎寢熟即喉聲如皷簧<lb/>
若成均節許州伶人伺其寢即譜其聲按之絲竹皆合<lb/>
古奏僧覺亦不自知二十餘年如此<hi>出酉陽雜俎</hi>
　　　　田瞫<lb/>
秀才田瞫云大和六年秋涼州西縣百姓妻産一子四<lb/>
<pb n="KR3l0118_WYG_367-11a"/>
手四足一身分兩面項上髮一穂長至足時朝伯峻為<lb/>
縣令<hi>出酉陽雜俎</hi>
　　　　元鎬<lb/>
故京兆少尹元鎬任虢縣令日怒一獄子王行約者命<lb/>
曵之去巾既無毛髮而有兩角長三四寸鎬曰真牛頭<lb/>
也遂捨之<hi>出聞竒錄</hi>
　　　　無足婦人<lb/>
晉少主之代有婦人儀狀端嚴衣服鉛粉不下美人而<lb/>
<pb n="KR3l0118_WYG_367-11b"/>
無腿足繇帶已下如截而齊餘皆具備其父載之于獨<lb/>
車自鄴南遊浚都乞丐於市日聚千人至于深坊曲巷<lb/>
華屋朱門無所不至時人嗟異皆擲而施之後京城獲<lb/>
北戎間諜官司案之乃此婦為奸人之領袖所聽察甚<lb/>
多遂戮之<hi>出玉堂閒話</hi>
　　　　婁逞<lb/>
南齊東陽女子婁逞變服詐為丈夫粗會棊博解文義<lb/>
游公卿門仕至揚州從事而事泄明帝令東還始作婦<lb/>
<pb n="KR3l0118_WYG_367-12a"/>
人服歎曰有如此伎還為老嫗豈不惜哉史臣曰此人<lb/>
妖也隂為陽事不可後崔恵景舉事不成應之<hi>出南史</hi>
　　　　孟嫗<lb/>
彭城劉頗常謂子壻進士王勝話三原縣南董店店東<lb/>
壁貞元末有孟嫗年一百餘而卒店人悉曰張大夫店<lb/>
頗自渭北入城止於媼店見有一媪年只可六十已來<lb/>
衣黄紬大裘烏幘跨門而坐焉左衛李胃曹名士廣其<lb/>
嫗問廣何官廣具答之其媼曰此四衛耳大好官廣即<lb/>
<pb n="KR3l0118_WYG_367-12b"/>
問媼曰何以言之媪曰吾年二十六嫁與張詧為妻詧<lb/>
為人多力善騎射郭汾陽之總朔方此皆部制之郡靈<lb/>
夏邠涇岐蒲是焉吾夫張詧為汾陽所任請重衣賜常<lb/>
在汾陽左右詧之貌酷相𩔖吾詧卒汾陽傷之吾遂偽<lb/>
衣丈夫衣冠投名為詧弟請事汾陽汾陽大喜令替闕<lb/>
如此又寡居一十五年自汾陽之薨吾已年七十二軍<lb/>
中累奏兼御史大夫忽思㷀獨遂嫁此店潘老為婦邇<lb/>
來復誕二子曰滔曰渠滔五十有四渠年五十有二是<lb/>
<pb n="KR3l0118_WYG_367-13a"/>
二兒也頗毎心記之與子壻王勝話人間之異者<hi>出乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>
　　　　黄崇嘏<lb/>
王蜀有偽相周庠者初在卭南幕中留司府事時臨卭<lb/>
縣送失火人黄崇嘏纔下獄便貢詩一章曰偶離幽𨼆<lb/>
住臨卭行止堅貞比澗松何事政清如水鏡絆他野鶴<lb/>
向深籠周覽詩遂召見稱鄉貢進士年三十許祗對詳<lb/>
敏即命釋放後數日獻謌周極竒之召於學院與諸生<lb/>
姪相伴善棊琴妙書畫翌日薦攝府司户參軍頗有三<lb/>
<pb n="KR3l0118_WYG_367-13b"/>
語之稱胥吏畏伏案牘麗明周既重其英聰又美其風<lb/>
彩在任將逾一載遂欲以女妻之崇嘏又袖封狀謝仍<lb/>
貢詩一篇曰一辭拾翠碧江涯貧守蓬茅但賦詩自服<lb/>
藍衫居扳椽未抛鸞鏡畫蛾眉立身卓爾青松操挺志<lb/>
鏗然白璧姿幕府若容為坦腹願天速變作男兒周覽<lb/>
詩驚駭不已遂召見詰問乃黄使君之女幼失覆蔭唯<lb/>
與老妳同居元未從人周益仰貞潔郡内咸皆歎異旋<lb/>
乞罷歸臨卭之舊𨼆竟莫知存亡焉<hi>出玉溪編事</hi>
<pb n="KR3l0118_WYG_367-14a"/>
　　　　白項鴉<lb/>
契丹犯闕之初所在羣盜蜂起戎人患之陳州有一婦<lb/>
人為賊帥號曰白項鴉年可四十許形質粗短髮黄體<lb/>
黑來詣戎王襲男子姓名衣巾拜跪皆為男子狀戎王<lb/>
召見賜錦袍銀帶鞍馬署為懷化將軍委之招輯山東<lb/>
諸盜賜與甚厚偽燕王趙延壽召問之婦人自云能左<lb/>
右馳射被雙鞬日可行二百里盤矛擊劒皆所善也其<lb/>
屬數千男子皆役服之人問有夫否云前後有夫數十<lb/>
<pb n="KR3l0118_WYG_367-14b"/>
人少不如意皆手刃之矣聞者無不嗟憤旬日在都下<lb/>
乘馬出入又有一男子亦乘馬從之此人妖也北戎亂<lb/>
中夏婦人稱雄皆隂盛之應婦人後為兗州節度使符彦<lb/>
卿戮之<hi>出玉堂閒話</hi>
　<lb/>
　<lb/>
　<lb/>
　太平廣記卷三百六十七<lb/>
</p>
<p>
</p>
  </div>
</body>
</text>
</TEI>
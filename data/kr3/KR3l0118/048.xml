<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記巻四十八</head> <lb/>
    <p>
<pb n="KR3l0118_WYG_048-1a"/>
欽定四庫全書<lb/>
　太平廣記巻四十八<lb/>
　　神仙四十八<lb/>
　　　李吉甫　　　李紳　　　　白樂天<lb/>
　　　軒轅先生　　李元　　　　韋卿材<lb/>
　　　　李吉甫<lb/>
李太師吉甫在淮南州境廣疫李公不飲酒不聴樂㑹<lb/>
有制使至不得已而張筵憂慘見色醼合謂諸客曰弊<lb/>
<pb n="KR3l0118_WYG_048-1b"/>
境疾厲亡殁相踵諸賢傑有何術可以見救下坐有一<lb/>
秀才起應曰某近離楚州有王鍊師自云從太白山來<lb/>
濟㧞江淮疾病休糧服氣神骨甚清得力者已衆李公<lb/>
大喜延於上坐復問之便令作書并手札遣人馬徃迎<lb/>
旬日至館於州宅稱弟子以祈之王生曰相公但令於<lb/>
市内多聚龜殻大鑊巨甌病者悉集無慮不瘥李公遽<lb/>
遣備之既得王生往令濃煎重者恣飲之輕者稍減既<lb/>
汗皆愈李公喜既與之金帛不受不食寡言唯從事故<lb/>
<pb n="KR3l0118_WYG_048-2a"/>
山南節帥相國王公起王生見必坐笑以語若舊相識<lb/>
李公因令王公邀至宅宿問其所欲一言便行深夜從<lb/>
容曰判官有仙骨學道必白日上昇如何王公無言良<lb/>
久曰此是塵俗態縈縛耳若住人世官職無不得者王<lb/>
公請以兄事之又曰本師為在白鹿與判官亦當家能<lb/>
與某同往一候謁否意復持疑曰仙公何名曰師不敢<lb/>
言索筆書鶴字王生從此不知所詣王公果富貴<hi>出逸史</hi>
　　　　李紳<lb/>
<pb n="KR3l0118_WYG_048-2b"/>
故淮海節度使李紳少時與二友同止華隂西山舍一<lb/>
夕林叟有賽神者來邀適有頭痃之疾不往二友赴焉<lb/>
夜分雷雨甚紳入止深室忽聞堂前有人祈懇之聲徐<lb/>
起窺簾乃見一老叟眉鬚皓然坐東床上青童一人執<lb/>
香爐拱立於後紳訝之心知其異人也具衫履出拜老<lb/>
父曰年小識我乎曰小子未嘗拜覩老父曰我是唐若<lb/>
山也亦聞吾名乎曰嘗於仙籍見之老父曰吾處北海<lb/>
久矣今夕南海羣仙㑹羅浮山將往焉及此遇華山龍<lb/>
<pb n="KR3l0118_WYG_048-3a"/>
闘散雨滿空吾服藥者不欲令霑服故憇此耳子非李<lb/>
紳乎對曰某姓李不名紳老父曰子合名紳在籍矣能<lb/>
隨我一遊羅浮乎紳曰平生之願也老父喜有頃風雨<lb/>
霽青童吿可行叟乃袖出一簡若笏形縱拽之長丈餘<lb/>
横拽之闊數尺緣卷底㘭宛若舟形父登居其前令紳<lb/>
居其中青童坐其後叟戒紳曰速閉目慎勿偷視紳則<lb/>
閉目但覺風濤洶湧似泛江海逡巡舟止叟曰開視可<lb/>
也已在一山前樓殿参差藹若天外簫管之聲寥亮雲<lb/>
<pb n="KR3l0118_WYG_048-3b"/>
中端雅士十餘人喜迎叟指紳曰何人也叟曰李紳耳<lb/>
羣士曰異哉公埀果能來人世凡濁苦海非淺自非名<lb/>
繫仙籙何路得來叟令紳遍拜之羣士曰子能我從乎<lb/>
紳曰紳未立家不獲辭恐若黄初平貽憂於兄弟未言<lb/>
間羣士已知子念歸不當入此居也子雖仙籙有名而<lb/>
俗塵尚重此生猶沉幻界耳美名崇官外皆得之守正<lb/>
修静來生既冠遂居此矣勉之勉之紳復遍拜叟歸辭<lb/>
訖遂合目有一物若驢狀近身乘之又覺走於風濤之<lb/>
<pb n="KR3l0118_WYG_048-4a"/>
上頃之悶甚思見其異纔開目已墮地而失所乘者仰視<lb/>
星漢近五更矣似在華山北徐行數里逢旅舍乃羅浮<lb/>
店也去所止二十餘里緩步而歸明日二友與僕夫方<lb/>
奔訪覔之相逢大喜問所往詐云夜獨居偶為妖狐所<lb/>
惑隨造其居將曙悟而歸耳自是改名紳字公垂果登<lb/>
甲科翰苑厯任郡守兼將相之重<hi>出續𤣥恠録</hi>
　　　　白樂天<lb/>
唐㑹昌元年李師稷中丞為浙東觀察使有商客遭風<lb/>
<pb n="KR3l0118_WYG_048-4b"/>
飄蕩不知所止月餘至一大山瑞雲奇花白鶴異樹盡<lb/>
非人間所覩山側有人迎問曰安得至此具言之令維<lb/>
舟上岸云須謁天師遂引至一處若大寺觀通一道入<lb/>
道士鬚眉悉白侍衞數十坐大殿上與語曰汝中國人<lb/>
兹地有緣方得一到此蓬萊山也既至莫要看否遣左<lb/>
右引於宫内遊觀玉臺翠樹光彩奪目院宇數十皆有<lb/>
名號至一院扃鏁甚嚴因窺之衆花滿庭堂有裀褥焚<lb/>
香階下客問之答曰此是白樂天院樂天在中國未來<lb/>
<pb n="KR3l0118_WYG_048-5a"/>
耳乃潛記之遂别之歸旬日至越具白廉使李公盡録<lb/>
以報白公先是白公平生唯修上乗業及覽李公所報<lb/>
乃自為詩二首以記其事及答李浙東云近有人從海<lb/>
上回海山深處見樓臺中有仙籠開一室皆言此待樂<lb/>
天來又曰吾學空門不學仙恐君此語是虛傳海山不<lb/>
是吾歸處歸即應歸兠率天然白公脱屣煙埃投棄軒<lb/>
冕與夫昧昧者固不同也安知非謫仙哉<hi>出逸史</hi>
　　　　軒轅先生<lb/>
<pb n="KR3l0118_WYG_048-5b"/>
羅浮先生軒轅集年過數百顔色不衰立於床前則髮<lb/>
垂至地坐於闇室則目光可長數尺每採藥於深巖峻<lb/>
谷則有毒龍猛虎䕶衛或民家具齋飯邀之雖一日百<lb/>
處無不分體而至若與人飲即袖出一壺纔容三二升<lb/>
縱賔客滿座而傾之彌日不竭或人命飲則百斗不醉<lb/>
夜則垂髮於盆中其酒瀝瀝而出麯藥之香輒無減耗<lb/>
與獵人同羣有非朋逰者俄而見十數儀貌無所間别<lb/>
或飛朱篆於空中則可届千里病者以布巾拭之無不<lb/>
<pb n="KR3l0118_WYG_048-6a"/>
應手而愈唐宣宗召入内廷遇之甚厚因問曰長生之<lb/>
道可致乎集曰輟聲色去滋味哀樂如一徳施無偏自<lb/>
然與天地合徳日月齊明致堯舜禹湯之道而長生久<lb/>
視之術何足難哉又問先生道孰愈於張果曰臣不知<lb/>
其他但少於果耳及退上遣嬪御取金盆覆白鵲以嘗<lb/>
之而集方休於所舍忽謂其中貴人曰皇帝安能更令<lb/>
老夫射覆乎中貴皆不諭其言于時宣宗召令速至而<lb/>
纔及玉堦謂曰盆下白鵲宜早放之宣宗笑曰先生早<lb/>
<pb n="KR3l0118_WYG_048-6b"/>
已知矣坐於御榻前宣宗命宫中人傳湯茶有笑集貌<lb/>
古布素者而縝髮朱唇年始二八須臾變成老嫗雞皮<lb/>
鮐背鬂髪如絲於宣宗前涕泗交下宣宗知宫人之過<lb/>
遂令謝先生而貌復故宣宗因話京師無荳寇荔枝花<lb/>
俄頃二花皆連葉各近百數鮮明芳潔如纔折下更嘗<lb/>
賜柑子曰臣山下者有味逾於此宣宗曰朕無得矣集<lb/>
遂取御前碧玉甌以寳盤覆之俄而徹盤即柑子至矣<lb/>
芬馥滿殿其狀甚大宣宗食之歎其甘美無匹更問曰<lb/>
<pb n="KR3l0118_WYG_048-7a"/>
朕得幾年作天子即把筆書曰四十年但十字跳脚宣<lb/>
宗笑曰朕安敢望四十年乎及晏駕乃十四年也初辭<lb/>
歸山自長安至江陵於布囊中探金錢以施貧者約數<lb/>
十萬中使從之莫知其故忽然亡其所在使臣惶恐不<lb/>
自安後數日南海奏先生歸羅浮山矣<hi>出杜陽雜編</hi>
　　　　李元<lb/>
李元諫議嘗𨼆於嵩山茅舍冬寒當戸熾火有老人戴<lb/>
大帽子直入炙脚良久問李公曰頗能同去否知君有<lb/>
<pb n="KR3l0118_WYG_048-7b"/>
志因自言某秦時閹人避禍得道乃去帽鬚髯偉甚曰<lb/>
此皆山中所長也李公思之良久乃答曰家事未了更<lb/>
數日得否老人揭然而起曰公意如此遂出門徑去李<lb/>
公牽衣媿謝不可蹔止明日尋訪悉無其跡<hi>出逸史</hi>
　　　　韋卿材<lb/>
盧元公奉道暇日與賓友話言必及神仙之事云某有<lb/>
表弟韋卿材太和中選授江淮縣宰赴任出京日親朋<lb/>
相送離灞滻時已曛暮矣行一二十里外覺道路漸異<lb/>
<pb n="KR3l0118_WYG_048-8a"/>
非常日經過之處既望其中有燈燭熒煌之狀林木葱<lb/>
蒨似非人間頃之有謁於馬前者如州縣候吏問韋曰<lb/>
自何至此此非俗世俄頃復有一人至謂前謁者曰既<lb/>
至矣則須速報上公韋問曰上公何品秩也吏亦不對<lb/>
却走而去逡巡遽聲連呼曰上公屈韋下馬趨走入門<lb/>
則峻宇雕墻重廊複閣侍衛嚴肅擬於王侯見一人年<lb/>
可四十嵗平上幘衣素服遙謂韋曰上堦韋拜而上命<lb/>
坐慰勞久之亦無肴酒湯菓之設徐謂韋曰某因世亂<lb/>
<pb n="KR3l0118_WYG_048-8b"/>
百家相糺竄避於此衆推為長强謂之上公爾來數百<lb/>
年亦無號令約束但任之自然而已公得至此塵俗之<lb/>
幸也不可久留當宜速去命取絹十疋贈之韋出門上<lb/>
馬却尋舊路廻望亦無所見矣半夜朧月信足而行至<lb/>
明則已在官路逆旅暫歇詢之於人且無能知者取絹<lb/>
視之光白可鑑韋遂裹却入京詣親友具述其事因以<lb/>
絹分遺親愛韋云約其處乃在驪山藍田之間蓋地仙<lb/>
也<hi>出尚書故實</hi>
<pb n="KR3l0118_WYG_048-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_048-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四十八<lb/>
</p>
<p>
</p>
  </div>
</body>
</text>
</TEI>
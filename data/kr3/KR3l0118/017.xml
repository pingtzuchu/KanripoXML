<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷十七</head> <lb/>
    <p>
<pb n="KR3l0118_WYG_017-1a"/>
欽定四庫全書<lb/>
　太平廣記卷十七<lb/>
　　神仙十七<lb/>
　　　裴諶　　　盧李二生　　薛肇<lb/>
　　　　裴諶<lb/>
裴諶王敬伯梁芳約為方外之友隋大業中相與入白<lb/>
鹿山學道謂黄白可成不死之藥可致雲飛羽化無非<lb/>
積學辛勤採練手足胼胝十數年間無何梁芳死敬伯<lb/>
<pb n="KR3l0118_WYG_017-1b"/>
謂諶曰吾所以去國忘家耳絶絲竹口厭肥豢目棄竒<lb/>
色去華屋而樂茆齋賤歡娛而貴寂寞者豈非覬乘雲<lb/>
駕鶴遊戲蓬壺縱其不成亦望長生壽畢天地耳今仙<lb/>
海無涯長生未致辛勤于雲山之外不免就死敬伯所<lb/>
樂將下山乘肥衣輕聽歌翫色遊於京洛意足然後求<lb/>
達建功立事以榮耀人寰縱不能憇三山飲瑶池驂龍<lb/>
衣霞歌鸞舞鳳與仙官為侶且腰金拖紫圖形凌烟厠<lb/>
卿大夫之間何如哉子盍歸乎無空死深山諶曰吾乃<lb/>
<pb n="KR3l0118_WYG_017-2a"/>
夢醒者不復低迷敬伯遂歸諶留之不得時唐貞觀初<lb/>
以舊籍調授左武衛騎曹參軍大將軍趙朏妻之以女<lb/>
數年間遷大理廷評衣緋奉使淮南舟行過高郵制使<lb/>
之行呵叱風生舟船不敢動時天微雨忽有一漁舟突<lb/>
過中有老人衣簑戴笠鼓棹而去其疾如風敬伯以為<lb/>
吾乃制使威振遠近此漁父敢突過試視之乃諶也遂<lb/>
令追之因請維舟延之坐内握手慰之曰兄久居深山<lb/>
抛擲名宦而無成到此極也夫風不可繫影不可捕古<lb/>
<pb n="KR3l0118_WYG_017-2b"/>
人雖夜長尚秉燭遊況少年白晝而擲之乎敬伯自出<lb/>
山數年今廷尉評事矣昨者推獄平允乃天錫命服淮<lb/>
南疑獄今讞于有司上擇詳明吏覆訊之敬伯預其𨕖<lb/>
故有是行雖未可言官達比之山叟自謂差勝兄甘勞<lb/>
苦竟如曩日竒哉今何所須當以奉給諶曰吾儕野人<lb/>
心近雲鶴未可以腐䑕嚇也吾沉子浮魚鳥各適何必<lb/>
矜炫也夫人世之所須者吾當給爾子何以贈我吾與<lb/>
山中之友市藥於廣陵亦有息肩之地青園橋東有數<lb/>
<pb n="KR3l0118_WYG_017-3a"/>
里櫻桃園園北車門即吾宅也子公事少隙當尋我於<lb/>
此遂翛然而去敬伯到廣陵十餘日事少閒思諶言因<lb/>
出尋之果有車門試問之乃裴宅也人引以入初尚荒<lb/>
涼移步愈佳行數百步方及大門樓閣重複花木鮮秀<lb/>
似非人境烟翠葱籠景色妍媚不可形状香風颯來神<lb/>
清氣爽飄飄然有凌雲之意不復以使車為重視其身<lb/>
若腐䑕視其徒若螻蟻既而稍聞劒佩之聲二青衣出<lb/>
曰裴郎來俄有一人衣冠偉然儀貌竒麗敬伯前拜視<lb/>
<pb n="KR3l0118_WYG_017-3b"/>
之乃諶也裴慰之曰塵界仕官久食腥羶愁慾之火焰<lb/>
于心中負之而行固甚勞困遂揖以入坐于中堂忩戸<lb/>
棟梁飾以異寳屏帳皆畫雲鶴有頃四青衣捧碧玉臺<lb/>
盤而至器物珍異皆非人世所有香醪嘉饌目所未窺<lb/>
既而日將暮命其促席燃九光之燈光華滿坐女樂二<lb/>
十人皆絶代之色列坐其前裴顧小黄頭曰王評事者<lb/>
吾山中之友道情不固棄吾下山别近十年纔為廷尉<lb/>
屬今俗心已就須俗妓以樂之顧伶家女無足召者當<lb/>
<pb n="KR3l0118_WYG_017-4a"/>
召士大夫之女已適人者如近無姝麗五千里内皆可<lb/>
擇之小黄頭唯唯而去諸妓調碧玉箏調未諧而黄頭<lb/>
已復命引一妓自西階登拜裴席前裴指曰參評事敬<lb/>
伯答拜細視之乃敬伯妻趙氏而敬伯驚訝不敢言妻<lb/>
亦甚駭目之不已遂令坐玉階下一青衣捧玳瑁箏授<lb/>
之趙素所善也因令與坐妓合曲以送酒敬伯坐間取<lb/>
一殷色朱李投之趙顧敬伯潛係于衣帶妓奏之曲趙<lb/>
皆不能逐裴乃令隨趙所奏時時停之以呈其曲其歌<lb/>
<pb n="KR3l0118_WYG_017-4b"/>
雖非雲韶九奏之樂而清亮宛轉酬獻極歡天將曙裴<lb/>
召前黄頭曰送趙夫人且謂曰此堂乃九天畫堂常人<lb/>
不到吾昔與王為方外之交憐其為俗所迷自投湯火<lb/>
以智自燒以明自賊將沉浮于生死海中求岸不得故<lb/>
命于此一以醒之今日之會誠再難得亦夫人宿命乃<lb/>
得暫遊雲山萬重復往勞苦無辭也趙拜而去裴謂敬伯<lb/>
曰評公使車留此一宿得無驚郡將乎宜且就館未赴<lb/>
闕閒時訪我可也塵路遐遠萬愁攻人努力自愛敬伯<lb/>
<pb n="KR3l0118_WYG_017-5a"/>
拜謝而去復五日將還潛詣取别其門不復有宅乃荒<lb/>
涼之地烟草極目惆悵而返及京奏事畢將歸私第諸<lb/>
趙競怒曰女子誠陋不足以奉事君子然已辱厚禮亦<lb/>
宜敬之夫上以承先祖下以繼後事豈茍而已哉奈何<lb/>
以妖術致之萬里而娛人之視聽乎朱李尚在其言足<lb/>
徵何諱乎敬伯盡言之且曰當此之時敬伯亦自不測<lb/>
此葢裴之道成矣以此相炫也其妻亦記得裴言遂不<lb/>
復責吁神仙之變化誠如此乎將幻者鬻術以致惑乎<lb/>
<pb n="KR3l0118_WYG_017-5b"/>
固非常智之所及且夫雀為蛤雉為蜃人為虎腐草為<lb/>
螢蜣蜋為蟬鯤為鵬萬物之變化書傳之記者不可以<lb/>
智達況耳目之外乎<hi>出續𤣥怪録</hi>
　　　　盧李二生<lb/>
昔有盧李二生𨼆居太白山讀書兼習吐納導引之術<lb/>
一旦李生告歸曰某不能甘此寒苦且浪跡江湖訣别<lb/>
而去後李生知橘子園人吏𨼆欺欠折官錢數萬貫羈<lb/>
縻不得東歸貧甚偶過揚州阿使橋逢一人草蹻布衫<lb/>
<pb n="KR3l0118_WYG_017-6a"/>
視之乃盧生生昔號二舅李生與語哀其襤縷盧生大<lb/>
罵曰我貧賤何畏公不作好棄身凡弊之所又有欠負<lb/>
且被囚拘尚有面目以相見乎李生厚謝二舅笑曰居<lb/>
處不遠明日即將奉迎至旦果有一僕者馳駿足來云<lb/>
二舅遣迎郎君既去馬疾如風過城南數十里路側朱<lb/>
門斜開二舅出迎星冠霞帔容貌光澤侍婢數十人與<lb/>
橋下儀状全别邀李生中堂宴饌名花異木若在雲霄<lb/>
又累呈藥物皆殊美既夜引李生入北亭命酌曰兼與<lb/>
<pb n="KR3l0118_WYG_017-6b"/>
公求得佐酒者頗善箜篌須臾紅燭引一女子至容色<lb/>
極艷新聲甚嘉李生視箜篌上有朱字一行云天際識<lb/>
歸舟雲間辨江樹罷酒二舅曰莫願作婚姻否此人名<lb/>
家質貌若此李生曰某安敢二舅許為成之又曰公所<lb/>
欠官錢多少曰二萬貫乃與一拄杖曰將此於波斯店<lb/>
取錢可從此學道無自穢身陷鹽鐵也纔曉前馬至二<lb/>
舅令李生去送出門波斯見拄杖驚曰此盧二舅拄杖<lb/>
何以得之依言付錢遂得無事其年往汴州行軍陸長<lb/>
<pb n="KR3l0118_WYG_017-7a"/>
源以女嫁之既婚頗𩔖盧二舅北亭子所覩者復解箜<lb/>
篌果有朱書字視之天際之詩兩句也李生具説揚州<lb/>
城南盧二舅亭中筵宴之事妻曰少年兄弟戲書此昨<lb/>
夢見使者云仙官追一如公所言也李生歎訝却尋二<lb/>
舅之居唯見荒草不復覩亭臺也<hi>出逸史</hi>
　　　　薛肇<lb/>
薛肇不知何許人也與進士崔宇於廬山讀書同志四<lb/>
人二人業未成而去崔宇勤苦尋已擢第唯肇獨以修<lb/>
<pb n="KR3l0118_WYG_017-7b"/>
道為務不知師匠何人數年之間已得神仙之道廬山<lb/>
下有患風勞者積年醫藥不效尸居候時而已肇過其<lb/>
門憇樹陰下因語及疾者肇欲視之既見曰此甚易耳<lb/>
可以愈也留丹一粒小于粒米謂疾者所親曰明晨掐<lb/>
半粒水吞之自當有應未愈三日外更服半粒也其家<lb/>
自以久疾求醫所費鉅萬尚未致愈疾者柴立僅存餘<lb/>
喘豈此半粟而能救耶明日試服之疾者已起洎午能<lb/>
飲食策杖而行如此三日充盛康壮又服半粒即神氣<lb/>
<pb n="KR3l0118_WYG_017-8a"/>
邁逸肌膚如玉髭髮青鬒状可二十歲許人月餘肇復<lb/>
來曰子有名仙籙吾此藥不唯愈疾兼可得道矣乃授<lb/>
其所修之要此人遂登五老峰訪洞府而去崔宇既及<lb/>
第尋授東畿尉赴任過三鄉驛忽逢薛肇下馬叙舊見<lb/>
肇顔貌風塵頗有哀嗟之色宇自以擢第拜官揚揚矜<lb/>
負會話久之日已晡矣薛謂崔曰貧居不遠難於相逢<lb/>
過所居宵話可乎崔許之隨薛而行僕乘皆留店中初<lb/>
入一小逕甚荒梗行一二里間田疇花木皆異凡境良<lb/>
<pb n="KR3l0118_WYG_017-8b"/>
久已及高樓大門殿閣森沉若王者所理崔心驚異之<lb/>
薛先入有數十人擁接昇殿然後召崔昇階與坐欵話<lb/>
久之謂崔曰子有好官未可此住但一宵話舊可爾促<lb/>
令召樂開筵頃刻即于别殿宴樂更無諸客唯崔薛二<lb/>
人女樂四十餘軰拜坐奏樂選女妓十軰同飲有一箜<lb/>
篌妓最為姝穎崔與並坐崔見箜篌上有十字云天際<lb/>
識歸舟雲間辨江樹崔黙記之席散薛問崔坐中所悦<lb/>
以箜篌者對薛曰他日與君今且未可及明與崔送别<lb/>
<pb n="KR3l0118_WYG_017-9a"/>
遺金三十斤送至官路慘别而去崔至官月餘求婚得<lb/>
柳氏常疑曽識而不記其處暇日命取箜篌理曲崔見<lb/>
十字書在焉問其故云某時患熱疾夢中見使人追云<lb/>
西城大仙陳溪薛君有客五百里内解音聲處女盡追<lb/>
可四十餘人因隨去與薛及客崔少府同飲一夕覺來<lb/>
疾已愈薛君即神仙也崔少府風貌與君無異各話其<lb/>
事大為驚駭方知薛已得道爾<hi>出仙傳拾遺</hi>
　<lb/>
<pb n="KR3l0118_WYG_017-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷十七<lb/>
</p>
<p>
</p>
  </div>
</body>
</text>
</TEI>
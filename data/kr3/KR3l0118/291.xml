<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百九十一</head> <lb/>
    <p>
<pb n="KR3l0118_WYG_291-1a"/>
欽定四庫全書<lb/>
　太平廣記卷二百九十一<lb/>
　　神一<lb/>
　　　龍門山　　　太公望　　　四海神<lb/>
　　　延娟　　　　齊桓公　　　晉文公<lb/>
　　　鄭繆公　　　晉平公　　　齊景公<lb/>
　　　妬女廟　　　伍子胥　　　屈原<lb/>
　　　李冰　　　　土羊神　　　梅姑<lb/>
<pb n="KR3l0118_WYG_291-1b"/>
　　　秦始皇　　　觀亭江神　　宛若<lb/>
　　　竹王　　　　劉向　　　　何比干<lb/>
　　　　龍門山<lb/>
禹鑿龍關之山亦謂之門門至一空巖深數十里幽闇<lb/>
不可復行禹負火而進有獸狀如豕銜夜明之珠其光<lb/>
如燭又有青色犬行吠於前禹計行十餘里迷於晝夜<lb/>
既覺漸明見向來豕犬變爲人形皆著𤣥衣又見一神<lb/>
人靣禹因與之語神即示禹八卦之圖列於金板之上<lb/>
<pb n="KR3l0118_WYG_291-2a"/>
又有八神侍於此圖之側禹問曰華胥生聖子是汝邪<lb/>
答曰華胥是孔江神女以生余也乃探玉簡以授禹簡<lb/>
長一尺二寸以合十二時之數使度量天地禹即執持<lb/>
此簡以平定水土授簡披圖蛇身之神則羲皇之身也<lb/>
<hi>出拾遺錄</hi>
　　　　太公望<lb/>
文王以太公望爲灌壇令朞年風不鳴條文王夢見有<lb/>
一婦人甚麗當道而哭問其故婦人言曰我東海泰山<lb/>
<pb n="KR3l0118_WYG_291-2b"/>
神女嫁爲西海婦欲東歸灌壇令當吾道太公有徳吾<lb/>
不敢以暴風疾雨過也文王夢覺明日召太公三日三<lb/>
夕果有疾風驟雨去者皆西來也文王乃拜太公爲大<lb/>
司馬<hi>出博物志</hi>
　　　　四海神<lb/>
武王伐紂都洛邑明年陰寒雨雪十餘日深丈餘甲子<lb/>
平旦五丈夫乘馬車從兩騎止王門外師尚父使人持<lb/>
一器粥出曰大夫在内方對天子未有出時且進熱粥<lb/>
<pb n="KR3l0118_WYG_291-3a"/>
以知寒粥皆畢師尚父曰客可見矣乗車兩騎四海之<lb/>
神與河伯風伯雨師耳南海之神曰祝融東海之神曰<lb/>
勾芒北海之神曰顓頊西海之神曰蓐收河伯風伯雨<lb/>
師請使謁者各以其名召之武王乃於殿上謁者於殿<lb/>
下門内引祝融進五神皆驚相視而歎祝融等皆拜武<lb/>
王曰天隂乃遠來何以教之皆曰天伐殷立周謹來授<lb/>
命顧勅風伯雨師各使奉其職也<hi>出太公金匱</hi>
　　　　延娟<lb/>
<pb n="KR3l0118_WYG_291-3b"/>
周昭王二十年東甌貢女一曰延娟二曰延娛俱辯麗<lb/>
詞巧能歌笑步塵無跡日中無影及王遊江漢與二女<lb/>
俱溺故江漢之間至今思之乃立祠於江上後十年人<lb/>
每見二女擁王泛舟戲於水際至暮春上巳之日禊集<lb/>
祠間或以時鮮甘果採蘭杜包裹之以沈於水中或結<lb/>
五色綵以包之或以金鐵繫其上乃蛟龍不侵故祠所<lb/>
號招祗之祠<hi>出拾遺錄</hi>
　　　　齊桓公<lb/>
<pb n="KR3l0118_WYG_291-4a"/>
齊桓公遊於澤管仲御公見怪焉管仲曰澤有委蛇其<lb/>
大如轂其長如轅紫衣朱冠見人則捧其首而立見之<lb/>
者殆霸乎公曰此寡人之所見也<hi>出荘子</hi>
　　　　又<lb/>
桓公北征孤竹來至卑耳之谿十里見人長尺而立人<lb/>
則具右袪衣走馬前以問管仲管仲曰臣聞登山之神<lb/>
有俞兒者長尺而人物具焉霸王之君興而登山之神<lb/>
見走前導也袪衣前有水也右袪示從右渉也至如言<lb/>
<pb n="KR3l0118_WYG_291-4b"/>
<hi>出管子</hi>
　　　　晉文公<lb/>
晉文公出有大蛇如拱當道文公乃修德使吏守蛇守<lb/>
蛇吏夢天使殺蛇謂曰蛇何故當聖君道覺而視之蛇<lb/>
則臭矣<hi>出博物志</hi>
　　　　鄭繆公<lb/>
鄭繆公晝日處廟有神人面鳥身素服面狀方正繆公<lb/>
大懼神曰無懼帝厚汝明徳使錫汝壽十年使若國昌<lb/>
<pb n="KR3l0118_WYG_291-5a"/>
公問神明曰予爲勾芒也<hi>出墨子</hi>
　　　　晉平公<lb/>
晉平公至澮上見人乘白驂八駟以來有狸身而狐尾<lb/>
去其車而隨公之車公問師曠師曠曰狸身而狐尾其<lb/>
名曰首陽之神飲酒於霍太山而歸其逢君於澮乎君<lb/>
其有喜焉<hi>出古文瑣語</hi>
　　　　齊景公<lb/>
齊景公伐宋過泰山夢見二人怒公恐謂泰山之神晏<lb/>
<pb n="KR3l0118_WYG_291-5b"/>
子以宋祖湯與伊尹爲言其狀湯晢容多髭鬚伊尹黒<lb/>
而短即所夢也景公進軍不聽軍鼓毁公恐乃散軍不<lb/>
伐宋<hi>出物異志</hi>
　　　　妬女廟<lb/>
幷州石艾壽陽二界有妬女泉有神廟泉瀵水深沈潔<lb/>
澈千丈祭者投錢及羊骨皎然皆見俗傳妬女者介子<lb/>
推妹與兄競去泉百里寒食不許斷火至今猶然女錦<lb/>
衣紅鮮裝束盛服及有人取仙丹百合經過者必雷風<lb/>
<pb n="KR3l0118_WYG_291-6a"/>
電雹以震之<hi>出朝野僉載</hi>
　　　　伍子胥<lb/>
伍子胥累諫吳王賜屬鏤劒而死臨終戒其子曰懸吾<lb/>
首於南門以觀越兵來以鮧魚皮裹吾尸投於江中吾<lb/>
當朝暮乘潮以觀吳之敗自是自海門山潮頭洶高數<lb/>
百尺越錢塘漁浦方漸低小朝暮再來其聲震怒雷奔<lb/>
電走百餘里時有見子胥乘素車白馬在潮頭之中因<lb/>
立廟以祠焉廬州城内淝河岸上亦有子胥廟每朝暮<lb/>
<pb n="KR3l0118_WYG_291-6b"/>
潮時淝河之水亦鼔怒而起至其廟前高一二尺廣十<lb/>
餘丈食頃乃定俗云與錢塘潮水相應焉<hi>出錢塘志</hi>
　　　　屈原<lb/>
屈原以五月日投汨羅水而楚人哀之至此日以竹筒<lb/>
貯米投水以祭之漢建武中長沙區曲白日忽見一士<lb/>
人自云三閭大夫謂曲曰聞君當見祭甚善但常年所<lb/>
遺恒爲蛟龍所竊今若有惠可以楝葉塞其上以綵絲<lb/>
纒之此二物蛟龍所憚也曲依其言今世人五月五日<lb/>
<pb n="KR3l0118_WYG_291-7a"/>
作粽幷帶棟葉及五色絲皆汨羅水之遺風<hi>出續齊諧志</hi>
　　　　李冰<lb/>
李冰爲蜀郡守有蛟歲暴漂墊相望冰乃入水戮蛟已<lb/>
爲牛形江神龍躍冰不勝及出選卒之勇者數百持彊<lb/>
弓大箭約曰吾前者爲牛今江神必亦爲牛矣我以太<lb/>
白練自束以辨汝當殺其無記者遂吼呼而入須臾雷<lb/>
風大起天地一色稍定有二牛鬭於上公練甚長白武<lb/>
士乃齊射其神遂斃從此蜀人不復爲水所病至今大<lb/>
<pb n="KR3l0118_WYG_291-7b"/>
浪衝濤欲及公之祠皆瀰瀰而去故春冬設有鬬牛之<lb/>
戲未必不由此也祠南數千家邊江低圮雖甚秋潦亦<lb/>
不移適有石牛在廟庭下唐大和五年洪水驚潰冰神<lb/>
爲龍復與龍鬭於灌口猶以白練爲誌水遂漂下左綿<lb/>
梓潼皆浮川溢峽傷數十郡唯西蜀無害<hi>出成都記</hi>
　　　　土羊神<lb/>
隴州汧源縣有土羊神廟昔秦始皇開御道見二白羊<lb/>
鬬遣使逐之至此化爲土堆使者驚而囘秦始皇乃幸<lb/>
<pb n="KR3l0118_WYG_291-8a"/>
其所見二人拜於路隅始皇問之答曰臣非人乃土羊<lb/>
之神也以君至此故來相謁言訖而滅始皇遂令立廟<lb/>
至今祭享不絶<hi>出隴州圖經</hi>
　　　　梅姑<lb/>
秦時丹陽縣湖側有梅姑廟生時有道術能著履行水<lb/>
上後負道法夫怒殺之投屍於水乃隨波漂流至今廟<lb/>
處巫人常令殯斂不須墳𦵏即時有方頭漆棺在祠堂<lb/>
下晦朢之日時見水霧中瞹然有著履形廟左右不得<lb/>
<pb n="KR3l0118_WYG_291-8b"/>
取魚射獵輙有迷徑溺沒之患巫云姑既傷死所以惡<lb/>
見殘殺<hi>出法苑珠林</hi>
　　　　秦始皇<lb/>
秦始皇作石橋欲過海觀日所出處傳云時有神能驅<lb/>
石下海陽城十一山今盡起立嶷嶷東傾如相隨行狀<lb/>
又云石去不速神人輙鞭之皆流血石莫不悉赤至今<lb/>
猶爾秦皇於海中作石橋或云非人功所建海神爲之<lb/>
竪柱始皇感其惠乃通敬於神求與相見神云我形醜<lb/>
<pb n="KR3l0118_WYG_291-9a"/>
約莫圖我形當與帝㑹始皇乃從石橋入三十里與神<lb/>
相見帝左右有巧者潜以脚畫神怒曰帝負約可速去<lb/>
始皇即轉馬前脚猶立後脚隨崩僅得登岸<hi>出三齊要略</hi>
　　　　觀亭江神<lb/>
秦時有中宿縣千里水觀亭江神祠壇經過有不恪者<lb/>
必狂走入山變爲虎中宿縣民至洛及路見一行旅寄<lb/>
其書曰吾家在觀亭廟前石間懸藤即是也但扣藤自<lb/>
有應者乃歸如言果有二人從水中出取書而淪尋還<lb/>
<pb n="KR3l0118_WYG_291-9b"/>
云江伯欲見君此人不覺隨去便覩屋宇精麗飲食鮮<lb/>
香言語接對無異世間也<hi>出南越志</hi>
　　　　宛若<lb/>
漢武帝起栢梁臺以處神君神君者長陵女嫁爲人妻<lb/>
生一男數歲死女悼痛之歲中亦死死而有靈其姒宛<lb/>
若祠之遂聞言宛若爲主民人多往請福説人家小事<lb/>
頗有驗平原君亦亊之其後子孫尊顯以爲神君力益<lb/>
尊貴武帝即位太后迎於宫中祭之聞其言不見其人<lb/>
<pb n="KR3l0118_WYG_291-10a"/>
至是神君求出乃營栢梁臺舍之初霍去病㣲時數自<lb/>
禱神神君乃見其形自修飾欲與去病交接去病不肯<lb/>
責神君曰吾以神君清潔故齋戒祈福今欲爲淫此非<lb/>
神明也自絶不復往神君亦慙及去病疾篤上令禱神<lb/>
君神君曰霍將軍精氣少命不長吾嘗欲以太一精補<lb/>
之可得延年霍將軍不曉此意乃見斷絶今不可救也<lb/>
去病竟卒衛太子未敗一年神君乃去東方朔娶宛若<lb/>
爲小妻生子三人與朔俱死<hi>出漢武故事</hi>
<pb n="KR3l0118_WYG_291-10b"/>
　　　　竹王<lb/>
漢武帝時有竹王興有豚水有一女子浣於濵有三節<lb/>
大竹流入女子足間推之不去聞有聲持破之得一男<lb/>
兒及長遂雄夷濮氏竹爲姓所捐破竹於野成林王祠<lb/>
竹林是也王嘗從人止大石上命作羮從者曰無水王<lb/>
以劒擊石出水今竹王水是也後唐䝉開䍧牱斬竹王<lb/>
首夷獠咸怨以竹王非血氣所生求爲立祠帝封三子<lb/>
爲侯及死配父廟今竹王三郎祠其神也<hi>出水經</hi>
<pb n="KR3l0118_WYG_291-11a"/>
　　　　劉向<lb/>
劉向於成帝之末挍書天禄閣專精覃思夜有老人著<lb/>
黄衣植青藜之杖扣閣而進見向暗中獨坐誦書老人<lb/>
乃吹杖端爛然火出因以照向具説開闢以前向因受<lb/>
五行洪範之文辭説繁廣向乃裂裳紳以記其言至曙<lb/>
而去向請問姓名云我太一之精天帝聞金卯之子有<lb/>
博學者下而教焉乃出懷中所牒有天文地圖之書余<lb/>
略授子焉向子歆從向授其術向亦不悟此人也<hi>出王子年</hi>
<pb n="KR3l0118_WYG_291-11b"/>
<hi>拾遺記</hi>
　　　　何比干<lb/>
汝南何比干通律法元朔中公孫洪辟爲廷尉右平獄<lb/>
無寃民號曰何公征和初去官在家天大陰雨晝寢夢<lb/>
有客車騎覺而一老嫗年八十餘頭盡白求寄避雨雨<lb/>
方甚而嫗衣履不濡比干異之延入座須臾雨止嫗辭<lb/>
去出送至門跪謂比干曰君先出自后稷堯至晉有隂<lb/>
徳及公之身當繼公一人今天賜䇿以廣公子孫佩印<lb/>
<pb n="KR3l0118_WYG_291-12a"/>
綬者當隨簡長九寸凡百九十板以授比干曰子孫佩<lb/>
印綬者當隨此算嫗東行忽不見比干年五十八有六<lb/>
男後三歲復生三男徙平陵八男去一子留常祭嫗如<lb/>
東行及終遺令東首自比干已下與張氏俱授靈瑞累<lb/>
世爲名族三輔舊語曰何氏䇿張氏鉤也<hi>出三輔決録</hi>
　<lb/>
　<lb/>
　<lb/>
<pb n="KR3l0118_WYG_291-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百九十一<lb/>
</p>
<p>
</p>
  </div>
</body>
</text>
</TEI>
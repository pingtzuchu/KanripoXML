<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百九十二</head>
    <p>
<pb n="KR3l0118_WYG_392-1a"/>
欽定四庫全書<lb/>
　太平廣記卷三百九十二　宋　李昉等　編<lb/>
　　銘記二<lb/>
　　　韓愈　　　　裴度　　　張惟清<lb/>
　　　王璠　　　　栁光　　　李福<lb/>
　　　熊博　　　　王敬之　　王承檢<lb/>
　　　　韓愈<lb/>
泉州之南有山焉其山峻起壁立下有潭水深不可測<lb/>
<pb n="KR3l0118_WYG_392-1b"/>
周十餘畆中有蛟鱷嘗為人患人有誤近或牛馬就而<lb/>
飲者輒為吞食泉人苦之有年矣由是近山居者或挈<lb/>
引妻子徙去他郡以逃其患元和五年一夕聞山南有<lb/>
雷震暴興震數百里若山崩之状一郡驚懼里人洎牛<lb/>
馬雞犬俱失聲仆地流汗𬒳體屋瓦交擊木樹顛拔自<lb/>
戌及子雷震方息明旦往視之其山摧墮石壁數百仞<lb/>
殆盡俱填其潭水溢流注滿四野蛟螭之血徧若𤣥黄<lb/>
而石壁之上有鑿成文字一十九言字勢甚古郡中士<lb/>
<pb n="KR3l0118_WYG_392-2a"/>
庶無能知者自是居人無復患矣懼者既息遷者亦歸<lb/>
結屋架廬接比其地郡守因之名其地為石銘里蓋因<lb/>
字為銘且識其異也後有客於泉者能𫝊其字持至東<lb/>
洛時故吏部侍郎韓愈自尚書郎為河南令見而識之<lb/>
其文曰詔赤黑示之鱷魚天公卑殺牛人壬癸神書急<lb/>
急然則詳究其義似上帝責蛟螭之辭令戮其害也其<lb/>
字則蝌蚪篆書故泉人無有識者矣<hi>出宣室志</hi>
　　　　裴度<lb/>
<pb n="KR3l0118_WYG_392-2b"/>
元和元年秋九月淮西帥吴少誠死子元濟拒命詔隣<lb/>
淮西者以兵四面攻之凡數年不尅十三年召丞相晉國<lb/>
公裴度將而擊焉度既至因命封人深池濠且發其地<lb/>
有得一石者上有雕蟲文字為銘封人持以獻度文曰<lb/>
井底一竿竹竹色深緑緑雞未肥酒未熟障車兒郎且<lb/>
須縮度得之以示從事令辨其義焉咸不能究度方念<lb/>
之俄有一卒自行間躍而賀曰吴元濟逆天子命縱狂<lb/>
兵為反謀賴天子威聖與丞相徳合今日逆豎成擒矣<lb/>
<pb n="KR3l0118_WYG_392-3a"/>
敢賀丞相功度驚訊之對曰封人得石銘是其兆也且<lb/>
井底一竿竹竹色深緑緑者言吴少誠由行間一卒遂<lb/>
擁十萬兵為一方帥且喻其榮也雞未肥者言無肉也<lb/>
夫以肥去肉為已字也酒未熟者言無水也以酒去水<lb/>
為酉字障車兒郎謂兵革之士也且縮者謂宜退守其<lb/>
所也推是言之則己酉日當尅也茍未及期則可俟矣<lb/>
度喜顧左右曰卒辨者也歎而異之是嵗冬十月相國<lb/>
李愬將兵入淮西生得元濟盡諸反者度因挍其日果<lb/>
<pb n="KR3l0118_WYG_392-3b"/>
己酉焉於是度益竒卒之辨擢為禆將<hi>出宣室志</hi>
　　　　張惟清<lb/>
黑山之隂有李衛公廟寳歴中張惟清都䕶單于其從<lb/>
事盧立嘗夢一人頎長黑衣告立曰吾居於衞公廟且<lb/>
久矣子幸遷我於軍城中已而遂去及曉立不諭即入<lb/>
白於惟清曰衞公於國有大勲今廟宇隳殘飄濡且甚<lb/>
願新其土木之製惟清喜而可其請先是單于府以惟<lb/>
清有美化状其政績遣䕶軍駱忠表聞於上有詔命中<lb/>
<pb n="KR3l0118_WYG_392-4a"/>
書舎人髙公釴文其事刻于碑詔既至而未有碑石惟<lb/>
清方命使採石於雲中郡未還及修衞公廟鏟其西得<lb/>
一石方而長其下有刻出張字歴然可辨工人持以獻<lb/>
惟清惟清喜曰天賜吾之碑石即召從事視之立且驚<lb/>
且異因起賀而白前夢於是以石為碑刻髙公之文焉<lb/>
<hi>出宣室志</hi>
　　　　王璠<lb/>
太和中王璠亷問丹陽因溝其城既鑿深數尺得一石<lb/>
<pb n="KR3l0118_WYG_392-4b"/>
銘文曰山有石石有玉玉有瑕即休也工人得之具以<lb/>
事告白獻於璠詳其義久而不能解即命僚佐辨之皆<lb/>
無能析其理者數日有一叟請謁璠之吏且宻謂曰吾<lb/>
聞王公得石銘今有辨者乎吏曰公方念之其義為何<lb/>
如耶君即能究耶叟曰是不祥也夫山有石石有玉玉<lb/>
有瑕即休也皆敘王公之世也且公之先曰崟崟生礎<lb/>
以文而觀是山有石也礎生璠是石有玉也璠之子曰<lb/>
瑕休是玉有瑕即休休者絶之兆推是而辨其絶緒乎<lb/>
<pb n="KR3l0118_WYG_392-5a"/>
吏謝之叟言竟而去至太和九年冬璠卒夷其宗果符<lb/>
叟之觧也<hi>出宣室志</hi>
　　　　柳光<lb/>
太和中有柳光者嘗南逰因行山道㑹日晩誤入山崦<lb/>
中松引盤曲行數里至一石室雲水環擁清泉交噴室<lb/>
有茵榻若人居者前對霞翠固非人境光因臨流凝佇<lb/>
忽見一缶合於地光即啟之其缶下有泉周不盡尺其<lb/>
水清激舉巵以飲若甘醴盡十餘巵而已醉甚遂偃於<lb/>
<pb n="KR3l0118_WYG_392-5b"/>
榻及曉方寤因視石壁有彫刻文字極多遂寫其字置<lb/>
於袖詞曰武之在夘堯王八季我棄其寢我去其扆深<lb/>
深然髙髙然人不吾知又不吾謂由今之後二百餘祀<lb/>
焰焰其光和和其始東方有兔小首元尾經過吾道来<lb/>
至吾里飲吾泉以醉登吾榻而寐刻乎其壁奥乎其義<lb/>
人誰以辨其東平子光先閲閲而異之遂行出徑數十步<lb/>
回望其室盡亡見矣光究之不得有吕生者視而解之<lb/>
未幾告曰吾盡詳矣此乃得道者語也夫唐氏之初建<lb/>
<pb n="KR3l0118_WYG_392-6a"/>
號武徳武之二年其嵗己夘則武之在夘其義見矣葢<lb/>
武徳二年也堯王者謂高祖之號神堯曰八季者亦二<lb/>
年也我棄其寢我去其扆者言其去蓋絶去之時乃武徳<lb/>
二年也深深然髙髙然人不吾知又不吾謂者言其𨼆<lb/>
而人不知也由今之後二百餘祀者言君之来也且唐<lb/>
氏之初今果二百餘矣焰焰其光和和其始者焰焰其<lb/>
光謂嵗在丁未也焰者火豈非南方之丙丁之謂乎未<lb/>
亦火之位也和和其始謂今天子建號曰太和其始蓋<lb/>
<pb n="KR3l0118_WYG_392-6b"/>
元年也東方有兎小首元尾者叙君之名氏東方甲乙<lb/>
木也兔者卯也卯以附木是栁字也小首元尾者是光<lb/>
也經吾道来吾里言君之来也飲吾泉以醉登吾榻而<lb/>
寐言君之止也刻乎其壁奥乎其義誰人以辨其東平<lb/>
子謂其義奥而𨼆獨吾能辨之東平吾之邑也益又信<lb/>
矣如是而辨果得道者之遺記也<hi>出宣室志</hi>
　　　　李福<lb/>
洛京北邙太清觀鐘樓唐咸通年中忽然摧塌有屋檁<lb/>
<pb n="KR3l0118_WYG_392-7a"/>
一條其中空虚毎撑動觸動轉内敲磕有聲人遂相𫝊<lb/>
来競觀之道士李威儀不欲聚人乃令破之於其間得<lb/>
一黑漆板上有陷金之字曰山水誰無言元年遇福重<lb/>
脩道士齎呈洛中諸官皆不能詳之李福相公罷鎮西<lb/>
川歸洛見此𨼆文反覆詳讀數四遂謂觀主曰但請度<lb/>
工鳩徒當以俸餘之金獨力完葺也百年之前智者勒<lb/>
其志已㝠合今日安得不重興觀宇乎洎觀成或請其<lb/>
由福曰山水誰無言者今上御名也<hi>咸通名漼也</hi>元年遇福<lb/>
<pb n="KR3l0118_WYG_392-7b"/>
者福元之初作鎮獲俸而迴福其不修復待何人者哉<lb/>
<hi>出玉堂閒話</hi>
　　　　熊博<lb/>
熊博者本建安津吏岸崩得一古塚藤蔓纏其棺旁有<lb/>
石銘云欲陷不陷𬒳藤縛欲落不落𬒳沙閣五百年後<lb/>
遇熊博博時貧老僧率錢葬之博後至建州刺史<hi>出稽神録</hi>
　　　　王敬之<lb/>
故鄴都之西北門曰芳林鄉齊村民王敬之編户中尤<lb/>
<pb n="KR3l0118_WYG_392-8a"/>
貧者常以樵蘇為業丙午嵗秋九月因掘一株銅雀臺<lb/>
下其地欻然小陷隨而鍤之三尺許得一蒼石大如盆<lb/>
遂力索之石忽破為二若摧殻然中有蒼石匣長尺有<lb/>
咫厚三寸廣四寸敬之駭内諸畚中以歸潔之以水則<lb/>
温潤昭爛真竒寳也四傍及背引起龍<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>鳯翥及花葩<lb/>
之状雕鏤竒詭殆非人工徐啓之中有白玉板上刻大<lb/>
篆六行文曰上土巴灰除虚除伊尹東北八九餘秦趙<lb/>
多應分五玉白絲竹木子世世居但㸔六六百中外世<lb/>
<pb n="KR3l0118_WYG_392-8b"/>
主留難如國如於是敬之持以獻魏帥樂彦真彦真賚<lb/>
以束帛而蠲其地征焉亦無能洞達其𨼆詞者噫當曹<lb/>
氏石氏髙氏之代斯則鄴之王氣休運所鍾於是諸賢<lb/>
衆矣焉知不有隂覩後代總括風雲幅裂山河之事而<lb/>
瘞玉以䜟之今石既出其事將兆矣<hi>出皇甫牧玉匣記</hi>
　　　　王承檢<lb/>
王蜀秦州節度使王承檢築防蕃城至土邽山下獲瓦<lb/>
棺内無屍唯有一片舌肉色紅潤堅如鐡石其舌上只<lb/>
<pb n="KR3l0118_WYG_392-9a"/>
有髑髏中有一古錢有二蠅振然飛去片石刻篆字曰<lb/>
大隋開皇二年渭州刺史張崇妻夫人王氏年二十五<lb/>
嫁於崇三年而娠惡其姙娠遂卒銘曰車道之北邽山<lb/>
之陽深深𦵏玉鬱鬱埋香刻斯貞石煥乎遺芳地變陵<lb/>
谷嶮列城隍乾徳丙年壊者合郎是嵗偽乾徳六年丙<lb/>
子嵗也言壞者合郎即王承檢小字也<hi>出玉溪縮事</hi>
　<lb/>
　<lb/>
<pb n="KR3l0118_WYG_392-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百九十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百八十八</head> <lb/>
    <p>
<pb n="KR3l0118_WYG_188-1a"/>
欽定四庫全書<lb/>
　太平廣記卷一百八十八<lb/>
　　權倖<lb/>
　　　張易之　　　王凖　　　　王毛仲<lb/>
　　　李林甫　　　盧絢　　　　李輔國<lb/>
　　　韋渠牟　　　魚朝恩　　　元載<lb/>
　　　路巖　　　　髙湘　　　　盧隱<lb/>
　　　　張易之<lb/>
<pb n="KR3l0118_WYG_188-1b"/>
張易之昌宗時初入朝官位尚卑謟附者乃呼為五郎六郎<lb/>
自後因以成俗張昌儀兄弟恃易之昌宗之寵所居奢溢逾<lb/>
於王者末年有人題其門曰一兩絲能得幾時絡昌儀見之<lb/>
遽命筆續其下曰一日即足未幾禍及張昌宗之貴也武三<lb/>
思謂之王子晉後身為詩以贈之詩至今猶存<hi>出國史異纂</hi>
　　　　王凖<lb/>
王鉷之子凖為衞尉少卿出入宫中以闘雞侍帝左右<lb/>
時李林甫方持權恃勢林甫子岫為將作監亦入侍帷<lb/>
<pb n="KR3l0118_WYG_188-2a"/>
幄岫常為凖所侮而不敢發一言一旦凖盡率其徒過<lb/>
駙馬王瑤宅第瑤望塵趨拜凖挾彈命中於瑤巾冠之<lb/>
上因折其玉簪以為取笑樂遂致酒張樂永穆公主親<lb/>
御匕公主即帝之長女也仁孝端淑頗推於戚里帝特<lb/>
所鍾愛凖既去或有謂瑤曰䑕輩雖恃其父勢然長公<lb/>
主帝愛女君待之或闕帝豈不介意邪瑶曰天子怒無<lb/>
所畏但性命繫七郎安敢不爾時人多呼為七郎其盛<lb/>
勢横暴人之所畏也如是<hi>出明皇雜錄</hi>
<pb n="KR3l0118_WYG_188-2b"/>
　　　　王毛仲<lb/>
王毛仲本髙麗人𤣥宗在藩邸與李宜得服勤左右帝<lb/>
皆愛之每侍宴與姜皎同榻坐於帝前既而貴倨恃舊<lb/>
益為不法帝常優容之每遣中官問訊毛仲受命之後<lb/>
稍不如意必恣其凌辱而後遣還髙力士楊思朂忌之<lb/>
頗深而未常敢言於帝毛仲妻李氏既誕育三日帝命<lb/>
力士賜以酒食金帛甚厚仍命其子為五品官力士既<lb/>
還帝曰毛仲喜否復有何詞力士曰出其兒以示臣熟<lb/>
<pb n="KR3l0118_WYG_188-3a"/>
眄褓中曰此兒豈不消三品官帝大怒曰往誅韋氏此<lb/>
賊尚持兩端避事不入我未嘗言之今敢以赤子恨我<lb/>
邪由是恩義益衰帝自先天在位後十五年至開府者<lb/>
唯四人后父王仁皎姚崇宋璟王毛仲而已<hi>出明皇雜錄</hi>
　　　　李林甫<lb/>
張九齡在相位有謇諤匪躬之誠𤣥宗既在位年深稍<lb/>
怠庶政每見帝無不極言得失李林甫時方同列聞帝<lb/>
意隂欲中之時欲加朔方節度使牛僊客實封九齡因<lb/>
<pb n="KR3l0118_WYG_188-3b"/>
稱其不可甚不叶帝㫖他日林甫請見屢陳九齡頗懐<lb/>
誹謗於時方秋帝命髙力士持白羽扇以賜將寄意焉<lb/>
九齡惶恐因作賦以獻又為歸鷰詩以貽林甫其詩曰<lb/>
海鷰何㣲𦕈乘春亦蹔來豈知泥滓賤只見玉堂開繡<lb/>
戸時雙入華軒日幾廻無心與物競鷹隼莫相猜林甫<lb/>
覽之知其必退恚怒稍解九齡洎裴耀卿罷免之日自<lb/>
中書至月華門將就班列二人鞠躬卑遜林甫處其中<lb/>
抑揚自得觀者竊謂一鵰挾兩兎俄而詔張裴為左右<lb/>
<pb n="KR3l0118_WYG_188-4a"/>
僕射罷知政事林甫視其詔大怒曰猶為左右丞相邪<lb/>
二人趨就本班林甫目送之公卿已下視之不覺股慄<lb/>
<hi>出明皇雜錄</hi>
　　　　盧絢<lb/>
𤣥宗宴於勤政樓下巷無居人宴罷帝猶垂簾以觀兵<lb/>
部侍郎盧絢謂帝已歸宫掖垂鞭按轡横縱樓下絢負<lb/>
文雅之稱而復風標清粹帝一見不覺目送之問左右<lb/>
曰誰近臣具以絢名氏對之帝亟稱其藴藉是時林甫<lb/>
<pb n="KR3l0118_WYG_188-4b"/>
方持權忌能帝之左右寵倖未嘗不厚以金帛為賄由<lb/>
是帝之動靜林甫無不知之翌日林甫召絢之子弟謂<lb/>
曰賢尊以素望清崇今南方藉才聖上有交廣之寄可<lb/>
乎若憚遐方即當請老不然以賔詹仍分務東洛亦優<lb/>
賢之命也子歸而具道建議可否於是絢以賔詹為請<lb/>
林甫恐乖衆望出為華州刺史不旬月誣其有疾為郡<lb/>
不理授太子詹事員外安置<hi>出明皇雜錄</hi>
　　　　李輔國<lb/>
<pb n="KR3l0118_WYG_188-5a"/>
𤣥宗為太上皇在興慶宫居久雨初晴幸勤政樓樓下<lb/>
市人及街中往來者喜且泫然曰不期今日再得見太<lb/>
平天子傳呼萬歳聲動天地時肅宗不豫李輔國誣奏<lb/>
云此皆九僊媛高力士陳𤣥禮之異謀也下矯詔遷太<lb/>
上皇於西内給其扈從部曲不過老弱三二十人及中<lb/>
逵攅刄曜日輔國統之太上皇驚欲墜馬數四頼左右<lb/>
扶持乃上髙力士躍馬而前厲聲曰五十年太平天子<lb/>
李輔國汝舊臣不宜無禮李輔國下馬輔國不覺失轡<lb/>
<pb n="KR3l0118_WYG_188-5b"/>
而下宣太上皇誥曰將士各得好生於是輔國令兵士<lb/>
咸韜刄於鞘中齊聲曰太上皇萬福一時拜舞力士又<lb/>
曰李輔國攏馬輔國遂著靴出行攏馬與兵士等䕶侍<lb/>
太上皇平安到西内輔國領衆既退太上皇泣持力士<lb/>
手曰微將軍阿暪已為兵死鬼矣既而九僊媛力士𤣥<lb/>
禮長流遠惡處此皆輔國之矯詔也時肅宗大漸輔國<lb/>
專朝意西内之復有變故也<hi>出戎幕閒談</hi>
　　　　韋渠牟<lb/>
<pb n="KR3l0118_WYG_188-6a"/>
貞元末太府卿韋渠牟金吾李齊運度支裴延齡京兆<lb/>
尹嗣道王實皆承恩寵事薦人多得名位時劉師老穆<lb/>
寂皆應科目渠牟主持穆寂齊運主持師老會齊運朝<lb/>
對上嗟其羸弱許其致政而師老失授故無名子曰太<lb/>
府朝天昇穆老尚書倒地落劉師又渠牟因對徳宗徳<lb/>
宗問之曰我擬用鄭絪作宰相如何渠牟曰若用此人<lb/>
必敗陛下公事他日又問對亦如此帝曰我用鄭絪定<lb/>
也卿勿更言絪即昭國司徒公也再入相位以清儉文<lb/>
<pb n="KR3l0118_WYG_188-6b"/>
學號為賢相於今傳之渠牟之毁濫也<hi>出嘉話錄</hi>
　　　　魚朝恩<lb/>
魚朝恩專權使氣公卿不敢仰視宰臣或決政事不預<lb/>
謀者則睚眦曰天下之事豈不由我乎於是帝惡之而<lb/>
朝恩幼子令徽年十四五始給事於内殿帝以朝恩故<lb/>
遂特賜綠未浹旬月同列黄門位居令徽上者因叙立<lb/>
於殿前恐其後至遂爭路以進無何誤觸令徽臂乃馳<lb/>
歸告朝恩以班次居下為同列所欺朝恩怒翌日於帝<lb/>
<pb n="KR3l0118_WYG_188-7a"/>
前奏曰臣幼男令徽位居衆寮之下願陛下特賜金章<lb/>
以超其等不言其緋而便求紫帝猶未語而朝恩已令<lb/>
所司捧紫衣而至令徽即謝於殿前帝雖知不可彊謂<lb/>
朝恩曰卿男著章服大宜稱也魚氏在朝動無畏憚他<lb/>
皆倣此其同列黄門尋逐於嶺表及朝恩被殺天下無<lb/>
不快焉<hi>出杜陽雜編</hi>
　　　　元載<lb/>
元載在中書有丈人自宣州貨所居來投求一職事中<lb/>
<pb n="KR3l0118_WYG_188-7b"/>
書度其人材不任職事贈河北一函書而遣之丈人惋<lb/>
怒不得已持書而去既至幽州念破産而來止得一書<lb/>
書若懇切猶可望乃拆視之更無一詞唯署名而已大<lb/>
悔怒欲廻念已行數千里試謁院寮院寮問既是相公<lb/>
丈人豈無緘題曰有判官大驚立命謁者上白斯須乃<lb/>
有大挍持箱復請書書既入館之上舍留連積月及辭<lb/>
去奉絹一千匹<hi>出幽閒鼓吹</hi>
又元載子伯和勢傾中外福州觀察使寄樂妓十人既<lb/>
<pb n="KR3l0118_WYG_188-8a"/>
至半歳不得送使者窺伺門下出入頻者有琵琶康崑<lb/>
崙最熟厚遺求通既送妓伯和一試奏盡以遺之先有<lb/>
叚和尚善琵琶自製西梁州崐崘求之不與至是以樂<lb/>
之半贈之乃傳焉今曲調梁州是也<hi>出幽閒鼓吹</hi>
　　　　路巖<lb/>
路巖出鎭坤維也開道中衢恣為瓦石所擊故京尹温<lb/>
璋諸子之黨也巖以薛能自省郎權知京兆府事李蠙<lb/>
之舉也至是巖謂能曰臨行勞以瓦礫相餞能徐舉手<lb/>
<pb n="KR3l0118_WYG_188-8b"/>
板對曰舊例宰相出鎭府司無例發人防守巖有慙色<lb/>
懿宗晩節朝政多門巖年少固位邂逅致此一旦失勢<lb/>
當岐路者率多仇隙附麗<hi>音離</hi>之徒釣射時態志在諛媚<lb/>
雷同一詞中外騰沸其實未然也始巖在淮南與崔鉉作<lb/>
支使除監察不十年城門不出而致位卿相物禁太盛<lb/>
暴貴不祥良有以哉初鉉以巖為必貴常曰路十終須<lb/>
與他那一位也自監察入翰林鉉猶在淮南聞之曰路<lb/>
十如今便入翰林如何到老皆如所言<hi>出玉泉子</hi>
<pb n="KR3l0118_WYG_188-9a"/>
　　　　髙湘<lb/>
元和初黜八司馬韋執誼崖州韓泰䖍州桞宗元永州<lb/>
劉禹錫朗州韓曄饒州凌凖連州程异栁州及咸通韋<lb/>
保衡路巖作相除不附已者十司戸崔沆循州李瀆繡<lb/>
州蕭遘播州崔彦融雷州高湘髙州張顔潘州李貺勤<lb/>
州杜裔休端州鄭彦持義州李藻費州内繡州潘州雷<lb/>
州三人不廻初高湜與弟湘少不相睦咸通末既出高<lb/>
州湜雅與路巖相善見巖陽救湘巖曰某與舍人皆是<lb/>
<pb n="KR3l0118_WYG_188-9b"/>
京兆府荷枷者先是劉瞻志欲除巖温璋希㫖别製新<lb/>
枷數十待之瞻以人情附已不甚緘密其計洩焉故居<lb/>
巖之後湜既知舉問巖所欲言時巖以去年停舉已潛<lb/>
奏恐有遺滯請加十人矣即託湜以五人湜喜其數寡<lb/>
形於言色不累日十人制下湜未知之也巖執詔笑謂<lb/>
湜曰前者五人侍郎所惠也今之十人某自致也湜竟<lb/>
依其數放焉湘到任嗔湜不佑已嘗賦詩云唯有髙州<lb/>
是當家<hi>出玉泉子</hi>
<pb n="KR3l0118_WYG_188-10a"/>
　　　　盧隱<lb/>
盧隱李峭皆滑帥王鐸之門生前後黜辱者數矣隱峭<lb/>
物議以為咸祍席不修隱以從兄攜為相特除右司員<lb/>
外郎右丞崔沆不聽隱上省仍即見攜於私第攜未知<lb/>
之欣然而出沆曰員外前日入省時議未息今復除紏<lb/>
司員外省中固不敢辭他曹惟相公命攜大怒馳入曰<lb/>
舍弟極屈即當上陳既上沆乃求假攜即時替沆官沆<lb/>
謂人曰吾見丞郎出省郎未見省郎出丞郎隱初自太<lb/>
<pb n="KR3l0118_WYG_188-10b"/>
常博士除水部員外為右丞李景温揖焉迨右司之命<lb/>
景温之㫖也至是而遂其志矣是時諫官亦有陳其疏<lb/>
者攜曰諌官似狗一箇吠輒一時有聲<hi>出玉泉子</hi>
　<lb/>
　<lb/>
　<lb/>
　<lb/>
　太平廣記卷一百八十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百三十三</head> <lb/>
    <p>
<pb n="KR3l0118_WYG_133-1a"/>
欽定四庫全書<lb/>
　太平廣記卷一百三十三<lb/>
　　報應三十二<lb/>
　　　朱化　　　　李詹　　　　王公直<lb/>
　　　黃敏　　　　陳君稜　　　王洞微<lb/>
　　　孫季貞　　　崔道紀　　　何澤<lb/>
　　　岳州人　　　徐可範　　　建業婦人<lb/>
　　　廣陵男子　　何馬子　　　章邵<lb/>
<pb n="KR3l0118_WYG_133-1b"/>
　　　韓立善　　　僧修準　　　宇文氏<lb/>
　　　李貞　　　　僧秀榮　　　毋乾昭<lb/>
　　　李紹<lb/>
　　　　朱化<lb/>
洛陽人朱化者以販羊為業唐貞元初西行抵邠寧迴<lb/>
易其羊有一人見化謂曰君市羊求利當求豐贍君見<lb/>
羊之小者以為不可易也殊不知小者不久而大也自<lb/>
小而易及貨而大其利不亦博乎易之大者其羊必少<lb/>
<pb n="KR3l0118_WYG_133-2a"/>
易之小者其羊必多羊多則利厚也羊少則利寡也化<lb/>
然之乃告其人曰爾知有小羊我當盡易之其人數日<lb/>
乃引一羊主至化遂易得小羊百十口大小羊相雜為<lb/>
羣迴歸洛陽行至關下一夕所易之小羊盡化為鬼而<lb/>
走化大駭莫測其由明年復徃邠寧見前言小羊之人<lb/>
化甚怒將執之詣官府其人曰我何罪也化曰爾以小<lb/>
羊迴易我驅至關下盡化為鬼得非汝用妖術乎其人<lb/>
曰爾販賣羣羊以求厚利殺害性命不知紀極罪已彌<lb/>
<pb n="KR3l0118_WYG_133-2b"/>
天矣自終不悟而反怒我我即鬼也當與羣羊執爾而<lb/>
戮之言訖而滅化大驚懼㝷死於邠寧焉<hi>出竒事記</hi>
　　　　李詹<lb/>
唐李詹大中七年崔瑤下擢進士第平生廣求滋味每<lb/>
食鱉輒緘其足暴于烈日鱉既渴即飲以酒而烹之鱉<lb/>
方醉已熟矣復取驢縶于庭中圍之以火驢渴即飲灰<lb/>
水蕩其腸胃然後取酒調以諸辛味復飲之驢未絶而<lb/>
為火所逼爍外已熟矣詹一日方巾首失力仆地而卒<lb/>
<pb n="KR3l0118_WYG_133-3a"/>
頃之詹膳夫亦卒一夕膳夫復蘇曰某見詹為地下責<lb/>
其過害物命詹對以某所為某即以詹命不可違答之<lb/>
詹又曰某素不知皆狄愼思所傳故得以迴無何愼思<lb/>
復卒愼思亦登進士第時為小諌<hi>出玉泉子</hi>
　　　　王公直<lb/>
唐咸通庚寅歲洛師大飢穀價騰貴民有殍於溝塍者<lb/>
至蠶月而桑多為蟲食葉一斤直一鍰新安縣慈澗店<lb/>
北村民王公直者有桑數十株特茂盛蔭翳公直與妻<lb/>
<pb n="KR3l0118_WYG_133-3b"/>
謀曰歉儉若此家無見糧徒竭力于此蠶尚未知其得<lb/>
失以我計者莫若棄蠶乗貴貨葉可獲錢十萬蓄一月<lb/>
之糧則接麥矣豈不勝為餒死乎妻曰善乃㩦鍤坎地<lb/>
卷蠶數箔瘞焉明日淩晨荷桑詣都市鬻之得三千文<lb/>
市彘肩及餅餌以歸至徽安門門吏見囊中殷血連洒<lb/>
于地遂止詰之公直曰適賣葉得錢市彘肉及餅餌貯<lb/>
囊無他也請吏捜索之既發囊唯有人左臂若新支解<lb/>
焉羣吏乃反接送于居守居守命付河南府尹正琅邪<lb/>
<pb n="KR3l0118_WYG_133-4a"/>
王公凝令綱紀鞫之其欵云某瘞蠶賣桑葉市肉以歸<lb/>
實不殺人特請檢驗尹判差所由監領就村檢埋蠶之<lb/>
處所由領公直至村先集鄰保責手狀皆稱實知王公<lb/>
直埋蠶别無惡跡乃與村衆及公直同發蠶坑中唯有<lb/>
箔角一死人而缺其左臂取得臂附之宛然符合遂復<lb/>
領公直詣府白尹尹曰王公直雖無殺人之事且有坑<lb/>
蠶之咎法或可恕情在難容蠶者天地靈蟲綿帛之本<lb/>
故加𠞰絶與殺人不殊當寘嚴刑以絶凶醜遂命于市<lb/>
<pb n="KR3l0118_WYG_133-4b"/>
杖殺之使驗死者則復為腐蠶矣<hi>出三水小牘</hi>
　　　　黃敏<lb/>
江西都校黃敏者因禦寇墜馬折其左股其下遂速以<lb/>
石碎生龜傅之月餘乃愈而龜頭尚活龜腹間與髀肉<lb/>
相連而生敏遂惡之他日割去欲下刀痛楚與已肉無<lb/>
異不能而止龜目所視亦同已所見也<hi>出聞竒錄</hi>
　　　　陳君稜<lb/>
曹宋二州西界有大鶴陂陂左村人陳君稜少小捕魚<lb/>
<pb n="KR3l0118_WYG_133-5a"/>
為業後得患恒被衆魚所食痛苦不能自持若以魚網<lb/>
蓋之痛即止後為村人盜網去數日間不勝痛而死德<lb/>
州刺史鄧某曾任考城令知此事<hi>出聞奇録</hi>
　　　　王洞微<lb/>
唐汾州景雲觀道士王洞微者家于孝義縣初為小胥<lb/>
性喜殺常釣弋漁獵自弱冠至壯年凡殺狼狐雉兔洎<lb/>
魚鱉飛鳥計以萬數後為里尹患病熱月餘忽覺室内<lb/>
有禽獸魚鱉萬數環其榻而噬之瘡痏被身殆無完膚<lb/>
<pb n="KR3l0118_WYG_133-5b"/>
中夕之後其父母兄弟俱聞洞微卧内有羣鳥啁啾厯<lb/>
然可辨凡數年疾益甚或有謂洞微父曰汝子病且亟<lb/>
宜遷居景雲觀于是卜日徙居月餘會羣道士修齋授<lb/>
籙是夕洞微瘳後十年竟以疾卒<hi>出宣室志</hi>
　　　　孫季貞<lb/>
唐孫季貞陳州人少好捕網飛走尤愛啗鷄卵毎毎欲<lb/>
食輒焚而熟之卒且三年矣鄰有張生者亦以病卒三<lb/>
日也忽便起坐既行乃徑徃孫氏家稱季貞云其言實<lb/>
<pb n="KR3l0118_WYG_133-6a"/>
季貞其形故張生也張氏之族即詣官以訴云孫先是<lb/>
吾不當死以生平多害物命故為寃債所訴以食雞卵<lb/>
過甚被驅入于空城中比入則戸闔矣第見滿城火灰<lb/>
既為燒爍不知所為東顧方見城戸雙啓即奔從之至<lb/>
則復闔矣西顧從之復然南顧北顧從之亦然其苦楚<lb/>
備嘗之矣一旦王謂季貞曰爾壽未盡然死且三年矣<lb/>
何以復還主者曰鄰有張某死纔三日可借此以託其<lb/>
神魂王然之今我實季貞也官不能斷郡牧劉尚書廙<lb/>
<pb n="KR3l0118_WYG_133-6b"/>
親呼問之曰宜以平生一事人無知者以為驗季貞曰<lb/>
某未死前嘗藏佛經兩卷于屋瓦人實無知者命探之<lb/>
存焉斷歸孫氏<hi>出玉泉子</hi>
　　　　崔道紀<lb/>
唐前進士崔道紀及第後遊江淮間遇酒醉甚卧于客<lb/>
館中其僕使井中汲水有一魚隨桶而上僕者得之以<lb/>
告道紀道紀喜曰魚羮甚能醒酒可速烹之既食良久<lb/>
有黃衣使者自天而下立于庭中連呼道紀使人執捉<lb/>
<pb n="KR3l0118_WYG_133-7a"/>
宣敕曰崔道紀下土小民敢殺龍子官合至宰相壽命<lb/>
至七十並宜除言訖昇天而去是夜道紀暴卒時年三<lb/>
十五<hi>出録異記</hi>
　　　　何澤<lb/>
唐何澤者容州人也嘗攝廣州四㑹縣令性豪橫唯以<lb/>
飲啖為事尤嗜鵝鴨鄉胥里正恒令供納常豢養鵝鴨<lb/>
千百頭日加烹殺澤只有一子愛憐特甚嘗一日烹雙<lb/>
雞爨湯以待沸其子似有鬼物撮置鑊中一家驚駭就<lb/>
<pb n="KR3l0118_WYG_133-7b"/>
出之則與雙雞俱潰爛矣<hi>出報應錄</hi>
　　　　岳州人<lb/>
唐咸通中岳州府有村人涸湖池取魚獲龜尤倍多悉<lb/>
刳其肉載龜板至江陵鬻之厚得金帛後歸家忽遍身<lb/>
患瘡楚痛號呌鄰里不忍聞須得大盆貯水舉體投水<lb/>
中漸變作龜形逾年肉爛腐墜而死<hi>出報應記</hi>
　　　　徐可範<lb/>
唐内侍徐可範性好畋獵殺害甚衆嘗取活鱉鑿其甲<lb/>
<pb n="KR3l0118_WYG_133-8a"/>
以熱油注之謂之鱉䭔又性嗜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>驢以驢縻絆于一室<lb/>
内盆盛五味汁于前四面迫以烈火待其渴飲五味汁<lb/>
盡取其腸胃為饌前後烹宰不紀其數後扈從僖宗幸<lb/>
蜀得疾毎睡見羣獸鳥雀啄食其肉痛苦萬狀又須于<lb/>
牀下布火及以油醋灌其身仍以罟網蓋覆方暫得睡<lb/>
以日繼夜常須如此命將盡惟一束黑骨而已<hi>出報應記</hi>
　　　　建業婦人<lb/>
近歲建業有婦人背生一癅大如數斗囊中有物如繭<lb/>
<pb n="KR3l0118_WYG_133-8b"/>
栗甚衆行即有聲恒乞于市自言村婦也常與娣姒輩<lb/>
分養蠶已獨頻年損耗因竊其姒一囊繭焚之頃之背<lb/>
患此瘡漸成此癅以衣覆之即氣閉悶常露之乃可而<lb/>
重如負囊矣<hi>出捜神記</hi>
　　　　廣陵男子<lb/>
廣陵有男子行乞于市毎見馬矢即取食自云嘗為人<lb/>
飼馬慵不能夜起其主恒自檢視見槽中無草督責之<lb/>
乃取烏梅并以飼馬馬齒楚不能食竟以是致死已後<lb/>
<pb n="KR3l0118_WYG_133-9a"/>
因患病見馬矢輒流涎欲食食之與烏梅味正同了無<lb/>
穢氣<hi>出稽神錄</hi>
　　　　何馬子<lb/>
遂州人何馬子好食蜂兒坐罪令衆于市忽有大蜂數<lb/>
箇螫其面痛楚呌呼守者驅而復來抵暮方絶如此經<lb/>
旬乃死<hi>出儆戒錄</hi>
　　　　章邵<lb/>
章邵者恒為商賈巨有財帛而終不捨貪猥誅求路岐<lb/>
<pb n="KR3l0118_WYG_133-9b"/>
因逢鹿避人而去鹿子為邵之所獲邵便打殺棄之林<lb/>
中其鹿母遙見悲號其聲不已其日邵欲夜行意有所<lb/>
謀也邵只有子一人年方弱冠先父一程行及困于大<lb/>
樹下憩歇以伺其父未間且寢于樹陰中邵乃不曉是<lb/>
子但見衣襆在旁一人熟寐而已遂就抽腰刀刺其喉<lb/>
取衣襆而前行及天漸曉見其衣襆乃知殺者是已子<lb/>
也嗟乎章邵兇率如此報應亦宜然<hi>出野人間話</hi>
　　　　韓立善<lb/>
<pb n="KR3l0118_WYG_133-10a"/>
蜀金鴈橋有韓立善者作釣鉤積有年矣因食魚鯁喉<lb/>
成瘡頷脱而死<hi>出儆戒録</hi>
　　　　僧修準<lb/>
蜀郡大慈寺律師修準雖云奉律性甚褊躁庭前植竹<lb/>
多蟻子縁欄檻準怒伐去竹盡取蟻子棄灰火中準後<lb/>
忽患癬瘡遍頭面醫者云蟻漏瘡不可醫後竟卒<hi>出儆戒録</hi>
　　　　宇文氏<lb/>
宇文氏偽蜀之富家也孀居國之東門嘗聞寢室上有<lb/>
<pb n="KR3l0118_WYG_133-10b"/>
人行命僕隸升屋視之獲得野狸三頭并狸母宇文氏<lb/>
殺狸母而存其子焉未朞歲宇文氏適䕶戎王承丕丕<lb/>
殺判官郭延鈞一家宇文氏并前夫一男二女下獄定<lb/>
罪赦男女斬宇文氏吁得非殺狸母之所報也<hi>出儆戒録</hi>
　　　　李貞<lb/>
蜀錦浦坊民李貞家養狗名黑兒貞因醉持斧擊殺之<lb/>
李貞臨老與鄰舍惡少白昌祚争競昌祚乘醉以斧擊<lb/>
貞死焉時昌祚年十九歲與殺狗年正同昌祚小字黑<lb/>
<pb n="KR3l0118_WYG_133-11a"/>
兒寃報顯然不差絲髪<hi>出儆戒録</hi>
　　　　僧秀榮<lb/>
蜀郡金華寺法師秀榮院内多松栢生毛蟲色黃長三<lb/>
二寸莫知紀極秀榮使人掃除埋瘞或棄于柴積内僧<lb/>
仁秀取柴煮料于烈日中曬乾蟲死者無數經月餘秀<lb/>
榮暴卒金華寺有僧入㝠見秀榮荷鐵枷坐空地烈日<lb/>
中有萬萬蟲咂噬僧還魂備説與仁秀仁秀大駭遂患<lb/>
背瘡數日而卒<hi>出儆戒録</hi>
<pb n="KR3l0118_WYG_133-11b"/>
　　　　毋乾昭<lb/>
蜀人毋乾昭有莊在射洪縣因徃莊収刈有鹿遭射逐<lb/>
之驚忙走投乾昭昭閉于空房中説與鄰僧法惠法惠<lb/>
笑曰天送食物豈宜輕捨乃殺之沽酒炙鹿共僧飲啖<lb/>
僧食一塊忽大呌云刀割我心嘔血至夕而死<hi>出儆戒録</hi>
　　　　李紹<lb/>
蜀民李紹好食犬前後殺犬數百千頭嘗得一黑犬紹<lb/>
憐之蓄養頗厚紹因醉夜歸犬迎門號吠紹怒取斧擊<lb/>
<pb n="KR3l0118_WYG_133-12a"/>
犬有兒子自内走出斧正中其首立死一家惶駭且捕<lb/>
犬犬走不知所之紹後得病作狗嘷而死<hi>出儆戒録</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_133-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百三十二</head> <lb/>
    <p>
<pb n="KR3l0118_WYG_232-1a"/>
欽定四庫全書<lb/>
　太平廣記卷二百三十二<lb/>
　　器玩四<lb/>
　　　符載　　　　破山劍　　　揚州貢<lb/>
　　　鄭雲逵　　　張存　　　　百合花<lb/>
　　　浙右漁人　　元稹　　　　李德裕<lb/>
　　　甘露僧　　　令狐綯<hi>以下六條原闕</hi>裴岳<lb/>
　　　茍諷　　　　紅沬　　　　鐵頭<lb/>
<pb n="KR3l0118_WYG_232-1b"/>
　　　䖍州刺史　　周邯　　　　貞陽觀<lb/>
　　　陴湖漁者　　文谷<lb/>
　　　　符載<lb/>
唐符載文學武藝雙絶常畜一劍神光照夜為晝客游<lb/>
至淮浙遇巨商舟艦遭蛟作梗不克前進擲劍一揮血<lb/>
灑如雨舟舸安流而逝後遇寒食于人家裹秬粽麄如<lb/>
桶食刀不可用以此劍斷之訖其劍無光若頑鐵無所<lb/>
用矣古人云千鈞之弩不為鼷䑕發機其此劍之謂乎<lb/>
<pb n="KR3l0118_WYG_232-2a"/>
<hi>出芝田錄</hi>
　　　　破山劍<lb/>
近世有士人耕地得劍磨洗詣市有胡人求買初還一<lb/>
千累上至百貫士人不可胡隨至其家愛玩不捨遂至<lb/>
百萬已尅明日持直取劍㑹夜佳月士人與其妻持劍<lb/>
共視笑云此亦何堪至是貴價庭中有搗帛石以劍指<lb/>
之石卽中斷及明胡載錢至取劍視之嘆曰劍光已盡<lb/>
何得如此不復買士人詰之胡曰此是破山劍唯可一<lb/>
<pb n="KR3l0118_WYG_232-2b"/>
用吾欲持之以破寳山今光鋩頓盡疑有所觸士人夫<lb/>
妻悔恨向胡説其事胡以十千買之而去<hi>出廣異記</hi>
　　　　揚州貢<lb/>
揚州舊貢江心鏡五月五日揚子江所鑄也或言無百<lb/>
煉者六七十煉則止易破難成往往有鳴者<hi>出國史補</hi>
　　　　鄭雲逵<lb/>
唐鄭雲逵少時得一劍鱗鋏星鐔有時而吼常莊居横<lb/>
膝玩之忽有一人從庭樹窣然而下紫衣朱幘𬒳髪露<lb/>
<pb n="KR3l0118_WYG_232-3a"/>
劍而立黑氣周身狀如重霧鄭素有膽氣佯若不見其<lb/>
人因言我上界人知公有異劍願借一觀鄭謂曰此凡<lb/>
鐵耳君居上界豈藉此乎其人求之不已鄭伺便良乆<lb/>
疾斫之不中刜墜黑氣著地數日方散<hi>出酉陽雜俎</hi>
　　　　張存<lb/>
唐叚成式其友人温介云大歴中高郵百姓張存以踏<lb/>
藕為業嘗于陂中見旱藕稍大如臂遂盡力掘之深二<lb/>
丈大至合抱以不可窮乃斷之中得一劍長二尺色青<lb/>
<pb n="KR3l0118_WYG_232-3b"/>
無刃存不之寳邑人有知者以十束薪獲焉其藕無絲<lb/>
<hi>出酉陽雜俎</hi>
　　　　百合花<lb/>
唐元和末海陵夏侯一庭前生百合花大如常數倍異<lb/>
之因發其下得臂匣十三重各匣一鏡至第七者光不<lb/>
蝕照日光環一丈其餘規銅而已<hi>出酉陽雜俎</hi>
　　　　浙右漁人<lb/>
唐李德裕長慶中廉問浙右㑹有漁人于秦淮垂機網<lb/>
<pb n="KR3l0118_WYG_232-4a"/>
下深處忽覺力重異于常時及斂就水次卒不獲一鱗<lb/>
但得古銅鏡可尺餘光浮于波際漁人取視之歴歴盡<lb/>
見五臟六腑血縈脉動竦駭氣魄因腕戰而墜漁人偶<lb/>
話于旁舍遂聞之于德裕盡周歲萬計窮索水㡳終不<lb/>
復得<hi>出松窗錄</hi>
　　　　元稹<lb/>
唐丞相元稹之鎭江夏也常秋夕登黄鶴樓遙望其江<lb/>
之湄有光若殘星焉遂令親信一人往視之其人棹小<lb/>
<pb n="KR3l0118_WYG_232-4b"/>
舟直詣光所乃釣船中也詢彼漁者云適獲一鯉光則<lb/>
無之其人乃㩦鯉而來既登樓公命庖人剖之腹中得<lb/>
鏡二如錢大而面相合背則隱起雙龍雖小而鱗鬛爪<lb/>
角悉具精巧且澤常有光耀公寳之置卧内巾箱之中<lb/>
及相國薨鏡亦亡去<hi>出三水小牘</hi>
　　　　李德裕<lb/>
唐太尉衞公李德裕嘗有老叟詣門引五六輩舁巨桑<lb/>
木請謁焉閽者不能拒之德裕異而出見叟曰此木某<lb/>
<pb n="KR3l0118_WYG_232-5a"/>
家寳之三世矣某今年耄感公之仁德且好竒異是以<lb/>
獻耳木中有竒寳若能者斷之必有所得洛邑有匠計<lb/>
其年齒已老或身已殁子孫亦當得其㫖設非洛匠無<lb/>
有能斷之者公如其言訪于洛下匠已殂矣子隨使而<lb/>
至玩視良乆曰可徐而斷之因解為二琵琶槽自然有<lb/>
白鴿羽翼嘴足巨細畢備匠料之㣲失厚薄不中一鴿<lb/>
少其翼公以形全者進之自留其一今猶在民間水部<lb/>
員外盧延譲見太尉之孫道其事<hi>出錄異記</hi>
<pb n="KR3l0118_WYG_232-5b"/>
　　　　甘露僧<lb/>
唐潤州甘露寺僧某者道行孤高名重江左李衞公德<lb/>
裕廉問日常與之遊及罷任以方竹杖一枝留贈焉方<lb/>
竹出大宛國堅實而正方節眼鬚牙四面對出實衞公<lb/>
之所寳也及再鎭浙右其僧尚在公問曰前所奉竹杖<lb/>
無恙否僧對曰已規圓而漆之矣公嗟惋彌日<hi>出桂苑叢談</hi>
　　　　令狐綯<lb/>
唐丞相令狐綯因話竒異之物自出鐵筩徑不及寸長四寸<lb/>
<pb n="KR3l0118_WYG_232-6a"/>
内取小卷書於日中視之乃九經並足其紙即蠟蒲團其文<lb/>
勻小首尾相似其精妙難以言述又傾其中復展看輕絹一<lb/>
匹度之四丈無少秤之纔及半兩視之似非人世所有<hi>闕</hi>
　　　　　返報太守懼追叟欲加刑叟曰乞使君不<lb/>
草草某知書禇輩只須此筆乞先見相公書跡然後創<lb/>
製太守示之叟笑曰若如此不消使君破三十錢者且<lb/>
更寄五十管如不穪甘鼎鑊之罪仍乞械繫俟使回期<lb/>
太守怒稍解且述叟事云覩相公神翰宜此等筆相府<lb/>
<pb n="KR3l0118_WYG_232-6b"/>
得之試染翰甚佳復書云筆大可意宜優賜匠人也太<lb/>
守喜以束帛贈叟而遣之<hi>出芝田錄</hi>
　　　　周邯<lb/>
唐周邯自蜀沿流嘗市得一奴名曰水精善于探水乃<lb/>
崑崙白水之屬也邯疑瞿塘之深命水精探之移時方<lb/>
出云其下有關不可越渡但得金珠而已每遇深水潭<lb/>
洞皆命奴探之多得寳物聞汴州八角井多有龍神時<lb/>
有異手出於井面欲使水精探之而猶豫未果其友邵<lb/>
<pb n="KR3l0118_WYG_232-7a"/>
澤有利劍常自神之解劍授奴遣之入井邯與澤于外<lb/>
以俟之悄然經乆忽見水精高躍出井未及投岸有大<lb/>
金手拿之復入劍與奴自此並失邯悲其水精澤恨其<lb/>
寳劍終莫窮其事他日有人謂邯曰此井乃龍神所處<lb/>
水府靈司豈得輒犯可祭而謝之邯乃祭謝而去<hi>出原化記</hi>
　　　　眞陽觀<lb/>
新淦縣有眞陽觀者即許眞君弟子曾眞人得道之所<lb/>
其常住有莊田頗為邑民侵據唐僖宗朝南平王鍾傳<lb/>
<pb n="KR3l0118_WYG_232-7b"/>
據江西八州之地時觀内因修元齋忽有一香爐自天<lb/>
而下其爐高三尺下有一盤盤内出蓮花一枝花有十<lb/>
二葉葉間隱出一物即十二屬也爐頂上有一仙人戴<lb/>
遠遊之冠着雲霞之衣相儀端妙左手搘頤右手垂膝<lb/>
坐一小磐石石上有花竹流水松檜之狀雕刋竒怪非<lb/>
人工所及也其初降時凡有邑民侵據本觀莊田即蜚<lb/>
于田所放大光明邑民驚懼即以其田還觀莫敢逗留<lb/>
南平王聞其靈異遣使取爐至江西供養忽一夕失爐<lb/>
<pb n="KR3l0118_WYG_232-8a"/>
尋之却至舊觀道俗目之為瑞爐故丞相樂安公孫偓<lb/>
南遷路經此觀留題末句云好是歩虚明月夜瑞爐蜚<lb/>
下醮壇前其瑞爐比如金色輕重不定尋常舉之只可<lb/>
及六七斤㑹有一盜者竊之雖數人亦不能舉至今猶<lb/>
在本觀而不能復蜚矣<hi>出玉堂閒話</hi>
　　　　陴湖漁者<lb/>
徐宿之界有陴湖周數百里兩州之莞葪<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>葦迨芰荷<lb/>
之𩔖頼以資之唐天祐中有漁者于網中獲鐵鏡亦不<lb/>
<pb n="KR3l0118_WYG_232-8b"/>
甚澁光猶可鑒面濶五六寸㩦以歸家忽有一僧及門<lb/>
謂漁者曰君有異物可相示乎答曰無之僧曰聞君獲<lb/>
鐵鏡即其物也遂出之僧曰君但却將往所得之處照<lb/>
之看有何覩如其言而往照見湖中無數甲兵漁者大<lb/>
駭復沉于水僧亦失之耆老相傳湖本陴州淪陷所致<lb/>
圖籍亦無載焉<lb/>
　　　　文谷<lb/>
偽蜀詞人文谷好古之士也嘗詣中書舍人劉光祚喜<lb/>
<pb n="KR3l0118_WYG_232-9a"/>
曰今日方與二客為約看予桃核盃文方欲問其由客<lb/>
至乃青城山道士劉雲次乃昇仙宫客沈黙也劉謂之曰<lb/>
文員外亦竒士因令取桃核盃出視之盃濶尺餘紋彩<lb/>
燦然眞蟠桃之實也劉云予少年時常游華岳逢一道<lb/>
士以此核取瀑泉盥漱予覩之驚駭道士笑曰爾意欲<lb/>
之耶即以半片見授予寳之有年矣道士劉雲出一白<lb/>
石圓如雞子其上有文彩隱出如畵乃是二童子持節<lb/>
引仙人眉目毛髪冠履衣帔纎悉皆具云於麻姑洞石<lb/>
<pb n="KR3l0118_WYG_232-9b"/>
穴中得之沈黙亦出一石濶一寸餘長二寸五分上隱<lb/>
出盤龍鱗角爪鬛無不周備云于巫峽山中得之文谷<lb/>
一日盡覩此竒物幸矣<hi>出野人閒話</hi>
　<lb/>
　<lb/>
　<lb/>
　<lb/>
　太平廣記卷二百三十二<lb/>
</p>
<p>
</p>
  </div>
</body>
</text>
</TEI>
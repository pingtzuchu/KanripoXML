<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百四十九</head> <lb/>
    <p>
<pb n="KR3l0118_WYG_149-1a"/>
欽定四庫全書<lb/>
　太平廣記卷一百四十九<lb/>
　　定數四<lb/>
　　　麴思明　　　馬遊秦　　　蕭華<lb/>
　　　一行　　　　術士　　　　杜鵬舉<lb/>
　　　李栖筠　　　杜思温　　　柳及<lb/>
　　　韋泛<lb/>
　　　　麴思明<lb/>
<pb n="KR3l0118_WYG_149-1b"/>
趙冬曦任吏部尚書吏部參𨕖事例每年銓曹人吏舊<lb/>
例各合得一員外及論薦親族衆人皆悉論請有令史<lb/>
麴思明一人二年之内未嘗有言冬曦謂曰銓曹往例<lb/>
各合得一官或薦他人亦得思明又不言但唯而退冬<lb/>
曦益怪之一日又召而謂曰以某今日之勢三千餘人<lb/>
𨕖客某下筆即能自貧而富捨賤而貴饑之飽之皆自<lb/>
吾筆人人皆有所請而子獨不言何也思明曰夫人生<lb/>
死有命富貴關天官職是當來之分未遇何以悵然三<lb/>
<pb n="KR3l0118_WYG_149-2a"/>
千之人一官一名皆是分定只假尚書之筆思明自知<lb/>
命未亨通不敢以閒事撓於尚書冬曦曰如子之言當<lb/>
賢人也兼能自知休咎耶思明曰賢不敢當思明來年<lb/>
始合於尚書下授一官所以未能有請也冬曦曰來年<lb/>
自授何官思明曰此乃忘之矣冬曦曰如何思明曰今<lb/>
請於階下書來年於尚書下授官月日及請授俸料多<lb/>
少亦請尚書同封記請壞㕔上壁内書記却泥封之若<lb/>
來年授官日一字參差請死於階下乃再拜而去冬曦<lb/>
<pb n="KR3l0118_WYG_149-2b"/>
雖不言心常怪其妄誕常擬與注别異一官忽一日上<lb/>
幸温泉見白鹿昇天遂改會昌縣為昭應敕下吏部令<lb/>
注其官冬曦遂與思明注其縣焉及事畢乃召而問之<lb/>
曰昨上幸温泉白鹿昇天改其縣為昭應其縣與長安<lb/>
萬年不殊今為注其官子且妄語豈能先知此乎思明<lb/>
拜謝曰請尚書壞壁驗之遂乃拆壁開封看題云來年<lb/>
某月日上幸温泉改其縣為昭應蒙注授其官及所請<lb/>
俸料一無差謬冬曦甚驚異之自後凡有事皆發使問<lb/>
<pb n="KR3l0118_WYG_149-3a"/>
之莫不神驗冬曦罷吏部差人問思明當更得何官思<lb/>
明報云向西得一大郡且却後旬日上召冬曦問江西<lb/>
風土冬曦奏對稱㫖乃曰冬曦真豫章父母遂除江西<lb/>
觀察使到郡之後有事發使問之無不尅應却後二年<lb/>
疾病危篤差人問之思明報云可部署家事冬曦知其<lb/>
不免其疾危困而卒<hi>出會昌解頤錄</hi>
　　　　馬遊秦<lb/>
吏部令史馬遊秦開元中以年滿當𨕖時侍郎裴光庭<lb/>
<pb n="KR3l0118_WYG_149-3b"/>
以本銓舊吏問其所欲遊秦不對固問之曰某官已知<lb/>
矣不敢復有所聞光庭曰當在我安得知遊秦不答亦<lb/>
無懼色光庭怒曰既知可以言乎遊秦曰此可誌之未<lb/>
可言之乃命疏其目藏於楹棟之間期注唱後而發之<lb/>
後老君見於驪山鑾輿親幸其地因改會昌縣為昭應<lb/>
縣光庭以舊無昭應之名謂遊秦莫得而知也遂補其<lb/>
縣錄事及唱官之日發棟間所誌之書則如其言爾<hi>出前</hi>
<hi>定錄</hi>
<pb n="KR3l0118_WYG_149-4a"/>
　　　　蕭華<lb/>
蕭華雖陷城中李泌常薦之後泌歸山肅宗終相之唯<lb/>
舉薛勝掌綸誥終不行或問於泌泌云勝官卑難於發<lb/>
端乃置其拔河賦於案冀肅宗覽之遂更薦肅宗至果<lb/>
讀之不稱㫖曰天子者君父而以天子玉齒對金錢熒<lb/>
煌乎他日復薦終不得信命也<hi>出感定錄</hi>
　　　　一行<lb/>
沙門一行開元中嘗奏𤣥宗云陛下行幸萬里聖祚無<lb/>
<pb n="KR3l0118_WYG_149-4b"/>
疆故天寶中幸東都庶盈萬數及上幸蜀至萬里橋方<lb/>
悟焉<hi>出𫝊載</hi>
　　　　術士<lb/>
𤣥宗時有術士云判人食物一一先知公卿競延接唯<lb/>
李大夫栖筠不信召至謂曰審看某明日餐何物術者<lb/>
良久曰食兩盤糕糜二十椀橘皮湯李笑乃遣厨司具<lb/>
饌明日會諸朝客平明有敎召對上謂曰今日京兆尹<lb/>
進新糯米糕得糕糜卿且唯喫良久以金盤盛來李拜<lb/>
<pb n="KR3l0118_WYG_149-5a"/>
而餐對御强食上喜曰卿喫甚美更賜一盤又盡既罷<lb/>
歸腹疾大作諸物絶口唯喫橘皮湯至夜半方愈忽記<lb/>
術士之言謂左右曰我喫多少橘皮湯曰二十椀矣嗟<lb/>
嘆久之遽邀術士厚與錢帛<hi>出逸史</hi>
　　　　杜鵬舉<lb/>
杜相鴻漸之父名鵬舉父子而似兄弟之名葢有由也<lb/>
鵬舉父嘗夢有所之見一大碑云是宰相碑已作者金填<lb/>
其字未者刋名於上問有杜家兒否曰有任自看之視<lb/>
<pb n="KR3l0118_WYG_149-5b"/>
之記得姓下有鳥偏傍曳脚而忘其字乃名子為鵬舉<lb/>
而謂之曰汝不為相即世世名字當鳥旁而曳脚也鵬<lb/>
舉生鴻漸而名字亦前定矣况其官與壽乎<hi>出集話錄</hi>
　　　　李栖筠<lb/>
李大夫栖筠未達將赴𨕖時揚州田山人烟霞之士也<lb/>
頗有前知往見之問所得官答曰宣州溧陽尉李公曰<lb/>
某朝列之内亦有親故所望之官實不至此良乆曰勝<lb/>
則不可某亦未審將一書與楚州白鶴觀張尊師師當<lb/>
<pb n="KR3l0118_WYG_149-6a"/>
知矣李公至尋得觀院蒿蓁塞逕若無人居扣門良久<lb/>
方有應者乃引入見張生甚古叟曰田子無端妄相告<lb/>
郎君語郎君豈不要知官否彼云何曰宣州溧陽尉曰<lb/>
否魏州館陶主簿然已後任貴聲華烜赫無介意於此<lb/>
也及到京授溧陽尉李公驚異以為張道士之言不中<lb/>
數日敇破銓注改館陶主簿乃知田張相為發明後兩<lb/>
人皆不知所之田生弟作江州司馬名士顒<hi>出逸史</hi>
　　　　杜思温<lb/>
<pb n="KR3l0118_WYG_149-6b"/>
貞元初有太學生杜思温善鼓琴多遊於公侯門館毎<lb/>
登臨宴集徃徃得與嘗從賓客夜宿城茍家觜中夜山月<lb/>
如晝而遊客皆醉思温獨攜琴臨水閑泛忽有一叟支<lb/>
頤來聽思温謂是座客殊不回顧及曲罷乃知非向者<lb/>
同遊之人遽置琴而起老人曰少年勿怖余是秦時河<lb/>
南太守梁陟也遭難身没於此中平生好鼓琴向來聞<lb/>
君撫琴絃軫清越故來聽耳知音難遇無辭更為我彈<lb/>
之思温奏為沉湘老人曰此弄初成吾嘗尋之其間音<lb/>
<pb n="KR3l0118_WYG_149-7a"/>
指稍異此思温因求其異隨而正之聲韻涵古又多怨<lb/>
切時人莫之聞也叟因謂思温曰君非太學諸生乎曰<lb/>
然叟曰君何不求於名譽而常為王門之伶人乎思温<lb/>
竦然曰受敎且問窮達之事叟曰余之少子主管人間<lb/>
祿籍當為君問之此後二日當再㑹於此至期而思温<lb/>
往見叟亦至焉乃告曰惜哉君終不成名亦無正官然<lb/>
有假祿在巴蜀一十九年俸入不絶然慎勿為武職當<lb/>
有大禍非禳所免誌之誌之言訖遂不見思温明年又<lb/>
<pb n="KR3l0118_WYG_149-7b"/>
下第遂罷舉西遊抵成都以所藝謁韋令公公甚重之<lb/>
累署要籍隨軍十七八年所請雜俸月不下二萬又娶<lb/>
大將軍女車馬第宅甚盛而妻父嘗欲思温在轅門思<lb/>
温記老人之言輒辭不就後二日密請韋令公遂補討<lb/>
擊使牒出方告不敢復辭而常懼禍至求為遠使竟不<lb/>
果及劉闢反叛時思温在鹿頭城城陷為官軍所殺家<lb/>
族不知所在也<hi>岀前定錄</hi>
　　　　柳及<lb/>
<pb n="KR3l0118_WYG_149-8a"/>
柳及河南人貞元中進士登科殊之子也家於澧陽嘗<lb/>
客遊至南海元帥以其父有名於搢紳士林間俾假掾<lb/>
於廣未幾娶會長岑氏之女生一男名甑甑及以親老<lb/>
家遠不克迎候乃携妻子歸寧於澧陽未再歲後以家<lb/>
給不足單車重遊南中至則假邑於蒙於武仙再娶沈<lb/>
氏會公事之郡獨沈氏與母孫氏在縣廨時當秋夜分<lb/>
之後天晴月皎忽於牖中見一小兒手招沈氏曰無懼<lb/>
無懼某幾郎子也告説事狀厯然可聽沈氏以告其母<lb/>
<pb n="KR3l0118_WYG_149-8b"/>
母乃問是何人有何所請答曰某甑甑也以去年七月<lb/>
身死故來辭别凡人夭逝未滿七歲者以生時未有罪<lb/>
狀不受業報縱使未即托生多為天曹權祿驅使某使<lb/>
當職役但送文書來往地府耳天曹記人善惡毎月一<lb/>
送地府其間有暇亦得閒行沈氏因告曰汝父之郡會<lb/>
計亦當即至俄爾及歸沈氏具告及固不信曰荒徼之<lb/>
地常有妖怪假托人事殆非山精木魅之所為乎其夕<lb/>
即又於牖間以手招及及初疑尚正辭詰之乃聞説本<lb/>
<pb n="KR3l0118_WYG_149-9a"/>
末知非他鬼乃歔欷涕泗因詢其夭横之由答曰去年<lb/>
七月中戱弄得痢疾醫藥不救以至於此亦命也今為<lb/>
天曹收役亦未有托生之期及曰汝既屬㝠司即人生<lb/>
先定之事可知也試為吾檢窮達性命一來相告答云<lb/>
諾後夕乃至曰㝠官有一大城貴賤等級咸有本位若<lb/>
棊布焉世人將死或半年或數月内即先於城中呼其<lb/>
名時甑甑已聞呼父名也輒紿而對既而私謂沈氏曰<lb/>
阿爺之名已被呼矣非久在人間他日有人求娶沈氏<lb/>
<pb n="KR3l0118_WYG_149-9b"/>
者慎勿許之若有姓周職在軍門者即可許之必當偕<lb/>
老衣食盈羨其餘所述近事無不徵驗後一夕又來曰<lb/>
某以拘役有限不得到人間從此永訣矣言詞悽愴歔<lb/>
欷而去後四月及果卒沈氏尋亦萍泊南海或有求納<lb/>
者輒不就後有長沙小將姓周者部本郡錢帛貨貿於<lb/>
廣州求娶沈氏一言而許之至今在焉平昌孟𢎞微與<lb/>
及相識具錄其事<hi>出前定錄</hi>
　　　　韋泛<lb/>
<pb n="KR3l0118_WYG_149-10a"/>
韋泛者不知其所來大厯初罷潤州金壇縣尉客遊吳<lb/>
興維舟於興國佛寺之水岸時正月望夜士女繁會泛<lb/>
方寓目忽然暴卒縣吏捕驗其事未已再宿而甦云見<lb/>
一吏持牒來云府司追遂與之同行約數十里忽至一<lb/>
城兵衞甚嚴入見多是親舊往還泛驚問吏曰此何許<lb/>
也吏曰此非人間也泛方悟死矣俄見數騎呵道而來<lb/>
中有一人衣服鮮華容貌甚偉泛前視之乃故人也驚<lb/>
曰君何為來此曰為吏所追其人曰某職主召魂未省<lb/>
<pb n="KR3l0118_WYG_149-10b"/>
追子因思之曰嘻誤矣所追者非追君也乃兗州金鄉<lb/>
縣尉韋泛也遽叱吏送之歸泛既喜得返且恃其故人<lb/>
因求其祿壽其人不得已宻謂一吏引於别院立泛於<lb/>
門吏入持一丹筆來書其左手曰前楊復後楊後楊年<lb/>
年强七月之節歸𤣥鄉泛既出前所追吏亦送之既醒<lb/>
具述其事沙門法寶好異事盡得其實因傳之後六年<lb/>
以調授太原陽曲縣主簿秩滿至京師適遇所親與鹽<lb/>
鐵使有舊遂薦為揚子縣巡官在職五年建中元年六<lb/>
<pb n="KR3l0118_WYG_149-11a"/>
月二十八日將赴𨕖以暴疾終於廣陵旅舍其日乃立<lb/>
秋日也<hi>出前定錄</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_149-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百四十九<lb/>
</p>
<p>
</p>
  </div>
</body>
</text>
</TEI>
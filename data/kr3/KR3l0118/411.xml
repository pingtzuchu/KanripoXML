<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百十一</head>
    <p>
<pb n="KR3l0118_WYG_411-1a"/>
欽定四庫全書<lb/>
　太平廣記卷四百十一　　宋　李昉等　編<lb/>
　　草木六<lb/>
　　果下<lb/>
　　　櫻桃　　　　檽棗　　　　柿<lb/>
　　　㡳檷𣗳實　　柿盤　　　　融峯梨<lb/>
　　　六觔梨　　　紫花梨　　　胡榛子<lb/>
　　　酸棗　　　　蒲萄　　　　王母蒲萄<lb/>
<pb n="KR3l0118_WYG_411-1b"/>
　　　侯騷子　　　蔓胡桃　　　仙𣗳實<lb/>
　　　橄欖子　　　東荒栗　　　猴栗<lb/>
　　　𤓰　　　　　五色𤓰　　　瓜惡香<lb/>
　　菜<lb/>
　　　蔓菁　　　　越蒜　　　　三蔬<lb/>
　　　菠薐　　　　芥葅　　　　芥末<lb/>
　　　水韭　　　　茄子𣗳　　　崑崙紫𤓰<lb/>
　　　茄子故事　　儋崖瓠<lb/>
<pb n="KR3l0118_WYG_411-2a"/>
　　　果下<lb/>
　　　　櫻桃<lb/>
唐時新進士尤重櫻桃宴乾符四年劉鄴第三子覃及<lb/>
第時鄴以故相鎮淮南勅邸吏曰以銀一定資醵置而<lb/>
覃所費往往數倍邸吏以聞鄴命取足而已㑹時及薦<lb/>
新狀頭已下方議醵率覃潛遣人厚以金帛預購數十<lb/>
𣗳矣于是獨置是宴大㑹公卿時京國櫻桃初出雖貴<lb/>
達未適口而覃山積鋪席復和以糖酪用享人蠻獻一<lb/>
<pb n="KR3l0118_WYG_411-2b"/>
小盤亦不啻數升以至叅御輩靡不霑足<hi>出摭言</hi>
　　　　檽棗<lb/>
晉趙瑩家庭有檽棗𣗳婆娑異常四逺俱見有望氣者<lb/>
訪其隣里問人云此家合有登宰輔者里叟曰無之然<lb/>
主人小字相兒得非此乎術士曰王氣方盛不在其身<lb/>
當在其子孫其後瑩由太原判官大拜出將入相<hi>出北夢𤨏</hi>
<hi>言</hi>
　　　　柿<lb/>
<pb n="KR3l0118_WYG_411-3a"/>
俗謂柿𣗳有七徳一夀二多隂三無鳥窠四無蟲五霜<lb/>
葉可翫六嘉實七落葉肥大<hi>出酉陽雜俎</hi>
　　　　㡳穪𣗳實<lb/>
阿驛波斯呼為阿驛拂林呼為㡳穪𣗳長丈四五枝葉<lb/>
繁茂葉有五出似蜱麻無花而實實赤色𩔖蜱子味似<lb/>
乾柿而一年一熟<lb/>
　　　　柿盤<lb/>
木中根固柿為最俗謂之柿盤<hi>出酉陽雜俎</hi>
<pb n="KR3l0118_WYG_411-3b"/>
　　　　融峯梨<lb/>
仙梨融峯上有青壇方五丈有焼香行道處古形銅器<lb/>
數種有梨𣗳髙三十丈子如斗至揺落時但見其汁核<lb/>
無得味者<hi>出洽聞記</hi>
　　　　六觔梨<lb/>
洛陽報國寺梨重六觔<hi>出酉陽雜俎</hi>
　　　　紫花梨<lb/>
清泰中薄遊京輦曽與盧泳廵官鄭扆博士僧季雅及<lb/>
<pb n="KR3l0118_WYG_411-4a"/>
三五知友夜㑹于越波隄僧院是時清秋欲杪明月方<lb/>
髙句聨五字之竒酒飲八仙之美柿新紅脯茗醶緑芽<lb/>
一詠一觴或醒或醉座上因相與徵引古今遂及果實<lb/>
之事有叙及紫花梨者衆云真定有之雅公獨顰蹙而<lb/>
言曰此微僧先祖之遺恨衆驚而問之雅曰昔武宗皇<lb/>
帝御天下之五載萬國事殷聖情不懌忽患心熱之疾<lb/>
名醫進藥厥疾㒺瘳遂博詔良能遐徵和緩時有言青<lb/>
城山邢道士者妙于方藥帝即召見之道士以肘後緑<lb/>
<pb n="KR3l0118_WYG_411-4b"/>
囊中青丹兩粒及取梨數枚絞汁而進之帝疾尋愈旬<lb/>
日之内所賜萬金仍加廣濟先生之號帝從容問其丹<lb/>
為何物先生曰赤城山頂有青芝兩株太白南溪有紫<lb/>
花梨一𣗳臣之昔歲曽遊二山獨獲兩寳合練成丹五<lb/>
十年来服食殆盡惟餘兩粒幸逢陛下服之更欲此丹<lb/>
須求二物也經數月邢生辭帝歸山後疾復作再詔邢<lb/>
先生于青城則不知何適也帝遂詔示天下有紫花梨<lb/>
即時奏上時恒州節度太尉公王達尚夀春公主即㑹<lb/>
<pb n="KR3l0118_WYG_411-5a"/>
昌之女弟聞真定李令種梨數株其一紫花梨即遣寺<lb/>
人就加封檢剪其旁𣗳匝以朱欄寳惜纎枝有同月桂<lb/>
當花發之時防蜂蝶之窺耗每以輕綃紗縠逺加籠罩<lb/>
焉守𣗳者不勝艱苦洎及秋實公主必手𨕖而進之比<lb/>
達帝廷十得其六七帝多食此梨雖不及邢氏者亦粗<lb/>
解其煩躁耳是時有李遵来侍御任恒州記室作進梨<lb/>
表云紫花開處擅美春林縹蒂懸時迥光秋景離離玉<lb/>
潤落落珠圓甘不得嘗脆難勝口表達闕下公卿見者<lb/>
<pb n="KR3l0118_WYG_411-5b"/>
多大笑之曰常山公何用進殘梨于天府也葢以其表<lb/>
有脆難勝口之字明年武宗崩公主亦相次逝此梨自<lb/>
後以為貢賦之常物縣官歲久亦漸怠于寳守焉至天<lb/>
祐末年趙王為明徳之所簒弑其後縣邑公署多歴兵<lb/>
戎紫花之梨亦已枯朽今之真定無復繼種者焉當武<lb/>
宗時縣宰李公名尚即雅之祖也嘗以守𣗳不謹曽風<lb/>
折一枝降為冀州典午由是追感而顰蹙也<hi>出耳目記</hi>
　　　　胡榛子<lb/>
<pb n="KR3l0118_WYG_411-6a"/>
阿月生西國蕃人言與胡榛子同𣗳一年榛子二年阿<lb/>
月<hi>出酉陽雜俎</hi>
　　　　酸棗<lb/>
耆舊説周秦時河南雨酸棗遂生野酸棗今酸棗縣是<lb/>
也酸棗之甚小者為野酸棗<hi>出述異記</hi>
　　　　蒲萄<lb/>
俗言蒲萄蔓好引于西南庾信謂魏使尉瑾曰我在鄴<lb/>
遂大得蒲萄竒有滋味陳招曰作何形狀徐君房曰有<lb/>
<pb n="KR3l0118_WYG_411-6b"/>
𩔖軟棗信曰君殊不體物何得不言似生荔枝魏肇師<lb/>
曰魏武有言末夏渉秋尚有餘暑酒醉宿酲掩露而食<lb/>
甘而不飴酸而不酢道之固以流沫稱竒况親食之者<lb/>
瑾曰此物出自大宛張騫所致有黄白黒三種成熟之<lb/>
時子實逼側星編珠聚西域多釀以為酒每来歲貢在<lb/>
漢西京似亦不少杜陵田五十畝中有蒲萄百𣗳今在<lb/>
京邑非直止禁林也信曰乃園種戸植接䕃連架昭曰<lb/>
其味何如橘柚信曰津液勝竒芬芳減之瑾曰金衣素<lb/>
<pb n="KR3l0118_WYG_411-7a"/>
裏見苞作貢向齒自消良應不及<hi>出酉陽雜俎</hi>
　　　　王母蒲萄<lb/>
貝丘之南有蒲萄谷谷中蒲萄可就其所食之或有取<lb/>
歸者即失味世言王母蒲萄也天寳中沙門曇霄因遊<lb/>
諸岳至此谷得蒲萄食之又見枯蔓堪為杖大如指五<lb/>
尺餘持還本寺植之遂活長髙數仞䕃地幅員十丈仰<lb/>
觀若帷葢焉其旁實磊落紫瑩如墜時人號為草龍珠<lb/>
帳焉<hi>出酉陽雜俎</hi>
<pb n="KR3l0118_WYG_411-7b"/>
　　　　侯騷子<lb/>
侯騷蔓生如雞卵既甘且冷輕身消酒廣志言因王太<lb/>
僕所獻<hi>出酉陽雜俎</hi>
　　　　蔓胡桃<lb/>
蔓胡桃出南詔大如扁螺兩隔味似胡桃或言蠻中藤<lb/>
子也<hi>出酉陽雜俎</hi>
　　　　仙𣗳實<lb/>
祁連山上有仙𣗳實行旅得之止饑渴一名四味木其<lb/>
<pb n="KR3l0118_WYG_411-8a"/>
實如棗以竹刀剖則甘鐵刀剖則苦木刀剖則酸蘆刀<lb/>
剖則辛<hi>出酉陽雜俎</hi>
　　　　橄欖子<lb/>
獨根𣗳東向枝曰木威南向枝曰橄欖<hi>出酉陽雜俎</hi>
　　　　東荒栗<lb/>
東方荒中有木名曰栗有殻徑三尺三寸殻刺長丈餘<lb/>
實徑三尺殻亦黄其味甜食之令人短氣而渴<hi>出酉陽雜俎</hi>
　　　　猴栗<lb/>
<pb n="KR3l0118_WYG_411-8b"/>
唐衞公李徳裕一夕甘子園㑹客盤中有猴栗無味陳<lb/>
堅處士云䖍州南有漸栗形如素核<hi>出酉陽雜俎</hi>
　　　　𤓰<lb/>
漢明帝隂貴人夢食𤓰甚美帝使求諸方國時有燉煌<lb/>
獻異𤓰種常山獻巨桃核𤓰名穹窿長三尺而形屈其味<lb/>
臭如粘父老云昔道士從蓬莱山得此𤓰云是空洞靈<lb/>
𤓰四刼一實東王公西王母遺種于地世代遐絶其實<lb/>
頗存又説此𤓰霜下始花隆冬可熟亦云仙人所食常<lb/>
<pb n="KR3l0118_WYG_411-9a"/>
使植於霜林園此園皆植寒果積冰之節百果方盛俗<lb/>
為相陵𤓰故霜園之聲訛也后曰王母之桃王公之𤓰<lb/>
可得而食五萬歲矣安可食乎后崩内侍者見鏡奩中<lb/>
有𤓰桃之核視之涕零疑其非𩔖<hi>出王子年拾遺</hi>
　　　　五色𤓰<lb/>
吴桓王時㑹稽生五色𤓰今吴中有五色𤓰歲充貢賦<lb/>
<hi>出述異記</hi>
　　　　𤓰惡香<lb/>
<pb n="KR3l0118_WYG_411-9b"/>
𤓰惡香中尤忌麝唐鄭注太和初赴職河中姬妾百餘<lb/>
盡綺香氣數里逆于人鼻是歲自京至河中所過路𤓰<lb/>
盡死一蔕不獲<hi>出酉陽雜俎</hi>
　　　菜<lb/>
　　　　蔓菁<lb/>
諸葛所止令兵士獨種蔓菁者取其纔出甲可生啖一<lb/>
也葉舒可煑食二也久居則隨以滋長三也棄不令惜<lb/>
四也回則易尋而採之五也冬有根可斸食六也比諸<lb/>
<pb n="KR3l0118_WYG_411-10a"/>
蔬屬其利不亦博哉劉禹錫曰信矣三蜀之人也今呼<lb/>
蔓菁為諸葛菜江陵亦然<hi>出嘉話録</hi>
　　　　越蒜<lb/>
異苑曰晉安平有越王餘蒜菜長尺許白者似骨黒者<lb/>
如角古云越王曽于舟中作籌筭有餘者棄之水而生<lb/>
焉<hi>闕</hi>
　　　　三蔬<lb/>
晉咸寜四年立芳圃于金墉城東多種異菜名曰雲薇<lb/>
<pb n="KR3l0118_WYG_411-10b"/>
𩔖有三種紫色者最繁滋其根爛漫春敷夏密秋榮冬<lb/>
馥其實若珠五色隨時而盛一名雲芝其紫色者為上<lb/>
蔬而味辛其黄色者為中蔬而味甘其青色者為下蔬<lb/>
而味鹹常以此蔬充御其葉可以藉飲食以供宗廟祭<lb/>
祀亦止人饑渴宫人採帶其莖葉香氣歴月不歇<hi>出拾遺記</hi>
　　　　菠薐<lb/>
菜之菠薐者本西國中有僧自彼將其子来如苜蓿蒲<lb/>
萄因張騫而至也菠薐本是頗陵國將来語訛耳多不<lb/>
<pb n="KR3l0118_WYG_411-11a"/>
知也<hi>出嘉話録</hi>
　　　　芥𦵔<lb/>
廣州人以巨菜為鹹𦵔埋地中有三十年者貴尚親賔<lb/>
以相餉遺<hi>出嶺南異物志</hi>
　　　　芥末<lb/>
掌中芥末多國出也取子置掌中吹之一吹一長長三<lb/>
尺乃植于地<hi>出酉陽雜爼</hi>
　　　　水韮<lb/>
<pb n="KR3l0118_WYG_411-11b"/>
水韮生于水湄狀如韮而葉細長可食<hi>出酉陽雜俎</hi>
　　　　茄子𣗳<lb/>
南中草菜經冬不衰故蔬圃之中栽種茄子宿根有三<lb/>
二年者漸長枝榦乃為大𣗳每夏秋熟則梯𣗳摘之三<lb/>
年後漸𣗳老子稀即伐去别栽嫩者<hi>出嶺表録異</hi>
　　　　崑崙紫𤓰<lb/>
隋煬帝大業末改茄子為崑崙紫𤓰<hi>出述異記</hi>
　　　　茄子故事<lb/>
<pb n="KR3l0118_WYG_411-12a"/>
茄子茄子連根名革遐反今呼伽未知所自昔叚成式<lb/>
因就廊下食茄子數蒂偶問工部員外張周封茄子故<lb/>
事張云一名落蘇事具食料本草成式記得隱侯行園<lb/>
詩云寒𤓰方卧壟秋𤓰正滿陂紫茄紛爛漫緑芋鬱參<lb/>
差又一名崑崙𤓰嶺南茄子宿根成𣗳髙五六尺姚向<lb/>
曽為南𨕖使親見之故本草記廣州有慎火𣗳𣗳大三<lb/>
四圍慎火即景天也俗呼為䕶火草茄子熟者食之厚<lb/>
膓胃動氣發疾根能理龜瘃欲其子繁候其花時取葉<lb/>
<pb n="KR3l0118_WYG_411-12b"/>
布于過路以灰規之人踐之子必繁也俗謂嫁茄子曽<lb/>
火炙之甚美有新羅種者色稍白形如雞卵西明寺僧<lb/>
造𤣥院中有其種水經云石頭西對蔡浦長百里上有<lb/>
大荻荻浦下有茄浦<hi>出酉陽雜俎</hi>
　　　　儋崖瓠<lb/>
儋崖種瓠成實率皆石餘芥髙者亦五六尺子大如雞<lb/>
卵<hi>出酉陽雜俎</hi>
　太平廣記卷四百十一<lb/>
</p>
<p>
</p>
  </div>
</body>
</text>
</TEI>
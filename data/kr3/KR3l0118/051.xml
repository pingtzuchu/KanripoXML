<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記巻五十一</head> <lb/>
    <p>
<pb n="KR3l0118_WYG_051-1a"/>
欽定四庫全書<lb/>
　太平廣記巻五十一<lb/>
　　神仙五十一<lb/>
　　　侯道華　　　宜君王老　　陳師<lb/>
　　　陳金<lb/>
　　　　侯道華<lb/>
河中永樂縣道淨院居蒲中之勝境道士寓居有以十<lb/>
數唐文宗時道士鄧太𤣥錬丹於藥院中藥成疑功未<lb/>
<pb n="KR3l0118_WYG_051-1b"/>
究留貯院內人共掌之太𤣥師門徒周悟仙主院事時<lb/>
有蒲人侯道華事悟仙以供給使諸道士皆奴畜之灑<lb/>
掃隸役無所不為而道華愈欣然又常好子史手不釋<lb/>
卷一覽必誦之於口衆或問之要此何為答曰天上無<lb/>
愚懵仙人咸大笑之蒲中多大棗天下人傳歲中不過<lb/>
一二無核者道華比三年輙得㗖之一旦道華執斧科<lb/>
古松枝垂且盡如削院中人無喻其意明日昧爽衆晨<lb/>
起道華房中亡所見古松下施案致一盃水仍脫䨇履<lb/>
<pb n="KR3l0118_WYG_051-2a"/>
案前道華衣掛松上院中視之中留一首詩云帖裏大<lb/>
還丹多年色不移前宵盜喫却今日碧空飛慙愧深珍<lb/>
重珍重鄧天師他年錬得藥留著與內芝吾師知此術<lb/>
速鍊莫為遲三清專相待大羅的有期下列細字稱去<lb/>
年七月一日䝉韓君賜姓李名內芝配住上清善進院<lb/>
以次十數言時唐大中五年五月二十一日院中人方<lb/>
驗道華竊太𤣥藥仙去因相率白節度使尚書鄭公光<lb/>
按視踪跡不誣即以其事聞奏詔齎絹五百疋並賜御<lb/>
<pb n="KR3l0118_WYG_051-2b"/>
衣修飾廊殿賜名昇仙院<hi>出宣室志</hi>
　　　　宜君王老<lb/>
王老坊州宜君縣人也居於村墅頗好道愛客務行陰<lb/>
德為意其妻亦同心不倦一旦有藍縷道士造其門王<lb/>
老與其妻俱延禮之居月餘間日與王老言談盃酌甚<lb/>
相歡狎俄患遍身惡瘡王老乃求醫藥看療益加勤切<lb/>
而瘡日甚逮將逾年道士謂王老曰此瘡不煩以凡藥<lb/>
相療但得數斛酒浸之自愈於是王老為之精潔醸酒<lb/>
<pb n="KR3l0118_WYG_051-3a"/>
及熟道士言以大瓮盛酒吾自加藥浸之遂入瓮三日<lb/>
方出鬚髪俱黑面顔復少年肌若凝脂王老闔家視之<lb/>
驚異道士謂王老曰此酒可飲能令人飛上天王老信<lb/>
之初瓮酒五斛餘及窺二三斗存耳清冷香美異常時<lb/>
方打麥王老與妻子並打麥人共飲皆大醉道士亦飲<lb/>
云可上天去否王老願隨師所適於是祥風忽起綵雲<lb/>
如蒸屋舎草樹全家人物雞犬一時飛去空中猶聞打<lb/>
麥聲數村人共觀望驚歎唯猫棄而不去風定其傭打<lb/>
<pb n="KR3l0118_WYG_051-3b"/>
麥二人乃遺在别村樹下後亦不食皆得長年宜君縣<lb/>
西三十里有昇仙村存焉<hi>出續仙傳</hi>
　　　　陳師<lb/>
豫章逆旅梅氏頗濟惠行旅僧道投止皆不求直恒有<lb/>
一道士衣服藍縷來止其家梅厚待之一日謂梅曰吾<lb/>
明日當設齋從君求新瓷碗二十事及匕筯君亦宜來<lb/>
㑹可於天寳洞前訪陳師也梅許之道士持碗渡江而<lb/>
去梅翌日詣洞前問其村人莫知其處乆之將迴偶得<lb/>
<pb n="KR3l0118_WYG_051-4a"/>
一小逕甚明淨試尋之果見一院有青童應門問之乃<lb/>
陳之居也入見道士衣冠華楚延與之坐命具食頃之<lb/>
食至乃熟蒸一嬰兒梅懼不食良乆又進食乃蒸一犬<lb/>
子梅亦不食道士歎息命取昨所得椀贈客視之乃金<lb/>
椀也謂梅曰子善人也然不得仙千歲人參枸杞皆不<lb/>
肯食乃分也謝而遣之比不復見矣<hi>出稽神録</hi>
　　　　陳金<lb/>
陳金者少為軍士隸江西節度使劉信圍䖍州金私與<lb/>
<pb n="KR3l0118_WYG_051-4b"/>
其徒五人發一大冢開棺見一白髯老人面如生通身<lb/>
白羅衣衣皆如新開棺即有白氣衝天墓中有非常香<lb/>
氣金獨視棺葢上有物如粉微作硫黄氣金素聞棺中<lb/>
硫黄為藥即以衣襟掬取懷歸墓中無他珍寳即共掩<lb/>
塞之而出既至營中營中人皆驚云今日那得有香氣<lb/>
金知硫黄之異旦輒汲水服之至盡城中入舎僧寺偶<lb/>
與寺僧言之僧曰此城中富人之逺祖也子孫相傳其<lb/>
祖好道有異人教餌硫黄云數盡當死死後三百年墓<lb/>
<pb n="KR3l0118_WYG_051-5a"/>
當開即解化之期也今正三百年矣即相與復視之棺<lb/>
中空唯衣尚存如蟬蛻之狀金自是無病今為清海軍<lb/>
小將年七十餘矣形體枯瘦輕健如故<hi>出稽神録</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_051-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百六</head> <lb/>
    <p>
<pb n="KR3l0118_WYG_206-1a"/>
欽定四庫全書<lb/>
　太平廣記卷二百六<lb/>
　　書一<lb/>
　　　古文　　　　大篆　　　　籀文<lb/>
　　　小篆　　　　八分　　　　隸書<lb/>
　　　章草　　　　行書　　　　飛白<lb/>
　　　草書　　　　汲冢書　　　李斯<lb/>
　　　蕭何　　　　蔡邕　　　　崔瑗<lb/>
<pb n="KR3l0118_WYG_206-1b"/>
　　　張芝　　　　張昶　　　　劉德昇<lb/>
　　　師宜官　　　梁鵠　　　　左伯<lb/>
　　　胡昭　　　　鍾繇　　　　鍾㑹<lb/>
　　　韋誕<lb/>
　　　　古文<lb/>
按古文者黄帝史蒼頡所造也頡首有四目通於神明仰<lb/>
觀奎星圜曲之勢俯察龜文鳥跡之象博采衆美合而爲<lb/>
字是曰古文孝經援神契云奎主文章蒼頡倣象是也<hi>出書斷</hi>
<pb n="KR3l0118_WYG_206-2a"/>
　　　　大篆<lb/>
按大篆者周宣王太史史籀所作也或云柱下史始變<lb/>
古文或同或異謂之篆篆者傳也傳其物理施之無窮<lb/>
甄酆定六書三曰篆書八體書法一曰大篆又漢書藝<lb/>
文志史籀十五篇並此也以此官製之用以敎授謂之<lb/>
史書凡九千字<hi>出書斷</hi>
　　　　籀文<lb/>
周太史史籀所作也與古文大篆小異後人以名稱書<lb/>
<pb n="KR3l0118_WYG_206-2b"/>
謂之籀文七畧曰史籀者周時史官敎學童書也與孔<lb/>
氏壁中古文體異甄酆定六書二曰竒字是也<hi>出書斷</hi>
　　　　小篆<lb/>
小篆者秦丞相李斯所作也增損大篆異同籀文謂之<lb/>
小篆亦曰秦篆<hi>出書斷</hi>
　　　　八分<lb/>
按八分者秦時人上谷王次仲所作也王愔云王次仲<lb/>
始以古書方廣少波勢建初中以隸草作楷法字方八<lb/>
<pb n="KR3l0118_WYG_206-3a"/>
分言有模楷始皇得次仲文簡略赴急疾之用甚喜遣<lb/>
使召之三徴不至始皇大怒制檻車送之於道化為大<lb/>
鳥飛去<hi>出書斷</hi>
　　　　隸書<lb/>
按隸書者秦下邽人程邈所作也邈字元岑始為縣吏<lb/>
得罪始皇幽繋雲陽獄中覃思十年益小篆方圓而為<lb/>
隸書三千字奏之始皇善之用為御史以奏事煩多篆<lb/>
字難成乃用隸字以為隸佐書故曰隸書<hi>出書斷</hi>
<pb n="KR3l0118_WYG_206-3b"/>
　　　　章草<lb/>
按章草漢黄門令史史游所作也衛恒李誕並云漢初<lb/>
而有草法不知其誰蕭子良云章草者漢齊相杜操始<lb/>
變藁法非也王愔云章帝時史游作急就章解散隸體麤<lb/>
書之漢俗簡惰漸以行之是也<hi>出書斷</hi>
　　　　行書<lb/>
按行書者後漢隸川劉德昇所造也行書即正書之小<lb/>
偽務從簡易相聞流行故謂之行書王愔云晉世以来<lb/>
<pb n="KR3l0118_WYG_206-4a"/>
工書者多以行書著名鍾元常善行書是也爾後王羲<lb/>
之獻之並造其極焉<hi>出書斷</hi>
　　　　飛白<lb/>
按飛白者後漢左中郎蔡邕所作也王隱王愔並云飛白<lb/>
變楷制也本是宫殿題署勢既勁文字宜輕㣲不滿名<lb/>
為飛白王僧<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>云飛白八分之輕者邕在鴻都門見匠<lb/>
人施堊帚遂創意焉<hi>出書斷</hi>
　　　　草書<lb/>
<pb n="KR3l0118_WYG_206-4b"/>
按草書者後漢徵士張伯英所造也梁武帝草書狀曰<lb/>
蔡邕云昔秦之時諸侯爭長羽檄相𫝊望烽走驛以篆<lb/>
隸難不能救急遂作赴急之書葢今之草書是也<hi>出書斷</hi>
　　　　汲冢書<lb/>
汲冢書葢魏安釐王時衛郡汲縣耕人於古冢中得之<lb/>
竹簡漆書科斗文字雜寫經史與今本挍驗多有異同<lb/>
耕人姓不<hi>不字呼作彪其名曰淮出春秋後序文選中註  出尚書故實</hi>
　　　　李斯<lb/>
<pb n="KR3l0118_WYG_206-5a"/>
秦丞相李斯曰上古作大篆頗行於世但為古逺人多<lb/>
不能詳今刪略繁者取其合體參為小篆斯善書自趙<lb/>
髙已下咸見伏焉刻諸名山碑璽銅人並斯之筆書秦<lb/>
望紀功石乃曰吾死後五百三十年當有一人替吾迹<lb/>
焉<hi>出蒙恬筆經</hi>斯妙篆始省改之為小篆者蒼頡篇七章雖<lb/>
帝王質文世有損益終以文代質漸就澆醨則三皇結<lb/>
繩五帝畫象三王肉刑斯可况也古文可為上古大篆<lb/>
為中古小篆為下古三古為實草隸為華妙極於華者<lb/>
<pb n="KR3l0118_WYG_206-5b"/>
羲獻精窮其實者籀斯始皇以和氏之璧琢而為璽令<lb/>
斯書其文今泰山嶧山及秦望等碑並其遺迹亦謂𫝊<lb/>
國之偉寳百世之法式斯小篆入神大篆入妙李斯書<lb/>
知為冠葢不易施乎<hi>出書評並出書斷</hi>
　　　　蕭何<lb/>
前漢蕭何善篆籀為前殿成覃思三月以題其額觀者<lb/>
如流何使秃筆書<hi>出羊欣筆陣圖</hi>
　　　　蔡邕<lb/>
<pb n="KR3l0118_WYG_206-6a"/>
後漢蔡邕字伯喈陳留人儀容竒偉篤孝博學能畫善<lb/>
音明天文術數工書篆隸絕世尤得八分之精㣲體法<lb/>
百變窮靈盡妙獨歩古今又剏造飛白妙有絕倫伯喈<lb/>
八分飛白入神大篆小篆隸書入妙女琰甚賢亦工書<lb/>
邕入嵩山學書於石室内得一素書八角垂芒篆寫李<lb/>
斯日史籀用筆勢伯喈得之不食三日乃大呌喜歡若<lb/>
對數十人伯喈因讀誦三年便妙逹其㫖伯喈自書五<lb/>
經於太學觀者如市<hi>出羊欣筆法</hi>蔡邕書骨氣風秀精爽入<lb/>
<pb n="KR3l0118_WYG_206-6b"/>
神<hi>出袁昻書評並出書斷</hi>
　　　　崔瑗<lb/>
崔瑗字子玉安平人曽祖蒙父駰子玉官至濟北相文<lb/>
章葢世善章草書師於杜度媚趣過之㸃畫精㣲神變<lb/>
無礙利金百鍊美玉天姿可謂冰寒於水也袁昻云如<lb/>
危峰阻日孤松一枝王隱謂之草賢章草入神小篆入<lb/>
妙<hi>出書斷</hi>
　　　　張芝<lb/>
<pb n="KR3l0118_WYG_206-7a"/>
張芝字伯英性好書凡家之衣帛皆書而後練尤善章<lb/>
草又善隸書韋仲將謂之草聖又云崔氏之肉張氏之<lb/>
骨其章草急就章字皆一筆而成伯英章草行入神隸<lb/>
書入妙<hi>岀書斷</hi>伯英書如漢武愛道憑虛欲仙<hi>出袁昻書評</hi>
　　　　張昶<lb/>
張昶字文舒伯英季弟為黄門侍郎尤善章草書𩔖伯<lb/>
英時人謂之亞聖文舒章草入神八分入妙𨽻入能<hi>出書斷</hi>
　　　　劉德升<lb/>
<pb n="KR3l0118_WYG_206-7b"/>
劉德升字君嗣潁川人桓靈世以造行書擅名既以草<lb/>
剏亦甚妍美風流婉約獨歩當時胡昭鍾繇並師其法<lb/>
世謂鍾繇善行狎書是也而胡書體肥鍾書體痩亦各<lb/>
有君嗣之美也<hi>出書斷</hi>
　　　　師宜官<lb/>
師宜官南陽人靈帝好書徴天下工書於鴻都門者數<lb/>
百人八分稱宜官為最大則一字徑丈小則方寸千言<lb/>
甚矜能而性嗜酒或時空至酒家因書其壁以售之觀<lb/>
<pb n="KR3l0118_WYG_206-8a"/>
者雲集酤酒多售則鏟滅之後為袁術將鉅鹿耿球碑<lb/>
術所立宜官書也<hi>出書斷</hi>宜官書如鵰翅未息翩翩自逝<lb/>
<hi>出袁昻書評</hi>
　　　　梁鵠<lb/>
梁鵠字孟皇安定烏氏人少好書受法於師宜官以善<lb/>
八分書知名舉孝亷為即亦在鴻都門下遷選部郎靈<lb/>
帝重之魏武甚愛其書常懸帳中又以釘壁以為勝宜<lb/>
官也于時邯鄲淳亦得次仲法淳宜為小字鵠宜為大<lb/>
<pb n="KR3l0118_WYG_206-8b"/>
字不如鵠之用筆盡勢也<hi>出書斷</hi>
　　　　左伯<lb/>
左伯字子邑東萊人特工八分名與毛𢎞等列小異於<lb/>
邯鄲淳亦擅名漢末又甚能作紙漢興有紙代簡至和<lb/>
帝時蔡倫工為之而子邑尤得其妙故蕭子良答王僧<lb/>
<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>書云子邑之紙妍妙輝光仲將之墨一㸃如漆伯英<lb/>
之筆窮神盡思妙物逺矣邈不可追<hi>出書斷</hi>
　　　　胡昭<lb/>
<pb n="KR3l0118_WYG_206-9a"/>
胡昭字孔明潁川人少而博學不慕榮利有夷皓之節<lb/>
甚能籀書真行又妙衛恒云胡昭與鍾繇並師於劉德<lb/>
升俱善草行而胡肥鍾痩尺牘之迹動見模楷羊欣云<lb/>
胡昭得張芝骨索靖得其肉韋誕得其筋張華云胡昭<lb/>
善隸書茂先與荀朂共整理記籍又立書博士置弟子<lb/>
敎習以鍾胡為法可謂宿士矣<hi>出書斷</hi>
　　　　鍾繇<lb/>
魏鍾繇字元常少隨劉勝入抱犢山學書三年遂與魏<lb/>
<pb n="KR3l0118_WYG_206-9b"/>
太祖邯鄲淳韋誕等議用筆繇乃問蔡伯喈筆法於韋<lb/>
誕誕惜不與乃自搥胷嘔血太祖以五靈丹救之得活<lb/>
及誕死繇令人盗掘其墓遂得之由是繇筆更妙繇精<lb/>
思學書臥畫被穿過表如厠終日忘歸每見萬𩔖皆書<lb/>
𧰼之繇善三色書最妙者八分<hi>出羊欣筆陣圖</hi>繇尤善書於曹<lb/>
喜蔡邕劉德升真書絕世剛柔備焉㸃畫之間多有異<lb/>
趣可謂幽深無際古雅有餘秦漢以来一人而已雖古<lb/>
之善政遺愛結人於心未足多也尚德哉若其行書則<lb/>
<pb n="KR3l0118_WYG_206-10a"/>
羲之獻之亞草書則衛索之下八分則有魏受禪碑稱<lb/>
此為最也太和四年薨迨八十年元常隸行入神草八<lb/>
分入妙<hi>出書斷</hi>
鍾書有十二種意外巧妙實亦多竒<hi>出袁昂書評</hi>
　　　　鍾㑹<lb/>
鍾㑹字士季元常子善書有父風稍備筋骨美兼行草<lb/>
尤工隸書遂逸致飄然有凌雲之志亦所謂劒則干將<lb/>
鏌鎁焉㑹嘗詐為荀朂書就朂母鍾夫人取寳劒兄弟<lb/>
<pb n="KR3l0118_WYG_206-10b"/>
以千萬造宅未移居朂乃潛畫元常形像㑹兄弟入見<lb/>
便大感慟朂書亦㑹之𩔖也㑹隸行草章草並入妙<hi>出書</hi>
<hi>斷</hi>
　　　　韋誕<lb/>
魏韋誕字仲將京兆人太僕之子官至侍中伏膺於張<lb/>
伯英兼邯鄲淳之法諸書並善題署尤精明帝凌雲臺<lb/>
初成令仲將題牓髙下異好宜就㸃正之因危懼以戒<lb/>
子孫無為大字楷法袁昂云如龍拏虎據劒㧞弩張張<lb/>
<pb n="KR3l0118_WYG_206-11a"/>
茂先云京兆韋誕誕子熊潁川鍾繇繇子㑹並善隸書<lb/>
初青龍中洛陽許鄴三都宫觀始就詔令仲將大為題<lb/>
署以為永制給御筆墨皆不任用因奏蔡邕自矜能書<lb/>
兼斯喜之法非紈素不妄下筆夫欲善其事必利其器<lb/>
若用張芝筆左伯紙及臣墨兼此三者又得臣手然後<lb/>
可以逞徑丈之勢方寸千言然草跡之妙亞乎索靖也<lb/>
嘉平五年卒年七十五仲將八分隸書章草飛白入妙<lb/>
小篆入能兄康字元將工書子熊字少李亦善書時人<lb/>
<pb n="KR3l0118_WYG_206-11b"/>
云名父之子克有二事世所美焉<hi>出書斷</hi>
又云魏明帝凌雲臺成誤先釘牓未題署以籠盛誕轆<lb/>
轤長絙引上使就牓題去地二十五丈誕危懼誡子孫<lb/>
絕此楷法<hi>出書法録</hi>
　<lb/>
　<lb/>
　<lb/>
　太平廣記卷二百六<lb/>
</p>
<p>
</p>
  </div>
</body>
</text>
</TEI>
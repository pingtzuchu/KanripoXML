<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百五</head> <lb/>
    <p>
<pb n="KR3l0118_WYG_105-1a"/>
欽定四庫全書<lb/>
　太平廣記卷一百五<lb/>
　　報應四<lb/>
　　　李惟燕　　　孫明　　　　三刀師<lb/>
　　　宋叅軍　　　劉鴻漸　　　張嘉猷<lb/>
　　　魏恂　　　　杜思訥　　　龍興寺主<lb/>
　　　陳哲　　　　豊州烽子　　張鎰<lb/>
　　　崔寧<lb/>
<pb n="KR3l0118_WYG_105-1b"/>
　　　　李惟燕<lb/>
建徳縣令李惟燕少持金剛經唐天寶末惟燕為餘姚<lb/>
郡叅軍秩滿北歸過五丈店屬上虞江埭塘破水竭時<lb/>
中夜晦暝四廻無人此路舊多刼盗惟燕舟中有吴綾<lb/>
數百疋懼為賊所取因持一劒至舡前誦經三更後見<lb/>
堤上兩炬火自逺而至惟燕疑是村人衛已火去船百<lb/>
步便却復廻心頗異之愈益厲聲誦經亦竊自思云火<lb/>
之所為得非金剛經力乎時塘水竭而塘外水滿惟燕<lb/>
<pb n="KR3l0118_WYG_105-2a"/>
便心念塘破當得水助半夕之後忽聞船頭有流水聲<lb/>
驚云塘濶數丈何由得破乆之稍覺船浮及明河水已<lb/>
滿對船所一孔大數尺乃知誦金剛經之助云惟燕弟<lb/>
惟玉見任䖍州别駕見其兄誦經有功因效之後泛舟<lb/>
出峽水急櫓折船將欲敗乃力念經忽見一櫓隨流而<lb/>
下遂獲濟其族人亦常誦金剛經遇安禄山之亂伏於<lb/>
荒草賊將至思得一鞋以走俄有物落其背驚視乃新<lb/>
鞋也<hi>出廣異記</hi>
<pb n="KR3l0118_WYG_105-2b"/>
　　　　孫明<lb/>
唐孫明者鄭州陽武人也世貧賤為盧氏莊客善持金<lb/>
剛經日誦二十遍經二十年自初持經便絶葷血後正<lb/>
念誦次忽見二吏來追明意將是縣吏便隨去行可五<lb/>
六里至一府門門人云王已出巡吏因閉明於空室中<lb/>
其室從廣五六十間葢若䕃雲經七日王方至吏引明<lb/>
入府王問汝有何福答云持金剛經已二十年王言此<lb/>
大福也顧謂左右曰昨得祇洹家牒論明念誦勤懇請<lb/>
<pb n="KR3l0118_WYG_105-3a"/>
延二十載乃知修道不可思議所延二十載以償功也<lb/>
令吏送還舍其家殯明已畢神雖復體家人不之知也<lb/>
㑹獵者從殯宫過聞號呼之聲報其家人因爾得活矣<lb/>
天寶末明活已六七年甚無恙也<hi>出廣異記</hi>
　　　　三刀師<lb/>
唐三刀師者俗姓張名伯英乾元中為夀州健兒性至<lb/>
孝以其父在潁州乃盜官馬往以迎省至淮隂為守遏<lb/>
者所得刺史崔昭令出城腰斬時屠劊號能行刀再斬<lb/>
<pb n="KR3l0118_WYG_105-3b"/>
初不傷損乃換利刀罄力砍不損如故劊者驚曰我用<lb/>
刀砍至其身則手懦不知何也遽白之昭問所以答曰<lb/>
昔年十五曾絶葷血誦金剛經十餘年自㓂亂以來身<lb/>
在軍中不復念誦昨因被不測罪唯志心念經爾昭嘆<lb/>
息舍之遂削髪出家著大鐵鈴乞食修千人齋供一日<lb/>
便辦時人呼為三刀師謂是起敬菩薩<hi>出廣異記</hi>
　　　　宋叅軍<lb/>
唐坊州宋叅軍少持金剛經及之官權於司士宅住舊<lb/>
<pb n="KR3l0118_WYG_105-4a"/>
知宅凶每夕恒誦經忽見婦人立於戸外良乆宋問汝<lb/>
非鬼耶曰然又問幽明理殊當不宜見得非有枉屈之<lb/>
事乎婦人便悲泣曰然言身是前司士之婦司士奉使<lb/>
其弟見逼拒而不從因此被殺以氊裹屍投於堂西北<lb/>
角溷厠中不勝穢積人來多欲陳訴俗人怯懦見形必<lb/>
懼所以幽憤不達凶惡驟聞執事以持念為功當亦大<lb/>
庇含識眷言枉穢豈不憫之宋云已初官位卑不能獨<lb/>
救翌日必為上白府君其鬼乃去及明具白掘地及溷<lb/>
<pb n="KR3l0118_WYG_105-4b"/>
不獲其尸宋誦經婦人又至問何以不獲答云西北只<lb/>
校一尺明當求之以終惠也依言乃獲之氊内但餘骨<lb/>
在再為洗濯移於别所其夕又來拜謝歡喜謂曰垂庇<lb/>
過深難以上答雖在冥昩亦有所通君有二子大者難<lb/>
養小者必能有後且有榮位兼言宋後數改官禄又云<lb/>
大媿使君不知何以報答宋見府君具叙所論府君令<lb/>
問已更何官至夕婦人又至因傳使君意云一月改官<lb/>
然不稱意當遷桂州别駕宋具白其事皆有驗初宋問<lb/>
<pb n="KR3l0118_WYG_105-5a"/>
身既為人所殺何以不報云前人今尚為官命未合死<lb/>
所以未復云也<hi>出廣異記</hi>
　　　　劉鴻漸<lb/>
劉鴻漸者御史大夫展之族子唐乾元初遇亂南徙有<lb/>
僧令誦金剛經鴻漸日誦經至上元年客於夀春一日<lb/>
出門忽見二吏云奉太尉牒令追鴻漸云初不識太尉<lb/>
何以見命意欲抗拒二吏忽爾直前拖曵鴻漸請著衫<lb/>
吏不肯放牽行未乆倐過淮至一村須臾持大麻衫及<lb/>
<pb n="KR3l0118_WYG_105-5b"/>
腰帶令鴻漸著笑云真醋大衫也因而向北行路漸梗<lb/>
澁前至大城入城有府舍甚嚴麗忽見向勸讀經之僧<lb/>
從署中出僧後童子識鴻漸徑至其所問十六郎何以<lb/>
至此因走白和尚云劉十六郎適為吏追以誦經功徳<lb/>
豈不往彼救之鴻漸尋至僧所䖍禮求救僧曰弟子行<lb/>
無苦須臾吏引鴻漸入詣㕔事案後有五色浮圖高三<lb/>
四尺迴旋轉動未及考問僧已入門浮圖變成美丈夫<lb/>
年三十許云是中丞降階接僧問和尚何以復來僧云<lb/>
<pb n="KR3l0118_WYG_105-6a"/>
劉鴻漸是己弟子持金剛經功力甚至其筭又未盡宜<lb/>
見釋也王曰若持金剛經當願聞耳因令跪誦鴻漸誦<lb/>
兩紙訖忽然遺忘㕔西有人手持金鉤龍頭幡幡上碧<lb/>
字書金剛經布於鴻漸前令分明誦經畢都不見人但<lb/>
餘堂宇閴寂因爾出門唯見追吏忽有物狀如兩日來<lb/>
擊鴻漸鴻漸惶懼奔走忽見道傍有水鴻漸欲止而飲<lb/>
之追吏云此是人膏澄乆上清耳其下悉是餘皮爛肉<lb/>
飲之不得還矣須臾至舍見骸形臥在狀上心頗惆悵<lb/>
<pb n="KR3l0118_WYG_105-6b"/>
鬼自後推之冥然如入房戸遂活鬼得錢乃去也<hi>出廣異記</hi>
　　　　張嘉猷<lb/>
廣陵張嘉猷者唐寶應初為明州司馬遇疾卒載䘮還<lb/>
家塟於廣陵南郭門外永泰初其故人有勞氏者行至<lb/>
郭南坐浮圖下忽見猷乗白馬自南來見勞下馬相慰<lb/>
如平生然不脫席帽低頭而語勞問冥中有何罪福猷<lb/>
云罪福昭然莫不隨所為而得但我素持金剛經今得<lb/>
無累亦當别有所適在旬月間耳卿還為白家兄令為<lb/>
<pb n="KR3l0118_WYG_105-7a"/>
轉金剛經一千遍何故將我香爐盛諸惡物卿家亦有<lb/>
兩卷經幸為轉誦増己之福言訖遂訣而去勞昏昧乆<lb/>
之方寤云<hi>出廣異記</hi>
　　　　魏恂<lb/>
唐魏恂左庶子尚徳之子持金剛經神功初為監門衛<lb/>
大將軍時京有蔡䇿者暴亡數日方蘇自云初至冥司<lb/>
怪以追人不得將撻其使者使者云將軍魏恂持金剛<lb/>
經善神擁䕶追之不得即别遣使覆追須臾還報並同<lb/>
<pb n="KR3l0118_WYG_105-7b"/>
冥官曰且罷追恂聞尤加精進<hi>出廣異記</hi>
　　　　杜思訥<lb/>
唐潞州銅鞮縣人杜思訥以持金剛經力疾病得愈每<lb/>
至持經之日必覿神光<hi>岀廣異記</hi>
　　　　龍興寺主<lb/>
唐原州龍興寺因大齋㑹寺主㑹僧夏臘既高是為宿<lb/>
徳坐麗賔頭之下有小僧者自外後至以無坐所唯寺<lb/>
主下曠一位小僧欲坐寺主輒叱之如是數次小僧恐<lb/>
<pb n="KR3l0118_WYG_105-8a"/>
齋失時竟來就坐寺主怒甚倚柱而坐以掌摑之方欲<lb/>
舉手大袖為柱所壓不得下合掌驚駭小僧慚沮不齋<lb/>
而還房衆議恐是小僧道徳所致寺主遂與寺衆同往<lb/>
禮敬小僧惶懼自言初無道行不敢濫受大徳禮數逡<lb/>
巡走去因問平生作何行業云二十年唯持金剛經衆<lb/>
皆讚嘆謂是金剛䕶持之力便於柱所焚香頂禮呪云<lb/>
若是金剛神力當還此衣於是隨手而出也<hi>出廣異記</hi>
　　　　陳哲<lb/>
<pb n="KR3l0118_WYG_105-8b"/>
唐臨安陳哲者家住餘杭精一練行持金剛經廣徳初<lb/>
武康草賊朱潭冦餘杭哲富於財將搬移産避之尋而<lb/>
賊至哲謂是官軍問賊今近逺羣賊大怒曰何物老狗<lb/>
敢辱我争以劒刺之每下一劒則有五色圓光徑五六<lb/>
尺以蔽哲身刺不能中賊驚嘆謂是聖人莫不慚悔捨<lb/>
之而去<hi>出廣異記</hi>
　　　　豊州烽子<lb/>
唐永泰初豊州烽子暮出為党項縛入西蕃養馬蕃王<lb/>
<pb n="KR3l0118_WYG_105-9a"/>
令穴肩骨貫以皮索以馬數百蹄配之經半嵗馬息一<lb/>
倍蕃王賞以羊革數百因轉近牙帳賛普子愛其了事<lb/>
遂令執纛左右有剰肉餘酪與之又居半年因與酪肉<lb/>
悲泣不食賛普問之云有老母頻夜夢見賛普頗仁聞<lb/>
之悵然夜召帳中語云蕃法嚴無放還例我與爾馬有<lb/>
力者兩匹於某道縱爾歸無言我也烽子得馬極騁俱<lb/>
乏死遂晝潛夜走數日後為刺傷足倒磧中忽風吹物<lb/>
窸窣過其前因攬之裹足有頃不復痛試起步走如故<lb/>
<pb n="KR3l0118_WYG_105-9b"/>
經宿方及豊州界歸家其母尚存悲喜曰自失爾我唯<lb/>
念金剛經寢食不廢以祈見爾今果其誓因取經縫斷<lb/>
亡數幅不知其由子因道磧中傷足事母令解足視之<lb/>
裹瘡乃數幅經也其瘡亦愈<hi>出酉陽雜俎</hi>
　　　　張鎰<lb/>
唐丞相張鎰父齊丘酷信釋氏每旦更新衣執經於像<lb/>
前念金剛經十五遍積數十年不懈永泰初為朔方節<lb/>
度使衙内有小將負罪懼事露乃扇動軍人數百定謀<lb/>
<pb n="KR3l0118_WYG_105-10a"/>
反叛齊丘因衙退於小㕔間行忽有兵數十露刃走入<lb/>
齊丘左右唯奴僕遽奔宅門過小㕔數步廻顧又無人<lb/>
疑是鬼物將及宅其妻女奴婢復呌呼出門云有兩甲<lb/>
士身出㕔屋上時衙隊軍健聞變持兵亂入至小㕔前<lb/>
見十餘人仡然庭中垂手張口投兵於地衆遂擒縛五<lb/>
六人瘖不能言餘者具首云欲上㕔忽見二甲士長數<lb/>
丈瞋目叱之初如中惡齊丘聞之因斷酒肉<hi>出酉陽雜俎</hi>
　　　　崔寧<lb/>
<pb n="KR3l0118_WYG_105-10b"/>
唐崔寧大厯初鎮西蜀時㑹楊林反健兒張國英與戰<lb/>
射中腹鏃没不出醫曰一夕必死家人將備塟具與同<lb/>
伍泣别國英常持金剛經至夜夢胡僧與一丸藥至旦<lb/>
㵼箭鏃出瘡便合瘥<hi>出報應記</hi>
　<lb/>
　<lb/>
　<lb/>
　太平廣記卷一百五<lb/>
</p>
<p>
</p>
  </div>
</body>
</text>
</TEI>
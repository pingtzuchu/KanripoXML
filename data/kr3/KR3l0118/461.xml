<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百六十一</head>
    <p>
<pb n="KR3l0118_WYG_461-1a"/>
欽定四庫全書<lb/>
　太平廣記卷四百六十一　宋　李昉等　編<lb/>
　　禽鳥二<lb/>
　　孔雀<lb/>
　　　交趾　　　　羅州　　　　王軒<lb/>
　　燕<lb/>
　　　漢燕　　　　胡燕　　　　千嵗燕<lb/>
　　　晉瑞　　　　元道康　　　范質<lb/>
<pb n="KR3l0118_WYG_461-1b"/>
　　鷓鴣<lb/>
　　　飛數　　　　飛南向　　　吳楚鷓鴣<lb/>
　　鵲<hi>鴿附</hi>
　　　知太嵗　　　張顥　　　　條支國<lb/>
　　　黎景逸　　　張昌期　　　崔圓妻<lb/>
　　　乾陵　　　　鴿信<lb/>
　　鷄<lb/>
　　　陳倉寳雞　　楚雞　　　　衛女<lb/>
<pb n="KR3l0118_WYG_461-2a"/>
　　　長鳴鷄　　　沉鳴鷄　　　孫休<lb/>
　　　吳清　　　　廣州刺史　　祝鷄公<lb/>
　　　朱綜　　　　代郡亭　　　高嶷<lb/>
　　　天后　　　　衛鎬　　　　合肥富人<lb/>
　　　孔雀<lb/>
　　　　交趾<lb/>
交趾郡人多養孔雀或遺人以充口腹或殺之以為脯<lb/>
腊人又養其雛為媒旁施網罟捕野孔雀伺其飛下則<lb/>
<pb n="KR3l0118_WYG_461-2b"/>
牽網横掩之採其金翠毛裝為扇拂或全株生截其尾以<lb/>
為方物云生取則金翠之色不減耳<hi>出嶺表録異</hi>
　　　　羅州<lb/>
羅州山中多孔雀羣飛者數十為偶雌者尾短無金翠雄<lb/>
者生三年有小尾五年成大尾始春而生三四月後復凋<lb/>
與花蕚相榮衰然自喜其尾而甚妬凡欲山棲必先擇有<lb/>
置尾之地然後止焉南人生捕者候甚雨往擒之尾霑而<lb/>
重不能髙翔人雖至且愛其尾恐人所傷不復騫翔也雖<lb/>
<pb n="KR3l0118_WYG_461-3a"/>
馴養頗久見羙婦人好衣裳與童子絲服者必逐而啄之芳時<lb/>
媚景聞管絃笙歌必舒張翅尾盻睇而舞若有意焉山谷夷<lb/>
民烹而食之味如鵝解百毒人食其肉飲藥不能愈病其血<lb/>
與其首觧大毒南人得其卵使雞伏之即成其脚稍屈其鳴<lb/>
若曰都䕶土人取其尾者持刀於叢篁可𨼆之處自蔽伺過<lb/>
急斷其尾若不即斷廻首一顧金翠無復光彩<hi>出紀聞</hi>
　　　　王軒<lb/>
盧肇住在京南海見從事王軒有孔雀一日奴告曰蛇<lb/>
<pb n="KR3l0118_WYG_461-3b"/>
盤孔雀且毒死矣軒令救之其走卒笑而不救軒怒卒<lb/>
曰蛇與孔雀偶<hi>出紀聞</hi>
　　　燕<lb/>
　　　　漢燕<lb/>
蓐泥為窠聲多稍小者漢燕陶勝力注本草云紫胸輕<lb/>
小者是越燕胸斑黒聲大者是胡燕其作巢喜長越燕<lb/>
不入藥用越與漢亦小差耳<hi>出世説</hi>
　　　　胡燕<lb/>
<pb n="KR3l0118_WYG_461-4a"/>
凡狐白貂鼠之𩔖燕見之則毛脱或燕蟄於水底舊説<lb/>
燕不入室取桐為男女各一投井中燕必來胸斑黒聲<lb/>
大名胡燕其窠有容匹素者<hi>出酉陽雜爼</hi>
　　　　千嵗燕<lb/>
齊魯之間謂燕為乙作巢避戊巳𤣥中記云千嵗之燕<lb/>
户北向述異要云五百嵗燕生胡髯<hi>出酉陽雜爼</hi>
　　　　晉瑞<lb/>
魏禪晉嵗北闕下有白光如鳥雀之狀時有飛翔去來<lb/>
<pb n="KR3l0118_WYG_461-4b"/>
有司即聞奏帝使羅者張之得一白燕以為神物以金為籠致<lb/>
於宫内旬日不知所在論者云金徳之瑞昔師曠時有白燕來<lb/>
巢檢瑞應圖果如所論師曠晉人也古今之議相符焉<hi>出拾遺録</hi>
　　　　元道康<lb/>
後魏元道康字景怡居林慮山雲棲幽谷靜掩衡茅不<lb/>
下人間踰二十載服餌芝术以娛其志髙歡為丞相前<lb/>
後三辟不就道康以時方亂不欲應之至髙洋又徴亦<lb/>
不起道康書齋常有雙燕為巢嵗嵗未嘗不至道康以<lb/>
<pb n="KR3l0118_WYG_461-5a"/>
連徴不去有懼見抑不覺嗟咨是夕秋月朗然清風颯<lb/>
至道康向月微思忽聞燕呼康字云景怡卿本澹然為<lb/>
樂今何愁思之深耶道康驚異乃知是燕又曰景怡景<lb/>
怡樂以終身康曰爾為禽而語何巢我屋燕曰我為上<lb/>
帝所罪暫為禽耳以卿盛徳故來相依道康曰我忘利<lb/>
不售人間所以閉闗服道寜昌其徳為卿所謂燕曰海<lb/>
内棲𨼆盡名譽耳獨卿知道卓然囂外所以神祗敬屬<lb/>
萬靈歸徳燕曰我來日晝時往前溪相報道康乃䇿杖<lb/>
<pb n="KR3l0118_WYG_461-5b"/>
南溪以伺其至及晝見二燕自北嶺飛來而投澗下一<lb/>
化為青衣童子一化為青衣女子前來謂道康曰今我<lb/>
便歸以卿相命故來此化然無以留别卿有𨼆志幽陰<lb/>
見嘉卿之夀更四十嵗以此相報言訖復為雙燕飛去<lb/>
不知所往時道康巳年四十後果終八十云<hi>出紀聞</hi>
　　　　范質<lb/>
漢户部侍郎范質言嘗有燕巢於舍下育數雛已哺食<lb/>
矣其雌者為猫所搏食之雄者啁啾久之方去即時又<lb/>
<pb n="KR3l0118_WYG_461-6a"/>
與一燕為匹而至哺雛如故不數日諸雛相次墮地宛<lb/>
轉而殭兒童剖腹視之則有蒺藜子在嗉中葢為繼偶<lb/>
者所害<hi>出玉堂閒話</hi>
　　　鷓鴣<lb/>
　　　　飛數<lb/>
鷓鴣飛數逐月如正月一飛而止于窠中不復起矣十<lb/>
二月十二起最難採南人設網取之<hi>出酉陽雜爼</hi>
　　　　飛南向<lb/>
<pb n="KR3l0118_WYG_461-6b"/>
鷓鴣似雌雉飛但南不向北楊孚交州異物志云鳥像雌雉<lb/>
名鷓鴣其志懐南不思北徂<hi>出雜録</hi>
　　　　吳楚鷓鴣<lb/>
鷓鴣吳楚之野悉有嶺南偏多此鳥肉白而脆逺勝雞雉能<lb/>
解冶葛并菌毒臆前有白圓㸃背上間紫赤毛其大如野雞<lb/>
多對啼南越志云鷓鴣惟東西㢠廻翔然開翅之始必先南翥<lb/>
其鳴自呼社薄州又本草云自呼鉤輈格磔李羣玉山行聞<lb/>
鷓鴣詩云方穿詰曲﨑嶇路又聴鉤輈格磔聲<hi>出嶺南録異</hi>
<pb n="KR3l0118_WYG_461-7a"/>
　　　鵲<lb/>
　　　　知太嵗<lb/>
鵲知太嵗之所在博物志云鵲巢背太嵗此非才智任<lb/>
自然爾淮南子曰鵲識嵗多風喬木巢傍枝<hi>出説文</hi>
　　　　又<lb/>
鵲構窠取在樹杪枝不取墮地者又纒枝受卵端午日<lb/>
午時焚其巢炙病者疾立愈<hi>出酉陽雜爼</hi>
　　　　張顥<lb/>
<pb n="KR3l0118_WYG_461-7b"/>
常山張顥為梁相天新雨後有鳥如山鵲稍下墮地民拾<lb/>
取即化為一圓石顥椎破之得一金印文曰忠孝侯印顥<lb/>
以上聞藏之秘府顥後官至太尉後議郎汝南樊行夷校<lb/>
書東觀上表言堯舜之時嘗有此官云<hi>出酉陽雜爼</hi>
　　　　條支國<lb/>
章帝永寜元年條支國有來進異瑞有鳥名鳷鵲形髙<lb/>
七尺解人言其國太平鳷鵲羣翔昔漢武時四夷賔服<lb/>
有致此鵲馴善有吉樂事則鼓翼翔鳴按莊周云雕陵<lb/>
<pb n="KR3l0118_WYG_461-8a"/>
之鵲葢其類也<hi>出拾遺記</hi>
　　　　黎景逸<lb/>
唐貞觀末南康黎景逸居於空青山常有鵲巢其側每<lb/>
飯食餧之後鄰近失布者誣景逸盜之繋南康獄月餘<lb/>
劾不承欲釋之其鵲止于獄樓向景逸歡喜似傳語之<lb/>
狀其日𫝊有赦官司詰其來云路逢𤣥衣素衿人所説<lb/>
三日而赦果至景逸還山乃知𤣥衣素衿者鵲之所𫝊<lb/>
<hi>出朝野僉載</hi>
<pb n="KR3l0118_WYG_461-8b"/>
　　　　張昌期<lb/>
汝州刺史張昌期易之弟也恃寵驕貴酷暴羣僚梁縣<lb/>
有人白云有白鵲見昌期令司户楊楚玉捕之部人有<lb/>
鷂子七十籠矣以蠟塗爪至林見白鵲有羣鵲隨之見<lb/>
鷂迸散唯白者存焉鷂竦身取之一無損傷而籠送之<lb/>
昌期笑曰此鵲贖君命也玉叩頭曰此天活玉不然投<lb/>
河赴海不敢見公拜謝而去<hi>出朝野僉載</hi>
　　　　崔圓妻<lb/>
<pb n="KR3l0118_WYG_461-9a"/>
鵲窠中必有棟崔圓相公妻在家時與姊妹於後園見<lb/>
一鵲構窠共銜一木大如筆管長尺餘安窠中衆悉不<lb/>
見俗言見鵲上梁必貴<hi>出酉陽雜爼</hi>
　　　　乾陵<lb/>
大厯八年乾陵上仙觀之尊殿有雙鵲銜柴及泥補葺<lb/>
隙壊十五處宰臣表賀之<hi>出酉陽雜爼</hi>
　　　　鴿信<lb/>
大理丞鄭復禮言波斯舶上多養鴿鴿能飛行數千里<lb/>
<pb n="KR3l0118_WYG_461-9b"/>
輙放一隻至家以為平安信<hi>出酉陽雜爼</hi>
　　　鷄<lb/>
　　　　陳倉寳雞<lb/>
秦穆公時陳倉人掘地得物若羊非羊若猪非猪牽以獻穆<lb/>
公道逄二童子曰此為媪述常在地中食死人腦若欲殺之<lb/>
以柏插其首媪曰此二童子名為鷄寳得雄者王得雌者伯<lb/>
陳倉人捨之逐二童子二童化為雉飛入於林陳倉人告穆<lb/>
公發徒大獵果得其雌又化為石置之汧渭之間至文公立<lb/>
<pb n="KR3l0118_WYG_461-10a"/>
祠名陳寳雄者飛南集今南陽雉飛縣即其地也<hi>出列異傳</hi>
　　　　楚雞<lb/>
楚人有擔山雞者路人問曰何鳥也擔者欺之曰鳯凰<lb/>
也路人曰我聞有鳯凰久矣今真見之汝賣之乎曰然<lb/>
乃酬千金弗與請加倍乃與之方將獻楚王經宿而鳥<lb/>
死路人不遑惜其金惟恨不得以獻耳國人傳之咸以<lb/>
為真鳯而貴宜欲獻之遂聞於楚王王感其欲獻已也<lb/>
召而厚賜之過買鳯之直十倍矣<hi>出笑林</hi>
<pb n="KR3l0118_WYG_461-10b"/>
　　　　衛女<lb/>
雉朝飛操者衛女傅母所作也衛侯女嫁於齊太子中<lb/>
道聞太子死問傅母曰何如傅母曰且徃當䘮䘮畢不<lb/>
肯歸終之以死傅母悔之取女所自操琴於塜上鼓之<lb/>
忽有二雉俱出墓中傅母撫雌雉曰女果為雉耶言未<lb/>
卒俱飛而起忽然不見傅母悲痛援琴作操故曰雉朝<lb/>
飛<hi>出揚雄琴清英</hi>
　　　　長鳴鷄<lb/>
<pb n="KR3l0118_WYG_461-11a"/>
漢成帝時交趾越雋獻長鳴鷄伺晨鷄即下漏驗之晷<lb/>
刻無差長鳴一食頃不絶長距善鬬<hi>出西京雜記</hi>
　　　　沉鳴鷄<lb/>
建安三年胥圖獻沉鳴石鷄色如丹大如燕常在地中<lb/>
應時而鳴聲能逺徹其國聞其鳴乃殺牲以祀之當聲<lb/>
處掘地得此鷄若天下平翔飛頡頏以為嘉瑞亦謂寳<lb/>
鷄其國無鷄人聽地中以候晷刻道師云昔仙人相君<lb/>
採石入穴數里得丹石鷄舂碎為藥服者令人有聲氣<lb/>
<pb n="KR3l0118_WYG_461-11b"/>
後天而死昔漢武寳鼎元年四方貢珍怪有琥珀燕置<lb/>
之静室自然鳴翔此之類也洛書云胥圖之寳土徳之<lb/>
徴大魏嘉瑞焉<hi>出王子年拾遺記</hi>
　　　　孫休<lb/>
孫休好射雉至其時則晨往夕還羣臣莫不上諫曰此<lb/>
小物何足甚躭答曰雖為小物耿介過人朕之所以好<lb/>
也<hi>出語林</hi>
　　　　吳清<lb/>
<pb n="KR3l0118_WYG_461-12a"/>
徐州民吳清以太元五年被差為征民殺鷄求福煮鷄<lb/>
頭在盤中忽然而鳴其聲甚長後破賊帥邵寳寳臨陣<lb/>
戰死其時僵尸狼籍莫之能識清見一人著白袍疑是<lb/>
主帥遂取以聞推挍之乃是寳首清以功拜清河太守<lb/>
越自什伍遽升榮位鷄之祅更為吉祥<hi>出甄異記</hi>
　　　　廣州刺史<lb/>
廣州刺史䘮還其大兒安吉元嘉三年病死第二兒四<lb/>
年復病死或敎以一雄鷄置棺中此鷄每至天欲曉輒<lb/>
<pb n="KR3l0118_WYG_461-12b"/>
在棺裏鳴三聲甚悲徹不異栖中鳴一月日後不復聞<lb/>
聲<hi>出齊諧記</hi>
　　　　祝鷄公<lb/>
祝鷄公者洛陽人也居尸鄉北山下養鷄百餘年鷄皆<lb/>
有名字千餘頭暮棲樹下晝放散之欲取呼名即種别<lb/>
而至賣鷄及子得千餘萬輙置錢去之吳作池養魚後<lb/>
登吳山雞雀數百常出其旁<hi>出列仙傳</hi>
　　　　朱綜<lb/>
<pb n="KR3l0118_WYG_461-13a"/>
臨淮朱綜遭母難恒外處住内有病因往視婦曰䘮禮<lb/>
之重不煩數還綜曰自荼毒已來何時至内婦云君來<lb/>
多矣綜知是魅敕婦婢候來便即閉户執之及來登往<lb/>
赴視此物不得去遽變老白雄鷄推問是家鷄殺之遂<lb/>
絶<hi>劉義慶幽明録</hi>
　　　　代郡亭<lb/>
代郡界中一亭作怪不可止有諸生壯勇者暮行欲止<lb/>
亭宿亭吏止之諸生曰我自能消此乃住宿食夜諸生<lb/>
<pb n="KR3l0118_WYG_461-13b"/>
前坐出一手吹五孔笛諸生笑謂鬼曰汝止有一手那<lb/>
得遍笛我為汝吹來鬼云卿為我少指耶乃復引手即<lb/>
有數十指出諸生知其可撃因㧞劒砍之得老雄鷄<hi>出幽</hi>
<hi>明録</hi>
　　　　高嶷<lb/>
唐渤海高嶷巨富忽患目餘日帖然而卒心上仍暖經<lb/>
日而蘇云有一白衣人眇目把牒㝠司訟殺其妻子嶷<lb/>
對元不識此老人㝠官云君命未盡且放歸遂悟白衣<lb/>
<pb n="KR3l0118_WYG_461-14a"/>
人乃是家中老瞎麻鷄也令射殺魅遂絶<hi>出紀異</hi>
　　　　天后<lb/>
唐文明已後天下諸州進雌雞變為雄者甚多或半已<lb/>
化半未化乃則天正位之兆<hi>出紀異</hi>
　　　　衛鎬<lb/>
衛鎬為縣官下鄉至里人王幸在家方假寐夢一烏衣<lb/>
婦人引十數小兒著黄衣咸言乞命叩頭再三斯須又<lb/>
至鎬甚惡其事遂催食欲前適鎬所親者報曰王幸在<lb/>
<pb n="KR3l0118_WYG_461-14b"/>
家窮無物設饌有一鷄見抱兒已得十餘日將欲殺之<lb/>
鎬方悟烏衣婦人果烏鷄也遂命解放是夜復夢感謝欣<lb/>
然而去<hi>並出朝野僉載</hi>
　　　　合肥富人<lb/>
合肥有富人劉某好食鷄每殺鷄必先刖雙足置木櫃<lb/>
中血瀝盡力乃烹以為去腥氣某後病生瘡於鬢既愈<lb/>
復生小鷄足於瘡瘢中每巾櫛必傷其足傷即流血被<lb/>
面痛楚竟日如是積嵗無日不傷竟以是卒<hi>出稽神録</hi>
<pb n="KR3l0118_WYG_461-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_461-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百六十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二十</head> <lb/>
    <p>
<pb n="KR3l0118_WYG_020-1a"/>
欽定四庫全書<lb/>
　太平廣記卷二十<lb/>
　　神仙二十<lb/>
　　　隂隱客　　　譚宜　　　王可交<lb/>
　　　楊通幽<lb/>
　　　　隂隱客<lb/>
唐神龍元年房州竹山縣百姓隂隱客家富莊後穿井<lb/>
二年已濬一千餘尺而無水隱客穿鑿之志不輟二年<lb/>
<pb n="KR3l0118_WYG_020-1b"/>
外一月餘工人忽聞地中雞犬鳥雀聲更鑿數尺傍通<lb/>
一石穴工人乃入穴探之初數十歩無所見但捫壁傍<lb/>
行俄轉有如日月之光遂下其穴下連一山峰工人乃<lb/>
下山正立而視則别一天地日月世界其山傍向萬仞<lb/>
千岩萬壑莫非靈景石盡碧琉璃色每岩壑中皆有金<lb/>
銀宫闕有大樹身如竹有節葉如芭蕉又有紫花如盤<lb/>
五色蛺蝶翅大如扇翔舞花間五色鳥大如鶴翺翔樹<lb/>
杪每岩中有清泉一眼色如鏡白泉一眼白如乳工人<lb/>
<pb n="KR3l0118_WYG_020-2a"/>
漸下至宫闕所欲入詢問行至闕前見牌上署曰天桂<lb/>
山宫以銀字書之門兩閣内各有一人驚出各長五尺<lb/>
餘童顔如玉衣服輕細如白霧綠煙綘脣皓齒鬒髪如<lb/>
青絲首冠金冠而跣足顧謂工人曰汝胡為至此工人<lb/>
具陳本末言未畢門中有數十人出云恠有昏濁氣令<lb/>
責守門者二人惶懼而言曰有外界工人不意而到詢<lb/>
問途次所以來奏須臾有緋衣一人傳敕曰敕門吏禮<lb/>
而遣之工人拜謝未畢門人曰汝已至此何不求遊覽<lb/>
<pb n="KR3l0118_WYG_020-2b"/>
畢而返工人曰向者未敢儻賜從容乞乘便言之門人<lb/>
遂通一玉簡入旋而玉簡却出門人執之引工人行至<lb/>
清泉眼令洗浴及澣衣服又至白泉眼令盥漱之味如<lb/>
乳甘美甚連飲數掬似醉而飽遂為門人引下山每至<lb/>
宫闕只得於門外而不許入如是經行半日至山趾有<lb/>
一國城皆是金銀珉玉為宫室城樓以玉字題云梯仙<lb/>
國工人詢于門人曰此國何如門人曰此皆諸仙初得<lb/>
仙者關送此國修行七十萬日然後得至諸天或玉京<lb/>
<pb n="KR3l0118_WYG_020-3a"/>
蓬萊崑䦘姑射然方得仙宫職位主籙主印飛行自在<lb/>
工人曰既是仙國何在吾國之下界門人曰吾此國是<lb/>
下界之上仙國也汝國之上還有仙國如吾國亦曰梯<lb/>
仙國一無所異言畢謂工人曰卿可歸矣遂却上山尋<lb/>
舊路又令飲白泉數掬臨至山頂求穴門人曰汝來此<lb/>
雖頃刻人間已數十年矣却出舊穴應不可矣待吾奏<lb/>
請通天關鑰匙送卿歸工人拜謝須臾門人攜金印及<lb/>
玉簡又引工人别路而上至一大門勢侔樓閣門有數<lb/>
<pb n="KR3l0118_WYG_020-3b"/>
人俯伏而候門人示金印讀玉簡劃然開門門人引工<lb/>
人上纔入門為風雲擁而去因無所覩唯聞門人云好<lb/>
去為吾致意於赤城真伯須臾雲開已在房州北三十<lb/>
里孤星山頂洞中出後詢隂隱客家時人云已三四世<lb/>
矣開井之由皆不能知工人自尋其路唯見一巨坑乃<lb/>
崩井之所為也時貞元七年矣工人尋覔家人了不知<lb/>
處自後不樂人間遂不食五榖信足而行數年後有人<lb/>
於劍閣鷄冠山側近逢之後莫知所在<hi>出博異志</hi>
<pb n="KR3l0118_WYG_020-4a"/>
　　　　譚宜<lb/>
譚宜者陵州民叔皮子也開元末年生生而有異墮地<lb/>
能言數歳之中身逾六尺髭鬂風骨不與常兒同不飲<lb/>
不食行及奔馬二十餘歳忽失所在逺近異之以為神<lb/>
人也至是父母思念鄉里追立廟以祀之大歴元年丙<lb/>
午忽然還家即霞冠羽衣真仙流也白父母曰兒為仙<lb/>
官不當久在人世雖父母憶念又不宜作此祠廟恐物<lb/>
所憑妄作威福以害於人請為毁之廟基之下昔藏黄<lb/>
<pb n="KR3l0118_WYG_020-4b"/>
金甚多撤廟之後鑿地取金可以分濟貧民散遺鄉里<lb/>
矣言訖騰空而去如其言毁廟掘地皆得金焉所掘之<lb/>
處靈泉湧出澄澈異常積雨不加至旱不減郡邑禱祝<lb/>
必有靈應因名譚子池亦謂之天池進士周郭籓為詩<lb/>
以記其事曰澄水一百歩世名譚子池余詰陵陽叟此<lb/>
池當因誰父老謂余說本郡譚叔皮開元末年中生子<lb/>
字阿宜墜地便能語九歳多鬚眉不飲亦不食未嘗言<lb/>
渴饑十五能行走快馬不能追二十入山林一去無還<lb/>
<pb n="KR3l0118_WYG_020-5a"/>
期父母憶念深鄉閭為立祠大歴元年春此兒忽來歸<lb/>
頭冠簪鳯凰身着霓裳衣普遍拯疲俗丁寧告親知余<lb/>
為神仙官下界不可祈恐為妖魅假不如早平夷此有<lb/>
黄金藏鎮在兹廟基發掘散生聚可以救貧羸金出繼<lb/>
靈泉湛若清琉璃泓澄表符瑞水旱無竭時言訖辭冲<lb/>
虛杳靄上𤣥微凡情留不得攀望衆號悲尋稟神仙誡<lb/>
徹廟斸開窺果獲無窮寳均融沾困危巨源出嶺頂噴<lb/>
湧世間稀異境流千古終年福四維<hi>出仙傳拾遺</hi>
<pb n="KR3l0118_WYG_020-5b"/>
　　　　王可交<lb/>
王可交蘇州崑山人也以耕釣自業居於松江南趙屯<lb/>
村年三十餘莫知有真道常取大魚自喜以槌擊殺煮<lb/>
之擣蒜韮以食常謂樂無以及一旦棹漁舟方擊檝髙<lb/>
歌入江行數里間忽見一綵畵花舫漾于中流有道士<lb/>
七人皆年少玉冠霞帔服色各異侍從十餘人總角雲<lb/>
鬟又四人黄衣乘舫一人呼可交以姓名方驚異不覺<lb/>
漁舟已近舫側一道士令總角引可交上舫見七人面<lb/>
<pb n="KR3l0118_WYG_020-6a"/>
前各有青玉盤酒器果子皆瑩徹有光可交莫識又有<lb/>
女妓十餘人悉持樂噐可交逺立於筵末遍拜七人共<lb/>
視可交一人曰好骨相合仙生於凡賤眉間已灸破矣<lb/>
一人曰與酒喫侍者瀉酒而樽中酒再三瀉之不出侍<lb/>
者具以告道士曰酒是靈物必得入口當換其骨瀉之<lb/>
不出亦乃命也一人又曰與栗吃俄一人於筵上取二<lb/>
栗付侍者與可交令便吃視之其栗青赤光如棗長二<lb/>
寸許囓之有皮非人間之栗肉脆而甘如飴久之食方<lb/>
<pb n="KR3l0118_WYG_020-6b"/>
盡一人曰王可交已見之矣可令去命一黄衣送上岸<lb/>
於船邊覔所乘漁舟不見黄衣曰不必漁舟但合眼自<lb/>
到於是合眼若風水林木浩浩之聲令開眼已到失黄<lb/>
衣所在但見峰巒重疊松栢參天坐於草中石上及望<lb/>
見有門樓人出入俄頃採樵者并僧十餘人到問可交<lb/>
何人可交具以前事對又問何日離家可交曰今日早<lb/>
離家又問今日是何日對是三月三日樵者與僧驚今<lb/>
日是九月九去三月三日已半年餘可交問地是何所<lb/>
<pb n="KR3l0118_WYG_020-7a"/>
僧曰此是天台山瀑布寺前也又問此去華亭多少地<lb/>
僧曰水陸千餘里可交自訝不已乃為僧邀歸寺設食<lb/>
可交但言飽不喜聞食氣唯飲水耳衆僧審問極異之<lb/>
乃以狀白唐興縣以達台州以聞越州㢘使王渢素奉<lb/>
道召之見極以為非常之事神仙變化不可測也可交<lb/>
身長七尺餘儀貌殊異言語清爽渢歎曰此誠真仙人<lb/>
也又以同姓益敬之餙以道服而遣人至蘇州以詰其<lb/>
實具言三月三日可交乘漁舟入江不歸家人尋得漁<lb/>
<pb n="KR3l0118_WYG_020-7b"/>
舫謂墮江死漉之無跡妻子以招魂塟訖王渢具以表<lb/>
聞詔甚稱異後可交却歸鄉里備話歴歴及與鄉人到<lb/>
江上指所逢花船之處依然可交食栗後已絶榖動靜<lb/>
若有神助不復耕釣乃挈妻子往四明山二十餘年復<lb/>
出明州賣藥使人沽酒得錢但施於人時言藥則壺公<lb/>
所授酒則餘杭阿母相傳藥極去疾酒甚醉人明州里<lb/>
巷皆言王仙人藥酒世間不及道俗多圖其形像有患<lb/>
痁及邪魅者圖於其側即愈後三十餘年却入四明山<lb/>
<pb n="KR3l0118_WYG_020-8a"/>
不復出今人時有見之者<hi>出續神仙傳</hi>
　　　　楊通幽<lb/>
楊通幽本名什伍廣漢什邡人幼遇道士教以檄召之<lb/>
術受三皇天文役命鬼神無不立應驅毒厲翦氛邪禳<lb/>
水旱致風雨是皆能之而木訥踈傲不拘於俗其術數<lb/>
變異逺近稱之𤣥宗幸蜀自馬嵬之後屬念貴妃往往<lb/>
輟食忘寐近侍之臣密令求訪方士冀少安聖慮或云<lb/>
楊什伍有考召之法徴至行朝上問其事對曰雖天上<lb/>
<pb n="KR3l0118_WYG_020-8b"/>
地下㝠寞之中鬼神之内皆可歴而求之上大悦於内<lb/>
置塲以行其術是夕奏曰已於九地之下鬼神之中遍<lb/>
加搜訪不知其所上曰妃子當不墜于鬼神之伍矣二<lb/>
日夜又奏曰九天之上星辰日月之間虛空杳㝠之際<lb/>
亦遍尋訪而不知其處上悄然不懌曰未歸天復何之<lb/>
矣炷香燃燭彌加懇至三日夜又奏曰於人寰之中山<lb/>
川岳瀆祠廟之内十洲三島江海之間亦遍求訪莫知<lb/>
其所後於東海之上蓬萊之頂南宫西廡有羣仙所居<lb/>
<pb n="KR3l0118_WYG_020-9a"/>
上元女仙太真者即貴妃也謂什伍曰我太上侍女𨽻<lb/>
上元宫聖上太陽朱宫真人偶以宿緣世念其願頗重<lb/>
聖上降居於世我謫於人間以為侍衛耳此後一紀自<lb/>
當相見願善保聖體無復意念也乃取開元中所賜金<lb/>
釵鈿合各半玉龜子一寄以為信曰聖上見此自當醒<lb/>
憶矣言訖流涕而别什伍以此物進之上澘然良久乃<lb/>
曰師昇天入地通幽達㝠真得道神仙之士也手筆賜<lb/>
名通幽賜帛千叚金銀各千兩良田五千畝紫霞帔白<lb/>
<pb n="KR3l0118_WYG_020-9b"/>
玉簡特加禮異暇日問其所受之道曰臣師乃西城王<lb/>
君青城真人昔於後城山中教以召命之術曰可以輔<lb/>
贊太平之君然後方得飛昇之道戒以䕶氣希言目不<lb/>
妄視絶聲利逺囂塵則可以凌三界登太清矣又問昇<lb/>
天入地何門而往何所為礙曰得道之人入火不熱入<lb/>
水不濡躡虛如履實觸實如蹈虛其所以然者形與道<lb/>
合道無不在毫芒之細萬物之衆道皆居之上善其對<lb/>
居數載乃登後城山葺静室於其頂時還其家門人言<lb/>
<pb n="KR3l0118_WYG_020-10a"/>
天真累降於静室一旦與羣真俱去<hi>出仙傳拾遺</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_020-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二十<lb/>
</p>
<p>
</p>
  </div>
</body>
</text>
</TEI>
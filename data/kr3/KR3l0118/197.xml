<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百九十七</head> <lb/>
    <p>
<pb n="KR3l0118_WYG_197-1a"/>
欽定四庫全書<lb/>
　太平廣記卷一百九十七<lb/>
　　博物<lb/>
　　　東方朔　　　劉向　　　　胡綜<lb/>
　　　張華　　　　束晳　　　　沈約<lb/>
　　　虞世南　　　傅奕　　　　郝處俊<lb/>
　　　孟詵　　　　唐文宗　　　賈躭<lb/>
　　　叚成式　　　江陵書生<lb/>
<pb n="KR3l0118_WYG_197-1b"/>
　　　　東方朔<lb/>
漢武帝時嘗有獨足鶴人皆不知以爲怪異東方朔奏<lb/>
曰此山海經所謂畢方鳥也騐之果是因敕廷臣皆習<lb/>
山海經山海經伯翳所著劉向編次作序伯翳亦曰伯<lb/>
益書曰益典朕虞盖隨禹治水取山海之異遂成書<hi>出尚</hi>
<hi>書故實</hi>
　　　　劉向<lb/>
貳負之臣曰危與貳負殺窫窳帝乃梏之疏屬之山桎<lb/>
<pb n="KR3l0118_WYG_197-2a"/>
其右足反縛兩手與髪繫之山上在關提西北郭璞注<lb/>
云漢宣帝使人發上郡盤石石室中得一人徒裸被髪<lb/>
反縛械一足以問羣臣莫知劉向按此言之宣帝大驚<lb/>
由是人爭學山海經矣<hi>出山海經</hi>
　　　　胡綜<lb/>
胡綜博物多識吳孫權時有掘地得銅匣長二尺七寸<lb/>
以琉璃爲盖雕鏤其上得一白玉如意所執處皆刻龍<lb/>
虎及蟬形時莫能識其所由者權以綜多悉徃事使人<lb/>
<pb n="KR3l0118_WYG_197-2b"/>
問之綜云昔秦始皇東逰以金陵有天子氣乃改縣名<lb/>
并掘鑿江湖平諸山阜處處輙埋寳物以當王土之氣<lb/>
事見於秦記此盖是乎衆人咸歎其洽聞而悵然自失<lb/>
<hi>出綜别傳</hi>
　　　　張華<lb/>
魏時殿前鐘忽大鳴震駭省署華曰此蜀銅山崩故鐘<lb/>
鳴應之也蜀尋上事果云銅山崩時日皆如華言<hi>出小説</hi>
　　　　又<lb/>
<pb n="KR3l0118_WYG_197-3a"/>
晉陸士衡嘗餉張華於時賔客盈座華開噐便曰此龍<lb/>
肉也衆雖素伏華博聞然意未之信華曰試以苦酒灌<lb/>
之必有異試之有五色光起士衡乃窮其所由鮓主曰<lb/>
家園中積茅下得一白魚質狀殊常以作鮓過羙故以<lb/>
餉陸<hi>出世説</hi>
又中朝時有人畜銅澡盤晨夕恒鳴如人扣以白張華<lb/>
華曰此盤與洛鐘宫商相諧宫中朝暮撞故聲相應可<lb/>
鑢令輕則韻乗鳴自止也依言即不復鳴<hi>出小説</hi>
<pb n="KR3l0118_WYG_197-3b"/>
又武庫内有雄雉時人咸謂爲怪華云此虵之所化也<lb/>
即使捜除庫中果見虵蛻之皮<hi>出小説</hi>
又吴郡臨平岸崩出一石皷打之無聲以問華華曰可<lb/>
取蜀中桐材刻作魚形扣之則鳴矣即從華言聲聞數<lb/>
十里<hi>出小説</hi>
又惠帝時有得一鳥毛長數丈華見而歎曰此所謂海<lb/>
鳬毛此毛出則天下土崩果如其言<hi>出異苑</hi>
又洛中有一洞穴深不可測有一婦人欲殺夫謂夫曰<lb/>
<pb n="KR3l0118_WYG_197-4a"/>
未曾見此穴夫自過視之至穴婦推夫墜穴至底婦擲<lb/>
飰物如欲祭之此人當時顛墜恍惚良乆乃蘇得飯食<lb/>
之氣力稍彊周惶覔路乃得一穴匍匐從就﨑嶇反側<lb/>
行數十里穴小寛亦有㣲明遂得寛平廣逺之地歩行<lb/>
百餘里覺所踐如塵而聞粇米香啗之芬羙過於充饑<lb/>
即裹以爲糧縁穴行而食此物既盡復遇如泥者味似<lb/>
向塵又齎以去所歴幽逺里數難測就明曠而食所齎<lb/>
盡便入一都郛郭修整宫館壯麗䑓榭房宇悉以金魄<lb/>
<pb n="KR3l0118_WYG_197-4b"/>
爲餙雖無日月明踰三光人皆長三丈被羽衣奏竒樂<lb/>
非世所聞也便告請求哀長人語令前去從命進道凡<lb/>
遇如此者九處最後所至苦告饑餒長人入指中庭一<lb/>
大柏𣗳近百圍下有一羊令跪捋羊鬚初得一珠長人<lb/>
取之次捋亦取後捋令啗食即得療饑請問九處之名<lb/>
求停不去答曰君命不得停還問張華當悉此人便復<lb/>
隨穴而行遂得出交郡徃還六七年間即歸洛問華以<lb/>
所得二物視之華云如塵者是黄河龍涎泥是崑山下<lb/>
<pb n="KR3l0118_WYG_197-5a"/>
泥九處地仙名九館羊爲癡龍其初一珠食之與天地<lb/>
等夀次者延年後者充饑而已<hi>出幽明録</hi>
又豫章有然石以水灌之便熱用以烹煮可使食成熱<lb/>
盡下可以冷水灌之更熱如此無窮世人貴其異不能<lb/>
識其名雷煥元康中入洛乃齎以示華華云此所謂然<lb/>
石<hi>出異物志</hi>
又嵩髙山北有大穴空莫測其深百姓嵗時毎逰其上<lb/>
晉初嘗有一人悞墜穴中同輩冀其倘不死試投食於<lb/>
<pb n="KR3l0118_WYG_197-5b"/>
穴墜者得之爲糧乃縁穴而行可十許日忽曠然見明<lb/>
又有草屋一區中有二人對坐圍碁局下有一杯自飲<lb/>
墜者告以饑渇碁者曰可飲此墜者飲之氣力十倍碁<lb/>
者曰汝欲停此否墜者曰不願停碁者曰汝從西行數<lb/>
十歩有一井其中多怪異慎勿畏但投身入中當得出<lb/>
若饑即可取井中物食之墜者如其言井多蛟龍然遇<lb/>
墜者輙避其路墜者縁井而行井中有物若青泥墜者<lb/>
食之了不復饑可半年許乃出蜀中因歸洛下問張華<lb/>
<pb n="KR3l0118_WYG_197-6a"/>
華曰此仙館所飲者玉漿所食者龍穴石髓也<hi>出小說</hi>
　　　　束晳<lb/>
晉武帝問尚書即摯仲冶三月三日曲水其義何㫖答<lb/>
曰漢章帝時平原徐肇以三月初生三女至三日而俱<lb/>
亡一村以爲怪乃相㩦之水濱盥洗因流以濫觴曲水<lb/>
之義盖起此也帝曰若如所談便非嘉事也尚書郎束<lb/>
晳進曰仲冶小生不足以知此臣請説其始昔周公城<lb/>
洛邑因流水以泛酒故逸詩云羽觴隨波流又秦昭王<lb/>
<pb n="KR3l0118_WYG_197-6b"/>
三月上已置酒河曲見金人自淵而出奉水心劍曰令<lb/>
君制有西夏及秦覇諸侯乃因此處立爲曲水二漢相<lb/>
沿皆爲盛業帝曰善賜金五十斤而左遷仲冶爲陽城<lb/>
令<hi>出續齊諧記</hi>
　　　　沈約<lb/>
梁武帝多䇿事因有貢徑寸栗者帝與沈約䇿栗事帝<lb/>
得十餘事約得九事及約出人問今日何不勝約曰此<lb/>
人忌前不譲必恐羞死時又䇿錦𬒳事<hi>出盧氏雜記</hi>
<pb n="KR3l0118_WYG_197-7a"/>
又天監五年丹陽山南得瓦物髙五尺圍四尺上鋭下<lb/>
平盖如合焉中得劔一瓷具數十時人莫識沈約云此<lb/>
東夷罨盂也葬則用之代棺此制度卑小則隨當時矣<lb/>
東夷死則坐葬之武帝服其博識語在江右雜事<hi>出史系</hi>
　　　　虞世南<lb/>
唐太宗令虞世南寫列女傳屏風已裝未及求本乃暗<lb/>
書之一字無悮<hi>出國史纂異</hi>
又太宗常出行有司請載副書以從帝曰不須虞世南<lb/>
<pb n="KR3l0118_WYG_197-7b"/>
此行秘書也<lb/>
　　　　傅奕<lb/>
唐貞觀中有婆羅門僧言得佛齒所擊前無堅物於是<lb/>
士女奔湊其處如市傅奕方卧病聞之謂其子曰非佛<lb/>
齒吾聞金剛石至堅物莫能敵惟羚羊角破之汝徃試<lb/>
焉僧緘縢甚嚴固求良乆乃見出角扣之應手而碎觀<lb/>
者乃止今理珠玉者用之<hi>出國史纂異</hi>
　　　　郝處俊<lb/>
<pb n="KR3l0118_WYG_197-8a"/>
唐太宗問光禄卿韋某須無脂肥羊肉充藥韋不知所<lb/>
從得乃就侍中郝處俊宅問之俊曰上好生必不爲此<lb/>
事乃進狀自奏其無脂肥羊肉須五十口肥羊一一對<lb/>
前殺之其羊怖懼破脂並入肉中取最後一羊則極肥<lb/>
而無脂也上不忍爲乃止賞處俊之博識也<hi>出朝野僉載</hi>
　　　　孟詵<lb/>
唐孟詵平昌人也父曜明經擢第拜學官詵少敏悟博<lb/>
聞多竒舉世無與比進士擢第觧褐長樂尉累遷鳯閣<lb/>
<pb n="KR3l0118_WYG_197-8b"/>
舍人時鳯閣侍即劉褘之臥疾詵候問之因留飯以金<lb/>
椀貯酪詵視之驚曰此藥金非石中所出者褘之曰主<lb/>
上見賜當非假金詵曰藥金仙方所資不爲假也禕之<lb/>
曰何以知之詵曰藥金燒之其上有五色氣遽燒之果<lb/>
然褘之以聞則天以其近臣不當旁稽異術左授台州<lb/>
司馬累遷同州刺史每歴官多煩政人吏殆不堪薄其<lb/>
妻室常曰妻室可烹之以啖客人多議之<hi>出御史臺記</hi>
　　　　唐文宗<lb/>
<pb n="KR3l0118_WYG_197-9a"/>
唐文宗皇帝聼政暇博覽羣書一日延英顧問宰臣毛<lb/>
詩云呦呦鹿鳴食野之苹苹是何草時宰相李珏楊嗣<lb/>
復陳夷行相顧未對珏曰臣按爾雅苹是藾蕭上曰朕<lb/>
看毛詩䟽苹葉圓而花白叢生野中似非藾蕭又一日<lb/>
問宰臣古詩云輕衫襯跳脫跳脫是何物宰臣未對上<lb/>
曰即今之腕釧也真誥言安妃有斵粟金跳脱是臂餙<lb/>
<hi>出盧氏雜記</hi>
　　　　賈躭<lb/>
<pb n="KR3l0118_WYG_197-9b"/>
唐賈躭好地理學四方之使乃是蕃虜來者而與之坐<lb/>
問其土地山川之所終始凢三十年所聞既偹因撰海<lb/>
内華夷圖以問其郡人皆得其實事無虚詞<hi>出盧氏雜記</hi>
　　　　叚成式<lb/>
唐叚成式詞學博聞精通三教復强記每披閲文字雖<lb/>
千萬言一覽略無遺漏嘗於私第鑿一池工人於土下<lb/>
獲鐡一片怪其異質遂持來獻成式命尺周而量之笑<lb/>
而不言乃静一室懸鐡其室中之北壁已而泥戸但開<lb/>
<pb n="KR3l0118_WYG_197-10a"/>
一牖方纔數寸亦緘鐍之時與近親闢牖窺之則有金<lb/>
書两字以報十二時也其博識如此<hi>出南楚新聞</hi>
　　　　又<lb/>
成式多禽荒其父文昌嘗患之復以年長不加面斥其<lb/>
過而請從事言之幕客遂同詣學院具述丞相之㫖亦<lb/>
唯唯遜謝而已翌日復獵於郊原鷹犬倍多既而諸從<lb/>
事各送兎一䨇其書中徴引典故無一事重疊者從事<lb/>
軰愕然多莫曉其故實於是齊詣文昌各以書示之文<lb/>
<pb n="KR3l0118_WYG_197-10b"/>
昌方知其子藝文該贍山簡云吾年四十不為家公所知<lb/>
頗亦𩔖此<hi>出玉堂閒話</hi>
　　　　江陵書生<lb/>
江陵南門之外雍門之内東垣下有小瓦堂室一所髙<lb/>
尺許具體而㣲詢其州人曰此息壤也詢其由曰數百<lb/>
年前此州忽爲洪濤所漫未沒者三二版州帥惶懼不<lb/>
知所爲忽有人白之曰州之郊墅間有一書生博讀甚<lb/>
廣才智出人請召詢之及召問之此是息壤之地在於<lb/>
<pb n="KR3l0118_WYG_197-11a"/>
南門僕嘗讀息壤記云禹湮洪水茲有海眼泛之無恒<lb/>
禹乃鎸石造龍之宫室寘於穴中以塞其水脈後聞版<lb/>
築此城毁其舊制是以有此懐襄之患請掘而求之果<lb/>
於東垣之下掘數尺得石宫室皆已毁損荆帥於是重<lb/>
葺以厚壤培之其洪水乃絶今於其上又起屋宇誌其<lb/>
處所旋以息壤記騐之不謬<hi>出玉堂閒話</hi>
　<lb/>
　<lb/>
<pb n="KR3l0118_WYG_197-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百九十七<lb/>
</p>
<p>
</p>
  </div>
</body>
</text>
</TEI>
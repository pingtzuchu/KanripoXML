<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百六十三</head>
    <p>
<pb n="KR3l0118_WYG_463-1a"/>
欽定四庫全書<lb/>
　太平廣記卷四百六十三　宋　李昉等　編<lb/>
　　禽鳥四<lb/>
　　　飛涎鳥　　　精衛　　　　仁鳥<lb/>
　　　鸐　　　　　韓朋　　　　帶箭<lb/>
　　　細鳥　　　　王母使者　　鴛鴦<lb/>
　　　五色鳥　　　新喻男子　　張氏<lb/>
　　　漱金鳥　　　鶖　　　　　營道令<lb/>
<pb n="KR3l0118_WYG_463-1b"/>
　　　紙鳶化鳥　　鶉　　　　　戴文謀<lb/>
　　　瑞鳥　　　　報春鳥　　　冠鳧<lb/>
　　　秦吉了　　　韋氏子　　　鳥賊<lb/>
　　　鳥省　　　　劉景陽　　　食蝗鳥<lb/>
　　　盧融　　　　張氏　　　　王緒<lb/>
　　　武功大鳥　　鸛鷒　　　　吐綬鳥<lb/>
　　　杜鵑　　　　蚊母鳥　　　桐花鳥<lb/>
　　　真臘國大鳥　百舌　　　　鸛<lb/>
<pb n="KR3l0118_WYG_463-2a"/>
　　　甘蟲　　　　戴勝　　　　北海大鳥<lb/>
　　　鵶　　　　　仙居山異鳥　鸎<lb/>
　　　　飛涎鳥<lb/>
南海去㑹稽三千里有狗國國中有飛涎鳥似䑕兩翼<lb/>
如鳥而脚赤每至曉諸棲禽未散之前各各占一樹口<lb/>
中有涎如膠遶樹飛涎沾灑衆枝葉有他禽之至而如<lb/>
網也然乃食之如竟午不獲即空中逐而涎惹之無不<lb/>
中焉人若捕得脯治渴其涎每布後半日即乾自落落<lb/>
<pb n="KR3l0118_WYG_463-2b"/>
即布之<hi>出外荒記</hi>
　　　　精衛<lb/>
有鳥如烏文首白喙赤足名曰精衛昔赤帝之女名女<lb/>
娙往遊於東海溺死而不返其神化為精衛故精衛常<lb/>
取西山之木石以填東海<hi>出博物志</hi>
　　　　仁鳥<lb/>
晉文公焚林以求介推有白鵶繞煙而噪或集介子之<lb/>
側火不能焚晉人嘉之起一髙䑓名曰思烟臺種仁夀<lb/>
<pb n="KR3l0118_WYG_463-3a"/>
之木木似栢而枝長軟其花堪食故吕氏春秋云木之<lb/>
羙者有夀木之華即此是或云此鵶有識於焚介之山<lb/>
數百里不復識羅網呼之曰仁鳥俗亦謂仁鳥白臆為<lb/>
慈鳥則此𩔖也<hi>出王子年拾遺記</hi>
　　　　鸐<lb/>
幽州之墟羽山之北有善鳴禽人面鳥喙八翼一足毛<lb/>
色如雉行不踐地名曰鸐其聲似鐘磬笙竽也世語曰<lb/>
青鸐鳴時太平乃盛明之世翔鳴藪澤音中律吕飛而<lb/>
<pb n="KR3l0118_WYG_463-3b"/>
不行禹平水土棲於川岳所集之地必有聖人出焉自<lb/>
上古鑄諸鼎器皆圖像其形銘讃至今不絶<hi>出拾遺録</hi>
　　　　韓朋<lb/>
韓朋鳥者乃鳧鷖之𩔖此鳥為雙飛泛溪浦水禽中鸂<lb/>
鶒鴛鴦鵁鶄嶺北皆有之唯韓朋鳥未之見也案干寳<lb/>
搜神記云大夫韓朋<hi>一云憑</hi>其妻美宋康王奪之朋怨王<lb/>
囚之朋遂自殺妻乃陰腐其衣王與之登臺自投臺下<lb/>
左右提衣衣不勝手遺書於帶曰願以尸還韓氏而合<lb/>
<pb n="KR3l0118_WYG_463-4a"/>
𦵏王怒令埋之以塜相望經宿忽見有梓木生二塜之<lb/>
上根交於下枝連其上又有鳥如鴛鴦恒棲其樹朝暮<lb/>
悲鳴南人謂此禽即韓朋夫婦之精魂故以韓氏名之<lb/>
<hi>出嶺表錄異</hi>
　　　　帶箭<lb/>
帶箭鳥鳴如野鵲翅羽黄緑間錯尾生兩枝長二尺餘<lb/>
直而不梟唯尾稍有毛宛如箭羽因目之為帶箭鳥<hi>同上</hi>
　　　　細鳥<lb/>
<pb n="KR3l0118_WYG_463-4b"/>
漢元封五年勒畢國貢細鳥以方尺玉籠盛數百頭大<lb/>
如蠅其狀如鸚鵡聞聲數里如黄鵠之音國人常以此<lb/>
鳥候時亦名曰候蟲上得之放於宫内旬日之間不知<lb/>
所止惜甚求不復得明年此鳥復來集於帷幄之上或<lb/>
入衣袖因更名曰蟬鳥宫人婕妤等皆恱之但有此鳥<lb/>
集於衣上者輒蒙愛幸武帝末稍稍自死人尤愛其皮<lb/>
服其皮者多為男子媚也<hi>出洞㝠記</hi>
　　　　王母使者<lb/>
<pb n="KR3l0118_WYG_463-5a"/>
齊郡函山有鳥足青嘴赤素翼絳顙名王母使者昔漢<lb/>
武帝登此山得玉函長五寸帝下山玉函忽化為白鳥<lb/>
飛去世傳山上有王母藥函常令鳥守之<hi>出酉陽雜爼</hi>
　　　　鴛鴦<lb/>
漢時鄢縣南門兩扇忽一聲稱鴛一聲稱鴦晨夕開閉<lb/>
聲聞京師漢末惡之令毁其門兩扇化為鴛鴦相隨飛<lb/>
去後遂改鄢為晏城縣<hi>出朝野僉載</hi>
　　　　五色鳥<lb/>
<pb n="KR3l0118_WYG_463-5b"/>
楊震卒未𦵏有大鳥五色髙丈餘從天飛下到震棺前<lb/>
舉頭悲鳴淚出沾地至𦵏日冲天上昇<hi>出謝丞後漢書</hi>
　　　　新喻男子<lb/>
豫章新喻縣男子見田中有六七女皆衣毛衣不知是<lb/>
鳥匍匐往得某一女所解毛衣取藏之即往就諸鳥諸<lb/>
鳥各飛去一鳥獨不得去男子取以為婦生三女其母<lb/>
後使女問父知衣在積稻下得之衣而飛去後復以衣<lb/>
迎三兒亦得飛去<hi>出捜神記</hi>
<pb n="KR3l0118_WYG_463-6a"/>
　　　　張氏<lb/>
京兆有張氏獨處一室有鳩自外入止于牀張氏祝曰<lb/>
鳩為禍也飛上承塵為福也即入我懐以手探之而得<lb/>
一金鉤是後子孫漸盛資財萬倍蜀賈客至長安聞之<lb/>
乃厚賂婢婢竊鉤以與客張氏既失鉤漸漸衰耗而蜀<lb/>
客亦罹窮厄於是齎鉤以反張氏復昌<hi>出搜神記</hi>
　　　　漱金鳥<lb/>
魏時昆明國貢漱金鳥國人云其地去然州九千里出<lb/>
<pb n="KR3l0118_WYG_463-6b"/>
此鳥形如雀色黄毛羽柔密常翾翔海上羅者得之以<lb/>
為至祥聞大魏之徳被於荒逺乃越山航海來獻大國<lb/>
帝得此鳥蓄於靈禽之圃飴以真珠飲以龜腦鳥常吐<lb/>
金屑如粟鑄之可以為器昔漢武時有獻大雀此之𩔖<lb/>
也此鳥畏霜雪乃起小室以處之名曰辟寒臺皆用水<lb/>
晶為户牖使内外通光而常隔於風雨塵霧宫人爭以<lb/>
鳥所吐之金飾釵珮謂之辟寒金故宫人相嘲言曰不<lb/>
服辟寒金那得君王心不服辟寒鈿那得君王憐於是<lb/>
<pb n="KR3l0118_WYG_463-7a"/>
媚惑爭以寳為身飾及行卧皆懐挾以要寵也魏代䘮<lb/>
滅珍寳池臺鞠為茂草漱金之鳥亦自髙翔<hi>出拾遺錄</hi>
　　　　鶖<lb/>
晉永嘉二年有鶖集於始安縣木矢貫之鐵鏃其長六<lb/>
寸有半以箭計之其射者當身長丈五六尺<hi>出拾遺記</hi>
　　　　營道令<lb/>
晉太元中營道令何潛之去職於縣界山中得一鳥大<lb/>
如白鷺青色赤目膝上髀下自然有銅環形大小刻畫<lb/>
<pb n="KR3l0118_WYG_463-7b"/>
轉輾如攬子絶妙人功於是京邑皆傳觀之營道經今<lb/>
屬道州<hi>出酉陽雜爼</hi>
　　　　紙鳶化鳥<lb/>
梁武泰清三年侯景圍臺城逺不通問簡文作紙鳶飛<lb/>
空告急於外侯景謀臣王偉謂景曰此紙鳶所至即以<lb/>
事達外令左右善射者射之及墮皆化為鳥飛入雲中<lb/>
不知所往<hi>出獨異志</hi>
　　　　鶉<lb/>
<pb n="KR3l0118_WYG_463-8a"/>
安定原土築時奠祭設觚爵忽有一鶉飛於觚上因名<lb/>
鶉觚城後魏文帝天統中立為鶉觚縣<hi>出窮神秘苑</hi>
　　　　戴文謀<lb/>
有戴文謀者𨼆居陽城山中曽於客堂食際忽聞有呼<lb/>
曰我天帝使者欲下憑君可乎文謀聞甚驚又曰君疑<lb/>
我也文謀乃跪曰居貧恐不足降下耳既而灑掃設位<lb/>
朝夕進食甚謹後謀於室内竊言之其婦曰此恐是狐<lb/>
魅依憑耳文謀曰我亦疑之及祠饗之時神乃言曰吾<lb/>
<pb n="KR3l0118_WYG_463-8b"/>
相從方欲相利不意有疑心異議文謀辭謝之際忽堂<lb/>
上如數十人呼聲出視之見一大鳥五色白鳩數十隨<lb/>
之東北入雲而去<hi>出窮神秘苑</hi>
　　　　瑞鳥<lb/>
煬帝征遼回次於柳城郡之望海鎮歩出觀望有大鳥<lb/>
二素羽丹嘴狀同鶴鷺出自霄漢翻翔雙下髙一丈四<lb/>
五尺長八九尺徘徊馴擾翔舞御營敕著作佐郎虞綽<lb/>
製瑞鳥銘以進上命鐫於其所仍敕殿内丞閻毗圖寫<lb/>
<pb n="KR3l0118_WYG_463-9a"/>
其狀秘書郎虞世南上瑞鳥頌敕令寫於圖首<hi>出大業拾遺</hi>
　　　　報春鳥<lb/>
顧渚山中有鳥如鴝鵒而小蒼黄色每至正月二月作<lb/>
聲云春起也至三月四月作聲云春去也採茶人呼為<lb/>
報春鳥<hi>出顧渚山記</hi>
　　　　冠鳧<lb/>
石首魚至秋化為冠鳧冠鳧頭中有石也<hi>出海陸碎事</hi>
　　　　秦吉了<lb/>
<pb n="KR3l0118_WYG_463-9b"/>
秦吉了容管廉白州産此鳥大約似鸚鵡嘴脚皆紅兩<lb/>
眼後夾腦有黄肉冠善效人言語音雄大分明於鸚鵡<lb/>
以熟雞子和飯如棗飼之或云容州有純赤純白色者<lb/>
俱未之見也<hi>出嶺表録異</hi>
　　　　韋氏子<lb/>
汧陽郡有張女郎廟上元中有韋氏子客於汧陽途至<lb/>
其廟遂解鞍以憇忽見廟宇中有二屐子在地上生視<lb/>
之乃結草成者文理甚細色白而製度極妙韋生乃收<lb/>
<pb n="KR3l0118_WYG_463-10a"/>
貯於槖中既而别去及至郡郡守舍韋生於館亭中是<lb/>
夕生以所得屐致於前而寐明日已忘其所莫窮其處<lb/>
僅食頃乃於館亭瓦屋上得焉僕者驚愕告於韋生生<lb/>
即命昇屋而取之既得又致於前明日又失其所復於<lb/>
瓦屋上得之如是者三韋生竊謂僕曰此其怪乎可潛<lb/>
伺之是夕其僕乃竊於隙中伺之夜將半其屐忽化為<lb/>
白鳥飛於屋上韋生命取焚之乃飛去<hi>出宣室志</hi>
　　　　鳥賊<lb/>
<pb n="KR3l0118_WYG_463-10b"/>
李靖弟客師官至右武衛將軍四時從禽無暫止息京<lb/>
師之西南際澧水鳥獸皆識之每出鳥鵲競逐噪之人<lb/>
謂之鳥賊<hi>出談賔録</hi>
　　　　鳥省<lb/>
馮兗給事親仁坊有宅南有山亭院多養鵝鴨及雜禽<lb/>
之𩔖極多常遣一家人掌之時人謂之鳥省<hi>出盧氏雜記</hi>
　　　　劉景陽<lb/>
天后時左衛兵曹劉景陽使嶺南得吉了鳥雄雌各一<lb/>
<pb n="KR3l0118_WYG_463-11a"/>
隻解人語至都進之留其雌者雄煩怨不食則天問曰<lb/>
何乃無聊也鳥為言曰其配為使者所得今頗思之乃<lb/>
呼景陽曰卿何故藏一鳥不進景陽叩頭謝罪乃進之<lb/>
則天不罪也<hi>出朝野僉載</hi>
　　　　食蝗鳥<lb/>
開元中貝州蝗蟲食禾有大白鳥數千小白鳥數萬盡<lb/>
食其蟲<hi>出酉陽雜爼</hi>
　　　　盧融<lb/>
<pb n="KR3l0118_WYG_463-11b"/>
開元初范陽盧融病中獨卧忽見大鳥自逺飛來俄止<lb/>
庭樹髙四五尺狀𩔖鴞目大如柸嘴長尺餘下地上階<lb/>
頃之入房登牀舉兩翅翅有子持小槍欲以撃融融伏<lb/>
懼流汗忽復有人從後門入謂鳥云此是善人慎勿傷<lb/>
也鳥遂飛去人亦隨出融疾自爾永差<hi>出廣異記</hi>
　　　　張氏<lb/>
濮州刺史李全璋妻張牛肅之姨也開元二十五年卒<lb/>
于伊闕莊張寢疾有鳥止於庭樹白首赤足黄腹丹翅<lb/>
<pb n="KR3l0118_WYG_463-12a"/>
其鳴但云懊恨也母兮如是晝夜不絶聲十餘日張殂<lb/>
鳥遂不見<hi>出紀聞</hi>
　　　　王緒<lb/>
天寳末台州錄事叅軍王緒病將死有大鳥飛入緒房<lb/>
行至牀所引嘴向緒聲云取取緒遂卒<hi>出廣異記</hi>
　　　　武功大鳥<lb/>
大歴八年大鳥見武功羣噪之行營將張自芬射獲之<lb/>
肉翅狐首四足足有爪廣四尺狀𩔖蝙蝠<hi>出酉陽雜爼</hi>
<pb n="KR3l0118_WYG_463-12b"/>
　　　　鸛鷒<lb/>
鸛鷒一名墮羿形似鵲人射之則銜矢反射人<hi>出酉陽雜爼</hi>
　　　　吐綬鳥<lb/>
魚復縣南山有鳥大如鴝鵒羽色多黒雜以黄白頭頗<lb/>
似雉有時吐物長數寸丹采彪炳形色類綬因名為吐<lb/>
綬鳥又食必蓄嗉臆前大如斗慮觸其嗉行每逺草木<lb/>
故一名避株鳥<hi>出酉陽雜爼</hi>
　　　　杜鵑<lb/>
<pb n="KR3l0118_WYG_463-13a"/>
杜鵑始陽相推而鳴先鳴者吐血死嘗有人山行見一<lb/>
羣寂然聊學其聲即死初鳴先聽者主離别厠上聽其<lb/>
聲不祥厭之之法當為犬聲應之<hi>出酉陽雜爼</hi>
　　　　蚊母鳥<lb/>
蚊母鳥形如鷁嘴大而長池塘捕魚而食每呌一聲則<lb/>
有蚊蚋飛出其口俗云採其翎為扇可辟蚊子亦呼為<lb/>
吐蚊鳥<hi>出嶺表録異</hi>
　　　　桐花鳥<lb/>
<pb n="KR3l0118_WYG_463-13b"/>
劒南彭蜀間有鳥大如指五色畢具有冠似鳳食桐花<lb/>
每桐結花即來桐花落即去不知何之俗謂之桐花鳥<lb/>
極馴善止於婦人釵上客終席不飛人愛之無所害也<lb/>
<hi>出朝野僉載</hi>
　　　　真臘國大鳥<lb/>
真臘國有葛浪山髙萬丈半腹有洞先有浪鳥狀似老<lb/>
鴟大如駱駞人過即攫而食之騰空而去百姓苦之真<lb/>
臘王取大牛肉中安小劒子兩頭尖利令人載行鳥攫<lb/>
<pb n="KR3l0118_WYG_463-14a"/>
而吞之乃死無復種矣<hi>出朝野僉載</hi>
　　　　百舌<lb/>
百舌春囀夏至唯食蚯蚓正月後凍開蚓出而來十月<lb/>
後蚓藏而往葢物之相感也<hi>出朝野僉載</hi>
　　　　鸛<lb/>
江淮謂羣鸛旋飛為鸛井鸛亦好旋飛必有風雨人探<lb/>
巢取鸛子六十里旱能羣飛薄霄激雨雨為之散<hi>出酉陽雜</hi>
<hi>爼</hi>
<pb n="KR3l0118_WYG_463-14b"/>
又南方有鸛食虵每遇巨石知其下有虵即於石前如<lb/>
道士禹歩其石阞然而轉因得而噉里人學其法者伺<lb/>
其養雛縁樹以篾絙縛其巢鸛必作法而解之乃鋪沙<lb/>
樹底俾足跡所印而倣學之<hi>出北夢𤨏言</hi>
　　　　甘蟲<lb/>
大中末舒州奏衆鳥成巢濶七尺髙一丈而燕雀鷹鸇<lb/>
水禽山鳥無不馴狎如一更有鳥人面緑毛嘴爪皆紺<lb/>
其聲曰甘蟲因謂之甘蟲時人畫圖鬻於坊市<hi>出杜陽編</hi>
<pb n="KR3l0118_WYG_463-15a"/>
　　　　戴勝<lb/>
王蜀刑部侍郎李仁表寓居許州將入貢於春官時薛<lb/>
能尚書為鎮先繕所業詩五十篇以為贄濡翰成軸於<lb/>
小亭凭几閲之未三五首有戴勝自簷飛入立于案几<lb/>
之上馴狎良久伸頸嚲翼而舞向人若將語久之又轉<lb/>
又舞如是者三超然飛去心異之不以告人翌日投詩<lb/>
薛大加禮待居數日以其女妻之<hi>出録異記</hi>
　　　　北海大鳥<lb/>
<pb n="KR3l0118_WYG_463-15b"/>
北海有大鳥其髙千里頭文曰天胸文曰候左翼文曰<lb/>
鷖右翼文曰勒頭向東正海中央捕魚或時舉翼飛而<lb/>
其羽相切如雷風也<hi>出神異録</hi>
　　　　鵶<lb/>
温璋為京兆尹勇於殺戮京邑憚之一日聞挽鈴而不<lb/>
見有人如此者三乃一鵶也尹曰是必有人探其鶵而<lb/>
來訴耳命吏隨鵶所在而捕之其鵶盤旋引吏至城外<lb/>
樹間果有人探其雛尚憇樹下吏執送之府尹以事異<lb/>
<pb n="KR3l0118_WYG_463-16a"/>
於常乃斃捕雛者<hi>出北夢𤨏言</hi>
　　　　仙居山異鳥<lb/>
王蜀永平二年得北邙山章宏道所留瑞文於什邡之<lb/>
仙居山遂出緡錢委漢州馬歩使趙宏約締搆觀宇洎<lb/>
創天尊殿材石宏博功用甚多是日將架巨梁工巧丁<lb/>
役三百餘人縛拽鼓噪震動逺近忽有異鳥三隻一紅<lb/>
赤色二皆潔白尾如曵練各長二尺餘棲於梁上隨絙<lb/>
索上下在衆人中略無驚怖工人撫搦戲翫之如所馴<lb/>
<pb n="KR3l0118_WYG_463-16b"/>
養者梁既上畢鳥亦飛去<hi>出録異記</hi>
　　　　鸎<lb/>
頃年有人取得黄鸎鶵養於竹籠中其雌雄接翼曉夜<lb/>
哀鳴於籠外則更來哺之人或在前畧無所畏忽一日<lb/>
不放出籠其雄雌繚繞飛鳴無從而入一投火中一觸<lb/>
籠而死剖腹視之其腸寸斷<hi>出玉堂閒話</hi>
　<lb/>
　太平廣記卷四百六十三<lb/>
</p>
<p>
</p>
  </div>
</body>
</text>
</TEI>
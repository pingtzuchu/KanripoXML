<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百一十一</head>
    <p>
<pb n="KR3l0118_WYG_311-1a"/>
欽定四庫全書<lb/>
　太平廣記卷三百一十一　宋　李昉等　編<lb/>
　　神二十一<lb/>
　　　蕭曠　　　史遂　　　田布<lb/>
　　　進士崔生　張偃　　　裴氏子<lb/>
　　　韋騶<lb/>
　　　　蕭曠<lb/>
太和處士蕭曠自洛東遊至孝義館夜憇于雙美亭時<lb/>
<pb n="KR3l0118_WYG_311-1b"/>
月朗風清曠善琴遂取琴彈之夜半調甚苦俄聞洛水<lb/>
之上有長歎者漸相逼乃一美人曠因捨琴而揖之曰<lb/>
彼何人斯女曰洛浦神女也昔陳思王有賦子不憶耶<lb/>
曠曰然曠又問曰或聞洛神即甄皇后謝世陳思王遇<lb/>
其魄於洛濵遂為感甄賦後覺事之不正改為洛神賦<lb/>
託意於宓妃有之乎女曰妾即甄后也為慕陳思王之<lb/>
才調文帝怒而幽死後精魄遇王洛水之上叙其寃抑<lb/>
因感而賦之覺事不典易其題乃不謬矣俄有雙鬟持<lb/>
<pb n="KR3l0118_WYG_311-2a"/>
茵席具酒殽而至謂曠曰妾為袁家新婦時性好鼔琴<lb/>
每彈至悲風及三峽流泉未嘗不盡夕而止適聞君琴<lb/>
韻清雅願一聽之曠乃彈别鶴操及悲風神女長歎曰<lb/>
真蔡中郎之儔也問曠曰陳思王洛神賦如何曠曰真<lb/>
體物瀏湸為梁昭明之精選爾女㣲笑曰狀妾之舉止<lb/>
云翩若驚鴻婉若游龍得無疎矣曠曰陳思王之精魄<lb/>
今何在女曰見為遮須國王曠曰何為遮須國女曰劉<lb/>
聰子死而復生語其父曰有人告某云遮須國久無主<lb/>
<pb n="KR3l0118_WYG_311-2b"/>
待汝父來作主即此國是也俄有一青衣引一女曰織<lb/>
綃娘子至矣神女曰洛浦龍王之處女善織綃于水府<lb/>
適令召之爾曠因語織綃曰近日人世或傳柳毅靈姻<lb/>
之事有之乎女曰十得其四五爾餘皆飾詞不可惑也<lb/>
曠曰或聞龍畏鐵有之乎女曰龍之神化雖鐵石金玉<lb/>
盡可透達何獨畏鐵乎畏者蛟螭輩也曠又曰雷氏子<lb/>
佩豐城劒至延平津躍入水化為龍有之乎女曰妄也<lb/>
龍木𩔖劒乃金金既尅木而不相生焉能變化豈同雀<lb/>
<pb n="KR3l0118_WYG_311-3a"/>
入水為蛤野雞入水為蜃哉但寶劒靈物金水相生而<lb/>
入水雷生自不能沉于泉信其下搜劒不獲乃妄言為<lb/>
龍且雷煥只言化去張司空但言俱合終不説為龍任<lb/>
劒之靈異且人之鼓鑄鍛鍊非自然之物是知終不能<lb/>
為龍明矣曠又曰梭化為龍如何女曰梭木也龍本屬<lb/>
木變化歸木又何怪也曠又曰龍之變化如神又何病<lb/>
而求馬師皇療之女曰師皇是上界高真哀馬之負重<lb/>
引逺故為馬醫愈其疾者萬有餘匹上天降鍳化其疾于<lb/>
<pb n="KR3l0118_WYG_311-3b"/>
龍唇吻間欲驗師皇之能龍後負而登天天假之非龍<lb/>
真有病也曠又曰龍之嗜燕血有之乎女曰龍之清虚<lb/>
食飲沆瀣若食燕血豈能行藏葢嗜者乃蛟蜃輩無信<lb/>
造作皆梁朝四公誕妄之詞爾曠又曰龍何好曰好睡<lb/>
大即千年小不下數百嵗偃仰于洞穴鱗甲間聚其沙<lb/>
塵或有鳥銜木實遺棄其上乃甲拆生樹至于合抱龍<lb/>
方覺悟遂振迅修行脱其體而入虚無澄其神而歸寂<lb/>
滅自然形之與氣隨其化用散入真空若未胚腪若未<lb/>
<pb n="KR3l0118_WYG_311-4a"/>
凝結如物在恍惚精奇杳㝠當此之時雖百骸五體盡<lb/>
可入于芥子之内隨舉止無所不之自得還元返本之<lb/>
術與造化爭功矣曠又曰龍之修行向何門而得女曰<lb/>
高真所修之術何異上士修之形神俱達中士修之神<lb/>
超形沉下士修之形神俱墮且當修之時氣爽而神凝<lb/>
有物出焉即老子所云恍兮惚兮其中有物也其於幽㣲<lb/>
不敢洩露恐為上天譴謫爾神女遂命左右傳觴敘語<lb/>
情况眤洽蘭艷動人若左瓊枝而右玉樹繾綣永夕感<lb/>
<pb n="KR3l0118_WYG_311-4b"/>
暢㝠懷曠曰遇二仙娥於此真所謂雙美亭也忽聞雞<lb/>
鳴神女乃留詩曰玉筯凝腮憶魏宫朱絲一弄洗清風<lb/>
明晨追賞應愁寂沙渚煙銷翠羽空織綃詩曰織綃泉<lb/>
底少歡娛更勸蕭郎盡酒壺愁見玉琴彈别鶴又將清<lb/>
淚滴真珠曠答二女詩曰紅蘭吐艷間夭桃自喜尋芳<lb/>
數已遭珠珮鵲橋從此斷遙天空恨碧雲高神女遂出<lb/>
明珠翠羽二物贈曠曰此乃陳思王賦云或採明珠或<lb/>
拾翠羽故有斯贈以成洛神賦之詠也龍女出輕綃一<lb/>
<pb n="KR3l0118_WYG_311-5a"/>
疋贈曠曰若有胡人購之非萬金不可神女曰君有奇<lb/>
骨異相當出世但淡味薄俗清襟養真妾當為隂助言<lb/>
訖超然躡虚而去無所睹矣後曠寶其珠綃多逰嵩嶽<lb/>
友人嘗遇之備寫其事今遁世不復見焉<hi>出傳記</hi>
　　　　史遂<lb/>
會昌中小黄門史遂因疾退於家一日忽召所親自言<lb/>
初得疾時見一黄衣人執文牒曰陰司録君二魂對事<lb/>
壘一魂主身不覺隨去出通化門東南入荒徑渡灞滻<lb/>
<pb n="KR3l0118_WYG_311-5b"/>
陟藍田山山上約行數十里忽見一騎執黑旛云太一<lb/>
登殿已久罪人畢録爾何遲也督之而去至一城甲士<lb/>
翼門直北至一宫宫門守衛甚嚴有赤衣吏引使者同<lb/>
入蕭屏間有一吏自内出曰受敎受敎使者鞠躬受命<lb/>
宣曰史遂前世括蒼山主録大夫侍者始則恭恪中間<lb/>
廢墮謫官黄門冀其省悟今大夫復位侍者宜遷付所<lb/>
司准法遂領就一院見一人白鬚鬢紫衣左右十數列<lb/>
侍拜訖仰視乃少傅白居易也遂元和初為翰林小吏<lb/>
<pb n="KR3l0118_WYG_311-6a"/>
因問曰少傅何為至此白怡然曰侍者憶前事耶俄如<lb/>
睡覺神氣頓如舊諸黄門聞其疾愈競訪之是夕居易<lb/>
薨於洛中臨終謂所親曰昔自蓬萊與帝<hi>謂武宗也</hi>有閻浮<lb/>
之因帝於閻浮為麟德之别言畢而逝人莫曉也較其<lb/>
日月當捐館之時乃上宴麟德殿也<hi>出唐年補録</hi>
　　　　田布<lb/>
唐相崔鉉鎮淮南盧耽罷浙西張薦罷常州俱經維揚<lb/>
詣鉉鉉因暇日與二客方奕吏報女巫與故魏博節度<lb/>
<pb n="KR3l0118_WYG_311-6b"/>
使田布偕至泊逆旅某亭者鉉甚異之復曰顯驗與他<lb/>
巫異請改舍于都候之廨鉉趣召巫者至乃與神迭拜<lb/>
曰謝相公鉉曰何謝神答曰布有不肖子黷貨無厭郡<lb/>
事不治當犯大辟賴公隂德免焉使布之家廟血食不<lb/>
絶者公之恩也鉉矍然曰異哉鉉為相時夏州節度奏<lb/>
銀州刺史田穢犯贓罪私造鎧甲以易市邊馬布帛帝<lb/>
赫怒曰贓自别議且委以邊州所宜防盗以甲資敵非<lb/>
反而何命中書以法論將赤其族翌日鉉從容言於上<lb/>
<pb n="KR3l0118_WYG_311-7a"/>
曰穢贓罪自有憲章然是宏正之孫田布之子宏正首<lb/>
以河朔入覲奉吏員布亦成父之命繼以忠孝伏劒而<lb/>
死今若行法以固邊圉未若因事宏貸激勸忠烈上意<lb/>
乃解止黜授逺郡司馬而鉉未嘗一出口於親戚私眤<lb/>
已將忘之今神之言正是其事乃命廊下素服而見焉<lb/>
謂之曰君以義烈而死奈何區區為愚婦人所使乎神<lb/>
曰布嘗負此嫗八十萬錢今方忍耻償之鉉與二客及<lb/>
監軍使幕下共償其錢神乃辭去因言事不驗<hi>梁楫李琪作傳</hi>
<pb n="KR3l0118_WYG_311-7b"/>
　　　　進士崔生<lb/>
進士崔生自闗東赴舉早行潼闗外十餘里夜方五皷<lb/>
路無人行惟一僕一擔一驢而已忽遇列炬呵殿旗幟<lb/>
戈甲二百許人若方鎮者生映樹自匿既過行不三二<lb/>
里前之導從復迴乃徐行隨之有健步押茶器行甚遲<lb/>
生因問為誰曰嶽神迎天官崔侍御也秀才方應舉何<lb/>
不一謁以卜身事生謝以無由自達健步許偵之既及<lb/>
廟門天猶未曙健步約生伺之於門側入良久出曰白<lb/>
<pb n="KR3l0118_WYG_311-8a"/>
侍御矣遽引相見甚喜逡巡嶽神至立語便邀崔侍御<lb/>
入廟中陳設帳幄筵席皷樂極盛頃之張樂飲酒崔臨<lb/>
赴宴約敕侍者祗待於生供以湯茶所須情旨敦厚飲<lb/>
且移時生倦徐行周覽不覺出門忽見其表丈人握手<lb/>
話舊顔色憔悴衣服<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>縷生曰丈人久辭人間何得至<lb/>
此答曰僕離人世十五年矣未有所詣近作敷水橋神<lb/>
倦於送迎而窘於衣食窮困之狀迨不可濟知侄與天<lb/>
官侍御相善又宗姪之分必可相薦故來投誠若得南<lb/>
<pb n="KR3l0118_WYG_311-8b"/>
山觜神祗即粗免饑窮此後遷轉得居天秩矣生辭以<lb/>
乍相識不知果可相薦否然試為道之侍御尋亦罷宴<lb/>
而歸謂曰後年方及第今年不就試亦可余少頃公事<lb/>
亦畢即當歸去程期甚迫不可久留生因以表丈人所<lb/>
求告之侍御曰觜神似人間選𥙷極是清資敷水橋神<lb/>
卑雜豈可便得然試為言之嶽神必不相阻即復詣嶽<lb/>
神迎奉生潛近伺之厯聞所託嶽神果許之即命出牒<lb/>
補署俄爾受牒入謝迎官將吏一二百人侍從甚整生<lb/>
<pb n="KR3l0118_WYG_311-9a"/>
因出賀觜神泣曰非吾姪之力不可得此位也後一轉<lb/>
便入天司矣今年渭水泛溢姪莊當飄壞一道所損三<lb/>
五百家已令為姪䕶之五六月必免此禍更有五百縑<lb/>
相酬須臾觜神驅殿而去侍御亦發嶽神出送生獨在<lb/>
廟中歘如夢覺出訪僕使只在店中一無所覩於是不<lb/>
復入闗迴止别墅其夏渭水泛溢飄損甚多惟崔生莊<lb/>
獨免莊前泊一空船水涸之後船有絹五百疋明年果<lb/>
擢第矣<hi>出録異記</hi>
<pb n="KR3l0118_WYG_311-9b"/>
　　　　張偃<lb/>
進士張偃者赴舉行及金天王廟前遇大雨於廟門避<lb/>
雨至暮不止不及詣店遂入廟中門宿至四更聞金天<lb/>
視事之聲嗢喝甚厲須臾聞喚張偃來日午時行至某<lb/>
村為赤狸虎所食偃聞之甚懼候庭下静遂于門下匍<lb/>
匐而入自通名而拜金天曰汝生人何事而來遂具以<lb/>
前事告金天金天曰召虎來須臾虎至金天曰與二大<lb/>
獸食而代偃虎曰寃家合食他物代之不可金天曰檢<lb/>
<pb n="KR3l0118_WYG_311-10a"/>
虎何日死有一吏來曰未時為某村王存射死金天曰<lb/>
命張偃過所食時即行及行至前路果見人喧閙問之<lb/>
乃曰某村王存射殺赤狸虎果金天所言偃遂自市酒<lb/>
求鹿脯親往廟謝之<hi>出聞奇録</hi>
　　　　裴氏子<lb/>
天水彭郡裴氏子咸通中於東閬學孤林法淫其親表<lb/>
婦女事發繫獄每日供其飲食悉是孤林法神為致之<lb/>
獄吏怪而謂其神曰神既靈異何不為免此刑神曰受<lb/>
<pb n="KR3l0118_WYG_311-10b"/>
吾法者只可全身逺害方便濟人既違戒誓豈但王法<lb/>
神亦不容也今之慇懃以酬香火之功竟笞殺之<hi>出録異記</hi>
　　　　韋騶<lb/>
韋騶者明五音善長嘯自稱逸羣公子舉進士一不第<lb/>
便已曰男子四方之志豈屈節於風塵哉遊岳陽岳陽<lb/>
太守以親知見辟數月謝病去騶親弟騋舟行溺於洞<lb/>
庭湖騶乃水濵慟哭移舟湖神廟下欲焚其廟曰千金<lb/>
估胡安穩獲濟吾弟窮悴乃罹此殃焉用爾廟為忽於<lb/>
<pb n="KR3l0118_WYG_311-11a"/>
舟中假寐夢神人盛服來謁謂騶曰幽㝠之途無枉殺<lb/>
者明公先君昔為城守方聞讜正鬼神避之撒淫祠甚<lb/>
多不當廢者有二二神上訴帝初不許固請十餘年乃<lb/>
許與後嗣一人謝二廢廟之主然亦須退不能知其道<lb/>
進無以𥙷於時者故賢弟當之耳儻求䘮不獲即我之<lb/>
過當令水工送屍湖上騶驚悟其事遽止遂命漁舟施<lb/>
鈎緡果獲弟之屍於岸是夕又夢神謝曰鬼神不畏忿<lb/>
怒而畏果敢以其誠也君今為人果敢昔洞庭張樂是<lb/>
<pb n="KR3l0118_WYG_311-11b"/>
吾所司願以至音酬君厚惠所冀觀咸池之節奏釋浮<lb/>
世之憂煩也忽覩金石羽籥鏗鏘振作騶甚歎異以為<lb/>
非據曲終乃寤<hi>出甘澤謠</hi>
　<lb/>
　<lb/>
　<lb/>
　<lb/>
　太平廣記卷三百一十一<lb/>
</p>
<p>
</p>
  </div>
</body>
</text>
</TEI>
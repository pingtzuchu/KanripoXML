<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百五十九</head>
    <p>
<pb n="KR3l0118_WYG_359-1a"/>
欽定四庫全書<lb/>
　太平廣記卷三百五十九　宋　李昉等　編<lb/>
　　妖怪一<lb/>
　　　武都女　　　東方朔　　䨇頭雞<lb/>
　　　張遺　　　　翟宣　　　臧仲英<lb/>
　　　頓邱人　　　王基　　　應璩<lb/>
　　　公孫淵　　　諸葛恪　　零陵太守女<lb/>
　　　滎陽廖氏　　陶璜　　　趙王倫<lb/>
<pb n="KR3l0118_WYG_359-1b"/>
　　　張騁　　　　懐瑶　　　裴楷<lb/>
　　　衛瓘　　　　賈謐　　　劉嶠<lb/>
　　　王敦　　　　王獻　　　劉寵<lb/>
　　　桓温府　　　郭氏<lb/>
　　　　武都女<lb/>
武都有一丈夫化為女子美而豔葢女精也蜀王納為<lb/>
妃不習水土欲去王留之乃為東平之歌以樂之無幾<lb/>
物故王哀之乃遣五丁之武都擔土為妃作塚葢地數<lb/>
<pb n="KR3l0118_WYG_359-2a"/>
畝髙七丈上有石鏡今成都北商武擔是也<hi>出華陽國志</hi>
　　　　東方朔<lb/>
漢武帝東遊至函谷闗有物當道其身長數丈其狀象<lb/>
牛青眼而曜精四足入土動而不徙百官驚懼東方朔<lb/>
乃請酒灌之灌之數十斛而消帝問其故曰此名怪哉憂<lb/>
患之所生也此必是秦之獄地不然罪人徒作地聚夫<lb/>
酒忘憂故能消之也帝曰博物之士至於此乎<hi>出搜神記</hi>
　　　　雙頭雞<lb/>
<pb n="KR3l0118_WYG_359-2b"/>
漢太初二年大月氏貢雙頭雞四足一尾鳴則俱鳴武<lb/>
帝致于甘泉館更有餘雞嫓之得種𩔖也而不能鳴非<lb/>
吉祥也帝乃送還西域至西闗雞返顧望漢宫而哀鳴<lb/>
言曰三七末雞不鳴犬不吠宫中荆棘亂相移當有九<lb/>
虎争為帝至王莽篡位將軍九虎之號其後喪亂相継<lb/>
宫掖中並生蒿棘家無雞犬此雞未至月支乃飛而聲<lb/>
似鵾雞翺翔雲裏<hi>出拾遗錄</hi>
　　　　張遺<lb/>
<pb n="KR3l0118_WYG_359-3a"/>
桂陽太守江夏張遺字叔髙𨼆居陵田中有大樹十圍<lb/>
餘盖六畝枝葉扶踈蟠地不生谷草遣客斫之斧數下<lb/>
樹大血出客驚怖歸白叔髙叔髙怒曰老樹汗出此等<lb/>
何恠因自斫之血大流出叔髙更斫之又有一空處白<lb/>
頭老翁長四五尺突出稱叔髙叔髙以刀迎斫殺之四<lb/>
五老翁並出左右皆驚怖伏地叔髙神慮恬然如舊諸<lb/>
人徐視之似人非人似獸非獸此所謂木石之恠䕫魍<lb/>
魎者乎其伐樹年中叔髙辟司空御史兖州刺史<hi>出法苑珠</hi>
<pb n="KR3l0118_WYG_359-3b"/>
<hi>林</hi>
　　　　翟宣<lb/>
王莽居攝東郡太守翟義知其將篡也謀舉兵兄宣教<lb/>
授諸生滿堂羣鴈數十中庭有狗從而齧之皆驚比救<lb/>
之皆斷頭狗走出門求不知處宣大惡之數日莾夷其<lb/>
三族<hi>出搜神記</hi>
　　　　臧仲英<lb/>
扶風臧仲英為侍御史家人作食有塵垢在焉炊熟不<lb/>
<pb n="KR3l0118_WYG_359-4a"/>
知釡處兵弩自行火從箧中起衣盡燒而箧簏如故兒<lb/>
婦女婢使一旦盡亡其鏡數日後從堂下投庭中言還<lb/>
汝鏡女孫年四嵗亡失求之不知處二三日乃於圃中<lb/>
糞下嗁若此非一許季山卜之曰家當有青狗内中御<lb/>
者名葢喜與共為之誠欲絶之殺其狗遣葢喜歸鄉里<lb/>
從之遂絶仲英遷太尉長史魯相<hi>出搜神記</hi>
　　　　頓丘人<lb/>
黄初中頓丘界騎馬夜行者見道中有物大如兎兩眼<lb/>
<pb n="KR3l0118_WYG_359-4b"/>
如鏡跳梁遮馬令不得前人遂驚懼墮馬魅便就地犯<lb/>
之人懼驚怖良久得解遂失魅不知所往乃更上馬前<lb/>
行數里逢一人至問訊因説向者之事變如此今相得<lb/>
甚懽人曰我獨行得君為伴快不可言君馬行疾前我<lb/>
在後相隨也遂共行乃問向者物何如乃令君如此怖<lb/>
對曰身如兎眼如鏡形狀可惡人曰試顧我眼又觀視<lb/>
之猶復是也魅就跳上馬人遂墮地怖死家人恠馬獨<lb/>
歸即行推索於道邉得之宿昔乃蘇説事如此狀<hi>出搜神記</hi>
<pb n="KR3l0118_WYG_359-5a"/>
　　　　王基<lb/>
安平太守王基家數有恠使管輅筮之卦成輅曰君之<lb/>
卦當有一賤人生一男墮地便走入竈中死又牀上當<lb/>
有一大蛇銜筆大小共視須臾便去又烏來入室與燕<lb/>
鬭燕死烏去有此三怪王基大驚曰精義之致乃至於<lb/>
此幸為處其吉㓙輅曰非有他禍直以官舍久逺魑魅<lb/>
魍魎共為妖耳兒生入灶宋無忌之為也大蛇者老書<lb/>
佐也烏與燕鬭者老鈴下也夫神明之正者非妖能亂<lb/>
<pb n="KR3l0118_WYG_359-5b"/>
也萬物之變非道所止也久逺之浮精必能之定數也<lb/>
今卦中不見其㓙故知假託之𩔖非咎妖之徵昔髙宗<lb/>
之鼎非雉所雊太戊之階非桑所生然而妖並至二年<lb/>
俱興安知三事不為吉祥願府君安神養道勿恐於神<lb/>
姦也後卒無他遷為安南將軍<hi>出搜神記</hi>
　　　　應璩<lb/>
朱建平善相相應璩曰君年六十二位為常伯先此一<lb/>
年當獨見白狗也璩年六十一為侍中直内省忽見白<lb/>
<pb n="KR3l0118_WYG_359-6a"/>
狗衆人悉不見乃急遊觀飲讌自娱六十二卒<hi>出魏志</hi>
　　　　公孫淵<lb/>
魏司馬太傅懿平公孫淵斬淵父子先時淵家有犬著<lb/>
朱幘綘衣襄平城北市生肉有頭目無手足而動揺占<lb/>
者曰有形不成有體無聲其國滅亡<hi>出搜神記</hi>
　　　　諸葛恪<lb/>
諸葛恪為丹陽太守出獵兩山之間有物如小兒伸手<lb/>
欲引人恪令伸之仍引去故地去故地即死既而叅佐<lb/>
<pb n="KR3l0118_WYG_359-6b"/>
問其故以為神明恪曰此事在白澤圖内曰兩山之間<lb/>
其精如小兒見人則伸手欲引人名曰俟引去故地則<lb/>
死無謂神明而異之諸君偶未之見耳<hi>出搜神記</hi>
　　　　零陵太守女<lb/>
零陵太守史<hi>闕其名</hi>有女悦書吏乃宻使侍婢取吏盥殘<lb/>
水飲之遂有孕十月而生一子及晬太守令抱出門兒<lb/>
匍匐入吏懐吏推之仆地化為水窮問之省前事太守<lb/>
遂以女妻其吏<hi>出搜神記</hi>
<pb n="KR3l0118_WYG_359-7a"/>
　　　　滎陽廖氏<lb/>
滎陽郡有一家姓廖累世為蠱以此致富後取新婦不<lb/>
以此語之曽遇家人咸出唯此婦守舍忽見屋中有大<lb/>
缸婦試發之見有大蛇婦乃作湯灌殺之及家人歸婦<lb/>
具白某事舉家驚惋未幾其家疾疫死亡略盡又有沙<lb/>
門曇遊戒行清苦時剡縣有一家事蠱人噉其食飲無<lb/>
不吐血而死曇遊曽詣之主人不食遊便呪焉見一雙<lb/>
蜈蚣長尺餘於盤中走出因飽食而歸竟無他<hi>出靈鬼志及搜</hi>
<pb n="KR3l0118_WYG_359-7b"/>
<hi>神記</hi>
　　　　陶璜<lb/>
盧王將陶璜掘地於土穴中得一物白色形似蠶長數<lb/>
丈大十圍餘蝡蝡而動莫能名剖腹内如猪肪遂以為<lb/>
<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>甚香美璜啗一杯於是三軍盡食之臨海異物志云<lb/>
土内正黒如小兒臂長大五寸中有腸無目有三十足<lb/>
如釵股大者一頭長尺餘中肉味又有陽遂虫其背青<lb/>
黒腸下白有五色長短大小皆等不知首尾所在生時<lb/>
<pb n="KR3l0118_WYG_359-8a"/>
體軟死則乾脆<hi>出感應經</hi>
　　　　趙王倫<lb/>
永康初趙王倫篡位京師得一鳥莫能名倫使人持出<lb/>
周旋城邑以問人積日有一小兒見之自言曰鵂鶹即<lb/>
還白倫倫使更求又見之乃將入宫宻籠鳥并閉小兒<lb/>
明日視之封閉如故悉不見時倫有目瘤之疾故言鵂<lb/>
鶹倫尋被誅<hi>出廣古今五行記</hi>
　　　　張騁<lb/>
<pb n="KR3l0118_WYG_359-8b"/>
晉大安中江夏功曹張騁乗車周旋牛言曰天下方亂<lb/>
吾甚極為乗我何之騁及從者數人皆驚懼因紿之曰<lb/>
令汝還勿復言乃中道還至家未釋駕牛又言曰歸何<lb/>
也騁益憂懼袐而不言安樂縣有善卜者騁從之卜之<lb/>
曰大㓙非一家之禍天下將有起兵一郡之内皆破亡<lb/>
乎騁還家牛又人立而行百姓聚觀其秋張昌賊起先<lb/>
略江夏誑曜百姓以漢祚復興有鳯凰之瑞聖人當世<lb/>
從軍者皆綘抹額以彰火徳之祥百姓波蕩從亂如歸<lb/>
<pb n="KR3l0118_WYG_359-9a"/>
騁兄弟並為將軍都尉未期而敗於是一郡殘破死傷<lb/>
者半而騁家族矣京房易妖曰牛能言如其言占吉㓙<lb/>
<hi>出搜神記</hi>
　　　　懐瑶<lb/>
晉元康中吳郡婁縣懐瑶家聞地中有犬子聲隱隱其<lb/>
聲上有小穿大如螾林以杖刺之入數尺覺如有物及<lb/>
掘視之得犬雌雄各一穴猶未開形大如常犬也哺之<lb/>
而食左右咸往觀焉長老或云此名犀犬得之者家富<lb/>
<pb n="KR3l0118_WYG_359-9b"/>
昌宜當養活以為目未開還置穿中覆以磨礱宿昔發<lb/>
視左右無孔而失所在瑶家積年無他福禍也<hi>出搜神記</hi>
　　　　裴楷<lb/>
晉裴楷家中炊黍在甑或變為拳或化為血或作蕪菁<lb/>
子未幾而卒<hi>出五行記</hi>
　　　　衞瓘<lb/>
衞瓘家人炊飯墮地悉化為螺出足而行尋為賈后所<lb/>
誅<hi>出五行記</hi>
<pb n="KR3l0118_WYG_359-10a"/>
　　　　賈謐<lb/>
賈謐字長淵元康九年六月夜暴雷電謐齋柱陷壓毁<lb/>
牀帳飄風吹其服上天數百丈久乃下<hi>出異苑</hi>
　　　　劉嶠<lb/>
永嘉末有劉嶠居晉陵其兄蚤亡嫂寡居夜嫂與婢在<lb/>
堂中眠二更中嫂忽大哭走往其房云嫂屋中及壁上<lb/>
奇怪不可看劉嶠便持刀然火將婦至見四壁上如人<lb/>
面張目吐舌或虎或龍千變萬形視其面長丈餘嫂即<lb/>
<pb n="KR3l0118_WYG_359-10b"/>
亡<hi>出廣古今五行記</hi>
　　　　王敦<lb/>
元帝時王敦在於武昌鈴下儀仗生花如蓮花五六日<lb/>
而萎落干寳曰榮華之盛如狂花之不可久也敦以逆<lb/>
命自死加戮其屍焉<hi>出廣古今五行記</hi>
　　　　王獻<lb/>
王獻失鏡鏡在罌中罌纔數寸而鏡尺餘以問郭璞曰<lb/>
此乃邪魅所為使燒車轄以擬鏡鏡即出焉<hi>出搜神記</hi>
<pb n="KR3l0118_WYG_359-11a"/>
　　　　劉寵<lb/>
東陽劉寵字道𢎞居姑孰毎夜門庭自有血數斗不知<lb/>
所從來如此三四日後寵為折衝將將軍見遣北征將<lb/>
行而炊飯盡變為虫其家人蒸炒亦為虫火愈猛而虫<lb/>
愈壯寵遂北征軍敗於檀邱為徐龕之所殺<hi>出搜神記</hi>
　　　　桓温府叅軍<lb/>
穆帝末年桓温府叅軍夜坐忽見屋梁上有伏兎張目<lb/>
切齒向之兎來轉近以刀砟之見正中兎而實反傷膝<lb/>
<pb n="KR3l0118_WYG_359-11b"/>
流血復以刀重砟又還自傷㚔刀不利不至於死<hi>出幽明録</hi>
　　　　郭氏<lb/>
畢修之外祖母郭氏嘗夜獨寢喚婢應而不至郭屢喚<lb/>
猶爾後聞塌牀聲甚重郭厲聲呵婢又應諾諾不至俄<lb/>
見屏風上有一面如方相兩目如升光明一屋手中如<lb/>
簸箕指長數寸又挺動其耳目郭氏道精進一心至念<lb/>
凡物乃去久之婢輩悉來云向欲應如有物鎮壓之者<lb/>
體輕便來<hi>出幽明記</hi>
<pb n="KR3l0118_WYG_359-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_359-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百五十九<lb/>
</p>
<p>
</p>
  </div>
</body>
</text>
</TEI>
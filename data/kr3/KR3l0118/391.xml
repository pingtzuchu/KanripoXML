<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百九十一</head>
    <p>
<pb n="KR3l0118_WYG_391-1a"/>
欽定四庫全書<lb/>
　太平廣記卷三百九十一　宋　李昉等　編<lb/>
　　銘記一<lb/>
　　　李斯　　　　夏侯嬰　　　張恩<lb/>
　　　髙流之　　　髙顯洛　　　謝靈運<lb/>
　　　王果　　　　豐都冢　　　樊欽賁<lb/>
　　　姜師度　　　鄔載　　　　鄭欽悅<lb/>
　　　　李斯<lb/>
<pb n="KR3l0118_WYG_391-1b"/>
周末有發冢得方玉石上刻文八十字當時莫識遂藏<lb/>
書府至秦時李斯識八字云上天作命皇辟迭王至漢<lb/>
時叔孫通識二字<hi>出述異記</hi>
　　　　夏侯嬰<lb/>
漢夏侯嬰以功封滕公及死將𦵏未及墓引車馬踣地<lb/>
不前使人掘之得一石室室中有銘曰佳城鬱鬱三千<lb/>
年見白日吁嗟滕公居此室遂改卜焉<hi>出獨異記</hi>
　　　　張恩<lb/>
<pb n="KR3l0118_WYG_391-2a"/>
後魏天賜中河東人張恩盗發湯冢得志云我死後二<lb/>
千年困於恩恩得古鐘磬皆投於河此又别見聖賢城<lb/>
冢記<hi>出史系</hi>
　　　　髙流之<lb/>
後魏髙流之為徐州刺史決滹沱河水繞城破一古墓<lb/>
得銘曰吾死後三百年背底生流泉頼逢髙流之遷吾<lb/>
上髙原流之為造棺椁衣物取其柩而改𦵏焉<hi>出朝野僉載</hi>
　　　　髙顯洛<lb/>
<pb n="KR3l0118_WYG_391-2b"/>
洛陽大綂寺南有三公令史髙顯洛宅洛毎於夜見赤<lb/>
光行於堂前如此者非一向光所掘地丈餘得黄金百<lb/>
斤銘云蘇秦家金得者為吾造功徳洛遂造招福寺世<lb/>
又謂此地蘇秦舊時宅當時元義秉政聞其得金就洛<lb/>
索之以二十斤與之案蘇秦時未有佛法功徳者不必<lb/>
起寺或是碑銘之𩔖頌聲績也<hi>出洛陽伽藍記</hi>
　　　　謝靈運<lb/>
宋浦陽江有琵琶圻圻有古冢墮水甓有𨼆起字云筮<lb/>
<pb n="KR3l0118_WYG_391-3a"/>
吉龜凶八百年落江中謝靈運取甓詣京咸𫝊視焉乃<lb/>
驗龜繇古冢已八百年矣<hi>出水經</hi>
　　　　王果<lb/>
唐左衞將軍王果𬒳責出為雅州刺史於江中泊船仰<lb/>
見巖腹中有一棺臨空半出乃縁崖而觀之得銘曰欲<lb/>
墮不墮逢王果五百年中重收我果喟然歎曰吾今葬<lb/>
此人𬒳責雅州固其命也乃收窆而去<lb/>
　　　　豐都冢<lb/>
<pb n="KR3l0118_WYG_391-3b"/>
東都豐都市在長夀寺之東北初築市垣掘得古冢土<lb/>
藏無磚甓棺木陳朽觸之便散屍上著平上幘朱衣得<lb/>
銘云筮道居胡龜言近市五百年間於斯見矣當時達<lb/>
者㕘驗是魏黄初二年所葬也<hi>出朝野僉載兩京記</hi>
　　　　樊欽賁<lb/>
冦天師謙之後魏時得道者也常刻石為記蔵於嵩山<lb/>
上元初有洛川郜城縣民因採藥於山得之以獻縣令<lb/>
樊文言於州州以上聞髙宗皇帝詔蔵於内府其銘記<lb/>
<pb n="KR3l0118_WYG_391-4a"/>
文甚多奥不可解略曰木子當天下又曰止戈龍又曰<lb/>
李代代不可移宗又曰中鼎顯真容又曰基千萬嵗所<lb/>
謂木子當天下者蓋言唐氏受命也止戈龍者言天后<lb/>
臨朝也止戈為武武天后氏也李代代不移宗者謂中<lb/>
宗中興再新天地中鼎顯真容者實真宗之廟諱真為<lb/>
睿聖之徽諡得不信乎基千萬嵗者基𤣥宗名也千萬<lb/>
嵗蓋歴數久長也後中宗御歴樊文男欽賁以石記本<lb/>
上獻上命編於國史<hi>出宣室志</hi>
<pb n="KR3l0118_WYG_391-4b"/>
　　　　姜師度<lb/>
衞先生大經解梁人以文學聞不狎俗常閉門絶人事<lb/>
生而敏悟周知天文歴象窮㝠索𤣥後以夀終墓於解<lb/>
梁之野開元中天水姜師度奉詔鑿無鹹河以溉鹽田<lb/>
剗室廬潰邱墓甚多解梁人皆病之既至衞先生墓前<lb/>
發其地得一石刻字為銘蓋先生之詞也曰姜師度更<lb/>
移向南三五步工人得之以状言之於師度師度異其<lb/>
事歎咏久之顧謂僚吏曰衛先生真竒士也即命工人<lb/>
<pb n="KR3l0118_WYG_391-5a"/>
遷其河逺先生之墓數十步<hi>出宣室志</hi>
　　　　鄔載<lb/>
開元中江南大水溺而死者數千郡以状聞𤣥宗詔侍<lb/>
御史鄔君載徃廵視之載至江南忽見道旁有古墓水潰<lb/>
其穴公念之命遷其骸於髙原上既發墓得一石鑿而<lb/>
成文蓋誌其墓也誌後有銘二十言乃卜地者之詞詞<lb/>
曰爾後一千年此地化為泉賴逢鄔侍御移我向髙原<lb/>
載覽而異之因挍其年果千嵗矣<hi>出宣室志</hi>
<pb n="KR3l0118_WYG_391-5b"/>
　　　　鄭欽悦<lb/>
天寳中有商洛𨼆者任昇之嘗貽右𥙷闕鄭欽悦書曰<lb/>
昇之白頃退居商洛入闕披陳山林獨往交親兩絶意<lb/>
有所問别日垂訪昇之五代祖仕梁為太常初任南陽<lb/>
王帳下於鍾山懸岸圯壙之中得石銘不言姓氏小篆<lb/>
文云龜言土蓍言水甸服黄鍾啓靈趾瘞在三上庚墮<lb/>
遇七中巳六千三百浃辰交二九重三四百圯文雖剥<lb/>
落仍且分明大雨之後纔墮而獲即梁武大同四年數<lb/>
<pb n="KR3l0118_WYG_391-6a"/>
日遇盂蘭大㑹從駕同泰寺録示史官姚訾并諸學官<lb/>
詳議數月無能知者篋笥之内遺文尚在足下學乃天<lb/>
生而知計捨運籌而㑹前賢所不及近古所未聞願採<lb/>
其㫖要㑹其歸趣著之遺簡以成先祖之志深所望焉<lb/>
樂安任昇之白數日欽悦即復書曰使至忽辱簡翰用<lb/>
浣襟懐不遺舊情俯見推訪又示以大同古銘前賢未<lb/>
達僕非逺識安敢輕言良增懐愧也屬在途路無所披<lb/>
求據鞍運思頗有所得發壙者未知誰氏之子卜宅者<lb/>
<pb n="KR3l0118_WYG_391-6b"/>
實為絶代之賢蔵往知来有若指掌契終論始不差錙<lb/>
銖隗炤之預識龔使無以過也不説葬者之嵗月先識<lb/>
圯時之日辰以圯之日却求初兆事可知矣姚史官亦<lb/>
為當世逹識復與諸儒詳之沉吟月餘竟不知其指趣<lb/>
豈止於是哉原卜者之意𨼆其事㣲其言當待僕為龔<lb/>
使耳不然何忽見顧訪也謹稽諸歴術測以㣲詞試一<lb/>
探言庶㑹㣲㫖當梁武帝大同四年嵗次戊午言甸服<lb/>
者五百也黄鍾者十一也五百一十一年而圯從大同<lb/>
<pb n="KR3l0118_WYG_391-7a"/>
四年上求五百一十一年得漢光武帝建武四年戊子<lb/>
嵗也三上庚三月上旬之庚也其年三月辛巳朔十日<lb/>
得庚寅是三月初𦵏於鍾山也七中已乃七月戊午朔<lb/>
十二日得己巳是初圯<graphic n="KR2330" url="https://raw.githubusercontent.com/kanripo/KR-Gaiji/master/images/KR2330.png" mimeType="image/png"/>之日是日己巳可知矣浃辰<lb/>
十二也從建武四年三月至大同四年七月總六千三<lb/>
百一十二月毎月一交故云六千三百浹辰交也二九<lb/>
為十八重三為六末言四百則六為千十八為萬可知<lb/>
從建武四年三月十日庚寅初𦵏至大同四年七月十<lb/>
<pb n="KR3l0118_WYG_391-7b"/>
二日己巳初圯計一十八萬六千四百日故云二九重<lb/>
三四百圯也其所言者但說年月日數耳據年則五百<lb/>
一十一㑹於甸服黄鍾言月則六千三百一十二㑹於<lb/>
六千三百浹辰交論日則一十八萬六千四百㑹於二<lb/>
二九重三四百圯從三上庚至於七中巳據厯計之無<lb/>
所差也所言年歲月日但差一數則不相照㑹矣原卜<lb/>
者之意當待僕言之吾子之問契使然也從吏已久藝<lb/>
業荒蕪古人之意復難逺測足下更詢能者時報焉使<lb/>
<pb n="KR3l0118_WYG_391-8a"/>
還不代鄭欽悦白記貞元中李吉甫任尚書屯田員外<lb/>
郎兼太常博士時宗人巽為户部郎中於南宫暇日語<lb/>
及近代儒術之士謂吉甫曰故右𥙷闕集賢殿直學士<lb/>
鄭欽悦於術數研精思通𤣥奥蓋僧一行所不逮以其<lb/>
天閼當世名不甚聞子知之乎吉甫對曰兄何以覈諸<lb/>
巽曰天寳中商洛隱者任昇之自言五代祖仕梁為太<lb/>
常大同四年於鍾山下獲古銘其文𨼆祕博求時儒莫<lb/>
曉其㫖因緘其銘誡諸子曰我代代子孫以此銘訪於<lb/>
<pb n="KR3l0118_WYG_391-8b"/>
通人倘有知者吾無所恨至昇之頗耽道博雅聞欽悦<lb/>
之名即告以先祖之意欽悦曰子當録以示我我試思<lb/>
之昇之書遺其銘㑹欽悦適奉朝使方授駕於長樂驛<lb/>
得銘而繹之行及滋水凡三十里則釋然悟矣故其書<lb/>
曰據鞍運思頗有所得不亦異乎辛未嵗吉甫轉駕部<lb/>
員外郎欽悦子克鈞自京兆府司録授司門員外郎吉<lb/>
甫數以巽之説質焉雖且符其言然克鈞自云亡其草<lb/>
毎想其㣲言至賾而不獲見吉甫甚惜之壬申嵗吉甫<lb/>
<pb n="KR3l0118_WYG_391-9a"/>
貶明州長史海島之中有𨼆者姓張氏名𤣥陽以明易<lb/>
經為州將所重召置閣下因講周易卜筮之事即以欽<lb/>
悦之書示吉甫吉甫喜得其書抃逾獲寳即編次之仍<lb/>
為著論曰夫一邱之土無情也遇雨而圮偶然也窮象<lb/>
數者已懸定於十八萬六千四百日之前矧於理亂之<lb/>
運窮達之命聖賢不逢君臣偶合則姜牙得璜而尚父<lb/>
仲尼無鳳而旅人傅説夢達於巖埜子房神授於圯上<lb/>
亦必定之符也然而孔不暇暖其席墨不俟黔其突何<lb/>
<pb n="KR3l0118_WYG_391-9b"/>
經營如彼孟去齊而接淅賈造湘而投弔又眷戀如此<lb/>
豈大聖大賢猶惑於性命之理歟將凂身存教示人道<lb/>
之不可廢歟余不可得而知之欽悦尋自右𥙷闕歴殿<lb/>
中侍御史為時宰李林甫所惡斥擯於外不顯其身故<lb/>
余敘其所聞係於二篇之後以著蓍筮之神明聰哲之<lb/>
懸解竒偶之有數貽諸好事為後學之竒翫焉時貞元<lb/>
九年十一月二十八日趙郡李吉甫記<hi>出異聞記</hi>
　太平廣記卷三百九十一<lb/>
</p>
<p>
</p>
  </div>
</body>
</text>
</TEI>
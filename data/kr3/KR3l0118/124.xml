<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百二十四</head> <lb/>
    <p>
<pb n="KR3l0118_WYG_124-1a"/>
欽定四庫全書<lb/>
　太平廣記卷一百二十四<lb/>
　　報應二十三<lb/>
　　　王簡易　　　樊光　　　　李彦光<lb/>
　　　侯溫　　　　沈申　　　　法曹吏<lb/>
　　　劉存　　　　袁州錄事　　劉璠<lb/>
　　　吳景　　　　高安村小兒　陳勲<lb/>
　　　鍾遵　　　　韋處士　　　張進<lb/>
<pb n="KR3l0118_WYG_124-1b"/>
　　　郝溥　　　　裴垣　　　　蘇鐸<lb/>
　　　趙安<lb/>
　　　　王簡易<lb/>
唐洪州司馬王簡易者常暴得疾腹中生物如塊大隨<lb/>
氣上下攻撃臟腑伏枕餘月一夕其塊逆上築心沈然<lb/>
長往數刻方寤謂所親曰初夢見一鬼使自稱丁郢手<lb/>
執符牒云奉城隍神命來追王簡易某即隨使者行可<lb/>
十餘里方到城隍廟門前人相謂曰王君在世頗聞修<lb/>
<pb n="KR3l0118_WYG_124-2a"/>
善未合身亡何得遽至此耶尋得見城隍神告之曰某<lb/>
未合殂落且乞放歸城隍神命左右將簿書來檢畢謂<lb/>
簡易曰猶合得五年活且放去至五年腹内物又上築<lb/>
心逡巡復醒云適到㝠司被小奴所訟辭氣不可解其<lb/>
妻問小奴何人也簡易曰某舊使僮僕年在妙齡偶因<lb/>
約束遂致斃今腹中塊物乃小奴爲祟也適見前任吉<lb/>
州牧鍾初荷大鐵枷著黃布衫手足械繋㝠司勘非理<lb/>
殺人事欵問甚急妻遂詰云小奴庸下何敢如是簡易<lb/>
<pb n="KR3l0118_WYG_124-2b"/>
曰世間即有貴賤㝠司一般也妻又問陰間何罪最重<lb/>
簡易曰莫若殺人言訖而卒<hi>出報應錄</hi>
　　　　樊光<lb/>
交趾郡廂虞候樊光者在廨宇視事亭午間風雷忽作<lb/>
光及男并所養一黃犬並震死其妻於霆撃之際歘見<lb/>
一道士撮置其身於别所遂得免人問其故妻云嘗有<lb/>
二百姓相論訟同繫牢獄無理者納賂於光光即出之<lb/>
有理者大被拷掠抑令欵伏所送飲食光悉奪與男并<lb/>
<pb n="KR3l0118_WYG_124-3a"/>
犬食之其囚饑餓將死聞於獄内被髮訴天不數日光<lb/>
等有此報<hi>出報應錄</hi>
　　　　李彦光<lb/>
李彦光爲秦内外都指揮使主帥中書令李崇委任之<lb/>
權專其生殺虐酷黷貨遭枉害者甚衆部將樊某者有<lb/>
騾一頭甚駿彦光使人逹意求之樊恡之不與因而蓄<lb/>
憾以他事搆而囚之僞通辭欵承主帥醉而呈之帥不<lb/>
復詳察光即矯命斬之樊臨刑曰死若無知則已死若<lb/>
<pb n="KR3l0118_WYG_124-3b"/>
有知當刻日而報及死未浹旬而彦光染疾樊則形見<lb/>
晝夜不去或來自屋上或出自牆壁間持杖而前親行<lb/>
鞭箠左右長幼皆散走於是便聞決罪之聲不可勝<lb/>
忍唯稱死罪如是月餘方卒自爾持權者頗以爲戒<hi>出玉</hi>
<hi>堂閒話</hi>
　　　　侯溫<lb/>
梁朝與河北相持之時有偏將侯溫者軍中號爲驍勇<lb/>
賀瓌爲綂率專制忌温以事害之其後瓌寢疾彌留之<lb/>
<pb n="KR3l0118_WYG_124-4a"/>
際左右只聞公呼侯九者數日頗有祈請之詞深自尅<lb/>
責有侍者見一丈夫自壁間出曵瓌於地侍者驚呼左<lb/>
右俱至瓌已死矣昔漢竇嬰灌夫爲武安侯田蚡所搆<lb/>
而死及蚡疾巫者視鬼見竇灌夾而笞之蚡竟卒事相<lb/>
𩔖耳<hi>出玉堂閒話</hi>
　　　　沈申<lb/>
湖南帥馬希聲在位多縱率有賈客沈申者常來往番<lb/>
禺間廣主優待之令如北中求寶帶申於洛汴間市得<lb/>
<pb n="KR3l0118_WYG_124-4b"/>
玉帶一乃竒貨也回由湘潭希聲竊知之召申詣衙賜<lb/>
以酒食抵夜送還店預戒軍巡以犯夜戮之湘人俱聞<lb/>
莫不嗟憫爾後常見此客爲祟或在屋脊或據欄檻不<lb/>
常厥處未乆希聲暴卒其弟希範嗣立以玉帶還廣人<lb/>
<hi>出北夢瑣言</hi>
　　　　法曹吏<lb/>
廬陵有法曹吏嘗劾一僧曲致其死具獄上州爾日其<lb/>
妻女在家方紉縫於西窓下忽有二靑衣卒手執文書<lb/>
<pb n="KR3l0118_WYG_124-5a"/>
自㕑中出厲聲謂其妻曰語爾夫無枉殺僧遂出門去<lb/>
妻女皆驚怪流汗久之乃走出視其門扃閉如故吏歸<lb/>
具言之吏甚恐明日將竊取其案已不及矣竟殺其僧<lb/>
死之日即遇諸塗百計禳謝旬月竟死<hi>出稽神錄</hi>
　　　　劉存<lb/>
劉存爲舒州刺史辟儒生霍某爲團練判官甚見信任<lb/>
後爲左右所譛因搆其罪下獄白使府請殺之吳帥知<lb/>
其寃使執送揚都存遂縊之於獄既而存遷鄂州節度<lb/>
<pb n="KR3l0118_WYG_124-5b"/>
使霍友人在舒州夢霍素服自司命祠中出撫掌大笑<lb/>
曰吾已獲雪矣俄而存帥師征湖南霍表兄馬鄴爲黃<lb/>
州刺史有夜扣齊安城門者曰舒州霍判官將往軍前<lb/>
馬病白使君借馬守陴者以告鄴歎曰劉公枉殺霍生<lb/>
今此人往矣得無禍乎因畫馬數匹焚之水際數日存<lb/>
敗績死之<hi>出稽神錄</hi>
　　　　袁州錄事<lb/>
袁州録事參軍王某嘗劾一盗獄具而遇赦王以盜罪<lb/>
<pb n="KR3l0118_WYG_124-6a"/>
重不可恕乃先殺之而後宣赦罷歸至新喻邑客馮氏<lb/>
具酒請王明日當往晚止僧院乃見盜者曰我罪誠合<lb/>
死然已赦矣君何敢匿王命而殺我我今得請於所司<lb/>
矣君明日往馮家耶不往亦可言訖乃歿院僧但見其<lb/>
與人言而不見也明日方飲暴卒<hi>出稽神錄</hi>
　　　　劉璠<lb/>
軍將劉璠性彊直勇敢坐法徙海陵郡守禇仁規嫌之<lb/>
誣其謀叛詔殺於海市璠將死謂監刑者曰爲我白諸<lb/>
<pb n="KR3l0118_WYG_124-6b"/>
兒多置紙筆於棺中吾必訟之後數年仁規入朝泊舟<lb/>
濟灘江口夜半聞岸上連呼禇仁規爾知當死否舟人<lb/>
盡驚起視岸上無人仁規謂左右曰爾識此聲否劉璠<lb/>
也立命酒食祭而謝之仁規至都以殘虐下獄獄吏夜<lb/>
夢一人長大黯面從二十餘人至獄執仁規而去既寤<lb/>
爲仁規所親說之其人撫膺歎曰吾君必死此人即劉<lb/>
璠也其日中使至遂縊於獄矣<hi>出稽神錄</hi>
　　　　吳景<lb/>
<pb n="KR3l0118_WYG_124-7a"/>
浙西軍校吳景者丁酉歲設齋於石頭城僧院其夕既<lb/>
陳設忽聞婦女哭聲甚哀初遠漸近俄在齋筵中矣景<lb/>
乃告院僧曰景頃歲從軍尅豫章獲一婦人殊有姿色<lb/>
未幾其夫求贖將軍令嚴肅不可相容景即殺之後甚<lb/>
以爲恨今之設齋正爲是也即與僧俱往乃見婦人在<lb/>
焉僧爲之祈告婦人曰我從吳景索命不知其他遽前<lb/>
逐之景走上佛殿大呼曰還爾命於是顚仆而卒<hi>出稽神錄</hi>
　　　　高安村小兒<lb/>
<pb n="KR3l0118_WYG_124-7b"/>
高安村人有小兒行田中爲人所殺不獲其賊至明年<lb/>
死日家人爲設齋爾日有里中兒方見其一小兒謂之<lb/>
曰我某家死兒也今日家人設齋吾與爾同往食乎里<lb/>
中兒即隨之至其家共坐靈牀食至輙飡家人不見也<lb/>
乆之其舅後至望靈牀而哭兒即逕指之曰此人殺我<lb/>
者也吾惡見之遂去兒既去而家人見里中兒坐靈牀<lb/>
上皆大驚問其故兒具言之且言其舅殺之因執以送<lb/>
官遂伏罪<hi>出稽神錄</hi>
<pb n="KR3l0118_WYG_124-8a"/>
　　　　陳勲<lb/>
建陽縣錄事陳勲性剛狷不容物爲縣吏十人共誣其<lb/>
罪竟坐棄市至明年死日家爲設齋妻哭畢獨歎於靈<lb/>
前曰君平生以剛直稱今枉死逾年精魄何寂然耶是<lb/>
夕即夢勲曰吾都不知死向聞卿言方大悟爾若爾吾<lb/>
當報讐然公署非可卒入者卿明日爲我入縣訴枉吾<lb/>
當隨之明日妻如言而往出門即見勲仗劒從之至縣<lb/>
遇一讐吏於橋上勲以劒撃其首吏即顚仆而死既入<lb/>
<pb n="KR3l0118_WYG_124-8b"/>
門勲徑之曹署以次撃之中者皆死十殺其八二吏奔<lb/>
至臨川乃得免勲家在葢竹鄉人恒見之因爲立祠號<lb/>
陳府君廟至今傳其靈<hi>出稽神録</hi>
　　　　鍾遵<lb/>
江南大理評事鍾遵南平王傳之孫也厯任貪濁水部<lb/>
員外郎孫岳素知其事密縱於權要竟坐下獄㑹赦除<lb/>
名遵既以事在赦前又其祖嘗賜鐵券恕子孫二死因<lb/>
復詣闕自理事下所司大理奏贓狀明白遂棄市臨刑<lb/>
<pb n="KR3l0118_WYG_124-9a"/>
或與之酒遵不飲曰吾當訟於地下不可令醉也遵死<lb/>
月餘岳方與客坐有小靑虵出於棟間岳視之驚起曰<lb/>
鍾評事鍾評事變色而入遂病翌日死<hi>出稽神錄</hi>
　　　　韋處士<lb/>
韋承臯者僞蜀時將校也有待詔僧名行真居蜀州長<lb/>
平山嘗於本州龍興寺搆木塔凡十三級費錢銀萬計<lb/>
尋爲天火所焚第三次營搆方能就人謂其有黃白之<lb/>
術也及承臯典眉州召行真至郡郡有盧敬芝司馬者<lb/>
<pb n="KR3l0118_WYG_124-9b"/>
以殖貨爲業承臯嘗謂之曰某頃軍中與行真同火幕<lb/>
遇一韋處士授以作金術適來鄙夫老矣故召行真同<lb/>
修舊藥藥成當得分惠謂吾子罷商賈之業可乎盧敬<lb/>
諾藥垂成韋牧坐罪貶茂州參軍臨行盧送至蟇頥津<lb/>
韋牧沈藥鼎於江中謂盧生曰吾罪矣先是授術韋處<lb/>
士者吾害之而滅口今日之事藥成而禍及其有神理<lb/>
乎蜀國更變以拒魏王之師誅死<hi>出北夢瑣言</hi>
　　　　張進<lb/>
<pb n="KR3l0118_WYG_124-10a"/>
僞蜀給事中王允光性嚴刻吏民有犯無貸者及判刑<lb/>
院本院杖直官張進因與宅内小奴子誦火井縣令蔣<lb/>
貽恭詠王給事絶句云厥父元非道郡奴允光何事太<lb/>
侏儒可中與箇皮裩著擎得天王左脚無奴子記得兩<lb/>
句時念誦之允光問誰人教汝對云杖直官張進允光<lb/>
大怒尋奏進受罪人錢物遂寘極法後允光病寒熱但<lb/>
見張進執火炬燒四體髙聲唱索命允光連叱不去痛<lb/>
楚備極數日而終<hi>出儆誡錄</hi>
<pb n="KR3l0118_WYG_124-10b"/>
　　　　郝溥<lb/>
僞蜀華陽縣吏郝溥日追欠稅戸街判司勾禮遣婢子<lb/>
阿宜赴縣且嘱溥云不用留禁殘稅請延期輸納郝溥<lb/>
不允決阿宜五下仍納稅了放出明年縣司分擘百姓<lb/>
張瓊家物業郝溥取錢二萬張瓊具狀論訴街司追勘<lb/>
勾禮見溥大笑曰你今日來也莫望活千萬一死令司<lb/>
吏汝勲搆成罪遂殺之不數日汝勲見郝溥來索命翌<lb/>
日暴卒勾禮晨興忽見郝溥升堂羅拽毆撃因患背瘡<lb/>
<pb n="KR3l0118_WYG_124-11a"/>
而死<hi>出儆誡録</hi>
　　　　裴垣<lb/>
僞蜀寧江節度使王宗黯生日部下屬縣皆率醵財貨<lb/>
以爲賀禮巫山令裴垣以編户羇貧獨無慶獻宗黯大<lb/>
怒召裴至誣以他事生沈灔澦堆水中三日尸不流宗<lb/>
黯遣人命挽而下經宿逆水復上卓立波面正視衙門<lb/>
宗黯頗不自安神識煩撓竟得疾暴卒<hi>出北夢瑣言</hi>
　　　　蘇鐸<lb/>
<pb n="KR3l0118_WYG_124-11b"/>
僞蜀王宗信鎮鳳州有角觗人蘇鐸者委之巡警嘗與<lb/>
宗信左右孫延膺不協宗信因暇日登樓望見蘇鐸錦<lb/>
袍束帶似逺行人之狀宗信訝之鐸本岐人也延膺因<lb/>
譛曰蘇鐸雖受公蓄養其如包藏禍心久欲逃去宗信<lb/>
大怒立命擒至先斷舌臠肉然後斬之及延膺作逆其<lb/>
被法之狀一如鐸焉<hi>出儆誡錄</hi>
　　　　趙安<lb/>
蜀郭景章豪民也因醉以酒注子打貧民趙安注子觜<lb/>
<pb n="KR3l0118_WYG_124-12a"/>
入腦而死安有男景章厚與金帛隨隱其事人莫知之<lb/>
後景章腦上忽生瘡可深三四分見骨濃血不絶或時<lb/>
覩趙安瘡透喉遂死<hi>出儆誡録</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_124-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百二十四<lb/>
</p>
<p>
</p>
  </div>
</body>
</text>
</TEI>
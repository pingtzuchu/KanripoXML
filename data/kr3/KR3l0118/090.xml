<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷九十</head> <lb/>
    <p>
<pb n="KR3l0118_WYG_090-1a"/>
欽定四庫全書<lb/>
　太平廣記卷九十<lb/>
　　異僧四<lb/>
　　　杯渡　　　釋寳誌<lb/>
　　　　杯渡<lb/>
杯渡者不知姓名常乗木杯渡水因而為號初在冀州<lb/>
不修細行神力卓越世莫測其由嘗於北方寄宿一家<lb/>
家有一金像渡竊而將去家主覺而追之見渡徐行走<lb/>
<pb n="KR3l0118_WYG_090-1b"/>
馬逐之不及至於孟津河浮木杯於水憑之渡河不假<lb/>
風棹輕疾如飛俄而渡岸達於京師見時可年四十許<lb/>
帶索襤縷殆不蔽身言語出沒喜怒不均或剖氷扣凍<lb/>
而洗浴或著履上山或徒行入市唯荷一蘆圌子更無<lb/>
餘物嘗往延賢寺法意道人處意以别房待之後欲往<lb/>
瓜歩江於江側就航人告渡不肯載之復累足杯中顧<lb/>
眄言詠杯自然流直渡北岸向廣陵遇村舎李家八闗<lb/>
齋先不相識乃直入齋堂而坐置圌於中庭衆以其形<lb/>
<pb n="KR3l0118_WYG_090-2a"/>
陋無恭敬之心李見蘆圌當道欲移置墻邊數人舉不<lb/>
能動渡食竟提之而去笑曰四天王李家於時有一䜿<lb/>
子窺其圌中有四小兒並長數寸面目端正衣裳鮮潔<lb/>
於是追覓不知所在後三日乃見在西界蒙龍樹下坐<lb/>
李禮拜請還家日日供養渡不甚持齋飲酒噉肉至於<lb/>
辛膾與俗不殊百姓奉上或受不受沛國劉興伯為兖<lb/>
州刺史遣使要之負圌而來興伯使人舉視十餘人不<lb/>
勝伯自看唯見一敗衲及一木杯後李家復得二十餘<lb/>
<pb n="KR3l0118_WYG_090-2b"/>
日清旦忽云欲得一袈裟中時令辦李即經營至中未<lb/>
成渡云蹔出至暝不返合境聞有異香疑之為怪處處<lb/>
覓渡乃見在北巖下敷敗袈裟於地卧之而死頭前脚<lb/>
後皆生蓮華極鮮香一夕而萎邑共殯塟之後日有人<lb/>
從北來云見渡負蘆圌行向彭城乃共開棺唯見敗衣<lb/>
既至彭城遇有白衣黄欣深信佛法見渡禮拜請還家<lb/>
至貧但有麥飯而已渡食之怡然自得半年忽語欣云<lb/>
可覓蘆圌三十六枚吾須用之答云此間止可有十枚<lb/>
<pb n="KR3l0118_WYG_090-3a"/>
貧無以買恐不盡辦渡曰汝但檢覓宅中應有欣即窮<lb/>
檢果得三十六枚列之庭中雖有其數亦多破敗命欣<lb/>
次第熟視皆已新完渡宻封之因語欣令開乃見錢帛<lb/>
皆滿可堪百許萬識者謂杯渡分身他土所得䞋施廻<lb/>
以施欣欣受之皆為功徳經一年許渡辭出欣為辦糧<lb/>
食明晨見糧食皆存不知渡所在經一月許復至京師<lb/>
時潮溝有朱文殊者少奉佛法渡多來其家文殊謂渡<lb/>
云弟子脱捨身沒後願見救濟脱在好處願為法侣渡<lb/>
<pb n="KR3l0118_WYG_090-3b"/>
不答文殊喜佛法黙黙已為許矣後東逰入吳郡路見<lb/>
釣魚師因就乞魚魚師施一餧者渡手㺯反覆還投水<lb/>
逰活而去又見網師更從乞魚網師瞋罵不與渡乃拾<lb/>
取兩石子擲水中俄而有兩水牛鬬其網中網碎敗不<lb/>
復見牛渡亦已隱行至松江乃仰蓋於水中乗而渡岸<lb/>
經渉㑹稽剡縣登天台山數月而反京師少時逰止無<lb/>
定請召或往不往時南州有陳家頗有衣食渡往其家<lb/>
甚見迎奉聞都下復有一杯渡陳父子五人咸不信故<lb/>
<pb n="KR3l0118_WYG_090-4a"/>
下鄉看之果於其家杯渡形相一種陳設一合蜜薑及<lb/>
刀子陸香等伺渡渡即食蜜薑都盡餘物宛在膝前其<lb/>
父子五人恐是其家杯渡即留二弟停都守視餘三人<lb/>
還家見杯渡如舊膝前亦有香刀子等但不噉蜜薑為<lb/>
異爾乃語陳云刀子鈍可為磨之二弟還都云杯渡已<lb/>
移靈鷲寺其家忽求黄紙兩幅作書不成字合同其背<lb/>
陳問上人作何券書渡不答竟莫測其然時吴部民朱<lb/>
靈期使髙麗還值風舶飄經九日至一洲邊洲上有山<lb/>
<pb n="KR3l0118_WYG_090-4b"/>
山甚髙大入山採薪見有人於路靈期乃將數人隨路<lb/>
告乞行十餘里聞磬聲香烟於是共稱佛禮拜須㬰見<lb/>
一寺甚光麗多是七寳莊嚴又見十餘石人乃共禮拜<lb/>
還反行少許聞唱道聲還往更看猶是石人靈期等相<lb/>
謂此是聖僧吾等罪人不能得見因共竭誠懴悔更往<lb/>
乃見真人為期等設食食味是菜而香美不同衆食竟<lb/>
共叩頭禮拜乞速還至鄉有一僧云此間去都乃二十<lb/>
餘萬里但令至心不憂不速也因問期云識杯渡道人<lb/>
<pb n="KR3l0118_WYG_090-5a"/>
不答言甚識因指北壁有一壺掛錫杖及鉢云此是杯<lb/>
渡住處今因君以鉢與之并作書著函中别有一青竹<lb/>
杖謂期言但擲此杖置舫前水中閉目靜坐不假勞力<lb/>
必令速至於是辭别令一沙彌送至門上語曰此道去<lb/>
行七里至船不須從先路去也如言西轉行七里許至<lb/>
船即具如所示唯聞舫從山頂樹木上過都不見水經<lb/>
三日至石頭淮而住亦不復見竹杖所在舫入淮至朱<lb/>
雀乃見杯渡騎大航欄以捶捶之曰馬何不行觀者甚<lb/>
<pb n="KR3l0118_WYG_090-5b"/>
多靈期等在舫遥禮之渡乃自下舫取書并鉢開書視<lb/>
之字無人識者渡大笑曰使我還耶取鉢擲雲中還接<lb/>
之曰我不見此鉢四千年矣渡多在延賢寺法意處時<lb/>
世以此鉢異物競往觀之一説云靈期舫漂至一窮山<lb/>
遇見一僧來云是渡弟子昔持師鉢而死冶城寺今因<lb/>
君以鉢還師但令一人擎鉢舫前自安穩至也期如所<lb/>
教果獲全濟至南州杯渡期當騎蘭之日爾日早出至<lb/>
晚不還陳氏明但見門扇上有青書六字云福徑門靈<lb/>
<pb n="KR3l0118_WYG_090-6a"/>
人降字勁可識其家杯渡遂絶迹矣都下杯渡往來山<lb/>
邑多行神呪時庾常婢偷物而叛四追不擒乃問渡云<lb/>
已死在城江邊空塜中往看果如所言孔寗子時以黄<lb/>
門侍郎在家患痢遣信請渡呪竟云難差見有四鬼皆<lb/>
被傷截寗子泣曰昔孫恩作亂家為軍人所破二親及<lb/>
叔皆被痛酷寗子果死又有齊諧妻胡母氏病衆治不<lb/>
愈被請僧設齋坐有僧勸迎杯渡渡既至一呪病者即<lb/>
愈齊諧伏事為師因為作傳記其從來神異不可備記<lb/>
<pb n="KR3l0118_WYG_090-6b"/>
元嘉三年九月辭諧入東留一萬錢物寄諧請為營齋<lb/>
於是别去行至赤山湖患痢而死諧即為營齋并接屍<lb/>
還塟建康覆舟山至四年有五興邵信者甚奉法遇傷<lb/>
寒病無人敢看乃悲泣念觀音忽見一僧來云是杯渡<lb/>
弟子語云莫憂家師尋來相看答云渡久已死何容得<lb/>
來道人云來復何難便衣帶頭出一合許散與服之病<lb/>
即差又有杜僧哀者住在南岡下昔經伏事杯渡兒病<lb/>
甚篤乃思念恨不得渡與念神呪明日忽見渡來言語<lb/>
<pb n="KR3l0118_WYG_090-7a"/>
如常即為呪病者便愈至五年三月渡復來齊諧家吕<lb/>
道惠聞而怛之杜天期水丘熙等並見皆大驚即起禮<lb/>
拜渡語衆人言年當大凶可勤修福業法意道人甚有<lb/>
徳可往就之修立故寺以禳災禍也須㬰門上有一僧<lb/>
喚渡便辭去云貧道當向交廣之間不復來也齊諧等<lb/>
拜送慇懃於是絶迹頃世亦言時有見者<hi>出髙僧傳</hi>
　　　　釋寳誌<lb/>
釋寳誌本姓朱金城人少出家止江東道林寺修習禪<lb/>
<pb n="KR3l0118_WYG_090-7b"/>
業至宋大始初忽如僻異居止無定飲食無時髪長數<lb/>
寸常跣行街巷執一錫杖杖頭挂剪刀及鏡或挂一兩<lb/>
匹帛齊建元中稍見異迹數日不食亦無飢容與人言<lb/>
始苦難曉後皆效驗時或賦詩言如䜟記江東士庶皆<lb/>
共事之齊武帝謂其惑衆收駐建康既旦人見其入市<lb/>
還檢獄中誌猶在焉誌語獄吏門外有兩轝食來金鉢<lb/>
盛飯汝可取之既而齊文惠太子竟陵王子良並送食<lb/>
餉誌果如其言建康令吕文顯以事聞武帝即迎入宫<lb/>
<pb n="KR3l0118_WYG_090-8a"/>
居之後堂一時屏除内宴誌亦隨衆出既而景陽山上<lb/>
猶有一誌與七僧俱帝怒遣推檢其所闗吏啟云誌久<lb/>
出有省方以墨塗其身時僧正法獻欲以一衣遺誌遣<lb/>
使於龍光罽賔二寺求之並云昨宿且去又至其常所<lb/>
造屬侯伯家尋之伯云誌昨在此行道旦眠未覺使還<lb/>
以告獻方知其分身三處宿焉誌常盛束祖行沙門寳<lb/>
亮欲以衲衣遺之未及發言誌忽來引衲而去後假齊<lb/>
武帝神力使見髙帝於地下常受錐刀之苦帝自是永<lb/>
<pb n="KR3l0118_WYG_090-8b"/>
廢錐刀武帝又常於華林園召誌誌忽著三重布帽以<lb/>
見俄而武帝崩文惠太子及豫章王相繼而薨永明中<lb/>
常住東宫後堂一日平明從門出入忽云門上血汚衣<lb/>
褰衣走過及鬰林見害車載出此帝頸血流於門限齊<lb/>
衛尉胡諧疾請誌誌註疏云明日竟不往是日諧亡載<lb/>
屍還宅誌曰明日屍出也齊太尉司馬殷齊之隨陳顯<lb/>
達鎮江州辭誌誌畫紙作樹樹上有鳥語云急時可登<lb/>
此後顯達逆節留齊之鎮州及敗齊之叛入廬山追騎<lb/>
<pb n="KR3l0118_WYG_090-9a"/>
將及齊之見林中有一樹樹上有鳥如誌所畫悟而登<lb/>
之鳥竟不飛追者見鳥謂無人而反卒以見免齊屯騎<lb/>
桑偃將欲謀反往誌遥見而走大呼云圍臺城欲反逆<lb/>
斫頭破腹後有旬事發偃叛往朱方為人所得果斫頭<lb/>
破腹梁鄱陽忠烈王嘗屈誌至第忽令覓荆子甚急既<lb/>
得安於門上莫測所以少時王出為荆州刺史其預鑒<lb/>
之明此𩔖非一誌多往來興皇淨名兩寺及梁武即位<lb/>
下詔曰誌公迹均塵垢神逰㝠漠水火不能焦濡蛇虎<lb/>
<pb n="KR3l0118_WYG_090-9b"/>
不能侵懼語其佛理則聲聞無上談其隱淪則道行髙<lb/>
著豈得以俗士凡情空相拘制何其鄙陋一至於此自<lb/>
今行來隨意出入勿得復禁誌自是多出入禁中長於<lb/>
臺城對梁武帝喫鱠昭明諸王子皆侍側食訖武帝曰<lb/>
朕不知味二十餘年矣師何謂爾誌公乃吐出小魚依<lb/>
依鱗尾武帝深異之如今秣陵尚有鱠殘魚也天監五<lb/>
年冬旱雩祭備至而未降雨忽上啟云誌病不差就官<lb/>
乞活若不啟白官應得鞭杖願於華光殿講勝鬘經請<lb/>
<pb n="KR3l0118_WYG_090-10a"/>
雨梁武即使沙門法雲講勝鬘竟夜便大雨誌又云須<lb/>
一盆水加刀其上俄而天雨大降髙下皆足梁武嘗問<lb/>
誌云弟子煩惑未除何以治之答云十二䜟者以為十<lb/>
二因縁治惑藥也又問十二文㫖答云在書字時節刻<lb/>
漏中識者以為書之在十二時中又問弟子何時得靜<lb/>
心修習答云安藥禁識者以為禁者止也至安藥時乃<lb/>
耳後法雲於華林講法華經至假使風墨誌忽問之有<lb/>
無答云世諦故有第一義則無也誌往復三四畨便笑<lb/>
<pb n="KR3l0118_WYG_090-10b"/>
云若體是假有此亦不可觧難可觧其辭㫖𨼆沒𩔖皆<lb/>
如此有陳征虜者舉家事誌甚篤誌常為其見真形光<lb/>
相如菩薩像焉誌知名顯竒四十餘載士女供事者不<lb/>
可勝數然好用小便濯髪俗僧闇有譏笑者誌亦知衆<lb/>
僧多不斷酒肉譏之者飲酒食猪肚誌勃然謂曰汝笑<lb/>
我以溺洗頭汝何為食盛糞袋譏者懼而慙服晉安王<lb/>
蕭綱初生日梁武遣使問誌誌合掌云皇子誕育幸甚<lb/>
然冤家亦生於後推尋歴數與侯景同年月日而生也<lb/>
<pb n="KR3l0118_WYG_090-11a"/>
㑹稽臨海寺有大得常聞揚州都下有誌公語言顛狂<lb/>
放縱自在僧云必是狐狸之魅也願向都下覓獵犬以<lb/>
逐之於是輕船入海趨浦口欲西上忽大風所飄意謂<lb/>
東南六七日始到一島中望見金裝浮圖干雲秀出遂<lb/>
尋徑而往至一寺院宇精麗花卉芳菲有五六僧皆可<lb/>
年三十美容色並著員緋袈裟倚杖於門樹下言語僧<lb/>
云欲向都下為風飄蕩不知上人此處何州國今四望<lb/>
環海恐本鄉不可復見答曰必欲向揚州即時便到今<lb/>
<pb n="KR3l0118_WYG_090-11b"/>
附書到鍾山寺西行南頭第二房覓黄頭付之僧因閉<lb/>
目坐船風聲定開眼如言奄至西岸入數十里至都徑<lb/>
往鍾山寺訪問都無有黄頭者僧具説委曲報云西行<lb/>
南頭第二房乃風病道人誌公雖言配在此寺在都下<lb/>
聚藥處百日不一度來房空無人也問答之間不覺誌<lb/>
公已在寺厨上乗醉索食人以齋過日晚未與間便奮<lb/>
身惡罵寺僧試遣沙彌繞厨側漫呌黄頭誌公忽云阿<lb/>
誰喚我即逐沙彌來到僧處謂曰汝許將獵犬捉我何<lb/>
<pb n="KR3l0118_WYG_090-12a"/>
為空來僧知是非常人頂禮懴悔授書與之誌公看書<lb/>
云方丈道人喚我不久亦當自還誌公遂屈指云某月<lb/>
日去便不復共此僧語衆但記某月日至天監十三年<lb/>
冬於臺城後堂謂人曰菩薩將去未及旬日無疾而終<lb/>
屍體香軟形貌熙悦臨亡燃一燭以付後閤舍人吳慶<lb/>
慶即啟聞梁武歎曰大師不復留以燭者將以後事屬<lb/>
我乎因厚加殯送塟於鍾山獨龍之阜仍於墓所立開<lb/>
善寺勅陸倕製銘於塜内王筠勒碑文於寺門傳其遺<lb/>
<pb n="KR3l0118_WYG_090-12b"/>
像處處存焉初誌顯迹之始年可無五六十許而終亦<lb/>
不老人誠莫測其年有餘㨗道者居於京師九日臺北<lb/>
自言是誌外舅弟小誌四年計誌亡時應年九十七矣<lb/>
又後魏有沙門寳公者不知何處人也形貌寢陋心識<lb/>
通達過去未來預覩三世發言似䜟不可得觧事過之<lb/>
後始驗其實胡太后問以世事寳公把粟與雞喚朱朱<lb/>
時人莫觧建義元年後為爾朱榮所害始驗其言時有<lb/>
洛陽人趙法和請占早晚當有爵寳公曰大竹箭不須<lb/>
<pb n="KR3l0118_WYG_090-13a"/>
羽東廂屋急手作時人不曉其意經月餘法和父亡大<lb/>
竹箭者苴杖東廂屋者倚廬初造十二辰歌終其言也<lb/>
此寳公與江南者未委是一人也兩人也<hi>出髙僧傳及洛陽伽藍記</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_090-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷九十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷八十一</head> <lb/>
    <p>
<pb n="KR3l0118_WYG_081-1a"/>
欽定四庫全書<lb/>
　太平廣記卷八十一<lb/>
　　異人一<lb/>
　　　韓稚　　　　幸靈　　　　趙逸<lb/>
　　　梁四公<lb/>
　　　　韓稚<lb/>
漢惠帝時天下太平干戈偃息逺國殊鄉重譯來貢時<lb/>
有道士韓稚者終之裔也越海而來云是東海神君之<lb/>
<pb n="KR3l0118_WYG_081-1b"/>
使聞聖徳洽于區宇故恱服而來庭時東極扶桑之外<lb/>
有泥離國亦來朝於漢其人長四尺兩角如蠒牙出於<lb/>
脣自腰已下有垂毛自蔽居於深穴其壽不可測也帝<lb/>
云方士韓稚解絶國言問人壽㡬何經見㡬代之事答<lb/>
云五運相因遞生遞死如飛塵細雨存歿不可論算問<lb/>
女媧已前可聞乎對曰蛇身已上八風均四時序不以<lb/>
威恱攬乎精運又問燧人以前答曰自鑽火變腥以來<lb/>
父老而慈子夀而孝犧軒以往屑屑焉以相誅滅浮靡<lb/>
<pb n="KR3l0118_WYG_081-2a"/>
囂薄淫於禮亂於樂世俗澆偽淳風墜矣稚具以聞帝<lb/>
曰悠哉杳昧非通神逹理者難可語乎斯道矣稚亦以<lb/>
斯而退莫知所之<hi>出王子年拾遺記</hi>
　　　　幸靈<lb/>
晉幸靈者豫章建昌人也立性少言與人羣居𬒳人侵<lb/>
辱而無慍色邑里皆號為癡父兄亦以為癡常使守稻<lb/>
有牛食稻靈見而不驅待牛去乃整理其殘亂者父見<lb/>
而怒之靈曰夫萬物生天地之間各得其意牛方食禾<lb/>
<pb n="KR3l0118_WYG_081-2b"/>
奈何驅之父愈怒曰即如汝言復用理壞者何為靈曰<lb/>
此稻又得終其性矣時順陽樊長賓為建昌令發百姓<lb/>
作官船令人作楫一雙靈作訖而未輸俄而被人竊竊<lb/>
者心痛欲死靈曰爾無竊吾楫子乎竊者不應須臾痛<lb/>
甚靈曰爾不以情告我者死竊者急乃首應靈於是以<lb/>
水飲之病乃愈船成以數十人引一艘不動靈助之船<lb/>
乃行從此人皆畏之或稱其神有龔仲儒女病積年氣<lb/>
息纔屬靈以水噀之應時大愈又吕猗母黄氏痿痺一<lb/>
<pb n="KR3l0118_WYG_081-3a"/>
十餘年靈去黄氏數尺而坐瞑目寂然有頃謂猗曰扶<lb/>
夫人起猗曰得疾累年不可卒起靈曰試扶起於是兩<lb/>
人扶以立又令去扶人即能自行乃留水一器令飲之<lb/>
髙悝家内有鬼怪言語器物自行大以巫祝厭之而不<lb/>
能絶靈至門見符甚多曰以邪救邪豈得已乎竝使焚<lb/>
之其鬼怪遂絶從爾已後百姓奔赴如雲靈救愈者多<lb/>
不敢報謝立性至柔見人即先拜輒自稱名凡草木之<lb/>
夭傷於山林者必起埋之器物傾覆於途路者必舉正<lb/>
<pb n="KR3l0118_WYG_081-3b"/>
之<hi>出豫章記</hi>
　　　　趙逸<lb/>
後魏崇義里有杜子休宅地形顯敞門臨御路時有隱<lb/>
士趙逸者云是晉武時人晉朝舊事多所記録正光初<lb/>
來至京師見子休宅歎息曰此是晉朝太康寺也時人<lb/>
未之信問其由答曰龍驤將軍王濬平吳後立此寺本<lb/>
有三層浮圖用塼為之指子休園曰此是故處子休掘<lb/>
而驗之果得塼數萬并有石銘云晉太康六年嵗次乙<lb/>
<pb n="KR3l0118_WYG_081-4a"/>
己九月甲戌朔八日辛已儀同三司襄陽侯王濬敬造<lb/>
時園中果菜豐蔚林木扶疎乃服逸言號為聖人子休<lb/>
遂捨宅為靈應寺所得之塼造三層浮屠好事者問晉<lb/>
朝京師何如今日逸曰晉朝民少於今日王侯第宅與<lb/>
今日相似又云自永嘉已來二百餘年建國稱王者十<lb/>
有六君吾皆遊其都鄙目見其事國滅之後觀其史書<lb/>
皆非實録莫不推過於人引善自向苻生雖好勇嗜酒<lb/>
亦仁而不殺觀其治典未為凶暴及詳其史天下之惡<lb/>
<pb n="KR3l0118_WYG_081-4b"/>
皆歸焉苻堅自是賢主賊君取位妄書生惡凡諸史官<lb/>
皆此𩔖也人皆貴逺賤近以為信然當今之人亦生愚<lb/>
死智惑已甚矣問其故逸曰生時中庸之人耳及其死<lb/>
也碑文墓誌莫不窮天地之大徳生民之能事為君共<lb/>
堯舜連衡為臣與伊尹等跡牧民之官浮虎慕其清塵<lb/>
執法之吏埋輪謝其梗直所謂生為盜跖死為夷齊妄<lb/>
言傷正華詞損實當時作文之士慙逸此言步兵校尉<lb/>
李登問曰太尉府前塼浮圖形製甚古未知何年所造<lb/>
<pb n="KR3l0118_WYG_081-5a"/>
逸云晉義熙十二年劉裕伐姚泓軍人所作汝南王聞<lb/>
而異之因問何所服餌以致延年逸云吾不閑養生自<lb/>
然長壽郭璞常為吾筮云壽年五百嵗今始餘半帝給<lb/>
步挽車一乗逰扵市里所經之處多說舊跡三年已後<lb/>
遁去莫知所在<hi>出洛陽伽藍記</hi>
　　　　梁四公<lb/>
梁天監中有<graphic n="KR1978" url="https://raw.githubusercontent.com/kanripo/KR-Gaiji/master/images/KR1978.png" mimeType="image/png"/>闖<hi>上音攜下琛去</hi>䨲杰<hi>上萬/下桀</hi>䴰䵎<hi>上蜀/下湍</hi>仉䀾<hi>上掌</hi>
<hi>下覩</hi>四公謁武帝帝見之甚恱因命沈隱侯約作覆將與<lb/>
<pb n="KR3l0118_WYG_081-5b"/>
百寮共射之時太史適獲一鼠約匣而緘之以獻帝筮<lb/>
之遇蹇䷦<hi>艮下坎上</hi>之噬嗑䷔<hi>震下離上</hi>帝占成羣臣受命獻卦<lb/>
者八人有命待成俱出帝占決寘諸青蒲申命闖公揲<lb/>
蓍對曰聖人布卦其𧰼吉矣依𧰼辯物何取異之請從<lb/>
帝命卦時八月庚子日巳時闖公奏請沈約舉帝卦上<lb/>
一蓍以授臣既撰占成置于青蒲而退讀帝占曰先蹇<lb/>
後噬嗑是其時内艮外坎是其象坎為盜其鼠也居蹇<lb/>
之時動而見嗑其拘繫矣噬嗑六爻四无咎一利艱貞<lb/>
<pb n="KR3l0118_WYG_081-6a"/>
非盜之事上九荷校滅耳凶是因盜獲戾必死鼠也羣<lb/>
臣蹈舞呼萬嵗帝自矜其中頗有喜色次讀八臣占詞<lb/>
或辯於色或推於氣或取於象或演於爻或依鳥獸龜<lb/>
龍隂陽飛伏其文雖𤣥逺然皆無中者末啓闖公占曰<lb/>
時日王相必生鼠矣且隂陽晦而入文明從靜止而之<lb/>
震動失其性必就擒矣金盛之月制之必金子為鼠辰<lb/>
與艮合體坎為盜又為𨼆伏𨼆伏為盜是必生鼠也金<lb/>
數於四其鼠必四離為文明南方之卦日中則昃况隂<lb/>
<pb n="KR3l0118_WYG_081-6b"/>
𩔖乎離之繇曰死如棄如實其事也日斂必死既見生<lb/>
鼠百寮失色而尤闖公曰占辭有四今者唯一何也公<lb/>
曰請剖之帝性不好殺自恨不中及至日昃鼠且死矣<lb/>
因令剖之果姙三子是日帝移四公於五明殿西閣示<lb/>
更親近其實囚之唯朔望伏臘得於義賢堂見諸學士<lb/>
然有軍國疑議莫不參預焉大同中盤盤國丹丹國扶<lb/>
昌國髙昌國遣使獻方物帝令有司設充庭法駕雅樂<lb/>
九闋百寮具朝服如元正之儀帝問四公異國來庭爵<lb/>
<pb n="KR3l0118_WYG_081-7a"/>
命髙下欲以上公秩加之䵎公曰成王太平周公輔政<lb/>
越裳氏重譯來貢不聞爵命及之春秋邾楚之君爵不<lb/>
加子設使其君躬聘依禮經位止子男若加以上公恐<lb/>
非稽古帝固謂䵎公更詳定之俄屬暴風如旋輪曳帝<lb/>
裙帶帝又問其事公曰明日亦未果請他日議之帝不<lb/>
懌學士羣誹之向夕帝女墜閣而死禮竟不行後詰之<lb/>
對曰旋風襲衣愛子暴殞更何疑焉<lb/>
高昌國遣使貢鹽二顆顆大如斗狀白似玉乾蒲桃刺<lb/>
<pb n="KR3l0118_WYG_081-7b"/>
蜜凍酒白麥麪王公士庶皆不之識帝以其自萬里絶<lb/>
域而來獻數年方達文字言語與梁國畧同經三日朝<lb/>
廷無祇對者帝命杰公迓之謂其使曰鹽一顆是南燒<lb/>
羊山月望收之者一是北燒羊山非月望收之者蒲桃<lb/>
七是洿林三是無半凍酒非八風谷所凍者又以高寧<lb/>
酒和之刺蜜是鹽城所生非南平城者白麥麪是宕昌<lb/>
者非昌壘真物使者具陳實情麪為經年色敗至宕昌<lb/>
貿易填之其年風災蒲桃刺蜜不熟故駁雜鹽及凍酒<lb/>
<pb n="KR3l0118_WYG_081-8a"/>
奉王急命故非時爾因又問紫鹽䃜珀云自中路遭北<lb/>
涼所奪不敢言之帝問杰公羣物之異對曰南燒羊山<lb/>
鹽文理麤北燒羊山鹽文理密月望收之者明徹如氷<lb/>
以氊橐煮之可驗蒲桃洿林者皮薄味美無半者皮厚<lb/>
味苦酒是八風谷凍成者終年不壊今臭其氣酸洿林<lb/>
酒滑而色淺故云然南平城羊刺無葉其蜜色明白而<lb/>
味甘鹽城羊刺葉大其蜜色青而味薄昌壘白麥麪烹<lb/>
之將熟潔白如新今麪如泥且爛由是知蜜麥之偽耳<lb/>
<pb n="KR3l0118_WYG_081-8b"/>
交河之間平磧中掘深數尺有末鹽如紅如紫色鮮味<lb/>
甘食之止痛更深一丈下有䃜珀黑逾純漆或大如車<lb/>
輪末而服之攻婦人小腸癥瘕諸疾彼國珍異必當致<lb/>
貢是以知之<lb/>
杰公嘗與諸儒語及方域云東至扶桑扶桑之𧖟長七<lb/>
尺圍七寸色如金四時不死五月八日嘔黄絲布於條<lb/>
枝而不為蠒脆如綖燒扶桑木灰汁煮之其絲堅韌四<lb/>
絲為係足勝一鈞𧖟卵大如鷰雀卵産於扶桑下齎卵<lb/>
<pb n="KR3l0118_WYG_081-9a"/>
至句麗國𧖟變小如中國𧖟耳其王宫内有水精城可<lb/>
方一里天未曉而明如晝城忽不見其月便蝕西至西<lb/>
海海中有島方二百里島上有大林林皆寳樹中有萬<lb/>
餘家其人皆巧能造寳器所謂拂林國也島西北有坑<lb/>
盤㘭深千餘尺以肉投之鳥銜寳出大者重五斤彼云<lb/>
是色界天王之寳藏四海西北無慮萬里有女國以蛇<lb/>
為夫男則為蛇不噬人而宂處女為臣妾官長而居宫<lb/>
室俗無書契而信呪咀直者無他曲者立死神道設教<lb/>
<pb n="KR3l0118_WYG_081-9b"/>
人莫敢犯南至火洲之南炎崑山之上其土人食蝑蠏<lb/>
蚺蛇以辟熱毒洲中有火木其皮可以為布炎丘有火<lb/>
鼠其毛可以為褐皆焚之不灼汙以火浣北至黑谷之<lb/>
北有山極峻造天四時氷雪意燭龍所居晝無日北向<lb/>
更明夜直上觀北極西有酒泉其水味如酒飲之醉人<lb/>
北有漆海毛羽染之皆黑西有乳海其水白滑如乳三<lb/>
海間方七百里水土肥沃大鴨生駿馬大鳥生人男死<lb/>
女活鳥自銜其女飛行哺之銜不勝則負之女能跬歩<lb/>
<pb n="KR3l0118_WYG_081-10a"/>
則為酋豪所養女皆殊麗美而少夀為人姬媵未三十<lb/>
而死有兎大如馬毛潔白長尺餘有貂大如狼毛純黑<lb/>
亦長尺餘服之禦寒朝廷聞其言拊掌笑謔以為誑妄<lb/>
曰鄒衍九州王嘉拾遺之談耳司徒左長史王筠難之<lb/>
曰書傳所載女國之東𧖟崖之西狗國之南羌夷之别<lb/>
種一女為君無夫蛇之理與公說不同何也公曰以今<lb/>
所知女國有六何者北海之東方夷之北有女國天女<lb/>
下降為其君國中有男女如他恒俗西南夷板楯之西<lb/>
<pb n="KR3l0118_WYG_081-10b"/>
有女國其女悍而男恭女為人君以貴男為夫置男為<lb/>
妾媵多者百人少者匹夫昆明東南絶徼之外有女國<lb/>
以猿為夫生男𩔖父而入山谷晝伏夜遊生女則巢居<lb/>
穴處南海東南有女國舉國惟以鬼為夫夫致飲食禽<lb/>
獸以養之勃律山之西有女國方百里山出台虺之水<lb/>
女子浴之而有孕其女舉國無夫并蛇六矣昔狗國之<lb/>
南有女國當漢章帝時其國王死妻代知國近百年時<lb/>
稱女國後子孫還為君若犬夫猿夫鬼夫水之國博知<lb/>
<pb n="KR3l0118_WYG_081-11a"/>
者已知之矣故畧而不論俄而扶桑國使使貢方物有<lb/>
黄絲三百斤即扶桑𧖟所吐扶桑灰汁所煮之絲也帝<lb/>
有金爐重五十斤係六絲以懸鑪絲有餘力又貢觀日<lb/>
玉大如鏡方圓尺餘明徹如琉璃暎日以觀見日中宫<lb/>
殿皎然分明帝令杰公與使者論其風俗土地物産城<lb/>
邑山川并訪往昔存亡又識使者祖父伯叔兄弟使者<lb/>
流涕拜首具言情實間嵗南海商人齎火浣布三端帝<lb/>
以雜布積之命杰公以他事召至於市所杰公遙識曰<lb/>
<pb n="KR3l0118_WYG_081-11b"/>
此火浣布也二是緝木皮所作一是續鼠毛所作以詰<lb/>
商人具如杰公所説因問木鼠之異公曰木堅毛柔是<lb/>
何别也以陽燧火山隂柘木爇之木皮改常試之果驗<lb/>
明年冬扶南大舶從西天竺國來賣碧玻璃鏡面廣一<lb/>
尺五寸重四十斤内外皎潔置五色物於其上向明視<lb/>
之不見其質問其價約錢百萬貫文帝令有司算之傾<lb/>
府庫償之不足其商人言此色界天王有福樂事天澍<lb/>
大雨衆寳如山納之山藏取之難得以大獸肉投之藏<lb/>
<pb n="KR3l0118_WYG_081-12a"/>
中肉爛黏寳一鳥衘出即此寳焉舉國不識無敢酬<lb/>
其價者以示杰公公曰上界之寳信矣昔波羅尼斯國<lb/>
王有大福得獲二寳鏡鏡光所照大者三十里小者十<lb/>
里至𤣥孫福盡天火燒宫大鏡光明能禦災火不至焚<lb/>
爇小鏡光微為火所害雖光彩昧暗尚能辟諸毒物方<lb/>
圓百歩蓋此鏡也時王賣得金二千餘斤遂入商人之<lb/>
手後王福薄失其大寳收奪此鏡却入王宫此王十世<lb/>
孫失道國人將謀害之此鏡又出當是大臣所得其應<lb/>
<pb n="KR3l0118_WYG_081-12b"/>
入於商賈其價千金傾竭府庫不足也因命杰公與之<lb/>
論鏡由是信伏更問此是瑞寳王令貨賣即應大秦波<lb/>
羅奈國失羅國諸大國王大臣所取汝輩胡客何由得<lb/>
之必是盜竊至此耳胡客逡巡未對俄而其國遣使追<lb/>
訪至梁云其鏡為盜所竊果如其言後有魏使頻至亦<lb/>
言黑貂白兎鴨馬女國往往入京梁朝卿士始信杰公<lb/>
周遊六合出入百代言不虚說皆為美談故其多聞强<lb/>
識博物辯惑雖仲尼之詳大骨子産之說臺駘亦不是<lb/>
<pb n="KR3l0118_WYG_081-13a"/>
過矣後魏天平之歳當大同之際彼此俗阜時康賢才<lb/>
鼎盛其朝廷專對稱人物士流及應對禮賓則䀾公獨<lb/>
預之為問答皆得先鳴所以出使外郊宴會賓客使彼<lb/>
落其術内動挫詞鋒機不虚發舉無遺䇿腎公之力也<lb/>
魏興和二年遣崔敏陽休之來聘敏字長謙清河東武<lb/>
城人博學贍文當朝第一與太原王延業齊名加以天<lb/>
文律厯醫方藥品卜論既至帝𨕖碩學沙門十人於御<lb/>
對百寮與之談論多屈於敏帝賜敏書五百餘卷他物<lb/>
<pb n="KR3l0118_WYG_081-13b"/>
倍之四公進曰崔敏學問疎淺不足上軫沖襟命臣䀾<lb/>
敵之必死帝從之初江東論學有十二沙門論以條疏<lb/>
徴覈有中觀論以乘寄蕭然言名理者宗仰其術北朝<lb/>
有如實論質定宗禮有廻諍論借機破義敏揔南北二<lb/>
業皆精又桑門所專唯在釋氏若儒之與道蔽於未聞<lb/>
敏兼三教而擅之頗有徳色䀾公嘗於五天竺國以梵<lb/>
語精理問論中分别論大無畏論因明論皆窮理盡妙<lb/>
腎公貎寢形陋而聲氣清暢敏既頻勝羣僧而乃傲形<lb/>
<pb n="KR3l0118_WYG_081-14a"/>
於物其日帝於淨居殿命䀾公與敏談論至若三光四<lb/>
氣五行十二支十干八宿風雲氣候金丹玉液藥性針<lb/>
道六性五藴隂陽厯數韜畧機權飛伏孤虚鬼神情狀<lb/>
始自經史終於老釋凡十餘日辯揚六藝百氏與敏互<lb/>
為主客立談絶倒觀者莫不盈量忘歸然敏詞氣似沮<lb/>
於䀾不自得因而成病輿疾北歸未達中路而卒<hi>出梁四公</hi>
<hi>記</hi>
　<lb/>
<pb n="KR3l0118_WYG_081-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷八十一<lb/>
</p>
<p>
</p>
  </div>
</body>
</text>
</TEI>
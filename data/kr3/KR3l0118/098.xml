<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷九十八</head> <lb/>
    <p>
<pb n="KR3l0118_WYG_098-1a"/>
欽定四庫全書<lb/>
　太平廣記卷九十八<lb/>
　　異僧十二<lb/>
　　　李徳裕　　　齊州僧　　　抱玉師<lb/>
　　　束草師　　　惠寛　　　　素和尚<lb/>
　　　懐信　　　　佛陁薩　　　興元上座<lb/>
　　　趙蕃　　　　懐濬　　　　智者禪師<lb/>
　　　法本<lb/>
<pb n="KR3l0118_WYG_098-1b"/>
　　　　李徳裕<lb/>
唐相國李徳裕為太子少保分司東都嘗召一僧問己<lb/>
之休咎僧曰非立可知願結壇設佛像僧居其中凡三<lb/>
日謂公曰公災戾未已當萬里南去耳公大怒叱之明<lb/>
日又召其僧問焉慮所見未子細請更觀之即又結壇<lb/>
三日告公曰南行之期不旬月矣不可逃公益不樂且<lb/>
曰然則吾師何以明其不妄耶僧曰願陳目前事為驗<lb/>
庶表某之不誣也公曰果有說也即指其地曰此下有<lb/>
<pb n="KR3l0118_WYG_098-2a"/>
石函請發之即命窮其下數尺果得石函啓之亦無覩<lb/>
焉公異而稍信之因問南去誠不免矣然乃遂不還乎<lb/>
僧曰當還耳公訊其事對曰相國平生當食萬羊今食<lb/>
九千五百矣所以當還者未盡五百羊耳公慘然而歎<lb/>
曰吾師果至人且我元和十三年為丞相張公從事於<lb/>
北都嘗夢行於晉山見山上盡目皆羊有牧者十數迎<lb/>
拜我我因問牧者牧者曰此侍御平生所食羊吾嘗記<lb/>
此夢不洩於人今者果如師之說耶乃知㝠数固不誣<lb/>
<pb n="KR3l0118_WYG_098-2b"/>
也後旬日振武節度使米暨遣使致書於公且饋五百<lb/>
羊公大驚即召告其事僧歎曰萬羊將滿公其不還乎<lb/>
公曰吾不食之亦可免耶曰羊至此已為相國所有公<lb/>
戚然旬日貶潮州司馬連貶崖州司户竟没於荒裔也<lb/>
<hi>出宣室志</hi>
　　　　齊州僧<lb/>
史論在齊州時出獵至一縣界憇蘭若中覺桃香異常<lb/>
訪其僧僧不及隱言近有一人施二桃因從經案下取<lb/>
<pb n="KR3l0118_WYG_098-3a"/>
出獻論大如飯碗論時飢盡食之核大如雞卵論因詰<lb/>
其所自僧笑曰向實繆言之此桃去此十餘里道路危<lb/>
險貧僧偶行脚見之覺異因掇數枚論曰願去騎從與<lb/>
和尚偕往僧不得已𨗳論出荒榛中經五里許抵一水<lb/>
僧曰恐中丞不能渡此論志訣往乃依僧解衣載之而<lb/>
浮登岸又經西北涉二水上山越澗數里至一處竒泉<lb/>
怪石非人境也有桃數百株枝幹掃地髙二三尺其香破<lb/>
鼻論與僧各食一蔕腹飽矣論解衣將盡力包之僧曰<lb/>
<pb n="KR3l0118_WYG_098-3b"/>
此域靈境不可多取貧僧常聽長老說昔有人亦嘗至<lb/>
此懐五六枚迷不得出論亦疑生非常取兩顆而返僧<lb/>
切戒論不言論至州使召僧僧已逝矣<hi>出酉陽雜俎</hi>
　　　　抱玉師<lb/>
抱玉師以道行聞居長安中師而事者千數每夕獨處<lb/>
一室闔户撤燭嘗有僧於門隙視之見有慶雲自口中<lb/>
出後年九十卒時方大暑而其尸無萎敗唐宰相第五<lb/>
琦與師善及卒來治喪將以香乳灌其口已而有祥光<lb/>
<pb n="KR3l0118_WYG_098-4a"/>
自口出晃然四照公甚竒之或曰佛有慶祥光今抱玉<lb/>
師有之眞佛矣<hi>出宣室志</hi>
　　　　束草師<lb/>
長安平康坊菩提寺先有僧不言姓名常負束藁坐卧<lb/>
於寺西廊下不肯住院經數年寺綱維或勸其住房曰<lb/>
爾厭我耶其夕遂以束藁焚身至明唯灰燼耳無血膋<lb/>
之臭衆方知為異人遂塑灰為僧於佛殿上世號為束<lb/>
草師<hi>出酉陽雜俎</hi>
<pb n="KR3l0118_WYG_098-4b"/>
　　　　惠寛<lb/>
綿州浄慧寺僧惠寛先時年六嵗隨父設黄籙齋衆禮<lb/>
石天尊像惠寛時在不肯禮曰禮則石像遂倒不勝致<lb/>
也既禮而天尊像果倒腰已折矣後出家在寺寺近池<lb/>
人多捕魚為業惠寛與受戒且曰爾輩不當以此為給<lb/>
吾能令汝所得不失於舊因指其池畔盡生菌蕈漁人<lb/>
採之省力得利後人呼為和尚蕈也<hi>出成都記</hi>
　　　　素和尚<lb/>
<pb n="KR3l0118_WYG_098-5a"/>
長安興善寺素和尚院庭有青桐數株皆素之手植唐<lb/>
元和中卿相多逰此院桐至夏有汗汚人衣如輠脂不<lb/>
可浣昭國鄭相嘗與丞郎數人避暑惡其汗謂素曰弟<lb/>
子為和尚伐此桐各植一松也及暮素戲祝樹曰我種<lb/>
汝二十餘年汝以汗為人所惡來嵗若復有汗我必薪<lb/>
之自是無汗矣素公不出院轉法華經三萬七千部夜<lb/>
常有狼子聽經齋時有烏鵲就案取食長慶初有僧𤣥<lb/>
幽題此院詩云三萬華經三十春半生不蹋院門塵當<lb/>
<pb n="KR3l0118_WYG_098-5b"/>
時以為佳句也<hi>出酉陽雜俎</hi>
　　　　懐信<lb/>
揚州西靈塔中國之尤峻峙者唐武宗末拆寺之前一<lb/>
年有淮南詞客劉隱之薄㳺明州夢中如泛海見塔東<lb/>
渡海時見門僧懐信居塔三層凭䦨與隱之言曰暫送<lb/>
塔過東海旬日而還數日隱之歸揚州即訪懐信信曰<lb/>
記海上相見時否隱之了然省記數夕後天火焚塔俱<lb/>
盡白雨如瀉旁有草堂一無所損<hi>出獨異志</hi>
<pb n="KR3l0118_WYG_098-6a"/>
　　　　佛陀薩<lb/>
有佛陀薩者其籍編於岐陽法門寺自言姓佛氏陀薩<lb/>
其名也常獨行岐隴間衣黄持錫年雖老然其貌𩔖童<lb/>
騃好揚言於衢中或詬辱羣僧僧皆怒焉其資膳裘紵<lb/>
俱乞於里人里人憐其愚厚與衣食以故資用獨饒於<lb/>
羣僧陀薩亦轉均於里中窮餓者焉里人益憐其心開<lb/>
成五年夏六月陀薩召里中民告曰我今夕死矣汝為<lb/>
吾塔瘞其尸果端坐而卒於是里中之人建塔於岐陽<lb/>
<pb n="KR3l0118_WYG_098-6b"/>
之西岡上漆其尸而瘞焉後月餘或視其首髪僅寸餘<lb/>
弟子即剃去已而又生里人大異遂扃其户竟不開焉<lb/>
<hi>出宣室志</hi>
　　　　興元上座<lb/>
興元縣西墅有蘭若上座僧常飲酒食肉羣輩皆效焉<lb/>
一旦多作大餅招羣徒衆入尸陁林以餅裹腐尸肉而<lb/>
食數啖不已衆僧掩鼻而走上座曰汝等能食此肉方<lb/>
可食諸肉自此緇徒因成精進也<hi>出雲溪友議</hi>
<pb n="KR3l0118_WYG_098-7a"/>
　　　　趙蕃<lb/>
唐國子祭酒趙蕃太和七年為南宫郎忽一日有僧乞<lb/>
食於門且謂其家僮曰吾願見趙公可乎家僮告蕃蕃<lb/>
即命延入與坐僧乃曰君將有憂然亦可禳去蕃即拜<lb/>
而祈之僧曰遺我裁刀一千五百庶可脫君之禍不然<lb/>
未旬日當為東南一郡耳蕃許之約來日就送焉且訪<lb/>
其名暨所居僧曰吾居青龍寺法安其名也言已遂去<lb/>
明日蕃即辦送之使者至寺以物色訪羣僧僧皆不𩔖<lb/>
<pb n="KR3l0118_WYG_098-7b"/>
且詢法安師所止周徧院宇無影響踪跡後數日蕃出<lb/>
為𡊮州刺史<hi>出宣室志</hi>
　　　　懐濬<lb/>
秭歸郡草聖僧懐濬者不知何處人唐乾寧初到彼知<lb/>
來藏往皆有神驗愛草書或經或釋或老至於歌詩鄙<lb/>
瑣之言靡不集其筆端與之語即阿唯而已里人以神<lb/>
聖待之刺史于公以其惑衆繫而詰之乃以詩代通狀<lb/>
曰家在閩川西復西其中嵗嵗有鶯啼如今不在鶯啼<lb/>
<pb n="KR3l0118_WYG_098-8a"/>
處鶯在舊時啼處啼又詰之復有詩曰家住閩川東復<lb/>
東其中嵗嵗有花紅而今不在花紅處花在舊時紅處<lb/>
紅郡牧異而釋之詳其詩意似在海中得非盃渡之流<lb/>
乎行旅經過必維舟而禮謁告其吉凶唯書三五行終<lb/>
不明言事往果驗荆南大校周崇賔謁之書字遺之曰<lb/>
付皇都勘爾後入貢因王師南討遂縶於南府竟就戮<lb/>
也押衙孫道能謁之書字曰付竹林寺其年物故營葬<lb/>
乃古竹林寺之基也皇甫鉉知州乃畫一人荷挍一女<lb/>
<pb n="KR3l0118_WYG_098-8b"/>
子在旁後為娶民家女遭訟錮身入府波斯穆昭嗣幼<lb/>
好藥術隨其父謁之乃畫一道士乘雲把胡盧書云指<lb/>
揮使髙牒衙推穆生後以醫藥有效南平王髙從誨與<lb/>
巾裹攝府衙推王師伐荆州師寄南平王詩云馬頭漸<lb/>
入揚州路親眷應須洗眼看是嵗輸誠淮海獲解重圍<lb/>
其他不可殫記或一日題庭前芭蕉葉上云今日還債<lb/>
幸州縣無更勘窮來日為人所害尸首宛然刺史髙公<lb/>
為之荼毗之<hi>出北夢瑣言</hi>
<pb n="KR3l0118_WYG_098-9a"/>
　　　　智者禪師<lb/>
唐越州山隂縣有智禪師院内有池恒贖生以放之有<lb/>
一鼉長三尺恒食其魚禪師患之取鼉送向禹王廟前<lb/>
池中至夜還來禪師咒之曰汝勿食我魚即從汝在此<lb/>
鼉於是出外放糞皆是青泥禪師每至池上喚鼉即出<lb/>
於師前伏地經數十年漸長七八尺禪師亡後鼉亦不<lb/>
復見<hi>出朝野僉載</hi>
　　　　法本<lb/>
<pb n="KR3l0118_WYG_098-9b"/>
晉天福中考功員外趙洙言近日有僧自相州來云貧<lb/>
道於襄州禪院内與一僧名法本同過夏朝昏共處心<lb/>
地相洽法本常言曰貧道於相州西山中住持竹林寺<lb/>
寺前有石柱他日有暇請必相訪其僧追念此言因往<lb/>
彼尋訪洎至山下村中投一蘭若寄宿問其村僧曰此<lb/>
去竹林寺近逺僧乃遙指孤峰之側曰彼處是也古老<lb/>
相傳者聖賢所居之地今則但有名存焉故無院舍僧<lb/>
疑之詰朝而往既至竹林叢中果有石柱罔然不知其<lb/>
<pb n="KR3l0118_WYG_098-10a"/>
涯涘當法本臨别云但扣其柱即見其人其僧乃以小<lb/>
杖扣柱數聲乃風雨四起咫尺莫窺俄然耳目割開樓<lb/>
臺對峙身在三門之下逡巡法本自内出而見之甚喜<lb/>
問南中之舊事乃引其僧度重門升袐殿叅其尊宿尊<lb/>
宿問其故法本云早年相州同過夏期此相訪故及山<lb/>
門也尊宿曰可飯後請出在此無座位食畢法本送至<lb/>
山門相别既而天地昏暗不知所進頃之宛在竹叢中<lb/>
石柱之側餘並莫覩即知聖賢之在世隱顯難涯豈金<lb/>
<pb n="KR3l0118_WYG_098-10b"/>
粟如來獨能化見者乎<hi>出玉堂閒話</hi>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷九十八<lb/>
</p>
<p>
</p>
  </div>
</body>
</text>
</TEI>
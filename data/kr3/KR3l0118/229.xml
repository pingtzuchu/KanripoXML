<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百二十九</head> <lb/>
    <p>
<pb n="KR3l0118_WYG_229-1a"/>
欽定四庫全書<lb/>
　太平廣記卷二百二十九<lb/>
　　器玩一<lb/>
　　　周穆王　　　周靈王　　　王子喬<lb/>
　　　方丈山　　　昆吾山　　　漢太上皇<lb/>
　　　漢武帝　　　輕玉磬　　　李夫人<lb/>
　　　吉光裘　　　西毒國　　　桂宫<lb/>
　　　西胡渠王　　漢宣帝　　　劉表<lb/>
<pb n="KR3l0118_WYG_229-1b"/>
　　　　周穆王<lb/>
周穆王時西戎獻玉杯光照一室置杯于中庭明日水<lb/>
滿杯香而甘羙斯仙人之器也<hi>岀十洲記</hi>
　　　　周靈王<lb/>
周靈王二十三年起昆陽臺渠胥國來獻玉駱駝高五<lb/>
尺琥珀鳯凰高六尺火齊鏡高三尺暗中視物如晝向<lb/>
鏡則聞影應聲周人見之如神靈王末不知所之<hi>岀王子年</hi>
<hi>拾遺</hi>
<pb n="KR3l0118_WYG_229-2a"/>
　　　　王子喬<lb/>
王子喬墓在京陵戰國時有人盜發之都無見惟有一<lb/>
劍懸在壙中欲取而劍作龍虎之聲遂不敢近俄而徑<lb/>
飛上天神仙經云眞人去世多以劍代五百年後劍亦<lb/>
能靈化此其驗也<hi>岀世説</hi>
　　　　方丈山<lb/>
方丈山一名巒稚東有龍塲千里玉瑤爲林龍常鬬此<lb/>
處膏血如流水膏色黑者著地堅凝如漆而有紫光可<lb/>
<pb n="KR3l0118_WYG_229-2b"/>
爲寶器<hi>岀王子年拾遺記</hi>
　　　　昆吾山<lb/>
昆吾山其下多赤金色如火昔黄帝伐蚩尤陳兵於此<lb/>
地掘深百丈猶未及泉惟見火光如星地中多丹鍊石<lb/>
爲銅銅色青而利泉色赤山草木皆勁利土亦剛而精<lb/>
至越王句踐使工人以白牛馬祠昆吾之神採金鑄之<lb/>
以成八劍一名掩日以之指日則光晝暗金陰物也陰<lb/>
盛則陽滅二名斷水以之畫水開而卽不合三名轉魄<lb/>
<pb n="KR3l0118_WYG_229-3a"/>
以之指月則蟾兔為之側轉四名懸翦飛鳥遊蟲遇觸<lb/>
其刃如斬截焉五名驚鯢以之泛海則鯨鯢為之深入<lb/>
六名滅魂挾之夜行不逢魑魅七名却邪有妖魅者見<lb/>
之則止八名眞剛以之切玉斷金如刻削土木矣以應<lb/>
八方之氣鑄之者<hi>王子年拾遺記</hi>
　　　　漢太上皇<lb/>
漢太上皇㣲時常佩一刀長三尺上有銘其字雖難識<lb/>
疑是殷高宗伐鬼方時作此物也太上皇遊豐沛山澤<lb/>
<pb n="KR3l0118_WYG_229-3b"/>
中窮谷裏有人歐冶鑄上皇息其傍問曰此鑄何器工<lb/>
人笑而答曰為天子鑄劍勿泄言上皇謂為戲言了無<lb/>
疑色工曰今所鑄鐵鋼礪難成若得翁腰間佩刀雜而<lb/>
冶之卽成神器可以尅定天下星精為輔佐以殱三猾<lb/>
水衰火盛此為異兆也上皇曰余有此物名為七首其<lb/>
利難儔水斷虬龍陸斬虎兕魑魅魍魎莫能逢之削玉<lb/>
鐫金其刃不卷工人曰若不得此七首以和鑄雖歐冶<lb/>
專精越工砥鍔終為鄙器上皇卽解腰間七首以投於<lb/>
<pb n="KR3l0118_WYG_229-4a"/>
罏中俄而烟㷔衝天日為之晝闇及乎劍成殺三牲釁<lb/>
祭之鑄工問上皇何時得此七首曰秦昭襄王之時余<lb/>
行逢一野人於路授余云殷時靈物世世相傳上有古<lb/>
書記其年月及劍成工人視之其銘尚存叶前疑也工<lb/>
人卽持劍授上皇上皇以賜高祖高祖長佩於身以殱<lb/>
三猾及天下已定授吕后藏於寶庫之中守藏者見白<lb/>
氣如雲出於戸外如龍蛇改其庫名曰靈金藏及諸吕<lb/>
擅權白氣亦滅及惠帝卽位以此庫貯禁兵器改曰靈<lb/>
<pb n="KR3l0118_WYG_229-4b"/>
金内府<hi>出王子年拾遺記</hi>
又漢帝相傳以秦王子嬰所奉白玉璽高祖斬白蛇劍<lb/>
劍上皆用七綵珠九華玉以為飾雜厠五色琉璃為劍<lb/>
匣劍在室中其光景猶照於外與挺劍不殊十二年一<lb/>
加磨礱刃上常若霜雪開匣板鞘輒有風氣光彩射人<lb/>
<hi>出酉陽雜爼</hi>
　　　　漢武帝<lb/>
孫氏應瑞圖六神鼎者文質精也知吉凶知存亡能輕<lb/>
<pb n="KR3l0118_WYG_229-5a"/>
能重能息能行不灼自沸不汲自滿中生五味王者興<lb/>
則出衰則去説苑云孝武時汾陰人得寶鼎獻之甘泉<lb/>
宫羣臣畢賀上夀曰陛下得周鼎侍中吾丘夀王曰非<lb/>
周鼎上召問之有説則生無説則死夀王對曰周德者<lb/>
始於天授成於文武顯於周公德澤上暢於天下漏三<lb/>
泉上天報應鼎為周出今漢繼周德澤顯行六合和同<lb/>
至陛下之身而逾盛天瑞並至昔秦始皇親求鼎於彭<lb/>
城而不得天昭有德神寳自至此天所以遺漢乃漢鼎<lb/>
<pb n="KR3l0118_WYG_229-5b"/>
非周鼎也上曰善魏文帝典論亦云墨子曰昔夏后啓<lb/>
使飛亷折金以精神於昆吾使翁乙灼自若之龜鼎成<lb/>
四定而方不灼自烹不舉自滅不遷自行拾遺録云周<lb/>
末大亂九鼎飛入天池末世書論云入泗水聲轉謬焉<lb/>
<hi>岀小説</hi>
　　　　輕玉磬<lb/>
漢武帝起招仙閣於甘泉宫西其上懸浮金輕玉之磬<lb/>
浮金者自浮水上輕玉者其質貞明而輕也<hi>出洞㝠記</hi>
<pb n="KR3l0118_WYG_229-6a"/>
　　　　李夫人<lb/>
漢武帝過李夫人就取玉簮搔頭自此宫人搔頭皆用<lb/>
玉簮玉倍貴焉又以𧰼牙為箆賜李夫人<hi>出小説</hi>
　　　　吉光裘<lb/>
漢王莾時西戎獻吉光裘入水數日不濡入火不焦元<lb/>
鳯不道之時服此裘以視朝焉<hi>出十洲記</hi>
　　　　西毒國<lb/>
漢武帝時西毒國獻連環羈皆以白玉作之瑪瑙石為<lb/>
<pb n="KR3l0118_WYG_229-6b"/>
勒白光琉璃為鞍安在暗室中嘗照十餘丈其光如晝<lb/>
<hi>西京雜記</hi>
　　　　桂宫<lb/>
漢武帝為七寳牀雜寳案雜寳屏風雜寳帳設於桂宫<lb/>
時人謂之四寳宫<hi>出西京雜記</hi>
　　　　西胡渠王<lb/>
漢武帝塜裏先有玉箱瑤杖各一是西胡渠王所獻帝<lb/>
平素常玩之後有人扶風郿市買得二物帝左右識而<lb/>
<pb n="KR3l0118_WYG_229-7a"/>
認之説賣者形狀乃帝也<hi>出異苑</hi>
　　　　漢宣帝<lb/>
漢綵女常以七月七日夜穿七孔針於開襟樓俱以習之<lb/>
宣帝被收繫郡邸獄臂上猶帶史良娣合采婉轉絲繩<lb/>
係身毒國寳鏡一枚大如八銖錢舊傳此鏡照見妖魅<lb/>
得佩之者為天神所福故宣帝從危獲濟及卽大位每<lb/>
持此鏡感咽移辰常以琥珀笥盛之緘以戚里織成一<lb/>
曰斜紋織成宣帝崩不知所在<hi>出西京雜記</hi>
<pb n="KR3l0118_WYG_229-7b"/>
　　　　劉表<lb/>
劉表跨有南土子弟驕貴並好酒為三爵大曰伯雅受<lb/>
七升次曰仲雅受六升次曰季雅受五升<hi>出魏文典論</hi>
　<lb/>
　<lb/>
　<lb/>
　<lb/>
　太平廣記卷二百二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百七十四</head> <lb/>
    <p>
<pb n="KR3l0118_WYG_174-1a"/>
欽定四庫全書<lb/>
　太平廣記卷一百七十四<lb/>
　　俊辯二<lb/>
　　　陽玠　　　　薛道衡　　　薛收<lb/>
　　　張後裔　　　崔仁師　　　盧莊道<lb/>
　　　許敬宗　　　胡楚賓　　　裴琰之<lb/>
　　　蘓頲　　　　王勮　　　　李白<lb/>
　　　栁芳　　　　王藻　　　　韓愈<lb/>
<pb n="KR3l0118_WYG_174-1b"/>
　　　李程　　　　李吉甫　　　王生<lb/>
　　　辛丘度　　　温庭筠　　　栁公權<lb/>
　　　權德輿　　　東方朔　　　李彪<lb/>
　　　班蒙<lb/>
　　幼敏<lb/>
　　　陳元方　　　孫䇿　　　　鍾毓<lb/>
　　　孫齊由　　　陸琇　　　　王絢<lb/>
　　　蕭遙欣　　　房氏子　　　張琇<lb/>
<pb n="KR3l0118_WYG_174-2a"/>
　　　渾瑊<lb/>
　　　俊辯<lb/>
　　　　陽玠<lb/>
隋京兆杜公瞻衛尉臺卿猶子也嘗邀陽玠過宅酒酣<lb/>
因而嘲謔公瞻謂兄既姓陽陽貨實辱孔子玠曰弟既<lb/>
姓杜杜伯嘗射宣王殿内將軍隴西牛子充寮友推其<lb/>
機辯嘗謂玠曰君陽有玠恐不任厨玠曰君牛既充正<lb/>
可烹宰又見玠食芥葅曰君身名玠何得復啖芥葅對<lb/>
<pb n="KR3l0118_WYG_174-2b"/>
曰君既姓牛何得不斷牛肉有太倉令張䇿者在雲龍<lb/>
門與玠議理屈謂玠曰卿本無德量忽共叔寶同名玠<lb/>
抗聲曰爾既非英雄敢與伯符連諱太子洗馬蘭陵蕭<lb/>
詡爽俊有才辯嘗謂玠曰流共工於幽州易北恐非樂<lb/>
土玠曰放驩兜於崇山江南豈是勝地錄尚書晉昌王<lb/>
唐邕問諸省官曰卿等宜道本州寶物定州人以綾綺<lb/>
為寶滄州人以魚鹽為寶及至玠邕曰卿幽州人以何<lb/>
物為寶答曰刺史嚴明文武奉法此幽州之寶也邕有<lb/>
<pb n="KR3l0118_WYG_174-3a"/>
媿色<hi>出談藪</hi>
　　　　薛道衡<lb/>
隋吏部侍郎薛道衡嘗遊鍾山開善寺謂小僧曰金剛<lb/>
何為努目菩薩何為低眉小僧答曰金剛努目所以降<lb/>
伏四魔菩薩低眉所以慈悲六道道衡憮然不能對<hi>出談</hi>
<hi>藪</hi>
　　　　薛收<lb/>
唐薛收在秦府檄書露布多出於收占辭敏速皆同宿<lb/>
<pb n="KR3l0118_WYG_174-3b"/>
搆馬上即成曾無㸃竄<hi>出譚賓錄</hi>
　　　　張後裔<lb/>
張後裔在并州太宗就受春秋左氏傳後因召入賜讌<lb/>
言及平昔從容謂曰今日弟子何如後裔對曰昔孔子<lb/>
領徒三千逹者無子男之位臣翼贊一人即為萬乗主<lb/>
計臣此功愈於先聖太宗大悦即賜馬五匹後為禮部<lb/>
尚書陪𦵏昭陵<hi>出譚賓錄</hi>
　　　　崔仁師<lb/>
<pb n="KR3l0118_WYG_174-4a"/>
崔仁師為度支郎中嘗陛奏度支錢物數千言手不執<lb/>
本太宗怪之令杜正倫賫本仁師對唱一無差殊刑部<lb/>
以反逆緣坐兄弟没官為輕改從死仁師議以為父子<lb/>
天屬昆季同氣誅其父子足累其心此而不顧何愛兄<lb/>
弟既欲改法請審商量竟從仁師議<hi>出譚賓錄</hi>
　　　　盧莊道<lb/>
盧莊道范陽人也天下稱為名家聰慧敏悟冠於今古<lb/>
父彥與髙士廉有舊莊道少孤年十二造士廉廉以故<lb/>
<pb n="KR3l0118_WYG_174-4b"/>
人子引令坐㑹有上書者莊道竊窺覽謂士廉曰此文<lb/>
莊道所作士廉怪謂曰後生勿妄言為輕薄之行請誦<lb/>
之果通復請倒誦又通士廉稱歎乆之乃跪謝曰此文<lb/>
實非莊道所作向傍窺而記耳士廉取他文及案牘命<lb/>
讀之一覽而倒誦并呈示所撰文章士廉具以聞太宗<lb/>
召見䇿試擢第年十六授河池尉滿二嵗制舉擢甲科<lb/>
召見太宗曰此是朕聰明小兒邪特授長安尉太宗將<lb/>
省囚徒莊道年纔二十縣令以幼年懼不舉將以他尉<lb/>
<pb n="KR3l0118_WYG_174-5a"/>
代之莊道不從時繫囚四百餘人俱預書狀莊道但閒<lb/>
暇不之省也令丞等憂懼屢以為言莊道從容自若翌<lb/>
日太宗召囚莊道乃徐書狀以進引諸囚入莊道對御<lb/>
評其罪狀輕重留繫月日應對如神太宗驚嘆即日拜<lb/>
監察御史<hi>出御史臺記</hi>
　　　　許敬宗<lb/>
髙宗東封竇德𤣥騎而從上問德𤣥曰濮陽古謂之帝<lb/>
丘何也德𤣥不能對許敬宗䇿馬前對所問上意稱善<lb/>
<pb n="KR3l0118_WYG_174-5b"/>
敬宗退而告人曰大臣不可無學吾向見德𤣥不能對<lb/>
心實羞之德𤣥聞之曰人各有能有不能善守其拙不<lb/>
彊所不知也李勣曰敬宗多聞信美矣德𤣥之言亦善<lb/>
也<hi>出譚賓錄</hi>
　　　　胡楚賓<lb/>
胡楚賓屬文敏速每飲酒半酣而後操筆髙宗每令作<lb/>
文必以金杯盛酒令飲便以杯賜之<hi>出譚賓錄</hi>
　　　　裴琰之<lb/>
<pb n="KR3l0118_WYG_174-6a"/>
裴琰之作同州司戸年纔弱冠但以行樂為事略不為<lb/>
案牘刺史譙國公李崇義怪之而問戸佐佐曰司戸達<lb/>
官兒郎恐不閑書判既數日崇義謂琰之曰同州事物<lb/>
固繁司戸尤甚公何不别求京官無為滯此司也琰之<lb/>
唯諾復數日曹事委積諸竊議以為琰之不知書但遨<lb/>
遊耳他日崇義召之厲色形言將奏免之琰之出謂其<lb/>
佐曰文案幾何對曰遽者二百餘琰之曰有何多如此<lb/>
逼人命每案後連紙十張仍命五六人以供研墨㸃筆<lb/>
<pb n="KR3l0118_WYG_174-6b"/>
左右勉唯而已琰之不之聽語主案者略言事意倚柱<lb/>
而斷之詞理縱横文華粲爛手不停綴落紙如飛傾州<lb/>
官僚觀者如堵牆驚嘆之聲不已也案達於崇義崇義<lb/>
初曰司戸解判邪戸佐曰司戸太髙手筆仍未之竒也<lb/>
比四五十案詞彩彌精崇義悚怍召琰之降階謝曰公<lb/>
之詞翰若此何忍藏鋒成鄙夫之過是日名動一州數<lb/>
日聞於京邑㝷擢授雄州司戸<hi>出御史臺記</hi>
　　　　蘇頲<lb/>
<pb n="KR3l0118_WYG_174-7a"/>
蘇頲聰悟過人日誦數千言雖記覽如神而父瓌訓勵<lb/>
嚴至常令衣青布𥜗伏於牀下出其脛受榎楚及壯而<lb/>
文學該博冠於一時性疎俊嗜酒及𤣥宗既平内難將<lb/>
欲草制書甚難其人顧謂瓌曰誰可為詔試為思之瓌<lb/>
曰臣不知其他臣男頲甚敏捷可備指使然嗜酒幸免<lb/>
沾醉足以了其事𤣥宗遽命召來至時宿酲未解粗備<lb/>
拜舞嘗醉嘔殿下命中人扶卧於御前𤣥宗親為舉衾<lb/>
以覆之既醒授簡筆立成才藻縱横詞理典贍𤣥宗大<lb/>
<pb n="KR3l0118_WYG_174-7b"/>
喜撫其背曰知子莫若父有如此邪由是器重已注意<lb/>
於大用矣韋嗣立拜中書令瓌署官告頲為之辭薛稷<lb/>
書時人謂之三絶頲纔能言有京兆尹過瓌命頲詠尹<lb/>
字乃曰丑雖有足甲不全身見君無口知伊少人瓌與<lb/>
東明觀道士周彥雲素相往來周時欲為師建立碑碣<lb/>
謂瓌曰成某志不過煩相君諸子五郎文六郎書七郎<lb/>
致石瓌大笑口不言而心服其公瓌子頲第五詵第六<lb/>
氷第七詵善八分<hi>出明皇雜錄</hi>
<pb n="KR3l0118_WYG_174-8a"/>
　　　　王勮<lb/>
王勮絳州人開元中任中書舍人先是五王出閣同日<lb/>
受册有司忘載册文百官在列方知闕禮勮召小吏五<lb/>
人各執管口授分冩一時俱畢<hi>出摭言</hi>
　　　　李白<lb/>
開元中李翰林白應詔草白蓮花開序及宫詞十首時<lb/>
方大醉中貴人以冷水沃之稍醒白於御前索筆一揮<lb/>
文不加㸃<hi>出摭言</hi>
<pb n="KR3l0118_WYG_174-8b"/>
　　　　桞芳<lb/>
李幼竒者開元中以藝干桞芳嘗對芳念百韻詩芳已<lb/>
暗記便題之於壁不差一字謂幼竒曰此吾之詩也幼<lb/>
竒大驚異之有不平色久之徐曰聊相戲耳此君所念<lb/>
也因請幼竒更誦所著文章皆一遍能冩<hi>出尚書故實</hi>
　　　　王藻<lb/>
王藻王素貞元初應舉齊名第十四每偕往還通家稱<lb/>
十四郎或問曰藻素也<hi>出傳載</hi>
<pb n="KR3l0118_WYG_174-9a"/>
　　　　韓愈<lb/>
李河南素替杜公兼時韓吏部愈為河南令除職方員<lb/>
外歸朝問前後之政如何對曰將兼來比素<hi>出𫝊載</hi>
　　　　李程<lb/>
李相國程執政時嚴謩嚴休皆在南省有萬年令闕人<lb/>
多屬之李云二年不知謩<hi>出𫝊載</hi>
　　　　李吉甫<lb/>
憲宗久親政事忽問京兆尹幾員李相吉甫對曰京兆<lb/>
<pb n="KR3l0118_WYG_174-9b"/>
尹三員一員大尹二員少尹以為善對<hi>出國史補</hi>
　　　　王生<lb/>
或問羅浮王生曰為政難易曰簡則易又問儒釋同否<lb/>
曰直則同<hi>出國史補</hi>
　　　　辛丘度<lb/>
元和十五年辛丘度紓杜元頴同時為遺補令史分直<lb/>
故事但舉其姓曰丘杜當入<hi>出傳載</hi>
　　　　温庭筠<lb/>
<pb n="KR3l0118_WYG_174-10a"/>
㑹昌毁寺時分遣御史檢天下所廢寺及收錄金銀佛<lb/>
像有蘇監察者不記名巡檢兩街諸寺見銀佛一尺已<lb/>
下者多袖之而歸人謂之蘇扛佛或問温庭筠將何對<lb/>
好遽曰無以過蜜陀僧也<hi>出尚書故實</hi>
　　　　桞公權<lb/>
桞公權武宗朝在内庭上嘗怒一宫嬪久之既而復召<lb/>
謂公權曰朕怪此人然若得學士一篇當釋然矣目御<lb/>
前蜀牋數十幅授之公權略不佇思而成一絶曰不分<lb/>
<pb n="KR3l0118_WYG_174-10b"/>
前時忤主恩已甘寂寞守長門今朝却得君王顧重入<lb/>
椒房拭淚痕上大悦賜錦綵二百匹令宫人上前拜謝<lb/>
之<hi>出摭言</hi>
　　　　權德輿<lb/>
權丞相德輿言無不聞又善廋詞嘗逢李二十六於馬<lb/>
上廋詞問答聞者莫知其所説焉或曰廋詞何也曰𨼆<lb/>
語耳語不曰人焉廋哉人焉廋哉此之謂也<hi>出嘉話錄</hi>
　　　　東方朔<lb/>
<pb n="KR3l0118_WYG_174-11a"/>
漢武帝嘗以𨼆語召東方朔時上林獻棗帝以杖擊未<lb/>
央前殿檻曰叱叱先生束束朔至曰上林獻棗四十九<lb/>
枚乎朔見上以杖擊檻兩木兩木林也束束棗也叱叱<lb/>
四十九也<hi>出東方朔傳</hi>
　　　　又<lb/>
東方朔常與郭舍人於帝前射覆郭曰臣願問朔一事<lb/>
朔得臣願榜百朔窮臣當賜帛曰客來東方歌謳且行<lb/>
不從門入踰我垣牆遊戲中庭上入殿堂擊之拍拍死<lb/>
<pb n="KR3l0118_WYG_174-11b"/>
者攘攘格鬭而死主人被創是何物也朔曰長喙細身<lb/>
晝匿夜行嗜肉惡烟常所拍捫臣朔愚戇名之曰蟁舍<lb/>
人辭窮當復脱褌<hi>出東方朔傳</hi>
　　　　李彪<lb/>
後魏孝文皇帝嘗殿㑹羣臣酒酣歡極帝因舉巵屬羣<lb/>
臣及親王等酒曰三三横兩兩縱誰能辨之賜金鍾御<lb/>
史中尉李彪曰沽酒老嫗甕注𤬪屠兒割肉與稱同尚<lb/>
書左丞甄琛曰吳人浮水自云工技兒擲袖在虛空彭<lb/>
<pb n="KR3l0118_WYG_174-12a"/>
城王勰曰臣思解此是習字髙祖即以金鍾賜彪朝廷<lb/>
服彪聰明有知甄琛和之亦速<hi>出伽藍記</hi>
　　　　班蒙<lb/>
唐太保令狐相綯出鎭淮南日支使班蒙與從事俱遊<lb/>
大明寺之西廊忽觀前壁所題云一人堂堂二曜同光<lb/>
泉深尺一㸃去氷傍二人相連不欠一邉三梁四柱列<lb/>
火然除却雙勾兩日全諸賓幕顧之駐足良久莫之能<lb/>
辨獨班蒙曰一人豈非大字乎二曜者日月非明字乎<lb/>
<pb n="KR3l0118_WYG_174-12b"/>
尺一者十一寸非寺字乎㸃去氷水字二人相連天字<lb/>
不欠一邉下字三梁四柱而列火然無字兩日除雙勾<lb/>
比字得非大明寺水天下無比乎衆皆欣然曰黄絹之<lb/>
竒智亦何異哉稱歎彌日詢之老僧曰頃年有客獨遊<lb/>
題之而去不言姓氏<hi>出桂苑叢談</hi>
　　　㓜敏<lb/>
　　　　陳元方<lb/>
漢末陳太丘實與友人期行過期不至太丘捨去去後<lb/>
<pb n="KR3l0118_WYG_174-13a"/>
乃至其子元方年七嵗在門外戲客問元方尊君在否<lb/>
答曰待君不至已去友人便怒曰非人與人期行相委<lb/>
而去元方曰君與家君期日中時過申不來則是無信<lb/>
對子罵父則是無禮友人慙下車引之元方遂入門不<lb/>
顧<hi>出商芸小説</hi>
　　　　孫䇿<lb/>
吳孫䇿年十四在壽陽詣袁術始至俄而劉豫州備到<lb/>
便求去袁曰劉豫州何闗君答曰不爾英雄忌人即出<lb/>
<pb n="KR3l0118_WYG_174-13b"/>
下東堦而劉備從西堦上但轉顧視孫之行歩殆不復<lb/>
前<hi>出語林</hi>
　　　　鍾毓<lb/>
鍾毓鍾㑹少有令譽年十三魏文帝聞之語其父繇曰<lb/>
令卿二子來於是敕見毓面有汗帝問曰卿面何以汗<lb/>
毓對曰戰戰惶惶汗出如漿復問㑹卿何以不汗出㑹<lb/>
對曰戰戰慄慄汗不得出又値其父晝寢因共偷服散<lb/>
酒其父時覺且假寐以觀之毓拜而後飲會飲而不拜<lb/>
<pb n="KR3l0118_WYG_174-14a"/>
既問之毓曰酒以成禮不敢不拜又問㑹何以不拜㑹<lb/>
曰偷本非禮所以不拜<hi>出小説</hi>
　　　　孫齊由<lb/>
孫齊由齊莊二人小時詣庾公公問齊由何字曰齊由<lb/>
公曰欲何齊邪曰齊許由又問齊莊何字答曰齊莊公<lb/>
曰欲齊何邪曰齊莊周公曰何不慕仲尼而慕莊周答<lb/>
曰聖人生知故難慕庾公大喜小兒答對<hi>出世説新語</hi>
　　　　陸琇<lb/>
<pb n="KR3l0118_WYG_174-14b"/>
後魏東平王陸俟代人也聰悟有才略子馥有父風髙<lb/>
崇見而賞之謂朝臣曰吾常歎其父智過其軀此踰於<lb/>
父矣為相州刺史遷太僕馥子琇年九嵗馥謂曰汝祖<lb/>
東平王有十二子我為嫡長承襲家業吾今年老屬汝<lb/>
幼童詎堪為陸氏宗首乎琇對曰茍非鬭力何患童稚<lb/>
馥竒之立為嫡<hi>出談藪</hi>
　　　　王絢<lb/>
宋王景文僧朗之子美風貎善𤣥言與謝莊張暢何偃俱<lb/>
<pb n="KR3l0118_WYG_174-15a"/>
有盛名於是景文本名彧與明帝名同故稱字長子絢<lb/>
年五六嵗警悟外祖何尚之賞異焉嘗教讀論語至郁<lb/>
郁乎文哉因戲之曰可改耶耶乎文哉絢應聲答曰尊<lb/>
者之名安可為戲便可道草翁風必舅論語曰草上<lb/>
之風必偃偃尚之子也絢卒於秘書丞<hi>出談藪</hi>
　　　　蕭遙欣<lb/>
南齊曲江公蕭遙欣少有神采幹局為童子時有一小<lb/>
兒左右彈飛鳥未嘗不應弦而下遙欣謂之曰凡戲多<lb/>
<pb n="KR3l0118_WYG_174-15b"/>
端何急彈此鳥自雲中翔何闗人事小兒感之終身不<lb/>
復捉彈爾時年十一士庶多競此戲遙欣一説旬月播<lb/>
之逺近聞者不復為之<hi>出談藪</hi>
　　　　房氏子<lb/>
唐韋陟有疾房尚書琯使子弟問之延入卧内行步悉<lb/>
藉茵毯房氏子韈而登階侍婢皆笑之舉朝以為韋氏<lb/>
貴盛房氏清儉俱為美談<hi>出國史𥙷</hi>
　　　　張琇<lb/>
<pb n="KR3l0118_WYG_174-16a"/>
張童子者名琇審素之子也開元二十二年琇殺殿中<lb/>
侍御史楊萬頃於闕下復父仇也初審素受賕事發詔<lb/>
萬頃按之萬頃按審素過入故坐誅家屬徙邉琇㑹赦<lb/>
得還時未冠乃追復前怨與其弟瑝手刃萬頃於都城<lb/>
聞者駭之帝嘉其孝將釋之有司以專殺抗論琇坐死<lb/>
時人哀之𦵏於邙山為疑冡焉蓋懼楊宗之所發也故<lb/>
虞部員外郎顧雲誄之曰冒法復讐信難逃於刑典忘<lb/>
身狥孝誠有契於禮經且從古以來誰人不死得其死<lb/>
<pb n="KR3l0118_WYG_174-16b"/>
矣夫何恨歟<hi>出顧雲文集</hi>
　　　　渾瑊<lb/>
渾太師瑊年十一隨父釋之防冬朔方節度張齊丘戲<lb/>
問將乳母來否其年立跳盪功後二年拔石堡城收龍<lb/>
駒島皆有竒效<hi>出國史補</hi>
　<lb/>
　<lb/>
　太平廣記卷一百七十四<lb/>
</p>
<p>
</p>
  </div>
</body>
</text>
</TEI>
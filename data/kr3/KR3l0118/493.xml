<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷四百九十三</head>
    <p>
<pb n="KR3l0118_WYG_493-1a"/>
欽定四庫全書<lb/>
　太平廣記卷四百九十三　宋　李昉等　編<lb/>
　　雜録一<lb/>
　　　夏侯亶　　　王肅　　　　李廷實<lb/>
　　　李義琛　　　劉龍　　　　裴𤣥智<lb/>
　　　度支郎　　　虞世南　　　尉遲敬徳<lb/>
　　　虞世基　　　來恒　　　　歐陽詢<lb/>
　　　許敬宗　　　元萬頃　　　郭務靜<lb/>
<pb n="KR3l0118_WYG_493-1b"/>
　　　唐臨　　　　蘇瓌李嶠子　婁師徳<lb/>
　　　李晦　　　　宋之問　　　陸元方<lb/>
　　　陳希閔　　　李詳<lb/>
　　　　夏侯亶<lb/>
梁夏侯亶為九列家貧而好置樂妓無衣裝飾客至即<lb/>
令隔簾奏曲時人以簾為夏侯妓衣<hi>出獨異志</hi>
　　　　王肅<lb/>
後魏尚書令王肅字恭懿琅邪人肅齊雍州刺史奐之<lb/>
<pb n="KR3l0118_WYG_493-2a"/>
子贍學多通才辭美茂為齊秘書丞太和十八年北歸<lb/>
後魏時髙祖新營洛邑凡所造制肅博識舊事大有禆<lb/>
益髙祖甚重之常呼曰王生肅在江南之日聘謝氏女<lb/>
為妻及至京師復尚公主其後謝氏入道為尼亦來奔<lb/>
肅見肅尚主謝作五言詩以贈之其詩曰本為薄上蠶<lb/>
今作機上絲得絡逐勝去頗憶纏緜時公主代肅答謝<lb/>
云針是貫線物目中恒任絲得帛縫新去何能納故時<lb/>
肅甚悵恨遂造正覺寺以憩之<hi>出伽藍記</hi>
<pb n="KR3l0118_WYG_493-2b"/>
　　　　李廷實<lb/>
後魏太傅李廷實者莊帝舅也永安中除青州刺史將<lb/>
行奉辭帝謂實曰懷塼之俗世號難治舅宜好用心副<lb/>
朝廷所委實答曰臣年迫桑榆氣同朝露人間稍逺日<lb/>
近松邱臣已久乞閒退陛下渭陽興念寵及老臣使夜<lb/>
行非人裁錦萬里謹奉明敕不敢失墮時黄門侍郎楊<lb/>
寛在帝側不曉懷塼之義私問舍人温子升子升曰吾<lb/>
聞至尊兄彭城王作青州刺史聞其賓客從至青州者<lb/>
<pb n="KR3l0118_WYG_493-3a"/>
云齊土之民風俗淺薄虚論髙談専在榮利太守初欲<lb/>
入境百姓皆懷塼叩頭以美其意及其代下還家以塼<lb/>
擊之言其向背速于反掌是以京師謠語曰獄中無擊<lb/>
囚舍内無青州假令家道惡腸中不懷愁懷塼之義起<lb/>
在于此也頴川茍濟風流名士髙鑒妙識獨出當世清<lb/>
河崔淑仁稱齊士大夫曰齊人者外矯庶幾内懷鄙恡<lb/>
輕同毛羽利等錐刀好馳虚譽阿附成名威勢所在促<lb/>
共歸之茍無所資隨即舎去言囂薄之甚也<hi>出伽藍記</hi>
<pb n="KR3l0118_WYG_493-3b"/>
　　　　李義琛<lb/>
李義琛隴西人居于魏自咸陽主簿拜監察少孤貧唐<lb/>
初草創無復生業與再從弟義琰三從弟上徳同居事<lb/>
從姑定省如親焉武徳中俱進士共有一驢赴京次潼<lb/>
關大雨投逆旅主人鄙其貧辭以客多喑訥進退無所<lb/>
舍徙倚門旁有咸陽商客見而引之同舎多喑鳴商客<lb/>
曰此三人遊學者今無所止奈何覩其狼狽乃引與同<lb/>
寐處數日方晴道開義琛等議鬻驢以一醉商客竊知<lb/>
<pb n="KR3l0118_WYG_493-4a"/>
固止之仍資以道糧琛既擢第歴任咸陽召商客與之<lb/>
抗禮商客不復識但悚懼遜退琛語其由乃悟因引升<lb/>
堂後任監察<hi>出雲溪友議</hi>
　　　　劉龍<lb/>
劉龍後名義節武徳初進計于高祖曰今義師數萬並<lb/>
在京師樵薪貴而布帛賤若採街衢及苑中樹木作樵<lb/>
以易帛歳取數十萬匹又藏内繒絹每匹皆有餘軸之<lb/>
饒使截剰物以供雜費動盈萬段矣高祖並從之<hi>出談賓録</hi>
<pb n="KR3l0118_WYG_493-4b"/>
　　　　裴𤣥智<lb/>
武徳中有沙門信義習禪以三階為業于化度寺置無<lb/>
書藏貞觀之後捨施錢帛金玉積聚不可勝計常使此<lb/>
僧監當分為三分一分供養天下伽藍増修之備一分<lb/>
以施天下饑餒卑田之苦一分以充供養無碍士女禮<lb/>
懴闐咽捨施爭次不得更有連車載錢絹捨而棄去不<lb/>
知姓名貞觀中有裴𤣥智者戒行精勤入寺灑掃積十<lb/>
數年寺内徒衆以其行無玷缺使守此藏後密盜黄金<lb/>
<pb n="KR3l0118_WYG_493-5a"/>
前後所取略不知數寺衆莫之覺也因僧使去遂便不<lb/>
還驚疑所以觀其寢處題詩云放羊狼頷下置骨狗前<lb/>
頭自非阿羅漢安能免得偷更不知所之<hi>出辨疑志</hi>
　　　　度支郎<lb/>
貞觀中尚藥奏求杜若敕下度支有省郎以謝朓詩云<lb/>
芳洲採杜若乃委坊州貢之本州曹官判云坊州不出<lb/>
杜若應由讀謝朓詩誤郎官作如此判事豈不畏二十<lb/>
八宿笑人耶太宗聞之大笑改授雍州司法<hi>出國史</hi>
<pb n="KR3l0118_WYG_493-5b"/>
　　　　虞世南<lb/>
太宗將致櫻桃于酅公稱奉則尊言賜則卑問于虞世<lb/>
南世南對曰昔梁武帝遺齊巴陵王稱餉從之<hi>出國史</hi>
　　　　尉遲敬徳<lb/>
尉遲敬徳善奪槊齊王元吉亦善用槊高祖于顯徳殿<lb/>
前試之謂敬徳曰聞卿善奪槊令元吉執槊去刃敬徳<lb/>
曰雖加刃亦不能害于是加刃頃刻之際敬徳三奪之<lb/>
元吉大慙<hi>出獨異志</hi>
<pb n="KR3l0118_WYG_493-6a"/>
　　　　虞世基<lb/>
虞世南兄世基與許敬宗父善心同為宇文化及所害<lb/>
封徳彞時為内史舎人備見其事因謂人曰世基被戮<lb/>
世南匍匐以請代善心之死敬宗蹈舞以求生<hi>出談賓録</hi>
　　　　來恒<lb/>
來恒侍中濟之弟弟兄相繼秉政時人榮之恒父䕶兒<lb/>
隋之猛將也時虞世南子無才術為將作大匠許敬宗<lb/>
聞之歎曰事之倒置乃至于斯來䕶兒兒為宰相虞世<lb/>
<pb n="KR3l0118_WYG_493-6b"/>
南男作木匠<hi>出唐新話</hi>
　　　　歐陽詢<lb/>
文徳皇后喪百官縗絰率更令歐陽詢狀貌醜異衆或<lb/>
指之中書舎人許敬宗見而大笑為御史所劾左授洪<lb/>
州司馬<hi>出談賓録</hi>
　　　　許敬宗<lb/>
太宗征遼作飛梯臨其城有應募為梯首者城中矢石<lb/>
如雨因競為先登英公李世勣指之謂中書舍人許敬<lb/>
<pb n="KR3l0118_WYG_493-7a"/>
宗此人豈不大健敬宗曰非健要是未解思量帝聞特<lb/>
罪之<hi>出國史纂異</hi>
　　　　元萬頃<lb/>
元萬頃為遼東道管記作檄文譏議髙麗不知守鴨緑<lb/>
之險莫离支報云謹聞命矣遂移兵守之萬頃坐是流<lb/>
于嶺南<hi>出談賓録</hi>
　　　　郭務靜<lb/>
滄州南皮丞郭務靜性糊塗與主簿劉思莊宿于逆旅<lb/>
<pb n="KR3l0118_WYG_493-7b"/>
謂莊曰從駕大難靜嘗從駕失家口三日于侍官幕下<lb/>
討得之莊曰公夫人在其中否靜曰若不在中更論何<lb/>
事又謂莊曰今大有賊昨夜二更後靜從外來有一賊<lb/>
忽從靜房内走出莊曰亡何物靜曰無之莊曰不亡物<lb/>
安知其賊靜曰但見其狼狽而走不免致疑耳<hi>出朝野僉載</hi>
　　　　唐臨<lb/>
唐臨性寛仁多恕常欲弔喪令家僮歸取白衫僮乃誤<lb/>
持餘衣懼未敢進臨察之謂曰今日氣逆不宜哀泣向<lb/>
<pb n="KR3l0118_WYG_493-8a"/>
取白衫且止又令煮藥不精潛覺其故乃謂曰今日隂<lb/>
晦不宜服藥可棄之終不揚其過也<hi>出傳載</hi>
　　　　蘇瓌李嶠子<lb/>
中宗常召宰相蘇瓌李嶠子進見二子皆僮年上迎撫<lb/>
于前賜與甚厚因語二兒曰爾宜憶所通書可為吾奏<lb/>
者言之蘇頲應之曰木從繩則正后從諫則聖嶠子亡<lb/>
其名亦進曰斮朝渉之脛剖賢人之心上曰蘇瓌有子<lb/>
李嶠無兒<hi>出松窗録</hi>
<pb n="KR3l0118_WYG_493-8b"/>
　　　　婁師徳<lb/>
天后朝宰相婁師徳温恭謹慎未嘗與人有毫髪之隙<lb/>
弟授代州刺史戒曰吾甚憂汝與人相競弟曰人唾面<lb/>
亦自拭之而去師徳曰只此不了凡人唾汝面其人怒<lb/>
也拭之是逆其心何不待其自乾而其保身逺害皆𩔖<lb/>
于此也<hi>出獨異志</hi>
又則天禁屠殺頗切吏人弊于蔬菜師徳為御史大夫<lb/>
因使至于陜㕑人進肉師徳曰敕禁屠殺何為有此㕑<lb/>
<pb n="KR3l0118_WYG_493-9a"/>
人曰豺咬殺羊師徳曰大解事豺乃食之又進鱠復問<lb/>
何為有此㕑人復曰豺咬殺魚師徳因大叱之智短漢<lb/>
何不道是獺㕑人即云是獺師徳亦為薦之<hi>出御史臺記</hi>
　　　　李晦<lb/>
李晦為雍州長史私第有樓下臨酒肆其人常候晦言<lb/>
曰微賤之人雖則禮所不及然家有長幼不欲外人窺<lb/>
之家逼明公之樓出入非便請從此辭晦即日毁其樓<lb/>
<hi>出談賓録</hi>
<pb n="KR3l0118_WYG_493-9b"/>
　　　　宋之問<lb/>
宋之問天后朝求為北門學士不許作明河篇以見其<lb/>
意詩云明河可望不可親願得乘槎一問津更將織女<lb/>
支機石還訪成都賣卜人則天見其詩謂崔融曰吾非<lb/>
不知之問有才調但以其有口過葢以之問患齒疾口<lb/>
常臭故也之問終身慙憤<hi>出本事詩</hi>
　　　　陸元方<lb/>
陸元方為鸞臺鳯閣侍郎居相國則天將有遷除必先<lb/>
<pb n="KR3l0118_WYG_493-10a"/>
訪之元方密以進不露其恩人莫之知者先所奏進狀<lb/>
章緘於函中子弟未嘗見臨終命焚之曰吾隂徳于人<lb/>
多矣其後福必不衰也吾本當壽但以領選曹銓擇流<lb/>
品吾傷心神耳言畢而終<hi>出御史臺記</hi>
　　　　陳希閔<lb/>
司刑司丞陳希閔以非才任官庶事凝滯司刑府史目<lb/>
之為高手筆言秉筆近額半日不下故名高手筆又號<lb/>
按孔子言竄削至多紙面穿穴故名按孔<hi>出朝野僉載</hi>
<pb n="KR3l0118_WYG_493-10b"/>
　　　　李詳<lb/>
李詳字審已趙郡人祖機衡父頴代𫝊儒素詳有才華<lb/>
膽氣放蕩不羈解褐鹽亭尉詳在鹽亭因考為録事參<lb/>
軍所擠詳謂刺史曰録事恃糺曹之權當要害之地為<lb/>
其妄褒貶耳若使詳秉筆亦有其詞刺史曰公試論録<lb/>
事考狀遂授筆詳即書録事考曰怯斷大按好勾小稽<lb/>
自𨼆不清言他總濁階前兩競鬭困方休獄裏囚徒非<lb/>
赦不出天下以為談笑之最焉<hi>出御史臺記</hi>
<pb n="KR3l0118_WYG_493-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_493-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷四百九十三<lb/>
</p>
<p>
</p>
  </div>
</body>
</text>
</TEI>
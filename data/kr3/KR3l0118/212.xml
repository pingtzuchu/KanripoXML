<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百十二</head> <lb/>
    <p>
<pb n="KR3l0118_WYG_212-1a"/>
欽定四庫全書<lb/>
　太平廣記卷二百十二<lb/>
　　畫三<lb/>
　　　吳道𤣥　　　馮紹正　　　張藻<lb/>
　　　陳閎　　　　韋無忝　　　盧稜伽<lb/>
　　　畢宏　　　　浄域寺　　　資聖寺<lb/>
　　　老君廟　　　金橋圖　　　崔圎壁<lb/>
　　　　吳道𤣥<lb/>
<pb n="KR3l0118_WYG_212-1b"/>
唐吳道𤣥字道子陽翟人也少孤貧天授之性年未弱<lb/>
冠窮丹青之妙浪跡東洛𤣥宗知其名召入供奉大畧<lb/>
宗師張僧繇千變萬狀縱横過之兩都寺觀圖畫牆壁<lb/>
四十餘間變像即同人相詭狀無一同者其見在為人<lb/>
所覩之妙者上都興唐侍御注金剛經院兼自題經文<lb/>
慈恩寺㙮前面文殊普賢西面降魔盤龍等又小殿前<lb/>
門菩薩景公寺地獄帝釋龍神永夀寺中三門兩神皆<lb/>
妙絶當時朱景𤣥云有舊家人尹老年八十餘嘗云見<lb/>
<pb n="KR3l0118_WYG_212-2a"/>
吳生畫中門内神圎光最在後一筆成當時坊市老幼<lb/>
日數百人競候觀之縳闌施錢帛與之齊及下筆之時<lb/>
望者如堵風落電轉規成月圎諠呼之聲驚動坊邑或<lb/>
謂之神也又景公寺老僧𤣥縱云吳生畫此地獄變成<lb/>
之後都人咸觀皆懼罪修善兩市屠沽魚肉不售又開<lb/>
元中駕幸東洛吳生與裴旻張旭相遇各陳所能裴劒<lb/>
舞一曲張書一壁吳畫一壁都邑人士一日之中獲覩<lb/>
三絶又畫𤣥元廟五聖千官宫殿冠冕勢傾雲龍心若<lb/>
<pb n="KR3l0118_WYG_212-2b"/>
造化故杜貟外甫詩云妙絶動宫牆也又𤣥宗天寶中<lb/>
忽思蜀中嘉陵江山水遂假吳生驛遞令往冩貎及迴<lb/>
日帝問其狀奏云臣無粉本並記在心遣於大同殿圖<lb/>
之嘉陵江三百里山水一日而畢時有李將軍山水擅<lb/>
名亦畫大同殿壁數月方畢𤣥宗云李思訓數月之功<lb/>
吳道𤣥一日之跡皆極其妙也又畫殿内五龍鱗甲飛<lb/>
動每欲大雨即生煙霧吳生常持金剛經自此識本身<lb/>
當天寶中有楊庭光與之齊名潛畫吳生真於講席衆<lb/>
<pb n="KR3l0118_WYG_212-3a"/>
人之中引吳觀之一見便驚語庭光云老夫衰醜何用<lb/>
圖之因斯歎伏其畫人物佛像鬼神禽獸山水臺殿草<lb/>
木皆神妙也國朝第一張懐瓘云吳生畫張僧繇後身<lb/>
斯言當矣<hi>出唐畫斷</hi>
又開元中將軍裴旻居母䘮詣道子請於東都天宫寺<lb/>
畫神鬼數壁以資㝠助道子答曰廢畫已乆若將軍有<lb/>
意為吾纒結舞劒一曲庶因猛勵獲通幽㝠旻於是脱<lb/>
去縗服若常時裝飾走馬如飛左旋右抽擲劒入雲髙<lb/>
<pb n="KR3l0118_WYG_212-3b"/>
數十丈若電光下射旻引手執鞘承之劒透室而入觀<lb/>
者數千百人無不驚慄道子於是援毫圖壁䬃然風起<lb/>
為天下之壯觀道子平生所畫得意無出於此<hi>出獨異志</hi>
又道子訪僧請茶僧不加禮遂請筆硯於壁上畫驢一<lb/>
頭而去一夜僧房家具並踏破被惱亂不可堪僧知是<lb/>
道子懇邀到院祈求乃塗却畫處<hi>出盧氏雜説</hi>
又西明慈恩多名畫慈恩㙮前壁有濕耳獅子趺心花<lb/>
為時所重聖善敬愛亦有古畫聖善木㙮院多鄭廣文<lb/>
<pb n="KR3l0118_WYG_212-4a"/>
畫并書敬愛山亭院有雉尾若真砂于上有進士房魯<lb/>
題名處後有人題詩曰姚家新壻是房郎未解芳顔意<lb/>
欲狂見説正調穿羽箭莫教射破寺家牆寺西北角有<lb/>
病龍院並吳畫<hi>出盧氏雜説</hi>
　　　　馮紹正<lb/>
唐開元闗輔大旱京師闕雨尤甚亟命大臣遍禱於山<lb/>
澤間而無感應上於龍池新剏一殿因召少府監馮紹<lb/>
正令於四壁各圖一龍紹正乃先於西壁畫素龍竒狀<lb/>
<pb n="KR3l0118_WYG_212-4b"/>
蜿蜒如欲振躍繪事未半若風雲隨筆而生上及從官<lb/>
於壁下觀之鱗甲皆濕設色未終有白氣若簷廡間出<lb/>
入于池中波濤洶湧雷電隨起侍御數百人皆見白龍<lb/>
自波際乘雲氣而上俄頃隂雲四布風雨暴作不終日<lb/>
而甘澤遍於畿内<hi>出明皇雜録</hi>
　　　　張藻<lb/>
唐張藻衣冠文學時之名流松石山水擅當代名唯松<lb/>
樹特出古今能用筆常以手握雙管亦一時齊下一為<lb/>
<pb n="KR3l0118_WYG_212-5a"/>
生枝一為枯枝氣傲煙霧勢踰風雨其槎枿鱗皴之質<lb/>
隨意縱横生枝則潤合春澤枯枝則乾裂秋風其山水<lb/>
之狀則髙低秀絶咫尺深重石突欲落泉噴如吼其近<lb/>
也逼人而寒其逺也極天之浄圖障在人間最多今寶<lb/>
應寺西院山水松石具有題記精巧之跡也松石山水<lb/>
並居神品<hi>出畫斷</hi>
又後士人家有張藻松石障士人云兵部李貟外約好<lb/>
畫成癖知而購之其家弱妻已練為衣裏矣唯得兩幅<lb/>
<pb n="KR3l0118_WYG_212-5b"/>
雙栢一石在焉嗟惋乆之<hi>出名畫記</hi>
　　　　陳閎<lb/>
唐陳閎㑹稽人以能冩真人物子女等本道薦之𤣥宗<lb/>
開元中召入供奉每令冩御容妙絶當時𤣥宗射豬鹿<lb/>
兎按鷹等并按舞圖真容皆受詔冩貎又太清宫肅宗<lb/>
真容匪唯龍頭鳳姿日角月宇之狀而筆力遒潤風彩<lb/>
英逸合符應瑞天假其能也國朝閻令公之後一人而<lb/>
已今咸宜觀天尊殿内畫上仙圖及當時供奉道士等<lb/>
<pb n="KR3l0118_WYG_212-6a"/>
真皆其蹤也又曾為故吏部侍郎徐畫本行經幡二口<lb/>
有女能織成妙絶無並唯冩真人神人物子女等妙品<lb/>
上上<hi>出畫斷</hi>
　　　　韋無忝<lb/>
唐韋無忝京兆人也𤣥宗朝以畫馬異獸擅其名時稱<lb/>
韋畫四足無不妙也曾見貎外國所獻獅子酷似其真<lb/>
後獅子放歸本國唯畫者在圖時因觀覽百獸見之皆<lb/>
懼又𤣥宗時獵一箭中兩野豬詔於𤣥武北門冩貌傳<lb/>
<pb n="KR3l0118_WYG_212-6b"/>
在人間英妙之極也夫以百獸之性有雄毅逸羣之駿<lb/>
有馴擾之良爪距既殊毛鬛各異前輩或狀其怒則張<lb/>
口善則垂頭若展一筆以辨其性情奮一毛而知其名<lb/>
字古所未能也韋公能之異獸圖破分人家往往有之<lb/>
京都寺觀無畫處其畫獸等妙品上上<hi>出畫斷</hi>
　　　　盧稜伽<lb/>
唐盧稜伽吳道𤣥弟子也畫迹似吳但才力有限頗能<lb/>
細畫咫尺間山水寥廓物像精備經變佛事是其所長<lb/>
<pb n="KR3l0118_WYG_212-7a"/>
吳生嘗於京師畫總持寺三門大獲衆貨稜伽乃竊畫<lb/>
莊嚴寺三門鋭思開張頗臻其妙一日吳生忽見之驚<lb/>
歎曰此子筆力常時不及我今乃𩔖我是子也精爽盡<lb/>
於此矣居一月稜伽果卒<hi>出名畫記</hi>
　　　　畢宏<lb/>
唐畢宏大歴二年為給事中畫松石於左省㕔壁好事<lb/>
者皆詩之改京兆少尹為右庶子樹石擅名於代樹木<lb/>
改步變古自宏始也<hi>出名畫記</hi>
<pb n="KR3l0118_WYG_212-7b"/>
　　　　浄域寺<lb/>
唐大穆皇后宅寺僧云三階院門外是神堯皇帝射孔<lb/>
雀處襌院門内外游自記云王昭𨼆畫門西裏面和修<lb/>
吉龍王有靈門内之西火目藥叉及北方天王甚竒猛<lb/>
門東裏靣賢門也野义部落鬼首上蟠虵汗煙可懼東<lb/>
廊樹石嶮怪髙僧亦怪西廊萬夀菩薩院門裏南壁皇<lb/>
甫軫畫鬼神及雕形勢若脱<hi>出酉陽雜爼</hi>
　　　　資聖寺<lb/>
<pb n="KR3l0118_WYG_212-8a"/>
資聖寺中門忩門吳道子畫髙僧韋述讚李嚴書中三<lb/>
門外兩面上層不知何人畫人物頗𩔖閻今寺西廊北<lb/>
隅楊坦畫近㙮天女明睇將舞圖㙮院北堂有鐡觀音<lb/>
髙三丈餘觀音院兩廊四十二賢聖韓幹畫元載讚東<lb/>
廊北散馬不意見者如將嘶蹀聖僧中龍樹商船和循<lb/>
絶妙團㙮上菩薩李貞畫四面花鳥邉鸞畫當藥上菩<lb/>
薩頂上茙葵尤佳㙮中藏千部法華經詞人作諸畫連<lb/>
句栢梁體吳生畫勇矛㦸攢出竒騁變勢萬端蒼蒼鬼<lb/>
<pb n="KR3l0118_WYG_212-8b"/>
怪層壁寛覩之忽忽毛髮寒稜伽効之力所癉李真周<lb/>
昉優劣難活禽生卉推邊鸞花方嫰彩猶未乾韓幹變<lb/>
態如激湍惜哉壁畫勢未殫後人新畫何漫汗<hi>出酉陽雜爼</hi>
　　　　老君廟<lb/>
東郡北邙山有𤣥元觀觀南有老君廟臺殿髙敞下瞰<lb/>
伊洛神仙泥塑之像皆開元中楊惠之所製竒巧精嚴<lb/>
見者增敬壁有吳道𤣥畫五聖真容及老子化胡經事<lb/>
丹青妙絶古今無比杜工部詩云配極𤣥都閟憑髙禁<lb/>
<pb n="KR3l0118_WYG_212-9a"/>
籞長守祧嚴具禮掌節鎮非常碧瓦初寒外金莖一氣<lb/>
旁山河扶繡戸日月近雕梁仙李蟠根大猗蘭奕葉光<lb/>
世家遺舊史道徳付今王畫手看前輩吳生逺擅塲森<lb/>
羅迴地軸妙絶動宫牆五聖聨龍衮千官列雁行冕旒<lb/>
俱秀發旌斾盡飛揚翠栢深留景紅棃迥得霜風筝吹<lb/>
玉柱露井凍銀牀身退卑周室經傳拱漢皇谷神如不<lb/>
死養拙更何鄉<hi>出劇談録</hi>
　　　　金橋圖<lb/>
<pb n="KR3l0118_WYG_212-9b"/>
𤣥宗封泰山迴車駕次上黨潞之父老負擔壺漿逺近<lb/>
迎謁上皆親加存問受其獻饋錫賚有差父老有先與<lb/>
上相識者上悉賜以酒食與之話舊故所過村部必令<lb/>
詢訪孤老䘮疾之家加弔恤之父老欣欣然莫不瞻戴<lb/>
叩乞駐留焉及車駕過金橋<hi>橋在潞州</hi>御路縈轉上見數千<lb/>
里間旗纛鮮潔羽衛齊整謂左右曰張説言我勒兵三<lb/>
十萬旌旂經千里間陜右上黨至于太原<hi>見后土碑</hi>真才子<lb/>
也左右皆稱萬嵗上遂召吳道𤣥韋無忝陳閎令同製<lb/>
<pb n="KR3l0118_WYG_212-10a"/>
金橋圖聖容及上所乘照夜白馬陳閎主之橋梁山水<lb/>
車輿人物草樹鷹鳥器仗帷幕吳道𤣥主之狗馬驢騾<lb/>
牛羊槖駞猫猴豬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>四足之屬韋無忝主之圖成時謂<lb/>
三絶焉<hi>出開天𫝊信記</hi>
　　　　崔圓壁<lb/>
安禄山之䧟兩京王維鄭䖍張通皆處於賊庭洎尅復<lb/>
俱囚於楊國忠舊宅崔相國圎因召於私第令畫名畫<lb/>
數壁當時皆以圎勲貴莫二望其救解故運思精深頗<lb/>
<pb n="KR3l0118_WYG_212-10b"/>
極能事故皆獲寛典至於貶降亦獲善地<hi>出明皇雜録</hi>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百十二<lb/>
</p>
<p>
</p>
  </div>
</body>
</text>
</TEI>
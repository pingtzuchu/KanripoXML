<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百九</head>
    <p>
<pb n="KR3l0118_WYG_309-1a"/>
欽定四庫全書<lb/>
　太平廣記卷三百九　　　宋　李昉等　編<lb/>
　　神十九<lb/>
　　　蔣琛　　　　張遵言<lb/>
　　　　蔣琛<lb/>
霅人蔣琛精熟二經嘗敎授於鄉里每秋冬於霅溪太<lb/>
湖中流設網罟以給食嘗獲巨龜以其質狀殊異乃顧<lb/>
而言曰雖入豫且之網俾免刳腸之患既在四靈之列<lb/>
<pb n="KR3l0118_WYG_309-1b"/>
得無愧於鄙叟乎乃釋之龜及中流凡返顧六七後嵗<lb/>
餘一夕風雨晦㝠聞波間洶洶聲則前之龜扣舷人立<lb/>
而言曰今夕太湖霅溪松江神境會川瀆諸長亦聞應<lb/>
召開筵解榻宻邇漁舟以足下淹滯此地持網且久纎<lb/>
鱗細介苦於數網脱禍之輩常懷怨心恐水族乗便得<lb/>
肆胸臆昔日恩遇常貯慤誠由斯而來冀答萬一能退<lb/>
咫尺以逺害乎琛曰諾遂於安流中纜舟以伺馬未頃<lb/>
有龜鼉魚鱉不可勝計周匝二里餘蹙波為城遏浪為<lb/>
<pb n="KR3l0118_WYG_309-2a"/>
地闢三門垣通衢異怪千餘皆人質螭首執戈㦸列行<lb/>
伍守衛如有所待續有蛟蜃數十東西馳来乃嘘氣為<lb/>
樓臺為瓊宫珠殿為歌筵舞席為坐榻裀褥頃刻畢偹<lb/>
其樽罍器皿玩用之物皆非人世所有又有神魚數百<lb/>
吐火珠引甲士百餘輩擁青衣黑冠者由霅溪南津而<lb/>
出復見水獸亦數百銜耀引鐵騎二百餘擁朱衣赤冠<lb/>
者自太湖中流而來至城門下馬交拜溪神曰一不展<lb/>
覿五紀于兹雖魚雁不絶而笑言久曠勤企盛德哀膓<lb/>
<pb n="KR3l0118_WYG_309-2b"/>
惄然湖神曰我心亦如之揖讓次有老蛟前唱曰安流<lb/>
王上馬於是二神立候焉則有衣虎豹之衣朱其額青<lb/>
其足執蠟炬引旌旗戈甲之卒凡千餘擁紫衣朱冠者<lb/>
自松江西派而至二神迎於門設禮甚謹敘暄凉竟江<lb/>
神曰此去有將為宰執者北渡而神貌未揚行李甚艱<lb/>
恐神不識不知事須詔屏翳收風馮夷息浪斯亦上帝<lb/>
素命禮宜躬親候吾子清塵得免舉罰否然竊於水濵<lb/>
拉得范相國來足以補其尤矣乃有披褐者仗劒而前<lb/>
<pb n="KR3l0118_WYG_309-3a"/>
溪湖神曰欽奉實久范君曰涼徳未泯吳人懷恩立祠<lb/>
於江濆春秋設薄祀為村醪所困遂為江公驅來唐突<lb/>
盛筵益增慙慄於是揖讓入門既即席則有老蛟前唱<lb/>
曰湘王至去城二里俄聞駢闐車馬聲則有緑衣𤣥冠者<lb/>
氣貌甚偉驅殿亦百餘既升階與三神相見曰適輒與<lb/>
汨羅屈副使同來乃有服飾與容貌慘悴者傴僂而進<lb/>
方即席范相笑謂屈原曰被放逐之臣負波濤之困讒<lb/>
痕謗跡骨銷未滅何慘靣目更獵其盃盤原正色曰湘<lb/>
<pb n="KR3l0118_WYG_309-3b"/>
江之孤魂魚腹之餘肉焉敢將喉舌酬對相國乎然吾<lb/>
聞穿七札之箭不射籠中之鳥刜洪鐘之劒不剸几上<lb/>
之肉且足下亡吳霸越功成身退逍遙於五湖之上輝<lb/>
煥於萬古之後故鄙夫竊仰重德盛名不敢以常意奉<lb/>
待何今日戯謔於綺席恃意氣於放臣則何異射病鳥<lb/>
於籠中剸腐肉於几上竊於君子惜金鏃與利刃也於<lb/>
是湘神動色命酒罰范君將飲有女樂數十輩皆執所<lb/>
習於舞筵有俳優揚言曰皤皤美女唱公無渡河歌其<lb/>
<pb n="KR3l0118_WYG_309-4a"/>
詞曰濁波揚揚兮凝曉霧公無渡河兮公竟渡風號水<lb/>
激兮呼不聞提衣㸔入兮中流去浪排衣兮遂步沒沈<lb/>
屍深入兮蛟螭窟蛟螭盡醉兮君血乾推出黄沙兮泛<lb/>
君骨當時君死兮妾何適遂就波瀾兮合魂魄願持精<lb/>
衛銜石心窮河源兮塞泉<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>歌竟俳優復揚言謝秋娘<lb/>
採桑曲凡十餘叠曲韻哀怨舞未竟外有宣言申徒先<lb/>
生從河上來徐處士與䲭夷君自海濵至乃隨導而入<lb/>
江溪湘湖禮接甚厚屈大夫曰子非蹈甕抱石抉眼之<lb/>
<pb n="KR3l0118_WYG_309-4b"/>
徒與對曰然屈曰余得朋矣於是朱絃雅張清管徐奏<lb/>
酌瑤觥飛玉觴陸海珍味靡不臻極舞竟俳優又揚言<lb/>
曹娥唱怨江波凡五叠琛所記者唯三其詞云悲風淅<lb/>
淅兮波緜緜蘆花萬里兮凝蒼烟虬螭窟宅兮淵且𤣥<lb/>
排波叠浪兮沈我天所覆不全兮心寕全溢眸恨血兮<lb/>
徒漣漣誓將柔荑抉鋸牙之啄空水府而藏其腥涎青<lb/>
娥翠黛兮沈江壖碧雲斜月兮空嬋娟吞聲飲恨兮語<lb/>
無力徒揚哀怨兮登歌筵歌竟四座為之慘容江神把<lb/>
<pb n="KR3l0118_WYG_309-5a"/>
酒太湖神起舞作歌曰白露溥兮西風高碧波萬里兮<lb/>
翻洪濤莫言天下至柔者載舟覆舟皆我曹江神傾盃<lb/>
起舞作歌曰君不見夜來渡口擁千艘中載萬姓之脂<lb/>
膏當樓船泛泛於叠浪恨珠貝又輕於鴻毛又不見潮<lb/>
來津亭維一舠中有一士青其袍赴宰邑之良日任波<lb/>
吼而風號是知溺名溺利者不免為水府之腥臊湘王<lb/>
持盃霅溪神歌曰山勢縈迴水𣲖分水光山色翠連雲<lb/>
四時盡入詩人詠役殺吳興柳使君酒至溪神湘王歌<lb/>
<pb n="KR3l0118_WYG_309-5b"/>
曰渺渺烟波接九嶷㡬人經此泣江蘺年年緑水青山<lb/>
色不改重華南狩時於是范相國獻境會夜宴詩曰浪<lb/>
濶波澄秋氣涼沈沈水殿夜初長自憐休退五湖客何<lb/>
幸追陪百谷王香裊碧雲飄几席觥飛白玉灧椒漿酒<lb/>
酣獨泛扁舟去笑入琴高不死鄉徐衍處士獻境會夜<lb/>
宴并簡范詩曰珠光龍耀火燑燑夜接朝雲宴渚宫鳳<lb/>
管清吹凄極浦朱絃閒奏冷秋空論心幸遇同歸友揣<lb/>
分慙無輔佐功雲雨各飛真境後不堪波上起悲風屈<lb/>
<pb n="KR3l0118_WYG_309-6a"/>
大夫左持盃右擊盤朗朗作歌曰鳳鶱鶱以降瑞兮患<lb/>
山雞之雜飛玉温温以呈器兮因碔砆之爭輝當侯門<lb/>
之四闢兮墐嘉謨之重扉既瑞器而無庸兮宜昏暗之<lb/>
相㣲徒刳石以為舟兮顧沿流而志違將刻木而作羽<lb/>
兮與超騰之理非矜孑孑於空舉兮靡羣援之可依血<lb/>
淋淋而滂流兮顧江魚之腹而將歸西風蕭蕭兮湘水<lb/>
悠悠白芷芳歇兮江蘺秋日晼晼兮川雲收棹四起兮<lb/>
悲風幽羈魂汨沒兮我名永浮碧波雖涸兮厥譽長流<lb/>
<pb n="KR3l0118_WYG_309-6b"/>
向使甘言順行于曩昔豈今日居君王之座頭是知貪<lb/>
名徇祿而隨世磨滅者雖正寢之死乎無得與吾儔當<lb/>
鼎足之嘉會兮獲周旋於君侯雕盤玉豆兮羅珍羞金<lb/>
巵瓊斚兮方獻酬敢寫心兮歌一曲無誚余持盃以淹<lb/>
留申屠先生獻境會夜宴詩曰行殿秋未晚水宫風初<lb/>
涼誰言此中夜得接朝宗行靈鼉振<graphic n="KR1379" url="https://raw.githubusercontent.com/kanripo/KR-Gaiji/master/images/KR1379.png" mimeType="image/png"/>
                    <graphic n="KR1379" url="https://raw.githubusercontent.com/kanripo/KR-Gaiji/master/images/KR1379.png" mimeType="image/png"/>神龍耀煌煌<lb/>
紅樓壓波起翠幄連雲張玊簫冷吟秋瑤瑟清含商賢<lb/>
臻江湖叟貴列川瀆王諒予衰俗人無能振頽綱分辭<lb/>
<pb n="KR3l0118_WYG_309-7a"/>
皆亂世樂寐蛟螭鄉棲遲幽島間㡬見波成桑爾來盡<lb/>
流俗難與傾壺觴今日登華筵稍覺神揚揚方歡滄浪<lb/>
侣遽恐白日光海人瑞錦前豈敢言文章聊歌靈境會<lb/>
此會誠難忘䲭夷君銜盃作歌曰雲集大野兮血波洶<lb/>
洶𤣥黄交戰兮吳無全壟既霸業之將墜宜嘉謨之不<lb/>
從國步顛蹶兮吾道遘凶處鴟夷之大困入淵泉之九<lb/>
重上帝愍余之非辜兮俾大江皷怒其寃蹤所以鞭浪<lb/>
山而疾驅波岳亦粗足展余拂鬱之心胷當靈境之良<lb/>
<pb n="KR3l0118_WYG_309-7b"/>
宴兮謬尊爼之相容擊簫皷兮撞歌鍾吳謳越舞兮歡<lb/>
未極遽軍城曉皷之<graphic n="KR1379" url="https://raw.githubusercontent.com/kanripo/KR-Gaiji/master/images/KR1379.png" mimeType="image/png"/>
                    <graphic n="KR1379" url="https://raw.githubusercontent.com/kanripo/KR-Gaiji/master/images/KR1379.png" mimeType="image/png"/>願保上善之柔德何行樂之<lb/>
地兮難相逢歌終霅郡城樓早皷絶洞庭山寺晨鍾鳴<lb/>
而飄風勃興𤣥雲四起波間車馬音猶合沓頃之無所<lb/>
見曙色既分巨龜復延首於中流顧眄琛而去<hi>出集異記</hi>
　　　　張遵言<lb/>
南陽張遵言求名下第塗次商山山館中夜晦黑因起<lb/>
㕔堂督芻秣見東牆下一物凝白耀人使僕者視之乃<lb/>
<pb n="KR3l0118_WYG_309-8a"/>
一白犬大如猫鬚睫爪牙皆如玉毛彩清潤悦懌可愛<lb/>
遵言憐愛之目為㨗飛言駿奔之㨗甚於飛也常與之<lb/>
俱初令僕人張志誠袖之毎飲飼則未嘗不持目前時<lb/>
或飲食不快則必伺其嗜而噉之茍或不足寧遵言輟<lb/>
味不令㨗飛之不足也一年餘志誠袖行意以懈怠由<lb/>
是遵言每行自袖之飲食轉加精愛夜則同寢晝則同<lb/>
處首尾四年後遵言因行於梁山路日將夕天且隂未<lb/>
至所詣而風雨驟來遵言與僕等𨼆大樹下於時昏晦<lb/>
<pb n="KR3l0118_WYG_309-8b"/>
黙無所覩忽失捷飛所在遵言驚歎命志誠等分頭搜<lb/>
討未獲次忽見一人衣白衣長八尺餘形狀可愛遵言<lb/>
豁然如月中立各得辯色問白衣人何許來何姓氏白<lb/>
衣人曰我姓蘇第四謂遵言曰我已知子姓字矣君知<lb/>
捷飛去處否則我是也君今災厄合死我縁受君恩深<lb/>
四年已來能活我至於盡力輟味曽無毫釐悔恨我今<lb/>
誓脱子厄然須損十餘人命耳言訖遂乗遵言馬而行<lb/>
遵言歩以從之可十里許遙見一塚上有三四人衣白<lb/>
<pb n="KR3l0118_WYG_309-9a"/>
衣冠人長丈餘手持弓劒形狀瓌偉見蘇四郎俯僂迎<lb/>
趨而拜拜訖莫敢仰視四郎問何故相見白衣人曰奉<lb/>
大王帖追張遵言秀才言訖偷目盜視遵言遵言恐欲<lb/>
踣地四郎曰不得無禮我與遵言往還君等須與我且<lb/>
去四人憂恚啼泣而去四郎謂遵言曰勿憂懼此輩亦<lb/>
不能戾君更行十里又見夜叉輩六七人皆持兵器銅<lb/>
頭鐵額狀貌可憎惡跳梁企躑進退獰暴遙見四郎戢<lb/>
毒慄立惕伏戰悚而拜四郎喝問曰作何來夜叉等霽<lb/>
<pb n="KR3l0118_WYG_309-9b"/>
獰毒為戚施之容肘行而前曰奉大王帖專取張遵言<lb/>
秀才偷目盜視之狀如初四郎曰遵言我之故人取固<lb/>
不可也夜叉等一時叩地流血而言曰在前白衣者四<lb/>
人為取遵言不到大王巳各使决鐵杖五百死者活者<lb/>
尚未分四郎今不與去某等盡死伏乞哀其性命暫遣<lb/>
遵言往四郎大怒叱夜叉夜叉等辟易崩倒者數十步<lb/>
外流血跳迸涕淚又言四郎曰小鬼等敢爾不然且急<lb/>
死夜叉等啼泣喑嗚而去四郎又謂遵言曰此數輩甚<lb/>
<pb n="KR3l0118_WYG_309-10a"/>
難與語今既去則奉為之事成矣行七八里見兵仗等<lb/>
五十餘人形神則常人耳又列拜於四郎前四郎曰何<lb/>
故來對答如夜叉等又言曰前者夜叉牛叔良等七人<lb/>
為追張遵言不到盡以付法某等惶懼不知四郎有何<lb/>
術救得某等全生四郎曰苐隨我來或希冀耳凡五十<lb/>
人言可者半須臾至大烏頭門又行數里見城堞甚嚴<lb/>
有一人具軍容走馬而前傳王言曰四郎逺到某為所<lb/>
主有限法不得迎拜於路請且於南舘小休即當邀迓<lb/>
<pb n="KR3l0118_WYG_309-10b"/>
入館未安信使相繼而召兼屈張秀才俄而從行宫室<lb/>
欄署皆真王者也入門見王披袞垂旒迎四郎而拜四<lb/>
郎酬拜禮甚輕易言詞唯唯而已大王盡禮前揖四郎<lb/>
升階四郎亦㣲揖而上迴謂遵言曰地主之分不可不<lb/>
爾王曰前殿淺陋非四郎所讌處又揖四郎凡過殿者<lb/>
三每殿中皆有陳設盤榻食具供帳之備至四重殿中<lb/>
方坐所食之物及器皿非人間所有食訖王揖四郎上<lb/>
夜明樓樓上四角柱盡飾明珠其光如晝命酒具樂飲<lb/>
<pb n="KR3l0118_WYG_309-11a"/>
數巡王謂四郎曰有佐酒者欲命之四郎曰有何不可<lb/>
女樂七八人飲酒者十餘人皆神仙間容貌糚飾耳王<lb/>
與四郎各衣便服談笑亦鄰於人間少年有頃四郎戯<lb/>
一美人美人正色不接四郎又戱之美人怒曰我是劉<lb/>
根妻不為奉上元夫人處分焉涉於此君子何容易乎<lb/>
中間許長史於雲林王夫人會上輕言某已贈語杜蘭<lb/>
香姊妹至多㣲言猶不敢掉謔君何容易歟四郎怒以<lb/>
酒巵擊牙盤一聲其柱上明珠轂轂而落暝然無所覩<lb/>
<pb n="KR3l0118_WYG_309-11b"/>
遵言良久懵而復醒元在樹下與四郎及鞍馬同處四<lb/>
郎曰君已過厄矣與君便别遵言曰某受生成之恩已<lb/>
極矣都不知四郎之由以歸感戴之所又某之一生更<lb/>
有何所賴耶四郎曰吾不能言汝但於商州龍興寺東<lb/>
廊縫衲老僧處問之可知也言畢騰空而去天已向曙<lb/>
遵言遂整轡適商州果有龍興寺見縫衲老僧遂禮拜<lb/>
初甚拒遵言遵言求之不已老僧夜深乃言曰君子苦<lb/>
求吾焉可不應蘇四郎者乃是太白星精也大王者仙<lb/>
<pb n="KR3l0118_WYG_309-12a"/>
府之謫官也今居於此遵言以他事問老僧老僧竟不<lb/>
對曰吾今已離此矣即命遵言歸明晨尋之已不知其<lb/>
處所矣<hi>出博異記</hi>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_309-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百九<lb/>
</p>
<p>
</p>
  </div>
</body>
</text>
</TEI>
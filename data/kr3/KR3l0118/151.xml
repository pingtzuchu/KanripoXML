<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷一百五十一</head> <lb/>
    <p>
<pb n="KR3l0118_WYG_151-1a"/>
欽定四庫全書<lb/>
　太平廣記卷一百五十一<lb/>
　　定數六<lb/>
　　　李稜　　　　豆盧署　　　孟君<lb/>
　　　盧常師　　　韓滉　　　　李頧<lb/>
　　　崔造　　　　薛邕<lb/>
　　　　李稜<lb/>
故殿中侍御史李稜貞元二年擢第有别業在江寧其<lb/>
<pb n="KR3l0118_WYG_151-1b"/>
家居焉是嵗渾太師瑊鎮蒲津請稜為管記從事稜乃<lb/>
曰公雖愛稜甚然奈某不閑檢束夙好藍田山水據使<lb/>
銜合得畿尉雖考秩淺如公勲望崇重特為某奏請必<lb/>
諧矣某得此官江南迎老親以及寸祿即某之願畢矣<lb/>
渾遂表薦之德宗令中書商量當從渾之奏稜聞桑道<lb/>
茂先生言事神中因往詣焉問所求成敗茂曰公求何<lb/>
官稜具以本末言之對曰從此二十年方合授此官如<lb/>
今則不得稜未甚信經月餘稜詣執政謂曰足下資歴<lb/>
<pb n="KR3l0118_WYG_151-2a"/>
淺未合入畿尉如何憑渾之功高求僥倖耶遂檢吏部<lb/>
格上時帝方留意萬幾所奏遂寢稜歸江南果丁家艱<lb/>
已近七八年又忽得躄疾殆將一紀元和元年冬始入<lb/>
𨕖吏曹果注得藍田縣尉一唱忻而受之乃具説於交<lb/>
友<hi>出續定命錄</hi>
　　　　豆盧署<lb/>
豆盧署本名輔真貞元六年舉進士下第將遊信安以<lb/>
文謁郡守鄭武瞻瞻甚禮之館給數日稍狎因謂署曰<lb/>
<pb n="KR3l0118_WYG_151-2b"/>
子複姓不宜兩字為名將改之何如署因起謝且求其<lb/>
所改武瞻書數字若著者助者署者曰吾慮子宗從中<lb/>
有同者故書數字當自擇之其夕宿於館夢一老人謂<lb/>
署曰聞使君與子更名子當四舉成名四者甚佳後二<lb/>
十年為此郡守因指郡隙地曰此可以建亭臺既寤思<lb/>
之四者署字也遂以為名既二年又下第以為夢無徵<lb/>
知者或誚之後二年果登第葢自更名後四舉也太和<lb/>
九年署自秘書少監為衢州刺史既至周覽郡内得夢<lb/>
<pb n="KR3l0118_WYG_151-3a"/>
中所指隙地遂搆一亭因名之曰徵夢亭矣<hi>出前定錄</hi>
　　　　孟君<lb/>
貞元中有孟員外者少時應進士舉久不中第將罷舉<lb/>
又無所歸託於親丈人省郎殷君宅為殷氏賤厭近至<lb/>
不容染瘴瘧日甚乃白於丈人曰某貧薄疾病必不可<lb/>
救恐汚丈人華宇願委運乞待盡他所殷氏亦不與語<lb/>
贈三百丈出門不知所適街西有善卜者每以清旦決<lb/>
卦晝後則閉肆下簾孟君乃謁之具陳羇蹇將填溝壑<lb/>
<pb n="KR3l0118_WYG_151-3b"/>
盡以所得三鐶為卜資卜人遂留宿及時為決一卦卦<lb/>
成驚曰郎君更十日合處重職俸入七十千錢何得言<lb/>
貧賤卜人遂留厚供給已至九日並無消息又却往殷<lb/>
君宅殷氏見甚薄之亦不留連寄宿馬廐至明有敕以<lb/>
禁兵將為賊境觀察使其人與殷友善馳扣殷氏之門<lb/>
武人都不知書云便須一謝表兼鎮撫寇攘事故頗多<lb/>
公有親故文士頗能相助否殷良久思之無可應者忽<lb/>
記得孟君久曾應舉可以充事遽引見之令草一表詞<lb/>
<pb n="KR3l0118_WYG_151-4a"/>
甚精敏因請為軍中職事知表奏數日授官月俸正七<lb/>
十千乃卜後十日也<hi>出逸史</hi>
　　　　盧常師<lb/>
秘書少監盧常師進士擢第性淡薄不樂軒冕於世利<lb/>
蔑然棄官之東洛謂所親曰某浙西魚尚書故舊旬日<lb/>
看去又曰某前生是僧座禪處猶在會稽亦擬自訪遺<lb/>
跡家人亦怪其欲遠行而不備舟檝不逾旬遂殁矣<hi>出逸</hi>
<hi>史</hi>
<pb n="KR3l0118_WYG_151-4b"/>
　　　　韓滉<lb/>
韓晉公滉在中書嘗召一吏不時而至公怒將撻吏曰<lb/>
某有所屬不得遽至乞寛其罪晉公曰宰相之吏更屬<lb/>
何人吏曰某不幸兼屬陰司晉公以為不誠乃曰既屬<lb/>
陰司有何所主吏曰某主三品以上食料晉公曰若然<lb/>
某明日當以何食吏曰此非細事不可顯之請疏於紙<lb/>
過後為驗乃恕之而繫其吏明旦遽有詔命既對適遇<lb/>
太官進食有餻糜一器上以一半賜晉公食之美又賜<lb/>
<pb n="KR3l0118_WYG_151-5a"/>
之既退而腹脹歸私第召醫者視之曰食物所壅宜服<lb/>
少橘皮湯至夜可啗漿水粥明旦疾愈思前夕吏言召<lb/>
之視其書則皆如其説云因復問人間之食皆有籍耶<lb/>
答曰三品已上日支五品已上而有權位者旬支凡六<lb/>
品至於九品者季支其有不食祿者歲支<hi>出前定錄</hi>
　　　　李頧<lb/>
貞元中有舉人李頧方就舉聲價極振忽夢一人紫衣<lb/>
云當禮部侍郎顧少連下及第寐覺省中朝並無姓顧<lb/>
<pb n="KR3l0118_WYG_151-5b"/>
者及頃有人通刺稱進士顧少連謁頧驚而見之具述<lb/>
當為門生顧曰某纔到場中必無此事來年頧果落第<lb/>
自此不入試罷歸至貞元九年顧少連自戸部侍郎權<lb/>
知貢舉頧猶未第因潛往造焉臨放牓時相特囑一人<lb/>
頧又落但泣而已來年秋少連拜禮部侍郎頧乃登第<lb/>
<hi>出感定錄</hi>
　　　　崔造<lb/>
崔丞相造布衣時江左士人號為白衣䕫時有四人一<lb/>
<pb n="KR3l0118_WYG_151-6a"/>
是盧東美其餘亡姓字崔左遷在洪州州帥曹王將辟<lb/>
為倅時德宗在興元以曹王有功且親奏無不允時有<lb/>
趙山人言事多中崔問之曰地主奏某為副使且得過<lb/>
無對曰不過崔詰曰以時以事必合得時山人曰却得<lb/>
一刺史不久敕到更遠於此崔不信再問必定耳州名<lb/>
某亦知之不可先言且曰今月某日敕到必先弔而後<lb/>
賀崔心懼久之葢言其日即崔之忌日也即便呼趙生<lb/>
謂曰山人言中奉百千不中則輕撻五下可乎山人哂<lb/>
<pb n="KR3l0118_WYG_151-6b"/>
曰且某不合得崔員外百千只合得崔員外起一間竹<lb/>
屋其語益竒崔乃問之且我有宰相分否曰有問遠近<lb/>
曰只隔一兩政官不致三矣又某日私忌同寮諸公皆<lb/>
知其説其日夕矣悉至江亭將慰崔忌衆皆北望人信<lb/>
至酉時見一人從北岸入舟袒而招舟甚急使人遙問<lb/>
之乃曰州之脚力將及岸問曰有何除政旦有崔員外<lb/>
奏副使過否曰不過却得䖍州刺史敕牒在兹諸公驚<lb/>
笑其暮果先慰而後賀焉崔明日説於曹王曹王與趙<lb/>
<pb n="KR3l0118_WYG_151-7a"/>
山人鏹百千不受崔與起竹屋一間欣然徙居之又謂<lb/>
崔曰到䖍州後須經大段驚懼即必得入京也既而崔<lb/>
舅源休與朱泚為宰相憂悶堂帖追入甚憂惕時故人<lb/>
竇參作相拜兵部郎中俄遷給事中平章事與齊映相<lb/>
公同制<hi>出嘉話錄</hi>
　　　　薛邕<lb/>
薛邕侍郎有宰相望時有張山人善相崔造方為兵部<lb/>
郎中與前進士姜公輔同在薛侍郎坐中薛問張山人<lb/>
<pb n="KR3l0118_WYG_151-7b"/>
且坐中有宰相否心在己身多矣張答云有薛曰幾人<lb/>
曰有兩人薛意其一人即已也曰何人曰崔姜二公必<lb/>
宰相也同時耳薛訝忿之黙然不悦既而崔郎中徐問<lb/>
張曰何以同時意謂姜公今披褐我已正郎勢不相近<lb/>
也張曰命合如此事須同時但郎中在姜之後後姜為<lb/>
京兆功曹充翰林學士時衆知涇將姚令言入城取朱<lb/>
泚泚曽帥涇得軍人心姜乃上疏請察之疏入十日德<lb/>
宗幸奉天悔不納姜言遂於行在擢姜為給事中平章<lb/>
<pb n="KR3l0118_WYG_151-8a"/>
事崔後姜半年以省郎拜相果同時而在姜後薛竟終<lb/>
於列曹始知前輩不可忽後輩<hi>出嘉話錄</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_151-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷一百五十一<lb/>
</p>
<p>
</p>
  </div>
</body>
</text>
</TEI>
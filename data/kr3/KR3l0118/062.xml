<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷六十二</head> <lb/>
    <p>
<pb n="KR3l0118_WYG_062-1a"/>
欽定四庫全書<lb/>
　太平廣記卷六十二<lb/>
　　女仙七<lb/>
　　　魯妙典　　　諶母　　　　旴母<lb/>
　　　杜蘭香　　　白水素女　　蔡女仙<lb/>
　　　蓬球　　　　紫雲觀女道士<lb/>
　　　秦時婦人　　何二娘<lb/>
　　　　魯妙典<lb/>
<pb n="KR3l0118_WYG_062-1b"/>
魯妙典者九嶷山女冠也生即敏慧高潔不食葷飲酒<lb/>
十餘嵗即謂其母曰旦夕聞食物臭濁往往鼻腦疼痛<lb/>
願求不食舉家憐之復知服氣餌藥之法居十年常悒<lb/>
悒不樂因謂母曰人之上夀不過百二十年哀樂日以<lb/>
相害況女子之身豈可復埋没真性混於凡俗乎有麓<lb/>
床道士過之授以大洞黄庭經謂曰黄庭經扶桑大帝<lb/>
君宫中金書誦詠萬遍者得為神仙但在勞心不倦耳<lb/>
經云詠之萬徧昇三天千災已消百病痊不憚虎狼之<lb/>
<pb n="KR3l0118_WYG_062-2a"/>
凶殘亦已却老年永延居山獨處詠之一遍如與十人<lb/>
為侣輒無怖畏何者此經召集身中諸神澄正神氣神<lb/>
氣正則外邪不能干諸神集則怖畏不能及若形全神<lb/>
集氣正心清則徹見千里之外纖毫無隱矣所患人不<lb/>
能知知之而不能修修之而不能精精之而不能乆中<lb/>
道而喪自棄前功不惟有𤣥科之責亦將流蕩生死苦<lb/>
報無窮也妙典奉戒受經入九嶷山岩棲靜默累有魔<lb/>
試而貞介不撓積十餘年有神人語之曰此山大舜所<lb/>
<pb n="KR3l0118_WYG_062-2b"/>
理天地之總司九州之宗主也古有高道之士作三處<lb/>
麓床可以棲庇風雨宅形念貞嵗月既乆旋皆朽敗今<lb/>
為制之可以遂性宴息也又十年真仙下降授以靈藥<lb/>
白日昇天初妙典居山峰上無水神人化一石盆大三<lb/>
尺長四尺盆中常自然有水用之不竭又有大鐵臼亦<lb/>
神人所送不知何用今並在上仙壇石上宛然有仙人<lb/>
履跡各古鏡一面大三尺鐘一口形如偃月皆神人送<lb/>
來並妙典昇天所留之物今在無為觀<hi>出集仙錄</hi>
<pb n="KR3l0118_WYG_062-3a"/>
　　　　諶母<lb/>
嬰母者姓諶氏字曰嬰不知何許人也西晉之時丹陽<lb/>
郡黄堂觀居焉潛修至道時人自童幼逮衰老見之顏<lb/>
狀無改衆號為嬰母因入吳市見一童子可年十四五<lb/>
前拜於母云合為母兒母曰年少自何而來拜吾為母<lb/>
既非其𩔖不合大道童子乃去月餘又吳市逢有三嵗<lb/>
孩子悲啼呼呌倐遇諶母執母衣裾曰我母何來母哀<lb/>
而收育之逾於所生既長明頴孝敬異於常人冠嵗以<lb/>
<pb n="KR3l0118_WYG_062-3b"/>
來風神挺邁所居常有異雲氣光景彷彿時説蓬萊閬<lb/>
苑之事母異之謂曰吾與汝暫此相因汝以何為號也<lb/>
子曰昔蒙天真盟授靈章錫以名品約為孝道明王今<lb/>
宜稱而呼之矣遂告母修真之訣曰每須高處𤣥臺踈<lb/>
絶異黨修閒丘阜餌順陽和靜夷𤣥圃委鑒前非無英<lb/>
公子黄老玉書大洞真經豁落七元太上隱𤣥之道可<lb/>
致宴息以流霞之障睠眄乎文昌之臺得此道者九鳳<lb/>
齊唱天籍駭虚竦身御節入景浮空龍車虎旂遊遍八<lb/>
<pb n="KR3l0118_WYG_062-4a"/>
方矣母宜寳之一旦孝道明王漠然隱去母宻修道法<lb/>
積數十年人莫知也其後吳猛許遜自高陽南遊詣母<lb/>
請傳所得之道因盟而授之孝道之法遂行江表閒日<lb/>
每告二子曰世雲昔為遜師今玉皇𤣥譜之中猛為御<lb/>
史而遜為高明大使總領仙籍五品已遷又所主十二<lb/>
辰配十二國之分野遜領𤣥枵之野於辰為子猛統星<lb/>
紀之邦於辰為丑許當居吳之上以從仙階之等降也<lb/>
又數年有雲龍之駕千乘萬騎來迎諶母白日昇天今<lb/>
<pb n="KR3l0118_WYG_062-4b"/>
洪州高安縣東四十里有黄堂靜壇即許君立祠朝拜<lb/>
聖母之所其昇天事迹在丹陽郡中後避唐宣宗廟諱<lb/>
鍾陵祠號為諶母其孝道之法與靈寳小異豫章人世<lb/>
世行之<hi>出墉城集仙録</hi>
　　　　旴母<lb/>
旴母者豫章人也外混世俗而内修真要常云我千年<lb/>
之前曽居西山世累稍息當歸真於彼其子名烈字道<lb/>
㣲少喪父事母以孝聞家貧而營侍甘㫖未嘗有闕鄉<lb/>
<pb n="KR3l0118_WYG_062-5a"/>
里推之西晉武帝時同郡吳猛許遜精修通感道化宣<lb/>
行居洪崖山築壇立靜猛既去世遜即以寳符真籙拯<lb/>
俗救民逺近宗之遜仕<hi>闕</hi>州為記室後每朔望還家朝<lb/>
拜人或見其乘龍往來徑速如咫尺耳旴君淳篤忠厚<lb/>
遜委用之即與母結草於遜宅東北八十餘歩旦夕侍<lb/>
奉謹愿恭肅未嘗有怠母常於山下採擷花果以奉許<lb/>
君君惜其誠志常欲拯度之元慶二年壬子八月十五<lb/>
日太上命玉真上公崔文子太𤣥真卿瑕丘仲册命徵<lb/>
<pb n="KR3l0118_WYG_062-5b"/>
拜許君為九州都仙大使高明主者白日昇天許謂道<lb/>
㣲及母曰我承太帝之命不得乆留汝可後隨仙轝期<lb/>
於異日母子悲不自勝再拜告請願侍雲輦君許之即<lb/>
賜靈藥服之躬禀真訣於是午時從許君昇天今壇井<lb/>
存焉鄉人不敢華繕盖旴君母子儉約故也世號為旴<lb/>
母井焉<hi>出集仙錄</hi>
　　　　杜蘭香<lb/>
杜蘭香者有漁父於湘江洞庭之㟁聞兒啼聲四顧無<lb/>
<pb n="KR3l0118_WYG_062-6a"/>
人惟三嵗女子在㟁側漁父憐而舉之十餘嵗天姿竒<lb/>
偉靈顏姝瑩迨天人也忽有青童靈人自空而下來集<lb/>
其家㩦女而去臨昇天謂其父曰我仙女杜蘭香也有<lb/>
過謫于人間𤣥期有限今去矣自後時亦還家其後於<lb/>
洞庭包山降張碩家盖修道者也蘭香降之三年授以<lb/>
舉形飛化之道碩亦得仙初降時留玉簡玉唾盂紅火<lb/>
浣布以為登真之信焉又一夕命侍女賫黄麟羽帔絳<lb/>
履𤣥冠鶴氅之服丹玉珮揮劍以授於碩曰此上仙之<lb/>
<pb n="KR3l0118_WYG_062-6b"/>
所服非洞天之所有也不知張碩仙官定何班品漁父<lb/>
亦老因益少往往不食亦學道江湖不知所之<hi>出集仙錄</hi>
　　　　白水素女<lb/>
謝端晉安侯官人也少喪父母無有親屬為鄰人所養<lb/>
至年十七八恭謹自守不履非法始出作居未有妻鄉<lb/>
人共愍念之規為娶婦未得端夜卧早起躬耕力作不<lb/>
捨晝夜後於邑下得一大螺如三升壺以為異物取以<lb/>
歸貯甕中畜之十數日端每早至野還見其户中有飯<lb/>
<pb n="KR3l0118_WYG_062-7a"/>
飲湯火如有人為者端謂是鄰人為之惠也數日如此<lb/>
端便往謝鄰人鄰人皆曰吾初不為是何見謝也端又<lb/>
以為鄰人不喻其意然數爾不止後更實問鄰人笑曰<lb/>
卿以自取婦宻着室中炊㸑而言吾為人炊耶端默然<lb/>
心疑不知其故後方以雞初鳴出去平早潛歸於籬外<lb/>
竊窺其家見一少女從甕中出至竈下燃火端便入門<lb/>
徑造甕所視螺但見女仍到竈下問之曰新婦從何所<lb/>
來而相為炊女人惶惑欲還甕中不能得答曰我大漢<lb/>
<pb n="KR3l0118_WYG_062-7b"/>
中白水素女也天帝哀卿少孤恭慎自守故使我權相<lb/>
為守舍炊烹十年之中使卿居富得婦自當還去而卿<lb/>
無故竊相伺掩吾形已見不宜復留當相委去雖爾後<lb/>
自當少差勤於田作漁採治生留此殻去以貯米糓常<lb/>
可不乏端請留終不肯時天忽風雨翕然而去端為立<lb/>
神座時節祭祀居常饒足不致大富耳於是鄉人以女<lb/>
妻端端後仕至令長云今道中素女是也<hi>出搜神記</hi>
　　　　蔡女仙<lb/>
<pb n="KR3l0118_WYG_062-8a"/>
蔡女仙者襄陽人也幼而巧慧善刺繡隣里稱之忽有<lb/>
老父詣其門請繡鳳眼畢功之日自當指㸃既而繡成<lb/>
五綵光煥老父觀之指視安眼俄而功畢雙鳳騰躍飛<lb/>
舞老父與仙女各乘一鳳昇天而去時降於襄陽南山<lb/>
林木之上時人名為鳳林山後於其地置鳳林闗闗南<lb/>
山側有鳳臺𠡠於其宅置靜貞觀有女仙真像存焉云<lb/>
晉時人也<hi>出仙傳拾遺</hi>
　　　　蓬球<lb/>
<pb n="KR3l0118_WYG_062-8b"/>
貝丘西有玉女山傳云晉太始中北海蓬球字伯堅入<lb/>
山伐木忽覺異香遂遡風尋至北山廓然宫殿盤鬱樓<lb/>
臺博敞球入門窺之見五株玉樹復稍前有四婦人端<lb/>
妙絶世共彈棊於堂上見球俱驚起謂球曰蓬君何故<lb/>
得來球曰尋香而至遂復還戲一小者便上樓彈琴留<lb/>
戲者呼之曰元暉何為獨昇樓球樹下立覺少饑乃以<lb/>
舌䑛葉上垂露俄然有一女乘鶴而至迎惠曰玉華汝<lb/>
等何故有此俗人王母即令王方平行諸仙室球懼而<lb/>
<pb n="KR3l0118_WYG_062-9a"/>
出門囘顧忽然不見至家乃是建平中其舊居閭舍皆<lb/>
為墟矣<hi>出酉陽雜爼</hi>
　　　　紫雲觀女道士<lb/>
唐開元二十四年春二月駕在東京以李適之為河南<lb/>
尹其日大風有女冠乘風而至玉貞觀集于鐘樓人觀<lb/>
者如堵以聞于尹尹率略人也怒其聚衆袒而笞之至<lb/>
十而乘風者既不哀祈亦無傷損顏色不變於是適之<lb/>
大駭方禮請奏聞𠡠召入内殿訪其故乃蒲州紫雲觀<lb/>
<pb n="KR3l0118_WYG_062-9b"/>
女道士也辟榖乆輕身因風遂飛至此𤣥宗大加敬畏<lb/>
錫金帛送還蒲州數年後又因大風遂飛去不返<hi>出紀聞</hi>
　　　　秦時婦人<lb/>
唐開元中代州都督以五臺多客僧恐妖偽事起非有<lb/>
住持者悉逐之客僧懼逐多權竄山谷有法朗者深入<lb/>
鴈門山幽澗之中有石洞容人出入朗多賫乾糧欲住<lb/>
此山遂尋洞入數百歩漸闊至平地渉流水渡一岸日<lb/>
月甚明更行二里至草屋中有婦人並衣草葉容色端<lb/>
<pb n="KR3l0118_WYG_062-10a"/>
麗見僧懼愕問云汝乃何人僧曰我人也婦人笑云寧<lb/>
有人形骸如此僧曰我事佛佛須擯落形骸故爾因問<lb/>
佛是何者僧具言之相顧笑曰語甚有理復問宗㫖如<lb/>
何僧為講金剛經稱善數四僧因問此處是何世界婦<lb/>
人云我自秦人隨蒙恬築長城恬多使婦人我等不勝<lb/>
其弊逃竄至此初食草根得以不死此來亦不知年嵗<lb/>
不復至人間遂留僧以草根哺之澁不可食僧住此四<lb/>
十餘日暫辭出人間求食及至代州備糧更去則迷不<lb/>
<pb n="KR3l0118_WYG_062-10b"/>
知其所矣<hi>出廣異記</hi>
　　　　何二娘<lb/>
廣州有何二娘者以織鞋子為業年二十與母居素不<lb/>
修仙術忽謂母曰住此悶意欲行遊後一日便飛去上<lb/>
羅浮山寺山僧問其來由答云願事和尚自爾恒留居<lb/>
止初不飲食每為寺衆採山果充齋亦不知其所取羅<lb/>
浮山北是循州去南海四百里循州山寺有楊梅樹大<lb/>
數十圍何氏每採其實及齋而返後循州山寺僧至羅<lb/>
<pb n="KR3l0118_WYG_062-11a"/>
浮山説云某月日有仙女來採楊梅驗之果是何氏所<lb/>
採之日也由此逺近知其得仙後乃不復居寺或旬月<lb/>
則一來耳唐開元中𠡠令黄門使往廣州求何氏得之<lb/>
與使俱入京中途黄門使悦其色意欲挑之而未言忽<lb/>
云中使有如此心不可留矣言畢踊身而去不知所之<lb/>
其後絶跡不至人間矣<hi>出廣異記</hi>
　<lb/>
　<lb/>
<pb n="KR3l0118_WYG_062-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷六十二<lb/>
</p>
<p>
</p>
  </div>
</body>
</text>
</TEI>
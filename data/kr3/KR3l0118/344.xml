<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百四十四</head>
    <p>
<pb n="KR3l0118_WYG_344-1a"/>
欽定四庫全書<lb/>
　太平廣記卷三百四十四　宋　李昉等　編<lb/>
　　鬼二十九<lb/>
　　　王裔老　　　張宏讓　　冦鄘<lb/>
　　　呼延冀　　　安鳯　　　成叔弁<lb/>
　　　襄陽選人　　祖價<lb/>
　　　　王裔老<lb/>
華州下邽縣東南三十餘里曰延年里里西南有故蘭<lb/>
<pb n="KR3l0118_WYG_344-1b"/>
若而無僧居唐元和八年翰林學士白居易丁母憂退<lb/>
居下邽縣七月其從祖兄曰皥自華州來訪居易途出<lb/>
扵蘭若前及門見婦女十許人衣黄綾衣少長雜坐㑹<lb/>
語扵佛屋下聲聞於門皡熱行方渴將就憇且求飲望<lb/>
其從者蕭士清未至因下馬繫繮於門柱舉首忽不見<lb/>
自意其退藏扵忩闥之間從之不見又意其退藏扵屋<lb/>
壁之後從之又不見周視其四旁則堵墻環然無隙缺<lb/>
覆視其聚談之所塵埃羃然無足跡由是意其非人悸<lb/>
<pb n="KR3l0118_WYG_344-2a"/>
然大異之上馬疾驅來告居易且聞其所言云云甚多<lb/>
不能殫記大扺多云王裔老如此觀其詞意若相與數<lb/>
其過者厥所去居易舍八九里因同徃訪焉其地果有<lb/>
王裔者即其里人也方徙居於蘭若之東北百餘步葺<lb/>
牆屋築塲藝𣗳僅畢明日而入既入不浹旬而裔死不<lb/>
越月而妻死不踰時而裔之二子二婦及一孫亦死止<lb/>
餘一子曰明進大恐懼不知所為意新居不祥乃撒屋<lb/>
㧞𣗳夜徙去遂免<hi>出白居易集</hi>
<pb n="KR3l0118_WYG_344-2b"/>
　　　　張宏讓<lb/>
元和十二年壽州小將張宏讓娶兵馬使王暹女淮西<lb/>
用兵方急令狐通為刺史宏讓妻重疾累月每思食宏<lb/>
讓與具後不食如此自夏及秋乍進乍退宏讓心終不<lb/>
怠冬十月其妻忽思湯餅宏讓與具之工未竟遇軍中<lb/>
給冬衣宏讓遂請同志王士徴妻為饌宏讓乃去士徴<lb/>
妻饌熟就牀欲進忽見宏讓妻自額鼻中分半一手一<lb/>
股在牀流血殷席士徴妻驚呼告營中軍人妻諸鄰來<lb/>
<pb n="KR3l0118_WYG_344-3a"/>
共觀之競問莫知其由俄而吏報通使人檢視其日又<lb/>
非昏暝二婦素無嫌怨遂為吏所錄宏讓奔歸及䘮所<lb/>
忽聞空中婦悲泣云某被大家喚將看兒去煩君多時<lb/>
某不得已君終不見棄大家索君懇求耳先是宏讓營<lb/>
居後小圃中有一李𣗳婦云君今速為某造四分食置<lb/>
李𣗳下君則向𣗳下哀祈某必得再履人世也宏讓依<lb/>
其言陳饌懇祈拜之忽聞空中云還汝新婦便聞王氏<lb/>
云接我以力宏讓如其言接之俄覺赫然半屍簿下宏<lb/>
<pb n="KR3l0118_WYG_344-3b"/>
讓抱之遽聞王氏云速合牀上半屍比宏讓拳曲持半<lb/>
屍到牀王氏聲聲云勘其剖處無所參差宏讓盡力與<lb/>
合之令等其舊王氏云覆之以衾無我問三日宏讓如<lb/>
其教三日後聞呻吟乃云思少饘粥宏讓以飲灌其喉<lb/>
盡一盃又云具無相問七日則冺如舊但自項及脊徹<lb/>
尻有㾗如刀傷前額及鼻貫胸腹亦然一年平復如故<lb/>
生數子此故友龎子肅親見其事<hi>出乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>
　　　　寇鄘<lb/>
<pb n="KR3l0118_WYG_344-4a"/>
元和十二年上都永平里西南隅有一小宅懸牓云但<lb/>
有人敢居即傳元契奉贈及奉其初價大厯年安太清<lb/>
始用二百千買得後賣與王姁傳受凡十七主皆䘮長<lb/>
布施與羅漢寺寺家賃之悉無人敢入有日者寇鄘出<lb/>
入於公卿門詣寺求買因送四十千與寺家寺家極喜<lb/>
乃傳契付之有堂屋三間甚庳東西廂共五間地約三<lb/>
畝榆楮數百株門有崇屏高八尺基厚一尺皆炭灰泥<lb/>
焉鄘又與崇賢里法明寺僧普照為門徒其夜掃堂獨<lb/>
<pb n="KR3l0118_WYG_344-4b"/>
止一宿無事月明至四更微雨鄘忽身體拘急毛髮如<lb/>
磔心恐不安聞一人哭聲如出九泉乃卑聽之又若在<lb/>
中天其乍東乍西無所定欲至曙聲遂絶鄘乃告照曰<lb/>
宅既如此安可居焉命照公與作道塲至三更又聞哭<lb/>
聲滿七日鄘乃作齋設僧方欲衆僧行食次照忽起於<lb/>
庭如有所見遽厲聲逐之喝云這賊殺如許人遶庭一<lb/>
轉復坐曰見矣見矣遂命鄘求七家粉水解穢俄至門<lb/>
崇屏洒水一盃以柳枝撲焉屏之下四尺開土忽穨圮<lb/>
<pb n="KR3l0118_WYG_344-5a"/>
中有一女人衣青羅裙紅袴錦履緋衫子其衣皆是紙<lb/>
灰風拂盡飛於庭即枯骨籍焉乃命織一竹籠子又命<lb/>
鄘作三兩事女衣盛之送葬渭水之沙洲仍命勿回頭<lb/>
亦與設酒饌自後小大更無恐懼初郭汾陽有堂妹出<lb/>
家永平里宣化寺汾陽王夫人之頂謁其姑從人頗多<lb/>
後買此宅徃來安置或聞有青衣不謹遂誅青衣夫人<lb/>
令髙築崇屏此宅因有是焉亦云青衣不謹洩漏遊處<lb/>
由是生葬此地焉<hi>出乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子</hi>
<pb n="KR3l0118_WYG_344-5b"/>
　　　　呼延冀<lb/>
咸和中呼延冀者授忠州司户攜其妻之官至泗水遇<lb/>
盜盡奪其財物乃至躶形冀遂與其妻於路傍訪人烟<lb/>
俄逢一翁問其故冀告之老翁曰南行之數里即我家<lb/>
可與家屬暫宿也冀乃與老翁同至其家入林中得一<lb/>
大宅老翁安存於一室内設食遺衣至夜深親就冀談<lb/>
話復具酒殽曰我家唯有老母君若未能攜妻去欲且<lb/>
留之伺到官再來迎亦可我見君貧必不易相攜也冀<lb/>
<pb n="KR3l0118_WYG_344-6a"/>
思之良久遂謝而言曰丈人既憫我如是我即以心素<lb/>
托丈人我妻本出宫人也能歌仍薄有文藝然好酒多<lb/>
放蕩留之後幸丈人拘束之老翁曰無憂但自赴官明<lb/>
日冀乃留妻而去臨别妻執冀手而言曰我本與爾逺<lb/>
渉川陸赴一簿官今不期又留我於此君若不來迎我<lb/>
我必奔出必有納我之人也泣涙而别冀到官方謀逺<lb/>
迎其妻忽一日有逹一書者受之是其妻書也其書云<lb/>
妾今自裁此書以達心緒唯君少覽焉妾本歌妓之女<lb/>
<pb n="KR3l0118_WYG_344-6b"/>
也幼入宫禁以清歌妙舞為稱固無婦德婦容及宫中<lb/>
有命掖庭選人妾得放歸焉是時也君方年少酒狂詩<lb/>
逸在妾之鄰妾既不拘君亦放蕩君不以妾不可奉蘋<lb/>
蘩遽以禮娶妾妾既與君匹偶諸鄰皆謂之才子佳人<lb/>
每念花間同步月下相對紅樓戲謔錦闈言誓即不期<lb/>
今日之事也悲夫一何義絶君以妾身棄之如屣留於<lb/>
荒郊不念孤獨自君之官涙流莫遏思量薄情妾又奚<lb/>
守貞㓗哉老父家有一少年子深慕妾妾已歸之矣君<lb/>
<pb n="KR3l0118_WYG_344-7a"/>
其知之冀覽書擲書不勝憤怒遂抛官至泗水本欲見<lb/>
老翁及其妻皆殺之訪尋不得但見一大塜林木森然<lb/>
冀毁其塜見其妻已死在塜中乃取尸祭别葬之而去<lb/>
<hi>出瀟湘記</hi>
　　　　安鳯<lb/>
安鳯壽春人少與鄉里徐侃友善俱有才學本約同遊<lb/>
宦長安侃性純孝别其母時見母泣涕不止乃不忍離<lb/>
鳯至長安十年不達恥不歸後忽逢侃攜手叙濶别話<lb/>
<pb n="KR3l0118_WYG_344-7b"/>
鄉里之事悲喜俱不自勝同寓旅舍數日忽侃謂鳯曰<lb/>
我雖離鄉一載我母必念我我當歸君離鄉亦乆能同<lb/>
歸乎鳯曰我本不勤耕鑿而志切於名宦今日逺離鄉<lb/>
國索米於長安無一公卿知十年之漂蕩大丈夫之氣<lb/>
概焉能以面目回見故鄉之人也因泣謂侃曰君自當<lb/>
寧親我誓不達不歸矣侃留詩曰君寄長安乆恥不還<lb/>
故鄉我别長安去切在慰髙堂不意與離恨泉下亦難<lb/>
忘鳯亦以詩贈别曰一自離鄉國十年在咸秦泣盡卞<lb/>
<pb n="KR3l0118_WYG_344-8a"/>
和血不逢一故人今日舊友别羞此漂泊身離情吟詩<lb/>
處麻衣掩淚頻淚别各分袂且及來年春鳯猶客長安<lb/>
因夜夢侃遂寄一書達壽春首敘長安再相見話幽抱<lb/>
之事侃母得鳯書泣謂附書之人曰侃死已三年矣却<lb/>
至長安告鳯鳯垂泣歎曰我今日始悟侃别詩中泉下<lb/>
亦難忘之句<hi>出瀟湘雜錄</hi>
　　　　成叔弁<lb/>
元和一十三年江陵編户成叔弁有女曰興娘年十七<lb/>
<pb n="KR3l0118_WYG_344-8b"/>
忽有媒氏詣門云有田家郎君願結姻媛見在門叔弁<lb/>
召其妻共窺之人質頗不愜即辭曰興娘年小未辦資<lb/>
裝門外聞之即趨入曰待田郎叅丈人丈母叔弁不顧<lb/>
遽與妻避之田奴曰田四郎上界香郎索爾女不得耶<lb/>
即笑一聲便有二人自空而下曰相呼何事田曰成家<lb/>
見有一女某今商量確然不可二郎以為何如二人曰<lb/>
彼固不知安有不可幸容言議况小郎娘子魂識已隨<lb/>
足下慕足下深矣黎民何知不用苦怪言訖而興娘大<lb/>
<pb n="KR3l0118_WYG_344-9a"/>
呌於房中曰嫁與田四郎去叔弁既覺非人即下階辭<lb/>
曰貧家養女不喜觀矚四郎意㫖敢不從命但且坐與<lb/>
媒氏商量無太匆匆也四人相顧大笑曰定矣叔弁即<lb/>
令市果酒備茶餅就堂垂簾而坐媒氏曰成家意不美<lb/>
滿四郎亦太匆匆今三郎君總是詞人請聨句一篇然<lb/>
後定衆皆大笑樂曰老嫗但作媒何必議他聨句事媒<lb/>
氏固請田郎良乆乃吟曰一㸃紅裳出翠微秋天雲静<lb/>
月離離田請叔弁繼之叔弁素不知書固辭徃復再四<lb/>
<pb n="KR3l0118_WYG_344-9b"/>
食頃忽聞堂上有人語曰何不云天曹使者徒回首何<lb/>
不從他九族卑言訖媒與三人絶倒大笑曰向道魔語<lb/>
今欲何如四人一時趨出不復更來其女若醉人狂言<lb/>
四人去後亦遂醒矣<hi>出河東記</hi>
　　　　襄陽選人<lb/>
于頔鎮襄陽時選人劉某入京逢一舉人年二十許言<lb/>
語明朗同行數里意甚相得因藉草劉有酒傾數盃日<lb/>
暮舉人指岐逕曰某弊止從此數里能左顧乎劉辭以<lb/>
<pb n="KR3l0118_WYG_344-10a"/>
程期舉人因賦詩曰流水涓涓長芹芽織鳥雙飛客還<lb/>
家荒村無人作寒食殯宫空對棠梨花至明劉歸襄陽<lb/>
州因徃尋訪舉人惟有殯宫存焉<hi>出酉陽雜俎</hi>
　　　　祖價<lb/>
進士祖價詠之孫也落第後嘗遊商山中行李危困夕<lb/>
至一孤驛去驛半里以來有一空佛寺無僧居價與僕<lb/>
夫投之而宿秋月甚明價獨玩月來去而行忽有一人<lb/>
自寺殿後出揖價共坐語笑說經史時時自吟價烹茶<lb/>
<pb n="KR3l0118_WYG_344-10b"/>
待之此人獨吟不已又云夫人為詩述懐諷物若不精<lb/>
不切即不能動人今夕偶相遇後㑹難期輒賦三兩篇<lb/>
以述懐也遂朗吟云家住驛北路百里無四鄰徃來不<lb/>
相問寂寂山家春又吟南岡夜蕭蕭青松與白楊家人<lb/>
應有夢逺客已無腸又吟白草寒路裏亂山明月中是<lb/>
夕苦吟罷寒燭與君同詩訖再三吟之夜乆遂揖而退<lb/>
至明日問鄰人云此前後數里並無人居但有書生客<lb/>
死者葬在佛殿後南岡上價度其詩乃知是鬼為文弔<lb/>
<pb n="KR3l0118_WYG_344-11a"/>
之而去<hi>出㑹昌解頤錄</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_344-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百四十四<lb/>
</p>
<p>
</p>
  </div>
</body>
</text>
</TEI>
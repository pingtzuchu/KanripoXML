<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記巻四百四十四</head>
    <p>
<pb n="KR3l0118_WYG_444-1a"/>
欽定四庫全書<lb/>
　太平廣記巻四百四十四　宋　李昉等　編<lb/>
　　畜獸十一<lb/>
　　猿上<lb/>
　　　白猿　　　　周羣　　　猳國<lb/>
　　　歐陽紇　　　陳巖　　　魏元忠<lb/>
　　　韋虛已子　　王長史<lb/>
　　　　白猿<lb/>
<pb n="KR3l0118_WYG_444-1b"/>
越王問范蠡手戰之術范蠡答曰臣聞越有處女國人<lb/>
稱之願王請問手戰之道也於是王乃請女女將北見<lb/>
王道逢老人自稱袁公問女曰聞子善為劍得一觀之<lb/>
乎處女曰妾不敢有所隱也唯公所試公即挽林内之<lb/>
竹似枯槁末折墮地女接取其末袁公操其本而刺處<lb/>
女處女應節入之三女因舉杖撃之袁公飛上樹化為<lb/>
白猿<hi>出吳越春秋</hi>
　　　　周羣<lb/>
<pb n="KR3l0118_WYG_444-2a"/>
周羣妙閑䜟說遊岷山採藥見一白猿從絶峰下對羣<lb/>
而立羣抽所佩之刀以投白猿猿化為一老翁手中有<lb/>
玉板長八寸以授羣羣問曰公是何年生答曰今已衰<lb/>
邁忘其生之年月憶從軒轅之時始學厯數風后容成<lb/>
皆黄帝之史就余授厯術至顓頊更考定日月星辰之<lb/>
運多差異及春秋時有子韋子野禆竈之徒權略雖騐<lb/>
未得其門爾來世代不復可紀因以相襲至大漢之時<lb/>
有洛下閎得其大㫖羣復其言更精勤算術及考校年<lb/>
<pb n="KR3l0118_WYG_444-2b"/>
歴之運驗于圖緯知蜀應滅及明年歸命皆稱周羣詳<lb/>
陰陽之𩔖也蜀人謂之後聖<hi>出王子年拾遺</hi>
　　　　猳國<lb/>
蜀中西南高山之上有物與猴相𩔖長七尺能作人行<lb/>
善走逐人名曰猳國一名馬化或曰玃伺道行婦女年<lb/>
少者輒盜取將去人不得知若有行人經過其旁皆以<lb/>
長䋲相引猶故不免此物能别男女氣臭故取女男不<lb/>
知也若取得人女則為家室其無子者終身不得還十<lb/>
<pb n="KR3l0118_WYG_444-3a"/>
年之後形皆𩔖之意亦惑不復思歸若有子者輒抱送<lb/>
還其家産子皆如人形有不養者其母輒死故懼怕之<lb/>
無敢不養及長與人不異皆以楊為姓故今蜀中西南<lb/>
多姓楊率皆是猳國馬化之子孫也<hi>出捜神記</hi>
　　　　歐陽紇<lb/>
梁大同末遣平南將軍藺欽南征至桂林破李師古陳<lb/>
徹别將歐陽紇略地至長樂悉平諸洞深入險阻紇妻<lb/>
纎白甚羙其部人曰將軍何為挈麗人經此地有神善<lb/>
<pb n="KR3l0118_WYG_444-3b"/>
竊少女而羙者尤所難免宜謹護之紇甚疑懼夜勒兵<lb/>
環其廬匿婦宻室中謹閉甚固而以女奴十餘伺守之<lb/>
爾夕陰雨晦黒至五更寂然無聞守者怠而假寐忽若<lb/>
有物驚寤者即已失妻矣門扄如故莫知所出出門山<lb/>
險咫尺迷悶不可尋逐迨明絶無其跡紇大憤痛誓不<lb/>
徒還因辭疾駐其軍日往四遐即深陵險以索之旣逾<lb/>
月忽于百里之外叢篠上得其妻繡履一隻雖雨浸濡<lb/>
猶可辨識紇尤悽悼求之益堅選壯士三十人持兵負<lb/>
<pb n="KR3l0118_WYG_444-4a"/>
糧巖栖野食又旬餘逺所舍約二百里南望一山葱秀<lb/>
逈出至其下有深溪環之乃編木以渡絶巖翠竹之間<lb/>
時見紅綵聞笑語音捫蘿引絙而陟其上則嘉樹列植<lb/>
間以名花其下綠蕪豐軟如<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>清逈岑寂杳然殊境有<lb/>
東向石門婦人數十被服鮮澤嬉遊歌笑出入其中見<lb/>
人皆慢視遲立至則問曰何因來此紇具以對相視嘆<lb/>
曰賢妻至此月餘矣今病在牀宜遣視之入其門以木<lb/>
為扉中寛闢若堂者三四壁設牀悉施錦薦其妻卧石<lb/>
<pb n="KR3l0118_WYG_444-4b"/>
榻上重茵累席珍食盈前紇就視之回眸一睇即疾揮<lb/>
手令去諸婦人曰我等與公之妻比來久者十年此神<lb/>
物所居力能殺人雖百夫操兵不能制也幸其未返宜<lb/>
速避之但求羙酒兩斛食犬十頭麻數十斤當相與謀<lb/>
殺之其來必以正午後慎勿太早以十日為期因促之<lb/>
去紇亦遽退遂求醇醪與麻犬如期而往婦人曰彼好<lb/>
酒往往致醉醉必騁力俾吾等以綵練縛手足于牀一<lb/>
踴皆㫁嘗紉三幅則力盡不解今麻隱帛中束之度不<lb/>
<pb n="KR3l0118_WYG_444-5a"/>
能矣遍體皆如銕唯臍下數寸常䕶蔽之此必不能禦<lb/>
兵刃指其旁一巖曰此其食廩當隱于是静而伺之酒<lb/>
置花下犬散林中待吾計成招之即出如其言屏氣以<lb/>
俟日晡有物如匹練自他山下透至若飛徑入洞中少<lb/>
選有羙髯丈夫長六尺餘白衣曵杖擁諸婦人而出見<lb/>
犬驚視騰身執之披裂吮咀食之致飽婦人競以玉盃<lb/>
進酒諧笑甚歡旣飲數斗則扶之而去又聞嬉笑之音<lb/>
良久婦人出招之乃持兵而入見大白猿縳四足于牀<lb/>
<pb n="KR3l0118_WYG_444-5b"/>
頭顧人蹙縮求脫不得目光如電競兵之如中銕石刺<lb/>
其臍下即飲刃血射如注乃大嘆咤曰此天殺我豈爾<lb/>
之能然爾婦已孕勿殺其子將逢聖帝必大其宗言絶<lb/>
乃死捜其藏寳器豐積珍羞盈品羅列几案凡人世所<lb/>
珍靡不充備名香數斛寳劍一雙婦人三十輩貌皆絶<lb/>
色久者至十年云色衰必被提去莫知所置又捕採唯<lb/>
止其身更無黨𩔖旦盥洗著㡌加白袷被表羅衣不知<lb/>
寒暑遍身白毛長數寸所居常讀木簡字若符篆了不<lb/>
<pb n="KR3l0118_WYG_444-6a"/>
可識已則置石磴下晴晝或舞雙劍環身電飛光圓若<lb/>
月其飲食無常喜㗖果栗尤嗜犬咀而飲其血日始逾<lb/>
午即歘然而逝半晝往返數千里及晚必歸此其常也<lb/>
所須無不立得夜就諸牀嬲戲一夕皆周未嘗寐言語<lb/>
淹詳華音㑹利然其狀即猳玃𩔖也今歲木落之初忽<lb/>
愴然曰吾為山神所訴將得死罪亦求䕶之於衆靈庻<lb/>
幾可免前此月生魄石磴生火焚其簡書悵然自失曰<lb/>
吾已千歲而無子今有子死期至矣因顧諸女汍瀾者<lb/>
<pb n="KR3l0118_WYG_444-6b"/>
久且曰此山峻絶未嘗有人至上高而望絶不見樵者<lb/>
下多虎狼怪獸今能至者非天假之何耶紇取寳玉珍<lb/>
麗及諸婦人以皆歸猶有知其家者紇妻周歲生一子<lb/>
厥狀肖焉後紇為陳武帝所誅素與江惣善愛其子聰<lb/>
悟絶人常留養之故免于難及長果文學善書知名于<lb/>
時<hi>出續江氏傳</hi>
　　　　陳巖<lb/>
潁川陳巖字叶夢舞陽人僑居東吳景龍末舉孝亷如<lb/>
<pb n="KR3l0118_WYG_444-7a"/>
京師行至渭南見一婦人貌甚姝衣白衣立于路隅以<lb/>
袂蒙口而哭若負寃抑之狀生乃訊之婦人哭而對曰<lb/>
妾楚人也侯其氏家于弋陽縣先人以高尚聞于湘楚<lb/>
間由是隱跡山林未嘗肻謁侯伯妾雖一女子亦有箕<lb/>
潁之志方將棲踪蓬瀛崑閬以遂其好適遇有沛國劉<lb/>
君者尉弋陽常與妾先人為忘形之友先人慕劉君之<lb/>
高義遂以妾歸劉氏自為劉氏婦且十年矣未嘗有纎<lb/>
毫過失前歲春劉君調𥙷眞源尉未一歲以病免盡室<lb/>
<pb n="KR3l0118_WYG_444-7b"/>
歸于渭上郊居劉君無行又娶一盧氏者濮上人性極<lb/>
悍戾每以唇齒相及妾不勝其憤故遁而至此且妾本<lb/>
慕神仙常欲高蹈雲霞安巖壑之隱甘橡栗之味亦足<lb/>
以終老豈徒擾于塵世適足為累今者分不歸劉氏矣<lb/>
已而嚬容怨咽若不自解巖性端慤聞其言甚信之因<lb/>
問曰女即何所歸乎婦人曰妾一窮人安所歸雖然君<lb/>
之見問其有意耶果如是又安敢逆君之命巖喜即以<lb/>
後乘駕而偕焉至京師居永崇里其始甚謹後乃不恭<lb/>
<pb n="KR3l0118_WYG_444-8a"/>
往往詬怒若發狂之状巖惡之而且悔明日巖出婦人<lb/>
即閤扉鍵其門以巖衣嚢置庭中毁裂殆盡至夕巖歸<lb/>
婦人拒而不納巖怒即破户而入見巳之衣資悉已毁<lb/>
裂巖因詬而責之婦人忽發怒毁巖之衣襟佩帶殆無<lb/>
完縷又爪其面囓其肌一身盡傷血沾于地已而嘷呌<lb/>
者移時巖患之不可制於是里中民俱來觀簇其門時<lb/>
有郝居士者在里中善視鬼有符籙呵禁之術聞婦人<lb/>
哭音顧謂里中民曰此婦人非人乃山獸也寓形以惑<lb/>
<pb n="KR3l0118_WYG_444-8b"/>
于世耳民且告于巖巖即請焉居士乃至巖所居婦人<lb/>
見居士懼甚居士出墨符一道向空擲之婦人大呌一<lb/>
聲忽躍而去立于瓦屋上巖竊怪之居士又出丹符擲<lb/>
之婦人遂委身于地化為猿而死巖既悟其妖異心頗<lb/>
怪悸後一日遂至渭南訊其居人果有劉君廬在郊外<lb/>
巖即謁而問焉劉曰吾常尉于弋陽弋陽多猿狖遂求<lb/>
得其一近兹且十年矣適遇有故人自濮上來以一黑<lb/>
犬見惠其猿為犬所囓因而遁去竟不窮其事因録以<lb/>
<pb n="KR3l0118_WYG_444-9a"/>
傳之巖後以明經入仕終于秦州上邽尉客有遊于太<lb/>
原者偶于銅鍋店精舍解鞍憇焉于精舍佛書中得劉<lb/>
君所傳之事而文甚鄙後亡其本客為余道之如是<hi>出宣</hi>
<hi>室志</hi>
　　　　魏元忠<lb/>
唐魏元忠本名眞宰素強正有幹識其未逹時家貧獨<lb/>
有一婢厨中方㸑出汲水還乃見老猿為其看火婢驚<lb/>
白之元忠徐曰猿愍我無人力為我執㸑甚善乎又常<lb/>
<pb n="KR3l0118_WYG_444-9b"/>
呼蒼頭未應狗代呼之又曰此孝順狗也乃能代我勞<lb/>
又獨坐有羣鼠拱手立其前又曰鼠饑就我求食乃令<lb/>
食之夜中鵂鶹鳴其屋端家人將彈之又止之曰鵂鶹<lb/>
晝不見物故夜飛此天地所育不可使南走越北走胡<lb/>
將何所之其後遂絶無怪矣元忠歴大官至侍中中書<lb/>
令僕射則天崩中宗在諒闇詔元忠攝冡宰百官總已<lb/>
以聽三日年八十餘方薨始元忠微時常謁張景藏景<lb/>
藏待之甚薄就質通塞亦不答也乃大怒曰僕千里裹<lb/>
<pb n="KR3l0118_WYG_444-10a"/>
粮而來非徒然也必謂明公有以見敎而乃金口木舌<lb/>
以相遇殊不盡勤勤之意耶然富貴正由蒼蒼何預公<lb/>
事因拂衣長揖而去景藏遽牽止之曰君相正在怒中<lb/>
後當貴極人臣卒如其言<hi>出廣異記</hi>
　　　　韋虛已子<lb/>
戸部尚書韋虛已其子常晝日獨坐閤中忽聞簷際有<lb/>
聲顧視乃牛頭人眞地獄圖中所見者據其所下窺之<lb/>
韋伏不敢動須臾登階直詣牀前面臨其上如此者三<lb/>
<pb n="KR3l0118_WYG_444-10b"/>
乃下去韋子不勝其懼復將出内即以枕擲之不中乃<lb/>
開其門趨前逐之韋子呌呼但遶一空井而走迫之轉<lb/>
急遂投于井中其物因據井而坐韋仰觀之乃變為一<lb/>
猿良久家人至猿即不見視井旁有足跡奔蹂之狀怪<lb/>
之窺井中乃見韋子在焉懸縋出之恍惚不能言三日<lb/>
方能說月餘乃卒<hi>出廣異記</hi>
　　　　王長史<lb/>
東都崇譲里有李氏宅里傳云其宅非吉之地固不可<lb/>
<pb n="KR3l0118_WYG_444-11a"/>
居李生既卒其家盡徙居陸渾别墅由是鍵其門且數<lb/>
年矣開元中有王長史者亡其名長史常為清顯官以<lb/>
使酒忤權貴遂擯為長史于吳越間後退居洛中因質<lb/>
李氏宅以家焉長史素勁聞其宅有不祥之名且曰我<lb/>
命在天不在宅即入而居嘗獨處堂之西宇下後一夕<lb/>
聞其哀嘯之音極清楚若風籟焉長史起而望之見一<lb/>
人衣黑衣立于几上長史嚴聲叱之其人即便舉一足<lb/>
撃長史肩長史懼而退其人亦去長史因病瘡且甚後<lb/>
<pb n="KR3l0118_WYG_444-11b"/>
旬餘方少愈夜中又聞哀嘯之音家童尋之時見黑衣<lb/>
人在庭樹上長史有弟善射于是命弓射之一發遂中<lb/>
其人嘷呌跳上西廡屋瓦而去明日尋其跡皆無所見<lb/>
歲秋長史召工人重修馬廐因發重舍内得一死猿有<lb/>
矢貫脇驗其矢果長史弟之矢也方悟黑衣者乃猿爾<lb/>
<hi>出宣室志</hi>
　<lb/>
　太平廣記卷四百四十四<lb/>
</p>
<p>
</p>
  </div>
</body>
</text>
</TEI>
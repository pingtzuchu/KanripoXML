<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平廣記卷二百三十六</head> <lb/>
    <p>
<pb n="KR3l0118_WYG_236-1a"/>
欽定四庫全書<lb/>
　太平廣記卷二百三十六<lb/>
　　奢侈一<lb/>
　　　吳王夫差　　漢武帝　　　丁緩<lb/>
　　　淋池　　　　霍光妻　　　韓嫣<lb/>
　　　袁廣漢　　　霄遊宫　　　沙棠舟<lb/>
　　　趙飛燕　　　郭況　　　　漢靈帝<lb/>
　　　石崇　　　　王敦　　　　魏高陽王雍<lb/>
<pb n="KR3l0118_WYG_236-1b"/>
　　　元琛　　　　隋煬帝　　　則天后<lb/>
　　　許敬宗　　　張易之　　　宗楚客<lb/>
　　　安樂公主　　楊愼交　　　唐睿宗<lb/>
　　　𤣥宗　　　　虢國夫人<lb/>
　　　　吳王夫差<lb/>
吳王夫差築姑蘇臺三年乃成周環詰屈横亘五里崇<lb/>
飾土木殫耗人力宫妓千人又别立春宵宫為長夜飲<lb/>
造千石酒鍾又作大池池中造青龍舟陳妓樂日與西<lb/>
<pb n="KR3l0118_WYG_236-2a"/>
施為水戲又于宫中作靈舘舘娃閣銅鋪玉檻宫之欄<lb/>
楯皆珠玉飾之<hi>出述異記</hi>
　　　　漢武帝<lb/>
漢武帝時身毒國獻連環羈皆以白玉作之瑪瑙石為<lb/>
勒白光琉璃為鞍在闇室中常照十餘丈如晝焉自是<lb/>
長安始盛飾鞍馬競加雕鏤或一馬之飾直百金皆以<lb/>
南海白蜃為珂紫金為花以飾其上猶以不鳴為患或<lb/>
加鈴鑷飾以流蘇走如鐘磬動若飛幡後得貳師天馬<lb/>
<pb n="KR3l0118_WYG_236-2b"/>
當以玫瑰石為鞍鏤以金銀鍮石以綠地五色錦為蔽<lb/>
泥後稍以熊羆皮為之熊毛有綠光皆長三尺者直百<lb/>
金卓王孫<hi>闕</hi>　　　　百餘雙詔使獻二十枚<hi>出西京雜記</hi>
　　　　丁緩<lb/>
長安巧工丁緩者為恒滿燈七龍五鳯雜以芙蓉蓮藕<lb/>
之屬又作卧褥香爐又一名被中香爐本出房風其法<lb/>
後絶至媛始更為之設機環轉運四周而爐體常平可<lb/>
置之被褥故取被褥以為名又作九層博山香爐鏤刻<lb/>
<pb n="KR3l0118_WYG_236-3a"/>
為竒禽怪獸窮諸靈異皆能自然運動又作七輪扇其<lb/>
輪大皆徑尺逓相連續一人運之滿堂皆寒凛焉<hi>出西京雜</hi>
<hi>記</hi>
　　　　淋池<lb/>
漢昭帝元始元年穿淋池廣千歩中植分枝荷一莖四<lb/>
葉状如駢葢日照則葉低䕃根若葵之衛足也名曰低<lb/>
光荷實如𤣥珠可以飾珮花葉雜萎芬芳之氣徹十餘<lb/>
里食之令人口氣常香益人肌理宫人貴之每遊宴出<lb/>
<pb n="KR3l0118_WYG_236-3b"/>
入皆含咀或剪以為衣或折以蔽日相為戲楚詞謂折<lb/>
芰荷以為衣意在斯也又有倒生菱莖如亂絲一花十<lb/>
葉根浮水上實沉泥裡泥如紫色謂之紫泥菱食之令<lb/>
人不老時命水戲遊宴永日工人進一巨槽帝曰檜楫<lb/>
松舟嫌其重朴況乎此槽豈可得而乘也乃命文梓為<lb/>
舟木蘭為枻刻飛鸞翔鷁飾其船首隨風輕漾畢景忘<lb/>
歸乃至通夜使宫人為歌歌曰商秋素景泛洪波誰云<lb/>
好手折芰荷凉風凄凄揭棹歌雲光開曙月低河萬歲<lb/>
<pb n="KR3l0118_WYG_236-4a"/>
為樂豈為多帝大悦起游商臺于池上及乎末歲諫者<lb/>
多遂省遊蕩奢侈堙毁臺池鸞舟荷芰隨時廢滅今臺<lb/>
址無遺池亦平焉<hi>出拾遗錄</hi>
　　　　霍光妻<lb/>
漢霍光妻遺淳于衍蒲桃錦二十匹散花綾二十五匹綾<lb/>
出鉅鹿陳寳光妻傳其法霍顯召入第使作之機用一百<lb/>
二十鑷六十日成一匹直萬錢又與越珠一斛琲綠綾七<lb/>
百端直錢百萬黄金百兩又為起第宅奴婢不可勝數衍<lb/>
<pb n="KR3l0118_WYG_236-4b"/>
猶怨薄曰吾為若何成功而報我若是哉<hi>出西京雜記</hi>
　　　　韓嫣<lb/>
韓嫣好彈常以金為丸一日所失者十餘長安為之語<lb/>
曰苦饑寒逐金丸京師兒童每聞嫣出彈輒隨逐之望<lb/>
丸之所落而競拾取焉<hi>出西京雜記</hi>
　　　　袁廣漢<lb/>
茂陵富人袁廣漢藏鏹巨萬家童八九百人于北芒山<lb/>
下築園東西四里南北三里引流注其内搆石為山高<lb/>
<pb n="KR3l0118_WYG_236-5a"/>
十餘丈連延數里養白鸚鵡紫鴛鴦旄牛青兔竒禽怪<lb/>
獸積委其間移沙為洲嶼激水為波潮其中育江鷗海<lb/>
鶴孕雛産鷇延漫林池竒樹異草靡不具植屋徘徊重<lb/>
屬間以修廊行之移晷不能徧也袁廣漢後得罪誅没<lb/>
入官其園鳥獸草木皆移植于上苑中矣<hi>出西京雜記</hi>
　　　　霄遊宫<lb/>
漢成帝好㣲行於太液池旁起霄遊宫以漆為柱鋪黑<lb/>
綈之幕器服乘輿皆尚黑色悦于暗行憎燈燭之照宫<lb/>
<pb n="KR3l0118_WYG_236-5b"/>
中之羙御皆服皂衣自班姬以下咸帶𤣥綬衣珮雖加<lb/>
錦繡更以木蘭紗綃罩之至霄遊宫方秉炬燭宴幸既<lb/>
罷靜鼓息罩而歩不揚塵好夕出遊造飛行殿方一丈<lb/>
如今之輦選期門羽林之士負之以趨帝于輦上坐但<lb/>
覺耳中若聞風雷之聲以其疾也一名雲雷宫所行之<lb/>
處咸以氈綈藉地惡車轍馬跡之喧也雖惑于微行䁥<lb/>
宴民無勞怨每乘輿返駕以愛幸之姫寳衣珍食捨于<lb/>
道旁國之窮老皆呼萬歲是以鴻嘉永始之間國富家<lb/>
<pb n="KR3l0118_WYG_236-6a"/>
豐兵戈長戢故劉向谷永竊言指諫于是焚宵遊飛行<lb/>
之殿罷宴逸之樂所謂從繩則直如轉圜焉<hi>出拾遺記</hi>
　　　　沙棠舟<lb/>
漢成帝常以三秋暇日與飛燕遊戲太液池以沙棠為<lb/>
舟貴其不沉也以雲母飾于鷁首一名雲舟又刻大桐<lb/>
木為虬龍雕飾如眞𧰼以夾雲舟而行以紫文桂為柂<lb/>
枻每觀雲棹水玩擷菱渠則憂輕蕩以驚飛燕命佽飛<lb/>
之士乃以金鎻䌫雲舟使佽飛于水底引之値輕風時<lb/>
<pb n="KR3l0118_WYG_236-6b"/>
至飛燕殆以風飄颻隨風入水帝以翠纓結飛燕之裾<lb/>
遊倦乃返飛燕後漸見疎常怨恚曰以妾㣲何時復預<lb/>
纓裾之遊漾雲舟于波上耶帝為之憮然今液池中尚<lb/>
有成帝避風臺飛燕結裾處<hi>出拾遺記</hi>
　　　　趙飛燕<lb/>
趙飛燕為皇后其女弟昭儀在昭陽殿遺飛燕書曰今<lb/>
日佳晨貴姊懋膺洪册上貢三十五條以陳踴躍之至<lb/>
金花紫綸㡌金花紫羅面衣織成下裾同心七寳釵七<lb/>
<pb n="KR3l0118_WYG_236-7a"/>
寳綦履玉環五色文綬鴛鴦褥雲母屏風琉璃屏風雲<lb/>
母七寳扇琥珀枕龜文枕金錯綉襠琉璃瑪瑙彄珊瑚<lb/>
玦黄金歩搖金博山爐七支燈㢠廻風席茆葉席金浦圓<lb/>
璫孔雀扇五明扇九華扇同心梅合枝李三清水香螺<lb/>
巵<hi>出南中螺田</hi>麝香沉水香九眞黄鴛鴦襦及被<hi>出西京雜記</hi>
　　　　郭況<lb/>
漢郭況光武皇后之弟也累金數億家童四百人以金<lb/>
為器皿鑄冶之聲徹于都鄙時人謂郭氏之室不雨而<lb/>
<pb n="KR3l0118_WYG_236-7b"/>
雷言鑄冶之聲盛也于庭中起高閣厝衡石于其上以<lb/>
穪量下有藏金窟列武士衛之錯雜寳以飾臺榭懸明<lb/>
珠于梁棟間光彩射目晝視如星夜望如月里語曰洛<lb/>
陽多錢郭氏萬千都城之富難匹其内寵者皆以玉器<lb/>
盛食故東京謂郭氏家為瓊厨金窟況小心畏愼雖居<lb/>
富勢閉門優游未曽干世為一時所知也<hi>出拾遺記</hi>
　　　　後漢靈帝<lb/>
靈帝初平三年于西園起裸遊舘十間採綠苔以被階<lb/>
<pb n="KR3l0118_WYG_236-8a"/>
引渠水以遶砌周流澄澈乘小舟以游漾宫人乘之選<lb/>
玉色輕體者以執篙楫搖蕩于渠中其水清淺以盛暑<lb/>
之時使舟覆没視宫人玉色奏招商七言之歌以來凉<lb/>
氣也其歌曰凉風起兮日照渠青荷晝偃葉夜舒唯日<lb/>
不足樂有餘清絃流管歌玉鳬千年萬歲喜難渝渠中<lb/>
植蓮大如葢枝長一丈南國所獻也其葉夜舒晝捲一<lb/>
莖有四蓮叢生名曰夜舒荷亦言日出見葉舒亦名望<lb/>
舒荷帝乃盛夏避暑于裸遊館長夜飲宴帝嘆曰使萬<lb/>
<pb n="KR3l0118_WYG_236-8b"/>
年如此則為上仙矣宫人年二七以上三六以下皆靚<lb/>
粧而解上衣或共裸浴西域所獻茵墀香煮為浴湯宫<lb/>
人以之沐浴浴畢餘汁入渠名曰流香渠又使内監為<lb/>
雞鳴于舘北起雞鳴堂多畜雞每醉樂迷于天曉内閹<lb/>
競作雞鳴以亂眞聲也仍以炬燭投于殿下帝乃驚寤<lb/>
及董卓破京師收其羙人焚其堂舘至魏咸熙中于先<lb/>
帝投燭處溟溟有光如星後人以為神光于此地建屋<lb/>
名曰餘光祠以祈福至魏明之末乃掃除焉<hi>出王子年拾遺</hi>
<pb n="KR3l0118_WYG_236-9a"/>
　　　　石崇<lb/>
晉石崇與王愷爭豪晉武帝愷甥也嘗以一珊瑚樹與<lb/>
愷高二尺許枝柯扶疎世間罕比愷以示崇崇視訖舉<lb/>
鐵如意擊碎之應手瓦裂愷甚惋惜又以為嫉巳之寳<lb/>
聲色方厲崇曰不足恨今還卿乃命左右悉取珊瑚樹<lb/>
有高三尺條幹絶俗光彩溢目者六七枚如愷比者甚<lb/>
衆愷悵然自失<hi>出世説</hi>
　　　　王敦<lb/>
<pb n="KR3l0118_WYG_236-9b"/>
王敦初尚主如厠見漆箱盛乾棗本以塞鼻王謂上厠<lb/>
果食至盡既還婢擎金盆貯水琉璃碗盛澡豆因倒置<lb/>
水中而飲之羣婢莫不掩口<hi>出世説新書</hi>
　　　　魏高陽王雍<lb/>
後魏高陽王雍居近清陽門外數里御道西旁洛中之<lb/>
甲第也正光中雍為丞相給羽葆鼓吹虎賁班劍百人<lb/>
貴極人臣富兼山海居第匹于帝宫白壁丹檻窈窕連<lb/>
亘飛簷華宇膠葛周通僮僕六千妓女五百隋珠照日<lb/>
<pb n="KR3l0118_WYG_236-10a"/>
羅綺從風自漢晉以來諸王豪侈未之有也出則鳴騶<lb/>
御道文物成行鐃吹競響笳聲哀囀入則歌姫舞女擊筑<lb/>
吹笙而絲管迭奏連宵盡日竹林魚池侔于禁苑芳草<lb/>
如積珍木連隂及雍薨後諸妓女悉令入道或有出家<lb/>
者羙人徐月華善箜篌能為明妃出塞之歌聞者莫不<lb/>
動容永安中與衙將軍原士康為側室士康宅亦近清<lb/>
陽外徐鼓箜篌而歌哀聲入雲行路聽者俄而成市徐<lb/>
常語士康云王有二羙姬一名修容一名艶姿並蛾眉<lb/>
<pb n="KR3l0118_WYG_236-10b"/>
皓齒潔貌傾城修容能為綠水歌艶姿善為逐鳯舞並<lb/>
愛傾後室寵冠諸姫士康聞此常令徐歌綠水文鳯之<lb/>
曲焉<hi>出伽藍記</hi>
　　　　元琛<lb/>
後魏王侯外戚公主阻山海之富居川林之饒爭修園<lb/>
宅互相誇競崇門豐室阿戸連房飛館生風重樓起霧<lb/>
高臺芳樹家家而築花林曲池園園而有莫不桃李夏<lb/>
綠竹栢冬青而河間王琛最為豪首常與高陽爭衡造<lb/>
<pb n="KR3l0118_WYG_236-11a"/>
文栢堂如徽音殿置玉井金鑵以五色絲為繩妓女三<lb/>
百人盡皆國色有婢朝雲善吹篪能為團扇歌隴上聲<lb/>
琛為秦州刺史諸羌外叛屢討之不降琛令朝雲假為<lb/>
貧嫗吹篪而乞諸羌聞之悉皆流涕迭相謂曰何為棄<lb/>
墳井在山谷為宼耶相率歸降秦民語曰快馬徤兒不<lb/>
如老嫗吹篪琛在秦中多無政績遣使向西域求名馬<lb/>
遠至波斯國得千里馬號曰追風赤次有七百里者十<lb/>
餘皆有名字以銀為槽金為環鎖諸王服其豪富琛嘗<lb/>
<pb n="KR3l0118_WYG_236-11b"/>
語人云晉室石崇乃是庻姓猶能雉頭狐腋畵卵雕薪<lb/>
況我大魏天王不為華侈造迎風舘于後園窗戸之上<lb/>
列錢青瑣玉鳯銜鈴金龍吐斾素奈朱李枝條入簷妓<lb/>
女樓上坐而摘食琛嘗㑹宗室陳諸寳器金瓶銀甕百<lb/>
餘口甌擎盤合稱是其餘酒器有水晶鉢瑪瑙琉璃碗<lb/>
赤玉巵數十枚作工竒妙中土所無皆從西來又陳女<lb/>
樂及諸名馬復引諸王按行庫藏錦罽珠璣冰羅霧縠<lb/>
充積其内琛謂章武王融曰不恨我不見石崇恨石崇<lb/>
<pb n="KR3l0118_WYG_236-12a"/>
不見我融立性貪暴志欲無厭見之歎惋不覺成疾還<lb/>
家卧三日不能起江陽王繼來省疾諭之曰卿之財産<lb/>
應得抗衡何為羡歎以至于此融曰常謂高陽一人寳<lb/>
貨多于融誰知河間瞻之在前繼曰卿欲作袁術之在<lb/>
淮南不知世間復有劉備也及爾朱氏亂後王侯第宅<lb/>
多題為寺宇壽邱里閭列刹相望祇洹鬱起寳塔高壯<lb/>
四月八日京都士女多至河間寺觀其堂廡綺麗無不<lb/>
歎息以為蓬萊仙室亦不是過也<hi>出伽藍記</hi>
<pb n="KR3l0118_WYG_236-12b"/>
　　　　隋煬帝<lb/>
煬帝廵狩北邉作大行殿七寳帳容數百人飾以珍寳<lb/>
光輝洞徹引匈奴啓民可汗宴㑹其中可汗恍然疑非<lb/>
人世之有識者云大行殿者不祥之兆也是非王莽輕<lb/>
車之比此寔天心非關人事也<hi>出朝野僉載</hi>
又唐貞觀初天下乂安百姓富贍公私少事時屬除夜<lb/>
太宗盛飾宫掖明設燈燭殿内諸房莫不綺麗后妃嬪<lb/>
御皆盛衣服金翠煥爛設庭燎于階下其明如晝盛奏<lb/>
<pb n="KR3l0118_WYG_236-13a"/>
歌樂乃延蕭后與同觀之樂闋帝謂蕭曰朕施設孰與<lb/>
隋主蕭后笑而不答固問之后曰彼乃亡國之君陛下<lb/>
開基之主奢儉之事固不同矣帝曰隋主何如后曰隋<lb/>
主享國十有餘年妾常侍從見其滛侈隋主每當除夜<lb/>
至歲夜殿前諸院設火山數十盡沈香木根也每一山焚<lb/>
沉香數車火光暗則以甲煎沃之熖起數丈沉香甲煎<lb/>
之香旁聞數十里一夜之中則用沉香二百餘乗甲煎<lb/>
二百石又殿内房中不然膏火懸大珠一百二十以照<lb/>
<pb n="KR3l0118_WYG_236-13b"/>
之光比白日又有明月寳夜光珠大者六七寸小者猶<lb/>
三寸一珠之價直數千萬妾觀陛下所施都無此物殿<lb/>
前所焚盡是柴木殿内所燭皆是膏油但乍覺烟氣薰<lb/>
人寔未見其華麗然亡國之事亦願陛下遠之太宗良<lb/>
乆不言口刺其奢而心服其盛<hi>出紀聞</hi>
　　　　則天后<lb/>
則天造明堂于頂上鑄銕為鸑鷟高二丈以金飾之軒<lb/>
軒若飛數年大風吹動猶存其址更鑄銅為大火珠飾<lb/>
<pb n="KR3l0118_WYG_236-14a"/>
以黄金煌煌耀日今見存焉又造天樞于定鼎門並番<lb/>
客胡商聚錢百萬億所成其高九十尺下以鐵山為脚<lb/>
鑄銅為二麒麟以鎮四方上有銅盤徑三丈蛟龍人立<lb/>
兩足捧大火珠望之如日初出鐫文于柱曰大周萬國<lb/>
述德天樞後開元中推倒銅入上方<hi>出唐新話</hi>
　　　　許敬宗<lb/>
唐許敬宗奢豪嘗造飛樓七十間令妓女走馬于其上<lb/>
以為戲樂<hi>出獨異記</hi>
<pb n="KR3l0118_WYG_236-14b"/>
　　　　張易之<lb/>
張易之為母阿臧造七寳帳金銀珠玉寳貝之𩔖罔不<lb/>
畢萃曠古以來未曾聞見鋪𧰼牙床織犀角簟鼲貂之<lb/>
褥蛩蟁之氈汾晉之龍鬚臨河之鳯翮以為席阿臧與<lb/>
鳯閣侍郎李逈秀私通逼之也以鴛鴦盞一雙共飲取<lb/>
其常相逐逈秀畏其盛嫌其老乃荒飲無度昏醉是務<lb/>
常頻喚不覺出為恒州刺史易之敗阿臧入官逈秀被<lb/>
坐降為衛州長史<hi>出朝野僉載</hi>
<pb n="KR3l0118_WYG_236-15a"/>
　　　　宗楚客<lb/>
宗楚客造一宅新成皆是文栢為梁沉香和紅粉以泥<lb/>
壁開門則香氣蓬勃磨文石為階砌及地着吉莫靴者<lb/>
行則仰仆楚客被建昌王推得賍萬餘貫兄弟配流太<lb/>
平公主就其宅看歎曰觀其行坐處我等虚生浪死一<lb/>
年追入為鳯閣侍即景龍中為中書令韋氏之敗被誅<lb/>
<hi>出朝野僉載</hi>
　　　　安樂公主<lb/>
<pb n="KR3l0118_WYG_236-15b"/>
洛州昭成佛寺有安樂公主造百寳香爐高三尺開四<lb/>
門綘橋勾欄花草飛禽走獸諸天妓樂麒麟鸞鳯白鶴<lb/>
飛仙絲來線去鬼出神入隱起鈒鏤窈窕便娟眞珠瑪<lb/>
瑙琉璃琥珀頗梨珊瑚車渠琬琰一切寳貝用錢三萬<lb/>
庫藏之物盡于是矣<hi>出朝野僉載</hi>
　　　　又<lb/>
安樂公主改為悖逆庶人奪百姓莊田造定昆池四十<lb/>
九里直抵南山擬昆明池累石為山以𧰼華岳引水為<lb/>
<pb n="KR3l0118_WYG_236-16a"/>
澗以𧰼天津飛閣歩簷斜牆磴道被以錦繡畵以丹青<lb/>
飾以金銀瑩以珠玉又為九曲流杯池作石蓮花臺泉<lb/>
于臺中流出窮天下之壯麗言之難盡悖逆之敗配入<lb/>
司農每日士女游觀車馬塡咽奉敕輒到者官人解見<lb/>
任凡人決一頓乃止<hi>出朝野僉載</hi>
　　　　又<lb/>
安樂公主造百鳥毛裙以後百官百姓家效之山林竒<lb/>
禽異獸搜山蕩谷掃地無遺至于網羅殺獲無數開元<lb/>
<pb n="KR3l0118_WYG_236-16b"/>
中焚寳器于殿前禁人服珠玉金銀羅綺之屬於是採<lb/>
捕乃止<hi>出朝野僉載</hi>
　　　　楊愼交<lb/>
景龍中妃主家競為奢侈駙馬楊愼交武崇訓至以油<lb/>
灑地築毬場<hi>出國史纂異</hi>
　　　　唐睿宗<lb/>
唐睿宗先天二年正月十四十五十六夜于京師安福<lb/>
門外作燈輪高二十丈被以錦綺飾以金銀燃五萬盞<lb/>
<pb n="KR3l0118_WYG_236-17a"/>
燈俱堅之如花樹宫女千數衣綺羅曵錦繡耀珠翠施<lb/>
香粉一花冠一巾帔皆至萬錢装束一妓女皆至三百<lb/>
貫妙簡長安萬年縣年少婦女千餘人衣服花釵媚子<lb/>
亦稱是於燈下踏歌三日夜觀樂之極未始有之<hi>出朝野僉</hi>
<hi>載</hi>
　　　　𤣥宗<lb/>
𤣥宗幸華清宫新廣湯池制作宏麗安祿山于范陽以<lb/>
白玉石為魚龍鳬鴈仍為石梁及石蓮花以獻雕鐫巧<lb/>
<pb n="KR3l0118_WYG_236-17b"/>
妙殆非人功上大悦命陳于湯中又以石梁横亘湯上<lb/>
而蓮花纔出于水際上因幸華清宫至其所解衣將入<lb/>
而魚龍鳬鴈皆若奮鱗舉翼状欲飛動上甚恐遽命撤<lb/>
去其蓮花至今猶存又嘗于宫中置長湯屋數十間環<lb/>
㢠廻甃以文石為銀鏤漆船及白香木船置于其中至于<lb/>
楫櫓皆飾以珠玉又于湯中壘瑟瑟及沉香為山以状<lb/>
瀛洲方丈上將幸華清宫貴妃姊妺競飾車服為一犢<lb/>
車飾以金翠間以珠玉一車之費不啻數十萬貫既而<lb/>
<pb n="KR3l0118_WYG_236-18a"/>
重甚牛不能引因復上聞請各乘馬於是競購名馬以<lb/>
黄金為銜䪊組繡為障泥共㑹于國忠宅將同入禁中<lb/>
炳炳照燭觀者如堵自國忠宅至于城東南隅僕御車<lb/>
馬紛紜其間國忠方與客坐于門下指而謂客曰某家<lb/>
起于細㣲因緣椒房之親以至于是吾今未知税駕之<lb/>
所念終不能致令名要當取樂于富貴耳由是驕奢僭<lb/>
侈之態紛然而昩處滿持盈之道矣太平公主玉葉冠<lb/>
虢國夫人夜光枕楊國忠鎻子帳皆稀代之寳不能計<lb/>
<pb n="KR3l0118_WYG_236-18b"/>
其直<hi>出明皇雜錄</hi>
　　　　虢國夫人<lb/>
楊貴妃姊虢國夫人恩寵一時大治第宅棟宇之盛舉<lb/>
無與比所居韋嗣立舊宅韋氏諸子方午偃息于堂廡<lb/>
間忽見婦人衣黄羅帔衫降自歩輦有侍婢數十人笑<lb/>
語自若謂韋氏諸子曰聞此宅欲貨其價幾何韋氏降<lb/>
階曰先人舊廬所未忍捨語未畢有工數百人登東西<lb/>
廂撤其瓦木韋氏諸子乃率家童挈其琴書委于路中<lb/>
<pb n="KR3l0118_WYG_236-19a"/>
而授韋氏隙地十數畆其宅一無所酧虢國中堂既成<lb/>
召匠汙鏝授二百萬償其値而復以金盞瑟瑟三斗為<lb/>
賞後曾有暴風拔樹委其堂上已而視之略無所傷既<lb/>
撤瓦以觀之皆乘以木瓦其制作精緻皆此類也虢國<lb/>
每入禁中常乘驄馬使小黄門御紫驄之俊徤黄門之<lb/>
端秀皆冠絶一時<hi>出明皇雜録</hi>
　<lb/>
　<lb/>
<pb n="KR3l0118_WYG_236-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷二百三十六<lb/>
</p>
<p>
</p>
  </div>
</body>
</text>
</TEI>
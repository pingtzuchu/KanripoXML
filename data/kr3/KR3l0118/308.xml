<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平廣記卷三百八</head>
    <p>
<pb n="KR3l0118_WYG_308-1a"/>
欽定四庫全書<lb/>
　太平廣記卷三百八　　　宋　李昉等　編<lb/>
　　神十八<lb/>
　　　李回　　　　李序　　　蔡榮<lb/>
　　　劉元迥　　　鄭翦　　　柳澥<lb/>
　　　馬總　　　　崔龜從<lb/>
　　　　李回<lb/>
唐故相李回少時常久疾兄軿召巫覡于庭中設酒食<lb/>
<pb n="KR3l0118_WYG_308-1b"/>
以樂神方面壁而卧忽聞庭中喧然回視見堂下有數<lb/>
十人或衣黄衣緑競接酒食而啖之良久將散巫欲徹<lb/>
其席忽有一人自空而下左右兩翅諸鬼皆辟易而退<lb/>
且曰陸大夫神至矣巫者亦驚曰陸大夫神來即命致<lb/>
酒食於庭其首俯於筵上食之且盡乃就飲其酒俄頃<lb/>
其貌赬然若有醉色遂飛去羣鬼亦隨而失後數日回<lb/>
疾愈<hi>出宣室志</hi>
　　　　李序<lb/>
<pb n="KR3l0118_WYG_308-2a"/>
元和四年壽州霍丘縣有李六郎自稱神人御史大夫<lb/>
李序與人言不見其形有王筠者為之役至霍丘月餘<lb/>
賃宅住更無餘物惟几案繩床而已有人請事者皆投<lb/>
狀王筠鋪於案側文字温潤須臾滿紙能書字體分明<lb/>
休咎皆應時河南長孫郢為鎮遏使初不之信及見實<lb/>
時與來往先是官宅後院空寛夜後或梟鳴狐呌小大<lb/>
為畏乃命李六郎與疏理遂云諾每行似風雨霎霎之<lb/>
聲須臾聞笞捶之聲遣之云更不得來自是後院遂安<lb/>
<pb n="KR3l0118_WYG_308-2b"/>
時御史大夫李湘為州牧侍御史張宗本為副史嵗餘<lb/>
宗本行縣先知有李序之異而不信乃令長孫郢召之須<lb/>
臾而至宗本求一札欲以呈於牧守取紙筆而請序曰<lb/>
接對諸公便書可乎張曰可也初案上三管筆俄而忽<lb/>
失一管旋見文字滿紙後云御史大夫李序頓首宗本<lb/>
心服歸而告湘湘乃令使邀之遂往來數日云是五嶽<lb/>
之神之弟也第七舎弟在蘄州某於隂道管此郡亦飲<lb/>
酒語聲如女人言詞切要宛暢笑詠常作笑巫詩曰魍<lb/>
<pb n="KR3l0118_WYG_308-3a"/>
魎何曾見頭旋即下神圖他衫子段詐道大王嗔如此<lb/>
極多亦不全記後云暫往蘄州看舎弟到蘄乃七月中<lb/>
仍令王筠送新粳米二斗札一封與長孫郢近姿州人<lb/>
皆請休咎於李序其批判處猶存<hi>出博異志</hi>
　　　　蔡榮<lb/>
中牟縣三異鄉木工蔡榮者自幼信神祗每食必分置<lb/>
於地潛祝土地至長未常暫忘也元和二年春卧疾六<lb/>
七日方暮有武吏走來謂母曰蔡榮衣服器用速藏之<lb/>
<pb n="KR3l0118_WYG_308-3b"/>
勿使人見乃速為婦人服飾有來問者必紿之曰出矣<lb/>
求其處則亦意對勿令知所在也言訖走去妻母從其<lb/>
言才畢有將軍乗馬從十餘人執弓矢直入堂中呼蔡<lb/>
榮其母驚惶曰不在曰何往對曰榮醉歸怠於其業老<lb/>
婦怒而笞之榮或潛去不知何在也十餘日矣將軍遣<lb/>
吏入搜摉者出曰房中無丈夫亦無器物將軍連呼地<lb/>
界敎藏者出曰諾責曰蔡榮出行豈不知處對曰怒而<lb/>
私出不告所由將軍曰王後殿傾須此巧匠期限向盡<lb/>
<pb n="KR3l0118_WYG_308-4a"/>
何人堪替對曰梁城鄉葉幹者巧於蔡榮計其年限正<lb/>
當追役將軍者走馬而去有頃教藏者復來曰某地界<lb/>
所由也以蔡榮每食必相召故報恩耳遂去母視榮即<lb/>
汗浹矣自此疾愈俄聞梁城鄉葉幹者暴卒幹妻乃榮<lb/>
母之猶子也審其死者正當榮服雌服之時有李復者<lb/>
從母夫楊曙為中弁團户於三異鄉徧聞其事就召榮<lb/>
母問之回以相告其泛祭之見德者豈其然乎<hi>出續𤣥怪録</hi>
　　　　劉元迥<lb/>
<pb n="KR3l0118_WYG_308-4b"/>
劉元迥者狡妄人也自言能鍊水銀作黄金又巧以鬼<lb/>
道惑衆衆多迷之以是致富李師古鎮平盧招延四方<lb/>
之士一藝者至則厚給之元迥遂以此術干師古師古<lb/>
異之而試其能或十銖五銖皆立成焉葢先以金屑置<lb/>
於汞中也師古曰此誠至寶宜何用元迥貴成其姧不<lb/>
虞後害乃曰雜之他藥徐燒三年可以飛仙為食器可<lb/>
以避毒為翫用可以避邪師古大神之因曰再燒其期<lb/>
稍緩子且為我化十斤將備吾所急之器也元迥本衒<lb/>
<pb n="KR3l0118_WYG_308-5a"/>
此術規師古錢帛逡巡則謀遯去為師古縻之專令燒<lb/>
金其數極廣元迥無從而致因以鬼道説師古曰公紹<lb/>
續一方三十餘載雖戎馬倉廩天下莫與之儔然欲遣<lb/>
四方仰歸威德所圖必遂者須假神祗之力師古甚悦<lb/>
因而詢之元迥則曰泰嶽天齊王𤣥宗東封因以沈香<lb/>
刻製其像所以𤣥宗享國永年公能以他寶易其像則<lb/>
受福與開元等矣師古狂悖甚然之元迥乃曰全軀而<lb/>
致或恐卒不能辦且以黄金十五斤鑄換其首固當獲<lb/>
<pb n="KR3l0118_WYG_308-5b"/>
祐矣師古曰君便先為燒之速成其事元迥大笑曰天<lb/>
齊雖曰貴神乃鬼𩔖耳若以吾金為其首豈㝠鬼敢依<lb/>
至靈之物哉是則斥逐天齊何希其福哉但以山澤純<lb/>
金而易之則可矣師古尤異之則以藏金二十斤恣元<lb/>
迥所為仍命元迥就嶽廟而易焉元迥乃以鉛錫雜𩔖<lb/>
鎔其外而置之懷其真金以歸為師古作飲食器皿靡<lb/>
不辦集矣師古尤加禮重事之如兄玉帛姬妾居第資<lb/>
奉甚厚明年師古方宴僚屬將吏忽有庖人自㕑徑詣<lb/>
<pb n="KR3l0118_WYG_308-6a"/>
師古於衆會之中因舉身丈餘蹈空而立大詬曰我五<lb/>
嶽之神是何賊盜殘我儀質我上訴於帝涉嵗方歸及<lb/>
歸我之甲兵軍馬帑藏財物皆為黄石公所掠去則又<lb/>
極罵復聳身數丈良久履地師古令曳去庖人無復知<lb/>
覺但若沈醉者數日師古則令畫作戎車戰士戈甲旌<lb/>
旗及紙錢綾帛數十車就泰山而焚之尚未悟元迥之<lb/>
姧方將理之而師古暴瘍不數日腦潰而卒其弟師道<lb/>
領事即令判官李文會虞早等按之元迥辭窮戮之于<lb/>
<pb n="KR3l0118_WYG_308-6b"/>
市<hi>出集異記</hi>
　　　　鄭翦<lb/>
穆宗有事於南郊將謁太清宫長安縣主簿鄭翦主役<lb/>
於御院之西序見白衣老人云此下有井正值皇帝過<lb/>
路汝速實之不然罪在不測翦惶遽使修之其處已陷<lb/>
數尺發之則古井也驚顧之際已失老人所在功徳使<lb/>
護軍中尉劉宏規奏之帝至宫朝獻畢赴南郊於宫門<lb/>
駐馬宰臣及供奉官稱賀遂命翰林學士韋處厚撰記<lb/>
<pb n="KR3l0118_WYG_308-7a"/>
令起居郎柳公權書於實井之上名曰聖瑞感應紀仍<lb/>
賜鄭翦緋衣<hi>出唐統紀</hi>
　　　　柳澥<lb/>
柳澥少貧遊嶺表廣州節度使孔戣遇之甚厚贈百餘<lb/>
金諭令西上遂與秀才嚴燭曽黯數人同舟北歸至陽<lb/>
朔縣南六十里方博於舟中忽推去博局起離席以手<lb/>
接一物初視之若有人投刺者即急命衫帶泊舟而下<lb/>
立於沙岸拱揖而言曰澥幸得與諸君同事符命雖至<lb/>
<pb n="KR3l0118_WYG_308-7b"/>
當須到桂州然議行李君宜前路相候曽嚴見澥之所<lb/>
為不覺懔然亦皆肸蠁如有所覩澥即却入舟中偃卧<lb/>
吁嗟良久謂二友曰僕已受泰山主簿向者車乗吏從<lb/>
畢至已與約至桂州矣自是無復笑言亦無疾但每至<lb/>
夜泊之處則必箕踞而坐指揮處分皆非生者所為陽<lb/>
朔去州尚三日程其五十灘常須舟人盡力乃過至是<lb/>
一宿而至澥常見二紫衣具軍容執鎚驅百餘卒在水<lb/>
中推挽其舟澥至桂州修家書纔畢而卒時唐元和十<lb/>
<pb n="KR3l0118_WYG_308-8a"/>
四年八月也<hi>出河東記</hi>
　　　　馬總<lb/>
馬總為天平節度使暇日方修逺書時術人程居在傍<lb/>
總憑几忽若假寐而神色慘蹙不𩔖於常程不敢驚乃<lb/>
徐起詣其佐相元封告之俄而總召元封屏人謂曰異<lb/>
事異事某適有所詣嚴邃崇閟王者之居不若也為人<lb/>
導前見故杜十丈司徒笑而下階相迎曰久延望甚喜<lb/>
相見因留連曰祐之此官亦人世之中書令耳六合之<lb/>
<pb n="KR3l0118_WYG_308-8b"/>
内靡不闗由然久處會劇心力殆倦將求賢自代公之<lb/>
識度誠克大用況親且故所以奉邀敬以相授總因辭<lb/>
退至於泣下良久杜乃曰既未為願則且歸矣然二十<lb/>
年當復相見總既寤大喜其壽之遐逺自是後二年而<lb/>
薨豈馬公誤聽將祐增其年以悦其意也<hi>出集異記</hi>
　　　　崔龜從<lb/>
崔龜從長慶三年以大理評事從事河中府一夕夢與<lb/>
人入官署及其庭望見室内有人當陽儀衛甚盛又一<lb/>
<pb n="KR3l0118_WYG_308-9a"/>
人側坐容飾略同皆隆準盱目搦管視狀若決事者因<lb/>
疾趨及階拜唯而退行及西廟視廡下牖間文簿堆積<lb/>
於大格若今之吏舍有吏抱案而出因迎問之此當是<lb/>
隂府某願知禄壽幾何吏應曰二人後且皆為此州刺<lb/>
史無勞閲簿也及出門又見同時從事席地而樗蒲歸<lb/>
寤大異之髣髴在目唯所與同行者夢中顧之其姓名<lb/>
是常所交逰及覺遂忘其人明日入公府話於同舍皆<lb/>
以為吉解曰君夢得君而又見樗蒲者蒲也君後當如<lb/>
<pb n="KR3l0118_WYG_308-9b"/>
主公節臨蒲州矣爾後每入祠廟輒思所夢嘗屢謁河<lb/>
瀆及為華州拜西嶽廟宇神像皆非夢中所見開成中<lb/>
自户部侍郎出為宣州去前夢二十年矣五月至郡吏<lb/>
告曰敬亭神實州人所嚴奉每嵗無貴賤必一祀焉其<lb/>
他祈禱報謝無虚日以故亷使輒備禮祀謁龜從時病<lb/>
至秋乃愈因謁廟及門怳然屏上有畫人抱案而鞠躬<lb/>
乃夢中之吏也入廟所經厯無非昔夢唯無同行者歸<lb/>
以告妻子明年七月龜從又病苦下泄尤不喜食暮夜<lb/>
<pb n="KR3l0118_WYG_308-10a"/>
輒大劇因自證前夢以為吏所告者吾其終於此乎因<lb/>
心禱之既寐又夢晨起視事如常時將就便室及側門<lb/>
有家吏姚珪者附耳言曰左府君使人傳語聞之心悸<lb/>
而毛𥪡意其非常人就室未及坐有一人戎服提刀奔<lb/>
趨而入視其狀魁岸面黝而加赤不𩔖人色紫衣黦剝<lb/>
乃敬亭廟中階下土偶人也未及語龜從厲聲言曰我<lb/>
年得㡬許遂應曰得六十㡬夢中記其言及覺遂忘其<lb/>
奇載意者神不欲人逆知其終歟遲明自為文以祝神<lb/>
<pb n="KR3l0118_WYG_308-10b"/>
具道所以命兒姪將酒牢廟中以禱先是疾作醫言疾<lb/>
由寒而發服熱藥輒劇遂求醫於浙西醫沈中遂乗驛<lb/>
而至既切脈直言公之疾熱過而氣壅當以陽治之藥<lb/>
劑以甘草犀角為主如其言涉旬而稍間經月而良已<lb/>
自以為必神之助又自為文以助神因出私俸修廟之<lb/>
壞隳加置土偶人寫垣墉之畫繪皆新之大設樂以享<lb/>
神自舉襟袖以舞始長慶感夢之時絶不為五木之戱<lb/>
及至江南方與從事復為之龜從後入相罷為少保歸<lb/>
<pb n="KR3l0118_WYG_308-11a"/>
洛大中七年卒<hi>出龜從自叙</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0118_WYG_308-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平廣記卷三百八<lb/>
</p>
<p>
</p>
  </div>
</body>
</text>
</TEI>
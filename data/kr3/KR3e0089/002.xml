<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本草乗雅半偈卷二</head> <lb/>
    <p>
<pb n="KR3e0089_WYG_002-1a"/>
欽定四庫全書<lb/>
　本草乗雅半偈卷二<lb/>
　　　　　　　　　　　　明　盧之頥　撰<lb/>
　　本經上品三<lb/>
　　　牡桂<hi>菌桂附</hi>　　　　桑上寄生<lb/>
　　　防風　　　　　　　沙參<lb/>
　　　术　　　　　　　　女萎<lb/>
　　　牛膝　　　　　　　石斛<lb/>
<pb n="KR3e0089_WYG_002-1b"/>
　　　肉蓯蓉　　　　　　蓬蘽<lb/>
　　　蘼蕪　　　　　　　消石<hi>朴消附</hi>
　　　禹餘糧　　　　　　滑石<lb/>
　　　白石英　　　　　　五色石脂<lb/>
　　本經上品四<lb/>
　　　逺志　　　　　　　蒲黄<lb/>
　　　澤㵼　　　　　　　茵蔯蒿<lb/>
　　　巴㦸天　　　　　　續斷<lb/>
<pb n="KR3e0089_WYG_002-2a"/>
　　　車前子　　　　　　大棗<lb/>
　　　女貞實　　　　　　辛夷<lb/>
　　　松脂　　　　　　　槐實<lb/>
　　　蔓荆實　　　　　　小荆實<lb/>
　　　龜甲　　　　　　　牡蠣<lb/>
　　　麝臍香<lb/>
本經上品<lb/>
牡桂氣味辛温無毒主上氣欬逆結氣喉痺吐吸利闗<lb/>
<pb n="KR3e0089_WYG_002-2b"/>
節補中益氣久服通神輕身不老<lb/>
菌桂氣味辛温無毒主百病養精神和顔色為諸藥先<lb/>
聘通使久服輕身不老面生光華媚好常如童子<lb/>
　覈曰牡桂出合浦交趾廣州象州湘州桂嶺諸處生<lb/>
　必髙山之巔旁無雜樹自為林類葉色常青凌冬不<lb/>
　凋如枇杷葉邊有鋸齒表裏俱有白毛中心有縱文<lb/>
　兩道宛如圭形四月有花無實木皮紫赤堅厚臭香<lb/>
　氣烈味重者為最枝皮為桂枝幹皮之薄者為桂皮<lb/>
<pb n="KR3e0089_WYG_002-3a"/>
　厚者為桂為桂心為肉桂為官桂以皮作釘釘他木<lb/>
　根旬日即死菌桂出交趾桂林山谷生必臨嵓正圎<lb/>
　如竹小於牡桂亦自為林凌冬不凋葉如柿葉尖狹<lb/>
　光澤無鋸齒中心有縱文三道四月蕋黄花白五月<lb/>
　結子如闇河之實木皮青黄環卷如筒亦以一皮之<lb/>
　厚薄分桂枝桂心之差等<lb/>
　叅曰牡桂凌嶺<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>桂臨嵓㫄無雜木自為林類此非<lb/>
　落落難合故為髙險乃刹帝利種凡木不得與其班<lb/>
<pb n="KR3e0089_WYG_002-3b"/>
　列故爾桂從圭執圭如也圭者陰陽之始自然之形<lb/>
　故葉文如之光澤色相不假彫琢牡色紫赤有花無<lb/>
　子得陽之始菌色青黄有花有子得陰之始牡為牡<lb/>
　菌為牝也葢圭之妙用宣揚宣攝靡不合和牡主氣<lb/>
　結喉痺神明不通闗節不利此病之欲宣揚者也牡<lb/>
　則先宣攝中氣而後為宣揚者也亦主上氣欬逆不<lb/>
　能吸入反吐其吸此病之欲宣攝者也牡則先宣揚<lb/>
　中氣而後為宣攝者也菌主和顔色使光華外溢媚<lb/>
<pb n="KR3e0089_WYG_002-4a"/>
　好常如童子及為諸藥之先聘通使此藏陰之氣欲<lb/>
　宣揚者也菌則先宣攝精神而後為宣揚者也設宣<lb/>
　揚而不先宣攝宣攝而不先宣揚斯不和斯不合矣<lb/>
　菌則宣揚宣攝藏陰神藏之五牡則宣揚宣攝中氣<lb/>
　關節竅脉形藏之四功力之有異同者牝牡有别故<lb/>
　也不唯有别且各分身以為族類故各從其類以為<lb/>
　上下内外輕重厚薄之殊氣味辛温功齊火大對治<lb/>
　以寒為本以陰為標以寒水為化或本之本氣似隱<lb/>
<pb n="KR3e0089_WYG_002-4b"/>
　而標之寒化反顯或隂氣承陽而血妄行或水寒亢<lb/>
　害而厥逆洞注或火不歸源而外焰内寒或火失炎<lb/>
　上而盲聾喑啞或真火息而邪火熾或壯火盛而少<lb/>
　火滅此皆宣揚宣攝火大之體宣揚宣攝燎原之用<lb/>
　灰心冷志人内無煖氣外顯寒酸更當餌服乃若驅<lb/>
　風捷如影嚮以刹帝利種凡木望風自靡故一名梫<lb/>
　言能侵害他木木得桂而即死圭之義大矣哉<lb/>
　　<hi>梵語刹帝利此云王種故圭有四鎮桓信躬王公侯伯執之從重土者以封諸侯也又土圭測土深</hi>
<pb n="KR3e0089_WYG_002-5a"/>
　　<hi>正日景以求地中又圭田田之所入以奉祭祀為言潔也又六十四黍為圭又刀圭作七正方一寸</hi>
　　<hi>抄散取不落為度</hi>
本經上品<lb/>
桑上寄生氣味苦平無毒主腰痛小兒背强癰腫充肌<lb/>
膚堅齒髮長鬚眉安胎其實主明目輕身通神<lb/>
　覈曰近海州邑及海外之境地暖不蠶桑無采剪之<lb/>
　苦氣厚意濃兼之鳥食榕實糞落桑上乘氣而生葉<lb/>
　如橘而軟厚莖如槐而肥脆三四月作黄白花六七<lb/>
<pb n="KR3e0089_WYG_002-5b"/>
　月結黄緑實大如小豆汁稠粘或斷莖視之色深黄<lb/>
　者良世俗多以寄生他木上者充之不惟氣性不同<lb/>
　且反生災害矣修治根莖枝葉並銅刀剉細陰乾不<lb/>
　可見火<lb/>
　繆仲淳先生云感桑木精氣而寄生故其主治一本<lb/>
　於桑更抽拔其英粹功用尤勝於桑矣<lb/>
　叅曰木性之易生者榕桑稱最桑雖曲直仆傴靡不<lb/>
　怒生榕附水土沙木莫不勃發更異者鳥啖榕實遺<lb/>
<pb n="KR3e0089_WYG_002-6a"/>
　出桑上遂爾寄生故主形骸寄生之齒髮鬚眉及胞<lb/>
　胎癰腫堅之長之安之療之其功獨著若主腰痛治<lb/>
　背强充肌膚及明目輕身通神者此屬形骸親相分<lb/>
　特易易耳先人云寄生桑木身半大似腰膂之象則<lb/>
　凡腰　之疾為宜一名寓木寓木者如膽寄肝當治<lb/>
　膽病胎亦寄髮齒鬚眉亦寄也實之通神當切於魂<lb/>
　斷决疑斯釋矣又云人世如寄此復寄寄取彼寄寄<lb/>
　以益其寄<lb/>
<pb n="KR3e0089_WYG_002-6b"/>
　　<hi>易生速計之流得有着脚處隨計就計矣然木性之易生者榕桑稱最真真兩得其計矣</hi>
本經上品<lb/>
防風氣味甘温無毒主大風頭眩痛惡風風邪目盲無<lb/>
所見風行周身骨節疼痺煩滿久服輕身<lb/>
　覈曰出齊州龍山者最勝青兖淄州者亦佳二月生<lb/>
　芽紅紫色作茹柔嫩爽口三月莖葉轉青莖深葉淡<lb/>
　似青蒿而短小五月開花似蒔蘿花而色白攅簇作<lb/>
　房似胡荽子而稍大九月采根似葵根而黄色一種<lb/>
<pb n="KR3e0089_WYG_002-7a"/>
　石防風生山石間葉青花白根似蒿根而粗醜修治<lb/>
　去乂頭乂尾及枯黑者乂頭令人發狂乂尾發人痼<lb/>
　疾也制黄耆畏萆薢殺附子毒惡藜蘆白斂乾薑芫<lb/>
　花得葱白能行周身得澤㵼藁本能療風得當歸芍<lb/>
　藥陽起石禹餘糧療婦人子藏風<lb/>
　先人云四大中風力最勝執持世界<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>無不入設人<lb/>
　身腠理疎泄則生氣有所不衛風斯入焉故欲防禦<lb/>
　障蔽者匪通天之生氣勿克也防風黄中通理鼔水<lb/>
<pb n="KR3e0089_WYG_002-7b"/>
　穀之精以防賊風之來命名者以此又云身本四大<lb/>
　合成以動摇為風則凡身中宜動處不動即是風大<lb/>
　不及宜動處太動即是風大太過防風甘温辛發中<lb/>
　通濡潤勻而平之無過不及此防風功用又云衛我<lb/>
　用我勻氣以芳<lb/>
　叅曰動摇飄拉風木之本性也土失留礙致風木變<lb/>
　眚亦有風木變眚致土失留礙者如風在頭則掉眩<lb/>
　在目則瞀盲在骨節則疼煩而疼煩瞀盲掉眩政風<lb/>
<pb n="KR3e0089_WYG_002-8a"/>
　木動摇飄拉之性耳風行周身亦善行數變之用也<lb/>
　臭味甘芳黄中通理敦九土之精以防八風之侮彼<lb/>
　以巽入我以艮止在土轉而為吐生在木不得不轉<lb/>
　為戴土而出矣<lb/>
　　<hi>功能敦土徳用以防風木之相乗設風木已乗土大寧不戴負地土而出然則驅風木之外侮即所</hi>
　　<hi>以行土大之徳用以土大失體與用乃致風木之相乗耳釋名云土者吐也能吐生萬物也木者戴</hi>
　　<hi>也戴土而出也</hi>
　　<hi>生氣通天論指衛氣曰生氣又喻衛氣曰陽氣若天與日失其所則折夀而不彰此夀命之本也</hi>
<pb n="KR3e0089_WYG_002-8b"/>
　　<hi>防風質黄具中土之色甘温專中土之味盖土徳惟馨芳香充達拒諸邪臭故頭目身首有風尚未</hi>
　　<hi>入藏者能從中拒撤之若防己則苦辛主泄治證亦不相同防風如任徳以禦外侮之冦防己如借</hi>
　　<hi>權以清君側之奸然因名思義其曰防己固為可以自衛亦并此本身是應防之物盖治世之能臣</hi>
　　<hi>亂世之奸雄也故本經一入上品一入中品</hi>
　　<hi>惟得土升陽之氣能化土重滯之形風大持土視大地如鴻毛身輕以此</hi>
本經上品<lb/>
沙參氣味苦㣲寒無毒主血結驚氣除寒熱補中益肺<lb/>
氣<lb/>
<pb n="KR3e0089_WYG_002-9a"/>
　覈曰出淄齊潞隨江淮荆湖州郡沙磧中二月生苗<lb/>
　初生如小葵葉圎扁不光八九月抽莖莖端葉尖長<lb/>
　如枸杞邊有細齒葉間開小花五出色紫長如鈴鐸<lb/>
　結實如冬青實中有細子霜後苗枯根長尺許若黄<lb/>
　土地中者根則短小根莖俱有白汁如乳故一名羊<lb/>
　乳羊婆奶根乾時宛似人參中黄外白世所用者皆<lb/>
　偽不知為何許物食之反損肺氣惡防己反藜蘆<lb/>
　先人云色白而乳肺金之津液藥也故又得知母志<lb/>
<pb n="KR3e0089_WYG_002-9b"/>
　取苦心之名<lb/>
　叅曰樂樹沙磧而氣疏質本秋成而性潔參容平之<lb/>
　金令轉炎歊為清肅者也故可汰除肺眚因熱傷氣<lb/>
　分為洒淅寒熱及藏真失行營衛隂陽致氣不呴血<lb/>
　不濡與驚氣上逆不能呴之使下者功用頗捷<lb/>
本經上品<lb/>
术氣味苦温無毒主風寒濕痺死肌痙疸止汗除熱消<lb/>
食作煎餌久服輕身延年不飢<lb/>
<pb n="KR3e0089_WYG_002-10a"/>
　覈曰出嵩山茅山者良杭越舒宣諸州亦有唯湖州<lb/>
　津山者最佳多生髙岡上葉頗大葉葉相對方莖有<lb/>
　毛莖端有花有紫碧紅色根岐生紫色塊大者為勝<lb/>
　或大如指如拳或至數觔者剖暴謂之片术爾雅疏<lb/>
　云生山中者曰山薊曰白术平地者曰薊曰赤术赤<lb/>
　者苗髙二三尺葉亦抱莖梢間葉略似棠梨脚下葉<lb/>
　各有又三五出邊作鋸齒及小刺根如人指及老薑<lb/>
　狀色黑褐而氣味辛烈古人用术不分赤白自宋人<lb/>
<pb n="KR3e0089_WYG_002-10b"/>
　始指赤术曰蒼术但氣味有和暴之殊則施治亦有<lb/>
　緩急陰陽之别修治白术人乳潤之制其性也亦取<lb/>
　易入陽明陽明燥金從乎中治太隂之濕化故也若<lb/>
　療脾疾先用米泔浸透次以山黄土拌蒸九次晒九<lb/>
　次竊土氣以助脾及宣胃府醖釀敷布之用耳赤术<lb/>
　亦用米泔浸透更以陳壁土水浸潤一二日取出去<lb/>
　皮晒乾切片每术四兩先用脂麻六兩㣲火拌炒以<lb/>
　濡其燥緩其暴更用秋米糠衣四兩㣲火拌炒則不<lb/>
<pb n="KR3e0089_WYG_002-11a"/>
　染濕作黴矣忌桃李及松菜雀肉青魚蛤蜊<lb/>
　先人云术字從木别名多山行脾土用曰木曰肝又<lb/>
　云死肌脾體不靈黄膽脾色外見肢痙脾用不行食<lb/>
　停脾氣不轉不飢脾精自固矣<lb/>
　叅曰术從木觀葉葉相對抱莖生儼似木字莖方葉<lb/>
　附四旁合土大寄旺四季當判脾之肝藥用藥也又<lb/>
　可判肝之脾藥父藥也以木必基土吮拔水液方條<lb/>
　達發生故以水為母土為父耳風寒濕合成痺者此<lb/>
<pb n="KR3e0089_WYG_002-11b"/>
　先因於風寒濕後之風為百病長故也痺則閉塞不<lb/>
　通故死肌痙疸死肌者土頑頽痙者土震動而疸者<lb/>
　土色見也縁土無用神受木所侮木無制抑敗亂所<lb/>
　勝土不隄防泛濫為汗土不寜静火勝地熱土無風<lb/>
　力飲食停積术行土用大土力妄泄者既已歸源疎<lb/>
　漏者寜不固宻如是火熱頓消涼生風暢醖釀宣布<lb/>
　脾土展舒矣<lb/>
　　<hi>既藥有雌雄子母兄弟則水土之抽為艸木宜哉水母而土父矣</hi>
<pb n="KR3e0089_WYG_002-12a"/>
　　<hi>土為水之隄防有知之者飲食之仗風力以為醖釀宣布人所未知須解一藏具五藏用者始得</hi>
本經上品<lb/>
女萎氣味甘平無毒主中風暴熱不能動搖跌筋結肉<lb/>
諸不足久服去面䵟好顔色潤澤輕身不老<lb/>
　覈曰爾雅名熒又名萎移萎香别録名萎蕤又名玉<lb/>
　竹地節呉普名葳蕤樊阿名青黏先人云節竹其形<lb/>
　萎熒作象玉青為色風木之性也生太山山谷及滁<lb/>
　州舒州漢中均州處處山中亦有春生苗莖强直似<lb/>
<pb n="KR3e0089_WYG_002-12b"/>
　竹作節葉亦如竹兩兩相值葉端有黄色斑㸃三月<lb/>
　開青花遂結實如珠根横行如荻根及菖蒲概節平<lb/>
　直多脂潤雖燥亦柔鬚節冗宻宛如冠纓下垂之綏<lb/>
　而有威儀之義瑞應圖曰王者禮備則萎蕤生於殿<lb/>
　前威儀之義於此可見修治以竹刀刮去鬚及皮節<lb/>
　洗淨蜜水浸一宿蒸了焙乾<lb/>
　先人云動摇名風不能動摇名中風無風大性故澤<lb/>
　色輕身皆屬風力所轉<lb/>
<pb n="KR3e0089_WYG_002-13a"/>
　紹隆王先生云性禀醇和如盛徳君子無往不利故<lb/>
　可資其利用而不窮正如此藥之能補益藏府滋培<lb/>
　血氣氣為陽則身輕血為陰則顔駐根本既治百疾<lb/>
　自除矣<lb/>
　叅曰體性柔軟津汁黏埴根荄繁盛垂垂似纓儼若<lb/>
　威儀之容貌以能卓立於禮而為節文度數者也故<lb/>
　王者禮備則葳蕤生於殿前細觀命名其形狀可想<lb/>
　見矣能立於禮以固人肌膚之㑹筋骸之束若愉色<lb/>
<pb n="KR3e0089_WYG_002-13b"/>
　婉容手舞足蹈莫非節文度數之詳耳其不能動摇<lb/>
　跌筋結肉面䵟色黯皆為慢風暴熱之所困以禮節<lb/>
　之黙然感化所謂動容貌逺暴慢者也於是肌膚潤<lb/>
　澤筋骸轉搖故身輕不老翩翩若仙矣<lb/>
　　<hi>雜記云蕤賓律名謂五月一隂之氣委蕤於下嵇康琴賦云飛英蕤于昊蒼則葳蕤上下察矣詩云</hi>
　　<hi>望見葳蕤舉翠華旋開金屋掃庭花望幸者尚爾飄颻神舉寵幸者想更超踰騰躍矣</hi>
本經上品<lb/>
牛膝氣味苦酸平無毒主寒濕痿痺四肢拘攣膝痛不<lb/>
<pb n="KR3e0089_WYG_002-14a"/>
可屈伸逐血氣傷熱火爛墮胎久服輕身耐老<lb/>
　覈曰出河内川谷及臨胊今江淮閩越闗中亦有不<lb/>
　及懐慶者佳深秋収子初春排種其苗方莖暴節葉<lb/>
　葉對生頗似莧葉六七月節上生花作穗遂結實如<lb/>
　小鼠負蟲有濇毛貼莖倒生根柔潤而細一直下生<lb/>
　長者約三五尺九月采根莖葉亦可單用修治去頭<lb/>
　蘆用黄精汁浸一宿取出剉細焙乾<lb/>
　叅曰讀牛膝經年不得其解偶憶風馬牛不相及句<lb/>
<pb n="KR3e0089_WYG_002-14b"/>
　比類推之牛喜風順馬喜風逆故知經隧從頭走足<lb/>
　其逆流而上與不得順流而下者當百倍其力故一<lb/>
　名百倍更觀實若鼠負根直下行宛如甲拆葢牛為<lb/>
　土畜在卦曰坤從土解孚以行脾用是以稟土氣之<lb/>
　平兼木火之味是主寒濕成痺溜於肢節醖釀成熱<lb/>
　遂致四肢拘攣膝痛不可屈伸經云濕熱不攘大筋<lb/>
　緛短小筋弛長緛短為拘弛長為痿重言膝痛不可<lb/>
　屈伸者以濕傷在下偏此更甚故爾或痺於血或痺<lb/>
<pb n="KR3e0089_WYG_002-15a"/>
　於氣併可逐而通之如别録之治胸中痛腰脊痛莖<lb/>
　中痛五淋癃閉下痢喉痺此正痺於氣如癥瘕血結<lb/>
　惡血血暈此正痺於血咸成有餘之證形也如傷中<lb/>
　少氣失溺絶傷此亦痺於氣如陰消陰痿精涸水涸<lb/>
　及金匱要畧之治血痺虚勞此亦痺於血咸成不足<lb/>
　之證形也如痎瘧之暑傷營舎風幷衛居此則痺於<lb/>
　血復痺於氣成虛實更作之證形也葢痺者失其流<lb/>
　通之謂若傷熱火爛之上炎使其旋順乎下若墮胎<lb/>
<pb n="KR3e0089_WYG_002-15b"/>
　之就下與得其平以全甲力此不循倫次越甲拆之<lb/>
　解孚先抽乎乙木之軋出耳氣宣則形駐故輕身耐<lb/>
　老<lb/>
　　<hi>纎細之質徑直下生三四五尺非百倍其力者那能如是葢直者為經合入經隧明矣</hi>
　　<hi>手足十二經合兩手足廿有四經矣十二自上走下十二自下走上則牛膝合入自上走下十二經</hi>
　　<hi>隧矣</hi>
　　<hi>痎瘧者隂陽相移上下交爭牛膝妙用使下者仍順乎下則上者仍安乎上矣</hi>
　　<hi>牛性順之物也亦大力之物也膝之為用承上以接下如坤之承乾葢順而健矣此藥根下行而能</hi>
<pb n="KR3e0089_WYG_002-16a"/>
　　<hi>引伸力之大而健可知膝司承接力怯而弗任則不可屈伸用體性之至順極健者療之自無不濟</hi>
　　<hi>膝名既同藥治最合土用衰則寒濕侵惟乘氣旺者能出涔濘故痿痺以之通理失則四肢勿暢惟</hi>
　　<hi>居體下者能致緩和故拘攣以之盖人身下體屈伸之大者莫如膝舉要而言力効易見若其順承</hi>
　　<hi>天施而氣得上行不止及踵而且至腕矣逐血氣義叅語備妙然詳味逐字更糾有闢山驅水之力</hi>
　　<hi>熱因濕蒸火為寒變皆憤騰于上者也非順徳深至曷能降伏哉可身受田單之爇炬自旋滅燕師</hi>
　　<hi>之燹烽即怒攻而順性未嘗失也又其力能下持非下走者坤為子母牛故胎可弗墮順相因而極</hi>
　　<hi>厚載華嶽而不重故身能輕順守柔而永貞比松柏之後凋故老能耐</hi>
本經上品<lb/>
<pb n="KR3e0089_WYG_002-16b"/>
石斛氣味甘平無毒主傷中除痺下氣補五藏虚勞羸<lb/>
瘦强隂益精久服厚腸胃<lb/>
　覈曰出六安山谷及荆襄漢中江左廬州台州温州<lb/>
　諸處近以温台者為貴謂其形似金釵然氣味腐濁<lb/>
　不若川地者形頗修潔氣味清疎毋取美觀舎清用<lb/>
　濁也叢生水旁石上根糾結甚繁乾則白軟莖葉生<lb/>
　皆青脆乾則黄韌五月生苗似竹節間出碎小葉七<lb/>
　月開淡紅色花十月結實節㫄自生根鬚折之懸挂<lb/>
<pb n="KR3e0089_WYG_002-17a"/>
　屋下時灌以水經年不死俗呼為千年潤此即蜀中<lb/>
　所産入藥最良一種麥斛形似大麥累累相連頭生<lb/>
　一葉而性多寒一種雀髀斛莖大如雀髀葉在莖頭<lb/>
　一種艸斛若小艸長三四寸柔且韌折之如肉而實<lb/>
　一種木斛中虚如木長尺餘色深黄而光澤修治去<lb/>
　根頭酒浸一宿暴乾酥拌蒸之從巳至酉徐徐焙乾<lb/>
　唯入湯膏不入丸散以質綿韌不作末故也陸英為<lb/>
　之使惡凝水石巴豆畏雷丸殭蠶<lb/>
<pb n="KR3e0089_WYG_002-17b"/>
　先人博議云石止而不動斛受而量滿黄色甘味平<lb/>
　氣具土徳化有杜而不止受而不施成而不生及遂<lb/>
　事之義故有杜蘭禁生石蓫之名葢五中之傷外以<lb/>
　形骸之痺内以伏匿之氣故外消肌肉而内乏隂精<lb/>
　此能去内外之因而致内外之益則五中不傷是為<lb/>
　之補久之則中藏既盛外府自厚矣<lb/>
　叅曰不藉水土縁石而生一名禁生雖禁猶生也一<lb/>
　名杜蘭此以形舉亦處杜塞之境猶若光風泛蘭也<lb/>
<pb n="KR3e0089_WYG_002-18a"/>
　顧山之有石若人之有骨盤結之狀亦若筋膜之聚<lb/>
　絡骨節也斛量名象其能入能出也故石斛功力宛<lb/>
　如胃府運化精微散精於腎淫氣於骨散精於肝淫<lb/>
　氣於筋膜以及從脾淫肌肉從心淫血脈從肺淫皮<lb/>
　毛何莫非水穀之源次第敷布於神藏次第滿溢於<lb/>
　形藏者設痺塞則中傷致令胃失所司不能下精與<lb/>
　氣遂成神藏之虚勞形藏之羸瘦耳久服則量而滿<lb/>
　故腸胃厚滿而溢故虚勞補羸瘦充設非强益穀精<lb/>
<pb n="KR3e0089_WYG_002-18b"/>
　安能逐除痺塞以續傷中乎禁生杜蘭深可味也<lb/>
本經上品<lb/>
肉蓯蓉氣味甘㣲温無毒主五勞七傷莖中寒熱痛養<lb/>
五藏强隂益精氣多子婦人癥瘕久服輕身<lb/>
　覈曰出河西山谷及代郡鴈門陜西州郡多有之叢<lb/>
　生㪍落樹下併土塹上春時抽苗似肉色而紅有鱗<lb/>
　甲第一出隴西者形扁紅黄柔潤多花味甘且肥也<lb/>
　次出北國者形短花少巴東建平間亦有而不佳有<lb/>
<pb n="KR3e0089_WYG_002-19a"/>
　言馬精落地所生觀㪍落樹下併土塹上此非馬交<lb/>
　之處或説誤耳今人多以金蓮根用鹽盆制而偽充<lb/>
　又有以艸蓯蓉充之者宜審修治先須清酒浸一宿<lb/>
　至明以椶刷去沙土浮甲劈破中心去白膜一重如<lb/>
　竹絲艸樣者有此能隔人心氣致令氣上也以甑蒸<lb/>
　之從午至酉取出又令酥炙得所用<lb/>
　叅曰柔紅美滿膏釋脂凝肉之體也燕休受盛外發<lb/>
　夫容肉之用也具體及用名肉蓯蓉喜生西地外被<lb/>
<pb n="KR3e0089_WYG_002-19b"/>
　鱗甲藉土金相生誠培形藏之上品藥也故主藏室<lb/>
　傾頽致藏形之勞與傷者用强體隂之精以益陽生<lb/>
　之用則凝者釋釋者凝矣何患癥瘕寒熱者哉經云<lb/>
　肌肉若一則形與神俱故久服輕身<lb/>
本經上品<lb/>
蓬蘽氣味酸平無毒主安五藏益精氣長隂令堅强志<lb/>
倍力有子久服輕身不老<lb/>
　覈曰出荆山平澤及寃句今處處有之秦呉尤多時<lb/>
<pb n="KR3e0089_WYG_002-20a"/>
　珍曰此類凡五種予嘗親采以爾雅所列者較之始<lb/>
　得其的諸家所説皆未可信一種藤蔓繁衍蔓有棘<lb/>
　刺逐節生葉葉大如掌狀類小葵葉面青背白厚而<lb/>
　有毛六七月白花碎小就蒂結實三四十粒而成簇<lb/>
　生時青黄熟則黑黯微有黑毛狀如桑椹而扁冬月<lb/>
　蔓葉不凋者俗名割田藨即本艸所謂蓬蘽者是也<lb/>
　一種蔓小於蓬蘽亦有鉤刺一枝五葉葉小面背皆<lb/>
　青光澤無毛開白花四五月結實成子亦小於蓬蘽<lb/>
<pb n="KR3e0089_WYG_002-20b"/>
　不簇生而稀疎生時青黄熟則烏赤冬月苗凋者俗<lb/>
　名揷田藨本艸所謂覆盆子爾雅所謂茥缺盆者是<lb/>
　也二種俱可入藥一種蔓小於蓬蘽一枝三葉面青<lb/>
　背淡白㣲有毛開小白花四月實熟紅如櫻桃似覆<lb/>
　盆而色太赤酢甜可食不入藥用俗名<graphic n="KR1573" url="https://raw.githubusercontent.com/kanripo/KR-Gaiji/master/images/KR1573.png" mimeType="image/png"/>田藨爾雅<lb/>
　所謂藨者是也一種樹生者樹髙四五尺葉似櫻桃<lb/>
　葉而狹長四月開小白花結實如覆盆子但色紅為<lb/>
　異俗亦名藨爾雅所謂山苺陳藏器所謂懸鉤子者<lb/>
<pb n="KR3e0089_WYG_002-21a"/>
　是也一種就地生蔓長數寸開黄花結實如覆盆色<lb/>
　鮮紅亦可食者本艸所謂蛇苺者是也若以五類互<lb/>
　為辨析則蓬蘽覆盆自定矣諸家立論多端皆近是<lb/>
　而非更有以蓬蘽為根覆盆為子及覆盆為子蓬蘽<lb/>
　為苗與樹生為覆盆艸生為蓬蘽併以蓬蘽覆盆為<lb/>
　一物者恐出臆說難以為據也頤曰顧名思義蓬蘽<lb/>
　族類繁多因名蓬蘽宜别子母兄弟以及雌雄則覆<lb/>
　盆亦一支派矣但稟氣有優劣功用有異同不可不<lb/>
<pb n="KR3e0089_WYG_002-21b"/>
　細為辨析也否則差之毫釐失之千里諸家臆說紛<lb/>
　出獨蘄陽立言遵古特表而録之斆曰凡使用東流<lb/>
　水淘去黄葉併皮蒂取子以酒拌蒸一宿東流水再<lb/>
　淘兩次晒乾用<lb/>
　先人云一名覆盆又名隂蘽隂有覆義知斯嘉美便<lb/>
　可發覆又云津汁為味甘中之酸為肝用藥咸具生<lb/>
　成裨少火生陽之機逢形氣婬業之累又云生機勃<lb/>
　發用可駐顔<lb/>
<pb n="KR3e0089_WYG_002-22a"/>
　叅曰艸之不理風轍輪旋曰蓬從艸從木在艸木之<lb/>
　間曰蘽故蓬蘽有藤蔓艸木繁疎整棘之别色味性<lb/>
　情花實早暮之殊葢以易生多變而能五藏咸入各<lb/>
　隨所受以從類爾雖入五藏以肝為主當入厥陰厥<lb/>
　陰者陰之盡陽之始也是以入厥陰之經長陰令堅<lb/>
　强志倍力益精之氣而有子此體用雙彰之効也即<lb/>
　府藏之經亦莫不終於此始於此耳久服輕身不老<lb/>
　即生變之徵但肝主疎泄服之過多雖得其用而戕<lb/>
<pb n="KR3e0089_WYG_002-22b"/>
　其體天和損矣慎之<lb/>
本經上品<lb/>
蘼蕪氣味辛温無毒主欬逆定驚氣辟邪惡除蠱毒鬼<lb/>
疰去三蟲久服通神<lb/>
　覈曰蘼蕪芎藭苗也圖説具芎藭條内陶隠居云蘼<lb/>
　蕪一名江籬管子云五沃之土生蘼蕪李時珍云莖<lb/>
　葉靡弱而繁蕪故以名之子虚賦稱芎藭菖蒲江籬<lb/>
　蘼蕪上林賦云被以江籬揉以蘼蕪似非一物葢嫰<lb/>
<pb n="KR3e0089_WYG_002-23a"/>
　苗未結苗名蘼蕪既結根名芎藭大葉似芹名江籬<lb/>
　細葉似蛇牀名蘼蕪淮南子云亂人者若芎藭之與<lb/>
　藁本蛇牀之與蘼蕪郭璞贊云蘼蕪香艸亂之蛇牀<lb/>
　不損其真自裂以芳詩云山上采蘼蕪山下逢故夫<lb/>
　大司命云秋蘭兮蘼蕪羅生兮堂下緑葉兮素枝芳<lb/>
　菲非兮襲子夫人兮自有美子蓀何為兮愁苦蘭有<lb/>
　國香人服媚之古以為生子之样而蘼蕪之根主婦<lb/>
　人無子也<lb/>
<pb n="KR3e0089_WYG_002-23b"/>
　先人云得青陽之氣通甲膽之精輔神明之徳者也<lb/>
　叅曰蘼蕪莖葉輕虚端直繁蕪蘼弱因名蘼蕪氣味<lb/>
　辛温稟少陽甲膽之力正中抽發萬化為之一新舒<lb/>
　徐和緩春之春藥也對待急驟上逆不循次第而為<lb/>
　欬逆驚氣者原從至隂閉宻之内逗破端倪故可辟<lb/>
　除邪惡鬼疰蠱毒三蟲所謂生陽能死死隂也若非<lb/>
　通神胡能有此功力乎客曰主身中老風頭中久風<lb/>
　風眩者何也頤曰風性宣發久老身中無風大性故<lb/>
<pb n="KR3e0089_WYG_002-24a"/>
　先須甲膽逗破端倪乙木方能抽發雖行木用實補<lb/>
　木體客曰止泄㵼亦屬甲乙乎頤曰此正風木失制<lb/>
　敗亂所勝亦須甲乙體用從土甲拆則土中之水假<lb/>
　借木力吮拔雖屬仇讐轉成三縁和合矣<lb/>
本經上品<lb/>
消石氣味苦寒無毒主五藏積熱胃脹閉滌去蓄結飲<lb/>
食推陳致新除邪氣煉之如膏久服輕身<lb/>
朴消氣味苦寒無毒主百病除寒熱邪氣逐六府積聚<lb/>
<pb n="KR3e0089_WYG_002-24b"/>
結固留癖能化七十二種石煉餌服之輕身神仙<lb/>
　覈曰時珍云消石丹爐家用制五金八石銀工用化<lb/>
　金銀兵家用作烽燧火藥得火即焰起狐剛子鍊粉<lb/>
　圎謂之北帝𤣥珠諸鹵地皆産河北慶陽及蜀中尤<lb/>
　多秋冬間鹵地生白掃取煎煉而成多不潔以水煎<lb/>
　化結於盆底者狀似朴消又名生消謂煉過生出之<lb/>
　消也在上者或有鋒芒故消石亦有芒消牙消之名<lb/>
　與朴消同稱而水火之性異也崔昉外丹云消石陰<lb/>
<pb n="KR3e0089_WYG_002-25a"/>
　石也此非石類掃取鹵地白屑煎煉所成今呼焰消<lb/>
　者是也<lb/>
　時珍曰朴消有三品生西蜀者俗呼川消最勝生河<lb/>
　東者俗呼鹽消次之生河青齊者俗呼土消又次之<lb/>
　皆生斥鹵地刮掃煎汁經宿結成狀如鹽末猶多沙<lb/>
　土猥雜其色黄赤别録云朴消黄者傷人赤者殺人<lb/>
　須再以水煎化澄去滓脚入萊菔數枚同煑熟去萊<lb/>
　菔傾入盆中經宿則結成白消如冰如蠟俗呼為盆<lb/>
<pb n="KR3e0089_WYG_002-25b"/>
　消齊衛之消煉之底多上生細芒如峰别録所謂芒<lb/>
　消者是也川晉之消煉之底少上生牙如圭角作六<lb/>
　稜縱横玲瓏洞徹可愛嘉祐所謂馬牙消者是也狀<lb/>
　如白石英又名英消二消之底通名朴消取芒消英<lb/>
　消各同萊菔煎煉數次去鹹味即名甜消二消置之<lb/>
　風日中吹去水氣則輕白如粉即名風化消取朴消<lb/>
　芒消英消同甘艸煎煉更用鼎罐升煅即名𤣥明粉<lb/>
　諸消總是一物但分精麤之異俗呼皮消者是也<lb/>
<pb n="KR3e0089_WYG_002-26a"/>
　時珍云諸消自晉唐以來諸家都無定見不知消有<lb/>
　水火二種形質雖同性氣迥别今以本經朴消消石<lb/>
　為正别録芒消嘉祐馬牙消開寳生消俱係多出今<lb/>
　並歸倂朴消水消也有二種煎煉結出之細消為芒<lb/>
　消為牙消凝結盆底者為朴消消石火消也亦有二<lb/>
　種煎煉結出之細芒亦名芒消牙消又名生消凝結<lb/>
　盆底者為消石但二消初生鹵地時消石色白易煉<lb/>
　朴消黄赤再三煎煉始成為異也<lb/>
<pb n="KR3e0089_WYG_002-26b"/>
　雷公曰凡使消石先研如粉用雞腸菜柏子仁共二<lb/>
　十五箇和作一處丸如小帝珠子大以瓷瓶子于五<lb/>
　觔火中煅赤投消石四兩于瓶内遂投帝珠子入瓶<lb/>
　自然伏火也凡使朴消多恐不潔再同萊菔煎煉一<lb/>
　二次用<lb/>
　　<hi>諸家各立名相致朴消消石反混亂難别獨蘄陽標朴消為水消消石為火消以二消為綱諸消為</hi>
　　<hi>目令後學一顧了然功徳真無量矣</hi>
　　<hi>能合諸消歸水火二種識見甚真然切要在形質雖同性氣迥别二義此所謂圓融不礙行布也如</hi>
<pb n="KR3e0089_WYG_002-27a"/>
　　<hi>乳中之酥酪醍醐是二是二無差别而有差别也</hi>
　先人云火消屬火大所攝凡身中無煖熱相者用之<lb/>
　精良主治積熱在藏者盖藏屬身中之隂熱即隂火<lb/>
　積有堅象所謂諸寒之而熱不去者須此消之以隂<lb/>
　火遇水反熾用火逐之始滅却耳又云朴消主百病<lb/>
　是有法寒熱邪氣是宗是能六府是所積聚六字是<lb/>
　所之相能化下是引證唯此一消字用消積聚結固<lb/>
　留癖而返病愈<lb/>
<pb n="KR3e0089_WYG_002-27b"/>
　㕘曰朴消消石咸生鹵地假水火二大以為形質但<lb/>
　勝劣有異故水火之用迥别楞嚴云火騰水降交發<lb/>
　立堅濕為巨海乾為洲潬以是義故彼大海中火光<lb/>
　嘗起彼洲潬中江河嘗注交妄發生遞相為種用是<lb/>
　思維彼水消者火勢劣水故火體似藏而水用獨著<lb/>
　彼火消者水劣火勢故水體似藏而火用獨著觀其<lb/>
　主治則思過半矣有如反寒水之本得火熱之標積<lb/>
　聚六府結固留癖而為百病之邪此親相四大之分<lb/>
<pb n="KR3e0089_WYG_002-28a"/>
　反承器界疎相之水變遷暖熱交發立堅致令四大<lb/>
　缺陷潤濕之水動摇之風偏歸暖熱之火堅固之地<lb/>
　矣先須水消之水用對待其火熱從治其本寒轉以<lb/>
　中藏之火體從治其火熱對待其本寒有如火熱為<lb/>
　本藏隂為標標氣似隠本氣自盛積聚胃藏蓄結脹<lb/>
　閉之邪此親相之分亦為疎相之火交發立堅致令<lb/>
　四大反成缺陷者先須火消之火用對待其標隂從<lb/>
　治其本熱此正發真歸元結固悉皆消隕所謂非從<lb/>
<pb n="KR3e0089_WYG_002-28b"/>
　則弗逆非逆則弗從也顧水消功力致新推陳火消<lb/>
　功力推陳致新三復斯言其義自見<lb/>
　　<hi>二消之分水火宛如太極之分兩儀而隂中有陽陽中有陰此又坎離互根之妙</hi>
　　<hi>諦思消石為鹵地所生與海灘之鹽相似從無致有變柔為剛故以名石如秋石之亦名石也雖分</hi>
　　<hi>水火二種而覈其根源止是一水其焰發熱騰亦水中之火也水經註記某處水肥㸐可以燃燈又</hi>
　　<hi>即水具火不待煎凝矣惟為水中之火故宜臟熱之隂火亦從治之一法也</hi>
本經上品<lb/>
禹餘糧氣味甘寒無毒主欬逆寒熱煩滿下赤白血閉<lb/>
<pb n="KR3e0089_WYG_002-29a"/>
癥瘕火熱煉餌服之不飢輕身延年<lb/>
　覈曰出東海池澤凡山島中池澤亦有之形如鵝鴨<lb/>
　卵外有殻重叠中有黄色細末如蒲黄無沙者佳近<lb/>
　年茅山池澤中者極精好狀如牛黄重重甲錯其佳<lb/>
　處乃紫色靡靡如麪嚼之無復磣其生成之因已具<lb/>
　太一餘糧條内修治細研水洮取汁澄之勿令有沙<lb/>
　土可也<lb/>
　叅曰績平水土有如神禹故曰禹然亦水土之精氣<lb/>
<pb n="KR3e0089_WYG_002-29b"/>
　所鍾土劣水勢偏得水氣之專精煮也曰餘糧者煉<lb/>
　餌服之不飢延年故也氣味甘寒對待火熱及水土<lb/>
　濁邪聚為寒熱為欬逆為煩滿為赤白為血閉為癥<lb/>
　瘕或腎形無堅固性致洪水汎濫者當捷如影響<lb/>
　　<hi>神農嘗百艸别五味五氣有毒無毒及方域形色功能優劣以名藥物若禹餘糧績平水土詮名曰</hi>
　　<hi>禹抑逆知後世之有神禹乎余讀本經文似出周人手筆况太一兩字又出自老氏口角</hi>
本經上品<lb/>
滑石氣味甘寒無毒主身熱洩澼女子乳難癃閉利小<lb/>
<pb n="KR3e0089_WYG_002-30a"/>
便蕩胃中積聚寒熱益精氣久服輕身耐飢長年<lb/>
　覈曰出赭陽山谷及太山始安之隂廣之桂林各邑<lb/>
　及猺峒中皆出即古之始安也山東蓬萊縣桂府村<lb/>
　所出者亦佳初取柔軟久漸堅强冰白如凝脂滑而<lb/>
　且膩根即不灰木中有光明黄子即石腦芝也若理<lb/>
　粗質硬色青有黑㸃者謂之斑石或烏色緑色黄色<lb/>
　蒼色五色者皆可作器不堪入藥修治竹刀剖淨研<lb/>
　極細用牡丹皮同煮一伏時去牡丹皮取出以東流<lb/>
<pb n="KR3e0089_WYG_002-30b"/>
　水飛過數次晒乾用<lb/>
　紹隆王先生云滑从水从骨故能散精於腎淫氣於<lb/>
　骨以助髓液流通之用<lb/>
　叅曰潔白如水體之澄湛性滑稟水用之動流氣寒<lb/>
　具水化之捍格奇方之滑劑重劑也主身熱洩澼乳<lb/>
　難癃閉蕩胃中積聚寒熱者滑可去着也益精氣輕<lb/>
　身耐飢長年者重可去怯也先人評藥云助精運用<lb/>
　益彼空大水流而不盈行險而不失其正者也<lb/>
<pb n="KR3e0089_WYG_002-31a"/>
本經上品<lb/>
白石英氣味甘㣲温無毒主消渴隂痿不足欬逆胸膈<lb/>
間久寒益氣除風濕痺久服輕身長年<lb/>
　覈曰出華隂山谷及太山今澤州虢州雒州亦有近<lb/>
　取澤州者為勝大如指長二三寸六稜如削白澈有<lb/>
　光長五六寸者彌佳黄端白稜者名黄石英赤端白<lb/>
　稜者名赤石英青端赤稜者名青石英黑澤有光者<lb/>
　名黑石英若細而長及大而不正與多瑕疵者都不<lb/>
<pb n="KR3e0089_WYG_002-31b"/>
　堪用<lb/>
　時珍云澤州有英雞嗜石英而性補五石英制汞死<lb/>
　砒惡馬目毒公<lb/>
　叅曰色相瑩如華萼故名石英以石質可入腎白色<lb/>
　可入肺中含火氣可逐寒故主腎氣不周於胸而消<lb/>
　渴天癸枯竭而隂痿不足肺不容平而欬逆上氣氣<lb/>
　無帥制而痺閉不輸火失修容而胸膈久寒久服輕<lb/>
　身長年寧靜所致耳<lb/>
<pb n="KR3e0089_WYG_002-32a"/>
本經上品<lb/>
五色石脂氣味並甘平無毒主黄疸洩痢腸澼濃血陰<lb/>
蝕下血赤白邪氣癰腫疽痔惡瘡頭瘍疥瘙久服補髓<lb/>
益氣肥健不飢輕身延年五色石脂各隨五色入五藏<lb/>
　覈曰青色脂生南山或海涯白色脂生少室天婁山<lb/>
　或太山黄色脂生嵩山色如㹠胸鴈雛黑色脂生雒<lb/>
　西山空地赤色脂生少室或太山延州色如絳滑如<lb/>
　脂皆揭兩石中取之以理細粘舌綴唇者為上修治<lb/>
<pb n="KR3e0089_WYG_002-32b"/>
　研如粉新汲水飛過三度晒乾用畏黄芩大黄官桂<lb/>
　先人云膏釋脂凝皆肌肉中液也肌肉有餘則其氣<lb/>
　揚於外凝中大有不凝義世人止知固濟未盡石脂<lb/>
　大體三復本經自見又云有土貫四旁義腎水得用<lb/>
　義六府淨潔義心邪順去義<lb/>
　叅曰石中之脂如骨中之髓故揭兩石中取之以粘<lb/>
　綴唇舌者為上何也骨與肌肉原相連屬而骨中之<lb/>
　髓假水穀之精凝聚所成從土發源填滿骨空自外<lb/>
<pb n="KR3e0089_WYG_002-33a"/>
　而内者也自外而内更復自内而外如骨髓滿溢散<lb/>
　精於腎淫氣於骨散精於肝淫氣於筋散精於脾淫<lb/>
　氣於肉散精於心淫氣於脉散精於肺淫氣於皮毛<lb/>
　皮毛血脉肌肉筋骨五藏之所合也悉從精髓陶鑄<lb/>
　成形故五脂先歸於髓游溢精氣轉輸各藏是以本<lb/>
　經别録補髓為宗乃若黄疸腸癖癰腫瘡瘍種種病<lb/>
　證悉屬水液血氣混濁不清石脂能使精氣游溢去<lb/>
　滓純髓諸疾潛消矣<lb/>
<pb n="KR3e0089_WYG_002-33b"/>
本經上品<lb/>
逺志氣味苦温無毒主欬逆傷中補不足除邪氣利九<lb/>
竅益智慧耳目聰明不忘强志倍力久服輕身不老<lb/>
　覈曰出泰山及寃句川谷寃句屬兖州濟隂郡今從<lb/>
　彭城北蘭陵來河陜雒西州郡亦有之有大葉小葉<lb/>
　二種俱三月開花四月采根大者葉大花紅根亦肥<lb/>
　大小者葉小花白苗似麻黄而青葉似大青而小根<lb/>
　形如蒿而黄色苗即小草也修治去心否則令人煩<lb/>
<pb n="KR3e0089_WYG_002-34a"/>
　悶乃用甘草湯浸一宿暴乾或焙乾得茯苓冬葵龍<lb/>
　骨良畏珍珠藜蘆蜚蠊齊蛤<lb/>
　紹隆王先生云氣味芳烈陽艸也菖蒲之流乎入手<lb/>
　少隂經葢心為君主之官神明出焉天君既定五官<lb/>
　自明百體從令矣<lb/>
　先人云識深志逺出處咸宜苗短根長司腎之物<lb/>
　叅曰志意也心之所之心之所嚮也藏於腎而用於<lb/>
　心故處則為意出則為志也意居六根之六志居五<lb/>
<pb n="KR3e0089_WYG_002-34b"/>
　神之五可謂逺也已矣維爾之逺乃可禆神明之欲<lb/>
　動欲流圓通無礙令根身聰慧輕安也如是則何有<lb/>
　於器界六淫潜入根身之中而為填塞奔逆者哉<lb/>
本經上品<lb/>
蒲黄氣味甘平無毒主心腹膀胱寒熱利小便止血消<lb/>
瘀血久服益氣力輕身延年神仙<lb/>
　覈曰香蒲蒲黄苗也處處有之秦州者良叢生水際<lb/>
　似莞而褊有脊而柔春生嫰葉出水時紅白茸茸然<lb/>
<pb n="KR3e0089_WYG_002-35a"/>
　取中心入地白蒻生啖甘脆瀹以作酢一宿可食亦<lb/>
　可<graphic n="KR2584" url="https://raw.githubusercontent.com/kanripo/KR-Gaiji/master/images/KR2584.png" mimeType="image/png"/>可蒸及晒乾磨粉作餅周禮謂之蒲爼詩云其<lb/>
　蔌伊何惟笋及蒲是矣至夏後則莖抽葉中花抱莖<lb/>
　端如武士捧杵謂之蒲槌即蒲萼也黄即花上粉屑<lb/>
　細黄如金開時便取蜜搜作果食之大美七八月摘<lb/>
　葉柔滑而温可以為席故禮男執蒲璧言有安人之<lb/>
　道也凡使勿用松黄及黄蒿二件全似蒲黄只是味<lb/>
　跙及吐人真蒲黄須隔三重紙焙令黄色蒸半日却<lb/>
<pb n="KR3e0089_WYG_002-35b"/>
　再焙乾<lb/>
　叅曰蒲水草黄其夏火之華英也凡草木綻萼吐英<lb/>
　與夫榮實蒂落莫不具春升夏出秋降冬藏之象至<lb/>
　黄布花心此又夏出吐英之榮極時也苐蒲黄四布<lb/>
　花上若黄金經久不變是知蒲性精專在黄而以巨<lb/>
　陽為用寒水為體合入太陽誠太陽氣分血分藥也<lb/>
　故太陽是動則病寒熱小便不利其所生則病衂血<lb/>
　血瘀咸可療之客曰水艸紅白夏華抱莖具心腎義<lb/>
<pb n="KR3e0089_WYG_002-36a"/>
　亦可入心之腎入腎之心藥矣頤曰手足太陽少隂<lb/>
　為府藏表裏上下中見入手太陽兼中藏之手少隂<lb/>
　入足太陽兼中藏之足少隂所謂標之上氣之化氣<lb/>
　之下中之見也此蒲黄互府藏表裏上下之中見是<lb/>
　以心腎咸闗與水火既濟心腎交互者不同例耳客<lb/>
　曰既入心腎亦可交互頤曰交互便非開闔合象中<lb/>
　樞蒲黄四布花上唯標巨陽之開方顯在中之見此<lb/>
　以府經之氣涉藏經之化非府經之形合藏經之神<lb/>
<pb n="KR3e0089_WYG_002-36b"/>
　㕘五運之相襲六氣之對待以及標本病傳比量推<lb/>
　度則得之矣<lb/>
　　<hi>百花有黄花謝黄滅以非專精於黄也蒲黄黄金不變固屬專精亦具夏火長夏土秋金三義</hi>
　　<hi>巨陽太陽也太陽之上寒氣主之中見少隂太陽所謂標寒氣所謂本少隂所謂中也本自水中艸</hi>
　　<hi>標著在夏火吐英榮極時故專走太陽兼乎中見</hi>
本經上品<lb/>
澤㵼氣味甘寒無毒主風寒濕痺乳難消水養五藏益<lb/>
氣力肥健久服耳目聰明不飢延年輕身面生光能行<lb/>
<pb n="KR3e0089_WYG_002-37a"/>
水上<lb/>
　覈曰出汝南池澤今汝南不復采以涇州華山者為<lb/>
　善河陜江淮八閩亦有之春生苗叢生淺水中葉狹<lb/>
　長似牛舌獨莖直上五月采葉秋時白花作叢似穀<lb/>
　精艸秋末采根形大而圎尾間必有兩岐者為好九<lb/>
　月采實俱隂乾修治不計多少剉極細酒浸一宿取<lb/>
　出暴乾畏海蛤文蛤<lb/>
　先人題藥序云壬寅春受仁和劉侯㫖集本艸約言<lb/>
<pb n="KR3e0089_WYG_002-37b"/>
　一夕解衣欲寢偶拈澤㵼讀之以其利水道也又能<lb/>
　止寒精之自出以其明目也又能使人目盲以其催<lb/>
　産難也又能種人子息遂發疑立久漏或再下觸發<lb/>
　行水二字貫其文似覺釋然越三歲以此法解本艸<lb/>
　示禹航沈生彼若以為未盡然也遂動疑再讀得比<lb/>
　類法如甘草色味性情有土之徳能生萬物而為萬<lb/>
　物所歸辛亥冬日中見茶氣上升有細細㸃子手挹<lb/>
　攬生潤始解澤㵼命名之義迄今望壬寅已十七年<lb/>
<pb n="KR3e0089_WYG_002-38a"/>
　矣尚未盡了其大義可見余之遲鈍嬾惰寧不自生<lb/>
　愧怍哉有人以新刻本艸見遺讀之不無憾然遂温<lb/>
　習綱目後題數言以自記義出偶中若泣若歌余小<lb/>
　子敢云著述乎後之哲人莫踵予之流弊内無真見<lb/>
　而外發狂言破裂當世之規矩凖繩也倘有有志之<lb/>
　人旁聞不甘遂深究本經徧攻諸性融化世間文句<lb/>
　提其精㣲而印正之示一艸一木宛然若指諸掌不<lb/>
　是空言實實見之行事以濟疲癃夭札可開天下後<lb/>
<pb n="KR3e0089_WYG_002-38b"/>
　世人眼目此真吾師也敢不甘拜下風脱或未然還<lb/>
　須珍重時己未浴佛日記於芷園懴室<lb/>
　叅曰世知火與元氣不兩立不知水亦與元氣不兩<lb/>
　立何也停則為水散則為氣如水上升為雲雲下降<lb/>
　為雨而宣發上升者火力使然故知氣即體水即相<lb/>
　火即用用不離體體不離相離則不祥莫大焉澤㵼<lb/>
　功力體用俱備故益氣之力能行水上以面生光為<lb/>
　外徵耳如是則五藏安和聽視澄澈痺通乳易肥健<lb/>
<pb n="KR3e0089_WYG_002-39a"/>
　水消輕身延年矣設無水相徒行體用便目盲水涸<lb/>
　為禍不淺<lb/>
　　<hi>古人言火與元氣不兩立即舉一隅轉水亦與元氣不兩立即三隅反</hi>
本經上品<lb/>
茵蔯蒿氣味苦平無毒主風濕寒熱邪氣熱結黄疸久<lb/>
服輕身益氣耐老面白悦長年白兔食之仙<lb/>
　覈曰生太山及丘陵坡岸上所在亦有不及太山者<lb/>
　佳春生苗似蓬蒿而葉𦂳細九月作花結實與菴䕡<lb/>
<pb n="KR3e0089_WYG_002-39b"/>
　花實相似亦有無花無實者秋後莖枯經冬不死至<lb/>
　春舊苗復生修治用葉有八角者隂乾去根細剉勿<lb/>
　令犯火伏硇砂<lb/>
　先人云諸邪成熱入中為疸必從腠理脉絡而内薄<lb/>
　之蔯絲如腠如理如麻如絡芬芳疎利味苦健行則<lb/>
　入者出結者散矣又云誠山厨之清供脾土之生陽<lb/>
　者也<lb/>
　叅曰甲子季春經山隂道中逺矚籬落間宛若緑氣<lb/>
<pb n="KR3e0089_WYG_002-40a"/>
　蒸出就之叢生似藻纎柔青整訊之土人即茵蔯蒿<lb/>
　也始釋焄蒿悽愴沐醯青蔯之絲之義藏器謂其因<lb/>
　舊苗而發因名茵蔯内經云春三月此謂發陳大相<lb/>
　脗合故因者仍也托也陳者故也有也木徳之始也<lb/>
　言仍托故有以宣木徳之始雖與蘩蕭蔚莪至秋老<lb/>
　成同為蒿屬不若此芳香宣發之能因陳致新耳寒<lb/>
　熱邪氣交結於中不能宣發則鬱黴成黄此陳也茵<lb/>
　蔯宣發發陳外入之邪外出陳去而新生矣輕身面<lb/>
<pb n="KR3e0089_WYG_002-40b"/>
　悦白者久服則新新非故益氣者即益新新宣發之<lb/>
　氣耳<lb/>
本經上品<lb/>
巴㦸天氣味辛甘㣲温無毒主大風邪氣隂痿不起强<lb/>
筋骨安五藏補中増志益氣<lb/>
　覈曰出蜀中今江淮河東州郡亦有不若蜀中者佳<lb/>
　多生山林内葉似茗經冬不枯又似麥門冬葉而厚<lb/>
　大秋深結實根如連珠宿根青色嫰根紫白以連珠<lb/>
<pb n="KR3e0089_WYG_002-41a"/>
　多肉者為勝土人采根同黒豆煮紫殊失氣味一種<lb/>
　山葎根極相似但色白土人以醋煮之雜巴㦸内莫<lb/>
　能辨識但擊破之紫而鮮潔者偽也紫而青白兼糝<lb/>
　粉色其理小暗者真也修治同枸杞子湯浸一宿漉<lb/>
　出再用酒浸一伏時更拌菊花熬令焦黄去菊以布<lb/>
　拭乾用<lb/>
　先人云艸木至冬莫不隨天地氣化而藏獨此不凋<lb/>
　與天相㦸當為冬腎之生物也其精志與骨咸腎所<lb/>
<pb n="KR3e0089_WYG_002-41b"/>
　司欲其生發者仗此大有所裨<lb/>
　叅曰深秋結實經冬不凋反地之陽殺隂藏得天之<lb/>
　陽生隂長可判屬肝而以㦸以辛又可判屬肺矣誠<lb/>
　肺肝秉制為用之用藥也故主天有八風不從鄉來<lb/>
　者之外所因與經有五風觸五藏之内所因或肝失<lb/>
　用而隂痿不起或形失生而筋骨不强或志從隂藏<lb/>
　而頽或氣從陽殺而損靡不因風入中虚㦸以擊之<lb/>
　雷公法秉制之宜閲杞菊生成斯義自見<lb/>
<pb n="KR3e0089_WYG_002-42a"/>
　　<hi>不曰巴㦸地而曰巴㦸天雖似弄巧實出至理如是乃可合天有八風經有五風御五位觸五藏也</hi>
本經上品<lb/>
續斷氣味苦㣲温無毒主傷寒補不足金瘡癰傷折跌<lb/>
續筋骨婦人乳難久服益氣力<lb/>
　覈曰川蜀江南皆有出川蜀者最良蘇恭曰所在山<lb/>
　谷有之俗用方莖葉似苧根似大薊色黄白者蘇頌<lb/>
　曰三月生苗幹有四稜葉似苧兩兩對生四月開花<lb/>
　紅白色似益母花根如大薊赤黄色范汪方云即是<lb/>
<pb n="KR3e0089_WYG_002-42b"/>
　馬薊與小薊葉相似但小於小薊葉又似旁翁菜而<lb/>
　小厚兩邊有刺刺人花紫色時珍曰續斷其説不一<lb/>
　别録復出大小薊但自漢以來皆以大薊為續斷相<lb/>
　承久矣二蘇與梧君相符當以為正今人以紫色而<lb/>
　瘦折之有烟塵起者為良無者即南續斷有者即川<lb/>
　續斷也藥録云樂延蔓葉細莖如荏根本黄白有汁<lb/>
　今用莖葉節節斷皮黄皺如雞脚者斆曰采得其根<lb/>
　横切剉之去向裏硬筋酒浸一伏時焙乾用又云艸<lb/>
<pb n="KR3e0089_WYG_002-43a"/>
　茆根真似續斷誤服令人筋軟<lb/>
　先人云繼絶開心維榮是賴雖鮮乾少異而根華實<lb/>
　同<lb/>
　叅曰斷者續之因名續斷故枝莖根節宛如經脈骨<lb/>
　節也是主續筋骨連肉理貫經脉利乳難補不足益<lb/>
　氣力續之功用大矣哉<lb/>
　　<hi>此以功用詮名合大小薊紅蘭花洎夫藍義意始備</hi>
本經上品<lb/>
<pb n="KR3e0089_WYG_002-43b"/>
車前子氣味甘寒無毒主氣癃利水道小便除濕痺久<lb/>
服輕身不老<lb/>
　覈曰出真定平澤丘陵阪道中今江湖淮甸近汴北<lb/>
　地處處有之詩疏云車前好生道旁及牛馬足跡中<lb/>
　韓詩外傳云直曰車前瞿曰芣苡瞿乃生於兩旁者<lb/>
　春初生苗緑葉布地如匙面累年者長尺許中抽數<lb/>
　莖作穗如鼠尾花極細宻色青㣲赤實如葶藶色正<lb/>
　黑五六月采苗七八月采實圃人或種之蜀中尤尚<lb/>
<pb n="KR3e0089_WYG_002-44a"/>
　也修治淘洗去泥沙晒乾用入湯液宜炒過入丸散<lb/>
　宜酒浸一宿蒸熟搗爛作餅晒乾焙研常山為之使<lb/>
　先人題藥云車前好生道旁及牛馬足跡中古人以<lb/>
　敝車作薪謂之勞薪道路之土得不謂之勞土乎以<lb/>
　勞所生之物喜通行而好動作者故治濕土之化致<lb/>
　傷水大之用為氣癃為水道停止者莫不精良一云<lb/>
　雷之精服之神化雷震木也前隂亦屬肝木疎泄二<lb/>
　便須氣化以出形化反不易之乎且車前而前孰不<lb/>
<pb n="KR3e0089_WYG_002-44b"/>
　開讓疎泄之義顯然無子者子路不疎泄也其間必<lb/>
　有隠曲車前開道病去而路通矣婦人樂有子薄言<lb/>
　采之良有以也<lb/>
　叅曰引重致逺曰車不行而進曰前春生苗葉翠碧<lb/>
　可觀行肝之用肝之氣分藥也癃則肝氣疲罷致水<lb/>
　道小便失於轉輸遂成濕痺矣車前當道則前隂疎<lb/>
　泄更主淚出之從流而上與淋瀝之從流而下者各<lb/>
　返於所當止也利而不洩故益精用壯氣化但氣味<lb/>
<pb n="KR3e0089_WYG_002-45a"/>
　甘寒須以辛佐不可獨往耳<lb/>
　　<hi>肝主疎泄二便故云癃則肝氣疲罷能使逆流而上者順流而下順流而下者遡流而上不但作車</hi>
　　<hi>又堪作楫</hi>
本經上品<lb/>
大棗氣味甘平無毒主心腹邪氣安中養脾氣平胃氣<lb/>
通九竅助十二經補少氣少津液身中不足大驚四肢<lb/>
重和百藥久服輕身延年葉覆麻黄能令出汗<lb/>
　覈曰近北州郡皆出青州者特佳木心絳赤枝間有<lb/>
<pb n="KR3e0089_WYG_002-45b"/>
　刺四月生小葉尖澤五月開小花青白作蘭香七八<lb/>
　月果熟南北皆有不及青州者肉厚多脂種類甚多<lb/>
　如御棗水菱棗味雖美不堪入藥有齒疾疳病及蟲<lb/>
　䘌人不宜啖小兒尤不宜食與葱同食令五藏不和<lb/>
　與魚同食令腰腹痛多啖令齒黄生䘌嵇康有云齒<lb/>
　處晉而黄是矣<lb/>
　紹隆王先生云味甘氣温而性平中不足者以温充<lb/>
　之形不足者以甘輔之後天生氣藉此盈溢於内外<lb/>
<pb n="KR3e0089_WYG_002-46a"/>
　矣<lb/>
　叅曰甘平多肉為脾之果從兩束以束脾與胃之陽<lb/>
　氣腐化水穀設散漫不羈便無醖釀宣布之力唯其<lb/>
　束束方能數數腐化耳其心赤故主邪氣之在心腹<lb/>
　以致中宫不安中安則養脾和胃矣十二經絡莫不<lb/>
　資始於脾脾屬太隂太隂開故開通九竅而助十二<lb/>
　經脉也補少氣者補中氣之少補津液者津液咸從<lb/>
　脾運脾强則津液足身中有餘若中氣上逆成大驚<lb/>
<pb n="KR3e0089_WYG_002-46b"/>
　者亦得仗庇旋歸本位脾主四肢虚則四肢重强則<lb/>
　四肢輕和百藥者甘平無毒赤心之投也脾資後天<lb/>
　故輕身延年脾虚當服實則不任用之葉覆麻黄則<lb/>
　揚液成汗以能宣通津液假麻黄張大之力耳<lb/>
　　<hi>合麥門冬參看則知資始資生兩有異同處更合龜鹿蚱蟬白殭蠶狗脊萆薢而推廣之其法不可</hi>
　　<hi>勝用矣</hi>
　　<hi>唯其束束則不散漫不羈矣唯其不散漫不羈乃得赤心之投矣</hi>
　　<hi>爾雅註云有壺棗壺猶匏也自大而鋭上者是也有細腰者為轆轤棗其實小而圎紫黒色者為羊</hi>
<pb n="KR3e0089_WYG_002-47a"/>
　　<hi>棗</hi>
　　<hi>潘岳賦云棗下纂纂朱實離離</hi>
　　<hi>清異録云百益一損者棗</hi>
　　<hi>漢武内傳云老子西游省太真王母共食玉門之棗其實如瓶</hi>
　　<hi>爾雅翼云棗者束木棗束相重棘束相連又云大而鋭上曰壺細腰曰邊白熟曰櫅樹小實酢曰膩</hi>
　　<hi>實小而圎紫黒曰遵大如雞卵曰洗苦味曰蹶泄不著子曰晢味短苦曰還味棗有十一名郭氏得</hi>
　　<hi>九焉後世有紫棗𤣥棗西王母棗東海蒸棗洛陽夏内與夫雞心牛頭羊矢獼猴其名不可勝載</hi>
　　<hi>古者八月剥棗大戴禮云剥者取也其修治則曰新之疐之以為饋食之籩</hi>
<pb n="KR3e0089_WYG_002-47b"/>
本經上品<lb/>
女貞實氣味苦平無毒主補中安五藏養精神除百病<lb/>
久服肥健輕身不老<lb/>
　覈曰出武陵山谷諸處時有木肌白膩葉厚而柔長<lb/>
　者約四五寸碧緑色面深背淡花極繁冗結子纍纍<lb/>
　滿樹而色褐即蠟樹也立夏前後取蠟蟲種子裹置<lb/>
　枝上半月後其蟲化出延縁枝上造成白蠟民間大<lb/>
　獲其利亦名冬青負霜葱翠振柯凌風故也雖與冬<lb/>
<pb n="KR3e0089_WYG_002-48a"/>
　青同名其種實異冬青即凍青葉㣲圎子紅色蟲不<lb/>
　造蠟為别也世俗盡用冬青實女貞實不復識二物<lb/>
　功用迥别采擇者不可不辨<lb/>
　先人云凌冬負霜子繁肌膩蟲食化蠟堅白脂潤何<lb/>
　精如之故主補中肥健不老又云凌冬之資不老之<lb/>
　藥形生本缺金水之精者需此貞實堅固其形然餌<lb/>
　服者亦須如女之貞久而不變乃獲其益<lb/>
　叅曰不曰士貞而曰女貞謂主居中之藏隂故也則<lb/>
<pb n="KR3e0089_WYG_002-48b"/>
　凡藏室萎頓以及精神䰟魄意志離敗而為百病者<lb/>
　靡不相宜故久服則散精於肝而淫氣於百骸肥健<lb/>
　輕身不老其外徵也<lb/>
　　<hi>女貞之主居中藏隂宛若貞女之司中饋也故清士斂其質貞女慕其名淫散字義合石斛石脂叅</hi>
　　<hi>看始得</hi>
本經上品<lb/>
辛夷氣味辛温無毒主五藏身體寒熱風頭腦痛面䵟<lb/>
久服下氣輕身明目增年耐老<lb/>
<pb n="KR3e0089_WYG_002-49a"/>
　覈曰所在有之樹髙三四丈枝條繁茂正二月開花<lb/>
　花出枝頭有紫白二色花落乃生葉葉間隨含花茁<lb/>
　經夏歴冬其茁漸大長半寸而尖鋭茁外有苞重重<lb/>
　有青黄茸毛順鋪長半分許如有毛小桃開時脫苞<lb/>
　花似蓮花大如小盞作蓮蘭花香白花者呼為玉蘭<lb/>
　更有千瓣者以紫花之萼為貴年淺者有花無子經<lb/>
　三四十年者方結實也修治拭淨萼上赤毛用芭蕉<lb/>
　水浸一宿更以漿水煮之從巳至未取出焙乾若治<lb/>
<pb n="KR3e0089_WYG_002-49b"/>
　眼目中患即一時去皮用向裏實者芎藭為之使惡<lb/>
　五色石脂畏菖蒲蒲黄黄連石膏黄環<lb/>
　先人云植樹四十年方實孕萼歴三季始開結子閲<lb/>
　九月可采醖藉濡遲不似辛散之物大有和平之象<lb/>
　又云辛夷合宜用實苐人心不能待其成耳苞萼雖<lb/>
　可用恐力不及實之全體專精也又云徧歴四時之<lb/>
　氣故形藏咸宜舉寒與熱四氣在其中矣有春氣在<lb/>
　頭象風木主色象顧增耐兩字則得之矣<lb/>
<pb n="KR3e0089_WYG_002-50a"/>
　叅曰艸木花葉俱有外苞萼拆解孚各有同異唯辛<lb/>
　夷萼茁顯著特甚葢徧四氣故曰辛辛新也五行均<lb/>
　等故曰夷夷平也是以藏形咸輔而辛平木用故主<lb/>
　風頭腦痛面䵟氣上也久服輕身明目增年耐老者<lb/>
　奠安形藏澄徹竅穴之功耳<lb/>
　　<hi>生人有胞凡胎生俱有胞濕生化生或胞或殻或合感或離應卵生唯殻至于艸木果實有莩人或</hi>
　　<hi>習聞若艸木孕萼作葉亦具外苞從來未曾話破孟夫子所謂明足以察秋毫不足以見輿薪者皆</hi>
　　<hi>如此類</hi>
<pb n="KR3e0089_WYG_002-50b"/>
本經上品<lb/>
松脂氣味苦甘温無毒主癰疽惡瘡頭瘍白秃疥瘙風<lb/>
氣安五藏除熱久服輕身不老延年<lb/>
　覈曰出太山山谷處處亦有今以塞上衡山者為良<lb/>
　其樹修聳多節其皮麤厚有鱗其葉凌冬不凋二三<lb/>
　月抽蕤長三五寸謂之松黄放花結實狀如荔枝疊<lb/>
　成鱗砌秋老則子長鱗裂隨風飛散着土便生其脂<lb/>
　通明宛如熏陸香以松皮内自然凝聚及流結根底<lb/>
<pb n="KR3e0089_WYG_002-51a"/>
　不見日月者為第一鑿取者次之煮成者不堪用宜<lb/>
　六月采修治用一大釡釡中置水釡上置甑甑中用<lb/>
　白茅藉甑底更置黄沙於茅上厚寸許然後布脂炊<lb/>
　以桑薪湯減頻加熱水俟脂盡入釡中乃出之投於<lb/>
　冷水既凝又蒸凡三度則色白如玉入鉢徐研鉢底<lb/>
　置水方易細陶貞白云采鍊松脂法並在服食方中<lb/>
　以桑灰汁或酒煮軟挼納寒水中數十過白滑則可<lb/>
　用震亨云松脂屬陽金伏汞制砂粉銀可作匱也<lb/>
<pb n="KR3e0089_WYG_002-51b"/>
　㕘曰松有脂如人有血血餘則髮華不槁脂餘則葉<lb/>
　華不凋松針上指宛如鬚髮心之血分藥也癰疽惡<lb/>
　瘡頭瘍白秃疥瘙風氣此血中眚因于血液枯涸致<lb/>
　火氣流亢侵淫膚肉耳松脂隂潤麗澤澤其枯潤其<lb/>
　涸拾其遺補其闕也雖入血分其性情形色叅合五<lb/>
　行色黄可入脾堅凝可入肺長生可入肝不凋可入<lb/>
　腎味苦氣温可入心五行周備故安五藏若苦能除<lb/>
　熱假隂潤麗澤之質耳<lb/>
<pb n="KR3e0089_WYG_002-52a"/>
　　<hi>百木夭其氣與液僅自周其急也松木壽豈其自周其氣之餘為苓其液之餘為脂為珀咸成不朽</hi>
本經上品<lb/>
槐實氣味苦平無毒主五内邪氣熱止涎唾補絶傷五<lb/>
痔火瘡婦人乳瘕子藏急痛<lb/>
　覈曰生河南平澤近道亦有小枝攫拏垂布如葢其<lb/>
　葉青緑而細葉大而黑者名櫰槐葉晝合夜開者名<lb/>
　守宫槐葉之初生季春五日而兔目浹旬而鼠耳更<lb/>
　旬而始規再旬而葉成四五月開赭黄花六七月結<lb/>
<pb n="KR3e0089_WYG_002-52b"/>
　黑褐實作莢如連珠奇數者為貴花未開時狀如粟<lb/>
　粒采取煎汁染黄色甚鮮美修治用銅鎚搥破烏牛<lb/>
　乳浸一宿蒸一伏時晒乾収用<lb/>
　先人云槐實一名守宫晝合夜開是得氣於隂槐字<lb/>
　從鬼鬼為隂之靈冬鑚其火冬亦時之隂故入五藏<lb/>
　入血分入隠僻之地有取北面不見日枝及三更仰<lb/>
　卧咀嚼者真得其竅若氣得出而不得入隂能闔不<lb/>
　能開舎此無繇矣<lb/>
<pb n="KR3e0089_WYG_002-53a"/>
　叅曰冬取槐檀之火槐當入腎宜乎偏向於右右為<lb/>
　命門火藏故也淮南子云老槐生火誠極隂生陽之<lb/>
　象爾亦可入肝槐性暢茂葉尤可玩嘗有香氣宛爇<lb/>
　松風是得木體之柔誠腎肝之用莊周云水中有火<lb/>
　乃焚大槐故從治壯火之侵淫膚肉五内之真火息<lb/>
　而邪火熾釋木云槐葉晝聶夜炕故從治太隂開折<lb/>
　之不能從闔而涎唾妄泄厥隂闔折之不能轉開而<lb/>
　乳瘕急痛及風鬱於中而蟲蝕成痔也則凡能開不<lb/>
<pb n="KR3e0089_WYG_002-53b"/>
　能闔能闔不能開者莫不迎刃而解設或差池未有<lb/>
　不反實其實虛其虚者矣<lb/>
本經上品<lb/>
蔓荆實氣味苦㣲寒無毒主筋骨間寒熱濕痺拘攣明<lb/>
目堅齒利九竅去白蟲久服輕身耐老小荆實亦等<lb/>
　覈曰出汴京秦隴明越諸處生水濵苗莖蔓延髙丈<lb/>
　許莖中心方對節生枝枝小弱如蔓春時舊枝作小<lb/>
　葉如小楝五月葉成如杏葉六月作穗便出青萼將<lb/>
<pb n="KR3e0089_WYG_002-54a"/>
　開則黄開時花色紅白九月結實黑斑大如梧子極<lb/>
　輕虚實上近蒂處有白膜葢子冬則葉凋莖則耐寒<lb/>
　次年再發修治去蒂子下白膜一重酒潤一伏時蒸<lb/>
　之從巳至未晒乾収用惡烏頭石膏<lb/>
　繆仲淳先生云邪去則九竅通明痺散則光澤脂緻<lb/>
　㕘曰垂布如蔓故名蔓柔枝耐寒故名荆主筋骨寒<lb/>
　熱濕痺拘攣柔筋堅齒耐老輕身者象形取治法為<lb/>
　劑中之輕劑通劑也顧實體輕揚而炎上作苦故利<lb/>
<pb n="KR3e0089_WYG_002-54b"/>
　九竅去白蟲者秉風木宣和之用耳先人博議云具<lb/>
　筋骨闗機之象耐字義深大有容焉徳備淳化故列<lb/>
　上品用合敷和之紀者無出其右矣<lb/>
本經上品<lb/>
小荆實氣味苦温無毒主骨間寒熱通利胃氣止欬逆<lb/>
下氣<lb/>
　覈曰出北方今處處有之即黄荆實牡荆實也一名<lb/>
　楚多生山野不經樵採者樹大如盌莖多不圎或扁<lb/>
<pb n="KR3e0089_WYG_002-55a"/>
　或異或似竹節其木心方其枝對生而不作蔓一枝<lb/>
　五葉或七葉葉如榆葉略長而尖邊有鋸齒五月梢<lb/>
　間作花如穗紅紫色花多子粗歴歴疎生結實如胡<lb/>
　荽子正圎色褐外有白膜裹之具青赤兩種青者為<lb/>
　荆赤者為楛嫰苗可作莒<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>古者婦女為釵即此荆<lb/>
　也古者刑杖以荆亦此荆也春秋運斗樞云玉衡星<lb/>
　散而為荆凡修治法同蔓荆防已為之使畏石膏得<lb/>
　柏實青箱术同療風疾<lb/>
<pb n="KR3e0089_WYG_002-55b"/>
　叅曰實小於蔓故名小其木心方故名荆不為蔓生<lb/>
　一名牡子叢而疎一名楚運斗樞云玉衡星散而為<lb/>
　荆故主機迴不轉偏成骨間寒熱之冬入欬逆下氣<lb/>
　之秋降仰協玉衡機轉不迴矣通利胃氣者滋後天<lb/>
　以副先天功勝于蔓毋以大小忽諸<lb/>
　　<hi>蔓荆柔枝耐寒曰荆小荆其木心方曰荆然小荆枝亦柔勁蔓荆木亦心方故小荆亦筋骨受之蔓</hi>
　　<hi>荆亦屬玉衡星散</hi>
本經上品<lb/>
<pb n="KR3e0089_WYG_002-56a"/>
龜甲氣味酸平無毒主漏下赤白破癥瘕痎瘧五痔隂<lb/>
蝕濕痺四肢重弱小兒顖不合久服輕身不飢<lb/>
　覈曰生南海池澤及江湖近取江州湖州交州者骨<lb/>
　白肉厚其色分明供卜入藥最良論衡云春啟冬蟄<lb/>
　食於清而遊於濁者龜也尚書中候云堯沉璧于雒<lb/>
　𤣥龜負書而出背有赤文緑字史記云禹治水時神<lb/>
　龜負書出于雒其數皆九是作九疇述異記云堯時<lb/>
　越裳獻千歲龜背有科斗文紀開闢以來事帝録之<lb/>
<pb n="KR3e0089_WYG_002-56b"/>
　曰龜厯廣雅云王者不偏黨尊耆老則𤣥龜出白虎<lb/>
　通云龜者天地間壽考物也故問之龜象也爾雅翼<lb/>
　云甲蟲三百六十神龜為之長廣雅云神龜者𤣥文<lb/>
　五色神靈之精也說苑云靈龜千二百歲文五色似<lb/>
　金似玉背隂象陽上隆象天下平象地槃衍象山四<lb/>
　足轉運應四時文著象二十八宿蛇頭龍翅左精象<lb/>
　日右精象月博議云廣肩巨腰内肉外骨雌雄尾交<lb/>
　卵生而思抱乘雅云轉旋任脉呼吸以耳或云腸屬<lb/>
<pb n="KR3e0089_WYG_002-57a"/>
　於首者謬矣爾雅翼云千歲之化下氣上通長尺二<lb/>
　寸浮於蓮葉之上或藏於叢蓍之下可卜天地之終<lb/>
　始能知存亡吉凶之變寧則申申如也動則著矣漢<lb/>
　書云元龜距形一尺二寸直一千一百六十為尺貝<lb/>
　十朋公龜九寸以上直五百為壯貝十朋侯龜七寸<lb/>
　以上直三百為公貝十朋子龜五寸以上直百為小<lb/>
　貝十朋是為寳四品周易或益之十朋之龜葢龜者<lb/>
　決疑之物或益而得十朋之龜則盡天人之助也類<lb/>
<pb n="KR3e0089_WYG_002-57b"/>
　攷云蔡國君之守龜蔡氏因以為名長尺有二寸漢<lb/>
　書云諸侯以龜為寳家不藏龜三正記云天子龜長<lb/>
　一尺二寸諸侯一尺大夫八寸士六寸龜隂故數偶<lb/>
　也隂之老也龜以火灼之何以陽動隂也周禮云龜<lb/>
　人掌六龜之屬各有名物天龜曰靈屬地龜曰繹屬<lb/>
　東龜曰果屬西龜曰靁屬南龜曰獵屬北龜曰若屬<lb/>
　各以其方之色與其體辨之凡取龜用秋時攻龜用<lb/>
　春時各以其物入於龜室上春釁龜華人掌燋契以<lb/>
<pb n="KR3e0089_WYG_002-58a"/>
　待卜事龜筴𫝊云龜一曰北斗二曰南辰三曰五星<lb/>
　四曰八風五曰二十八宿六曰日月七曰九州八曰<lb/>
　玉龜凡八名龜龜圖各有文於腹下此龜不必滿尺<lb/>
　二寸得長七八寸亦可寳矣又曰龜有五色以時用<lb/>
　之青靈之龜春宜用西坐而東向赤靈之龜夏宜用<lb/>
　北坐而南向白靈之龜秋宜用東坐而西向𤣥靈之<lb/>
　龜冬宜用南坐而北向黄靈之龜四時之季用坐中<lb/>
　央而隨時向龜書云春占後右寅卯木兆也夏占前<lb/>
<pb n="KR3e0089_WYG_002-58b"/>
　右巳午火兆也秋占前左申酉金兆也冬占後左亥<lb/>
　子水兆也乘雅云天子占鼎耳曰土兆遵帝域也諸<lb/>
　侯占輔弼曰木兆人生於寅也卜歲時占天垣亦曰<lb/>
　木兆帝出乎震也各有定穴毋踰位次然後觀象察<lb/>
　變數往知來順竅穴之骨理而著文者曰食墨逆竅<lb/>
　穴之骨理而著文者曰危墨五兆雨霽蒙繹克而貞<lb/>
　悔於斯見矣更叅方隅之五鄉定位之生制六神主<lb/>
　客之加臨三重形體之常變左右輕重之權衡主事<lb/>
<pb n="KR3e0089_WYG_002-59a"/>
　本源之宜忌更辨色聽聲必齋必敬庶幾乎吉㓙可<lb/>
　判克應可憑也或云龜聞鐵聲則伏老桑煮之易爛<lb/>
　蘇頌云頭方脚短殻圎版白者陽龜也頭尖脚長殻<lb/>
　長版黄者隂龜也隂人用陽陽人用隂經云龜甲勿<lb/>
　令中濕陶言厴可供卜殻可入藥古者上下甲皆用<lb/>
　之日華僅用龜版後世遂主之時珍云按陶氏用生<lb/>
　龜炙取日華用灼多者皆以其有生氣神靈也曰敗<lb/>
　者謂鑚灼陳久如敗也呉氏反用自死枯敗之版復<lb/>
<pb n="KR3e0089_WYG_002-59b"/>
　謂灼者失性謬甚矣修治須用神龜神龜版當心前<lb/>
　一處四方透明如琥珀色者最佳鋸去四邊石上磨<lb/>
　淨灰火炮過塗酥炙黄用亦有酒炙醋炙猪脂炙及<lb/>
　炮灰用者各有所宜惡沙參蜚亷畏胊胋瘦銀<lb/>
　叅曰龜運任脉而脉通於首非腸也㑹督脉於巔交<lb/>
　督脉於尾閭耳如鹿㑹任脉於尾閭交任脉於巔耳<lb/>
　故以督會任者陽外而隂内以任會督者陽内而隂<lb/>
　外信夫龜形象離而神在坎也漏下癥瘕五痔隂蝕<lb/>
<pb n="KR3e0089_WYG_002-60a"/>
　任之為病也即坎失剛中用離失虚中體耳痎瘧則<lb/>
　經脉縱横致任督不能維持於經脉濕痺四肢重弱<lb/>
　則經脉緩解致經脉不能依循於任督小兒顖不合<lb/>
　此任不會督於巔龜蓋以骨為表顖合固宜<lb/>
本經上品<lb/>
牡蠣氣味鹹寒無毒主傷寒寒熱温瘧洒洒驚恚怒氣<lb/>
除拘緩鼠瘻女子帶下赤白久服强骨節殺邪鬼延年<lb/>
　覈曰出東海池澤及南海廣閩永嘉海旁皆有之初<lb/>
<pb n="KR3e0089_WYG_002-60b"/>
　生時假水沫傍石向日者漸結成形大如拳石四面<lb/>
　漸長至數丈或數十丈磈礧如房房多左顧嶄巖如<lb/>
　山連絡不動房中有肉大者如馬蹄小者如指面名<lb/>
　曰蠣黄潮來房開潮去房闔闔時納小蟲以充腹一<lb/>
　種形圎如龜殻大小皆夾砂石丈夫服之令無髭也<lb/>
　修治每用左顧者二十四枚以東流水一斗入鹽二<lb/>
　兩煮一伏時再入火中煅赤研粉以琥珀吸引隨手<lb/>
　便起<lb/>
<pb n="KR3e0089_WYG_002-61a"/>
　先人云牡礪單生無偶而左顧者當屬一陽故本經<lb/>
　所主皆少陽所生病也然須水飲之因成堅固之象<lb/>
　者始相合也又評藥云假無成有泡幻立堅水中之<lb/>
　金闗津之鍵<lb/>
　叅曰此濕生也濕以合感斂水之融攝山之結合感<lb/>
　成形者也但磈礧連絡堅固不遷宛若山水之附贅<lb/>
　懸瘤耳其啟閉候潮誠應開闔之闗鍵隂陽之樞紐<lb/>
　者故名牡牡者門牡也蠣者金堅之用也味鹹氣寒<lb/>
<pb n="KR3e0089_WYG_002-61b"/>
　體於水而用於水不離水相故爾傷寒傷熱者一陽<lb/>
　樞象之是動温瘧洒洒者一陽樞象之所生驚恚怒<lb/>
　氣者一陽上逆之從開帶下赤白者一陽下逆之不<lb/>
　闔拘緩鼠瘻者一陽之不能從開從闔也所謂門牡<lb/>
　自亡則開闔不得久服强骨節者假水融結儼如人<lb/>
　骨象形巽入骨氣以精殺邪鬼者奇生無偶玉衡左<lb/>
　旋生陽偏勝隂屈自斂延年者澒留成丹餌之則仙<lb/>
　水凝為質自可延年<lb/>
<pb n="KR3e0089_WYG_002-62a"/>
　　<hi>有言百歲鵰所化則亦化生矣然百歲鵰不易得何牡礪之多也如雀之為蛤特一端之變現非常</hi>
　　<hi>也</hi>
　　<hi>牡有因無牝而名者有因不生子蔓而名者有生子而根乃生苗而名者此屬濕生亦屬化生即謂</hi>
　　<hi>無雄亦可段成式以牡丹駁之又謂無目更何顧盼不知情意之所向即為顧豈必定以目眎此皆</hi>
　　<hi>拘執不圎通不可以格物論古者</hi>
　　<hi>天道左旋蠣房左顧揆度奇衡道在於一樞機之象乎</hi>
　　<hi>所主諸疾咸屬去來不定葢去來不定正從開從闔之樞象也不獨入少陽亦入少隂矣故内經鼠</hi>
　　<hi>瘻淡隂痎瘧淋露之疾皆名曰寒熱病則本經寒熱兩字當貫通章樞機之義昭然可見矣</hi>
<pb n="KR3e0089_WYG_002-62b"/>
本經上品<lb/>
麝臍香氣味辛温無毒主辟惡氣殺鬼精物去三蟲蠱<lb/>
毒温瘧驚癎久服除邪不夣寤魘寐<lb/>
　覈曰麝字書謂之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>釋獸謂之麝父多出陜西河東<lb/>
　益州秦州文州諸處諸蠻夷中尤多也形似麞麋而<lb/>
　小色黑褐嘗食柏葉夏月多噉蛇䖝至冬香滿入春<lb/>
　滿甚便自剔去香生隂莖前皮内别有膜袋盛之性<lb/>
　多忌所遺糞常就一處雖逺逐食必還走之不敢遺<lb/>
<pb n="KR3e0089_WYG_002-63a"/>
　迹他所慮為人獲人反以是求得必掩羣而獲之此<lb/>
　當是疑忌之義也釋獸云虎豹之文來田貍麝之香<lb/>
　來射則其皮與臍之為累也吳筠𤣥猿賦以為麝懐<lb/>
　香而賈害祖伐巧而招射謂是也凡用須辨真偽生<lb/>
　香心結雖不易得但取香臍中之當門子撚之如血<lb/>
　線搨之如桃花瓣臊甚者始真縱膜囊完固尤多偽<lb/>
　造分三種第一名生香即自剔出之遺香也但不易<lb/>
　得香聚之處草木不生帶過園林𤓰果不實是其驗<lb/>
<pb n="KR3e0089_WYG_002-63b"/>
　也其次名臍香即捕得殺取者其三名心結香即麝<lb/>
　遇犬獸捕逐驚畏失心狂走墜死者人得之破心見<lb/>
　血流出脾上作乾血塊者不堪入藥又有一種名水<lb/>
　麝者臍中惟水即以其水滴一㸃於斗水中用洒衣<lb/>
　服經年香氣不散性惟愛臍為人所逐即投巖舉爪<lb/>
　剔裂其香就縶而死猶拱四足保其臍也唐天寳初<lb/>
　養於囿中以麝為獸之香者故物之香比之有麝香<lb/>
　鳥麝香木又有靈猫似麝生南海山谷如猫身亦曰<lb/>
<pb n="KR3e0089_WYG_002-64a"/>
　鈴貍異物志云靈貍其氣如麝其毛可以為筆鄭䖍<lb/>
　云麝毛筆一管直行寫書四十張貍毛筆一管界行<lb/>
　寫書八百張為貴也修治向日開之但㣲研不必苦<lb/>
　細耳如欲細甚入醇酒少許不損香氣<lb/>
　繆仲淳先生云邪氣着人則淹伏不起其香芳烈走<lb/>
　竄借其氣以達病所闗機竅穴莫不開通<lb/>
　先人云射有丹機生物皆殺臍為身蒂形藏都通<lb/>
　叅曰射主中的的即中黄香結於斯當入脾藏中黄<lb/>
<pb n="KR3e0089_WYG_002-64b"/>
　正脾主之宫位耳氣味辛温性專宣發一派生陽全<lb/>
　得甲力脾之用藥也故辟惡氣殺鬼精物去三虫蠱<lb/>
　毒夣寤魘寐若開通竅穴透達肌骨以中黄建立則<lb/>
　八極洞徹但發露殆盡僅可施諸脾土之陽不可投<lb/>
　諸敦厚寧謐者耳<lb/>
　<lb/>
　<lb/>
　本草乘雅半偈卷二<lb/>
</p>
<p>
</p>
  </div>
</body>
</text>
</TEI>
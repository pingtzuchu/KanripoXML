<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本草乗雅半偈卷六</head> <lb/>
    <p>
<pb n="KR3e0089_WYG_006-1a"/>
欽定四庫全書<lb/>
　本草乗雅半偈卷六<lb/>
　　　　　　　　　　　　明　盧之頤　撰<lb/>
　　本經中品五<lb/>
　　　海螵蛸　　　　　　　海藻<lb/>
　　　淫羊藿　　　　　　　青蒿<lb/>
　　　乾薑　　　　　　　　苦參<lb/>
　　　知母　　　　　　　　白薇<lb/>
<pb n="KR3e0089_WYG_006-1b"/>
　　　紫草　　　　　　　　葱莖白<lb/>
　　　澤蘭葉　　　　　　　白鮮皮<lb/>
　　　山茱萸　　　　　　　赤小豆<lb/>
　　　大豆黄卷　　　　　　水銀<lb/>
　　　石硫黄　　　　　　　白馬隂莖<lb/>
　　　牡狗隂莖<lb/>
　　本經下品一<lb/>
　　　代赭石　　　　　　　戎鹽<lb/>
<pb n="KR3e0089_WYG_006-2a"/>
　　　貫衆　　　　　　　白芨<lb/>
　　　連翹　　　　　　　白斂<lb/>
　　　烏頭　　　　　　　附子<lb/>
　　　天雄　　　　　　　半夏<lb/>
　　　虎掌　　　　　　　常山<lb/>
　　　芫花　　　　　　　大黄<lb/>
　　　蚤休　　　　　　　鬼臼<lb/>
　　　巴豆　　　　　　　大㦸<lb/>
<pb n="KR3e0089_WYG_006-2b"/>
本經中品<lb/>
海螵蛸氣味鹹微温無毒主女子赤白漏下經汁血閉<lb/>
隂蝕腫痛寒熱癥瘕無子<lb/>
　覈曰近海州郡皆有九月寒烏入水所化越小滿則<lb/>
　形小矣形若革囊口在腹下八足聚生口旁無鱗有<lb/>
　鬚兩鬚如帶甚長設遇風波即以鬚下矴或粘作䌫<lb/>
　故名䌫魚能吸波噀墨令水溷黒以自衛也南越志<lb/>
　云性反嗜烏每自浮水上飛烏見之以為死而啄之<lb/>
<pb n="KR3e0089_WYG_006-3a"/>
　乃卷取入水而食之因名烏賊轉為烏之賊害也故<lb/>
　腹中血及膽正黒如墨可以書字但逾年則迹滅惟<lb/>
　存空紙爾世言烏鰂懐墨而知禮謂之海若白事小<lb/>
　吏也外皮亦黒内肉則白背上只有一骨形如樗蒱<lb/>
　子而稍長兩頭尖色潔白質輕脆重重有紋宛如通<lb/>
　草紋順者為真紋横者沙魚骨也修治以血滷作水<lb/>
　浸之并煑一伏時取出掘一土坑燒通紅色入螵蛸<lb/>
　在内經宿取出其効加倍也惡白芨白歛附子能淡<lb/>
<pb n="KR3e0089_WYG_006-3b"/>
　鹽伏硇縮銀<lb/>
　叅曰背骨竒而無枝節名曰螵蛸形相似耳上表堅<lb/>
　薄如介裏理輕脆而通葢維持者督闔闢者任也其<lb/>
　口以腹則其息以胎矣吸波噀墨以自衛者此即藏<lb/>
　精起亟陽以陰為用衛轉營為衛耳主女子赤白漏<lb/>
　下經汁者闢者闔之也血閉隂蝕腫痛寒熱癥瘕無<lb/>
　子者闔者闢之也别録諸家用治男子驚癎痎瘧吐<lb/>
　衂熱中瘡膿痘疹内經用治血枯得之少年時有所<lb/>
<pb n="KR3e0089_WYG_006-4a"/>
　大脫血或醉以入房致中氣竭肝血傷月事衰少不<lb/>
　以時至者當病胸脇支滿妨於食病至則先聞腥臊<lb/>
　臭出清液先唾血四肢清目眩時時前後血病名曰<lb/>
　血枯佐以蘆茹和以雀卵飲以鮑魚汁所以利膓中<lb/>
　及益肝血也悉屬營任之變𤯝故相宜耳<lb/>
　　<hi>月事衰少在女子即月事不以時下在男子即精氣不以時溢瀉矣</hi>
本經中品<lb/>
海藻氣味苦鹹寒無毒主癭瘤結氣散頸下硬核痛癰<lb/>
<pb n="KR3e0089_WYG_006-4b"/>
腫癥瘕堅氣腹中上下雷鳴下十二水腫<lb/>
　覈曰出東海海島有大小二種小者名馬尾藻生淺<lb/>
　水中宛如馬尾大者名大葉藻生深水中葉大如藻<lb/>
　海人以繩繫腰投水取之五月後不可取恐大魚傷<lb/>
　人也修治用生烏豆紫背天葵同煑一伏時日乾用<lb/>
　反甘草<lb/>
　參曰海藻生海中横陳於水若藻濯然一名<graphic n="KR1627" url="https://raw.githubusercontent.com/kanripo/KR-Gaiji/master/images/KR1627.png" mimeType="image/png"/>海中<lb/>
　之水藻也一名羅水草之有文也一名綸生淺水而<lb/>
<pb n="KR3e0089_WYG_006-5a"/>
　葉細一名組生深水而葉大爾雅云綸似綸組似組<lb/>
　東海有之正謂二藻也葢海晦也主承穢濁水黒如<lb/>
　晦也藻善條暢不以晦濁礙衍漾故主經絡肉理有<lb/>
　失次第淺深致氣結成癭瘤及頸下硬核或氣堅成<lb/>
　癥瘕癰腫及腹中上下雷鳴亦鹹以軟之堅結自釋<lb/>
　矣十二經水皆止而盈海納百川止而不盈尾閭泄<lb/>
　之是也<lb/>
本經中品<lb/>
<pb n="KR3e0089_WYG_006-5b"/>
淫羊藿氣味辛寒無毒主陰痿絶陽莖中痛利小便益<lb/>
氣力强志<lb/>
　覈曰出上郡陽山山谷江東陜西泰山漢中湖湘間<lb/>
　皆有一根數莖莖細頗堅髙二三尺一莖三椏一椏<lb/>
　三葉長二三寸如豆藿葉如杏葉面光背淡邊有細<lb/>
　齒薄而有刺四月開花白色亦有紫色者碎小獨頭<lb/>
　經冬不凋根似黄連色紫多鬚即仙靈脾也景曰西<lb/>
　川北部有獸曰淫羊與山羊無異日羣百遍葢食此<lb/>
<pb n="KR3e0089_WYG_006-6a"/>
　藿所致也羊食之而淫故曰淫羊若以為川北有淫<lb/>
　羊似乎曲為之解矣又名仙靈脾當是取其益氣力<lb/>
　强志而名之耳修治取生處不聞水聲者乃良以夾<lb/>
　刀夾去葉之四畔花枝每觔用羊脂四兩拌炒待脂<lb/>
　盡為度薯蕷紫芝為之使得酒良<lb/>
　參曰羊性善羣淫羊功力相似藿則以形舉也莖髙<lb/>
　二三尺細𦂳勁直經冬不凋可想見其作用矣一莖<lb/>
　三椏一椏三葉具巽木生成之數助長厥隂之用堅<lb/>
<pb n="KR3e0089_WYG_006-6b"/>
　固淫業者也但不可久服以有餘於用不足於體令<lb/>
　人無子故也<lb/>
本經中品<lb/>
青蒿氣味苦寒無毒主疥瘙痂痒惡瘡殺蝨治留熱在<lb/>
骨節間明目<lb/>
　覈曰生華陰川澤所在有之得春最早望春便發莖<lb/>
　如指肥葉極纎細色並青翠似茵蔯蒿而背不白至<lb/>
　夏漸髙五六尺許秋深開細淡黄花花下結子如粟<lb/>
<pb n="KR3e0089_WYG_006-7a"/>
　米莖柔靭根白硬苖葉花實並芬芳特勝功力亦相<lb/>
　若也筆譚云青蒿一類自有二種一黄色一青色青<lb/>
　者入藥即本經所指青蒿亦有所别陜西銀綏間見<lb/>
　青蒿叢中時有一兩窠逈然特青如松檜翠碧可觀<lb/>
　至秋餘蒿轉黄此蒿翠碧更倍古人取深青者為勝<lb/>
　恐即此蒿獨得蒿力之專精者也不然諸蒿何嘗不<lb/>
　青但青而色淡雷公云凡使惟中為妙到膝即仰到<lb/>
　腰即俛使子勿使葉使根勿使莖四件若同使翻然<lb/>
<pb n="KR3e0089_WYG_006-7b"/>
　成痼疾修治其葉或莖實用七嵗兒七個溺浸七日<lb/>
　七夜取出晒乾用<lb/>
　參曰蒿青而髙纎柔整宻望春便發少陽膽藥發陳<lb/>
　致新之宣劑也其味苦已出乎陽其氣寒未離乎陰<lb/>
　隂中之陽陽中之樞象也葢少陽膽主骨故對待骨<lb/>
　節間留熱若皮膚分理間疥瘙痂痒惡瘡亦屬留熱<lb/>
　所致皆陳也宣發發陳陳發則新至矣主明目者以<lb/>
　肝膽開竅於目不唯發陳且拂塵矣君子蒿目其斯<lb/>
<pb n="KR3e0089_WYG_006-8a"/>
　之謂歟<lb/>
本經中品<lb/>
乾薑氣味辛温無毒主胸滿欬逆上氣温中止血出汗<lb/>
逐風濕痺腸澼下痢生者尤良乆服主臭氣通神明<lb/>
　覈曰出漢温池州江西浙江諸處宜原隰沙地四月<lb/>
　種種五月生苖如嫩蘆而葉稍濶兩兩相對惡濕洳<lb/>
　而畏日故秋熱則無薑設一莖稍黴則根病矣社前<lb/>
　後新芽頓長如列指狀一種可生百指皆分岐而上<lb/>
<pb n="KR3e0089_WYG_006-8b"/>
　即宜取出種薑否則子母俱敗秋分采芽柔嫩可口<lb/>
　霜後則老而多筋乾之即曰乾生薑乾薑者即所取<lb/>
　薑種水淹三日去皮置流水中漂浸六日更刮去皮<lb/>
　然後晒乾入瓷缸中覆釀三日乃成以白淨結實者<lb/>
　為良故人呼為白薑入藥則宜炮用<lb/>
　先人云辛温夏長色相微紅具火大之力通心王之<lb/>
　令若降下之陰不及醖藉之德稍遜者所當避忌又<lb/>
　云血病有二陽乗陰而血溢者其治在陽以寒待之<lb/>
<pb n="KR3e0089_WYG_006-9a"/>
　陰乗陽而血溢者其治在陰以温待之<lb/>
　參曰薑疆也界也如營衛氣血陰陽表裏踰越疆界<lb/>
　者能使之各各旋歸有如捍禦外侮之侵犯邊疆者<lb/>
　味辛氣温宣發生陽之氣充益火大之源以消隂翳<lb/>
　冷氣寒酸木僵設火毒熾盛豈堪僭服故治胸滿欬<lb/>
　逆之因肺氣浮越血衂妄行之因陰氣乗陽常自汗<lb/>
　出之因營弱衛强風濕成痺之因氣不宣通腸澼下<lb/>
　痢之因脾胃虚寒致水穀失於遊溢生者宣發乾者<lb/>
<pb n="KR3e0089_WYG_006-9b"/>
　温中去臭氣者生陽能辟濁陰也生陽宣發即通神<lb/>
　明之驗耳<lb/>
　　<hi>金曰從革從革作辛薑以辛勝禀庚辛之味獨専新秋前後三庚日三伏正所以緩火刑也秋熱則</hi>
　　<hi>爍金殆甚金且難於從革從革更難作辛矣故秋熱則無薑薑之畏日亦此意也</hi>
本經中品<lb/>
苦參氣味苦寒無毒主心腹結氣癥瘕積聚黄疸溺有<lb/>
餘瀝逐水除癰腫補中明目止淚<lb/>
　覈曰生汝南山谷及田野間近道處處有之苗髙三<lb/>
<pb n="KR3e0089_WYG_006-10a"/>
　四尺葉青色細碎極似槐葉春生冬凋花色黄白七<lb/>
　月結角如萊菔莢内有細子二三粒如小豆而堅根<lb/>
　三五料並生長五七寸兩指許大色黄褐味極苦生<lb/>
　河北者無花無子苖莖根葉皆相若也五六十月采<lb/>
　根暴乾修治用糯米濃泔汁浸一宿有腥穢氣浮在<lb/>
　水面上者須重重淘過即蒸之從已至申晒乾用𤣥<lb/>
　參為之使惡貝母兎絲子漏蘆反藜蘆<lb/>
　叅曰苦者言其味參者言其功力相參上下内外也<lb/>
<pb n="KR3e0089_WYG_006-10b"/>
　炎上作苦故一名陵節一名岑莖苦性走下故一名<lb/>
　地槐一名野槐苦能入骨故一名苦骨一名虎林復<lb/>
　名水槐菟槐苦<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>者禀水曰潤下之寒化爾合從至<lb/>
　陰對待火熱為因積聚為證者也更觀根生三五並<lb/>
　立亦若三相參伍相伍故得自參以上明目止淚自<lb/>
　參以下逐水餘瀝自參以外除癰腫黄疸自參以内<lb/>
　破結氣癥瘕葢心腹居中積聚火熱斯成衆𤯝對待<lb/>
　火熱所以補中方能參乗上下以及内外參之功用<lb/>
<pb n="KR3e0089_WYG_006-11a"/>
　大矣<lb/>
本經中品<lb/>
知母氣味苦寒無毒主消渴熱中除邪氣肢體浮腫下<lb/>
水補不足益氣<lb/>
　覈曰出瀕河懐衛彰德解州滁州彭城諸處二月宿<lb/>
　根再發四月開花色青如韭八月結實根至難死掘<lb/>
　出隨生修治槐砧上剉細木臼搗爛勿犯鐡器<lb/>
　參曰知母天一所生水德體用具備者也故主濡潤<lb/>
<pb n="KR3e0089_WYG_006-11b"/>
　燥涸對待熱中除邪氣肢體浮腫潤下水道者也設<lb/>
　舍肺金之母氣難以游溢轉輸矣何也母氣之藏真<lb/>
　髙於肺以行營衛陰陽乃能游溢通調轉輸决瀆耳<lb/>
　蓋益氣者亦母益子氣補不足者亦母能令子實也<lb/>
　原夫金為水母知母者如子知有母也别名蝭母蚳<lb/>
　母者依母彰名也兒草兒踵昌支者繇母命名也水<lb/>
　浚水參水須者離母立名也連母者正顯子連母義<lb/>
　貨母者即子母遞遷以成變化也知此則立名之義<lb/>
<pb n="KR3e0089_WYG_006-12a"/>
　或逺取物近取身可深長思矣<lb/>
本經中品<lb/>
白薇氣味苦鹹平無毒主暴中風身熱支滿忽忽不知<lb/>
人狂惑邪氣寒熱痠疼温瘧洗洗發作有時<lb/>
　覈曰出陜西及舒滁潤遼諸州近以山東沂濮莒萊<lb/>
　諸州者稱勝莖葉俱青頗類栁葉六七月開紅色花<lb/>
　遂結實根似牛膝而細長尺許色黄微白芳香襲人<lb/>
　者白薇也色白微黄折之易斷者白前也修治用糯<lb/>
<pb n="KR3e0089_WYG_006-12b"/>
　米泔浸一宿去髭槐砧上剉細蒸之從申至已晒乾<lb/>
　用惡黄耆大黄大㦸乾薑大棗乾漆山茱茰<lb/>
　參曰白薇别名白幕白者金色堅剛之體也微者隠<lb/>
　也隠身而行幕者軍行之幕以隠身也此指能治因<lb/>
　所治證以詮名耳氣平味苦鹹平則不上不下敦土<lb/>
　德化禦所不勝也炎上作苦苦性走下苦能入骨潤<lb/>
　下作鹹鹹性走血鹹能耎堅從巔及踵淪膚徹髓靡<lb/>
　不周到者也謂所勝因善行數變亦靡不周徧故也<lb/>
<pb n="KR3e0089_WYG_006-13a"/>
　故主因於暴風隠身而為身熱肢滿忽忽不知人狂<lb/>
　惑邪氣寒熱痠疼此風氣留其處故隠身而常在也<lb/>
　或隠身而行而為温瘧洒洒發作有時此風併衛居<lb/>
　隨衛氣之晝行於陽夜行於陰沉以内薄故發有期<lb/>
　而時作時休也此皆暴風數變之證金以制之制所<lb/>
　勝也别録主淋露遺尿即風隠膀胱也若水氣精損<lb/>
　即風隠於腎致令腎虚精涸腎虚水泛也若忽如死<lb/>
　人即風隠於血致令血厥也若温病多眠即風隠於<lb/>
<pb n="KR3e0089_WYG_006-13b"/>
　脉道致令衛氣不得晝行於陽也若痙則風隠於筋<lb/>
　驚則風行致令氣上也咸以暴風為因寒則非所宜<lb/>
　矣<lb/>
本經中品<lb/>
紫草氣味苦寒無毒主心腹邪氣五疸補中益氣利九<lb/>
竅<lb/>
　覈曰出碭山山谷及楚地今出襄陽多從南陽新野<lb/>
　来二月逐壟下子苖似蘭香赤莖青節紫花白實其<lb/>
<pb n="KR3e0089_WYG_006-14a"/>
　實秋月乃熟也春社前後采根頭有白毛如茸以石<lb/>
　壓扁暴乾收時忌人溺及驢馬糞并烟氣能令根黄<lb/>
　如未花時采取根色鮮明如已作花根色黯惡染色<lb/>
　亦不堪用也修治每觔用蠟二兩鎔水拌蒸水盡為<lb/>
　度去頭并兩畔髭細剉用<lb/>
　先人云紫草色勝葢肝主色而肝之色又從風化凡<lb/>
　病變於色者相宜然肝疏二便餌之大小便利為外<lb/>
　徵也<lb/>
<pb n="KR3e0089_WYG_006-14b"/>
　參曰紫間色水乗火色也氣寒味苦臭芳性潔稟水<lb/>
　氣澄湛之體捍格之用主心腹濁邪熱氣鬰作五黄<lb/>
　損氣閉竅者力能捍格而澄湛之别録廣心腹邪氣<lb/>
　及腫脹滿痛利九竅及通水道若兒瘡即熱濁於血<lb/>
　面皶即熱濁於氣於色耳蘄陽廣兒瘡及斑疹豆毒<lb/>
　活血涼血以利大腸經驗方云痘瘡三日隠隠將出<lb/>
　色赤便閉者相宜曽世榮云脾實協熱者可用脾虚<lb/>
　協寒者不可用慎之慎之<lb/>
<pb n="KR3e0089_WYG_006-15a"/>
　　<hi>兒醫用藥尚新無暇察色問證詳確病因致死生存亡莫之能測曽世榮及經驗方言簡意盡徳庇</hi>
　　<hi>後世</hi>
本經中品<lb/>
葱莖白氣味辛平無毒作湯主傷寒寒熱中風面目浮<lb/>
腫能出汗<lb/>
　覈曰所在有之凡四種山谷者曰茖葱陸地者曰胡<lb/>
　葱凍葱漢葱漢葱一名木葱莖薄味淡春時開花作<lb/>
　子卒黑而三瓣凍葱一名冬葱又名慈葱或名大官<lb/>
<pb n="KR3e0089_WYG_006-15b"/>
　葱莖柔而香不結子分莖栽蒔夏衰而冬盛胡葱莖<lb/>
　葉粗硬茖葱似胡葱而稍細茖葱療病凍葱入藥最<lb/>
　美也<lb/>
　參曰白根層理緑莖空中上達横徧陽氣前通之象<lb/>
　也方之竒方急方劑之宣劑通劑也故主陽氣閉塞<lb/>
　致寒風外侮作湯蕩滌之前通陽氣揚液為汗也先<lb/>
　人云葱葉離白轉大去根氣味更勝故從根柢直徹<lb/>
　巔頂仲景云少陰病面赤者四逆湯加葱白主之先<lb/>
<pb n="KR3e0089_WYG_006-16a"/>
　人云陰經面赤謂之戴陽葱白不離於陰以通陰中<lb/>
　之陽也蘄陽云葱管吹鹽入玉莖内治小便不通及<lb/>
　轉胞先人云雖是吹入實是透出雖是下通實是上<lb/>
　達活人書云頭痛如破者連根葱白半斤佐生薑二<lb/>
　兩水煮温服先人云病頭用根欲從甲乙直作丙丁<lb/>
　邪始淨盡深師方云胎動下血痛極搶心葱白煮濃<lb/>
　汁飲之未死即安已死即出先人云葱白雖通隂分<lb/>
　之陽其機輕捷使邪遽出無容留礙故中氣無損姙<lb/>
<pb n="KR3e0089_WYG_006-16b"/>
　娠為宜宗奭云葱主發散多食昏神先人云發散心<lb/>
　王之邪其機數數寧免自傷又云其氣開出當入太<lb/>
　隂其性通明當入陽明倘陽明闔機不及者投之為<lb/>
　害不淺又云卒中悶絶多屬陽氣閉塞葱力内開骨<lb/>
　節外達毫竅下及趺踵上徹巔頂可使生陽徧周四<lb/>
　大若出入之神機廢弛無能為矣<lb/>
本經中品<lb/>
澤蘭氣味苦微温無毒主乳婦内衂中風餘疾大腹水<lb/>
<pb n="KR3e0089_WYG_006-17a"/>
氣四肢浮腫骨節中水金瘡癰腫瘡膿<lb/>
　覈曰所在有之多生水中二月生苖莖方節赤四葉<lb/>
　相值葉似蘭草但不甚香枝葉間微有白毛為異七<lb/>
　月作蕚色純紫開時色紫白根色青紫與蘭草亦相<lb/>
　類也修治細剉以絹囊盛之懸於屋之南畔角上隂<lb/>
　乾取用<lb/>
　參曰澤蘭生水中乃水氣所聚澄潔水體宣通水用<lb/>
　者也故主乳婦内衂大腹水腫四肢浮腫骨節中水<lb/>
<pb n="KR3e0089_WYG_006-17b"/>
　及金瘡癰腫瘡膿悉屬體失澄潔用失宣通其辟不<lb/>
　祥與中風餘疾皆體用功力耳<lb/>
本經中品<lb/>
白鮮根皮氣味苦寒無毒主頭風黄疸欬逆淋瀝女子<lb/>
陰中腫痛濕痺死肌不可屈伸起止行步<lb/>
　覈曰出河中江寧滁州潤州而蜀中者為勝苖莖都<lb/>
　青葉色稍白如槐葉亦如茱茰葉四月開花淡紫色<lb/>
　似小蜀葵花根似小蔓青皮黄白而中實氣臭正似<lb/>
<pb n="KR3e0089_WYG_006-18a"/>
　羊羶也春采者堅白夏采者虚惡惡螵蛸桔梗茯苓<lb/>
　萆薢<lb/>
　先人云羶者肝之臭當入肝為肝之用藥從治風氣<lb/>
　者也亦可入脾除濕脾以肝為用耳<lb/>
　參曰白曰金鮮曰腥金之色與臭也又不以夀終者<lb/>
　曰鮮故唯春采者堅白夏采者虚惡以方生則力銳<lb/>
　形腐則氣萎而力不専矣味苦氣寒對待以熱為病<lb/>
　以風為本如風中頭而標頭風鬱肌層而標黄疸入<lb/>
<pb n="KR3e0089_WYG_006-18b"/>
　毫竅而標欬逆客膀胱而標淋瀝侵陰中而標腫痛<lb/>
　更合濕曰痺如痺肌而標死肌痺筋而標不可屈伸<lb/>
　及起止行步不正也設合寒本氣味不相投矣<lb/>
本經中品<lb/>
山茱茰氣味酸平無毒主心下邪氣寒熱温中逐寒濕<lb/>
痺去三蟲乆服輕身<lb/>
　覈曰生漢中山谷及瑯琊寃句今海州兖州近道諸<lb/>
　山中亦有木髙一二丈葉如梅而有刺二月開花如<lb/>
<pb n="KR3e0089_WYG_006-19a"/>
　杏四月結實如酸棗深赤色一種葉榦花實俱相似<lb/>
　但核有八稜名雀兒蘇别是一種不堪入藥修治以<lb/>
　酒潤去核緩火熬乾勿誤食核令人滑精蓼實為之<lb/>
　使惡桔梗防風防已<lb/>
　先人云酸温津潤合從水藏之精液亦非自力所能<lb/>
　致必欲待人待時而興者<lb/>
　參曰茱諧朱謂木胎火含陽於内也茰諧㬰謂寃曲<lb/>
　從乙木之性也春半開花夏半結實色赤味酸入肝<lb/>
<pb n="KR3e0089_WYG_006-19b"/>
　之體肝之心藥也心下為寒熱所薄則火失煖熱性<lb/>
　茱茰温中對待治之痺逐蟲去而身輕矣客曰肝主<lb/>
　疎泄癃閉者當用茱茰别録止小便利者何也頤曰<lb/>
　此肝用太過茱茰補體使體用均平耳<lb/>
本經中品<lb/>
赤小豆氣味甘酸平無毒主下水腫排癰腫膿血<lb/>
　覈曰赤小豆廣雅稱答蘇恭單稱赤豆葉曰藿近世<lb/>
　咸用赤黑相間之草實為赤小豆者謬甚矣此豆以<lb/>
<pb n="KR3e0089_WYG_006-20a"/>
　𦂳小而赤黯色者入藥最良稍大而鮮紅及淡紅色<lb/>
　者僅堪供食并不療疾俱於夏至後下種苖科髙尺<lb/>
　許枝葉似豇豆葉微圓峭而小至秋開花亦似豇豆<lb/>
　花淡銀褐色而有腐氣莢長二三寸似菉豆莢而稍<lb/>
　大皮色微白帶紅三青二黄時收之可食入藥用者<lb/>
　必須老赤也<lb/>
　參曰豆為腎水之主穀赤小者又為腎之心物水之<lb/>
　用藥矣故主水用不行致作水腫及癰膿爾别録廣<lb/>
<pb n="KR3e0089_WYG_006-20b"/>
　之治寒熱熱中消渴者以寒本之氣入通於腎而病<lb/>
　熱標之亦腎氣不周於胸消渴引飲也洩利癃閉正<lb/>
　水無用腹滿為樞機轉闔吐逆卒澼為開闔兩持仲<lb/>
　景先生赤小湯療傷寒瘀熱在裏身必發黄之義可<lb/>
　黙悟矣<lb/>
本經中品<lb/>
大豆黄卷氣味甘平無毒主濕痺筋攣膝痛不可屈伸<lb/>
　覈曰造黄卷法壬癸日以井華水浸黑大豆候芽長<lb/>
<pb n="KR3e0089_WYG_006-21a"/>
　五寸乾之即為黄卷用時熬過服食所需也<lb/>
　參曰大豆作黄卷比之區萌而達蘖者長十數倍矣<lb/>
　從艮而震震而巽矣自癸而甲甲而乙矣始生之曰<lb/>
　黄黄而卷曲直之木性備矣木為肝藏藏真通於肝<lb/>
　肝藏筋膜之氣也大筋聚於膝膝屬谿谷之府也故<lb/>
　主濕痺筋攣膝痛不可屈伸屈伸為曲直象形從治<lb/>
　法也<lb/>
别録中品<lb/>
<pb n="KR3e0089_WYG_006-21b"/>
水銀氣味辛寒有毒主疹瘻痂瘍白秃殺皮膚中蝨墮<lb/>
胎除熱伏金銀銅錫毒鎔化還復為丹久服神仙不死<lb/>
　覈曰原名澒一名汞汞與澒同剛目名靈液藥性名<lb/>
　姹女此丹竈家言也古采符陵平土今采秦州商州<lb/>
　道州邵武軍者淮南子言弱土之氣御於白天生白<lb/>
　礜白礜生白澒陶𢎞景言是出硃砂腹中者佳亦有<lb/>
　别出沙地色青白者為之生澒或硃砂粗末或山石<lb/>
　折裂采其砂石燒煆成者色小白而濁皆不及生澒<lb/>
<pb n="KR3e0089_WYG_006-22a"/>
　之能應化無方也陳霆墨談云拂林國當日沒處有<lb/>
　澒海周匝七八十里國人取之近海十數里掘坑塹<lb/>
　數十方乃使健夫駿馬徧體粘貼金箔行近海隅日<lb/>
　光晃耀澒則滚沸如潮湧逐而至若琥珀之遇芥磁<lb/>
　石之見鐵葢澒以金為食也遂回馬疾馳俟湧逐之<lb/>
　勢漸緩遇坑塹則澑積於中否則人馬亦為之褁沒<lb/>
　矣取得此品合香草煎製便成白金為丹家至寶世<lb/>
　用熟澒燒煉經數十百世曽未成丹者以熟澒氣去<lb/>
<pb n="KR3e0089_WYG_006-22b"/>
　形存名曰陰符又曰死尸徒消年嵗終不可得也一<lb/>
　種草澒法用細葉馬齒莧先以槐木槌熟向日東作<lb/>
　架暴二三日經乆更善乃燒灰存性置瓦甕中封固<lb/>
　甕口埋土内四十九日則澒成矣每莧百觔可得澒<lb/>
　三兩或十兩胡演丹藥祕訣云取硃砂澒法用瓷瓶<lb/>
　盛硃砂不拘多寡以紙封瓶口香草湯煮一伏時先<lb/>
　於地上掘一土坑置一鐵盤於坑内次以瓷瓶倒覆<lb/>
　盤内遂用鹽泥封固近盤瓶口更築實以土露瓶下<lb/>
<pb n="KR3e0089_WYG_006-23a"/>
　節之半於土上圍以栗炭煆二炷香火息氣冷澒自<lb/>
　流溢盤中矣每硃砂末一觔可得澒十兩舊坑明透<lb/>
　好砂可得澒十五兩邕州溪洞燒取極易以百兩為<lb/>
　一銚銚之制似豬脬外糊厚紙數重貯之即不走漏<lb/>
　若散失在地以川椒末或茶末收之或真金及鍮石<lb/>
　引之即止嘉謨云去澒之砂魄名曰天琉丹竈家用<lb/>
　之修治勿用草澒并硃漆中燒出者或經别藥制過<lb/>
　者或死尸中流者誤服為毒甚深不可不辨必取生<lb/>
<pb n="KR3e0089_WYG_006-23b"/>
　澒但不易得唯砂末燒取者乃可用之用紫背天葵<lb/>
　夜交藤汁同煮一伏時以去其毒修治十兩二汁合<lb/>
　用七鎰宗奭云澒得鉛則凝得硫黄則結銅得之則<lb/>
　明灌尸中則後腐以五金置其上則浮得紫背天葵<lb/>
　紫河車則伏得川椒則收可以勾金可以湧泉匱葢<lb/>
　藉死澒氣也並棗肉研乳則散别法制之則成膩粉<lb/>
　粉霜吐唾研之可死蟲蝨也土宿真君云荷葉松葉<lb/>
　松脂榖精草萱草金星草瓦松夏枯草忍冬莨菪子<lb/>
<pb n="KR3e0089_WYG_006-24a"/>
　鴈来紅馬蹄香獨枝蓮水慈姑萬年青蒼耳草陸六<lb/>
　藤白花充蔚皆能制汞<lb/>
　參曰水銀似水如銀也原名澒澒從水項聲音為水<lb/>
　銀澒俗作水銀汞者謬矣澒者天地鴻洞未分之象<lb/>
　也故澒舍水而流含風而動含火而鎔含地而堅顯<lb/>
　諸木而色華青顯諸火而還丹赤顯諸土而峭粉黄<lb/>
　顯諸金而凝霜白顯諸水而結砂𤣥隨合仍分隨分<lb/>
　仍合徧周四大攢簇五行神仙不死藥也顧注留九<lb/>
<pb n="KR3e0089_WYG_006-24b"/>
　竅死且不朽況餌服者乎故對待生欲速朽者為疹<lb/>
　瘻為痂瘍白秃殺皮膚中蝨其功特著有言氣寒為<lb/>
　隂金之屬者恐失體用相盪之為性矣<lb/>
本經中品<lb/>
石硫黄氣味酸温無毒主婦人隂蝕疽痔惡血堅筋骨<lb/>
除頭秃能化金銀銅鐵奇物<lb/>
　覈曰出東海牧羊山谷及太行河西山今南海諸畨<lb/>
　嶺外州郡亦有不及崑崙雅州舶上来者此火石之<lb/>
<pb n="KR3e0089_WYG_006-25a"/>
　精礬石之液也所在之處必有温泉作石硫黄氣以<lb/>
　顆塊瑩淨光膩色黄嚼之無聲者彌佳夾土及石者<lb/>
　不堪入藥一種赤色者曰石亭脂青色者曰冬結石<lb/>
　鵞黄色者曰崑崙黄半白半黒者曰神驚石並不堪<lb/>
　用又有一種水流黄出廣南及資州從溪澗水中流<lb/>
　出以茅收取熬出者曰真珠黄氣極腥臭堪入瘡藥<lb/>
　一種土硫黄出閩漳對海有山名雞籠頭刮取山邊<lb/>
　砂土日中暴乾和牛脂煎研去砂土漉出清汁乾之<lb/>
<pb n="KR3e0089_WYG_006-25b"/>
　即土硫黄也入藥亦佳修治先以萊菔剜空置硫黄<lb/>
　於萊菔空内合定用稻糠火煨熟去其臭氣再以紫<lb/>
　背浮萍同煮一日消其火毒更以皂莢煎湯淘之去<lb/>
　其黒漿曽青為之使畏細辛飛廉朴消鐵錯<lb/>
　參曰石硫黄偏得山石慓悍之性陽燧為體動流為<lb/>
　用者也氣禀火温味兼木酸葢木從火得風自火出<lb/>
　故爾合入厥陰從乎中治故主隂蝕疽痔及惡血為<lb/>
　𤯝無以奉髮美毛正骨柔筋者悉屬隂凝至堅對待<lb/>
<pb n="KR3e0089_WYG_006-26a"/>
　治之陽生陰長陽殺隂藏矣化金銀銅鐵竒物此火<lb/>
　之精礬之液耳<lb/>
　　<hi>厥陰之上風氣主之中見少陽少陽相火也</hi>
本經中品<lb/>
白馬陰莖氣味甘鹹平無毒主傷中絶脈陰痿不起强<lb/>
志益氣長肌肉肥徤生子<lb/>
　覈曰馬生雲中白者入藥最良雲中今大同府東南<lb/>
　者弱劣不堪用耳孕十有二月而生應陰以紀陽也<lb/>
<pb n="KR3e0089_WYG_006-26b"/>
　葢陰合於八八合陽九八九七十二二主地地主月<lb/>
　月精為馬月數十二故十有二月而生月度疾故善<lb/>
　走也一嵗曰䭴二嵗曰駒三嵗曰駣八嵗曰<graphic n="KR2473" url="https://raw.githubusercontent.com/kanripo/KR-Gaiji/master/images/KR2473.png" mimeType="image/png"/>八嵗<lb/>
　一變故從八也欲知其嵗以齒别耳種類雖多咸以<lb/>
　色取如爾雅云小領盜驪絶有力駥膝上皆白惟馵<lb/>
　四骹皆白驓四蹢皆白首前足皆白騱後足皆白<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　前右足白啟左白踦後右足白驤左白䭴駵馬白腹<lb/>
　騵驪馬白跨驈白州驠尾本白騴尾白駺馰顙白顛<lb/>
<pb n="KR3e0089_WYG_006-27a"/>
　白達素縣面顙皆白惟駹回毛在膺宜乗在肘後減<lb/>
　陽在幹茀方在背闋黄逆毛居馻騋牝驪牡𤣥駒褭<lb/>
　驂牡曰騭牝曰騇駵白駁黄白騜駵馬黄脊騝驪馬<lb/>
　黄脊騽青驪駽青驪驎驒青驪繁鬛騥驪白雜毛駂<lb/>
　黄白雜毛駓隂白雜毛駰蒼白雜毛騅彤白雜毛□<lb/>
　白馬黑鬛駱白馬黑唇駩黑喙騧一目白瞷二目白<lb/>
　魚如宗廟齊毫戎事齊力田獵齊足此言所尚如騊<lb/>
　駼野馬駮如倨牙食虎豹騉蹏趼善陞甗騉䟻枝蹏<lb/>
<pb n="KR3e0089_WYG_006-27b"/>
　趼善陞甗此屬異品凡相馬者先除三羸五駑乃相<lb/>
　其餘肝欲得小耳小則肝小肺欲得大鼻大則肺大<lb/>
　脾欲得小膁小則脾小心欲得大目大則心大又云<lb/>
　眼欲得有紫艶口欲得有紅光上唇欲得緩下唇欲<lb/>
　得急上齒欲鈎鈎則夀下齒欲鋸鋸則怒脊欲大而<lb/>
　抗額欲方而平喉欲曲而深胸欲直而出免間欲啟<lb/>
　虎口欲開升肉欲大而明輔肉欲大而朗耳欲如劈<lb/>
　竹睛欲如懸鈴頭欲髙如剥兎項欲起如飛龍又云<lb/>
<pb n="KR3e0089_WYG_006-28a"/>
　人眼鳥目鹿背麟腹虎胸龜尾擎頭如鷹垂尾如篲<lb/>
　又云望之大就之小筋馬也望之小就之大肉馬也<lb/>
　前視見目旁視見腹後視見足駿馬也毛束皮皮束<lb/>
　筋筋束肉肉束骨五者兼備天下之馬也又云口中<lb/>
　紅白間色者夀鼻中紅色如朱㸃書者夀眼中赤色<lb/>
　如字形者夀動則逸靜則殃起先前足臥先後足常<lb/>
　臥則病常立則安有肝無膽者畜生於午禀火氣而<lb/>
　生者馬火不能生木故有肝無膽膽者木之精木藏<lb/>
<pb n="KR3e0089_WYG_006-28b"/>
　不足故食其肝者死修治取銀色無病白馬春月游<lb/>
　牝時力勢正强者生取隂乾百日用時以銅刀破作<lb/>
　七片將生羊血拌蒸半日晒乾粗布拭去皮及乾血<lb/>
　剉碎用<lb/>
　參曰本經取馬以白為良故五畜以馬為金也葢十<lb/>
　二辰午為馬謂隂始生於午六陽之化太陰之屬也<lb/>
　是主手太陰肺足太陰脾藏真濡於脾脾藏肌肉之<lb/>
　氣也故主長肌肉而肥徤藏真髙於肺以行營衛陰<lb/>
<pb n="KR3e0089_WYG_006-29a"/>
　陽也故主傷中絶脈而益氣若强志有子為水藏事<lb/>
　水以金為母土為制制則化生耳若主陰痿不起正<lb/>
　陰始生於午自强而不息應陰以陽紀也<lb/>
本經中品<lb/>
牡狗隂莖氣味鹹平無毒主傷中陰痿不起令强熱大<lb/>
生子女子帶下十二疾<lb/>
　覈曰狗有三守狗獵狗豢狗也在禽為婁卦為艮五<lb/>
　行為木十二子為戍斗精所生也七九六十三陽氣<lb/>
<pb n="KR3e0089_WYG_006-29b"/>
　生故狗三月而生也三子曰猣二子曰獅一子曰玂<lb/>
　末成曰毫爾雅云狣厖狗也厖犬多毛也㺌犬吠不<lb/>
　止也獒犬知人心所使也㹞徤犬也狄赤犬也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>白<lb/>
　犬也狡小犬也獹黒色韓良犬㹱黑白宋良犬也<graphic n="KR1807" url="https://raw.githubusercontent.com/kanripo/KR-Gaiji/master/images/KR1807.png" mimeType="image/png"/>
　逐虎犬也窮奇驅妖神狗也長喙曰獫短喙曰猲去<lb/>
　勢曰猗髙四尺曰獒狂犬曰猘善守者喙長善獵者<lb/>
　喙短供饌者體肥入藥者守狗也獵者搏食守者苟<lb/>
　食性險而出警吠止禦故艮為狗艮陽在上故也豺<lb/>
<pb n="KR3e0089_WYG_006-30a"/>
　見之跪虎食之醉食木鱉則死遼東有鷹産必三卵<lb/>
　一鷹一鵰一犬以禽乳獸類化生也又老木之精狀<lb/>
　如狗色黒無尾烹之可食無情之感精靈之變也荆<lb/>
　楚記云雞寒狗熱畏杏仁反商陸合蒜食損人同菱<lb/>
　食生癲犬不炙食令人消渴妊婦食之其子無聲熱<lb/>
　病後食之卒殺人也病犬狂犬自死犬有大毒懸蹄<lb/>
　之犬赤股而躁者其氣臊犬目赤者有屍毒不則欲<lb/>
　狂而尾垂矣<lb/>
<pb n="KR3e0089_WYG_006-30b"/>
　參曰犬象形孔子曰視犬字如畫韓子云蠅營狗苟<lb/>
　狗苟故從苟也埤雅云犬獵狗狩狩以守之獵以逐<lb/>
　之孔子曰狗叩也叩氣吠以守也其羣以時言能守<lb/>
　也對待不知持滿以欲竭精致傷中陰痿不起者功<lb/>
　能警禦嚴守令强熱大必持其精氣滿溢而寫則生<lb/>
　子矣女子帶下十二疾可默㑹矣<lb/>
本經下品<lb/>
代赭石氣味苦寒無毒主鬼疰賊風蠱毒殺精物惡鬼<lb/>
<pb n="KR3e0089_WYG_006-31a"/>
腹中毒邪氣女子赤沃漏下<lb/>
　覈曰出代郡及姑幕北山經云少陽之山中多美赭<lb/>
　西山經云石脆之山灌水出焉中有流赭管子云其<lb/>
　山有赭其下有鐵處處山中亦有之西北者為良也<lb/>
　生山峡中者赤紅青色而有澤上紋如浮漚俗呼丁<lb/>
　頭赭修治細研以臘水重重飛過水上有赤色如薄<lb/>
　雲者去之澄淨去水再以茗汁煮一伏時取出研萬<lb/>
　餘匝用鐵鐺燒赤下白蠟一兩待化投新汲水衝之<lb/>
<pb n="KR3e0089_WYG_006-31b"/>
　再煮一二十沸取出晒乾用<lb/>
　先人云去浮赤奪其先聲烹白蠟培其根本肝與血<lb/>
　大獲保任矣<lb/>
　參曰靈樞稱衛氣為帥氣隠居稱大赭為血師則大<lb/>
　赭當為營氣之司命矣經云命曰營氣以奉生身莫<lb/>
　貴乎此先人云鬼疰三證大為生氣之害然必伏匿<lb/>
　陰血中乃肆毒惡赭色丹青承宣君相火為血師保<lb/>
　任仍令就規矩㑹尺寸以合五十營奉身生氣如常<lb/>
<pb n="KR3e0089_WYG_006-32a"/>
　營血安堵如故矣<lb/>
本經下品<lb/>
戎鹽氣味鹹寒無毒主明目目痛益氣堅筋骨去毒蠱<lb/>
　覈曰戎鹽即青鹽亦赤鹽也史書言虜中鹽有九種<lb/>
　曰白鹽食鹽黑鹽胡鹽柔鹽赤鹽駁鹽臭鹽馬齒鹽<lb/>
　而戎鹽即胡鹽日華一名羌鹽唐本一名秃登鹽大<lb/>
　明一名隂土鹽生沙崖山坂之陰土石間也大小不<lb/>
　常形作塊片間有方稜或如雞卵或如菱米堅結似<lb/>
<pb n="KR3e0089_WYG_006-32b"/>
　石色𤣥紫白味不甚鹹臭若<graphic n="KR1409" url="https://raw.githubusercontent.com/kanripo/KR-Gaiji/master/images/KR1409.png" mimeType="image/png"/>鷄之氣燒之不鳴烢<lb/>
　者是也京州異物志云姜賴之墟今稱龍城剛鹵千<lb/>
　里蒺藜之形其下有鹽累碁而生又云鹽山二岳二<lb/>
　色為質赤者如丹黒者如漆小大從意鏤之為物作<lb/>
　獸辟惡佩之為吉咸稱戎鹽可以療疾張果云赤戎<lb/>
　鹽生西戎禀自然水土之氣結而成質其地水土之<lb/>
　氣黄赤故鹽亦隨土氣而生味淡於石鹽力伏陽精<lb/>
　火中燒之汁仍紅赤凝定時色益赤者為真再燒之<lb/>
<pb n="KR3e0089_WYG_006-33a"/>
　最乆赤轉為青矣故一名絳鹽西京記云有青鹽池<lb/>
　出青鹽正方寸半其形如石味甚甘美真臘記云山<lb/>
　間有石味勝於鹽可琢為器梁杰公傳云交河之間<lb/>
　掘磧下數尺有紫鹽如紅如紫色鮮而甘其下丈許<lb/>
　必有瑿珀北戸録云張掖池中生桃花鹽色如桃花<lb/>
　隨月盈縮今寧夏近涼州地鹽井所出青鹽四方皎<lb/>
　潔如石山丹衛即張掖地有池産鹽紅色此二鹽者<lb/>
　即戎鹽之青赤二鹽也今方書但用青鹽不用赤鹽<lb/>
<pb n="KR3e0089_WYG_006-33b"/>
　并目赤鹽為異物矣本草云北海産青鹽南海産赤<lb/>
　鹽總從西戎来所謂南北者指西海之南北耳嶺南<lb/>
　一種紅鹽用色染成非真赤鹽也燒之出白汁凝定<lb/>
　仍轉白色矣丹房鑑源云蠻鹽可伏雌雄唯赤鹽為<lb/>
　上獨狐滔云戎鹽累卵乾<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>制土砂<lb/>
　參曰煮海為鹽若戎鹽者鍾海水自然之精氣不假<lb/>
　人力為也生海北者黒如漆海南者赤如丹赤則水<lb/>
　劣火勢黒則火勢劣水燒之最乆黑者赤赤者黑矣<lb/>
<pb n="KR3e0089_WYG_006-34a"/>
　以縁水火為性不越水火為色遞以水火為勝劣亦<lb/>
　遞以水火為功用也故主精明眼識為縁生於眼識<lb/>
　葢識精縁水為根縁明為塵塵為火用根為火體故<lb/>
　爾若益氣堅筋骨去毒蠱此寶明澄湛之休徴耳<lb/>
　　<hi>寶明即火澄湛即水經云寶明生潤水從火出矣</hi>
本經下品<lb/>
貫衆氣味苦微寒有毒主腹中邪熱氣諸毒殺三蟲<lb/>
　覈曰出𤣥山山谷及寃句少室山今陜西河東州郡<lb/>
<pb n="KR3e0089_WYG_006-34b"/>
　及荆襄間多有之生山隂近水處冬夏不死數根叢<lb/>
　生每根必有多莖貫之莖作三稜如蕨狀有黒色汁<lb/>
　頗涎滑也其葉兩兩對生如雞翎及鳳尾又似狗脊<lb/>
　葉而無鋸齒色青黄面深背淡四月花白七月實黒<lb/>
　相聚連卷而旁生其根曲而有尖觜黒鬚叢族亦似<lb/>
　狗脊根狀及伏鴟皮黒肉赤直而多枝若百頭也雚<lb/>
　菌赤小豆為之使伏石鍾乳<lb/>
　先人云百頭而以一貫故名貫衆連卷有夏脈如鈎<lb/>
<pb n="KR3e0089_WYG_006-35a"/>
　之象是心物無疑矣腹中邪熱是夏氣在藏之病從<lb/>
　血脈流入心腹之部者當須此品<lb/>
　參曰根具百頭獨莖葉兩兩相對若偶貫羣陰也因<lb/>
　名貫衆多生山陰近水處故禀苦寒氣味對待陽不<lb/>
　貫陰而成邪熱理不貫經而成諸毒生陽不貫四大<lb/>
　而成三蟲亦地以陽殺陰藏之象歟<lb/>
　　<hi>既連巻有夏脈如鈎之象則百頭一貫有心主百脈宗主之象矣假以治百合病者頗象形百合病</hi>
　　<hi>者百脈一宗悉致其病故也</hi>
<pb n="KR3e0089_WYG_006-35b"/>
本經下品<lb/>
白芨氣味苦平無毒主癰腫惡瘡敗疽傷陰死肌胃中<lb/>
邪氣賊風鬼撃痱緩不收<lb/>
　覈曰出北山山谷及寃句越山江淮河陜漢黔諸州<lb/>
　春生苖長尺許葉如初生㯶苖及藜蘆兩指許大色<lb/>
　青翠三四月葉中出條開紫花宛如草蘭即箬蘭也<lb/>
　結黄黒實根色白似菱有三角角頭生芽節間有毛<lb/>
　質極粘膩可作糊也紫石英為之使惡理石畏李核<lb/>
<pb n="KR3e0089_WYG_006-36a"/>
　仁杏核仁反烏頭<lb/>
　參曰白金及至也金至斯堅故主癰腫瘡疽死肌痱<lb/>
　緩不但堅形亦可堅藏填肺生葉填脈生血堅固歸<lb/>
　金金歸地大故也<lb/>
　　<hi>杭郡獄中有犯大辟者生肺癰膿成欲死得单方服白芨末遂獲生全越十年臨刑其肺已損三葉</hi>
　　<hi>所損處皆白芨末填補其間形色猶未變也</hi>
本經下品<lb/>
連翹氣味苦平無毒主寒熱鼠瘻瘰癧癰腫惡瘡癭瘤<lb/>
<pb n="KR3e0089_WYG_006-36b"/>
結熱蠱毒<lb/>
　覈曰出太山山谷今汴京及河中江寧潤淄澤兖鼎<lb/>
　岳利諸州皆有之獨蜀中者為勝有大翹小翹兩種<lb/>
　大翹生下濕地或山岡上葉青翠如榆葉水蘇軰莖<lb/>
　髙三四尺而色稍赤獨莖梢開花黄色可愛三秋着<lb/>
　子似蓮實之房亦若椿實之未開者翹出衆草殻小<lb/>
　堅外完無附蕚剖之中解氣甚芳馥實纔乾振之即<lb/>
　落若不着莖根如青蒿之白硬也小翹生岡原之上<lb/>
<pb n="KR3e0089_WYG_006-37a"/>
　莖葉花實皆似大翹但細小耳古者莖葉花實並用<lb/>
　今惟用實未見莖葉也南方一種莖短葉小惟實黄<lb/>
　黒子如粟粒乃旱蓮又一種如菡萏殻柔軟外有附<lb/>
　蕚抱之且無解脈亦不芳香乾之不落乆着莖上功<lb/>
　用殊别也<lb/>
　參曰内經常以車葢喻脈狀曰藹藹如車葢者陽結<lb/>
　也亦陽盛也本經乃以連翹名藥左傳云翹翹車乗<lb/>
　連連翹翹如車乗爾此形相似亦病相類也其主熱<lb/>
<pb n="KR3e0089_WYG_006-37b"/>
　結儼若陽結陽盛乎一名連軺軺亦小車也葢車者<lb/>
　引重致逺以濟不通周禮云車有天地之象是合隂<lb/>
　陽内外而言誠開闔之樞鍵也故主熱結在中為寒<lb/>
　熱䑕瘻瘰癧其本在藏其末在頸腋間也若蠱毒此<lb/>
　但沈於藏癭瘤癰腫此但浮於脈咸屬寒熱為病因<lb/>
　熱結為形證者也其功力與夏枯相等但夏枯偏於<lb/>
　從本秉寒水化令故上徹巔頂下及趺踵連翹偏於<lb/>
　從末秉容平氣味故外彌膚腠内偏五中至於解從<lb/>
<pb n="KR3e0089_WYG_006-38a"/>
　結心理則一矣先人云連翹治䑕瘻癰腫瘡瘤咸從<lb/>
　結氣所生取其象形易落而能自散也綱目謂狀似<lb/>
　人心故入心以痛痒瘡瘍皆屬心火也東垣謂十二<lb/>
　經瘡藥中不可無此何必似人心狀乎顧獨莖赤色<lb/>
　及結實在上原具心象又云散血結氣聚此以結治<lb/>
　結當用上聲之散不當用去聲之散散則自散而省<lb/>
　力散則分散而有為此先人備言所治之證頤但略<lb/>
　言能治之因合能所生成則命名之義了然矣<lb/>
<pb n="KR3e0089_WYG_006-38b"/>
本經下品<lb/>
白歛氣味苦平無毒主癰腫疸瘡散結氣止痛除熱目<lb/>
中赤小兒驚癎温瘧女子陰中腫痛帶下赤白<lb/>
　覈曰生衡山山谷及江淮荆襄懐孟商齊諸州二月<lb/>
　生苖多在林中作蔓赤節葉小如桑五月開花七月<lb/>
　結實根如雞鴨卵而稍長三五同窠皮黒肉白一種<lb/>
　赤斂花實功用少别表裏都赤也代赭為之使反烏<lb/>
　頭<lb/>
<pb n="KR3e0089_WYG_006-39a"/>
　參曰歛從欠音酣平聲與斂從攴音廉上聲者逈别<lb/>
　有以歛訓聚斂之斂謬矣葢歛欲也遂也金也潔也<lb/>
　堅潔遂欲以功用證名也故與白芨相參古方多並<lb/>
　用之但白芨因風致動而金至斯堅白歛因熱致結<lb/>
　而金遂斯解良繇金壊為形證此更堅形堅藏平定<lb/>
　隂陽内外上下以及血氣之傾移者也<lb/>
　　<hi>四大地大曰金與五行金行少有異同五行之金在藏歸肺在形歸皮毛四大之金凡屬堅固有形</hi>
　　<hi>統歸地大合五行中土金而言也</hi>
<pb n="KR3e0089_WYG_006-39b"/>
本經下品<lb/>
烏頭氣味辛温有大毒主中風惡風洗洗汗出除寒濕<lb/>
痺欬逆上氣破積聚寒熱其汁煎之名射罔殺禽獸<lb/>
　覈曰烏頭與附子同種葢初化之形物也近取野生<lb/>
　者别無釀造之法唯多歴年月則氣力勇悍其毒轉<lb/>
　甚處處有之苖葉花實並類川烏根外黒内白皺而<lb/>
　枯燥酉陽雜俎云雀芋狀如雀頭置乾地地反濕濕<lb/>
　地地反乾飛鳥觸之墮走獸遇之僵一曰烏草即烏<lb/>
<pb n="KR3e0089_WYG_006-40a"/>
　頭之野生者修治用文武火中炮令皺折劈破用莽<lb/>
　草為之使反半夏括樓貝母白歛白芨惡藜蘆<lb/>
　參曰烏日魄也兼天雄附側之陽而首出之命曰烏<lb/>
　頭經云陽氣者若天與日是故陽因而上衛外者也<lb/>
　故主中風惡風汗出洗洗致衛氣散解者力堪衛外<lb/>
　而為固者也寒濕合痺致欬逆上氣積聚寒熱致内<lb/>
　閉不通外壅肌肉者力主俾通而起亟之先人云人<lb/>
　病有四曰痺風痿厥烏力唯宣痺風陽行有四曰升<lb/>
<pb n="KR3e0089_WYG_006-40b"/>
　降出入烏力唯從升出但陽喜獨行而専操殺業在<lb/>
　剛愎人所當禁忌又云有家蒔有野生野生無人氣<lb/>
　無理法與生人反鳥獸不可與同羣一味草烏而已<lb/>
本經下品<lb/>
附子氣味辛温有大毒主風寒欬逆邪氣寒濕踒躄拘<lb/>
攣膝痛不能行步破癥堅積聚血瘕金瘡<lb/>
　覈曰出犍為山谷及少室近以蜀道綿州龍州者良<lb/>
　他處雖有力薄不堪用也綿州即故廣漢領縣凡八<lb/>
<pb n="KR3e0089_WYG_006-41a"/>
　唯彰明出附子彰明領鄉凡二十唯赤水亷水昌明<lb/>
　㑹昌出附子而赤水為多每嵗以上田熟耕作壟取<lb/>
　種於龍安龍州齊歸木門青塠小坪諸處十一月播<lb/>
　種春月生苖莖類野艾而澤葉類地麻而厚花則瓣<lb/>
　紫㽔黄苞長而圓實類桑椹子細且黒七月采根謂<lb/>
　之早水拳縮而小葢未長成耳九月采者佳其品凡<lb/>
　七本同而末異也初種之化者為烏頭少有旁尖身<lb/>
　長而烏附烏頭而旁生雖相須實不相連者曰附子<lb/>
<pb n="KR3e0089_WYG_006-41b"/>
　左右附而偶生者曰鬲子種而獨生無附長三四寸<lb/>
　者曰天雄附而尖者曰天錐附而上出者曰側子附<lb/>
　而散生者曰漏藍子皆脈絡連貫如子附母而附子<lb/>
　以貴故専附名也凡種一而子六七以上則皆小種<lb/>
　一而子二三則稍大種一而子特生則特大而附子<lb/>
　之形以蹲坐正節角少者為上有節多鼠乳者次之<lb/>
　形不正而傷缺風皺者為下矣又附子之色花白者<lb/>
　為上鐵色者次之青緑者為下天雄烏頭天錐皆以<lb/>
<pb n="KR3e0089_WYG_006-42a"/>
　豐實盈握者為勝漏藍側子如園人乞役卑卑不數<lb/>
　也漏藍即雷公所謂木鼈子大明所謂虎掌鬲子即<lb/>
　烏喙天錐即天雄類方書並無此名功用當相同爾<lb/>
　然而易植難成功疎質變或種美而苖不茂或苖秀<lb/>
　而根不充或已釀而腐或已曝而攣原屬氣化又復<lb/>
　化氣成消若有神物陰為之者故園人嘗禱於神目<lb/>
　為藥妖者以此修治入栁木灰火中炮令皺折竹刀<lb/>
　刮去孕子并底劈破於屋下平地掘一土坑安之至<lb/>
<pb n="KR3e0089_WYG_006-42b"/>
　明取出焙乾若陰製者生去皮尖及底薄切作片用<lb/>
　東流水及黒豆浸五日夜取出日中晒乾地膽為之<lb/>
　使惡蜈蚣畏防風黒豆甘草人參黄耆<lb/>
　參曰附子天雄側子即烏頭種子竒生無偶者曰天<lb/>
　雄偶生旁立者曰附子旁生支出者曰側子側子青<lb/>
　陽附子顯明天雄巨陽耳故附子司顯明主潤宗筋<lb/>
　束骨而利機闗也顯明陽虚則宗筋縱致踒躄拘攣<lb/>
　膝痛不能行步矣併司宗氣不㑹呼吸為欬逆及血<lb/>
<pb n="KR3e0089_WYG_006-43a"/>
　失氣呴為癥堅積聚者莫不繇風寒寒濕為痺因不<lb/>
　能則為病為熱為形證者也設肺熱葉焦發為踒躄<lb/>
　者所當避忌先人云欬逆邪深寒濕氣死機闗已弛<lb/>
　堅凝固結者匪此真火㸃化未易開通耳<lb/>
　　<hi>青陽少陽也顯明陽明也巨陽太陽也顯明陽虚之踒躄太隂隂虚之踒躄差之毫釐謬則千里</hi>
本經下品<lb/>
天雄氣味辛温有大毒主大風寒濕痺歴節痛拘攣緩<lb/>
急破積聚邪氣金瘡强筋骨輕身健行<lb/>
<pb n="KR3e0089_WYG_006-43b"/>
　覈曰不生附側經年獨長而大者天雄也生成已具<lb/>
　附子條内修治如附子法逺志為之使惡腐婢忌䜴<lb/>
　汁<lb/>
　先人云合名與形當屬陽中之陽秪能助長不能化<lb/>
　育命門之用藥也<lb/>
　參曰天以體言雄以用言不雜於隂柔不惑於邪亂<lb/>
　者也一名白幕幕者軍旅行舎喻天行健自强不息<lb/>
　之象也主輕身健行望見其雄武矣若大風寒濕痺<lb/>
<pb n="KR3e0089_WYG_006-44a"/>
　證及積聚邪氣金瘡嫌於無陽者乃得行險而不失<lb/>
　其正<lb/>
本經下品<lb/>
半夏氣味辛平有毒主傷寒寒熱心下堅胸脹欬逆頭<lb/>
眩咽喉腫痛腸鳴下氣止汗<lb/>
　覈曰出槐里川谷槐里屬扶風今青州齊州吴中浙<lb/>
　中亦有之生丘澤田野間二月發苖一莖或三莖髙<lb/>
　八九寸莖端葉三淺緑色夏至半夏生連綴莖下也<lb/>
<pb n="KR3e0089_WYG_006-44b"/>
　形似羊眼圓白者為勝江南一種大徑寸南人特重<lb/>
　之乃繇跋誤作半夏也又一種絶似半夏但咬着微<lb/>
　酸者名白傍<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>子並不入藥用修治每半夏四兩用<lb/>
　白芥子末三兩以釅醋先調芥子末次將半夏投入<lb/>
　洗之涎盡為度否則令人氣逆怒滿也射干為之使<lb/>
　惡皂莢畏雄黄生薑乾薑秦皮龜甲烏頭<lb/>
　參曰月令半夏生葢當夏之半也天地相遇品物咸<lb/>
　章之時矣以純乾决盡至垢而一陰見故主陰陽開<lb/>
<pb n="KR3e0089_WYG_006-45a"/>
　闔之半闗鍵之樞如半欲開半欲闔半欲開闔者莫<lb/>
　不從令訓釋主治先人詳悉題藥矣<lb/>
　　<hi>從半欲開處居多如傷寒寒熱頭眩少陽之樞半欲開也咽喉腫痛少隂之樞半欲開也心下堅胸</hi>
　　<hi>滿欬逆身形之半欲開也腸鳴亦身形之半欲開半欲闔也下氣及汗出此則身形之中欲闔外欲</hi>
　　<hi>闔也</hi>
本經下品<lb/>
虎掌氣味苦温有大毒主心腹寒熱結氣積聚伏梁傷<lb/>
筋痿拘攣利水道<lb/>
<pb n="KR3e0089_WYG_006-45b"/>
　覈曰出漢中山谷及寃句安東河北州郡近道亦有<lb/>
　之四月生苖髙尺餘獨莖上有葉如爪一窠生八九<lb/>
　莖時出一莖作穗直上如䑕尾中生一葉如匙褁莖<lb/>
　作房旁開一口上下尖中有花青褐色結實如麻子<lb/>
　熟便白色自落布地一子只一窠九月葉殘取根但<lb/>
　初孕之根僅如豆大漸長者似半夏而扁年乆者始<lb/>
　圓及寸大如雞卵周匝生芽三四枝或五六枝圓如<lb/>
　指頂宛若虎掌冀州一種呼天南星二月生苗髙一<lb/>
<pb n="KR3e0089_WYG_006-46a"/>
　二尺莖似荷梗葉似蒟蒻兩枝相抱五月開花黄色<lb/>
　似蛇首七月結實作穗似石榴子二八月采根似芋<lb/>
　而扁與蒟蒻相類人多誤采了不可辨但蒟蒻莖斑<lb/>
　花紫南星根小肌膩炮之易製為别然南星即虎掌<lb/>
　同類而異種其根大者周匝亦有圓芽但不若虎掌<lb/>
　莖葉似爪五出分列也江州一種草虎掌葉大如掌<lb/>
　面青背紫三四葉為一本經冬不凋不結花實根之<lb/>
　四畔亦有圓芽名象雖同治療逈别修治取重一兩<lb/>
<pb n="KR3e0089_WYG_006-46b"/>
　者氣専力倍用治風痰生用須温湯洗淨再以白礬<lb/>
　作湯或皂角煎汁浸二三日每日一換浸足暴乾熟<lb/>
　用擇黄土地上掘一小坑深五六寸先以炭火燒紅<lb/>
　次用好酒沃之乃安虎掌於坑内上以瓦盆覆定灰<lb/>
　泥固濟過夜取用設急用用濕紙包褁埋糠灰火中<lb/>
　周匝綻裂便可用矣一法以酒浸一宿用桑柴火蒸<lb/>
　之常令洒酒入甑内令氣猛一伏時取出竹刀剖開<lb/>
　味不麻舌為度一法以生薑杵碎和黄泥包虎掌煨<lb/>
<pb n="KR3e0089_WYG_006-47a"/>
　熟去泥焙用若造麴用生薑汁及礬作湯和虎掌末<lb/>
　作小餅子安籃内楮葉包葢俟上有黄衣生取晒收<lb/>
　之造膽星法將虎掌研末臘月取黄牯牛膽汁和匀<lb/>
　納膽囊内懸係有風處乾之年乆彌佳蜀漆為之使<lb/>
　惡莽草<lb/>
　先人云名色性氣合屬燥金味苦氣温又得火化為<lb/>
　肺金之用藥也與易稱熯萬物令燥者合其德當治<lb/>
　風苐可平諸疾生風不可平風生諸疾以非真實燥<lb/>
<pb n="KR3e0089_WYG_006-47b"/>
　故其治諸暴强直支痛裏急筋縮緛戾平以虎掌風<lb/>
　從燥已矣<lb/>
　參曰命名虎掌不獨莖葉根荄形相似也虎力在掌<lb/>
　故主寒熱氣結積聚伏梁以及心腹若探囊耳葢掌<lb/>
　用在筋且風生從虎故主厥隂風木變生筋主為病<lb/>
　以致筋痿攣拘也風行水渙故并利水道<lb/>
　　<hi>厥陰變𤯝則風木之化不行焉虎嘯風生從其類也風感水受木道乃行故利水道</hi>
本經下品<lb/>
<pb n="KR3e0089_WYG_006-48a"/>
常山氣味苦寒有毒主傷寒寒熱發熱温瘧鬼毒胸中<lb/>
痰結吐逆<lb/>
蜀漆氣味辛平有毒主瘧及欬逆寒熱腹中癥堅積聚<lb/>
邪氣蠱毒鬼疰<lb/>
　覈曰出益州川谷及漢中今宜都建平海州汴西淮<lb/>
　浙湖南並有之生山谷間莖圓有節髙三四尺葉似<lb/>
　茗兩兩相當二月作白花青蕚五月結實青圓三子<lb/>
　為房根似荆根色黄而皺苖即蜀漆也采時須連根<lb/>
<pb n="KR3e0089_WYG_006-48b"/>
　苗收用氣力始備性頗惡濕采即暴燥青白堪用否<lb/>
　則黒爛鬱壊矣宜都建平者根形細實宛如雞骨取<lb/>
　用最勝海州者葉似楸葉八月開花紅白似山楝而<lb/>
　小又天台一種土常山苖葉並甘而涼頗適口非同<lb/>
　類也修治如用蜀漆臨時去根同甘草相拌水潤蒸<lb/>
　之去甘草細剉再以甘草汁拌蒸晒乾取用如用常<lb/>
　山臨時去苖用酒浸一宿取出晒乾熬搗用常山畏<lb/>
　玉札蜀漆惡貫衆括樓為之使<lb/>
<pb n="KR3e0089_WYG_006-49a"/>
　參曰經乆不遷之謂常宣氣散生之謂山葢以止行<lb/>
　行止為體用故一名互草從治傷寒温瘧之體似止<lb/>
　顯寒熱往来之用似行及鬼毒與胸中結痰吐逆之<lb/>
　似止而行似行而止者苖曰蜀漆山獨之謂蜀水瀉<lb/>
　欲留之謂漆故功用相同略分内外上下之異耳<lb/>
　　<hi>合石膏參看便知彼此功力差别石膏之止止有凝義行有散義常山之止止有停義行有流義</hi>
本經下品<lb/>
芫花氣味辛温有小毒主欬逆上氣喉鳴喘咽腫短氣<lb/>
<pb n="KR3e0089_WYG_006-49b"/>
蠱毒鬼瘧疝瘕癰腫殺蟲魚<lb/>
　覈曰出邯鄲及絳州所在亦有莖幹不全類木亦非<lb/>
　草本草中木木中草也本髙二三尺正二月舊枝抽<lb/>
　苖作花有紫赤黄白四種紫赤者多白色者時有黄<lb/>
　色者絳州所産也三月花落盡葉乃生葉似白前及<lb/>
　栁葉而青漸加厚則轉黑矣根似桑三月采花五月<lb/>
　采葉八九月采根有爭鬭者以葉挼擦皮膚輒作赤<lb/>
　腫和鹽擦卵則染外若赭色也修治取陳乆者佳用<lb/>
<pb n="KR3e0089_WYG_006-50a"/>
　米醋煮十餘沸去醋水浸一宿晒乾則毒減决明為<lb/>
　之使反甘草<lb/>
　參曰芫諧元元首也山海經云首山多芫亦苖首出<lb/>
　蕚即隨之花落盡葉乃茁也形色氣味具火大虚中<lb/>
　之體從内而外以張横徧之用者也是主蠱毒鬼瘧<lb/>
　疝瘕為隂凝之屬滿實在中致令氣短用失横徧遂<lb/>
　上逆而欬氣喉鳴喘及咽腫者對待治之若癰腫亦<lb/>
　中氣不逹不能横徧肉理故也若殺蟲魚以功能徹<lb/>
<pb n="KR3e0089_WYG_006-50b"/>
　水則魚失所天矣故一名去水一名毒魚行水之功<lb/>
　於此可見<lb/>
本經下品<lb/>
大黄氣味苦寒無毒主下瘀血血閉寒熱破癥瘕積聚<lb/>
留飲宿食蕩滌腸胃推陳致新通利水榖調中化食安<lb/>
和五臟<lb/>
　覈曰出河西山谷及隴西者為勝益州北部汶山西<lb/>
　山者次之二月卷生黄赤放葉時四四相當宛似羊<lb/>
<pb n="KR3e0089_WYG_006-51a"/>
　蹄葉粗長而厚莖髙三尺許味酸而脆頗堪啖也三<lb/>
　月花黄五月實黑八月采根根形亦似羊蹄根大者<lb/>
　如盌長二尺許切片隂乾理文如錦質色深紫修治<lb/>
　切作薄片以文如縠紋𦂳厚者佳剉細蒸之從已至<lb/>
　未取出晒乾又以臘水潤透蒸之從未至亥凡七徧<lb/>
　晒乾更以淡蜜水拌蒸一伏時色如烏膏為度乃晒<lb/>
　乾收用黄芩為之使<lb/>
　先人云大黄稱將軍將軍者所以行君令戡禍亂拓<lb/>
<pb n="KR3e0089_WYG_006-51b"/>
　土地者也味大苦氣大寒似得寒水正化而炎上作<lb/>
　苦苦性走下不與炎上者反乎參同云五行相尅更<lb/>
　為父母素問云承迺制制則生化是故五行之體以<lb/>
　尅為用其潤下者正炎上之用乎則凡心用有所不<lb/>
　行變生灾難者舎同類之苦巽以入之不能彰其用<lb/>
　矣葢心主夏主熱火主神主血脈主病在五藏主心<lb/>
　腹部位若腸胃之間心腹之分夏氣熱火之鬱神情<lb/>
　血脈之結瘀閉宿留致成癥瘕積聚變生寒熱脹滿<lb/>
<pb n="KR3e0089_WYG_006-52a"/>
　者皆心用不行大黄能蕩滌之是謂推陳推陳者正<lb/>
　所以行君之令闢土地安人民阜生物是謂致新致<lb/>
　新者即所以調中化食安和五藏者也客曰開土地<lb/>
　滌腸胃利水榖皆脾所司何為行火用也曰火有用<lb/>
　而靈正當生土火無用而息正當瀉土顧其名自得<lb/>
　之矣<lb/>
　參曰大黄稱將軍轉危為安亡為存故也具地體用<lb/>
　大其用黄其體故其動也闢應地無疆含𢎞光大也<lb/>
<pb n="KR3e0089_WYG_006-52b"/>
　其為方也為大方為急方其為劑也為通劑為瀉劑<lb/>
　積着留礙者極物之情通乎理而已<lb/>
本經下品<lb/>
蚤休氣味苦微寒有毒主驚癎摇頭弄舌熱氣在腹中<lb/>
　覈曰出山陽川谷及寃句今河中河陽華鳯文州及<lb/>
　江淮間亦有之生深山隂濕地即紫河車重樓金線<lb/>
　七葉一枝花也一莖獨上莖當葉心似王孫鬼臼芍<lb/>
　藥蓖麻輩葉凡一莖三層獨王屋山産者至五七層<lb/>
<pb n="KR3e0089_WYG_006-53a"/>
　每層七葉葉色碧緑夏月莖頭作花一花七瓣上有<lb/>
　金絲下垂蘂長三四寸秋結紅子根如鬼臼及紫參<lb/>
　蒼术菖蒲等狀外紫中白理細質脆有秔糯兩種修<lb/>
　治洗切焙用丹家采製三黄砂汞<lb/>
　參曰蚤休陽草也以生成功用詮名禮記云發揚蹈厲<lb/>
　之已蚤使之休止休息爾一莖獨上莖當葉心葉必七<lb/>
　花瓣亦七重臺或一或三或五或七正陽數之生火數<lb/>
　之成也味苦氣寒生深山隂濕處是陽以隂為用矣對<lb/>
<pb n="KR3e0089_WYG_006-53b"/>
　待隂以陽用致熱在中若風自火出而弄舌摇頭及陽<lb/>
　蹈隂中而癎隂越陽中而驚此皆隂陽舛錯越動靜之<lb/>
　常故爾所謂發揚蹈厲之已蚤使之休止休息也<lb/>
　　<hi>頭為諸陽之首舌乃心火之苖葢動摇名風若風之自火出也</hi>
本經下品<lb/>
鬼臼氣味辛温有毒主殺蠱毒鬼疰精物辟惡氣不祥<lb/>
逐邪解百毒<lb/>
　覈曰出九真山谷及寃句荆州峽州襄州近以錢唐<lb/>
<pb n="KR3e0089_WYG_006-54a"/>
　餘杭徑山者為上生深山巖石之隂即獨脚蓮唐婆<lb/>
　鏡馬目毒公羞天花八角盤也二三月挺生一莖中<lb/>
　空獨上莖當葉心葉居莖上如初生荷葉邊出八角<lb/>
　面青背紫叢生細毛揉之作𤓰李香旦則東向暮則<lb/>
　西傾猶葵之衛足也花開葉下連綴莖間未嘗見日<lb/>
　故曰羞天風来不動風去自摇能不為風力所轉矣<lb/>
　其葉或二三層疊總一莖當心直上或旁生岐出必<lb/>
　另貫葉心不與本莖相連絡也年生一莖莖枯根作<lb/>
<pb n="KR3e0089_WYG_006-54b"/>
　一臼新臼次年另生則舊臼中腐此陳新相易九年<lb/>
　乃作九臼九臼者有神根形如蒼术及黄精之岐曲<lb/>
　以連生臼竅為别也辟榖伏汞畏垣衣<lb/>
　參曰獨莖八角獨根九臼陽以隂為體隂以陽為用<lb/>
　也莖生葉心花蔽葉下隂陽互為根蒂也花如鈴鐸<lb/>
　風来不動風去自摇見隂陽之體能立用能行也旦<lb/>
　則東向暮則西傾與隂陽浮沉於升降也伏汞成丹<lb/>
　辟榖不饑操隂陽造化之權衡也此盡隂陽造化之<lb/>
<pb n="KR3e0089_WYG_006-55a"/>
　變鬼物唯隂寧不歛掬許氏云望之歛掬曰臼臼音<lb/>
　匊與掬同兩手曰掬與下畫相連之去聲者不同<lb/>
本經下品<lb/>
巴豆氣味辛温有毒主傷寒温瘧寒熱破癥瘕結聚堅<lb/>
積留飲痰癖大腹蕩練五藏六腑開通閉塞利水榖道<lb/>
去惡肉除鬼毒蠱疰邪物殺蟲魚<lb/>
　覈曰出巴郡川谷今嘉州眉州戎州皆有之木髙一<lb/>
　二丈葉如櫻桃而厚大初生青色乆漸黄赤季冬漸<lb/>
<pb n="KR3e0089_WYG_006-55b"/>
　凋仲春漸發仲夏舊葉落盡新葉齊生即開花成穗<lb/>
　其色微黄五六月結實作房七八月成熟漸漸自落<lb/>
　一房二瓣一瓣一子或三子子仍有殻獨戎州出者<lb/>
　殻上有縱文隠起如線或一道或兩道三道土人呼<lb/>
　為金線巴豆最為上品他處鮮有修治去殻敲碎每<lb/>
　兩用麻油并酒各七合煮乾研膏用芫花為之使畏<lb/>
　大黄黄連蘆笋菰笋藜蘆醬豉冷水得火良惡蘘草<lb/>
　與牽牛相反中其毒者冷水黄連大豆汁解之<lb/>
<pb n="KR3e0089_WYG_006-56a"/>
　參曰巴蛇名許氏云巴蛇吞象捷取巧嗜糜潰有形<lb/>
　性之至毒者也謂巴豆之蕩練藏腑開通閉塞毒烈<lb/>
　之性相類爾故可對待隂凝至堅結聚留癖先人博<lb/>
　議云蕩則齠齔不存練則瑕疵盡淨苟非陽氣消沮<lb/>
　形如死灰者未免流毒不辜慎之<lb/>
本經下品<lb/>
大㦸氣味苦寒有小毒主蠱毒十二水腹滿急痛積聚<lb/>
中風皮膚疼痛吐逆<lb/>
<pb n="KR3e0089_WYG_006-56b"/>
　覈曰出常山近道亦有多生平澤二三月抽芽紅色<lb/>
　漸長叢髙莖直中空折之有白漿葉狹長似栁梢頭<lb/>
　葉攅宻而上三四月開黄紫色花如杏及蕪荑根如<lb/>
　苦參而細出淮甸者苗似百合而葉黄江南者葉似<lb/>
　芍藥而苖短杭州一種色紫而柔為上品江南一種<lb/>
　土大㦸為下品北方一種緜大㦸皮靭如緜而色白<lb/>
　氣味峻利弱人誤服吐血修治勿用附生者誤服令<lb/>
　人氣洩不禁即煎薺薴湯解之采得即於槐砧上細<lb/>
<pb n="KR3e0089_WYG_006-57a"/>
　剉與海芋葉拌蒸從已至申去芋葉晒乾用反甘草<lb/>
　菖蒲能解之<lb/>
　先人云雙枝為㦸所用為門我軍彼敵咽喉之地疆<lb/>
　界之域也出入生死莫不繇之其為用大矣葢蠱毒<lb/>
　唯入十二水唯不出風中欲入吐逆欲出四者之門<lb/>
　能無樞要乎然人身樞要主心猶三軍之命在將大<lb/>
　㦸花苗色味悉屬心象誠急方之宣劑通劑上下表<lb/>
　裏誰能不繇其門以為出入者今人唯知逐水尚可<lb/>
<pb n="KR3e0089_WYG_006-57b"/>
　擴充治痘澄飲以其咸從水類也客曰人身以九竅<lb/>
　為門越人别立七衝為衢大㦸惟堪下泄何有疆界<lb/>
　門戸答曰九竅者身形之門戸七衝者六府之衢路<lb/>
　如五藏十二經及骨空腠理亦莫不有疆界衢路門<lb/>
　戸者經云八萬四千毛孔孔孔作大壑流非寓言也<lb/>
　大㦸苦寒行心之用於時為夏設人身有一毛孔於<lb/>
　時不大便非靈活之身唯其莫不夏大乃成至大之<lb/>
　用大㦸張大夏令為門為衢則邪去有路自外自中<lb/>
<pb n="KR3e0089_WYG_006-58a"/>
　而汗而下矣且心之表氣為陽而苦寒又得太陽寒<lb/>
　水之化故為心之用宣發太陽之開藥也以太陽經<lb/>
　主開開處為衢為門可無惑矣<lb/>
　參曰大以用言㦸者支兵也周禮掌舎棘門注云以<lb/>
　㦸為門主持開闔且禦侮也如治吐逆此但從開如<lb/>
　治蠱毒十二水以及腹滿急痛積聚與中風皮膚疼<lb/>
　痛此但從闔闔者持以開開者持以闔亦若㧞㦸以<lb/>
　逐之以滅不格也<lb/>
<pb n="KR3e0089_WYG_006-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本草乗雅半偈卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本草乘雅半偈卷四</head> <lb/>
    <p>
<pb n="KR3e0089_WYG_004-1a"/>
欽定四庫全書<lb/>
　本草乘雅半偈卷四<lb/>
　　　　　　　　　　　　明　盧之頤　撰<lb/>
　　本經中品一<lb/>
　　　𤣥參　　　　　　　水蘇<hi>荏子</hi>　<hi>薺薴附</hi>
　　　假蘇　　　　　　　麻黄<lb/>
　　　葛根　　　　　　　竹葉<lb/>
　　　桃核仁　　　　　　杏核仁<lb/>
<pb n="KR3e0089_WYG_004-1b"/>
　　　髮髲　　　　　　　犀角<lb/>
　　　羚羊角　　　　　　蚱蟬<lb/>
　　本經中品二<lb/>
　　　水萍　　　　　　　牡丹<lb/>
　　　枲耳<hi>即蒼耳</hi>　　　　當歸<lb/>
　　　白芍藥　　　　　　欵冬花<lb/>
　　　芎藭　　　　　　　陽起石<lb/>
　　　雄黄　　　　　　　雌黄<lb/>
<pb n="KR3e0089_WYG_004-2a"/>
　　　牛角腮　　　　　　鱉甲<lb/>
　　　白殭蠶<lb/>
本經中品<lb/>
𤣥參氣味苦㣲寒無毒主腹中寒熱積聚女子産乳餘<lb/>
疾補腎氣令人明目<lb/>
　覈曰生河間川谷及寃句山陽近道亦有之二月生<lb/>
　苖髙四五尺莖方而大作節若竹色紫赤有細毛葉<lb/>
　生枝間四四相值形似芍藥七月開花白色或茄花<lb/>
<pb n="KR3e0089_WYG_004-2b"/>
　色形似大薊花端叢刺刺端有鈎最堅且利八月結<lb/>
　子黑色一種莖方而細色青紫葉似脂麻對生又似<lb/>
　槐桞尖長邊有鋸齒七月開花青碧八月結子黑褐<lb/>
　根都科生一根五七枚生時青白乾即紫黑宜三八<lb/>
　月采修治用蒲草重重相隔入柳木甑蒸兩伏時勿<lb/>
　犯銅鐵器餌之噎人喉䘮人目惡黄耆乾薑山茱萸<lb/>
　反藜蘆<lb/>
　叅曰𤣥正子半一陽將復之時也非動非静若顯若<lb/>
<pb n="KR3e0089_WYG_004-3a"/>
　匿一㸃微芒萬鈞之力其味苦已向乎陽其氣寒未<lb/>
　離乎陰儼似少陰之樞象參贊化育之元始具備少<lb/>
　陰之體用者也主治功力與芍藥相似芍則端倪已<lb/>
　破𤣥則醖藉幽微故主寒熱積聚之欲成堅凝閉密<lb/>
　與產乳餘疾之已出未淨補腎氣者補腎氣方萌之<lb/>
　機兆非補腎藏欲藏之形質體用周備則精華上注<lb/>
　故令目明<lb/>
　　<hi>冬三月此謂閉藏使志若伏若匿若有私意若已有得非水凝如石之腎氣獨沉矣又經云冬三月</hi>
<pb n="KR3e0089_WYG_004-3b"/>
　　<hi>欲如運樞又云陰者藏精而起亟也</hi>
本經中品<lb/>
水蘇氣味辛微温無毒主下氣殺榖除飲食辟口臭去<lb/>
邪毒辟惡氣乆服通神明輕身耐老<lb/>
荏子氣味辛温無毒主欬逆下氣温中補體葉主調中<lb/>
去臭氣<hi>别錄</hi>
薺薴氣味辛温無毒主冷氣洩痢生食除胸中酸水挼<lb/>
碎傅蟻瘻<hi>藏器</hi>
<pb n="KR3e0089_WYG_004-4a"/>
　覈曰水蘇即紫蘇一名盧蘇處處有之喜生水旁春<lb/>
　二月皆以子種或子着地間次年自發莖方葉圓葉<lb/>
　端有尖邊作鋸齒肥地者葉靣背俱色紫瘠地者僅<lb/>
　背紫面青七八月開花紅紫色成穗作房結實如芥<lb/>
　子臭香色褐碎之絞液作油甚甘美也若葉面背色<lb/>
　白者即荏子子不甚香而葉轉辛若葉靣背青白者<lb/>
　即薺薴葉上有毛而氣臭五月采葉七月采莖九月<lb/>
　采實各取得氣之全今市肆莖葉多霜後采取此已<lb/>
<pb n="KR3e0089_WYG_004-4b"/>
　藁之本氣味俱失不宜用也别錄另立蘇及白蘇兩<lb/>
　條蘇即水蘇白蘇即荏子又有魚蘇雞蘇二種魚蘇<lb/>
　即荏子同類一名<graphic n="KR2783" url="https://raw.githubusercontent.com/kanripo/KR-Gaiji/master/images/KR2783.png" mimeType="image/png"/>蘇狀似茵蔯葉大而香吳人用<lb/>
　煮魚食因名魚蘇雞蘇一名回回蘇莖葉俱紫葉邊<lb/>
　鋸齒極細密葉面交紐若剪絨狀宛似雞冠因名雞<lb/>
　蘇王禎云即水蘇之異形故主療諸疾亦相同也<lb/>
　先人云諸蘇同一種類但有家蒔野生及色香氣味<lb/>
　之殊故主治功力似異而同也皆宜于水質都柔潤<lb/>
<pb n="KR3e0089_WYG_004-5a"/>
　雖色香氣味稍分厚薄而卒温芳烈則一當以本經<lb/>
　水蘇為正顧蘇之有荏有薺若术之有蒼有白何須<lb/>
　另立門戸<lb/>
　叅曰此以功用詮名水取坎剛以盪活潑之體蘇則<lb/>
　震虩以舒陽和之用更詳色香氣味體性生成致新<lb/>
　推陳之宣劑輕劑也故主氣下者可使之宣發氣上<lb/>
　者可使之宣攝并可開發上焦宣五穀味熏膚充身<lb/>
　澤毛若霧露之溉故穀亦殺毒亦去臭惡亦辟神明<lb/>
<pb n="KR3e0089_WYG_004-5b"/>
　可通輕身耐老矣别錄用治吐血衂血及血崩此氣<lb/>
　不宣發宣攝以氣如槖籥血如波瀾所謂欲治其血<lb/>
　先調其氣若胃絡脉絶致血衂崩潰者更相宜也葉<lb/>
　則偏于宣散莖則偏于宣通子則兼而有之而性稍<lb/>
　緩别錄又出荏子藏器又出薺薴荏即水蘇之色白<lb/>
　者易于入肺以肺之經氣起于中焦上膈屬肺乃能<lb/>
　布氣四達故也薺即水蘇之色青者易于入肝以肝<lb/>
　之經氣終于中焦中焦食氣乃能散精于肝故也如<lb/>
<pb n="KR3e0089_WYG_004-6a"/>
　洩痢酸水正食氣不得散精于肝致氣冷痿厥遂成<lb/>
　五飲變生種種形證耳<lb/>
　　<hi>水蘇獨為中焦主故可宣揚復可宣攝荏子獨為上焦主為經氣之始薺薴獨為下焦主為經氣之</hi>
　　<hi>終而三蘇之揚攝又莫不繇中焦次第以為分屬者然水蘇樞之屬荏子開之屬薺薴闔之屬矣</hi>
本經中品<lb/>
假蘇氣味辛温無毒主寒熱鼠瘻瘰<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>生瘡破結聚氣<lb/>
下瘀血除濕疸<lb/>
　覈曰假蘇即荆芥竊似盧蘇原屬野生今為俗用遂<lb/>
<pb n="KR3e0089_WYG_004-6b"/>
　多種蒔二月布子生苖方莖細葉似落籬而細八月<lb/>
　開小花作穗成房房如水蘇内有細子似葶藶色黄<lb/>
　赤連穗收用<lb/>
　叅曰假者蘇之故名假蘇如假寒熱為鼠瘻為瘰癧<lb/>
　假氣為結為聚假血為瘀假濕為疸假偽非真者蘇<lb/>
　蘇震行緩散自釋矣别名疆<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>荆芥疆畫界分荆方<lb/>
　芥卒也言能畫疆界殊方域悉新以辛也<lb/>
本經中品<lb/>
<pb n="KR3e0089_WYG_004-7a"/>
麻黄氣味苦温無毒主中風傷寒頭痛温瘧發表汗出<lb/>
去邪熱氣止欬逆上氣除寒熱破癥堅積聚<lb/>
　覈曰出滎陽中牟汴京者為勝所在之處冬不積雪<lb/>
　二月生苖纖細勁直外黄内赤中虚作節如竹四月<lb/>
　梢頭開黄色花結實如百合瓣而𦂳小又似皂莢子<lb/>
　而味甜根色紫赤有雌雄兩種雌者開花結實修治<lb/>
　去根及節煮十多沸掠去白沫恐令人煩厚朴白薇<lb/>
　為之使惡卒夷石葦<lb/>
<pb n="KR3e0089_WYG_004-7b"/>
　叅曰表黄裏赤中虚象離生不受雪合輔心王宣揚<lb/>
　火令者也主治寒風温瘧標見頭痛之標經侵淫部<lb/>
　署之首形層之皮致毛孔滿實逆開反闔者宣火政<lb/>
　令揚液為汗而張大之八萬四千毛孔莫不從令而<lb/>
　去邪熱氣矣但熱非病反其本得標之病即寒風暴<lb/>
　虐之氣使人毛孔畢直皮膚閉而為熱勁切之性仍<lb/>
　未反乎本氣之寒也欬逆上氣者毛孔滿閉則不能<lb/>
　布氣從開故上逆而欬癥堅積聚者假氣成形則不<lb/>
<pb n="KR3e0089_WYG_004-8a"/>
　能轉闔從開故積堅而癥盖不獨本性不遷即本氣<lb/>
　猶未變易故仍可轉入為出易冬為春否則妄汗亡<lb/>
　液敗亂心王矣<lb/>
本經中品<lb/>
葛根氣味甘卒平無毒主消渇身大熱嘔吐諸痺起陰<lb/>
氣解諸毒<lb/>
　覈曰鹿食九草此其一也出閩廣江浙所在有之有<lb/>
　野生有家種春生苖引藤延蔓長二三丈取治絺綌<lb/>
<pb n="KR3e0089_WYG_004-8b"/>
　各以地土之宜以别精粗美惡耳葉有三尖似楓葉<lb/>
　而長色青翠七月開花成穗纍纍相綴紫粉色似豌<lb/>
　豆花結實似小黄豆莢上有毛莢中之子綠色而扁<lb/>
　似鹽梅核生嚼腥氣即本經所謂葛榖也根大如臂<lb/>
　外紫内白長八九尺以入土最深者良五月五日采<lb/>
　根曝乾殺野葛巴豆百藥毒<lb/>
　先人云外陽内陰有三陰漸長化炎熱為清涼之象<lb/>
　叅曰讀本經主治合仲景葛根湯法此從陽明中治<lb/>
<pb n="KR3e0089_WYG_004-9a"/>
　之氣化藥也謂陽明之上燥化主之不從本氣之四<lb/>
　氣標陽之二陽從乎中見太陰之濕化者如消渴身<lb/>
　大熱及闔逆或熱逆之嘔吐與邪鬱或熱鬱之諸毒<lb/>
　此正中見之陰氣勿起致令陽明之上燥涸殆甚葛<lb/>
　藤延蔓顯明葛根陰潤在中具備陽明上中下之全<lb/>
　體者無出其右故能從乎中治以撤諸痺痺撤則中<lb/>
　見上下各各從令此以化合化亦以化逆化也假以<lb/>
　治本偏于風盛以風木必動脾土之濕化使脾土運<lb/>
<pb n="KR3e0089_WYG_004-9b"/>
　行風斯息矣亦不必另配甲巳方始化合亦不必轉<lb/>
　生子金以復母仇即本有卒味可作甲兼甘可作巳<lb/>
　濕化亦巳形似肌腠亦巳也白色可作金味卒亦金<lb/>
　腥臭亦金藤絡堅勁亦金也假以治標偏于二陽二<lb/>
　陽即陽明也論部署已深入首太陽之次陽明論形<lb/>
　層已深入一皮二膚之肌分若邪停太陽之部署亦<lb/>
　必太陽之陽明若邪停太陽之形層亦必太陽之肌<lb/>
　分即正陽陽明亦屬外證延蔓之邪非内證堅凝之<lb/>
<pb n="KR3e0089_WYG_004-10a"/>
　實但體性陰潤或寒本濕本主氣及寒化標陰專令<lb/>
　者所當避忌或邪在部署之首而非風木本盛或邪<lb/>
　在形層之膚未成轉熱之勢未有不致寇至者世人<lb/>
　不但目為輕淺且以之從治嚴寒恐非所宜也<lb/>
　　<hi>本經痺字與風寒濕相合之痺不同如消渴身熱嘔吐及陰氣不起與諸毒皆痺也故云諸痺</hi>
　　<hi>顯明即陽明在中即中見</hi>
　　<hi>化合化者中見之濕化在上之燥化也</hi>
本經中品<lb/>
<pb n="KR3e0089_WYG_004-10b"/>
竹葉氣味苦平無毒主欬逆上氣血溢筋急惡瘍殺小<lb/>
蟲根作湯益氣止渴補虚下氣實通神明輕身益氣<lb/>
　覈曰土中苞笋各以時出旬日落<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>成竹也莖有節<lb/>
　節有枝枝有節節有葉葉必三之枝必兩之枝下之<lb/>
　枝一為雄二為雌雌者孕笋成竹根鞭喜行東南六<lb/>
　十年一花花實則枯枯曰䈙實曰<graphic n="KR1597" url="https://raw.githubusercontent.com/kanripo/KR-Gaiji/master/images/KR1597.png" mimeType="image/png"/>小曰篠大曰簜<lb/>
　按戴凱之竹譜云植物之中有名曰竹不剛不柔非<lb/>
　草非木小異實虚大同節目盖種類六十有一焉今<lb/>
<pb n="KR3e0089_WYG_004-11a"/>
　略考之亦不止此曰籦龍竹黄帝使伶倫伐之于崑<lb/>
　崙之墟吹以應律者曰員丘帝俊竹節可為船曰<graphic n="KR2035" url="https://raw.githubusercontent.com/kanripo/KR-Gaiji/master/images/KR2035.png" mimeType="image/png"/>
　竹薄肌而勁曰篁竹堅而促節曰棘竹生交州諸郡<lb/>
　叢生有十數莖大者二尺圍肉至厚實中夷人破以<lb/>
　為弓其笋食之落人鬚髮一名笆竹曰箄竹大者如<lb/>
　腓虚細長爽南人取其笋未及竹者灰煮續以為布<lb/>
　曰弓竹出東埀諸山中長數十丈既長且軟不能自<lb/>
　立薛翊異物志云斑駁如玳瑁曰蘇麻竹一名沙麻<lb/>
<pb n="KR3e0089_WYG_004-11b"/>
　竹長數丈葉大如履竹中可愛者可以為弓五嶺左<lb/>
　右徧有之曰箖箊竹葉薄而廣吳都賦所謂竹則篔<lb/>
　簹箖箊即越女試劒竹是也桃枝是其中最細者曰<lb/>
　<graphic n="KR2414" url="https://raw.githubusercontent.com/kanripo/KR-Gaiji/master/images/KR2414.png" mimeType="image/png"/>竹生崑崙之北南嶽之山長千丈斷節為大船曰<lb/>
　般腸竹生東郡緣海諸山中其形未詳曰服傷竹大<lb/>
　者五六寸其中實滿曰挲摩竹桂廣皆植大若茶盌<lb/>
　竹厚而空小一人正擎一竿見嶺表錄曰筯竹長三<lb/>
　丈許圍數寸至堅利土人以為矛可作彈弓弦其笋<lb/>
<pb n="KR3e0089_WYG_004-12a"/>
　未成竹時堪為糾又名史葉竹又名篻作曰百葉竹<lb/>
　生南埀界甚有毒傷人必死一枝百葉因為名一名<lb/>
　篣竹曰繇<graphic n="KR2035" url="https://raw.githubusercontent.com/kanripo/KR-Gaiji/master/images/KR2035.png" mimeType="image/png"/>竹為物叢生見吳都賦曰<graphic n="KR1696" url="https://raw.githubusercontent.com/kanripo/KR-Gaiji/master/images/KR1696.png" mimeType="image/png"/>竹一豐二<lb/>
　種至似苦竹而細軟肌薄曰葢竹亦大肌薄色白生<lb/>
　江南深谷山曰簡簣竹竹節疎而笋可食曰<graphic n="KR3701" url="https://raw.githubusercontent.com/kanripo/KR-Gaiji/master/images/KR3701.png" mimeType="image/png"/>筒竹<lb/>
　見吳都賦笋可食曰雞脛竹似脛大者不過如指疎<lb/>
　葉黄皮曰籚竹似蘆出揚州東埀肌理勻淨可以為<lb/>
　箎曰箭竹髙者不過一丈節間三尺堅勁中矢箘簵<lb/>
<pb n="KR3e0089_WYG_004-12b"/>
　二竹亦皆中矢篃竹一尺數節葉大如扇俗謂之䈲<lb/>
　笴可以作篷亦可作矢篲篠竹中掃細竹若箭竹可<lb/>
　作箭莽竹疎節鄰竹堅中簢竹中空仲竹無笐俱見<lb/>
　爾雅種龍竹㰚竹見廣志桃枝竹皮滑而黄可以為<lb/>
　席䈏竹實厚脆孔小幾于實中安成以南有之又桃<lb/>
　竹江心磻石上出可為杖竹譜云竹皆中空此竹獨<lb/>
　實如木利竹蔓生若藤實中而堅韌漢竹大者一節<lb/>
　受一斛小者受數斗菡<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>竹大如脚指筍皮未落往<lb/>
<pb n="KR3e0089_WYG_004-13a"/>
　往有細蟲齧之籜隕成赤文似綉畫可愛木竹出靈<lb/>
　隱山中堅亦通節脉菰䒳竹生于海南内實外澤晉<lb/>
　竹吳王賜越見吳越春秋永嘉大羅山有龍牙竹其<lb/>
　竹長四五尺稀節人取必有大風雨雷電人下山則<lb/>
　止齊民要術<graphic n="KR3747" url="https://raw.githubusercontent.com/kanripo/KR-Gaiji/master/images/KR3747.png" mimeType="image/png"/>竹笋無味杜臺卿淮賦有㯽榔竹身<lb/>
　毒國出笻竹可為杖一名狹竹張騫西至大宛所得<lb/>
　見漢書一名芀竹廣志新州石城陜隘宋紹興中州<lb/>
　守黄濟植芀竹圍繞之竹有刺芒棘華然一豚不能<lb/>
<pb n="KR3e0089_WYG_004-13b"/>
　入澁勒竹有芒可以剉𤓰見老學菴筆記繇梧竹長<lb/>
　三四丈圍一尺八九寸可作屋柱出交阯見南方草<lb/>
　木狀葺竹頭有文文見字林狗竹毛在竹間見臨海<lb/>
　異物志無筋竹色如黄金堅貞疎節出嶺南見竺法<lb/>
　真羅山疏石麻竹勁利可為刀見裴淵廣州記苞竹<lb/>
　堪作布見顧微廣州記實心竹文彩斑駁可為器物<lb/>
　又埀絲竹枝弱下埀見雲南記咸都有對青竹黄而<lb/>
　溝青浙亦有之惟會稽頗多呼為黄金間碧玉竹見<lb/>
<pb n="KR3e0089_WYG_004-14a"/>
　養疴漫志䕶居竹見無錫縣志<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>竹如苦竹長節而<lb/>
　薄可作屋椽蔓竹青皮内白如雪軟軔可為索三稜<lb/>
　竹狀若㯶櫚葉莖柄三脊射竹可為箭峽州玉泉鬼<lb/>
　谷子洞前竹竹葉有文成符葉葉不同佩之可以避<lb/>
　患見宋陳日華瑣碎錄有匾竹出廬山釋惠逺能役<lb/>
　使鬼神善辟蛇行者嘗持此竹笋出亦匾建安篔簹<lb/>
　竹一名簞竹節中有人長尺許頭足皆具大者中甑<lb/>
　笋亦中射見異苑雷州有電斑竹見地理志相迷竹<lb/>
<pb n="KR3e0089_WYG_004-14b"/>
　内空生黄堪作丸鏞竹内空容三升米亦生黄俱出<lb/>
　廣州新婦竹出武林竹圓直可作箆髙潘州有疎節<lb/>
　竹五六尺一節通志竹之良者有䈽竹又溱州通竹<lb/>
　直上無節空心見北戸錄桂陽縣出筌竹大者圍二<lb/>
　尺又交趾有篥竹實中有毒以刺虎中之則死見山<lb/>
　海經注辰州有龍絲竹髙盈尺細如針江湖中一種<lb/>
　野竹其葉糾結如蟲狀名<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蛸竹見語異録當塗縣<lb/>
　慈姥山有簫管竹圓緻異于他處篁堅而促節皮白<lb/>
<pb n="KR3e0089_WYG_004-15a"/>
　如霜粉蜀嘉定產月竹每月生笋漢陽出<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>箤竹南<lb/>
　方草木狀扶南有雲母竹一節為船山海經舜林竹<lb/>
　一節可為船羅陽竹若芭蕉黎母竹每丈一節臨賀<lb/>
　竹其大十抱人面竹有節一覆一仰如畵人面廣西<lb/>
　出雪竹斑極大紅而有暈蜀涪州有相思竹對抽並<lb/>
　𦙍<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>簩竹異物志南方思勞國所產可礪指甲李商<lb/>
　隱射魚曲<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>簩弩箭磨青石綉額蠻渠三虎力字又<lb/>
　作澁勒東坡詩倦看澁勒暗蠻村合歡竹出南嶽下<lb/>
<pb n="KR3e0089_WYG_004-15b"/>
　渚州安思縣多苦竹有青白紫黄四色浙中有天親<lb/>
　竹末皆兩岐成都府彭縣大隋山生竹若龍頭俗呼<lb/>
　龍頭竹九嶷山有雙梢竹初生枝葉即分兩梢亦名<lb/>
　合歡竹荻蘆竹冬天不凋其竹似蘆荻鶴膝竹節下<lb/>
　大小似苦竹閩中人呼為槌竹石<graphic n="KR3613" url="https://raw.githubusercontent.com/kanripo/KR-Gaiji/master/images/KR3613.png" mimeType="image/png"/>竹生閩中竹似<lb/>
　石竹而小古散竹節似馬鞭葉似桐樹而小皮似㯶<lb/>
　櫚箖竹出襄州卧龍山諸葛亮祠中長百尺只梢上<lb/>
　有葉雪峰語錄雪峰為刹與經蔣諸山相甲乙岡巒<lb/>
<pb n="KR3e0089_WYG_004-16a"/>
　百里間有奯竹𤣥倭國有蓧幹竹少室山有爨器竹<lb/>
　又繇廣志永昌有漢竹圍三尺餘大者一節受一斛<lb/>
　神異經南方荒中有芾竹長百丈圍二丈五六尺厚<lb/>
　八九寸可以為船有篩竹一名太極竹可以為船占<lb/>
　城國出觀音竹如藤長丈八尺許色黒如鐵會稽縣<lb/>
　有公孫竹髙不盈尺越州產越王竹狀若荻枝可代<lb/>
　酒籌次有沙筯竹欲採者輕歩從之聞人聲則縮入<lb/>
　沙中羅浮山有龍公竹大徑七尺常有鳯凰栖宿増<lb/>
<pb n="KR3e0089_WYG_004-16b"/>
　城縣倪山產娑羅竹圍三四尺性堅可為弓篷山有<lb/>
　浮筠竹葉青梧竹可作屋柱奉化新嶺山生竹髙僅<lb/>
　五寸葉皆白色清江縣瑞筠山有竹色如爛銀齊民<lb/>
　要術蕪竹黑皮竹汗有文莖紫子如大珠郭璞云桂<lb/>
　竹出始興小桂縣上合防露下疎來風每日出羅紈<lb/>
　金翠望若花開山經雲山有桂竹甚毒傷人必死一<lb/>
　曰狀如甘竹而皮赤方竹見寧波志葛仙植于定海<lb/>
　靈峰者益部方物志有方竹贊笋譜方竹出灃州西<lb/>
<pb n="KR3e0089_WYG_004-17a"/>
　游川鐵冶辰山之陽北尸錄澄州產方竹體如削成<lb/>
　勁挺堪為杖隔州亦出大者數丈又黑竹出西山長<lb/>
　二尺許如指大純墨色葉𤣥碧見文太史墨竹銘蘄<lb/>
　水縣鳯棲山下有王羲之洗筆池崖邊小竹俱成墨<lb/>
　色筍譜道州瀧中多丹竹每節一丈或八尺莖不大<lb/>
　裊裊搖空粉節上似有丹色竹譜宜都縣飛魚口有<lb/>
　紅竹大者不過寸許鮮明可愛黔陽縣赤竹岡岡壟<lb/>
　糾盤叢生赤竹雲窗雜志凝波竹出區吳山紫枝綠<lb/>
<pb n="KR3e0089_WYG_004-17b"/>
　葉花如石榴實如蓮子服之體輕趙飛燕舞于掌上<lb/>
　服此實也暘谷漫録張堂云同邑安福西郷周俊叔<lb/>
　家有十二時竹繞節凸生子丑寅卯十二辰字㸃畫<lb/>
　可數清異錄荆南判官劉或棄官秦隴篋中收大竹<lb/>
　十餘顆每有客則斫取少許煎飲其辛香如雞舌人<lb/>
　堅叩其名謂之丁香竹非中國所產也睽車志紹興<lb/>
　中四明有巨商泛海阻風抵一山下因攀躡而登絶<lb/>
　頂有梵宫焉窗外竹數个枝葉如丹商堅求一二竿<lb/>
<pb n="KR3e0089_WYG_004-18a"/>
　截之為杖每以刀鍥削輒隨刃有光心異之至一國<lb/>
　有老叟曰君親至溥陀落伽山此觀音坐後旃檀林<lb/>
　紫竹也商驚悔取削棄餘札寶藏之有久病無藥可<lb/>
　愈者煎湯飲之即愈又有似竹而異名者曰楝曰㯶<lb/>
　盖别類也品類雖繁入藥宜用䈽竹次用淡苦二種<lb/>
　又有一種薄殻者曰甘竹其葉最良<lb/>
　先人博議云易生易長虚中有節性質疎暢映芘幽<lb/>
　獨歲寒不凋春榮自若真隱君子真林下友<lb/>
<pb n="KR3e0089_WYG_004-18b"/>
　又云秋深引根冬半孕筍然以偶生略分先後發也<lb/>
　春分出土成竹枝必偶葉必三空中直上具木中有<lb/>
　火之象故筍可發瘡瀝通經脉茹主嘔噦葉清煩熱<lb/>
　皆透達木火之所不及者也<lb/>
　又云去外皮一重取青白之交曰茹此竹氣通上徹<lb/>
　下透表及裏之所用之可通上下而使氣清達表裏<lb/>
　而不致驟急者也<lb/>
　又云直達中空抽水土之力迅㨗瀝即竹中之水顧<lb/>
<pb n="KR3e0089_WYG_004-19a"/>
　理文如腠而界節似經則通中之節固非往而不返<lb/>
　者矣如病乆渴即節而不通心煩為通而不節竹瀝<lb/>
　之力通節交互故渴可解而煩可息但竹瀝行中有<lb/>
　節直達之力居多須佐以薑汁便可横徧且得盡木<lb/>
　火之體用也<lb/>
　叅曰竹者物之有筋節者也故筋節字皆從竹又竹<lb/>
　從兩个枝必二葉必三即火二木三之象也性喜東<lb/>
　南故九河鮮有以卦推之爾雅翼云巽為竹易繫云<lb/>
<pb n="KR3e0089_WYG_004-19b"/>
　震為篬筤竹篬筤㓜竹也可見方以類聚矣莖有節<lb/>
　節有枝枝必三枝復有節若三候成節也故主候失<lb/>
　符節致令氣逆氣溢或若霜露不下則菀藁不榮致<lb/>
　令筋急焦渴也實通神明輕身益氣者竹六十歲始<lb/>
　華窮歴支干變化故也客曰吾見竹葉一歲成二歲<lb/>
　茂三歲密至四歲則細五歲疎六歲瘁矣未見有至<lb/>
　六十歲而華者頤曰古人盖指疎理得宜根歴一元<lb/>
　而言不但舉一莖之榮枯已也客曰竹節生時已具<lb/>
<pb n="KR3e0089_WYG_004-20a"/>
　安見其與四時合耶頤曰冬半而孕春半而生夏半<lb/>
　而代葉秋半而引根四氣歴然非獨以出土之時為<lb/>
　生也<lb/>
　　<hi>述異記云衛有淇園出竹在淇水之上埤雅傳云淇園<graphic n="KR1642" url="https://raw.githubusercontent.com/kanripo/KR-Gaiji/master/images/KR1642.png" mimeType="image/png"/>簬下淇園之竹以為<graphic n="KR1667" url="https://raw.githubusercontent.com/kanripo/KR-Gaiji/master/images/KR1667.png" mimeType="image/png"/>伐淇園之竹以為</hi>
　　<hi>矢淇園殷紂竹箭園也盖淇之產竹土地所宜故風人以此美衛武之德也</hi>
　　<hi>謝莊云直而不介弱而不虧香裊人圃簫瑟雲岩推名楚潭美質良池</hi>
　　<hi>江逌云有嘉生之美竹挺純姿于自然含虚中而象道體圓質而儀天托宗爽塏列族圃田</hi>
　　<hi>劉寛夫云堅可以配松栢勁可以凌霜雪密可以泊晴烟疎可以漏梢月嬋娟可玩勁㧞不回擅孌</hi>
<pb n="KR3e0089_WYG_004-20b"/>
　　<hi>風生韻合宫徵</hi>
　　<hi>白居易云竹似賢何哉竹本固固以樹德君子見其本則思善建不㧞者竹性直直以立身君子見</hi>
　　<hi>其性則思中立不倚者竹性空空以體道君子見其思則思應用虚受者竹節貞貞以立志君子見</hi>
　　<hi>其節則思砥礪名行夷險一致者夫如是故君子多樹之為庭實焉竹植物也于人何有哉以其有</hi>
　　<hi>似于賢而人猶愛惜之封植之竹其真賢者乎然則竹之于草木猶賢之于衆庶竹不能自異惟人</hi>
　　<hi>異之賢不能自異惟用賢者異之故作記以聞于今日用賢者云</hi>
　　<hi>陽明子云竹有君子之道四焉中虚而静通而有間有君子之德外節而直貫四時而柯葉無所改</hi>
　　<hi>有君子之操應蟄而出遇伏而隱雨雪晦明無所不宜有君子之時清風時至玉磬珊然中采齊而</hi>
<pb n="KR3e0089_WYG_004-21a"/>
　　<hi>協肆夏揖遜俯仰若洙泗羣賢之交集風止籟静挺然獨立不撓不屈恍虞廷羣后端冕正笏而列</hi>
　　<hi>于堂陛之側有君子之容竹有是四者而以君子名不愧于其名</hi>
本經中品<lb/>
桃核仁氣味苦平無毒主瘀血血閉癥瘕邪氣殺小蟲<lb/>
花殺疰惡鬼令人好顔色桃梟氣微温主殺百鬼精物<lb/>
桃毛主下血瘕寒熱積聚無子蠧辟邪惡不祥<lb/>
　覈曰桃品甚多華豔稱最不培而蕃且早結實世遂<lb/>
　以凡品目之然有黄者絳色埀絲者龍鱗者餅子者<lb/>
<pb n="KR3e0089_WYG_004-21b"/>
　牡丹者亦凡中之異矣若漢上林苑之緗桃紫紋桃<lb/>
　金城桃霜桃常山所獻巨核桃凌霜花灼後暑實蕡<lb/>
　是又仙凡逈别不可得也惟山中毛桃即爾雅所謂<lb/>
　褫桃者小而多毛其仁充滿多脂可入藥用修治去<lb/>
　皮用白术烏豆于坩堝中煮二伏時漉出劈開中心<lb/>
　黄如金色乃用<lb/>
　　<hi>埤雅云桃有花之盛者其性早花又花于仲春故周南以興女之年時恰當桃生三歲即花果故首</hi>
　　<hi>雖已白其花子之利可待也周南取少桃以興所謂桃之夭夭是也首章曰灼灼其華者言其花之</hi>
<pb n="KR3e0089_WYG_004-22a"/>
　　<hi>紅而麗也言女以盛時而嫁也二章曰有蕡其實蕡大貌葢桃性更七八年便老老則子細此言少</hi>
　　<hi>桃也言非但華色又嫁而有子夫婦之道成焉三章曰其葉蓁蓁蓁蓁盛也言能成其家又以芘其</hi>
　　<hi>所類也且桃性華葉齊生至于有蕡其實然後其葉蓁蓁葢其序如此</hi>
　　<hi>張正見賦曰萬株成錦千林如翼苔畫波文花然樹色發秦源而逸氣飄漢綬而芳流譬蘭缸之夜</hi>
　　<hi>炷似明鏡之朝粧</hi>
　　<hi>皮日休賦曰厥花伊何其美實多臺𨽻衆芳緣飾陽和開破嫩蕚壓低柔柯其色則不淡不深若素</hi>
　　<hi>練輕茜玉顔半酡若夫美景妍時春含曉滋密如不幹繁若無枝妦妦婉婉夭夭怡怡或俛者若想</hi>
　　<hi>或閒者如痴或向者若步或倚者如疲或温香而可薰或婑媠而莫持或幽柔而傍午或撦冶而倒</hi>
<pb n="KR3e0089_WYG_004-22b"/>
　　<hi>披或翹矣如望或凝然若思或奕偞以作態或窈窕而騁姿日將明兮似喜天將惨兮若悲近榆錢</hi>
　　<hi>兮粧翠靨映楊栁兮顰翠眉輕紅拖裳動則褭香宛若鄭袖初見吳王夜凉皎潔閧然秀發又若嫦</hi>
　　<hi>娥欲奔明月蝶散蜂寂當閨脉脉又若妲己未聞裂帛或開故楚豔豔春曙又若息媯含情不語或</hi>
　　<hi>臨金塘或交綺井又若西子浣紗見影玉露厭浥妖紅墜濕又若驪姬將譖而泣或在水濵或臨江</hi>
　　<hi>浦又若神女見鄭交甫或臨廣筵或當髙會又若韓娥將歌歛態微動輕風娑娑暖紅又若飛燕舞</hi>
　　<hi>于掌中半霑斜吹或動或止又若文姬將賦而思丰茸<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                        <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>互立遞倚又若麗華侍宴初醉狂風猛</hi>
　　<hi>雨一陣紅去又若褒姒初試戎虜滿地春色堦前砌側又若戚姬死于鞠域花品之中此花最異其</hi>
　　<hi>花可以暢君之心目其實可以充君之口腹匪乎兹花他則碌碌</hi>
<pb n="KR3e0089_WYG_004-23a"/>
　先人云术以勸之豆以培之火以變之色黄則氣淳<lb/>
　矣<lb/>
　叅曰桃為肺果五木之金也金氣清肅故伏邪氣去<lb/>
　三蟲除不祥實乾木上曰梟主殺百鬼精物以懸實<lb/>
　木上故曰梟也莖葉毛蠧皆可去邪生陽所以異于<lb/>
　死隂也其華令好色榮于花優于色故也埤雅云桃<lb/>
　生三嵗便放花實故周南曰夭桃蕡實也仁主下瘀<lb/>
　血血閉癥瘕邪氣者桃肺果精專尤在仁故司肺氣<lb/>
<pb n="KR3e0089_WYG_004-23b"/>
　為營血之師帥則留者行行者留矣故千金方以桃<lb/>
　仁燒灰酒調服方寸七止崩中漏下然則血之不行<lb/>
　不濡即氣之不决不運氣如槖籥血如波瀾故也桃<lb/>
　毛功力似勝肺主皮毛入肺更相親爾<lb/>
　　<hi>世但知主留者行不知主行者留非留行安能好色有子非行留安能去瘀逐閉然則色之不好子</hi>
　　<hi>之無有亦即瘀閉之為咎乎</hi>
本經中品<lb/>
杏核仁氣味甘苦温有小毒主欬逆上氣雷鳴喉痺下<lb/>
<pb n="KR3e0089_WYG_004-24a"/>
氣産乳金瘡寒心奔豚<lb/>
　覈曰諸杏葉皆圓而端有尖二三月開淡紅色花妖<lb/>
　嬈艷麗比桃花伯仲間亦可愛也故騷人詠物與梅<lb/>
　並言則曰梅杏葢取其葉之似也與桃並言則曰桃<lb/>
　杏葢取其花之近也有葉多者黄花者千瓣者單瓣<lb/>
　者結實實甘而沙曰沙杏黄而酢曰梅杏青而黄曰<lb/>
　柰杏金杏大如棃黄如橘西京雜記載蓬萊杏花五<lb/>
　色北方有肉杏赤大而扁曰金剛拳有曰杏熟時色<lb/>
<pb n="KR3e0089_WYG_004-24b"/>
　青白入藥宜山杏收取仁用修治以沸湯浸去皮尖<lb/>
　每斤用白火石一斤黑豆三合以東流水同煮從已<lb/>
　至午漉出劈開如金色晒乾乃用得火良惡黄芩黄<lb/>
　耆葛根畏蘘草<lb/>
　叅曰枝葉華實皆赤肉理絡脉如營氣味苦温誠心<lb/>
　之果具心之體與用者仁則包藴全體逗發端倪樞<lb/>
　機頗鋭偏心之用與氣者欬逆上氣雷鳴喉痺寒心<lb/>
　奔豚此一唯從升不能從出正迴則不轉矣杏仁逗<lb/>
<pb n="KR3e0089_WYG_004-25a"/>
　發横徧之機使𥪡窮者隨玉衡以為旋轉正神轉不<lb/>
　迴乃得其機矣欬逆上氣息若雷鳴以及喉痺謂心<lb/>
　之火用不及亦可謂客淫外束亦可謂客淫外束致<lb/>
　心之火用不及亦可謂心之火用不及致客淫外束<lb/>
　亦可寒心奔豚謂心之火體不及亦可謂心之火用<lb/>
　不及亦可謂心之火用不及致心之火體不及亦可<lb/>
　謂心之火體不及致心之火用不及亦可葢火爰物<lb/>
　以顯用即用以顯體故也奔豚者腎之積上逆奔心<lb/>
<pb n="KR3e0089_WYG_004-25b"/>
　緣火位之下水氣承之火不及則承乃亢亢則害矣<lb/>
　與妄汗致承者不同類妄汗則出有餘此則升太過<lb/>
　下氣者轉𥪡窮為横徧下非降也降則涉金非火令<lb/>
　矣產乳固屬甲拆而解孚全仗横徧横徧始甲拆耳<lb/>
　金刃成瘡此肉理斷絶絡脉不營杏以脉勝仍續其<lb/>
　絶絡其營心主脉心主包絡故爾<lb/>
　　<hi>欲盡物性先察物情如桃為肺果肺主毛桃有毛專精于毛矣杏為心果心主脉杏有脉專精于脉</hi>
　　<hi>矣顧精之所専即情之所鍾情之所鍾即性之所生人苦不知性耳能盡一物之性即能達萬物之</hi>
<pb n="KR3e0089_WYG_004-26a"/>
　　<hi>情欲盡一物之性者亦若物性之精有所専靡不見性矣</hi>
本經中品<lb/>
髮髲氣味苦温無毒主五癃關格不通利小便水道療<lb/>
小兒驚大人痙仍自還神化<lb/>
　覈曰髮髲剪髢下髪也櫛梳而下者乃亂髮耳修治<lb/>
　取男子年近二十歲已上無疾患及顔貌紅白者從<lb/>
　頂心剪下苦參水浸一宿入瓶子内用火煆赤俟冷<lb/>
　研用一法用水煮七日夜取汁熬膏者彌佳<lb/>
<pb n="KR3e0089_WYG_004-26b"/>
　先人云髪如血脉不潰不泄原從精生又復色黑具<lb/>
　上生之體多潤下之力故可收起亟之隂妄奔定淫<lb/>
　畏之神飛越也<lb/>
　叅曰腎藏精其榮在髮心主血髮乃血之餘也叢生<lb/>
　陽首而復倒埀則炎上之用即潤下之體所謂陽在<lb/>
　外陰之使也陰在内陽之守也故主陽失内守而致<lb/>
　陽關陰失外使而致陰格與𤣥府閉而致州都癃交<lb/>
　通不表而致驚與痙也本自神化之餘榮仍自還餘<lb/>
<pb n="KR3e0089_WYG_004-27a"/>
　榮為神化耳<lb/>
本經中品<lb/>
犀角氣味苦酸鹹寒無毒主百毒蠱疰邪毒瘴氣殺鈎<lb/>
吻鴆羽蛇毒除邪不迷惑魘寐久服輕身<lb/>
　覈曰出永昌山谷及益州永昌滇南也今出武陵交<lb/>
　州寧州諸逺山黔蜀者次之海南者為上狀似牛猪<lb/>
　首大腹卑脚三蹄前脚直而無膝依木為息木倒則<lb/>
　仆不易起也舌有刺喜啖竹木棘及毒物飲則濁水<lb/>
<pb n="KR3e0089_WYG_004-27b"/>
　不欲自見其影也皮孔三毛如豕有一角二角三角<lb/>
　者一在頂上一在額上一在鼻上鼻上者食角也一<lb/>
　名奴角小而不墮頂額者每歲一退自埋山中土人<lb/>
　潛易之二角者鼻角長而額角短一角者有鼻無額<lb/>
　有額無鼻鼻角者胡㡌犀額角者兕犀也兕即犀之<lb/>
　牸牸牝也牝毛色青皮堅可以為鎧又有毛犀二角<lb/>
　即旄牛所謂牯犀又有水犀出入水中最為難得皮<lb/>
　中有珠甲山犀無之異物志云東海水中有犀焉樂<lb/>
<pb n="KR3e0089_WYG_004-28a"/>
　聞絲竹彼人動樂則出而聽之然犀之優劣觀角紋<lb/>
　之粗細通塞以為差等紋如魚子形者謂之粟紋紋<lb/>
　中有眼者謂之粟眼黑中有黄花者謂之正透黄中<lb/>
　有黑花者謂之倒透花中復有花者謂之重透又紋<lb/>
　有倒揷者一半已下通有正揷者一半已上通有腰<lb/>
　股揷者中斷不通並名通犀有通天者自下徹上咸<lb/>
　通也又有通天犀角上有一白縷直上至端夜露不<lb/>
　濡入藥至神驗漢書駭雞犀置米飼雞皆驚駭不敢<lb/>
<pb n="KR3e0089_WYG_004-28b"/>
　啄置屋上烏鳥不敢集犀中最大者墮羅犀一株重<lb/>
　七八斤云是牯犀額角其花多作撒豆斑色夜視有<lb/>
　光者曰夜明犀通神開水禽獸見之皆驚乃絶品也<lb/>
　又有理文盤結作百物形者亦上品又有花如椒豆<lb/>
　斑者次之烏犀純黑無花者為下品兕角理文細膩<lb/>
　斑白分明不可入藥牯角紋大牸角紋細也修治勿<lb/>
　用奴犀牸犀病水犀攣子犀無潤犀唯取肌皺折裂<lb/>
　光潤者剉屑入臼杵細研萬匝乃用李珣云凡犀角<lb/>
<pb n="KR3e0089_WYG_004-29a"/>
　鋸成當以薄紙裹置懐中蒸燥乘熱搗之應手如粉<lb/>
　故歸田錄云翡翠銷金人氣粉犀此亦異也松脂為<lb/>
　之使惡雷丸雚菌忌鹽娠婦勿服能消胎氣<lb/>
　叅曰角生頂額鼻端為腦之餘髓之餘也亦似筋餘<lb/>
　之甲血餘之髮甲固宛然紋亦儼若束髮如也山海<lb/>
　經云南方獸之美者有梁山之犀焉似得火化之正<lb/>
　令者也飲則汚濁清之也食則毒棘消之也故曰犀<lb/>
　利開寶紀事云辟暑犀色如玉溽暑時清氣逼人白<lb/>
<pb n="KR3e0089_WYG_004-29b"/>
　孔六帖云辟寒犀色如金嚴寒時暖氣襲人嶺表錄<lb/>
　異云辟塵犀佩之塵不近身杜陽編云蠲忿犀蠲去<lb/>
　忿怒夜明犀通天分水鳥見之髙飛魚見之深入百<lb/>
　獸見之決驟種種神異凡此皆根塵之妄見為有者<lb/>
　悉能辟除之是能一切空諸所有故能治一切實諸<lb/>
　所無也邪鬼迷惑魘寐此吾意𤯝之實諸所無也瘴<lb/>
　氣鈎吻鴆羽蛇虺百毒此物雜毒之實諸所無也治<lb/>
　之如何曰空<lb/>
<pb n="KR3e0089_WYG_004-30a"/>
　　<hi>火實欲空者宜空之火空則發也是謂虚其實火空欲實者宜忌之火實乃能作炎上用以顯煖熱</hi>
　　<hi>體所以存其性也自藥有賦人安苟簡曰解乎心熱並不審病情之欲實欲空而㮣投之雖無實實</hi>
　　<hi>之虞寧免虚虚之患</hi>
　　<hi>犀角居上而尖峻確具火象然附于坤牛純土之體是子反生母子氣歸藏而不露故苦寒而翻成</hi>
　　<hi>北方之水故能解心熱也本屬火而化水并已之所有者能空之故凡實所無者遇之自消耳</hi>
本經中品<lb/>
羚羊角氣味鹹寒無毒主明目益氣起隂去惡血注下<lb/>
辟蠱毒惡鬼不祥嘗不魘寐<lb/>
<pb n="KR3e0089_WYG_004-30b"/>
　覈曰出石城及華陰山谷今出建平宜都諸蠻山中<lb/>
　及西域形似羊毛青而觕夜宿獨棲掛角木上以逺<lb/>
　害也兩角者多一角者最勝其角有節蹙蹙圓繞以<lb/>
　角灣深鋭𦂳小有掛痕者為真修治勿用山羊角山<lb/>
　羊角僅一邊有節節亦疎羚羊角具二十四節内有<lb/>
　天生木胎者此角有神凡使不可單用須要不拆元<lb/>
　對以繩縛之用鐵銼剉細重重密褁避風旋旋取用<lb/>
　搗篩極細更研萬匝入藥免刮人腸<lb/>
<pb n="KR3e0089_WYG_004-31a"/>
　叅曰羚羊掛角而冺形獸之至靈者也性慈而不樂<lb/>
　鬭雖有偽鬭亦往解之因以被獲盖不惜身以濟物<lb/>
　者故其角至神能辟不祥主不魘寐者寂而惺也節<lb/>
　合二十有四氣而胎木者宛如從甲而乙起陰之氣<lb/>
　以轉生陽所以益氣也如是則惡血自除注下自上<lb/>
　上達肝竅目𤯝自明辟蠱毒惡鬼者即轉生陽以辟<lb/>
　不祥耳<lb/>
本經中品<lb/>
<pb n="KR3e0089_WYG_004-31b"/>
蚱蟬氣味鹹甘寒無毒主小兒驚癎夜啼癲病寒熱<lb/>
　覈曰夏月始生自蠐螬腹蜟轉相變化乘昏夜出土<lb/>
　中拆裂殻背而出亦有蜣蜋轉丸化生者形大而黑<lb/>
　方首廣額兩翼六足其鳴以脇吸風飲露溺而不糞<lb/>
　三十日而死也古人多食之夜以火取謂之耀蟬古<lb/>
　人用身今人用蜕大抵藏府經絡宜用身皮膚瘡瘍<lb/>
　宜用蜕物各從其類也<lb/>
　繆仲淳先生云蚱蟬禀水土之精風露之氣化而成<lb/>
<pb n="KR3e0089_WYG_004-32a"/>
　形其鳴清響能發音聲其體輕浮能出瘡疹其味甘<lb/>
　寒能除風熱其性善蜕能脱翳障及女子生子不下<lb/>
　也<lb/>
　叅曰蚱蟬即夏至始鳴之蜩也論衡曰蠐螬背行化<lb/>
　為蝮蜟蝮蜟者育于蝮蝮蜟皆拆轉為𤣥蟬化以離<lb/>
　應舍卑穢而趨髙潔者也淮南子云無口而鳴其鳴<lb/>
　以脇飲而不食以息飲也三十日乃化盖自背而腹<lb/>
　自行而拆此從督及任循任會督之象也三十日乃<lb/>
<pb n="KR3e0089_WYG_004-32b"/>
　化者如衛氣日下一節二十一日而終督上行九日<lb/>
　而終任則周月之化如周月之蒸蒸則變變則化矣<lb/>
　無口不食者此亦轉督與任之道歟故主小兒不能<lb/>
　從蒸及變内逆而為驚癎癲疾寒熱與不鳴於晝反<lb/>
　啼於夜者皆厥藏畨陰之證也亦有轉丸背拆化為<lb/>
　𤣥蟬運轉任督以及蒸變義更明顯蜕主生子不下<lb/>
　亦取解甲變化之易耳<lb/>
　　<hi>以一微物具此至理若以大小貴賤起見者是局于知聞之褊淺觀釋氏詮蛣蜣為六即佛以其性</hi>
<pb n="KR3e0089_WYG_004-33a"/>
　　<hi>與三世諸佛同體無有分釐増减則形中之類任督與衛行督二十一度任九度彌月環周積數餘</hi>
　　<hi>而蒸變作克肖乎人便不怪異即此可推蒸變已周女二七男二八精氣溢瀉月事以時下之所繇</hi>
　　<hi>然矣故古人命名立言雖極㣲一物亦有至理存焉如蠐螬之背行先循乎督蝮蜟之育腹專依乎</hi>
　　<hi>任蝮蜟背拆化為𤣥蟬復循任會督其如環無端之象轉展化育始全蒸變之全局耳</hi>
本經中品<lb/>
水萍氣味辛寒無毒主暴熱身痒下水氣勝酒長鬚髮<lb/>
止消渴久服輕身<lb/>
　覈曰生池澤止水中季春始生楊花所化也一葉經<lb/>
<pb n="KR3e0089_WYG_004-33b"/>
　宿即生九葉葉下微鬚即其根也面青背紫者入藥<lb/>
　最良面背皆綠者不堪入藥也七月收采置竹篩内<lb/>
　下以水映之日晒方乾<lb/>
　叅曰榖雨萍始生楊花入水乃化也樹根水上一夕<lb/>
　九子嘗與水平故曰萍也周官萍氏掌國水禁以不<lb/>
　沉溺取名使之稽酒謹酒也然亦水萍之性能勝酒<lb/>
　爾盖楊先百木青秉春升之敷和萍性善生衍秉夏<lb/>
　出之蕃茂但以升出為用不以風火為氣者以基于<lb/>
<pb n="KR3e0089_WYG_004-34a"/>
　水遂禀水寒之化且味專辛發藉金水之相滋誠逐<lb/>
　風清熱解表汗出通調水道之良品也若長鬚髮即<lb/>
　水液之外榮止消渴即水氣之内周久服輕身形相<lb/>
　類也先人評藥云輕飄浮浪風流酒人易生速計者<lb/>
　也然得寒水之化行何患其不相繼乎<lb/>
本經中品<lb/>
牡丹氣味辛寒無毒主寒熱中風瘈瘲驚癎邪氣除癥<lb/>
瘕瘀血留舍腸胃安五藏美顔色療癰瘡<lb/>
<pb n="KR3e0089_WYG_004-34b"/>
　覈曰出漢中劍南及丹州延州青州越州滁州和州<lb/>
　近以洛陽者為勝二月梗上生條葉似芍藥三月開<lb/>
　花色狀善變其名或以姓或以州或以色或以地或<lb/>
　旌其所異者而志之姚黄牛黄左華魏華以姓著青<lb/>
　州丹州延州紅以州著細葉粗葉壽安潜溪緋以地<lb/>
　著一撒紅鶴翎紅硃砂紅玉板白多葉紫甘草黄以<lb/>
　色著獻來紅添色紅九蘂真珠鹿胎花倒暈檀心蓮<lb/>
　花萼一百五葉底紫皆志其異者姚黄者千葉黄花<lb/>
<pb n="KR3e0089_WYG_004-35a"/>
　出于民姚氏家姚氏居白司馬坡其地屬河陽然花<lb/>
　不傳河陽傳洛陽洛陽亦不甚多一嵗不過數朶牛<lb/>
　黄亦千葉出于民牛氏家比姚黄差小宋真宗祀汾<lb/>
　陰還過洛陽留宴淑景亭牛氏獻此花名遂著甘草<lb/>
　黄單葉色如甘草洛人善别花見其樹知為某花云<lb/>
　獨姚黄易識其葉嚼之不腥魏家花者千葉肉紅華<lb/>
　出于魏相仁漙家始樵者于壽安山中見之斵以賣<lb/>
　魏氏魏氏池館甚大傳者云此華初出時人有欲閲<lb/>
<pb n="KR3e0089_WYG_004-35b"/>
　之者人税十數錢乃得登舟渡他至花所魏氏日收<lb/>
　十數緡其後破亡鬻其園宅今普明寺後林池乃其<lb/>
　地僧耕之以植桑棗花傳民家甚多人有數其葉者<lb/>
　云至七百葉錢思公有云人謂牡丹花王今姚黄真<lb/>
　可為王而魏花乃后也鞓紅者單葉深紅花出青州<lb/>
　亦曰青州紅故張僕射齊賢有第西京賢相坊自青<lb/>
　州以馲駝䭾其種遂傳洛中其色類腰帶鞓故謂之<lb/>
　鞓紅獻來紅者花大多葉淺紅花張僕射罷相居洛<lb/>
<pb n="KR3e0089_WYG_004-36a"/>
　陽人有獻此花者因曰獻來紅添色紅者多葉花始<lb/>
　開而白經日漸紅至其落乃類深紅此造化之尤巧<lb/>
　者鶴翎紅者多葉花其末白而本肉紅如鴻鵠羽色<lb/>
　細葉粗葉壽安者皆千葉肉紅花出壽安縣錦屏山<lb/>
　中細葉者尤佳倒暈檀心者葉紅凡花近蕚色深至<lb/>
　其末漸淺此花自外深色近蕚反淺白而深檀㸃其<lb/>
　心此尤可愛一撒紅者多葉淺紅花葉杪深紅一㸃<lb/>
　如人以手指㩎之九蘂真珠紅者千葉紅花葉上有<lb/>
<pb n="KR3e0089_WYG_004-36b"/>
　一白㸃如珠密其葉蹙其蘂為九叢一百五者多葉<lb/>
　白花洛陽花以榖雨為開候而此花長至一百五日<lb/>
　開最先也丹州延州花皆千葉紅花不知其至洛之<lb/>
　因蓮花蕚紅花青鈇三重如蓮花蕚左花者千葉紫<lb/>
　花出齊民左氏家葉密而齊如截亦謂之平頭紫硃<lb/>
　砂紅者多葉紅花不知其所出有民聞氏子者善接<lb/>
　花以為生買地于崇真寺前治花圃有此花洛陽豪<lb/>
　家尚未有故其名未甚著花葉甚鮮向日視之如猩<lb/>
<pb n="KR3e0089_WYG_004-37a"/>
　血葉底紫千葉紫花色如墨亦謂之墨紫花在叢中<lb/>
　旁心生一大枝引葉覆其上其開也比他花可延十<lb/>
　日之久噫造物者亦惜之耶此花之出比他花最逺<lb/>
　傳云唐中宗有宦官為觀軍容使者花岀其家亦謂<lb/>
　之軍容紫嵗久失其姓氏矣玉板白者單葉長如拍<lb/>
　板之狀色如玉深檀心洛陽人家亦少有潛溪緋者<lb/>
　千葉緋花出于潛溪寺寺在龍門山後本唐相李藩<lb/>
　别墅今寺中亦無此花而人家或有之本是紫花忽<lb/>
<pb n="KR3e0089_WYG_004-37b"/>
　于叢中特出緋者不過一二朶明年移在他枝洛陽<lb/>
　人謂之轉枝花故其接頭尤難得鹿胎花者多葉紫<lb/>
　花有白㸃如鹿胎之紋故蘇相禹珪宅今有之多葉<lb/>
　紫不知其所出初姚黄未出時牛黄為第一牛黄未<lb/>
　出時魏花為第一魏花未出時左花為第一左花之<lb/>
　前惟有蘇家紅賀家紅林家紅三類皆單葉花當時<lb/>
　為第一自多葉花千瓣出後此花黜矣今人不復種<lb/>
　也别有狀元紅胭脂樓醉西施御樓春壽陽紅瑞霞<lb/>
<pb n="KR3e0089_WYG_004-38a"/>
　蟬灑金紅膩玉紅迎日紅七寶冠石家紅鳯頭嬌繡<lb/>
　毬紅赤玉盤海雲紅火𦦨奴百葉仙人嬌容三變白<lb/>
　朱曰品之以紅著者紫則又有御衣紫朝天紫舞青<lb/>
　猊紫繡毬葛衣紫淡藕絲紫雲芳紫姑仙之類若雪<lb/>
　夫人月宫花玉芙蓉萬卷書無瑕玉水晶毬粉奴香<lb/>
　合德裝又白中之翹楚而佛頭青則先綠後白者矣<lb/>
　又黄之最艷者如黄絨鋪錦大素小素禁苑慶雲界<lb/>
　金樓小黄嬌軟條黄縷金黄歐家碧種種名相難以<lb/>
<pb n="KR3e0089_WYG_004-38b"/>
　盡述總屬希世之珍𤣥工之幻也牡丹之名初不載<lb/>
　有文字唯以藥錄本草然于花中不為髙第大都丹<lb/>
　延以西及褒斜道中尤多與荆棘無異土人皆取以<lb/>
　為薪自唐則天以後洛陽牡丹始盛然未聞以名著<lb/>
　者如沈宋元白之流皆善詠花草當時有一華之盛<lb/>
　者彼必形于篇詠而寂無傳焉惟劉夢得有詠魚朝<lb/>
　恩宅牡丹詩但云一叢千萬朶而已亦不云其美且<lb/>
　異也謝靈運言永嘉竹間水際多牡丹今越花亦不<lb/>
<pb n="KR3e0089_WYG_004-39a"/>
　及洛陽甚逺是洛陽自古未有若今之盛也而洛陽<lb/>
　之俗大抵好花春時城中無貴賤皆揷花雖負擔者<lb/>
　亦然花開時士庶競為遊遨往往于古寺廢宅有池<lb/>
　臺處為市井張幄布㡩笙歌之聲相聞最盛者月坡<lb/>
　堤張家園棠棣坊長壽寺東街與郭令宅花落乃罷<lb/>
　葢花之美在朝露夕霞清風明月華情恬適色神始<lb/>
　艷或烟雨霧籠燈火掩映更増容冶若日午閙喧糟<lb/>
　塲羶會此花罹困窮轉添憔悴及其盛時每多風妬<lb/>
<pb n="KR3e0089_WYG_004-39b"/>
　亦造化之所忌也從來洛陽至東京六驛舊不進花<lb/>
　自徐州李相廸為留守時始進御歲遣衙校乘驛馬<lb/>
　一日一夜至京師所進不過姚黄魏黄三數朶以菜<lb/>
　葉實竹籠子藉覆之使馬上不動摇用蠟封花蒂乃<lb/>
　數日不落大抵洛人家家有花而少大樹者盖其花<lb/>
　不接則不佳爾春初時洛人于壽安山中斵小栽子<lb/>
　賣城市間謂之仙箆子人家治地為畦塍種之至秋<lb/>
　乃接接花工尤著者謂之門園子豪家無不邀之姚<lb/>
<pb n="KR3e0089_WYG_004-40a"/>
　黄一接頭直錢五千秋時立契買之至春見花始歸<lb/>
　其直洛人甚惜此花不欲傳有權貴求其接頭者或<lb/>
　以湯中蘸殺與之魏花初出時接頭亦直錢三千今<lb/>
　尚直一千接時須用社後重陽前過此不堪矣花之<lb/>
　木去地五七寸許截之乃接以泥封裹用軟土<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之<lb/>
　以箬葉作菴子罩之不令見日雨惟南向留一小戸<lb/>
　以達氣至春乃去其覆此接花之法也花種必擇善<lb/>
　地盡去舊土以細泥用白歛末和之葢牡丹根甜多<lb/>
<pb n="KR3e0089_WYG_004-40b"/>
　引蟲食白歛能殺蟲此種花之法也澆花亦自有時<lb/>
　或用日未出時或日出時九月旬日一澆十月十一<lb/>
　月三日二日一澆正月間日一澆二月一日一澆此<lb/>
　澆花之法也一本發數朶者擇其小者去之只留一<lb/>
　二朶謂之打剝懼分其脉也花纔落便剪其枝勿令<lb/>
　結子懼其易老也春初既去箬菴便以棘數枝置花<lb/>
　叢上棘氣暖可以辟霜雹不損花芽他大樹亦然此<lb/>
　養花之法也花開漸小于舊者葢有蠱蟲損之必尋<lb/>
<pb n="KR3e0089_WYG_004-41a"/>
　其穴以硫黄簮之其旁又有小穴如鐵孔乃蟲所藏<lb/>
　處花工謂之氣窓以大針㸃硫黄末針之蟲乃死蟲<lb/>
　死花復盛此醫花之法也烏賊魚骨以針花樹入其<lb/>
　膚花輒死此花之忌也入藥以山産紅花單葉之根<lb/>
　皮為貴盖專精于花者則力不足于根之皮矣修治<lb/>
　用銅刀劈破去骨剉如大豆好酒拌蒸從已至未日<lb/>
　乾用畏貝母大黄兎絲子忌蒜胡荽伏砒<lb/>
　參曰牡門戸樞丹英華色也取象與色當入足少陽<lb/>
<pb n="KR3e0089_WYG_004-41b"/>
　厥隂以少陽經主樞府主决斷厥隂肝主色主筋主<lb/>
　藏魂主藏血主謀慮故也牡丹精勝者色辛發者味<lb/>
　宣氣散生者性合鼓吾身風大以全木德者也故主<lb/>
　中風寒熱瘈瘲驚癎癰腫瘡痬謂外來風氣使然亦<lb/>
　可謂吾身風大不及亦可癥堅瘀血留舍腸胃固肝<lb/>
　主藏血堅瘀留礙則非所應藏物矣所當决而斷之<lb/>
　安五藏美顔色十一藏皆取决于膽安而后能慮樞<lb/>
　機其神乎<lb/>
<pb n="KR3e0089_WYG_004-42a"/>
本經中品<lb/>
枲耳實氣味甘温有小毒主風頭寒痛風濕周痺四肢<lb/>
拘攣痛惡肉死肌膝痛久服益氣耳目聰明强志輕身<lb/>
　覈曰所在有之與麥互相為候麥黄種枲枲黄種麥<lb/>
　也莖髙四五尺有黑色斑㸃葉如葵四畔寛紐七八<lb/>
　月開細白花結實如婦女珥璫外殻堅靭刺毛密布<lb/>
　中列兩仁宛如人腎修治炒熟去外刺取仁酒拌蒸<lb/>
　晒乾用<lb/>
<pb n="KR3e0089_WYG_004-42b"/>
　叅曰枲耳麻類也爾雅名卷耳取實如䑕耳其色蒼<lb/>
　蒼復名蒼耳雒下謂之胡荽江東呼為常枲以葉青<lb/>
　白似胡荽白花細莖可作茹傖人皆食之滑而少味<lb/>
　故幽冀謂之襢茹菜又謂之常思菜也離騷單名曰<lb/>
　葹以譬小人所謂薋菉葹以盈室是矣博物名羊負<lb/>
　來謂雒人入蜀有枲耳着羊毛蜀人種之曰羊負來<lb/>
　故枲多叢刺亦好着人衣也圖經名道人頭綱目名<lb/>
　猪耳又名喝起草記事珠名地葵又名進賢菜名號<lb/>
<pb n="KR3e0089_WYG_004-43a"/>
　雖多總屬象形取義今遵本經枲耳為正葢耳者聽<lb/>
　之官腎之竅肺之司故枲形似耳實中兩仁似腎殻<lb/>
　皮堅靭叢毛剛勁從革作金之肺象也固入肺腎以<lb/>
　腎為主腎藏志志者腎之神也志强竅斯開竅開耳<lb/>
　斯聰耳聰聲斯入若以肺為主設腎不司竅雖有其<lb/>
　聲不與耳接非耳外聲聲無所爾益氣者竅開氣斯<lb/>
　益設有氣無竅亦填塞不輸何繇宣布亦可入肝色<lb/>
　蒼故也入肝則肝得其用肝以金為用耳肝固開竅<lb/>
<pb n="KR3e0089_WYG_004-43b"/>
　于目而目之能視腎所司也即轉撥瞳人需以利金<lb/>
　又可入脾味甘故也設土實不靈遂致肌死以及肢<lb/>
　攣敦土德用自然反活回鮮又可入心氣温故也心<lb/>
　用為水水司液心司血血液充滿乃得筋轉脉摇故<lb/>
　不獨五藏咸入即筋骨肌肉頭目腦髓靡不周到但<lb/>
　致疾之因風濕使然風淫偏勝剛以濟之如痺于頭<lb/>
　則風頭寒痛痺于百骸則周痺痺于四肢則四肢拘<lb/>
　攣痛痺于肌肉則肌肉死惡痺于膝則膝痛痺于氣<lb/>
<pb n="KR3e0089_WYG_004-44a"/>
　則氣損痺于耳則耳聾痺于目則目盲痺于志則志<lb/>
　頽痺于身則身重身木罔覺有觸種種變證皆藉以<lb/>
　濡潤宣達交互承制者也世但知治療瘡瘍殊失靈<lb/>
　異備錄名相用廣見聞<lb/>
本經中品<lb/>
當歸氣味苦温無毒主欬逆上氣温瘧寒熱洗洗在皮<lb/>
膚中婦人漏下絶子諸惡瘡瘍金瘡<lb/>
　覈曰生隴西川谷今當州宕州翼州松州秦州汶州<lb/>
<pb n="KR3e0089_WYG_004-44b"/>
　多種蒔矣仲春生苖布葉似牡丹葉嫰綠三瓣七八<lb/>
　月開花似蒔蘿花嬌紅可目根黑黄色肉厚不枯者<lb/>
　為勝秦州者頭圓尾多色紫氣香肥潤多脂名馬尾<lb/>
　歸此種最佳他處者頭大尾粗色白枯燥名鑱頭歸<lb/>
　不堪用也大都川產者力剛而善攻秦產者力柔而<lb/>
　善補雷公云去蘆頭酒浸一宿止血破血頭尾効各<lb/>
　不同破宜使頭止宜用尾並服無効單使為貴也元<lb/>
　素云頭止血尾破血身和血全用則一破一止矣李<lb/>
<pb n="KR3e0089_WYG_004-45a"/>
　杲云頭止血而上行身養血而中守尾破血而下流<lb/>
　全活血而不走時珍云雷張兩説功効各異大凡根<lb/>
　荄身半已上氣脉上行法乎天身半已下氣脉下行<lb/>
　法乎地而人身法象天地則治上當用頭治中當用<lb/>
　身治下當用尾通治當全用此一定之理當以張説<lb/>
　為優以頥論之雷説為當經云藏真髙于肺以行營<lb/>
　衛陰陽也藏真下于腎腎藏骨髓之氣也唯居上者<lb/>
　乃能行居下者乃能止所謂欲舉必先按欲按必先<lb/>
<pb n="KR3e0089_WYG_004-45b"/>
　舉耳而行中有止止中有行此又上下相叅之妙收<lb/>
　藏須晒乾乘熱裹紙封固甕中則不蛀<lb/>
　叅曰古人相招以文無文無當歸也葢以功用為名<lb/>
　矣味苦氣温臭香色紫當入心為心之使藥心之血<lb/>
　分氣分藥也祗判入血便失當歸本來面目矣何也<lb/>
　血無氣呴則不能運行經隊灌溉周身彼此依循互<lb/>
　為關鍵經云藏真通于心心藏血脉之氣也如欬逆<lb/>
　上氣此即氣不于歸皮膚之中營氣之所舍也温瘧<lb/>
<pb n="KR3e0089_WYG_004-46a"/>
　寒熱不在皮膚外肌肉内而洗洗在皮膚中此邪不<lb/>
　于歸營無歸向若漏下即血不歸還絶子即血無歸<lb/>
　息金瘡即血不歸旋瘡痬即氣不歸攝當歸助氣之<lb/>
　用益氣之體能使氣血邪氣各歸于所當歸之地煮<lb/>
　汁飲之宣揚帥氣耳唐詩云胡麻好種無人種正是<lb/>
　歸時又不歸良有以也<lb/>
本經中品<lb/>
芍藥氣味苦平無毒主邪氣腹痛除血痺破堅積寒熱<lb/>
<pb n="KR3e0089_WYG_004-46b"/>
疝瘕利小便益氣<lb/>
　覈曰出中嶽川谷及丘陵今出白山蔣山茅山者最<lb/>
　好處處亦有人家種蒔矣昔稱洛陽牡丹廣陵芍藥<lb/>
　甲天下今藥中亦取廣陵者為勝十月生芽至春乃<lb/>
　長赤莖叢生三枝五葉花葉子實都似牡丹第逗芽<lb/>
　在牡丹之前作花在牡丹之後傳云驚蟄之節後二<lb/>
　十五日芍藥榮是也花有單葉千葉千葉者俗呼小<lb/>
　牡丹今羣芳中牡丹昌第一芍藥第二故世謂牡丹<lb/>
<pb n="KR3e0089_WYG_004-47a"/>
　為華王芍藥為華相又或以為華王之副也花之名<lb/>
　曰餘容綽約慶雲紅蓮香白醉芙蓉步步嬌玫瑰紫<lb/>
　綠衣郎同心結西施睡起楊妃吐舌㮣言之曰花婢<lb/>
　種種幻巧難以縷述根之名曰鋋曰犂食曰白木曰<lb/>
　餘容入藥只宜白花單瓣之根氣味全厚然根之赤<lb/>
　白亦隨花之赤白也白者曰金芍藥赤者曰木芍藥<lb/>
　概根莖花葉統名曰離草一名曰將離修治先别赤<lb/>
　白白根固白赤根亦白每根切取一片各以法記火<lb/>
<pb n="KR3e0089_WYG_004-47b"/>
　酒潤之覆葢過宿白根轉白赤根轉赤矣各以竹刀<lb/>
　刮去皮併頭剉細蜜水拌蒸從己至未晒乾用今市<lb/>
　肆一種赤芍藥不知為何物草根瘍癭兒醫多用之<lb/>
　此習焉而不察其為害殊甚也雷丸為之使惡石斛<lb/>
　芒消畏消石鼈甲小薊反藜蘆<lb/>
　叅曰爾雅翼云芍藥花之盛者當春暮祓除之時故<lb/>
　鄭之士女取以相贈董仲舒以為將離贈以芍藥者<lb/>
　芍藥一名可離猶相招贈以文無文無一名當歸也<lb/>
<pb n="KR3e0089_WYG_004-48a"/>
　然則相謔之後俞使去爾其根可以和五藏制食毒<lb/>
　故古之遺法馬肝食之至毒者文成以是死言食之<lb/>
　毒莫甚于馬肝則制食之毒宜莫良于芍藥故獨得<lb/>
　藥之名猶食醬掌和庶羞之類而醬又因以為名也<lb/>
　子虚賦云芍藥之和共而後御之南都賦云歸鴈鳴<lb/>
　鵽香稲鮮魚以為芍藥氣恬臭酸百種千名是因致<lb/>
　其滋味也故隱居一名犂食葢袚除不祥制服食毒<lb/>
　和御衆情則離中有合合中有離一勺之多萬鈞之<lb/>
<pb n="KR3e0089_WYG_004-48b"/>
　力矣顧其時值閉藏便行甲拆一𣲖生陽絶不以黨<lb/>
　錮為禁忌則凡藥之所難及力之所難到者靡不駢<lb/>
　馳翼驅叶直以往故引導最先逗機極早雖牡菌二<lb/>
　桂先聘通使亦必藉之以為前驅世稱氣味酸歛唯<lb/>
　堪降入此不識臭味不顧名義者矣觀主邪氣入腹<lb/>
　遂閉拒成痛芍從中開發逐邪從内以出至滌除血<lb/>
　痺入破寒熱疝瘕已成堅積唯堪消隕者芍力轉倍<lb/>
　若小便不利為癃為約禆益肝氣偏行疎泄雖屬在<lb/>
<pb n="KR3e0089_WYG_004-49a"/>
　下先開在上欲按則舉欲舉則按此必然之勢芍亦<lb/>
　兩得之矣徧閲别錄方書比量推度盡人之性則能<lb/>
　盡物之性不致為耳食所縳藥物之幸大矣<lb/>
本經中品<lb/>
欵冬花氣味辛温無毒主欬逆上氣善喘喉痺諸驚癎<lb/>
寒熱邪氣<lb/>
　覈曰出關中及雍州南山溪水華州山谷水澗間多<lb/>
　叢生葉似葵葉而大不顧氷雪先春而花去土一二<lb/>
<pb n="KR3e0089_WYG_004-49b"/>
　寸出蕚如菊色青紫通直而肥開時花黄色花在根<lb/>
　下也一種花紅者葉如荷而斗直大可容升俗呼蜂<lb/>
　斗修治須取微見花者如已芬芳則無氣力揀去向<lb/>
　裏裹花蕋殻併向裏實如栗零殻及枝葉以甘草水<lb/>
　浸一宿却取欵冬葉相拌蒸一夜晒乾去葉用杏仁<lb/>
　為之使得紫菀良惡皂莢消石𤣥參畏貝母辛夷麻<lb/>
　黄黄耆黄芩連翹青葙<lb/>
　叅曰以堅氷為膏壤吸霜雪以自濡此水裏陽生宜<lb/>
<pb n="KR3e0089_WYG_004-50a"/>
　當入腎腎之心藥也故出肺腎之邪先肝心之用與<lb/>
　緼藉幽深者不相侔也驚癎邪氣伏匿于中對待治<lb/>
　之發越盡淨若欬逆上氣善喘喉痺因腎苦燥及形<lb/>
　寒飲冷秋傷于濕者始宜或火熱刑金或肺氣焦滿<lb/>
　恐益消鑠毁傷矣<lb/>
本經中品<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>藭氣味辛温無毒主中風入腦頭痛寒痺筋攣緩急<lb/>
金瘡婦人血閉無子<lb/>
<pb n="KR3e0089_WYG_004-50b"/>
　覈曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>藭蘼蕪根也川中者勝胡戎者曰胡芎關中<lb/>
　者曰京芎蜀中者曰川芎天台者曰台芎江右者曰<lb/>
　撫芎皆以地得名也清明後宿根生苖即分其枝横<lb/>
　埋土中節節作根生苖也八月後始結芎藭葉似芹<lb/>
　微窄有乂又似白芷而細亦似胡荽而壯一種葉似<lb/>
　蛇床而稍粗莖葉俱香莖細節太纎柔青整繁蕪蘼<lb/>
　弱也種蒔者根形塊大實而多脂山生者細痩辛苦<lb/>
　五月采苖十月采根非時則虚惡不堪入藥矣凡用<lb/>
<pb n="KR3e0089_WYG_004-51a"/>
　其根取川中大塊色白不油嚼之辛甘形如雀腦者<lb/>
　佳白芷為之使畏黄連伏雌黄得細辛療金瘡止痛<lb/>
　得牡蠣療頭風吐逆<lb/>
　叅曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>藭諧聲穹髙也極也窮究竟也言主治作用<lb/>
　也故主風中頭腦或腦痛或頭腦俱痛者此風氣通<lb/>
　于肝亦即春氣者病在頭也力能直達肝用從踵徹<lb/>
　巔正鼓而邪自罷矣風與寒合斯成筋痺或攣或緩<lb/>
　或急者此屬不直直之使通也併治金瘡者仍轉動<lb/>
<pb n="KR3e0089_WYG_004-51b"/>
　摇以成執持血閉即血痺逐而通之使巳亥相合以<lb/>
　結胞胎寅申交會而成種子皆究竟髙逺之義<lb/>
　　<hi>風氣通于肝物各從其類春氣者病在頭魚涉負氷之候乎</hi>
　　<hi>巳亥相合厥隂始結胞胎寅申交會少陽乃作乳字</hi>
本經中品<lb/>
陽起石氣味鹹微温無毒主崩中漏下破子藏中血癥<lb/>
瘕結氣寒熱在腹中無子陽痿不起補不足<lb/>
　覈曰陽起石雲母根也出齊山及雲山泰山瑯琊諸<lb/>
<pb n="KR3e0089_WYG_004-52a"/>
　山谷今唯齊州采取他處不復識之矣僅一土山石<lb/>
　出其中彼人謂之陽起山其山嘗有暖氣雖盛冬大<lb/>
　雪獨無積白盖石氣熏蒸使然也山惟一穴禁閉不<lb/>
　開每嵗初冬州官監采苐嵗月積久其穴益深鑱鑿<lb/>
　他石得之甚難以白色明臺雲頭雨脚輕鬆若狼牙<lb/>
　者為上黄色者亦重其上猶帶雲母者稱絶品也揀<lb/>
　擇供上剩餘者州人方貨之不爾無繇得也庚辛玉<lb/>
　册云陽起陽石也齊州揀金山出者為勝其尖似箭<lb/>
<pb n="KR3e0089_WYG_004-52b"/>
　簇者力强如狗牙者力㣲置雪中倐然沒跡者為真<lb/>
　寫紙上飄然飛舉者乃佳也桑螵蛸為之使惡澤瀉<lb/>
　菌桂雷丸石葵蛇蜕皮畏莵絲子忌半血不入湯煎<lb/>
　用<lb/>
　叅曰起陽以為量因名陽起石耳盖陰氣流行則為<lb/>
　陽陽氣凝聚則為陰故主凝聚以為眚流行以為用<lb/>
　也陽起雲母根髙山陽起母雲母陽起互相叅勘則<lb/>
　知内守外使之為用矣<lb/>
<pb n="KR3e0089_WYG_004-53a"/>
　　<hi>陽在外陰之使也陰在内陽之守也陰者藏精而起亟陽者衛外而為固陽起兩得之矣</hi>
本經中品<lb/>
雄黄氣味苦平無毒主寒熱䑕瘻惡瘡疽痔死肌殺精<lb/>
物惡鬼邪氣百蟲毒勝五兵煉食之輕身神仙<lb/>
　覈曰出武都山谷燉煌山之陽武都氐羌也是為仇<lb/>
　池宕昌亦有但小劣耳近用石門始興石黄之好者<lb/>
　純而無雜色如雞冠光明曄曄者最勝階州接西戎<lb/>
　界出一種水窟黄生山岩有水處其石曰青煙石曰<lb/>
<pb n="KR3e0089_WYG_004-53b"/>
　白鮮石雄黄出其中有孔竅色深紅微紫體極輕虚<lb/>
　而功用更勝水經注云黄水出零陵縣西北連巫山<lb/>
　溪生雄黄頗有神異嘗以冬月祭祀鑿石深數丈方<lb/>
　采得之但凡雄黄色純黄似雌黄色而無光明或青<lb/>
　黒而堅者曰熏黄氣臭者曰臭黄並不堪服修治每<lb/>
　雄黄三兩用甘草紫背天葵地膽碧稜花各五兩細<lb/>
　剉以東流水入坩鍋中煮三伏時取出搗如粉水飛<lb/>
　澄去黒者晒乾再研用其内有劫鐵石又號赴矢石<lb/>
<pb n="KR3e0089_WYG_004-54a"/>
　能劫于鐵並不入藥用<lb/>
　叅曰雄大也武也以將羣也雄而黄純而健者也千<lb/>
　金云婦覺有妊作絳囊盛佩易女為男此轉陽精旋<lb/>
　于地産耳鼠瘻曰寒熱病惡瘡疽痔皆名死肌百骸<lb/>
　焦府悉屬地大故也隂凝堅而黄中失安能通理雄<lb/>
　力含𢎞而光大之可稱大黄大黄賦名將軍此足當<lb/>
　之矣故功勝五兵殺精物惡鬼邪氣百蟲毒為害也<lb/>
　煉食之輕身神仙地仙類耳<lb/>
<pb n="KR3e0089_WYG_004-54b"/>
本經中品<lb/>
雌黄氣味辛平有毒主惡瘡頭秃痂疥殺毒蟲虱身痒<lb/>
邪氣諸毒充四肢通谿骨錬之乆服輕身増年不老<lb/>
　覈曰出武都仇池者曰仇池黄色小赤出扶南林邑<lb/>
　者曰崑崙黄色如金舶上來如噀血者為上湘南者<lb/>
　次之似雲母甲錯層層可拆軟如爛金者尤佳雌雄<lb/>
　二品同生山之陽生雄山之陰生雌雌者金精所熏<lb/>
　一曰金之苖也雷公云修治勿令婦女與新犯婬人<lb/>
<pb n="KR3e0089_WYG_004-55a"/>
　及不男女非形人或雞犬刑獄臭穢之地犯之色變<lb/>
　如鐵損人壽不堪用矣每雌黄四兩用天碧枝和陽<lb/>
　草粟遂子草各五兩入瓷堝中煮三伏時其色如花<lb/>
　一朶在堝底中遂用東流水猛投于中如此淘三度<lb/>
　去水拭乾搗研如塵用雌得芹花立便成庾芹花一<lb/>
　名立起草形如芍藥煮雌能住火也又云造化黄金<lb/>
　非此不成亦能柔五金乾澒轉硫黄伏粉霜土宿真<lb/>
　君云芎藭地黄獨帚益母草羊不食草地榆五加皮<lb/>
<pb n="KR3e0089_WYG_004-55b"/>
　瓦松冬𤓰汁皆可制之雌見鈆及胡粉則色黒<lb/>
　叅曰雌羽母地類也黄中通理暢發以為體用者也<lb/>
　老子云知其雄守其雌為天下谿故達谿骨暢四肢<lb/>
　發肌腠勝五兵與雄等也咸屬金精之所鍾唯雌雄<lb/>
　之有别耳<lb/>
本經中品<lb/>
牛角腮氣味苦平無毒主下閉血瘀血疼痛女子帶下<lb/>
血燔之酒服髓氣味甘平主補中填骨髓久服增年膽<lb/>
<pb n="KR3e0089_WYG_004-56a"/>
氣味苦寒可丸藥<lb/>
　覈曰古者牛唯服車易云服牛乘馬書云肇牽車牛<lb/>
　其力在肩其用以角抱朴子云牛結陣以却虎環其<lb/>
　角外觸虎雖猛巧不能制也其類有三沈牛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牛㹄<lb/>
　牛也沈牛大<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牛小㹄牛尤其卑小者爾雅謂之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　牛會編謂之紈牛廣南謂之果下牛者是也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牛色<lb/>
　黄黒赤白駁雜數種沈牛喜沒水中其狀如豕大腹<lb/>
　鋭角角若擔矛色青蒼亦有白色者俗謂之水牛鬱<lb/>
<pb n="KR3e0089_WYG_004-56b"/>
　林人謂之洲留牛者是也牝曰牸曰㸺牡曰特曰犅<lb/>
　曰牯曰㹍曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>子曰犢曰犝曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>三歲曰㸬四歲曰<lb/>
　牭五歲曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>六歲曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>察其齒以知其歲其齒有下<lb/>
　而無上也三歲者二齒四歲者四齒五歲者六齒六<lb/>
　歲以後者歲接骨節一節也牛之形色白曰㹊黑曰<lb/>
　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>赤曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>駁曰犂曰犖純色曰牷純黒曰犧白黑雜<lb/>
　毛曰□㹁黄白曰犥駁如星曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>黄牛虎文曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>黄<lb/>
　牛黒唇曰犉黑眥曰牰黑耳曰犚黑腹曰牧黑脚曰<lb/>
<pb n="KR3e0089_WYG_004-57a"/>
　犈體長曰牬脊長曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>白脊曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曰將領如槖駝曰<lb/>
　犦髀膝尾皆有長毛曰犣角一俯一仰曰觭角長二<lb/>
　尺有五寸三色不失曰載重千觔出巴中曰犘重數<lb/>
　千觔出岷山曰犩曰□去勢曰犍曰犗無子曰㹗絶<lb/>
　有力曰欣犌項埀曰胡蹏肉曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>百葉曰□角胎曰<lb/>
　腮鼻木曰牶嚼草復出曰齝腹草未化曰聖虀相牛<lb/>
　者璧堂欲闇膺廷欲廣豪筋欲就雋骨欲埀揷頸欲<lb/>
　髙排骨欲密尾不用至地頭不用多肉角欲得細身<lb/>
<pb n="KR3e0089_WYG_004-57b"/>
　欲得圓眼欲得太口方易飼鼻廣易牽倚欲如絆馬<lb/>
　行欲如麟趾蹏欲如八字形欲如卷懸亂睫好觸龍<lb/>
　頸突目善跳毛拳角冷有疾毛少骨多有力岐胡有<lb/>
　壽嘗鳴有黄目脉且赤而體痩也牛之為物病則耳<lb/>
　燥安則温潤而澤故古之視牛者以耳詩云爾牛來<lb/>
　思其耳濕濕濕濕言潤澤也牛耳無竅以角聽也易<lb/>
　林云牛龍耳聵龍亦聾者矣牛畜之有力而順者但<lb/>
　有豎瞳而無横瞳見一物輒長造天故童子得而制<lb/>
<pb n="KR3e0089_WYG_004-58a"/>
　之聲曰牟音曰宫管子云凡聽宫如牛鳴窌中牛含<lb/>
　宫聲故柳子以為黄鐘在脰也牛夜鳴則<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>久屋<lb/>
　朽木也古稱牛膏曰香故其臭朽則不可食矣造化<lb/>
　權輿云乾為馬坤為牛乾陽物也馬故蹏圓坤陰物<lb/>
　也牛故蹏坼陽病則陰勝故馬疾則卧陰病則陽勝<lb/>
　故牛疾則立馬陽物也故起先前足卧先後足牛陰<lb/>
　物也故起先後足卧先前足馬嘗立馬病則卧牛嘗<lb/>
　卧牛病則立牛走風順馬走風逆牛馬風逸往往不<lb/>
<pb n="KR3e0089_WYG_004-58b"/>
　相及也山海經云稷後曰叔均是始耕郭氏云用牛<lb/>
　犂也許叔重以為牛者所植榖榖者民之命是以王<lb/>
　法禁殺牛民犯禁殺之者誅周官牛人掌國之公牛<lb/>
　以待政令祭祀供享牛求牛賔客供㹄牛膳牛饗食<lb/>
　供膳羞牛軍士供犒牛䘮事供奠牛軍旅供兵軍之<lb/>
　牛祭禮云一元大武祭天地之牛角繭栗宗廟之牛<lb/>
　角握賔客之牛角尺帝牛不吉以為㹄牛帝牛必在<lb/>
　滌三月稷牛唯具也又云天子以犧牛諸侯以肥牛<lb/>
<pb n="KR3e0089_WYG_004-59a"/>
　大夫以索牛周禮云牧人掌六牲凡陽祀用<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牲陰<lb/>
　祀用黝牲望祀各以其方之色外祭毁事用□可也<lb/>
　周禮疏云牛宜稌稌土榖牛土畜故牛宜稌藏器云<lb/>
　牛自死者血脉已絶骨髓已竭不可食病死者令人<lb/>
　痃癖洞下白首者獨肝者有大毒噉蛇者殺人仲景<lb/>
　云噉蛇牛毛髪白而後順者是也時珍云角腮角内<lb/>
　堅骨也角為筋之精骨之餘腮為角之粹也故腮在<lb/>
　角中一名角胎<lb/>
<pb n="KR3e0089_WYG_004-59b"/>
　叅曰牛者稼穡之資五畜之土脾藏之畜也律書冬<lb/>
　至日牽牛言陽氣牽同萬物出之也故本經取用在<lb/>
　角腮則又為角木之胚兆耳葢土爰稼穡稼穡作甘<lb/>
　所以俾全土化之體用者也經云脾統血閉瘀則具<lb/>
　體失用帶血則顯用無體咸忘所統而體用分之燔<lb/>
　之以火轉藉母氣功力始備髓填髓者為象形膽丸<lb/>
　藥者為十一藏皆取决于膽也<lb/>
本經中品<lb/>
<pb n="KR3e0089_WYG_004-60a"/>
鼈甲氣味鹹平無毒主心腹癥瘕堅積寒熱去痞疾息<lb/>
肉陰蝕痔核惡肉<lb/>
　覈曰鼈介蟲也水居陸生穹脊連脇與龜同類四緣<lb/>
　有肉如裙故曰龜甲褁肉鼈甲褁骨無耳以目為聽<lb/>
　與蛇黿為匹夏月孕乳其抱以影陸佃云魚滿三千<lb/>
　六百則蛟龍引之而飛納鼈守之則免故一名守神<lb/>
　亦名河伯從事修治取綠色九肋重七兩者為上用<lb/>
　六一泥固瓶子底待乾置甲于中欲治癥塊及寒心<lb/>
<pb n="KR3e0089_WYG_004-60b"/>
　用頭醋三升入瓶内大火煎盡去裙留骨炙乾用欲<lb/>
　治勞熱以童便一斗二升煎盡去裙留骨焙乾石臼<lb/>
　中搗成粉以雞䏶皮褁之取東流水三斗以盆盛水<lb/>
　閣于盆上一宿取用力有萬倍也惡礬石理石<lb/>
　叅曰鼈無耳以眼聽故其目不可瞥識精于明復識<lb/>
　精于聰也不唯精専肝竅膽亦異衆而味大辛穹脊<lb/>
　連脇脇亦少陽膽府所屬此木金交互故得聲色疊<lb/>
　用而肝為膽藏取决更相親耳以余叅之若以膽開<lb/>
<pb n="KR3e0089_WYG_004-61a"/>
　聾瞽必色斯明聲斯聰彼施諸房術者風斯下矣味<lb/>
　鹹走血軟堅為厥陰肝少陽膽血分之氣藥也盖肝<lb/>
　藏血設所藏非精所守非神致陰凝至堅為癥瘕痞<lb/>
　積息肉惡肉隂蝕痔核者軟之決之亦藉膽斷使去<lb/>
　者也<lb/>
本經中品<lb/>
白殭蠶氣味鹹辛平無毒主小兒驚癎夜啼去三蟲滅<lb/>
黑黯令人面好男子陰癢病<lb/>
<pb n="KR3e0089_WYG_004-61b"/>
　覈曰白殭蠶蠶病風死其色自白死且不朽也今市<lb/>
　肆多用中温死蠶以石灰淹拌令白服之為害最深<lb/>
　若痘疹必燥裂黒陷若瘡毒必黒爛内攻不可不慎<lb/>
　也修治用糯米泔浸一日俟桑涎吐出浮水上者即<lb/>
　掠去之洗淨漉起微火焙乾淨布拭去黄肉毛并黑<lb/>
　口甲搗篩如粉<lb/>
　叅曰蠶昆蟲也見明則食食而不飲三十日乃化有<lb/>
　引日多與少者此寒温飢飽之為修短耳三眠三起<lb/>
<pb n="KR3e0089_WYG_004-62a"/>
　起如衛氣之出行陽道眠如衛氣之入行陰道三十<lb/>
　日大眠則衛道已周周則變而化吐絲為經矣不化<lb/>
　者風白為殭故象形從治内逆而為驚癎夜啼伏匿<lb/>
　而為三蟲鬼疰外顯黒黯而不明囊殻欲蜕而作癢<lb/>
　者此皆不能從蒸及變順之使出以從化也淮南子<lb/>
　云蟬飲不食蠶食不飲飲滋經氣食益經隧咸從任<lb/>
　督四布經絡變化相同功能亦一也<lb/>
　<lb/>
<pb n="KR3e0089_WYG_004-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本草乘雅半偈卷四<lb/>
</p>
<p>
</p>
  </div>
</body>
</text>
</TEI>
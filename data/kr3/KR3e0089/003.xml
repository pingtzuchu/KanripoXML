<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本草乗雅半偈卷三</head> <lb/>
    <p>
<pb n="KR3e0089_WYG_003-1a"/>
欽定四庫全書<lb/>
　本草乗雅半偈卷三<lb/>
　　　　　　　　　　　　明　盧之頤　撰<lb/>
　　本經上品五<lb/>
　　　桑根白皮　　　　　　橘<hi>柚同</hi>
　　　杜仲　　　　　　　　酸棗仁<lb/>
　　　决明子　　　　　　　蒺䔧子<lb/>
　　　五味子　　　　　　　芡實<lb/>
<pb n="KR3e0089_WYG_003-1b"/>
　　　大麻仁　　　　　　　獨活<hi>羌活同</hi>
　　　天門冬　　　　　　　菴䕡子<lb/>
　　　茺蔚實　　　　　　　蛇床子<lb/>
　　　丹參　　　　　　　　細辛<lb/>
　　　白膠<hi>鹿茸附</hi>
　　本經上品六<lb/>
　　　蘭草　　　　　　　　薏苡仁<lb/>
　　　地膚子　　　　　　　藍實<lb/>
<pb n="KR3e0089_WYG_003-2a"/>
　　　木香　　　　　　　　王不留行<lb/>
　　　黃連　　　　　　　　葵子<lb/>
　　　龍膽　　　　　　　　景天<lb/>
　　　卷栢　　　　　　　　乾漆<lb/>
　　　紫石英　　　　　　　礬石<lb/>
　　　空青　　　　　　　　曾青<lb/>
　　　阿膠　　　　　　　　蜜蠟<lb/>
　　　桑螵蛸<lb/>
<pb n="KR3e0089_WYG_003-2b"/>
本經上品<lb/>
桑根白皮氣味甚寒無毒主傷中五勞六極羸瘦崩中<lb/>
絶脉補虛益氣除寒熱出汗<lb/>
　覈曰所在有之花椹枝皮功無差等葉頻摘頻發枝<lb/>
　頻剪頻生雖去枝純幹幹尤生枝葉充蠶食材多適<lb/>
　用全體專精灌木易生之上品也爾雅云桑辨自葚<lb/>
　者梔又云女桑桋桑檿桑山桑郭璞注云辨半也葚<lb/>
　與椹同半有椹半無椹曰梔幹小條長曰女葉細岐<lb/>
<pb n="KR3e0089_WYG_003-3a"/>
　鋭皮理粗戾曰桋檿桑絲中琹瑟山桑似桑材中弓<lb/>
　弩皆材之美者他木鮮及之矣李時珍云桑有數種<lb/>
　檿條而分者椹少葉繁白桑葉大而厚山桑葉尖而<lb/>
　長雞桑葉花而薄子桑先椹而後葉望海桑髙數丈<lb/>
　枝幹茂盛亭亭如車盖桑生黃衣曰金桑其本必將<lb/>
　槁矣種樹書云桑根下嘗培龜甲易茂不蛀典術云<lb/>
　箕星之精散而為桑箕水星也龜神在坎故桑以龜<lb/>
　為食東坡曰琹絃舊而聲闇桑葉揩之發聲如新本<lb/>
<pb n="KR3e0089_WYG_003-3b"/>
　草云桑根見地上者曰馬額有毒殺人旁行出土者<lb/>
　曰伏蛇亦有毒轉治心痛故吳淑類賦云伏蛇治痛<lb/>
　馬額殺人修治采十年以上向東畔嫩根銅刀刮去<lb/>
　青黄薄皮一重取裏白皮切焙皮中涎甚勿去之續<lb/>
　斷桂心麻子為之使忌鐡及鉛<lb/>
　　<hi>王盤曰桑種甚多不可徧舉世所名者荆與魯也荆桑多椹魯桑少椹葉薄而尖其邊有瓣者荆桑</hi>
　　<hi>也凡枝幹條葉堅勁者皆荆之類也葉員厚而多津者魯桑也凡枝幹條葉豐腴者皆魯之類也荆</hi>
　　<hi>之類根固而心實能乆逺宜為樹魯之類根不固心不實不能久遠宜為地桑然荆之條葉不如魯</hi>
<pb n="KR3e0089_WYG_003-4a"/>
　　<hi>葉之盛茂當以魯桑條接之則能乆遠而又盛茂也魯為地桑而有壓條之法傳轉無窮是亦可乆</hi>
　　<hi>遠也荆桑所飼蠶其絲堅韌用最上也禹貢稱厥筐檿絲注曰檿山桑此荆之美而尤者也魯桑之</hi>
　　<hi>類宜飼小蠶荆桑宜飼大蠶凡桑果以接傳為妙一曰身接二曰根接三曰皮接四曰枝接五曰靨</hi>
　　<hi>業接六曰搭接今夫種植之功其利既溥又加之以接𫝊猶變稂莠而為嘉禾易碔砆而為美玉也</hi>
　　<hi>旣接傳矣復須剔其蟲蠧柳子所謂吾聞養樹得養人術此長民為國者所當視俲也夫民為國本</hi>
　　<hi>本斯立矣旣興其本又除其害為治之道無以外是苟審行之不惟得勸課之法抑亦知教政之本</hi>
　　<hi>與</hi>
　　<hi>輯要曰桑之種性惟在辨其剛柔得樹藝之宜使之各適其用種樹之宜惟在審其時月又合地方</hi>
<pb n="KR3e0089_WYG_003-4b"/>
　　<hi>之宜使之不失其中又曰種椹而後移栽移栽而後布行布行而後修蒔修蒔而後科斫科斫者種</hi>
　　<hi>桑惟在稀科時斫使其條葉豐腴而蚤發不致蠶之穉也科斫尤在接換接換之法惟在時之和融</hi>
　　<hi>手之審密封繫之固擁包之厚使不至踈淺而寒凝也</hi>
　　<hi>郭子章曰月令季春之月命野虞無伐桑柘鳴鳩拂羽戴勝降桑具曲植籧筐后妃齋戒親東鄉躬</hi>
　　<hi>桑禁婦女毋觀省婦使勸蠶事蠶事旣登分繭稱絲効功以供郊廟之服無有敢惰所以為天下蠶</hi>
　　<hi>事勸也木各有所宜土惟桑無不宜桑無不宜故蠶無不可事豳風之詩曰女執懿筐遵彼微行爰</hi>
　　<hi>求柔桑則豳可蠶將仲子之詩曰無折我樹桑則鄭可蠶車轔之詩曰阪有桑隰有楊則秦可蠶氓</hi>
　　<hi>之詩曰桑之未落其葉沃若桑之落矣其黄而隕桑中之詩曰期我乎桑中則衛可蠶皇矣之詩曰</hi>
<pb n="KR3e0089_WYG_003-5a"/>
　　<hi>攘之剔之其檿其桑桑柔之詩曰菀彼桑柔其下侯旬則周可蠶禹貢兖州桑土旣蠶厥篚織文則</hi>
　　<hi>魯可蠶青州厥篚檿絲管子亦曰五粟之土其檿惟桑則齊可蠶荆州厥篚𤣥纁則楚可蠶孟子䇿</hi>
　　<hi>梁曰五畝之宅樹之以桑則梁可蠶蠶叢都蜀衣青衣教民蠶桑則蜀可蠶猶之農夫之於五榖非</hi>
　　<hi>龍堆孤塞極寒之區猶可耕且穫也今天下蠶事疎濶矣東南之機三吳越閩最夥取給於湖繭西</hi>
　　<hi>北之機潞最工取給於閬繭予道湖閬女桑姨桑參差墻下未嘗不羡二郡女紅之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而病四遠之</hi>
　　<hi>惰也夫一女不績天下必有受其寒者而况乎半天下女不績也豈苐五十之老帛無所出不績則</hi>
　　<hi>逸逸則淫淫則男子為所蠱蝕而風俗日以頽壞公父文伯母曰王后親織𤣥紞公侯夫人加之以</hi>
　　<hi>紘綖卿之内子為大帶命婦成祭服列士之妻加之以朝服自庶士以下皆衣其夫社而賦事烝而</hi>
<pb n="KR3e0089_WYG_003-5b"/>
　　<hi>獻功男女効績愆則有辟古之制也彼大夫之家而主猶績奈何令天下女習於逸而趨於淫乎國</hi>
　　<hi>家蠶桑載在令甲凡民田五畝至十畝者栽桑麻木棉各半畝十畝以上者倍之田多者以是為差</hi>
　　<hi>特廢不舉耳故月令躬蠶之禮魯母績愆之辟與令甲桑麻之數此三者不可謂迂而不講也</hi>
　先人云桑為蠶食桑是蠶之天矣蠶質作絲絲是<lb/>
　蠶之精矣絲絲縷縷如人身外之毛髪身内之經絡<lb/>
　毛髪廣之鬚眉經絡廣之肉腠又深之廣之如經絡<lb/>
　為營血流行之處或經脉損而營血崩或營血去而<lb/>
　經脉涸從脉生病咸可以桑<lb/>
<pb n="KR3e0089_WYG_003-6a"/>
　參曰季夏取桑柘之火桑當入脾為脾之心藥以絲<lb/>
　縷如脉心主脉故也絲發五音皮堅似革色白屬金<lb/>
　亦可入肺脾之肺藥也曲直仆傴靡不怒生得木全<lb/>
　性亦可入肝脾之肝藥也精英在椹色黒氣寒亦可<lb/>
　入腎脾之腎藥也雖入五藏以脾為主然非寄四藏<lb/>
　於脾四藏别有體用此則脾藏中之四藏也設因脾<lb/>
　轉屬為効甚速盖傷中者傷中央土致五藏之勞與<lb/>
　極耳羸瘦卽肉極崩中絶脉卽脉極桑司中央火且<lb/>
<pb n="KR3e0089_WYG_003-6b"/>
　絲縷專勝故治肉脉之極其功特著補虚者補脾土<lb/>
　之虚益氣者益中央之氣絲縷在葉葉可通心以除<lb/>
　寒熱汗乃心液故也<lb/>
本經上品<lb/>
橘柚氣味辛温平無毒主胸中瘕熱逆氣利水糓乆服<lb/>
去臭下氣通神<lb/>
　覈曰橘柚生江南及山南山谷今以廣中者稱勝素<lb/>
　華丹實皮旣馨香又有善味尤生於洞庭之包山過<lb/>
<pb n="KR3e0089_WYG_003-7a"/>
　江北則無故曰江南種橘江北為枳考工記云踰淮<lb/>
　而北為枳則有異同矣橘頌云后皇嘉樹橘徠服兮<lb/>
　受命不遷生南國兮屈原比之夷齊願置以為像取<lb/>
　其貞介似有志也春秋運斗樞云璇星散為橘弓人<lb/>
　以橘為幹也柚似橘而大其味尤酸孔安國云小曰<lb/>
　橘大曰柚郭璞云柚似橙而大於橘禹貢揚州厥包<lb/>
　橘柚錫貢橘柚皆不耐寒故包裹而致之也錫貢者<lb/>
　須錫命而獻之言不嘗來也列子云吳楚之國有大<lb/>
<pb n="KR3e0089_WYG_003-7b"/>
　木焉其名為櫾碧木而冬生實丹而味酸食其皮汁<lb/>
　已憤厥之疾齊州珍之渡淮而北化為枳焉則是其<lb/>
　類矣子虛賦云橘柚芬芳蜀都賦云家有鹽井之泉<lb/>
　戸有橘柚之園廣志云成都有柚大如斗呂氏春秋<lb/>
　云果之美者江浦之橘雲夢之柚然則橘柚類雖同<lb/>
　而種則異本經合稱之功力無優劣矣考古方書用橘<lb/>
　不用柚今遵本經橘柚並用為正修治橘柚各去白<lb/>
　膜剉細鯉魚皮裹一宿至明取用<lb/>
<pb n="KR3e0089_WYG_003-8a"/>
　先人云橘柚通呼以本經命名為正類有橙柑圞枳<lb/>
　之異樹有髙下小大有刺無刺有刻無刻之别實有<lb/>
　圎扁長鋭大小光纍之殊大都色象深緑凌冬不彫<lb/>
　則一也實皮布竅色深於皮皮裏有膜囊上有脉囊<lb/>
　中裹瓤瓤内裹汁以養核也種類雖多但以皮肉氣<lb/>
　味互為分析橘皮苦不可食肉甘可食橙皮甘可食<lb/>
　肉酸不可食柑皮肉酸甘皆可食圞枳皮肉皆不可<lb/>
　食柚則形長皮肉與橘同味矣大段橘之美者皆接<lb/>
<pb n="KR3e0089_WYG_003-8b"/>
　生子種者不結實縱結實亦形長而味不美今人指<lb/>
　此為柚子此則橘柚合稱之本義柚子不用接生亦<lb/>
　取本有色味不從人力為也廣中柚子極大可食永<lb/>
　嘉呼之為苞此又似圞名雖同柚種則異矣韓彦直<lb/>
　有橘譜列十有四種以温州者稱上品近衢州航埠<lb/>
　沿溪三十里夾岸樹橘花朝香雪彌空果熟金星綴<lb/>
　碧種有巨細色有紅赭約二十餘種唯琭橘最美武<lb/>
　林棲水出蜜橘凡數十品名金錢穿心者雖秀色可<lb/>
<pb n="KR3e0089_WYG_003-9a"/>
　觀又不如佛肚臍形小皮癩甘美可口也霜降采取<lb/>
　氣足味足密藏至春剖皮抽脉破囊吮汁亦可振精<lb/>
　醒神為得句破疑之助若欲擇皮用充藥餌不若廣<lb/>
　中者皮薄而香愈陳則愈善也<lb/>
　又云橘從矞矞者錐有所穿滿有所出兼已出未出<lb/>
　義矞雲二色黄赤郁紛從矞取象者以此專勝在皮<lb/>
　雖年深日久不但芳辛不改轉更清烈他果萬不能<lb/>
　及此以木實之皮秋成得辛禀從革作金之用故可<lb/>
<pb n="KR3e0089_WYG_003-9b"/>
　存可久誠肝藏之用分氣分藥也葢人水糓入胃具<lb/>
　升出降入之妙而游溢精氣先及皮毛轉輸五藏此<lb/>
　正水糓變現春夏秋冬耳合矞之已出未出如穿如<lb/>
　滿之象真不待言語形容矣經云上焦開發宣五糓<lb/>
　味薰膚充身澤毛若霧露之漑橘皮有焉再讀本經<lb/>
　及諸家法乃知橘義真實不虛客曰陳皮留白補腎<lb/>
　和中去白消痰泄氣從古所稱奉為律令今以矞義<lb/>
　合之似覺未當曰此正證明八字義耳果能逹矞義<lb/>
<pb n="KR3e0089_WYG_003-10a"/>
　而用之的是橘皮四法不知此義而用之寧不溷他<lb/>
　藥之四法乎若果可混性便移易必非本有之真性<lb/>
　矣<lb/>
　　<hi>水榖入胃具升出降入之妙卽東垣得悟法門從此縱横應變莫不繇此貫通可見讀書不貴博只</hi>
　　<hi>要實悟得古人一言一字便終身受用無窮</hi>
　參曰木命在皮各有專精以具全木之體橘柚專精<lb/>
　者實實復專精者皮皮布細竅宛如人膚即脉絡肉<lb/>
　理筋膜子核各有屬焉橘諧矞與霱同雲間五色曰<lb/>
<pb n="KR3e0089_WYG_003-10b"/>
　慶三色曰霱橘間青黄丹色之如霱也矞者錐有所<lb/>
　穿取象膚間竅也及滿有所出取象氣中機也柚諧<lb/>
　由與由同書云若顛木之有由枿徐云已到之木更<lb/>
　生孫枝象枝條華菡之形也經云垂枝布葉皆下曲<lb/>
　如鈎又云夏日在膚泛泛乎萬物之有餘也故橘柚<lb/>
　力能轉入為升轉升為出即轉闔為開也種種形證<lb/>
　悉從入從闔致胸中瘕熱水糓失宣神明不通氣逆<lb/>
　及氣臭耳下氣者出已而降玉衡機轉之妙用也經云<lb/>
<pb n="KR3e0089_WYG_003-11a"/>
　秋日下膚蟄蟲將去其斯之謂歟<lb/>
　　<hi>夏日在膚泛泛乎萬物之有餘秋日下膚蟄蟲將去即轉入為升轉升為出轉出為降之氣中機也</hi>
本經上品<lb/>
杜仲氣味辛平無毒主腰膝痛補中益精氣堅筋骨强<lb/>
志除陰下痒濕小便餘瀝久服輕身耐老<lb/>
　覈曰出上虞山谷及上黨漢中上虞在豫州虞虢之<lb/>
　虞非會稽上虞縣也今出建平宜都及商州成州峽<lb/>
　州諸山大谷中亦有之樹髙數丈葉似辛夷又類柘<lb/>
<pb n="KR3e0089_WYG_003-11b"/>
　葉初生嫩葉可食謂之棉芽木皮狀似厚朴折之白<lb/>
　絲相連江南單呼曰棉花實皆苦濇亦堪入藥木可<lb/>
　作履以益脚也修治削去粗皮每十六兩用酥一兩<lb/>
　蜜三兩和塗火炙以盡為度剉細用<lb/>
　先人云杜仲從土從中其色褐為土尅水象腎之用<lb/>
　藥也腰本腎府濕土為害必侵腎水而腰先受之據<lb/>
　名據色可以療也若象形能使筋骨相着又一義矣<lb/>
　參曰杜牝仲次合陰合耦合象太陰之始生自上而<lb/>
<pb n="KR3e0089_WYG_003-12a"/>
　下從外而内者也皮絡如綿皮理如革合至陽淪膚<lb/>
　始盡至陰容平始平也平則轉出為降降則中實中<lb/>
　實遂成入令矣入則精志益筋骨强藏精而起亟矣<lb/>
　何患老之將至餘瀝之有又何患藏陰之形未充致<lb/>
　奉生者少轉為痿厥及木用不及之有旣容且平又<lb/>
　何患長夏之土化未攘與金秋驟歛中含潤濕之有<lb/>
　　<hi>至陽淪膚始盡所謂夏三月此謂蕃莠至陰容平始平所謂秋三月此謂容平至陽即太陽至陰即</hi>
　　<hi>太陰</hi>
<pb n="KR3e0089_WYG_003-12b"/>
本經上品<lb/>
酸棗仁氣味酸平無毒主心腹寒熱邪結氣聚四肢痠<lb/>
痛濕痺久服安五臟輕身延年<lb/>
　覈曰出汴雒及西北州郡處處雖有但分土産之宜<lb/>
　與不宜耳多野生在坡坂及城壘間似棗而皮細木<lb/>
　心赤色莖葉俱青花似棗八月結實紅紫色似棗而<lb/>
　圎小味極酸當月采實取核中仁奭曰嵩陽子言酸<lb/>
　棗木高大貨者皆棘子此説未盡葢不知小則為棘大<lb/>
<pb n="KR3e0089_WYG_003-13a"/>
　則為酸棗平地則易長崖塹則難生故棘多生崖塹<lb/>
　上經久不樵則成幹人方呼為酸棗更不言棘實一<lb/>
　本也此物纔及三尺便開花結子但科小者氣味俱<lb/>
　薄科大者氣味俱厚今陜西臨潼山野所出亦好此<lb/>
　亦土地所宜也修治酸棗用仁以葉拌蒸半日去皮<lb/>
　尖<lb/>
　先人云味酸入肝色赤入心心之肝藥也有開義出<lb/>
　義魂神義欲魂來歸欲闔轉入者非所宜也又云棘<lb/>
<pb n="KR3e0089_WYG_003-13b"/>
　刺外出無邪服此反傷其内又云别録主煩心不得<lb/>
　眠者心腹邪結氣聚使然耳服之結散聚消心定煩<lb/>
　息故得睡眠又云未有散邪結氣聚之物能使衛氣<lb/>
　入藏而就安寢者世人見不得睡眠便用棗仁思之<lb/>
　真堪絶倒<lb/>
　參曰棗為脾果味酸屬木脾之肝藥也色赤屬火脾<lb/>
　之心藥也具春升夏出之機脾之陽分藥也葢心腹<lb/>
　居中即脾土之宮位為寒熱邪氣結聚於中不能主<lb/>
<pb n="KR3e0089_WYG_003-14a"/>
　持四末致成濕痺痠痛而為凝閉之陰象者棗能運<lb/>
　行脾用鼓舞脾陽轉凝閉為升出結聚自散痺閉自<lb/>
　通矣五藏居中禀氣於脾亦仗以輕安也<lb/>
　　<hi>從來作不寐家枕中秘但欲寐人形藏中結聚乎空洞乎</hi>
本經上品<lb/>
决明子氣味鹹平無毒主青盲目淫膚赤白膜眼赤淚<lb/>
出久服益精光輕身<lb/>
　覈曰生龍門川澤者良今處處有之為園圃所蒔四<lb/>
<pb n="KR3e0089_WYG_003-14b"/>
　月生苗髙三四尺本小末大葉似首蓿晝開夜合兩<lb/>
　兩相貼七月開花淡黄五出結角如初生豇豆長二<lb/>
　三寸角内列青碧子數十粒參差相連狀如馬蹄下<lb/>
　大上鋭一種本小末尖葉不夜合者茳芒也蓍實為<lb/>
　之使惡大麻子<lb/>
　紹隆王先生云决明禀陰精之體具青陽之用宜入<lb/>
　肝腎肝開竅於目瞳子精光腎所司也<lb/>
　先人題藥云决明葉晝開夜合兩兩相貼其葉夜不<lb/>
<pb n="KR3e0089_WYG_003-15a"/>
　合者茳芒也人之眼夜合故治眼疾因名决明味鹹<lb/>
　走血氣寒待熱故治青盲膚膜淚出熱傷血分者相<lb/>
　宜倘屬氣分及風寒致目中諸證者非所宜矣<lb/>
　參曰夏仲生苗秋仲結實獨得呼出之機儼具合張<lb/>
　之相味鹹走血故治目中諸𤯝之因血液凝滯者罔<lb/>
　不有功觀其子角鋭利分撥翳膜想更特易<lb/>
　　<hi>仲夏半夏生盖當夏之半夏仲决明生亦當夏之半秋仲結實又當秋之半矣然則夏之能張秋之</hi>
　　<hi>能合樞機使然耳</hi>
<pb n="KR3e0089_WYG_003-15b"/>
本經上品<lb/>
蒺䔧氣味苦温無毒主惡血破癥積聚喉痺乳難乆服<lb/>
長肌肉明目輕身<lb/>
　覈曰出馮翌平澤所在亦有長安最饒喜生道㫄春<lb/>
　時布地蔓生細葉入夏作碎小黄花秋深結實狀似<lb/>
　菱米三角四刺實有仁也同州沙苑一種生牧馬草<lb/>
　地上亦作蔓生莖間宻布細刺葉如初生皂莢葉整<lb/>
　齊可愛開花作莢長寸許内子如麻碧緑色狀似羊<lb/>
<pb n="KR3e0089_WYG_003-16a"/>
　腎嚼之若新茶香頃則轉作豆腥氣隔紙焙炒色香<lb/>
　勝茗微火煎煮津液不竭者乃真也修治刺蒺䔧㨂<lb/>
　净蒸之從午至酉日乾木臼舂令刺盡再用酒拌蒸<lb/>
　從午至酉日乾用沙蒺䔧或熬膏或酥炙發香研作<lb/>
　末用刺蒺䔧烏頭為之使<lb/>
　先人云刺蒺䔧成熟於秋而外刺堅勁得金之堅固<lb/>
　氣為肝之用藥明矣然肝雖有藏血之體而血非可<lb/>
　留之物留則不虛靈而汗惡斯致疾矣蒺疾也䔧利<lb/>
<pb n="KR3e0089_WYG_003-16b"/>
　也其性宣行快便故治積聚乳難諸證沙苑者莖有<lb/>
　宻刺結實成莢嚼之作新茶香不無分别取象補腎<lb/>
　功力不相近也<lb/>
　參曰蒺之言疾䔧之言利不惟具從革之金用亦秉<lb/>
　炎上之火用矣何也鋭利者金之用迅疾者火之用<lb/>
　故兼火之氣與味金之色與形為七方之竒之急十<lb/>
　劑之通之宣也是主喉痺乳難與癥堅積聚以及惡<lb/>
　血之急閉皆以柔乗剛非所據而據之匪此破敵不<lb/>
<pb n="KR3e0089_WYG_003-17a"/>
　易開通以剛乗柔有所據而據之矣所謂急因急用<lb/>
　通因塞用者是也更藉疾威敷及下土開發上焦宣<lb/>
　水糓味熏膚充身澤毛則肌肉長百骸輕其角鋭利<lb/>
　用開盲瞽特易易耳李蘄陽以沙苑一種附列本經<lb/>
　之後主治補腎之神藏及腎之形藏名雖同而形實<lb/>
　異功能亦逈别也觀其莖布宻刺而亦成熟於秋秉<lb/>
　堅金之體與用者但刺蒺䔧鋭利顯著宣揚形藏之<lb/>
　非所欲留沙蒺䔧鋭利歛藏宣攝藏形之應所欲守<lb/>
<pb n="KR3e0089_WYG_003-17b"/>
　為别異耳<lb/>
　　<hi>急閉两字要着眼唯痺乳難生死在呼吸間豈容少待</hi>
本經上品<lb/>
五味子氣味酸温無毒主益氣欬逆上氣勞傷羸瘦補<lb/>
不足强陰益男子精<lb/>
　覈曰生齊山山谷青州冀州陜西代郡諸處髙麗者<lb/>
　最勝河中府者嵗貢杭越間亦有之俱不及髙麗河<lb/>
　中之肥大膏潤耳春時蔓生木上長六七尺葉尖圎<lb/>
<pb n="KR3e0089_WYG_003-18a"/>
　似杏三月作花黄白似蓮七月成實叢生莖端如豌<lb/>
　豆生青熟紫五味俱全修治以銅刀劈作兩片石蜜<lb/>
　浸蒸從巳至申更以漿水浸一宿緩火焙乾蓯蓉為<lb/>
　之使惡萎㽔勝烏頭<lb/>
　先人云𤣥者一陽初動冬藏之半也人身之氣藏者<lb/>
　為精精之能動者為𤣥𤣥之所未及正精之所閉宻<lb/>
　也故一名𤣥及髓㑹為精故又名㑹及㑹字之義如<lb/>
　百骸髓㑹而為精一滴生人衆形畢具<lb/>
<pb n="KR3e0089_WYG_003-18b"/>
　又曰益降氣之不足正所以强陰也倘陰柔深曲者<lb/>
　餌之便成淡陰重憎慳象耳<lb/>
　參曰五味俱全酸收獨重重為輕根俾輕從重故益<lb/>
　降下之氣也欬逆上氣者正肺用不足不能自上而<lb/>
　下以順降入之令勞傷羸瘦者即經云煩勞則張精<lb/>
　絶使人煎厥肉爍也此補勞傷致降下之不足與補<lb/>
　中益氣之治不能升出者反能降便是强陰陰强便<lb/>
　能入矣以入為水藏事故益男子精精為水藏物耳<lb/>
<pb n="KR3e0089_WYG_003-19a"/>
　設六淫外束及肺氣焦滿餌之反引邪入藏永無出<lb/>
　期縱得生全須仗夏火從中帶出或為班疹或作瘡<lb/>
　傷得汗乃解倘未深解病情願言珍重<lb/>
本經上品<lb/>
芡實氣味甘濇平無毒主濕痺腰脊膝痛補中除暴<lb/>
疾益精氣强志令耳目聰明久服輕身不饑耐老神仙<lb/>
　覈曰出雷池池澤處處亦有武林者最勝土人善紀<lb/>
　孕實時日如期采取則殻柔肉糯早則殻爛肉未凝<lb/>
<pb n="KR3e0089_WYG_003-19b"/>
　遲則殻堅肉秔老矣三月生苗莖在水中葉貼水面<lb/>
　莖葉多有芒刺莖長丈餘者中必有孔有絲軟者剥<lb/>
　皮可食葉似荷而大皺文如縠蹙衂如沸面青背紫<lb/>
　五六月作花紫色花開向日向日結苞外有青刺如<lb/>
　蝟形如栗毬花出苞頂形如鷄喙剥之内有班駁軟<lb/>
　肉裹子纍纍如珠璣殻内有白米狀如魚目根作三<lb/>
　稜煮食如芋爾雅翼曰枚食細嚼能致上池之津故<lb/>
　主益人猶如馬齧短草則肥悦與小児食不易長大<lb/>
<pb n="KR3e0089_WYG_003-20a"/>
　故主駐年芡與菱皆水物而性異芡花向日菱花背<lb/>
　日其陰陽向背有不同則損益陰陽亦别異矣埤雅<lb/>
　云荷華日舒夜歛芡華晝合宵炕此亦陰陽之異也<lb/>
　修治先蒸熟日中晒裂取仁亦可舂取粉用暇日記<lb/>
　云芡實一斗以防風四兩煎湯浸過經久不壞<lb/>
　參曰芡生水中華實向日具旣濟水火義又草木類<lb/>
　全藉水土吮抽發育芡則更藉日中火為先後身亦<lb/>
　具木胎火裏義又葉上蹙衂如沸連莖刺棘如蝟實<lb/>
<pb n="KR3e0089_WYG_003-20b"/>
　皮實殻如介亦具金胎水中義誠互交木金火水之<lb/>
　駐形物也如益精强志不饑即駐形之裏應目明耳<lb/>
　聰輕身耐老即駐形之外合飛行神仙即駐形之行<lb/>
　圎功滿也未有形已駐而中央之基不築已不鍊者<lb/>
　若濕痺之腰脊膝痛及卒暴疾即駐形物之主治功<lb/>
　能也先人博議云芡乃大中之小麤中之精濇中之<lb/>
　甘荆棘中之軟美壅滯中之流行意䦨中之氣悟疲<lb/>
　憊中之强武然於精細甘美之間所含畜力且剛且<lb/>
<pb n="KR3e0089_WYG_003-21a"/>
　久故餌食者貴細貴長毋貴多貴數也<lb/>
　　<hi>龍從火裏得金向水中求尋胞胎秘旨也抛大中粗中荆棘壅滯意闌疲憊之流望之無不  却若</hi>
　　<hi>非前人具眼幾至當面錯過</hi>
本經上品<lb/>
大麻仁氣味甘平無毒主補中益氣久服肥健不老神<lb/>
仙<lb/>
　覈曰處處有之爾雅翼云麥黄種枲枲黄種麥顧麥<lb/>
　之生即枲之成枲之成即麥之生也枲者有實之大<lb/>
<pb n="KR3e0089_WYG_003-21b"/>
　麻也有雌雄二種雌者結實雄者不結實若子放勃<lb/>
　時須去雄者設未放勃而先去之則不成子矣修治<lb/>
　極難去殻取帛包置沸湯中浸至冷乃出之垂井中<lb/>
　一夜勿令着水次日日中暴乾就新瓦上挼去殻簸<lb/>
　揚取仁粒粒皆完<lb/>
　先人云麻品凡五黄絡苧<graphic n="KR1342" url="https://raw.githubusercontent.com/kanripo/KR-Gaiji/master/images/KR1342.png" mimeType="image/png"/>白也黄葉五岐絡葉無<lb/>
　岐苧葉圎背白莖皆直上黄實即大麻殻褐仁白多<lb/>
　脂液與諸麻之實逈别又云體直類木仁滑似髓肝<lb/>
<pb n="KR3e0089_WYG_003-22a"/>
　之腎藥也故益精填髓潤髪黑鬚<lb/>
　參曰大麻色黄一名黄麻麻有雌雄雄為苴雌為枲<lb/>
　枲即有子之大麻也一葉五岐别曰黄枲氣味甘平<lb/>
　為脾胃之體藥枝莖條暢為脾胃之用藥仁脂濡潤<lb/>
　為脾胃之滑劑濕劑也故主補中益氣久服肥徤不<lb/>
　老神仙别録及附方諸證亦以四義釋之更參主客<lb/>
　佐使真不勝其用矣<lb/>
　　<hi>麥黄種枲枲種時正木火司令時也枲黄種麥種麥時正金水司令時也交通之際抑中央宫土之</hi>
<pb n="KR3e0089_WYG_003-22b"/>
　　<hi>五數矣</hi>
本經上品<lb/>
獨活氣味苦甘平無毒主風寒所擊金瘡止痛奔豚癎<lb/>
痙女子疝瘕久服輕身耐老<lb/>
　覈曰出蜀漢西羌者良春生苗如青麻狀一莖直上<lb/>
　有風不動無風自摇六月開花作叢或黄或紫生砂<lb/>
　石中者葉微黄生厚土中者葉青翠有兩種一種形<lb/>
　大有臼如鬼眼者今人呼為獨活一種蠶頭鞭節色<lb/>
<pb n="KR3e0089_WYG_003-23a"/>
　黄紫臭之作蜜蠟香今人呼為羌活近以老宿前胡<lb/>
　及土當歸黑皮白肉臭如白芷者用充獨活不可不<lb/>
　辨采得剉細以淫羊藿拌浥二日暴乾去藿用免人<lb/>
　心煩<lb/>
　繆仲淳先生云獨活稟天地正陽之氣以生名列君<lb/>
　部非比柔懦之主小無不入大無不通却亂反正之<lb/>
　君主藥也故能開萬竅八風之邪通四大闗津之㨗<lb/>
　羌獨本同一種但分質有虛實老嫩氣有厚薄緩急<lb/>
<pb n="KR3e0089_WYG_003-23b"/>
　之殊耳<lb/>
　先人評藥云自行其意獨得嘉名<lb/>
　參曰動摇萬物者莫疾乎風故萬物莫不因風以為<lb/>
　動摇唯獨活不然有風獨立不動無風獨能自摇在<lb/>
　蜀名蜀活在羌名羌活隨地以名亦隨地有差等但<lb/>
　可互為兄弟不可强别雌雄其從治不能獨立不動<lb/>
　而為風寒刀刃之所擊及奔豚癎痙之因風以為動<lb/>
　摇復因風而反乎上下開闔者若女子疝瘕此不能<lb/>
<pb n="KR3e0089_WYG_003-24a"/>
　自摇耳不能自摇即闔而不開不能獨立不動即開<lb/>
　而不闔唯獨活則闔而能開開而能闔當入肝之經<lb/>
　厥陰之闔具備風木化氣之體用者歟<lb/>
　　<hi>參合赤箭生成主治彼此功力昭然獨運之用能但合赤箭不為物移之體能立力能</hi>
　　<hi>行故僅可强禦外侮而少遜駐形以其無森衞旋返之力故耳</hi>
本經上品<lb/>
天門冬氣味苦平無毒主諸暴風濕偏痺强骨髓殺三<lb/>
蟲去伏尸久服輕身益氣延年不饑<lb/>
<pb n="KR3e0089_WYG_003-24b"/>
　覈曰生奉髙山谷奉髙太山下縣名也今處處有之<lb/>
　喜髙潔地上春生藤蔓大如釵股髙丈許葉如絲杉<lb/>
　纎勁青整澁而無刺一種葉如茴香尖細青疎滑而<lb/>
　有刺夏生細花白色亦有黄紫二色結實在根枝之<lb/>
　㫄色黒褐入伏後則無花暗結實矣根科生如百部<lb/>
　一科一二十枚大如手指圎實而長根白色亦有黄<lb/>
　紫二色雒中者粗幹大葉殊不相類嶺南者無花有<lb/>
　子餘無他異以根作湯可澣垢縑素越人呼為浣草<lb/>
<pb n="KR3e0089_WYG_003-25a"/>
　修治去皮用柳木甑柳木柴蒸一伏時洒酒令徧更<lb/>
　添火蒸一伏時取出作一小架去地二尺攤上暴乾<lb/>
　地黄貝母為之使畏曾青搗汁制雄黄硇砂禁鯽魚<lb/>
　設誤食中毒搗浮萍汁解之<lb/>
　參曰門司出入出即生也冬司寒令寒即水也合天<lb/>
　一生水故名天門冬天者清肅為用水者澄湛為體<lb/>
　其能澣垢亦謂得清肅澄湛之力耳對待染汙不潔<lb/>
　之氣使形骸氣血混濁不清致偏痺不周遂生三蟲<lb/>
<pb n="KR3e0089_WYG_003-25b"/>
　伏尸及暴受風濕而成諸痺者咸相宜也設合寒邪<lb/>
　便當束置葢寒原屬水法當逆治非反佐順從之類<lb/>
　柔潤多脂得澄湛水體故强骨髓色白性降得清肅<lb/>
　金用故益肺氣久服骨氣以精故輕身延年不饑<lb/>
　　<hi>天冬一名天棘獨以金標名義者尊其母子則昭然矣</hi>
本經上品<lb/>
菴䕡子氣味苦微寒無毒主五藏瘀血腹中水氣臚脹<lb/>
留熱風寒濕痺身體諸痛久服輕身延年不老<lb/>
<pb n="KR3e0089_WYG_003-26a"/>
　覈曰生雍州川谷及上黨近道亦有之春生苗髙四<lb/>
　五尺莖色白似艾莖而粗葉色緑似菊葉而薄八月<lb/>
　開花淡黄色結實亦如艾實中有細子極易繁衍藝<lb/>
　苑以之接菊能耐霜雪蒿屬也葉老可以覆葢植之<lb/>
　可以辟蛇荆實薏苡為之使<lb/>
　紹隆王先生云藏真通於心心藏血脉之氣也藏真<lb/>
　髙於肺以行營衛陰陽也藏而不行者菴䕡以行之<lb/>
　行而不藏者㯶櫚以藏之<lb/>
<pb n="KR3e0089_WYG_003-26b"/>
　參曰莊周云天下之水莫大於海止而不盈尾閭泄<lb/>
　之是也五藏瘀血腹中水氣臚脹留熱風寒濕痺此<lb/>
　皆留止於中不能展泄外出菴䕡能使氣血展泄外<lb/>
　出唯展則展衆展唯泄則泄衆泄有以覆葢軍行宿<lb/>
　舍易菴為掩䕡為廬是反益其留止矣<lb/>
　　<hi>繇於掩藏而後發泄則其出有根如人繇屋舍而達門户也故不出稱䕡又安菴字卸重行泄耳</hi>
本經上品<lb/>
茺蔚實氣味辛甘微温無毒主明目益精除水氣久服<lb/>
<pb n="KR3e0089_WYG_003-27a"/>
輕身<lb/>
　覈曰茺蔚即益母爾雅名萑蓷劉歆云萑臭穢也臭<lb/>
　穢即茺蔚陸機云蓷益母也益母即茺蔚故曾子見<lb/>
　之而感思也古用實今用草葢茺蔚專精在實取充<lb/>
　盛宻尉之義用草則舍宻從疎矣出海濵池澤今園<lb/>
　圃田野近水濕處甚繁二月生苗如嫩蒿狀入夏漸<lb/>
　髙至三四尺莖四稜如黄麻莖葉尖岐如蓍艾葉莖<lb/>
　有節節節生穂叢簇抱莖四五月間穂開小花紅紫色<lb/>
<pb n="KR3e0089_WYG_003-27b"/>
　亦有白色者每蕚内有細子四粒粒似蒿子色黑褐<lb/>
　有三稜藥肆中徃徃作巨勝子貨之生時微臭夏至<lb/>
　後莖葉皆枯根色白也修治微炒發香或蒸熟向日<lb/>
　中暴乾舂簸去殻取仁伏澒制砂白花者良<lb/>
　先人云生成止在三春具備肝木體用誠生榮之物<lb/>
　益母之珍也<lb/>
　參曰生成在春節穂森榮實作三稜合天三生木得<lb/>
　木體之全具五行之相大益肝膽者也茺蔚之名言<lb/>
<pb n="KR3e0089_WYG_003-28a"/>
　能自上按下從内徹外豐美備足何也十一藏府取<lb/>
　决甲膽故爾故主上明眼目下輸水氣内益精髓外<lb/>
　固形骸益母者胎從厥陰始結産自少陽發伸娠前<lb/>
　娠後靡不以肝膽為芻狗者種種功力悉以充肝之<lb/>
　用尉木之體玩索解分自得之矣<lb/>
　　<hi>胎從厥陰始結指己亥作胞胎産自少陽發伸指寅申之甲拆</hi>
本經上品<lb/>
蛇床子氣味苦平無毒主男子陰痿濕瘡婦人陰中腫<lb/>
<pb n="KR3e0089_WYG_003-28b"/>
痛除痺氣利闗節癲癎惡瘡久服輕身好顔色<lb/>
　覈曰生臨淄川谷及田野墟落間三月生苗髙二三<lb/>
　尺葉似蘼蕪枝上有花頭百餘同結一窠四月放花<lb/>
　白色結子攅簇兩片合成極輕虛似蒔羅子亦有細<lb/>
　稜修治用濃藍汁百部草根汁同浸一伏時漉出日<lb/>
　乾却用生地黄汁相拌蒸之從巳至亥取出暴乾惡<lb/>
　牡丹貝母巴豆伏硫黄<lb/>
　參曰蛇虺性嗜蛇床故一名蛇粟蛇米床者喜卧於<lb/>
<pb n="KR3e0089_WYG_003-29a"/>
　其下也蛇性竄疾獨居處隠僻禀風木善行數變之<lb/>
　體用耳蛇床功用靡不脗合設非氣性相似寧為蛇<lb/>
　虺所嗜男子陰痿濕瘡婦人陰中腫痛正厥陰隠僻<lb/>
　之地氣閉不通所致蛇床宣大風力鼓舞生陽則前<lb/>
　陰疎泄竄疾自如并可伸癲癎之氣逆於藏與闗節<lb/>
　之壅塞不開痺去則身輕肝榮則色其色矣真堪作<lb/>
　把握陰陽維持風色之良劑也<lb/>
　　<hi>風性不離動静竄疾即動性隠僻即静性耳</hi>
<pb n="KR3e0089_WYG_003-29b"/>
本經上品<lb/>
丹參氣味苦微寒無毒主心腹邪氣腸鳴幽幽如走水<lb/>
寒熱積聚破癥除瘕止煩滿益氣<lb/>
　覈曰丹參一名赤參山參逐馬郄蟬草奔馬草木羊<lb/>
　乳也出陜西河東州郡及隨州處處山中皆有二月<lb/>
　生苗髙尺許方莖有稜一枝五葉葉對生如薄荷葉<lb/>
　而有毛三月至九月作小花成穂如娥形又似紫蘓<lb/>
　花中有細子一苗數根根大如指長尺餘皮丹肉紫<lb/>
<pb n="KR3e0089_WYG_003-30a"/>
　畏鹹水反藜蘆<lb/>
　先人云丹赤心色奔逐為緣蟬速於化郄速於蟬又<lb/>
　云根多且久發露太盡氣藏之時安能使有畜積耶<lb/>
　參曰丹固紫色入少陰心主主夏氣病藏之邪驅之<lb/>
　使出亦可指丹曰樞使從闔之邪從樞轉出少陰為<lb/>
　樞故也心腹邪氣腸鳴幽幽如走水狀此寒熱積聚<lb/>
　癥瘕假形雖屬病藏實樞象耳<lb/>
　　<hi>丹者前三五兮後三五亦三十時中兩日半三五之中曰月樞三十之中曰日樞</hi>
<pb n="KR3e0089_WYG_003-30b"/>
本經上品<lb/>
細辛氣味辛温無毒主欬逆上氣頭痛腦動百節拘攣<lb/>
風濕痺痛死肌久服明目利九竅輕身長年<lb/>
　覈曰出華陰髙麗山谷中者為上今處處雖有皆不<lb/>
　及也南陽臨海者亦可用山海經云浮戲之山多少<lb/>
　辛管子云五沃之土羣藥生細辛是矣春生苗一根<lb/>
　則一葉相連今多以杜衡為之博物志云杜衡能亂<lb/>
　細辛振古已然頤為能亂細辛者不止杜衡當以根<lb/>
<pb n="KR3e0089_WYG_003-31a"/>
　苗色味細辨之葉似小葵莖柔根細端直而長色紫<lb/>
　味辛嚼之習習如椒者細辛也葉似馬蹄莖微麤根<lb/>
　似細辛而曲色黄白味亦辛者杜衡也一莖直上莖<lb/>
　端生葉如繖狀根似細辛而微麤色黄白味辛兼苦<lb/>
　者鬼督郵也根似鬼督郵而色黑者及已也葉似小<lb/>
　桑根似細辛而粗長色深黄味辛臭臊者徐長卿也<lb/>
　葉似柳葉根似細辛而粗長色黄白味苦者白微也<lb/>
　根似白微而脆色白味甘者白前也修治㨂去雙葉<lb/>
<pb n="KR3e0089_WYG_003-31b"/>
　者切去頭上子以𤓰水浸一宿暴乾用曽青棗根為<lb/>
　之使得當歸芍藥白芷芎藭牡丹藁本甘草共療婦<lb/>
　人得决明鯉魚膽青羊肝共療目痛惡黄耆狼毒山<lb/>
　茱萸忌生菜狸肉畏消石滑石反藜蘆<lb/>
　　<hi>世人用細辛不分真偽繇辨之不早辨也反杜衡鬼督郵徐長卿白微白前五種根皆粗肥  於細</hi>
　　<hi>辛之細五種亦多曲反於細辛之直</hi>
　紹隆王先生云肝木上行春風上升反於横偏矣經<lb/>
　云無怒其志使華英成秀此春轉成夏升轉從出之<lb/>
<pb n="KR3e0089_WYG_003-32a"/>
　機乎<lb/>
　先人云密通精氣顯益火大青陽之象也<lb/>
　參曰細指形言辛指味言輕清柔勁端直修長當入<lb/>
　少陽宣達甲膽之用自下而上以行春令者也故主<lb/>
　春氣者病在頭而為頭痛腦動目不明竅不利此雖<lb/>
　自下而上不能宣達者也欬逆上氣此惟自下而上<lb/>
　不循倫次者也百節拘攣此不能自下而上升從入<lb/>
　令者也痺痛死肌此不得自下而上反侮所勝者也<lb/>
<pb n="KR3e0089_WYG_003-32b"/>
　總屬肝用之過與不及而獨偏向不及者歟<lb/>
　　<hi>輕清柔勁端直修長即内經所為春脉如弦何如而弦也春脉者肝脉也萬物之所以始生也故其</hi>
　　<hi>脉之來輕虛以浮端直以長以言肝木之用效象天氣以為形容者也細辛功用脗合的是少陽用藥</hi>
　　<hi>無疑矣</hi>
本經上品<lb/>
白膠氣味甘平無毒主傷中勞絶腰痛羸瘦補中益氣<lb/>
婦人血閉無子止痛安胎久服輕身延年<lb/>
鹿茸氣味甘温無毒主漏下寒熱驚癎益氣强志生齒<lb/>
<pb n="KR3e0089_WYG_003-33a"/>
不老<hi>中品附</hi>
　覈曰鹿者仙獸自能樂性游處山林從事雲泉志無<lb/>
　忌性警防善接其類與麋為友有角無齒者牡曰麚<lb/>
　無角有齒者牝曰麀無齒謂上無齦齒若下齦則牝<lb/>
　牡咸有與禽鳥之與甪無齒似同而實異也牝小於<lb/>
　牡毛雜黄白牡大於牝毛間黄白故云牡質斑斑斑<lb/>
　斑㸃㸃如星星也行則同旅食則相呼性喜食龜能<lb/>
　别良草不食諸毒分背而食食時則群長四顧相望<lb/>
<pb n="KR3e0089_WYG_003-33b"/>
　俟衆飽長乃食群小互為廵視矣集居必環居外向<lb/>
　卧眠必口接尾閭其息曰塲其跡曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>埤雅云鹿善<lb/>
　决驟故其跡<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>而不[夙-歹+ㄙ]詩云町疃鹿塲言町疃村疃<lb/>
　無人焉故鹿以為塲也物類考云鹿好羣而相比陽<lb/>
　類也故夏至感陰氣而角解從陽退之象爾麋則冬<lb/>
　至感陽氣而角解從陰退之象爾麋孕子於仲春而<lb/>
　生於秋鹿孕子於仲秋而生於春爾雅翼云鹿六為<lb/>
　律鹿主律故鹿六月而生鹿雖應律然非辰屬八卦<lb/>
<pb n="KR3e0089_WYG_003-34a"/>
　亦無主也其子曰䴠子生得雨或水乃行地耳格物<lb/>
　論云鹿千年者色蒼又五百年者色白再五百年者色<lb/>
　𤣥𤣥之又𤣥仙化登乎天矣埤雅云懷瓊於角下者<lb/>
　角有斑痕紫色如㸃行或有涎出於口不復能急走<lb/>
　也葢鹿戴玉而角斑魚懷珠而鱗紫故有諸中未有<lb/>
　不形諸外矣陶隠居云古稱鹿之似馬者直千金今<lb/>
　荆楚之地其鹿絶似馬當解角時望之無辨土人謂<lb/>
　之馬鹿以是知趙髙指鹿為馬葢以類爾角解之後<lb/>
<pb n="KR3e0089_WYG_003-34b"/>
　始生之角曰茸色如茄紫者為上修治白膠采全角<lb/>
　鋸開並長三寸急水中浸一百日取出刮去黄皮拭<lb/>
　净以醶醋煮七日旋旋添醋勿令少歇成時不用着<lb/>
　火只從子至戌也日足角軟如粉便搗爛每一兩入<lb/>
　無灰酒一鎰煮成膠陰乾研篩用又法用米泔浸角<lb/>
　七日令軟入急流水中浸七日去粗皮以東流水桑<lb/>
　柴火煮七日旋旋添水入醋少許搗成霜用其汁加<lb/>
　無灰酒熬成膠用修治鹿茸用黄精自然汁浸兩日<lb/>
<pb n="KR3e0089_WYG_003-35a"/>
　取出切焙免渇人也<lb/>
　參曰鹿陽獸也卧則口接尾閭以通督脉性喜食龜<lb/>
　以通任脉能取所不足以自輔獸之至靈者也故任<lb/>
　病則先治督以陰生於陽而陽為督陰為任也即竒<lb/>
　經六脉與兩手足各十二陰陽經脉亦莫不綜於任<lb/>
　督也禮記䟽云鹿夏至而解角謂消長使然不知革<lb/>
　故所以鼎新即此可見陰生於陽之妙矣故角之力<lb/>
　用雖廣而茸為獨專茸主漏下惡血寒熱驚癎任為<lb/>
<pb n="KR3e0089_WYG_003-35b"/>
　病也角主傷中勞絶羸瘦諸經肉理為病也咸不能<lb/>
　與督脉相交所致腰膂痛為病也鹿力在膂亦即督<lb/>
　脉所過也血閉無子任不通也不得相輔於督也胎<lb/>
　不安胞系化薄也不得依循任與督也若益氣强志<lb/>
　生齒不老延年者即任督已交陰氣乃生骨氣以精<lb/>
　之外徴耳<lb/>
本經上品<lb/>
蘭草氣味辛平無毒主利水道殺蟲毒辟不祥久服益<lb/>
<pb n="KR3e0089_WYG_003-36a"/>
氣輕身不老通神明<lb/>
　覈曰蘭草香草也别名都梁香千金草即孩兒菊醒<lb/>
　頭草也禮記佩帨蘭茝楚辭紉秋蘭以為佩西京雜<lb/>
　記載漢時池苑種蘭以降神或雜粉藏書衣中主辟<lb/>
　蠧者皆此蘭也出太吳池畔及溪澗水旁下濕地荆<lb/>
　州記云都梁有山下有水清淺之中生蘭草詩䟽云<lb/>
　鄭俗三月男女秉蕑於水際以自袚除者是也二月<lb/>
　宿根再發紫莖素枝赤節緑葉葉對節生光澤有岐<lb/>
<pb n="KR3e0089_WYG_003-36b"/>
　嫩時可挼可佩八九月漸老枝頭成穂作花紅白狀<lb/>
　似鷄蘓久之花瓣轉白絨裂如毬毬中有子一粒絨<lb/>
　着子上色黑味苦臭香氣烈即千金花也一種山蘭<lb/>
　即蘭草之生山中者莖葉花實都同但山澤有分功<lb/>
　用亦異與澤蘭同類異種故蘭草名大澤蘭澤蘭名<lb/>
　小澤蘭二種皆生水旁但澤蘭莖方節短葉上有濇<lb/>
　毛氣味俱踈淡功用則逈别矣近世之所謂蘭非古<lb/>
　之所謂蘭草蘭生山谷葉如麥冬而稍長四季長青<lb/>
<pb n="KR3e0089_WYG_003-37a"/>
　不畏霜雪迎春開花花出根底一幹一朶亦有一幹<lb/>
　數朶者小蘭也若生閩廣葉似菅茅而稍短四季長<lb/>
　青畏霜雪及春風入夏開花花出根底一幹數朶亦<lb/>
　有一幹一朶者秋蘭也朱子離騷辨證云古之香草<lb/>
　花葉俱香燥濕不變今之蘭類花蕚雖香乾則腐臭<lb/>
　葉又不香不識何時以幽蘭誤蘭草也方虛谷訂蘭<lb/>
　説云古之所謂蘭即今之孩兒菊千金草今之所謂<lb/>
　蘭其葉如茅根名土續斷花蕚馥郁故得蘭名楊升<lb/>
<pb n="KR3e0089_WYG_003-37b"/>
　菴云世以蒲宣者為蘭九畹之受誣久矣吳草廬蘭<lb/>
　説云蘭草有枝有莖草之植者也幽蘭無枝無莖草<lb/>
　之芳者也因山谷稱之置之座右世遂謬指為離騷<lb/>
　所稱之蘭以此<lb/>
　參曰臭香味辛氣化中藥也故主益氣利水道經云<lb/>
　膀胱者州都之官津液藏焉氣化則能出矣故蘭䦨<lb/>
　也汎瀾流離也又蘭䦨也䦨辟不祥也主殺蟲毒通<lb/>
　神明令輕身不老也花即千金花苗即千金草以花<lb/>
<pb n="KR3e0089_WYG_003-38a"/>
　煮酒臭類木香苦甚黄連用治滯痢獲効頗㨗正䦨<lb/>
　辟不祥利水道宣氣四達之功耳<lb/>
本經上品<lb/>
薏苡仁氣味甘微寒無毒主筋急拘攣不可屈伸久風<lb/>
濕痺下氣久服輕身益氣<lb/>
　覈曰出真定及平澤田野間所在亦有今用梁漢者<lb/>
　但氣劣於真定耳交趾者最良彼土呼為簳珠三月<lb/>
　宿根自發髙四五尺葉如初生芭茅五月抽莖開紅<lb/>
<pb n="KR3e0089_WYG_003-38b"/>
　白花五六月結實重纍殻青緑堅薄而鋭中仁如珠<lb/>
　味甘美咬着粘齒可以作粥釀酒一種形圎殻厚者<lb/>
　即菩提子一種大而無味者即秔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也修治每一兩<lb/>
　以糯米二兩同拌炒熟去糯米更以鹽湯煮片刻晒<lb/>
　乾用<lb/>
　繆仲淳先生云久服可以輕身者濕去則脾胃安脾<lb/>
　胃安則中焦治中焦治則能營飬乎四肢通利乎血<lb/>
　脉經膜矣<lb/>
<pb n="KR3e0089_WYG_003-39a"/>
　參曰薏諧意意者脾藏之神用故主脾藏失用致肝<lb/>
　木痿厥遂成筋急拘攣不可屈伸耳即經所謂有傷<lb/>
　於筋欲以吾意縱之屈伸其若不容及土失留礙致<lb/>
　已所不勝之風吸引同類之濕相合而成痺閉不通<lb/>
　者仁唯解孚下行生氣而甲拆之似與乙木之軸軋<lb/>
　而上行者不可同日而語矣<lb/>
　　<hi>土具體無用吐生草木以為用也顧草木之條逹正顯地土之為用耳</hi>
本經上品<lb/>
<pb n="KR3e0089_WYG_003-39b"/>
地膚子氣味苦寒無毒主膀胱熱利小便補中益精氣<lb/>
久服耳目聰明輕身耐老<lb/>
　覈曰出荆州平澤及田野間近道亦有初生薄地五<lb/>
　六寸一科數十枝蓬起蔓延弱不勝舉根亦如蒿莖<lb/>
　葉皆青宛如荆芥三月開淡黄花結子青白色極繁<lb/>
　盛似頭眠蠶沙狀子落莖老可以為拂故一名落帚<lb/>
　獨帚王帚王篲掃帚地葵地麥白地草涎地衣鴨舌<lb/>
　草千心妓女其苗葉燒灰煎霜制砒石粉霜水銀硫<lb/>
<pb n="KR3e0089_WYG_003-40a"/>
　黄硇砂<lb/>
　先人題藥云地膚子一幹數十枝攅簇直上其子繁<lb/>
　多星之精也其味苦寒得太陽寒水氣化葢太陽之<lb/>
　氣上及九天下徹九泉外彌膚腠故地膚之功上治<lb/>
　頭而聰耳明目下入膀胱而利水去疝外去皮膚熱<lb/>
　氣而令潤澤服之病去必小水通長為外徴也<lb/>
　參曰蔓延敷布弱不勝舉因名地膚主治功力真能<lb/>
　使吾身生氣敷布在表有宣義有開義當入太陽太<lb/>
<pb n="KR3e0089_WYG_003-40b"/>
　陽為開故也氣味苦寒亦得太陽寒水之化故可對<lb/>
　待太陽陽象之標則凡以熱為本者莫不相宜膀胱<lb/>
　太陽經也標盛則熱與得寒水之化者逆治之熱謝<lb/>
　而小便澄徹矣補中者中補乃能敷布益精氣者益<lb/>
　精乃能化氣葢膀胱者州都之官津液藏焉氣化則<lb/>
　能出矣聰明耳目輕身耐老者以開展則竅通竅通<lb/>
　則充實光輝矣<lb/>
本經上品<lb/>
<pb n="KR3e0089_WYG_003-41a"/>
藍實氣味苦寒無毒主解諸毒殺蠱蚑疰鬼螫毒久服<lb/>
頭不白輕身<lb/>
　覈曰生河内平澤處亦有疏圃作畦子種者凡五種<lb/>
　唯藍實專取蓼藍蓼藍葉如蓼三月生苗五月開花<lb/>
　成穂淡紅色花實皆如蓼歳可三刈故先王仲夏令<lb/>
　民無刈藍以染鄭𤣥云恐傷長養之氣也一種松藍<lb/>
　葉如白菘一種馬藍葉如苦蕒即郭璞所謂大葉冬<lb/>
　藍俗稱板藍者是也花實並如蓼藍唯苗葉别異一<lb/>
<pb n="KR3e0089_WYG_003-41b"/>
　種吳藍長莖如蒿而花白吳人種之一種木藍長莖<lb/>
　如决明髙者三四尺分枝布葉葉如槐葉七月開淡<lb/>
　紅花結角長寸許纍纍如小豆角子如馬蹄决明而<lb/>
　微小逈與諸藍不同而作澱則一也别有一種甘藍<lb/>
　可作蔬食而藍澱者掘地埋缸以藍水浸一宿入石<lb/>
　灰頻攪萬餘下澄清去水則色青成澱亦可乾收用<lb/>
　染青碧其攪掠浮沫掠出隂乾者謂之靛花即市賣<lb/>
　之青黛也此屬石灰造作而成慎勿輕用世人以其<lb/>
<pb n="KR3e0089_WYG_003-42a"/>
　色青為入肝清解之藥謬甚矣真青黛出波斯國既<lb/>
　不可得不如用藍實或藍葉或自然汁之無間雜者<lb/>
　良<lb/>
　博議云藍實久服頭不白葢春氣在頭用其色以助<lb/>
　春氣之生自然益頭并及髮矣肝主色自入為青則凡<lb/>
　病變於色者極為允當如痘如丹如斑如血如五色<lb/>
　痢如目赤目黄如五藏熱先見顔於頰者力可巽入<lb/>
　乎肝克制乎脾為平熱之輕劑也觀斑蜘蛛應聲蟲<lb/>
<pb n="KR3e0089_WYG_003-42b"/>
　噎膈蟲三案亦竒異矣每見種藍人日日掃蟲不掃<lb/>
　即盡食之此生蟲之物反殺蟲者何正巽以入之之<lb/>
　義耳葢人飲食之隨氣機變化如大火聚投之自無<lb/>
　噍類藍入胃是蟲之食也則蟲自翕聚藍隨氣機變<lb/>
　化而蟲亦隨之一入氣機便無逥避慎哉順境之好<lb/>
　當着眼也<lb/>
　參曰藍者生也象萬物生時之色也釀之成澱色成<lb/>
　勝母青出藍而青於藍者也肝主色肝色青當入肝<lb/>
<pb n="KR3e0089_WYG_003-43a"/>
　為肝之的藥亦可為肝之腎藥以多汁而氣寒也亦<lb/>
　可為肝之心藥以味苦而性通徹也以色以味及性<lb/>
　與氣咸得東南巽木之作用而能潔齊萬物者也四<lb/>
　時可植一嵗三刈則生陽偏勝而周甲唯春故藍從<lb/>
　監監者監觀四方者也蠱蚑疰鬼皆殺厲所鍾死隂<lb/>
　不潔之屬藍能巽以入之而與物為春則殺厲之氣<lb/>
　齊潔煖然似春仁之青出矣久服則肝榮肝榮則髪<lb/>
　華動摇舒轉皆得所欲藍靛青黛總屬分身不若藍<lb/>
<pb n="KR3e0089_WYG_003-43b"/>
　實之包含真無盡藏也<lb/>
　　<hi>巽主入其性情也潔齊萬物其功力也潔可作絜亦可作滌除清洗之潔凡濕穢則蠱生潔則净盡</hi>
　　<hi>耳</hi>
本經上品<lb/>
木香氣味辛温無毒主邪氣辟毒疫温鬼强志主淋露<lb/>
久服不夢寤魘寐<lb/>
　覈曰木香草類也出天竺及崑崙南番諸國今惟廣<lb/>
　州舶上來廣州一種類木類籐似是而非滁鬼海州<lb/>
<pb n="KR3e0089_WYG_003-44a"/>
　一種是馬兜鈴根市肆以此相混不可不慎也三洞<lb/>
　珠囊云五香者木香也一株五根一莖五枝一枝五<lb/>
　葉葉間五節故名五香燒之上徹九天也根形如枯<lb/>
　骨而味苦辛粘牙者為良凡修治入理氣藥只生用<lb/>
　不可見火欲實大腸麪裹煨熱用<lb/>
　繆仲淳先生云稟木火之陽具土大之精清明開發行<lb/>
　藥之神<lb/>
　先人云上為木象徹具春宣<lb/>
<pb n="KR3e0089_WYG_003-44b"/>
　參曰木香香草也名木者當入肝故色香氣味各具<lb/>
　角木用亦入脾故根枝節葉亦各具宮土數入脾則<lb/>
　奪土鬱入肝則達木鬱經云木鬱則達之土鬱則奪<lb/>
　之奪土即所以達木達木即所以奪土土以木為用<lb/>
　木以土為基也邪氣毒疫温鬼淋露夢寤魘寐致鬱<lb/>
　土鬱木者咸可達之奪之强志者即强木土之用得<lb/>
　以行其志耳<lb/>
　　<hi>土大具體無用吐生草木以為用也能生之源木以土為基又超出體用之外以言</hi>
<pb n="KR3e0089_WYG_003-45a"/>
本經上品<lb/>
王不留行氣味苦平無毒主金瘡止血逐痛出刺除風<lb/>
痺内寒止心煩鼻衂癰疽惡瘡瘻瘡婦人難産久服輕<lb/>
身耐老增壽<lb/>
　覈曰江浙並河東皆有苗莖俱青髙七八尺葉隨莖<lb/>
　生似松藍葉四月開花黃紫色或紅白色實殻若酸<lb/>
　漿子大如黍粟形圎色黑根黄如薺三月收苖五月<lb/>
　摘子根苗花子通用修治拌濕蒸之從巳至未漿水<lb/>
<pb n="KR3e0089_WYG_003-45b"/>
　浸一宿焙乾用<lb/>
　先人題藥云命名之義亦竒吾身有王所以主吾身<lb/>
　之氣血及主氣血之留行者氣血之留王不留則留<lb/>
　者行矣氣血之行王不行則行者留矣顧血出不止<lb/>
　與難産無乳者兩可用此其義自見<lb/>
　參曰王不留行即金盞銀䑓禁宮花也先人題藥以<lb/>
　留行兩字分句讀之主治功力真可迎刃而解但覈<lb/>
　圖説以偹叅攷<lb/>
<pb n="KR3e0089_WYG_003-46a"/>
本經上品<lb/>
黄連氣味苦寒無毒主熱氣目痛眥傷泣出明目腸癖<lb/>
腹痛下痢婦人陰中腫痛久服令人不忘<lb/>
　覈曰漢取蜀産唐取灃産今取雅州眉州者為良苗<lb/>
　似茶叢髙尺許一莖三葉花黄色凌冬不凋有二種<lb/>
　一種根粗無毛有連珠形如鷹爪質堅實色深黄一<lb/>
　種無珠多毛中虛色淡黄各有所宜也凡使以布拭<lb/>
　去肉及毛漿水中浸二伏時漉出栁火焙乾用忌猪<lb/>
<pb n="KR3e0089_WYG_003-46b"/>
　肉惡冷水<lb/>
　先人云苦寒凌冬寒水之象有節色黄中土之制判<lb/>
　為心之用藥也又云熱氣上炎即以炎上作苦之品<lb/>
　巽以入之變易其性以致和平<lb/>
　參曰黄取其色連象其形凌冬不凋氣寒味苦合得<lb/>
　太陽寒水化氣假此黄土以為隄防不特黙化其侮反<lb/>
　侮其侮以為用神方隨機應變絶無内顧之虞炎上<lb/>
　作苦苦性走下匹休太陽上及九天下徹九泉外彌<lb/>
<pb n="KR3e0089_WYG_003-47a"/>
　膚腠内達五中故連可上治頭目下及隂中外療瘡<lb/>
　瘍内主腸胃久服則遠於熱煩而安於寧謐故令人<lb/>
　不忘皆以火熱為本氣火熱為標見火熱為化氣者<lb/>
　也<lb/>
本經上品<lb/>
葵子氣味甘寒無毒主五藏六府寒熱羸瘦五癃利小<lb/>
便久服堅骨長肌肉輕身延年<lb/>
　覈曰生少室山中今郊野園圃不拘肥瘠地都有四<lb/>
<pb n="KR3e0089_WYG_003-47b"/>
　時可以子種宿根亦再發秋深布子覆養經冬者曰<lb/>
　冬葵入藥最良内經云脾之菜也爾雅翼云秋菜未<lb/>
　生種此以相接也又云葵為百菜主味尤甘滑故為<lb/>
　馬踐漆室女知憂及國公儀休相魯愠而㧞之不欲奪<lb/>
　園夫之利也其子雖經年不浥微炒令滭炸散着濕<lb/>
　地遍踏之朝種暮生遠不過宿實如指頂皮薄而扁<lb/>
　實内子輕虛如榆莢仁埤雅云冬種者有雪弗令從<lb/>
　風飛去言體輕也每雪輒一勞之令地保澤葉不受<lb/>
<pb n="KR3e0089_WYG_003-48a"/>
　蟲掐必待露解收必待霜降晩則黄爛早則黑濇其<lb/>
　莖挺生莖踈葉宻傾向太陽而衞足孔子曰禾生垂<lb/>
　穂向根不忘本也又云鮑莊子知不如葵葵猶能衞<lb/>
　其足盖禾之向根仁也葵之衞足知也仁以守之知<lb/>
　以揆之故葵揆也其蕚翠其花艷花具五色間色單<lb/>
　瓣千瓣王禎農書云本豐耐旱可防荒儉以作葅腊<lb/>
　枯枿可以榜族根子又能療疾咸無遺棄誠蔬茹之<lb/>
　要品民生之資益也種類亦多有露葵兎葵黄葵錦<lb/>
<pb n="KR3e0089_WYG_003-48b"/>
　葵蜀葵入藥者只宜蜀葵今市肆一種充冬葵者氣<lb/>
　味濁惡色深褐質沉重形如橘核服之令人腸滑别<lb/>
　録指此為冬葵又出蜀葵一條似與爾雅不相符合<lb/>
　當判蜀葵子即本經葵子用之頗驗每用市肆偽充<lb/>
　冬葵子不唯反濇且損脾傷胃也<lb/>
　先人云寒熱欲通而不藏致肌肉羸瘦五癃欲藏而<lb/>
　不通致水道閉塞葵性滑養竅能使藏者通返顧衞<lb/>
　根能使通者藏葢滑為水骨故可堅骨骨堅則肌肉<lb/>
<pb n="KR3e0089_WYG_003-49a"/>
　長形全則輕身延年矣又云葵具五色有多種冬茂<lb/>
　者曰冬葵猶芥之有冬芥春芥為脾之菜腎之藥也<lb/>
　字從癸從冬皆屬於腎其子易生用治胎産自然入<lb/>
　神功主助精益水輸水溺道非不返顧其根也祭通<lb/>
　闗格之專藏止消中之多溺可想見矣若病屬久藏<lb/>
　而發者如淋如帶如痘疹如死胎如丹石毒如消渇<lb/>
　如癰腫沒頭如腸癰胃疽如肉錐怪證皆有竒徴苐<lb/>
　有風疾宿病天行病後曾被犬傷者忌之世人但知<lb/>
<pb n="KR3e0089_WYG_003-49b"/>
　能發宿疾不知不許人有久藏患害為他日卒中之<lb/>
　虞耳<lb/>
　參曰葵歸也揆也揆度生氣之歸揆度生機之出也<lb/>
　味甘氣寒體滑易生遂含土劣水勢抽為草木以孕<lb/>
　發陳之兆故主府藏寧謐之地為寒熱所侵以致羸<lb/>
　瘦州都之所為五邪所薄以致五癃此不當於歸所<lb/>
　當揆度以出者也骨堅便利通淋之徴肌長身輕主<lb/>
　羸之驗也<lb/>
<pb n="KR3e0089_WYG_003-50a"/>
　　<hi>揆度生氣之歸卽能使通者藏揆度生機之出卽能使藏者通但之歸之出屬氣機欲通反藏欲藏</hi>
　　<hi>反通屬病機耳</hi>
本經上品<lb/>
龍膽氣味苦濇大寒無毒主骨間寒熱驚癎邪氣續絶<lb/>
傷定五藏殺蠱毒<lb/>
　覈曰處處有之吳興者為勝宿根黄白直下抽根一<lb/>
　二十條類牛膝而短直上生苗高尺餘類嫩蒜而細<lb/>
　七月開花類牽牛作鈴鐸狀莖類竹枝冬後結子莖<lb/>
<pb n="KR3e0089_WYG_003-50b"/>
　便焦枯一種味極苦濇經冬不凋名石龍膽類同而<lb/>
　種别修治取陰乾者銅刀切去鬚上頭子剉細甘草<lb/>
　湯浸一宿漉出暴乾<lb/>
　參曰細詳名義合甲膽之體用宜入肝之府少陽之<lb/>
　樞藥也其氣寒逆治熱為本陽為標相火為化者也<lb/>
　其味苦苦曰炎上苦性走下苦能入骨故主骨間寒<lb/>
　熱及驚則氣上癎則氣下不循樞象者也續絶傷者<lb/>
　膽主解孚拆甲故也定五藏者五藏取决於膽决而<lb/>
<pb n="KR3e0089_WYG_003-51a"/>
　後能定也蠱者死陰之屬膽者生陽之屬生陽之側<lb/>
　豈容死陰久據乎哉<lb/>
　　<hi>合龍膽生成的是少陽樞藥為少陽之對待法少陽化氣屬相火龍膽氣味俱苦寒故也</hi>
　　<hi>龍陽物也呵氣成雲既能變水又能變火埤雅云龍火得濕則熖得水則燔以人火逐之則息故人</hi>
　　<hi>之相火似之此以龍名而兼取膽味龍火之炎上如甲拆之尺木能升於天不專主降又能療目之</hi>
　　<hi>火眚也</hi>
本經上品<lb/>
景天氣味苦平無毒主大熱火瘡身熱煩邪惡氣花主<lb/>
<pb n="KR3e0089_WYG_003-51b"/>
女人漏下赤白輕身明目<lb/>
　覈曰景天一名慎火戒火即火丹草也出太山山谷<lb/>
　今南北皆有種置簷屋云可辟火春生苗髙一二尺<lb/>
　莖色黄赤質極脆弱折之有汁葉色淡緑似馬齒莧<lb/>
　光澤柔厚作層而上夏開碎花紅白結實如連翹而<lb/>
　小中有黑子如粟粒秋後莖枯明年宿根再發<lb/>
　參曰性喜髙顯因名景天置之簷屋順其性爾炎上<lb/>
　作苦苦性走下火熱為本者相宜火空則發寒熱温<lb/>
<pb n="KR3e0089_WYG_003-52a"/>
　涼則逆也漏下赤白熱傷血分者方中肯綮<lb/>
本經上品<lb/>
卷栢氣味辛平無毒主五藏邪氣女子陰中寒熱痛癥<lb/>
瘕血閉絶子久服輕身和顔色<lb/>
　覈曰出常山山谷闗陜沂兖亦有之叢生石上春分<lb/>
　宿根再發高三五寸細葉似側栢屈藏如鷄足根紫<lb/>
　赤多鬚六七月采取陰乾修治以鹽水煮半日再以<lb/>
　井水煮半日晒乾焙用<lb/>
<pb n="KR3e0089_WYG_003-52b"/>
　參曰葉形似栢屈曲拳攣因名卷栢一名豹足求股<lb/>
　亦取象形一名萬嵗長生不死草言根栖岩石能耐<lb/>
　嵗寒一名交時言春分始發時值陰離於陽能與陽<lb/>
　相交合故主五藏至陰之地為邪所薄及女子陰中<lb/>
　寒熱癥瘕血閉絶子此正陰不與陽功能使陰氣起<lb/>
　亟陽氣前通交相匹配更能使陽氣外溢故和色輕<lb/>
　身所謂陽在外陰之使也<lb/>
本經上品<lb/>
<pb n="KR3e0089_WYG_003-53a"/>
乾漆氣味辛温無毒主絶傷補中續筋骨填髓腦安五<lb/>
藏五緩六急風寒濕庫生漆去長蟲久服輕身耐老<lb/>
　覈曰出漢中金州梁州者最善益州廣州浙中者次<lb/>
　之木髙數丈幹如柿葉如椿花如槐實如牛柰子五<lb/>
　六月刻取汁液乾之即曰乾漆狀如蜂房孔孔間隔<lb/>
　但性急易燥熱則難乾無風陰潤雖嚴寒亦易燥否<lb/>
　則不堪入藥修治搗碎炒熟不爾損人腸胃半夏為<lb/>
　之使畏鷄卵忌油脂得蠏則化而成水<lb/>
<pb n="KR3e0089_WYG_003-53b"/>
　參曰夏三月漆液始足當入心以色朱明而性燥急<lb/>
　半夏為使可知矣乾之當入腎以色𤣥英而喜陰潤<lb/>
　蟹化成水可知矣入腎為腎之心藥入心為心之腎<lb/>
　藥補中者補中焦血液血液皆繇中焦變化所成也<lb/>
　心主血腎主液故爾則凡血液燥涸致筋脉緩急斷<lb/>
　傷及髓腦不滿五藏不安痺閉不通罔不有功而接<lb/>
　續填滿奠安周痺皆克成血液之濡潤流通者生漆<lb/>
　去長蟲以其入心則得心君火大之令如大火聚長<lb/>
<pb n="KR3e0089_WYG_003-54a"/>
　　自無噍類矣<lb/>
　　<hi>水㵼欲流之謂漆即具木之體火之用矣</hi>
本經上品<lb/>
紫石英氣味甘温無毒主治心腹欬逆邪氣補不足女<lb/>
子風寒在子宫絶孕十年無子久服温中輕身延年<lb/>
　覈曰出太山山谷嶺表録云瀧州山中多紫石英其<lb/>
　色淡紫其質瑩徹隨其小大皆具五稜兩頭如箭鏃<lb/>
　比之白石英其力倍矣太平御覽云自大峴至太山<lb/>
<pb n="KR3e0089_WYG_003-54b"/>
　皆出紫石英太山者甚環瑋平氏山陽縣者色深特<lb/>
　好烏程縣北壟山者甚光明但小而黑東莞縣爆山<lb/>
　者舊以貢獻江夏礬山亦有永嘉固陶村小山者芒<lb/>
　角甚佳但小薄耳必以五稜如削紫色逹頭如樗蒲<lb/>
　者乃良修治火煆醋淬凡七徧研末水飛三四次晒<lb/>
　乾入藥長石為之使畏扁青附子惡鮀甲黄連麥句<lb/>
　薑得茯苓人參療心中結氣得天雄菖蒲療霍亂過<lb/>
　服紫石英設乍寒乍熱者飲酒遂解<lb/>
<pb n="KR3e0089_WYG_003-55a"/>
　先人云温潤如玉則心光可通餌服者無妄躁獲益<lb/>
　當無量矣<lb/>
　參曰赤黑相間曰紫坎離交會之色也石乃山骨英<lb/>
　乃石華艮山為體震動為用故主體用不足致邪入<lb/>
　心腹作欬作逆者正離失虛中坎失剛中耳若風寒<lb/>
　在子宫絶孕無子十年弗克攻者藉坎離交㑹則體<lb/>
　用雙彰十年乃字矣久服温中輕身互坎填離之驗<lb/>
　也<lb/>
<pb n="KR3e0089_WYG_003-55b"/>
　　<hi>虛中剛中正陰陽互根之妙絶孕無子者攻之越十風寒在子宫十年勿克攻致</hi>
　　<hi>年亦乃字矣</hi>
本經上品<lb/>
礬石氣味酸寒無毒主寒熱洩痢白沃陰蝕惡瘡目痛<lb/>
堅骨齒鍊餌服之輕身不老増壽<lb/>
　覈曰出河西山谷及隴西武都石門吳中益州晋州<lb/>
　青州慈州無為州諸處頌云初生皆石燒碎煎錬乃<lb/>
　成礬也凡五種其色各異白礬黄礬緑礬黒礬絳礬<lb/>
<pb n="KR3e0089_WYG_003-56a"/>
　也時珍云折而辨之不止五種白礬方士謂之白君<lb/>
　出晋州者上青州吳中者次之潔白者為雪礬光明<lb/>
　者為明礬亦名雲母礬文如束針狀如粉撲者為波<lb/>
　斯白礬並入藥為良黑礬鉛礬也出晋州其狀如黒<lb/>
　泥者為崑崙礬其狀如赤石脂有金星者為鐡礬其狀<lb/>
　如紫石英引之成金線畵刀上即紫赤色者為波斯<lb/>
　紫礬並不入藥餌惟丹竈及瘡家用之緑礬絳礬黄<lb/>
　礬俱見本品條下其雜色者則有鷄屎礬鴨屎礬鷄<lb/>
<pb n="KR3e0089_WYG_003-56b"/>
　毛礬粥礬皆下品亦入外丹家用也修治凡使白礬<lb/>
　石貯瓷瓶内置於火中煆令内外通赤鉗掲起葢旋<lb/>
　安石蜂巢入内燒之每十兩用巢六兩燒盡為度取<lb/>
　出放冷研粉以紙裹安五六寸深土坑中一宿取用<lb/>
　又法取光明如水晶酸鹹濇味俱全者研作細粉以<lb/>
　瓷瓶用六一泥固之候泥乾入粉三升於瓶内旋入<lb/>
　五方草及紫背天葵各取汁一鎰俟汁乾葢瓶口更<lb/>
　泥封上下用火百觔煆之從己至未去火取出則色<lb/>
<pb n="KR3e0089_WYG_003-57a"/>
　如銀研如輕粉用時珍云今人煆乾為之枯礬不煆<lb/>
　者為之生礬入服食家法用新桑合槃一具於密室<lb/>
　浄地以火燒地令熱洒水或若流於上乃布白礬於<lb/>
　地上以槃覆之四面用灰壅定俟一日夜其石精皆<lb/>
　飛於槃上即掃取之更如前法凡數徧乃止名曰礬<lb/>
　精若欲作水即以掃下礬精一斤納三年苦酒一斗<lb/>
　中澄清之號曰礬華百日彌佳若急用之七日亦可<lb/>
　甘草為之使惡牡蠣畏麻黄<lb/>
<pb n="KR3e0089_WYG_003-57b"/>
　參曰礬石具五色味本經品白為上寒酸偏勝濇其<lb/>
　性非味也葢弱土之氣御於白天生白礬是禀天一<lb/>
　水轉堅金地矣故一名羽湼羽者水之音湼者水中<lb/>
　之具土者固石顯土地堅金之體相鎔則仍還水大<lb/>
　潤濕之本性耳然則功能不惟濇去脱亦滑去着矣<lb/>
　故洩痢白沃者濇之息肉瘡蝕者滑之若堅骨固齒<lb/>
　明目増年及失音瘰癧痰澼淡陰之疾此以澄湛堅<lb/>
　明為體用對待染汚晦濁為形證故也<lb/>
<pb n="KR3e0089_WYG_003-58a"/>
本經上品<lb/>
空青氣味甘酸寒無毒主青盲耳聾明目利九竅通血<lb/>
脉養精神益肝氣久服輕身延年<lb/>
　覈曰出益州山谷及越雋山今蔚蘭宣梓諸州亦有<lb/>
　産上饒似鍾乳石片片含紫色光彩者佳次則蜀嚴<lb/>
　道及北代山者亦好玉洞要訣云空青受庚辛赤金<lb/>
　之精甲乙陰靈之氣多近名泉久而含潤初從坎中<lb/>
　出者其内有水如漿味頗甘酸經久即乾如連珠金<lb/>
<pb n="KR3e0089_WYG_003-58b"/>
　星燦燦然庚辛玉册云多生金坎中生生不已故青<lb/>
　為之丹有如拳大及卵形者乃得空中有漿如油出<lb/>
　銅坑者亦佳止堪作畫又有石青楊梅青皆是一體<lb/>
　而質有精粗㸃化以曾青為上空青次之楊梅青又<lb/>
　次之但圎實如珠者不堪用也修治各隨方制酒浸<lb/>
　醋拌制過乃可變化畏兎絲子<lb/>
　紹隆王先生云色青法木故可入肝功能明目肝主<lb/>
　開明於目故也然瞳子神光專司在腎空青中空有<lb/>
<pb n="KR3e0089_WYG_003-59a"/>
　漿宛如骨中之髓且金星燦燦然象形從治特易易<lb/>
　耳<lb/>
　參曰空青黄赤金礦之精粹也葢五行金位於西黄<lb/>
　為五金土赤為五金火也造化指南云紫陽之氣生<lb/>
　緑青陽之氣生青空青者石緑之得道者也黄帝云<lb/>
　青陽走上竅葢肝竅目故益肝明目清盲并利九竅<lb/>
　也通血脉者諸脉皆屬於目也養精神者心藏神腎<lb/>
　藏精藉金木之交互火水之合璧也然則空青以功<lb/>
<pb n="KR3e0089_WYG_003-59b"/>
　用詮名矣<lb/>
本經上品<lb/>
曾青氣味酸小寒無毒主目痛止淚出風痺利闗節通<lb/>
九竅破癥堅積聚久服輕身不老<lb/>
　覈曰出蜀中及越嶲蔚州鄂州諸山谷其山有銅曽<lb/>
　青生其陽曾青者銅之精也色理頗類空青累累如<lb/>
　黄連相綴又如蚯蚓屎而方稜色深如波斯青黛層<lb/>
　層而生叩之作金聲者始真造化指南云空青多生<lb/>
<pb n="KR3e0089_WYG_003-60a"/>
　金礦曾青多生銅礦乃石緑之得道者禀東方之正<lb/>
　色修鍊㸃化與三黄齊軀獨孤滔云曾青住火成膏<lb/>
　可結澒制砂亦含金氣所生也須酒醋漬煮乃有神<lb/>
　化若塗鐡上則色赤如銅畏兎絲子修治勿用夾砂<lb/>
　石及有銅青者每一兩取紫背天葵甘草青芝用乾<lb/>
　濕各一鎰細剉入瓷鍋内置青於中用東流水二鎰<lb/>
　緩火煮五晝夜勿令水火失時取出更用東流水浴<lb/>
　過硏乳如粉用<lb/>
<pb n="KR3e0089_WYG_003-60b"/>
　參曰曽層也其青從實而空從空而層然則曽出於<lb/>
　空曽為空之純粹精也曽亦可以為増矣故功力曽<lb/>
　益其空之所不能不唯力走空竅更主利闗節破癥<lb/>
　堅積聚者縁累結以為形而從治也久服則實從空<lb/>
　空從層身輕不老耳<lb/>
本經上品<lb/>
阿膠氣味甘平無毒主心腹内崩勞極洒洒如瘧狀腰<lb/>
腹痛四肢痠疼女子下血安胎久服輕身益氣<lb/>
<pb n="KR3e0089_WYG_003-61a"/>
　覈曰東阿井在山東兖州府陽榖縣東北六十里即<lb/>
　古之東阿縣也水經注云東阿井大如輪深六七丈<lb/>
　水性下趨質清且重嵗嘗煮膠以貢煮法必取烏驢<lb/>
　皮刮浄去毛急流水中浸七日入瓷堝内漸増阿井<lb/>
　水煮三日夜則皮化濾清再煮稠貯盆中乃集爾冬<lb/>
　月易乾其色深緑且明燥輕脆味淡而甘亦須陳久<lb/>
　方堪入藥設用牛皮及黄膠併雜他藥者慎不可用<lb/>
　修治猪脂浸一夜取出桞木火上炙燥研細<lb/>
<pb n="KR3e0089_WYG_003-61b"/>
　參曰取義在水仍在井名膠者已成之質也一名傅致如言<lb/>
　傅㑹致使㑹之始至也或云濟水所注葢濟為楚隠則伏<lb/>
　流顯則正出正出者湧出也與阿水質之清重性之下趨<lb/>
　似不相符難考其所從來矣驢力在臚臚腹前也亦黑色<lb/>
　皮也顧力在臚色專者黑精專者皮耳緣水性之下趨<lb/>
　協皮革之外衞藉火力以成土化從下者上從外者内<lb/>
　矣雖轉甘平仍含本有鹹寒故走血以主内崩此衞不<lb/>
　將營營將安傅乎乃至形藏失其濡潤遂成藏之五勞<lb/>
<pb n="KR3e0089_WYG_003-62a"/>
　形之六極以及四肢經隧或涸或汚痠且痛也陰不<lb/>
　足則陽下陷陽不足則陰上乘上乘下䧟故洒浙惡<lb/>
　寒輒復發熱如瘧狀下血即血崩血濡則胎固專言<lb/>
　心腹腰腹者驢力在臚故也經云陰者藏精而起亟<lb/>
　陽者衞外而為固阿膠兩得之矣<lb/>
　　<hi>緣水性之下趙協皮革之外衞藉火力以成土化正所謂傅㑹致使㑹之使至也</hi>
　　<hi>從下者上指下趨之水藉火力而上炎從外者内指外衞之皮革藉火力而内向外之合内下之從</hi>
　　<hi>上中黄之位乎</hi>
<pb n="KR3e0089_WYG_003-62b"/>
本經上品<lb/>
蜜蠟氣味甘微温無毒主下痢濃血補中續絶傷金瘡<lb/>
益氣不饑耐老<lb/>
　覈曰蠟蜜脾也埤雅云其房如脾故謂之蜜脾一名<lb/>
　蠟蜂蠟生於蜜而天下之味莫甘於蜜莫淡於蠟舊<lb/>
　説蜂之化蜜必取匽猪之水注之蠟房而後蜜成故<lb/>
　謂之蠟蠟者蜜之蹠也修治取蜜後緩火煉化濾入<lb/>
　水中其色黄俗名黄蠟更用水煮化以好綿紙摺作<lb/>
<pb n="KR3e0089_WYG_003-63a"/>
　數層入冷水中蘸濕遂貼蠟上一吸即起仍投冷水<lb/>
　中有蠟凝紙上者即剥取之再吸再剥以盡為度鋪<lb/>
　竹扁内日中暴之乾則頻洒以水久之則色白如練<lb/>
　因名白蠟非新白而久黄也與蟲造白蠟不同類惡<lb/>
　芫花齊蛤<lb/>
　參曰蜜密也蠟合也蠟為蜜房合蜜以成醖釀者也<lb/>
　味甘氣温居中色黄對治胃不合密遂痢膿血更續<lb/>
　金瘡之不合密肉理肌膚胃府之所司爾益氣者益<lb/>
<pb n="KR3e0089_WYG_003-63b"/>
　胃土之氣補中者補中央之胃中央合密故不饑耐<lb/>
　老<lb/>
　　<hi>蠟為蜜脾禆助百芳以化蜜也蜜甘而蠟淡非厚彼而薄此猶夫𤓰甜而蒂苦所以見中樞之别於</hi>
　　<hi>本末内外也月令定五行作五味歸五藏素問另出淡味為五味本凡形藏不足者各以其味以補</hi>
　　<hi>之傾頽者專以淡味以維之本經判味曰甘此指着舌時猶有蜜味在嚼之蜜味去真味現矣淡不</hi>
　　<hi>厭質可久不饑耐老者以此</hi>
本經上品<lb/>
桑螵蛸氣味鹹甘平無毒主傷中疝瘕陰痿益精生子<lb/>
<pb n="KR3e0089_WYG_003-64a"/>
女子血閉腰痛通五淋利小便水道<lb/>
　覈曰桑螵蛸螳螂子也深秋乳子作房粘着桑枝上<lb/>
　者入藥用房長寸許大如拇指重重有隔房每房有<lb/>
　子如蛆卵芒種節後一齊都出月令有云螳螂生也<lb/>
　螳螂驤首奮臂修頸大腹兩首四足善緣而㨗以鬚<lb/>
　代鼻喜食人髮尤善捕蟬爾雅云不過螳螂其子螵<lb/>
　蛸捕蟬而食執木葉以自蔽蟬將去而未飛為之一<lb/>
　前一却莊子云螳螂執翳而搏之得見而忘其形葢<lb/>
<pb n="KR3e0089_WYG_003-64b"/>
　謂是也斆云凡使勿用雜樹枝上生者名曰素螺須<lb/>
　覔桑枝東畔生者采得去核子用沸漿水浸七次堝<lb/>
　中熬乾用别作修治無効也<lb/>
　先人云房藏久逺一房百子有腎之慳得甲之體候<lb/>
　陰之物輸精之用者也<lb/>
　參曰桑螵蛸即螳螂秋深産卵連綴桑枝東畔者良<lb/>
　螵從票蛸從肖言勁疾輕舉肖類母性也月令芒種<lb/>
　螳螂生葢是月升陰始起殺蟲應而生焉不生是謂<lb/>
<pb n="KR3e0089_WYG_003-65a"/>
　陰息唯捕蟬時有進退勢餘只知進而已當入厥陰<lb/>
　具厥陰體用者也故主厥陰隠深之境唯知厥退為<lb/>
　疝瘕陰痿精涸血閉五淋癃約此不從升陰而起反<lb/>
　從降陰而息者對待治之倘陰殺自强所當歛避設<lb/>
　不知却欲仗怒臂以當車轍恐亦不勝其任也<lb/>
　<lb/>
　<lb/>
　<lb/>
<pb n="KR3e0089_WYG_003-65b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本草乗雅半偈卷三<lb/>
</p>
<p>
</p>
  </div>
</body>
</text>
</TEI>
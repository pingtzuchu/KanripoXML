<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本草乗雅半偈卷五</head> <lb/>
    <p>
<pb n="KR3e0089_WYG_005-1a"/>
欽定四庫全書<lb/>
　本草乗雅半偈卷五<lb/>
　　　　　　　　　　　　明　盧之頤　撰<lb/>
　　本經中品三<lb/>
　　　石膏　　　　　　　慈石<lb/>
　　　石韋　　　　　　　藁本<lb/>
　　　茜草　　　　　　　紫葳<lb/>
　　　白芷　　　　　　　防已<lb/>
<pb n="KR3e0089_WYG_005-1b"/>
　　　狗脊　　　　　　　通草<lb/>
　　　秦艽　　　　　　　栝樓<lb/>
　　　百合　　　　　　　巵子<lb/>
　　　秦皮　　　　　　　蕪荑<lb/>
　　　枳實<hi>枳殻同</hi>　　　　牛黃<lb/>
　　本經中品四<lb/>
　　　丹雄雞　　　　　　羖羊角<lb/>
　　　白茅　　　　　　　紫菀<lb/>
<pb n="KR3e0089_WYG_005-2a"/>
　　　瞿麥　　　　　　　貝母<lb/>
　　　女菀<hi>即葳㽔</hi>　　　　黄芩<lb/>
　　　萆薢　　　　　　　猪苓<lb/>
　　　茈胡　　　　　　　地榆<lb/>
　　　合歡　　　　　　　秦椒<lb/>
　　　蘗木　　　　　　　厚朴<lb/>
　　　梅實　　　　　　　呉茱萸<lb/>
本經中品<lb/>
<pb n="KR3e0089_WYG_005-2b"/>
石膏氣味辛㣲寒無毒主中風寒熱心下逆氣驚喘口<lb/>
乾舌焦不能息腹中堅痛除邪鬼産乳金瘡<lb/>
　覈曰出齊盧山及魯蒙山剡州彭城錢唐亦有之生<lb/>
　石中大塊作層細文短宻宛若束針潔白如膏鬆軟<lb/>
　易碎燒之白爛如粉也一種硬者生地中枚塊作稜<lb/>
　直理堅白擊之叚叚橫解牆壁光亮燒之易散不作<lb/>
　粉也别有一種細文長宻宛若束絲者理石也一種<lb/>
　作塊無稜橫理堅白擊之方解燒之姹散作粉者方<lb/>
<pb n="KR3e0089_WYG_005-3a"/>
　解石也昔人所謂長石即石膏之硬者所謂寒水石<lb/>
　即石膏之軟者而理石方解石氣味都辛寒但不若<lb/>
　石膏之軟者能解肌發汗為異耳修治石臼中搗研<lb/>
　成粉羅過生甘草水飛兩遍澄清去水晒乾再研雞<lb/>
　子為之使惡莽草巴豆馬目毒公及鐵<lb/>
　㕘曰石以止為體膏以釋為用質之寧謐氣之㣲寒<lb/>
　即體之止文之理腠味之辛解即用之釋體用互顯<lb/>
　者也但止釋有時故體用各有先後爾或因似體之<lb/>
<pb n="KR3e0089_WYG_005-3b"/>
　止則顯用以釋之或因似用之釋則顯體以止之此<lb/>
　即從而逆逆而從反佐以取之之法也如風性動搖<lb/>
　從之以用逆之以體寒性勁歛從之以體逆之以用<lb/>
　此從逆寒風定動之本性非從逆寒風寒化之本氣<lb/>
　也以性無遷變氣有反從反從者反乎本氣之寒從<lb/>
　乎標象之陽則為病熱之熱也則凡結而欲解者宜<lb/>
　矣結而欲下者非所宜也與麻黄桂枝葛根解發之<lb/>
　用相同寒熱從逆之氣為别異耳主治諸證悉以體<lb/>
<pb n="KR3e0089_WYG_005-4a"/>
　止用釋逆熱從寒反復分疏莫不迎刃而解併可推<lb/>
　暑性之欲降火性之欲炎燥性之欲濡濕性之欲流<lb/>
　與府藏形骸血氣竅穴欲止欲釋者詳審合宜為効<lb/>
　頗捷否則災害並至慎之慎之<lb/>
　　<hi>暑性之欲降轉炎𫾣為清肅火性之欲炎火空則發以張夏大之出令也</hi>
本經中品<lb/>
慈石氣味辛寒無毒主周痺風濕肢節中痛不可持物<lb/>
洗洗痠消除大熱煩滿及耳聾<lb/>
<pb n="KR3e0089_WYG_005-4b"/>
　覈曰生太山山谷及慈山山陰有鐵處則生其陽今<lb/>
　徐州及南海傍山中亦有慈州者嵗貢最佳能吸鐵<lb/>
　虚連數十鐵或一二斤刀器回轉不落者尤良采無<lb/>
　時石中有孔孔中有黄赤色其上有細毛功用更勝<lb/>
　南川異物志云漲海﨑頭水淺而多慈石徼外大舟<lb/>
　用鐵葉固之者至此皆不得過以此言之海南所出<lb/>
　尤多也凡使勿誤用𤣥中石并中麻石二石俱似慈<lb/>
　石只是吸鐵不得而中麻石心更有赤皮且粗是鐵<lb/>
<pb n="KR3e0089_WYG_005-5a"/>
　山石也誤食令人生惡瘡不可療真慈石一片四面<lb/>
　吸鐵一斤者曰延年沙只吸八兩者曰續采石五兩<lb/>
　者曰慈石慈磨鐵峰則指南其法取新纊中獨縷以<lb/>
　半芥子許蠟綴於鐵腰無風處垂之鐵嘗指南以鐵<lb/>
　橫貫燈心浮水上亦嘗指南物理相感如此土宿真<lb/>
　君云鐵受太陽之氣始生之初鹵石産焉百五十年<lb/>
　而成慈石又二百年孕而成鐵修治一斤用五花皮<lb/>
　地榆各一鎰取綿十五兩二件並剉於石上搥作二<lb/>
<pb n="KR3e0089_WYG_005-5b"/>
　三十塊將石入瓷瓶中下草藥以東流水煮三日夜<lb/>
　取出拭乾布褁再搥細乃碾如塵水飛過再碾用茈<lb/>
　胡為之使殺鐵毒消金惡牡丹莽草畏黃石脂<lb/>
　㕘曰始生之初鹵石産焉久之孕而成鐵慈母鐵子<lb/>
　也慈之㶸鐵互為嘘吸無情之情氣相感召故周痺<lb/>
　風濕及濕流肢節致肢節中痛洗洗痠消也不能持<lb/>
　物此手不㶸物不能聴聲此耳不㶸聲併可治目不<lb/>
　㶸色鼻不㶸香舌不㶸味與癰腫䑕瘻頸核㗋痛之<lb/>
<pb n="KR3e0089_WYG_005-6a"/>
　身不<hi>闕</hi>
　<lb/>
　<lb/>
　<lb/>
本經中品<lb/>
石韋氣味苦平無毒主勞熱五癃閉不通利小便水道<lb/>
　覈曰出華陰山谷今晉絳滁海福州江寧亦有之叢<lb/>
　生石旁及陰崖險罅不聞水聲人聲處凌冬不凋葉<lb/>
<pb n="KR3e0089_WYG_005-6b"/>
　長近尺濶寸許背有黃毛柔靭斑㸃如皮一種葉背<lb/>
　有金星者曰金星草葉如杏葉者曰杏葉韋同生石<lb/>
　上功用亦相同也修治去黃毛極淨否則射人肺令<lb/>
　欬逆難療也滑石杏仁射干為之使得菖蒲良制丹<lb/>
　砂礬石<lb/>
　㕘曰石者山骨韋為之皮秉坎剛之水用離麗之火<lb/>
　體從堅凝閉宻中暢達敷布故主勞熱邪氣致五癃<lb/>
　閉假石性之慓悍宣通水道㨗於影響有金星者曰<lb/>
<pb n="KR3e0089_WYG_005-7a"/>
　金星草嘉祐用治發背癰瘡葢艮為背背發癰瘡止<lb/>
　非止矣金星功能上下敵應時行則行時止則止也<lb/>
　解丹石陽毒者以艮止之寧謐對待治之大生毛髮<lb/>
　者腎主骨主髓髮者腎之榮肺主皮主膚毛者肺之<lb/>
　華耳<lb/>
本經中品<lb/>
藁本氣味辛温無毒主婦人疝瘕隂中寒腫痛腹中急<lb/>
除風頭痛長肌膚恱顔色<lb/>
<pb n="KR3e0089_WYG_005-7b"/>
　覈曰旵西川及河東兖州杭州諸處多生山中苗葉<lb/>
　都似白芷又似芎藭而稍細五月開白花七八月結<lb/>
　子根色紫苗下根上似禾之藁也惡䕡茹畏青葙子<lb/>
　㕘曰藁本芳草也為藁悴之本故恱顔色長肌膚與<lb/>
　白芷功用相符宣發藏隂精明形色潔齊生物者也<lb/>
　如一陽之上氣濁及血濁而致風頭痛一隂之下血<lb/>
　濁及氣濁而致疝瘕隂中寒腫痛腹中急者咸可齊<lb/>
　之以潔也<lb/>
<pb n="KR3e0089_WYG_005-8a"/>
　　<hi>精明形色非藁悴之本乎葢形色之藁悴繇隂不使陽以榮外陽亦失守於中藏耳</hi>
本經中品<lb/>
茜草根氣味苦寒無毒主寒濕風痺黃疸補中<lb/>
　覈曰出喬山山谷今圃人作畦種蒔矣史記云千畆<lb/>
　巵茜其人與千户侯等言其利溥厚也季冬生苗蔓<lb/>
　延數丈方莖中空外有細刺數寸作節每節五葉似<lb/>
　棗葉頭尖下濶七月開花結實如小椒中有細子修<lb/>
　治用銅刀於槐砧上剉細日乾勿犯鉛鐵器勿用赤<lb/>
<pb n="KR3e0089_WYG_005-8b"/>
　栁草根形狀相似只是味酸濇誤服令人患内瘴速<lb/>
　服甘草水其毒即散畏鼠粘汁制雄黃<lb/>
　㕘曰茜即蒨毛詩所謂茹藘蜀本所謂染緋草也肝<lb/>
　主色茜色勝當入肝心主赤茜色赤當入心具春升<lb/>
　夏出之機故主補中俾通寒濕風痺及色變于色而<lb/>
　致疸黃也周官庶氏掌除蠱毒以嘉草攻之蘘荷之<lb/>
　與茜也而茜功最勝故别錄用治蠱毒耳一名地血<lb/>
　一名茅蒐能入陰分止内崩吐衂一名風車草一名<lb/>
<pb n="KR3e0089_WYG_005-9a"/>
　過山龍先人云風龍肝屬血乃所藏西金青木為用<lb/>
　是臧<lb/>
本經中品<lb/>
紫葳氣味酸㣲寒無毒主婦人産乳餘疾崩中癥瘕血<lb/>
閉寒熱羸瘦養胎<lb/>
　覈曰紫葳即凌霄花也多生山中人家亦種初作蔓<lb/>
　生依大木上漸延至巔年深者藤大如杯一枝數葉<lb/>
　尖長有齒深青色自夏至秋一枝開花數十朶如萱<lb/>
<pb n="KR3e0089_WYG_005-9b"/>
　花赭黃五瓣有細㸃深秋更赤八月結莢長三寸許<lb/>
　子輕薄如榆莢仁<lb/>
　㕘曰紫葳一名武葳一名凌霄謂從底徹頂秉木徳<lb/>
　自下而上之體用合入少陽膽厥隂肝肝者將軍之<lb/>
　官膽者中正之官原具武威之政令故也故主厥隂<lb/>
　所司之胞胎少陽所司之乳字若寒熱羸瘦即樞病<lb/>
　癥瘕崩閉即闔病與𤣥參功力似同而異𤣥正子半<lb/>
　紫合寅申及巳亥之各半巳亥即厥隂水火之胞胎<lb/>
<pb n="KR3e0089_WYG_005-10a"/>
　寅申即少陽金木之乳字㕘勘越人十有九難則知<lb/>
　太極判兩儀而作胞胎兩儀生四象而成乳字意矣<lb/>
　　<hi>將軍之官具威武中正之官具政令二官能勝其用能盡其職矣</hi>
本經中品<lb/>
白芷氣味辛温無毒主女人漏下赤白血閉隂腫寒熱<lb/>
風頭侵目淚出長肌膚潤澤顔色可作面脂<lb/>
　覈曰所在有之呉地尤多近錢唐筧橋亦種蒔矣春<lb/>
　生苗葉葉對生花白㣲黃入伏後結子立秋後苗枯<lb/>
<pb n="KR3e0089_WYG_005-10b"/>
　根長尺餘粗細不等黃澤者為佳修治勿使四條一<lb/>
　處生者名喪公藤又勿用馬蘭根采得刮去皮細剉<lb/>
　以黃精片等分同蒸一伏時晒乾去黃精用近時用<lb/>
　石灰蒸煮及拌石灰暴晒為不易蛀并欲色白不特<lb/>
　失其本性而燥烈之毒最深用之無忽也當歸為之<lb/>
　使惡旋覆花制雄黃硫黃<lb/>
　㕘曰楚辭以芳草比君子而言茝為多茝白芷也一<lb/>
　物多名茝也芷也芳也葯也䖀也苻蘺也澤芬也其<lb/>
<pb n="KR3e0089_WYG_005-11a"/>
　取象於草木之芳澤者無所不備矣王逸云行清潔<lb/>
　者佩芳白茝之屬是也具春生發陳之氣潔齊生物<lb/>
　者也合從青陽髙明之上一隂隠僻之下對待汚濁<lb/>
　者齊之以潔如女子漏下赤白血閉隂腫寒熱此一<lb/>
　隂之下血濁及氣濁也如風頭侵目淚出此青陽之<lb/>
　上氣濁及血濁也長肌膚即潔肌膚濁以氣潔則氣<lb/>
　精於肌也澤顔色即潔顔色濁以血潔則血華於色<lb/>
　也可作面脂此不獨餌可激濁即膚受亦可表潔矣<lb/>
<pb n="KR3e0089_WYG_005-11b"/>
本經中品<lb/>
防已氣味辛平無毒主風寒温瘧熱氣諸癎除邪利大<lb/>
小便<lb/>
　覈曰出黔中宜都建平不及漢中者良故方書多稱<lb/>
　漢防已也其莖如葛蔓延莖梗甚嫩苗葉小類牽牛<lb/>
　折其莖一頭吹之氣從中貫如木通根外白内黃中<lb/>
　心有黃黒紋作車輻解若黒㸃木強者不堪入藥别<lb/>
　有一種根作腥氣而皮皺上有丁足子者木防已功<lb/>
<pb n="KR3e0089_WYG_005-12a"/>
　用逈别修治細剉用車前草根相對蒸半日晒乾取<lb/>
　用殷孽為之使殺雄黄毒惡細辛畏萆薢女菀鹵鹹<lb/>
　伏消石<lb/>
　先人云防防禦已已土此得水用不令土有少犯然<lb/>
　性流離解散當善馭之則為通劑之巨擘<lb/>
　㕘曰防者障也已者我也我立則畛畦分矣故績平<lb/>
　水土為獨著一曰解離一曰石解謂根文作車輻解<lb/>
　當以離麗解散為己任七方之急方十劑之通劑也<lb/>
<pb n="KR3e0089_WYG_005-12b"/>
　然具氣平故風寒濕熱四氣咸宜若温瘧諸癎乃陰<lb/>
　陽舛錯嚴禦其防陰陽仍兩間矣<lb/>
本經中品<lb/>
狗脊氣味苦平無毒主腰背強闗機緩急周痺寒濕膝<lb/>
痛頗利老人<lb/>
　覈曰出常山川谷及太行山淄温眉州山野間莖細<lb/>
　葉花兩兩相對似大葉蕨及貫衆葉邊有鋸齒面背<lb/>
　皆光根形如狗脊骨凸凹巃嵸金毛宻布者是也勿<lb/>
<pb n="KR3e0089_WYG_005-13a"/>
　用透山根其形狀相似只入頂苦不可餌修治火燎<lb/>
　去毛細剉酒浸一夜蒸之從已至申取出晒乾<lb/>
　先人云狗脊綿靭如筋如骨味苦性堅而葉對生猶<lb/>
　脊分兩脇也能強闗機者唯精與氣體用俱備故也<lb/>
　㕘曰此以功用立名亦因形相類也狗叩也聲有節<lb/>
　若叩物也脊積也積續骨節筋脈上下也主肝腎體<lb/>
　用權衡形藏之闗機者也故治寒濕周痺致闗機緩<lb/>
　急為腰背強及膝痛頗利老人者利老人之筋骨闗<lb/>
<pb n="KR3e0089_WYG_005-13b"/>
　機也别錄甄權廣闗機不利於目為目闇不利於膀<lb/>
　胱失溺不節及淋露寒濕痺及風虚毒風腰強及腰<lb/>
　痛膝痛及脚弱軟脚傷中及闗節重筋骨絶若堅脊<lb/>
　即所以強肝腎健筋骨以利俛仰少氣即闗機失利<lb/>
　之故也濟生方治衝任寒熱室女白帶此又廣闗機<lb/>
　不利衝任與帶并可廣陽維隂維陽喬陰喬以及督<lb/>
　與十二經脈經絡之失利闗機則凡闗機為病與病<lb/>
　及闗機者咸可因勢而利導之呉綬方病後足腫狗<lb/>
<pb n="KR3e0089_WYG_005-14a"/>
　脊煎湯漬洗此法金匱要略治百合病百合煎湯洗<lb/>
　之百合病者百脈之宗主為病此筋骨脈絡之闗機<lb/>
　為病也以此推廣真不勝其用唯在專司佐使者何<lb/>
　如耳<lb/>
本經中品<lb/>
通草氣味辛平無毒主除脾胃寒熱通利九竅血脈闗<lb/>
節令人不忘去惡蟲<lb/>
　覈曰通草即木通澤潞漢中江淮湖南州郡皆有之<lb/>
<pb n="KR3e0089_WYG_005-14b"/>
　遶樹蔓藤大者經三五寸每節二三枝枝頭五葉夏<lb/>
　末開花紫色亦有白色者實如木𤓰而小長三四寸<lb/>
　瓤白核黑食之甘美枝即通草通理細孔兩頭皆通<lb/>
　含取一頭吹之氣出彼頭色黃白者良黑褐色者此<lb/>
　商賈因其質輕易得多置舡篷上為雨𤾉所侵以致<lb/>
　形色腐黑用之無力也<lb/>
　㕘曰黃中通理故名通草類藤蔓仍名草枝頭五葉<lb/>
　長夏作花味辛氣平脾之用藥通劑也故除脾胃寒<lb/>
<pb n="KR3e0089_WYG_005-15a"/>
　熱塞而不通并九竅血脈闗節悉為脾土所攝故也<lb/>
　去惡蟲令不忘即通九竅血脈闗節之徵經云通因<lb/>
　塞用正此類也<lb/>
　　<hi>具此神通則八萬四千毛竅有所閉塞莫不令之開通舉九竅者九竅為竅穴之總持耳若闗節血</hi>
　　<hi>脈又屬身内之闗津河道矣</hi>
本經中品<lb/>
秦艽氣味苦平無毒主寒熱邪氣寒濕風痺肢節痛下<lb/>
水利小便<lb/>
<pb n="KR3e0089_WYG_005-15b"/>
　覈曰出飛鳥山谷及甘松龍洞涇州鄜州岐州諸處<lb/>
　枝幹高五六寸葉婆娑如萵苣葉莖梗俱青六月開<lb/>
　花紫色似葛花當月結子根黃色長尺許作羅紋交<lb/>
　斜其文左列者佳右列者不堪入藥令人發脚氣病<lb/>
　也修治認取脚文左列者拭去黃白毛還元湯浸一<lb/>
　宿日乾用菖蒲為之使惡牛乳<lb/>
　先人云人身直者為經橫者為絡絡之下注者為係<lb/>
　肌腠之邪多從係入次薄於絡復溜於經漸傳府藏<lb/>
<pb n="KR3e0089_WYG_005-16a"/>
　秦艽羅紋錯綜如織象形從治法也<lb/>
　㕘曰根有羅紋左旋者入藥葢天道左旋而人生氣<lb/>
　從之經云自古通天者生之本天地之間六合之内<lb/>
　其氣九州九竅五藏十二節皆通乎天氣數犯此者<lb/>
　則邪氣傷人内閉九竅外壅肌肉衛氣散解是以本<lb/>
　經用治寒熱邪氣或風寒濕痺致骨節水道反從地<lb/>
　道右旋者使順天運以轉玉璣别錄諸家用治轉胞<lb/>
　口噤目闇耳鳴即九竅内閉用治癰疽黃疸傳屍骨<lb/>
<pb n="KR3e0089_WYG_005-16b"/>
　蒸即肌肉外壅用治手足不遂通身攣急即衛氣散<lb/>
　解設左右無别天道逆矣<lb/>
本經中品<lb/>
括樓根實氣味苦寒無毒主消渇身熱煩滿大熱補虚<lb/>
安中續絶傷<lb/>
　覈曰别名瑞雪根即天花粉出𢎞農陜州者最勝所<lb/>
　在亦有之三月生苗引藤蔓葉如甜𤓰葉而窄作乂<lb/>
　背面俱有白毛六月開花似壺蘆花而淺黃色結實<lb/>
<pb n="KR3e0089_WYG_005-17a"/>
　在花下大如拳生時青碧如𤓰九月黃熟如柿形有<lb/>
　正圓長銳功用並同内有扁子殻色褐仁色綠多脂<lb/>
　作青氣根直下生年久者長數尺秋後采者結實有<lb/>
　粉他時便多筋絡矣修治其實須分二種圓黃皮厚<lb/>
　蒂小者宜陽人服形長皮赤蒂粗者宜陰人服並去<lb/>
　殻皮革膜及脂根亦取大二三圍者去皮搗爛以水<lb/>
　澄粉<lb/>
　先人云本經主治不分根實别錄廣實主胸痺恱澤<lb/>
<pb n="KR3e0089_WYG_005-17b"/>
　人面似有根實之分故圖經另出根名天花粉主煩<lb/>
　滿及消渇煩滿胸痺皆胸部病釋名云消渇腎氣不<lb/>
　周於胸也經云煩滿胸痛引背胸痺也病名雖異因<lb/>
　證則同但所施略分輕重耳即能周腎氣於胸亦屬<lb/>
　補虚安中續絶傷功力耳<lb/>
　㕘曰形如包括之囊實列重樓之象舉實該根猶枸<lb/>
　杞也氣味苦寒逆治火熱體質濡潤逆治燥涸或液<lb/>
　燥涸致熱結聚或熱結聚致液燥涸遂成消渇煩滿<lb/>
<pb n="KR3e0089_WYG_005-18a"/>
　者悉宜用安中者熱却則中安亦即所以補液之虚<lb/>
　耳故筋脈燥涸則絶傷濡潤則連續矣根實功力稍<lb/>
　有異同實主鬱遏不能分解根主散漫失於容平靡<lb/>
　不以熱為因以燥為證顧天花瑞雪之名則思過半<lb/>
　矣<lb/>
本經中品<lb/>
百合氣味甘平無毒主邪氣腹脹心痛利大小便補中<lb/>
益氣<lb/>
<pb n="KR3e0089_WYG_005-18b"/>
　覈曰近道雖有唯荆州山谷者良二月生苗一幹特<lb/>
　起百葉環列無旁枝至杪作花有二種一丹黃色間<lb/>
　紫黑㸃初開内拱如掬次早外列如毬而不結子别<lb/>
　著葉蒂間赤碧如貝根㣲苦頃亦轉甜一純白如巵<lb/>
　連莖傾側花瓣六出夜分作香葉蒂間不著子根肥<lb/>
　而甘此非異類宜别雌雄有子者雌無子者雄<lb/>
　㕘曰百合百瓣合成也雌雄二種雄主藏用雌主藏<lb/>
　體俱入心主包絡心主百脈故也腹滿心痛便不利<lb/>
<pb n="KR3e0089_WYG_005-19a"/>
　此夏氣病藏之邪百合力能益氣以補中虚則邪無<lb/>
　所容從内以出即夏大張布於外者亦無内顧之虞<lb/>
　矣金匱云百合病者百脈一宗悉致其病也即假藥<lb/>
　象以著病形爾葢心主為病則時間時甚故無嘗證<lb/>
　可擬象形從治法也客曰别錄主入肺藏恱皮毛安<lb/>
　藏府定權衡此亦象形乎頤曰經云肺朝百脈輪精<lb/>
　皮毛毛脈合精行氣於府府精神明留於四藏氣歸<lb/>
　權衡權衡以平氣口成寸一線穿成不煩造作此正<lb/>
<pb n="KR3e0089_WYG_005-19b"/>
　象形也<lb/>
本經中品<lb/>
巵子氣味苦寒無毒主五内邪氣胃中熱氣面赤酒皰<lb/>
皶鼻白癩赤癩瘡瘍<lb/>
　覈曰南方西蜀皆有木有髙下葉似李而硬厚五月<lb/>
　生花芬香六出即西域之薝蔔也夏秋結實如訶子<lb/>
　生青熟黃中仁紅色修治須如雀腦并長鬚九路赤<lb/>
　色者為上去皮取仁同甘草水浸一宿漉出焙乾搗<lb/>
<pb n="KR3e0089_WYG_005-20a"/>
　篩為末勿用大而長者謂之伏尸入藥無力<lb/>
　先人云巵子有色故主色變凡苦寒之物能下能堅<lb/>
　唯巵子反使堅結者解而上出火空則發之義也故<lb/>
　并作湧洩之劑<lb/>
　㕘曰白英六出色香俱勝體性輕浮稜殻似介合入<lb/>
　手太陰宣氣四達者也故主陽氣鬱結致色變於色<lb/>
　而標見於皮及浸淫膚肉而瘡瘍癩㿗此皆火熱爍<lb/>
　金非此不能轉熱惱為清涼耳五内邪氣胃中熱氣<lb/>
<pb n="KR3e0089_WYG_005-20b"/>
　結而未實者易於分解已成燥堅者非所宜矣<lb/>
　　<hi>素馨瀰漫即麗澤之化工輕揚六出宛滕六之飛舞轉炎敲為清肅者也</hi>
本經中品<lb/>
秦皮氣味苦㣲寒無毒主風寒濕痺洗洗寒氣除熱目<lb/>
中青瞖白膜久服頭不白輕身<lb/>
　覈曰出陜西州郡及河陽其木似檀枝榦皆青綠葉<lb/>
　細如匙虚大不光並無花實皮上有白㸃取皮漬水<lb/>
　色便青碧作字亦青碧可觀不易落也大㦸為之使<lb/>
<pb n="KR3e0089_WYG_005-21a"/>
　惡呉茱萸<lb/>
　㕘曰木小岑髙木皮翠碧甲木少陽膽乙木厥陰肝<lb/>
　藥也主俾通痺閉寒熱洗洗此少陽之樞象目中青<lb/>
　瞖白膜此厥陰之闔象緣肝開竅於目其華在髮其<lb/>
　榮在筋故久服輕身頭不白耳<lb/>
　　<hi>亦可作少陽之用藥厥陰之體藥也具體及用府藏之全徳耳</hi>
本經中品<lb/>
蕪荑氣味辛平無毒主五内邪氣散皮膚骨節中淫淫<lb/>
<pb n="KR3e0089_WYG_005-21b"/>
温行毒去三蟲化食<lb/>
　覈曰出晉山川谷及髙麗太原河東河西延州同州<lb/>
　近道亦有生山中似榆而小葉圓而厚其實早成亦<lb/>
　似榆莢但氣臭如犱作醬則香美能殺蟲置物中亦<lb/>
　辟蛀有大小兩種小蕪荑醖醬氣味尤辛入藥宜大<lb/>
　蕪荑陳久者最良<lb/>
　㕘曰蕪荑臭羶山榆仁也春取榆栁之火謂先百木<lb/>
　青用逗春生之端耳當入肝以宣肝用故主五内邪<lb/>
<pb n="KR3e0089_WYG_005-22a"/>
　氣皮膚骨節中淫淫温行毒此不從春生宣散故也<lb/>
　蕪荑宣逗端倪自下而上使從外而内者復自内而<lb/>
　外焉風入蟲生風宣蟲去矣設榖入不宣安能開發<lb/>
　上焦宣五榖味熏膚充身澤毛若霧露之溉歟故不<lb/>
　獨宣化榖味且宣布水液者矣<lb/>
本經中品<lb/>
枳實氣味苦寒無毒主大風在皮膚中如麻豆苦痒除<lb/>
寒熱結止痢長肌肉利五藏益氣輕身<lb/>
<pb n="KR3e0089_WYG_005-22b"/>
　覈曰橘踰淮而枳故江北有枳無橘江南雖有枳不<lb/>
　及江北者氣全而力厚也樹如橘而小葉如橙而刺<lb/>
　春作白花至秋成實九十月采者曰枳殻修治用小<lb/>
　麥麩拌炒至麥麩黑色去麩乃用<lb/>
　㕘曰枳以氣勝為劑之宣劑而枳从只只起語辭亦<lb/>
　語已辭宣揚且宣攝矣但枳實瓤核未判性勇而速<lb/>
　枳殻瓤核已分性詳而疎咸從居中之胃署橫徧身<lb/>
　半已内已外之形層者也故主大風在身半已外之<lb/>
<pb n="KR3e0089_WYG_005-23a"/>
　皮膚如麻豆苦痒及寒熱結在身半已内之腹腸而<lb/>
　滯下成利若主南北之畫界分經以殊方域也長肌<lb/>
　肉輕身者即宣揚榖味以充形藏利五藏益氣者即<lb/>
　宣攝榖精以安神藏顧榖之精與味莫不起於胃而<lb/>
　已於胃㫖哉只乎<lb/>
　　<hi>只具揚攝方界南北實性勇殻性疎中央分形層部署揚攝别穀味穀精經隧定起胃已胃此靈素</hi>
　　<hi>法也</hi>
本經中品<lb/>
<pb n="KR3e0089_WYG_005-23b"/>
牛黃氣味苦平有小毒主驚癎寒熱熱盛狂痙除邪逐<lb/>
鬼<lb/>
　覈曰出隴西及晉地今萊宻淄青嶲戎諸州皆有凡<lb/>
　牛生黃夜或有光眼如血色時復鳴吼恐懼以盆水<lb/>
　置牛前伺其吐出乃喝迫之即墮水中取得者陰乾<lb/>
　百日無令見日月光便如雞子黄大重疊可揭若百<lb/>
　千層輕虚氣香色光明者佳揩摩手甲透甲者真雷<lb/>
　斆云黄有四種一喝迫而得者曰生神黄一殺死從<lb/>
<pb n="KR3e0089_WYG_005-24a"/>
　牛角得者曰角中黄一牛病死後從心中剝得者曰<lb/>
　心黄初在心中如黄漿汁取得便投水中沾水乃硬<lb/>
　如碎蒺藜及豆瓣與帝珠子者是也一從肝膽中得<lb/>
　者曰肝黄膽黄皆不及生黄為貴犛牛黄堅而不香<lb/>
　又駱駝黄極易得亦能相亂不可不審也修治單搗<lb/>
　細研如塵絹褁定更以黄牛嫩皮褁懸井中一宿去<lb/>
　水三四尺明早取用人參為之使得牡丹菖蒲利耳<lb/>
　目惡龍骨龍膽地黄常山蜚蠊牛膝乾漆<lb/>
<pb n="KR3e0089_WYG_005-24b"/>
　繆仲淳先生云牛為土畜得氣血之精明凝結為黄<lb/>
　猶人身之有内丹也故牛生黄則其身夜視有光為<lb/>
　世神物諸藥莫能及也<lb/>
　先人云坤為牛黃為土則黃是牛之本命元辰矣其<lb/>
　入肝膽似雲之從龍風之從虎不期然而然者<lb/>
　㕘曰牛土畜在卦為坤其色正黄其理層疉所謂黄<lb/>
　中通理厚徳載物者也故能敦土徳用資生草木葢<lb/>
　木必基土以土為命如驚癎寒熱狂痙邪鬼雖從脾<lb/>
<pb n="KR3e0089_WYG_005-25a"/>
　土轉屬久則肝木體虚反欲傳尅脾土矣葢五行之<lb/>
　理失制則亢亢則為害害所勝耳法當益土輔火黄<lb/>
　可入脾苦可入心心為肝子子能助母實也與金匱<lb/>
　要略之治肝虚傳脾先補肝木次及心脾之義相合<lb/>
　先因於肝故先補肝此則唯從脾土轉屬故祇益脾<lb/>
　土次及心火非從肝始勿治肝耳<lb/>
　　<hi>金匱要略云上工治未病夫治未病者見肝之病知肝傳脾當先入脾四季脾王不受邪即勿補之</hi>
　　<hi>中工不曉相傳見肝之病不解實脾唯治肝也夫肝之病補用酸助用焦苦益用甘味之藥調之酸</hi>
<pb n="KR3e0089_WYG_005-25b"/>
　　<hi>入肝焦苦入心甘入脾脾能傷腎腎氣㣲弱則水不行水不行則心火氣或則傷肺肺被傷則金氣</hi>
　　<hi>不行金氣不行則肝氣盛而肝自愈此治肝補脾之要妙也肝虚則用此法實則不任用之詳錄以</hi>
　　<hi>備㕘考</hi>
本經中品<lb/>
丹雄雞氣味甘㣲温無毒主女子崩中漏下赤白沃補<lb/>
虚温中止血頭主殺鬼東門上者良<lb/>
　覈曰五方所産種類甚多大小形色各各殊異日中<lb/>
　有雞西方物也大明生東故雞入之卵生思抱伏而<lb/>
<pb n="KR3e0089_WYG_005-26a"/>
　未孚謂之曰涅故曰雞伏無雄亦卵以卵告竈伏亦<lb/>
　出之俗曰竈雞破卵而出毛羽遂具無外腎虧小腸<lb/>
　好睨視跑而食之每有所擇故曰雞廉呼曰朱朱相<lb/>
　傳雞本朱氏翁化為之者按漢祝雞翁居尸鄉山下<lb/>
　養雞百餘載皆有名字呼名則種别而至則朱乃祝<lb/>
　之轉也其栖也知陰晴其鳴也知時刻鳴必三度又<lb/>
　能自守不為風雨止詩云風雨凄凄雞鳴喈喈風雨<lb/>
　蕭蕭雞鳴膠膠風雨如晦雞鳴不已喈喈鳴而不失<lb/>
<pb n="KR3e0089_WYG_005-26b"/>
　其和膠膠鳴而不失其固也雞老嵗晏至曉方鳴持<lb/>
　寒也或乙丙夜輒獨鳴行旦有赦謂之盜啼無故羣<lb/>
　鳴謂之荒雞牝雞雄鳴雄雞乳卵老雞人言謂之不<lb/>
　祥古稱雞之徳五戴冠文也傅距武也敢鬭勇也得<lb/>
　食相告仁也守夜不失時信也有此五徳猶日瀹而<lb/>
　食之何也以其所從來近也埤雅云蜀魯荆越諸雞<lb/>
　越雞小蜀雞大魯雞尤其大者莊子云一越雞不能<lb/>
　伏鵠卵魯雞固能矣成𤣥英云越雞荆雞也魯雞今<lb/>
<pb n="KR3e0089_WYG_005-27a"/>
　之蜀雞也按韓子云魯雞之不期蜀雞之不支則𤣥<lb/>
　英所謂魯雞今之蜀雞者非是矣爾雅翼云荆與越<lb/>
　為小蜀與魯為大荆越相近蜀非巴蜀魯成公㑹於<lb/>
　蜀者亦魯地云爾時珍云蜀中鶤雞楚中獊雞並高<lb/>
　三四尺江南矮雞脚僅二寸許南越長鳴雞晝夜啼<lb/>
　呌南海石雞潮至則鳴遼陽食雞角雞味俱肥美大<lb/>
　勝諸雞朝鮮長尾雞尾長四尺丹赤者入藥最良近<lb/>
　道唯太和者稱第一具五色者𤣥身白首者六指者<lb/>
<pb n="KR3e0089_WYG_005-27b"/>
　四距者死不足申者並不可食閹而能鳴者有毒四<lb/>
　月食抱雞肉令男女虚乏作癰成漏合葫蒜并李食<lb/>
　合犬肝犬腎食並令人洩痢合兔食成滯下合獺食<lb/>
　成遁屍合生葱食成蟲痔合糯米食成蚘厥其羽焚<lb/>
　之可以致風蓄蠱之家雞輒飛走亦靈禽也不獨充<lb/>
　庖而已<lb/>
　㕘曰東方肝木其音角也其竅目也其畜雞也其主<lb/>
　巽也故雞鳴日出於寅雞伏日入於酉通晝夜之闔<lb/>
<pb n="KR3e0089_WYG_005-28a"/>
　闢木秉金為用也葢營行脈中衛行脈外晝出於陽<lb/>
　夜入於陰人卧則血歸於肝而中藏實其有失於歸<lb/>
　者則為崩為漏為赤白沃頭為陽首大明東生鬼魅<lb/>
　不祥莫之敢膺<lb/>
本經中品<lb/>
羖羊角氣味鹹溫無毒主青盲明目殺疥蟲止寒洩辟<lb/>
惡鬼走虎狼止驚悸久服安心益氣輕身<lb/>
　覈曰羖本夏羊生河西色青黑頭小身大毛長而柔<lb/>
<pb n="KR3e0089_WYG_005-28b"/>
　可以為羢一名綿羊其角為用最大詩云由醉之言<lb/>
　俾出重羖葢羖之美在角也羖為角音又為古音詩<lb/>
　以古與語叶韻是矣而音通於牯故本草羖羊條注<lb/>
　稱為羊之牯猶兕音通於牸稱為犀之牸也羖羭也<lb/>
　羭色黑為黑羝為黑䍽粉色白為白羝為白䍽各有<lb/>
　牝牡但當以色為别葢羊之有羒羭亦猶木之有枌<lb/>
　榆也枌亦白榆不能白色白有辨之義故皆從分色<lb/>
　黒有不辨之義故皆從俞又今榆者北方有之故古<lb/>
<pb n="KR3e0089_WYG_005-29a"/>
　稱榆塞而江南有刺榆無大榆是南方于羊也則有<lb/>
　羒而無羭於木也則無榆而有枌色相類義相同也<lb/>
　羝抵也羝性好觝故以羝省字从抵省音以低者以<lb/>
　羝先低其角然後能觝突故也羊總名羔羊子四月<lb/>
　而乳一嵗三生母既生子子復生孫孫又生子易繁<lb/>
　速計莫捷於羊其别有四曰羜者五月生羔也曰<graphic n="KR2508" url="https://raw.githubusercontent.com/kanripo/KR-Gaiji/master/images/KR2508.png" mimeType="image/png"/>
　者六月生羔也曰羍者七月生羔也曰䍮者羊未卒<lb/>
　嵗也釋畜但載未成羊者為羜郭氏云俗呼五月羔<lb/>
<pb n="KR3e0089_WYG_005-29b"/>
　為羜葢謂羔已生及五月者爾而說文稱五月生羔<lb/>
　則似謂仲夏所生者矣按齊民要術稱正月生羔為<lb/>
　上種十一月十二月生者次之母視含重膚軀充滿<lb/>
　草雖枯亦不羸痩母乳適盡即得春草是以極佳八<lb/>
　月九月十月生者雖值秋肥然比至冬暮母乳已竭<lb/>
　春草未生是故不佳三月四月生者草雖茂美而羔<lb/>
　小未食嘗飲熱乳所以亦惡五月六月七月生者兩<lb/>
　熱相仍惡中之甚然則五月生者乃是不美故古稱<lb/>
<pb n="KR3e0089_WYG_005-30a"/>
　肥羜以速諸父當是生及五月者爾繁露云凡贄卿<lb/>
　用羔羔有角而不用類仁者執之不鳴殺之不嘷類<lb/>
　死義者飲乳必跪其母類知禮者故以為贄禮云飾<lb/>
　羔雁者以饋以言其徳足以衣被而又有文章也字<lb/>
　說云羔从羊从火羊火畜也羔火在下若火始然可<lb/>
　進而大也故羔大曰羊三嵗曰牂牂小狠也牂以乗<lb/>
　而不隨為臧犅以乗而不逆為剛葢牛之性順犅雖<lb/>
　牡而猶有順性故為乗而不逆也羊之性狠牂雖牝<lb/>
<pb n="KR3e0089_WYG_005-30b"/>
　而猶有狠性故為乗而不隨也羊前逆牛前順故羊<lb/>
　宜驅而牛宜牽羊善羣每成羣必以一羣為主舉羣<lb/>
　聴之謂之壓羣羊善鬭鬭羊表云臣聞勇士冠雞武<lb/>
　夫戴鶡推羣舉類獲此鬭羊逺主越嶲蓄情剛決敵<lb/>
　不避強戰不顧死雖為㣲物志不可剉効竒靈囿角<lb/>
　力天場却鼓怒以作氣前躑躅以奮擊趹若奔雲之<lb/>
　交觸碎如轉石之相叩裂骨賭勝濺血爭雄敢毅見<lb/>
　而衝冠鷙狠聞而擊節冀將少助明主市駿骨揖怒<lb/>
<pb n="KR3e0089_WYG_005-31a"/>
　蛙之意也若使羊能言必將曰苦鬭不解立有死者<lb/>
　所賴至仁無殘量力取勸焉羊畏露牧之者宜晩出<lb/>
　而早歸也羊惡濕喜燥食鉤吻而肥食仙茅而肪食<lb/>
　仙靈脾而淫食羊躑躅而死羊宜黍黍火穀羊火畜<lb/>
　故羊宜黍也其目無神其腸九縈其力在尾其角下<lb/>
　蹏角之不齊者曰䍯角有三<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>者曰羷絶有徤力者<lb/>
　曰奮種類甚多入藥只以青色羖羊為勝次則烏羊<lb/>
　其䍲羺羊及虜中無角羊止可啖食乳髓則肥好也<lb/>
<pb n="KR3e0089_WYG_005-31b"/>
　羖羊亦有褐色黒色白色者毛長尺餘亦謂之羖䍽<lb/>
　羊北人驅引大羊則以此羊為首名曰羊頭河東亦<lb/>
　有羖䍽羊性尤狠健毛長而厚入藥亦佳如羖䍽驅<lb/>
　至南方則筋力自勞損安能補益於人今南方諸羊<lb/>
　多食野草毒草故味薄而易發疾惟淮南州郡或有<lb/>
　佳者可亞北羊北羊至南日久尚不中食水土使然<lb/>
　耳生江南者為呉羊頭身相等毛短肉痩供饌猶易<lb/>
　發疾入藥更無效矣羖羊之角可以占灼契丹謂之<lb/>
<pb n="KR3e0089_WYG_005-32a"/>
　羊卜其皮極薄南番以書字呉人以畫彩為燈毛可<lb/>
　製筆角作琉璃蹏骨鬚涎咸成藥用獨美在角專精<lb/>
　者牝羖之角也葢兌為羊兌少女也以柔色剛物各<lb/>
　從類功力始備耳兔絲為之使焚角走虎狼角灰能<lb/>
　縮賀賀錫也<lb/>
　㕘曰羊性好觝羊力在尾此交任於閭㑹督於巔是<lb/>
　以觝突用角精專之美在角也離為火為羊為目在<lb/>
　天為熱在藏為心心藏血脈之氣也故羊為火畜功<lb/>
<pb n="KR3e0089_WYG_005-32b"/>
　主青盲諸脈屬目目得血而能視也寒洩為對待驚<lb/>
　悸為體虚痛痒瘡瘍咸歸心火耳辟惡鬼為生陽死<lb/>
　陰走虎狼為火行爍金獸久服者體用俱備絶有力<lb/>
　奮矣<lb/>
本經中品<lb/>
白茅氣味甘寒無毒主勞傷虚羸補中益氣除瘀血血<lb/>
閉寒熱利小便<lb/>
　覈曰出楚地山谷及田野所在亦有春生苗布地如<lb/>
<pb n="KR3e0089_WYG_005-33a"/>
　針俗呼茅針三四月開花作穗茸白如絮隨結細子<lb/>
　至秋乃枯根名茹易曰㧞茅連茹以其彚故其根牽<lb/>
　連長冗經寸成節柔白如筋甘甜如蔗用以造飴清<lb/>
　滑可口也根荄至秋夜分時有青光腐則化螢火茅<lb/>
　可苫葢及供祭祀苞苴之用名曰茅絲詩云晝爾于<lb/>
　茅宵爾索綯言農人日力不足取茅于晝而夜以繼<lb/>
　之故以為絲事方息而麻事尋興野功既訖而宫功<lb/>
　隨至藏蔬於其秋以助不給之冬索綯於其夜以補<lb/>
<pb n="KR3e0089_WYG_005-33b"/>
　不足之晝列子云因以為波流因以為茅靡茅靡稊<lb/>
　也稊茅之始生也詩云手如柔荑荑稊一也相經云<lb/>
　筋不束體血不華色手無春荑之柔髮有寒蓬之悴<lb/>
　此葢形之下矣故勁強短促者另成他類别有只生<lb/>
　山谷入秋放花如荻實尖黑長分許粘衣刺人者菅<lb/>
　也又有莖端開葉莖上有粉根頭有毛者黄菅也又<lb/>
　有生湖南及江淮間葉脊三稜臭如蒲草可以包藉<lb/>
　縮酒者菁也又有叢生如蘆葉大如蒲高六七尺者<lb/>
<pb n="KR3e0089_WYG_005-34a"/>
　芒也根都勁促不堪藥用<lb/>
　㕘曰茅之為物薄而用可重也體柔而性直故先王<lb/>
　用之以藉易曰藉用白毛无咎象曰柔在下也葢兌<lb/>
　金在上㢲柔在下而柔麗乎中慎斯術也以徃其無<lb/>
　所失矣誠陽中之隂入手太陰肺中見陽明中治法<lb/>
　以行營衛陰陽者也葢太陰肺其始從中焦明麗於<lb/>
　内慎斯於中布氣以徃斯無所失是以補中氣乃益<lb/>
　勞乃復傷乃續虚乃實羸乃充以及除瘀血閉寒熱<lb/>
<pb n="KR3e0089_WYG_005-34b"/>
　便利咸成布徃之功力休徵爾别錄廣利便及五淋<lb/>
　瘀血及崩中勞傷虚羸及強筋堅骨肥肌緻腠大明<lb/>
　廣血閉及月水不勻血脈淋瀝肘後咀嚼茅根辟穀<lb/>
　不死亦廣補中益氣爾龎安常主温病伏熱在内令<lb/>
　胸滿嘔噦屬大下協熱所致茅根建立中央葛根起<lb/>
　亟陰氣更廣仲景先生葛根湯法從中布氣從肌解<lb/>
　散爾肘後療虚後水腫為命門火衰腎虚水泛赤小<lb/>
　豆主腎水之心糓藉茅根之明麗釜底燃薪吸呼肺<lb/>
<pb n="KR3e0089_WYG_005-35a"/>
　氣營衛乃將水道乃行也若黃膽糓膽勞疸黃汗石<lb/>
　水色變於色標見於皮者猪為水畜君以茅根亦廣<lb/>
　肘後治水方法但前方偏於向右此更兼於從左若<lb/>
　千金解中酒毒恐爛藏府者飲茅根汁以滌中焦還<lb/>
　須佐以葛花想更神異若卒中五尸致損生陽之屬<lb/>
　為腹痛脹急不得息上衝心胸旁攻兩脇若磈礧然<lb/>
　牽引湧動尸鬼為害者利以堅金燒以茅火追窮尋<lb/>
　逐令生陽以生死陰壯百骸以轉中氣助中氣以起<lb/>
<pb n="KR3e0089_WYG_005-35b"/>
　百骸餌食膚受罔不有功藉用白茅何咎之有慎之<lb/>
　至也<lb/>
本經中品<lb/>
紫菀氣味苦温無毒主欬逆上氣胸中寒熱結氣去蠱<lb/>
毒痿躄安五藏<lb/>
　覈曰出漢中房陵山谷及真定邯鄲近道亦有三四<lb/>
　月布地生苗其葉二四相連五六月開黃白紫花根<lb/>
　極柔潤色紫作節宛若㽔纓之下垂也白色者即女<lb/>
<pb n="KR3e0089_WYG_005-36a"/>
　菀一名白菀今人多以車前及旋覆根赤土染過偽<lb/>
　充不可不慎修治去鬚頭及土東流水洗浄蜜浸一<lb/>
　宿至明拴火上焙乾欵冬為之使惡天雄瞿麥藁本<lb/>
　雷丸逺志畏茵蔯<lb/>
　先人博議云菀古鬱字故治鬱結當有五色取色紫<lb/>
　味苦者以治胸中寒熱結氣胸中肺部也肺中有火<lb/>
　外發而為痿躄内鬱而為欬喘及肺熱葉焦致五藏<lb/>
　不安者用其色以行肺用用其氣以散肺結用其味<lb/>
<pb n="KR3e0089_WYG_005-36b"/>
　以順火性倘無結氣而用之未免過洩肺氣矣<lb/>
　㕘曰菀鬱也解肺金鬱以成名也胸為肺部寒熱氣<lb/>
　結在中致蠱毒藏不安上見欬逆下見痿躄菀從結<lb/>
　心解即分散表解便利為外徵經云金鬱則泄之解<lb/>
　表利小水也觀息奔及小便卒不得出其義自見設<lb/>
　中虚或肺金體衰者宜斟酌投之<lb/>
　　<hi>解從結心如表解為上為下之分㪚便利為下為内之分散息奔為上為外之結象小便卒不得出</hi>
　　<hi>為下為内之結象也當虚其實毋虚其虚</hi>
<pb n="KR3e0089_WYG_005-37a"/>
　　<hi>赤火刑金紫則水火合璧故轉行金用火金水三縁交㑹同一支派矣然太隂開結則闔非含火大</hi>
　　<hi>種子者亦不轉闔仍開耳</hi>
本經中品<lb/>
瞿麥氣味苦寒無毒主闗格諸癃結小便不通出刺決<lb/>
癰腫明目去瞖破胎墮子下閉血<lb/>
　覈曰瞿麥即洛陽花蕚云石竹及剪秋羅者謬矣所<lb/>
　在有之莖細有節高一二尺葉似石竹又似地膚稍<lb/>
　巔開花有紅紫粉藍斑斕數色結實如燕麥内子紫<lb/>
<pb n="KR3e0089_WYG_005-37b"/>
　黑而扁只用蕚殻不用莖葉一時同使令人氣噎及<lb/>
　小便不禁也修治以苦竹瀝浸一伏時取出晒乾用<lb/>
　蘘草牡丹為之使惡螵蛸伏丹砂<lb/>
　㕘曰瞿㦸屬四矛為瞿又四達為瞿亦鷹隼之視為<lb/>
　瞿也麥者實囊形相似爾主明目去瞖者取鷹隼之<lb/>
　能視去刺決癰腫破胎墮子者取戈矛之四出治闗<lb/>
　格諸癃結小便不利下閉血者取四達之通瞿通因<lb/>
　塞用急方之通劑也但氣味苦寒設非火熱為本因<lb/>
<pb n="KR3e0089_WYG_005-38a"/>
　反成簞瓢之臞耳<lb/>
本經中品<lb/>
貝母氣味辛平無毒主傷寒煩熱淋瀝邪氣疝瘕㗋痺<lb/>
乳難金瘡風痙<lb/>
　覈曰貝母一名勤母空草苦菜苦花出晉地潤州者<lb/>
　最佳今河中江陵郢夀隨鄭蔡滁諸州亦有之二月<lb/>
　生苗葉隨苗出如蕎麥狀莖葉並青七月開花碧綠<lb/>
　色形如百合斜懸向下上有紅脈若似人肺八月采<lb/>
<pb n="KR3e0089_WYG_005-38b"/>
　根根有瓣子黄白色如聚貝子一種葉如栝樓而細<lb/>
　小子在根下如芋子正白色連累相著而可分解一<lb/>
　種葉如韭而花色白根子亦作兩瓣也修治先於栁<lb/>
　木灰中炮黃擘去口中米許大心再拌糯米同炒俟<lb/>
　米黃去米用勿用獨粒不作兩瓣者號丹龍精誤服<lb/>
　令人筋脈永不收唯黄精小藍汁服之可立解厚朴<lb/>
　白薇為之使惡桃花畏秦艽莽草礬石反烏頭<lb/>
　先人云形如聚貝獨貴其母若用空解肺肝可施<lb/>
<pb n="KR3e0089_WYG_005-39a"/>
　㕘曰雖有多種但苗葉别異蕚悉上昻花悉下垂此<lb/>
　開機互闔闔機互開少陽膽之樞藥也根形如貝色<lb/>
　白味辛以金為用肝之肺藥肺之肝藥也以太隂肺<lb/>
　主開厥陰肝主闔靡不取決於少陽膽主樞者如傷<lb/>
　寒煩熱喉痺風痙乃開機反闔不能轉開如淋瀝乃<lb/>
　開機反折不能互闔如乳難乃不能為開如金瘡乃<lb/>
　不能為闔如疝瘕乃不能為開為闔也貝母功力能<lb/>
　使闔者開開者闔闔折不能互開者能使之互開開<lb/>
<pb n="KR3e0089_WYG_005-39b"/>
　折不能互闔者能使之互闔不能闔者能順其闔不<lb/>
　能開者能順其開不能為開為闔者能順其為開為<lb/>
　闔也葢開與闔莫不取決於樞以為開闔故爾<lb/>
　　<hi>蕚主垂而昻花主昻而垂此隂陽顛倒象金木互交機也其使之互交令之顛倒者誰主之耶</hi>
本經中品<lb/>
女菀氣味辛温無毒主風寒洗洗霍亂洩痢腸鳴上下<lb/>
無常處驚癎寒熱百疾<lb/>
　覈曰女菀即白菀與紫菀同類紫白雖異生成則一<lb/>
<pb n="KR3e0089_WYG_005-40a"/>
　也畏鹵鹹<lb/>
　㕘曰白菀與紫菀功用似同而異紫主寒熱氣結在<lb/>
　中致病上中及下白主風寒寒熱氣結在樞亦病上<lb/>
　中及下兼見内外開闔之象故上下無常内外不定<lb/>
　菀從結樞解即分散則嘔逆自開洩痢自闔驚癎自<lb/>
　平寒熱自除矣併偏於從樞解表從樞利小水也雖<lb/>
　非金鬱設舍假洩金鬱之法亦難以從樞分解耳<lb/>
本經中品<lb/>
<pb n="KR3e0089_WYG_005-40b"/>
黄芩氣味苦平無毒主諸熱黄疸腸澼洩痢逐水下血<lb/>
閉惡瘡疽蝕火瘍<lb/>
　覈曰出川蜀及河東陜西近道亦有二月生苗莖幹<lb/>
　粗如筋子中空外方葉色黄赤四四作叢而起花色<lb/>
　紫實色黑根色黄一種獨莖者其葉細長而青兩兩<lb/>
　相對花實根色則一也曰子芩根圓曰條芩即小根<lb/>
　之内實者破者曰宿芩曰片芩即大根之内虚者其<lb/>
　腹皆爛故有腐腸妬婦諸名謂妬婦心黯芩腹心黑<lb/>
<pb n="KR3e0089_WYG_005-41a"/>
　也山茱萸龍骨為之使惡葱實畏丹砂牡丹藜蘆得<lb/>
　厚朴黄連止腹痛得五味子牡蠣令人有子得黄耆<lb/>
　白斂赤小豆療䑕瘻<lb/>
　先人云病從内實為證諸熱為因者對待能空之芩<lb/>
　則内無實内無實則無諸熱之因矣<lb/>
　㕘曰黄芩一曰腐腸一曰内虚有黄離之象柔得乎<lb/>
　中體虚而用實也荄中腐乃腐化耳故主腹腸諸熱<lb/>
　實滿於中為黄疸澼痢水停血閉失於腐化反現腐<lb/>
<pb n="KR3e0089_WYG_005-41b"/>
　敗者對待治之惡瘡疽蝕火瘍實者虚之熱者平之<lb/>
　若厚腸腹併厚肌肉矣<lb/>
本經中品<lb/>
萆薢氣味苦平無毒主腰脊痛強骨節風寒濕周痺惡<lb/>
瘡不瘳熱氣<lb/>
　覈曰萆薢一名赤節一名百枝出真定山谷及河峽<lb/>
　汴東荆蜀諸郡作蔓生苗葉俱青葉有三乂似山薯<lb/>
　葉又似綠豆葉花有紅黄白數種亦有無花結白子<lb/>
<pb n="KR3e0089_WYG_005-42a"/>
　者根黄白多節三指許大大者如商陸莖有刺者根<lb/>
　白實無刺者根虚軟軟者入藥最勝一種葉似蕎麥<lb/>
　子作三稜根如山薯而體硬市肆皆以土茯苓為萆<lb/>
　薢又以萆薢為狗脊者誤矣薏苡為之使畏葵根大<lb/>
　黃茈胡前胡<lb/>
　先人云根多枝節故一名赤節主闗節之疾甚相當<lb/>
　也顧萆薢之名更宜於身之下矣<lb/>
　㕘曰萆覆蔽也薢解脫也風寒濕相合成周痺覆蔽<lb/>
<pb n="KR3e0089_WYG_005-42b"/>
　經脈骨節之外致腰脊骨節强痛及惡瘡不瘳熱氣<lb/>
　力可使之解脫與狗脊功力似同而異狗脊主闗機<lb/>
　失利於内致筋脈勁強於外萆薢主經脈勁強於外<lb/>
　致闗機失利於内雖咸從脾生内外之情逈别耳<lb/>
　　<hi>天地解而雷雨作雷雨作而百果草木皆甲拆萌蘖自内解孚從外也</hi>
　　<hi>雷公炮炙論序一名竹木亦以其有節也主治漩多漩多即白濁此風痺客脬下焦失於決瀆耳力</hi>
　　<hi>能通而解之宜身之下於此可見</hi>
本經中品<lb/>
<pb n="KR3e0089_WYG_005-43a"/>
豬苓氣味甘平無毒主痎瘧解毒蠱疰不祥利水道久<lb/>
服輕身耐老<lb/>
　覈曰所在有之楓樹苓也皮黑肉白堅實者佳修治<lb/>
　銅刀刮去粗黒皮東流水浸一夜至明取出細切再<lb/>
　以升麻葉對蒸一日去葉晒乾用<lb/>
　先人云通利水道原當先開𤣥府斯上下通調水始<lb/>
　有用<lb/>
　㕘曰木之有餘於氣與脂者唯松與楓焉松則兼氣<lb/>
<pb n="KR3e0089_WYG_005-43b"/>
　與脂而咸有餘楓則餘氣為苓不復餘脂為香矣餘<lb/>
　脂為香不復餘氣為苓矣顧苓與香各禀氣與脂之<lb/>
　體與用也苓曰豬苓形相似耳豬為水畜苓即木令<lb/>
　自上而下者使之自下而上自下而上者使之自上<lb/>
　而下痎瘧則金鬱蠱疰則土鬱癃閉則水鬱水鬱則<lb/>
　折之土鬱則奪之金鬱則泄之苓則兼而有之轉氣<lb/>
　化之機衡故爾<lb/>
　　<hi>世知行水未知折水併奪土泄金</hi>
<pb n="KR3e0089_WYG_005-44a"/>
本經中品<lb/>
茈胡氣味苦平無毒主心腹腸胃中結氣飲食積聚寒<lb/>
熱邪氣推陳致新久服輕身明目益精<lb/>
　覈曰出𢎞農川谷及寃句今闗陜江湖近道皆有以<lb/>
　銀州者為勝銀州今寧夏衛也十一月根生白蒻香<lb/>
　美可食二月苗長莖青紫㣲有白線頗堅硬葉似竹<lb/>
　葉而稍𦂳小亦有似邪蒿者亦有似麥門冬葉而短<lb/>
　者七月開黄花根淡紫色似前胡而强唯丹州者結<lb/>
<pb n="KR3e0089_WYG_005-44b"/>
　青子與他不同其根似蘆頭有赤毛如䑕尾獨窠而<lb/>
　長者佳銀州者根長尺許㣲白而軟不易得也修治<lb/>
　去鬚及頭銀刀削去赤色薄皮少許粗布拭淨勿令<lb/>
　犯火力便無効<lb/>
　先人云茈胡稟少陽之氣動於子而發於寅故得從<lb/>
　堅凝閉宻之地正中直達萬化為之一新<lb/>
　㕘曰凝極陽復之時而香孕柔茁體用之元始具矣<lb/>
　根即茈胡一曰地熏雷公云銀州生處多有綠鶴白<lb/>
<pb n="KR3e0089_WYG_005-45a"/>
　鶴於此飛翔謂香氣直上雲霄故曰地熏葢生值一<lb/>
　陽元始及氣用功力當入少陽宣甲膽氣用自下而<lb/>
　上以奉春升之發陳發陳即所以致新也是以能升<lb/>
　則具出能出則具平矣故味稟夏火之苦氣兼長夏<lb/>
　之平雖曰一陽實含全體不獨自下而上且可自内<lb/>
　而外如不能自下而上則不得從内而外者宜矣如<lb/>
　已能自下而上不能從内而外者非所宜也如寒熱<lb/>
　邪氣及飲食結積心腹腸胃中者此陳也若胡之囊<lb/>
<pb n="KR3e0089_WYG_005-45b"/>
　物而非所以成醖釀宣布轉輸決瀆之府器也茈諧<lb/>
　此此為彼對亦即對待法也㑹此樞機種種功力可<lb/>
　類推矣<lb/>
　　<hi>胃府曰器三焦曰名寄臨於此受盛腐化決瀆三者三焦所司之職乎</hi>
本經中品<lb/>
地榆氣味辛苦㣲寒無毒主婦人乳産痓痛七傷帶下<lb/>
五漏止痛止汗除惡肉療金瘡<lb/>
　覈曰生平原川澤三月宿根布地作苗獨莖直上高<lb/>
<pb n="KR3e0089_WYG_005-46a"/>
　三四尺對分出青色葉似榆葉稍狹細而長邊有鋸<lb/>
　齒七月開花如椹根似栁外黑内紅根可釀酒道方<lb/>
　以之燒灰煮石得髮良惡麥門冬伏丹砂雄硫<lb/>
　㕘曰地坤道也至柔而動也剛煮石成糜足徵剛而<lb/>
　動矣榆从俞俞者空中木若舟楫之利以濟不通故<lb/>
　主脈道壅塞致營血不能分流經隧而為帶下五漏<lb/>
　乳産汗出種種證形若乗木之有功也<lb/>
　　<hi>不但作舟楫亦可作車乗咸乗木之有功也</hi>
<pb n="KR3e0089_WYG_005-46b"/>
本經中品<lb/>
合歡氣味甘平無毒主安五藏和心志令人歡樂無憂<lb/>
久服輕身明目得所欲<lb/>
　覈曰生豫州山谷及益州汴雒所在山谷亦有植之<lb/>
　庭除令人不忿嵇康養生論云合歡蠲忿萱草忘憂<lb/>
　古今注云欲蠲人忿贈以青裳青裳合歡也越人謂<lb/>
　之烏賴樹金光明經謂之尸利灑樹俗謂之萌葛樹<lb/>
　也幹似梧桐枝甚柔弱葉如皂角細而繁宻互相交<lb/>
<pb n="KR3e0089_WYG_005-47a"/>
　結每一風來輒自相解了不相牽五月發花紅白上<lb/>
　有絲茸秋實作莢子極纎薄收采皮葉不拘時月修<lb/>
　治其皮削去粗皮緩火焙炒<lb/>
　先人云陽動而開陰靜而合此至和此至安也動而<lb/>
　能靜開而必合此方至和此方至安也若動不能開<lb/>
　靜不能合與動不能靜開不能合斯不和斯不安矣<lb/>
　合歡晝而陽舒夜而陰合靜時交結動不相牽開合<lb/>
　動静咸得所欲是得陰陽之正既安且和人心如此<lb/>
<pb n="KR3e0089_WYG_005-47b"/>
　何忿不蠲<lb/>
　㕘曰晝開夜合以晝夜為呼吸者也當安心肺之陽<lb/>
　腎肝之陰并安中州滋培後天者歟和心志歡樂無<lb/>
　憂者以藏安則神安神安則志溢志溢則無恐懼憂<lb/>
　悲矣儼似衛氣之出入亦可安衛氣之晝出於陽夜<lb/>
　入於隂更安營氣之周行經隧鎮定中州故也息同<lb/>
　天地故久服輕身明目皆得所欲<lb/>
　　<hi>呼出心與肺吸入腎與肝呼吸之間脾受榖味其脈在中脾者中州也</hi>
<pb n="KR3e0089_WYG_005-48a"/>
　　<hi>惟藏安心和故歡樂無憂惟歡樂無憂久之自身輕目明而欲得矣葢氣鬱悶則重滯樂則飛揚而</hi>
　　<hi>輕也肝屈抑則目昏樂則開爽而明也心愁慮則不能如意樂則從心所欲無弗得也</hi>
本經中品<lb/>
秦椒氣味辛温無毒主除風邪氣温中去寒痺堅齒髮<lb/>
明目久服輕身好顔色耐老増年通神<lb/>
　覈曰秦椒花椒也始産於秦今處處有之極易繁衍<lb/>
　其葉對生尖而有刺四月生細花五月結青實熟則<lb/>
　紅赤大於蜀椒其目不及蜀椒之光且黒也惡括簍<lb/>
<pb n="KR3e0089_WYG_005-48b"/>
　防葵畏雄黃<lb/>
　㕘曰椒分秦蜀者不惟方域異大小牝牡有别也秦<lb/>
　地者開花結實實大於牡蜀地者無花作實實小於<lb/>
　牝其色馨氣味精勝實膚與温中通痺主司形氣則<lb/>
　一也但無花者性深邃力從内骨横徧膚表主益氣<lb/>
　而歸肺有花者性舒徐力從中藏横徧皮毛明目竅<lb/>
　堅骨餘主通神而歸心為别異耳葢中藏通乎神故<lb/>
　久服輕身好顔色耐老増年通神也<lb/>
<pb n="KR3e0089_WYG_005-49a"/>
本經中品<lb/>
蘗木氣味苦寒無毒主五藏腸胃中積熱黄疸腸痔止<lb/>
洩痢女子漏下赤白陰傷蝕瘡<lb/>
　覈曰出漢中山谷及永昌邵陵山東諸處今唯蜀中<lb/>
　者皮厚色深為佳樹高數丈葉似呉茱萸又似紫椿<lb/>
　經冬不凋皮外黄白其裏正黄其根結塊如松下茯<lb/>
　苓故根名桓檀修治削去粗皮生蜜浸半日取出晒<lb/>
　乾再以蜜塗文武火炙令蜜盡為度每蘗皮五兩用<lb/>
<pb n="KR3e0089_WYG_005-49b"/>
　蜜三兩惡乾漆伏硫黄<lb/>
　先人云黄本土色可及五藏腸胃之科苦寒根結能<lb/>
　解熱結致疾之本故本經主治熱結兩字為因疸痔<lb/>
　諸疾為證五藏腸胃皆部署也<lb/>
　㕘曰樹高根結經冬不凋味大苦氣大寒稟太陽高<lb/>
　廣之象得太陽寒水之化以待極隂中見之熱此秉<lb/>
　土制為用所以防水也如是則氣專力備解五藏腸<lb/>
　胃中縁熱為因致疸痔洩漏隂傷蝕瘡種種證形熱<lb/>
<pb n="KR3e0089_WYG_005-50a"/>
　解則清而愈矣設散漫流注之火熱所當避忌如火<lb/>
　實類結亦可假用火空則發之義耳<lb/>
　　<hi>蘗木高蘗根結而専精者皮則皮具全木之體與用矣</hi>
本經中品<lb/>
厚朴氣味苦温無毒主中風傷寒頭痛寒熱驚悸氣血<lb/>
痺死肌去三蟲<lb/>
　覈曰出交趾寃句及雒陽陜西江淮湖南川蜀山谷<lb/>
　亦有之近以建平宜都及梓州龍州者為上木髙三<lb/>
<pb n="KR3e0089_WYG_005-50b"/>
　四丈徑一二尺葉似槲葉四季不凋五六月開花紅<lb/>
　色結實如冬青子生青熟紅實中有核味頗甘美木<lb/>
　皮鱗皺以肉厚色紫多液者入藥最良修治刮去粗<lb/>
　皮每觔用生薑汁八兩炙盡為度若入丸散用乳酥<lb/>
　四兩炙之乾薑為之使惡澤瀉消石寒水石忌豆食<lb/>
　之動氣<lb/>
　先人云厚為坤土之徳赤有離明之象名之曰朴猶<lb/>
　未離乎木也又云苦是心火之味温是心火之性紫<lb/>
<pb n="KR3e0089_WYG_005-51a"/>
　是心火之色使之以薑通神明也<lb/>
　㕘曰朴皮也以皮表木者謂專精在皮若所愛在外<lb/>
　敦厚以從朴也氣味苦温色性赤烈備火木之體與<lb/>
　用者葢火自木襲從内而外以司夏出横徧之令故<lb/>
　主寒風勁斂向内而為頭痛寒熱若驚則風揚致令<lb/>
　氣上悸則寒抑致令氣沖或寒風合痺氣血外現死<lb/>
　肌内伏三蟲者俾之使通即從内而外以行夏出橫<lb/>
　徧之令耳<lb/>
<pb n="KR3e0089_WYG_005-51b"/>
本經中品<lb/>
梅實氣味酸平無毒主下氣除熱煩滿安心止肢體痛<lb/>
偏枯不仁死肌去黑痣惡肉<lb/>
　覈曰梅葉皆似杏葉端有尖先春而花凌霜傲雪清<lb/>
　芬襲人其子青赤者其材堅其子青白者其材脆品<lb/>
　類極繁江梅遺核野生不經栽接者名直脚梅凡山<lb/>
　谷水濵及荒涼逈絶之處皆此本也花小而疎瘦有<lb/>
　韻香烈實小而硬早梅冬至前開故得早名要非風<lb/>
<pb n="KR3e0089_WYG_005-52a"/>
　土之正消梅其實圓小多液惟堪青噉古梅枝幹樛<lb/>
　曲蒼蘚鱗封苔鬚綴枝幾長數寸綠絲風颺飄飄拂<lb/>
　人重葉梅花瓣數層如小白蓮花房獨出結實多雙<lb/>
　尤為瑰異又綠蕚梅朱梅百葉緗梅鴛鴦梅檀香玉<lb/>
　蝶諸品皆堪清玩若大庾嶺梅南枝已落北枝方開<lb/>
　寒燠異土遲早頓殊入藥以野生及未經就接者為<lb/>
　貴修治烏梅取青梅藍盛置於突上熏黑若以稻灰<lb/>
　淋汁潤蒸則肥澤不蠧白梅取青梅鹽汁漬之日晒<lb/>
<pb n="KR3e0089_WYG_005-52b"/>
　夜浸十日成矣久乃生霜<lb/>
　㕘曰梅昧也爽旦㣲明春生之象也先春而華吸氷<lb/>
　雪以自濡色青味酸入厥陰肝肝色青肝味酸故也<lb/>
　故主吮泄腎液以潤筋膜經云味過於酸肝氣已津<lb/>
　譚說酢梅口中酸出吮泄之力可徵矣是以對待水<lb/>
　液焦涸致熱煩滿悶及上氣令心不安與偏枯不仁<lb/>
　致肢體痛及死肌惡肉青黑痣者咸可濡以潤之藉<lb/>
　子母更相生耳<lb/>
<pb n="KR3e0089_WYG_005-53a"/>
本經中品<lb/>
呉茱萸氣味辛温有小毒主温中下氣止痛除濕血痺<lb/>
逐風邪開腠理欬逆寒熱殺三蟲<lb/>
　覈曰所在有之江浙蜀漢尤多閩中者最勝木髙丈<lb/>
　許皮色青綠枝柔而肥葉長而皺似椿葉濶厚色紫<lb/>
　三月梢頭開紅紫色花七八月結實纍纍成簇而無<lb/>
　核嫩時㣲黄熟則深赤一種粒大一種粒小小者入<lb/>
　藥修治去葉梗每十兩用鹽二兩投四斗東流水中<lb/>
<pb n="KR3e0089_WYG_005-53b"/>
　分作百度洗之自然無涎日乾之入丸散者每十兩<lb/>
　用醋一鎰煮三十沸後入茱萸熬乾用蓼實為之使<lb/>
　惡丹參消石白堊畏紫石英<lb/>
　㕘曰茱者火胎於木萸者乙胎於甲呉其産也故主<lb/>
　寒中其進甚銳除逐痺閉其退甚速開發上焦宣五<lb/>
　榖味熏膚充身澤毛若霧露之溉陽生氣分之良劑<lb/>
　也故氣下者自上欬逆者自平痺閉成蟲者自殺矣<lb/>
　設中熱人所當避忌形寒飲冷者為効頗捷佐以黄<lb/>
<pb n="KR3e0089_WYG_005-54a"/>
　連用治淡隂兩得之矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0089_WYG_005-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本草乗雅半偈卷五<lb/>
</p>
<p>
</p>
  </div>
</body>
</text>
</TEI>
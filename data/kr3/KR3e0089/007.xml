<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本草乗雅半偈卷七</head> <lb/>
    <p>
<pb n="KR3e0089_WYG_007-1a"/>
欽定四庫全書<lb/>
　本草乗雅半偈卷七<lb/>
　　　　　　　　　　　　明　盧之頤　撰<lb/>
　　本經下品二<lb/>
　　　商陸　　　　　　　甘遂<lb/>
　　　狼毒　　　　　　　葶藶<lb/>
　　　桔梗　　　　　　　夏枯草<lb/>
　　　旋覆花　　　　　　青葙<lb/>
<pb n="KR3e0089_WYG_007-1b"/>
　　　𤓰蒂　　　　　　　羊蹄<lb/>
　　　藜蘆　　　　　　　射干<lb/>
　　　扁蓄　　　　　　　雷丸<lb/>
　　　郁李仁　　　　　　楝實<lb/>
　　　蜀椒　　　　　　　皂角<lb/>
　　　夜明砂　　　　　　豬懸蹄<lb/>
　　　豚卵<lb/>
　　神農食經<lb/>
<pb n="KR3e0089_WYG_007-2a"/>
　　　茗<lb/>
本經下品<lb/>
商陸氣味辛平有毒主水腫疝瘕痺熨除癰腫殺鬼精<lb/>
物<lb/>
　覈曰出咸陽山谷所在亦有春生苗髙三四尺莖青<lb/>
　赤極柔脆枝枝相值葉葉相當葉如牛舌而長夏秋<lb/>
　白花作朶亦有赤花者赤者根赤白者根白白者入<lb/>
　藥赤者見鬼神甚有毒也根如萊菔似人形者有神<lb/>
<pb n="KR3e0089_WYG_007-2b"/>
　爾雅謂之蓫<graphic n="KR1733" url="https://raw.githubusercontent.com/kanripo/KR-Gaiji/master/images/KR1733.png" mimeType="image/png"/>廣雅謂之馬尾周易謂之莧陸修治<lb/>
　取白花之根銅刀刮去皮薄切作片東流水浸兩宿<lb/>
　取出以黑豆葉重重間隔入甑蒸之從午至亥俟冷<lb/>
　去豆葉暴乾剉用無豆葉以黑豆代之<lb/>
　叅曰金音曰商從外知内以内知外也髙平曰陸四<lb/>
　時日月所行之路也葢天有四陸人有四街營衛血<lb/>
　氣所行之道也故主水停為腫氣痺為疝為瘕失其<lb/>
　常陸之唯内無外更假火力熨除癰腫之唯外無内<lb/>
<pb n="KR3e0089_WYG_007-3a"/>
　也若殺鬼精物以金氣遒勁彫落非其類爾<lb/>
本經下品<lb/>
甘遂氣味苦寒有毒主大腹疝瘕腹滿面目浮腫留飲<lb/>
宿食破癥堅積聚利水榖道<lb/>
　覈曰出中山山谷唯太山江東者良比來用京口者<lb/>
　為勝江東者稱次矣苗似澤漆莖短小而葉有汁根<lb/>
　皮色赤肉色白作連珠狀實重者方堪入藥修治去<lb/>
　莖槐砧上剉細用生甘草湯及薺苨自然汁攪浸三<lb/>
<pb n="KR3e0089_WYG_007-3b"/>
　日水如黑汁乃漉出用東流水淘六七次水清為度<lb/>
　取出晒乾納土器中熬脆用𤓰蒂為之使惡逺志反<lb/>
　甘草<lb/>
　叅曰味大苦而名甘遂者左氏所謂請受而甘心快<lb/>
　意焉以甘於遂其力用也其為方也為大為急其為<lb/>
　劑也為通為洩甘屬中土惟其能遂土欲也故為癥<lb/>
　堅積聚疝瘕及留飲宿食致無能利水榖道外溢而<lb/>
　成大腹滿脹及面目浮腫者皆通之洩之所以從其<lb/>
<pb n="KR3e0089_WYG_007-4a"/>
　欲也但氣味苦寒偏於以熱為因寒則非所宜矣<lb/>
本經下品<lb/>
狼毒氣味辛平有大毒主欬逆上氣破積聚飲食寒熱<lb/>
水氣惡瘡䑕瘻疽蝕鬼精蠱毒殺飛鳥走獸<lb/>
　覈曰出秦亭山谷及奉高宕昌建平諸處今陜西州<lb/>
　郡及遼石州亦有之莖葉並似商陸及大黃莖葉之<lb/>
　上都有白毛根皮色黃肉色白形似防葵沈重者為<lb/>
　貴但蝮蛇喜食其根最為難得今人多以草䕡茹偽<lb/>
<pb n="KR3e0089_WYG_007-4b"/>
　之不可不辨大豆為之使宜醋惡麥句薑畏占斯蜜<lb/>
　陀僧<lb/>
　叅曰取狼為名者謂狼善逐也爾雅翼云狼之將逺<lb/>
　逐食必先倒地以卜所向故獵師遇狼輒喜葢狼之<lb/>
　所向即獸之所在也故主殺飛鳥走獸并主水榖積<lb/>
　聚而為欬逆上氣以及寒熱蠱毒與水榖無以轉輸<lb/>
　皮毛致生惡瘡䑕瘻疽蝕者狼毒逐而輸之此但似<lb/>
　狼性之貪饕非若狼腸之直而輒出也先人云非我<lb/>
<pb n="KR3e0089_WYG_007-5a"/>
　族類鮮不滅除不存諸有不害諸無<lb/>
本經下品<lb/>
葶藶氣味辛寒無毒主癥瘕積聚結氣飲食寒熱破堅<lb/>
逐邪通利水道<lb/>
　覈曰出藁城平澤田野間汴東陜西河北州郡亦有<lb/>
　之近以彭城曹州者為勝他處者不堪用也春生苗<lb/>
　葉髙六七寸似薺根而色白枝莖俱青三月開花㣲<lb/>
　黃色遂結角列子亭亭扁小如黍粒㣲長而黃味苦<lb/>
<pb n="KR3e0089_WYG_007-5b"/>
　入頂㣲甘者狗薺也月令孟夏靡草死注云狗薺葶<lb/>
　藶之屬是也一種單莖向上葉端出角其實肥大而<lb/>
　短一種葉近根下作竒生如芥葉其角細長者此皆<lb/>
　異種不可不辨修治以糯米合置燠上㣲焙俟米熟<lb/>
　去米搗碎用榆皮為之使得酒良惡白殭蠶石龍苪<lb/>
　㕘曰水止曰亭行止曰歴史記云決河亭水而注之<lb/>
　海葢以功用為名故決瀆水道誠急方之洩劑也若<lb/>
　氣結為癥瘕為積聚為飲食寒熱皆止固不遷決而<lb/>
<pb n="KR3e0089_WYG_007-6a"/>
　洩之十劑云洩可去閉葶藶之屬是矣<lb/>
本經下品<lb/>
桔梗氣味辛㣲温有小毒主胸脇痛如刀刺腹滿腸鳴<lb/>
幽幽驚恐悸氣<lb/>
　覈曰出嵩山山谷及寃句今在處有之二三月生苗<lb/>
　莖如筆管髙尺餘紫赤色葉如杏及人參薺苨輩但<lb/>
　杏葉圓桔梗葉長人參葉兩兩相對桔梗葉三四相<lb/>
　對亦有不對者薺苨葉下光明滑澤無毛桔梗葉下<lb/>
<pb n="KR3e0089_WYG_007-6b"/>
　暗濇有毛為異夏開小花紫碧色頗似牽牛花秋後<lb/>
　結實根外白中黃有心味苦若無心味甜者薺苨也<lb/>
　闗中一種莖細色青葉小似菊根黄似蜀葵根者亦<lb/>
　可入藥又一種木桔梗根形真相似只是咬之腥濇<lb/>
　不堪啖不為藥用修治去頭上硬尖二三分并兩畔<lb/>
　附枝槐砧上細剉用生百合搗膏投水中浸一伏時<lb/>
　取出緩火熬乾每桔梗四兩用百合二兩五錢節皮<lb/>
　為之使畏白及龍膽草忌猪肉得牡蠣逺志療恚怒<lb/>
<pb n="KR3e0089_WYG_007-7a"/>
　得消石石膏解傷寒其薟味白粥解之但節皮不知<lb/>
　為何物也<lb/>
　叅曰桔梗如桔橰之梗傾則仆滿則立載上載下其<lb/>
　馮以樞合入少陽少陰樞藥也雷公製以百合此築<lb/>
　梗基玉涵佐以甘草此鍊梗已基築已鍊上下乃察<lb/>
　也胸脇為少陽部署故主胸脇痛如刀刺若腹滿腸<lb/>
　鳴幽幽悸氣此上下不察驚則載上不下恐則載下<lb/>
　不上皆樞象也千金用治喉痺咽痛此則少陰部署<lb/>
<pb n="KR3e0089_WYG_007-7b"/>
　亦少隂樞象耳<lb/>
本經下品<lb/>
夏枯草氣味辛寒無毒主寒熱瘰癧䑕瘻頭瘡破癥散<lb/>
癭結氣脚腫濕痺輕身<lb/>
　覈曰出蜀郡川谷所在亦有生平澤原野間冬至後<lb/>
　生苗漸髙至一二尺許莖㣲方葉對節生似旋覆葉<lb/>
　而長大邊有細齒而背白三四月莖端作穗長一二<lb/>
　寸穗中開淡紫碎花似丹參花結子亦作穗一穗四<lb/>
<pb n="KR3e0089_WYG_007-8a"/>
　子五月便枯宜四月收采土𤓰為之使伏汞砂<lb/>
　叅曰冬至生夏至枯具三陽之正體寒水之正化故<lb/>
　從内達外自下徹上以去寒熱氣結及合濕成痺也<lb/>
　瘰癧曰寒熱病經云瘰癧者皆䑕瘻寒熱毒氣留於<lb/>
　脈而不去也其本在於藏其末出於頸腋之間浮於<lb/>
　脈中而未内與著於肌肉而外為膿血者易去也治<lb/>
　之奈何請從其本引其末可使衰去而絶其寒熱審<lb/>
　按其道以予之徐往徐來以去之決其死生反其目<lb/>
<pb n="KR3e0089_WYG_007-8b"/>
　視之中有赤脈上下貫瞳子者見一脈一嵗死見一<lb/>
　脈半嵗半死見二脈二嵗死見二脈半二嵗半死見<lb/>
　三脈三嵗而死見赤脈不下貫瞳子者可治也若癭<lb/>
　則但浮於脉癥則但著於藏脚腫唯下頭瘡唯上雖<lb/>
　非本末統名寒熱病也樓全善用治目珠疼簡要濟<lb/>
　衆方用治目睛痛此得靈樞意㫖有赤脈貫瞳子者<lb/>
　相宜否則涉寒非對待法也<lb/>
　　<hi>具寒水之正化可從在内之藏本具三陽之正體可從在外脈中之支末瘰<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>曰寒熱病者以本於</hi>
<pb n="KR3e0089_WYG_007-9a"/>
　　<hi>藏其末出於頸腋之間内外相從故名寒熱言鍼法也</hi>
　　<hi>浮脈著藏唯上唯下盡寒熱之變</hi>
本經下品<lb/>
旋覆花氣味鹹温有小毒主結氣脇下滿驚悸除水去<lb/>
五藏間寒熱補中下氣<lb/>
　覈曰所在有之生平澤川谷及下濕地二月生苗長<lb/>
　一二尺莖柔細似紅蘭而無刺葉如大菊及水蘇蒿<lb/>
　艾輩花亦如菊六月開黄金色香亦勝菊故别名夏<lb/>
<pb n="KR3e0089_WYG_007-9b"/>
　菊盜庚滴滴金金錢花也根細而白極易繁衍修治<lb/>
　去蕋并殻皮及蔕子蒸之從已至午熬乾用<lb/>
　叅曰旋者周旋旌旗之指麾覆者伏兵奉旌旗之指<lb/>
　麾者也故主氣無師帥則搏結不行致形層之脇滿<lb/>
　閉從闔矣若驚惶悸動即君主位次有失奠安并可<lb/>
　定神藏往來之寒熱與主決瀆水液之向道設非補<lb/>
　中氣司命安能使諸氣下伏從令乎顧氣味鹹温亦<lb/>
　可為營血之師帥鹹能走血温行經隧故也<lb/>
<pb n="KR3e0089_WYG_007-10a"/>
本經下品<lb/>
青葙氣味苦㣲寒無毒主邪氣皮膚中熱風瘙身痒殺<lb/>
三蟲<lb/>
　覈曰出江淮州郡近道亦有之生平谷道旁及田野<lb/>
　下濕處二月抽青色苗漸長至三四尺莖色青紅若<lb/>
　蒿狀葉濶似栁而軟六七月生花上紅下白作實有<lb/>
　角子黑而扁大於莧實而光根似莨菪根而白直下<lb/>
　獨莖生根襄人呼為崑崙草近時指雞冠子為青葙<lb/>
<pb n="KR3e0089_WYG_007-10b"/>
　者誤矣修治先燒鐵杵臼乃搗用之<lb/>
　叅曰青東方色也從生從丹木生火象也葙從相相<lb/>
　亦木相火行也味苦氣寒逆從以風為因以熱為證<lb/>
　不能升出賴宣揚橫徧之令者相宜顧皮膚部署正<lb/>
　木火升出授受之境耳故主皮膚中標見邪熱熱氣<lb/>
　為因證而作風瘙身痒及伏匿身中而作三蟲與痔<lb/>
　蝕䘌痛者皆木不授火反乗脾土致外見唇口青色<lb/>
　者亦相宜也然則青葙功力形氣咸調叅合諸家附<lb/>
<pb n="KR3e0089_WYG_007-11a"/>
　列形證自得之矣<lb/>
　　<hi>不曰皮膚間而曰皮膚中即此可見木火授受之地</hi>
　　<hi>木生火象木相火行内經所謂神轉不迴乃得其機言四時之序順行之道也如木不授火反乗脾</hi>
　　<hi>土即所謂迴則不轉乃失其機言四時之序逆行之次也而授受之機真莫之為而為莫之致而至</hi>
本經下品<lb/>
𤓰蒂氣味苦寒有毒主大水身面四肢浮腫下水殺蠱<lb/>
毒欬逆上氣及食諸果病在胸腹中皆吐下之<lb/>
　覈曰所在有之生嵩髙平澤間即甜𤓰之蒂也三月<lb/>
<pb n="KR3e0089_WYG_007-11b"/>
　下種延蔓而生葉大數寸五六月開花黃色六七月<lb/>
　𤓰熟有圓有長有尖有扁大或徑尺小或一捻或有<lb/>
　稜或無稜其色或青或綠或黃而斑或糝而斑或白<lb/>
　路或黃路其瓤或白或紅其子或黃或赤或白或黑<lb/>
　農書云𤓰品甚多不可枚舉以狀得名者有龍肝虎<lb/>
　掌兔頭狸首羊髓蜜筒之稱以色得名者有烏𤓰白<lb/>
　團黃㼐白㼐小青大斑之别然其味不出乎濃淡甘<lb/>
　香而已廣志云惟以遼東燉煌廬江之𤓰為勝然𤓰<lb/>
<pb n="KR3e0089_WYG_007-12a"/>
　州之大𤓰揚州之御𤓰西蜀之温𤓰永嘉之寒𤓰未<lb/>
　可以優劣論也甘肅甜𤓰皮瓤皆甘甘勝糖蜜即𤓰<lb/>
　皮暴乾猶甘美可口浙中一種隂𤓰種植陰處熟則<lb/>
　色黃如金膚皮稍厚藏至來春食之如新此皆種藝<lb/>
　之巧不必拘以土地也修治勿用白𤓰蒂取青綠色<lb/>
　𤓰氣足時其蔕自落在蔓上者采得繫屋東角有風<lb/>
　處吹乾用<lb/>
　叅曰𤓰象形象實在鬚蔓間也當曰蔕蔕𤓰之綴蔓<lb/>
<pb n="KR3e0089_WYG_007-12b"/>
　處也性偏延蔓末繁於本故少延輒腐爾雅云其紹<lb/>
　瓞疏云繼本曰紹形小曰瓞故近本之𤓰嘗小近末<lb/>
　之𤓰轉大也凡實之吮抽水液唯𤓰稱最而吮抽之<lb/>
　樞抵當唯蔕而已是以蔕具徹下炎上之用故蔕味<lb/>
　苦而𤓰本甘以見中樞之别於上下内外誠湧洩之<lb/>
　宣劑通劑也故主大水在胸腹中外溢而為身面四<lb/>
　肢浮腫或蠱毒或欬逆上氣或食諸果病在胸腹中<lb/>
　者皆可湧而吐之洩而下之湧者近中以上洩者近<lb/>
<pb n="KR3e0089_WYG_007-13a"/>
　中以下謂其從樞故湧洩咸宜經云酸苦湧洩為陰<lb/>
　故其氣寒其味苦<lb/>
　　<hi>世知𤓰蔕作吐劑不知𤓰蔕作下劑以吐劑中有𤓰蔕散下劑中方書少有用𤓰蔕者遂致减却洩</hi>
　　<hi>下功力亦并將洩字訓作上洩之湧轉展傳訛而諸書引用洩字者亦無暇分别矣</hi>
本經下品<lb/>
羊蹄氣味苦寒無毒主秃瘡疥瘙除熱女子陰蝕<lb/>
　覈曰出陳留川澤所在亦有秋深始生凌冬不死春<lb/>
　生苗髙三四尺莖節紫赤葉長尺許狀如牛舌及萵<lb/>
<pb n="KR3e0089_WYG_007-13b"/>
　苣葉而青碧入夏起臺花青白成穗結實有三稜夏<lb/>
　至而枯根長近尺赤黄色似大黃及牛蒡胡蘿蔔輩<lb/>
　叅曰秋分始生夏至乃枯以降入為升出升出為降<lb/>
　入者也具兊金麗澤之用故名羊即以形似表功力<lb/>
　也廣八卦云兊為羊為毁折為附決所謂商兊未寧<lb/>
　介疾有喜者也味苦氣寒故主火熱刑金為疥瘙秃<lb/>
　瘡女子陰蝕經云痛痒瘡瘍皆屬心火浸淫肺金形<lb/>
　藏故爾<lb/>
<pb n="KR3e0089_WYG_007-14a"/>
本經下品<lb/>
藜蘆氣味辛寒有毒主蠱毒欬逆洩利腸澼頭瘍疥瘙<lb/>
惡瘡殺諸蟲毒去死肌<lb/>
　覈曰出太山山谷高山者乃佳今陜西遼州均州解<lb/>
　州亦有之四月生苗髙五六寸莖似葱白色青紫多<lb/>
　毛外有黑皮褁莖宛似㯶櫚故初生之葉亦若㯶心<lb/>
　經久漸放與鬱金秦艽蘘荷等葉相類也六七月開<lb/>
　花肉紅色立冬便凋根似龍膽及馬腸根長四五寸<lb/>
<pb n="KR3e0089_WYG_007-14b"/>
　一本二三十科若百餘科者水藜蘆也水藜蘆生近<lb/>
　水溪澗石上莖葉都相同獨不為藥用修治去頭用<lb/>
　糯米泔汁煮之從已至未晒乾用黃連為之使反細<lb/>
　辛芍藥人參沙參紫參苦參惡大黃<lb/>
　先人云辛生在夏猶金生在已也故入肺及大腸而<lb/>
　治欬逆腸澼葢腸澼雖屬下焦其因有干上焦與肺<lb/>
　受火鬱者用此辛散可使上焦開發宣五榖味則心<lb/>
　肺之陽自舒腸澼之痰自愈矣<lb/>
<pb n="KR3e0089_WYG_007-15a"/>
　叅曰藜茨屬亦利器也蘆葦屬亦食器也然其形兩<lb/>
　相似矣合入太陰肺陽明大腸以互相循屬盤絡而<lb/>
　為雌雄腑藏者也故主肺為是動則病欬逆之藏氣<lb/>
　與肺為所生則病頭瘍疥瘙惡瘡死肌之藏形若洩<lb/>
　利腸澼蠱毒蟲毒此病大腸腑氣之與形也氣味辛<lb/>
　寒施之風熱頗相宜耳<lb/>
　　<hi>手太隂肺藏之經脈下絡大腸上膈屬肺手陽明大腸腑之經脈絡肺下膈屬大腸彼此互相盤絡</hi>
　　<hi>以為腑藏雌雄内外表裏則手與手為府藏之雌雄足與足為府藏之雌雄非其府藏雌雄則彼此</hi>
<pb n="KR3e0089_WYG_007-15b"/>
　　<hi>不相盤絡人多習而不察竟不知手足腑藏雌雄之故</hi>
本經下品<lb/>
射干氣味苦平無毒主欬逆上氣喉痺咽痛不得消息<lb/>
散結氣腹中邪逆食飲大熱<lb/>
　覈曰出南陽山谷及田野間今在處皆有園圃庭臺<lb/>
　多種之冬至後宿根生芽至二三月始抽苗髙二三<lb/>
　尺近根之莖有節若竹離根三四寸橫鋪翠葉狹長<lb/>
　疎整宛如翅羽故名烏翣又名鳳翼六七月葉中抽<lb/>
<pb n="KR3e0089_WYG_007-16a"/>
　莖似萱而強硬出淡紅蕚開紅赭花亦有蜜色者瓣<lb/>
　有細文間黃紫黑斑㸃次蚤互相交紐如結結落作<lb/>
　房中子黑褐另有一種名鳶尾者葉濶而短根宻而<lb/>
　稠花小者即蝴蝶草花大色紫者即紫羅襕俱春末<lb/>
　作花與射干迥别也修治以米泔水浸一宿取出再<lb/>
　同䈽竹葉煮之從午至亥日乾用<lb/>
　叅曰冬至射干生為陽氣始生律名射出也藥對云<lb/>
　立春射干木蘭先生為茈胡半夏使合入足少陰少<lb/>
<pb n="KR3e0089_WYG_007-16b"/>
　陽樞機之氣分藥也故主欬逆上氣喉痺咽痛及不<lb/>
　得消息此少隂不能轉闔與開也主結氣腹中邪逆<lb/>
　及食飲大熱此少陽不能轉開與闔也但氣味苦平<lb/>
　君相二火為化者莫不相宜以苦待化以平從樞故<lb/>
　也<lb/>
　　<hi>立春射干先生為茈胡半夏使謂茈胡生當冬半半夏生當夏半咸從樞象以從其類但射干為始</hi>
　　<hi>生之首易於興起而為介紹</hi>
　　<hi>少陰樞化曰君火少陽樞化曰相火平固從樞苦則待化</hi>
<pb n="KR3e0089_WYG_007-17a"/>
本經下品<lb/>
扁蓄氣味苦平無毒主浸淫疥瘙疽痔殺三蟲<lb/>
　覈曰出東萊山谷所在有之春仲蔓延布地好生道<lb/>
　旁苗似瞿麥弱莖促節節紫赤似釵股葉細綠似䈽<lb/>
　竹節間出花甚細㣲青黄或淡紅色似蓼藍花狀遂<lb/>
　結細實根似蒿爾雅所謂王芻也<lb/>
　叅曰景福殿賦云爰有禁扁徐云門户封署也以所<lb/>
　治形證詮名耳盖八萬四千毛孔孔孔應開闔為門<lb/>
<pb n="KR3e0089_WYG_007-17b"/>
　户如浸淫疥瘙諸形證此毛孔唯封扁蓄引蔓促節<lb/>
　節節開花若封而闢闢而封雖象形從治法亦象形<lb/>
　對待法也<lb/>
　　<hi>火熱刑金成浸淫疥瘙者相宜若痘疹痤疿隱顯欲出者與毛孔閉實欲揚液為汗者亦宜但氣味</hi>
　　<hi>苦平施之嚴寒為本氣者功力少遜若病反其本得標之陽或已成則為病熱表邪尚未入裏仍欲</hi>
　　<hi>從樞解散者為効頗速</hi>
本經下品<lb/>
雷丸氣味苦寒有小毒主殺三蟲逐毒氣胃中熱利丈<lb/>
<pb n="KR3e0089_WYG_007-18a"/>
夫不利女子<lb/>
　覈曰出石城山谷及漢中建平宜都房州金州諸處<lb/>
　生竹林土中乃竹之餘氣零落所成也無苗蔓不相<lb/>
　連狀如粟又如猪苓而圓皮黒肉白甚堅實修治用<lb/>
　甘草水浸一宿取出蒸之從已至未日乾酒拌潤再<lb/>
　蒸之日乾用荔實厚朴蒿根芫花為之使惡葛根<lb/>
　叅曰雷丸竹苓也具節候之靈氣零落復震故名雷<lb/>
　丸葢雷之發聲物無不同時而應故與三蟲毒氣嚮<lb/>
<pb n="KR3e0089_WYG_007-18b"/>
　晦者反其味苦其氣寒對待胃熱為因諸熱若伏若<lb/>
　匿者亦相宜矣利丈夫不利女子者震為雷長男也<lb/>
　所謂方以類聚物以羣分剛柔㫁而吉㓙生矣<lb/>
　　<hi>丸物有質成有氣結如茯苓之本乎松雷丸之因乎竹是也木之耐嵗寒實而堅多節者唯松性善</hi>
　　<hi>隱伏故遺苓名之草之能冬生虚而篬筤色者唯竹象切震雷故轉丸名之其氣類所感一靜一動</hi>
　　<hi>一秉大夫貞潔之操一展君子奮揚之力其功用各有致也</hi>
本經下品<lb/>
郁李仁氣味酸平無毒主大腹水腫頭面四肢浮腫利<lb/>
<pb n="KR3e0089_WYG_007-19a"/>
小便水道<lb/>
　覈曰郁李即棠棣詩云唐棣常棣山海經作栯所在<lb/>
　有之樹髙六七尺花葉枝幹並似李惟子小若櫻桃<lb/>
　味甘酸臭香而少濇一種赤郁李葉如刺榆其子正<lb/>
　赤而小五月始熟闗西天水隴西多有之汴雒一種<lb/>
　枝莖作長條花極繁宻而多葉亦謂之郁李不堪入<lb/>
　藥也修治湯浸去皮尖用生蜜浸一宿取出陰乾研<lb/>
　如膏用<lb/>
<pb n="KR3e0089_WYG_007-19b"/>
　叅曰郁李花極繁文之盛者似之其香頗醲故芬芳<lb/>
　之氣通稱馥郁也凡木之華既開不闔此獨不然詩<lb/>
　云唐棣之華偏其反而反而從闔也又常棣之華鄂<lb/>
　不韡韡鄂蕚不附也蕚附相承最相親爾故又曰彼<lb/>
　爾維何維常之華其義見矣詩疏云唐棣薁李也一<lb/>
　名雀梅一名夫移又云車下李其葉或赤或白六月<lb/>
　中熟大如李子花品序云雒陽人不甚惜謂之果子<lb/>
　華大略俗情以少貴不足較也<lb/>
<pb n="KR3e0089_WYG_007-20a"/>
　郁李味酸氣平其華反而後闔此闔用仍開呈開仍<lb/>
　闔之象也當入厥陰肝葢肝主疎泄前後陰如失疎<lb/>
　泄則闔用之開機廢以致水腫大腹及面目四肢浮<lb/>
　腫郁李功利水道小便使闔用呈開則疎泄仍如令<lb/>
　矣<lb/>
本經下品<lb/>
楝實氣味苦寒有小毒主温病傷寒大熱煩狂殺三蟲<lb/>
疥瘍利小便水道<lb/>
<pb n="KR3e0089_WYG_007-20b"/>
　覈曰出荆山山谷及蜀中所在有之蜀中者勝木髙<lb/>
　數丈向長甚速葉宻如槐而長三四月開花紅紫色<lb/>
　芬芳滿境實如金丸生青熟黃葉可浣衣蛟龍畏之<lb/>
　獬豸食之修治熬乾酒拌令透蒸之俟實皮軟去皮<lb/>
　取肉凡使核不使肉使肉不使核如使核搥碎漿水<lb/>
　煮一伏時晒乾用<lb/>
　叅曰楝可浣衣具清肅之金用氣寒味苦具澄湛之<lb/>
　水體獬豸食之火獸也喜其潔蛟龍畏之木蟲也激<lb/>
<pb n="KR3e0089_WYG_007-21a"/>
　其怒怒則飛雲弄雨以消溽暑此其功力如三蟲疝<lb/>
　瘕從蟄伏中激之殺之反其性耳<lb/>
本經下品<lb/>
蜀椒氣味辛温有毒主邪氣欬逆温中逐骨節皮膚死<lb/>
肌寒熱痺痛下氣久服頭不白輕身増年<lb/>
　覈曰出武都山谷及巴郡近以全州西域者稱最江<lb/>
　陽及晉康建平者次之木髙五六尺似茱萸而小有<lb/>
　針刺葉堅滑無花結實但生於枝葉間顆如小豆而<lb/>
<pb n="KR3e0089_WYG_007-21b"/>
　圓實子光黒宛如人瞳謂之椒目八月采實肉肥皮<lb/>
　皺氣味濃厚芳烈也修治去目及閉口者好酒拌潤<lb/>
　蒸之從已至午以盆覆葢俟冷無氣乃可取出即入<lb/>
　磁器中封固無傷風也杏仁為之使得鹽味佳畏欵<lb/>
　冬花防風附子雄黃可收水銀有中椒毒者涼水麻<lb/>
　仁漿水解之<lb/>
　叅曰色香氣味精勝在膚獨無花而實所含蓄力幽<lb/>
　且深矣故主温中自下而上從内而外宣達橫徧者<lb/>
<pb n="KR3e0089_WYG_007-22a"/>
　也對待寒中致令形氣受病也氣則欬逆上氣之因<lb/>
　邪薄形則骨節肌膚之因痺閉久服形氣咸調故頭<lb/>
　不白輕身増年耳<lb/>
本經下品<lb/>
皂莢氣味辛鹹温有小毒主風痺死肌邪氣風頭淚出<lb/>
利九竅殺精物<lb/>
　覈曰出雍州山谷及魯鄒縣近以懐孟者為勝所在<lb/>
　有之樹極髙大葉似槐痩長而尖枝間多刺夏作細<lb/>
<pb n="KR3e0089_WYG_007-22b"/>
　花黃色結實有三種一種短小形似猪牙一種長大<lb/>
　肥厚多脂而粘手一種細長痩薄枯燥而不粘手入<lb/>
　藥肥厚多脂者佳但樹多叢刺難於采取用竹篾篐<lb/>
　樹本其莢過夜盡落亦一異也有不結實者將樹本<lb/>
　鑿一大孔入生鐵三五斤遂用泥封孔口次年即結<lb/>
　實且倍往昔有人以鐵砧搥皂莢砧即自損或以鐵<lb/>
　碾之碾即成孔或以鐵鍋爨之鍋即暴片自落豈皂<lb/>
　莢與鐵有感召之情耶修治取赤色脂厚不蛀者新<lb/>
<pb n="KR3e0089_WYG_007-23a"/>
　汲水浸一宿銅刀刮去粗皮用乳酥反復炙透搥去<lb/>
　子弦每莢一兩用酥五錢栢實為之使惡麥門冬畏<lb/>
　空青人參苦參<lb/>
　叅曰皂水色鹹水味當為五木之水矣灌鐵木中皂<lb/>
　莢始茂不為金所刑轉以鐵為生者即母令子實遞<lb/>
　成生化木藉金為用也獨辛金味勝故主風痺死肌<lb/>
　風頭淚出以辛瀉之瀉之者瀉外身之外風也亦以<lb/>
　辛補之補之者補内身之風大也若竅閉即風大不<lb/>
<pb n="KR3e0089_WYG_007-23b"/>
　及精物即外風太過咸可補之瀉之顧補瀉在病主<lb/>
　之苦欲隨病主之苦欲因名藥物之補瀉耳<lb/>
本經下品<lb/>
夜明砂氣味鹹平無毒主目瞑癢痛明目夜視有精光<lb/>
久服令人喜樂媚好無憂<lb/>
　覈曰夜明砂伏翼糞也伏翼形似䑕灰黒色脇間肉<lb/>
　翅連合四足及尾伏則倒懸食則蚊蚋多處深山崖<lb/>
　穴中及僻暗處乃鼉虱與䑕所化而復轉化魁蛤冬<lb/>
<pb n="KR3e0089_WYG_007-24a"/>
　蟄夏出日伏夜翼避庚申日一種食鍾乳者壽千嵗<lb/>
　純白如雪首有冠大如鳩鵲此品所遺之糞功力殊<lb/>
　勝修治先以大眼篩篩過數次次用水澄去沙土入<lb/>
　苧布囊内溪水中提濯約减十之七易細苧囊再濯<lb/>
　毎斗可兩許光芒煥耀質圓成粒者乃佳扁薄者蚊<lb/>
　蚋膚也若得食鍾乳者亦如前法取光明如寶珠者<lb/>
　最佳用緩火隔紙焙燥研極細入藥莧實雲實為之<lb/>
　使<lb/>
<pb n="KR3e0089_WYG_007-24b"/>
　叅曰𤣥暉不夜因名夜明以蚊蚋為食蚊蚋伏翼夏<lb/>
　出冬蟄順時序為浮沈夜翼晝伏互晝夜為吸呼伏<lb/>
　則倒懸具陰陽顛倒之象耳食石鍾乳者朱冠雪體<lb/>
　即肉芝類故功用與鍾乳六芝等芝以夏現乳以夏<lb/>
　溢化相感性相近也<lb/>
　　<hi>唯能順時序為浮沈者乃得互呼吸之出入入出與㑹陰陽之陽陰陰陽方成顛倒倒顛</hi>
本經下品<lb/>
豬懸蹄甲氣味鹹平無毒主五痔伏熱在腹中腸癰内<lb/>
<pb n="KR3e0089_WYG_007-25a"/>
蝕<lb/>
　覈曰前後四足各有懸蹄懸蹄之甲尖而小踐蹄之<lb/>
　甲大而圓修治酒浸半日栁木火炙鬆脆用<lb/>
　叅曰觀豕蹢之黑白見豕性之躁甚黑固躁白尤躁<lb/>
　之甚者則知豕力在蹢精專在甲矣懸蹄甲者豕蹄<lb/>
　似鹿而爪四二踐地二上懸上懸之甲懸蹄甲也有<lb/>
　以左蹄後蹄為懸蹄甲者謬矣葢豕行不舉足而曳<lb/>
　踵象水性之趨下為水畜也四足皆垂未見左後懸<lb/>
<pb n="KR3e0089_WYG_007-25b"/>
　者玉藻云圏豚行不舉足齊如流端行頤霤如矢弁<lb/>
　行剡剡起屨執圭玉舉前曳踵蹜蹜如也埤雅云畜<lb/>
　養之閑曰圏豕子曰豚端讀端弁之端弁讀弁冕之<lb/>
　弁則行不舉足齊如流冕行之容也頤霤如矢端行<lb/>
　之容也剡剡起屨弁行之容也禮之以物以服記其<lb/>
　行容者互相挾也是故水畜性偏趨下對待伏熱之<lb/>
　在腹中為腸癰為内蝕為五痔經云熱氣所聚則為<lb/>
　癰膿必擇精專之所在乃得内外敵應爾<lb/>
<pb n="KR3e0089_WYG_007-26a"/>
本經下品<lb/>
豚卵氣味甘温無毒主驚癎癲疾鬼疰蠱毒除寒熱賁<lb/>
豚五癃邪氣攣縮<lb/>
　覈曰豚卵牡豬之卵子也小豬多犗去卵故曰豚卵<lb/>
　陰乾藏之勿令敗<lb/>
　叅曰豚豕子豕總名易繫坎為豕性趨下故俯首喜<lb/>
　卑穢天將雨則進涉水波為水畜也詩云有豕白蹢<lb/>
　烝涉波矣月離于畢俾滂沱矣爾雅翼云白蹢者<graphic n="KR1595" url="https://raw.githubusercontent.com/kanripo/KR-Gaiji/master/images/KR1595.png" mimeType="image/png"/>
<pb n="KR3e0089_WYG_007-26b"/>
　<graphic n="KR1595" url="https://raw.githubusercontent.com/kanripo/KR-Gaiji/master/images/KR1595.png" mimeType="image/png"/>豕之躁者豕進而涉水波白蹢尤其躁進者故先<lb/>
　進焉然則純黒者豕之少馴者矣說文云十二子亥<lb/>
　為豕故亥象豕形以一陰生於午至亥而六陰備謂<lb/>
　其嫌於無陽也是以<graphic n="KR1595" url="https://raw.githubusercontent.com/kanripo/KR-Gaiji/master/images/KR1595.png" mimeType="image/png"/>之在物以從豕在氣以從亥<lb/>
　其應水也為能充其類焉牝曰豝曰彘詩云一發五<lb/>
　豝牡曰豵曰豭詩云一發五豵禮云釁之以豭豚然<lb/>
　則豚卵即豭豚卵囊之卵豭豚去卵斯外肉内好否<lb/>
　則顛亂眈羣一名豚顛者以此世棄勿用指豕子之<lb/>
<pb n="KR3e0089_WYG_007-27a"/>
　豚兒膀胱之脬胞兩腎之腰子外腎之陰莖為豚卵<lb/>
　者謬矣卵者陰器厥陰經脈之所聚抵小腹繫舌本<lb/>
　正腎水之宫位耳設腎躁則從流而上協厥陰厥逆<lb/>
　而衝心病名曰賁豚賁豚者腎之積肝之逆也甚則<lb/>
　重陰者癲畨陰者癎陰陽厥者寒熱或腎不司陰竅<lb/>
　肝不洩前陰者五癃或失主潤宗筋而攣失主利闗<lb/>
　機而縮咸屬腎肝先為是動而後所生猶未離其類<lb/>
　者以輔之其唯豚卵乎<lb/>
<pb n="KR3e0089_WYG_007-27b"/>
神農食經<lb/>
茗氣味苦甘㣲寒無毒主悅志有力令人少睡止渇利<lb/>
小便去痰熱治瘻瘡<lb/>
華佗食論<lb/>
苦茗久食益意思<lb/>
陸羽茶傳<lb/>
茶之為用味至寒為飲最宜精行儉徳之人若熱渇凝<lb/>
悶腦痛目澁四肢煩百節不舒聊四五啜與醍醐甘露<lb/>
<pb n="KR3e0089_WYG_007-28a"/>
抗衡也<lb/>
　覈曰茗為世所稱尚頤雖未能知味然亦未能忘情<lb/>
　每讀治茗諸書不啻數十種俱各載稿集卒難彚考<lb/>
　不揣條錄覈左以備博采云神農氏前有食經遵之<lb/>
　為首陸羽茶經例應為傳後代諸書遞相為疏為注<lb/>
　矣傳本不妄去取餘則採其雋永者人各為政不相<lb/>
　沿襲彼創一義而此釋之甲送一難而乙駁之竒竒<lb/>
　正正靡所不有政如春秋為經而案之左氏公穀為<lb/>
<pb n="KR3e0089_WYG_007-28b"/>
　傳而㫁之是非末則間有所評小子不敏奚敢多讓<lb/>
　矣然書以筆札簡當為工詞華麗則為尚而器用之<lb/>
　精良賞鑒之貴重我則未之或暇也葢有含英吐華<lb/>
　收竒覔秘者在編凡十有六而茶事盡矣<lb/>
　　一遡源<lb/>
　茶者南方之嘉木其樹如𤓰蘆葉如巵子花如白薔<lb/>
　薇實如栟櫚蕋如丁香根如胡桃其名一曰茶二曰<lb/>
　檟三曰蔎四曰茗五曰荈山南以陜州上襄州荆州<lb/>
<pb n="KR3e0089_WYG_007-29a"/>
　次衡州下全州梁州又下淮南以光州上義陽郡舒<lb/>
　州次壽州下蘄州黃州又下浙西以湖州上常州次<lb/>
　宣州又次歙州下潤州蘇州又下劍南以彭州上綿<lb/>
　州蜀州卭州次雅州瀘州下眉州漢州又下浙東以<lb/>
　越州上明州婺州次台州下黔中生恩州播州費州<lb/>
　夷州江南生鄂州袁州吉州嶺南生建州福州韶州<lb/>
　象州其恩播費夷鄂袁吉建福韶象十一州未詳徃<lb/>
　徃得之其味極佳<hi>茶傳陸羽字鴻漸一名疾字季疵號桑苧翁著</hi>
<pb n="KR3e0089_WYG_007-29b"/>
　按唐時産茶地僅僅如季疵所稱而今之虎邱羅岕<lb/>
　天池顧渚松蘿龍井鴈宕武夷靈山大盤日鑄朱溪<lb/>
　諸名茶無一與焉乃知靈草在在有之但培植不嘉<lb/>
　或疏採製耳<hi>茶解羅廩字髙君著</hi>
　呉楚山谷間氣清地靈草木穎挺多孕茶荈大率右<lb/>
　於武夷者為白乳甲於呉興者為紫筍産禹穴者以<lb/>
　天章顯茂錢唐者以徑山稀至於續廬之巖雲衡之<lb/>
　麓雅山著於無歙蒙頂傳於岷蜀角立差勝毛舉實<lb/>
<pb n="KR3e0089_WYG_007-30a"/>
　繁<hi>煮茶泉品葉清臣著</hi>
　唐人首稱陽羨宋人最重建州於今貢茶兩地獨多<lb/>
　陽羨僅有其名建州亦非上品唯武夷雨前最勝近<lb/>
　日所尚者為長興之羅岕疑即古顧渚紫筍然岕有<lb/>
　數處今唯洞山最重姚伯道云明月之峽厥有佳茗<lb/>
　韻致清逺滋味甘香足稱仙品其在顧渚亦有佳者<lb/>
　今但以水口茶名之全與岕别矣若歙之松蘿呉之<lb/>
　虎邱杭之龍井並可與岕頡頏郭次甫極稱黃山黃<lb/>
<pb n="KR3e0089_WYG_007-30b"/>
　山亦在歙去松蘿逺甚徃時士人皆重天池然飲之<lb/>
　略多令人脹滿浙之産曰鴈宕大盤金華日鑄皆與<lb/>
　武夷相伯仲錢唐諸山産茶甚多南山盡佳北山稍<lb/>
　劣武夷之外有泉州之清源倘以好手製之亦是武<lb/>
　夷亞匹惜多焦枯令人意盡楚之産曰寶慶滇之産<lb/>
　曰五華皆表表有名在鴈茶之上其他名山所産當<lb/>
　不止此或余未知或名未著故不及論<hi>茶疏許次杼字然明著</hi>
　評曰昔人以陸羽飲茶比於后稷樹糓然哉及觀韓<lb/>
<pb n="KR3e0089_WYG_007-31a"/>
　翃謝賜茶啟云呉主禮賢方聞置茗晉人愛客纔有<lb/>
　分茶則知開創之功雖不始於桑苧而製茶自出至<lb/>
　季疵而始備矣嗣後名山之産靈草漸繁人工之巧<lb/>
　佳茗日著皆以季疵為墨守即謂開山之祖可也其<lb/>
　蔡君謨而下為傳燈之士又曰茶係生人後天隨身<lb/>
　依報葢地靈鍾香或古之所産今無取焉者謂世諦<lb/>
　頻遷山川失怙靈從何來秀從何起生人依報寧復<lb/>
　居恒人苦不思本耳以上遡其源也<lb/>
<pb n="KR3e0089_WYG_007-31b"/>
　　二得地<lb/>
　上者生爛石中者生礫壤下者生黃土野者上園者<lb/>
　次陰山坡谷者不堪採啜<hi>茶傳</hi>
　産茶處山之夕陽勝於朝陽廟後山西向故稱佳總<lb/>
　不如洞山南向受陽氣特專稱仙品<hi>岕山茶記熊明道著</hi>
　茶地南向為佳向陰者遂劣故一山之中美惡相懸<lb/>
　<hi>茶解</hi>
　茶産平地受土氣多故其質濁<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>茶産於髙山渾是<lb/>
<pb n="KR3e0089_WYG_007-32a"/>
　風露清虚之氣故可尚<hi>岕山茶記</hi>
　茶固不宜雜以惡木唯桂梅辛夷玉蘭玫瑰蒼松翠<lb/>
　竹與之間植足以蔽覆霜雪掩映秋陽其下可植芳<lb/>
　蘭幽菊清芳之物最忌菜畦相逼不免滲漉滓厥清<lb/>
　真<hi>茶解</hi>
　評曰疆理天下物其土宜廣谷大川異制人居其間<lb/>
　異形瘠土民癯沃土民厚堅土民剛坉土民醜城市<lb/>
　民囂而漓山鄉民朴而陋齒居晉而黃項處齊而癭<lb/>
<pb n="KR3e0089_WYG_007-32b"/>
　皆象其氣悉效其形知其利害達其志欲定其山川<lb/>
　分其圻界條其物産辨其貢賦斯為得地人猶如此<lb/>
　奚惟茗乎<lb/>
　　三乗時<lb/>
　採茶在二月三月四月之間茶之筍者生爛石沃土<lb/>
　長四五寸若薇蕨始抽凌露採焉茶之芽者發於叢<lb/>
　薄之上有三枝四枝五枝者選其中枝穎㧞者採焉<lb/>
　<hi>茶傳</hi>
<pb n="KR3e0089_WYG_007-33a"/>
　清明太早去夏太遲糓雨前後其時適中若再遲一<lb/>
　二日待其氣力完足香烈猶倍易於收藏<hi>茶疏</hi>
　茶以初出雨前者佳唯羅<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>立夏開園呉中所貴梗<lb/>
　桷葉厚便有蕭箬之氣還是夏前六七日如雀舌者<lb/>
　佳<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>片亦好<hi>岕茶記</hi>
　<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>非夏前不摘初試摘者謂之開園採自正夏謂之<lb/>
　春茶其地稍寒故須得此又不當以太遲病之徃時<lb/>
　無秋日摘者近乃有之七八月重摘一畨謂之早春<lb/>
<pb n="KR3e0089_WYG_007-33b"/>
　其品甚佳不嫌少薄他山射利多摘梅茶梅茶苦濇<lb/>
　且傷秋摘佳産戒之<hi>茶疏</hi>
　雙徑兩天目茶立夏後小滿前僅摘一次㫁不復採<lb/>
　唯飡雨露絶禁肥壤故收藏嵗久色香味轉勝凌露<lb/>
　無雲採候之上霽日融和採候之次積雨重陰不知<lb/>
　其可<hi>茶說邢士襄字三若著</hi>
　評曰時不可違候不可失桑苧翁時中之聖者歟千<lb/>
　載而下採製之期無能踰其時日羅髙君少有更變<lb/>
<pb n="KR3e0089_WYG_007-34a"/>
　者更體山川之寒暄察草木之含吐待時而興應時<lb/>
　而起不妄作勞不傷物力<lb/>
　　四揆制<lb/>
　其日有雨不採晴有雲不採晴採之蒸之擣之拍之<lb/>
　焙之穿之封之茶之乾矣<hi>茶傳</hi>
　㫁茶以甲不以指以甲則速㫁不柔以指則多濕易<lb/>
　損<hi>東坡試茶録宋子安著</hi>
　其茶初摘香氣未透必借火力以發其香然茶性不<lb/>
<pb n="KR3e0089_WYG_007-34b"/>
　耐勞炒不宜久多取入鐺則手力不匀久於鐺中過<lb/>
　熟而香散矣炒茶之鐺最嫌新鐵須預取一鐺毋得<lb/>
　别作他用炒茶之薪僅可樹枝不用幹葉幹則火力<lb/>
　猛熾葉則易焰易滅鐺必磨洗瑩潔旋摘旋炒一鐺<lb/>
　之内僅用四兩先用文火炒次加武火催之手加木<lb/>
　指急急抄轉以半熟為度㣲俟香發是其候也<hi>茶疏</hi>
　茶初摘時須揀去枝梗老葉惟取嫩葉又須去尖與<lb/>
　柄與筋恐其易焦此松蘿法也炒時須一人從旁扇<lb/>
<pb n="KR3e0089_WYG_007-35a"/>
　之以祛熱氣否則黃色香味俱減余所親試扇者色<lb/>
　翠不扇色黃炒起出鐺時置大磁盤中仍須急扇令<lb/>
　熱氣消退以手重揉之再散入鐺文火炒乾入焙葢<lb/>
　揉則其津上浮㸃時香味易出田子萟以生晒不炒<lb/>
　不揉者為佳偶試之但作熱湯并日腥草氣殊無佳<lb/>
　韻也<hi>茶箋聞龍字隱鱗初字仲達著</hi>
　火烈香清鐺寒神倦火烈生焦柴疎失翠久延則過<lb/>
　熟速起却還生熟則犯黃生則著黑帶白㸃者無妨<lb/>
<pb n="KR3e0089_WYG_007-35b"/>
　絶焦㸃者最勝<hi>茶錄張源字伯淵著</hi>
　經云焙鑿池深二尺濶一尺五寸長一丈上作短牆<lb/>
　髙二尺泥之以木搆於焙上編木兩層髙一尺以焙<lb/>
　茶茶之半乾昇下棚全乾昇上棚愚謂今人不必全<lb/>
　用此法予嘗搆小焙室髙不踰尋方不及丈縱廣正<lb/>
　等四圍及頂綿紙宻糊無小罅隙置三四火缸於中<lb/>
　安新竹篩於缸内預先洗新麻布一片以襯之散所<lb/>
　炒茶於篩上闔户而焙上向不可覆葢葢茶葉尚潤<lb/>
<pb n="KR3e0089_WYG_007-36a"/>
　一覆則氣悶罨黃須焙二三時俟潤氣盡方覆以竹<lb/>
　箕焙極乾出缸待冷入器收藏後再焙亦用此法色<lb/>
　香與味不致太減<hi>茶箋</hi>
　茶之妙在乎始造之精藏之得法㸃之得宜優劣定<lb/>
　乎始鐺清濁係乎末火<hi>茶錄</hi>
　諸名茶法多用炒唯羅<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>專於蒸焙味真藴藉世競<lb/>
　珍之即顧渚陽羨宻邇洞山不復倣此想此法偏宜<lb/>
　於<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>未可㮣施他茗而經已云蒸之焙之則所從來<lb/>
<pb n="KR3e0089_WYG_007-36b"/>
　逺矣<hi>茶箋</hi>
　必得色全唯須用扇必全香味當時焙炒此製茶之<lb/>
　準繩傳茶之衣鉢<hi>茗笈</hi>
　評曰遡源得地乗時盡物之性矣揆制失節仍同草<lb/>
　芥能盡人之性則能盡物之性<lb/>
　　五藏茗<lb/>
　育以木制之以竹編之以紙糊之中有槅上有覆下<lb/>
　有床傍有門掩一扇一器貯煻煨火令煴煴然江南<lb/>
<pb n="KR3e0089_WYG_007-37a"/>
　梅雨焚之以火<hi>茶傳</hi>
　藏茶宜箬葉而畏香茶喜温燥而忌冷濕收藏時先<lb/>
　用青箬以竹絲編之置罌四週焙茶俟泠貯器中以<lb/>
　生炭火煆過烈日中曝之令滅亂揷茶中封固罌口<lb/>
　覆以新磚置髙爽近人處霉天雨候切忌發覆取用<lb/>
　須於晴明時取少許别貯小跰空缺處即以箬填滿<lb/>
　封置如故方為可久或夏至後一焙或秋分後一焙<lb/>
　<hi>
                        <graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>山茶記</hi>
<pb n="KR3e0089_WYG_007-37b"/>
　切勿臨風近火臨風易泠近火先黃<hi>茶録</hi>
　凡貯茶之器始終貯茶不得移為他用<hi>茶解</hi>
　呉人絶重<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>茶徃徃雜以黃黑箬大是缺事余毎藏<lb/>
　茶必令樵青入山採竹箭箬拭淨烘乾䕶罌四週半<lb/>
　用剪碎拌入茶中經年發覆青翠如新<hi>茶箋</hi>
　置頓之所須在時時坐卧之處逼近人氣則常温不<lb/>
　寒必在板房不宜土室板房煴燥土室易蒸又要透<lb/>
　風勿置幽隱之處尤易蒸濕<hi>茶錄</hi>
<pb n="KR3e0089_WYG_007-38a"/>
　羅生言茶酒二事至今日可稱精絶前無古人止可<lb/>
　與深知者道耳夫茶酒超前代希有之精品羅生創<lb/>
　前人未發之𤣥談吾尤詫夫巵談名酒者十九清談<lb/>
　佳茗者十一<hi>茗笈</hi>
　評曰治茗如創業藏茗如守業創業易守業難守之<lb/>
　難又不如用之者更難如保赤子幾㣲是防<lb/>
　　六品泉<lb/>
　山水上江水中井水下山水擇乳泉石池漫流者上<lb/>
<pb n="KR3e0089_WYG_007-38b"/>
　其瀑湧湍潄勿食久食令人有頸疾又多别流於山<lb/>
　谷者澄浸不洩自火天至霜郊以前或?龍蓄毒於<lb/>
　其間飲者可決之以流其惡使新泉涓涓然酌之其<lb/>
　江水取去人逺者<hi>茶傳</hi>
　山宣氣以養萬物氣宣則脈長故曰山水上泉不難<lb/>
　於清而難於寒其瀬峻流駛而清嵓奥積隂而寒者<lb/>
　亦非佳品<hi>煮泉小品田崇衡字子萟著</hi>
　江公也衆水共入其中也水共則味雜故曰江水次<lb/>
<pb n="KR3e0089_WYG_007-39a"/>
　之其水取去人逺者葢去人逺則澄深而無蕩漾之<lb/>
　漓耳<hi>小品</hi>
　余少得温氏所著茶說嘗試其水泉之目有二十焉<lb/>
　㑹西走巴峽經蝦蟆窟北憩蕪城汲蜀岡井東遊故<lb/>
　都絶揚子江留丹陽酌觀音泉過無錫㪺惠山泉水<lb/>
　粉槍末旂蘇蘭薪桂且鼎且缶以飲以啜莫不瀹氣<lb/>
　滌慮蠲病折醒祛鄙吝之生心招神明而還觀信乎<lb/>
　物類之得宜臭味之所感幽人之嘉尚前賢之精鑒<lb/>
<pb n="KR3e0089_WYG_007-39b"/>
　不可及矣<hi>煮茶泉品</hi>
　山頂泉清而輕山下泉清而重石中泉清而甘砂中<lb/>
　泉清而冽土中泉清而白流於黃石紫石為佳瀉出<lb/>
　青石黑石無用流動愈於安靜負陰勝於向陽<hi>茶錄</hi>
　山厚者泉厚山竒者泉竒山清者泉清山幽者泉幽<lb/>
　皆佳品也不厚則薄不竒則蠢不清則濁不幽則喧<lb/>
　必無用矣<hi>小品</hi>
　泉不甘則損茶味前代之論水品者以此<hi>茶譜蔡襄字君謨著</hi>
<pb n="KR3e0089_WYG_007-40a"/>
　吾鄉四陲皆山泉水在在有之然皆淡而不甘獨所<lb/>
　謂它泉者其源出自四明潺湲洞歴大蘭小皎諸名<lb/>
　岫迴溪百折幽澗千支沿洄漫衍不舍晝夜唐鄞令<lb/>
　王公元偉築埭它山以分注江河自洞抵埭不下三<lb/>
　數里水色蔚藍素砂白石𥻘粼見底清寒甘滑甲於<lb/>
　郡中余愧不能為浮家泛宅送老於斯毎一臨泛浹<lb/>
　旬忘返攜茗就烹珍鮮特甚洵源泉之最勝甌犠之<lb/>
　上味矣以僻在海陬圖經是漏故又新之記罔聞季<lb/>
<pb n="KR3e0089_WYG_007-40b"/>
　疵之杓莫及遂不得與谷簾諸泉齒譬猶飛遁吉人<lb/>
　滅影貞士直將逃名世外亦且永托知稀矣<hi>茶箋</hi>
　山泉稍逺接竹引之承之以竒石貯之以淨釭其聲<lb/>
　琮琮可愛移水取石子雖養其味亦可澄水<hi>小品</hi>
　甘泉旋汲用之斯良丙舍在城夫豈易得故宜多汲<lb/>
　貯以大甕但忌新器為其火氣未退易於敗水亦易<lb/>
　生蟲久用則善最嫌他用水性忌木松杉為甚木桶<lb/>
　貯水其害滋甚挈瓶為佳耳<hi>茶疏</hi>
<pb n="KR3e0089_WYG_007-41a"/>
　烹茶須甘泉次梅水梅雨如膏萬物賴以滋養其味<lb/>
　獨甘梅後便不堪飲大甕滿貯投伏龍肝一塊即竈<lb/>
　中心赤土也乗熱收之<hi>茶解</hi>
　烹茶水之功居六無泉則用天水秋雨為上梅雨次<lb/>
　之秋雨冽而白梅雨醇而白雪水五谷之精也但色<lb/>
　不能白養水須置石子於甕不唯益水而白石清泉<lb/>
　㑹心亦不在逺<lb/>
　壬寅臘八過南屏僧碧婆煮茶不拘老嫩皆可人口<lb/>
<pb n="KR3e0089_WYG_007-41b"/>
　又不在茶具雖飯鑊中亦稱其㫖時與之遊遂成茶<lb/>
　癖毎令長鬚逺汲虎跑泉葛仙翁井或索友人攜來<lb/>
　惠山泉水以茶之妙在水發也每值梅雨托布承接<lb/>
　或荷葉或磁盤或以錫作板溜積甕中試烹都有霧<lb/>
　氣逺不及泉水之清且潔也一日偶取所蓄梅雨見<lb/>
　孑孑烏蟲數十百跳躍盌内遂棄之擬傾未果月餘<lb/>
　後好水喫盡奴子誤取前水就烹色味俱全氣香特<lb/>
　盛乃知天水都好但未可就用須置器日久俟其色<lb/>
<pb n="KR3e0089_WYG_007-42a"/>
　變蟲去色香味始妙不似山泉但可留數日久即味<lb/>
　變也此後不煩逺役奴子亦不顓取梅雨唯待久雨<lb/>
　時向急溜中大缸承貯月餘後另移甕内百日始佳<lb/>
　半年更妙四時皆用此法春雨味更鮮厚雪色尤為<lb/>
　潔白居鹵斥之地闤闠之東日日天泉作供不但自<lb/>
　受用亦不但供賔客併及其妻孥真無量快活也<hi>芷園</hi>
　<hi>日記</hi>
　天氣上為雲地氣下為雨雨出天氣雲出地氣色變<lb/>
<pb n="KR3e0089_WYG_007-42b"/>
　蟲生正所以攘地濁以現天清也諸泉日久作變變<lb/>
　則化化則去泥純水本色本味和盤托出毋自傾棄<lb/>
　以失性真<hi>月樞筆記</hi>
　貯水甕須置陰庭覆以紗帛使承星露則英華不散<lb/>
　靈氣常存假令壓以木石封以紙箬暴以日中則外<lb/>
　耗其神内閉其氣水神敝矣<hi>茶解</hi>
　茶記言養水置石子於甕不惟益水而白石清泉㑹<lb/>
　心不逺然石子須取深溪水中表裏瑩徹者佳要白<lb/>
<pb n="KR3e0089_WYG_007-43a"/>
　如截肪赤石雞冠青如螺黛黃如蒸栗黑如重漆錦<lb/>
　紋五彩輝映甕中徙倚其側應接不暇非但益水亦<lb/>
　且娯神<hi>茗笈</hi>
　仁智者性山水樂深載㪺清泚以滌煩襟<hi>茗笈</hi>
　評曰得泉尋茗得茗尋泉如選儔覔偶事主相夫兩<lb/>
　家仔細萬一失所此身已矣<lb/>
　　七候火<lb/>
　其火用炭曽經燔炙為膩脂所及及膏木敗器不用<lb/>
<pb n="KR3e0089_WYG_007-43b"/>
　古人識勞薪之味信哉<hi>茶傳</hi>
　火必以堅木炭為上然本性未盡尚有餘烟烟氣入<lb/>
　湯湯必無用故先燒令紅去其烟焰兼取性力猛熾<lb/>
　水乃易沸既紅之後方授水器乃急扇之愈速愈妙<lb/>
　毋令手停停過之湯寧棄而再烹也<hi>茶疏</hi>
　爐火通紅茶銚始上扇起要輕疾待湯有聲稍稍疾<lb/>
　重斯則文武火候也若過乎文則水性柔柔則水為<lb/>
　茶降若過於武則水性烈烈則茶為水制皆不足於<lb/>
<pb n="KR3e0089_WYG_007-44a"/>
　中和非茶家之要㫖<hi>茶錄</hi>
　蘇<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>仙芽傳載湯十六云調茶在湯之淑慝而湯最<lb/>
　忌烟燃柴一枝濃烟滿室安有湯耶又安有茶耶可<lb/>
　謂確論田子萟以松實松枝為雅者乃一時興到之<lb/>
　語不知大謬茶政<hi>茗笈</hi>
　評曰好茶好水固不容易火候一着更是煩難如媒<lb/>
　妁一般謀合二姓濟則皆同其利敗則咸受其害李<lb/>
　陵傳云媒糵其短孟康曰媒酒酵也糵酒麴也謂釀<lb/>
<pb n="KR3e0089_WYG_007-44b"/>
　成其罪也師古曰齊人名麴餅亦曰媒妁君子司火<lb/>
　有要有倫得心應手存乎其人<lb/>
　　八定湯<lb/>
　其沸如魚目㣲有聲為一沸緣邊如湧泉連珠為二<lb/>
　沸騰波皷浪為三沸已上水老不可食也凡酌置諸<lb/>
　碗令沫餑沫餑湯之華也華之薄者為沫厚者為餑<lb/>
　細輕者為華如棗花漂漂然於環池之上又如迴潭<lb/>
　曲渚青萍之始生又如晴天爽朗有浮雲鱗然其沬<lb/>
<pb n="KR3e0089_WYG_007-45a"/>
　者若綠錢浮於渭水又如菊英墮於尊俎之中餑者<lb/>
　以滓煮之及沸則重華累沫皓皓然若積雪耳<hi>茶傳</hi>
　水入銚便須急煮候有松聲即去葢以消息其老嫩<lb/>
　蟹眼之後水有㣲濤是為當時大濤鼎沸旋至無聲<lb/>
　是為過時過時老湯決不堪用<hi>茶疏</hi>
　沸速則鮮嫩風逸沸遲即老熟昏鈍<hi>茶疏</hi>
　湯有三大辯一曰形辯二曰聲辯三曰捷辯形為内<lb/>
　辯聲為外辯氣為捷辯如蝦眼蟹眼魚目連珠皆為<lb/>
<pb n="KR3e0089_WYG_007-45b"/>
　萌湯直至湧沸如騰波鼓浪水氣全消方是純熟如<lb/>
　初聲轉聲振聲駭聲皆為萌湯直至無聲方為純熟<lb/>
　如氣浮一縷二縷三縷及縷亂不分氤氲亂繞皆為<lb/>
　萌湯直至氣直沖貫方是純熟蔡君謨因古人製茶<lb/>
　碾磨作餅則見沸而茶神便發此用嫩而不用老也<lb/>
　今時製茶不暇羅碾仍俱全體湯須純熟元神始發<lb/>
　也<hi>茶錄</hi>
　余友李南金云茶經以魚目湧泉連珠為煮水之節<lb/>
<pb n="KR3e0089_WYG_007-46a"/>
　然近世瀹茶鮮以鼎鍑用瓶煮水難以候視則當以<lb/>
　聲辯一沸二沸三沸之節又陸氏之法以未就茶鍑<lb/>
　故以第二沸為合量而下未若以令湯就茶甌瀹之<lb/>
　則當用背二涉三之際為合量乃為聲辯之詩云砌<lb/>
　蟲唧唧萬蟬催忽有千車捆載來聴得松風并澗水<lb/>
　急呼縹色綠磁杯其論固已精矣然瀹茶之法湯欲<lb/>
　嫩而不欲老葢湯嫩則茶味甘老則過苦矣若聲如<lb/>
　松風澗水而遽瀹之豈不過於老而苦哉惟移瓶去<lb/>
<pb n="KR3e0089_WYG_007-46b"/>
　火少待其沸止而瀹之然後湯適中而茶味甘此南<lb/>
　金之所以未講者也因補一詩云松風桂雨到來初<lb/>
　急引銅瓶離竹爐待得聲聞俱寂後一瓶春雪勝醍<lb/>
　醐<hi>鶴林玉露羅碩字大經著</hi>
　李南金謂當用背二涉三之際為合量此真賞鑒家<lb/>
　言而羅鶴林懼湯老欲於松風澗水後移瓶去火少<lb/>
　待沸止而瀹之此語亦未中窽殊不知湯既老矣去<lb/>
　火何救哉<hi>茶解</hi>
<pb n="KR3e0089_WYG_007-47a"/>
　評曰茶經定湯三沸茶錄酌沸三辯通人尚嫩伯淵<lb/>
　貴老寉林别出手眼高君因以駁之各有同異各取<lb/>
　當機三沸而往三辯隨之老去嫩來無有終時<lb/>
　又評定湯談說似易措制便難急即鼎沸怠則瓦解<lb/>
　須具燮陰陽調鼎鼐山中宰相始得三至七教待湯<lb/>
　建勛誰其秉衡跂石眠雲<lb/>
　　九㸃瀹<lb/>
　未曽汲水先備茶具必潔必燥瀹時壺葢必仰置磁<lb/>
<pb n="KR3e0089_WYG_007-47b"/>
　盂勿覆案上漆氣食氣皆能敗茶<hi>茶疏</hi>
　茶注宜小不宜大小則香氣氤氲大則易於散漫若<lb/>
　自斟酌愈小愈佳容水半升者量投茶五分其餘以<lb/>
　是増減<hi>茶疏</hi>
　投茶有序無失其宜先茶後湯曰下投湯半下茶復<lb/>
　以湯滿曰中投先湯後茶曰上投春秋中投夏上投<lb/>
　冬下投<hi>茶錄</hi>
　握茶手中俟湯入壺隨手投茶定其浮沈然後瀉以<lb/>
<pb n="KR3e0089_WYG_007-48a"/>
　供客則乳嫩清滑馥郁鼻端病可令起疲可令爽<hi>茶疏</hi>
　釃不宜早飲不宜遲釃早則茶神未發飲遲則妙馥<lb/>
　先消<hi>茶錄</hi>
　一壺之茶只堪再巡初巡鮮美再巡甘醇三巡意欲<lb/>
　盡矣余嘗與客戲論初巡為婷婷嬝嬝十三餘再巡<lb/>
　為碧玉破𤓰年三巡以來綠葉成陰矣所以茶注宜<lb/>
　小小則再巡已終寧使餘芬剰馥尚留葉中猶堪飯<lb/>
　後供啜嗽之用<hi>茶錄</hi>
<pb n="KR3e0089_WYG_007-48b"/>
　終南僧亮公從天池來餉余佳茗授余烹㸃法甚細<lb/>
　余嘗受法於陽羨士人大率先火候次湯候所謂蟹<lb/>
　眼魚目參沸沫浮沈法皆同而僧所烹㸃絶味清乳<lb/>
　是具入清淨味中三昧者要之此一味非眠雲跂石<lb/>
　人未易領略余方避俗雅意棲禪安知不因是悟入<lb/>
　趙州耶<hi>茶寮記陸樹聲字與吉著</hi>
　凡事俱可委人第責成効而已惟瀹茗須躬自執勞<lb/>
　瀹茗而不躬執欲湯之良無有是處<hi>茗笈</hi>
<pb n="KR3e0089_WYG_007-49a"/>
　評曰法四氣三投度衆寡器宇此㸃瀹之常則因人<lb/>
　以節緩急隨時而制適宜此又㸃瀹之變通還得具<lb/>
　有獨聞之聰獨見之㫁乃可以盡人之性盡茗之性<lb/>
　盡水火之性正不在守已陳之蹟而膠不變之柱<lb/>
　　十辯器<lb/>
　鍑以生鐵為之洪州以磁萊州以石瓷與石皆雅器<lb/>
　也性非堅實難可持久用銀為之至潔但涉於侈麗<lb/>
　雅則雅矣潔亦潔矣若用之恒而卒歸於銀也<hi>茶傳</hi>
<pb n="KR3e0089_WYG_007-49b"/>
　山林逸士水銚用銀尚不易得何况鍑乎若用之恒<lb/>
　而卒歸於鐵也<hi>茶箋</hi>
　貴則金銀賤惡銅鐵則磁瓶有足取焉幽人逸士品<lb/>
　色尤宜然慎勿與誇珍衒豪者道<hi>仙芽𫝊蘇<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    </hi>
　金乃水母錫備剛柔味不鹹濇作銚最良製必穿心<lb/>
　令火易透<hi>茶錄</hi>
　茶壺往時尚龔春近日時大彬所製大為世人所重<lb/>
　葢是觕砂正取砂無土氣耳<hi>茶疏</hi>
<pb n="KR3e0089_WYG_007-50a"/>
　茶注茶銚茶甌最宜蕩滌燥潔修事甫畢餘瀝殘葉<lb/>
　必盡去之如或少存奪香敗味毎日晨興必以沸湯<lb/>
　滌過用極熱麻布向内拭乾以竹編架覆而庋之燥<lb/>
　處烹時取用<hi>茶疏</hi>
　茶具滌畢覆於竹架俟其自乾為佳其拭巾只宜拭<lb/>
　外切忌拭内葢布帨雖潔一經人手極易作氣縱器<lb/>
　不乾亦無大害<hi>茶錄</hi>
　茶甌以白磁為上藍者次之<hi>茶錄</hi>
<pb n="KR3e0089_WYG_007-50b"/>
　人各手執一甌毋勞傳送再巡之後清水滌之<hi>茶疏</hi>
　茶盒以貯茶用錫為之從大罈中分出若用盡時再<lb/>
　取<hi>茶錄</hi>
　茶爐或瓦或竹大小與湯銚稱<hi>茶解</hi>
　鍑宜鐵爐宜銅瓦竹易壊湯銚宜錫與砂甌則但取<lb/>
　圓潔白磁而已然宜小必用柴汝宣成貧士何所取<lb/>
　辦哉<hi>茶笈</hi>
　評曰付授當器區别得宜各稱其用各適其性而已<lb/>
<pb n="KR3e0089_WYG_007-51a"/>
　亦不必強以務飾亦不必矯以異俗<lb/>
　　十一申忌<lb/>
　採茶制茶最忌手汙膻氣口臭涕唾及婦女月信癡<lb/>
　蠢酒徒葢酒與茶性不相入故製茶時少有沾染便<lb/>
　無用矣<hi>茶解</hi>
　茶之性淫易於染著無論腥穢及有氣息之物不宜<lb/>
　近即名花異香亦不宜近<lb/>
　茶性畏紙紙於水中成受水氣多紙裹一夕隨紙作<lb/>
<pb n="KR3e0089_WYG_007-51b"/>
　氣盡矣雖再焙之少頃即潤鴈宕諸山首坐此病紙<lb/>
　帖貽逺安得復佳<hi>茶疏</hi>
　呉興姚叔度言茶葉多焙一次則香味隨減一次余<lb/>
　騐之良然但於始焙極燥多用炭箬如法封固即梅<lb/>
　雨連旬燥固自若唯開罈頻取所以生潤不得不再<lb/>
　焙耳自四五月至八月極宜致謹九月以後天氣漸<lb/>
　肅便可解嚴矣雖然能不弛懈尤妙尤妙<hi>茶箋</hi>
　不宜用惡木敝器銅匙銅銚木桶柴薪麩炭觕童惡<lb/>
<pb n="KR3e0089_WYG_007-52a"/>
　婢不潔巾帨及各色果實香藥<hi>茶錄</hi>
　不宜近陰室厨房市喧小子啼野性人童奴相鬨酷<lb/>
　熱齋頭<hi>茶疏</hi>
　評曰茗猶人也超然物外者不為習所染否則習於<lb/>
　善則善習於惡則惡矣聖人致嚴於習染者有以也<lb/>
　墨子悲絲在所染之<lb/>
　　十二防濫<lb/>
　茶性儉不宜廣則其味黯淡且如一滿碗啜半而味<lb/>
<pb n="KR3e0089_WYG_007-52b"/>
　寡况其廣乎夫珍鮮馥烈者其碗數三次之者盌數<lb/>
　五若坐客數至五行三碗至七行五盌若六人以下<lb/>
　不約碗數但闕一人而已其雋永補所闕人<hi>茶傳</hi>
　按經云第二沸留熱以貯之以備育華救沸之用者<lb/>
　名曰雋永五人則行三盌七人則行五盌若遇六人<lb/>
　但闕其一正得五人即行三盌以雋永補所闕人故<lb/>
　不必别約盌數也<hi>茶箋</hi>
　飲茶以客少為貴客衆則喧喧則雅趣乏矣獨啜曰<lb/>
<pb n="KR3e0089_WYG_007-53a"/>
　幽二客曰勝三四曰趣五六曰汎七八曰施<hi>茶錄</hi>
　煎茶燒香總是清事不妨躬自執勞對客談諧豈能<lb/>
　親蒞宜兩童司之器必晨滌手令時盥爪須淨剔火<lb/>
　宜常宿<hi>茶疏</hi>
　三人以上止爇一爐如五六人便當兩鼎爐用一童<lb/>
　湯方調適若令兼作恐有參差<hi>茶疏</hi>
　煮茶而飲非其人猶汲乳泉以灌蒿蕕飲者一吸而<lb/>
　盡不暇辯味俗莫甚焉<hi>小品</hi>
<pb n="KR3e0089_WYG_007-53b"/>
　若巨器屢巡滿中瀉飲待停少温或求濃苦何異農<lb/>
　匠作勞但資口腹何論品賞何知風味乎<hi>茶疏</hi>
　評曰客有霞氣人如玉姿不泛不施我輩是宜其或<lb/>
　客乍傾葢朋偶消煩賔待解醒則𤣥賞之外别有攸<lb/>
　施此皆排當於閫政請勿弁髦乎茶榜<lb/>
　　十三戒淆<lb/>
　茶有九難一曰造二曰别三曰器四曰火五曰水六<lb/>
　曰炙七曰末八曰煑九曰飲陰采夜焙非造也嚼味<lb/>
<pb n="KR3e0089_WYG_007-54a"/>
　嗅香非别也膻鼎腥甌非器也膏薪庖炭非火也飛<lb/>
　湍壅潦非水也外熟内生非炙也碧粉漂塵非末也<lb/>
　操艱擾遽非煮也夏興冬廢非飲也<hi>茶傳</hi>
　茶用葱薑棗橘皮茱萸薄荷等煑之百沸或揚令滑<lb/>
　或煮去沫斯溝瀆間棄水耳<hi>茶傳</hi>
　茶有真香而入貢者㣲以龍腦和膏欲助其香建安<lb/>
　民間試茶皆不入香恐奪其真若烹㸃之際又雜珍<lb/>
　果香草其奪益甚正當不用更雜蔗霜椒桂麰麳酥<lb/>
<pb n="KR3e0089_WYG_007-54b"/>
　酪真不啻一鼔而牛飲矣<hi>茶譜</hi>
　茶中著料碗中著果譬如玉貌加脂蛾眉著黛翻累<lb/>
　本色<hi>茶說</hi>
　花之拌茶也果之投茗也為累已久唯其相沿似須<lb/>
　斟酌有難㮣施矣今署約曰不解㸃茶之儔而缺花<lb/>
　果之供者厥咎慳久參𤣥賞之科而瞶老嫩之沸者<lb/>
　厥咎怠慳與怠於汝乎有譴<hi>茗笈</hi>
　評曰茗猶目也一些子塵砂著不得卽掌中珍果眼<lb/>
<pb n="KR3e0089_WYG_007-55a"/>
　底名花終非族伴亟宜屏置敢告司存<lb/>
　　十四相宜<lb/>
　煎茶非漫浪要須人品與茶相得故其法往往傳於<lb/>
　高流隱逸有烟霞泉石磊塊胸次者<hi>煎茶七類陸樹聲著</hi>
　茶候涼臺淨室曲几名窗僧寮道院松風竹月晏坐<lb/>
　行吟清談把卷<hi>七類</hi>
　山堂夜坐汲泉煮茗至水火相戰如聴松濤傾瀉入<lb/>
　杯雲光灧㶑此時幽趣故難與俗人言矣<hi>茶解</hi>
<pb n="KR3e0089_WYG_007-55b"/>
　凡士人登臨山水必命壺觴若茗碗薫爐置而不問<lb/>
　是徒豪舉耳余特置遊裝精茗名香同行異室茶罌<lb/>
　銚鉒甌洗盆巾附以香奩小爐香囊匙筯<hi>茶疏</hi>
　茶熟香清有客到門可喜鳥啼花落無人亦自悠然<lb/>
　可想其致<hi>茗笈</hi>
　宜寒宜暑既游既處伴我獨醒為君數舉<hi>茗笈</hi>
　評曰人繇意合物以類從同異之門絶偏倚之形化<lb/>
　矣大凡攻守依乎區域向背視其盛衰若無畛可分<lb/>
<pb n="KR3e0089_WYG_007-56a"/>
　誰附堅瑕之敵無羶可逐誰開去就之場任曲直於<lb/>
　飄瓦虚舟藩籬何妨孔道等愛憎於浮烟飛沫渣滓<lb/>
　不礙太虚轉從前執滯之樞於人何所不容留尺寸<lb/>
　安閒之地於力何所不有吾寧降心以循物物或適<lb/>
　理以從類矣<lb/>
　　十五衡鑒<lb/>
　茶有千萬狀如胡人鞾者蹙縮然幇牛臆者廉襜然<lb/>
　浮雲出山者輪菌然輕颷出水者涵澹然有如陶家<lb/>
<pb n="KR3e0089_WYG_007-56b"/>
　之子羅膏土以水澄泚之又如新治地者遇暴雨流<lb/>
　潦之所經此皆茶之精腴有如竹籜者枝幹堅實艱<lb/>
　於蒸擣故其形籭簁然有如霜荷者莖葉凋阻易其<lb/>
　狀貌故厥狀萎萃然此皆茶之瘠老者也陽崖陰林<lb/>
　紫者上綠者次筍者上芽者次葉卷者上葉舒者次<lb/>
　<hi>茶傳</hi>
　茶通仙靈然有妙理<hi>茶解</hi>
　其㫖歸於色香味其道歸於精燥潔<hi>茶錄</hi>
<pb n="KR3e0089_WYG_007-57a"/>
　茶之色重香重味重者俱非上品松蘿香重六安味<lb/>
　苦而香與松蘿同天池亦有草萊氣龍井如之至雲<lb/>
　霧則色重而味濃矣常啜虎邱茶色白而香似嬰兒<lb/>
　肉真精絶<hi>
                        <graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>茶記</hi>
　茶色白味甘鮮香氣撲鼻乃為精品茶之精者淡亦<lb/>
　白濃亦白久貯亦白味甘色白其香自溢三者得則<lb/>
　俱得矣近來好事者或慮其色重一注之水投茶數<lb/>
　片味固不足香亦窅然終不免水厄之誚雖然尤貴<lb/>
<pb n="KR3e0089_WYG_007-57b"/>
　擇水香似蘭花上蠶豆花次<hi>茶解</hi>
　茶色貴白然白亦不難泉清瓶潔葉少水洗旋烹旋<lb/>
　啜其色自白然真味抑鬱徒為目食耳若取青綠則<lb/>
　天池松蘿及<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>之最下者雖冬月色亦如苔衣何足<lb/>
　為妙莫若余所收洞山茶自糓雨後五日者以湯薄<lb/>
　澣貯壺良久其色如玉至冬則嫩綠味甘色淡韻清<lb/>
　氣醇亦作嬰兒肉香而芝芬浮蕩則虎邱所無也<hi>
                        <graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>山</hi>
　<hi>記</hi>
<pb n="KR3e0089_WYG_007-58a"/>
　熊君品茶㫖在言外如釋氏所謂水中鹽味非無非<lb/>
　有非深於茶者不能道當今非但能言人不可得正<lb/>
　索解人亦不可得<hi>茗笈</hi>
　肉食者鄙藿食者躁色味香品衡鑒三妙<lb/>
　評曰蹙縮者鞾牛臆者幇昔之精腴今之瘠老矣寧<lb/>
　復能禮明月當空覩芝芬浮蕩者哉<lb/>
　　十六𤣥賞<lb/>
　其色緗也其馨□也其味甘檟也啜苦咽甘茶也<hi>茶傳</hi>
<pb n="KR3e0089_WYG_007-58b"/>
　試茶歌云木蘭墜露香㣲似瑤草臨波色不如又云<lb/>
　欲知花乳清泠味須是眠雲跂石人<hi>謝禹錫</hi>
　飲茶覺爽啜茗忘喧謂非膏粱紈袴可語爰著煮泉<lb/>
　小品與枕石潄流者商焉<hi>小品</hi>
　茶似翰卿墨客緇衣羽士逸老散人或軒冕中超軼<lb/>
　世味者<hi>七類</hi>
　茶如佳人此論甚妙但恐不宜山林間耳蘇子瞻詩<lb/>
　云從來佳茗是佳人是也若欲稱之山林當如毛女<lb/>
<pb n="KR3e0089_WYG_007-59a"/>
　麻姑自然仙丰道骨不凂烟霞若夫桃臉栁腰亟宜<lb/>
　屏諸銷金帳中毋令汚我泉石<hi>小品</hi>
　竟陵大師積公嗜茶非羽供事不鄉口羽出遊江湖<lb/>
　四五載師絶於茶味代宗聞之召入内供奉命宫人<lb/>
　善茶者烹以餉師師一啜而罷帝疑其詐私訪羽召<lb/>
　入翼日賜師齋宻令羽供茶師捧甌喜動顔色且賞<lb/>
　且啜曰此茶有若漸兒所為者帝由是嘆師知茶出<lb/>
　羽相見<hi>董逌跋陸羽㸃茶圖</hi>
<pb n="KR3e0089_WYG_007-59b"/>
　建安能仁院有茶生石縫間僧采造得八餅號石嵓<lb/>
　白以四餅遺蔡君謨以四餅遣人走京師遺王禹玉<lb/>
　嵗餘蔡被召還闕訪禹玉禹玉命子弟於茶笥中選<lb/>
　精品餉蔡蔡持杯未嘗輒曰此絶似能仁石嵓白公<lb/>
　何以得之禹玉未信索貼騐之始服<hi>類林</hi>
　東坡云蔡君謨嗜茶老病不能飲日烹而玩之可發<lb/>
　來者之一笑也孰知千載之下有同病焉余嘗有詩<lb/>
　云年老躭彌甚脾寒量不勝去烹而玩之幾希矣因<lb/>
<pb n="KR3e0089_WYG_007-60a"/>
　憶老友周文甫自少至老茗碗薰爐無時蹔廢飲茶<lb/>
　日有定期旦明晏食禺中餔時下下黄昏凡六舉而<lb/>
　客至烹㸃不與焉壽八十五無疾而卒非宿植清福<lb/>
　者烏能畢世安享視好而不能飲者所得不既多乎<lb/>
　常畜一龔春壺摩挱寶愛不啻掌珠用之既久外類<lb/>
　紫玉内如碧雲真竒物也<hi>茶箋</hi>
　人知茶葉之香未識茶花之香余往嵗過友大雷山<lb/>
　中正值花開童子摘以為供幽香馥郁絶自可人惜<lb/>
<pb n="KR3e0089_WYG_007-60b"/>
　非瓶中物耳乃余著瓶史月表揷茗花為齋頭清供<lb/>
　而高廉瓶史亦載茗花足以助吾𤣥賞<hi>茗笈</hi>
　茗花㸃茶絶有風致人未之試耳<hi>茗笈</hi>
　評曰人莫不飲食鮮能知味矣詩云人生幾見月當<lb/>
　頭不在愁中即病中明月非無佳茗時有但少閒情<lb/>
　領此真味公案云喫茶去唯味道者乃能味茗<lb/>
　叅曰茗諧名名自命也从夕从口夕者㝠也㝠行無<lb/>
　見從口自名失自明矣茗晳而癯與熱腦肥羶反故<lb/>
<pb n="KR3e0089_WYG_007-61a"/>
　常食令人痩去人脂倍人力悅人志益人意思開人<lb/>
　聾瞽暢人四肢舒人百節消人煩悶使人能誦無忘<lb/>
　不寐而惺寂也聊四五啜真堪與醍醐抗衡矣神農<lb/>
　氏主瘻瘡瘻瘡本在藏末在胡腋間膏粱味肥羶變<lb/>
　也亟返其本逐其末滌其肥羶消其疣贅顧諟其名<lb/>
　義克明其茗徳明行有見從口自名皆自明也<lb/>
　茗譜題辭<lb/>
　僕少而習茗亦止謂滌煩止渇醒睡明目非此君不<lb/>
<pb n="KR3e0089_WYG_007-61b"/>
　能策勛耳至天台所記乃云服之可生羽翰則又未<lb/>
　敢輕信也今讀子繇覈叅評語而以六義之比體求<lb/>
　之則台記所云與陶𢎞景輕身换骨之說大相符合<lb/>
　葢人方在大夢中令旁一人沃以佳茗果能清其神<lb/>
　魂否故知子繇之意正欲先使人滌淨煩惱蠲除心<lb/>
　渇掃却黒暗逺離顛倒然後如法㸃瀹領略甌犧兩<lb/>
　腋生風豈非羽翰實以形骸中既空一切原是輕身<lb/>
　換骨之人茗椀䇿勛理實可信讀子繇茶譜者當作如<lb/>
<pb n="KR3e0089_WYG_007-62a"/>
　是觀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0089_WYG_007-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本草乗雅半偈卷七<lb/>
</p>
<p>
</p>
  </div>
</body>
</text>
</TEI>
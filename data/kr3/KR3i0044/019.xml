<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_019-1a"/>
　欽定四庫全書<lb/>
御定佩文齋廣羣芳譜卷十七<lb/>
　　蔬譜<lb/>
　　　菜瓜<lb/>
　原菜瓜北方名苦瓜蔓葉俱如甜瓜生時色青質脆可<lb/>
　生食間有苦者亦可作豉醃葅故名菜瓜熟亦微甜生<lb/>
　秋月大小不一止可醃以備冬月之用<lb/>
　彚考─増─詩豳風─七月食瓜─小雅─疆場有瓜是剝是菹<lb/>
<pb n="KR3i0044_WYG_019-1b"/>
　傳─剝瓜為葅也　─夏小正─八月剝瓜─注─畜瓜之時也<lb/>
　别錄─原─製用─十香菜黄豆一斗煮爛去湯撈起用麪四<lb/>
　斤拌勻醬二寸厚用乾蘆蓆上蒲包蓋宻二七候冷取<lb/>
　出曬乾聽用菜瓜出時用廿一斤切丁鹽二斤醃一宿<lb/>
　取出㫰乾加薑絲二三斤陳皮絲半斤去皮杏仁三升<lb/>
　每黄豉一升醃瓜水三椀加好酒一瓶拌勻再加花椒<lb/>
　四兩大小茴香各二兩甘松三柰白芷蒔蘿各半兩拌<lb/>
　勻以淨罈盛滿箬扎口泥封外寫東西南北四字每日<lb/>
<pb n="KR3i0044_WYG_019-2a"/>
曬一面三七後可用　十香瓜切碁子塊每斤用鹽八<lb/>
錢諸料物同瓜拌勻缸醃一二日控乾日曬晚復入滷<lb/>
如此三次勿令太乾裝罈　醬瓜醬黄一斤鹽四兩先<lb/>
將青瓜剖開去子用石灰白礬不拘多少為末和取清<lb/>
水將瓜泡一日一夜取出洗淨量用鹽醃一日滚湯一<lb/>
掠晾乾不可日曬每瓜一斤醬麪一斤鹽四兩拌入甕<lb/>
中一月後醬透取瓜少帶醬入罈收貯用甚青脆甘羙<lb/>
其醬或食或再醬蔬菜　糖醋瓜生菜瓜一片切小塊<lb/>
<pb n="KR3i0044_WYG_019-2b"/>
鹽一兩五錢醃一宿撈起以汁煎滚候冷入瓜拌透又<lb/>
曬再用糖四兩醋一椀磁器浸入小茴香砂仁花椒紫<lb/>
蘇薑少許　香瓜將瓜用鹽滷浸一宿漉起用滷煎滚<lb/>
過曬乾用好醋煎滚候冷調砂糖薑絲紫蘇蒔蘿茴香<lb/>
拌勻用磁器貯用　糟瓜菜瓜以石灰白礬煎滚冷浸<lb/>
一伏時用煮酒泡糟鹽入銅錢百餘文拌勻醃十日取<lb/>
出控乾别用好糟入鹽適中煮酒泡再拌入罈收貯箬<lb/>
扎口泥封　瓜虀揀未熟瓜每斤随瓣切開去瓤不用<lb/>
<pb n="KR3i0044_WYG_019-3a"/>
就百沸湯焯過以鹽五兩勻擦翻轉豆豉半斤釅醋半<lb/>
升麪醬斤半馬芹川椒乾薑陳皮甘草茴香各半兩蕪<lb/>
荑二兩並為細末同瓜一處拌勻入磁甕内醃壓于冷<lb/>
處頓之經半月後則熟瓜色眀透絶類琥珀味甚香羙<lb/>
　又取生瓜用竹簽穿透每瓜十枚用鹽四兩醃一宿<lb/>
瀝去瓜水令乾用醬十兩拌勻烈日曬翻轉又曬乾入<lb/>
新磁器内收用<lb/>
　　稍瓜<lb/>
<pb n="KR3i0044_WYG_019-3b"/>
増─本草─稍瓜一名越瓜一名菜瓜南北皆有二三月下<lb/>
種生苖就地生蔓青葉黄花並如冬瓜花葉而小夏秋<lb/>
之間結瓜有青白二色大如瓠子一種長者至二尺許<lb/>
俗呼羊角瓜子狀如胡瓜子大如麥粒　─原─稍瓜蔓生<lb/>
較黄瓜頗麤色綠而黑縱有白紋界之微凹體光而滑<lb/>
膚實而韌味甘寒利腸去煩熱止渇利小便解酒熱宣<lb/>
洩熱氣不益小兒不可與乳酥鮓同食宜忌大略與黄<lb/>
瓜同<lb/>
<pb n="KR3i0044_WYG_019-4a"/>
别錄─増─倦逰雜錄─韓龍圖贄山東人鄉里食味好以醬<lb/>
漬瓜㗖謂之瓜虀韓為河北都漕廨宇在大名眀府府<lb/>
中諸軍營多鬻此物韓嘗曰某營者最佳某營者次之<lb/>
趙說歎曰歐陽永叔嘗撰花譜蔡君謨亦著荔枝譜今<lb/>
須請韓龍圖贄撰瓜虀譜矣　─原─製用─糖醋瓜稍瓜分<lb/>
二片又横切作薄片淡曬薑絲糖醋拌勻納淨罈内十<lb/>
數日即可用　盤醬瓜細白麪不拘多少伏中新汲水<lb/>
和軟硬得法用模踏堅實切二指厚片放蓆上排匀以<lb/>
<pb n="KR3i0044_WYG_019-4b"/>
黄蒿覆之三七後遍生黄衣取出曬極乾入水略濕刷<lb/>
去黄衣淨碾為細末名曰醬黄每醬黄一斤用瓜一斤<lb/>
炒鹽四兩七月間稍瓜熟時檢嫩全者不須去瓤先將<lb/>
數内鹽醃瓜一宿次日將鹽與醬麪拌勻一層醬一層<lb/>
瓜盛甕中每層瓜内間茄一個每日清晨盤一次日夕<lb/>
盤一次盤在盆内十數日即成收貯任用　糟𤓰稍瓜<lb/>
每五斤用鹽七兩和糟匀醃用古錢五十文逐層頓十<lb/>
餘日取出去錢并舊糟換好糟依前醃之入甕收貯待<lb/>
<pb n="KR3i0044_WYG_019-5a"/>
用─増─齊民要術─食經藏越瓜法糟一斗鹽三升醃瓜<lb/>
三宿出以布拭之復醃如此凡瓜欲得完慎勿傷傷便<lb/>
爛以布囊就取之佳豫章郡人晚種越瓜所以味亦異<lb/>
　─學圃餘疏─瓜之不堪生噉而堪醬食者曰菜瓜圎者<lb/>
如甜瓜長者如王瓜皆一類也以甜醬漬之為蔬中佳<lb/>
味<lb/>
　　黄瓜<lb/>
原─黄瓜一名胡瓜<hi>本草云張騫使西域得種故名拾遺錄云大業四年避諱改為黄瓜俗又</hi>
<pb n="KR3i0044_WYG_019-5b"/>
<hi>呼為王瓜</hi>蔓生葉如木芙蓉葉五尖而澀有細白刺如針芒<lb/>
莖五稜亦有細白刺開黄花結實青白二色質脆嫩多<lb/>
汁有長數寸者有長一二尺者遍體生刺如小粟粒多<lb/>
謊花其結瓜者即随花並出味清涼解煩止渇可生食<lb/>
種陽地暖則易生行陣宜整兩行微相近用樹枝棚起<lb/>
如人胸髙附蔓扵上兩行外相逺以通人行喜糞壅頻<lb/>
鋤勿令生草瓜生至初花鋤三四次鋤勿著根令瓜苦<lb/>
亦有随地蔓生者摘瓜時宜引手摘勿踏瓜蔓亦勿翻<lb/>
<pb n="KR3i0044_WYG_019-6a"/>
覆之此瓜可生食亦可醃以為菹性甘寒小兒不宜多<lb/>
食<lb/>
彚考─増─述異記─南康樗都縣西㳂江有石室名夢口穴<lb/>
嘗有船人遇一人通身黄衣擔兩籠黄瓜求寄載過至<lb/>
岸下此人徑下崖直入石穴中　─學圃餘疏─王瓜出燕<lb/>
京者最佳其地人種之火室中逼生花葉二月初即結<lb/>
小實中官取以上供唐人詩云二月中旬已進瓜不足<lb/>
為竒矣又一種秋生者亦佳吾土俱宜閩中二三月間<lb/>
<pb n="KR3i0044_WYG_019-6b"/>
食入夏枯矣<lb/>
集藻─七言絶句─原─宋陸㳺─白苣黄瓜上市稀盤中頓覺<lb/>
有光輝時清閭里俱安業殊勝周人詠采薇<lb/>
别錄─原─種植─下種宜甲子庚子壬寅辛巳黄道開成日<lb/>
二月上旬為上時三月上旬為中時四月上旬為下時<lb/>
至五六月止可種藏瓜耳藏瓜皮厚可收藏者預先將<lb/>
畦劚數遍以土熟為度加熟糞一層又翻轉以耙耬平<lb/>
水飲足將子用軟布包裹水濕生芽出天晴日中種子<lb/>
<pb n="KR3i0044_WYG_019-7a"/>
於内掩以浮土二指厚每晨以清糞水灌澆俟苗長茂<lb/>
帶土移栽苗大發旺用竹刀開其根跗間納大麥一粒<lb/>
結瓜碩大而乆栽苗之畦修治與上同糞要熟而細一<lb/>
切草根須去盡　─收子─取生數葉即結瓜者謂之本母<lb/>
子留至極熟摘下截去兩頭取中央者洗淨晾乾置乾<lb/>
燥處勿令浥濕浥濕則難生　─衛瓜─瓜生蟻用羊骨引<lb/>
至旁棄去瓜中黄甲小蟲喜食瓜葉宜以緜兜罥去<lb/>
瓜忌香尤忌麝香一觸之輙痿死一法瓜旁種葱蒜能<lb/>
<pb n="KR3i0044_WYG_019-7b"/>
辟麝─藏瓜─淋過灰曬乾藏瓜茄至冬如新─製用─新<lb/>
摘瓜開作兩片將子與瓤去淨鹽醃二三日晾乾入滷<lb/>
醬掩十餘日滚水候冷洗淨晾乾入好麪醬醃極嫩黄<lb/>
瓜整醃之尤肥羙茄同此　又法黄瓜茄不拘多少先<lb/>
用醬黄鋪在缸内次以鮮瓜茄鋪一層鹽一層又下醬<lb/>
黄一層瓜茄一層鹽一層如此層層相醃五七宿烈日<lb/>
曬之欲作乾瓜取出曝之不必用水<lb/>
　　南瓜<lb/>
<pb n="KR3i0044_WYG_019-8a"/>
原─南瓜附地蔓生莖麤而空有毛葉大而綠亦有毛開<lb/>
黄花結實形横圓而竪扁色黄有白紋界之微凹煮熟<lb/>
食味麪而膩亦可和肉作羮又有畨南瓜實之紋如南<lb/>
瓜而色黑綠蔕頗尖形似葫蘆二瓜皆不可生食　─増<lb/>
本草─南瓜四月生苗引蔓甚繁一蔓可延十餘丈節節<lb/>
有根近地即著葉狀如蜀葵大如荷葉花如西瓜花結<lb/>
瓜正圎大如西瓜上有稜如甜瓜一本可結數十顆其<lb/>
色或綠或黄或紅子如冬瓜子肉厚色黄─農桑通訣<lb/>
<pb n="KR3i0044_WYG_019-8b"/>
浙中一種隂瓜宜隂地種之秋熟色黄如金皮膚稍厚<lb/>
可藏至春食之如新疑即南瓜也<lb/>
　　絲瓜<lb/>
原─絲瓜一名蠻瓜一名布瓜一名天羅絮一名天絲瓜<lb/>
蔓生莖綠色有稜而光葉如黄瓜葉而大無刺深綠色<lb/>
宜高架喜背陽向陰開大黄花<hi>五出微似胡瓜花蘂瓣俱黄</hi>少以鹽<lb/>
清可㸃茶結實狀如瓜有短而肥者有長而瘠者<hi>瓜大寸許</hi>
<hi>長一二尺或三四尺深綠色有皺㸃瓜首如鱉首</hi>嫩者煮熟加薑醋食同雞鴨<lb/>
<pb n="KR3i0044_WYG_019-9a"/>
猪肉炒食佳不可生食性冷解毒多食敗陽九月將老<lb/>
者取子留作種瓤絲如網可滌器<lb/>
集藻─七言絶句─増─宋杜北山詠絲瓜─寂寥籬戶入泉聲<lb/>
不見山容亦自清數日雨晴秋草長絲瓜沿上瓦牆生<lb/>
　─趙梅隠詠絲瓜─黄花褪束綠身長白結絲包困曉霜<lb/>
虛瘦得来成一捻剛偎人面染脂香<lb/>
　　冬瓜<hi>呼東瓜者非</hi>
原─冬瓜一名白瓜一名水芝一名地芝<hi>見廣雅</hi>一名蔬□<lb/>
<pb n="KR3i0044_WYG_019-9b"/>
在處蒔之附地蔓生莖麤如指有毛中空葉大而青有<lb/>
白毛如刺開白花實生蔓下長者如枕圎者如斗皮厚<lb/>
有毛初生青綠經霜則青皮上白如塗粉肉及子亦白<lb/>
八月斷其梢簡實小者摘去止留大者五六枚經霜乃<lb/>
熟十月足收之味甘微寒性急善走除小腹水脹利小<lb/>
便止渇益氣除滿耐老去頭靣熱鍊五臟有熱病者宜<lb/>
食陰虛及患寒疾人久病人忌之霜降後方可食不然<lb/>
成反胃病　─増─本草─其瓤謂之瓜練白虛如絮可以浣<lb/>
<pb n="KR3i0044_WYG_019-10a"/>
練衣服其子謂之瓜犀在瓤中成列<lb/>
彚考─増─清異錄─果中子繁者惟夏瓜冬瓜石榴故嗜果<lb/>
者目瓜為百子甕─瀛厓勝覽─蘇門荅刺國東瓜久留<lb/>
不敗　─學圃餘疏─天下結實大者無若冬瓜味雖不甚<lb/>
佳而性溫可食─廣東志─崑<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>山冬瓜延蔓蒼藤徑寸<lb/>
實長三四丈大踰圍<lb/>
集藻─七言絶句─増─宋鄭安曉詠冬瓜─翦翦黄花秋復春<lb/>
霜皮露葉䕶長身生来籠統君休笑腹裏能容數百人<lb/>
<pb n="KR3i0044_WYG_019-10b"/>
别錄─原─種植─齊民要術─種冬瓜法傍墻陰地作區圍二<lb/>
尺深五寸以熟糞及土相和正月晦日種既生以柴木<lb/>
倚牆令其緣上旱則澆之　冬瓜十月區種如區種瓜<lb/>
法冬則推雪著區上為堆潤澤肥好乃勝春種　─收藏<lb/>
宜髙燥處忌近鹽醋及掃箒雞大觸犯與芥子同安置<lb/>
可經年不壊　─收子─瓜蔕灣曲貼肉者雌瓜也俟極老<lb/>
取子收高燥處勿浥濕留作種　─製用─荆楚嵗時記─七<lb/>
月採瓜犀為面脂瓤亦可作澡豆　─齊民要術─冬瓜削<lb/>
<pb n="KR3i0044_WYG_019-11a"/>
去皮子于芥子醬中或羙豆醬中藏之佳　─増─齊民要<lb/>
術─瓜芥菹用冬瓜切長三寸廣一寸厚二分芥子少與<lb/>
胡芹子合熟研去滓與好酢鹽之下瓜唯久益佳也<lb/>
食經藏梅瓜法先取霜下老白冬瓜削去皮取肉方正<lb/>
薄切如手版細施灰羅瓜著上復以灰覆之煮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>皮烏<lb/>
皮梅汁器中細切瓜令方三分長二寸熟煠之以投梅<lb/>
汁數月可食以醋石榴子著中並佳也　─物類相感志<lb/>
夏月衣蒸以冬瓜汁浸洗其跡自去─原─多能鄙事─蜜<lb/>
<pb n="KR3i0044_WYG_019-11b"/>
煎經霜老冬瓜去皮及近瓤者用近皮肉切片沸湯焯<lb/>
過放冷以石灰湯浸一宿去灰水以蜜放銀石器内熬<lb/>
熟下瓜片微煎漉出别用蜜煎候瓜色微黄傾出待冷<lb/>
以磁礶收煉蜜養之　蒜冬瓜以老者去皮瓤切作一<lb/>
指濶白礬石灰煎湯焯過溫水泡去灰氣控乾每斤用<lb/>
鹽二兩蒜瓣三兩同擣碎拌冬瓜裝入磁器添熬過好<lb/>
醋浸之　冬瓜仁七升絹袋盛投三沸湯中須臾取出<lb/>
曝乾如此三度清苦酒漬一宿曝乾為末日服方寸匕<lb/>
<pb n="KR3i0044_WYG_019-12a"/>
能令人肥恱眀目延年不老又法取子三五升去皮為<lb/>
丸空心日服三十丸令人白淨如玉又能補肝眀目治<lb/>
男子五勞七傷　恱澤面容白瓜仁五兩桃花四兩白<lb/>
楊皮二兩為末食後白湯服方寸匕日三服欲白加瓜<lb/>
仁欲紅加桃花三十日面白五十日手足俱白一方有<lb/>
橘皮無楊皮　跌撲傷損用乾冬瓜皮一兩真牛皮膠<lb/>
一兩剉入鍋内炒存性研末每服五錢好酒熱服仍飲<lb/>
酒一甌厚蓋取微汗其痛即止　損傷腰痛冬瓜皮燒<lb/>
<pb n="KR3i0044_WYG_019-12b"/>
研酒服一錢<lb/>
　　壺盧<hi>本草云壺酒器盧飲器此物各象其形故名俗作葫蘆</hi>
増─本草─壺盧一名瓠瓜一名匏瓜<hi>圓者曰匏亦曰瓢</hi>─原─葫蘆<lb/>
匏也一名藈姑蔓生莖長須架起則結實圎正亦有就<lb/>
地生者大小數種有大如盆盎者有小如拳者有柄長<lb/>
數尺者有中作亞腰者莖韌有絲如筋葉圓有小白毛<lb/>
面青背白開白花有甘苦二種甘者性冷無毒利水道<lb/>
止消渴苦者有毒不可食惟可佩以渡水陸農師曰項<lb/>
<pb n="KR3i0044_WYG_019-13a"/>
短大腹曰瓠<hi>長如越瓜首尾如一者</hi>細而合上曰匏<hi>無柄而圓大形扁者</hi>似<lb/>
匏而肥圓者曰壺<hi>匏之有短柄大腹者</hi>　─増─本草─李時珍曰長瓠<lb/>
懸瓠<hi>瓠之一頭有腹長柄者仐人以為茶酒瓢</hi>壺盧瓠瓜蒲盧<hi>細腰者今之藥壺盧廣志</hi>
<hi>謂之約腹壺亦有大小二種</hi>名狀不一其實一類各色也處處有之<lb/>
但有遲早之殊並以正月下種生苗引蔓延縁其葉似<lb/>
冬瓜葉而稍團有柔毛嫩時可食五六月開白花結實<lb/>
白色大小長短各有種色瓤中之子齒列而長謂之瓠<lb/>
犀<hi>爾雅云瓠棲瓣注云瓠中瓣也</hi>
<pb n="KR3i0044_WYG_019-13b"/>
彚考─増─詩弼風─匏有苦葉─疏─匏葉少時可為羮今河南<lb/>
及揚州人恒食之八月中堅强不可食故云苦葉　─原<lb/>
豳風─八月斷壺　─小雅─南有樛木甘瓠纍之　幡幡瓠<lb/>
葉采之亨之　─大雅─酌之用匏　─増─禮記月令─仲冬行<lb/>
秋令則瓜瓠不成　─郊特牲─器用陶匏以象天地之性<lb/>
也　─周禮地官─場人掌國之場圃而樹之果蓏珍異之<lb/>
物─注─蓏瓜瓠之屬─原─論語─吾豈匏瓜也哉焉能繫而<lb/>
不食　増─晉書杜預傳─預初攻江陵吳人知預病癭憚<lb/>
<pb n="KR3i0044_WYG_019-14a"/>
其智計以瓠繫狗頸示之　─南齊書卞彬傳─彬性飲酒<lb/>
以瓠壺瓢勺杬皮為肴著帛冠十二年不改易以大瓠<lb/>
為火籠什物多諸詭異自稱卞田居婦為傅蠶室　─梁<lb/>
書蕭琛傳─始琛在宣城有北僧南度惟齎一葫蘆中有<lb/>
漢書序傳僧曰三輔舊老相傳以為班固真本琛固求<lb/>
得之　─北齊書武成胡后傳─后母范陽盧道約女初懐<lb/>
孕有胡僧詣門曰此宅瓠盧中有月既而生后　─唐書<lb/>
柳玭傳─玭嘗述家訓以戒子孫曰余舊府髙公先君兄<lb/>
<pb n="KR3i0044_WYG_019-14b"/>
弟三人俱居清列非速客不二羮胾夕食齕蔔瓠而已<lb/>
皆保重名扵世　─管子─六畜育扵家瓜瓠葷菜百果備<lb/>
具國之富也─原─莊子─恵子謂莊子曰魏王貽我大瓠<lb/>
之種我樹之成而實五石以盛水漿其堅不能自舉也<lb/>
剖之以為瓢則瓠落無所容非不呺然大也吾為其無<lb/>
用而掊之莊子曰夫子固拙于用大矣子有五石之瓠<lb/>
何不慮以為大樽而浮乎江湖而憂其瓠落無所容則<lb/>
夫子猶有蓬之心也夫─増─韓非子─齊有居士田仲者<lb/>
<pb n="KR3i0044_WYG_019-15a"/>
宋人屈榖見之曰榖聞先生之義不恃仰人而食今穀<lb/>
有樹瓠之道堅如石厚而無竅願獻之仲曰夫瓠所貴<lb/>
者謂其可以盛也今厚而無竅則不可剖以盛物而任<lb/>
重如堅石則不可以剖而以斟吾無以瓠為也曰然榖<lb/>
將以欲棄之今田仲不恃仰人而食亦無益人之國亦<lb/>
堅瓠之類也　─鶡冠子─賤生扵無所用中河失船一壺<lb/>
千金─淮南子─百人抗浮不若一人挈而趨─注─浮瓠也<lb/>
　─新序─魏文侯見箕季牆壊不治問其故曰不時又進<lb/>
<pb n="KR3i0044_WYG_019-15b"/>
瓠羮文侯曰牆壊不築敎我無奪民農功貽我瓠羮教<lb/>
我無多歛百姓　─太康地記─朱崖儋耳無水唯種大瓠<lb/>
藤斷其汁用之亦足　─世說─陸士衡初入洛咨張公所<lb/>
宜詣曰劉道真是其一既往劉尚在哀制中性嗜酒禮<lb/>
畢初無他言唯問東吳有長柄壺盧卿得種来否陸兄<lb/>
弟殊失望乃悔往　─記事珠─王筠好弄葫蘆每吟詠則<lb/>
注水扵葫蘆傾已復注若擲之扵地則詩成矣─酉陽<lb/>
雜俎─儋崖種瓠成實率皆石餘　─盧氏雜說─鄭餘慶清<lb/>
<pb n="KR3i0044_WYG_019-16a"/>
儉有重徳一日忽召親朋官數人㑹食衆皆驚朝僚以<lb/>
故相望重皆凌晨詣之至日髙餘慶方出閒話移時諸<lb/>
人皆枵然餘慶呼左右曰處分厨家爛蒸去毛莫拗折<lb/>
項諸人相顧以為必蒸鵞鴨之類逡巡舁臺盤出醬醋<lb/>
亦極香新良久就餐每人前下粟米飯一椀蒸葫蘆一<lb/>
枚相國餐羙諸人強進而罷　─清異錄─瓠少味無韻葷<lb/>
素俱不相宜俗呼淨街槌　─埤雅─瓠葉庶人之菜也菜<lb/>
無微於瓠葉　─原─婦人歸外家外舅姨皆以新葫蘆兒<lb/>
<pb n="KR3i0044_WYG_019-16b"/>
贈之俗云宜長外甥<lb/>
集藻─五言律詩─原─唐杜甫除架─束薪已零落瓠葉轉蕭<lb/>
疎幸結白花了寧辭青蔓除秋蟲聲不去暮雀意何如<lb/>
寒事今牢落人生亦有初　─鄭審酒席賦得匏瓢─華閣<lb/>
與賢開仙瓢自逺来幽林常伴許陋巷亦随囘挂影憐<lb/>
紅壁傾心向綠杯何曽斟酌處不使玉山頽　─増─元范<lb/>
梈種瓠─或言種瓠蔓長必翦其標乃實余齊所種因樹<lb/>
為架蔓縁不已果多虗花欲去之慮傷其凌霄之意因<lb/>
<pb n="KR3i0044_WYG_019-17a"/>
賦五言為之解嘲云豈是階庭物支離亦自竒已殊凡<lb/>
草蔓綴得好花枝帶雨寧無實凌霄必有為啾啾羣鳥<lb/>
雀從汝踏多時　─秋後瓠果成一實輪囷可愛余嘉其<lb/>
晚成而不羣荅賦云─嘉瓠吾所愛孤髙更可人不虚種<lb/>
植意終繫發生神有葉誠藏用無容豈識真眀年應見<lb/>
汝衆子亦輪囷<lb/>
七言律詩─増─金麻九疇三弟手植瓢材且有詩予亦戲<lb/>
作─為愛胡盧手自栽弱條柔蔓漸縈囘素花飄後初成<lb/>
<pb n="KR3i0044_WYG_019-17b"/>
實碧蔭濃時可數枚試問老禪藤繳去何如㳺子杖挑<lb/>
来早知瓠落終無用只合江湖養不才<lb/>
五言絶句─増─眀髙啓摘瓠─輪囷卧霜露秋曉摘初歸自<lb/>
笑詩人骨何由似爾肥<lb/>
七言絶句─増─宋楊萬里─笑殺桑根甘瓠苗亂他桑葉上<lb/>
他條向人更逞廋藏巧却到桑梢挂一瓢<lb/>
詩散句─増─宋孝武帝─匏漿調秋葉　─唐李白─魯叟悲匏<lb/>
瓜　─朱慶餘─荒蔓露青匏　─宋陸㳺─家園瓜瓠漸輪囷<lb/>
<pb n="KR3i0044_WYG_019-18a"/>
　─元王逢─籬落緣雲瓠子肥─眀僧道衍─嫩瓠肥白纔<lb/>
燖豝<lb/>
别錄─増─國語─諸侯伐秦及涇莫濟叔向見叔孫穆子穆<lb/>
子曰豹之業及匏有苦葉矣不知其他叔向退召舟虞<lb/>
與司馬曰夫苦匏不材與人共濟而已是行也魯人以<lb/>
莒子先濟諸侯從之　─蜀志張裔傳─裔為益州太守雍<lb/>
闓曰張府君如瓠壺外雖澤而内實麤　─唐書禮樂志<lb/>
有葫蘆笙簫　─博物志─庭州㶚水以金銀鐵器盛之皆<lb/>
<pb n="KR3i0044_WYG_019-18b"/>
漏唯瓠葉不漏　─酉陽雜俎─瓠牛踐苗則子苦　─爾雅<lb/>
翼─天之匏瓜星一名天雞在河鼓東曹植洛神賦歎匏<lb/>
瓜之無匹兮詠牽牛之獨處阮瑀止慾賦曰傷匏瓜之<lb/>
無偶悲織女之獨勤則古稱匏瓜皆謂星爾　─原─種植<lb/>
葫蘆冬瓜茄瓠瓠子黄瓜菜瓜俱宜天晴日中下種每<lb/>
晨以清糞水澆之二月下旬栽則五月中旬結實若三<lb/>
月種則太遲矣種法正月預以糞和灰土實填作一坑<lb/>
候土發過熱篩過以盆盛土種諸子常灑水日曬暖夜<lb/>
<pb n="KR3i0044_WYG_019-19a"/>
收暖處候生甲時分種于肥地常以清糞水灌澆上用<lb/>
低柵蓋之待長帯土移栽俟引蔓結子子外之條掐去<lb/>
之凡留子初生二三子不佳取第四五者留之每科留<lb/>
三枚即足餘旋食之　種大葫蘆正月中掘地作坑深<lb/>
數尺或至一丈填實油蔴菉荳爛草葉一層糞土一層<lb/>
如此數重向上一尺餘糞土填之坑方四五尺每坑只<lb/>
種十餘顆二月下子待生長尺許㨂擇肥好者四莖每<lb/>
兩莖相縛著一處仍以竹刀刮去半邉以物纒住以牛<lb/>
<pb n="KR3i0044_WYG_019-19b"/>
糞黄泥封之一如接樹法裹待生做─處只留一頭取<lb/>
此兩莖亦如前法四根合作一根長大只留一根待結<lb/>
葫蘆只揀取兩箇周正好大者餘俱去之依此葫蘆極<lb/>
大每箇可盛一石　長頸葫蘆如前法如欲將長頭打<lb/>
結待葫蘆生成趁嫩時將其根下土挖去一邊却輕擘<lb/>
開根頭掗入巴豆肉一粒在根裏仍將土罨其根俟二<lb/>
三日通根藤葉俱輭敝欲死却任意將葫蘆結成或縧<lb/>
環等式仍取去根中巴豆照舊培澆過數日復鮮如故<lb/>
<pb n="KR3i0044_WYG_019-20a"/>
俟老收之　─増─物類相感志─葫蘆照水種自正　─原製<lb/>
用─崔豹古今注─匏瓠也壺盧瓠之無柄者也瓠有柄者<lb/>
懸瓠可以為笙曲沃者尤善秋乃可用之則漆其裏瓢<lb/>
亦瓠也瓠其總瓢其别也　─増─嶺表錄異─胡盧笙交趾<lb/>
人多取無柄之瓠割而為笙上安十三簧吹之音韻清<lb/>
響雅合律吕　─記事珠─唐世風俗貴重葫蘆醬桃花醋<lb/>
　─逢原記─李適之酒器有瓠子巵─原─埤雅─匏苦瓠甘<lb/>
酌酒冬盛則暖夏盛則寒　─増─埤雅─壺性善浮要之可<lb/>
<pb n="KR3i0044_WYG_019-20b"/>
以渉水南人謂之要舟　─爾雅翼河汾之寳有曲沃之<lb/>
懸匏焉良工取以為笙　─瀛厓勝覽─古俚國以葫蘆為<lb/>
樂器　─原─王氏農書─匏之為用甚廣大者可煮作素羮<lb/>
可和肉煮作葷羮可蜜煎作果可削條作乾小者可作<lb/>
盒盞長柄者可作噴壺亞腰者可盛藥餌苦者可治病<lb/>
　瓠之為物也纍然而生食之無窮烹餁咸宜最為佳<lb/>
蔬種得其法則其實碩大小之為瓠杓大之為盆盎膚<lb/>
瓤可以喂猪犀瓣可以灌燭舉無棄材濟世之功大矣<lb/>
<pb n="KR3i0044_WYG_019-21a"/>
　─農桑撮要─做葫蘆茄乾茄削片葫蘆匏子削條曬乾<lb/>
收依做乾菜法　─千金月令冬至日取葫蘆盛葱根莖<lb/>
汁埋于庭中夏至發開盡為水以漬金玊銀石青各三<lb/>
分自消曝乾如飴可休糧久服神仙名曰金液漿<lb/>
　　瓠子<lb/>
原─瓠子江南名扁蒲就地蔓生處處有之苗葉花俱如<lb/>
葫蘆結子長一二尺夏熟亦有短者麤如人肘中有瓤<lb/>
兩頭相似味淡可煮食不可生噉夏月為日用常食至<lb/>
<pb n="KR3i0044_WYG_019-21b"/>
秋則盡不堪久留性冷無毒除煩止渇治心熱利水道<lb/>
調心肺治石淋吐蛔蟲壓丹石毒<lb/>
　　茄子<lb/>
原─茄子一名落蘇<hi>酉陽雜俎云錢王有子跛足以聲相近故呼落蘇</hi>一名小菰<lb/>
<hi>見晉書先蠶儀注</hi>一名崑崙瓜<hi>見大業拾遺錄云改呼茄子為崑崙紫瓜清異錄云人間但名</hi>
<hi>崑味</hi>有紫青白三種老則黄如金来自暹羅紫者又名紫<lb/>
膨脝<hi>說本黄庭堅</hi>白者又名銀茄又一種白者名渤海茄形<lb/>
圓有蔕有蕚大者如甌又一種白花青色稍扁一種白<lb/>
<pb n="KR3i0044_WYG_019-22a"/>
而扁謂之番茄此物宜水勤澆多糞則味鮮嫩自小至<lb/>
大生熟皆可食又可曬乾冬月用如地瘠少水者生食<lb/>
之刺人㗋一種水茄形稍長亦有紫青白三色根細末<lb/>
大甘而多津可止渇此種尤不可缺水與糞此數種在<lb/>
在有之味甘寒丹溪謂茄屬土甘而降火莖麤如指紫<lb/>
黑有刺葉如蜀葵葉亦紫黑有刺開花時摘其葉布通<lb/>
衢規以灰令人物踐踏之則子繁俗名嫁茄熟者食之<lb/>
厚腸胃火炙食之甚羙北方以為常食南人不敢生食<lb/>
<pb n="KR3i0044_WYG_019-22b"/>
云動氣發瘡及痼痰患冷氣人忌用秋後茄發眼疾<lb/>
増─本草─株髙三四尺葉大如掌自夏至秋開紫花五瓣<lb/>
相連五稜如縷黄蘂綠蔕蔕包其茄茄中有瓤瓤中有<lb/>
子子如脂麻有團如栝樓者有長四五寸者<lb/>
彚考─増─南史蔡樽傳─樽為吳興太守不飲郡井齋前自<lb/>
種白莧紫茄以為常餌詔褒其清　─嶺表錄異交嶺茄<lb/>
樹經冬不凋有二三年漸成大樹者其實如瓜也　─拾<lb/>
遺記─淇漳之鱧脯以青茄─原─水經注─石頭對西蔡浦<lb/>
<pb n="KR3i0044_WYG_019-23a"/>
長百里上有大荻浦下有茄子浦　─酉陽雜俎─有新羅<lb/>
種色稍白形如雞卵西眀寺僧造𤣥院中有其種　─増<lb/>
酉陽雜俎─茄子本蓮莖名革遐反今呼茄未知所自成<lb/>
式因就節下食有茄子數蔕偶問張周封故事張云一<lb/>
名落蘇事具本草嶺南茄子宿根成樹高五六尺姚向<lb/>
曽為南選使親見之　─真臘風土記─蔬菜有葱芥韭茄<lb/>
瓜西瓜王瓜瓜茄正月間即有之茄樹有經數年不除<lb/>
者　─容齋随筆─浙西常茄皆皮紫其白者為水茄江西<lb/>
<pb n="KR3i0044_WYG_019-23b"/>
常茄皆皮白其紫為水茄亦一異也<lb/>
集藻─頌─原─宋張舜民茄子頌─身累百贅頸附千疣採之<lb/>
不勤茹之頗柔<lb/>
五言律詩─増─明董其昌詠紫茄五首─何物崑崙種曽經<lb/>
御苑題似葵能衛足非李亦成蹊落實尋常味攀條徑<lb/>
寸低玉盤如可薦寧復悵雲泥　欲辨嘉蔬種應同藿<lb/>
食人纍垂貪結子低矮巧藏身被壠千苞赤連畦萬顆<lb/>
勻清齋頻擷取老圃未生嗔　纂纂稱天茁芊芊見土<lb/>
<pb n="KR3i0044_WYG_019-24a"/>
毛知非豐嵗寳聊佐腐儒饕落處寧為瓠投来頗似桃<lb/>
米家圗矮樹怪爾矗雲高卑棲性所便尺五即為天<lb/>
每帶胭脂色来登玳瑁筵江蓴下豉羙蒟醬㸃庖鮮能<lb/>
誤青鞋客忙趨過邵田　不敢怨無詩秋當詠菊時封<lb/>
闗丸可弄覆餗印何纍槐國分陰近僬僥假蓋遲誰知<lb/>
謙吉意更好助觀頤<lb/>
五言絶句─増─眀吳寛題畫茄─種茄糞壤中地力亦易竭<lb/>
厥狀雖不同難將味分别<lb/>
<pb n="KR3i0044_WYG_019-24b"/>
七言絶句─原─宋黄庭堅謝楊履道送銀茄四首─藜藿盤<lb/>
中生精神珍蔬長蔕色勝銀朝来鹽醯飽滋味已覺瓜<lb/>
瓠謾輪囷　君家水茄白銀色殊勝埧裏紫彭亨蜀人<lb/>
生疎不下著君與北人俱眼眀　白金作顆非椎成中<lb/>
有萬粟嚼輕氷戎州夏畦少蔬供感君来飯在家僧<lb/>
畦丁收盡垂露實葉底猶藏十二三待得銀包已成榖<lb/>
更當乞種過江南　─増─鄭安曉─青紫皮膚類宰官光圎<lb/>
頭腦作僧看如何緇俗偏同嗜入口原来總一般　─元<lb/>
<pb n="KR3i0044_WYG_019-25a"/>
錢選題秋茄圗─憶昔毘山愛寫生瓜茄任我筆縱横自<lb/>
憐老去翻成拙學圃今猶學不成　─眀陳憲章荅送茄<lb/>
瓜─兩頭肥綠壓肩斜五月江園始送瓜童子近前與翁<lb/>
語小籃瓜底是新茄　同將形色委人間竊比髙松一<lb/>
鶴閑口腹累人都未免茄瓜籃裏又詩還<lb/>
詩散句─増─梁沈約─紫茄紛爛熳─唐栁宗元─珍蔬折五<lb/>
茄　─元方囘─茄藤宜硬地　─宋張耒─映葉乳茄濃黛抹<lb/>
别錄─増─白獺髄─趙希倉倅紹興日令庖人造燥子茄子<lb/>
<pb n="KR3i0044_WYG_019-25b"/>
欲書判食單問㕔吏茄字吏曰草頭下著加即援筆書<lb/>
草下用家字乃蒙字郡人目曰燥子蒙　─原─種植─二月<lb/>
下子須肥熟地常澆灌之俟四五葉帯土移栽相離尺<lb/>
許根宜築實虗則風入難活區土不宜有浮土恐雨濺<lb/>
泥汚葉則萎而不茂宜天晴栽鋤治培壅功不可缺<lb/>
王氏農書─茄視他菜最耐久供膳之餘糟鹽豉醋無所<lb/>
不宜須廣種之　─務本新書─茄開花斟酌窠數削去枝<lb/>
葉再長晚茄　─老圃常談─種茄二十科糞壅得所可供<lb/>
<pb n="KR3i0044_WYG_019-26a"/>
一人食　─増─種樹書─種茄子時初見根處擘開納硫黄<lb/>
一星以泥培之結子倍多其大如盞味甘而益人　茄<lb/>
著五葉因雨栽之　─原─收種─九月黄熟時摘取擘四瓣<lb/>
或六瓣曬極乾懸之房内或向陽處勿浥濕臨種時水<lb/>
泡取子淘浄去其浮者─製用─糖醋茄新嫩茄切三角<lb/>
沸湯煠過麤布包壓乾鹽醋醃一宿曬乾薑陳皮蒔蘿<lb/>
茴香紫蘇為末拌勻煎滚糖醋澆曬乾收貯用時以湯<lb/>
泡過香油煠用　糟茄天晴日停午摘嫩茄去蔕用沸<lb/>
<pb n="KR3i0044_WYG_019-26b"/>
湯焯過候冷以軟帛拭乾每十觔用鹽二十兩飛過白<lb/>
礬末秤一兩酒糟十觔拌勻入罈泥封久而茄色愈黄<lb/>
透不黑　食香茄切小塊每觔用鹽四兩以食香同茄<lb/>
拌勻醃一二日控乾日曬晩復入滷水如此三五次收<lb/>
貯　醬茄九月間將好嫩茄去蔕酌量用鹽醃五日去<lb/>
水别用市醬醃五七日其水盡去揩乾曬一日方可入<lb/>
好醬内　蒜茄深秋摘下茄去蔕揩淨用常醋一椀水<lb/>
一椀合煎微沸將茄煠過控乾搗蒜并鹽和冷定醋水<lb/>
<pb n="KR3i0044_WYG_019-27a"/>
拌勻納磁罈　蝙蝠茄嫩茄切四瓣滚湯煮將熟搨好<lb/>
醬上俟稍鹹取出加椒末麻油入籠蒸香籠内托以厚<lb/>
麪餅盛油　芥末茄嫩茄切條不洗曬乾多著油鍋内<lb/>
加鹽炒熟入磁盆内攤冷用乾芥末拌和磁礶收　燒<lb/>
茄乾鍋内每油三兩擺去蔕茄十箇盆蓋燒候軟如泥<lb/>
入鹽醬料物麻杏泥拌入蒜尤佳　鵪鶉茄嫩者切細<lb/>
縷焯過控乾以鹽醬椒蒔茴橘杏甘草紅豆研細末拌<lb/>
曬蒸收用時以湯泡蘸香油煠用　茄大切三片小二<lb/>
<pb n="KR3i0044_WYG_019-27b"/>
片用河水浸半時撈入鍋内加鹽用水煮一滚取出曬<lb/>
至晚仍入原湯再煮一滚留鍋内眀早後煮一滚再曬<lb/>
至晚如前再煮以湯盡為度曬至極乾入罈内收　─増<lb/>
物類相感志─茄子以爐灰藏之可至四五月　─靈苑方<lb/>
腸風下血用經霜茄連蔕燒存性為末每日空心溫酒<lb/>
服二錢　─圗經本草─腰脚風血積冷筋急拘攣疼痛者<lb/>
取茄子五十觔切洗以水五斗煮取濃汁濾去滓更入<lb/>
小鐺中煎至一升以来即入生粟粉同煎令稀稠得所<lb/>
<pb n="KR3i0044_WYG_019-28a"/>
取出捜和更入麝香硃砂末同丸如梧子大每日用秫<lb/>
米酒送下三十丸近暮再服一月乃瘥<lb/>
　　<hi>附錄</hi>苦茄<lb/>
増─本草─陳藏器曰苦茄野生嶺南樹小有刺子塗癰腫<lb/>
根亦可作湯浴主治瘴氣<lb/>
　　緬茄<lb/>
原─滇南雜記緬茄出緬甸大而色紫蔕圎整蠟色者佳<lb/>
今㑹城絶不可得多以小者於蔕上刻人物鳥獸之形<lb/>
<pb n="KR3i0044_WYG_019-28b"/>
殊殺風景過滇中者多市之而滇中人亦以此贈逺<lb/>
集藻─五言絶句─増─宋劉子翬─緬甸實如瓜垂金粲秋色<lb/>
誰刻紫瓊瑶玲瓏投逺客<lb/>
　　土菌<lb/>
増─爾雅─中馗菌─注─地蕈也似盖今江東名為土菌亦曰<lb/>
馗厨可啖　─本草─李時珍曰中馗神名又槌名也此菌<lb/>
若繖其狀如槌及中馗之帽故以名之　土菌一名杜<lb/>
蕈一名地蕈一名菰子一名地雞一名獐頭氣味甘寒<lb/>
<pb n="KR3i0044_WYG_019-29a"/>
陳藏器曰地生者為菌木生者為檽江東人呼為蕈凡<lb/>
菌從地中出者皆主瘡疥牛糞上黑菌尤佳若燒灰地<lb/>
上經秋雨生菌重臺者名仙人帽大主血病菌冬春無<lb/>
毒夏秋有毒有蛇蟲從下過也夜中有光者欲爛無蟲<lb/>
者煮之不熟者煮訖照人無影者上有毛下無紋者仰<lb/>
卷赤色者並有毒孟詵曰菌子槐樹上者良野田中者<lb/>
有毒汪頴曰凡煮菌投以薑屑飯粒若色黒者殺人否<lb/>
則無毒　又鬼盖叢生垣墻下旦生暮死一名地盖一<lb/>
<pb n="KR3i0044_WYG_019-29b"/>
名朝生即今鬼繖一名鬼屋　地芩生腐木積草處大<lb/>
雨生盖黄白色四月采之　鬼筆生糞穢處頭如筆紫<lb/>
色名朝生暮落花─陳仁玉菌譜─合蕈<hi>生韋羌山寒極雪收春氣欲動</hi>
<hi>土鬆芽活此菌候也菌質外褐色肌理玉潔芳薌韵味一發釜鬵聞百歩外盖菌多種例柔羙皆無香獨合蕈</hi>
<hi>香與味稱合蕈始名舊傅昔嘗上進標以台蕈上遙見誤讀因承誤云孟溪山中亦同時産惟蕈柄髙無香氣</hi>
<hi>土人以是别于韋𦍑焉</hi>稠膏蕈<hi>生孟溪山秋中霏雨零露浸釀山膏木腴䔒為菌花戢戢多生山絶</hi>
<hi>頂髙樹杪初如蕊珠圓瑩類輕酥滴乳淺黄白色味尤甘勝已乃傘張大㡬掌味頓渝矣春時亦間生不能多</hi>
<hi>稠膏得名土人謂稠木膏液所生耳合蕈他邦猶或有之此菌獨此山所産故尤可貴煮法當徐下鼎瀋伺涫</hi>
<pb n="KR3i0044_WYG_019-30a"/>
<hi>沸漉起謹勿七撓撓則涎腥不可食性参和衆味而特全于酒烹齊既調温厚滑甘或欲致逺則復湯蒸熟貯</hi>
<hi>之瓶罌然其味去出山逺也</hi>栗殻蕈<hi>寒氣至稠膏將盡栗/殻色者則其續也</hi>松蕈<hi>生松陰採</hi>
<hi>無時</hi>竹蕈<hi>生竹根/味極甘</hi>麥蕈<hi>多生溪邉沙壤鬆土中俗名麥丹蕈未詳味殊羙絶類北方摩姑</hi>
玉蕈<hi>生山中初寒時色潔晳可愛故名玉然作羮微韌俗名寒蒲蕈</hi>黄蕈<hi>叢生山中梔鬱黄色俗名</hi>
<hi>黄纉又有名黄㹠者性峭硬有味</hi>紫蕈<hi>頳紫色亦山中産俗/名紫富蕈品為下</hi>四季蕈<hi>生林</hi>
<hi>木中味甘而肌理麤峭不入品</hi>鵞膏蕈<hi>生高山狀類鵞子久乃繖開味殊甘滑不謝稠膏然與杜蕈相</hi>
<hi>亂杜蕈者生土中俗言毒蜇氣所成食之殺人甚羙有惡宜在所黜凡中其毒者必笑解之宜以苦茗雜白礬</hi>
<hi>勻新水併咽之無不立愈</hi>　─潘之恒廣菌譜─杉菌<hi>出宜州生積年杉木上狀若菌採無</hi>
<pb n="KR3i0044_WYG_019-30b"/>
<hi>時</hi>皁角蕈<hi>生皁樹上/不可食</hi>香蕈<hi>香蕈生桐栁枳椇木上紫色者名香蕈字从草从覃覃延</hi>
<hi>也蕈味雋永有覃延之意</hi>天花蕈<hi>即天花菜出五臺山形如松花而大于斗香氣如蕈白色食之甚羙</hi>
蔴菰蕈<hi>出東淮北山間埋桑楮本于土中澆以米泔待菰生采之長二三寸本小末大白色柔軟其中</hi>
<hi>空虗狀如未開玉簮花俗名雞足蔴菰謂其味狀相似也一種狀如羊肚有蜂窠眼者名羊肚菜</hi>雞㙡<lb/>
蕈<hi>出雲南生沙地間丁蕈也髙脚繖頭土人采烘以充方物按通雅作雞堫雲南志謂之雞葼雞以形言葼</hi>
<hi>者飛而歛足之貌說本楊慎或作蟻㙡以其産處下皆蟻穴貴州志云下有蟻若蜂房狀又名蟻奪</hi>雷蕈<lb/>
<hi>出廣西横州遇雷過即生須疾采之稍遲則腐或老不堪用矣作羮甚羙亦如雞㙡之屬其價並珍</hi>舵菜<lb/>
<hi>即海舶舵上所生菌也亦不多得</hi>竹蓐<hi>即竹菰也草更生曰蓐得溽濕之氣而成本草作竹肉因其味</hi>
<pb n="KR3i0044_WYG_019-31a"/>
<hi>也生慈竹林夏月逢雨滴汁著地涌出如鹿角白色者可食生苦竹枝上如雞子如肉臠者有大毒又曰竹菰</hi>
<hi>生朽竹根節上狀如木耳或紅白色酉陽雜俎云江淮有竹肉大如彈丸味如白雞即此物也惟苦竹生者有</hi>
<hi>毒</hi>雚菌<hi>雚當作萑乃蘆葦之屬讀如桓若音觀乃鳥名或以為鸛屎所化非也今渤海蘆葦澤中鹹鹵</hi>
<hi>地往往有之其菌色白輕虛表裏相似與衆菌不同出滄洲秋雨以時乃有之若天旱久霖即稀日乾者良</hi>
彚考─増─莊子─樂出虗蒸成菌─列子─朽壤之上有菌芝<lb/>
者生于朝死于晦　─吕氏春秋─和之羙者越駱之菌<lb/>
潜夫論─中堂生負苞山野生蘭芷負苞朽木菌也　─博<lb/>
物志─江南諸山郡中大樹斷倒者經春夏生菌謂之椹<lb/>
<pb n="KR3i0044_WYG_019-31b"/>
食之有味而忽毒殺人云此物往往自有毒者或云蛇<lb/>
所著之楓樹生者啖之令人笑而不止治之飲水漿即<lb/>
愈─酉陽雜俎─宋州莆田縣破岡山武宗二年巨石上<lb/>
生菌大如合簣莖及盖黄白色其下淺紅盡為過僧所<lb/>
食云羙倍諸菌　開成元年春成式修竹里私第書齋<lb/>
前有枯紫荆數枝蠧折因伐之餘尺許至三年秋枯根<lb/>
上生一菌大如斗下布五足頂黄白兩暈綠垂裙如鵞<lb/>
鞴高尺餘至午色變黑而死焚之氣如麻香成式嘗置<lb/>
<pb n="KR3i0044_WYG_019-32a"/>
香爐於枿臺每念經門生以為善徴後覽諸志怪南齊<lb/>
吳郡褚思莊素奉釋氏眠扵渠下短柱是柟木去地四<lb/>
尺餘有節大眀中忽有一物如芝生扵節上黄色鮮眀<lb/>
漸漸長數尺數日遂成千佛狀面目爪指及光相衣服<lb/>
莫不完具如金鍱隠起摩之殊軟常以春末生秋末落<lb/>
落時佛形如故但色褐耳至落時其家貯之箱中積五<lb/>
年思莊不復住其下亦無他顯盛闔門夀考思莊父終<lb/>
九十七兄年七十健如壯年─雲仙雜記─齊文宣帝凌<lb/>
<pb n="KR3i0044_WYG_019-32b"/>
虗宴取香菌以供品味有銅釘菌分絲菌─清異錄─菌<lb/>
蕈有一種食之令人得乾笑疾士人戲呼為笑矣乎<lb/>
茅亭夜話─淳化中有民支氏于昭覺寺設齋寺僧市野<lb/>
葚有黑而斑者或黄白而赤者為齋食衆僧食訖悉皆<lb/>
吐瀉亦有死者時有醫人急告之曰但掘地作坑以新<lb/>
汲水投坑中攪之澄清名曰地漿每服一小盞不過再<lb/>
三其毒即解當時甚救得人夫蕈菌之物皆是草木變<lb/>
化生樹者曰蕈生于地者曰菌皆濕氣鬱蒸而生又有<lb/>
<pb n="KR3i0044_WYG_019-33a"/>
生于腐骸毒蛇之上者大而光眀人誤以為靈芝食而<lb/>
速死故書之以警其誤─墨客揮犀─有菌生于朽木或<lb/>
糞壤上其形如瑞芝潔白可愛夜則有光可以鑑物<lb/>
内觀日疏─謝幼貞嗜菌庭中忽生一菌狀如飛鳥沈子<lb/>
玉曰此謂禽芝以處女中單覆之則活煮而食之可數<lb/>
百嵗謝入取中單有隣女乞火跨之翩然飛去謝但歎<lb/>
恨而已　─五臺山記─山盡豫章之材居僧苦其荒塞斧<lb/>
斤不力在在付之一炬樹故名柴木得雨之後精氣怒<lb/>
<pb n="KR3i0044_WYG_019-33b"/>
生菌如斗壯所云天花者也牧兒得一本輙易一縑<lb/>
居山雜志─山中雨後多生菌其一名曰蕈凡有數種惟<lb/>
春末最多八月雖有而不時其小者可食山人饜之而<lb/>
城居不多得也樵童得者負以筠籠多售扵楓橋市郭<lb/>
人爭買之與珍異等以其非植而有故也　─荆溪疏─竹<lb/>
茹蕈也小如錢赤如丹砂生以二月山中所在有之不<lb/>
獨竹下風味極佳當為伊蒲第一<lb/>
集藻─序─増─宋陳仁玉菌譜序─芝菌皆氣茁也靈華三秀<lb/>
<pb n="KR3i0044_WYG_019-34a"/>
稱瑞尚矣朝菌晦朔莊生訕之至若儔其食品古則未<lb/>
聞自商山茹芝而五臺天花亦甲羣彚仙居界台栝叢<lb/>
山峻㧞仙靈所宫爰産異菌林居巖栖者左右芼之固<lb/>
藜莧之至腴蓴葵之上瑞比或以羞王公登玉食自有<lb/>
此山即有此菌未有此遇也遇不遇無與菌事繄欲盡<lb/>
菌性而䆒其用第其品作菌譜<lb/>
文賦散句─増─漢張衡思𤣥賦─咀石菌之流英　─魏嵇康<lb/>
荅難養生論─金丹石菌　─周庾信小園賦─連珠細菌長<lb/>
<pb n="KR3i0044_WYG_019-34b"/>
柄寒匏<lb/>
七言古詩─増─宋楊萬里蕈子─空山一雨山溜急漂流桂<lb/>
子松花汁土膏鬆暖都滲入蒸出蕈花團戢戢戴穿落<lb/>
葉忽起立撥開落葉百數十蠟面黄紫光欲濕酥莖嬌<lb/>
脆手輕拾色如鵞掌味如蜜滑似蓴絲無㸃澀傘不如<lb/>
笠釘勝笠香留齒牙麝莫及菘羔楮雞避席揖餐玉茹<lb/>
芝當却粒作羮不可疎一日作腊仍堪貯盈笈　─金朱<lb/>
弁謝崔致君餉天花─三年北饌飽羶葷佳蔬頗憶南州<lb/>
<pb n="KR3i0044_WYG_019-35a"/>
味地菜方為九夏珍天花忽從五臺至崔侯胸中散千<lb/>
卷金甌名相傳雲裔愛山亦如謝康樂得此㩦歸豈容<lb/>
易應憐使館乆寂寥分餉眀眀見深意堆盤初見瑶草<lb/>
瘦鳴齒稍覺瓊枝脆樹雞濕爛慚叩門桑蛾青黄漫趨<lb/>
市赤城菌子立萬釘今日因君不知貴乖龍耳僅免一<lb/>
割沙門業已通三世偃戈息民未有術雖復加餐祗増<lb/>
媿雲山去此縱不逺口腹何容更相累報君此詩永為<lb/>
好捧腹一笑萬事置　─眀史遷菌子詩追和楊廷秀韻<lb/>
<pb n="KR3i0044_WYG_019-35b"/>
松花岡頭雷雨急坡陀流膏漬香汁新泥日蒸氣深入<lb/>
穿苔破蘚釘戢戢如盖如芝萬玉立紫黄百餘紅間十<lb/>
燕支微勻滑更濕頃筐盛之行且拾天随杞菊漫苦澀<lb/>
采歸芼之脫巾笠桑蛾楮雞皆不及嫫姑天花當拱揖<lb/>
鹽豉作羮炊玉粒先生飽飯踏曉日更遣樵青行負笈<lb/>
五言律詩─増─元許有壬沙菌─牛羊膏潤足物産借英華<lb/>
帳脚駢遮地釘頭怒戴沙齋厨供玉食毳索出氊車莫<lb/>
作垂涎想家園有莫邪<lb/>
<pb n="KR3i0044_WYG_019-36a"/>
　　七言律詩─増─宋蘇軾與參寥師行園中得黄耳蕈─遣化<lb/>
　　何時取衆香法筵齋缽久凄凉寒蔬病甲誰能采落葉<lb/>
　　空畦半已荒老楮忽生黄耳菌故人兼致白芽薑蕭然<lb/>
　　放筯東南去又入春山筍蕨鄉<lb/>
　　五言絶句─増─宋朱子紫蕈─誰將紫芝苗種此槎上土便<lb/>
　　學商山翁風餐謝肥羜　─白蕈─聞說閬風苑瓊田産玉<lb/>
　　芝不收雲表露烹瀹詎相宜<lb/>
　　七言絶句─<lb/>
<pb n="KR3i0044_WYG_019-36b"/>
御製天花─靈山過雨萬松青朶朶緗雲摘翠屏玉笈重緘敇<lb/>
　飛騎先調六膳進　慈寧<lb/>
　　増─眀楊慎沐五華送雞㙡─海上天風吹玉芝樵童睡熟<lb/>
　　不曽知仙人住近華陽洞分得瓊英一兩枝<lb/>
　　詩散句─増─宋汪藻─戢戢寸玉嫩纍纍萬釘繁中涵煙霞<lb/>
　　氣外絶沙土㾗下筯極雋永加餐亦平溫　─程俱─驚雷<lb/>
　　發蒸菌自可當夏鱉─蘓軾─筍如玉筯葚如簮強飲且<lb/>
　　為山作主　─黄庭堅─驚雷菌子出萬釘白鵞折掌鱉解<lb/>
<pb n="KR3i0044_WYG_019-37a"/>
甲　─僧北磵─香風薫陶紫芝秀陸地挺特荷錢圓─唐<lb/>
王維─顧乏釘頭菌─劉禹錫─橋柱黏黄菌─張籍─掃窓<lb/>
秋菌落　─朱慶餘─深籬藏白菌─皮日休─頹檐倒菌黄<lb/>
　─宋范成大─栁菌黏枝住　─唐元稹菌生香案正當衙<lb/>
韋莊─㡬處籬懸白菌肥　─宋王安石─濕濕嶺雲生竹菌<lb/>
　─陸㳺─黄耳蕈生齋鉢富　─方岳─雷樹生釘肥勝肉<lb/>
元馬祖常─九秋雷隠菌收釘<lb/>
别錄─増─三餘贅筆─蕈生皆陰濕地風味殊羙然間有毒<lb/>
<pb n="KR3i0044_WYG_019-37b"/>
食之往往殺人近傳一法煮時和燈心草或以銀簮淬<lb/>
之若燈心草與簮色黑即有毒棄之勿食　─野<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>品─用<lb/>
朽桑木樟木楠木截成一尺長叚臘月掃爛葉擇肥陰<lb/>
地和木埋于深畦如種菜法春月用米泔水澆灌不時<lb/>
菌出逐日灌以三次即大如拳采同素菜炒食作脯俱<lb/>
羙木上生者不傷人<lb/>
　　木耳<lb/>
増─本草─木耳一名木檽一名木菌一名木㙡一名樹雞<lb/>
<pb n="KR3i0044_WYG_019-38a"/>
一名木蛾<hi>曰耳曰蛾象形也曰檽以軟濕者佳也曰雞曰㙡因味似也南楚人謂雞為㙡曰菌猶蜠</hi>
<hi>也亦象形也蜠乃貝子之名或曰地生為菌木生為蛾</hi>生朽木之上無枝葉乃濕<lb/>
熱餘氣所生其良毒亦随木性今貨者亦多雜木惟桑<lb/>
栁楮榆之耳為多桑耳<hi>一名桑檽一名桑蛾一名桑雞一名桑黄一名桑臣一名桑上</hi>
<hi>寄生桑檽以下皆軟耳之名桑黄以下皆硬菰之名</hi>槐耳<hi>一名槐檽一名槐菌一名槐雞一名赤雞一名</hi>
<hi>槐蛾此槐樹上菌也當取堅如桑耳者煮漿粥安槐木上草覆之即生蕈</hi>榆耳<hi>八月采之令人不飢按藜</hi>
<hi>床瀋餘云榆肉榆蕈也腴脆無比大者數斤即指此種</hi>柘耳<hi>一名/柘黄</hi>楊櫨耳<hi>出南山</hi>
集藻─五言絶句─増─宋朱子木耳─蔬腸久自安異味非所<lb/>
<pb n="KR3i0044_WYG_019-38b"/>
誇樹耳黑垂𥅆登盤今亦乍<lb/>
詩散句─増─宋汪藻─溪邊卧枯栁雨餘忽生耳<lb/>
别錄─増─齊民要術─作木耳菹法取棗桑榆栁樹邊生尤<lb/>
輭濕者煮五沸去腥汁出置冷水中淨洮又著酢漿水<lb/>
中洗出細縷切訖胡荽葱白下豉汁漿清及酢調和適<lb/>
口下薑椒末甚滑羙<lb/>
　　<hi>附錄</hi>石耳<lb/>
増─本草─石耳一名靈芝生天台四眀河南宣州黄山巴<lb/>
<pb n="KR3i0044_WYG_019-39a"/>
西邊徼諸山石崖土逺望如烟廬山亦有之狀如地耳<lb/>
山僧采曝餽逺洗去沙土作茹勝于木耳<lb/>
集藻─七言古詩─増─宋黄庭堅荅永新宗令寄石耳─飢欲<lb/>
食首山薇渇欲飲潁川水嘉禾令尹清如氷寄我南山<lb/>
石上耳筠籠動浮煙雨姿瀹湯磨沙光陸離竹萌粉餌<lb/>
相發揮芥薑作辛和味宜公庭退食飽下筯杞菊避席<lb/>
遺萍虀鴈門天花不復憶况及桑鵞與楮雞小人藜羮<lb/>
亦易足嘉蔬遣餉荷眷私吾聞石耳之生常在蒼崖之<lb/>
<pb n="KR3i0044_WYG_019-39b"/>
絶壁苔衣石腴風日炙捫蘿挽葛探萬仞側足委骨豺<lb/>
虎宅佩刀買犢劒買牛作民父母今得職閔仲叔不以<lb/>
口腹累安邑我其敢用鮭菜煩嘉禾願公不復甘此鼎<lb/>
免使射利登嵳峩<lb/>
　　<hi>附録</hi>地耳<lb/>
増─本草─地耳一名地踏菰亦石耳之屬生于地者狀如<lb/>
木耳春夏生雨中雨後亟采之見日即不堪味甘寒無<lb/>
毒主眀目益氣　─野菜譜─地踏菜一名地耳雨後采熟<lb/>
<pb n="KR3i0044_WYG_019-40a"/>
食見日則枯沒化為水<lb/>
　　嘉樹菜<lb/>
増─呂氏春秋─餘瞀之南南極之崖有菜其名曰嘉樹其<lb/>
色若碧<lb/>
　　雞候菜<lb/>
増─廣州記─生嶺南似艾二月生苗宜雞羮食之故名味<lb/>
辛溫無毒溫中益氣<lb/>
　　優殿<lb/>
<pb n="KR3i0044_WYG_019-40b"/>
増─南方草木狀─合浦有菜名優殿以豆醬汁茹食之甚<lb/>
香美可食<lb/>
　　葙<lb/>
増─廣志─葙根以為菹香辛<lb/>
　　買菜<lb/>
増─吳志孫皓傳─天紀三年有買菜生工人吳平家高四<lb/>
尺厚三分如枇杷形上廣尺八寸下莖廣五寸兩邊生<lb/>
菜綠色東觀按圖名買菜作平慮草遂以平為平慮郎<lb/>
<pb n="KR3i0044_WYG_019-41a"/>
　　専蹄菜<lb/>
増─吳書─趙咨使魏魏人曰聞江東有専蹄菜作若為食<lb/>
咨曰當得倉鰷以作羮<lb/>
　　芸薇<lb/>
増─拾遺記─咸寧四年立芳蔬園于金墉城東多種異菜<lb/>
有菜名曰芸薇類有三種紫色者最繁味辛其根爛熳<lb/>
春夏葉宻秋蘂冬馥其實若珠五色随時而盛一名芸<lb/>
芝其色紫為上蔬其味辛色黄為中蔬其味甘色青者<lb/>
<pb n="KR3i0044_WYG_019-41b"/>
為下蔬其味醎常以三蔬充御膳其葉可藉飲食以供<lb/>
宗廟祭祀亦止人飢渇宫人採帯其莖葉香氣歴日不<lb/>
歇<lb/>
　　冬風菜<lb/>
増─廣州記─冬風菜陸生宜配肉作羮<lb/>
　　榖菜<lb/>
増─字林─榖菜生水中<lb/>
　　荶菜<lb/>
<pb n="KR3i0044_WYG_019-42a"/>
増─齊民要術─荶菜似蒜生水中<lb/>
　　菹菜<lb/>
増─齊民要術─菹菜紫色有藤<lb/>
　　<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>菜<lb/>
増─齊民要術─<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>菜葉似竹生水旁<lb/>
　　□菜<lb/>
増─齊民要術─繤菜似蕨<lb/>
　　藒菜<lb/>
<pb n="KR3i0044_WYG_019-42b"/>
増─齊民要術─藒菜似蕨生水中<lb/>
　　葟菜<lb/>
増─齊民要術─葟菜似蒜生水邉<lb/>
　　蓶菜<lb/>
増─齊民要術─蓶菜似烏韭而黄<lb/>
　　䓠菜<lb/>
増─齊民要術─䓠菜生水中大葉<lb/>
　　羞菜<lb/>
<pb n="KR3i0044_WYG_019-43a"/>
増─異物志─安南有羞菜蔓生水上甘羙可食人過池中<lb/>
以手指曰爾羞否即時憔悴待其人去漸青如初<lb/>
　　佛土菜<lb/>
増─唐書西域傳─貞觀二十一年有健達王獻佛土菜莖<lb/>
五葉赤華紫鬚<lb/>
　　孟娘菜<lb/>
増─酉陽雜俎─江淮有孟娘菜益肉食<lb/>
　　真珠菜<lb/>
<pb n="KR3i0044_WYG_019-43b"/>
増─益部方物畧記─真珠菜戎瀘等州有之生水中石上<lb/>
翠縷纎曼首貫珠蜀人以蜜熬食之或以醯煮可致數<lb/>
千里不壊也　─黄山志─真珠菜藤本蔓生暮春發芽每<lb/>
芽端綴一二蘂圓白如珠葉脆綠如茶連蘂葉腊之香<lb/>
甘鮮滑他蔬讓羙<lb/>
集藻─賛─増─宋宋祁真珠菜賛─植根水中端若串珠皿而<lb/>
瀹之可以代蔬<lb/>
　　雪裏蕻<lb/>
<pb n="KR3i0044_WYG_019-44a"/>
増─野菜箋─四眀有菜名雪裏蕻雪深諸菜凍損此菜獨<lb/>
青<lb/>
　　白鼓釘<lb/>
増─野菜譜─白鼓釘一名蒲公英一名耩耨草一名金簮<lb/>
草一名黄花地丁四時皆有惟極寒天小而可用採之<lb/>
熟食<lb/>
　　翦刀股<lb/>
増─野菜譜─翦刀股春採生食兼可作虀<lb/>
<pb n="KR3i0044_WYG_019-44b"/>
　　猪殃殃<lb/>
増─野菜譜─猪殃殃猪食之則病故名春採熟食<lb/>
　　絲蕎蕎<lb/>
増─野菜譜─絲蕎蕎二三月採熟食四月結角不用<lb/>
　　牛塘利<lb/>
増─野菜譜─牛塘利二三月採熟食亦可作虀<lb/>
　　浮薔<lb/>
増─野菜譜─浮薔入夏生水中六七月採生熟皆可食<lb/>
<pb n="KR3i0044_WYG_019-45a"/>
　　水菜<lb/>
増─野菜譜─水菜秋生水田狀類白菜熟食<lb/>
　　看麥娘<lb/>
増─野菜譜─看麥娘随麥生隴上因名春採可熟食<lb/>
　　狗脚跡<lb/>
増─野菜譜─狗脚跡生霜降時葉如狗印故名熟食<lb/>
　　破破衲<lb/>
増─野菜譜─破破衲臘月便生正二月採熟食三月老不<lb/>
<pb n="KR3i0044_WYG_019-45b"/>
堪用<lb/>
　　燕子不来香<lb/>
増─野菜譜─燕子不来香早春採可熟食燕来時則腥不<lb/>
堪食故名<lb/>
　　猢猻脚跡<lb/>
増─野菜譜─猢猻脚跡以形似名三月採之熟食<lb/>
　　眼子菜<lb/>
増─野菜譜─眼子菜六七月採生水澤中青葉背紫色莖<lb/>
<pb n="KR3i0044_WYG_019-46a"/>
柔滑而細長可數尺熟食<lb/>
　　猫耳朶<lb/>
増─野菜譜─猫耳朶正二月採搗爛和粉麪作餅蒸食之<lb/>
　　籓籬頭<lb/>
増─野菜譜─籓籬頭臘月採熟食入春不宜用<lb/>
　　鴈腸子<lb/>
増─野菜譜─二月生如豆牙菜熟食之生亦可食<lb/>
　　野籬落<lb/>
<pb n="KR3i0044_WYG_019-46b"/>
増─野菜譜─野籬落正二月採頭湯焯過可食<lb/>
　　羊耳禿<lb/>
増─野菜譜─羊耳禿二三月採熟食<lb/>
　　黄花菜<lb/>
増─野菜譜─黄花菜一名黄瓜菜正二月採熟食<lb/>
　　油灼灼<lb/>
増─野菜譜─油灼灼生水邊葉光澤生熟皆可食又可作<lb/>
乾菜食<lb/>
<pb n="KR3i0044_WYG_019-47a"/>
　　燈蛾兒<lb/>
増─野菜譜─燈蛾兒二月採熟食<lb/>
　　芽兒拳<lb/>
増─野菜譜─芽兒拳正二月採熟食<lb/>
　　板蕎蕎<lb/>
増─野菜譜─板蕎蕎正二月和根採之炊食三四月結角<lb/>
不堪用<lb/>
　　天藕兒<lb/>
<pb n="KR3i0044_WYG_019-47b"/>
増─野菜譜─天藕兒根如藕而小熟食稭葉不可食<lb/>
　　老鸛筋<lb/>
増─野菜譜─老鸛筋二月採之熟食亦可作虀<lb/>
　　鵞觀草<lb/>
増─野菜譜─鵞觀草正二月如麥青炊食<lb/>
　　牛尾瘟<lb/>
増─野菜譜─牛尾瘟牛食之則病生深水中葉如髪莖如<lb/>
藻冬月和魚煮食夏秋亦可食之<lb/>
<pb n="KR3i0044_WYG_019-48a"/>
　　兔絲根<hi>與藥譜兔絲名同物異</hi>
増─野菜譜─兔絲根一名兔絲苗春採苗葉秋冬採根蒸<lb/>
食味甘多食令人眩暈<lb/>
　　草鞋片<lb/>
増─野菜譜─草鞋片二三月採熟食<lb/>
　　抓抓兒<lb/>
増─野菜譜抓抓兒秋深採之日乾和榖煮食如粉清香<lb/>
可愛<lb/>
<pb n="KR3i0044_WYG_019-48b"/>
　　雀舌草<lb/>
増─野菜譜─雀舌草以形似得名初生時採熟食<lb/>
　　羅漢菜<lb/>
増─一統志─羅漢菜出江西南昌府西山葉如豆苗因靈<lb/>
觀尊者自西山持至故名湖廣蘄州二角山亦有之舊<lb/>
傳有異僧所種若雜葷物即無味<lb/>
　　根子菜<lb/>
増─一統志─根子菜根似蔓青而大似蘿蔔俗呼根子菜<lb/>
<pb n="KR3i0044_WYG_019-49a"/>
他處皆無惟湖廣安陸縣有之<lb/>
　　龍芽菜<lb/>
増─盛京志─龍芽菜有二種樹龍芽葉似椿而大採其初<lb/>
生者可食有地龍芽葉亦相似<lb/>
　　杏葉菜<lb/>
増─盛京志─杏葉菜葉似杏山蔬之可食者<lb/>
　　歪脖菜<lb/>
増─盛京志─歪脖菜似杏葉菜而大葉圓其梗至頂稍彎<lb/>
<pb n="KR3i0044_WYG_019-49b"/>
故名亦山蔬之羙者<lb/>
　　龍巔菜<lb/>
増─峩睂山志─龍巔菜似椿樹頭有刺似白芥菜滿山自<lb/>
生九老洞者尤佳<lb/>
　　髙河菜<lb/>
増─雲南志─高河菜出大理府㸃蒼山高河中莖紅葉綠<lb/>
味甚辛辣五六月採之若髙聲則雲霧驟起風雨卒至<lb/>
盖髙河乃龍湫也<lb/>
<pb n="KR3i0044_WYG_019-50a"/>
　　　蓮花菜<lb/>
　増─雲南志─蓮花菜出大理府洱河東上滄湖相傳蒙詔<lb/>
　時觀音大士化箭鏃所成<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0044_WYG_019-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋廣羣芳譜卷十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_004-1a"/>
　欽定四庫全書<lb/>
御定佩文齋廣羣芳譜卷二<lb/>
　　　天時譜<lb/>
　　　　正月<hi>立春雨水元日人日上元附見</hi>
　増─禮記月令─孟春之月日在營室昏參中旦尾中─註─日<lb/>
　月㑹於娵訾而斗建寅之辰也　是月也天氣下降地<lb/>
　氣上騰天地和同草木萌動王命布農事命田舎東郊<lb/>
　皆修封疆審端徑術善相丘陵阪險原隰土地所宜五<lb/>
<pb n="KR3i0044_WYG_004-1b"/>
　榖所殖以教道民必躬親之田事既飭先定凖直農乃<lb/>
　不惑　─梁元帝纂要─正月孟春亦曰孟陽孟陬上春初<lb/>
　春開春發春獻春首春首嵗初嵗開嵗發嵗獻嵗肇嵗<lb/>
　芳嵗華嵗　─原─花月令─是月也迎春生櫻桃胎望春盈<lb/>
　眸蘭蕙芳李能白杏花飾其靨　─増─瓶史月表─正月花<lb/>
　盟主梅花寳珠茶花客卿山茶鐵幹海棠花使令瑞香<lb/>
　報春木𤓰　─花歴─正月瑞香烈徑草緑百花萌動<lb/>
　彚考─増─詩豳風─三之日于耜─疏─三之日三陽之月夏之<lb/>
<pb n="KR3i0044_WYG_004-2a"/>
正月也于耜徃修田器也　─禮記月令─是月也天子乃<lb/>
以元日祈榖於上帝乃擇元辰天子親載耒耜措之于<lb/>
参保介之御間帥三公九卿諸侯大夫躬耕帝籍天子<lb/>
三推三公五推卿諸侯九推　─周禮天官─上春詔王后<lb/>
帥六宫之人而生穜稑之種而獻之於王　─夏小正─正<lb/>
月柳稊─註─稊也者發莩也　梅杏杝桃則華─註─杝桃山<lb/>
桃也　─大戴禮─孟春百草權輿　─國語─太史順時[瓜*見]土<lb/>
農祥晨正土乃脈發─註─農祥天駟即房星也晨正中也<lb/>
<pb n="KR3i0044_WYG_004-2b"/>
謂正月初也　─管子─正月令農始作服於公田農耕及<lb/>
雪釋耕始焉芸卒焉　─原─西京雜記─戚夫人侍髙帝常<lb/>
以正月上辰出池邊盥濯食蓬餌以祓妖邪　─酉陽雜<lb/>
俎─北朝婦人正月進箕帚長生花　─夢溪筆談─正月陽<lb/>
氣始建兆乎萬物故曰登明　─續明道雜志─紹聖戊寅<lb/>
嵗余在黄州見上元沽酒人頭已簪麥穗土人言當年<lb/>
不爾　─賞心樂事─正月玉照堂賞梅叢奎閣賞山茶湖<lb/>
山尋梅攬月橋看新柳　─嵗華紀麗─正月二十三日聖<lb/>
<pb n="KR3i0044_WYG_004-3a"/>
壽寺前蠶市張公詠始即寺為㑹使民鬻農器　─立春<lb/>
増─禮記月令─先立春三日太史謁之天子曰某日立春<lb/>
盛德在木天子乃齋立春之日天子親帥三公九卿諸<lb/>
侯大夫以迎春於東郊　─後漢書禮儀志─立春日夜漏<lb/>
未盡五刻京師百官皆衣青衣郡國縣道官下至斗食<lb/>
令史皆服青幘立春旛施土牛耕人於門外以示兆民<lb/>
　─易通卦驗─立春條風至冰觧楊柳津─要覽─列子御<lb/>
風常以立春歸於八荒是風至則草木發生　─玉泉記<lb/>
<pb n="KR3i0044_WYG_004-3b"/>
立春日取𢎞農冝陽金門山竹為管河内葭草為灰以<lb/>
候陽氣　─摭遺─東晉李鄂立春日命以蘆菔芹芽為菜<lb/>
盤相餽貺　─四時寳鏡─立春日春餅生菜號春盤　─景<lb/>
龍文館記─正月八日立春内出綵花賜近臣武平一應<lb/>
制云鸞輅青旂下帝臺東郊上苑望春來黄鶯未觧林<lb/>
間囀紅蘂先從殿裏開畫閣條風初變柳銀塘曲水半<lb/>
含苔欣逢睿藻光韶律更促霞觴畏景催是日中宗手<lb/>
勅批云平一年雖最少文甚警新悦紅蘂之先開訝黄<lb/>
<pb n="KR3i0044_WYG_004-4a"/>
鶯之未囀循還吟咀賞嘆兼懷今更賜花一枝以彰其<lb/>
美所賜學士花竝令插在頭上後所賜者平一左右交<lb/>
插因舞蹈拜謝時崔日用乘酣飲欲奪平一所賜花上<lb/>
於簾下見之謂平一曰日用何為奪卿花平一跪奏曰<lb/>
讀書萬卷從日用滿口虚張賜花一枝學平一終身不<lb/>
獲上及侍臣大笑因更賜酒一杯當時嘆美　─齊人月<lb/>
令─立春日食生菜取迎新之意　─東京夢華録─立春日<lb/>
自郎官御史以上皆賜春旛勝入賀訖戴歸私第又士<lb/>
<pb n="KR3i0044_WYG_004-4b"/>
大夫家翦綵為春旛或綴於花枝之下或翦為春蝶春<lb/>
錢春勝以為戲東坡立春日亦簪旛勝過子由諸子姪<lb/>
笑指云伯伯老人亦簪花勝耶　─原─摭言─安定郡王立<lb/>
春日作五辛盤　─増─修眞秘言─立春日清朝北望有紫<lb/>
緑白雲者為三元君三素飛雲也蘇魏公作春帖子詞<lb/>
萬年枝上看春色三素雲中望玉宸　─熙朝樂事─立春<lb/>
舉酒縷切粉皮雜以七種生菜供奉筵間盖古人辛盤<lb/>
之遺意焉　─雨水─増─孝經緯─立春後十五日斗指寅為<lb/>
<pb n="KR3i0044_WYG_004-5a"/>
雨水　─七修類稿─雨水正月中天一生水春始屬木然<lb/>
生木者必水也─元日─増─舊唐書姚璹傳─長壽二年元<lb/>
日大雪上謂羣臣曰元日雪百榖豐此語有何故實璹<lb/>
曰汜勝之書雪是五榖之精　─四民月令─梅花酒元日<lb/>
服之却老　─風土記─元日食五辛以煉形以助五臟<lb/>
原─裴𤣥新語─正旦縣官殺羊懸其頭於門又磔雞以疈<lb/>
之俗説以厭厲氣𤣥以問河南伏君伏君曰是月土氣<lb/>
上升草木萌動羊嚙百草雞啄五榖故殺之以助生氣<lb/>
<pb n="KR3i0044_WYG_004-5b"/>
　─荆楚嵗時記─正月一日進椒栢酒飲桃湯進屠蘇酒<lb/>
膠牙餳下五辛盤造桃版著户謂之仙木按四民月令<lb/>
云過臘一日謂之小嵗拜賀君親進椒酒椒是玉衡星<lb/>
精服之令人身輕耐老栢是仙藥成公子安椒花銘則<lb/>
曰肇惟嵗首月正元日厥味惟珍蠲除百疾是知小嵗<lb/>
則用之漢朝元正則行之桃者五行之精厭伏邪氣制<lb/>
百鬼也董勛云俗有嵗首用椒酒椒花芬香故采花以<lb/>
貢樽　─風俗記─正旦楚人上松柏頌周庾信有柏葉銘<lb/>
<pb n="KR3i0044_WYG_004-6a"/>
　─清異録─咸通後士風尚於正旦未明佩紫赤嚢中盛<lb/>
人参木香如豆樣時時傾出嚼吞之至日出乃止號迎<lb/>
年佩　─石湖詩註─成都元日滴酥為花熬芋為栁葉三<lb/>
夕張燈如上元　─熙朝樂事─正月朔日簽柏枝於柿餅<lb/>
以大橘承之謂之百事大吉─人日─増─景龍文館記─景<lb/>
龍四年七日宴大明殿賜王公以下綵縷人勝李嶠應<lb/>
制詩桂吐半輪迎此夜蓂開七葉應今朝蘇頲詩七葉<lb/>
仙蓂承月吐千林御栁拂烟開崔日用詩曲江苔色冰<lb/>
<pb n="KR3i0044_WYG_004-6b"/>
前液上苑梅香雪裡飄　─荆楚嵗時記─正月七日為人<lb/>
日以七種菜為羮翦綵為人或鏤金箔為人以貼屏風<lb/>
亦戴之頭鬢又造花勝以相遺登髙賦詩　─上元─増─明<lb/>
皇雜録─唐上元夜宫人以黄羅包柑遺近臣謂之傳柑<lb/>
宴─原─影燈記─洛陽人家造芋郎君食之宜男女　─荆<lb/>
楚嵗時記─正月望日作豆糜以祀門戸先以栁枝插門<lb/>
随枝所指以酒脯飲食及豆粥插箸而祭　─聞見近録<lb/>
紹聖二年上元幸集禧觀出宫花賜從駕臣僚各數十<lb/>
<pb n="KR3i0044_WYG_004-7a"/>
枝時人榮之<lb/>
集藻─原─梁昭明太子錦𢃄書─北斗周天送𤣥𡨕之故節<lb/>
東風拂地啟青陽之芳辰梅花舒兩嵗之装柏葉汎三<lb/>
光之酒　─増─宋張耒人日飲酒賦─嵗後七日其名曰人<lb/>
愛此嘉名飲酒歡欣豈竹木之始和生庶彚而施仁<lb/>
明倪謙早春賦─漏暖信於梅枝兮見天心之来復窺韶<lb/>
光于栁眼兮騐百卉之囬緑　─顧起元元夕賦─霧漵風<lb/>
隄乍旖旎以醒柳霜墟冰嶠尚参差而落梅<lb/>
<pb n="KR3i0044_WYG_004-7b"/>
五言古詩─増─梁沈約初春─夹道覔陽春相将共携手草<lb/>
色猶自腓林中都未有無事逐梅花空教信楊柳且復<lb/>
歸去来含情寄杯酒　─周宗懔蚤春─昨暝春風起今朝<lb/>
春氣来鶯鳴一兩轉花樹數重開散粉成初蝶翦綵作<lb/>
新梅遊客三千里無暇上髙䑓　─隋薛道衡人日─入春<lb/>
纔七日離家已二年人歸落鴈後思發在花前─唐白<lb/>
居易立春後五日─立春後五日春態紛婀娜白日斜漸<lb/>
長碧雲低欲墮殘冰折玉片新萼排紅顆遇物盡欣欣<lb/>
<pb n="KR3i0044_WYG_004-8a"/>
　　愛春非獨我迎芳後園立就暖前簷坐還有惆悵心欲<lb/>
　　别紅爐火<lb/>
　　七言古詩─増─唐李賀正月樂詞─上樓迎春新春歸暗黄<lb/>
　　著栁宮漏遲薄薄淡靄弄野姿寒緑幽風生短絲錦牀<lb/>
　　曉臥玉肌冷露臉未開對朝暝官街栁帯不堪折早晩<lb/>
　　菖蒲勝綰結<lb/>
　　五言律詩─<lb/>
御製元夜與諸王宴飲乾清宫今夕丹帷宴聨翩集懿親傳<lb/>
<pb n="KR3i0044_WYG_004-8b"/>
　柑宜令節行葦樂芳春香泛紅螺重光揺絳蠟新不須歌<lb/>
　湛露明月足留人<lb/>
　　増─唐虞世南奉和獻嵗讌宫臣─履端初啓節長苑命髙<lb/>
　　筵肆夏喧金奏重潤響朱絃春光催栁色日彩泛槐烟<lb/>
　　微臣同濫吹謬得仰鈞天　─盧照鄰元日述懷─筮仕無<lb/>
　　中秩歸耕有外臣人歌小嵗酒花舞大唐春草色迷三<lb/>
　　徑風光動四鄰願得長如此年年物候新　髙紹晦日<lb/>
　　宴髙氏林亭─嘯侣入山家臨春翫物華葛絲調緑水桂<lb/>
<pb n="KR3i0044_WYG_004-9a"/>
醑酌丹霞岸柳開新葉庭梅落早花興洽林亭晩方還<lb/>
倒載車─嚴維晦日宴遊─晦日湔裾俗春樓致酒時山<lb/>
公還已醉謝客舊能詩溪栁薫晴淺巖花待閠遲為邦<lb/>
乆無事比屋自熙熙　─白居易新居早春─静巷無来客<lb/>
深居不出門鋪沙蓋苔面掃雪擁松根漸暖宜閒歩初<lb/>
晴愛小園見花都未有唯覺樹枝繁─曹松立春─春日<lb/>
一杯酒便吟春日詩木梢寒未覺地脈暖先知鳥轉星<lb/>
沉後山分雪薄時寕無翦花手贈與最芳枝　─宋呂夷<lb/>
<pb n="KR3i0044_WYG_004-9b"/>
簡江南立春─灰律何時應江春昨夜来細風先動柳殘<lb/>
雪不藏梅餘冷迷清管微和發凍醅閉門無客到樽俎<lb/>
為誰開　─宋伯仁嵗旦─居閒無賀客早起但如常桃版<lb/>
随人換梅花隔嵗香春風回笑語雲氣卜豐穰柏酒何<lb/>
勞勸心康壽自長　─元趙孟頫早春─谿上春無賴清晨<lb/>
坐水亭草芽随意緑柳眼向人青初日收濃霧微波亂<lb/>
小星誰歌採蘋曲愁絶不堪聼<lb/>
七言律詩増─唐韋元旦奉和立春遊苑迎春應制─㶚涘<lb/>
<pb n="KR3i0044_WYG_004-10a"/>
長安恒近日殷正臘月早迎新池魚戯葉仍含凍宫女<lb/>
裁花已作春向苑雲疑承翠幄入林風若起青蘋年年<lb/>
斗柄東無限願挹瓊觴壽北辰　─馬懷素奉和立春遊<lb/>
苑迎春應制─元籥飛灰出洞房青郊迎氣肇初陽仙輿<lb/>
暫下宜春苑御醴行開薦壽觴映水輕苔猶隐緑緣隄<lb/>
弱栁未輸黄惟有裁花飾簪鬢恒随聖藻狎年光　─杜<lb/>
甫立春─春日春盤細生菜忽憶兩京梅發時盤出髙門<lb/>
行白玉菜傳纎手送青絲巫峡寒江那對眼杜陵遠客<lb/>
<pb n="KR3i0044_WYG_004-10b"/>
不勝悲此身未知歸定處呼兒覔紙一題詩　─戴叔倫<lb/>
和汴州李相公勉人日喜春─年来日日春光好今日春<lb/>
光好更新獨獻菜羮憐應節遍傳金勝喜逢人烟添柳<lb/>
色看猶淺鳥踏梅花落已頻東閣此時聞一曲翻令和<lb/>
者不勝春─原─韋莊立春─青帝東來日馭遲暖烟輕逐<lb/>
曉風吹罽袍公子樽前覺錦帳佳人夢裏知雪圃乍開<lb/>
紅菜甲綵幡新翦緑楊絲殷勤為作宜春曲題向花牋<lb/>
貼繡楣─増─宋韓琦至和乙未元日立春─元日難逢是<lb/>
<pb n="KR3i0044_WYG_004-11a"/>
立春普天誰不喜佳辰一年氣候均諸節萬卉芳菲實<lb/>
九旬柏葉始傾為壽酒土牛随示力耕人故隂盡革無<lb/>
餘臘端朔陽来慶共新─蘇軾正月二十日往岐亭郡<lb/>
人潘古郭三人送予於女王城東禪莊院─十日春寒不<lb/>
出門不知江桞已揺村稍聞決決流冰谷盡放青青沒<lb/>
燒㾗數畆荒園留我住半瓶濁酒待君温去年今日關<lb/>
山路細雨梅花正斷魂─范成大立春日郊行─竹擁溪<lb/>
橋麥葢坡土牛行處亦笙歌麴塵欲暗垂垂栁醅面初<lb/>
<pb n="KR3i0044_WYG_004-11b"/>
眀淺淺波日滿縣前春市合潮平浦口暮帆多春来不<lb/>
飲兼無句奈此金旛綵勝何─陸游立春前一日作─開<lb/>
年化日已舒長漸見風和鳥變吭冒土萱芽穿嫩緑拂<lb/>
橋栁色弄輕黄重温壽酒屠蘇釅探借春盤餅餌香不<lb/>
入城門今㡬嵗遥知車馬正怱忙─立春日─日出風和<lb/>
宿醉醒山家樂事滿餘齡年豐臘雪經三白地暖春郊<lb/>
已遍青菜細簇花宜薄餅酒香浮螘瀉長瓶湖村好景<lb/>
吟難盡乞與侯家作畫屏─朱淑眞立春─停杯不飲待<lb/>
<pb n="KR3i0044_WYG_004-12a"/>
春来和氣先春動六街生菜乍挑宜捲餅羅幡旋翦稱<lb/>
聨釵休論殘臘千重恨管入新年百事諧從此對花并<lb/>
對景盡拘風月入詩懷　─元程鉅夫和王寅夫郎中元<lb/>
日立春─馬蹄塵裏度芳辰𢃄得陽和到七閩山翠倚天<lb/>
迎好客風光滿地屬吟身髙情古桞仍青眼時態夭桃<lb/>
自絳脣從此不憂江海逺春官䄂有十分春　─楊維楨<lb/>
嬉春體─今朝立春好天氣况是太平朝野時走向南隣<lb/>
覔酒伴還從西墅買花枝陶令乆辭彭澤縣山公祗愛<lb/>
<pb n="KR3i0044_WYG_004-12b"/>
習家池宜春帖子題贈爾日日春遊日日宜　西子湖<lb/>
頭春色濃望湖樓下水連空栁條千樹僧眼碧桃花一<lb/>
株人面紅天氣渾如曲江節野人正是杜陵翁得錢沽<lb/>
酒勿復較如此好懷誰與同<lb/>
五言排律─増─唐冷朝陽立春─玉律傳佳節青陽應北辰<lb/>
土牛呈嵗稔綵燕表年春臘盡星廻次寒餘月建寅風<lb/>
光行處好雲物望中新流水初銷凍潛魚欲振鱗梅花<lb/>
将柳色偏思越鄉人　─明吳兆元旦書事─閩中風景麗<lb/>
<pb n="KR3i0044_WYG_004-13a"/>
　　元旦百花開有岸皆縈草無波不染苔樹光揺粉堞雲<lb/>
　　彩照金罍濃黛新年㸃春衣隔嵗裁夜爐藏宿火曉燭<lb/>
　　翦殘灰䄂裏分餘蕙釵邉罥落梅松枝當户插淑氣拂<lb/>
　　窓来正好隨懽笑那知客思催<lb/>
　　五言絶句─<lb/>
御製春盤─小摘園中露新香糁作羮嵗和欣有兆甘莱已春<lb/>
　生<lb/>
　　増─唐杜甫瀼西果園─正月喧鶯未兹辰放鷁初雪籬梅<lb/>
<pb n="KR3i0044_WYG_004-13b"/>
　　可折風樹桞微舒　─李中早春─一種和風至千花未散<lb/>
　　妍草心竝栁眼長是被恩先　─儲嗣宗早春─野樹花初<lb/>
　　發空山獨見時踟蹰歴陽道鄉思滿南枝　─宋朱子立<lb/>
　　春前一日─雪花寒送臘梅萼暖生春嵗晩江村路雲迷<lb/>
　　景更新<lb/>
　　七言絶句─増─唐元稹第三嵗日詠春風憑楊員外寄長<lb/>
　　安栁─三日春風已有情拂人頭面稍憐輕殷勤為報長<lb/>
　　安栁莫惜枝條動軟聲─楊巨源城東早春─詩家清景<lb/>
<pb n="KR3i0044_WYG_004-14a"/>
在新春緑柳纔黄半未匀若待上林花似錦出門俱是<lb/>
㸔花人　─韓滉晦日呈諸判官─晦日新晴春自嬌萬家<lb/>
攀折渡長橋年年老向江城守不覺東風換栁條　─來<lb/>
鵬早春─新歴才将半紙開小庭猶聚爆竿灰偏憎楊柳<lb/>
難鈐轄又惹東風意緒来　─宋黄庶探春─雪裏猶能醉<lb/>
落梅好營杯具待春来東風便試新刀尺萬葉千花一<lb/>
手裁　─方岳立春─綵燕雙簪翡翠翹巧裁銀勝試春韶<lb/>
東風已到䦨干北看見嬌黄上栁條　─眞山民早春─小<lb/>
<pb n="KR3i0044_WYG_004-14b"/>
桃枝上認年華随分紅開一兩花将謂春風只城市也<lb/>
吹春色到山家　─元劉詵元日─曉街泥淺馬蹄過元日<lb/>
雖隂地已和處處桃花如二月東風應比去年多─劉<lb/>
因探春─道邉殘雪䕶頽牆牆外柔絲露淺黄春色雖微<lb/>
已堪惜輕寒休近栁梢傍　─趙雍早春─髙捲珠簾日漸<lb/>
長梅花庭院雪飄香閒倚䦨干看新柳不知誰為染鵝<lb/>
黄─明李東陽正月十八日甘棠院─上元纔過又㝷春<lb/>
紅白山花粲粲新似喜使君初病起隔欄相向笑迎人<lb/>
<pb n="KR3i0044_WYG_004-15a"/>
原─陳繼儒早春─春風無力栁條斜新草微分一抹沙欲<lb/>
向主人借鋤插掃開殘雪種梅花<lb/>
詩㪚句─原─唐杜甫─元日到人日未有不隂時冰雪鶯難<lb/>
至春寒花較遲　─増─唐張謂─北斗囘新嵗東園値早春<lb/>
竹風能醒酒花月觧留人　─趙璜─正月今朝半陽臺信<lb/>
未廻水芹寒不食山杏雨應開　─宋之問─節晦蓂全落<lb/>
春遲栁暗催─杜甫─春城廽北斗郢樹發南枝　─金李<lb/>
俊民─梅從今夜落柑憶舊時傳─原─唐杜甫─樽前柏葉<lb/>
<pb n="KR3i0044_WYG_004-15b"/>
休随酒勝裏金花巧耐寒─方干─正氣纔随灰律變殘<lb/>
寒更被野梅欺─羅隐─一二三四五六七萬物生芽是<lb/>
今日─宋蘇軾─七種共挑人日莱千枝先翦上元燈<lb/>
劉克莊─旋遣厨人挑薺菜虚勞座客頌椒花　未将柏<lb/>
葉簪新嵗且與梅花敘隔年─陸游─菊芽冒土如争出<lb/>
栁色揺村已漸勻─増─蘇軾─挑菜年年俗　青蒿黄韭<lb/>
試春盤<lb/>
詞─<lb/>
<pb n="KR3i0044_WYG_004-16a"/>
御製立春調寄太平時─淑景維新爆竹聲手調羮詞臣載筆<lb/>
賦瓊英學西京　鳯閣龍樓晝漸長物資生勸官勉力盡<lb/>
昇平竹馬迎<lb/>
　増─宋蘇軾減字木蘭花─春牛春杖無限春光來海上便<lb/>
　與春工染得桃紅似肉紅　春幡春勝一陣春風吹酒<lb/>
　醒不似天涯捲起楊花似雪花─原─歐陽修蝶戀花─簾<lb/>
　幙東風寒料峭雪裏梅香先報春來早紅蠟枝頭雙燕<lb/>
　小金刀翦綵呈纎巧　旋暖金爐熏蕙藻酒入横波困<lb/>
<pb n="KR3i0044_WYG_004-16b"/>
　不禁煩恼繡被五更春睡好羅帷不覺紗牕曉─増─辛<lb/>
　棄疾蝶戀花─誰向椒盤簮綵勝整整韶華争上春風鬢<lb/>
　徃日不堪重記省為花常把新春恨　春未来時先借<lb/>
　問晩恨開遲早又飄零近今嵗花期消息定只愁風雨<lb/>
　無憑凖─原─孫巨源傳言玉女─一夜東風不見栁梢殘<lb/>
　雪御樓烟暖對鼇山綵結簫鼓向晚鳯輦初回宮闕千<lb/>
　門燈火九逵風月　繡閣人人乍嬉遊困又歇艶妝初<lb/>
　試把珠簾半揭嬌羞向人手撚玉梅低説相逢長是上<lb/>
<pb n="KR3i0044_WYG_004-17a"/>
元時節─丘崈洞仙歌─江城梅栁慣得春先處催趂風<lb/>
光上歌舞見九衢車馬流水如龍喧笑語羅綺香塵載<lb/>
路　歡娱多暇日樽爼風流重見承平舊官府有多少<lb/>
佳麗事墮珥遺簪芳徑裏瑟瑟珠璣翠羽好借取韶華<lb/>
醉連宵更莫待收燈酒䦨人去─辛棄疾漢宫春─春已<lb/>
歸来看美人頭上裊裊春幡無端風雨未肯收盡餘寒<lb/>
年時燕子料今宵夢到西園渾未辨黄柑薦酒更傳青<lb/>
韭堆盤　却笑東風從此便薫梅染柳更沒些閑閑時<lb/>
<pb n="KR3i0044_WYG_004-17b"/>
又来鏡裏轉變朱顔清愁不斷問何人㑹觧連環生怕<lb/>
見花開花落朝来塞雁先還<lb/>
别録原占候─占書云三日得甲為上嵗四日中嵗五日<lb/>
下嵗月内有甲寅米賤　得辛一日旱二日小收三四<lb/>
日主水麥半收五六日小旱七分收八日嵗稔一云春<lb/>
旱不收一日麥收十分二日禾蠶收三日四日田蠶全<lb/>
收五日六日麻粟麥蠶半收七日八日旱禾麻麥粟少<lb/>
收絲貴─通書云嵗首甲子蟲災桑榖貴丙子旱戊子<lb/>
<pb n="KR3i0044_WYG_004-18a"/>
牧壬子綿貴─周益公日記云嵗首甲寅榖畜貴丙寅<lb/>
油鹽貴戊寅壬寅榖先貴後賤庚寅榖畜貴月内有<lb/>
三卯宜豆無則早種禾一云一日得卯十分收二日低<lb/>
田半收三四日大水五日六日半收七日八日春澇全<lb/>
收乙夘荆楚米貴丁夘周秦米貴己夘燕趙米貴辛夘<lb/>
韓魏米貴癸夘宋魯豆貴　得辰一日雨多二日風多<lb/>
先旱半熟低田全收七月雨多麻豆全收三日雨晴匀<lb/>
四日收七分五日嵗稔六日大稔七日水損田蕎麥收<lb/>
<pb n="KR3i0044_WYG_004-18b"/>
八日先旱後澇九日大麥收仲夏水災十日旱禾半收<lb/>
十一日五榖不收冬大雪十二日冬大雪五榖收　嵗<lb/>
首得甲申五榖收丙申榖損蟲食菜戊申六畜災壬申<lb/>
澇　得酉一日二日大豐三日四日民安五日至十日<lb/>
中嵗民不安十一十二日嵗大熟　月内有三子葉少<lb/>
蠶多無三子則葉多蠶少有三卯則旱豆收無則少收<lb/>
有三亥主大水一云正月得三亥湖田變成海在正月<lb/>
節氣内方凖─占書云一日雞天晴人安國泰二日犬<lb/>
<pb n="KR3i0044_WYG_004-19a"/>
晴主大熟三日猪晴主君安四日羊晴主春暖臣順五<lb/>
日馬晴明四望無怨氣六日牛晴明日月光明大熟七<lb/>
日人晴明民安君臣和八日榖夜晴五榖熟所値之日<lb/>
晴暖則安㤗蕃息─吕覧云元旦値甲榖賤乙榖貴丙<lb/>
四月旱丁絲綿貴戊米麥貴己米貴蠶傷多風雨庚田<lb/>
熟辛米平麥麻貴壬絹布豆貴米麥平癸主禾傷多雨<lb/>
一曰元日値戊主春旱四十五日　上元初日占百果<lb/>
中日占晩稻末日占早稻　占榖旦至食為麥食至日<lb/>
<pb n="KR3i0044_WYG_004-19b"/>
昳為稷昳至餔為黍餔至下餔為菽下餔至日入為麻<lb/>
欲終日有雨有雲有風有日日當其時者深而多實無<lb/>
雲有風日當其時淺而多實有雲風無日當其時深而<lb/>
少實有日無雲風當其時者稼有敗如食頃小敗熟五<lb/>
斗米頃大敗風復起有雲其稼復起各以其時用雲色<lb/>
占種其所冝其日雨雪苦寒嵗惡　占土牛頭黄主熟<lb/>
又專主菜麥大熟青春多瘟赤春旱黒春水白春多風<lb/>
身主上鄉蹄主下鄉田家以此占頗騐　元旦至十二<lb/>
<pb n="KR3i0044_WYG_004-20a"/>
日每日取水一瓶稱之一日主正月二日主二月其日<lb/>
水重則其月雨多輕則少　初一五鼓束髙長草把燒<lb/>
之名照庭火伺燒将過看向何方倒所向之方其年必<lb/>
熟乃以大椽重舉抛丢聴其聲則衆和曰一跌田禾盛<lb/>
茂二跌五榖滿倉三跌六畜成羣四跌人口和平如此<lb/>
随口説不拘㡬跌　元日牛俱卧則苖難立半卧半起<lb/>
嵗中平俱立則五榖熟　─臞仙神隐─立春天隂無風民<lb/>
安蠶麥十倍東風吉人民安果榖盛　─種植─大麥杏豌<lb/>
<pb n="KR3i0044_WYG_004-20b"/>
豆芋　─移栽棣棠梔子木香紫薇白薇玫瑰銀杏櫻桃<lb/>
錦𢃄金雀木蘭榆柏柳松槐　─貼接─蠟梅黄薔薇梅<lb/>
插壓─木樨杜鵑─培壅─石榴梨海棠─澆灌─桃瑞香杏<lb/>
李─整頓─燒荒田耕禾地燒苜蓿根理蔬畦壟瓜畦整<lb/>
農具修花圃糞田畆　─修樹─諸果樹修去低小亂枝勿<lb/>
分木力則結子肥大　元旦五鼓以斧斫諸果樹則結<lb/>
子繁而不落辰日亦可　李樹石榴以石安丫中堆根<lb/>
下則結子繁　元旦雞鳴時以火照諸樹無蟲此時蟲<lb/>
<pb n="KR3i0044_WYG_004-21a"/>
尚未出凡聚葉腐枝皆蟲所穴宜去之　─收採─絡石菊<lb/>
根　─田忌─天火子地火戌糞忌未九焦辰荒蕪巳<lb/>
　　二月<hi>驚蟄春分春社中和節花朝附見</hi>
増─禮記月令─仲春之月日在奎昏弧中旦建星中─註─日<lb/>
月㑹於降婁而斗建卯之辰也　始雨水桃始華　是<lb/>
月也耕者少舎乃修闔扇寢廟畢備毋作大事以妨農<lb/>
之事─梁元帝纂要─是月曰仲春亦曰仲陽─花月令<lb/>
是月也桃夭棣棠奮薔薇登架海棠嬌梨花溶木蘭競<lb/>
<pb n="KR3i0044_WYG_004-21b"/>
秀─瓶史月表─二月花盟主西府海棠玉蘭緋桃花客<lb/>
卿繡絿杏花花使令寳相花種田紅木桃李花月季花<lb/>
翦春羅─花厯─玉蘭觧紫荆繁<lb/>
彚考─増─詩豳風─四之日舉趾同我婦子饁彼南畆田畯<lb/>
至喜　四之日其蚤獻羔祭韭　─夏小正─二月徃耰黍<lb/>
禪─傳─禪禪也　榮堇采蘩─傳─榮堇菜也采蘩蘩由胡由<lb/>
胡者繁母也皆豆實也　榮芸時有見稊始收─傳─有見<lb/>
稊而後始收是小正序也　─晉書樂志─二月之管名為<lb/>
<pb n="KR3i0044_WYG_004-22a"/>
夾鐘者夾佐也謂時物尚未盡出隂德佐陽而出物也<lb/>
　─淮南子─二月官倉其樹杏─注─二月興農播榖故官倉<lb/>
也─白虎通─援神契曰仲春獲禾報社祭稷以三牲何<lb/>
重功故也─原─説文─卯冒也二月萬物冒地而出象開<lb/>
門之形故二月為天門─増─羯鼓録─𤣥宗嘗遇二月初<lb/>
詰旦巾櫛方畢時當宿雨初晴景色明麗小殿内庭栁<lb/>
杏将吐覩而歎曰對此景物豈得不與他判斷之乎左<lb/>
右相目将命偹酒獨髙力士遣取羯鼓上旋命之臨軒<lb/>
<pb n="KR3i0044_WYG_004-22b"/>
縱擊一曲曲名春光好神思自得及顧栁杏皆已發拆<lb/>
上指而笑謂嬪御曰此一事不喚我作天公可乎嬪御<lb/>
侍官皆呼萬嵗─夢溪筆談─二月物生根魁故曰天魁<lb/>
　─晁氏客話─望杏而耕以杏花時為耕候也　─成都古<lb/>
今記─二月有花市　─暇日記─二月白蘋水─風土記─浙<lb/>
風俗言春序正中百花競放乃逰賞之時宋制守土官<lb/>
於花朝日出郊勸農─賞心樂事─二月現樂堂瑞香玉<lb/>
照堂西湘梅南湖挑菜玉照堂紅梅餐霞軒櫻桃花杏<lb/>
<pb n="KR3i0044_WYG_004-23a"/>
花荘杏花綺互亭千葉茶花─驚蟄─増─易解卦─天地解<lb/>
而雷雨作雷雨作而百果草木皆甲拆　─前漢書五行<lb/>
志─雷出地則長養華實發揚隐伏宣盛陽之德　─論衡<lb/>
雷二月出地百八十日雷出則萬物出─春分　─増─淮南<lb/>
子─天地之氣莫大扵和和者隂陽調日夜分而生物春<lb/>
分而生秋分而成生之與成必得和之精　─白虎通─眀<lb/>
庶風春分至王者正封疆修田疇─農家諺─二月昏參<lb/>
星夕杏花盛桑葉白　─荆楚嵗時記─春分日民竝種戒<lb/>
<pb n="KR3i0044_WYG_004-23b"/>
火草扵屋上有鳥如烏先雞而鳴架架格格民候此鳥<lb/>
則入田以為候─風俗記─鼓者春分之音以助萬物發<lb/>
生　─王褒僮約─二月春分被隄杜疆落桑披㯶種𤓰作<lb/>
瓠别茄披蔥─原─集韻─鶗鴂鳥名春分鳴則衆芳生秋<lb/>
分鳴則衆芳歇─社─原─禮記月令─擇元日命民社─注─社<lb/>
后土也使民祀焉神其農業也　─増─禮記祭法─共工氏<lb/>
之覇九州也其子曰后土能平九州故祀以為社　─周<lb/>
禮疏─春社以祈膏雨望五榖豐熟─原─北史李士謙傳<lb/>
<pb n="KR3i0044_WYG_004-24a"/>
士謙宗族豪盛二社㑹宴飲醉喧嘩至士謙所盛饌盈<lb/>
前先設黍曰孔子稱黍為榖之長荀卿亦云食先黍稷<lb/>
寕可違乎少長肅然退相謂曰既見君子乃覺吾徒不<lb/>
德─增─臞仙神隐─社日祭五榖之神─提要錄─社翁祈<lb/>
雨不食舊水故社日必有雨謂之社翁雨陸龜蒙詩㡬<lb/>
㸃社翁雨一番花信風　─中和節─増─舊唐書德宗夲紀<lb/>
詔曰四序嘉辰歴代増置漢崇上已晉紀重陽朕以春<lb/>
方發生候及仲月勾萌畢達天地和同俾其昭蘇宜助<lb/>
<pb n="KR3i0044_WYG_004-24b"/>
暢茂自今宜以二月一日為中和節内外官司休假一<lb/>
日　貞元六年二月百寮㑹宴曲江亭上賦中和節羣<lb/>
臣賜宴七韻是日進兆人夲業三卷司農獻黍粟各一<lb/>
斗　─新唐書李泌傳─帝以前世上巳九日皆大宴集而<lb/>
寒食多與上巳同時欲以三月名節自我為古若何而<lb/>
可泌請廢正月晦以二月朔為中和節因賜大臣戚里<lb/>
尺謂之裁度民間以青嚢盛百榖瓜果種相問遺號為<lb/>
獻生子里閭醸宜春酒以祭勾芒神祈豐年百官進農<lb/>
<pb n="KR3i0044_WYG_004-25a"/>
書以示務夲帝悦乃著令與上巳九日為三令節中外<lb/>
皆賜緍錢燕㑹─花朝─増─提要録─二月十五日為花朝<lb/>
　─翰墨記─洛陽風俗以二月二日為花朝節士庶遊玩<lb/>
又為挑菜節─秦中嵗時記─二月二日曲江采菜士民<lb/>
遊觀極盛　─誠齋詩話─東京二月十二日曰花朝為撲<lb/>
蝶㑹─乾淳嵗時記─二月二日宫中排辦挑菜御宴先<lb/>
是預偹朱綠花斛下以羅帛作小卷書品目於上繫以<lb/>
紅絲上植生菜薺花諸品俟宴酧樂作自中殿以次各<lb/>
<pb n="KR3i0044_WYG_004-25b"/>
以金箆挑之后妃皇子貴主媫妤及都知等皆有賞無<lb/>
罰以次每斛十號五紅字為賞五黒字為罰上賞則成<lb/>
號真珠玉盃金器北珠箆環珠翠領抹次亦鋌銀酒器<lb/>
冠鋜翠花叚帛龍涎御扇筆墨官窑定器之類罰則舞<lb/>
唱吟詩念佛飲冷水吃生薑之類用此以資戯笑王宫<lb/>
貴邸亦多傚之　─熙朝樂事─二月二日士女皆𢃄蓬葉<lb/>
諺云蓬開先百草戴了春不老　二月十五為花朝節<lb/>
盖花朝月夕世俗恒言二八兩月為春秋之中故以二<lb/>
<pb n="KR3i0044_WYG_004-26a"/>
月為花朝八月為月夕也─原─成都志─二月十五為花<lb/>
朝為撲蝶㑹蜀人又以是日鬻蠶於市因作樂縱觀謂<lb/>
之蠶市　─壺中贅録─閩中以二月二日為踏青節蜀中<lb/>
以為踏草節　─宣府志─宣府花朝節村民以五榖𤓰果<lb/>
種相遺謂之獻生城中婦女翦綵為花插之鬢髻以為<lb/>
應節<lb/>
集藻─文賦㪚句─増─漢張衡歸田賦─仲春令月時和氣清<lb/>
原隰鬱茂百草滋榮　─魏曹植節遊賦─仲春之月百卉<lb/>
<pb n="KR3i0044_WYG_004-26b"/>
叢生萋萋藹藹翠葉朱莖竹林青蔥珍果含榮感氣運<lb/>
之和順樂時澤之有成　─原─梁昭明太子錦𢃄書─節應<lb/>
佳辰時登令月和風拂迥淑氣浮空走野馬於桃源飛<lb/>
少女于李徑花明麗日光浮竇氏之機鳥弄芳園韻響<lb/>
王喬之管　─増─唐侯喜中和節賦─我后令節中和孔嘉<lb/>
凍已全解桃仍欲華慶賞之多宴樂既均于九有播植<lb/>
之始教化爰貞于四遐<lb/>
四言古詩─原─隋牛𢎞春祈稷歌─粒食興教播厥有先尊<lb/>
<pb n="KR3i0044_WYG_004-27a"/>
神致潔報本惟䖍瞻榆束耒望杏開田用憑戬榖式詠<lb/>
豐年<lb/>
五言古詩─増─唐德宗中和節日宴百寮賜詩─韶華啓仲<lb/>
序初吉諧良辰肇兹中和節式慶天地春歡酣朝野同<lb/>
生德區宇均雲開灑膏露草疏芳河津嵗華方載陽東<lb/>
作方肆勤慚非薫風唱曷用慰吾人　東風變梅柳萬<lb/>
彚生春光中和紀月令方與天地長耽樂豈予尚懿兹時<lb/>
景良庶遂亭育恩同致寰海康君臣永終始交泰符隂<lb/>
<pb n="KR3i0044_WYG_004-27b"/>
陽曲沼水新碧華林桃稍芳勝賞信多歡戒之在無荒<lb/>
五言律詩─増─唐王勃仲春郊外─東園垂柳徑西堰落花<lb/>
津物色連三月風光絶四鄰鳥飛村覺曙魚戲水知春<lb/>
初晴山院裏何處染囂塵─白居易春村─二月村園暖<lb/>
桑間戴勝飛農夫舂舊榖蠶妾擣新衣牛馬因風逺雞<lb/>
豚過社稀黄昏林下路鼓笛賽神歸　─宋徐鉉春分日<lb/>
仲春初四日春色正中分緑野裴回月晴天斷續雲燕<lb/>
飛猶箇箇花落已紛紛思婦髙樓晩歌聲不可聞　─邵<lb/>
<pb n="KR3i0044_WYG_004-28a"/>
雍二月吟─林下故無知唯知二月期酒嘗新熟後花賞<lb/>
半開時只有醺酣趣殊無爛熳悲誰能将此景長貯在<lb/>
心脾　─張栻仲春過陽江亭子─亭古危臨岸林幽巧近<lb/>
城煙容随雨住花片著溪清春事已如許客懷誰與傾<lb/>
庭前㡬株樹滿意欲敷榮　─戴復古社日─今朝當社日<lb/>
明日是花朝佳節惟宜飲東池適見招緑深楊栁重紅<lb/>
透海棠嬌自笑鬢邉雪多年不肯消　─原─柳州月泉─東<lb/>
風生意閙農圃正宜勤稲種開包曬菊苖依譜分疇西<lb/>
<pb n="KR3i0044_WYG_004-28b"/>
曉耕雨舎北暮鉏雲莫待荒三徑歸歟陶令君　─明張<lb/>
祥鳶─天氣近寒食村居逺市朝翠低新栁弱紅潤穉花<lb/>
嬌聴鳥頻移榻看雲偶過橋隔村春社至㑹赴野人招<lb/>
七言律詩─増─唐李商隐二月二日─二月二日江上行東<lb/>
風日暖聞吹笙花鬚栁眼各無賴紫蝶黄蜂俱有情萬<lb/>
里憶歸元亮井三年從事亞夫營新春莫悟遊人意更<lb/>
作風簷夜雨聲　─原─宋李公麟─千尋古櫟笑聲中此日<lb/>
春風屬社公開眼已憐花壓帽放懷聊喜酒治聾携刀<lb/>
<pb n="KR3i0044_WYG_004-29a"/>
割肉餘風在卜瓦傳神俚俗同聞説已栽桃李徑隔溪<lb/>
遥認淺深紅　─増─元洪希文春半採花─芳菲著雨便成<lb/>
苔問訊東君㡬日囬閠月不曽花下去今朝偶到樹邉<lb/>
来㡬何間濶鸎偏老如此生疎蝶也猜流水時光容易<lb/>
過舉頭枝上已青梅　─方太古社日出遊─村村社鼓隔<lb/>
溪聞賽祀歸来客半醺水緩山舒逢日暖花明栁暗貎<lb/>
春分平田白洫流新雨絶壁青楓挂斷雲䇿杖提壺随<lb/>
所適野夫何不可同羣　─明曹大章─二月郊南桞色春<lb/>
<pb n="KR3i0044_WYG_004-29b"/>
淡雲晴靄動芳辰霏霏花氣偏随酒嫋嫋鶯歌觧和人<lb/>
野舫醉乗明月渡芳洲情與白鷗馴武陵溪水深㡬許<lb/>
笑逐桃花欲問津<lb/>
七言絶句─原─唐韓愈賽神─白布長衫紫領巾差科未動<lb/>
是閑人麥苗含穗桑生葚共向田頭樂社神　─増─白居<lb/>
易二月二日─二月二日新雨晴草芽菜甲一時生輕衫<lb/>
細馬春年少十字津頭一字行　─原─張籍吳楚歌詞─庭<lb/>
前春鳥啄林聲紅夹羅𥜗縫未成今朝社日停針線起<lb/>
<pb n="KR3i0044_WYG_004-30a"/>
向朱櫻樹下行　─張演社日村居─鵞湖山下稲粱肥㹠<lb/>
穽雞棲對掩扉桑柘影斜春社散家家扶得醉人歸<lb/>
宋王安石南浦─南浦東岡二月時物華撩我有新詩含<lb/>
風鴨緑𥻘𥻘起弄日鵞黄裊裊垂─黄庭堅觀化─竹笋<lb/>
纔生黄犢角蕨芽初長小兒拳試㝷野菜炊香飯便是<lb/>
江南二月天　─范成大春日田園雜興─社下燒錢鼓似<lb/>
雷日斜扶得醉翁廻青枝滿地花狼籍知是兒孫鬪草<lb/>
来─増─范成大社日獨坐─海棠雨後沁臙脂楊柳風前<lb/>
<pb n="KR3i0044_WYG_004-30b"/>
撚緑絲香篆結雲深院静去年今日燕来時　─方岳社<lb/>
日─燕子今年掯社來翠瓶猶有去年梅丁寜莫管杏花<lb/>
俗付與春風一道開　─金完顔璹春半喜晴─隂寒二月<lb/>
雪含雲両日開晴淑景新借問海棠紅㡬許杏花楊柳<lb/>
不曾春─原─明陸樹聲─熙熙麗日開青野漠漠平疇散<lb/>
碧波山鳥一聲催布榖緑楊隂裏聼農歌　─増─王衡花<lb/>
朝─晴煙膏露若為容躑躅香苞望曉紅莫怨五更風色<lb/>
惡開花原是落花風─原─曹勲─羅綺生香散隐霞春光<lb/>
<pb n="KR3i0044_WYG_004-31a"/>
不譲五侯家東風二月蘇隄路樹樹桃花間柳花<lb/>
詩㪚句─増─宋謝靈運─山桃發紅蕚野蕨漸紫苞─唐德<lb/>
宗─東風變梅栁萬彚生春光　─周庾信─新年鳥聲千種<lb/>
囀二月楊花滿路飛　─原─唐唐彦謙─二月雲煙迷栁色<lb/>
九衢風土𢃄花香　寒郊二月初離别獨倚寒林嗅野<lb/>
梅─増─鄭谷─和暖又逢挑菜日寂寥未是探花人　─宋<lb/>
邵雍─年年二月凭髙處不見人家只見花　─陸游─數㸃<lb/>
霏㣲社公雨兩叢濃淡女郎花　─元趙孟頫─二月江南<lb/>
<pb n="KR3i0044_WYG_004-31b"/>
鸎亂飛百花滿樹栁依依　─葉顒─燕子不来春又半一<lb/>
簾花雨海棠時　─明吳稼證─三春花事終難負二月風<lb/>
光半未過─唐杜甫─社雨報豐年　─釋皎然─二月湖南<lb/>
春草遍　─宋陳與義─二月山城未見花<lb/>
别録─原─占候─十二日晴則百果實　十五日為勸農日<lb/>
晴主年豐又為花朝晴則百果實　春分日風從震来<lb/>
榖熟麥賤人安年豐青雲嵗豐前後一日内有雷主嵗<lb/>
稔　─原─種植─榖黍稷薥秫韭椒蔥夏蘿蔔梨瓠子王瓜<lb/>
<pb n="KR3i0044_WYG_004-32a"/>
絲瓜菠菜苦蕒莧山藥萵苣稍瓜茼蒿生菜茄冬瓜紫<lb/>
蘇四月芥西瓜香芋銀杏十様錦落花生芝蔴藕枸杞<lb/>
翦春羅黄精决眀松萱草山丹蜀葵罌粟荼䕷柏桑椹<lb/>
紅花麗春黄葵金錢翦秋羅金鳯絡蔴老少年　─移栽<lb/>
萆蔴映山紅茄萵苣各色藤菜甘露雪梅堆栗百合苦<lb/>
蕒薤石榴十姊妹慈菰木瓜茱茰甘菊松梧桐葡萄薄<lb/>
荷黄精牛蒡槐紫荆木槿芙蓉萱花凌霄杜鵑桑海棠<lb/>
山茶玉簮迎春玫瑰菊石竹望江南苧蔴芭蕉　─貼接<lb/>
<pb n="KR3i0044_WYG_004-32b"/>
桃李梨花紅梅杏柑海棠丁香柿栗桑─插壓─石榴芙<lb/>
蓉梔子梨葡萄瑞香木槿薔薇─壅培─木樨─灌溉─櫻<lb/>
桃芍藥牡丹瑞香橙橘　─收採─蔞蒿蕨芽板蕎蕎筆管<lb/>
菜白芨薺菜百合馬蘭頭蠶豆苖甘遂薯蕷王不留行<lb/>
黄精榆皮人参枸杞蒲公英黄蘗雲母薹菜白石英石<lb/>
葦葉白芷白蘞甘草紫石英狼毒根麝香猪苓地黄金<lb/>
銀花麥門冬白术當歸知母天門冬苧根牛膝香附茯<lb/>
苓茯神黄連狗脊藳夲茅香根升麻黄芩紫苑萆薢金<lb/>
<pb n="KR3i0044_WYG_004-33a"/>
　雀花前胡防己大黄巴㦸天秦皮地榆天雄杜仲丁香<lb/>
　柴胡楝實蓬蒿桂皮虎杖　─整頓─去樹裹架葡萄　─田<lb/>
　忌─天火夘地火酉九焦丑糞忌戌荒蕪酉<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0044_WYG_004-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋廣羣芳譜卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_030-1a"/>
　欽定四庫全書<lb/>
御定佩文齋廣羣芳譜卷二十八<lb/>
　　花譜<lb/>
　　　　棠棃花<hi>棠棃别見果譜</hi>
　原棠棃野棃也<hi>爾雅所謂杜甘棠也詳見果譜</hi>樹如棃而小葉似蒼术<lb/>
　亦有圓者三义者邉皆有鋸齒色黲白二月開白花可<lb/>
　煠食曬乾磨麺作燒餅可濟饑葉味㣲苦嫩時煠熟水<lb/>
　浸淘浄油鹽調食或蒸曬代茶<lb/>
<pb n="KR3i0044_WYG_030-1b"/>
　彚考─原─詩召南─蔽芾甘棠勿翦勿伐召伯所茇　─唐風<lb/>
　有杕之杜生于道左　有杕之杜其葉湑湑─増─史記<lb/>
　燕召公世家─召公巡行鄉邑有棠樹决獄政事其下自<lb/>
　侯伯至庶人各得其所無失職者召公卒而民人思召<lb/>
　公之政懷棠樹不敢伐歌詠之作甘棠之詩　─南齊書<lb/>
　祥瑞志─昇明二年四月昌國縣徐萬年門下棠樹連理<lb/>
　　─宋史五行志─元豐十年十二月泌陽縣甘棠木連理<lb/>
　　─原─韓詩外傳─召伯在朝有司請召民伯曰不勞一身<lb/>
<pb n="KR3i0044_WYG_030-2a"/>
而勞百姓非吾先君之志也於是舎於棠下聼訟百姓<lb/>
大悦詩人歌焉　─増─酉陽雜俎─建中四年趙州寜晉縣<lb/>
沙河北有大棠棃樹百姓常祈禱忽有羣蛇數十自東<lb/>
南来渡北岸集棠棃樹下為二積俄見三龜徑寸繞行<lb/>
積傍積蛇盡死乃各登其積視蛇腹各有瘡若矢所中<lb/>
刺史康日知圖甘棠奉三龜以獻　─曲江縣志─縣東九<lb/>
十里有棃溪岸多棠棃故名<lb/>
集藻─七言古詩─増─元王冕棠棃白練圖─芙蓉香冷簫聲<lb/>
<pb n="KR3i0044_WYG_030-2b"/>
杳月淡煙清楚宫曉仙禽不語雪衣輕相逢却恨秋風<lb/>
早土花翠淺霜露蒙山棃小結丹砂紅玉人醉倒不知<lb/>
處夢回故苑朝雲濃<lb/>
五言排律─増─唐吴融追詠棠棃花─蜀地從来勝棠棃第<lb/>
一花更應無輭弱别自有妍華不貴綃為霧難降綺作<lb/>
霞移湏歸紫府駐合餌丹砂宻映彈琴宅深藏賣酒家<lb/>
夜宜紅蠟照春稱錦筵遮連廟魂栖望飄江字遶巴未<lb/>
饒酥㸃薄兼妬雪飛斜舊賞三年斷新期萬樹賒長安<lb/>
<pb n="KR3i0044_WYG_030-3a"/>
如種得誰定牡丹誇<lb/>
七言絶句─増─唐薛濤棠棃花和李太尉─吴均蕙圃移嘉<lb/>
木正及東溪春雨時日晩鶯啼何所為淺深紅膩壓繁<lb/>
枝　─宋蔡襄正月十八日甘棠院三首─上元纔過去尋<lb/>
春紅白山花粲粲新似喜使君初病起隔欄相向笑迎<lb/>
人　天氣和柔酒更醇緩歌花底正初春狂花有意憐<lb/>
狂客撩亂飛紅滿一身　無奈閒情著物歡更愁花草<lb/>
便䦨珊夭紅嫩翠宜燈燭放散笙歌静裏看　─原─孟淑<lb/>
<pb n="KR3i0044_WYG_030-3b"/>
卿春歸─落盡棠棃水拍堤凄凄芳草望中迷無情最是<lb/>
枝頭鳥不管人愁只管啼　─増─明陸樹聲─滿樹棠梨錦<lb/>
作團雙栖啼鳥鬭争妍邉徐生色依然好贏得東風嵗<lb/>
嵗看<lb/>
詩散句─増─唐白居易─風吹棠棃花啼鳥時一聲　鏡湖<lb/>
水逺何由汎棠樹枝髙不易攀　─薛逢─野花似雪落何<lb/>
處棠棃樹下香風来　─李郢─鳥聲亂啼人未逺野風吹<lb/>
散白棠棃　─白居易─棠棃間葉黄─元程文海─霜暈棠<lb/>
<pb n="KR3i0044_WYG_030-4a"/>
棃臉　─宋司馬光─甘棠前後雨隂濃　─金<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>愿─棠棃妥<lb/>
雪霑新雨　─元倪瓉─野棠花落過清明<lb/>
别録─増─丹鉛雜録─孝子傳尹伯竒採楟花以為食注楟<lb/>
花山棃也今棠棃其花春開採之日乾瀹可充蔬<lb/>
　　　常棣花<hi>棣實别見果譜棠按名物疏云唐棣常棣是二種爾雅云  棣栘本草謂之扶栘白</hi>
　　　　<hi>楊類也又云常棣棣乃小雅所謂常棣之花也原譜混合為一又誤以常棣為棣棠今分常棣</hi>
　　　　<hi>棣棠為二譜唐棣别載木譜</hi>
増─爾雅─常棣棣　─洛陽花木記─白郁李千葉一名玉𢃄<lb/>
<pb n="KR3i0044_WYG_030-4b"/>
　─原─常棣<hi>有郁李諸名詳果譜</hi>花正白亦或赤花蕚上承下覆有<lb/>
親愛之義故以喻兄弟周公所謂賦常棣也<lb/>
彚考─原─詩秦風─山有苞棣　─増─詩小雅─常棣之華鄂不<lb/>
韡韡─傳─常棣棣也鄂猶鄂鄂然言外發也韡韡光明也<lb/>
箋─承華者曰鄂不當作拊拊鄂足也鄂足得華之光明<lb/>
則韡韡然盛興者喻弟以敬事兄兄以榮覆弟恩榮之<lb/>
顯亦韡韡然　─原─小雅─彼爾維何維常之華─傳─常常棣<lb/>
也　─増─宋景文茟記─莒公言詩有常棣之華逸詩有唐<lb/>
<pb n="KR3i0044_WYG_030-5a"/>
棣之華世人多誤以常棣為唐棣於兄弟用因唐誤常<lb/>
且常棣棣也唐棣栘也栘開而反合者也此兩物不相<lb/>
親　─三栁軒雜識─姚氏殘語以常棣為俗客兄弟之義<lb/>
不可稱俗今改為和客　─花經─郁李七品三命<lb/>
集藻─賦─増─唐陸龜蒙郁李花賦─試問山翁得郁李之春<lb/>
叢移来砌下出自山中長霑澗雨迥灑巖風曽不得次<lb/>
玉堂而展低艶承畫閣而逞㣲紅虚在芳菲之數徒干<lb/>
造化之功弱植欹危繁梢襞積一枝上能萬其膚蕚一<lb/>
<pb n="KR3i0044_WYG_030-5b"/>
蕚中自参其丹白且桃以夭而蕣以華芍藥為贈兮芙<lb/>
蓉可嘉誰為翦緗綺碎眀霞鳳苞葱蘢于水殿霓襟掩<lb/>
苒于雲車静倚庭檻徐飄蘂氣落幽閨怨别之夣寫空<lb/>
谷遺榮之思初侍東陵聖母冶態嫣妍近辭北燭仙人<lb/>
愁容倭堕嗟其結莓苔之地抱林麓之姿蝶善舞而相<lb/>
掠鶯能言而見欺香憐墜少蔕戀飄遲當杯者不顧守<lb/>
道者應知請看嵇康髙士傳莫信長安輕薄兒<lb/>
五言古詩─増─唐白居易惜栯李花─樹小花鮮妍香繁條<lb/>
<pb n="KR3i0044_WYG_030-6a"/>
輭弱髙低二三尺重疉千萬蕚朝艶藹霏霏夕凋紛漠<lb/>
漠辭枝朱粉細覆地紅綃薄由来好顔色常苦易銷爍<lb/>
不見莨蕩花狂風吹不落　─宋梅堯臣劉仲更於唐書<lb/>
局中種郁李─冷局少風景買花栽作春前時櫻桃過今<lb/>
日雀李新搦條紅蓓蕾婀娜含雨勻舊来薔薇叢饒借<lb/>
與近鄰始移棣蕚密不慚車下榛日暮綴書罷暫賞舉<lb/>
杯踆<lb/>
七言絶句─増宋趙抃次韻郁李花─花縣逢春對曉暉朱<lb/>
<pb n="KR3i0044_WYG_030-6b"/>
朱白白綴繁枝梅先菊後何湏較好似人生各有時<lb/>
詩散句─増─唐李白─棣華儻不接甘與秋草同　─駱賔王<lb/>
棠晚落疎花　─白居易─隂繁棠布葉<lb/>
别録─増─花史─郁李花性喜向暖日和風澆用清水以性<lb/>
潔故也<lb/>
　　櫻桃花<hi>櫻桃别見果譜</hi>
原─櫻桃木多隂不甚髙春初開白花繁英如雪香如蜜<lb/>
葉圓有尖及細齒　─増─花鏡─櫻桃花有千葉者其實少<lb/>
<pb n="KR3i0044_WYG_030-7a"/>
彚考─原─晋宫閣名─式乾殿前櫻桃二株含章殿前櫻桃<lb/>
一株華林園櫻桃二百七十株　─増─花經─櫻桃四品六<lb/>
命　─弇山園記─小罨畫溪之西種含桃含桃成嵗得一<lb/>
解饞花亦足飽目其左方種如之俱曰含桃塢　─原─花<lb/>
史─張茂卿頗事聲妓一日櫻桃花開携酒其下曰紅粉<lb/>
風流無踰此君悉屏妓妾　─一統志─鄜州有櫻桃山上<lb/>
多櫻桃樹<lb/>
集藻─五言古詩─増─唐劉禹錫和樂天讌李羙周中丞宅<lb/>
<pb n="KR3i0044_WYG_030-7b"/>
賞櫻桃花─櫻桃千萬枝照耀如雪天王孫讌其下隔水<lb/>
疑神仙宿露發清香初陽動暄妍妖姬滿鬂挿酒客折<lb/>
枝傳同此賞芳月幾人有華筵杯行勿遽辭好醉逸三<lb/>
年　─孟郊南陽公請東櫻桃亭子春讌─萬木皆未秀一<lb/>
林先含春此地獨何力我公布深仁霜葉日舒卷風枝<lb/>
逺埃塵初英濯紫霞飛雨流清津賞異出囂雜折芳積<lb/>
歡忻文心茲焉重俗尚安能珍碧玉妝粉比飛瓊穠艶<lb/>
均鴛鴦七十二花態併相新常恐遺秀志迨茲廣讌陳<lb/>
<pb n="KR3i0044_WYG_030-8a"/>
芳菲争勝引歌詠竟良辰方知戲馬會永謝登龍賔<lb/>
白居易櫻桃花下有感而作─藹藹羙周宅櫻繁春日斜<lb/>
一為洛下客十見池上花爛漫豈無意為君占年華風<lb/>
光饒此樹歌舞勝諸家失盡白頭伴長成紅粉娃停杯<lb/>
兩相顧堪喜亦堪嗟<lb/>
七言古詩─増─唐白居易履信池櫻桃島上醉後走筆送<lb/>
别舒員外兼寄宗正李卿考功崔郎中─櫻桃島前春去<lb/>
春花萬枝忽憶與宗卿閒飲日又憶與考功狂醉時嵗<lb/>
<pb n="KR3i0044_WYG_030-8b"/>
晚無花空有葉風吹滿地乾重疉蹋葉悲秋復憶春池<lb/>
邉樹下重殷勤今朝一酌臨寒水此地三回别故人櫻<lb/>
桃花来春千萬朶来春共誰花下坐不論崔李上青雲<lb/>
明日舒三亦抛我<lb/>
五言律詩─増─唐白居易同諸客擕酒早看櫻桃花─曉報<lb/>
櫻桃發春携酒客過綠餳粘盞杓紅雪壓枝柯天色晴<lb/>
明少人生事故多停杯替花語不醉擬如何　─原─李徳<lb/>
裕櫻桃花─皎日照芳菲鮮葩含素輝愁人惜春夜達曉<lb/>
<pb n="KR3i0044_WYG_030-9a"/>
想巖扉風静隂盈砌露濃香入衣恨無金谷妓為我奏<lb/>
思歸─増─温庭筠二月十五日櫻桃盛開─曉覺籠烟重<lb/>
春深染雪輕静應留得蝶繁欲不勝鶯影亂晨飇急香<lb/>
多夜雨晴似将千萬恨西北為卿卿　─宋歐陽修春日<lb/>
獨遊上林院後亭見櫻桃花奉寄希深聖俞─昔日尋春<lb/>
地今来感嵗華人行已荒徑花發半枯槎髙榭林端出<lb/>
殘陽水外斜聊持一樽酒徙倚憶天涯　─明吴國倫櫻<lb/>
桃花─御苑含桃樹花開作雪看誰移荒署裏偏助早春<lb/>
<pb n="KR3i0044_WYG_030-9b"/>
寒逞素愁金谷垂珠遲玉盤不知蕭頴士何意獨相殘<lb/>
七言律詩─増─宋梅堯臣和永叔同遊上林院後亭見櫻<lb/>
桃花悉已披謝─去年君到見春遲今日尋芳是夙期祗<lb/>
道朱櫻纔弄蘂及来幽圃已殘枝飄英尚有遊蜂戀著<lb/>
子唯應谷鳥知把酒聊能慰餘景乘歡不厭夕陽時<lb/>
七言絶句─増─唐張籍和裴僕射看櫻桃花─昨日南園新<lb/>
雨後櫻桃花發舊枝柯天眀不待人同看繞樹重重履<lb/>
跡多　─白居易酬韓侍郎張博士雨後遊曲江見寄─小<lb/>
<pb n="KR3i0044_WYG_030-10a"/>
園新種紅櫻樹閒繞花枝便當逰何必更隨鞍馬隊衝<lb/>
泥蹋雨曲江頭　─題東樓前李使君所種櫻桃花─身入<lb/>
青雲無見日手栽紅樹又逢春惟留花向樓前看故故<lb/>
抛愁與後人　─元稹折枝花贈行─櫻桃花下送君時一<lb/>
寸春心逐折枝别後相思最多處千株萬片繞林垂<lb/>
劉言史山寺看櫻桃花題僧壁─楚寺春風臘盡時含桃<lb/>
先拆一千枝老僧不語傍邉坐花發人来總不知　─李<lb/>
商隠櫻桃花下─流鶯舞蝶兩相欺不取花芳正結時他<lb/>
<pb n="KR3i0044_WYG_030-10b"/>
日未開今日謝嘉辰長短是参差　─李羣玉題櫻桃─春<lb/>
初携酒此花間幾度臨風倒玉山今日葉深黄滿樹再<lb/>
来惆悵不能攀　─吴融買𢃄花櫻桃─粉紅輕淺靚妝新<lb/>
和露和烟别近鄰萬一有情兼有恨一年榮落兩家春<lb/>
　─陸希聲含桃圃─小圃初晴風露光含桃花發滿山香<lb/>
看花對酒心無事倍覺春来白日長　─韋荘櫻桃樹─記<lb/>
得花開雪滿枝和蜂和蝶𢃄花移如今花落逰蜂去空<lb/>
作主人惆悵詩　─宋范成大櫻桃花─借暖衝寒不用媒<lb/>
<pb n="KR3i0044_WYG_030-11a"/>
匀朱匀粉最先来玉樓一見憐癡小教向傍邉自在開<lb/>
　─原─楊萬里櫻桃花─櫻桃花發滿晴柯不賭嬌嬈祇賭<lb/>
多落盡江梅餘半朶依然風韻合還他　─増─元方回櫻<lb/>
桃花─淺淺花開料峭風苦無妖色畫難工十分不肯精<lb/>
神露留與他時著子紅<lb/>
詩散句─原─宋王僧達─緗葉未開蕊紅葩已發光　─宋文<lb/>
同─嫩葉藏輕緑繁葩露淺紅　─明于若瀛─三月雨聲細<lb/>
櫻花疑杏花　─唐李白─别来幾嵗未還家玉窗五見櫻<lb/>
<pb n="KR3i0044_WYG_030-11b"/>
桃花　─李賀─背人不語向何處下堦自折櫻桃花　─増<lb/>
白居易─櫻桃㕔院春偏好石井欄堂夜更幽　慢牽欲<lb/>
傍櫻桃泊借問誰家花最紅　─殷璠─昨日小樓㣲雨過<lb/>
櫻桃花落晚風晴<lb/>
詞─原─宋毛滂浣溪沙─小圃春光不待邀蚤通消耗與含<lb/>
桃晚来芳意半含梢　𢃄笑不言春淡淡試妝未徧雨<lb/>
瀟瀟東君少女可憐嬌　─陳繼儒攤破浣溪沙─曉来露<lb/>
井看櫻桃羅䄂迎風不柰飄轉向碧窗還小立再吹簫<lb/>
<pb n="KR3i0044_WYG_030-12a"/>
　簫咽春愁愁正劇自拈香在博山燒日暮闌干楊栁<lb/>
外落紅敲<lb/>
　　　石榴花<hi>榴實别見果譜</hi>
原─石榴一名丹若<hi>本草云若木乃扶桑之名榴花丹頰似之故亦有丹若之稱</hi>本出<lb/>
塗林安石國漢張騫使西域得其種以歸故名安石榴<lb/>
今處處有之樹不甚髙大枝柯附榦自地便生作叢孫<lb/>
枝甚多種極易息或以子種或折其條盤土中便生葉<lb/>
緑狭而長梗紅五月開花有大紅粉紅黄白四色有海<lb/>
<pb n="KR3i0044_WYG_030-12b"/>
榴<hi>來自海外樹髙二尺</hi>黄榴<hi>色㣲黄𢃄白花/比常榴差大</hi>四季榴<hi>四時開花秋結實實方綻</hi>
<hi>旋復開花</hi>火石榴<hi>其花如火樹甚小栽之盆頗/可玩又有細葉一種亦佳</hi>餅子榴<hi>花大不結</hi>
<hi>實</hi>畨花榴<hi>出山東花大於餅子移之别省終不若在彼大而華麗葢地氣異也</hi>燕中有千<lb/>
瓣白千瓣粉紅千瓣黄千瓣大紅單瓣者比别處不同<lb/>
中心花瓣如起樓臺謂之重臺石榴花頭頗大而色更<lb/>
深紅　─増─花鏡─石榴有竝蔕花者又有紅花白緣白花<lb/>
紅緣者亦異品也<lb/>
彚考─原─宋史五行志─紹興間漢陽軍有挿榴枝於石罅<lb/>
<pb n="KR3i0044_WYG_030-13a"/>
秀茂成隂嵗有華寔者初郡獄有誣服孝婦殺姑婦不<lb/>
能自明屬行刑者插髻上華於石隙曰生則可以驗吾<lb/>
寃行刑者如其言後果生　─増─酉陽雜俎─衡山祝融峰<lb/>
下法華寺有石榴花春秋皆發　─博異記─天寳中處士<lb/>
崔元徽春夜遇女伴十餘人有緑裳者前曰某姓楊又<lb/>
指一人曰李氏又指一人曰陶氏又指緋衣小女曰姓<lb/>
石名阿措又有封家十八姨来諸人命酒各歌以送之<lb/>
至十八姨持盞性頗輕佻翻酒汚阿措衣阿措作色曰<lb/>
<pb n="KR3i0044_WYG_030-13b"/>
諸人即奉求吾不奉畏耳拂衣而起緋衣名阿措安石<lb/>
榴也封家姨乃風神也　─原─方輿勝覽─閩縣東山有榴<lb/>
花洞唐永泰中樵者藍超遇白鹿逐之渡水入石門始<lb/>
極窄忽豁然有雞犬人家主翁謂曰吾避秦人也留卿<lb/>
可乎超曰欲與親舊訣乃来與榴花一枝而出恍然若<lb/>
夢中再徃竟不知所在　─増─方輿勝覽─合肥浮槎山俗<lb/>
傳自海上浮来梁武帝女為尼於此山建道林寺寺有<lb/>
榴花根榦偉茂即帝女手植　─花經─石榴五品五命<lb/>
<pb n="KR3i0044_WYG_030-14a"/>
瓶花譜─各色千葉榴四品四命　─原─王直方詩話─王荆<lb/>
公作内相翰苑有石榴一叢枝葉繁茂只發一花時荆<lb/>
公有詩云萬緑叢中紅一㸃動人春色不湏多予每以<lb/>
不見全篇為恨遯齋閑覽以為唐人詩非也　─洪氏雜<lb/>
俎─温湯七聖殿繞殿石榴皆太真所植　─學圃餘疏─石<lb/>
榴本外國来者獨京師為勝盆中有植榦數十年髙不<lb/>
盈二尺而垂實纍纍皮子之紅白一隨其花花而不實<lb/>
者曰餅子深紅淡紅二種皆山亭之珍也吾地不宜盆<lb/>
<pb n="KR3i0044_WYG_030-14b"/>
中移歸不二年壊矣本地餅子紅榴稍佳而樹大非几<lb/>
案前物單葉有黄白淺深紅四種存以標異可也　─増<lb/>
瓶史─浴榴宜艶色婢　石榴以紫薇大紅千葉木槿為<lb/>
婢<lb/>
集藻─頌─増─梁江淹石榴頌─羙木艶樹誰望誰待縹葉翠<lb/>
蕚紅華綘采炤烈泉石芬披山海竒麗不移霜雪空改<lb/>
賦─増─晋夏侯湛石榴賦─覽華圃之嘉樹兮羡石榴之竒<lb/>
生滋𤣥根于夷壤兮擢繁榦于蘭庭霑靈液之粹色兮<lb/>
<pb n="KR3i0044_WYG_030-15a"/>
含渥霧以深榮若乃時雨新稀㣲風扇物藹萋萋以鮮<lb/>
茂兮紛扶輿以蓊鬱枝掺稔以環柔兮葉鱗次以周宻<lb/>
纖條参差以窈窕兮洪柯流離以相拂于是乎青陽之<lb/>
末朱明之初翕㣲煥以摛采兮的窟㻧以揚敷接翠蕚<lb/>
于緑蔕兮冐紅牙以丹鬚赩然含蕤璀爾散珠若乃叢<lb/>
紈始裹聚葩方離潜輝蜿艶綠采未披照灼攅列熒熒<lb/>
𤣥垂雪酲解䬼怡神實氣冠百品以竒仰邁衆果而特<lb/>
貴─傅𤣥石榴賦─鳥宿中而纖條結龍辰升而丹華繁<lb/>
<pb n="KR3i0044_WYG_030-15b"/>
其在晨也灼若旭日栖扶桑其在昬也赩若燭龍吐潜<lb/>
光苞𤣥黄之烈輝緑煒曄而焜煌發朱榮于緑葉時從<lb/>
風而飄揚　─庾鯈石榴賦─緑葉翠條紛乎蔥青丹華照<lb/>
爛曄曄熒熒逺而望之繁若摛繢被山阿廹而察之赫<lb/>
若龍燭耀緑波　─唐吕令問府庭雙石榴賦─公府洞豁<lb/>
羣木羅生歴衆芳而鮮妙得雙榴之羙名擢質森聳垂<lb/>
隂凄清掃危堦之數級䕃閑庭之四平夾砌駢羅則東<lb/>
西表賔主之位與時消息則寒暑任榮枯之情故其異<lb/>
<pb n="KR3i0044_WYG_030-16a"/>
影同庇分芳對出夏景焯而開花秋氣結而成實剖之<lb/>
則珠彩輝掌捧之則金光照日其生也雖雜居幽徑之<lb/>
蘭其用也亦間若雕盤之栗若乃當公務之總偶訟庭<lb/>
之要爰趨爰揖或長或少皆指而稱曰彼石榴之所生<lb/>
何托根之至妙俯環廊之廻合拂危簷之窈窱類甘棠<lb/>
之勿翦人縦去而猶思若李樹之無言蹊自成而不召<lb/>
是以固其根榦羙其華耀乍開軒而翠彩重合甫褰帷<lb/>
而紅榮四照也或曰物惡近以招累事貴逺而克全空<lb/>
<pb n="KR3i0044_WYG_030-16b"/>
遁幽以獨羙抱甘香而自捐豈比夫善生者托仁以逺<lb/>
害能夀者輔道以延年是以象君子之恵渥故終保夫<lb/>
自然<lb/>
五言古詩─原─梁沈約詠山榴─靈囿同嘉稱幽山有竒質<lb/>
停采久彌鮮含華豈期實長願㣲名隠無使孤株出<lb/>
増─隋魏澹詠石榴─分根金谷裏移植廣庭中新枝含淺<lb/>
緑曉蕚散輕紅影入環階水香隨度隙風路逺無由寄<lb/>
徒念春閨空　─唐宋之問翫郡齋海榴─澤國韶氣早開<lb/>
<pb n="KR3i0044_WYG_030-17a"/>
簾延霽天野禽宵未囀山蜚晝仍眠目兹海榴發列映<lb/>
巖楹前熠爚禦風静葳蕤含景鮮清晨緑堪佩亭午丹<lb/>
欲然昔黍金閨籍嘗見玉池蓮未若宗族地更逢榮耀<lb/>
全南金雖自貴賀賞詎能遷撫躬萬里絶豈染一朝妍<lb/>
徒緣滯遐郡常是惜流年越俗鄙章甫捫心空自憐<lb/>
原─李白詠鄰女東窗海石榴─魯女東窗下海榴世所稀<lb/>
珊瑚映緑水未足比光輝清香隨風發落日好鳥歸願<lb/>
為東南枝低舉拂羅衣無由共攀折引領望金扉　─栁<lb/>
<pb n="KR3i0044_WYG_030-17b"/>
宗元新植海石榴─弱植不盈尺逺意駐蓬瀛月寒空堦<lb/>
曙幽夢綵雲生糞壤擢珠樹莓苔插瓊英芳根閟顔色<lb/>
徂嵗為誰榮　─増─宋蘓轍賦園中所有─堂後病石榴及<lb/>
時亦開花身病花不齊火候漸已差芳心竟未已新蕚<lb/>
綴枯槎誰言石榴病乃久占年華鄰家花最盛早發豈<lb/>
容遮殘紅已零落婀娜子如𤓰　─原─陳與義庭前石榴<lb/>
庭前安榴樹花稀更可憐青旌擁絳節伴我作神仙遲<lb/>
日耿不暮㣲隂眩彌鮮一尊兼百慮心賞覺悠然　─劉<lb/>
<pb n="KR3i0044_WYG_030-18a"/>
克荘十月榴花─炎州氣序異十月榴始華是誰初植此<lb/>
石罅抽根斜緑隂蔽朝曦朱艶奪暮霞始猶一二枝俄<lb/>
已千百葩染人不能就畫史無以加洛陽擅牡丹久矣<lb/>
埋塵沙蜀州誇海棠邈然隔䕫巴安知籬壁間亦有尤<lb/>
物耶坐令農圃室化為金張家詩人好摹擬凍蕊并寒<lb/>
槎斯篇儻令見無乃譏吾奢　─増─明吴寛榴花─團團復<lb/>
亭亭園子巧相競都下朝千盆花市此為盛我獨解其<lb/>
縳髙枝遂其性参差花更繁緋緑雜相映安石名已蒙<lb/>
<pb n="KR3i0044_WYG_030-18b"/>
休從謝公姓<lb/>
七言古詩─増─金元格榴花─山茶赤黄桃絳白戎葵米囊<lb/>
不入格庭中忽見安石榴歎息花中有真色生紅一撮<lb/>
掌中看模寫雖工更覺難詩到黄州隔千里畫家辛苦<lb/>
費鉛丹　─明李東陽借榴一首贈方石─桃溪老人愛花<lb/>
樹家在萬花溪上住白頭重入紫薇垣官舍今無種花<lb/>
處買花不識城市途園中看花非我徒畫圖翦綵盡成<lb/>
幻空有愛花猶故吾吾家海榴四五株意欲借之如借<lb/>
<pb n="KR3i0044_WYG_030-19a"/>
書自言花借不在好僅取數尺青扶疎墻根老枝不盈<lb/>
掬欲借真慚少装束風披雨浥漸成隂縦遣無花看亦<lb/>
足城西官陌無塵埃呼童把送休遲囬花根嵗暮幸勿<lb/>
返還我詩逋十韻来<lb/>
五言律詩─増─唐孫逖詠樓前海石榴二首─客自新亭郡<lb/>
朝来數物華傳君妓樓好初落海榴花露色珠簾映香<lb/>
風粉壁遮更宜林下雨日晚逐行車　海上移珍木樓<lb/>
前詠所思遙聞下車日正在落花時舊緑香行葢新紅<lb/>
<pb n="KR3i0044_WYG_030-19b"/>
灑歩綦從来寒不易終見久逾滋　─溫庭筠海榴─海榴<lb/>
開似火先解報春風葉亂裁牋綠花宜插髻紅蠟珠攅<lb/>
作葉緗綵翦成叢鄭驛多歸思相期一笑同<lb/>
七言律詩─増─唐白居易石榴樹─可憐顔色好隂凉葉翦<lb/>
紅牋花撲霜傘葢低垂金翡翠薫籠亂搭繡衣裳春芽<lb/>
細炷千燈㷔夏蕊濃焚百和香見説上林無此樹只教<lb/>
桃李占年芳　─杜牧見穆三十中庭海榴花謝─矜紅掩<lb/>
素似多才不待櫻桃不逐梅春到未曽逢宴賞雨餘争<lb/>
<pb n="KR3i0044_WYG_030-20a"/>
解免低徊巧窮南國千般艶趂得東風二月開堪恨王<lb/>
孫浪逰去落英狼籍始歸来　─方干海石榴─亭際夭妍<lb/>
日日看每朝顔色一般般滿枝猶待春風力數朶先欺<lb/>
臘雪寒舞蝶自隨歌拍轉逰人只怕酒杯乾久長年少<lb/>
應難得忍不叢邊到夜觀　─原─皮日休庭際海石榴花<lb/>
盛發有寄─一夜春光綻綘囊碧油枝上晝煌煌風匀衹<lb/>
似調紅露日暖惟憂化赤霜火齊滿枝燒夜月金津含<lb/>
蕊滳朝陽不知桂樹知情否無限同遊阻陸郎　─増─陸<lb/>
<pb n="KR3i0044_WYG_030-20b"/>
龜蒙和襲美海石榴花發見寄次韻─紫府真人餉露囊<lb/>
猗蘭燈燭未熒煌丹華乞曙先侵日金㷔欺寒却照霜<lb/>
誰與佳名從海曲祇應芳裔出河陽那堪謝氏庭前見<lb/>
一段清香染郄郎　─宋歐陽修西園石榴盛開─荒䑓野<lb/>
徑共躋攀正見榴花出短垣緑葉晩鶯啼䖏宻紅房初<lb/>
日照時繁最憐夏景鋪珍簟尤愛晴香入睡軒乘興便<lb/>
當携酒去不湏旌騎擁車轅─原─方九功海榴花─春花<lb/>
落盡海榴開竒種誰分寶地栽斜日捲簾深色映晚風<lb/>
<pb n="KR3i0044_WYG_030-21a"/>
隔座暗香来披襟更擬頻燒燭把臂何妨數舉杯最愛<lb/>
芳時看不去繁枝折向月中廻<lb/>
五言排律─原─唐元稹感石榴二十韻─何年安石國萬里<lb/>
貢榴花迢逓河源道因依漢使槎酸<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>犯蔥嶺憔悴渉<lb/>
龍沙初到標珍木多来比亂麻深抛故園裏少種貴人<lb/>
家惟我荆州見憐君胡地賒從教當路長兼恣入簷斜<lb/>
緑葉裁煙翠紅英動日華新簾裙透影疎牖燭籠紗委<lb/>
作金爐㷔飄成玉砌瑕乍驚珠綴密終誤繡幃奢琥珀<lb/>
<pb n="KR3i0044_WYG_030-21b"/>
烘梳碎燕支嬾頰搽風翻一樹火電轉五雲車絳帳迎<lb/>
宵日芙蓉綻早牙淺深俱隠映前後各分葩宿露低蓮<lb/>
臉朝光借綺霞暗虹徒繳繞濯錦莫周遮俗態能嫌舊<lb/>
芳姿尚可嘉非尃愛顔色同恨阻幽遐滿眼思鄉淚相<lb/>
嗟亦自嗟　─宋陳師道和黄充實詠榴花─春去花隨盡<lb/>
紅榴暖欲然後時何所恨處獨不祈憐葉葉自相偶重<lb/>
重久更鮮流珠沾暑雨改色淡朝煙著子專寒酒移根<lb/>
擅化權愧非無價手刻畫竟難傳<lb/>
<pb n="KR3i0044_WYG_030-22a"/>
　　　五言絶句<lb/>
御製榴花─未結千房實先開五月花紅綃簾户下疑似漢時<lb/>
　槎　丹誠映白日艶色喜清幽嫩緑疎櫺外開時傍翠樓<lb/>
　　増─唐孔紹安侍宴詠石榴─可惜庭中樹移根逐漢臣只<lb/>
　　為来時晚花開不及春　─皇甫冉同張侍御詠興寜寺<lb/>
　　經藏院海石榴花─嫩葉生初茂殘花少更鮮結根龍藏<lb/>
　　側故欲競青蓮　─宋蘇軾石榴─風流意不盡獨自送殘<lb/>
　　芳色作裙腰染名隨酒盞狂　─朱子榴花─窈窕安榴花<lb/>
<pb n="KR3i0044_WYG_030-22b"/>
　　乃是西鄰樹墜蕚可憐人風吹落幽户　─元楊維楨詠<lb/>
　　石榴花─密幄千重碧疎巾一桚紅花時隨早晚不必嫁<lb/>
　　春風　─明髙啓榴花─日炙態常醺香生若自焚夜来端<lb/>
　　午宴淡却羙人裙　─李東陽榴花─未摘霜前實先看雨<lb/>
　　後花名應出西海顔豈論東家<lb/>
　　七言絶句<lb/>
御製盆景榴花髙有數寸開花一朶─小樹枝頭一㸃紅嫣然<lb/>
　六月雜荷風攅青葉裏珊瑚朶疑是移根金碧叢<lb/>
<pb n="KR3i0044_WYG_030-23a"/>
増─唐李嘉祐題韋潤州後亭海榴─江上年年小雪遲年<lb/>
光獨報海榴知寂寂山城風日暖謝公含笑向南枝<lb/>
權徳輿韋使君亭海榴詠─淮陽卧理有清風臘月榴花<lb/>
𢃄雪紅閉閣寂寥常對此江湖心在數枝中　─原─韓愈<lb/>
詠張十一旅舍榴花─五月榴花照眼眀枝間時見子初<lb/>
成可憐此地無車馬顛倒青苔落綘英　─栁宗元始見<lb/>
白髮題所植海石榴─幾年封植愛芳叢韶艶朱顔竟不<lb/>
同從此休論上春事看成古木對衰翁　─増─劉言史山<lb/>
<pb n="KR3i0044_WYG_030-23b"/>
寺看海榴花─琉璃地上紺宫前潑翠凝紅幾十年夜久<lb/>
月明人去盡火光霞燄逓相燃　─黄㴞奉和文堯對庭<lb/>
前千葉石榴─一朶千英綻曉枝綵霞堪與别為期移根<lb/>
若在芙蓉苑豈向當年有醒時　─宋歐陽修榴花─絮亂<lb/>
絲繁不自持蜂黄燕紫蝶參差榴花自恨来時晚惆悵<lb/>
春期獨後期　─梅堯臣石榴花─春花開盡見深紅夏葉<lb/>
始繁明淺緑祇知結子熟秋霖不識来時有笻竹　─原<lb/>
陳師道詠榴─五月榴花忽見春白頭還喜一畨新可能<lb/>
<pb n="KR3i0044_WYG_030-24a"/>
畧不解春意只有尋枝問葉人　─陸游初見石榴花─吳<lb/>
中四月尚餘寒細雨霏霏怯倚䦨老子真成興不淺榴<lb/>
花折得一枝看　─楊萬里詠榴─待闕南風欲炷香東風<lb/>
折併住西堂石榴已著乾紅蕾却問春歸為底忙　蒨<lb/>
羅皺薄翦薫風已自開花蔕亦同不肯染時輕著色却<lb/>
将密緑䕶深紅　─増─元張𢎞範榴花─猩血誰教染絳囊<lb/>
綠雲堆裏潤生香遊蜂錯認枝頭火忙駕薫風過短墻<lb/>
　─馬祖常趙中丞折枝石榴─乘槎使者海西来移得珊<lb/>
<pb n="KR3i0044_WYG_030-24b"/>
瑚漢苑栽只待緑隂芳樹合蘂珠如火一時開　─明陳<lb/>
憲章宿倪麟所石榴花秋開─老蟾半影秋如水曙角一<lb/>
聲霜滿街白髮山人到城府石榴花下借眠来　─原─魏<lb/>
鵬─紅綿拭鏡照宫紗畫就雙眉八字斜蓮歩輕移何處<lb/>
去堦前笑折石榴花　─張新─日向午臨疑噴火雨從晨<lb/>
洗欲流脂酡顔賸照雙眸醉珠腹還成百子竒　─王象<lb/>
晉─翠䄂参差瑞色新稜嶒老幹擁祥雲無邉生意包涵<lb/>
厚滿腹珠璣取次陳<lb/>
<pb n="KR3i0044_WYG_030-25a"/>
詩散句─原─宋宋祁─都緣賦色淺遂不趁春繁　─司馬光<lb/>
畏日助殷紅過雨滌濃翠　─増─蘇軾─可憐病石榴花如<lb/>
破紅襟　應憐百花盡綠葉暗紅榴　石榴有正色玉<lb/>
樹真虚名　─陸游─殘榴重結蕊新燕續生雛　─原─李廸<lb/>
日烘麗蕚紅縈火雨過柔條綠噴煙　─劉敞─薫風四月<lb/>
濃芳歇紅玉燒枝拂露華　─蘇軾─安石榴花開最遲綘<lb/>
裙深樹出幽扉　─許景樊─瑤堦飛盡石榴花日轉晶簾<lb/>
影欲斜　─増─梁簡文帝─安榴拆晩紅　─江總─池紅照海<lb/>
<pb n="KR3i0044_WYG_030-25b"/>
榴　─原─唐張説─榴開𢃄酒紅　─増─白居易─醉為海榴開<lb/>
　─原─宋楊億─鮮葩猩血染　─増─王安石榴花次第開<lb/>
陸㳺─榴殘續續紅　─元方回─榴靨競紅妝　─馬祖常─園<lb/>
紅榴火鍊　─原─唐李賀─石榴花發滿溪津　─増─李洞─官<lb/>
亭池碧海榴殷　─韋荘─紅榴初綻拂簷低　─宋晁以道<lb/>
映户丹榴故後開　─原─謝薖─臙脂新染薄羅裳　─戴復<lb/>
古─短墻半露石榴紅<lb/>
詞─増─元劉鉉烏夜啼─垂楊影裏殘紅甚匆匆只有榴花<lb/>
<pb n="KR3i0044_WYG_030-26a"/>
全不怨東風　暮雨急曉霞濕緑玲瓏比似茜裙初染<lb/>
一般同　─原─無名氏阮郎歸─深庭邃館鎖清風榴花芳<lb/>
艶濃陽光染就欲燒空誰能窺化工　觀物外喻聲中<lb/>
靈砂别有功若将一粒比花容金丹色又紅　─南歌子<lb/>
紫陌尋春去紅塵拂面来無人不道看花囬惟見石榴<lb/>
新蕊一枝開　冰簟堆雲髻金樽灔玉醅綠隂青子莫<lb/>
相催留取紅巾千㸃照池臺　─増─宋王沂孫慶清朝─玉<lb/>
局歌殘金陵句絶年年負却薫風西鄰窈窕獨憐入户<lb/>
<pb n="KR3i0044_WYG_030-26b"/>
飛紅前度緑隂載酒枝頭色比似裙同何湏擬蠟珠作<lb/>
蔕湘彩成叢　誰在舊家殿閣自太真仙去掃地春空<lb/>
朱旛䕶取如今應誤花工顛倒綘英滿徑想無車馬到<lb/>
山中西風後尚餘數㸃還勝春濃　─原─蘇軾賀新郎─乳<lb/>
燕飛華屋悄無人槐隂轉午晩凉新浴手弄生綃白團<lb/>
扇扇手一時似玉漸困倚孤眠清熟簾外誰来推繡户<lb/>
枉教人夢斷瑶䑓曲又却是風敲竹　石榴半吐紅巾<lb/>
蹙待浮花浪蕋都盡伴君幽獨濃艶一枝細看取芳心<lb/>
<pb n="KR3i0044_WYG_030-27a"/>
千重似束又恐被西風驚綠若待得君来至此向花前<lb/>
對酒将花觸共粉淚兩<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
别錄─原─扦挿─三月初取指大嫩枝長尺有半八九枝共<lb/>
為一窠燒下頭二寸勿使瀋失先掘圓坑深尺七寸廣<lb/>
徑尺竪枝坑畔環布令匀置殭石枯骨於枝間一層土<lb/>
一層骨石築實之令沒枝頭寸許以水澆之常令潤澤<lb/>
既生之後復以骨石布其根下十月天寒以藁裹之一<lb/>
云葉生時折挿肥土用水頻澆自然生根又葉未生時<lb/>
<pb n="KR3i0044_WYG_030-27b"/>
從鶴膝處用脱果法候生根截下栽之開花結實與大<lb/>
樹無異　─種子─石榴熟時于樹上留數枚記定上下南<lb/>
北霜降後摘下用稀布逐箇袋之照樹上朝向懸通風<lb/>
隂處先于六七月間取土之鬆而羙者敲細篩去瓦石<lb/>
攤浄地上澆潑濃糞晒乾再潑再曬如此五六次仍敲<lb/>
極細篩過收藏缸内勿經雨次年二月初取家用火盆<lb/>
以所製土鋪盆内厚三寸許數寸按一淺潭取榴子去<lb/>
肉每潭種三四粒用土葢半寸許灑水令㣲濕置有風<lb/>
<pb n="KR3i0044_WYG_030-28a"/>
露向陽處每日灑水勿令乾候長寸許每潭止留一大<lb/>
株日澆肥水候長分種極小盆内不宜深放有風露向<lb/>
陽處每日用肥水澆三四徧日午最要澆每一盆做一<lb/>
木葢破兩片中剜一竅如樹大中髙四面低遇有雨葢<lb/>
盆面免致淋去肥味至七八月滿樹皆花甚大又明年<lb/>
換畧大盆依前法澆妙不可言或云盆根多則無花三<lb/>
四月間便上盆則根不長只湏浸曬得法冬間霜下收<lb/>
回南簷土乾畧将水潤至春深氣暖可放石上翦去嫩<lb/>
<pb n="KR3i0044_WYG_030-28b"/>
苖勿令髙大盛夏日中曬屋上免近地氣致令根長及<lb/>
為蚓蟻所穴每朝用米泔沉沒花榦浸約半時取出日<lb/>
曬如覺土乾又復浸殆良法也　─澆灌─性喜肥濃糞澆<lb/>
之無忌當午澆花更茂盛蠶沙壅之佳又雞鴨毛浸水<lb/>
中加皮屑去毛以水澆之毛不肥故也　─増─物類相感<lb/>
志─石榴樹以麻餅水澆則花多　─原─修製─凡使榴皮根<lb/>
葉弗犯鐡器不計乾濕皆以水漿浸一夜取出用之水<lb/>
如墨汁　花隂乾為末和鐡丹服一年白髮變黒千葉<lb/>
<pb n="KR3i0044_WYG_030-29a"/>
　者治心熱吐血研末吹鼻止衂血又傅金瘡出血　皮<lb/>
　及根用酸者東行者止目淚下蚘蟲止瀉痢下血　─方<lb/>
　輿勝覽─崖州婦人以安石榴花著釜中經旬即成酒其<lb/>
　味香羙─増─居家宜忌─病目者以紅絹盛榴花拭目棄<lb/>
　之謂代其病<lb/>
　<lb/>
　<lb/>
　<lb/>
<pb n="KR3i0044_WYG_030-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋廣羣芳譜卷二十八<lb/>
</p>
<p>
</p>
  </div>
</body>
</text>
</TEI>
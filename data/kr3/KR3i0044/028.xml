<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_028-1a"/>
　欽定四庫全書<lb/>
御定佩文齋廣羣芳譜卷二十六<lb/>
　　花譜<lb/>
　　　桃花二<lb/>
　集藻─五言古詩─原─晉陶潛桃花源詩─嬴氏亂天紀賢者<lb/>
　避其世黄綺之商山伊人亦云逝往迹<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>復湮來徑遂<lb/>
　蕪廢相命肄農耕日入從所憩桑竹垂餘䕃菽稷随時<lb/>
　藝春蠶取長絲秋熟靡王税荒路曖交通雞犬互鳴吠<lb/>
<pb n="KR3i0044_WYG_028-1b"/>
　爼豆猶古法衣裳無新製童孺縱行歌斑白歡遊詣草<lb/>
　榮識節和木衰知風厲雖無紀歴誌四時自成嵗怡然<lb/>
　有餘樂于何勞智慧竒蹤隠五百一朝敞神界淳薄既<lb/>
　異源旋復還幽蔽借問遊方士焉測塵囂外願言躡輕<lb/>
　風髙舉尋吾契─梁簡文帝詠桃─初桃麗新彩照地吐<lb/>
　其芳枝間留紫燕葉底發輕香飛花入露井交幹拂華<lb/>
　堂若映窓前栁端疑紅粉妝　─增─沈約詠桃─風來吹葉<lb/>
　動風去畏花傷紅英已照灼况復含日光歌童暗理曲<lb/>
<pb n="KR3i0044_WYG_028-2a"/>
游女夜縫裳詎减當春淚能斷思人腸　─任昉詠池邉<lb/>
桃─已謝西王苑復揖綏山枝聊逢賞者愛棲趾傍蓮池<lb/>
開紅春灼灼結實夏離離　─隋蕭慤奉和詠龍門桃花<lb/>
舊聞開露井今見植龍門樹少知非塞花髙異小園論<lb/>
時應未發故欲影歸軒祇言經摘罷猶勝逐風翻　─唐<lb/>
孔紹安應詔詠夭桃─結葉還臨影飛香欲徧空不意餘<lb/>
花落翻沉露井中　─原─李白古風─桃花䦕東園含笑誇<lb/>
白日偶蒙東風榮生此艶陽質豈無佳人色但恐花不<lb/>
<pb n="KR3i0044_WYG_028-2b"/>
實宛轉龍火飛零落早相失詎知南山松獨立自蕭瑟<lb/>
　─寄東魯二稚子─吴地桑葉緑吴蠶已三眠我家寄東<lb/>
魯誰種龜隂田春事已不及江行復茫然南風吹歸心<lb/>
飛堕酒樓前樓東一株桃枝葉拂青烟此樹我所種别<lb/>
來向三年桃今與樓齊我行尚未旋嬌女字平陽折花<lb/>
倚桃邉折花不見我淚下如流泉小兒名伯禽與姊亦<lb/>
齊肩䨇行桃樹下撫背復誰憐念此失次第肝腸日憂<lb/>
煎裂素冩逺意因之汶陽川　─增─張籍新桃─桃生葉婆<lb/>
<pb n="KR3i0044_WYG_028-3a"/>
娑枝葉四面多髙未出墻顛蒿莧相凌摩植之三年餘<lb/>
今年初試花秋來未成實其隂良已嘉青蟬不來鳴安<lb/>
得迅羽過常恐牽絲蟲蒙羃成網羅顧託戯童兒勿折<lb/>
吾柔柯明年結甘實磊磊充汝家　─白居易種桃歌─食<lb/>
桃種其核一年核生芽二年長枝葉三年桃有花憶昨<lb/>
五六嵗灼灼盛芬華迨兹八九載有减而無加去春已<lb/>
稀少今春漸無多明年後年後芳意當如何命酒樹下<lb/>
飲停杯拾餘葩因桃忽自感悲吒成狂歌　─宋梅堯臣<lb/>
<pb n="KR3i0044_WYG_028-3b"/>
通判桃花㕔─種桃西庭下有意延東風東風與雨至染<lb/>
出枝上紅花底有小鳥其字曰桃蟲既於桃得名為桃<lb/>
言女工剪羅作舞衣奉君歡莫窮舉杯無愧者避世武<lb/>
陵翁　─蘇軾次韻表兄程正輔江行見桃花─曲士賦懐<lb/>
沙草木傷莽莽徳人無荆棘坐失嶺嶠阻我兄瑚璉姿<lb/>
流落漳江浦净眼見桃花紛紛墮紅雨蕭然振衣裓笑<lb/>
問散花女我觀解語花粉色如黄土一言破千偈况爾<lb/>
初不語可憐一轉話他日如何舉故復此微吟聊和嘔<lb/>
<pb n="KR3i0044_WYG_028-4a"/>
啞櫓江邊閒草木閑客當為主邇來子羙痩正坐作詩<lb/>
苦袖手焚筆研清篇真漫與願君理北轅六轡去如組<lb/>
上林桃花開水煖鴻北翥　─元劉詵和羅昌逢千葉桃<lb/>
閏贏首增春朔霽久連望梅殘不留玉桃盛忽成障異<lb/>
姿奪衆妍姝萼同一狀重緋雜裼襲叠綵迷下上淚明<lb/>
露借光影堕日分漾紛披競年華翦刻費天匠先生被<lb/>
花惱書罷時亦訪亭空晝無人山鳥立幽桁横波繞碧<lb/>
帶老樹入古像同遊無前度得句有孤倡仙源誰與期<lb/>
<pb n="KR3i0044_WYG_028-4b"/>
㣲風起衣浪　─明仁宗桃園春曉─曙光猶未分芳園露<lb/>
華炫碧桃千萬樹鮮妍如錦絢隔林鶯語滑兩兩間闗<lb/>
囀掖垣將啟扉漏箭傳聲逺花底候宫車更覺東風軟<lb/>
　─袁凱桃谿─繁花亦何言人至迹愈顯因石自髙下緑<lb/>
源屢回轉鶯啼隂久匝雨霽苔猶淺漁父欲問津烟中<lb/>
聞雞犬<lb/>
七言古詩─原─唐王維桃花源行─漁舟逐水愛山春兩岸<lb/>
桃花夾去津坐看紅樹不知逺行盡青溪不見人山口<lb/>
<pb n="KR3i0044_WYG_028-5a"/>
潛行始隈隩山開曠望旋平陸遥㸔一處攅雲樹近入<lb/>
千家散花竹樵客初傳漢姓名居人未改秦衣服居人<lb/>
共住武陵源還從物外起田園月明松下房櫳静日出<lb/>
雲中雞犬喧驚聞俗客争來集競引還家問都邑平明<lb/>
閭巷掃花開薄暮漁樵乘水入初因避地去人間及至<lb/>
成仙遂不還峡裏誰知有人事世中遥望空雲山不疑<lb/>
靈境難聞見塵心未盡思鄉縣出洞無論隔山水辭家<lb/>
終擬長游衍自謂經過舊不迷安知峰壑今來變當時<lb/>
<pb n="KR3i0044_WYG_028-5b"/>
只記入山深青溪幾曲到雲林春來遍是桃花水不辨<lb/>
仙源何處尋　─李白寄逺─憶昨東園桃李紅碧枝與君<lb/>
此時初别離金瓶落井無消息令人行歎復坐思坐思<lb/>
行歎成楚越春風玉顔畏銷歇碧窓紛紛下落花青樓<lb/>
寂寂空明月兩不見但相思空留錦字表心素至今緘<lb/>
愁不忍窺　─杜甫風雨㸔舟前落花戯為新句─江上人<lb/>
家桃樹枝春寒細雨入踈籬影遭碧水潛勾引風妬紅<lb/>
花却倒吹吹花困癲旁舟楫水光風力俱相怯赤憎輕<lb/>
<pb n="KR3i0044_WYG_028-6a"/>
薄遮人懐珍重分明不來接濕久飛遲半欲髙縈沙惹<lb/>
草細于毛蜜蜂蝴蝶生情性偷眼蜻蜓避百勞　─韓愈<lb/>
桃源圖─神仙有無何𣺌茫桃源之説誠荒唐流水盤廻<lb/>
山百轉生綃數幅垂中堂武陵太守好事者題緘逺寄<lb/>
南宫下南宫先生欣得之波濤入筆驅文辭文工畫妙<lb/>
各臻極異境恍忽移于斯架巖鑿谷開宫室接屋連墻<lb/>
千萬日嬴顛劉蹶了不聞地圻天分非所恤種桃處處<lb/>
惟䦕花川源逺近蒸紅霞初來猶自念鄉邑嵗久此地<lb/>
<pb n="KR3i0044_WYG_028-6b"/>
還成家漁舟之子來何所物色相猜更同語大蛇中斷<lb/>
喪前王羣馬南渡開新主聼終詞絶共凄然自説今經<lb/>
六百年當時萬事皆眼見不知幾許猶流傳争持酒食<lb/>
來相饋禮數不同樽爼異月明半宿玉堂空骨冷魂清<lb/>
無夢寐夜半金雞啁唽鳴火輪飛出客心驚人間有累<lb/>
不可住依然離别難為情船開棹進一廻顧萬里蒼蒼<lb/>
烟水暮世俗寜知偽與真至今傳者武陵人　─增─元稹<lb/>
南家桃─南家桃樹深紅色日照露光㸔不得樹小花狂<lb/>
<pb n="KR3i0044_WYG_028-7a"/>
風易吹一夜風吹滿墻北離人自有經時别眼前落花<lb/>
心歎息更待明年花滿枝一年迢遞空相憶　─李咸用<lb/>
緋桃花歌─上帝春官思麗絶夭桃變態求新悦便是花<lb/>
中傾國容牡丹泫露長門月野樹滴殘鵑呌血曦車碾<lb/>
下朝霞屑惆悵東風未解狂争教此物芳菲歇　─宋歐<lb/>
陽修四月九日幽谷見緋桃盛開─經年種花滿幽谷花<lb/>
開不暇把一巵人生此事尚難必况欲功名書鼎彛深<lb/>
紅淺紫㸔雖好顔色不耐東風吹緋桃一樹獨後發意<lb/>
<pb n="KR3i0044_WYG_028-7b"/>
若待我留芳菲清香嫩蕊含不吐日日怪我來何遲無<lb/>
情草木不解語向我有意偏依依羣芳落盡始爛漫榮<lb/>
枯不與衆艶隨念花意厚何以報唯有醉倒花東西盛<lb/>
開比落猶數日清樽尚可三四擕　─王安石移桃花示<lb/>
俞秀老─舍南舍北皆種桃東風一吹數尺髙枝柯蔫綿<lb/>
花爛漫羙錦千兩敷亭臯晴溝漲春緑周遭俯視紅影<lb/>
移漁舠山前邂逅武陵客水際髣髴秦人逃攀條弄芳<lb/>
畏晼晩已見黍雪盤中毛仙人愛杏令虎守百年終屬<lb/>
<pb n="KR3i0044_WYG_028-8a"/>
樵蘇手我衰此果復易朽蟲來食根那得久瑶池紺絶<lb/>
誰見有更植花時且進酒君能酩酊相隨否　─元吾丘<lb/>
衍桃花雨樂府一章寄翼之─秦源春夢陽䑓晩風散驚<lb/>
紅作秋苑閒隂碧樹揺暖雲茸苔羅水香氤氲蝶飛不<lb/>
<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>烟綿路吴娥怨澀鸞階歩參差海羽䨇燕來依㣲石<lb/>
舞瀟湘囘　─明楊基千葉桃花─江花先好還先落一月<lb/>
芳菲已蕭索掖垣一樹獨䦕遲嫩葉蘢蓯抱香萼朝來<lb/>
小雨浥輕紅春色千重與萬重㸃注定知煩曉露剪裁<lb/>
<pb n="KR3i0044_WYG_028-8b"/>
寧不費春工春來到處尋桃李不道東闌花自羙傷心<lb/>
世事總如花何用勞勞行萬里　─憶左掖千葉桃花─穠<lb/>
李積皓雪繁桃炫朝霞江邊日日見春色盡是尋常兒<lb/>
女花東闌一樹能傾國千瓣玲瓏誰剪刻半吐疑紅却<lb/>
勝紅全開似白元非白旁雖淺淡正復穠雅麗稱月閒<lb/>
宜風隂時晴午各異態嗔喜笑顰無不工嗟我匆匆簿<lb/>
書急時復㣲吟對花立白苧猶沾夕露香青鞋不怕蒼<lb/>
苔<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>而今漂泊楚江濵想像丰儀一愴神惆悵當時㸔<lb/>
<pb n="KR3i0044_WYG_028-9a"/>
花客對花還説去年人　─冩生碧桃花歌─少年慣作㸔<lb/>
花客陌上桃花縂相識春風似向此中偏一種花開百<lb/>
般色只愛深紅更淺紅君家此夲更不同枝上白雲吹<lb/>
不散堦前明月照疑空一縱一横根各别香上斜封愁<lb/>
欲折畫筵紅燭人半醉忽見此花驚是雪武陵秦人那<lb/>
得知河陽滿縣徒爾為當時東風千樹錦未比君家璚<lb/>
樹枝翠禽飛來嗟易見粉蝶棲時難可辨紅妝羙女嬌<lb/>
如花著向花間應掩面花今正開鶯亂啼酒醒拈筆為<lb/>
<pb n="KR3i0044_WYG_028-9b"/>
君題羡君兄弟如虹蜺豪飲不愁花下迷玉壺清酒金<lb/>
偏提秦筝琵琶羗管齊走覔橋西舊酒伴莫待風雨花<lb/>
成泥　─王弼戯題窓前小桃─小桃甚小能芬芳乃在主<lb/>
人㕔柱旁忽然見此婉清揚使我廢書典衣裳去年柔<lb/>
弱風中狂樊姬癡小未解妝緑羅衫袂紅錦襠一笑伴<lb/>
我窓風凉一春寂寞臥桁楊花氣撲簾聞晝香水飄竹<lb/>
格小匡床主人乃是江左王小桃小桃弗爾傷坐㸔明<lb/>
年㕔柱長─原─王世貞─閩中喬木俱成林林家主人饒<lb/>
<pb n="KR3i0044_WYG_028-10a"/>
隠心時篘竹葉千斛酒來坐桃花萬樹隂澹日輕烟釀<lb/>
芳暝翠羽黄鸝喚妝醒開處疑蒸紫㡌霞澆時欲涸栴<lb/>
檀井祝君度索三千春有子仍為金母珍漢帝方徴上<lb/>
林植可容長作武陵人　─馮琦─無棣城邊春欲暮臥龍<lb/>
岡上花如霧年年醉徹武陵烟至今記得桃源路桃源<lb/>
遍地桃花水翠屏髙傍層城起寧可餘姿㸃緑蕪肯將<lb/>
浮艶誇穠李始㸔一徑盤空曲漸入千枝散朝旭滿樹<lb/>
殘霞爛不收一天香雨飛紅玉白雲深鎖揚子居青山<lb/>
<pb n="KR3i0044_WYG_028-10b"/>
自愛陶公廬平蕪十里閒㸔鳥春水一竿不羡魚大隠<lb/>
何須分出處賞心豈必長林莽桃李濃滋華省隂公門<lb/>
自是韶華主綏山一顆憶仙家絶勝河陽萬樹花嵗嵗<lb/>
願公懸水鏡長將秋實代春華　─趙福元─神仙擁出蓬<lb/>
萊宫羅幃繡幙圍香風雲鬟繞繞梳翡翠頳顔滴滴勻<lb/>
猩紅千嬌百媚粲相逐爛醉芳春逞芬馥朝陽影裏燦<lb/>
紅瓊晨霞香中咽寒玉承恩侍宴青帝前錦衣半脱酣<lb/>
晝眠鶯鶯燕燕扶不起巧呼苦喚殊可憐傍欄無力嬌<lb/>
<pb n="KR3i0044_WYG_028-11a"/>
　　欲語花羣本是桃源女幾年流水飯胡麻今在武陵溪<lb/>
　　上住<lb/>
　　五言律詩─<lb/>
御製和唐太宗詠桃花即用原韻─苑裏韶華滿春工試綺妝<lb/>
　霞輕籠樹影日暖散林光倚檻千叢錦開簾百和香東風<lb/>
　自駘宕長䕶萬年芳<lb/>
　　增─唐太宗詠桃─禁苑春暉麗花蹊綺樹妝綴條深淺色<lb/>
　　㸃露參差光向日分千笑迎風共一香如何仙嶺側獨<lb/>
<pb n="KR3i0044_WYG_028-11b"/>
　　秀隠遥芳　─李嶠詠桃─獨有成蹊處穠華發井傍山風<lb/>
　　凝笑臉朝露泫啼妝隠士顔應改仙人路漸長還欣上<lb/>
　　林苑千嵗奉君王　─劉長卿晩桃─四月深澗底桃花方<lb/>
　　欲然寧知地勢下遂使春風偏此意頗堪惜無言誰為<lb/>
　　傳過時君未賞空媚幽林前　─温庭筠敷水小桃盛開<lb/>
　　敷水小橋東娟娟照露叢所嗟非勝地堪恨是春風二<lb/>
　　月艶陽節一枝惆悵紅定知留不住吹落路塵中　─李<lb/>
　　商隠桃園─竟日小桃園休寒亦未暄坐鶯當酒重送客<lb/>
<pb n="KR3i0044_WYG_028-12a"/>
出墻繁啼久艶粉薄舞多香雪翻猶憐未圓月先出照<lb/>
黄昏　─宋韓琦百井路山桃─漫嶺夭桃樹無人亦自開<lb/>
雲霞深隠洞錦繡逺成堆生意驚樵斧芳情謝宴杯莫<lb/>
迷行客路不似武陵囘　─明髙啟桃花─春色東家出相<lb/>
窺似有心曲垣遮自短别院閉還深影動疑人折香揺<lb/>
妬蝶尋好風時解意吹片拂羅襟　─原─申時行桃谿─分<lb/>
得元都種依然玉洞春逶迤成曲徑爛漫及芳辰錦叠<lb/>
溪邊浪紅銷雨後塵武陵差可擬吾豈避秦人　─方九<lb/>
<pb n="KR3i0044_WYG_028-12b"/>
功─一曲桃園樹平沙十里春落花紅勝錦藉草緑如茵<lb/>
野興邀詩伴村沽覓酒鄰怕逢漁父問疑是避秦人<lb/>
陸卿子─一覩傾城貌千山斂夕霏露桃差比艶汀月借<lb/>
生輝躡磴雲迎襪凌波水濺衣餘芳吹不散常繞渚烟<lb/>
飛<lb/>
七言律詩─原─唐杜甫題桃樹─小徑升堂舊不斜五株桃<lb/>
樹亦從遮髙秋總餧貧人實來嵗還舒滿眼花簾户每<lb/>
宜通乳燕兒童莫信打慈鵶寡妻羣盗非今日天下車<lb/>
<pb n="KR3i0044_WYG_028-13a"/>
書正一家　─增─白居易晩桃花─一樹紅桃亞拂池竹遮<lb/>
松䕃晩開時非因斜日無由見不是閒人豈得知寒地<lb/>
生材遺較易貧家飬女嫁常遲春深欲落誰憐惜白侍<lb/>
郎來折一枝　─温庭筠反生桃花發因題─病眼相逢四<lb/>
壁空夜來山雪破東風未知王母千年熟且共劉郎一<lb/>
笑同已落又開横晩翠似無如有帶朝紅僧䖍蠟炬髙<lb/>
三尺莫惜連宵照露叢　─唐彦謙緋桃─短墻荒圃四無<lb/>
鄰烈火緋桃照地春坐久好風休掩袂夜來細雨已沾<lb/>
<pb n="KR3i0044_WYG_028-13b"/>
巾敢同俗態期青眼似有微辭動綘唇盡日更無鄉井<lb/>
念此時何必見秦人　─李咸用緋桃花─茫茫天意為誰<lb/>
留深染夭桃備勝遊未醉已知醒後憶欲開先為落時<lb/>
愁癡蛾亂撲燈難滅躍鯉傍驚電不収何事梨花空似<lb/>
雪也稱春色是悠悠　─李中詠桃花─祗應紅杏是知音<lb/>
灼灼偏宜間竹隂幾樹半開金谷曉一溪齊綻武陵深<lb/>
艶舒百葉時皆重子熟千年事莫尋誰歩宋墻明月下<lb/>
好香和影上衣襟　─韋莊詠庭前桃─曾向桃源爛漫遊<lb/>
<pb n="KR3i0044_WYG_028-14a"/>
也同漁父泛仙舟皆言洞裏千株好未勝庭前一樹幽<lb/>
帶露似垂湘女淚無言如伴息媯愁五陵公子饒春恨<lb/>
莫引香風上酒樓　─宋梅堯臣和江鄰幾省中賞小桃<lb/>
年年二月賣花天唯有小桃偏占先初見嫩紅無不喜<lb/>
終知俗艶幾多妍鄰翁已折郊園裏貴客争誇粉署邊<lb/>
可惜工夫吟向此會須重醉牡丹前　─次韻和王舍人<lb/>
憶省中小桃寄江學士─淺綻臙脂紫蠟芳深斟吴酎白<lb/>
瓊觴鳳池人憶去年艶雉省客無今日狂髣髴物華先<lb/>
<pb n="KR3i0044_WYG_028-14b"/>
上苑依稀歌吹下昭陽平明社雨莫催促應翫移牀欲<lb/>
近傍　─蔡襄過楊樂道宅西桃花盛開─城隈繞舍似山<lb/>
家舍下新桃已放花無限幽香風正好不勝狂艶日初<lb/>
斜自憐馬上空愁望誰向樽前與醉誇京國難逢春氣<lb/>
味莫隨塵事度年華　─孔武仲館中桃花─蓬壺深絶鎖<lb/>
芳菲初出仙桃第一枝天近自應風景别春長莫恨化<lb/>
工遲相從朱户人稀到半掩香苞蝶未知想像江南今<lb/>
盛發亦經頻雨稍離披　─陸游連日至梅仙塢及花涇<lb/>
<pb n="KR3i0044_WYG_028-15a"/>
觀桃花─千載桃源信不通鏡湖西塢擅春風舟行十里<lb/>
畫屏上身在兩山紅雨中俗事挽人常故故夕陽歸櫂<lb/>
莫匆匆豪華無復當年樂爛醉狂歌亦足雄　桃花塢<lb/>
近釣魚磯不比劉郎萬里歸水底紅雲迷醉眼樽前絳<lb/>
雪㸃春衣病依几杖猶能出老愛風光未忍違天借清<lb/>
遊每窮日夜深炬火候柴扉─原─張虛菴─笑披初服返<lb/>
林臯小築精廬牓慕陶已買扁舟浮緑水更依疎栁插<lb/>
紅桃春風荏苒來三徑嵗月侵尋入二毛却笑文章縁<lb/>
<pb n="KR3i0044_WYG_028-15b"/>
業在篋書重簡課兒曹─增─金王寂桃花─應嗔國色朝<lb/>
酣酒賜與羽衣如太真道士厭㸔千樹老令君别換一<lb/>
城新緗梅拂額更不俗栗玉削肌殊可人想得乞漿尋<lb/>
舊約春風不似去年春　─元楊載碧桃─一枝如玉照芳<lb/>
春㡬度憑闌欲殢人翠被夜寒愁灑淚珠簾月冷怕傷<lb/>
神劉郎陌上栽仍舊王母池邊賞又新不是梨花飄雪<lb/>
樹望中淸絶更無倫　─曹文晦桃源春曉─數㸃殘星掛<lb/>
緑蘿㸔桃行入舊山阿洞門花霧紅成陣沙麓巖前翠<lb/>
<pb n="KR3i0044_WYG_028-16a"/>
作渦天外曙光驚鶴夢水邊啼鳥和漁歌劉郎去後無<lb/>
人到吟倚東風草色多　─馬臻桃花─淺碧繁紅又滿枝<lb/>
化工消息本無機艶滋曉露鶯揺落香漬春泥燕掠歸<lb/>
金谷園中芳草在𤣥都觀裏昔人非自從雲隔天台路<lb/>
劉阮如今夢亦稀　─黄可玉碧桃─洗盡嬌紅出翠帷玉<lb/>
人無語背斜暉緑華前度通仙譜天水何年染素衣宴<lb/>
罷瑶池春夢斷影寒姑射夜深歸禁烟時莭多風雨莫<lb/>
遣繁英一片飛　─明楊基桃花─深深翠竹映嬋娟湘女<lb/>
<pb n="KR3i0044_WYG_028-16b"/>
梳妝立曉烟流水落花成悵望舞裙歌袖是因縁也無<lb/>
人折休相妬纔有鶯啼更可憐却憶東闌碧千葉暖風<lb/>
香雨為誰妍　─陳鴻詠紅白桃花─䨇艶如從露井㸔妝<lb/>
分濃淡映雕欄玉膚中酒冰綃薄粉面窺人錦帳寒杏<lb/>
雨並隨窓外度梨雲同入帳中殘膽瓶不是餘香在定<lb/>
訝珊瑚間木難　─原─申時行山中㸔桃花─萬山廻合似<lb/>
天台二月桃花已遍䦕映水却疑乘浪煖縁崖故是倚<lb/>
雲栽亂紅飛雨沾衣袂碎錦分霞入酒杯謾道武陵仙<lb/>
<pb n="KR3i0044_WYG_028-17a"/>
路逺探竒有客問津來　─方廣徳─露井花時露未晞紫<lb/>
文丹萼鬭芳菲佳人南國還嬌艶仙種西池定是非浥<lb/>
雨别含濃淡態籠烟怯逗淺深暉祇縁瓊貌難為侣獨<lb/>
傍房陵片玉飛　─曹大章─竹徑寥寥空碧苔䨇星忽漫<lb/>
照髙臺唾飛白玉風前落舄度青雲江上來螭尾清班<lb/>
原帝侍虎頭詞客總仙才相逢莫問年來事惟有桃花<lb/>
似舊開　─增─胡師閔粉紅桃花─温情膩質可憐生浥浥<lb/>
輕韶入粉匀新暖透肌紅沁玉曉風吹酒淡生春窺墻<lb/>
<pb n="KR3i0044_WYG_028-17b"/>
有態如含笑對面無言故惱人莫作尋常輕薄㸔楊家<lb/>
姊妺是前身<lb/>
五言排律─增─唐章孝標𤣥都觀栽桃十韻─驅使鬼神功<lb/>
攅栽萬樹紅薰香丹鳳闕妝㸃紫瓊宫寳帳重遮日妖<lb/>
金遍累空色燃燒藥火影舞歩虛風粉撲青牛過枝驚<lb/>
白鶴冲拜星春錦上服食曉霞中碁局隂長合簫聲秘<lb/>
不通艶陽迷俗客幽䆳失壺公根柢終盤石桑麻自轉<lb/>
蓬求師飽靈藥他日訪遼東　─薛能桃花─秀氣自天鍾<lb/>
<pb n="KR3i0044_WYG_028-18a"/>
千年豈易逢開齊全未落繁極欲相重冷濕朝如淡晴<lb/>
乾午更濃風光新社燕時莭舊春鴻籬落欹臨竹亭䑓<lb/>
盡間松亂縁堪羡蟻深入不如蜂有影宜暄煦無言自<lb/>
冶容洞連非俗世蹊静接仙蹤子熟河應變根盤土已<lb/>
封西王潛愛惜東朔盗過從醉席眠英好題詩戀景慵<lb/>
芳菲聊一望何必在臨邛<lb/>
五言絶句─增─唐李商隐嘲桃─無賴夭桃面　明露井東<lb/>
春風為開了却擬笑春風　─原─鄭谷感興─禾黍不陽艶<lb/>
<pb n="KR3i0044_WYG_028-18b"/>
競栽桃李春翻令力耕者半作賣花人　─宋崔鷃─殘夜<lb/>
迷春曉夭桃怯夜寒何人未妝洗先傍玉欄干　─增─蘇<lb/>
軾和子由岐下桃花─争䦕不待葉密綴欲無條傍沼人<lb/>
窺鑑驚魚水濺橋　─原─王十朋桃花─在處飄紅雨臨窓<lb/>
照夕陽何時清禁裏一醉伴仙郎　─增─明陳道復題桃<lb/>
花─春光何爛漫桃花發滿谿武陵香萬樹寧不放人題<lb/>
　─楊基壺中二色桃花─素頰映紅腮西園共折來憐渠<lb/>
竟先落知是最先開　─李東陽桃花─種樹乘春雨開花<lb/>
<pb n="KR3i0044_WYG_028-19a"/>
　　待曉風一年還一樹随意滿園紅<lb/>
　　七言絶句─<lb/>
御製雨後見桃花─新雨濛濛宜五沃蒸霞始放見錢江初春<lb/>
　錦繡鋪千樹落日微吟坐北窓<lb/>
　　增─唐李嶠從宴桃花園詠桃花應制─嵗去無言忽憔悴<lb/>
　　時來含笑吐氛氲不能擁路迷仙客故欲開蹊待聖君<lb/>
　　─趙彦伯從宴桃花園詠桃花應制─紅萼競然春苑曙<lb/>
　　丰茸新色御筵開長年願奉西王讌近侍慚無東朔才<lb/>
<pb n="KR3i0044_WYG_028-19b"/>
　　─蘇頲從宴桃花園詠桃花應制─桃花灼灼有光輝無<lb/>
　　數成蹊㸃更飛為見芳林含笑待遂同温樹不言歸<lb/>
　　李乂侍宴桃花園詠桃花應制─綺萼成蹊遍籞芳紅英<lb/>
　　撲地滿庭香莫將秋宴傳王母來比春華夀聖皇　─張<lb/>
　　説桃園馬上應制─林間艶色驕天馬苑裏穠華伴麗人<lb/>
　　願逐南風飛帝席年年含笑舞青春　─原─李白山中問<lb/>
　　荅─問余何事棲碧山笑而不答心自閒桃花流水杳然<lb/>
　　去别有天地非人間　─杜甫江畔獨歩尋花絶句─黄師<lb/>
<pb n="KR3i0044_WYG_028-20a"/>
塔前江水東春光嬾困倚微風桃花一簇開無主可愛<lb/>
深紅愛淺紅　─漫興─手種桃李非無主野老墻低還是<lb/>
家恰似春風相欺得夜來吹折數枝花　─蕭八明府寔<lb/>
處覓桃栽─奉乞桃栽一百根春前為送浣花村河陽縣<lb/>
裏雖無數濯錦江邊未滿園　─增─顧况崦裏桃花─崦裏<lb/>
桃花逢女冠林間杏葉落仙壇老人方授上清籙夜聼<lb/>
歩虛山月寒　─原─劉禹錫竹枝詞─山桃紅花滿上頭蜀<lb/>
江春水拍山流花紅易衰似郎意水流無限似儂愁<lb/>
<pb n="KR3i0044_WYG_028-20b"/>
韓愈題百葉桃花─百葉䨇桃晩更紅臨窓映竹見玲瓏<lb/>
應知侍史歸天上故伴仙郎宿禁中　─王建宫詞─樹頭<lb/>
樹底覓殘紅一片西飛一片東自是桃花貪結子錯教<lb/>
人恨五更風　─增─白居易寄題忠州小樓桃花─再遊巫<lb/>
峽知何日總是秦人説向誰長憶小樓風月夜紅欄干<lb/>
外兩三枝　─夜惜禁中桃花因懐錢員外─前日歸時花<lb/>
正紅今夜宿時枝半空坐惜殘芳君不見風吹狼籍月<lb/>
明中　─大林寺桃花─人間四月芳菲盡山寺桃花始盛<lb/>
<pb n="KR3i0044_WYG_028-21a"/>
開長恨春歸無覓處不知轉入此中來　─下邽莊南桃<lb/>
花─邨南無限桃花發唯我多情獨自來日暮風吹紅滿<lb/>
地無人解惜為誰開　─元稹亞枝紅─平陽池上亞枝紅<lb/>
悵望山郵是事同還向萬竿深竹裏一枝渾臥碧流中<lb/>
　南家桃樹深紅色日照霞光㸔不得樹小花狂風易<lb/>
吹一夜風吹滿墻北─原─元稹劉阮妻─芙蓉脂肉緑雲<lb/>
鬟罨畫樓䑓青黛山千樹桃花萬年藥不知何事憶人<lb/>
間　─白敏中桃花─千朶穠芳倚樹斜一枝枝綴亂雲霞<lb/>
<pb n="KR3i0044_WYG_028-21b"/>
慿君莫厭臨風㸔占斷春光是此花　─増─杜牧酬王秀<lb/>
才桃花園見寄─桃滿西園淑景催幾多紅艶淺深開此<lb/>
花不逐溪流出晉客無因入洞來　─原─雍陶過舊宅看<lb/>
花─山桃野杏兩三栽樹樹繁花去後開今日主人相引<lb/>
㸔誰知曾是客移來　─來鵬惜花─東風漸急夕陽斜一<lb/>
樹夭桃數日花為惜紅芳今夜裏不知和月落誰家<lb/>
増─曹唐題武陵洞五首─此生終使此身閒不是春時且<lb/>
要還寄語桃花與流水莫辭相送到人間　溪口回舟<lb/>
<pb n="KR3i0044_WYG_028-22a"/>
日已昏却聼鷄犬隔前邨殷勤重與秦人别莫使桃花<lb/>
閉洞門　却恐重來路不通殷勤回首謝春風白雞黄<lb/>
犬不將去且寄桃花深洞中　桃花夾岸香何之花滿<lb/>
春山水去遲三宿武陵溪上月始知人世有春時　渡<lb/>
水傍山尋絶壁白雲飛處洞天開仙人來往無行迹石<lb/>
逕春風長緑苔　─周朴桃花─桃花春色暖先開明媚誰<lb/>
人不㸔來可惜狂風吹落後殷紅片片㸃莓苔　─司空<lb/>
圖移桃栽─獨臨官路易傷摧從遣春風恣意開禪客笑<lb/>
<pb n="KR3i0044_WYG_028-22b"/>
移山上㸔流鶯直到檻前來　─鄭谷小桃─和烟和雨遮<lb/>
敷水映竹映邨連㶚橋撩亂春風耐寒食到頭贏得杏<lb/>
花嬌　─吴融桃花─滿樹如嬌爛漫紅萬枝丹彩灼春融<lb/>
何當結作千年實將示人間造化工　─陸希聲桃花谷<lb/>
君陽山下足春風滿谷仙桃照水紅何必武陵源上去<lb/>
澗邊好過落花中　─桃蹊─芳草霏霏遍地齊桃花脉脉<lb/>
自成蹊也知百舌多言語住向春風盡意啼　─無名氏<lb/>
桃花行─源水叢花無數開丹跗紅萼間青梅從今結子<lb/>
<pb n="KR3i0044_WYG_028-23a"/>
三千嵗預喜仙遊後摘來─宋王禹偁㸔桃花─野桃無<lb/>
主滿山隈仙客擕樽獨自來盡月馨香㽞我醉每春顔<lb/>
色為誰開─原─种放桃花─習習香薰薄薄烟杏遲梅早<lb/>
不同妍山齋盡日無鶯蝶只與幽人伴醉眠─増─梅堯<lb/>
臣和鄰幾學士桃花─深殿有春人到稀武陵雖説昧當<lb/>
時躊躇莫憶人間世恐至塵中悔却遲　─歐陽修和江<lb/>
鄰幾學士桃花─草上紅多枝上稀芳條緑萼憶來時見<lb/>
桃著子始歸後誰道仙花開落遲　─蔡襄後舍緋桃─十<lb/>
<pb n="KR3i0044_WYG_028-23b"/>
年樹底折香葩蔌蔌浮光弄晩霞只恨無情是風雨直<lb/>
將紅片入西家　─南劍州芋陽舖見臘月桃花─可笑夭<lb/>
桃耐雪風山家墻外見踈紅為君持酒一相向生意雖<lb/>
殊寂寞同　─建溪桃花─何物山桃不自羞欲乘風力占<lb/>
溪流仙源明有重來路莫下横枝礙客舟　─過南劍州<lb/>
芋陽舖見桃花─七年相别復相逢墻外千枝依舊紅只<lb/>
有蒼顔日憔悴奈縁多感泣春風　─原─劉敞─小樓西望<lb/>
那人家出屋香梢幾樹花只恐東風能作惡亂紅如雨<lb/>
<pb n="KR3i0044_WYG_028-24a"/>
墮窓紗　─邵雍二色桃─施朱施粉色俱好傾國傾城艶<lb/>
不同疑是蕊宫䨇姊妺一時擕手嫁東風　─増─石延年<lb/>
詠小桃─生色深紅綬帶長宫簾寒在井欄香誰家升上<lb/>
瑶池品先得春風一靣妝　─范成大次韻周子充正字<lb/>
館中緋碧兩桃花─碧城香霧赤城霞染出劉郎未見花<lb/>
慿仗天風扶綘節為招萼緑過羊家　─張恭甫正字折<lb/>
贈館中碧桃因次子充韻─滿枝晴雪照青霞舊識桃源<lb/>
暈碧花俯仰京塵隔年夢東風猶認故人家　─陸游泛<lb/>
<pb n="KR3i0044_WYG_028-24b"/>
舟觀桃花─花徑二月桃花發霞照波心錦裹山説與東<lb/>
風直須惜莫吹一片落人間　桃源只在鏡湖中影落<lb/>
清波十里紅自别西川海棠後初將爛醉荅春風　種<lb/>
桃亦解比封君世故紛紛寂不聞九轉金丹應已熟全<lb/>
家仙去隐紅雲　湖南小山花更多不醉將如春色何<lb/>
釣得鮮鱗堪斫膾任教㣲雨<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>漁蓑　鄰曲一生花裏<lb/>
活邨翁疑是古遺民初來自被春㽞住枉道當時為避<lb/>
秦　─楊萬里神堂舖前桃花─北江二月正春寒初見桃<lb/>
<pb n="KR3i0044_WYG_028-25a"/>
花喜未殘臘月潮州見桃李元來不作好春㸔　─吴儆<lb/>
雪中桃花─夭桃先已醉春風青女猶争造化工應與騷<lb/>
人嫌太赤故將鉛粉注深紅　粲粲乘鸞萬玉妃肯將<lb/>
紅艶鬭光輝只應侍宴瑶池罷猶帶天邊醉色歸　─原<lb/>
曽季貍─衣裁緗纈態纎穠猶在瑶池午醉中嫌近清明<lb/>
時節冷趁渠新火一番紅─趙信菴秋日桃花─匼匝西<lb/>
園一徑通幾經霜盡野塘空桃花錯認東風暖却與芙<lb/>
蓉鬭小紅─陳月潭─䨇槳春風欵欵移斜陽平半落芳<lb/>
<pb n="KR3i0044_WYG_028-25b"/>
池不妨暫向橋邊駐更為桃花了一詩─黄静齋─雨後<lb/>
桃花作片飛風前栁絮㸃人衣春歸不用怨風雨無雨<lb/>
無風春亦歸─蕭冰崖─桃源花發幾畨春聞説漁郎此<lb/>
問津秦帝漫勞方士遣神仙已是避秦人　─朱淑真窓<lb/>
西桃花盛開─盡是劉郎手自栽劉郎去後幾畨開東君<lb/>
有意能相顧蛺蝶無情更不來─増─金髙士談二月十<lb/>
一日見桃花─鳴鳩天色半隂晴竹屋松窓老寸心閉户<lb/>
不知春早晚桃花紅淺栁青深─元張𢎞範碧桃花─應<lb/>
<pb n="KR3i0044_WYG_028-26a"/>
是𤣥都觀裏仙為嫌白淡厭紅蔫故栽一種新顔色疑<lb/>
是飛仙墜翠鈿　─王惲小桃─梅粉飄零栁未烟一枝春<lb/>
色獨當軒今年盻得紅苞拆風雪禁持第幾番─鄭氏<lb/>
允端桃花─細雨春寒江上時小桃欹樹出踈籬從教一<lb/>
簇開無主終不㽞題崔䕶詩　─明陳憲章潘岳愛桃─潘<lb/>
郎本自愛桃花種向河陽幾萬家世有長官如孟子還<lb/>
除花地樹桑麻　─桃花─雲鎖千峯午未開桃花流水更<lb/>
天台劉郎莫記歸時路只許劉郎一度來　山中兒女<lb/>
<pb n="KR3i0044_WYG_028-26b"/>
不知秦無賴漁郎最惱人溪上桃花君莫種東風不貸<lb/>
武陵津　─魯鐸桃溪─世路悠悠已倦遊桃溪深處草堂<lb/>
幽東風自解幽人意不遣飛花逐水流　─王弼次韻匏<lb/>
菴先生共月菴賞桃花二絶句─斜月枝頭照返魂先生<lb/>
扶醉倚籬門花應欲識蒼然面莫遣風前絳燭昏　墻<lb/>
底芳樽嵗合開杖藜嵗約為花來醉翁慣作頺然醉先<lb/>
報東風掃緑苔　─王叔承㸔梅後從太湖出吴江歸爛<lb/>
溪一路桃花盛開口占紀興─千巖古樹幾浮槎數盡寒<lb/>
<pb n="KR3i0044_WYG_028-27a"/>
英起暮霞百曲青溪歸亦好五湖春水徧桃花　─陶望<lb/>
齡詠上苑桃花─度索山頭駐彩霞蓬萊宫闕即仙家共<lb/>
傳西苑千秋實已著東風一樹花　─董其昌上苑桃花<lb/>
二首─宜春苑裏占春多爛漫紅霞發早柯却憶禁林成<lb/>
徑處雲扶歩輦一經過　灼灼宫桃<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>露華人間萬樹<lb/>
失芳葩有時源上随流水盡日天邊自雨花　─原─孫慎<lb/>
行─桃源只在市城邊錦瑟明妝滿畫船莫怪道人囘首<lb/>
處朝來暮去已年年　─孫齊之─秋夜佳人歌木蘭瀟湘<lb/>
<pb n="KR3i0044_WYG_028-27b"/>
幅上水雲寒誰教蕙帳㽞春色九月桃花鏡裏㸔　─張<lb/>
公舉─一年春事又成空擁鼻㣲吟半醉中夾道桃花三<lb/>
月暮馬蹄無處避殘紅　─杜賛─孔雀屏開春夢幽水晶<lb/>
簾捲篆烟浮深宫盡日渾無事間㸔桃花落御溝　─鄧<lb/>
志謨─風掃桃花片片飛夜闌不寐倚屏圍聲聲杜宇催<lb/>
歸去不向郎啼向妾啼　─丘陵─芳郊晴日草萋萋千樹<lb/>
桃花一鳥啼無數落紅隨水去又分春色入城西　─徐<lb/>
臣─不騁嬌姿媚艶陽却來冐雪並寒芳應嫌春色繁華<lb/>
<pb n="KR3i0044_WYG_028-28a"/>
態故學梅花淺淡妝　─張新─緑淺紅深醉眼濃殢人何<lb/>
處不迷踪飛時莫浪隨流水自有春濤可化龍─儲氏<lb/>
夭桃灼灼倚窓前春色繽紛帶紫烟昨夜雨聲來枕上<lb/>
惜花人聼不曽眠<lb/>
詩散句─原─宋韓駒─桃花如羙人服飾靚以豐徘徊顧香<lb/>
影似為悦已容數枝有餘妍窈窕禁省中　─増─林逋─任<lb/>
應雨杏情無别最與烟篁分不疎比合並饒皮博士形<lb/>
相偏屬薛尚書　─原─王十朋─欲㽞王母盤中核兼採秦<lb/>
<pb n="KR3i0044_WYG_028-28b"/>
人洞裏薪此事𣺌茫花笑我不如聨賞故園春　─陸壑<lb/>
采藥人歸聞朮氣尋仙路逺夢桃花買來山釀全如水<lb/>
易解昏昏到日斜　─増─唐李白─犬吠水聲中桃花帶雨<lb/>
濃　─原─杜甫─如行武陵暮欲問桃源宿　小桃知客意<lb/>
春盡始開花　桃紅客若至定是昔人迷　─王昌齡─桃<lb/>
花四靣發桃葉一枝開　─儲光羲─江水帶冰緑桃花隨<lb/>
雨飛　─韓愈─川原曉服鮮桃李晨妝靚　─王真白─露香<lb/>
紅玉樹風綻碧蟠桃　─増─元張翥─野水碧於草桃花紅<lb/>
<pb n="KR3i0044_WYG_028-29a"/>
照人　─唐獨孤及─欲識桃花最多處前程問取武陵兒<lb/>
　─丁仙芝─桃花昨夜撩亂開當軒發色映樓臺　─原─郎<lb/>
士元─重門深銷無人見惟有碧桃千樹花　─増─曹唐─春<lb/>
風流水還無賴偷放桃花出洞門　玉沙瑶草連溪碧<lb/>
流水桃花滿澗香　─羅隠─桃在仙翁舊苑傍暖烟晴靄<lb/>
撲人香　─韋莊─文昌二十四仙曹盡倚紅簷種露桃<lb/>
原─宋种放─緑萼紅葩曉態新風流如陣戰愁人　─増─司<lb/>
馬光─銅駝陌上桃花紅洛陽無處無春風　─原─陶弼─三<lb/>
<pb n="KR3i0044_WYG_028-29b"/>
月宫桃滿上林一花千萼費春心　一花五出尚可飲<lb/>
何况重重疊疊開　─王琪─莫向東風恨開晚鳳城猶有<lb/>
未歸人　─王安石─春風過栁如絲緑晴日蒸桃出小紅<lb/>
　─増─張舜民─十月江南號小春新陽已放一枝新　─張<lb/>
耒─䨇桃栽罷還惆悵憶昨淮陽舊種花　─陳與義─自唱<lb/>
新詩與明月碧桃開盡雨聲中　─陸游─久客未歸丹竈<lb/>
冷碧桃八十一畨新　─楊萬里─兩岸桃花總無力斜紅<lb/>
相倚臥春風　─元李孝光─雲消新水鴨頭緑沙暖小桃<lb/>
<pb n="KR3i0044_WYG_028-30a"/>
猩血紅　─明徐賁─風遞濃香到水涯幾株桃樹映門斜<lb/>
　─梁簡文帝─桃含可憐紫　窓桃落細跗　─周庾信─村<lb/>
桃拂紅粉　流水桃花香　─王褒─新桃縁徑紅　─唐蘇<lb/>
味道─桃舒春錦芳　─趙冬曦─桃紅卷欲舒─原─杜甫─栽<lb/>
桃爛漫紅　紅入桃花嫩　─劉長卿─桃花色欲醉　─韓<lb/>
愈─桃枝綴紅糝─杜牧─紅繞緗桃塢　─増─李商隠─桃散<lb/>
武陵霞　─宋蘇軾─夭桃弄春色　─元馬祖常─蟠桃萼翦<lb/>
緋　─王逢─崇桃紅霧斂　─梁劉孝威─桃花水脉引行光<lb/>
<pb n="KR3i0044_WYG_028-30b"/>
　─原─唐李白─岸夾桃花錦浪生　─杜甫─㸃注桃花舒小<lb/>
紅　　桃花氣㬉眼自醉　　不分桃花紅勝錦　　紅芳落<lb/>
盡井邊桃　─髙適─百媚桃花如欲語　桃花㸃地紅斑<lb/>
斑　─白居易─桃花亂落如紅雨　翦綃裁錦一重重<lb/>
増杜牧─一嶺桃花紅錦黦　─李商隠─露桃塗頰依苔井<lb/>
　─髙駢─博羅山下碧桃春　─宋司馬光─桃樹連村一片<lb/>
紅　─邵雍─露桃紅裛暖仍香　─王安石─宿雨催紅出小<lb/>
桃　─金張汝霖─小桃無語半含嬌　─元白珽─桃花含笑<lb/>
<pb n="KR3i0044_WYG_028-31a"/>
　　夕陽中　─耶律楚材─倚檻夭桃幾㸃明　─趙孟頫─臨水<lb/>
　　紅桃對鏡開　─許有壬─紫蕭吹綻碧桃花　─張昱─桃花<lb/>
　　吹盡雨前紅　─倪瓉─兩岸桃花飛接人　─明楊基─千葉<lb/>
　　紅開並蒂花<lb/>
　　詞─<lb/>
御製前過江浙桃花已放今回鑾至津門復見桃花盛開調<lb/>
　寄㸃絳唇─再見桃花津門紅映依然好回鑾纔到疑似兩<lb/>
　春報　錦纜仙舟星夜眄辰曉情飄渺艶陽時嫋不是垂<lb/>
<pb n="KR3i0044_WYG_028-31b"/>
　楊老<lb/>
　　増─宋周紫芝㸃綘唇─燕子風髙小桃枝上花無數亂溪<lb/>
　　深處滿地飛紅雨　喚得春來又送春歸去渾無緒劉<lb/>
　　郎前度空記來時路　─原─秦觀㸃絳唇─醉漾輕舟信流<lb/>
　　引到花深處塵縁相悮無計花間住　烟水茫茫回首<lb/>
　　斜陽暮山無數亂紅如雨不計來時路　─増─王洪卜算<lb/>
　　子─宿雨漲春流曉日紅千樹幾度尋芳載酒來日與春<lb/>
　　相遇　弱水與桃源有路從教去不見西湖栁萬絲滿<lb/>
<pb n="KR3i0044_WYG_028-32a"/>
地飛風絮　─劉圻父阮郎歸─長條嫋嫋串紅綃無風時<lb/>
自揺十分妖艶更媌條殢春情態嬌　風影舞霧痕潮<lb/>
買來和蝶饒故園愁絶楚宫腰相逢恨怎消　─原─秦觀<lb/>
虞羙人─碧桃天上栽和露不是凡花數亂山深處水瀠<lb/>
廻可惜一枝如畫向誰開　輕寒細雨情何限不道春<lb/>
難管為君沉醉一何妨只怕酒醒時候斷人腸　─陳與<lb/>
義虞羙人─十年花底承朝露㸔到江南樹洛陽城裏又<lb/>
東風未必桃花得似舊時紅　臙脂睡起春纔好應恨<lb/>
<pb n="KR3i0044_WYG_028-32b"/>
人空老心情雖只在吟詩白髮劉郎孤負可憐枝　─聶<lb/>
大年臨江仙─記得武陵門外路雨餘芳草蒙茸杏花深<lb/>
巷酒旗風紫騮嘶過處隨意數殘紅　有約玉人同載<lb/>
酒夕陽歸路西東舞衫歌扇繡簾櫳昔遊成一夢試問<lb/>
賣花翁　─王道輔蝶戀花─穠艶嬌春春晼晩雨借風饒<lb/>
學得宫妝淺愛把緑眉都不展無言脉脉情何限　花<lb/>
下當時紅粉面凖擬新年都向花前見争奈武陵人易<lb/>
散丹青傳得閨中怨─増─賀鑄定風波─墻上夭桃簇簇<lb/>
<pb n="KR3i0044_WYG_028-33a"/>
紅巧随飛絮入簾櫳自是芳心貪結子翻使惜花人恨<lb/>
五更風　露萼鮮濃妝臉靚相映隔年情事此門中粉<lb/>
面不知何處在無奈武陵流水卷春空　─原─鄭履齋滿<lb/>
江紅─栁帶榆錢又還是清明寒食正滿園羅綺滿城簫<lb/>
笛花樹得晴紅欲染逺山過雨青如滴問江南池館有<lb/>
誰來江南客　烏衣巷今猶昔烏衣事今難覓但年年<lb/>
燕子晩烟斜日抖擻一春塵土債悲凉萬古英䧺迹且<lb/>
芳樽随分趁芳時休虛擲　─増─陶宗儀露華─武陵夜寂<lb/>
<pb n="KR3i0044_WYG_028-33b"/>
記露影璇空一笑曾識素臉暈鉛巧把黛螺輕羃莫是<lb/>
歌渡烟江浣却舊家顔色還又訝深宫紺袖唾花猶<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>
　問他阿母消息甚落寞梨雲青鳥難覓不比錦紅輕<lb/>
薄容易狼籍嫩緑䕶出溪頭誰顧采香仙客春晩也頻<lb/>
温玉笙是得　─王沂孫露華─紺葩乍坼笑爛漫嬌紅不<lb/>
是春色換了素妝重把青螺輕拂舊歌共渡烟江却占<lb/>
玉奴標格風霜峭瑶臺種時付與仙骨　閑門晝掩凄<lb/>
惻似淡月梨花重化清魄尚帶唾痕香凝怎忍攀摘嫩<lb/>
<pb n="KR3i0044_WYG_028-34a"/>
緑漸暖溪隂簌簌粉雲飛出芳艶冷劉郎未應認得<lb/>
原─黄庭堅水調歌頭─瑶草一何碧春入武陵溪溪上夭<lb/>
桃無數花上有黄鸝我欲穿花尋路直入白雲深處浩<lb/>
氣展虹霓祇恐花深處紅露<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>人衣　坐白石倚玉枕<lb/>
拂金徽謫仙何處無人伴我白螺杯我為靈芝仙草不<lb/>
為朱唇丹臉長嘯亦何為醉舞下山去明月逐人歸<lb/>
晁端禮水龍吟─嶺梅香雪飄零盡繁杏枝頭猶未小桃<lb/>
一種夭嬈偏占春工用意㣲噴丹砂半含朝露粉墻低<lb/>
<pb n="KR3i0044_WYG_028-34b"/>
倚是誰家小女嬌癡怨别空凝睇東風裏　好是佳人<lb/>
半醉近横波一枝争媚𤣥都觀裏武陵溪上空隨流水<lb/>
悵恨如紅雨風不定五更天氣念當年門裏如今陌上<lb/>
灑離人淚─増─馮取洽摸魚兒─歎劉郎那回輕别霏霏<lb/>
三落紅雨𤣥都觀裏應遺恨一扶淡烟殘縷愁望處想<lb/>
霧暗雲深忘却來時路新花舊主把刻羽流商裁紅翦<lb/>
翠山徑日將暮　空枝上時有幽禽對語聲聲如問來<lb/>
否人生行樂須閒健衰老念誰免此吾所與在溪上深<lb/>
<pb n="KR3i0044_WYG_028-35a"/>
深錦繡花千塢何時定去但對酒思君呼兒為我頻唱<lb/>
小桃句<lb/>
别録─増─左傳─其出之也桃弧棘矢以除其災─疏─服䖍云<lb/>
桃所以逃凶也─前漢書溝洫志注─師古曰桃方華時<lb/>
即有雨水川谷冰泮衆流猥集波瀾盛長故謂之桃花<lb/>
水耳　─唐書方技傳─明崇儼以竒技自名髙宗召見甚<lb/>
悦試為窟室使官人奏樂其中召崇儼問何祥耶為我<lb/>
止之崇儼書桃木為二符剚室上樂即止曰向見怪龍<lb/>
<pb n="KR3i0044_WYG_028-35b"/>
怖而止　─原─戰國策─孟嘗君將入秦蘇秦往見孟嘗君<lb/>
曰人事者吾已知之所未聞者鬼事耳秦曰臣之來固<lb/>
且以鬼事見君矣臣來過淄水上有土偶人焉與桃梗<lb/>
相與語桃梗謂土偶人曰子西岸之土也埏子以為人<lb/>
至嵗八月降雨下淄水至則子殘矣土偶人曰不然吾<lb/>
西岸之土殘則復西岸耳子東園之桃梗也刻削子以<lb/>
為人降雨下淄水至流子而去則子漂漂者將如何今<lb/>
秦四塞之國譬如虎口而君入之則臣不知君所如矣<lb/>
<pb n="KR3i0044_WYG_028-36a"/>
孟嘗君乃止　─莊子─插桃枝于户連灰其下童子入而<lb/>
不畏而鬼畏之是鬼智不如童子也　─淮南畢萬術─孤<lb/>
桃枝之劵令雞夜鳴─註─取孤桃南北行枝長三尺折以<lb/>
為劵塗以三嵗䧺雞血安棲下則雞夜鳴　─典術─桃之<lb/>
精生在鬼門以制百鬼故今作桃梗人著門以厭邪<lb/>
増─漢官儀─二千石綬青地桃花縹三彩─原─風俗通─按<lb/>
黄帝書上古之時有神荼鬱壘昆弟二人性能執鬼度<lb/>
索山上桃樹下簡閲百鬼妄禍害則縛以葦索執以食<lb/>
<pb n="KR3i0044_WYG_028-36b"/>
虎於是縣官常以臘除夕飾桃人垂葦索畫虎於門皆<lb/>
追效前事以衛凶也　─神仙傳─髙丘公服桃膠而得仙<lb/>
　─抱朴子─桃膠用桑木灰漬過服之愈百病久服體有<lb/>
光能絶榖　─侯鯖録─桃茢以除不祥今人以桃枝灑地<lb/>
辟惡　─神農本草經─服桃花三樹盡則靣如桃花　─太<lb/>
清方─三月三日採桃花酒浸服之除百病好顔色一云<lb/>
桃李花服之可却老　─酉陽雜爼─安期生以醉墨灑石<lb/>
上皆成桃花　─増─物類相感志─桃花飯做飯了以梅紅<lb/>
<pb n="KR3i0044_WYG_028-37a"/>
紙盛之<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>後去紙和勻則紅白相間　─畫史─徐熙大小<lb/>
折枝吾家亦有士人家往往見之翎毛之倫非雅玩故<lb/>
不録桃一大枝謂之滿堂春色在余家　─原─東坡志林<lb/>
世人見古徳有見桃花悟道者争頌桃花便將桃花作<lb/>
飯五十年轉没交渉正如張長史見擔夫與公主争路<lb/>
而得草書之氣欲學長史書日就擔夫求之豈可得哉<lb/>
　─増─紀談録─陶淵明所記桃花源人謂桃花觀即是其<lb/>
處不知公盖寓言也　─話腴─桃杏䨇仁者必殺人其花<lb/>
<pb n="KR3i0044_WYG_028-37b"/>
本五出有六出必䨇仁而殺人矣反常故也　─彦周詩<lb/>
話─荆公桃花詩云晴溝漲春緑周遭俯視紅影移魚舠<lb/>
皆觀其影也其後云攀條弄芳畏晼晩已見黍雪盤中<lb/>
毛事見家語　─齊東野語─天台營妓嚴蕊字幼芳色藝<lb/>
冠一時唐與正守台日酒邊嘗命賦紅白桃花即成如<lb/>
夢令云道是梨花不是道是杏花不是白白與紅紅别<lb/>
是東風情味曾記曾記人在武陵㣲醉與正賞之䨇縑<lb/>
　─全唐詩話─沈存中云唐人以詩主人物故雖小詩莫<lb/>
<pb n="KR3i0044_WYG_028-38a"/>
不極工而後已所謂旬鍜月錬者信非虛言小説崔䕶<lb/>
題城南詩其始云去年今日此門中人面桃花相映紅<lb/>
人靣不知何處去桃花依舊笑春風後以其意未全語<lb/>
未工改第三句曰人面祗今何處去至今所傳有此兩<lb/>
本惟本事詩作祗今何處在唐人詩大都如此雖有兩<lb/>
今字不恤也取語意為主耳後人以其有兩今字故多<lb/>
行前篇─夢書─桃為守禦辟不祥夢見桃者守禦官<lb/>
紙箋譜─楊炎在中書後閣用桃花紙糊窓─原─青州雜<lb/>
<pb n="KR3i0044_WYG_028-38b"/>
記─桃花有一種盛開時垂絲一二尺者採之煉以松脂<lb/>
纒織成履甚輕　─金門嵗節録─洛陽人家寒食食桃花<lb/>
粥─増─郎瑛顔洞記普安進山四十里有玲瓏石樹二<lb/>
株一則緑幹紅花之桃一則青幹白花之李非若繪畫<lb/>
於壁者也─原─花史─天寳時宫中下紅雨如桃花太真<lb/>
用染衣裙　蔡君謨水晶枕中有桃一枝宛如新折<lb/>
會寧桃花山土石赤似桃花　桃花洞産硃砂四季洞<lb/>
門若桃花色　─家塾事親三月三日取桃花隂乾為末<lb/>
<pb n="KR3i0044_WYG_028-39a"/>
收至七月七日取烏雞血和塗面光白潤色如玉　三<lb/>
月三日取桃葉搗取汁七升以醋一升同煎至五六分<lb/>
服之蟲俱下根亦可　收東向桃枝於五月五日正午<lb/>
東向斫成三寸木人著衣帶中能補心虛健忘令人耳<lb/>
目聰明又云戊子日取東引者二寸枕之兼用尤妙<lb/>
　　<hi>附録</hi>夾竹桃<lb/>
原─夾竹桃花五瓣長筒瓣㣲尖淡紅嬌艶類桃花葉狹<lb/>
長類竹故名夾竹桃自春及秋逐旋繼開嫵媚堪賞何<lb/>
<pb n="KR3i0044_WYG_028-39b"/>
無咎云温台有叢生者一本至二百餘幹晨起掃落花<lb/>
盈斗最為竒品　─學圃餘疏─夾竹桃與五色佛桑俱是<lb/>
嶺南北來貨夾竹桃花不甚佳而堪久藏佛桑即謹䕶<lb/>
必無存者<lb/>
集藻─五言古詩─増─宋李覯弋陽縣學北堂見夾竹桃花<lb/>
有感而書─暖碧覆晴殷依依近水欄異類偶相合勁節<lb/>
何能安同時盡妖艶無地容檀欒移根既不可潔心誠<lb/>
為難外貌任春色中心期嵗寒正聲尚可聼誰是伶倫<lb/>
<pb n="KR3i0044_WYG_028-40a"/>
官<lb/>
五言律詩─原─明王世懋詠夾竹桃─名花踰嶺至婀娜自<lb/>
成隂不分芳春色猶餘晩嵗心絳分疎翠小青入嫩紅<lb/>
深本識仙源種無妨共入林　何來武陵色移植向深<lb/>
閨葉不迎秋墮花仍入夏齊菲菲能拂石冉冉更成蹊<lb/>
尚挾風霜氣流鶯未敢棲　寂寞誰相問清齋隔市囂<lb/>
忽遺芳樹至應識雅情髙布葉踈疑竹分花嫩似桃野<lb/>
人㸔不厭常此對村醪<lb/>
<pb n="KR3i0044_WYG_028-40b"/>
别録─原─種植─性喜肥宜肥土盆栽肥水澆之則茂又惡<lb/>
<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>而畏寒九月初宜置向陽處十月入窖忌見霜雪冬<lb/>
天亦不宜太燥和暖時㣲以水潤之但不可多恐凍來<lb/>
年三月出窖五六月時可配白茉莉婦人簮髻嬌裊可<lb/>
挹　四月中以大竹管分兩瓣合嫩枝實以肥泥朝夕<lb/>
灌水一月後便生白根兩月後即可翦下另栽初時用<lb/>
竹幇扶恐揺動一二月後新根紥土便不須用此物極<lb/>
易變化<lb/>
<pb n="KR3i0044_WYG_028-41a"/>
　　　<hi>附録</hi>金絲桃<lb/>
　原─金絲桃花如桃而心有黄鬚鋪散花外若金絲然以<lb/>
　根下劈開分種易活─増─金絲桃南中多有之塞外遍<lb/>
　地叢生六七月花開尤為絢爛花五瓣如桃而長色鵝<lb/>
　黄心微緑莖起處一苞有緑盤盤出五花開則五花俱<lb/>
　開如黄金然<lb/>
　<lb/>
　<lb/>
<pb n="KR3i0044_WYG_028-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋廣羣芳譜卷二十六<lb/>
</p>
<p>
</p>
  </div>
</body>
</text>
</TEI>
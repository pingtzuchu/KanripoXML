<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_015-1a"/>
　欽定四庫全書<lb/>
御定佩文齋廣羣芳譜卷十三<lb/>
　　　蔬譜<lb/>
　　　　薑<lb/>
　原薑<hi>說文作䕬</hi>禦濕之菜也苗髙二三尺葉似箭竹葉而長<lb/>
　兩兩相對苗青根嫩白老黄無實處處有之漢温池州<lb/>
　者良三月種五月生苗如初生嫩蘆而葉稍濶葉亦辛<lb/>
　香秋社前後新芽頓長如列指狀采食無筋尖微紫名<lb/>
<pb n="KR3i0044_WYG_015-1b"/>
　紫芽薑又名子薑秋分後者次之霜後則老性惡濕畏<lb/>
　日秋熱則無薑氣味辛微温無毒通神明辟邪氣益脾<lb/>
　胃散風寒除壯熱治脹滿去胸中臭氣解菌蕈諸毒生<lb/>
　用發熱熟用和中留皮則凉去皮則熱八九月多食春<lb/>
　多患眼孕婦忌食令兒盈積<lb/>
　彚考原─論語─不撤薑食　─増─史記貨殖傳─千畦薑韭其<lb/>
　人與千戸侯等　─後漢書方術傳─左慈少有神道嘗在<lb/>
　司空曹操坐求銅盤貯水以竹竿餌釣於盤中引出鱸<lb/>
<pb n="KR3i0044_WYG_015-2a"/>
魚操又謂曰既已得魚恨無蜀中生薑耳慈曰亦可得<lb/>
也操恐其近即所取因曰吾前遣人到蜀買錦可過勅<lb/>
使者増市二端語頃即得薑還并獲操使報命　─南齊<lb/>
書良政傳─孔琇之為臨海太守在任清約罷郡還獻乾<lb/>
薑二十斤世祖嫌少及知琇之清乃歎息　─原─南史周<lb/>
捨傳─捨占對辯㨗嘗居直廬語及嗜好裴子野言從來<lb/>
不嘗食薑捨應聲曰孔稱不撤裴乃不嘗一坐皆悅<lb/>
呂氏春秋─和之美者蜀郡楊樸之薑　─春秋運斗樞─璇<lb/>
<pb n="KR3i0044_WYG_015-2b"/>
星散為薑風土失得逆時則薑有翼辛而不臭　─神仙<lb/>
傳─介象垂綸塪水得鯔魚使厨下切之吳主曰聞蜀使<lb/>
來得蜀薑作韲甚好恨爾時無此象曰蜀薑豈不易得<lb/>
願差所使者可付值吳主指左右一人以錢五十付之<lb/>
象書一符以著青竹杖中使行人閉目騎杖杖止便買<lb/>
薑訖復閉目此人承其言騎杖湏臾止已至成都不知<lb/>
是何處問人人言是蜀市中乃買薑於時吳使張温先<lb/>
在蜀既於市中相識甚驚便作書寄其家此人買薑畢<lb/>
<pb n="KR3i0044_WYG_015-3a"/>
捉書負薑騎杖閉目湏臾已還吳厨下切鱠適了　─酉<lb/>
陽雜俎─山上有薑下有銅錫　─李先生傳─郎中喬翻於<lb/>
洋渚遇神人意欲啖薑而市無之神人以絹數疋并書<lb/>
一牒付信入市門南下任意所之湏臾得薑數斗還以<lb/>
問神人神人曰問李先生當知我　─東坡雜記─王介甫<lb/>
多思而喜鑿時出一新說既而悟其非也則又出一言<lb/>
而解釋之是以其學多說嘗與劉貢父食輟箸而問曰<lb/>
孔子不撤薑食何也貢父曰本草生薑多食損智道非<lb/>
<pb n="KR3i0044_WYG_015-3b"/>
明民將以愚之孔子以道教人者也故不撤薑食將以<lb/>
愚之也介甫欣然而笑久之乃悟其戲已也貢父雖戲<lb/>
言然王氏之學實大類此庚辰二月十一日食薑粥甚<lb/>
美歎曰無怪吾愚吾食薑多矣因并貢父言記之以為<lb/>
後世君子一笑<lb/>
集藻賦散句増漢司馬相如子虛賦茈薑蘘荷　─張衡南都<lb/>
賦─蘇蔱紫薑拂徹羶腥　─晉潘岳閒居賦青筍紫薑<lb/>
左思蜀都賦─甘蔗辛薑陽蓲隂敷　─魏都賦─薑芋充茂<lb/>
<pb n="KR3i0044_WYG_015-4a"/>
五言古詩─原─宋梅堯臣謝劉原父寄糟薑─名園萬家城<lb/>
千畦等封侯斸當燕去前醃芽費糟丘無筋偃王笑有<lb/>
味三閭羞寄入翰林席聖以不撤優又寄蓬門下作賦<lb/>
誰肯休惟我廣文舍免為韲鹽仇劉公漢家裔才學歆<lb/>
向儔胸中飽經史辨論出九州曽不奉權貴但與故人<lb/>
投贈辛非贈甘此意當自求<lb/>
五言絶句─原─宋劉子翬詠子薑─新芽肌理細映日瑩如<lb/>
空恰似匀妝指柔尖帶淺紅　─朱子子薑─薑云能損心<lb/>
<pb n="KR3i0044_WYG_015-4b"/>
此謗誰與雪請論去穢功神明看朝徹<lb/>
詩散句─増─唐李商隱─蜀薑供煮陸機蓴─宋蘇軾─先社<lb/>
薑芽肥勝肉　故人兼致白芽薑<lb/>
别錄─増─韓詩外傳─宋玉因其友見楚相楚相待之無以<lb/>
異讓其友其友曰夫薑桂因地而生不因地而辛女因<lb/>
媒而嫁不因媒而親　原長編─秦檜欲晏敦復附已使<lb/>
人諭之晏答曰為我謝秦公薑桂之性到老愈辣　─種<lb/>
植─宜白沙地小與糞和種熟耕縱横七八徧佳清明後<lb/>
<pb n="KR3i0044_WYG_015-5a"/>
三日種濶一步作畦長短隨地横作壠壠相去一尺深<lb/>
五六寸壠中安薑一尺一科帶芽大三指蓋土三寸覆<lb/>
以蠶沙無則用熟糞雞糞尤妙芽出後有草即耘漸漸<lb/>
以土蓋之已後壠中却令高不得去土為其芽向上長也<lb/>
芽長後從旁揠去老薑耘鋤不厭數五六月覆以柴棚<lb/>
或插蘆蔽日不耐寒熱八月收取九月置煖窖中寒甚<lb/>
作深窖以糠粃和埋煖處勿凍壞來年作種　─吳下田<lb/>
家志─種薑宜甲子乙丑辛未壬申壬午　─製用─生熟醋<lb/>
<pb n="KR3i0044_WYG_015-5b"/>
醬糟鹽蜜煎皆宜早行山中含之不犯霜霧蒸濕及山<lb/>
嵐之瘴氣　法製伏薑薑四斤刮去麤皮洗淨曬乾放<lb/>
磁盆入白糖一斤醬油二斤官桂大茴香陳皮紫蘇葉<lb/>
各二兩切細拌勻初伏曬起至三伏終收貯曬時用紗<lb/>
或夏布罩住勿令蠅蟲飛入此薑神妙能治百病　伏<lb/>
月以老薑切片秤一斤重為率曬乾先用官桂茴香丁<lb/>
香川椒各一兩為末浸鏡面牽燒酒二斤俟藥氣化溶<lb/>
閉罐蒸待冷將曬乾生薑浸酒内曬乾又浸又曬以酒<lb/>
<pb n="KR3i0044_WYG_015-6a"/>
盡為度磁罐收貯如冬月大寒侵晨噙薑一片通身和<lb/>
暖　蜜煎薑秋社前取嫩芽二斤洗淨控乾不用鹽醃<lb/>
以沸湯瀝乾用白礬一兩半湯泡化一宿澄清浸薑十<lb/>
餘日方以蜜煎磁罐貯留經年湏常換蜜　脆薑以嫩<lb/>
者去皮甘草白芷零陵香少許同煮熟切片食　法製<lb/>
薑煎沸湯八升入鹽三斤打勻次早别取清水以白梅<lb/>
半斤搥碎和浸同前鹽水和合貯頓逐日採牽牛花去<lb/>
白蔕投水中候水深濃去花取嫩薑十斤拭去紅衣隨<lb/>
<pb n="KR3i0044_WYG_015-6b"/>
意切片用白鹽五兩白礬五兩沸湯五椀化開澄清浸<lb/>
薑微向日影中曬二日撈出晾乾再入少鹽拌匀曬烈<lb/>
日中待薑上白鹽凝燥為度入器收貯　醋薑嫩薑不<lb/>
拘多少炒鹽醃一宿取出滷同米醋煮數沸候冷入薑<lb/>
及沙糖隨多少箬扎泥封固　糟薑嫩薑天晴時收隂<lb/>
乾五日以麻布拭去紅皮每一斤用鹽二兩糟三斤醃<lb/>
七日取出拭淨别用鹽二兩法糟五斤拌勻入新磁罐<lb/>
先以核桃二枚搥碎安罐底則薑不辣然後入薑平糟<lb/>
<pb n="KR3i0044_WYG_015-7a"/>
面以小熟栗末摻上則薑無渣如常法泥封固如要色<lb/>
紅入釅牛花拌糟　糟薑取嫩薑用酒拌糟匀入磁罈<lb/>
上用沙糖一塊箬扎口泥封七日可食　醋薑炒鹽醃<lb/>
一宿以原滷入釅醋同煎　五味薑嫩薑一斤切薄片<lb/>
用白梅半斤打碎去仁入炒鹽二兩拌匀曬三日取出<lb/>
用甘草半兩檀香二錢為末拌匀曬三日磁器收貯<lb/>
九月二十八日食薑損目─增─南方草木狀─冬葉乃薑<lb/>
葉也苞苴物交廣皆用之南方地熱物易腐敗惟冬葉<lb/>
<pb n="KR3i0044_WYG_015-7b"/>
藏之乃可持久　─齊民要術─生薑一斤淨洗刮去皮笇<lb/>
子切不患長大如細漆箸以水二升煮令沸去沫與蜜<lb/>
二升煮復令沸更去沫椀子盛合汁減半奠用箸二人<lb/>
共無生薑用乾薑法如前唯切欲極細　蜜薑法用生<lb/>
薑淨洗削治十月酒糟中藏之泥頭十日熟出水洗内<lb/>
蜜中大者中解小者渾用竪奠四又云卒作削治蜜中<lb/>
煮之亦可用　─東坡雜記─予昔監郡錢塘遊淨慈寺衆<lb/>
中有僧號聰藥王年八十餘顔如渥丹目光炯然問其<lb/>
<pb n="KR3i0044_WYG_015-8a"/>
所能蓋診脈知吉凶如智緣者自言服生薑四十年故<lb/>
不老云薑能健脾溫腎活血益氣其法取生薑之無筋<lb/>
滓者然不用子薑錯之并皮裂取汁貯器中久之澄去<lb/>
其上黄而清者取其下白而濃者隂乾刮取如麪謂之<lb/>
薑乳以蒸餅或飰搜和丸如桐子以酒或鹽米湯吞數<lb/>
十粒或取末置酒食茶飲中食之皆可聰曰山僧孤貧<lb/>
無力治此正爾和皮嚼爛以溫水嚥之耳初固辣稍久<lb/>
則否今但覺甘美而已<lb/>
<pb n="KR3i0044_WYG_015-8b"/>
　　椒<lb/>
原─椒一名花椒一名大椒一名檓<hi>爾雅云檓大椒注云實大者名為檓</hi>一<lb/>
名秦椒<hi>以産自秦地故名今北方秦椒另有一種</hi>生秦嶺泰山瑯琊間今處<lb/>
處有之椒稟五行之精葉青皮紅花黄膜白子黒氣香<lb/>
最易蕃衍枝間有刺扁而大葉對生形尖有刺堅而滑<lb/>
澤蜀吳製作茶四月開細花五月結子生青熟紅大於<lb/>
蜀椒其目亦不及蜀椒光黒出隴西天水粒細者善今<lb/>
成臯諸山有竹葉椒小毒熱不堪入藥東海諸山上亦<lb/>
<pb n="KR3i0044_WYG_015-9a"/>
有椒枝葉亦相似子長而不圓甚香味似橘皮椒閉口<lb/>
者殺人五月食損氣傷心令人多忘中毒者凉水麻仁<lb/>
漿解之<lb/>
彚考─原─詩唐風─椒聊之實蕃衍盈升彼其之子碩大無<lb/>
朋椒聊且逺條且　─陳風─貽我握椒　─周頌─有椒其馨<lb/>
　─増─史記禮書─椒蘭芬茝所以養鼻也　─晉書石崇傳<lb/>
崇與貴戚王愷羊琇之徒以奢靡相尚崇塗屋以椒愷<lb/>
用赤石脂　─宋史地理志─黎州貢紅椒　─山海經─景山<lb/>
<pb n="KR3i0044_WYG_015-9b"/>
其草多秦椒　琴鼓之山其木多椒　─荀子─民之親我<lb/>
驩若父母其好我芬若椒蘭　─淮南子─申椒杜茝美人<lb/>
之所懷服也及漸之於<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>則不能保其芳矣　─漢官儀<lb/>
皇后稱椒房取其實蔓延盈升以椒塗室亦取其温暖<lb/>
　─春秋運斗樞─玉衡星散為椒　─孝經援神契─椒薑禦<lb/>
濕菖蒲益聰　─原─四民月令─正月之旦進酒降神畢室<lb/>
家無大小次坐先祖之前子孫各上椒酒於其家長稱<lb/>
舉白　─増─燉煌新錄蘇割剌荅魯之右大渾中高百尋<lb/>
<pb n="KR3i0044_WYG_015-10a"/>
然無草木石皆赩色山産椒椒大如彈丸然之香聞數<lb/>
里每然椒則有鳥自雲際蹁躚五色名赭爾鳥蓋鳯凰<lb/>
種也漢武帝遣將軍趙破奴逐之得其椒不能解詔問<lb/>
東方朔朔曰此天仙椒也塞外千里有之能致鳯武帝<lb/>
植之太液池至元帝時椒生果有異鳥翔集　─下黄私<lb/>
記─鍾繇嬖庶子㑹之母黜其夫人文帝命繇復之繇恚<lb/>
忿餐椒致噤帝乃止　─東坡詩注─吳真君服椒法并歌<lb/>
曰其椒應五行其仁通五義服之半年内脚心汗如水<lb/>
<pb n="KR3i0044_WYG_015-10b"/>
　─瀛厓勝覽─蘇門荅剌者即古湏文逹那國其地依山<lb/>
則種椒園蔓生如中國甜菜狀花黄子白其實初青老<lb/>
則紅半老則采之曝乾每百斤直白金一兩<lb/>
集藻─銘─増─晉成公綏椒華銘─嘉哉芳椒載繁其實厥味<lb/>
惟珍蠲除百疾肇惟歳始月正元日永介睂壽以祈初<lb/>
吉<lb/>
頌─増─晉劉臻妻元日獻椒花頌─美哉靈葩爰采爰獻聖<lb/>
容映之永壽於萬<lb/>
<pb n="KR3i0044_WYG_015-11a"/>
贊─増─晉郭璞椒贊─椒之灌植實繁有倫薫林烈薄馞其<lb/>
芬辛服之不已洞見通神<lb/>
文賦散句─増─楚屈原離騷雜申椒與菌桂兮　巫陽將<lb/>
夕降兮懷椒醑以要之　九歌─奠桂酒兮椒漿　播芳<lb/>
椒兮盈堂　─九章惟佳人之獨懷兮折芳椒以自處<lb/>
漢司馬相如子虚賦─椒桂木蘭　─劉向九歎懷椒聊之<lb/>
蔎蔎兮　─魏曹植七啓─紫蘭丹椒施和必節　─晉左思<lb/>
蜀都賦─或蕃丹椒<lb/>
<pb n="KR3i0044_WYG_015-11b"/>
七言律詩─増─明僧宗林花椒欣欣笑口向西風噴出𤣥<lb/>
珠顆顆同采處倒含秋露白曬時嬌映夕陽紅調漿美<lb/>
著騷經上塗壁香凝漢殿中鼎餗也應加此味莫教薑<lb/>
桂獨成功<lb/>
五言絶句─原─唐王維椒園─桂尊迎帝子杜若贈佳人椒<lb/>
漿奠瑶席欲下雲中君　─裴廸椒園─丹刺罥人衣芳香<lb/>
留過客幸堪調鼎用願君垂採摘<lb/>
詩散句─原─唐杜甫守歲阿戎家椒盤已頌花─増─白居<lb/>
<pb n="KR3i0044_WYG_015-12a"/>
易聞道雲南有瀘水椒花落時瘴煙起　─周庾信─椒花<lb/>
逐頌來　紅椒艶復殊　─原─唐杜甫─椒實雨新紅　─増<lb/>
孟浩然─石上攢椒樹　─李賀─椒花墜紅濕雲間　─元馬<lb/>
祖常─椒花染紫風雨香<lb/>
别錄─増─酉陽雜俎─椒可以來水銀　椒氣好下　─物類<lb/>
相感志─用鹽擂椒椒味好　─原─養生要論─十二月臘夜<lb/>
令人持椒臥井旁無與人言内椒井中除瘟病　─枝山<lb/>
前聞─盛起東寅嘗夜夢有人寄椒於家久矣忽欲椒遂<lb/>
<pb n="KR3i0044_WYG_015-12b"/>
私發而用之既覺深自咎曰豈吾平日義心不明以致<lb/>
此耶迄不能寐坐以待旦　─種植─先將肥潤地耕熟二<lb/>
月内取子種之以灰糞和細土覆蓋則易生此物乃陽<lb/>
中之物不耐寒冬月草苫免致凍死來年分栽離七八<lb/>
尺用蔴籸灰糞和細土栽忌水浸根又宜焦土乾糞壅<lb/>
培遇旱用水澆灌三年後換嫩枝方結實以髪纒樹根<lb/>
或種香白芷或種生菜皆辟蛇食椒　─收摘─中伏後晴<lb/>
天帶露收忌手捻隂一日曬三日則紅而裂遇雨薄攤<lb/>
<pb n="KR3i0044_WYG_015-13a"/>
當風處頻翻若㷈則黒不香若收作種用乾土拌和埋<lb/>
於避雨水地内深一尺勿令水浸生芽　─製用─去目及<lb/>
閉口者炒熱隔紙鋪地上以椀覆待冷碾紅入藥<lb/>
　　<hi>附錄</hi>川椒<lb/>
増─本草─川椒一名巴椒一名蜀椒一名南椒一名蓎藙<lb/>
一名㸃椒一名含丸使者<hi>見陶榖清異錄</hi>蘇頌云木髙四五尺<lb/>
似茱萸而小有鍼刺葉堅而滑可煮飲食四月結子無<lb/>
花但生於枝葉間顆如小豆而圓皮紫赤色李時珍曰<lb/>
<pb n="KR3i0044_WYG_015-13b"/>
蜀椒子光黒如人之瞳人故謂之椒目　─原─川椒肉厚<lb/>
皮皺粒小子黒外紅裏白入藥以此為良他椒不及也<lb/>
　─增─四川志─各州縣俱出椒惟茂州出者最佳其殻─<lb/>
開─合者最妙<lb/>
　　<hi>附錄</hi>崖椒<lb/>
増─本草─崖椒一名野椒不甚香子灰色不黒無光<lb/>
　　<hi>附錄</hi>蔓椒<lb/>
増─本草─蔓椒一名豬椒一名豕椒一名彘椒一名豨椒<lb/>
<pb n="KR3i0044_WYG_015-14a"/>
一名狗椒一名金椒野生林箐間枝軟如蔓子葉皆似<lb/>
椒山人亦食之<lb/>
　　　<hi>附錄</hi>地椒<lb/>
増本草地椒出上黨郡其苗覆地蔓生莖葉甚細花作<lb/>
小朶色紫白因舊莖而生即蔓椒之小者<lb/>
集藻五言律詩─増─元許有壬地椒─凍雨催花紫輕風散<lb/>
野香刺沙尖葉細敷地亂條長楚客收成裹奚童擷滿<lb/>
筐行厨供草具調鼎爾非良<lb/>
<pb n="KR3i0044_WYG_015-14b"/>
　　　<hi>附錄</hi>胡椒<lb/>
増─本草─胡椒一名昩履支向隂生者名澄茄向陽生者<lb/>
名胡椒　─原─酉陽雜俎胡椒生西戎摩伽陁國今南番<lb/>
諸國滇南海南交趾諸地皆有之其苗蔓生莖極柔弱<lb/>
葉長寸半有細條與葉齊條上結子兩兩對其葉晨開<lb/>
暮合合則裹其子於葉中子形似漢椒至芳辣六月採<lb/>
今作胡盤肉皆用之<lb/>
彚考─増─宋史地理志─廣州貢胡椒　─尚書故實─元載家<lb/>
<pb n="KR3i0044_WYG_015-15a"/>
籍財貨諸物得胡椒八百石　─瀛厓勝覽─阿枝國産胡<lb/>
椒往往種於圃四百斤直金錢百文銀直五兩珠以分<lb/>
論　古俚國産胡椒亦以圃種十月熟<lb/>
别錄─原─本草─李時珍云自少嗜胡椒每歲病目後痛絶<lb/>
之目病亦愈後畧食一二目便昬澀蓋辛走氣熱助火<lb/>
也病咽喉口齒者亦宜忌之<lb/>
　　<hi>附錄</hi>番椒<lb/>
増─草花譜─番椒叢生白花子儼似秃筆頭味辣色紅甚<lb/>
<pb n="KR3i0044_WYG_015-15b"/>
可觀子種<lb/>
　　茴香<lb/>
原─茴香一名蘹香<hi>本草云俚俗多懐之衿袵咀嚼蘹香之名或以此</hi>　─増─本草<lb/>
茴香一名八月珠　─原─宿根深冬生苗作叢肥莖綠葉<lb/>
五六月開花如蛇牀花而色黄子如麥粒輕而有細稜<lb/>
俗呼為大茴香近道人家園圃種者甚多以寧夏者為<lb/>
第一其他處小者名小茴香辛平無毒理氣開胃夏月<lb/>
袪蠅辟臭煮臭肉下少許即不臭臭醬入末少許亦香<lb/>
<pb n="KR3i0044_WYG_015-16a"/>
故曰茴香<lb/>
别錄─原─種植─收時隂乾宜向陽地以糞土和子種之仍<lb/>
種麻一窠以避日色十月斫去枯梢以糞土壅根下<lb/>
　　<hi>附錄</hi>八角茴香<lb/>
原─茴香自番舶來者實大如柏實裂成八瓣一瓣一核<lb/>
大如豆黃褐色有仁味更甜俗呼舶茴香又曰八角茴<lb/>
香廣西左右江峒中亦有之形色與中國茴香迥别但<lb/>
氣味同耳　─桂海果志─八角茴香北人得之以薦酒少<lb/>
<pb n="KR3i0044_WYG_015-16b"/>
許咀嚼甚芳香<lb/>
　　<hi>附錄</hi>蒔蘿<lb/>
増─本草─蒔蘿一名慈謀勅一名小茴香　─原─蒔蘿初生<lb/>
佛誓國今嶺南及近道皆有之三四月生苗開花其子<lb/>
簇生狀如蛇牀子而短微黒芳辛不及茴香善滋食味<lb/>
多食無損健脾開胃下氣利膈温腸殺魚肉毒補水臟<lb/>
治腎氣壯筋骨治小兒氣脹霍亂嘔逆腹冷不下食兩<lb/>
肋痞滿忌同阿魏食奪其味也<lb/>
<pb n="KR3i0044_WYG_015-17a"/>
　　韭<lb/>
原─韭<hi>說文云一種而久者故謂之韭象形在一之上一地也</hi>一名豐本<hi>曲禮云韭曰豐本</hi>
一名起陽草一名草鍾乳<hi>本草拾遺云言其温補也</hi>一名嬾人菜<hi>爾雅</hi>
<hi>翼曰諺云韭者嬾人菜以其不湏歲種也</hi>莖名韭白根名韭黄花名韭菁叢<lb/>
生豐本長葉青翠八月開小白花成叢醃作茹益人<lb/>
増─爾雅─藿山韭─疏─韭生山中者名藿─本草─山韭一名<lb/>
韱<hi>音纖</hi>形性與家韭相類但根白葉如燈心苗山中往往<lb/>
有之<lb/>
<pb n="KR3i0044_WYG_015-17b"/>
彚考─原─詩豳風─四之日其蚤獻羔祭韭　─増─禮記王制<lb/>
庶人春薦韭　─内則─豚春用韭秋用蓼　─原─周禮天官<lb/>
朝事之豆其實韭菹醓醢　─漢書循吏傳─龔遂為渤海<lb/>
太守勸民務農桑令口種一樹榆百本䪥五十本葱一<lb/>
畦韭　─増─晉書石崇傳─崇毎冬得韭䓑韲王愷密貨崇<lb/>
帳下問其所以答云韭䓑韲是搗韭根雜以麥苗耳<lb/>
原─南齊書庾杲之傳─杲之清貧自業食惟有韭葅<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>韭<lb/>
生韭雜菜或戲之曰誰謂庾郎貧食鮭常有二十七種<lb/>
<pb n="KR3i0044_WYG_015-18a"/>
言三九也　─周顒傳─顒清貧寡欲終日長蔬食雖有妻<lb/>
子獨處山舍文惠太子問顒菜食何味最勝顒曰春初<lb/>
早韭秋末晩菘　─増─宋史禮志─太宗景祐三年禮官宗<lb/>
正請每歲春孟月薦蔬以韭以菘配以卵　─食貨志─男<lb/>
女十歲以上種韭一畦濶一步長十步乏井者鄰伍為<lb/>
鑿之　─易稽覽圖─政道得則隂物變為陽─注─若葱變為<lb/>
韭是也　─山海經─丹熏之山其草多韭薤　視山其上<lb/>
多韭　─原─夏小正─正月囿有韭　─莊子─徐無鬼見魏武<lb/>
<pb n="KR3i0044_WYG_015-18b"/>
侯武侯曰先生居山林食芧栗厭葱韭以賓寡人久矣<lb/>
今老耶其欲干酒食之味耶其寡人亦有社稷之福耶<lb/>
　─増─說苑─衛有五丈夫俱負缶而入井灌韭終日一區<lb/>
鄧析過下車為教之曰為機重其後輕其前命曰橋終<lb/>
日溉韭百區不倦五丈夫曰吾師言曰有機智之巧必<lb/>
有機智之敗我非不知不欲為也　─漢武内傳─西王母<lb/>
曰仙之次藥有八阮赤韭　─典術─聖王之世功濟天下<lb/>
者堯也天星降精於庭為韭感而為菖蒲焉　─原─郭林<lb/>
<pb n="KR3i0044_WYG_015-19a"/>
宗别傳─林宗有友人夜冐雨至翦韭作炊餅食之　水<lb/>
經注─從平樂山順流五六里山甚高峻上合下空中有<lb/>
石林甚整頓旁生野韭人往乞者神許則風吹别分隨<lb/>
偃而拔不得過越不偃而拔輙凶　─洛陽伽藍記─陳留<lb/>
侯李崇為尚書令儀同三司富傾天下而性多儉恡惡<lb/>
衣麤食常無肉味止有韭薤崇客李元祐語人云李令<lb/>
公一食十八種人問其故元祐曰二韭一十八聞者大<lb/>
笑　─増─三國世畧─北齊太上後宫無限衣皆珠玉一女<lb/>
<pb n="KR3i0044_WYG_015-19b"/>
歲費萬金寒月盡皆食韭芽　天台山記─赤城山有洗<lb/>
腸井昔曇猷禮石橋應真怪其腹中有韭氣猷出腸洗<lb/>
之至今韭尚叢生焉　─清異錄─杜頤食不可無韭人惡<lb/>
其噉候其僕市還潛取棄之怒罵曰奴狗奴狗安得去<lb/>
此一束金也　─張耒詩注─俗言八月韭佛開口　─爾雅<lb/>
翼─物久必變故老韭為莧　─五色線─韭多補洩子甚温<lb/>
俗間呼草鍾乳真誥云務光服韭煎以入清泠之淵也<lb/>
　─北征錄─北邊雲臺戎地多野韭沙葱人皆采而食之<lb/>
<pb n="KR3i0044_WYG_015-20a"/>
集藻傳原明王肅豐本傳豐本蓋古仙人一號久眎先<lb/>
生相傳伊耆氏之世磵居學道得不死術後出仕於周<lb/>
其職為醢人屬與昌氏菁氏茆氏共掌俎豆凡祭祀燕<lb/>
享王及后世子之内羞咸取給焉故周公天官書列其<lb/>
職戴氏禮記載其名豳七月詩亦歌其仲春薦廟事周<lb/>
亡不知所之或云隱畦町間與農圃者伍人多怪之或<lb/>
執而髠其首或戕其支體尋復生完衆始知先生為仙<lb/>
人也漢時與處士郭林宗友林宗館於家客至輙命與<lb/>
<pb n="KR3i0044_WYG_015-20b"/>
同食晉衛尉石崇豪侈擅一世知先生賢咄嗟召之先<lb/>
生亦不拒往就然策崇必敗曰不去將累我我固不憂<lb/>
為彼累也遽逸去南齊侍中庾杲之家貧好清士每延<lb/>
先生共飯人皆曰庾郎得豐本為不貧矣唐隱者衞賓<lb/>
與拾遺杜甫善甫嘗過賓宿先生亦冒雨至相與酣飲<lb/>
甚適甫有詩美之載甫集中先生貌蒼古綠髪白趾常<lb/>
被翠羽衣所栖止人望之恒有氣鬱蔥然即之咀嚼其<lb/>
言論有至味令人灑然忘俗壽莫知其幾也今游會稽<lb/>
<pb n="KR3i0044_WYG_015-21a"/>
巖壑中時時過山人韓氏亭上吟翁錬士多有見之者<lb/>
云<lb/>
賦散句─増─漢張衡南都賦─秋韭冬菁─梁元帝𤣥覽賦<lb/>
金鹽玉豉堯韭舜榮<lb/>
五言律詩─増─元許有壬韭花─西風吹野韭花發滿沙陀<lb/>
氣較葷蔬媚功於肉食多濃香跨薑桂餘味及𤓰茄我<lb/>
欲收其實歸山種澗阿<lb/>
五言絶句原─宋劉子翬詠韭肉食嘲三九終憐氣韻清<lb/>
<pb n="KR3i0044_WYG_015-21b"/>
一畦春雨足翠髪翦還生　─増─明高啓韭─芽抽冒餘濕<lb/>
掩冉煙中縷幾夜故人來尋畦翦春雨<lb/>
七言絶句─増─宋方岳種韭─下秧已覺齒生津坐想堆盤<lb/>
夜雨春政恐厨人無變饌庾郎貧不似吾貧<lb/>
詩散句─原─宋張耒─荒園秋露瘦韭葉色茂春菘甘勝蕨<lb/>
人言佛見為下筯芼炙烹羮更滋滑　─陸游─舍東種早<lb/>
韭生計似庾郎　─蘇軾─漸覺東風料峭寒青蒿黃韭試<lb/>
春盤　─増─方岳─却喜庾郎貧到骨韭畦時一摘煙苗<lb/>
<pb n="KR3i0044_WYG_015-22a"/>
蔣竹隱─見說周顒誇早韭斸煙鋤雨幸時分　─宋沈約<lb/>
時韭日離離　─原唐杜甫─夜雨翦春韭─増─韓愈─畦肥<lb/>
翦韭薤─原─白居易─秋韭花初白　─宋蘇軾─辛盤得青<lb/>
韭　─増─陸游─雨足韭頭白　─金元好問─韭早春先綠<lb/>
元周權─早韭綠且纖　─宋蘇軾─韭芽戴土拳如蕨<lb/>
别錄─原─韭根多年交結則不茂秋月掘出去老根分栽<lb/>
壅以雞豬糞亦可子種可生可熟可淹可久菜之最有<lb/>
益者是處有之葉髙三寸便翦翦過糞土壅培之翦忌<lb/>
<pb n="KR3i0044_WYG_015-22b"/>
日中一年四五翦留子者止一翦子黑而扁九月熟收<lb/>
子風中隂乾勿令浥鬱韭葉熱根温功用同生則辛而<lb/>
散痰散血熟則甘而補中補腎除熱下氣益陽止㵼子<lb/>
甘温暖腰膝春食香夏食臭多食昬神暗目不可與蜜<lb/>
及牛肉同食熱病後十日食之即發冬月多食動宿飲<lb/>
吐水酒後尤忌宿韭忌食五月食韭損人北人冬月移<lb/>
根窖中養以火炕培以馬糞葉長尺許不見風日色黄<lb/>
嫩謂之韭黄味甚美但不益人多食滯氣發病　─收子<lb/>
<pb n="KR3i0044_WYG_015-23a"/>
─如收葱子法如市賣者以銅鐺盛水於火上微煮湏<lb/>
臾生芽者可種如不生是裛鬱者不堪作種　─種植─土<lb/>
欲熟糞欲匀畦欲深二月七月種先將地掘作坎取椀<lb/>
覆土上從椀外落子以韭性向内生不向外生也常薅<lb/>
令淨四時類要云收韭子種韭第一畨割棄之主人勿<lb/>
食事類書云韭畦用雞糞尤佳至五年根必滿蟠虯而<lb/>
不長擇高腴地分種之正月上辛日掃去畦中陳葉以<lb/>
鐵杷摟起下水加熟糞高三寸便翦用凡近城郭有園<lb/>
<pb n="KR3i0044_WYG_015-23b"/>
圃者種三十餘畦貿易足供家費秋後又可採韭花供<lb/>
蔬茹至冬養韭黄比常韭易利數倍或只就畦中覆以<lb/>
馬糞北面竪籬障以禦北風至春其芽早出長二三寸<lb/>
便可賣較之他菜為利甚溥　─增─吳下田家志─種韭宜<lb/>
甲子辛未己卯辛巳甲申辛卯　─原─製用糟韭肥嫩者<lb/>
赤日曝至將乾以瓮鋪熟糟一層排韭一層相間如此<lb/>
壓𦂳收用　鹽韭霜後肥韭浄洗控乾收磁缽内鋪韭<lb/>
一層撒鹽一層醃二三宿翻數次裝入罐用元滷少加<lb/>
<pb n="KR3i0044_WYG_015-24a"/>
香油浸之　醃韭花韭花半結子時收摘去蔕梗一斤<lb/>
用鹽三兩同搗爛入礶中或就中醃小茄小黄𤓰先别<lb/>
用鹽醃去水晾三日入韭花中拌匀用銅錢三四文著<lb/>
瓶底却入韭花妙<lb/>
　　<hi>附錄</hi>孝文韭<lb/>
増─本草─孝文韭生塞北山谷狀如韭人多食之云是魏<lb/>
孝文帝所種<lb/>
　　<hi>附錄</hi>諸葛韭<lb/>
<pb n="KR3i0044_WYG_015-24b"/>
増─本草─諸葛韭諸葛亮所種韭更長彼人食之李時珍<lb/>
曰此亦山韭也但因人命名耳<lb/>
　　<hi>附錄</hi>水韭<lb/>
增─北户錄─水韭生於池塘中葉似韭得非龍爪韭乎字<lb/>
林云薟<hi>音嚴</hi>水中野韭也　─原─有二三尺者五六月堪食<lb/>
不葷而脆<lb/>
　　葱<lb/>
原─葱一名芤<hi>本草云草中有孔故字從孔</hi>一名菜伯一名和事草<hi>清異</hi>
<pb n="KR3i0044_WYG_015-25a"/>
<hi>録云葱和羮衆味若藥劑必用甘草也所以文言曰和事草</hi>一名鹿胎初生曰葱鍼<lb/>
葉曰葱青衣曰葱袍莖曰葱白葉中泲曰葱苒葉温白<lb/>
與鬚平味辛無毒有數種一種凍葱即冬葱夏衰冬盛<lb/>
莖葉氣味俱軟美食用入藥最善分莖栽蒔而無子人<lb/>
稱慈葱又稱大官葱謂宜上供也一種漢葱<hi>本草云一名木葱其</hi>
<hi>莖麤硬故有木名</hi>春末開花成叢青白色冬即葉枯亦供食品<lb/>
胡葱生蜀郡山谷狀似大蒜而小形圓皮赤葉似葱根<lb/>
似蒜味似薤不甚臭八月種五月收一名蒜葱又名囘<lb/>
<pb n="KR3i0044_WYG_015-25b"/>
囘葱莖葉麤硬茖葱山葱也生於山谷似葱而小細莖<lb/>
大葉<hi>爾雅云茖山葱疏云葱生山中者名茖</hi>生沙地者名沙葱又有一種<lb/>
樓葱亦冬葱之類江南人呼為龍角葱龍爪葱羊角葱<lb/>
皮赤莖上生根移下種之每莖上葉出岐如八角故名<lb/>
葱白辛葉温根鬚平主發散是處皆有生熟皆可食更<lb/>
宜冬月戒多食四月每朝空心服葱頭酒調血氣正月<lb/>
忌食令人面起游風生同蜜食作下利燒同蜜食壅氣<lb/>
殺人生合棗食令人病合犬雉肉食多令人病血服地<lb/>
<pb n="KR3i0044_WYG_015-26a"/>
黃常山人忌用<lb/>
彚考─増─禮記曲禮─葱渫處末─注─渫烝葱也　─内則─膾春<lb/>
用葱秋用芥　脂用葱　切葱若薤實諸醯以柔之<lb/>
原─漢書循吏傳─大官園種冬生葱韭菜茹覆以屋廡晝<lb/>
夜㸐藴火待温氣乃生信臣以為此皆不時之物有傷<lb/>
於人不宜以奉供養　─後漢書逸民傳─井丹性清高未<lb/>
嘗修刺候人建武末五王皆好賓客更遣請丹不能致<lb/>
信陽侯隂就以外戚貴盛乃詭說五王求錢千萬約能<lb/>
<pb n="KR3i0044_WYG_015-26b"/>
致丹而别使人要刼之丹不得已既至就故為設麥飯<lb/>
葱葉之食丹推去之曰以君侯能供甘旨故來相過何<lb/>
其薄乎更置盛饌乃食　─増─後漢書獨行傳─陸續詣洛<lb/>
陽詔獄母至京師作饋食付門卒以進續對食悲泣不<lb/>
能自勝使者怪而問其故續曰母來不得相見故泣耳<lb/>
使者大怒以為獄門吏卒通傳意氣召將案之續曰因<lb/>
食餉羮識母所自調和故知來耳非人告也使者問何<lb/>
以知母所作乎續曰母常截肉未嘗不方斷葱以寸為<lb/>
<pb n="KR3i0044_WYG_015-27a"/>
度是以知之　─晉書藝術傳─佛圖澄誡石勒曰今年葱<lb/>
中有蟲食必害人可令百姓無食葱也勒班告境内慎<lb/>
無食葱俄而石葱果走　─原─梁書呂僧珍傳─僧珍去家<lb/>
久表求拜墓髙祖欲榮之使為本州刺史從父兄子宏<lb/>
以販葱為業僧珍既至乃棄業欲求州官僧珍曰吾荷<lb/>
國重恩無以報效汝等自有常分豈可妄求叨越但當<lb/>
速反葱肆耳　─増─唐書屈突通傳通莅官勁正有犯法<lb/>
者雖親無所囘縱其弟蓋為長安令亦以方嚴顯時為<lb/>
<pb n="KR3i0044_WYG_015-27b"/>
語曰寧食三斗艾不見屈突蓋寧食三斗葱不逢屈突<lb/>
通　─西域傳─泥婆羅遣使入獻波稜酢菜渾提葱　─山<lb/>
海經─邊春之山多葱葵韭　北單之山無草木多葱韭<lb/>
　─管子─齊桓公五年北征山戎出冬葱與戎菽布之天<lb/>
下─莊子─春月飲酒茹葱以通五臟　─淮南子─君子之<lb/>
於善也猶采薪者見青葱則㧞之　─列仙傳─阮丘蛆山<lb/>
上種葱百餘年乃去　─漢武内傳─西王母曰仙人上藥<lb/>
有𤣥都綺葱　─春秋元命苞天門山上有葱所種畦隴<lb/>
<pb n="KR3i0044_WYG_015-28a"/>
悉著行人拔取者悉絶若請神而求即不㧞自出竒異<lb/>
辛香　─四民月令─三月别小葱六月别大葱夏葱曰小<lb/>
冬葱曰大　─東觀漢記─孔奮字君魚為姑臧長前長居<lb/>
官數月輙致貲産奮在姑臧四歲財物不増唯老母極<lb/>
膳妻子但食葱菜或嘲奮曰置脂膏中不能自潤　─晉<lb/>
令─居洛陽内園菜欲以當課者聽其引長流灌紫葱可<lb/>
各三畝　─廣志─休循國居葱嶺東其山多大葱─華陽<lb/>
國志曹公既與先主語失言㑹天震雷先主曰聖人言<lb/>
<pb n="KR3i0044_WYG_015-28b"/>
迅雷風烈必變良有以也曹公亦悔失言使人窺之見<lb/>
其拔葱公曰大耳公未覺也其夜先主急去　─西河舊<lb/>
事─葱嶺在燉煌西八十里其山髙大上生葱故曰葱嶺<lb/>
　─續搜神記─新野趙真家園中所種葱未經抽拔忽一<lb/>
日盡縮入地後經歲餘真之兄弟自相分散　─酉陽雜<lb/>
俎─山上有葱下有銀─清異錄─盤盞葱趙魏閒有之幾<lb/>
如拄杖麤但盈尺耳<lb/>
集藻賦散句─増─宋謝靈運撰征賦─寒葱摽倩以凌隂<lb/>
<pb n="KR3i0044_WYG_015-29a"/>
七言絶句原宋陸游葱瓦盆麥飯伴鄰翁黄菌青蔬放<lb/>
筯空一事尚非貧賤分芼羮僭用大官葱<lb/>
詩散句増宋蘇軾─總角黎家三小童口吹葱葉送迎翁<lb/>
　─章淳─井丹已厭嘗葱葉庾亮何勞惜薤根　唐曹唐<lb/>
隴上沙葱葉正齊　─原宋陳師道已辦煮餅澆油葱<lb/>
増元耶律楚材─匀和豌豆揉葱白<lb/>
别錄─原─種植─子味辛色黒作三瓣狀有皺紋收取隂乾<lb/>
若令浥濕則不生留春月調畦種良地三翦薄地再翦<lb/>
<pb n="KR3i0044_WYG_015-29b"/>
翦宜平旦避熱宜與地平勿太深太髙八月止不止則<lb/>
無袍而損白凡栽葱曬稍蔫將冗鬚去淨疎行密排猪<lb/>
雞鴨糞和麤糠壅之不拘時冬葱暑種則茂　─吳下田<lb/>
家志─種葱宜甲子甲申己卯辛未辛巳辛卯　─千金月<lb/>
令─冬至日取葫蘆盛葱根莖汁埋於庭中夏至發開盡<lb/>
為水以漬金玉銀石青各三分自消曝乾如飴可休糧<lb/>
久服神仙名曰金液漿<lb/>
　　<hi>附錄</hi>水葱<lb/>
<pb n="KR3i0044_WYG_015-30a"/>
增─丹鉛總錄─水葱生水中如葱而中空又名翠菅此草<lb/>
可為席<lb/>
集藻詩散句増─唐王維─水驚波兮翠菅靡<lb/>
　　蒜<lb/>
原─蒜一名葫<hi>以來自蕃中又稱胡蒜</hi>一名大蒜一名葷菜葉如蘭<lb/>
莖如葱根如水仙味辛處處有之而北土以為常食八<lb/>
月分瓣種之當年便成獨顆及熟每瓤五七瓣或十餘<lb/>
瓣亦有獨顆者苖嫩時可生食夏初食薹秋月食種乾<lb/>
<pb n="KR3i0044_WYG_015-30b"/>
者可食至次年春盡花中有實亦作蒜瓣而小可食孫<lb/>
愐唐韻云張騫使西域始得大蒜初時中國止有小蒜<lb/>
一名茆蒜一名薍一名蒚<hi>爾雅云蒚山蒜</hi>一名澤蒜為其生於<lb/>
野澤也又名山蒜石蒜為其生於山或石邊也<hi>本草云山蒜澤</hi>
<hi>蒜石蒜同一物也但分生於山澤石間不同</hi>呂忱字林云<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音吟</hi>水中蒜然則<lb/>
蒜不特生於平原及山石而又生於水矣<hi>本草云别有山慈姑老鴉</hi>
<hi>蒜石蒜之類根葉皆似蒜而不可食</hi>性辛温有小毒其氣薫烈能通五臟<lb/>
逹諸竅去寒濕辟邪惡消癰腫化癥積肉食解暑毒嵐<lb/>
<pb n="KR3i0044_WYG_015-31a"/>
瘴苐辛能散氣熱能助火傷肺損目伐性昬神有荏苒<lb/>
受之而不知者鍊形家以小蒜大蒜韭芸薹胡荽為五<lb/>
葷道家以韭薤蒜芸薹胡荽為五葷佛家以大蒜小蒜<lb/>
興渠慈葱茖葱為五葷雖品各不同然皆辛薫之物生<lb/>
食増恚熟食發滛有損性靈故絶之云獨顆者切片炙<lb/>
癰疽腫毒最效月令三月勿食蒜亦忌常食<lb/>
彚考─原─爾雅孫炎正義黃帝登蒚山遭蕕芋草毒得蒜<lb/>
嚙食乃解遂收植之能殺腥羶蟲魚之毒　─増─夏小正<lb/>
<pb n="KR3i0044_WYG_015-31b"/>
戴氏傳卵蒜也者本如卵者也　─南史張融傳─豫章王<lb/>
大㑹賓僚張融食炙始行畢行炙人便去融欲求鹽蒜<lb/>
口終不言方揺食指半日乃息　─唐書宗楚客傳─楚客<lb/>
諷趙延禧陳符命以媚帝曰去六月九日内出瑞蒜也<lb/>
　─東觀漢記─李恂為兖州刺史所種園小麥胡蒜悉付<lb/>
從事無所留　─崔豹古今注蒜卵蒜也俗人謂之小蒜<lb/>
外國有蒜十許子共為一株籜幕裹之尤辛於小蒜俗<lb/>
人呼之為大蒜　原髙士傳閔貢字仲叔世稱節士雖<lb/>
<pb n="KR3i0044_WYG_015-32a"/>
周黨之潔清自以弗及也黨見仲叔食無菜遺以生蒜<lb/>
仲叔曰我欲省煩耳今更作煩耶受而不食　─増─袁子<lb/>
正書─袁子曰吾嘗與陳子息於鄴東門外見一父老方<lb/>
坐而食其子投之蒜食必有餘欲棄則惜欲持去則暑<lb/>
遂盡食於是太辛螫其腸胃兩目盡赤陳子笑之吾謂<lb/>
曰子之家中牛羊數千而不敢食天暑有暍死者而後<lb/>
食之病子之軀亦猶是也　蓮社髙賢傳曇翼入秦望<lb/>
山誦法華經十二年感普賢大士化女子身披采服攜<lb/>
<pb n="KR3i0044_WYG_015-32b"/>
筠籠一白豕大蒜兩根至師前託宿夜半呼腹疼告師<lb/>
摩按師辭以持戒不應手觸乃布裹錫杖遥為按之翌<lb/>
日女以采服化祥雲豕變白象蒜化䨇蓮凌空而上謂<lb/>
師曰我普賢菩薩特來相試　─異苑─越王餘蒜生南海<lb/>
水中如竹算子長尺許白者似骨黑者如角古云越王<lb/>
曾於舟中作籌有餘者棄之水中而生　─鄴侯外傳─泌<lb/>
為兒童時身輕能於屏風上立薫籠上行道者云十五<lb/>
歲必白日昇天至其年八月十五日笙歌在室時有綵<lb/>
<pb n="KR3i0044_WYG_015-33a"/>
雲挂於庭樹李氏之親愛乃多貯蒜韲至數斛伺其異<lb/>
音竒香之至潛令人登屋以巨杓颺濃蒜潑之香樂遂<lb/>
散自此更不復至　─清異錄─蒜五代宫中呼麝香草<lb/>
因話錄─裴晉公不喜服食每語人曰雞豬魚蒜遇著即<lb/>
食　─圖經─京口有蒜山多生大蒜<lb/>
集藻五言律詩─増─宋范成大頃在嶠南其人好食㯽榔<lb/>
合蠣灰蔞藤食之輙昬然已而醒快三物合和唾如膿<lb/>
血可厭今來蜀道又為食蒜者所薰戲題─旅食諳殊俗<lb/>
<pb n="KR3i0044_WYG_015-33b"/>
堆盤駭異聞南餐灰薦蠣巴饌菜先葷幸脫蔞藤醉還<lb/>
遭胡蒜薫絲蓴鄉味好歸夢水連雲<lb/>
詩散句─原─明馮琦─再刖誰明玉羣言竟破葫<lb/>
别錄─増─顔氏家訓─三輔决錄云前隊大夫范仲公鹽豉<lb/>
蒜果共一筩果當作魏顆之顆北士通呼物一由改為<lb/>
一顆蒜顆是俗間常語耳故陳思王鷂雀賦云頭如顆<lb/>
蒜目似花椒江南但呼為蒜符不知謂為顆學士相承<lb/>
讀為裹結之裹言鹽與蒜共苞一裹内筩中耳正史削<lb/>
<pb n="KR3i0044_WYG_015-34a"/>
繁音義又音蒜顆為苦戈反皆失也　原─種植─多能鄙<lb/>
事─熟耕地一二次爬成溝二寸一窠種一瓣苗出髙尺<lb/>
餘頻鋤鬆根旁頻以糞水澆之拔去薹則瓣肥大不則<lb/>
瘦小澤潞種蒜初出如翦韭二三次愈肥美　一說九<lb/>
月初於菜畦中稠栽蒜瓣候來年春二月先將地熟鋤<lb/>
數次每畝上糞數十擔再鋤耙匀持木㮶插一竅栽一<lb/>
株栽徧或無雨常以水澆至五月大如拳極佳　─四民<lb/>
月令─布榖鳴收小蒜六月七月可種小蒜八月可種大<lb/>
<pb n="KR3i0044_WYG_015-34b"/>
蒜　─爾雅翼─種蒜宜良軟地三遍熟耕之五寸一株諺<lb/>
曰左右通鋤一萬餘株收條中種者一年為獨瓣二年<lb/>
成大蒜科皆如拳今并州無大蒜朝歌取種一歳之後<lb/>
還成百子蒜其瓣麤細正與條中子同　─原─吳下田家<lb/>
志─種蒜宜戊辰辛未戊申丙子壬辰癸巳辛丑　─製用<lb/>
醋蒜淨蒜瓣一斤用石灰湯焯過晾乾用鹽三錢醃一<lb/>
宿漉出再晾乾用鹽七錢炒乾以頭醋投入炒鹽内煎<lb/>
一二沸候冷入罐泥封經年不壞　糟蒜每一斤石灰<lb/>
<pb n="KR3i0044_WYG_015-35a"/>
湯煠過晾去水乾鹽兩半糟一斤半拌勻入罐内泥封<lb/>
兩月後可食　乾蒜薹鹽醃三日曬乾元滷煎滚煠過<lb/>
又曬乾蒸熟磁罐盛之久留不壞　九月勿食蒜傷神<lb/>
損壽魂魄不安　─増─物類相感志─食蒜令口中不臭同<lb/>
生薑棗子同食<lb/>
　　<hi>附録</hi>水晶葱<lb/>
原─水晶葱葉似葱而實蒜不臭宜鬆土鋤溝擺於内用<lb/>
牛馬糞糠粃拌土葢之仍以芝麻稭葢於上八月種來<lb/>
<pb n="KR3i0044_WYG_015-35b"/>
年五七月收宜薑醋浸<lb/>
　　薤<lb/>
原─薤一名藠子<hi>藠音叫或作蕎者非</hi>一名莜子<hi>莜音釣因其根白呼為藠子江南人</hi>
<hi>訛為莜字</hi>一名火葱<hi>收種宜/火薰</hi>一名菜芝<hi>爾雅翼云夫物英華之美者莫如芝故薤</hi>
<hi>曰菜芝</hi>一名鴻薈<hi>爾雅云䪥鴻薈注云即䪥菜也</hi>　─増─酉陽雜俎─蔬薤白<lb/>
華一名守宅一名家芝　─原─本文作䪥韭類也<hi>爾雅翼云薤似</hi>
<hi>韭而無實亦不甚葷</hi>葉中空似細葱葉而有稜氣亦如葱體光華<lb/>
露難竚古人所以歌薤露也八月栽根正月分蒔宜肥<lb/>
<pb n="KR3i0044_WYG_015-36a"/>
壤數枝一本則茂而根大二月開細花紫白色根如小<lb/>
蒜一本數顆相依而生五月葉青則掘之否則肉不滿<lb/>
其根煑食芼酒糟藏醋浸皆宜故内則云切葱薤實諸<lb/>
醯以柔之　─増─本草─蘇恭云有赤白二種白者補而美<lb/>
赤者苦而無味　─原─味辛苦温滑無毒王禎農書云生<lb/>
則氣辛熟則甘羙種之不蠧食之有益故學道人資之<lb/>
老人宜之　─増─爾雅─葝山薤　─本草─蘇頌曰山薤莖葉<lb/>
與家薤相類而根差長葉差大僅若鹿葱體性亦與家<lb/>
<pb n="KR3i0044_WYG_015-36b"/>
薤同　農書野薤俗名天薤生麥原中葉似薤而小味<lb/>
益辛亦可供食但不多有<lb/>
彚考─増─禮記内則─膏用薤　─原─少儀─為君子擇葱薤則<lb/>
絶其本末　─増─後漢書龎參傳─參為漢陽太守郡人任<lb/>
棠者有竒節隱居教授參到先候之棠不與言但以薤<lb/>
一大本水一盂置戸屏前自抱孫兒伏於户下主簿白<lb/>
以為倨參思其微意良久曰棠是欲曉太守也水者欲<lb/>
吾清也拔大本薤者欲吾擊强宗也抱兒當户欲吾開<lb/>
<pb n="KR3i0044_WYG_015-37a"/>
門恤孤也於是歎息而還　─晉書庾亮傳─亮噉薤因留<lb/>
白陶侃問曰安用此為亮曰故可以種侃於是尤相稱<lb/>
歎云非惟風流兼有為政之實　─山海經─峽山其草多<lb/>
薤韭　─列仙傳─務光服蒲薤根　─洞㝠記─鳥哀國有龍<lb/>
𤓰薤長九尺色如玉煎之有膏以和紫桂為丸服一粒<lb/>
千歲不饑故語曰薤和膏自生毛　─魏畧─李孚字子憲<lb/>
鉅鹿人也興平中本郡人民饑困孚為諸生嘗種薤欲<lb/>
以成計有從索者亦不與一莖亦不自食故時人謂能<lb/>
<pb n="KR3i0044_WYG_015-37b"/>
行意　─世説─桓公座有參軍掎蒸薤不時解共食者又<lb/>
不助而掎終不放舉座皆笑　─酉陽雜俎仙藥有八天<lb/>
赤薤　山上有薤下有金　─太平廣記唐李生與客謁<lb/>
華隂令客能知人之飲食客曰明日必食椒薤酒果然<lb/>
　─爾雅翼務光翦薤以入清冷之淵今有薤葉篆傳者<lb/>
以為務光所作<lb/>
集藻─賦散句増宋謝靈運撰征賦白薤感時而負霜<lb/>
五言律詩─原─唐杜甫秋日阮隱居致薤三十束─隱者柴<lb/>
<pb n="KR3i0044_WYG_015-38a"/>
門内畦蔬繞舍秋盈筐承露薤不待致書求束比青蒭<lb/>
色圓齊玉筯頭衰年闗鬲冷味煖并無憂<lb/>
詩散句─原─魏甄后─莫以魚肉賤捐棄葱與薤─唐杜甫<lb/>
甚聞霜薤白重惠意如何　─増─宋張耒─輕身强骨榦却<lb/>
老衞正氣　─蘇軾─細思種薤五十本大勝取禾三百㕓<lb/>
　拔薤已觀賢守政折蔬聊慰故人心　─唐于鵠澆薤<lb/>
亦同渠　─李商隱─薤白羅朝饌　羅隱─科圓早薤齊<lb/>
姚合種薤栽莎斸古坡　─方干─薤葉平鋪合遝花　─宋<lb/>
<pb n="KR3i0044_WYG_015-38b"/>
楊萬里薤本新痕割復齊<lb/>
别錄─増─爾雅翼今人種薤皆以大蒜置硫黄其中久則<lb/>
種分為薤　─原─安陸郭坦兄得天行病後遂能大餐每<lb/>
日食至一斛五年家貧行乞一日大饑至一園食薤一<lb/>
畦大蒜一畦便悶極臥地吐一物如籠漸縮小有人撮<lb/>
飯於上即消成水而病尋瘳此薤散結蒜消癥之一驗<lb/>
也<lb/>
　　蒝荽<lb/>
<pb n="KR3i0044_WYG_015-39a"/>
原─蒝荽<hi>荽許氏說文作葰云薑屬可以香口</hi>一名香荽一名胡荽<hi>一作胡枲</hi>一<lb/>
名胡菜處處種之莖青而柔葉細有花岐立夏後開細<lb/>
花成簇如芹菜花淡紫色五月收子如大麻子亦辛香<lb/>
子葉俱可用生熟俱可食甚有益於世者根軟而白多<lb/>
鬚綏綏然故謂之荽張騫得種於西域故名胡荽後因<lb/>
石勒諱胡改作香荽又以莖葉布散呼為蒝荽味辛氣<lb/>
温消榖止頭痛治五臟補不足利大小腸通心脾竅及<lb/>
小腹氣拔四肢熱治腸風合諸菜食氣香令人口爽辟<lb/>
<pb n="KR3i0044_WYG_015-39b"/>
飛尸鬼疰蠱毒冬春采之香美可食亦可作葅道家五<lb/>
葷之一伏石鍾乳久食損精神令人多忘凡腋氣口臭<lb/>
䘌齒脚氣金瘡久病人不可食同斜蒿食令人汗臭難<lb/>
産服補藥及藥中有白术牡丹皮者忌<lb/>
彚考─増─湘山錄─園荽即胡荽世傳布種時口誦䙝則滋<lb/>
茂故士大夫以穢談為撒園荽<lb/>
集藻雜者増明屠本畯野菜箋相彼莞荽化胡攜來臭<lb/>
如葷草脆比菘薹肉食者喜藿食者諧惟吾佛子致謹<lb/>
<pb n="KR3i0044_WYG_015-40a"/>
　於齋或言西域興渠别有種使我罷食而疑猜<lb/>
　别錄─原─種植宜肥濕地先將子捍開四五月晦日晚種<lb/>
　以灰糞覆之水澆則易長六七月布種者可竟冬食春<lb/>
　月挼子沃水生芽者小小供食而已都下火炕鬱蒸者<lb/>
　莖葉鵝黄色甚香美脆嫩苐非出自然恐不益人<lb/>
　<lb/>
　<lb/>
　<lb/>
<pb n="KR3i0044_WYG_015-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋廣羣芳譜卷十三<lb/>
</p>
<p>
</p>
  </div>
</body>
</text>
</TEI>
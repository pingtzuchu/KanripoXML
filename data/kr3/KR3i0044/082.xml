<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_082-1a"/>
　欽定四庫全書<lb/>
御定佩文齋廣羣芳譜卷八十<lb/>
　　木譜<lb/>
　　　檀香<lb/>
　原─檀香一名旃檀一名直檀出廣州雲南及占城真臘<lb/>
　諸國今嶺南諸地亦皆有之樹葉皆似荔枝皮青色而<lb/>
　滑澤有三種黄檀<hi>皮實色黄</hi>白檀<hi>皮潔/色白</hi>紫檀<hi>皮腐色紫</hi>其木並堅<lb/>
　重清香而白檀黄檀尤盛宜以紙封固則不洩氣紫檀<lb/>
<pb n="KR3i0044_WYG_082-1b"/>
　新者色紅舊者色紫有蟹爪文白檀辛温氣分之藥故<lb/>
　能理胃氣調脾肺利胸膈紫檀鹹寒血分之藥故能和<lb/>
　營氣消腫毒治金瘡中土所産之檀亦檀香之類但不<lb/>
　香則地氣使然也<lb/>
　彚考─増─清異録─同光中有舶上檀香色正白號雪檀長<lb/>
　六尺人買為僧坊刹竿　僧繼顒住五臺山手執香如<lb/>
　意紫檀鏤成芬馨滿室繼元時在潜邸以金易致毎接<lb/>
　僧則項㡌具三衣假比丘秉此揮談名為握君<lb/>
<pb n="KR3i0044_WYG_082-2a"/>
别録─原─種植─臘月分木傍小珠種之<lb/>
　　降真香<lb/>
原─䧏真香一名紫藤香一名鷄骨香生南海及大秦國<lb/>
今兩廣雲南皆有不甚佳舶上來名番䧏紫而潤者良<lb/>
焚之氣勁而遠可以䧏神故名䧏真─増─南方草木狀<lb/>
紫藤葉細長莖如竹根堅實重重有皮花白子黒置酒<lb/>
中歴二三十年亦不腐敗其莖截置烟炱中經時成紫<lb/>
香可以降神<lb/>
<pb n="KR3i0044_WYG_082-2b"/>
彚考─増─輟耕錄─道家者流為人典行醮事曰髙功其有<lb/>
行業精白者則必移檄南岳魏夫人請借仙鶴或二隻<lb/>
或四隻青鸞導衛翔騖澄空昭揚道妙往往親見之偶<lb/>
讀本草有云䧏真香出黔南伴和諸雜香燒煙直上天<lb/>
召鶴得盤旋于上注按仙傳云燒之或引鶴䧏醮星辰<lb/>
燒之甚為第一度籙燒之功力極騐若然則鶴之來香<lb/>
所致也非歟<lb/>
　　蜜香樹<lb/>
<pb n="KR3i0044_WYG_082-3a"/>
増─南方草木狀─交趾有蜜香樹榦似柜桞其花白而繁<lb/>
其葉如橘欲取香伐之經年其根榦枝節各有别色也<lb/>
木心與節堅黒沉水者為沉香與水面平者為鷄骨香<lb/>
其根為黄熟香其榦為𣝕香細枝緊實未爛者為青桂<lb/>
香其根節輕而大者為馬蹄香其花不香成實乃香為<lb/>
雞舌香珍異之木也　─香譜─唐本草注云沉香出天竺<lb/>
單于二國與青桂雞骨馢香同是一樹葉似橘經冬不<lb/>
凋夏生花白而圓細秋結實如檳榔色紫似葚而味辛<lb/>
<pb n="KR3i0044_WYG_082-3b"/>
療風水毒腫去惡氣樹皮青色木似櫸桞重實黒色沉<lb/>
水者是今復有生黄而沉水者謂之蠟沉又不沉者謂<lb/>
之生結　─倦遊雜録─沉香木嶺南諸郡悉有之瀕海諸<lb/>
州尤多交榦連枝岡嶺相接數千里不絶葉如冬青大<lb/>
者合數人抱木性虛韌山民或以搆茅廬或以為橋梁<lb/>
為飯甑尤善有香者百無一二葢木得水方結香多在<lb/>
折枝枯榦中或為沉或為煎或為黄熟自枯者謂之木<lb/>
盤香今南恩髙竇等州惟産生結香蓋山民入山見香<lb/>
<pb n="KR3i0044_WYG_082-4a"/>
木之曲榦邪枝必以刀斫之成坎經年見雨水所漬結<lb/>
香復以鋸取之刮去白木其香結為斑㸃亦名鷓鴣斑<lb/>
燔之甚佳沉之良者惟在瓊崖等州俗謂角沉乃生水<lb/>
中取者宜用薫㐮黄沉乃枯木中得之宜入藥用依木<lb/>
皮而結者謂之青桂氣尤清在土中嵗乆不待刓剔而<lb/>
精者謂之龍鱗亦有削之自卷咀之柔韌者謂之黄臘<lb/>
沉尤難得<lb/>
彚考─增─梁書林邑傳─林邑國出沉木香土人斫斷之積<lb/>
<pb n="KR3i0044_WYG_082-4b"/>
以嵗年朽爛而心節獨在置水中則沉故名沉香次不<lb/>
沉不浮者曰𣝕香也　─唐書宗室傳─敬宗侈宫室舶賈<lb/>
獻沉香亭材帝受之漢諫曰以沉香為亭何異瑶臺瓊<lb/>
室乎　─三輔黄圖　漢武帝元鼎六年破南越起扶荔宫<lb/>
以植所得竒草異木有蜜香百本　─清異錄─海舶來有<lb/>
一沉香翁剜鏤若鬼工髙尺餘以上吳越王王目為清<lb/>
門處士發源於心清聞妙香也　髙麗舶主王大世選<lb/>
沉水近千斤疊為旖旎山象衡岳七十二峯錢俶許黄<lb/>
<pb n="KR3i0044_WYG_082-5a"/>
金五百兩竟不售　沉水帶斑㸃者名鷓鴣沉華山道<lb/>
士蘇志恬偶獲尺許修為界尺　─寓簡─草木之最香者<lb/>
如沉水旃檀龍腦蘇合薫陸鬱金薝蔔薔薇素馨末利<lb/>
雞舌之屬皆産于嶺表海南南遷集云雷化已南山多<lb/>
苓苓藿香芬芳襲人動或數里予嘗推其理火盛於南<lb/>
方實能生土土味性甘而臭香其在南方乘火之王得<lb/>
其所養英華發外是以草木皆香此實理性之自然者<lb/>
而前此説香自范蔚宗以下未嘗有及此也黄帝書言<lb/>
<pb n="KR3i0044_WYG_082-5b"/>
五氣香氣凑脾古人固知之矣楞嚴云純燒沉水無令<lb/>
見火此自佛以來燒香妙方也　─南海古蹟記─晉吳隐<lb/>
之北歸家人攜沉香一斤覺投香江中　─越中雜記─青<lb/>
口兩山夾天如綫山石峭削一壁上有古木一株土人<lb/>
云是沉香樹一年一花<lb/>
集藻─賦─増─宋蘇軾沉香山子賦─古者以芸為香以蘭為<lb/>
芬以鬱鬯為祼以脂蕭為焚以椒為塗以蕙為薫杜蘅<lb/>
帶屈葛蒲薦文麝多忌而本羶蘇合若薌而實葷嗟吾<lb/>
<pb n="KR3i0044_WYG_082-6a"/>
知之㡬何為方入之所分方根塵之起滅常顛倒其天<lb/>
君每求似于髣髴或鼻勞而妄聞獨沉水為近正可以<lb/>
配薝蔔而並云矧儋崖之異産實超然而不羣既金堅<lb/>
而玉潤亦鶴骨而龍筋惟膏液之内足故把握而兼斤<lb/>
顧占城之枯朽宜㸑釡而燎蚊宛彼小山巉然可欣如<lb/>
太華之倚天象小孤之插雲往夀子之生朝以寫我之<lb/>
老懃子方面壁以終日豈亦歸田而自耘幸置此于几<lb/>
席養幽芳于帨帉無一往之發烈有無窮之氤氲蓋非<lb/>
<pb n="KR3i0044_WYG_082-6b"/>
獨以飲東坡之夀亦取以食黎人之芹也<lb/>
别録─増─南方草木狀─蜜香帋以蜜香樹皮葉作之微褐<lb/>
色有紋如魚子極香而堅韌水漬之不潰爛㤗康五年<lb/>
大秦獻三萬幅常以萬幅賜當陽侯杜預令寫所撰春<lb/>
秋釋例及經傳集觧　─清異錄─有賈至林邑舎一翁姥<lb/>
家日食其飯濃香滿室賈亦不喻偶見甑則沉香所剜<lb/>
也<lb/>
　　龍腦香<lb/>
<pb n="KR3i0044_WYG_082-7a"/>
増─酉陽雜俎─龍腦香樹出婆利國婆利呼為固不婆律<lb/>
亦出波斯國樹髙八九丈大可六七圍葉圓而背白無<lb/>
花實其樹有肥有瘦痩者有婆律膏香一曰痩者出龍<lb/>
腦香肥者出婆律膏也在木心中斷其樹劈取之膏于<lb/>
樹端流出斫樹作坎而承之入藥用别有法　─香譜─形<lb/>
似松脂作杉木氣乾脂謂之龍腦香清脂謂之波律膏<lb/>
子似豆䓻皮有甲錯海藥本草云味苦辛微温無毒主<lb/>
内外障眼去三蟲療五痔明目鎮心祕精<lb/>
<pb n="KR3i0044_WYG_082-7b"/>
　　安息香樹<lb/>
増─酉陽襍爼─安息香樹出波斯國波斯呼為辟邪樹髙<lb/>
三丈皮色黄黒葉有四角經冬不凋二月開花黄色花<lb/>
心微碧不結實刻其樹皮其膠如飴名安息香六七月<lb/>
堅凝乃取之燒通神明辟衆惡<lb/>
　　麝香木<lb/>
増─清異録─江南山谷間有一種竒木曰麝香樹其老根<lb/>
焚之亦清烈號䬣<graphic n="KR2571" url="https://raw.githubusercontent.com/kanripo/KR-Gaiji/master/images/KR2571.png" mimeType="image/png"/>香<lb/>
<pb n="KR3i0044_WYG_082-8a"/>
　　<graphic n="KR4509" url="https://raw.githubusercontent.com/kanripo/KR-Gaiji/master/images/KR4509.png" mimeType="image/png"/>布羅香<lb/>
増─西域記─其樹松身異葉花果亦别初採既濕尚未有<lb/>
香木乾之後循理而折之其中有香木乾之後色如氷<lb/>
雪亦龍腦香<lb/>
　　櫰香<lb/>
増─本草─櫰香一名兜婁婆香江淮湖嶺山中有之木大<lb/>
者近丈許小者多被樵采葉青而長有鉅齒狀如小薊<lb/>
葉而香對節生其根狀如枸杞根而大煨之甚香<lb/>
<pb n="KR3i0044_WYG_082-8b"/>
　　必栗香<lb/>
増─本草─必栗香一名花木香一名詹香生髙山中葉如<lb/>
老椿擣置上流魚悉暴腮而死木為書軸白魚不損書<lb/>
　　靈夀木<lb/>
増─爾雅─椐樻─注─腫節可以為杖─鄭注─此木似藤節目相<lb/>
對　─陸璣詩疏─木節中腫似扶老今人以為馬鞭及杖<lb/>
𢎞農郡北山有之　─漢書注─木似竹有枝節長不過八<lb/>
九尺圍三四寸自然有合杖制不湏削治也　─本草─一<lb/>
<pb n="KR3i0044_WYG_082-9a"/>
名扶老杖陳藏噐曰生劍南山谷圓長皮紫作杖令人<lb/>
延年益夀<lb/>
彚考─増─漢書孔光傳─光稱疾辭位太后詔賜靈夀杖<lb/>
山海經　廣都之野靈夀實華　─水經注─巴鄉村側有谿<lb/>
谿中多靈夀木<lb/>
集藻─銘─増─漢李尤靈夀杖銘─亭亭竒榦實曰靈夀甘泉<lb/>
潤根清露流莖乃制為杖扶危定傾既憑其實亦貴其<lb/>
名<lb/>
<pb n="KR3i0044_WYG_082-9b"/>
五言古詩─増─唐桞宗元植靈夀木─白華鑒寒水怡我適<lb/>
野情前趨問長老重復欣嘉名蹇連易衰朽方剛謝經<lb/>
營敢期齒杖賜聊且移孤莖叢萼中競秀分房外舒英<lb/>
柔條乍反植勁節常對生循玩足忘疲稍覺歩武輕安<lb/>
能事翦伐持用資徒行<lb/>
五言律詩─増─宋張浮休─曲木天然性叨名席上珍節髙<lb/>
工碍手倚壁快扶人莫問西來意終為竈下薪他時俘<lb/>
頡利拜賜敢忘身<lb/>
<pb n="KR3i0044_WYG_082-10a"/>
詩散句─増─宋曽肇─林下搘來供燕息省中攜去寵師儒<lb/>
　─蘓軾─靈夀扶來似孔光<lb/>
　　娑羅木<lb/>
増─通雅　娑羅外國之交譲木也葉似柟皮如玉蘭色葱<lb/>
白最潔鳥不棲蟲不生子能下氣　─益部方物畧記─生<lb/>
峨睂山中類枇杷數葩合房春開葉在表花在中或言<lb/>
根不可徙　─吳舩錄─木葉如海桐又似楊梅花紅白色<lb/>
春夏間開　─茅亭客話─花苞大如拳葉凡二十餘葉相<lb/>
<pb n="KR3i0044_WYG_082-10b"/>
沓捧苞類桐花一簇三十餘朶經月方謝<lb/>
彚考─増─南史扶南國傳─梁天監十八年遣使送天竺旃<lb/>
檀瑞像娑羅樹葉　─荆南記─晉永康元年巴陵顯安寺<lb/>
僧房床下忽生一樹随伐隨生如是非一樹生愈疾衆<lb/>
共異之置而不翦旬日之間枝柯極棟遂移房避之自<lb/>
爾已後樹長漸遲但極晩秀夏中方有花葉枝莖與衆<lb/>
木不殊多歴年稔人莫識也後外國僧見之攀而流涕<lb/>
曰此娑羅樹也佛處其下湼槃吾思本事所以泣耳而<lb/>
<pb n="KR3i0044_WYG_082-11a"/>
花開細白不足觀採元嘉十一年忽生一花形色如芙<lb/>
蓉樹今見在此亦一方之竒蹟也　─翻譯─南印建那補<lb/>
羅國北不遠有多羅樹林三十餘里其葉長廣其色光<lb/>
潤諸國書寫莫不采用　─酉陽雜俎─慈恩寺殿庭大莎<lb/>
羅樹大歴中安西所進其木樁賜此寺四橛大徳行逢<lb/>
自種之一株不活　─洛陽名園記─苗帥園故有七葉二<lb/>
樹對峙髙百尺春夏望之如山然今剏堂其北　─韓雍<lb/>
賜遊西苑記─橋南有娑羅樹人所罕見─長安客話─臥<lb/>
<pb n="KR3i0044_WYG_082-11b"/>
佛寺内娑羅樹二株子如橡栗可療心疾　─名山記─天<lb/>
台山有娑羅樹花一名鶴翎出華頂峯以多經風霜樹<lb/>
不髙大樹數百枝枝十餘頭頭六七葉經冬不凋花如<lb/>
芍藥香如茉莉按蜀都賦雅州瓦屋山産娑羅花有五<lb/>
色照映山谷與此相類　─花史─昌化千頃山側娑羅一<lb/>
株每初夏花開香聞十里相傳為許由故居　─雲南志<lb/>
娑羅花在㑹城土主廟其本類大理和山花佛日盛開<lb/>
其色白微帯黄意異香芬馥非同凡花臭味中出一蕊<lb/>
<pb n="KR3i0044_WYG_082-12a"/>
如稗穗垂出瓣中毎朶十二瓣遇閏輒多一瓣相傳髙<lb/>
僧以二念珠入土一珠出樹不知大理所傳仙人遺種<lb/>
者又出何典故且不獨和山有之也　俗傳娑羅樹炙<lb/>
之能却病土人有疾者度其髙下以艾灼焉今樹枯<lb/>
集藻─狀─増─唐安西道進娑羅枝狀─臣所管四鎮有拔汗<lb/>
那最為宻近水有娑羅樹特為竒絶不庇凡草不止惡<lb/>
禽聳榦無慙于松栝成隂不愧于桃李近差官拔汗那<lb/>
使令採得前件樹枝二百莖如得托根長樂擢穎建章<lb/>
<pb n="KR3i0044_WYG_082-12b"/>
布葉垂隂隣月中之丹桂連枝接影對天上之白榆<lb/>
碑─増─唐李邕楚州淮隂縣娑羅樹碑并序─觀厥好徳存<lb/>
樹愛人及烏有情不忘雖小可作夫施及者也則有宗<lb/>
廟加敬墟墓増悲覩物可懷比事斯廣此觸類者也矧<lb/>
乃通感靈變𤣥符聖迹根柢浄土碩茂佛時燭金山之<lb/>
景彰聨玉豪之殊相至若泥日法㑹荼毘應身妙有雙<lb/>
樹之間光覆僧祗之衆安可混曜散木比列清林議上<lb/>
茅之挺生喻堅固之神造者也娑羅樹者非中夏物土<lb/>
<pb n="KR3i0044_WYG_082-13a"/>
所宜有者已婆娑十畝暎蔚千人密幄足以綴飛飇髙<lb/>
蓋足以却流景惡禽翔而不集好鳥止而不巢有以多<lb/>
矣然深識者雖徘徊仰止而莫知㝠植博物者雖沉吟<lb/>
稱引而莫辨嘉名華葉自竒榮枯嘗異隨所方面頗徴<lb/>
靈應東瘁則青郊苦而嵗不稔西茂則白藏㤗而秋有<lb/>
成唯南匪他自北常爾或季春肇發或仲夏萌生早先<lb/>
豐隨晩暮儉若且槁莖後吐芬條前秀差池旬日奄忽<lb/>
齊同無今昔可殊非物理所測古老多怪時俗毎驚巫<lb/>
<pb n="KR3i0044_WYG_082-13b"/>
者占於鬼謀議者惑于神樹證聖載有三藏義浄還自<lb/>
西域逮兹中休信宿因依齋戒瞻嘆演夫本處徴之舊<lb/>
聞源其始也榮灼道成之際䆒其末也摧藏薪盡之餘<lb/>
或森列四方或合并二體常清不壞應現分榮變白有<lb/>
終不滅同盡昔與釋迦䕃首今為羣生立縁夫佛病從<lb/>
人大慈感故樹萎因物深悲理然化能分身半枯即是<lb/>
心有合相後茂還齊宜其表正聖神靈貺品彚以變見<lb/>
一攝而稱讃十方者也淮隂縣者江海通津淮椘巨防<lb/>
<pb n="KR3i0044_WYG_082-14a"/>
彌越走蜀㑹閩驛吳七發枚乘之丘三傑楚王之窟勝<lb/>
引飛轡商旅接艫毎至同雲冐山終風振壑宦子惕息<lb/>
槁工疚懷魚貫迤其萬艘霧集坌於曽渚莫不膜拜圍<lb/>
遶焚香䕶持復悔多尤廻祈景福於是風水相借物色<lb/>
同和挂帆啓行方舳駿邁浮山崛起而疏巘慶雲亂飛<lb/>
而比峯雖電影施鞭夸父杖策罔可喻其神速曷云状<lb/>
其豁快者哉州牧宗子名仲康廣孝惟家大忠形國播<lb/>
清政以主郡儀古式以在人知微知彰有禮有樂别駕<lb/>
<pb n="KR3i0044_WYG_082-14b"/>
扶風竇公名誡盈盛門貴仕懿徳令名利用以厚生明<lb/>
畧以營道上交不諂下交不黷司馬宗子名景虚受賢<lb/>
交榦用柔克退遂中律先後自公且觀麟定之詩未𢎞<lb/>
驥子之任邑宰清河張公名松質藐自雉節忽乎博聞<lb/>
始于能賦而彰中于成器而立牧人通急狥物合權威<lb/>
肅懾于神明慈惠安其父母豈伊政理自有才名莫不<lb/>
淨慮一乘追攀八樹嘆徙植而多感惟化生而永懷大<lb/>
啓上縁率心檀施碩徳道暉寺主道𤣥上座道絢都維<lb/>
<pb n="KR3i0044_WYG_082-15a"/>
　　那曇一等皆妙覺圓常釋門上首痛金棺而既往駭堅<lb/>
　　林而在兹鄉望司徒𤣥簡戴𤣥景王𤣥珪張仁藝王懷<lb/>
　　儼劉元隐沈信詳等夙悟大師深入真際勤行進力䕶<lb/>
　　供莊嚴揚州東大雲寺法師希𤣥廣派法流固祗徳本<lb/>
　　戒行有以鎮浮俗利言有以誨蒙求既憑藉于衆心亦<lb/>
　　謀明于獨得是摽靈跡乃建豐碑其詞曰政化之理兮<lb/>
　　甘棠猶存寳乘之妙兮娑羅是敦欽厥道成兮八相克<lb/>
　　尊感乎示迹兮一歸可門與佛合縁兮榮落同時歘爾<lb/>
<pb n="KR3i0044_WYG_082-15b"/>
　　化生兮感變誰思休徴咎徴兮伺察不欺流俗莫識兮<lb/>
　　綿曠驚疑上人西還兮覯止増悲發皇靈應兮堅固在<lb/>
　　兹方國傳聞兮想象悽其廻首正信兮頂禮䕶持優曇<lb/>
　　千年兮曷足議之<lb/>
　　賛─増─宋宋祁娑羅木賛─聚葩共房葉附花外根不得徙<lb/>
　　見偉斯世<lb/>
　　歌─<lb/>
御製娑羅樹歌─娑羅珍木不易得此樹惟應月中植想見初<lb/>
<pb n="KR3i0044_WYG_082-16a"/>
從西域移山中有人多未識海桐結蕊松栝形千花散盡<lb/>
七葉青山禽廻翔不敢集虚堂落子風泠泠椘州遺碑今<lb/>
已偃峨睂雪外雙林遠未若兹山近可遊靈根終古蟠層<lb/>
巘繁隂亭午轉團圞回睇精藍路㡬盤憑教紫府仙山樹<lb/>
寫入披香殿裏看<lb/>
　七言古詩─増─元郭翼題娑羅室─娑羅樹下幽人室山氣<lb/>
　因之與秋碧古色猶棲竺國雲絶頂仰見扶桑日太隂<lb/>
　垂地風雨㑹百尺撐空鬼神力醉呼北海起九原為爾<lb/>
<pb n="KR3i0044_WYG_082-16b"/>
　重鐫青石壁<lb/>
　五言排律─増─宋歐陽修定力院七葉木─伊洛多佳木娑<lb/>
　羅舊得名常於佛家見宜在月中生暗砌隂鋪静虛堂<lb/>
　子落聲夜風疑雨過朝露炫霞明車馬王都盛樓䑓梵<lb/>
　宇閎惟應静者樂時聼野禽鳴<lb/>
　七言絶句─増─宋梅堯臣娑羅樹─桫欏古樹常占嵗在昔<lb/>
　曽看北海碑今日四方俱大稔不知榮悴向何枝<lb/>
　　　扶木<lb/>
<pb n="KR3i0044_WYG_082-17a"/>
増─山海經─大荒之中有山名曰孽揺頵羝上有扶木柱<lb/>
三百里其葉如芥─注─扶木即扶桑　湯谷上有扶木一<lb/>
日方至一日方出皆載于烏　─十洲記─扶桑在碧海之<lb/>
中地方萬里多林木葉皆如桑又有椹樹長者數千丈<lb/>
大二千餘圍樹兩兩同根偶生更相依倚是以名為扶<lb/>
桑仙人食其椹而一體皆作金光色飛翔空中其樹雖<lb/>
大其椹故如中夏之桑也但椹稀而色赤九千嵗一生<lb/>
實耳<lb/>
<pb n="KR3i0044_WYG_082-17b"/>
彚考─増─梁書扶桑國傳─扶桑國地在中國之東其土多<lb/>
扶桑木故以為名扶桑葉似桐而初生如筍國人食之<lb/>
實如梨而赤績其皮為布以為衣亦以為綿作板屋無<lb/>
城郭有文字以扶桑皮為紙　─原─淮南子─扶木在揚州日<lb/>
之所曊　─増─拾遺記─瀛州有扶桑萬嵗一枯其人視之<lb/>
如旦暮也　─原─寰中記─天下之髙者扶桑無枝葉上至<lb/>
于天下通三泉<lb/>
集藻─賦─増─唐朱鄴扶桑賦─木臨大壑名曰扶桑厭洪波<lb/>
<pb n="KR3i0044_WYG_082-18a"/>
之萬里在青帝之一方受浩氣以生成那倫衆木挺仙<lb/>
材之秀麗能戴朝陽塵外風吟天涯雨泣山晴而瑞氣<lb/>
初動海晩而潮痕乍濕㡬千嵗月標下界之無雙廻拔<lb/>
榮枯依髙空而獨立霧折煙融孤光在東長迎旭日先<lb/>
得春風吾將原太極之意考真宰之功不産竒異安分<lb/>
混同物欲明焉我則與三才並起田云化矣我則與大<lb/>
朴無窮卓出古今莫逾貞固當乾坤之上位瞰魚龍之<lb/>
要路至若玉漏聲殘銀蟾影度收人間之暝色未遍羣<lb/>
<pb n="KR3i0044_WYG_082-18b"/>
山聳海底之紅輪先經此樹露戢雲驚珠懸焰生雖凌<lb/>
厥熾寕奪兹榮豈若常材隨大匠之雕刻自如良輔契<lb/>
吾君之聖明巢之者不可得其窺蠧之者不可得其噬<lb/>
陽烏象擇木之狀晴虹作挂弓之勢名大天下身髙水<lb/>
際掩彩翠於蟠桃病虧盈于月桂非海也不足以容其<lb/>
大非日也不足以升其髙葉茂而雲垂霽景根深而龍<lb/>
撼驚濤卑沃焦於尺土微鄧林以秋毫巨影倒空而漠<lb/>
漠寒聲吹夜以飇飈靈境難尋人寰罕測性欺霜雪心<lb/>
<pb n="KR3i0044_WYG_082-19a"/>
藏正直故能齊衆甫而擬滄浪永佐東君之徳<lb/>
五言古詩─増─晉陶潜讀山海經─逍遥蕪臯上杳然望扶<lb/>
木洪柯百萬尋森散覆暘谷靈人侍丹池朝朝為日浴<lb/>
神景一登天何幽不見燭<lb/>
　　若木<lb/>
原─山海經─洞野之山上有赤樹青葉赤華名曰若木<lb/>
南海之内黒水青水之間有木名曰若木<lb/>
彚考─増─淮南子若木在建木西上有十日其華照下地<lb/>
<pb n="KR3i0044_WYG_082-19b"/>
　─水經註─若木之生非一所也黒水之間厥木所植水<lb/>
出其下故木受其稱焉<lb/>
集藻─賛─増─晉郭璞若木賛─若木之生崑山是濵朱華電<lb/>
照碧葉玉津食之靈智為力為神<lb/>
文散句─増─楚屈原離騷─折若木以拂日兮聊逍遥以相<lb/>
羊　─天問─羲和之未揚若華何光<lb/>
詩散句─増─唐李白─西海栽若木東溟植扶桑别來幾多<lb/>
時枝葉萬里長　揮手折若木拂此西日光<lb/>
<pb n="KR3i0044_WYG_082-20a"/>
　　丹木<hi>二種同名</hi>
増─山海經─峚山其上多丹木圓葉而赤莖黄花而赤實<lb/>
其味如飴食之不饑丹木有玉膏以灌丹水　崦嵫之<lb/>
山其上多丹木其葉如榖其實大如𤓰赤跗而黒理食<lb/>
之已痺可以禦火<lb/>
集藻─賛増─晉郭璞丹木賛─爰有丹木生彼淆盤厥實如<lb/>
𤓰其味甘酸蠲疴辟火用竒桂蘭　丹桂曄曄沸沸玉<lb/>
膏黄軒是服遂攀龍豪<lb/>
<pb n="KR3i0044_WYG_082-20b"/>
五言古詩─増─晉陶潜詩─丹木生何許廼在峚山陽黄花<lb/>
復朱實食之夀命長白玉凝素液瑾瑜發竒光豈伊君<lb/>
子寳見重我軒黄<lb/>
　　建木<hi>二種同名</hi>
増─山海經─有九丘以水絡之有木青葉紫英𤣥華黄實<lb/>
名曰建木百仞無枝有九欘下有九枸其實如麻其葉<lb/>
如芒　有木狀如牛引之有皮若纓黄蛇其葉如羅其<lb/>
實如欒其木如蓲其名曰建木在窫窳西弱水上─注─建<lb/>
<pb n="KR3i0044_WYG_082-21a"/>
木青葉紫莖黒花黄實其下聲無響立無影也<lb/>
彚考─増─淮南子─建木在廣都天帝所從上下處此木日<lb/>
中無影<lb/>
集藻─賛─増─晉郭璞建木賛─爰有建木黄實紫柯皮如蛇<lb/>
纓葉有素羅絶䕃弱水義人則過<lb/>
賦─増─唐無名氏建木賦─廣都有建木焉大五千圍生不<lb/>
知始髙八千尺仰不見巔過雷電遺雲煙倚白日摩青<lb/>
天靡蟠桃於度朔之上毫若木於滄海之邊斯未足竒<lb/>
<pb n="KR3i0044_WYG_082-21b"/>
者天牧寸雲日在午位明白宇宙光<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>燭秘枝枝攅太<lb/>
虛外青葉葉積元氣間翠無一㸃之影落之於地故自<lb/>
當玉京之要得天下之中左右仙翁前後玉童潤璚露<lb/>
飀祥風五雲翼之而斐亹八景含之而玲瓏帝或自天<lb/>
而䧏天寕假羽翼帝或自地而還地不乘虛空以我有<lb/>
飛陸之力以我有㤗階之功必我之由忽乎遂通如此<lb/>
見其真宰之意生巨材而不易上帝之心寄巨材而亦<lb/>
深不然奚至是哉俗人生代重疊詭譎其或不聞聞之<lb/>
<pb n="KR3i0044_WYG_082-22a"/>
或不信境之絶信之或不往往之或不到智之劣自非<lb/>
天付洞微神與明哲樹杳杳而何在身紛紛而已滅士<lb/>
有以廣都為帝王之宅以建木為台階之臣自謂未達<lb/>
仰慕斯人髣髴雲霄徘徊風塵若巨材之一見希謁帝<lb/>
之有因<lb/>
賦散句─増─晉孫綽天台賦─建木滅影于千尋琪樹璀璨<lb/>
而成珠<lb/>
　　迷榖<lb/>
<pb n="KR3i0044_WYG_082-22b"/>
増─山海經─招揺之山有木焉其狀如榖而黒理其花四<lb/>
照其名曰迷榖佩之不迷<lb/>
集藻─賛─増─晉郭璞迷榖賛─爰有竒樹産自招揺厥華流<lb/>
光上映重霄佩之不惑潜有靈標<lb/>
　　棪木<lb/>
増─山海經─堂庭之山多棪木─注─别名連其子似柰而赤<lb/>
可食<lb/>
　　白䓘<lb/>
<pb n="KR3i0044_WYG_082-23a"/>
増─山海經─侖者之山有木焉其狀如榖而赤理其汗如<lb/>
<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>其味如飴食者不饑可以釋勞其名曰白䓘可以血<lb/>
玉─注─或作睪蘇<lb/>
集藻─賛─増─晉郭璞白䓘賛─白䓘睪蘇其汁如飴食之辟<lb/>
榖味有餘滋逍遥忘勞窮生盡期<lb/>
　　文莖<lb/>
増─山海經─符禺之山有木焉名曰文莖其實如棗可以<lb/>
已聾<lb/>
<pb n="KR3i0044_WYG_082-23b"/>
　　杻木<lb/>
増─山海經─英山其上多杻橿─注─杻似棣而細葉一名土<lb/>
橿橿木中車材　甘棗之山其上多杻木<lb/>
　　盼木<lb/>
増─山海經─浮山多盼木枳葉而無傷木蟲居之<lb/>
　　稷木<lb/>
増─山海經─庅陽之山其木多稷柟豫章─注─稷似松有刺<lb/>
細理<lb/>
<pb n="KR3i0044_WYG_082-24a"/>
　　崇吾山木<lb/>
増─山海經─崇吾之山有木焉員葉而白柎赤華而黒理<lb/>
其實如枳食之宜子孫<lb/>
　　榣木<lb/>
増─山海經─槐江之山其隂多榣木之有若─注─榣木大木<lb/>
也言其上復生若木大木之竒靈者為若<lb/>
集藻─賛─増─晉郭璞榣木賛─榣惟靈樹爰生若木重根増<lb/>
駕流光㫄燭食之靈化榮名仙録<lb/>
<pb n="KR3i0044_WYG_082-24b"/>
　　櫰木<hi>槐一名櫰與此木名同物異</hi>
増─山海經─中曲之山有木焉其狀如棠而員葉赤實實<lb/>
大如木瓜名曰櫰木食之多力<lb/>
集藻─賛─増─晉郭璞櫰木賛─櫰之為木厥形似槤若能長<lb/>
服拔樹排山力則有之夀則宜然<lb/>
　　机木<lb/>
増─山海經─單狐之山多机木─注─机木似榆可燒以糞稻<lb/>
田出蜀中<lb/>
<pb n="KR3i0044_WYG_082-25a"/>
　　北號山木<lb/>
増─山海經─北號之山有木焉其狀如楊赤華其實如棗<lb/>
而無核其味酸甘食之不瘧<lb/>
　　芑木<lb/>
増─山海經─東始之山有木焉其狀如楊而赤理其汁如<lb/>
血不實其名曰芑可以服馬<lb/>
集藻─賛─増─晉郭璞芑木賛─馬維剛駿塗之芑汁不勞孫<lb/>
陽自然閒習厥術無方理有潜執<lb/>
<pb n="KR3i0044_WYG_082-25b"/>
　　櫔木<lb/>
増─山海經─歴兒之山其上多櫔木是木也方莖而圓葉<lb/>
黄華而毛其實如棟服之不忘<lb/>
　　彫棠<lb/>
増─山海經─隂山多彫棠其葉如榆葉而方其實如赤菽<lb/>
食之已聾<lb/>
　　茇<lb/>
増─山海經─柄山有木焉其狀如樗其葉如桐而莢實其<lb/>
<pb n="KR3i0044_WYG_082-26a"/>
名曰茇可以毒魚<lb/>
　　黄棘<lb/>
増─山海經─苦山有木焉名曰黄棘黄華而圓葉其實如<lb/>
蘭服之不字<lb/>
　　天楄<lb/>
増─山海經─堵山有木焉名曰天楄方莖而葵狀服者不<lb/>
㖶<lb/>
　　蒙木<lb/>
<pb n="KR3i0044_WYG_082-26b"/>
増─山海經─放臯之山有木焉其葉如槐黄華而不實其<lb/>
名曰蒙木服之不惑<lb/>
　　帝休<lb/>
増─山海經─少室之山其上有木焉其名曰帝休葉狀如<lb/>
楊其枝五衢黄華黒實服者不怒<lb/>
集藻─賛─増─晉郭璞帝休賛─帝休之樹厥枝交對竦本少<lb/>
室曽隂雲䨴君子服之匪怒伊愛<lb/>
　　栯木<lb/>
<pb n="KR3i0044_WYG_082-27a"/>
増─山海經─泰室之山其上有木焉葉狀如梨而赤理其<lb/>
名曰栯木服者不妬<lb/>
集藻─賛─増─晉郭璞栯木賛─爰有嘉樹厥名曰栯薄言采<lb/>
之窈窕是服君子維歡家無反目<lb/>
　　帝屋<lb/>
増─山海經─講山有木焉名曰帝屋葉狀如椒反傷赤實<lb/>
可以禦㐫─注─反傷刺下勾也<lb/>
　　亢木<lb/>
<pb n="KR3i0044_WYG_082-27b"/>
増─山海經─浮戲之山有木焉葉狀如樗而赤實名曰亢<lb/>
木食之不蠱<lb/>
　　葪栢<lb/>
増─山海經─敏山上有木焉其狀如荆白華而赤實名曰<lb/>
葪栢服者不寒<lb/>
集藻─賛─増─晉郭璞葪栢賛─葪栢白華厥子如丹實肥變<lb/>
氣食之忘寒物随所染墨子所歎<lb/>
　　三珠樹<lb/>
<pb n="KR3i0044_WYG_082-28a"/>
増─山海經─三珠樹在厭火北生赤水上其為樹如栢葉<lb/>
皆為珠一曰其為樹若彗<lb/>
集藻─賛─増─晉郭璞三珠樹賛─三珠所生素水之際翹葉<lb/>
栢竦美壯若彗濯彩丹波自相霞映<lb/>
　　雄常樹<lb/>
増─山海經─肅慎之國有樹名曰雄常先入代帝於此取<lb/>
之─注─其俗無衣服中國有聖帝代立者則此木生皮可<lb/>
衣也<lb/>
<pb n="KR3i0044_WYG_082-28b"/>
　　欒<lb/>
増─山海經─雲雨之山有木名曰欒禹攻雲南有赤石焉<lb/>
生欒黄木赤枝青葉羣帝焉取藥<lb/>
　　甘柤<lb/>
増─山海經─蓋猶之山上有甘柤枝榦皆赤黄葉白華黒<lb/>
實<lb/>
　　甘華<lb/>
増─山海經─蓋猶之上有甘華枝榦皆赤黄葉<lb/>
<pb n="KR3i0044_WYG_082-29a"/>
　　朱木<lb/>
増─山海經─蓋山之國有樹赤皮枝榦青葉名曰朱木注<lb/>
或作朱威木也<lb/>
　　尋木<lb/>
増─山海經─尋木長千里在勾纓南生河上西北<lb/>
集藻─賛─増─晉郭璞尋木賛─眇眇尋木生于河邊疎枝千<lb/>
里上干雲天垂隂四極下蓋虞淵<lb/>
　　文玉樹<lb/>
<pb n="KR3i0044_WYG_082-29b"/>
増─山海經─開明北有珠樹文玉樹玗琪樹─注─玗琪赤玉<lb/>
屬也吳天璽元年臨海郡吏伍曜在海水際得石樹髙<lb/>
二尺餘莖葉紫色詰曲傾靡有光彩即玉樹之類也<lb/>
彚考─増─淮南子─崑崙上有珠樹玉樹璇樹不死樹在其<lb/>
西沙棠琅玕在其東綘樹在其南碧樹瑶樹在其北<lb/>
隋唐嘉話─雲陽縣界多漢離宫故地地有似槐而葉細<lb/>
土人謂之玉樹揚子雲甘泉賦云玉樹青葱後左思以<lb/>
雄為假稱珍怪不詳也<lb/>
<pb n="KR3i0044_WYG_082-30a"/>
集藻　賛─増─晉郭璞文玉玗琪樹賛─文玉玗琪方以類叢<lb/>
翠葉猗萎丹柯玲瓏玉光争煥彩豔火龍<lb/>
　　不死樹<lb/>
増─山海經─開明北有不死樹─注─言長生也　─博物志─負<lb/>
丘山上有不死樹食之乃夀<lb/>
集藻─賛─増─晉郭璞不死樹賛─萬物暫見人生如寄不死<lb/>
之樹夀敝天地請藥西姥烏得如羿<lb/>
賦散句─増─漢張衡思𤣥賦─登閬風之層城兮搆不死而<lb/>
<pb n="KR3i0044_WYG_082-30b"/>
為床<lb/>
　　聖木<lb/>
増─山海經─開明北有甘水聖木─注─食之令人智聖也<lb/>
集藻─賛─増─晉郭璞甘水聖木賛─醴泉睿木養齡盡性増<lb/>
氣之和袪神之㝠何必生知然後為聖<lb/>
　　服常琅玕樹<lb/>
増─山海經─服常樹其上有三頭人伺琅玕樹─注─服常木<lb/>
未詳琅玕子似珠爾雅曰西北之美者有崑崙之琅玕<lb/>
<pb n="KR3i0044_WYG_082-31a"/>
焉莊周曰有人頭遞卧遞起以伺琅玕與玕琪子謂此<lb/>
人也<lb/>
彚考─増─續仙傳─謝𤣥卿遇神仙見丹柯碧葉微風時叩<lb/>
五音相節云此琅玕樹也<lb/>
集藻─賛─増─晉郭璞服常琅玕樹賛─服常琅玕崑山竒樹<lb/>
丹實珠離緑葉碧布三頭是伺遞望遞顧<lb/>
　　櫧<lb/>
増─山海經─前山其木多櫧─注─或作儲似柞子可食冬夏<lb/>
<pb n="KR3i0044_WYG_082-31b"/>
生作屋柱難腐─本草─櫧木處處山谷有之大者數抱<lb/>
髙二三丈葉長大如栗葉稍尖而厚堅光澤鋸齒峭利<lb/>
凌冬不凋三四月開白花廣穗如栗花結實大如槲子<lb/>
外有小苞霜後苞裂子墜子圓褐而有尖大如菩提子<lb/>
内仁如杏仁生食苦澀煑炒乃帶甘亦可磨粉<lb/>
集藻─五言絶句─増─唐朱景𤣥雙櫧亭─連簷對雙樹冬翠<lb/>
夏無塵未肯慙桃李成隂不待春<lb/>
　　槲<lb/>
<pb n="KR3i0044_WYG_082-32a"/>
増─爾雅─<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>樸心─注─槲<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>别名─疏─樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>一名心有心能濕<lb/>
江淮間以作柱詩召南林有樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>此作樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>文雖别其<lb/>
實一也　─本草─一名大葉櫟一名櫟橿子蘇頌曰槲處<lb/>
處山林有之木髙丈餘與櫟相類亦有斗但小不中用<lb/>
耳李時珍曰槲有二種一種叢生小者名枹一種髙者<lb/>
名大葉櫟葉樹俱似栗長大麤厚冬月凋落三四月開<lb/>
花亦如栗八九月結實似橡子而稍短小僵澀味惡荒<lb/>
嵗人亦食之<lb/>
<pb n="KR3i0044_WYG_082-32b"/>
彚考─増─詩召南─林有樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>　─唐書后妃傳─后封嵩山禪<lb/>
少室封壇南有大槲赦日置雞其杪賜號金雞樹<lb/>
集藻─七言絶句─増─唐桞宗元種木槲花─上苑年年占物<lb/>
華飄零今日在天涯祗因長作龍城守剰種庭前木槲<lb/>
花<lb/>
詩散句─増─唐李賀─侵侵槲葉香木花滯寒雨　─元王惲<lb/>
闖首槲樹間氣自太古練　─宋陸游─三峯二室煙塵静<lb/>
要試霜天槲葉衣　─唐朱慶餘─山橋槲葉暗　─許渾─古<lb/>
<pb n="KR3i0044_WYG_082-33a"/>
木髙生槲　─宋陸游掃園收槲葉<lb/>
　　杻<lb/>
増─爾雅─杻檍─注─似棣細葉葉新生可飼牛材中車輞闗<lb/>
西呼杻子一名土橿─疏─陸機云葉似杏而尖白色皮正<lb/>
赤為木多曲少直枝葉茂好二月中葉疎華如練而細<lb/>
蕊正白蓋柎今官園種之正名曰萬嵗既取名於億萬<lb/>
其葉又好故種之共汲山下人或謂之牛筋<lb/>
彚考─増─詩唐風─隰有杻　─山海經─崌崍之山其木多楢<lb/>
<pb n="KR3i0044_WYG_082-33b"/>
杻　─丹鉛雜録─謝眺詩云風動萬年枝唐詩青松忽似<lb/>
萬年枝三體詩註以為冬青非也草木疏云檍木枝葉<lb/>
可愛二月花白子似杏今官園種之取億萬之義改名<lb/>
萬嵗樹即此也<lb/>
　　桋<lb/>
増─爾雅─桋赤梀白者梀─注─赤梀樹葉細而岐鋭皮理錯<lb/>
戾好叢生山中中為車輞白梀葉圓而岐為大木─疏─陸<lb/>
璣云梀葉如柞皮薄而白其木理赤者為赤梀一名桋<lb/>
<pb n="KR3i0044_WYG_082-34a"/>
白者為梀其木皆堅韌今人以為車轂<lb/>
彚考─増─詩小雅─隰有杞桋<lb/>
　　棫<lb/>
増─爾雅─棫白桵─注─桵小木叢生有刺實如耳璫紫赤可<lb/>
啖─疏─陸璣云王蒼説棫即柞也其材理全白無赤心者<lb/>
為白桵直理易破可為櫝車輻又可為矛㦸矜今人謂<lb/>
之白捄或曰白柘此二説不同未知孰是<lb/>
彚考─増─詩大雅柞棫拔矣　芃芃棫樸薪之槱之　─山<lb/>
<pb n="KR3i0044_WYG_082-34b"/>
海經─羭次之山多棫橿<lb/>
　　杬<lb/>
増─爾雅─杬魚毒─注─杬大木子似栗生南方皮厚汁赤中<lb/>
藏卵果<lb/>
　　橋<lb/>
増─尚書大傳─伯禽康叔見周公三見而三笞商子曰南<lb/>
山之陽有木名橋北山之隂有木名梓二子盍往觀焉<lb/>
二子往觀見橋木髙而仰梓木晉而俯反以告商子商<lb/>
<pb n="KR3i0044_WYG_082-35a"/>
子曰橋者父道也梓者子道也二子再見周公入門而<lb/>
趨登堂而跪周公拂其首勞而食之<lb/>
　　㝠靈<lb/>
増─莊子─楚之南有㝠靈者以五百嵗為春五百嵗為秋<lb/>
注─㝠靈木名<lb/>
　　撚支<lb/>
増─離騷注─撚支草也支一作枝相如賦云枇杷橪支其<lb/>
字從木郭璞云橪支木也<lb/>
<pb n="KR3i0044_WYG_082-35b"/>
集藻─文散句─増─楚辭─采橪支于中洲<lb/>
　　赤木<lb/>
増─吕氏春秋─括姑之東中容之國有赤木之葉焉<lb/>
　　仁夀木<lb/>
増─吕氏春秋─木之美者有仁夀之華焉<lb/>
彚考─増─拾遺記─晉文公焚林以求介之推有白鵶繞煙<lb/>
而噪或集之推之側火不能焚晉人嘉之起一髙䑓名<lb/>
曰思煙䑓種仁夀木木似栢而枝長柔軟其花堪食<lb/>
<pb n="KR3i0044_WYG_082-36a"/>
　　模木<lb/>
増─淮南草木譜─模木生周公塜上其葉春青夏赤秋白<lb/>
冬黑以色得其正也<lb/>
　　楷木<lb/>
増─淮南草木譜　楷木生孔子塜上其榦枝疎而不屈以<lb/>
質得其直也　─酉陽雜俎─蜀中有木類柞衆木榮時枯<lb/>
枿隆冬方萌芽布隂蜀人呼為楷木<lb/>
别録─増─元郝經詩序─金源以來進士登第例授楷笏無<lb/>
<pb n="KR3i0044_WYG_082-36b"/>
則以槐代之<lb/>
　　不盡木<lb/>
増─神異經─南荒外有火山其中生不盡之木晝夜火燃<lb/>
得暴風不猛猛雨不滅　南荒之外有火山長四十里<lb/>
廣五十里其中皆生不燼之木火鼠生其中<lb/>
　　柤稼<graphic n="KR2286" url="https://raw.githubusercontent.com/kanripo/KR-Gaiji/master/images/KR2286.png" mimeType="image/png"/>
増─神異經─南方大荒之中有樹焉名曰柤稼<graphic n="KR2286" url="https://raw.githubusercontent.com/kanripo/KR-Gaiji/master/images/KR2286.png" mimeType="image/png"/>柤者柤<lb/>
棃也稼者株稼也<graphic n="KR2286" url="https://raw.githubusercontent.com/kanripo/KR-Gaiji/master/images/KR2286.png" mimeType="image/png"/>親暱也三千嵗作華九千嵗作實<lb/>
<pb n="KR3i0044_WYG_082-37a"/>
其華蘂紫色其實赤色其髙百丈或千丈也敷張自輔<lb/>
東西南北方枝各近五十丈葉長七尺廣五尺色如緑<lb/>
青木皮如梓樹理如甘草味飴實長九尺圍如其長而<lb/>
無瓤核以竹刀剖之如凝蜜得食復見實即滅矣言復<lb/>
見後實熟者夀一萬二千嵗<lb/>
　　返魂樹<lb/>
増─十洲記─聚窟洲上有大山名為神鳥山山多大樹與<lb/>
楓木相類而花葉香聞數百里名為返魂樹扣其樹亦<lb/>
<pb n="KR3i0044_WYG_082-37b"/>
能自作聲聲如羣牛吼聞之者皆心驚神駭伐其木根<lb/>
心于玉釡中煑取汁更微火煎如黑餳狀令可丸之名<lb/>
為驚精香或名之為震靈丸或名之為震檀香或名之<lb/>
為人鳥精或名之為却死香一種六名斯靈物也香氣<lb/>
聞數百里死者在地聞香氣乃却活不復亡也　─博物<lb/>
志─武帝時西域月支國度弱水貢此香三枚大如燕卵<lb/>
黑如桑椹値長安大疫西使謂燒一枚辟之當中病者<lb/>
聞之即起香聞百里數日不歇疫死未三日者熏之皆<lb/>
<pb n="KR3i0044_WYG_082-38a"/>
活乃返生神藥也<lb/>
　　聲風木<lb/>
増─東方朔外傳　太初二年朔從西那邪國還得聲風木<lb/>
十枝以獻帝長九尺大如指此木出因洹之水則禹貢<lb/>
所謂因桓是來即其源也出甜波上有紫燕黄鵠集其<lb/>
間實如細珠風吹枝如玉聲因以為名帝以遍賜羣臣<lb/>
年百嵗者<lb/>
　　指星木<lb/>
<pb n="KR3i0044_WYG_082-38b"/>
増─東方朔外傳　武帝常見彗星朔折指星木以授帝帝<lb/>
指彗星應時星没時人莫之測也<lb/>
　　平露<lb/>
増─宋書符瑞志─平露如蓋以察四方之政其國不平則<lb/>
隨方而傾　─白虎通─賢不肖位不相踰則平露生于庭<lb/>
一名平慮　─瑞應圖─一名平兩<lb/>
集藻─賦─増─唐無名氏平露賦─惟唐累慶唯天眷命植平<lb/>
露之殊祥表吾君之睿聖不窺於牖可以辨百寮之賢<lb/>
<pb n="KR3i0044_WYG_082-39a"/>
不下於堂可以觀四方之政其儀可尚其義可覈平也<lb/>
者所以表太平之時露也者所以彰雨露之澤以此知<lb/>
庶類光賛神功昭格也希代以出曠古而無空嘗覩於<lb/>
青史獨有騐於祥圖借如嘉禾合穗且生於隴畝萐蒲<lb/>
扇食未遠於庖厨孰與夫薦祉於彤庭之際含榮於紫<lb/>
殿之前亭亭莖擢的的規圓屬乾坤交㤗風烈昭宣是<lb/>
以執正自守居中不偏偶香階之蓂莢對玉户之賔連<lb/>
以承君顧盻以奉君周旋非夫聖哲首出英賢在位君<lb/>
<pb n="KR3i0044_WYG_082-39b"/>
臣同心上下一致五帝可以六三王可以四亦曷能感<lb/>
於兹瑞如或政有所缺道有未光則柢枝傾蓋應是知<lb/>
方寕兹物兮自爾信有神兮所將似能存於炯誡豈獨<lb/>
效於禎祥客有聞之而嘆曰於戲哉莫瑞匪靈匪聖莫<lb/>
丁偉兹平露卓爾祥經物之咸若國之康寕覩珍符之<lb/>
有炳敢不頌乎徳馨頌曰官為賢兮政無失君與臣兮<lb/>
徳惟一伊平露兮應時出彰聖代兮光史筆<lb/>
賦散句─増─漢張衡東京賦─植華平於春圃<lb/>
<pb n="KR3i0044_WYG_082-40a"/>
　　賔連<lb/>
増─瑞應圖─賔連一名賔達一名賔連濶─白虎通─繼嗣<lb/>
平明則賔連生於房户賔連者木名連累相承故在於<lb/>
房户象繼嗣也<lb/>
　　垂龍木<lb/>
增─洞㝠記─元光中帝起夀靈壇壇上列植垂龍之木似<lb/>
青梧髙十丈有朱露色如丹汁灑其葉地皆成珠其樹<lb/>
似龍之倒垂亦曰珍枝樹<lb/>
<pb n="KR3i0044_WYG_082-40b"/>
　　女香樹<lb/>
増─洞㝠記─影娥池有女香樹細枝葉婦人帶之香終年<lb/>
不減<lb/>
　　青樝木<lb/>
増─洞㝠記─青樝木有膏如淳漆削置噐中以蠟和之塗<lb/>
布燃照數里<lb/>
　　發日樹<lb/>
増─洞㝠記─胥池寒國有發日樹言日從雲出雲來掩日<lb/>
<pb n="KR3i0044_WYG_082-41a"/>
風吹樹枝拂雲開日光也亦名開日樹樹有汁滴如松<lb/>
脂也<lb/>
　　生金樹<lb/>
増─洞㝠記─影娥池北作鳴禽之苑有生金樹破之皮間<lb/>
有屑如金而色青亦名青金樹<lb/>
　　長生樹<lb/>
増─鄴中記─金華殿後有皇后浴室種雙長生樹枝條交<lb/>
於棟上團團車蓋形冬日不凋葉大如掌至八九月乃<lb/>
<pb n="KR3i0044_WYG_082-41b"/>
生華華色白子赤大如橡子不中啖也世人謂之西王<lb/>
母長生樹<lb/>
彚考─増─西京雜記─上林苑千年長生樹十株萬年長生<lb/>
樹十株　─洛陽宫殿簿─明光殿前長生二株含章殿前<lb/>
長生一株　─晉宫閣名─華林園長生六株萬年殿前長<lb/>
生二株<lb/>
集藻─賦─増─晉嵇含長生樹賦有序─余嬰丁閔㐫靡所定<lb/>
居老母垂聖善之訓以為生事愛敬没則無改宜居墓<lb/>
<pb n="KR3i0044_WYG_082-42a"/>
次瞻奉威靈兼覧藝文可以不隕先軌祗奉慈令遂家<lb/>
于墳左掃除壇封種植松栢松栢之下不滋非類之草<lb/>
猥有長生育于域内豈老母至行表徴于嘉木哉辭曰<lb/>
美我親之仁孝固徴瑞之必招降祖宗之遺徳振竒木<lb/>
之青條結根擢榦載生無漸弱莖猗猗緑華冉冉處隂<lb/>
冬而愈茂豈莖葉之有㸃感自然以旌賢諒有道之不<lb/>
掩<lb/>
　　丹青樹<lb/>
<pb n="KR3i0044_WYG_082-42b"/>
増─西京雜記─終南山有樹直上百丈無枝上結藂條如<lb/>
車蓋葉一青一赤望之斑駮如錦繡長安謂之丹青樹<lb/>
亦云華蓋樹亦生熊耳山　─述異記─辰州嵩溪有丹青<lb/>
樹上有五色葉圓如華盖俗謂之五采樹<lb/>
　　文木<lb/>
彚考─増─西京雜記─魯恭王得文木一枚伐以為器意甚<lb/>
玩之中山王為賦曰麗木離披生彼髙崖拂天河而布<lb/>
葉横日路而摧枝幼雛羸鷇單雄寡雌紛紜翔集嘈嗷<lb/>
<pb n="KR3i0044_WYG_082-43a"/>
　鳴啼載重雪而捎勁風將等嵗于二儀巧匠不識王子<lb/>
　見知乃命班爾載斧伐斯隐若天崩豁如地裂花葉分<lb/>
　披條枝摧折既剥既刋見其文章或如龍蟠虎踞復似<lb/>
　鸞集鳯翔青緺紫綬環璧珪璋重山累嶂連波疊浪奔<lb/>
　電屯雲薄霧濃雰䴥宗驥旅雞族雉羣蠋繡鴦錦蓮藻<lb/>
　芰文色比金而有裕質参玉而無分裁為用噐曲直舒<lb/>
　卷修竹映池髙松植巘制為樂噐婉轉蟠紆鳯將九子<lb/>
　龍導五駒制為屏風鬱岪穹窿制為杖几極麗窮美制<lb/>
<pb n="KR3i0044_WYG_082-43b"/>
　為枕案文章璀璨彪炳渙汗制為盤盂采玩踟蹰猗歟<lb/>
　君子其樂只且恭王大悦顧盻而笑賜駿馬二匹<lb/>
　　　上林苑樹<lb/>
　彚考─増─西京雜記─初修上林苑羣臣遠方各獻名異樹<lb/>
　亦有製為美名以標竒麗白銀樹十株黄銀樹十株扶<lb/>
　老木十株金明樹二十株揺風樹十株鳴風樹十株琉<lb/>
　璃樹七株離婁樹十株<lb/>
御定佩文齋廣羣芳譜卷八十<lb/>
</p>
<p>
</p>
  </div>
</body>
</text>
</TEI>
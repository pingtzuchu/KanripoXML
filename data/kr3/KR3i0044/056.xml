<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_056-1a"/>
　欽定四庫全書<lb/>
御定佩文齋廣羣芳譜卷五十四<lb/>
　　果譜<lb/>
　　　梅<hi>梅花别見花譜</hi>
　原─梅<hi>説文作楳</hi>一名䕩<hi>廣志云蜀/名梅為䕩</hi>實似杏<hi>草木疏云梅杏類也實赤于杏而酸</hi>
　大者如小皃拳小者如彈熟則黄微甘酸可啖生純青<lb/>
　酸甚<hi>本草云花開于冬而實熟于夏得木之金氣故其味最酸</hi>多食泄津液生痰損<lb/>
　筋蝕脾傷腎弱齒為脯含之口香造煎堪久子赤者材<lb/>
<pb n="KR3i0044_WYG_056-1b"/>
　堅白者材脆種類不一白者有緑萼梅<hi>實大五月熟</hi>重葉梅<lb/>
　<hi>結實多雙</hi>消梅<hi>實甘青止可生啖雖酢甚鬆脆多液無滓花重者實小單者大不宜熟亦不堪煎造</hi>冠<lb/>
　城梅<hi>實甚大五月熟</hi>時梅<hi>實大五/六月熟</hi>早梅<hi>四月/熟</hi>冬梅<hi>實小十月可用不能熟</hi>
　紅者有鶴頂梅<hi>實大而紅</hi>鴛鴦梅<hi>梅譜云即多葉紅梅也結實必雙凡雙果必雙蔕惟</hi>
　<hi>此一蔕而結雙梅尤異</hi>雙頭梅<hi>或結並蔕小/實不堪啖</hi>杏梅<hi>實扁而斑味似杏</hi>異品<lb/>
　有冰梅<hi>實吐自葉罅不花色如冰玉無核含之自融如冰佳品也</hi>─増─范成大梅譜<lb/>
　江梅<hi>子小而硬</hi>　─具區志─洞庭諸山佳種有吐花酸<hi>實小味酸方吐</hi>
　<hi>花即可啖</hi>脆梅<hi>一名時裏梅實圓而大可以蜜漬及蒸製</hi>　按原譜各果名目雜<lb/>
<pb n="KR3i0044_WYG_056-2a"/>
採諸書間有遺闕續録于後其已見者更不重出　─原<lb/>
賈思勰曰梅實小而酸核有韲文杏實大而甜核無文<lb/>
采梅任調食及韲杏則不任此用世人或不能辨言梅<lb/>
杏為一物失之逺矣<lb/>
彚考─原─書説命─若作和羮爾惟鹽梅─傳─鹽鹹梅醋羮湏<lb/>
鹹醋以和之　─詩周南─摽有梅其實七兮─傳─摽落也盛<lb/>
極則墮落者梅也尚在樹者七　標有梅其實三兮─𫝊<lb/>
在者三也─箋─此夏鄉晚梅之墮落者差多在者餘三耳<lb/>
<pb n="KR3i0044_WYG_056-2b"/>
　摽有梅頃筐暨之─𫝊─暨取也─箋─謂夏已晚頃筐取之<lb/>
于地　─増─禮記内則─桃諸梅諸卵鹽─註─人君燕所食也<lb/>
疏─桃諸梅諸卵鹽者言食桃諸梅諸之時以卵鹽和之<lb/>
王肅云諸菹也謂桃菹梅菹即今之藏桃也藏梅也欲<lb/>
藏之時必先稍乾之故周禮謂之乾䕩　梅杏─註─人君<lb/>
燕食所加庶羞也　膾獸用梅─集説─獸用梅以梅和獸<lb/>
也　食棗桃李梅弗致于核為恭敬也　─周禮天官─饋<lb/>
食之籩其實乾䕩註─乾䕩梅也　─夏小正─五月煮梅為<lb/>
<pb n="KR3i0044_WYG_056-3a"/>
豆實　─左傳─晏子對齊侯曰和如羮焉水火醯醢鹽梅<lb/>
以烹魚肉燀之以薪宰夫和之齊之以味濟其不及以<lb/>
洩其過君子食之以平其心　─吴志孫亮傳註─亮方食<lb/>
生梅使黄門至中藏取蜜漬梅蜜中有䑕矢召問藏吏<lb/>
藏吏叩頭亮曰黄門從汝求蜜耶吏曰向求實不敢與<lb/>
黄門不服侍中刁元張邠啟黄門藏吏辭語不同請付<lb/>
獄推盡亮曰此易知耳令破䑕矢矢裏燥亮大笑謂元<lb/>
邠曰若矢先在蜜中中外當俱濕裏燥必是黄門所為<lb/>
<pb n="KR3i0044_WYG_056-3b"/>
黄門首服左右莫不驚悚　─南史栁惲傳─惲嘗與瑯琊<lb/>
王瞻博射嫌其皮濶乃摘梅帖烏珠之上發必命中觀<lb/>
者驚駭　─唐書蕭倣傳─倣自集賢學士拜嶺南節度使<lb/>
南方珍賄叢夥不以入門家人病取槁梅扵厨以和劑<lb/>
倣知趨市還之　─原─五代史趙匡凝傳─楊渥方宴食青<lb/>
梅匡凝顧渥曰弗多食發小兒熱諸將以為嫚渥遷匡<lb/>
凝海陵増─山海經─雲山之上其實乾腊─註─腊乾梅也<lb/>
　─淮南子─百梅足以為百人酸一梅不足以為一人和<lb/>
<pb n="KR3i0044_WYG_056-4a"/>
　─世説─魏武行役失汲道軍皆渴乃令曰前有大梅林<lb/>
饒子甘酸可以觧渇士卒聞之口皆出水乗此得及前<lb/>
源　─語林─范汪能噉梅人嘗致一斛奩留汪食之湏臾<lb/>
盡　─述異記─邯鄲有故邯鄲宫基存焉中有趙王之果<lb/>
園梅李至冬而花春得而食　─筆談─吴人多謂梅子為<lb/>
曹公以嘗望梅止渇也又謂鵞為右軍有士人遺醋梅<lb/>
與燖鵞作書云醋浸曹公一甕湯燖右軍兩隻　─埤雅<lb/>
張協七命云酤以春梅正言春梅者春實尚青味酢故<lb/>
<pb n="KR3i0044_WYG_056-4b"/>
也　─六帖補─前蜀王建判官馮涓好戲時鳯翔遣張郎<lb/>
中通好来晨宴接王慮馮公先語而張子乗之或致失<lb/>
機乃令客將傳逹旦請緘嘿坐既定而賔主寂然無敢<lb/>
發其語端者馮乃取青梅鏗然一嚼之四座流涎因成<lb/>
大笑　─峩眉山志─山有梅子坡白雲禪師道行偶渇索<lb/>
水不得望前坡有梅樹擬此纍纍梅實可以回津至其<lb/>
地無一梅樹而渇已止矣今建有茶菴後人援以名坡<lb/>
云<lb/>
<pb n="KR3i0044_WYG_056-5a"/>
集藻─五言古詩─増─宋梅堯臣青梅─梅葉未藏禽梅子青<lb/>
可摘江南小家女手弄門前劇齒軟莫勝酸棄之曽不<lb/>
惜寜顧馬上郎春風滿行陌　─蔡襄和吴省副青梅─梅<lb/>
花畏髙寒獨向江南發那知汴陽墅青顆摘春月持之<lb/>
矜所無歸思動楚越願君侑清罇行恐新芳歇　─黄庭<lb/>
堅古風上蘇子瞻─江梅有佳實結根桃李場桃李終不<lb/>
言朝露借恩光孤芳已皎潔冰雪空自香古来和鼎實<lb/>
此物升廟廊嵗月生成晚烟雨青已黄得升桃李盤以<lb/>
<pb n="KR3i0044_WYG_056-5b"/>
逺初見嘗終焉不可口擲置官道傍但使本根在棄捐<lb/>
何能傷<lb/>
七言古詩─増─宋鮑照梅花落─中庭雜樹多偏為梅咨嗟<lb/>
問君何獨然念其霜中能作花露中能作實揺蕩春風<lb/>
媚春日念爾零落逐寒風徒有霜花無霜質<lb/>
七言絶句─増─唐羅隐紅梅─天賜臙脂一抹腮盤中磊落<lb/>
笛中哀雖然未得和羮便曽與將軍止渇来　─宋梅堯<lb/>
臣送紅梅行之有詩依其韻和─綴綴紅梅肥似蠟濛濛<lb/>
<pb n="KR3i0044_WYG_056-6a"/>
飛雨灑如絲吴郎齒軟食不得翻憶張公大谷梨　─黄<lb/>
庭堅戲荅晁適道乞消梅─青莎徑裏香未乾黄鳥隂中<lb/>
實已圓蒸豆作烏鹽作白屬聞丹杏薦牙盤　北客未<lb/>
嘗眉自顰南人誇説齒生津磨錢和蜜誰能許去蔕供<lb/>
鹽亦可人　─以梅餽晁深道戲贈二首─帶葉連枝摘未<lb/>
殘依稀茶塢竹籬間相如病渇應湏此莫與文君蹙逺<lb/>
山　渇夢吞江起觧顔詩成有味齒牙間前身鄴下劉<lb/>
公幹今日江南庾子山　─楊萬里梅熟小雨─風從獨樹<lb/>
<pb n="KR3i0044_WYG_056-6b"/>
忽然来雨去山前逺却廽留許枝間慰愁眼兒童抵死<lb/>
打黄梅　─元張宏範梅雨─輕雲薄薄暗江干㡬陣紗窓<lb/>
送嫩寒濃醉呼童新摘得未黄梅子已微酸　─顧瑛謝<lb/>
静逺恵蜜梅─江南烟雨未全黄誰使青酸墮蜜房娬媚<lb/>
已能知魏證典刑時復見中郎　─馬臻西湖即事─園丁<lb/>
花木巧桮棬萬紫千紅簇綺筵折得青梅小如豆獻来<lb/>
還索賞金錢<lb/>
詩散句─増─唐李白─郎騎竹馬来遶床弄青梅─白居易<lb/>
<pb n="KR3i0044_WYG_056-7a"/>
黄鳥啼欲歇青梅結半成　─宋陸㳺─青梅薦煮酒緑樹<lb/>
變鳴禽　─原─白居易食蘗不易食梅難蘗能苦兮梅能<lb/>
酸　─増─宋黄庭堅─要知春景深和淺試看青梅大㡬分<lb/>
　─楊萬里峯頭㨂徧低隂處帶葉青梅摘一枝　─元馬<lb/>
臻─午睡醒来春事晚枝頭梅豆已生仁　─原─明王世貞<lb/>
莫言子作書生酸要與君王調鼎實　─雷思霈─不應便<lb/>
雜夭桃杏半㸃微酸已著枝　─増─梁簡文帝─摘梅多繞<lb/>
樹　─周庾信─梅逐雨中黄─唐杜甫─紅綻雨肥梅　四<lb/>
<pb n="KR3i0044_WYG_056-7b"/>
月熟黄梅　梅杏半傳黄　─白居易─早梅結青實　─許<lb/>
渾─未臘梅先實─韓偓─齒軟越梅酸─宋蘇軾─金盤未<lb/>
薦含酸子　─朱松─冰盤青子渇爭嘗─元劉詵─紈扇晴<lb/>
嬉墮脆梅<lb/>
詞─増─宋孫艤菩薩蠻─一聲羗笛吹嗚咽玉溪半夜梅翻<lb/>
雪江月正茫茫㫁腸流水香　含章春欲暮落日千山<lb/>
雨一㸃著微酸吴姬先齒寒<lb/>
别録─原─神異經─北方荒外有横公魚夜化為人刺之不<lb/>
<pb n="KR3i0044_WYG_056-8a"/>
入煮之不死以烏梅二十七枚煮之即熟可已邪病<lb/>
増─風俗通─五月落梅風江淮以為信風　─風土記─夏至<lb/>
霖霪至前為黄梅先時為迎梅雨及時為梅雨後時為<lb/>
送梅雨　─原─抱朴子─綺里丹法用鉛百斤煮以雄黄皆<lb/>
成金太剛猪膏煮之太柔梅煮之　─物類相感志─青梅<lb/>
小滿前嫩脆過後則易黄　梅子與韶粉同食不酸不<lb/>
軟梅葉尤佳　─本草─梅核能明目益氣不饑　─種樹書<lb/>
桑上接梅則不酸　─田家五行─梅實少秫亦少諺云樹<lb/>
<pb n="KR3i0044_WYG_056-8b"/>
無梅手無杯　─製用─居家必要─取大青梅以鹽漬之日<lb/>
曬夜漬十晝十夜便成白梅調鼎和虀所在任用青梅<lb/>
籃盛突上薫黒即成烏梅用以入藥不任調食以稲灰<lb/>
淋汁潤濕蒸過則肥澤不蠧亦可糖藏蜜煎作果烏梅<lb/>
洗浄搗爛水煑滚入紅糖使酸甘得宜水内泡冷暑月<lb/>
飲甚妙或搗爛加蜜適中調湯微煑飲　梅醬熟梅十<lb/>
斤爛蒸去核毎肉一斤加鹽三錢攪勻日中曬待紅黒<lb/>
色收起用時加白荳蔲仁檀香些少飴糖調勻服凉水<lb/>
<pb n="KR3i0044_WYG_056-9a"/>
極解渴　冰梅丸治喉閉五月五日合青梅二十個鹽<lb/>
十二兩先扵初一日<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>至初五日取梅汁拌白芷𦍑活<lb/>
防風桔梗各二兩眀礬三兩猪牙皂角三十條俱為細<lb/>
末拌梅磁瓶收貯　糖脆梅青梅每百個以刀劃成路<lb/>
將熟冷醋浸一宿取出控乾别用熟醋調沙糖一觔半<lb/>
浸沒入新瓶内以箬紥口仍覆椀藏地深一二尺用泥<lb/>
上盖過白露節取出換糖浸　─増─北户録─嶺南之梅小<lb/>
扵江左居人采之雜以朱槿花和鹽曝之梅為槿花所<lb/>
<pb n="KR3i0044_WYG_056-9b"/>
染其色可愛又有選大梅刻鏤瓶罐結帶之類取棹汁<lb/>
漬之亦甚甘脆<lb/>
　　<hi>附録</hi>海梅<lb/>
増─峩眉山志─海梅髙僅三尺冬月開小花結實如櫻桃<lb/>
　　杏<hi>杏花别見花譜</hi>
原─杏一名甜梅<hi>江南録云楊行宻改杏名甜梅</hi>樹大實多形如彈丸有<lb/>
大如梨者生酢熟甜性熱生痰及癰疽不宜多食小兒<lb/>
産婦尤忌　─増─格物叢話─杏實味香扵梅而酸不及核<lb/>
<pb n="KR3i0044_WYG_056-10a"/>
與肉自相離其仁可入藥　─原─種類不一有金杏<hi>圓而黄熟</hi>
<hi>最早味最勝一名漢帝杏謂武帝上林苑遺種也大如梨黄如橘出濟南</hi>白杏<hi>熟時色青白或微黄味甘</hi>
<hi>淡而不酢出滎陽</hi>沙杏<hi>甘而多汁即世/所稱水杏也</hi>梅杏<hi>黄而/帶酢</hi>柰杏<hi>青而帶黄出鄴</hi>
<hi>中</hi>金剛拳<hi>赤大而扁肉厚味/甚佳又名肉杏</hi>木杏<hi>形扁色青黄/味酢不堪食</hi>山杏<hi>肉薄</hi>
<hi>不堪食但可收仁用</hi>巴旦杏<hi>一名八擔杏出回囘地今闗西諸處皆有葉差小實小而肉薄核如梅皮</hi>
<hi>薄而仁清甘鮮者尤脆羙稱果之佳者</hi>又有赤杏黄杏<hi>廣志云出鄴中</hi>蓬萊杏<lb/>
増─述異記─句漏縣有縹杏<lb/>
彚考─原─北周書孝義傳─張元性亷潔南鄰有杏兩樹杏<lb/>
<pb n="KR3i0044_WYG_056-10b"/>
熟多落元園中元悉以還主　─増─夏小正─四月囿有見<lb/>
杏─管子─五沃之土其木宜杏　─原─地理志─范蠡宅在<lb/>
洞庭湖中有海杏大如拳也　─元晏春秋─衞倫過予言<lb/>
及于味稱魏故侍中劉子陽食餅知鹽生精味之至也<lb/>
予曰師曠識勞薪易牙别淄澠子陽今之妙士也定之何<lb/>
難倫因命僕取糧糗以進予嘗之曰麥也有杏李柰味<lb/>
三果之熟也不同時子焉得兼之倫笑而不言退告人<lb/>
曰士安之識過劉氏吾將来家實多故杏時將發糅以<lb/>
<pb n="KR3i0044_WYG_056-11a"/>
杏汁李柰將發又糅以李柰汁故兼三味　─祭法─夏祠<lb/>
用杏　─増─神仙傳─董奉居廬山不種田日為人治病亦<lb/>
不取錢病重愈者使栽杏五株輕者一株如此數年計<lb/>
得十萬餘株鬱然成林乃使山中百禽羣獸逰戲其下<lb/>
卒不生草常如芸治也後杏子大熟扵林中作一草倉<lb/>
示時人曰欲買杏者不湏報奉但將榖一器置倉中即<lb/>
自往取杏一器去常有人置榖来少而取杏去多者林<lb/>
中羣虎出吼逐之大怖急挈杏走路傍傾覆至家量杏<lb/>
<pb n="KR3i0044_WYG_056-11b"/>
一如榖多少或有人偷杏者虎逐之到家嚙至死家人<lb/>
知其偷杏乃送還奉叩頭謝過乃使却活奉毎年貨杏<lb/>
得榖旋以賑救貧乏供給行旅不逮者嵗二萬餘斛<lb/>
潯陽記─杏在北嶺上有樹百株今猶稱董先生杏林<lb/>
原─荆楚嵗時記─孫楚祭介之推云餳一盤醴酪二盂今<lb/>
寒食有杏酪麥粥即其類也　─南嶽夫人傳─仙人有三<lb/>
𤣥紫杏　─冀州論─魏郡好杏地産不為珍─増─嵩髙山<lb/>
記─嵩山東有牛山其山多杏至五月爛然黄茂百姓皆<lb/>
<pb n="KR3i0044_WYG_056-12a"/>
資此為命人人充飽而杏不盡　─原─朱超石與兄書─光<lb/>
武墳邉杏甚美今奉送其核　─増─述異記─杏園洲在南<lb/>
海中洲中多杏海上人云仙人種杏處漢時常有人舟<lb/>
行遇風泊此洲五六日食杏故免死又云洲中别有冬<lb/>
杏　─文昌雜録─禮部王員外言昔見朝議大夫李冠卿<lb/>
說楊州所居堂前杏一窠極大花多而不實適有一媒<lb/>
姥見如此笑謂家人曰来春與嫁了此杏冬深忽携酒<lb/>
一樽来云是㛰家撞門酒索處子裙一腰繫樹上已而<lb/>
<pb n="KR3i0044_WYG_056-12b"/>
奠酒辭祝再三而去家人莫不笑之至来春此杏結子<lb/>
無數　─酉陽雜俎─杜師仁常賃居庭有巨杏樹鄰居老<lb/>
人毎擔水至樹側必歎曰此樹可惜杜詰之老人云某<lb/>
善知木病此樹有疾某請治乃診樹一處曰樹病醋心<lb/>
杜染指于蠧處嘗之味若薄醋老人持小鈎披蠧再三<lb/>
鈎之得一白蟲如蝠乃傅藥于瘡中復戒曰有實自青<lb/>
皮時必摽之十去八九則樹活如其言樹益茂盛矣又<lb/>
嘗見栽植經三卷言木有病醋心者　─原─桂苑叢談─馬<lb/>
<pb n="KR3i0044_WYG_056-13a"/>
燧子鬯以第中大杏餽竇文瑒文瑒以進徳宗徳宗未<lb/>
嘗見頗怪鬯令中使就封其樹鬯懼進宅為奉誠園<lb/>
増─文獻通考─杏多實不蟲者来年秋禾善五木者五榖<lb/>
之先欲知五榖但視五木故五果分五行所以表五榖<lb/>
也又按五果之義夏之果莫先于杏五時之首寢廟必<lb/>
有薦而此杏適丁夏之時故特取之杏之枝葉華果皆<lb/>
赤故古者鑚燧夏取棗杏之火也　─學圃餘疏─杏花江<lb/>
南雖多實味大不如北其樹易成實易結林中摘食甚<lb/>
<pb n="KR3i0044_WYG_056-13b"/>
佳　─兖州府志─杏山在寜陽上多杏　─南陽府志─杏山<lb/>
即抱朴子種杏處　─九江府志─太乙宫在徳化宋名祥<lb/>
符觀即董奉杏林也<lb/>
集藻─五言古詩─増─宋楊萬里折杏子─天暖酒易醺春暮<lb/>
花難覓意行到南園杏子半紅碧輕風動髙枝可望不<lb/>
可摘聳肩跂一足偶爾攀翻得攀條初亦喜折條還復<lb/>
惜小苦已自韻未酸正堪喫聊將插鬢歸空樽有餘瀝<lb/>
七言律詩─増─唐羊士諤州民有獻杏者瑰麗溢目因感<lb/>
<pb n="KR3i0044_WYG_056-14a"/>
花未㡬聊以成詠─南郭東風賞杏壇㡬株芳樹昨留歡<lb/>
却憶落花飄綺席忽驚如實滿雕盤蛾眉半歛千金薄<lb/>
鷤鴂初鳴百草閒志士古来悲節換美人啼鳥亦長歎<lb/>
五言排律─増─唐錢起酬長孫繹藍溪寄杏─愛君藍水上<lb/>
種杏近成田拂徑清隂合臨流彩實懸清香和宿雨佳<lb/>
色出晴烟懿此傾筐贈想知懐橘年芳馨来滿袖瓊玖<lb/>
願酬篇把玩情何極雲林若眼前<lb/>
五言絶句─増─宋梅堯臣詠雙杏子其核亦然─子核成雙<lb/>
<pb n="KR3i0044_WYG_056-14b"/>
杏將寄同心人定棲鴛鴦魄為物豈無因　─蘇軾和子<lb/>
由岐下杏─開花送餘寒結子及新火闗中幸無梅汝强<lb/>
充鼎和　─元馬祖常謝人送杏子詩─杏子黄金色筠籠<lb/>
出薊丘味甘醒午寢可是督詩郵<lb/>
七言絶句─増─唐白居易重尋杏園─忽憶芳時頻酩酊却<lb/>
尋醉處重徘徊杏花結子春深後誰觧多情又獨来<lb/>
元張𢎞範青杏─落盡殘紅緑滿技青青如豆釀酸時佳<lb/>
人摘得新嘗怯一㸃春愁鎖畫眉<lb/>
<pb n="KR3i0044_WYG_056-15a"/>
詩散句─増─宋歐陽修─芳枝結青杏翠葆新奕奕　─黄庭<lb/>
堅─買魚斫膾湏論網撲杏供盤不數枚　─唐王維─董奉<lb/>
杏成林　─宋梅堯臣─仙人愛杏令虎守　─蘇軾─花褪殘<lb/>
紅青杏小　─秦觀─董奉栽成杏子丹　─陳師道─里中饋<lb/>
杏得新嘗<lb/>
别録─増─野人閒話─翰林辛夤孫頃年在青城山居其居<lb/>
則古先道院在一峯之頂内有塑像黄姑則六代元宗<lb/>
之子也一夕夢見召夤孫謂曰汝可食杏仁令汝聰利<lb/>
<pb n="KR3i0044_WYG_056-15b"/>
老而彌壮心力不倦亦資于年夀矣汝可有道性又不<lb/>
終在此湏出山佐理當代夤孫夢中拜請其法則與怡<lb/>
神論中者同元宗孫申天師元有怡神論語卷下卷中<lb/>
有神仙秘方三十首則甘草為首右食杏仁法次之杏<lb/>
仁七個去皮尖早晨盥潄了内于口中久之則盡去其<lb/>
皮又于口中暖之逡廵爛嚼和津液如乳汁乃頓嚥但<lb/>
日日如法食之一年必換血令人輕健安㤗夤孫遂日<lb/>
日食之至今老而輕健年踰從心猶多著述　─原─製用<lb/>
<pb n="KR3i0044_WYG_056-16a"/>
清異録─杏仁新水浸没生薑甘草丁香蜀椒縮砂白豆<lb/>
蔲鹽花沉檀龍麝皆取末如麵攪拌曬乾候水盡味透<lb/>
更以香藥鋪糁名爽團宿酲未觧一枚爽然　─農桑通<lb/>
訣─杏熟時多取爛者盆中研之生布絞取濃汁塗盤中<lb/>
曬乾取下可和水為漿又和麫用　─本草─杏仁能使人<lb/>
血溢少誤之必出血不已或至委頓故近世少有服者<lb/>
　杏仁五月採破核去雙仁者自朝蒸之至午便以慢<lb/>
火微烘之七日乃收貯毎旦腹空時不拘多少任意噉<lb/>
<pb n="KR3i0044_WYG_056-16b"/>
之積久不止駐顔延年─釋名─杏可以為油　─齊民要<lb/>
術─杏子仁可以為粥─種植─桃樹接杏結果紅而且大<lb/>
又耐久不枯<lb/>
　　桃<hi>桃花别見花譜</hi>
原─桃實甘子繁故字從木從兆<hi>本草云十億曰兆言其多也</hi>性酸甘<lb/>
熱可食多食令人有熱能發丹石毒生桃尤不宜多食<lb/>
有損無益性早實三年便結子五年即老結子便細十<lb/>
年即死以皮𦂳也若四年後用刀自樹本竪劙其皮至<lb/>
<pb n="KR3i0044_WYG_056-17a"/>
生枝處使膠盡出則多活數年種類頗多有崑崙桃<hi>一名</hi>
<hi>王母桃一名仙人桃一名冬桃出洛中味甘美詳見後洛陽伽藍記</hi>扁桃<hi>出波斯國形扁肉澀不堪食核</hi>
<hi>狀如盒樹髙五六丈圍四五尺葉似桃而濶大三月開白花花落結實如桃彼地名波淡樹仁甘美番人珍之</hi>
<hi>北户録云形如半月狀出占卑國</hi>新羅桃<hi>子可食/性熱</hi>方桃<hi>形微/方</hi>餅子桃<hi>狀如</hi>
<hi>香餅味甘</hi>油桃<hi>小扵衆桃有赤斑㸃光如塗油花/多子小不堪噉惟取仁出汴中</hi>巨核桃<hi>詳見</hi>
<hi>後拾遺記</hi>金桃<hi>形長色黄如金肉黏核多蛀/熟遲用柿接者味甘色黄</hi>銀桃<hi>形圓色青白肉不黏</hi>
<hi>核六月中熟</hi>鴛鴦桃<hi>結實/多䨇</hi>李桃<hi>形圓色青肉不黏核其皮光澤如李一名光桃</hi>十月<lb/>
桃<hi>形圓色青肉黏核味甘酸十月中成熟一名古冬桃又名雪桃按爾雅云旄冬桃疏云桃子冬熟者不旄</hi>
<pb n="KR3i0044_WYG_056-17b"/>
<hi>當即此也</hi>毛桃<hi>即爾雅所謂褫桃小而多毛核黏味惡不堪食其仁充滿多脂可入藥</hi>水蜜桃<lb/>
<hi>獨上海有之而顧尚寳西園所出尤佳其味亞于生荔枝</hi>雷震紅<hi>張七澤云每雷雨過輙見一紅暈最</hi>
<hi>為難得</hi>他如紅桃緗桃白桃烏桃皆以色名五月早桃秋<lb/>
桃霜桃皆以時名臙脂桃絡絲桃皆以形名王敬羙有<lb/>
言桃種最多金桃蜜桃灰桃之類多植園中取果夀星<lb/>
桃樹矮而花能結大桃亦竒種可玩桃殊不堪食　─増<lb/>
西京雜記─上林苑有秦桃緗核桃金城桃綺葉桃紫文<lb/>
桃　─客燕雜記─京師中佳果有紅桃白銀桃小桃蟠桃<lb/>
<pb n="KR3i0044_WYG_056-18a"/>
合桃酒紅桃霜下桃肅寜八月桃<lb/>
彚考─増─詩周南─桃之夭夭有蕡其實─傳─蕡實貌　─衞風<lb/>
投我以木桃報之以瓊瑶　─魏風─園有桃其實之殽<lb/>
禮記内則─桃曰膽之─疏─桃多毛拭治去毛令色青滑如<lb/>
膽也或曰膽謂苦桃有苦如膽者擇去之　─周禮─饋食<lb/>
之籩其實桃　─舊唐書太宗紀─貞觀十一年唐國獻金<lb/>
桃銀桃詔令置扵苑囿　─神農經─玉桃服之長生不死<lb/>
若不得早服之臨終日服之其屍畢天地不朽　─原─夏<lb/>
<pb n="KR3i0044_WYG_056-18b"/>
小正─六月煮桃─傳─桃也者柂桃也柂桃也者山桃也煮<lb/>
以為豆實也　─増─家語─六果桃為下祭祀不用不豋郊<lb/>
廟　─晏子春秋─公孫㨗田開疆古冶子事景公勇而無<lb/>
禮公患之晏子言扵公請饋以二桃曰三子計功而食<lb/>
公孫曰吾再搏乳虎功可以食田曰吾仗兵而御三軍<lb/>
者再功可以食古冶子曰吾嘗濟河黿銜左驂冶潜行水<lb/>
底逆流百歩從流九里得黿頭功可以食二子曰吾勇<lb/>
不若子功不逮子取桃不讓是貪也然而不死無勇也<lb/>
<pb n="KR3i0044_WYG_056-19a"/>
刎頸而死冶曰二子死之冶獨不逮亦刎頸而死　─原<lb/>
韓非子─彌子瑕有寵扵衞君與君逰于果園食桃而甘<lb/>
以其半啖君君曰忠乎忘其口而啖寡人及彌子色衰<lb/>
愛弛得罪扵君君曰是故嘗啖我以餘桃　孔子侍坐<lb/>
扵魯哀公哀公賜之桃與黍孔子先飯黍而後噉桃公<lb/>
曰黍以雪桃也對曰丘知之矣夫黍五榖之長而桃為<lb/>
下君子以賤雪貴不聞以貴雪賤也　─吕氏春秋─子産<lb/>
治鄭桃棗之䕃扵街者莫援也　─増─神異經─東方有樹<lb/>
<pb n="KR3i0044_WYG_056-19b"/>
髙五十丈葉長八尺名曰桃其子徑三尺二寸和核作<lb/>
羮食之令人益夀食核中仁可以治嗽小桃温潤咳嗽<lb/>
人食之即止　─原─新序─魏文侯見箕季從者食其園之<lb/>
桃箕季禁之文侯曰從者食園桃箕季禁之豈愛桃哉<lb/>
是教我下無侵上也　─増─説苑─樹桃李者夏得休息秋<lb/>
得實焉　─武帝内則─七月七日西王母降自設天厨真<lb/>
妙非常豐珍上果芳華百味紫芝萎蕤芬芳填樏清香<lb/>
之酒非地上所有香氣殊絶帝不能名也又命侍女更<lb/>
<pb n="KR3i0044_WYG_056-20a"/>
索桃果湏㬰以玉盤盛仙桃七顆大如鴨卵形圓青色<lb/>
以呈王母母以四顆與帝三顆自食桃味甘美口有盈<lb/>
味帝食輙收其核王母問帝帝曰欲種之母曰此桃三<lb/>
千年一生實中夏地薄種之不生帝乃止　─漢武故事<lb/>
東郡獻短人帝呼東方朔朔至短人因指朔謂帝曰西<lb/>
王母種桃三千年一著子此兒不良已三過偷之矣<lb/>
原─尹喜内傳─老子西逰省太真王母共食碧桃紫梨<lb/>
鍾離意别傳─秦吏趙凱以私恨告國民吴且生盜食宗<lb/>
<pb n="KR3i0044_WYG_056-20b"/>
廟御桃且生對曰民不敢食也王曰剖其腹出其桃史<lb/>
記惡而書之曰食桃之肉當有遺核王不知此而剖人<lb/>
腹以求桃非理也　─増─博物志─漢武帝時西王母遣使<lb/>
乗白鹿告帝當来乃供帳九華殿以待之七月七日夜<lb/>
漏七刻王母乗紫雲車而至扵殿西南面東向頭上戴<lb/>
七種青氣鬱鬱如雲有三青鳥如烏犬使侍母傍時設<lb/>
九微燈帝南面西向王母索七桃大如彈丸以五枚與<lb/>
帝母食二枚惟帝與母對坐其從者皆不得進時東方<lb/>
<pb n="KR3i0044_WYG_056-21a"/>
朔竊從殿南廂朱鳥牖中窺母母顧之謂帝曰此窺牖<lb/>
小兒嘗三来盗吾桃帝乃大怪之由此世人知方朔神<lb/>
仙也　─原─神仙傳─張道陵者沛國人也有趙昇者就陵<lb/>
受學陵将諸弟子登雲臺絶巖之上下有一桃樹如人<lb/>
臂傍生石壁下臨不測桃大有實陵謂諸弟子曰有人<lb/>
能得此桃實當告以道要扵時伏而窺之者二百餘人<lb/>
股戰流汗無敢乆臨視之者莫不却退而返謝不能得<lb/>
一人乃昇曰神之所䕶何險之有聖師在此終不使吾<lb/>
<pb n="KR3i0044_WYG_056-21b"/>
死扵谷中耳師有教者必是此桃有可得之理故耳乃<lb/>
從上自擲投樹上足不蹉跌取桃滿懐而石壁峭峻無<lb/>
所攀援不能得返扵是乃以桃一一擲上正得二百二<lb/>
顆陵得而分賜諸弟子各一陵自食一留一以待昇乃<lb/>
以手引昇衆視之見陵臂長三二丈引昇昇忽然来還<lb/>
乃以向所留桃與之　─増─神仙傳─董子陽少知長生之<lb/>
道隐博落山中九十餘年但食桃飲石泉　─拾遺記─明<lb/>
帝時恒山獻巨桃核巨桃霜下結花隆暑方熟云仙人<lb/>
<pb n="KR3i0044_WYG_056-22a"/>
所食帝使植扵霜林園　─原─元中記─木子之大者有積<lb/>
石山之桃實焉大如十斛籠　─増─甄異録─譙郡夏侯文<lb/>
規亡後見形經庭前桃樹邉過曰此桃吾昔所種子乃<lb/>
美好其婦曰人言亡者畏桃君何不畏耶曰桃東南枝<lb/>
長二尺八寸向日者憎之我亦不畏也　─捜神記─前周<lb/>
葛由蜀羗人也周成王時好刻木作羊賣之一旦乗木<lb/>
羊入蜀中蜀中王侯貴人追之上綏山綏山多桃在峩<lb/>
眉山西南髙無極也随之者不復還皆得仙道故里諺<lb/>
<pb n="KR3i0044_WYG_056-22b"/>
曰得綏山一桃雖不能仙亦足以豪山下立祠數十處<lb/>
　─東陽記─龍丘山峯際復有巖穴外如窓牖中有石林<lb/>
巖前有一桃樹其實甚甘非山中自有莫知誰植　─廣<lb/>
州記─廬山有山桃大如㯽榔形色黒而味甘酢人時登<lb/>
採拾只得于上飽噉或欲持下迷不得返　─原─荆楚嵗<lb/>
時記─正月一日飲桃湯桃者五行之精厭伏邪氣制百<lb/>
鬼也　─増─新論─知伯庖人亡炙一筪而即知之韓魏將<lb/>
反而不能知邯鄲子陽園亡一桃而即覺之其自亡也<lb/>
<pb n="KR3i0044_WYG_056-23a"/>
而不能知斯皆銳情扵小而亡大者也　─述異記─磅磄<lb/>
山去扶桑五萬里日所不及其地甚寒有桃樹千圍萬<lb/>
年一實一説日本國有金桃其實重一觔　崑崙有玉<lb/>
桃光明潤徹而堅瑩湏以玉井泉洗之便軟可食　武<lb/>
陵源在吴中山無他木盡生桃李俗呼為桃李源源上<lb/>
有石洞洞中有乳水世傳秦末吴中人扵此避難食桃<lb/>
李實皆得仙　─原─幽明録─漢明帝永平五年郯縣劉晨<lb/>
阮肇共入天台山取榖皮迷路不得返經十餘日糧盡<lb/>
<pb n="KR3i0044_WYG_056-23b"/>
饑餒殆死遥望山上有一桃大有子實而絶巖環澗永<lb/>
無登路扳縁藤葛然後得上各啖數桃而不饑下山一<lb/>
大溪邉有二女姿質妙絶因要還家勅婢云劉阮二郎<lb/>
向雖得瓊實猶尚虗弊可速作食有胡麻山羊脯甚美<lb/>
遂留半載餘二人懐土求歸女曰宿福所牽何復欲還<lb/>
因指示還路既出無復相識問得七世孫傳聞上世入<lb/>
山迷不得歸　─増─世説─桓元素輕桓崖崖在京下有好<lb/>
桃元就連求之遂不得佳者元與殷仲文書以為嗤笑<lb/>
<pb n="KR3i0044_WYG_056-24a"/>
曰徳之休明肅慎貢其楛矢如其不爾籬壁間物亦不<lb/>
可得也　─洛陽伽藍記─華林園蓬萊山南有百果園果<lb/>
列作林林各有堂有仙人桃其色赤表裏照徹得嚴霜<lb/>
乃熟云出崑崙山一曰王母桃也　─元和郡國志─綿州<lb/>
彰明縣雲臺山天柱崖下有一桃樹髙五丈餘外皮似<lb/>
桃内心似松張道陵與王長趙昇試法扵此四百餘年<lb/>
桃迨今不朽有碑記之　─洽聞記─吐谷渾有桃大如一<lb/>
石瓮─原─酉陽雜俎─史論在齊州時出獵至一縣界憇<lb/>
<pb n="KR3i0044_WYG_056-24b"/>
蘭若中覺桃香異常訪其僧僧不及隐言近有人施二<lb/>
桃因從經案下取出獻論大如飯椀時饑盡食之核大<lb/>
如雞卵論因詰其所自僧笑向實謬言之此桃去此十<lb/>
餘里道路危險貧道偶行脚見之覺異因掇數枚論曰<lb/>
今去騎從與和尚偕往僧不得已導論北去荒榛中經<lb/>
五里許抵一水僧曰恐中丞不能渡此論志决往乃依<lb/>
僧解衣戴之而浮登岸又經西北渉二小水上山越澗<lb/>
數里至一處竒泉怪石非人境也有桃數百株幹掃地<lb/>
<pb n="KR3i0044_WYG_056-25a"/>
髙二三尺其香破鼻論與僧各食一蔕腹果然矣論解<lb/>
衣將盡力苞之僧曰此或靈境不可多取貧道嘗聼長<lb/>
老說昔日有人亦嘗至此懐五六枚迷不得出論亦疑<lb/>
僧非常取兩個而返僧切戒論不得言論至州使招僧<lb/>
僧已逝矣　王母桃洛陽華林園内有之十月始熟形<lb/>
如括蔞俗語曰王母甘桃食之解勞亦名西王母桃<lb/>
長白山相傳古肅然山也峴南有鐘鳴燕世桑門釋惠<lb/>
霄者自廣固至北峴聼鐘聲稍前忽見一寺門宇炳煥<lb/>
<pb n="KR3i0044_WYG_056-25b"/>
遂求中食見一沙彌乃摘一桃與霄湏㬰又與一桃語<lb/>
霄曰至此已淹留可去矣霄出廻頭顧失寺至廣固見<lb/>
弟子言失和尚已二年矣霄始知二桃兆二年也　仙<lb/>
桃出郴州蘓耽仙壇有人至心祈之輙落壇上或至五<lb/>
六顆形似石塊赤黄色破之如有核三重硏飲之愈衆<lb/>
疾尤治邪氣─増─㑹昌觧頤録─鄴華林苑有勾鼻桃子<lb/>
重三觔或二觔半亦有名梨凡此衆果氣味甘羙入口<lb/>
消汁又間有名果季龍作蝦蟆車四廂廣一丈深一丈<lb/>
<pb n="KR3i0044_WYG_056-26a"/>
合土在中植之則無不生也　─清異録─鄴中環桃特異<lb/>
後唐莊宗曰昔人以橘為千頭木奴此不為餘甘尉乎<lb/>
　─神仙感遇傳─咸通中趙僧懐一居雲門寺遇一道流<lb/>
相與入山花木繁茂水石幽勝乆之覺饑道流曰此有<lb/>
仙桃千嵗一實可以療饑以一桃授之大如二升器竒<lb/>
香珍味非世所有懐一自此不食　─海録碎事─洋州雲<lb/>
臺山生獼猴桃甚甘酸食之止渴　唐貞觀中康居國<lb/>
獻黄桃大如鵞卵其色如金因呼為金桃用柿樹接桃<lb/>
<pb n="KR3i0044_WYG_056-26b"/>
枝亦為金桃早熟者謂之絡絲白晚熟者謂之過雁紅<lb/>
　─東坡雜記─李公擇與客㳺天柱寺還過司命祠下道<lb/>
傍見一桃爛熟可愛當往来之衝而不為人之所得疑<lb/>
其為真靈之瑞分食之則不足衆以與公擇公擇不可<lb/>
時蘇徐二客皆有老母七十餘公擇使二公分之歸遺<lb/>
其母人人滿意過于食桃此事不可不識也　─仇池筆<lb/>
記─黄州岐亭有王翊者家富而好善所居後有茂林果<lb/>
木一日有村婦林中見一桃過熟而絶大獨在木杪乃<lb/>
<pb n="KR3i0044_WYG_056-27a"/>
取而食之翊適見大驚婦人食已棄其核翊取而剖之<lb/>
得雄黄一塊如桃仁及研而吞之甚甘美自是㫁葷肉<lb/>
齋居一食不復殺生可謂異事也　─埤雅─諺曰白頭種<lb/>
桃又曰桃三李四梅子十二言桃生三嵗便放花果早<lb/>
扵梅李故首雖已白其花子之利可待也　─茅亭客話<lb/>
滕處士昌祐字勝華所居園中有金桃深黄剖之至核<lb/>
紅翠如金味美為桃之最也　─白玉蟾集─寜都金精山<lb/>
係第三十五福地漢初張芒女麗英入山獲二桃得道<lb/>
<pb n="KR3i0044_WYG_056-27b"/>
長沙王吴芮聘焉至洞中見女乗紫雲在半空謂芮曰<lb/>
吾為金星之精降治此山言訖升天而去　─原─五色線<lb/>
咸通中許明奴家嫗入山林採樵扵南山見一人坐石<lb/>
上方食桃甚大問嫗曰我許明奴之祖宣平與汝一桃<lb/>
食之不可將出嫗食桃甚美其後増食日漸童顔入山<lb/>
不歸行疾如飛　金母降謝自然將桃一枝懸臂上有<lb/>
三十顆碧色大如椀云此猶是小者　─増─長春真人本<lb/>
行碑─真人徴赴京師眷遇至渥遣中使賜上林桃師不<lb/>
<pb n="KR3i0044_WYG_056-28a"/>
食菜果者十餘年矣至是取其一㗖之重上賜也　─湧<lb/>
幢小品─嘉靖乙卯上夜坐庭中御幄後忽獲一桃左右<lb/>
視或見桃從空中墜上喜曰天賜也修迎恩大典五日<lb/>
明日復有一桃降　─藜床瀋餘─戊辰冬杪偶至靈濟宫<lb/>
遇道人授一桃特大曰與汝有縁故以相贈訝其非常<lb/>
受而啖之味甘美而核甚細　─杭州府志─古記云昔人<lb/>
扵天目捕獵沮雨扵石城之外見林間有白桃一顆摘<lb/>
入手如冰忽又變紅其熱如湯遂採木葉包之蔵扵白<lb/>
<pb n="KR3i0044_WYG_056-28b"/>
囊下山捫之猶在及至家惟木葉存<lb/>
集藻─表─増─唐李嶠為納言姚璹等賀瑞桃表─伏見内出<lb/>
靈桃四實共同一蔕禁園芳果仙庭竒樹名珍杏柰族<lb/>
茂櫻胡鮮花發扵上春佳實成扵早夏四而為一表四<lb/>
海之一君異而為同明異才之同貫漢宫留核曽所未<lb/>
窺衛國報瓊何能竊似殊祥靈應疊貺駢臻凡在見聞<lb/>
孰不歡躍臣等謬當樞近累覿休符喜忭之情實萬恒<lb/>
品<lb/>
<pb n="KR3i0044_WYG_056-29a"/>
賦─原─晉傅元桃賦─有東園之珍果兮承隂陽之靈和結<lb/>
柔根以列樹兮艶長畆而駢羅夏日先熟初進廟堂辛<lb/>
氏踐秋厥味益長花落實結與時剛柔既甘且脆入口<lb/>
消流亦有冬桃冷侔冰霜放神適意恣口所嘗華升御<lb/>
扵内庭兮飾佳人之令顔實充虛而療饑兮信功烈之<lb/>
難原嘉放牛扵斯林兮悅萬國之乂安望海島而慷慨<lb/>
兮懐度索之靈山何兹樹之獨茂兮條枝紛而麗閑根<lb/>
龍虬而雲結兮彌萬里而屈盤禦百鬼之妖慝兮列神<lb/>
<pb n="KR3i0044_WYG_056-29b"/>
荼以司姦辟凶邪而濟正兮豈唯榮美之足言　─増─宋<lb/>
伍緝之園桃賦─嗟王母之竒果特華實兮兼副既陶煦<lb/>
以夏成又凌寒而冬就嗟異植兮難㧞亦晚枯兮先茂<lb/>
農黄品其味漢帝驚其珍林休反耕之牛宅樹司惡之<lb/>
神景斃勇扵不足彌増罪扵甘分雖無言兮成蹊叵充<lb/>
肴扵魏君時令載始周南申章瞻擇有制藥齊惟良魯<lb/>
拂柩以悔荆楚供弧以事王　─唐獨孤授蟠桃賦─東海<lb/>
神木是曰蟠桃可得聞其廣而未量其髙葢蒼龍之所<lb/>
<pb n="KR3i0044_WYG_056-30a"/>
臨據白日之所先照結根扵凌北之峯稟氣乎衡星之<lb/>
耀其生植也與乾坤始其蟠縈也至三千里上鳴天雞<lb/>
下宅鬱壘徒駭其説莫原其以配若木以相望冠扶桑<lb/>
而特起爾乃煥初陽之杲杲壓巨海之漫漫太皥司方<lb/>
以流昐羲和䇿御而上千傾髙柯而飛鳥罕及随巨葉<lb/>
而青雲共蟠何帝休之名誌豈姑繇而變觀窮海陸以<lb/>
標竒抗蓬瀛而争聳疑蒸林之相合乃一木之所擁照<lb/>
溟海則攀其若浮昇日輪則逺視如捧霜雪莫能以凋<lb/>
<pb n="KR3i0044_WYG_056-30b"/>
換風濤庸得其震傾拂垂雲之修翼䕃吹<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>之長鯨非<lb/>
有嵗之可紀每先晨之效明拂青桂扵隂魄掩白榆扵<lb/>
太清信植物之神秀壮元化之曲成木無與儔其誰騁<lb/>
兩鬭之術子不可獲安有被三竊之名是知瑰異之説<lb/>
或處明而若晦區域之心多玩小以疑大天無所不育<lb/>
地無所不載莫出混茫之中咸居耳目之外偉蟠桃之<lb/>
遐絶宜列仙之逰㑹安得探神物而駐韶顔渉滄海而<lb/>
登朔山驂素虬之夭矯駕綵鳯之廻環庶因此以捧日<lb/>
<pb n="KR3i0044_WYG_056-31a"/>
願修條而一攀　─原─宋吴淑桃賦─果實多品惟桃可佳<lb/>
夭夭其色灼灼其華或成仙而益夀或制鬼而袪邪或<lb/>
美后妃之徳或報瓊瑶之華驚蟄應氣而斯盛農人為<lb/>
候而無差陟雲臺而臨崖布綺逰武陵而夾岸舒霞妬<lb/>
<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>常聞扵武女愛惡潛移扵子瑕至若綏山刻木神荼<lb/>
索葦犯上既戒扵文侯雪賤復聞扵夫子神女嘗食扵<lb/>
二郎齊相亦殺乎三士崑崙以霜實稱竒磅磄以寒英<lb/>
表異旄榹異狀而同名侯白殊味而俱美别有綺葉金<lb/>
<pb n="KR3i0044_WYG_056-31b"/>
城之號紫文緗核之名雖云六果之下誠為五木之精<lb/>
髙丘餐膠而輕舉師門食葩而道成復有棓羿之事畏<lb/>
漢之情元冬霜林之茂朱夏豆實之英至扵漢皇罷種<lb/>
方朔潛偷僵李傷嗟扵見累土偶哀憐扵載浮樊氏競<lb/>
術扵靈變蔡誕託詐扵仙逰亦有種列三名實盈十斛<lb/>
太清漬花而療疾抱朴服膠而絶榖或呪之而頮面或<lb/>
出之而剖腹豈若饗碧實扵西逰標嘉名扵仙籙<lb/>
五言古詩─増─宋孔平仲食桃─翦彼十圍木架此百尺梁<lb/>
<pb n="KR3i0044_WYG_056-32a"/>
十圍不加大百尺不加長胡為被錦繡空爾飾文章根<lb/>
㫁膚已剥至朽不復昌食桃棄其核下與糞壤藏雨露<lb/>
之所濡發生乃微芒回首枝幹大冉冉出我牆開花又<lb/>
結子意態何煌煌　─梅堯臣將行與蔡仲謀飲分席上<lb/>
果得桃─曽無千嵗人安見千嵗實聊效昔所投瓊瑶報<lb/>
非一<lb/>
七言絶句─増─唐蔣防元都觀桃─舊傳天上千年熟今見<lb/>
人間五日香紅軟滿枝湏作意莫教方朔施偷將　─宋<lb/>
<pb n="KR3i0044_WYG_056-32b"/>
楊萬里嘗桃─金桃兩飣照銀杯一是栽花一買来香味<lb/>
比嘗無兩様人情畢竟愛親栽　小桃著子可憐渠疎<lb/>
處全疎無處無併綴一梢三十顆縋枝欲折沒人扶<lb/>
劉克荘桃─嵗嵗春風花覆墻摘来紅實亦甘香當時無<lb/>
種瑶池本却恐清河未得嘗<lb/>
詩散句─増─梁任昉─已謝西王苑復揖綏山枝聊逢賞者<lb/>
愛棲趾傍蓮池開紅春灼灼結實夏離離　─宋文同─雨<lb/>
染烟蒸萬實垂丹砂為首玉為衣客疑麗水新陶得人<lb/>
<pb n="KR3i0044_WYG_056-33a"/>
向瓊池舊帶歸　─原─唐温庭筠─夏園桃已熟紅臉㸃臙<lb/>
脂　─姚合─桃花四散飛桃子壓枝垂　─増─殷璠─迎春别<lb/>
賜瑶池宴捧進金盤五色桃　─曹唐─千嵗紅桃香破鼻<lb/>
玉盤盛出與金妃　─宋宋祁─要待花稀見秋實縹肌細<lb/>
肉薦盤珍　─元柳貫─青鳥銜書昨夜来蟠桃如斗核如<lb/>
杯　─唐杜甫─鸚鵡啄金桃　─白居易─紅潤園桃熟　─沈<lb/>
彬─金桃爛熟沒人偷　─宋秦觀─嵗星偷得桃枝碧<lb/>
詞─増─鄭域壺中天─蕊宫仙子愛癡兒不禁三偷家果棄<lb/>
<pb n="KR3i0044_WYG_056-33b"/>
核成根傳漢苑依舊風烟難老養就丹砂長留紅臉㸃<lb/>
透臙脂顆金盤盛處恍然天上新墮　莫厭對此飛觴<lb/>
千年一熟異人間梨棗劉阮塵縁猶未㫁却向花間飛<lb/>
過争似連枝摘来滿把鶯嘴平分破餐霞嚼露鎮長歌<lb/>
醉蓬島<lb/>
别録─原─南康記─南康玉山有石桃故老云古有寒桃生<lb/>
扵嶺巔隐淪之士將大取其實因變成石焉　─増─酉陽<lb/>
雜俎─蜀後主有桃核兩扇毎扇著仁處約盛水五升良<lb/>
<pb n="KR3i0044_WYG_056-34a"/>
久水成酒味醉人更互貯水以供其宴却不知得自何<lb/>
處　水部員外郎杜陟嘗見江淮市人以桃核扇量米<lb/>
正容一升言扵九嶷山溪中得　─北户録─至徳初徐正<lb/>
字凝于海鹽縣白塔沙渚之上得一桃核片可貯一升<lb/>
　─野人閑話─蜀文谷好古之士也扵中書舍人劉光祚<lb/>
處見桃核杯杯濶尺餘紋綵燦然真蟠桃之實也劉自<lb/>
云少時逰華嶽見一道士以此核酌瀑泉盥潄觀之驚<lb/>
駭道士以半片授之　─後蜀紀事─孟㫤二十年十二月<lb/>
<pb n="KR3i0044_WYG_056-34b"/>
中書舍人劉光祚進蟠桃核酒杯云得扵華山陳摶賜<lb/>
帛五十疋　─墨荘漫録─有人以桃核半枚獻王黼者中<lb/>
容米三四斗　─王氏神仙傳─咸通中王㻌為王屋令遇<lb/>
東極真人王太虛授以所注黄庭經復與桃核大如數<lb/>
斗器磨而服之身輕無疾　─宛委餘編─洪武乙卯出示<lb/>
元内庫所藏巨桃半核長五寸廣四寸七分前刻西王<lb/>
母賜漢武桃及宣和殿十字塗以金中繪龜鶴雲氣之<lb/>
象後鐫庚子甲申月丁酉日記命學士宋濓為賦　─原<lb/>
<pb n="KR3i0044_WYG_056-35a"/>
種桃─凡種桃淺則出深則不生故其根淺不耐旱而易<lb/>
枯近得老圃所傳云扵初結實次年斫去其樹復生又<lb/>
斫又生但覺生虱即斫令復長則其根入地深而盤結<lb/>
固百年猶結實如初　─増─種樹書─桃樹接李枝則紅而<lb/>
甘　梅樹接桃則脆桃樹接杏則大　桃熟時墻面暖<lb/>
處寛深為坑收濕牛糞納坑中收好桃核十數枚尖頭<lb/>
向上坑中糞土葢厚一尺深春芽生和土移種之　─原<lb/>
衞桃─桃實太繁則多墜以刀横斫其幹數下乃止又社<lb/>
<pb n="KR3i0044_WYG_056-35b"/>
日舂根下土持石壓樹枝則實不墜桃子蛀者以煑猪<lb/>
首汁冷澆之或以刀疎斫之則穰出而不蛀如生小蟲<lb/>
如蚊俗名蚜蟲雖桐油灑之不能盡除以多年竹燈檠<lb/>
掛懸樹梢間則蟲自落甚驗<lb/>
　　<hi>附録</hi>羊桃<lb/>
増─爾雅─長楚銚芅─註─今羊桃也或曰鬼桃葉似桃華白<lb/>
子如小麥亦似桃─疏─陸璣疏云葉長而狹花紫赤色其<lb/>
枝莖弱過一尺引蔓扵草上鄭氏曰藤生子赤狀如䑕<lb/>
<pb n="KR3i0044_WYG_056-36a"/>
　糞故亦名䑕矢皃童食之　─本草─亦名羊腸一名御弋<lb/>
　生山林川谷及田野　─蜀本圖經─子細如棗核苗長弱<lb/>
　蔓生不能為樹今呼為細子根似牡丹　─原─羊桃福州<lb/>
　産其花五瓣色青黄<lb/>
　彚考─増─詩檜風─隰有萇楚猗儺其枝─箋─銚弋之性始生<lb/>
　正直及其長大則其枝猗儺而柔順不妄尋蔓草木<lb/>
　<lb/>
　<lb/>
<pb n="KR3i0044_WYG_056-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋廣羣芳譜卷五十四<lb/>
</p>
<p>
</p>
  </div>
</body>
</text>
</TEI>
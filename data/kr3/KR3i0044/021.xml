<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_021-1a"/>
　欽定四庫全書<lb/>
御定佩文齋廣羣芳譜卷十九<lb/>
　　茶譜<lb/>
　　　茶二<lb/>
　集藻─表─増─唐栁宗元為武中丞謝賜新茶表─臣某言中<lb/>
　使竇某至奉宣㫖賜臣新茶一斤者天睠忽臨時珍俯<lb/>
　及捧戴驚抃以喜以惶臣以無能謬司邦憲大眀首出<lb/>
　得親仰於雲霄渥澤遂行忽先霑於草木况兹靈味成<lb/>
<pb n="KR3i0044_WYG_021-1b"/>
　自遐方照臨而甲拆惟新煦嫗而芬芳可襲調六氣而<lb/>
　成美扶萬夀以效珍豈可賤微膺此殊錫銜恩敢同於<lb/>
　嘗酒滌慮方切於飲冰撫事循涯隕越無地　─劉禹錫<lb/>
　代武中丞謝新茶表─臣某言中使某奉宣聖㫖賜臣新<lb/>
　茶一斤猥沐深恩再霑殊賜承㫖慶抃省躬慚惶伏以<lb/>
　貢自外方珍殊衆品効㕘藥石芳越椒蘭出自仙厨俯<lb/>
　頒私室義同推食空荷於曲成責在素餐實慙於虛受<lb/>
　─又─臣某言中使竇國晏奉宣聖㫖賜臣新茶一斤猥<lb/>
<pb n="KR3i0044_WYG_021-2a"/>
降王人光臨私室恭承慶賜跪啓緘封伏以方隅入貢<lb/>
採擷至珍自逺奉來以新為貴捧而觀妙飲以滌煩顧<lb/>
蘭露而慙芳豈柘漿而齊味既榮凡口倍切丹心　─韓<lb/>
翃為田神玉謝茶表─臣某言中使至伏奉手詔賜臣茶<lb/>
一千五百串令臣分給將士以下聖慈曲被戴荷無階<lb/>
臣智謝理戎功慙盪冦前恩未報厚賜仍加念以炎蒸<lb/>
恤其暴露榮分紫笋寵降朱宫味足蠲邪助其正直香<lb/>
堪愈病沃以勤勞飲徳相歡撫心是荷前朝饗士徃典<lb/>
<pb n="KR3i0044_WYG_021-2b"/>
犒軍皆是循常非關特達顧惟何幸忽被殊私吳主禮<lb/>
賢方聞置茗晉臣愛客纔有分茶豈如澤被三軍仁加<lb/>
千乗以欣以忭感戴無階　─宋丁謂進新茶表─右件物<lb/>
産異金沙名非紫筍江邊地暖方呈彼茁之形闕下春<lb/>
寒已發其甘之味有以少為貴者焉敢韞而藏諸見謂<lb/>
新茶蓋遵舊例<lb/>
啓─增─宋楊萬里謝傅尚書惠茶啓─逺餉新茗當自擕大<lb/>
瓢走汲溪泉束澗底之散薪燃折脚之石鼎烹玉塵啜<lb/>
<pb n="KR3i0044_WYG_021-3a"/>
香乳以享天上故人之意媿無胸中之書傳但一味攪<lb/>
破茶園耳<lb/>
序─增─唐吕温三月三日茶宴序─三月三日上已禊飲之<lb/>
日也諸子議以茶酌而代焉廼撥花砌愛庭隂清風逐<lb/>
人日色留興卧借青靄坐攀香枝閒鶯近席而未飛紅<lb/>
蘂拂衣而不散廼命酌香沫浮素杯殷凝琥珀之色不<lb/>
令人醉微覺清思雖五雲仙漿無復加也　─皮日休茶<lb/>
中雜詠序─按周禮酒正之職辨四飲之物其三曰漿又<lb/>
<pb n="KR3i0044_WYG_021-3b"/>
漿人之職供王之六飲水漿醴凉醫酏入於酒府鄭司<lb/>
農云以水和酒也蓋當時人率以酒醴為飲謂乎六漿<lb/>
酒之醨者也何得姬公製爾雅云檟苦荼即不擷而飲<lb/>
之豈聖人之純於用乎亦草木之濟人取舍有時也自<lb/>
周以降及於國朝茶事竟陵子陸季疵言之詳矣然季<lb/>
疵以前稱茗飲者必渾以烹之與夫㵸蔬而啜者無異<lb/>
也季疵始為經三卷由是分其源制其具敎其造設其<lb/>
器命其煑飲之者除痟而去癘雖疾醫之不若也其為<lb/>
<pb n="KR3i0044_WYG_021-4a"/>
利也於人豈小哉余始得季疵書以為備矣後又獲其<lb/>
顧渚山記二篇其中多茶事後又太原温從雲武威段<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之各補茶事十數節並存於方册茶之事由周至今<lb/>
竟無纖遺矣昔晉杜育有荈賦季疵有茶歌余缺然於<lb/>
懐者謂有其具而不形於詩亦季疵之餘恨也遂為十<lb/>
詠寄天隨子─宋徽宗大觀茶論序─嘗謂首地而倒生<lb/>
所以供人求者其類不一穀粟之於饑絲枲之於寒雖<lb/>
庸人孺子皆知常須而日用不以時歲之舒廹而可以<lb/>
<pb n="KR3i0044_WYG_021-4b"/>
廢興也至若茶之為物擅甌閩之秀氣鍾山川之靈稟<lb/>
袪襟滌滯致清導和則非庸人孺子可得而知矣沖澹<lb/>
閒潔韻髙致静則非皇遽之時可得而好尚矣本朝之<lb/>
興歲修建溪之貢龍團鳯餅名冠天下而壑源之品亦<lb/>
自此而盛延及於今百廢俱舉海内晏然垂拱宻勿幸<lb/>
致無為縉紳之士韋布之流沐浴膏澤薫陶徳化以雅<lb/>
尚相推從事茗飲故近歲以來采擇之精製作之工品<lb/>
第之勝烹㸃之妙莫不咸造其極且物之興廢固自有<lb/>
<pb n="KR3i0044_WYG_021-5a"/>
時然亦係乎時之汙隆時或皇遽人懐勞瘁則向所謂<lb/>
常湏而日用猶且汲汲營求惟恐不獲飲茶何暇議哉<lb/>
世既累洽人恬物熈則常須而日用者固久厭飫狼籍<lb/>
而天下之士勵志清白競為閒暇修索之玩莫不碎玉<lb/>
鏘金啜英咀華較筐箧之精争鑒裁之别雖下士於此<lb/>
時不以蓄茶為羞可謂盛世之清尚也嗚呼至治之世<lb/>
豈惟人得以盡其材而草木之靈者亦得以盡其用矣<lb/>
偶因暇日研究精微所得之妙後人有不自知為利害<lb/>
<pb n="KR3i0044_WYG_021-5b"/>
者敘本末列於二十篇號曰茶論─蔡襄進茶録序─臣<lb/>
前因奏事伏蒙陛下諭臣先任福建轉運使日所進上<lb/>
品龍茶最為精好臣退念草木之微首辱陛下知鑒若<lb/>
處之得地則能盡其材昔陸羽茶經不第建安之品丁<lb/>
謂茶圖獨論採造之本至於烹試曾未聞有臣輙條數<lb/>
事簡而易眀勒成二篇名曰茶録伏惟清閑之晏或賜<lb/>
觀採臣不勝惶懼榮幸之至謹序─原─歐陽修龍茶録<lb/>
後序─茶為物之至精而小團又其精者録序所謂上品<lb/>
<pb n="KR3i0044_WYG_021-6a"/>
龍茶者是也蓋自君謨始造而歲貢焉仁宗尤所珍惜<lb/>
雖輔相之臣未嘗輙賜惟南郊大禮致齋之夕中書樞<lb/>
密院各四人共賜一餅宫人翦金為龍鳯花草貼其上<lb/>
兩府八家分割以歸不敢碾試相家藏以為寶時有佳<lb/>
客出而傳玩爾至嘉祐七年親享眀堂齋夕始人賜一<lb/>
餅余亦忝預至今蔵之余自以諫官供奉仗内至登二<lb/>
府二十餘年纔一獲賜因君謨著録輙附於後庻知小<lb/>
團自君謨始而可貴如此　─增─朱子安東溪試茶録序─<lb/>
<pb n="KR3i0044_WYG_021-6b"/>
隄首七閩山川特異峻極廻環勢絶如甌其陽多銀銅<lb/>
其隂孕鉛鐵厥土赤墳厥植惟茶㑹建而上羣峰益秀<lb/>
迎抱相向草木叢條水多黄金茶生其間氣味殊美豈<lb/>
非山川重複土地秀粹之氣鍾於是而物得以宜歟北<lb/>
苑西距建安之洄溪二十里而近東至東宮百里而遥<lb/>
過洄溪踰東宮則僅能成餅耳獨北苑連屬諸山者最<lb/>
勝北苑前枕溪流北渉數里茶皆氣弇然色濁味尤薄<lb/>
惡况其逺者乎亦猶橘過淮為枳也近蔡公作茶録亦<lb/>
<pb n="KR3i0044_WYG_021-7a"/>
云隔溪諸山雖及時加意製造色味皆重矣今北苑焙<lb/>
風氣亦殊先春朝隮常雨霽則霧露昬蒸晝午猶寒故<lb/>
茶宜之茶宜髙山之隂而喜日陽之早自北苑鳯山南<lb/>
直苦竹園頭東南屬張坑頭皆髙逺先陽處歲發常早<lb/>
芽極肥乳非民間所比次出壑源嶺髙土沃地茶味甲<lb/>
於諸焙丁謂亦云鳯山髙不百丈無危峰絶崦而岡阜<lb/>
環抱氣勢柔秀宜乎嘉植靈卉之所發也又以建安茶<lb/>
品甲於天下疑山川至靈之卉天地始和之氣盡此茶<lb/>
<pb n="KR3i0044_WYG_021-7b"/>
矣又論石乳出壑嶺斷崖缺石之間蓋草木之仙骨丁<lb/>
謂之記録建溪茶事詳備矣至於品載止云北苑壑源<lb/>
嶺及總記官私諸焙千三百三十六耳近蔡公亦云唯<lb/>
北苑鳯凰山連屬諸焙所産者味佳故四方以建茶為<lb/>
目皆曰北苑建人以近山所得故謂之壑源好者亦取<lb/>
壑源口南諸葉皆云彌珍絶傳致之間識者以色味品<lb/>
第反以壑源為疑今書所異者從二公紀土地勝絶之<lb/>
目具疏園隴百名之異香味精粗之别庻知茶於草木<lb/>
<pb n="KR3i0044_WYG_021-8a"/>
為靈最矣去畝歩之間别移其性又以佛嶺葉源沙溪<lb/>
附見以質二焙之美故曰東溪試茶録自東宮西溪南<lb/>
焙北苑皆不足品第今略而不論─黄儒品茶要録序─<lb/>
說者常怪陸羽茶經不第建安之品蓋前此茶事未甚<lb/>
興靈芽真笋徃徃委翳消腐而人不知惜自國初以來<lb/>
士大夫沐浴膏澤詠歌升平之日久矣夫身世灑落神<lb/>
觀沖淡惟兹茗飲為可喜園林亦相與摘英誇異制棬<lb/>
鬻新而趨時之好故殊異之品始得自出於蓁莽之間<lb/>
<pb n="KR3i0044_WYG_021-8b"/>
而其名遂冠天下借使陸羽復起閱其金餅味其雲腴<lb/>
當爽然自失矣因念草木之材一有負瓌偉詭特者未<lb/>
嘗不遇時而後興况於人乎然士大夫間為珍藏精試<lb/>
之具非尚雅好真未嘗輙出其好事者又常論其采制<lb/>
之出入器用之宜否較試之湯火圖於縑素傳玩於時<lb/>
獨未有補於賞鑒之眀耳蓋園民射利膏油其面色品<lb/>
味易辨而難詳予因閱收之暇為原采造之得失較試<lb/>
之低昂次為十說以中其病題曰品茶要録云　─葉清<lb/>
<pb n="KR3i0044_WYG_021-9a"/>
臣煮茶小品序─夫渭黍汾麻泉源之異稟江橘淮枳土<lb/>
地之或遷誠物類之有宜亦臭味之相感也若乃擷華<lb/>
掇秀多識草木之名激濁揚清能辨淄澠之品斯固好<lb/>
事之嘉尚博識之精鑒自非笑傲塵表逍遥林下樂追<lb/>
王濛之約不讓陸納之風其孰能與於此乎吳楚山谷<lb/>
間氣清地靈草木穎挺多孕茶荈為人採拾大率右於<lb/>
武夷者為白乳甲於吳興者為紫筍産禹穴者以天章<lb/>
顯茂錢塘者以徑山稀至於桐廬之巖雲衡之麓鴉山<lb/>
<pb n="KR3i0044_WYG_021-9b"/>
著於吳歙蒙頂傳於岷蜀角立差勝毛舉實繁然而天<lb/>
賦尤異性靡俗諳茍制非其妙烹失於術雖先雷而籯<lb/>
未雨而檐蒸焙以圖造作以經而泉不香水不甘㸑之<lb/>
揚之若淤若滓予少得温氏所著茶說嘗識其水泉之<lb/>
目有二十焉㑹西走巴峡經蝦蟇窟憩蕪城汲蜀崗井<lb/>
東遊故郡經揚子江留丹陽酌觀音泉過無錫㪺慧山<lb/>
水粉槍牙旗蘇蘭薪桂且鼎且缶以飲以歠莫不㵸氣<lb/>
滌慮蠲病析酲袪鄙恡之生心招神眀而達觀信乎物<lb/>
<pb n="KR3i0044_WYG_021-10a"/>
類之宜得臭味之所感幽人之佳尚前賢之精鑒不可<lb/>
及已噫紫華綠英均一水也皆忘情於庶彚或求伸於<lb/>
知己不然者叢薄之莽溝瀆之流亦奚以異哉逰鹿故<lb/>
宮依蓮盛府一命受職再期服勞而虎丘之觱沸松江<lb/>
之清泚復在在封畛居然挹注是嘗所得於鴻漸之目<lb/>
二十而七也昔酈元善於水經而未嘗知茶王肅癖於<lb/>
茗飲而言不及水表是二美吾無愧焉凡泉二十列於<lb/>
右幅且使盡神方之四兩遂成其功代酒限於七升無<lb/>
<pb n="KR3i0044_WYG_021-10b"/>
忘真賞云<lb/>
傳─原─宋蘇軾葉嘉傳─葉嘉閩人也其先處上谷曽祖茂<lb/>
先養髙不仕好游名山至武夷恱之遂家焉嘗曰吾植<lb/>
功種徳不為時採然遺香後世吾子孫必盛於中土當<lb/>
飲其惠矣茂先葬郝源子孫遂為郝源民至嘉少植節<lb/>
操或勸之業武曰吾當為天下英武之精一槍一旗豈<lb/>
吾事哉因而游見陸先生先生竒之為著其行録傳於<lb/>
世方漢帝嗜閱經史時建安人為謁者侍上上讀其行<lb/>
<pb n="KR3i0044_WYG_021-11a"/>
録而善之曰吾獨不得與此人同時哉曰臣邑人葉嘉<lb/>
風味恬淡清白可愛頗負其名有濟世之才雖羽知猶<lb/>
未詳也上驚勅建安太守召嘉給傳遣詣京師郡守始<lb/>
令採訪嘉所在命齎書示之嘉未就遣使臣督促郡守<lb/>
曰葉先生方閉門制作研味經史志圖挺立必不屑進<lb/>
未可促之親至山中為之勸駕始行登車遇相者揖之<lb/>
曰先生容質異常矯然有龍鳯之姿後當大貴嘉以皁<lb/>
囊上封事天子見之曰吾久飫卿名但未知其實耳我<lb/>
<pb n="KR3i0044_WYG_021-11b"/>
其試哉因顧謂侍臣曰視嘉容貌如鐵資質剛勁難以<lb/>
遽用必槌提頓挫之乃可遂以言恐嘉曰碪斧在前鼎<lb/>
鑊在後將以烹子子視之如何嘉勃然吐氣曰臣山藪<lb/>
猥士幸惟陛下採擇至此可以利主雖粉身碎骨臣不<lb/>
辭也上笑命以名曹處之又加樞要之務焉因誡小黄<lb/>
門監之有頃報曰嘉之所為猶若粗疎然上曰吾知其<lb/>
才苐以獨學未經師耳嘉為之屑屑就師頃刻就事已<lb/>
精熟矣上乃勅御史歐陽髙金紫光禄大夫鄭當時甘<lb/>
<pb n="KR3i0044_WYG_021-12a"/>
泉侯陳平三人與之同事歐陽嫉嘉初進有寵曰吾屬<lb/>
且為之下矣計欲傾之㑹天子御延英促召四人歐但<lb/>
熱中而已當時以足擊嘉而平亦以口侵凌之嘉雖見<lb/>
侮為之起立顔色不變歐陽悔曰陛下以葉嘉見托吾<lb/>
輩亦不可忽之也因同見帝陽稱嘉美而隂以輕浮訿<lb/>
之嘉亦訴於上上為責歐陽憐嘉視其顔色久之曰葉<lb/>
嘉真清白之士也其氣飄然若浮雲矣遂引而宴之少<lb/>
選間上鼓舌欣然曰始吾見嘉未甚好也久味之殊令<lb/>
<pb n="KR3i0044_WYG_021-12b"/>
人愛朕之精魄不覺灑然而醒書曰啓乃心沃朕心嘉<lb/>
之謂也於是封嘉為鉅合侯位尚書曰尚書朕喉舌之<lb/>
任也由是寵愛日加朝廷賓客遇㑹宴享未始不推於<lb/>
嘉上日引對至於再三後因侍宴苑中上飲踰度嘉輙<lb/>
苦諫上不恱曰卿司朕喉舌而以苦辭逆我我豈堪哉<lb/>
遂唾之命左右仆於地嘉正色曰陛下必欲甘辭利口<lb/>
然後愛耶臣言雖苦久則有效陛下亦嘗試之豈不知<lb/>
乎上顧左右曰始吾言嘉剛勁難用今果見矣因含容<lb/>
<pb n="KR3i0044_WYG_021-13a"/>
之然亦以是疎嘉嘉既不得志退去閩中既而曰吾末<lb/>
如之何也已矣上以不見嘉月餘勞於萬幾神薾思困<lb/>
頗思嘉因命召至喜甚以手撫嘉曰吾渇見卿久也遂<lb/>
恩遇如故上方欲以兵革為事而大司農奏計國用不<lb/>
足上深患之以問嘉嘉為進三策其一曰𣙜天下之利<lb/>
山海之資一切籍於縣官行之一年財用豐贍上大恱<lb/>
兵興有功而還上利其財故𣙜法不罷管山海之利自<lb/>
嘉始也居一年嘉告老上曰鉅合侯其忠可謂盡矣遂<lb/>
<pb n="KR3i0044_WYG_021-13b"/>
得爵其子又令郡守擇其宗支之良者每歲貢焉嘉子<lb/>
二人長曰摶有父風襲爵次曰挺抱黄白之術比於摶<lb/>
其志尤淡泊也嘗散其資拯鄉閭之困人皆徳之故鄉<lb/>
人以春伐鼓大㑹山中求之以為常贊曰今葉氏散居<lb/>
天下皆不喜城邑惟樂山居氏於閩中者蓋嘉之苗裔<lb/>
也天下葉氏雖夥然風味徳馨為世所貴皆不及閩閩<lb/>
之居者又多而郝源之族為甲嘉以布衣遇天子爵徹<lb/>
侯位八座可謂榮矣然其正色苦諫竭力許國不為身<lb/>
<pb n="KR3i0044_WYG_021-14a"/>
計蓋有以取之夫先王用於國有節取於民有制至於<lb/>
山林川澤之利一切與民嘉為策以𣙜之雖救一時之<lb/>
急非先王之舉也君子譏之或云管山海之利始於鹽<lb/>
鐵丞孔僅桑𢎞羊之謀也嘉之策未行於時至唐趙贊<lb/>
始舉而用之<lb/>
記─增─宋唐庚鬭茶記─政和二年三月壬戌二三君子相<lb/>
與鬬茶於寄傲齋予為取龍塘水烹之而第其品以某<lb/>
為上某次之某閩人其所賫宜尤髙而又次之然大較<lb/>
<pb n="KR3i0044_WYG_021-14b"/>
皆精絶蓋嘗以為天下之物有宜得而不得不宜得而<lb/>
得之者富貴有力之人或有所不能致而貧賤窮厄流<lb/>
離遷徙之中或偶然獲焉所謂尺有所短寸有所長良<lb/>
不虛也唐相李衛公好飲惠山泉置驛傳送不逺數千<lb/>
里而近世歐陽少師作龍茶録序稱嘉祐七年親享眀<lb/>
堂致齋之夕始以小團分賜二府人給一餅不敢碾試<lb/>
至今藏之時熈寧元年也吾聞茶不問團銙要之貴新<lb/>
水不問江井要之貴活千里致水真偽固不可知就令<lb/>
<pb n="KR3i0044_WYG_021-15a"/>
識真已非活水自嘉祐七年壬寅至熈寧元年戊申首<lb/>
尾七年更閱三朝而賜茶猶在此豈復有茶也哉今吾<lb/>
提瓶支龍塘無數十歩此水宜茶昔人以為不減清逺<lb/>
峡而海道趨建安不數日可至故每歲新茶不過三月<lb/>
至矣罪戾之餘上寛不誅得與諸公從容談笑於此汲<lb/>
泉煑茗取一時之適雖在田野孰與烹數千里之泉澆<lb/>
七年之賜茗也哉此非我君之力歟夫耕鑿食息終日<lb/>
蒙福而不知為之者直愚民耳豈我輩謂耶是宜有所<lb/>
<pb n="KR3i0044_WYG_021-15b"/>
紀述以無忘在上者之澤云─元楊維楨煮茶夢記─鐵<lb/>
龍道人卧石牀移二更月微眀及紙帳梅影亦及半窓<lb/>
鶴孤立不鳴命小芸童汲白蓮泉燃槁湘竹授以凌霄<lb/>
芽為飲供道人乃逰心太虛雍雍凉凉若鴻濛若皇芒<lb/>
㑹天地之未生適隂陽之若亡恍兮不知入夢遂坐清<lb/>
真銀暉之堂堂上香雲簾拂地中著紫桂榻緑璚几看<lb/>
太初易一集集内悉星斗文煥曄爚熠金流玉錯莫列<lb/>
爻畫若煙雲日月交麗乎中天歘玉露凉月冷如氷入<lb/>
<pb n="KR3i0044_WYG_021-16a"/>
齒者易刻因作太虛吟吟曰道無形兮兆無聲妙無心<lb/>
兮一以貞百象斯融兮太虛以清歌已光飇起林末激<lb/>
華氛郁郁霏霏絢爛淫艶乃有扈緑衣若仙子者從容<lb/>
來謁云名淡香小字緑花乃捧太𤣥杯酌太清神眀之<lb/>
醴以夀予侑以詞曰心不行神不行無為而萬化清夀<lb/>
畢紓徐而退復令小玉環侍筆牘遂書歌遺之曰道可<lb/>
受兮不可傳天無形兮四時以言妙乎天兮天之先天<lb/>
天之先復何仙移間白雲微消緑衣化煙月反眀予内<lb/>
<pb n="KR3i0044_WYG_021-16b"/>
間予亦寤矣遂㝠神合𤣥月光尚隱隐於梅花間小芸<lb/>
呼曰凌霄芽熟矣<lb/>
賦─增─晉杜育荈賦─靈山維嶽竒産所鍾厥生荈草彌谷<lb/>
被岡承豐壤之滋潤受甘霖之霄降月惟初秋農功少<lb/>
休結偶同旅是采是求水則氓方之注挹彼清流器澤<lb/>
陶簡出自東隅酌之以匏取式公劉惟兹初成沫沈華<lb/>
浮煥如積雪曄若春敷　─唐顧况茶賦─稽天地之不平<lb/>
兮蘭何為兮早秀菊何為兮遲榮皇天既孕此靈物兮<lb/>
<pb n="KR3i0044_WYG_021-17a"/>
厚地復糅之而萌惜下國之偏多嗟上林之不志如羅<lb/>
玳筵展瑶席凝藻思開靈液賜名臣留上客谷鶯囀宮<lb/>
女嚬泛濃華潄芳津出恒品先衆珍君門九重聖夀萬<lb/>
春此茶上逹於天子也滋飯蔬之精素攻肉食之羶膩<lb/>
發當暑之清吟滌通宵之昬寐杏樹桃花之深洞竹林<lb/>
草堂之古寺乗槎海上來飛錫雲中至此茶下被於幽<lb/>
人也雅曰不知我者謂我何求可憐翠澗隂中有泉流<lb/>
舒鐵如金之鼎越泥似玉之甌輕煙細珠靄然浮爽氣<lb/>
<pb n="KR3i0044_WYG_021-17b"/>
淡淡風雨秋夢裏還錢懐中贈橘雖神祕而焉求　─宋<lb/>
吳淑茶賦─夫其滌煩療渇換骨輕身茶荈之利其功若<lb/>
神則有渠江薄片西山白露雲垂緑脚香浮碧乳挹此<lb/>
霜華却兹煩暑清文既傳於杜育精思亦聞於陸羽若<lb/>
夫擷此臯盧烹兹苦荼桐君之録尤重仙人之掌難踰<lb/>
豫章之嘉甘露王肅之貪酪奴待槍旗而採摘對鼎䥶<lb/>
以吹噓則有療彼斛瘕困兹水厄擢彼隂林得於爛石<lb/>
先火而造乗雷以摘吳主之憂韋曜先沐殊恩陸納之<lb/>
<pb n="KR3i0044_WYG_021-18a"/>
待謝安誠彰儉徳别有産於玉壘造彼金沙三等為號<lb/>
五出成花早春之來賔化横紋之出陽坡復聞灉湖含<lb/>
膏之作龍安騎火之名柏巖兮鶴嶺鳩坑兮鳯亭嘉雀<lb/>
舌之纎嫩翫蟬翼之輕盈冬芽早秀麥顆先成或重西<lb/>
園之價或侔團月之形並眀目而益思豈瘠氣而侵精<lb/>
又有蜀岡牛嶺洪雅烏程碧澗紀號紫筍為稱陟仙厓<lb/>
而花墜服丹丘而翼生至於飛自獄中煎於竹裏効在<lb/>
不眠功存恱志或言詩為報或以錢見遺復云葉如梔<lb/>
<pb n="KR3i0044_WYG_021-18b"/>
子花若薔薇輕飇浮雲之美霜笴竹籜之差唯芳茗之<lb/>
為用蓋飲食之所資─梅堯臣南有嘉茗賦─南有山原<lb/>
兮不鑿不營乃産嘉茗兮囂此衆氓土膏脉動兮雷始<lb/>
發聲萬木之氣未通兮此已吐乎纎萌一之日雀舌露<lb/>
掇而製之以奉乎王庭二之日烏喙長擷而焙之以備<lb/>
乎公卿三之日槍旗聳搴而炕之將求乎利嬴四之日<lb/>
嫩莖茂團而範之來充乎賦征當此時也女廢蠶織男<lb/>
廢農耕夜不得息晝不得停取之由一葉而至一掬輸<lb/>
<pb n="KR3i0044_WYG_021-19a"/>
之若百谷之赴巨溟華夷蠻貊固日飲而無厭富貴貧<lb/>
賤不時啜而不寧所以小民冒險而競鬻孰謂峻法之<lb/>
與嚴刑嗚呼古者聖人為之絲枲絺綌而民始衣播之<lb/>
禾麰菽粟而民不饑畜之牛羊犬豕而甘脆不遺調之<lb/>
辛酸醎苦而五味適宜造之酒醴而讌饗之樹之果蔬<lb/>
而薦羞之於兹可謂備矣何彼茗無一勝焉而競進於<lb/>
今之時抑非近世之人體惰不勤飽食粱肉坐以生疾<lb/>
藉以靈荈而消腑胃之宿陳若然則斯茗也不得不謂<lb/>
<pb n="KR3i0044_WYG_021-19b"/>
之無益於爾身無功於爾民也哉─原─黄庭堅煎茶賦─<lb/>
洶洶乎如澗松之發清吹皓皓乎如春空之行白雲賓<lb/>
主欲眠而同味水茗相投而不渾苦口利病觧膠滌昬<lb/>
未嘗一日不放箸而策茗椀之勲者也予嘗為嗣直㵸<lb/>
茗因録其滌煩破睡之功為之甲乙建谿如割䨇井如<lb/>
<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>日注如㔢其餘苦則辛螫甘則底滯嘔酸寒胃令人<lb/>
失睡亦未足與議或曰無甚髙論敢問其次涪翁曰味<lb/>
江之羅山嚴道之蒙頂黔陽之都濡髙洙瀘川之納溪<lb/>
<pb n="KR3i0044_WYG_021-20a"/>
梅嶺夷陵之壓磚臨卬之火井不得已而去於三則六<lb/>
者亦可以酌兎褐之甌㵸魚眼之鼎者也或者又曰寒<lb/>
中瘠氣莫甚於茶或濟之鹽勾賊破家滑竅走水又况<lb/>
雞蘇之與胡麻涪翁於是酌岐雷之醪醴參伊聖之湯<lb/>
液斮附子如博投以熬葛仙之堊去藙而用鹽去橘而<lb/>
用薑不奪茗味而佐以草石之良所以固太倉而堅作<lb/>
彊於是有胡桃松實菴摩鴨脚勃賀蘼蕪水蘇甘蘜既<lb/>
加臭味亦厚賔客前四後四各用其一少則美多則惡<lb/>
<pb n="KR3i0044_WYG_021-20b"/>
發揮其精神又益於咀嚼蓋大匠無可棄之材太平非<lb/>
一士之畧厥初貪味雋永速化湯餅乃至中夜不眠耿<lb/>
耿既作温劑殊可屢歃如以六經濟三尺法雖有除治<lb/>
與人安樂賔至則煎去則就榻不逰軒后之華胥則化<lb/>
莊周之蝴蝶<lb/>
四言古詩─原─眀陳繼儒試茶─綺隂攢蓋靈草試竒竹爐<lb/>
幽討松火怒飛水交以淡茗戰而肥緑香滿路永日忘<lb/>
歸<lb/>
<pb n="KR3i0044_WYG_021-21a"/>
五言古詩─増─唐李白答族姪僧中孚贈玉泉仙人掌茶<lb/>
并序─余聞荆州玉泉寺近清溪諸山山洞徃徃有乳窟<lb/>
窟中多玉泉交流其中有白蝙蝠大如鴉按仙經蝙蝠<lb/>
一名仙䑕千歲之後體白如雪栖則倒懸蓋飲乳水而<lb/>
長生也其水邊處處有茗草羅生枝葉如碧玉唯玉泉<lb/>
真公常采而飲之年八十餘歲顔色如桃花而此茗清<lb/>
香滑熟異於他者所以能還童振枯扶人夀也余逰金<lb/>
陵見宗僧中孚示余茶數十片拳然重疊其狀如手號<lb/>
<pb n="KR3i0044_WYG_021-21b"/>
為仙人掌茶蓋新出乎玉泉之山曠古未覿因持之見<lb/>
遺兼贈詩要余答之遂有此作後有髙僧大隐知仙人<lb/>
掌茶發乎中孚禪子及青蓮居士李白也嘗聞玉泉山<lb/>
山洞多乳窟仙鼠如白鴉倒懸清溪月茗生此中石玉<lb/>
泉流不歇根柯灑芳津採服潤肌骨叢老卷緑葉枝枝<lb/>
相接連曝成仙人掌似拍洪厓肩舉世未見之其名定<lb/>
誰傳宗英乃禪伯投贈有佳篇清鏡燭無鹽顧慙西子<lb/>
姸朝坐有餘興長吟播諸天　─韋應物喜園中茶生─潔<lb/>
<pb n="KR3i0044_WYG_021-22a"/>
性不可汚為飲滌塵煩此物信靈味本自出山原聊因<lb/>
理郡餘率爾植荒園喜隨衆草長得與幽人言　─栁宗<lb/>
元巽上人以竹間自採新茶見贈酬之以詩─芳叢翳湘<lb/>
竹零露凝清華復見雪山客晨朝掇靈芽蒸煙俯石瀨<lb/>
咫尺凌丹崖圎方麗竒色圭璧無纎瑕呼兒㸑金鼎餘<lb/>
馥延幽遐滌慮發真照還原蕩昬邪猶同甘露飯佛事<lb/>
薫毗耶咄此蓬瀛侶無乃貴流霞　─孟郊慿周况先輩<lb/>
於朝賢乞茶─道意勿乏味心緒病無悰蒙茗玉花盡越<lb/>
<pb n="KR3i0044_WYG_021-22b"/>
甌荷葉空錦水有鮮色蜀山饒芳叢雲根纔翦緑印縫<lb/>
已霏紅曽向貴人得最將詩叟同幸為乞寄來救此病<lb/>
劣躬　─劉言史與孟郊洛北野泉上煎茶─粉細越筍芽<lb/>
野煎寒溪濵恐乖靈草性觴事皆手親敲石取鮮火撇<lb/>
泉避腥鱗熒熒㸑風鐺拾得墜巢薪潔色既爽别浮氲<lb/>
亦殷勤以兹委曲静求得正味真宛如摘山時自啜指<lb/>
下春湘瓷泛輕花滌盡昬渇神此逰惬醒趣可以話髙<lb/>
人　─白居易睡後茶興憶楊同州─昨晚飲太多嵬峩連<lb/>
<pb n="KR3i0044_WYG_021-23a"/>
宵醉今朝餐又飽爛熳移時睡睡足摩挲眼眼前無一<lb/>
事信脚繞池行偶然得幽致婆娑緑隂樹斑駁青苔地<lb/>
此處置䋲牀傍邉洗茶器白瓷甌甚潔紅爐炭方熾沫<lb/>
下麴塵香花浮魚眼沸盛來有佳色嚥罷餘芳氣不見<lb/>
楊慕巢誰人知此味　─李羣玉龍山人惠石廩茶─客有<lb/>
衡岳隱遺予石廪茶自云凌煙露採掇春山芽珪璧相<lb/>
壓疊積芳莫能加碾成黄金粉輕嫩如松花紅爐㸑霜<lb/>
枝越兒斟丹華灘聲起魚眼滿鼎漂清霞凝澄坐曉燈<lb/>
<pb n="KR3i0044_WYG_021-23b"/>
痛眼如蒙紗─甌拂昬寐襟鬲開煩挐顧渚與方山誰<lb/>
人留品差持甌黙吟詠揺膝空咨嗟　─皮日休茶塢─閒<lb/>
尋堯氏山遂入深深塢種荈已成園栽葭寧計畝石窪<lb/>
泉似掬巖罅雲如縷好是夏初時白花滿煙雨　─茶人─<lb/>
生於顧渚山老在漫石塢語氣為茶荈衣香是煙霧庭<lb/>
從<graphic n="KR2830" url="https://raw.githubusercontent.com/kanripo/KR-Gaiji/master/images/KR2830.png" mimeType="image/png"/>子遮果任獳師虜日晚相笑歸腰間佩輕簍　─茶<lb/>
笋─褎然三五寸生必依巖洞寒恐結紅鉛暖疑銷紫汞<lb/>
圎如玉軸光脆似瓊英凍每為遇之疎南山挂幽夢<lb/>
<pb n="KR3i0044_WYG_021-24a"/>
茶籝─筤篣曉攜去驀箇山桑塢開時送紫茗負處沾清<lb/>
露歇把傍雲泉歸將挂煙樹滿此是生涯黄金何足數<lb/>
　─茶舍─陽崖枕白屋幾口嬉嬉活棚上汲紅泉焙前蒸<lb/>
紫蕨乃翁研茗後中婦拍茶歇相向掩柴扉清香滿山<lb/>
月　─茶竈─南山茶事動竈起巖根傍水煑石髪氣薪然<lb/>
杉脂香青瓊蒸後凝緑髓炊來光如何重辛苦一一輸<lb/>
膏粱　─茶焙─鑿彼碧巖下恰應深二尺泥易帶雲根燒<lb/>
難礙石脉初能燥金餅漸見乾瓊液九里共杉林相望<lb/>
<pb n="KR3i0044_WYG_021-24b"/>
在山側　─茶鼎─龍舒有良匠鑄此佳樣成立作菌蠢勢<lb/>
煎為潺湲聲草堂暮雲隂松窓殘雪眀此時勺複茗野<lb/>
語知逾清　─茶甌─邢客與越人皆能造兹器圎似月魂<lb/>
堕輕如雲魄起棗花勢旋眼蘋沫香沾齒松下時一看<lb/>
支公亦如此　─煑茶─香泉一合乳煎作連珠沸時看蟹<lb/>
目濺乍見魚鱗起聲疑松帶雨餑恐煙生翠儻把瀝中<lb/>
山必無千日醉　─陸龜蒙茶塢茗地曲隈回野行多繚<lb/>
繞向陽就中密背澗差還少遥盤雲髻慢亂簇香篝小<lb/>
<pb n="KR3i0044_WYG_021-25a"/>
何處好幽期滿巖春露曉　─茶人─天賦識靈草自然鍾<lb/>
野姿閒來北山下似與東風期雨後探芳去雲間幽路<lb/>
危唯應報春鳥得共斯人知　─茶笋─所孕和氣深時抽<lb/>
玉笤短輕煙漸結華嫩蘂初成管尋來青靄曙欲去紅<lb/>
雲暖秀色自難逢傾筐不曽滿　─茶籝─金刀劈翠筠織<lb/>
似波紋斜製作自野老攜持伴山娃昨日鬬煙粒今朝<lb/>
貯緑華争歌調笑曲日暮方還家　─茶舍─旋取山上材<lb/>
架為山下屋門因水勢斜壁任巖隈曲朝隨鳥俱散暮<lb/>
<pb n="KR3i0044_WYG_021-25b"/>
與雲同宿不憚採掇勞祇憂官未足　─茶竈─無突抱輕<lb/>
嵐有煙映初旭盈鍋玉泉沸滿甑雲芽熟竒香襲春桂<lb/>
嫩色凌秋菊煬者若吾徒年年看不足　─茶焙─左右𢷬<lb/>
凝膏朝昬布煙縷方圎隨樣拍次第依層取山謡縱髙<lb/>
下火候還文武見說焙前人時時炙花脯　─茶鼎─新泉<lb/>
氣味良古鐵形狀醜那堪風雪夜更值煙霞友曽過赬<lb/>
石下又住清溪口且共薦臯盧何勞傾斗酒　─茶甌─昔<lb/>
人謝塸埞徒為妍詞飾豈如圭璧姿又有煙嵐色光參<lb/>
<pb n="KR3i0044_WYG_021-26a"/>
筠席上韻雅金罍側直使于闐君從來未嘗識　─煑茶<lb/>
閒來松間坐看煑松上雪時於浪花裏併下藍英末傾<lb/>
餘精爽健忽似氛埃滅不合别觀書但宜窺玉札　─宋<lb/>
梅堯臣答建州沈屯田寄新茶─春芽研白膏夜火焙紫<lb/>
餅價與黄金齊包開青篛整碾為玉色塵逺及蘆底井<lb/>
一啜同醉翁思君聊引領─王仲儀寄鬬茶─白乳葉家<lb/>
春銖兩直錢萬資之石泉味特以陽芽嫩宜言難購多<lb/>
串片大可寸謬為識别人予生固無恨　─答宣城張主<lb/>
<pb n="KR3i0044_WYG_021-26b"/>
簿遺鴉山茶次其韻─昔觀唐人詩茶韻鴉山嘉鴉銜茶<lb/>
子生遂同山名鴉重以初槍旗采之穿煙霞江南雖盛<lb/>
産處處無此茶纖嫩如雀舌煎烹比露芽競收青篛焙<lb/>
不重漉酒紗顧渚亦頗近蒙頂來以遐䨇井鷹掇爪建<lb/>
溪春剝葩日鑄㺯香美天目猶稻麻吳人與越人各各<lb/>
相鬬夸傳買費金帛愛貪無夷華甘苦不一致精麤還<lb/>
有差至珍非貴多為贈勿言些如何煩縣僚忽遺及我<lb/>
家雪貯䨇砂罌詩琢無玉瑕文字搜怪竒難於抱長虵<lb/>
<pb n="KR3i0044_WYG_021-27a"/>
眀珠滿紙上剰畜不為奢玩久手生胝窺久眼生花嘗<lb/>
聞茗消肉應亦可破瘕飲啜氣覺清賞重歎復嗟歎嗟<lb/>
既不足吟誦又豈加我今實强為君莫笑我耶　─李仲<lb/>
求寄建溪洪井茶七品云愈少愈佳未知嘗何如耳因<lb/>
條而答之─忽有西山使始遺七品茶末品無水暈六品<lb/>
無沉柤五品散雲脚四品浮粟花三品若瓊乳二品罕<lb/>
所加絶品不可議甘香焉等差一日嘗一甌六腑無昬<lb/>
邪夜枕不得寐月樹聞嗁鴉憂來唯覺衰可驗唯齒牙<lb/>
<pb n="KR3i0044_WYG_021-27b"/>
動揺有三四妨咀連左車髮亦足驚竦疎疎㸃霜華乃<lb/>
思平生逰但恨江路賒安得一見之煑泉相與誇　─呂<lb/>
晉叔遺新茶─四葉及王游共家原坂嶺歲摘建溪春争<lb/>
先取晴景大窠有壯液所發必竒穎一朝團焙成價與<lb/>
黄金逞呂侯得鄉人分贈我已幸其贈幾何多六色十<lb/>
五餅每餅包青篛紅籤纒素檾屑之雲雪輕啜已神魂<lb/>
惺㑹待嘉客來侑談當晝永─蔡襄北苑─蒼山走千里<lb/>
斗落分兩騎靈泉出地清嘉卉得天味入門脫世氛官<lb/>
<pb n="KR3i0044_WYG_021-28a"/>
曹真傲吏　─茶壠─造化曾無私亦有意所嘉夜雨作春<lb/>
力朝雲䕶日車千萬碧玉枝戢戢抽靈芽　─採茶─春衫<lb/>
逐紅旗散入青林下隂崖喜先至新苗漸盈把競攜筠<lb/>
籠歸更帶山雲瀉　─造茶─糜玉寸隂間摶金新範裏規<lb/>
呈月正圎勢動龍初起出焙香花全争誇火候是　─試<lb/>
茶─兎毫紫甌新蟹眼清泉煑雪凍作成花雲閑未垂蘂<lb/>
願爾池中波去作人間雨─原─蘇軾種茶─松間旅生茶<lb/>
已與松俱痩茨棘尚未容蒙翳争交構天公所遺棄百<lb/>
<pb n="KR3i0044_WYG_021-28b"/>
歲仍稚幼紫筍雖不長孤根乃獨夀移栽白鶴嶺土輭<lb/>
春雨後彌旬得連隂似許晚遂茂能忘流轉苦戢戢出<lb/>
鳥咮未任供臼磨且可資摘嗅千團輸大官百餅衒私<lb/>
鬬何如此一啜有味出吾囿─增─蘇軾游惠山─敲火發<lb/>
山泉烹茶避林樾眀窓傾紫盞色味兩竒絶吾生眠食<lb/>
耳一飽萬想滅頗笑玉川子飢弄三百月豈如山中人<lb/>
睡起山花發一甌誰與共門外無來轍　─問大冶長老<lb/>
乞桃花茶栽東坡─周詩記苦荼茗飲出近世初縁厭粱<lb/>
<pb n="KR3i0044_WYG_021-29a"/>
肉假此雪昬滯嗟我五畆園桑麥苦蒙翳不令寸地閒<lb/>
更乞茶子藝饑寒未知免已作太飽計庶將通有無農<lb/>
末不相戾春來凍地裂紫笋森已銳牛羊煩呵叱筐筥<lb/>
未敢睨江南老道人齒髮日夜逝他年雪堂品尚記桃<lb/>
花裔─寄周安孺茶─大哉天宇内植物知幾族靈品獨<lb/>
標竒迥超凡草木名從姬旦始漸播桐君録賦詠誰最<lb/>
先厥傳惟杜育唐人未知好論著始於陸常李亦清流<lb/>
當年慕髙躅遂使天下士嗜此偶於俗豈但中土珍兼<lb/>
<pb n="KR3i0044_WYG_021-29b"/>
之異邦鬻鹿門有佳士博覽無不矚邂逅天隨翁篇章<lb/>
互賡續開園頤山下屏迹松江曲有興即揮毫燦然存<lb/>
簡牘伊余素寡愛嗜好本不篤粤自少年時低回客京<lb/>
轂雖非曵裾者庇䕃或華屋頗見綺紈中齒牙厭粱肉<lb/>
小龍得屢試糞土視珠玉團鳯與葵花碔砆雜魚目貴<lb/>
人自矜惜捧玩且緘櫝未數日注卑定知䨇井辱於兹<lb/>
自研討至味識五六自爾入江湖尋僧訪幽獨髙人固<lb/>
多暇探究亦頗熟聞道早春時攜籯赴初旭驚雷未破<lb/>
<pb n="KR3i0044_WYG_021-30a"/>
蕾采采不盈掬旋洗玉泉蒸芳馨豈停宿湏臾布輕縷<lb/>
火候謹盈縮不憚頃間勞經時廢藏蓄髹筒浄無染箬<lb/>
籠勻且複苦畏梅潤侵暖湏人氣燠有如剛耿性不受<lb/>
纎芥觸又若廉夫心難將微穢凟晴天敞虛府石碾破<lb/>
輕緑永日遇閒賓乳泉發新馥香濃奪蘭露色嫩欺秋<lb/>
菊閩俗競傳誇豐腴面如粥自云葉家白頗勝中山醁<lb/>
好是一杯深午窓春睡足清風擊兩腋去欲凌鴻鵠嗟<lb/>
我樂何深水經亦屢讀子咤中泠泉次乃康王谷䗫培<lb/>
<pb n="KR3i0044_WYG_021-30b"/>
頃曽嘗瓶罌走僮僕如今老且懶細事百不欲美惡兩<lb/>
俱忘誰能强追逐薑鹽拌白土稍稍從吾蜀尚欲外形<lb/>
體安能狥心腹由來薄滋味日飯止脫粟外慕既已矣<lb/>
胡為此羇束昨日散幽歩偶上天峰麓山圃正春風蒙<lb/>
茸萬旗簇呼兒為佳客采製聊亦復地僻誰我從包藏<lb/>
置厨簏何嘗較優劣但喜破睡速况此夏日長人間正<lb/>
炎毒幽人無一事午飯飽蔬菽困卧北窓風風微動窓<lb/>
竹乳甌十分滿人世真局促意爽飄欲仙頭輕快如沐<lb/>
<pb n="KR3i0044_WYG_021-31a"/>
昔人固多癖我癖良可贖為問劉伯倫胡然枕糟麴<lb/>
秦觀茶─茶實嘉木英其香乃天育芳不愧杜蘅清堪揜<lb/>
椒菊上客集堂葵圎月探奩盝玉鼎注漫流金碾響丈<lb/>
竹侵尋發美鬯旖旎生乳粟經時不銷歇衣袂帶紛郁<lb/>
幸蒙巾笥藏苦厭龍蘭續願君斥異類使我全芬馥<lb/>
茶臼─幽人躭茗飲刳木事𢷬撞巧制合臼形雅音伴柷<lb/>
椌虛室困亭午松然眀鼎窓呼奴碎圎月搔首聞錚鏦<lb/>
茶仙賴君得睡魔資爾降所宜玉兎𢷬不必力士扛願<lb/>
<pb n="KR3i0044_WYG_021-31b"/>
偕黄金碾自比白玉缸彼美制作妙俗物難與䨇　─晁<lb/>
補之次韻蘇翰林五日揚州石塔寺烹茶─唐來木蘭寺<lb/>
遺跡今未滅僧鐘嘲飰後語出饑客舌今公食方丈玉<lb/>
茗攄噫噎當今卧江湖不泣逐臣玦中和似此茗受水<lb/>
不易節輕塵散羅麴亂乳發甌雪佳辰雜蘭艾共弔楚<lb/>
纍潔老謙三昧手心得非口訣誰知此間妙我欲希超<lb/>
絶持誇淮北士湯餅供朝啜─孫覿飲修仁茶─煙雲吐<lb/>
長崖風雨暗古縣竹輿赬兩肩弛擔息微倦茗飲初一<lb/>
<pb n="KR3i0044_WYG_021-32a"/>
　嘗老父有芹獻幽姿絶媚嫵著齒得瞑眩昬昬嗜睡翁<lb/>
　喚起風灑面亦有不平心盡從毛孔散　─陸游夜汲井<lb/>
　水煮茶─病起罷觀書袖手清夜永四鄰悄無語燈火正<lb/>
　淒冷山童亦睡熟汲水自煎茗鏘然轆轤聲百尺鳴古<lb/>
　井肺腑凜清寒毛骨亦蘇省歸來月滿廊惜蹋疎梅影<lb/>
　─眀髙啓茶軒─摘芳試新泉手滌林下器一榻鬢絲傍<lb/>
　輕煙散遥吹不用醒吟魂幽人自無睡<lb/>
　<lb/>
<pb n="KR3i0044_WYG_021-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋廣羣芳譜卷十九<lb/>
</p>
<p>
</p>
  </div>
</body>
</text>
</TEI>
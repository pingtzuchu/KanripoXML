<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_064-1a"/>
　欽定四庫全書<lb/>
御定佩文齋廣羣芳譜卷六十二<lb/>
　　　果譜<lb/>
　　　　荔支三<lb/>
　集藻─五言古詩─增─梁劉霽荔支─叔師貴其珍武仲稱斯<lb/>
　美良由自逺致含滋不留齒　─宋梅堯臣和答韓奉禮<lb/>
　餉荔支韓盛人所希四海餽名物韓復未疎予分珍曾<lb/>
　不一莆陽荔子乾皺殻紅釘宻存甘尚可嘉夲味固已<lb/>
<pb n="KR3i0044_WYG_064-1b"/>
　失遥思海樹繁帶露摘初日安得穆王駿能置萬里疾<lb/>
　　─原─劉攽荔支─南州積炎徳嘉樹凌冬綠薰風海上来<lb/>
　丹荔迎夏熟煌煌錦繡林亭亭翡翠屋鵠頭爛晨霞天<lb/>
　酒瑩寒玊流聲感華夏採掇如不足開元百馬死漢堠<lb/>
　五里促君王玊食間此薦知不辱迨今糟粕餘猶足驚<lb/>
　凡目憶初成上林四方㑹竒木使臣得安榴天馬来苜<lb/>
　蓿擢身自幽遐託地幸滲漉我欲咎真宰喟兹限荒服<lb/>
　將非名實雄百果為羞縮區區化工意聊爾存衆族<lb/>
<pb n="KR3i0044_WYG_064-2a"/>
增─文同謝任瀘州師中寄荔支有客来山中云附瀘南<lb/>
信開門得君書歡喜失鄙吝筠籨包荔子四角俱封印<lb/>
童稚瞥聞之羣来立如陣競言此佳果生眼不識認相<lb/>
煎求拆觀顆顆紅且潤衆手攫之去爭奪逓追趂貪多<lb/>
乃為得廉恥曾不論喧閙俄頃間咀嚼一時盡空餘皮<lb/>
與核狼籍入煨燼　─鄧肅看荔支─荔子有佳品乃在府<lb/>
城東我来方秀發紅雲幾萬重遥知香味色已具碎花<lb/>
中凭欄一念足不食意自充人世如夢耳當體色即空<lb/>
<pb n="KR3i0044_WYG_064-2b"/>
謂是為真實便可侑千鍾謂是為非實真飽亦何從虛<lb/>
實兩無有樓髙雨濛濛　─元林士敏詠宋家香荔支─江<lb/>
南有嘉植託根在庭除扶持王母力珍重端眀書君家<lb/>
忠孝門餘澤尚沾濡子孫貴封植慎勿忘厥初　─明沐<lb/>
璘咏晉安荔支─建水夫何如厥土早而熱蠻花開佛桑<lb/>
候禽罷鶗鴂莽雲覆溟濛梅雨滋霠翳接地茂緗枝遮<lb/>
空舒黛葉翠葆霞焜煌錦幄風掀掲香麝忌經過飛鶹<lb/>
防盗竊勁雛赤膚脫肥奢瓊瓤凸明璫怪可餐冰丸訝<lb/>
<pb n="KR3i0044_WYG_064-3a"/>
許嚙真珠堆緑雲玳瑁垂綵纈鳳爪天下竒龍牙衆中<lb/>
傑飽食慚素餐長吟望林樾　─林垐饋髙宗吕鳳池超<lb/>
荔支─夲非凡品類超出鳳池羣自恨所居僻逺在瘴海<lb/>
濆至性耐煩熱丘園絶垢氛中含氷雪姿外纈紅錦文<lb/>
雨沾日已滋林髙爛紫雲龍牙尚莫敵蚶殻徒紛紜禽<lb/>
鳥不敢啄晨夕候之勤起盻草亭前日日来南薰故人<lb/>
邈難見愁思劇如焚縱有一尊酒獨酌未成醺新摘不<lb/>
滿筐持贈将微芹封之吟不就無奈正思君　─謝肇淛<lb/>
<pb n="KR3i0044_WYG_064-3b"/>
五月十日初嘗火山荔支─五月猶未半輕紅已出市磊<lb/>
磊朱葳㽔乍疑晨星墜雖無膏腴肪已勝醇酪味碧玉<lb/>
初破瓜珠胎尚含淚襦薄不禁風肌細還愁穉跫然足<lb/>
谷音始知希者貴─鄧道協霧居園噉中冠荔支─火山<lb/>
出未乆中冠繼其後裛露蒂猶青緑衫裼紅袖齒頬有<lb/>
餘酸膏腴尚未厚措大性所宜拏攫不停手琴瑟雖未<lb/>
調亦已勝瓦缶酸盡回㣲甘佳境漸入口岸幘發浩歌<lb/>
孤月上髙栁─積芳亭噉蜜紅荔支分得藥名─袒卧桂<lb/>
<pb n="KR3i0044_WYG_064-4a"/>
枝林紅雲實已羙酸漿猶殢人餘甘遂溢齒寒氷片片<lb/>
飛丹液巨勝爾殘香附筠籠擲地黄間紫劇談幸從容<lb/>
天半夏雲起預知佳味深早當歸故里　─髙景倩齋頭<lb/>
啖鑛玊荔支賦得漢人名詩─夏季布華筵鑛玊陳蕃枝<lb/>
輕黄香四座殷朱浮青絲出井丹液凉雪竇融凝脂楊<lb/>
盧植上苑桃李廣西陂未若三伏生微寒朗侵肌吾曹<lb/>
操彩筆揮霍光陸離餘甘寧可忘向子長相思　─買莆<lb/>
田陳家紫一日夜直抵㑹城招諸子同賦閩海荔若雲<lb/>
<pb n="KR3i0044_WYG_064-4b"/>
遝荅布山谷列品七十餘陳紫擅其獨末銳廣兩肩核<lb/>
焦埋深緑此種出莆陽祕書閉門鬻寥寥五百載接枝<lb/>
彌蕃育在山豐年玊岀鄉荒年榖六月火雲蒸紅塵勞<lb/>
急足朝採楓亭林暮走馬江瀆旦起日初髙葳㽔爛盈<lb/>
目翠籠未開椷流香已滿屋飛燕雪中膚太真風前浴<lb/>
色味不可名但知果吾腹敗襦委芳草遊蜂尋殘馥中<lb/>
冠慚後塵桂林甘雌伏勝畫浄江瓶三分堪角逐異品<lb/>
固不常勝會亦難續何時從九仙飽噉壺山麓　─陳价<lb/>
<pb n="KR3i0044_WYG_064-5a"/>
夫髙景倩齋頭啖鑛玊荔支各賦漢人姓名─垂楊修竹<lb/>
下歌鍾㑹羣英門杜衆賔進譸張飛兕觥扶疎廣庭樹<lb/>
顆顆垂黄瓊朱李固難並况乃髙堂生在谷永殷繁出<lb/>
郭太縱横楚江乙萍實何足揚雄名　─徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>五月十日<lb/>
初食火山荔支─仲夏氣<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>蒸輕紅綴荔子厥種名火山<lb/>
早熟差足喜色香雖未全驟食亦清美不患甘傷脾且<lb/>
愛冷沁齒已勝餐来禽猶堪敵青李聊爾為先驅次第<lb/>
飽陳紫欲結林下<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>請從今日始　─十七日集鄧道協<lb/>
<pb n="KR3i0044_WYG_064-5b"/>
新居食中冠荔支─新居初落成荔子熟已半梢頭覓早<lb/>
紅正品得中冠摘来恱我口彷彿眀星爛始食味尚酸<lb/>
浃背有微汗小者猶若珠大者已如彈嘗新頗不厭錦<lb/>
殻堆几案輕風送晩涼清香廽鼻觀置堠無飛塵不作<lb/>
蘓子歎─髙景倩齋中食鑛玉荔子賦得漢人名詩─江<lb/>
陳萬年種夏景丹顆垂檀欒布鑛玊香甘始當時千枚<lb/>
乗露摘盆子盛纍纍諦審食其實核焦延夀宜楊盧植<lb/>
太酢青李尋傷頤綺疏受殘照林髙相蔽虧盤桓譚轉<lb/>
<pb n="KR3i0044_WYG_064-6a"/>
劇三伏湛凉颸　─曹學佺石君亭噉荔嘲俞羡長─纍纍<lb/>
荔子實采采動盈抱漫論市上錢詎秘林間寳充兹石<lb/>
君羞展彼山泉澡量腹受幾何百千恣傾倒齒牙沁甘<lb/>
露毛羽生難老嘗聞丹經言効驗良可攷使人美顔色<lb/>
長似少年好為問羡門長何如𤓰大棗<lb/>
七言古詩─原─宋蘇軾四月十一日初食荔支─南村諸楊<lb/>
北村盧白華青葉冬不枯垂黄綴紫烟雨裏特與荔子<lb/>
為先驅海上仙人絳羅襦紅紗中丹白玊膚不須更待<lb/>
<pb n="KR3i0044_WYG_064-6b"/>
妃子笑風骨自是傾城姝不知天公有意無遣此尤物<lb/>
生海隅雲山得伴松檜老霜雪自困楂棃麤先生洗盞<lb/>
酌桂醑氷盤薦此頳虯珠似開江鰩斫玉柱更洗河豚<lb/>
烹腹腴我生渉世本為口一官乆已輕蓴鱸人間何者<lb/>
非夢幻南来萬里真良圗　─荔支歎─十里一置飛塵灰<lb/>
五里一堠兵火催顛坑仆谷相枕藉知是荔支龍眼来<lb/>
飛車跨山鶻横海風枝露葉如新採宫中羙人一破顔<lb/>
驚塵濺血流千載永元荔支来交州天寳嵗貢取之涪<lb/>
<pb n="KR3i0044_WYG_064-7a"/>
至今欲食林甫肉無人舉觴酹伯游我願天公憐赤子<lb/>
莫生尤物為瘡痏雨順風調百榖登民不饑寒為上瑞<lb/>
君不見武夷溪邊粟粒芽前丁後蔡相籠加爭新買寵<lb/>
各出意今年鬬品充官茶吾君所乏豈此物致養口體<lb/>
何陋耶洛陽相君忠孝家可憐亦進姚黄花─增─蘇轍<lb/>
奉同子瞻荔支歎─蜀中荔支止嘉州餘波及眉半有否<lb/>
稲糠宿火却霜霰結子僅與黄金侔近聞閩尹傳種法<lb/>
移種成都出巴峽名園競擷絳紗苞蜜漬瓊膚甘且滑<lb/>
<pb n="KR3i0044_WYG_064-7b"/>
北逰京洛墮紅塵箬籠白曬稱最珍思歸不復為蓴菜<lb/>
欲及炎風朝露勻平居著鞭苦不早東坡南竄嶺南道<lb/>
海邊百物非平生獨數山前荔支好荔支色味巧留人<lb/>
不管年来白髪新得歸便擬尋鄉路棗栗園林不須顧<lb/>
青枝丹實須十株丁寧附書老農圃─陳襄荔支歌─番<lb/>
禺地僻嵐煙鎖萬樹纍纍産嘉果漢宫墜落金莖露秦<lb/>
城散起驪山火炎炎六月朱明天映日仙枝紅欲燃自<lb/>
古清芬不能遏留得嘉名為椹仙上皇西幸楊妃死巒<lb/>
<pb n="KR3i0044_WYG_064-8a"/>
海迢迢千萬里華清宫闕閴無人南来不見紅塵起至<lb/>
今榮植徧閩州離離朱實繁星稠一日為君空變色千<lb/>
里憑誰速置郵可憐錦幄神仙侣為飲凝漿滌煩暑綺<lb/>
筵不惜十千錢酩酊秦樓桂花醑秦樓女子繡羅裳鳳<lb/>
簫鳴咽流宫商醉歌一曲荔支香席上少年皆斷腸<lb/>
鄧肅風雨損荔子─前日雨聲如隕石昨夜風狂退六鷁<lb/>
荔子吐華漫如雲結實定知無十一南来無以慰愁煎<lb/>
端期一飽果中仙山頭看花日千轉黙想香味空流涎<lb/>
<pb n="KR3i0044_WYG_064-8b"/>
事類翻羮慎勿恤風雨在天非人力要及豐年天下同<lb/>
那為海邦私一物─原─陳與義荔支歎─炎精孕秀多靈<lb/>
植荔子佳名聞自昔綘嚢剖雪出琱盤尋常百果無顔<lb/>
色閩天六月雨初晴星火熒熒耀川澤歘如彩鳳戯翺<lb/>
翔爛若彤雲堆翕爀中郎裁品三十二陳紫方紅冠儔<lb/>
匹鹽蒸蜜漬尚絶倫啄瓊空羡南飛翼我聞政和全盛<lb/>
時貢輸不減開元日涪州距雍已云逺况此奔馳来海<lb/>
側繡衣使者動輶車黄紙封林徧阡陌浮航走轍空四<lb/>
<pb n="KR3i0044_WYG_064-9a"/>
郊妙品人間無復得上方供給只纖毫徃徃盡入公侯<lb/>
宅驪山廢苑狐兎静艮嶽新宫鼙鼓急繁華今古共淒<lb/>
凉遶樹行吟悲野客西風刮地黄塵昏一聼悲笳䨇淚<lb/>
滴─増─朱松江彦允約逰東山作荔支詩次韻─天工傾<lb/>
倒不餘力惟有荔支香　色君家桃李要争妍腸斷鬢<lb/>
絲禪榻客書生瓮俎天所支煮茗誇妓非良規腹饑衣<lb/>
寒君不忍看詩喚作東山嬉氷盤綘實光照市歸来香<lb/>
滿巫陽袂明日人傳玊蘂仙絶勝空賦青龍柿　─楊萬<lb/>
<pb n="KR3i0044_WYG_064-9b"/>
里荔支歌─粤犬吠雪非差事粤人語冰夏蟲似北人氷<lb/>
雪作生涯氷雪一窖活一家帝城六月日亭午市人如<lb/>
炊汗如雨賣氷一聲隔水来行人未喫心眼開甘霜甜<lb/>
雪如壓蔗年年窨子南山下去年藏氷減工夫山鬼失<lb/>
守嬉西湖北風一夜動地惡盡吹北冰作南雹飛来嶺<lb/>
外荔支梢絳衣朱裳紅錦包三危露珠凍寒泚火傘燒<lb/>
林下成水北人藏氷天奪之却與南人消暑氣　─王十<lb/>
朋詩史堂荔支歌─君不見詩人以来一子美暮年流落<lb/>
<pb n="KR3i0044_WYG_064-10a"/>
來夔子賦詩三百六十篇西瀼東屯客愁裏何人作堂<lb/>
畫遺像收拾光芒榜詩史堂前何有有荔支樹猶未老<lb/>
熟獨遲世人貴早不貴晩倘非我輩誰賞之涪陵昔遇<lb/>
妃子汙萬顆包羞莫能訴瀘戎一經少陵擘至今傳誦<lb/>
輕紅句少陵傷時淚成血一㸃丹心不磨滅散成朱實<lb/>
滿炎方風味如詩兩竒絶樂天曾畫忠州圗自言香味<lb/>
人間無君謨亦作閩中譜陳紫聲名重南土何如詩史<lb/>
堂前株正是一飯孤忠餘人為世重物亦重端如丈人<lb/>
<pb n="KR3i0044_WYG_064-10b"/>
屋上烏巴圗閩譜合避路奚用品第紛錙銖攙先熟者<lb/>
如楊盧但可與之作前驅閩娘十八婢妾爾將軍大樹<lb/>
真慵奴我生四百餘年後来作先生逰處守登堂三嘆<lb/>
荔正丹聊效栁人祠子厚安得先生今復生添賦䕫州<lb/>
歌一首要使荔支之名長不朽　─詩史堂前荔支晩熟<lb/>
而佳約同官共賞偶成參差摘實分餉用前韻─詩史堂<lb/>
前荔支晩尤羙髙壓瀘戎與妃子姓名猶未聞峡中風<lb/>
味惟應似皮裏試將逺况江瑶柱正似騷人擬良史我<lb/>
<pb n="KR3i0044_WYG_064-11a"/>
來嘆息頤屢支殊方爭獻惟恐遲汝今已晚何用好不<lb/>
是少陵誰目之貴妃逰魂遭血汚玊座悲懐何以訴惟<lb/>
有雲安再拜人觧悶夔州兩絶句遺像空存食不血滿<lb/>
目煙霞眀自滅何人種此星幾終一樹團團味竒絶君<lb/>
不見南賔木蓮有華何足圗樂天過慮重看無又不見<lb/>
洛陽牡丹妖艶何足譜六一區區記風土天生此果更<lb/>
此株夏日之時見子餘晝疑炎方張火傘夕訝庭樹栖<lb/>
赤烏䨇頭瑩若玊一㲄細骨輕于錢五銖陳江閥閱如<lb/>
<pb n="KR3i0044_WYG_064-11b"/>
雀盧兹産于閩必爭驅大無中邊甜勝蜜醖釀不假蜂<lb/>
為奴永安宫西郡堂後折簡呼賔老太守時方炎熱㑹<lb/>
苦稀事好乖違意徒厚手摘髙枝贈丹實歌和前篇搔<lb/>
白首嗟一餉之樂兮天亦慳于老朽　─病中食火山荔<lb/>
支─前年䕫州食荔支同僚共賦輕紅詩妃子名園世所<lb/>
貴不似詩史堂前竒去冬分符向南土半月身行荔支<lb/>
圃三州嘉木皆眼見更閱君謨向来譜臨漳一種名火<lb/>
山品雖云下熟則先從今慚入荔佳境陳江未擘先流<lb/>
<pb n="KR3i0044_WYG_064-12a"/>
涎老病餘生怯佳果日㗖那能三百顆殷勤未破綘紗<lb/>
嚢心火驚添火山火　─劉克莊和南塘食荔歎─君欲和<lb/>
詩無匆匆唱首天下文章公今年荔子况倍熟亭亭錦<lb/>
葢髙張空猿偷鴉啄牧童采林間殘顆猶殷紅在昔唐<lb/>
家充嵗貢吟諷何止杜陵翁南窮交州西蜀土快馬䭾<lb/>
送如飛龍絳裳氷肌初照眼玊環一笑恩光濃惟閩以<lb/>
逺幸免涴一顆不到温泉宫自從陳紫無真夲皺玉晚<lb/>
出尤稱雄邇来雞舌擅瑰瑋贊香譽味萬喙同麟臺仙<lb/>
<pb n="KR3i0044_WYG_064-12b"/>
人親題品天為此果開遭逄乃知微物似有數聲價亦<lb/>
與時汙隆列聖儉徳被華戎微如淮白不敢供奈何置<lb/>
驛奉私室安得木鐸觀民風山蹊谷塹日力窮血肩踠<lb/>
足馳筠籠請公移此食荔嘆置在薫風殿閣中　─楊胐<lb/>
玉泉院荔支軒─曾觀荔支圗幾費丹青妝能紅能紫亦<lb/>
能緑不能冩作天然香曾讀荔支譜品品堪第一較量<lb/>
滋味論髙低大抵聞名不聞實我疑真宰推化工安排<lb/>
百果分番紅杏梅桃李不足數先教碌碌随春風錦囊<lb/>
<pb n="KR3i0044_WYG_064-13a"/>
玊液相渾淪百果讓作東南元别有真香與色味一時<lb/>
分付荔支軒　─元吳莱荔支行寄王善父─炎雲六月光<lb/>
陸離人在閩南餐荔支荔支日餐三百顆紅緑亞林欺<lb/>
衆果綘羅繫樹蠟封蔕尚食擎盤獻青瑣涪州嵗貢與<lb/>
此同意欲移根来漢宫天生尤物不用世沾灑䗺雨吹<lb/>
蠻風蠻風䗺雨振林藪西域葡萄秋壓酒勸君莫近楊<lb/>
太真傳說驪山塵汙人　─眀文徴明新荔篇并序─常熟<lb/>
顧氏自閩中移荔支數夲經嵗遂活石田使折枝驗之<lb/>
<pb n="KR3i0044_WYG_064-13b"/>
翠葉芃芃然不敢信也以示閩人良是因作新荔篇命<lb/>
璧同賦錦苞紫膜白雪膚海南生荔天下無鹽蒸蜜漬<lb/>
失真性平生所見唯萎枯相傳尤物不離土畏冷那得<lb/>
来三吳顧家傳来三四株桂林翠幄森森殊逺人無憑<lb/>
未敢信持問閩士咸驚呼還聞纍纍生數子絳綃裹玊<lb/>
分明是未論香色果如何只說形模已珍美千載空流<lb/>
北客涎一朝忽落饞夫齒白圗蔡譜漫誇張文飾寧如<lb/>
親目視飽啖只於鄉里足鮮嘗漸去京師邇不須更作<lb/>
<pb n="KR3i0044_WYG_064-14a"/>
嶺南人只恐又無天下痏朝来自訝還自疑事出非常<lb/>
有如此雖云逺附商船達不謂滋培遂生活始知生物<lb/>
無近逺故應好事能回斡卉物聊占地氣遷造化竟為<lb/>
人事奪仙人本是海山姿從此江鄉亦萌蘖由来沃衍<lb/>
說吾鄉異品珍嘗曾不乏不緣此物便增重無乃人心<lb/>
貴希濶福山楊梅洞庭柑佳名乆已擅東南風情氣味<lb/>
不相下稱絶今兼荔子三　─黄謙荔支篇─江南五月海<lb/>
氣熱南國荔子垂堪折裊裊溪風散麝香𡨕㝠山雨流<lb/>
<pb n="KR3i0044_WYG_064-14b"/>
猩血飛樓清簟留衆賔屠羊貰酒酬芳辰黄頭奴摘登<lb/>
君席四座果核難為鄰朱櫻非貴馬乳非珍頓令玊液<lb/>
生口角何怪驛騎飛紅塵紅塵赤日驪山路天梯石棧<lb/>
年年度但博玊環嬌勝花寧問丁夫汗如注鸞旂西指<lb/>
愁逺天斷腸回首各風煙馬嵬新魂忽寂滅涪州舊樹<lb/>
空駢鮮君不見汴州艮嶽花石岡朝為逰苑暮淒凉<lb/>
朱季和題宋氏荔支─蔡公譜張老圖宋香品第世絶殊<lb/>
亭亭嘉植榮且敷巢兵欲斫炊行厨王媪抱樹命與俱<lb/>
<pb n="KR3i0044_WYG_064-15a"/>
尤物幸爾留根株宋氏老人八十餘得之即此營世居<lb/>
五百餘禩枝葉舒清隂如幄垂庭除薰風時来蘭麝如<lb/>
赤日照耀珊瑚珠桃紅籠出白雪膚斧㾗著核留真模<lb/>
異香竒味天下無有孫文用羙且都撫之愛䕶如瓊琚<lb/>
故家喬木多摧枯雲仍世守應無虞　─林希哲題宋氏<lb/>
荔支─吾莆名果鮮荔支君謨有譜世所知陳紫方紅固<lb/>
為貴宋香品彚尤珍竒六月炎歊日正長纍纍緑葉垂<lb/>
絳囊薰風微度疎林晚比鄰猶覺聞清香核上儼若斤<lb/>
<pb n="KR3i0044_WYG_064-15b"/>
斧㾗兹事竒怪難評論云是當年巢冦亂欲代其枝投<lb/>
㸑焚皤皤老嫗以身庇天然幻出斯靈異至今又歴數<lb/>
百年後人培植當留意　─謝肇淛食火山荔支次王龜<lb/>
齡韻─天香國色奪燕支妝鏡臺前哦新詩纖纖素手為<lb/>
君擘翠袖紅繒䨇鬬竒吳中楊梅色如土仙種應須出<lb/>
懸圃冰雪曾看工史圗姓名盡入端明譜四月五月紅<lb/>
滿山未采百鳥不敢先先鋒一出便壓市明珠已引饞<lb/>
龍涎投老菟裘計未果莫惜銅錢沽百顆蘧然一覺心<lb/>
<pb n="KR3i0044_WYG_064-16a"/>
清凉卧㸔疎楊度螢火　─陳伯孺餉滿林香荔支同賦<lb/>
柏梁體─六月七月苦煩蒸袒衣跣足頭鬅鬙病肺消渇<lb/>
同茂陵故人相遺玊壺冰函開未開香騰騰黄衣緑鬟<lb/>
嬌自矜廣顙豐頤薄如繒輕綃初觧脂膚凝甘液沁口<lb/>
不可勝方山此種天下稱浮江百里青絲縢香色雖減<lb/>
猶峻嶒野人雄饕擅絶能斯須劈盡玊山崩敲詩莫厭<lb/>
挑殘燈浮生踪跡殊無恒　─徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>食火山荔支同用王<lb/>
梅溪韻─昨夜聚首餐荔支狂来五字哦新詩今辰翠籠<lb/>
<pb n="KR3i0044_WYG_064-16b"/>
又擎到别有一種尤珍竒根株藝植同一土易熟離離<lb/>
滿園圃本支已識分廣南不待按圗翻舊譜異名嘉實<lb/>
雖滿山定讓此品来争先嘗新既喜早一月氷盤擘啖<lb/>
流饞涎乍食無多腹不果三百青銅沽百顆相期同到<lb/>
鳯凰岡天柱梢頭赤如火─再次王梅溪前韻─日長竹<lb/>
枕頭懶支飽食細誦龜齡詩四百年中幾人和句法難<lb/>
比前賢竒粤南有種到閩土栽種得宜推老圃笑殺永<lb/>
嘉韓彦直如許木奴亦作譜竊幸閒身居故山得食豈<lb/>
<pb n="KR3i0044_WYG_064-17a"/>
必論後先吾儕愛嗜同沆瀣俗輩忌食寧流涎今兹結<lb/>
盟訂已果更賽瓊丸闘珠顆陳紅江緑熟尚遲莫笑饞<lb/>
夫急如火　─過在杭積芳亭適伯孺送方山滿林香至<lb/>
積芳亭外將斜舂科頭箕踞當長松敲門傴僂来老農<lb/>
一肩翠籠遥函封葢頭新葉青茸茸此種産自五虎峰<lb/>
纍纍千顆香氣濃剖開瓊液凉心胸桂林鑛玊并金鐘<lb/>
夙稱異品今凡庸嬌如窺簾少女容黄衣縁裏光重重<lb/>
微風披拂林杪衝隔墻悞殺尋花蜂雄饕勇噉皆可供<lb/>
<pb n="KR3i0044_WYG_064-17b"/>
鼓腹不用營朝饔─俞安期曹能始荔閣噉荔子歌─曹<lb/>
園古荔滿林壑中連䨇樹如團幕間葉紛疑火齊生垂<lb/>
枚定道紅星落主人抗樹起髙閣荔子環如挂瓔珞紺<lb/>
紫纍纍髙下懸朱丹㸃㸃東西錯千枚任摘雕䦨前金<lb/>
盆沃浸青琳泉香觸何知屢嚥唾口饞便覺䨇流涎須<lb/>
叟裂却丹霞殻剖出冰肌皎于玊薄綃淺綘卸中衣滑<lb/>
澤光瑩恣餐足牙後深甘玊女肪喉間不饜楊妃肉一<lb/>
時遽盡三百枚通靈已覺成仙胎毛髄初疑換丹藥羽<lb/>
<pb n="KR3i0044_WYG_064-18a"/>
翰輙欲升瑶臺漳州大橘大如盎甘羙不如何足想吳<lb/>
越楊梅豈之甘較之仙味寧不慙龍眼猶令奴作匹其<lb/>
餘瑣瑣安足述海内如推百果王鮮食荔支終苐一<lb/>
五言律詩─增─唐鄭谷荔支─平昔誰相愛驪山遇貴妃枉<lb/>
教生處逺愁見摘来稀晩奪紅霞色晴欺瘴日威南荒<lb/>
何所戀為爾即忘歸　─原─宋蘇軾食荔支并引─惠州太<lb/>
守東堂祠故相陳文惠公堂下有公手植荔支一株郡<lb/>
人謂之將軍樹今嵗大熟嘗噉之餘下逮吏卒其髙不<lb/>
<pb n="KR3i0044_WYG_064-18b"/>
可致者縱猿取之丞相祠堂下将軍大樹傍炎雲駢火<lb/>
實瑞露酌天漿爛紫垂先熟髙紅挂逺揚分甘徧鈴下<lb/>
也到黒衣郎　─增─戴復古謝趙景賢送荔支─荔子固多<lb/>
種色香俱不同新来嘗小緑又勝擘輕紅大嚼思千樹<lb/>
分甘僅一籠嘗觀蔡公譜夢想到莆中　─眀王㳟詠荔<lb/>
支─憶昔開元日繁華御裏看玊環天上去無復到長安<lb/>
香沁瓊漿冷紅垂火齊團九重思玊食馳貢未来難<lb/>
陳憲章錢塘荔圃─錢塘四月尾荔子正垂丹不異炎方<lb/>
<pb n="KR3i0044_WYG_064-19a"/>
戲無因聖主看微風香井落細雨壓樓闌蔡老應憐汝<lb/>
名家譜可刋　─求荔支栽貞節堂─髙榜近東溟朝光滿<lb/>
北楹欲便清晝睡須待綠隂横名木從誰假幽居頼母<lb/>
成君家多黑葉火急送䨇莖　─王世貞謝邵都閫惠荔<lb/>
支─朝来逄驛騎香色滿䨇函野老慙推食将軍為絶甘<lb/>
瓤㸔澄露瀉枝憶紫雲酣寂寞華清在何人走劍南<lb/>
郭子章荔支四首─榕樹環山郭離支列省衙妍姿當六<lb/>
月神品壓三巴露炫金莖爛日融火齊斜誰評紅與緑<lb/>
<pb n="KR3i0044_WYG_064-19b"/>
猶自說江家　凌冬還釀秀盛夏轉芳菲艶吐千家色<lb/>
熟㸔百鳥肥珠房朝采郁錦殻曉霞輝惟植炎荒逺徒<lb/>
勞笑貴妃　鮮疑排鶴頂燦若謝雞冠詎謂薇垣紫翻<lb/>
羅荔子丹低垂裝翠幌錯落襯金盤瓊漿堪入口頓令<lb/>
頬齒寒　雨後光逾碧風中韻自𤣥著隂無隙地飛焰<lb/>
欲横天香沁琴書潤味争醴酪妍忠州圗畫在靈羙詎<lb/>
能傳　─閔齡啖荔支─避暑風軒下金盤劈荔支可憐分<lb/>
寵日至是渥丹時香褪紅衣膩膚凝碧玊脂朱顔難自<lb/>
<pb n="KR3i0044_WYG_064-20a"/>
固中赤向君披　─陳仲臻荔支─果中稱異品色味世間<lb/>
無遇夏香尤盛經冬葉不枯楊梅真作僕龍眼合為奴<lb/>
昔日宣和殿移根植幾株　纍纍蒸雨熟顆顆向陽酣<lb/>
錦殻硃慙色清香蜜譲甘防偷揺夹竹分摘貯鈎籃此<lb/>
地無名種猶堪勝嶺南　─徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>六月四日鏡瀾閣食桂<lb/>
林─結夏過髙齋乗凉與客偕會尋扶荔勝品得桂林佳<lb/>
白傅圗珠顆閩娘落繡鞋閒来徴舊事半可續齊諧<lb/>
曹學佺雨中望隔岸荔支─驟雨来青嶂千枝蘸碧波却<lb/>
<pb n="KR3i0044_WYG_064-20b"/>
驚流火駛已覺洗紅多沆瀣盤為玊流蘇帳作羅薄言<lb/>
將采采臨眺意如何　─林叔學詠緑核荔支─氷膚藏異<lb/>
質佳品擅江南荳蔲輕霞䕶葡萄片雪含却疑金谷換<lb/>
應使蕚華慙剖出天然色江家映始堪　─鄭紱詠小陳<lb/>
紫─紫夲陳家勝齊名肯易降品雖稱第二質自擅無䨇<lb/>
清馥應欺宋芳姿已壓江冰盤時並薦霞彩射雕窻<lb/>
詠皺玊─佳品呈赬璧誰云巧製成痕疑風<graphic n="KR1370" url="https://raw.githubusercontent.com/kanripo/KR-Gaiji/master/images/KR1370.png" mimeType="image/png"/>細紋受露<lb/>
溥明祗訝沽猶璞非闗琢未瑩仙羣留不住掌上擘時<lb/>
<pb n="KR3i0044_WYG_064-21a"/>
輕<lb/>
七言律詩─增─唐白居易重寄荔支與楊使君時聞楊使<lb/>
君欲種植故有落句戲之─摘来正帶凌晨露寄去湏慿<lb/>
下水船映我緋衫渾不見對公銀印最相鮮香連翠葉<lb/>
真堪畫紅透青籠實可憐聞道萬州方欲種愁君得喫<lb/>
是何年　─鄭谷荔支樹─二京曾見畫圗中數夲芳菲色<lb/>
不同孤棹今来巴徼外一枝煙雨思無窮夜郎城近含<lb/>
香瘴杜宇巢低起暝風腸斷渝瀘霜霰薄不教葉似灞<lb/>
<pb n="KR3i0044_WYG_064-21b"/>
陵紅　─曹松南海陪鄭司空遊荔園─荔支時節出旌斿<lb/>
南國名園盡興逰亂結羅紋照襟袖别含瓊露爽咽喉<lb/>
葉中新火欺寒食樹上丹砂勝錦州他日為霖不將去<lb/>
也須圗畫取風流　─徐夤荔支二首─朱彈星丸燦日光<lb/>
緑瓊枝散小香嚢龍綃殻綻紅紋粟魚目珠涵白膜漿<lb/>
梅熟已過南嶺雨橘酸空待洞庭霜蠻山蹋曉和煙摘<lb/>
拜捧金盤獻越王　日日薫風捲瘴煙南園珍果荔支<lb/>
先靈鴉啄破瓊津滴寳器盛来蚌腹圎錦里只聞消醉<lb/>
<pb n="KR3i0044_WYG_064-22a"/>
渇蘂宫惟合贈神仙何人刺出猩猩血深染羅紋徧殻<lb/>
鮮　─宋徽宗宣和殿荔支─宻移造化出閩山禁御新栽<lb/>
荔子丹玊液乍凝仙掌露絳苞初結水晶丸酒酣國艶<lb/>
非朱粉風泛天香轉蕙蘭何必紅塵飛一騎芬芳數夲<lb/>
座中㸔　─趙抃詠提刑邢夢臣度支連理荔支嘉陽天<lb/>
逺被薰風荔子呈祥郡館中庇夲莫將慈竹校媚時寧<lb/>
與瑞蓮同並柯晝聳煙光動異幹宵空月影通竒木幸<lb/>
逢真賞筆誰誇丹實一庭紅　─蔡襄和曹殿丞寄荔支<lb/>
<pb n="KR3i0044_WYG_064-22b"/>
荔子凝丹摘曉鮮江南来路與雲連託根曾是三山下<lb/>
結實應歸萬木先鄉國逺攜甘㫖重宴堂分玩色香全<lb/>
清才仍更傳新唱一一驪珠照眼圎　─興化軍曹殿丞<lb/>
荔支─厚葉纎枝新絳囊使君分寄驛人忙彩毫封處曾<lb/>
留意筠籠開時不減香風色甚豪應少損路程差近得<lb/>
分嘗閩州縱有千千樹未抵家園氣味長　─謝宋評事<lb/>
荔支─齋館從容接燕申每臨佳樹走觥廵兵鋒却後知<lb/>
神物年夀髙来况主人並賞昔聞思故友分甘今喜奉<lb/>
<pb n="KR3i0044_WYG_064-23a"/>
慈親豈惟特祝公難老兼欲靈株比大椿　─原─劉攽荔<lb/>
支─錦筵火齊滿金盤五月甘漿破齒寒南國已随朱夏<lb/>
熟北人猶指畫圗㸔煙嵐不續丹櫻獻玊座空悲羯鼓<lb/>
殘相見任誇䨇蔕美多情莫唱水晶丸　─增─文同和張<lb/>
推官荔支─長嗟珍果滯遐方好種華林奉帝王夏簟滿<lb/>
風羅秀色曉梯乗露摘新香潑霞乍染愁將變烹玉纔<lb/>
凝忍更嘗正在臨卭消渇甚忽蒙佳惠敢相忘　─蘇軾<lb/>
次韻曽仲錫承議食蜜漬生荔支─代北寒虀𢷬韭萍竒<lb/>
<pb n="KR3i0044_WYG_064-23b"/>
苞零落似晨星逢鹽乆已成枯腊得蜜猶應是薄刑欲<lb/>
就左慈求拄杖便随李白跨滄溟攀條與立新名字兒<lb/>
女稱呼恐不經　─再和曾仲錫荔支─栁花著水萬浮萍<lb/>
荔實周天兩嵗星夲自玊肌非鵠浴至今丹殻似猩刑<lb/>
侍郎賦韻窮三峽妃子煙塵動四溟莫遣詩人說功過<lb/>
且随香草附騷經　─次韻劉燾撫句蜜漬荔支─時新滿<lb/>
座聞名字别乆何人記色香葉似楊梅蒸霧雨花如盧<lb/>
橘傲風霜每憐蓴菜下鹽豉肯與葡萄壓酒漿回首驚<lb/>
<pb n="KR3i0044_WYG_064-24a"/>
塵巻飛雪詩情真合與君嘗　─原─黄庭堅廖致平送綠<lb/>
荔支為戎州第一王公權荔支緑酒亦為戎州第一─王<lb/>
公權家荔支緑廖致平家緑荔支試傾一杯重碧色快<lb/>
擘千顆輕紅肌潑醅葡萄未足數堆盤馬乳不同時誰<lb/>
能同此勝絶味唯有老杜東樓詩　─増─唐庚和程大夫<lb/>
荔支─家在岷峩飽荔支十年逰宦但神馳側生流落今<lb/>
千載入貢稱珍彼一時定自不將凡果比如何偏與瘴<lb/>
煙宜白頭莫作江南客辜負山中故友期　─曾幾荔子<lb/>
<pb n="KR3i0044_WYG_064-24b"/>
異方風物鬢成斑荔子嘗新得破顔蘭蕙香浮襟觧後<lb/>
雪冰膚在酒酣間絶知髙韻輕瑶柱未覺豐肌病玊環<lb/>
似是看来終不近寄聲龍目儘追攀　─福帥張淵道送<lb/>
荔支─豈無重碧實瓶罍難得輕紅薦一杯千里人從閩<lb/>
嶺出三年公送荔支来玊為肌骨凉無汗霞作衣裳皺<lb/>
不開莫訝闗情向尤物厭看緑李與黄梅　─劉子翬荔<lb/>
支─挺秀窮荒嘆未遭昔賢吟賞著風騷縱班盧橘材非<lb/>
偶不近長安價愈髙煙雨萬株遥若畫塵埃一騎笑徒<lb/>
<pb n="KR3i0044_WYG_064-25a"/>
勞琱盤此日無遺選品格妍媸敢自逃　炎蒸午枕夢<lb/>
滄浪落落星苞喜乍嘗筆下丹青千品色釵頭風露一<lb/>
枝香雞冠借喻何輕許馬乳爭名固不量值得當時妃<lb/>
子笑驪山千古事淒凉　─楊萬里走筆謝吉守趙判院<lb/>
分餉三山荔支─吾州五馬住閩山分我三山荔子丹甘<lb/>
露落来雞子大曉風凍作水晶團西川紅錦無此色南<lb/>
海緑羅猶帶酸不是今年天不暑玊膚照得野人寒<lb/>
王十朋拾荔支核欲種之戲成─海味正思瑶柱羙夔門<lb/>
<pb n="KR3i0044_WYG_064-25b"/>
又見荔支紅炎方入貢自妃子郡圃欲栽如白公官滿<lb/>
猶為十年計實成須待二星終不須更論何時喫前種<lb/>
後收人我同─漳州石教授寄火山荔支─炎方摘實走<lb/>
筠籠千顆遥遥寄病翁未啗吾州法石白且嘗鄰郡火<lb/>
山紅攙先趁得楊盧雨珍重來從芹藻宫我欲細論香<lb/>
色味一尊何日廣文同　─次傅景仁馬家緑荔支二首<lb/>
涪陵妃子謾名園豈是閩南緑一盤最喜色同青玉案<lb/>
不妨功並紫金丹畫㸔紅紫品流俗詩嚼冰霜牙頬寒<lb/>
<pb n="KR3i0044_WYG_064-26a"/>
吟罷閒觀右軍帖来禽青李可同餐　平生雅意在丘<lb/>
園行矣歸尋隐者盤此日詩盟共君結明年荔子為誰<lb/>
丹欲移仙種栽中土只恐天資不耐寒定向家鄉想風<lb/>
味江瑶斫柱謾加餐　─眀楊慎詠荔支─萍實楚江浮赤<lb/>
日桃花秦嶺燦紅霞試將海内芳蕤數敢並江陽荔子<lb/>
誇雲液留香凝重錦冰丸映肉捲輕紗羙人釵股䨇䨇<lb/>
綴肯擲潘郎滿鈿車　─姚鳳岡送荔支荅謝─柏府薰風<lb/>
荔子丹雕盤持贈下臺端絳紗囊裏冰肌滑火齊枝頭<lb/>
<pb n="KR3i0044_WYG_064-26b"/>
水玊寒羅帕分珍慚逐客驛塵飛騎憶長安瓊瑶欲報<lb/>
才應盡獨立蒼茫倚曲欄　─洪遂初詠荔支─五月閩南<lb/>
荔子丹摘来宜薦水晶盤色欺鶴頂霞新染光奪龍精<lb/>
露未乾曾得漢皇培上苑又随星騎貢長安紫薇垣裏<lb/>
分嘗處頓覺瓊漿溢齒寒　─謝杰憶荔支─江鄉六月火<lb/>
雲飛萬顆纍纍落翠㣲赤露夜浮赬玉瓮流霞朝染紫<lb/>
羅衣妝成帝女脂猶濕浴罷楊妃乳正肥為報相如消<lb/>
渇甚金莖留待茂陵歸　─陳輝荔支─南州六月荔支丹<lb/>
<pb n="KR3i0044_WYG_064-27a"/>
萬顆纍纍簇更團絳雪艶浮紅錦爛玊壺光瑩水晶寒<lb/>
髙名已許傳新曲芳味曾經薦大官烏府日長霜署静<lb/>
幾株斜覆石闌干　─陳价鳳岡荔錦─千株荔子植前岡<lb/>
五月欣看錦作行翠幄幾重添暮雨絳霞一片絢朝陽<lb/>
冰盤試薦驚心喜雪顆初嘗濺齒香清世更無妃子笑<lb/>
紅塵一騎不須忙　─張鼎思荔支─到處娟娟映日紅綠<lb/>
榕相傍似青楓枝頭含露驅炎瘴籠裏生香入暗風玳<lb/>
瑁已堪誇嶺外葡萄那許說西戎歸時我欲攜千子遮<lb/>
<pb n="KR3i0044_WYG_064-27b"/>
莫中州笑白公　─任家相荔支嘉樹籠蔥翠盖長炎天<lb/>
如簇蘂珠囊枝枝承露排朱實葉葉吟風襲異香已勝<lb/>
安期餐火棗疑從玊女乞瓊漿含桃何物堪春薦好置<lb/>
郵傳達尚方　─黄克晦涵虛閣觀摘荔支─荔樹隂隂繞<lb/>
水濵入門呼脫白綸巾林中仰面惟看鳥樹杪聞聲始<lb/>
覺人傍手柯條初散彩離枝香色正含新玊盤氷水龍<lb/>
珠滿虛閣髙談不厭頻　─謝肇淛賦荔支根─仙種應從<lb/>
閬苑傳孤根百尺老龍眠紅雲低映輪菌石絶壁深蟠<lb/>
<pb n="KR3i0044_WYG_064-28a"/>
瘴癘煙唐騎未能馳繡嶺漢宫應得傍甘泉春風容易<lb/>
朱顔換閲盡枝頭幾歳年　─黄香荔支─紛紛紅紫闘濃<lb/>
妝正色猶存一樹芳金屋正宜藏玊貌綠衣何用怨黄<lb/>
裳栖枝鶯鳥渾無辨對酒鵞兒别有香若待三秋揺落<lb/>
後千頭羞殺洞庭霜　─陳价夫賦荔子漿─紅綃初卸吸<lb/>
精瑩幾㸃甘泉齒頬生漫向雲英求玊液疑從漢武咽<lb/>
金莖温柔未信雞頭羙芳冽應兼馬乳清一自瀘戎飛<lb/>
騎後不須花露觧餘酲　─徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>積芳亭噉黄香荔支─閩<lb/>
<pb n="KR3i0044_WYG_064-28b"/>
海從来說荔香誰知異品有深黄楚江寒菊初凝露蜀<lb/>
國秋葵乍向陽玊貌隔簾窺賈女金丸滿地憶韓郎洞<lb/>
庭莫詫柑三寸瓊液空含顆顆霜　─饋在杭䨇髻荔支<lb/>
連理枝頭並蔕殷攣胎合浦蚌珠還月明漢水䨇妃佩<lb/>
花落天台二女鬟玊臂相聨嬌艶態香肩齊嚲闘朱顔<lb/>
新承秦虢夫人寵妒殺華清舊阿環　─食鵲卵荔支乾<lb/>
鵲填橋碧漢邊栗林遺卵綴蒼煙絳苞抱出星同燦玉<lb/>
乳探来石共圎風動危巢驚彈過月明髙樹儼珠聨莫<lb/>
<pb n="KR3i0044_WYG_064-29a"/>
言三匝無枝繞孕得靈胎木杪懸　─集髙景倩木山齋<lb/>
食中冠伯孺作水墨荔支圗各賦─萬顆纍纍日飽嘗一<lb/>
枝偏帶墨痕蒼生来自有丹砂色冩出還疑黒葉香乍<lb/>
洗臙脂嬌翠袖新添螺黛變紅妝冰肌絶類崑崙女不<lb/>
是王家十八娘　─詠荔支膜─曾向忠州畫裏描臙脂淡<lb/>
掃醉容消盈盈荷瓣風前落片片桃花雨後嬌白玉薄<lb/>
籠妖色映茜裙輕裼暗香飄嫣紅狼藉誰收拾十八閩<lb/>
娘裂紫綃<lb/>
<pb n="KR3i0044_WYG_064-29b"/>
五言排律─原─唐白居易題郡中荔支十八韻兼寄楊萬<lb/>
州八使君竒果標南土芳林對北堂素華春漠漠丹實<lb/>
夏煌煌葉捧低垂户枝擎重壓墻始因風㺯色漸與日<lb/>
争光夕訝條懸火朝驚樹㸃妝深於紅躑躅大較白㯽<lb/>
榔星綴連心朶珠排耀眼房紫羅裁襯殻白玊裹填瓤<lb/>
早嵗曾聞說今朝始摘嘗嚼疑天上味齅異世間香潤<lb/>
勝蓮生水鮮逾橘得霜燕支掌中顆甘露舌頭漿物少<lb/>
尤珍重天髙苦𣺌茫已教生暑月又使阻遐方粹液靈<lb/>
<pb n="KR3i0044_WYG_064-30a"/>
難駐妍姿嫩易傷近南光景熱向北道途長不得充王<lb/>
賦無由寄帝鄉唯君堪擲贈面白似潘郎　─宋陶弼荔<lb/>
支─五月南游渇欣逢荔子丹殻勻仙鶴頂肉露水晶丸<lb/>
色應離為火甘殊木作酸枝繁恐相染樹重欲成團赤<lb/>
蚌遺珠顆紅犀露角端爽能消内熱潤可濯中乾桂嶺<lb/>
無霜處梅天暴雨殘<hi>闕十字</hi>一簇氷蠶繭千苞火鳯冠隔<lb/>
瓤銀葉嫩透膜玉漿寒　─增─明謝肇淛噉瀛州荔支─見<lb/>
說瀛洲好濃隂十里堤香凝絲籠滿葉簇錦丸齊夾岸<lb/>
<pb n="KR3i0044_WYG_064-30b"/>
雲猶濕浮江日未西肌豐埋<graphic n="KR2510" url="https://raw.githubusercontent.com/kanripo/KR-Gaiji/master/images/KR2510.png" mimeType="image/png"/>核襦薄裂輕綈不分啇<lb/>
山橘還勝大谷棃紅釘金屈戍白乳玉玻瓈綘雪丹堪<lb/>
餌芳塵路不迷㑹湏乗興往斗酒聼黄鸝　─祝樹勲荔<lb/>
支─閩中新荔熟越客可休糧百谷成珠浦千林綴錦囊<lb/>
裊風湏細摘帶露合多嘗消渇逢甘醴充飢得異漿青<lb/>
英團翡翠丹實炫鵞黄霞臉仍蒸日冰膚倍膩霜建宫<lb/>
遥自漢置驛廣于唐火齊緗枝綴珊瑚黛葉藏品多逾<lb/>
别域名重表炎方飽噉為名士嚬呼十八娘<lb/>
<pb n="KR3i0044_WYG_064-31a"/>
　五言絶句─原─宋張舜民荔支─火齊驪龍脫紅綃玊露團<lb/>
　謫居深不負沉醉亦何難　─增─明陳憲章乞荔支─逢春<lb/>
　思種樹垂老笑開齋未厭青紅在從君乞荔栽　─西良<lb/>
　容倫饋荔支非桂州夲色戲以是詩─口溢桂州漿眼定<lb/>
　西良色我是荔支仙何人漫觧得　─馬森荔支─不逐青<lb/>
　陽艶偏妍朱夏時摘来紅瑪瑙擘破白琉璃<lb/>
　六言絶句─增─宋曾幾荔支─蕉子定成噲伍梅丸應愧盧<lb/>
　前金谷危樓魂斷白州舊井名傳　紅皺觧羅襦處清<lb/>
<pb n="KR3i0044_WYG_064-31b"/>
　香開玉肌時繡嶺堪憐妃子苧蘿不數西施　─明鄭繼<lb/>
　銘荔支─遶屋荔支未熟淡紅淺緑交香莫論楊梅伯仲<lb/>
　濃隂若箇争長<lb/>
　<lb/>
　<lb/>
　<lb/>
　<lb/>
御定佩文齋廣羣芳譜卷六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_045-1a"/>
　欽定四庫全書<lb/>
御定佩文齋廣羣芳譜卷四十三<lb/>
　　　花譜<lb/>
　　　　玫瑰<lb/>
　原─玫瑰─名徘徊花灌生細葉多刺類薔薇莖短花亦<lb/>
　類薔薇色淡紫青槖黄蘂瓣末白嬌艶芬馥有香有色<lb/>
　堪入茶入酒入蜜栽宜肥土常加澆灌性好潔最忌人<lb/>
　溺溺澆即萎燕中有黄花者稍小於紫嵩山深處有碧<lb/>
<pb n="KR3i0044_WYG_045-1b"/>
　色者　─增─巖栖幽事─天台有白玫瑰<lb/>
　彚考─增─西京雜記─樂遊苑中有自生玫瑰樹─䑕璞─玫<lb/>
　瑰叢有似薔薇而異其花葉稍大者時人謂之枚櫰實<lb/>
　語訛强名也當呼為梅槐在灰部韻音回案江陵記云<lb/>
　洪亭村下有梅槐樹嘗因梅與槐合生遂以名之今似<lb/>
　薔薇者得非分枝條而演𦙍哉至今葉形尚處梅槐之<lb/>
　間取此為證不乃近乎且未見枚櫰之義也直使便為<lb/>
　玫瑰字豈百花中獨珍是耶取象於玫瑰耶瑰亦音回<lb/>
<pb n="KR3i0044_WYG_045-2a"/>
不音瓌其瑰字音瓌者是瓊瑰音回者是玫瑰字書亦<lb/>
有證也　─花經─玫瑰七品三命　─瓶花譜─玫瑰五品五<lb/>
命　─原─學圃餘疏─玫瑰非竒卉也然色媚而香甚旖旎<lb/>
可食可佩園林中宜多種　南海諺云虵珠千枚不及<lb/>
玫瑰玫瑰美珠也今花中亦有玫瑰蓋貴之因以為名<lb/>
集藻─五言律詩─原─唐唐彦謙玫瑰─麝炷騰清燎鮫紗覆<lb/>
綠蒙宫妝臨曉日錦叚落東風無力春煙裏多愁暮雨<lb/>
中不知何事意深淺兩般紅<lb/>
<pb n="KR3i0044_WYG_045-2b"/>
七言律詩─增─唐徐夤司直廵官無諸移到玫瑰花─芳菲<lb/>
移自越王臺最似薔薇好並栽穠艶盡憐勝綵繪嘉名<lb/>
誰贈作玫瑰春成錦繡風吹折天染瓊瑶日照開為報<lb/>
朱衣早邀客莫教零落委蒼苔　─原─宋楊萬里紅玫瑰<lb/>
非關月季姓名同不與薔薇譜牒通接葉連枝千萬綠<lb/>
一花兩色淺深紅風流各自臙脂格雨露何私造化工<lb/>
别有國香收不得詩人薫入水沉中<lb/>
五言絶句─增─明陳淳玫瑰─色與香同賦江鄉種亦稀鄰<lb/>
<pb n="KR3i0044_WYG_045-3a"/>
家走兒女錯認是薔薇<lb/>
詩散句─增─宋宋祁─寒光欲衝斗迥秀難藏葉誰碎辟邪<lb/>
香氤氲飛作蝶　─明陳淳─清香疑紫玊何必數薔薇<lb/>
唐温庭筠─玫瑰拂地紅<lb/>
别錄─原─種植─株傍生小條不可久存即宜截斷另植既<lb/>
得滋生又不妨舊叢不則大本必枯瘁　夏間生嫩枝<lb/>
時有黒翅黄腹飛蟲名鐫花娘子以臀入枝生子三五<lb/>
日出小蟲黒嘴青身傷枝食葉大則又變前蟲薔薇月<lb/>
<pb n="KR3i0044_WYG_045-3b"/>
季亦生此蟲俱宜捉去　─製用─採初開花去其槖蘂並<lb/>
白色者取純紫花瓣搗成膏白梅水浸少時順硏細布<lb/>
絞去濇汁加白糖再硏極勻磁器收貯任用最香甜亦<lb/>
可印作餅曬乾收用全花白梅水浸去濇汁蜜煎亦可<lb/>
食<lb/>
　　刺䕷<lb/>
原─刺䕷灌生莖多刺葉圎細而靑花重葉狀似玫瑰而<lb/>
大艶麗可愛惜無香耳春時分根旁小株種之亦易活<lb/>
<pb n="KR3i0044_WYG_045-4a"/>
　─學圃餘疏─有紅黄刺䕷二種絶似玫瑰而無香黄者<lb/>
出京師<lb/>
集藻─五言古詩─增─明吳寛刺䕷─荼䕷有數種同名而異<lb/>
字花開欲折難鋸鉤如棘刺白者榦獨長紅者香更膩<lb/>
種之小徑傍所恨罥衣袂插竹加編縛歩障差可類石<lb/>
家金谷園恐乏此佳致<lb/>
　　月季花<lb/>
原─月季花一名長春花一名月月紅一名鬬雪紅一名<lb/>
<pb n="KR3i0044_WYG_045-4b"/>
勝春一名痩客灌生處處有人家多栽插之青莖長蔓<lb/>
葉小於薔薇莖與葉俱有刺花有紅白及淡紅三色白<lb/>
者須植不見日處見日則變而紅逐月一開四時不絶<lb/>
花千葉厚瓣亦薔薇之類也性甘温無毒主活血消腫<lb/>
傅毒<lb/>
集藻─贊─增─宋宋祁月季花贊─花亘四時月一披秀寒暑<lb/>
不改似固常守<lb/>
五言古詩─原─宋宋祁月季花─羣花各分榮此花冠時序<lb/>
<pb n="KR3i0044_WYG_045-5a"/>
聊披淺深艶不易冬春慮真宰竟何言予將造形悟<lb/>
蘇軾次韻子由月季花再生─幽芳本長春暫瘁如蝕月<lb/>
且當付造物未易料枯枿也知宿根深便作紫笋茁乘<lb/>
時出婉娩為我暖栗冽先生早貴重廟論推英拔而今<lb/>
城東𤓰不記召南茇陋居有逺寄小圃無濶躡還為乆<lb/>
處計坐待行年匝臘果綴梅枝春杯浮竹葉誰言一萌<lb/>
動已覺萬木活聊將玉蘂新插向綸巾折　─蘇轍所寓<lb/>
堂後月季再生─客背有芳叢開花不遺月何人縱斤斧<lb/>
<pb n="KR3i0044_WYG_045-5b"/>
害意肯留枿偶乗秋雨滋冐土見微茁猗猗抽條穎頗<lb/>
欲傲寒冽勢窮雖云病根大未容拔我行天涯遠幸此<lb/>
城南茇小堂劣容臥幽閣粗可躡中無一尋空外有四<lb/>
鄰匝窺墻數柚實隔屋看椰葉蔥蒨獨此苖愍愍待其<lb/>
活及春見開敷三嗅何忍折<lb/>
五言律詩─增─明劉繪月季花─綠刺含煙鬱紅苞逐月開<lb/>
朝華抽曲沼夕蘂壓芳臺能鬬霜前菊還迎雪裏梅蹋<lb/>
歌春岸上㡬度醉金杯<lb/>
<pb n="KR3i0044_WYG_045-6a"/>
七言律詩─增─宋徐積長春花五首─誰言造物無偏處獨<lb/>
遣春光住此中葉裏深藏雲外碧枝頭常借日邉紅曾<lb/>
陪桃李開時雨仍伴梧桐落後風費盡主人歌與酒不<lb/>
教閑却賣花翁　一從春色入花來便把春陽不放囘<lb/>
雪圃未容梅獨占霜籬初約菊同開長生洞裏神仙種<lb/>
萬歲樓前錦繡堆過盡白駒都不管綠楊紅杏自相催<lb/>
　一謝芳菲更不還誰何嬌歩獨盤桓雖於物態為難<lb/>
有却是時情總易闌日曬香肌難避暑雪濡粉面亦禁<lb/>
<pb n="KR3i0044_WYG_045-6b"/>
寒等閑莫使人知處長與詩家醉後看　誰與猩猩血<lb/>
染紅重重疊疊費春工應無暴物侵和氣自有深根藏<lb/>
暖風每見靈芝三秀了囘看凡艶一時空如環光景循<lb/>
將徧又到江南梅信通兩枝上疎疎花啓房輕綃重錦<lb/>
迭為裳更分深淺兩般色不作尋常一面妝蕣有紅華<lb/>
須鬬艶蘭雖清節亦交香吟翁未暢先投筆為與東君<lb/>
詠海棠　─原─楊萬里月季花─只道花無十日紅此花無<lb/>
日不春風一尖已剝臙脂筆四破猶包翡翠茸别有香<lb/>
<pb n="KR3i0044_WYG_045-7a"/>
超桃李外更同梅鬬雪霜中折來喜作新年看忘却今<lb/>
晨是季冬<lb/>
五言絶句─增─宋陳與義月季花─月季花上雨春歸一憑<lb/>
闌東西南北客更得㡬囘看　紅襟映肉色薄暮無乃<lb/>
寒園中如許多獨覺賦詩難　─范成大題長春花─染根<lb/>
得靈藥無時不春風倚䦨與挂壁相伴歳寒中<lb/>
七言絶句─原─宋韓琦東㕔月季─牡丹殊絶委春風露菊<lb/>
蕭疎怨晩叢何似此花榮艶足四時長放淺深紅　─增<lb/>
<pb n="KR3i0044_WYG_045-7b"/>
朱淑真長春花─一枝才謝一枝妍自是春上不與閒縱<lb/>
使牡丹稱絶艶到頭榮悴片時間　─原─明張新月季花<lb/>
一番花信一番新半屬東風半屬塵惟有此花開不厭<lb/>
一年長占四時春<lb/>
詩散句─增─宋蘇軾─長春如穉女飄揺倚輕颸卯酒暈玉<lb/>
顔紅綃卷生衣　─楊巽齋─自有嬌紅間蒼葉不隨凡卉<lb/>
待春囘　─原─百氏集─花落花開無間斷春來春去不相<lb/>
關　牡丹最貴惟春晩芍藥雖繁只夏初　─張舜民─四<lb/>
<pb n="KR3i0044_WYG_045-8a"/>
時花不絶　─百氏集─人間不老春　─張耒─月季祇應天<lb/>
上物　─陳參政─天下風流月季花　─百氏集─春色四時<lb/>
常在目　但看花開日日紅<lb/>
詞─原─宋王冠卿採桑子─牡丹不好長春好有箇因依一<lb/>
兩三枝但是風光總屬伊　當初只為嫦娥種月正明<lb/>
時敎恁芳菲伴著團圓十二囘　─增─舒亶一落索─葉底<lb/>
枝頭紅小天然窈窕後園桃李漫成蹊能占得春多少<lb/>
　不管雪消霜曉朱顔長好年年若許醉花間待拚了<lb/>
<pb n="KR3i0044_WYG_045-8b"/>
花間老　─原─趙坦庵朝中措─開隨律琯度芳辰鮮艶見<lb/>
天真不比浮花浪蘂天教月月常新　薔薇顔色玫瑰<lb/>
態度寳相精神休教歲時月季仙家欄檻長春<lb/>
别錄─原─種植─春前翦其枝培肥土中時時灌之俟生根<lb/>
移種輔以屏架花謝結子即摘去花恒不絶或云人家<lb/>
住宅内不宜種此花<lb/>
　　<hi>附録</hi>四季<lb/>
原─四季花一名接骨草葉細花小色白自三月開至九<lb/>
<pb n="KR3i0044_WYG_045-9a"/>
月午開子落九月内剖根分種<lb/>
　　木香<lb/>
原─木香灌生條長有刺如薔薇有三種花開於四月惟<lb/>
紫心白花者為最香馥清逺高架萬條望若香雪他如<lb/>
黄花紅花白細朶花白中朶花白大朶花皆不及<lb/>
集藻─七言古詩─增─唐邵楚萇題馬侍中燧木香亭─春日<lb/>
遲遲木香閣窈窕佳人褰繡幕淋漓玉露滴紫蕤緜蠻<lb/>
黄鳥窺朱萼横漢碧雲歌處斷滿地花鈿舞時落樹影<lb/>
<pb n="KR3i0044_WYG_045-9b"/>
參差斜入簷風動玲瓏水晶箔<lb/>
七言律詩─增─宋晁詠之木香─朱簾髙檻俯幽芳露浥煙<lb/>
霏欲褪妝月冷素娥偏有態夜寒青女不禁香從教春<lb/>
事年年晩要使詩人日日狂替取秋蘭紉佩好忍隨風<lb/>
雨受淒凉<lb/>
七言絶句─増─宋劉敞木香─粉刺叢叢鬬野芳春風搖曵<lb/>
不成行只因愛學宫妝樣分得梅花一半香　─徐積詠<lb/>
慎郎中園木香─仙子霓裳曵紺霞瓊姬仍坐碧雲車誰<lb/>
<pb n="KR3i0044_WYG_045-10a"/>
知十日春歸去獨有春風在慎家　─張舜民木香─庭前<lb/>
一架已離披莫折長枝折短枝要待明年春盡後臨風<lb/>
三嗅寄相思　廣寒宫闕王樓臺露裏移根月裏栽品<lb/>
格雖同香氣俗如何却共牡丹開　─元郝經夢遊木香<lb/>
洞府─月窓青錦麝塵寒夢遶煙條露蘂看但覺身輕似<lb/>
蝴蝶種香風物似槐安<lb/>
詩散句─增─宋張舜民─青春逐流水素質獨輕微　─晁詠<lb/>
之─喚將梅蘂要同韻羞殺棃花不觧香　─王庭珪─莫惜<lb/>
<pb n="KR3i0044_WYG_045-10b"/>
金錢買玊英檐前春老過清明<lb/>
别錄─原─種植─四月中扳條入土泥壅一叚俟月餘根長<lb/>
自本生枝翦斷移栽可活若翦條扞插多難活荼䕷等<lb/>
同此法<lb/>
　　棣棠<hi>按郁李名常棣與此迥别原譜誤合為一今正之</hi>
原─棣棠花若金黄一葉一蘂生甚延蔓春深與薔薇同<lb/>
開可助一色有單葉者名金盌性喜水　─增─花鏡─藤本<lb/>
叢生葉如荼䕷多尖而小邊如鋸齒三月開花圎如小<lb/>
<pb n="KR3i0044_WYG_045-11a"/>
毬繁而不香其枝比薔薇更弱必延蔓屏樹間<lb/>
集藻─七言律詩─原─宋梅堯臣棣棠花─更衣入侍宮中貴<lb/>
韡韡芸黄殿後花鬬色長宜日光近生輝尤喜樹隂斜<lb/>
依稀<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>服開風袂約畧仙盤裛露華不與艶桃偷結子<lb/>
漫天飛去作朝霞<lb/>
七言絶句─增─宋范成大道傍棣棠花─乍晴芳草競懐新<lb/>
誰種幽花隔路塵綠地縷金羅結𢃄為誰開放可憐春<lb/>
詩散句─原─宋宋祁─佛輪千輻細公𢃄萬釘圓<lb/>
<pb n="KR3i0044_WYG_045-11b"/>
詞─增─宋王采蝶戀花─花為年年春易改待放柔條繫取<lb/>
長春在宫樣妝成還可愛鬢邊斜作拖枝戴　每到無<lb/>
情風雨大檢㸃羣芳却是深叢耐揺曵綠蘿金縷帶丹<lb/>
青傳得妖嬈態<lb/>
　　茉莉<lb/>
原─茉莉一名抹厲<hi>見洛陽名園記</hi>一名没利<hi>見王梅溪集</hi>一名末利<lb/>
<hi>見朱子集</hi>一名末麗<hi>見洪景/盧集</hi>─名抹麗<hi>謂能掩衆花也本草云末利本梵語無正</hi>
<hi>字隨人㑹意而已</hi>佛書名鬘華<hi>謂堪以飾鬘</hi>原出波斯移植南海<lb/>
<pb n="KR3i0044_WYG_045-12a"/>
丹鉛録北土名柰晉書都人簪柰花是也則此花入中<lb/>
國乆矣弱莖繁枝葉如茶而大綠色團尖夏秋開小白<lb/>
花花皆暮開其香清婉柔淑風味殊勝花有草本者有<lb/>
木本者有重葉者惟寳珠小荷花最貴此花出自暖地<lb/>
性畏寒喜肥壅以雞糞灌以燖猪湯或雞鵞毛湯或米<lb/>
泔開花不絶六月六日以治魚水一灌愈茂故曰清蘭<lb/>
花濁茉莉勿安牀頭恐引蜈蚣一種紅者色甚艶但無<lb/>
香耳又有朱茉莉其色粉紅有千葉者初開花時心如<lb/>
<pb n="KR3i0044_WYG_045-12b"/>
珠出自四川　─增─廣東志─雷瓊二州有綠茉莉本如蔦<lb/>
蘿有黄茉莉名黄馨　─原─花氣味辛熱無毒蒸液作面<lb/>
脂頭澤長髪潤燥香肌根氣味熱有毒<lb/>
彚考─原─南越行紀─南越之境五穀無味百花不香惟茉<lb/>
莉那悉茗二花特芳香不隨水土而變與夫橘北為枳<lb/>
者異矣彼處女子用綵絲穿花心以為首餙　─增─南方<lb/>
草木狀─末利花似薔薇之白者香愈於那悉茗　─清異<lb/>
錄─南漢地狹力貧不自揣度有欺四方傲中國之志每<lb/>
<pb n="KR3i0044_WYG_045-13a"/>
見北人盛誇嶺海之强世宗遣使入嶺館接者遺以茉<lb/>
莉文其名曰小南强　─東坡集─東坡謫儋耳見黎女競<lb/>
簪茉莉含㯽榔戲書几間云暗麝著人簪茉莉紅潮登<lb/>
頰醉㯽榔　─花經─茉莉二品八命　─三栁軒雜識─茉莉<lb/>
花為狎客　─捫蝨新話─南中花木有北地所無者茉莉<lb/>
花含笑花闍提花渠那異花之類以性皆畏寒故茉莉<lb/>
惟六月六日種者尤盛市中婦女喜簪茉莉東坡所謂<lb/>
暗麝著人者也製龍涎香者無素馨花多以茉莉代之<lb/>
<pb n="KR3i0044_WYG_045-13b"/>
　─原─鄭松窓詩注─廣州城西九里曰花田盡栽茉莉及<lb/>
素馨　─乾淳歲時記─禁中避暑多御復古選德等殿及<lb/>
翠寒堂納凉置茉莉素馨等南花數百盆於廣庭鼓以<lb/>
風輪清芬滿殿　─增─丹鉛縂錄─茉莉花見嵇含南方草<lb/>
木狀稱其芳香酷烈此花嶺外海濵物自宣和中名著<lb/>
艮嶽列芳草八此居一焉八芳者金蛾玉蟬虎耳鳳毛<lb/>
素馨渠那茉莉含笑也　─泉南雜志─余廨東所植茉莉<lb/>
其髙及檐嘗於暑夜設木榻坐其下清芬郁烈可沾眉<lb/>
<pb n="KR3i0044_WYG_045-14a"/>
髪其地易生如吳中插槿也　─三餘贅筆─曾端伯以茉<lb/>
莉為雅友張敏叔以茉莉為逺客<lb/>
集藻─七言古詩─原─宋楊萬里─江梅去去木樨晩芝草石<lb/>
榴刺人眼茉莉獨立更幽佳龍涎避香雪避花朝來無<lb/>
熱夜凉甚急走山僮問花信一枝𢃄雨折来歸走送詩<lb/>
人覔好詩　─增─樓鑰次韻胡元甫茉莉花─殘暑未盡秋<lb/>
欲来玊刻萬葉瓊英開孤標雅韻一枝足江上紫翠空<lb/>
成堆素娥常與明月約青女細把輕綃裁主人好事趁<lb/>
<pb n="KR3i0044_WYG_045-14b"/>
時買買寘此地真宜哉墻間閒地方丈所㡬年累甓裝<lb/>
層臺春花秋卉方互發胡葵芍藥參徘徊眼明忽見此<lb/>
竒絶弟畜素馨兄事梅夜深飛香性幽獨未許蜂蝶來<lb/>
相陪糖甖封餘有閩玊㑹須掃取添花栽吾聞閩山千<lb/>
萬木人或視此齊蒿萊何如航海上天闕玉色照映琉<lb/>
璃杯新凉徙倚看不足坐見日影欹庭槐<lb/>
五言律詩─原─宋劉子翬茉莉花─翠葉光如沃冰葩淡不<lb/>
妝一番秋早秀徹日坐旁香色照祇園静清囘瘴海凉<lb/>
<pb n="KR3i0044_WYG_045-15a"/>
倘堪紉作佩老子欲浮湘　─朱子茉莉─曠然塵慮盡為<lb/>
對夕花明密葉低層幄冰蕤亂玊英不因秋露濕詎識<lb/>
此香清預恐芳菲盡㣲吟繞砌行　─奉酬圭父茉莉之<lb/>
作─玊蘂琅玕樹天香知見薫露寒清透骨風定逺含芬<lb/>
爽致銷煩暑髙情謝曉雲遥憐河朔飲那得醉時聞<lb/>
七言律詩─增─宋鄭剛中茉莉─小鍤移根帶蘚苔暑中相<lb/>
對亦佳哉素英吐處祗如玉清思牽人全似梅淺綠翦<lb/>
羅和葉看真香擣麝逐風来觀君可與酴醿並髙士寕<lb/>
<pb n="KR3i0044_WYG_045-15b"/>
容俗子陪　─羅願奉簡李叔勤覓茉莉花栽─鄆令風流<lb/>
太史家早知茉莉有竒葩生嫌衆色空塵滓徧閲餘香<lb/>
見等差多謝珠璣來座右好將根葉到天涯蜀江紅紫<lb/>
紛披後初看東南第一花<lb/>
五言絶句─增─明皇甫汸題茉莉二首─萼密聊承葉藤輕<lb/>
易繞枝素華堪飾鬘争趁晩妝時　香慣臨風細花偏<lb/>
映日生若將人試擬小玉定齊名　─陳淳茉莉花─浴起<lb/>
月到楹柔枝方可折薫風如有情吹簾散香雪<lb/>
<pb n="KR3i0044_WYG_045-16a"/>
七言絶句─增─宋王庭珪茉莉花三絶句─纖雲捲盡日西<lb/>
流人在瑶臺宴未休王母欲歸香滿路曉風吹下玉搔<lb/>
頭　火雲燒野葉聲乾歴眼誰知玊蘂寒疑是羣仙來<lb/>
下降夜深時聼珮珊珊　逆鼻清香小不分冰肌一洗<lb/>
瘴江昬嶺頭未負春消息恐是梅花欲返魂　─鄭剛中<lb/>
茉莉─真香入玉初無信香欲尋人玉始開不是滿枝生<lb/>
綠葉端須認作嶺頭梅　─范成大謝袁起巖知府送茉<lb/>
莉二檻─千里移根自海隅風㠶破浪走天吳散花忽到<lb/>
<pb n="KR3i0044_WYG_045-16b"/>
毘邪室似欲横機試病夫　燕寢香中暑氣清更煩雲<lb/>
鬢插瓊英明妝暗麝俱傾國莫與礬仙品弟兄　─再賦<lb/>
二首─薰蒸沉水意微茫全樹飛来爛漫香休向寒鴉看<lb/>
日影祇今飛燕侍昭陽　憶曾把酒泛湘灕茉莉毬邊<lb/>
擘荔枝一笑相逢䨇玊樹花香如夢鬢如絲　─原─王十<lb/>
朋茉莉─茉莉名佳花亦佳逺從佛國到中華老来耻逐<lb/>
蠅頭利故向禪房覓此花　─增─方岳茉莉─閩雨揉香摘<lb/>
未稀鈎簾頓覺暑風㣲只應雪外梅花笑自與兒曹入<lb/>
<pb n="KR3i0044_WYG_045-17a"/>
枕幃　─原─許棐茉莉─荔枝鄉裏玲瓏雪來助長安一夏<lb/>
凉情味於人最濃處夢囬猶覺鬢邊香　─葉廷珪茉莉<lb/>
露華洗出通身白沉水薫成換骨香近説根苖移上苑<lb/>
休慚系出本南荒　─鄭域詠茉莉─玉搓蓮子作尖丸龍<lb/>
腦薰香簇滿冠好是瑩無紅一㸃若敎紅却不堪看<lb/>
江奎茉莉─靈種傳聞出越裳何人提挈上蠻航他年我<lb/>
若修花史列作人間第一香　雖無艶態驚羣目幸有<lb/>
清香壓九秋應是仙娥宴歸去醉来掉下玉搔頭　─劉<lb/>
<pb n="KR3i0044_WYG_045-17b"/>
克莊茉莉─一卉能薫一室香炎天猶覺玉肌凉野人不<lb/>
敢煩天女自折瓊枝置枕傍　─增─徐千里茉莉─炎州綠<lb/>
女雪為肌十二朱欄月未移香逼簟紋眠不得為渠醒<lb/>
過打鐘時　─原─趙福元茉莉─刻玉雕瓊作小葩清姿原<lb/>
不受鉛華西風偷得餘香去分與秋城無限花　─楊巽<lb/>
齋─臍麝龍涎韻不侔薫風移種自南州誰家浴罷臨妝<lb/>
女愛把閑花插滿頭　─王右丞─欹煙裛露暗香濃曾記<lb/>
瑶臺月下逢萬里春囬人寂寞玉顔知復為誰容　香<lb/>
<pb n="KR3i0044_WYG_045-18a"/>
嚴童子沉薫鼻姑射仙人雪作膚誰向天涯收落蘂發<lb/>
君顔色四時朱　─百氏集─風流不肯逐春光削玉團酥<lb/>
素淡妝疑是化人天上至毘那一夜滿城香　─明唐寅<lb/>
春困無端壓黛眉梳成鬆鬢出簾遲手拈茉莉猩紅朶<lb/>
欲插逢人問可宜　─增─陳淳茉莉花─茉莉開時香滿枝<lb/>
鈿花狼籍玉參差茗杯初歇香煙燼此味黄昬我獨知<lb/>
　─沈氏宜修茉莉花─如許閒宵似廣寒翠叢倒影浸冰<lb/>
團梅花宜冷君宜熱一樣香魂両樣看<lb/>
<pb n="KR3i0044_WYG_045-18b"/>
詩散句─原─宋謝景初─萼趺琲珠圓碎簇柔梢垂蔫然經<lb/>
月餘艶色愈不衰始疑神功化火結丹砂為　─許仲啓<lb/>
火令行南國彤雲間丹霞之子方熱中濯濯冰雪花植<lb/>
根郤月盆趣駕七香車　─鄭域─風韻傳天竺隨經入漢<lb/>
京香飄山麝馥露染雪衣輕　─增─陶弼─海客園林珠樹<lb/>
木水仙賔從玊簪裳錦挑每作紅絲縷蜂採須成白蜜<lb/>
房　重譯新離越裳國一枝都掩桂林香養成崖谷黄<lb/>
蜂蜜羞死江湖白藕房　─原─許野雪─自是天上冰雪種<lb/>
<pb n="KR3i0044_WYG_045-19a"/>
占盡人間富貴香不煩鼻觀偷馥郁解使心地俱清凉<lb/>
　─蔣之竒─佛香紅茉莉番供碧玻璃　─王十朋─西域名<lb/>
花最孤潔東山芳友更清幽　─葉廷珪─名字惟應佛書<lb/>
見根苖應逐賈胡來　─戴復古─香薫茉莉毬　─鄭域─九<lb/>
里花田地　─王十朋─日暮園人獻寳珠─增─湛俞─茉莉<lb/>
曉迷瓊檻白　─原─王右丞─尋得天花伴衆芳<lb/>
詞─增─宋周密朝中措─綵繩朱乗駕濤雲親見許飛瓊多<lb/>
定梅魂纔返香瘢半掐秋㾗　枕函釵縷薰篝芳焙兒<lb/>
<pb n="KR3i0044_WYG_045-19b"/>
女心情尚有第三花在不妨留待凉生　─原─韓元吉南<lb/>
柯子─五月炎州路千叢撲地開只疑標韻是江梅不道<lb/>
薰風庭院雪成堆　寳髻瓊瑤綴仙衣翡翠裁一枝長<lb/>
伴荔枝來甘與玉人和笑插鸞釵　─張孝祥鵲橋仙─北<lb/>
窓凉透南窓月冷浴罷滿懐風露不知何處有花來但<lb/>
怪底清香無數　炎州珍産吳人未識天與人間獨歩<lb/>
冰肌玉骨歲寒時倩閒止堂中留住　─張鎡驀山溪─撫<lb/>
蓮吟就薝蔔還曾賦相伴更無花倦爐熏日長難度柔<lb/>
<pb n="KR3i0044_WYG_045-20a"/>
桑葉裏玉碾小芙蕖生竺國長閩山移向玊城住　池<lb/>
亭竹院宴坐冰圍處綠繞百千叢夜將䦨爭開迎露煞<lb/>
曾評論嬌媚勝江梅香稱月韻宜風消盡人間暑　─盧<lb/>
祖臯洞仙歌─玉肌翠袖較似荼䕷瘦㡬度熏醒夜窓酒<lb/>
問炎洲何事得許清凉塵不到一叚冰壺翦就　晩來<lb/>
庭户悄暗數流光細摘芳英黯囬首念日暮江東偏為<lb/>
魂銷人易老幽韻清標似舊正紋簟如波帳如煙更奈<lb/>
向月明露濃時候　─增─施岳歩月─玉宇薰風寳堦明月<lb/>
<pb n="KR3i0044_WYG_045-20b"/>
翠叢萬㸃晴雪凍霜不就散廣寒霏屑采珠蓓綠萼露<lb/>
滋嗔銀艶小蓮冰潔花魂在纖指嫩㾗素英重結　枝<lb/>
頭香未絶還是過中秋丹桂時節醉鄉冷境怕翻成消<lb/>
歇玩芳味春焙旋薰貯穠韻水沉頻爇堪憐處輸與夜<lb/>
凉睡蝶<lb/>
别錄─原─扦插─梅雨時取新發嫩枝從節折斷將折處劈<lb/>
開入大麥一粒亂髪纒之插肥土隂濕即活與扦瑞香<lb/>
法同　─收藏─霜時移北房簷下見日不見霜大寒移入<lb/>
<pb n="KR3i0044_WYG_045-21a"/>
暖處圍以草薦盆中任其自乾至乾極畧用河水盞許<lb/>
澆其根僅活其命枝葉上有白色小蟲刮去不然即黄<lb/>
萎十月入窖中枝頭入地尺許地上加柴柴上加土尺<lb/>
許封蓋嚴密不透風氣為佳春分後朝南開一孔通氣<lb/>
立夏後方可出窖見春風早即枯槁出窖後葉落無妨<lb/>
先放簷下見日色處漸移之日中去上面及周圍舊土<lb/>
一層再加新土培之二三年後取出全換舊土莫傷根<lb/>
換土後只澆清水不宜太肥至葉稍大方可澆肥翦去<lb/>
<pb n="KR3i0044_WYG_045-21b"/>
枯枝梅雨不絶移置簷下若南方冬月只於朝南屋内<lb/>
掘一淺坑將盆放下以篾籠罩花口傍以泥築實無隙<lb/>
通風或用綿花子覆根五寸許亦以篾罩罩之用紙封<lb/>
罩五六日一次將花核取開用冷茶澆之仍以花核壅<lb/>
之立夏前方可去罩盆中周圍去土一層以肥土塡上<lb/>
用水澆之大約入夏後三日方可移出露天最怕春風<lb/>
清明前尤怕風芽發方可灌以糞次年和根取起換土<lb/>
栽過無不活者如此收藏多年可延　于若瀛曰茉莉<lb/>
<pb n="KR3i0044_WYG_045-22a"/>
自首夏至秋杪皆花開必薄暮半放冉冉作竒香次晨<lb/>
則香減霜後猶生朶但漸小耳經大寒無不萎者向余<lb/>
得一本根下有鐵少許蓋鬻者利其必萎彼鑽核者又<lb/>
何足異余去其鐵易土而植之灌以腥汁開甚盛遇大<lb/>
寒藏之暖室歴三歲猶花但榦老花疎總之風氣不宜<lb/>
也金陵易得每歳購二三本霜後輙棄之　─儲土─每日<lb/>
屋下掃聚塵土堆積於閑静空屋俟發熱過篩細用<lb/>
製用─每晩採花取井花水半杯用物架花其上離水一<lb/>
<pb n="KR3i0044_WYG_045-22b"/>
二分厚紙密封次日花既可簪以水㸃茶清香撲鼻甚<lb/>
妙花史云聞老人言飲之得肚腹虚飽之症香能散氣<lb/>
老人氣虚理或有之昔人有異香含異毒之語養老者<lb/>
愼之　─增─香譜─今多採茉莉蒸取其液以代薔薇　─王<lb/>
右丞詩注─茉莉花作末和面藥甚竒經歳其香不歇<lb/>
清供錄─茉莉湯用蜜一兩甘草一分生薑自然汁一滴<lb/>
同研令極匀調塗在椀中心抹匀不令洋流每於凌晨<lb/>
採摘茉莉花三十朶將放藥椀盖其花取香氣薫之午<lb/>
<pb n="KR3i0044_WYG_045-23a"/>
間乃可以㸃用　─快雪堂漫錄─用三白酒或雪酒色味<lb/>
佳者不滿瓶上虚二三寸編竹為十字或井字障瓶口<lb/>
不令有餘不足新摘茉莉數十朶線繫其蔕懸竹下離<lb/>
酒一指許用紙封固旬日香透矣　─野䔩品─茉莉花初<lb/>
發嫩葉采洗淨同豆腐熝食絶品<lb/>
　　<hi>附錄</hi>雪瓣<lb/>
原─雪瓣一名狗牙似茉莉而瓣大其香清絶出海南<lb/>
　　<hi>附錄</hi>紫茉莉<lb/>
<pb n="KR3i0044_WYG_045-23b"/>
增─草花譜─紫茉莉草本春間下子早開午收一名臙脂<lb/>
花可以㸃唇子有白粉可傅面亦有黄白二色者<lb/>
　　素馨<lb/>
原─素馨一名那悉茗花一名野悉蜜花來自西域枝榦<lb/>
裊娜似茉莉而小葉纖而綠花四瓣細痩有黄白二色<lb/>
須屏架扶起不然不克自竪雨中嫵態亦自媚人　─南<lb/>
方草木狀─那悉茗花與茉莉花皆自西域移植南海南<lb/>
人愛其芳香競植之<lb/>
<pb n="KR3i0044_WYG_045-24a"/>
彚考─原─龜山志昔劉王有侍女名素馨冡上生此花因<lb/>
以得名　─増─升庵詩注─陸賈南中行紀云南中遊女以<lb/>
綵絲貫素馨為餙事載南方草木狀貫花繞髻至今猶<lb/>
然　─瓶花譜─素馨六品四命─原─學圃餘疏─素馨出閩<lb/>
黄者不甚香亦間攜至吾地白者香勝於茉莉但彼中<lb/>
亦未之見　─增─廣州志─城西九里曰花田彌望皆素馨<lb/>
花南征錄云南海劉隱時有美人葬於此至今花香異<lb/>
於他處　花田人以種素馨為業其神為南漢美人故<lb/>
<pb n="KR3i0044_WYG_045-24b"/>
采摘必以婦女而彼中婦女多不簪戴有詠者曰花田<lb/>
女兒不愛花縈絲結縷餉他家貧者穿花富者戴明珠<lb/>
十斛似泥沙　花渡頭在五羊門南岸花販每日分載<lb/>
素馨至城從此上舟故名<lb/>
集藻─説─原─明陳憲章素馨説─草木之精氣下發於上為<lb/>
英華率謂之花然水陸所産妍媸高下美惡之等蓋萬<lb/>
不齊焉而人於其中擇而愛之凡欲其有益於事非愛<lb/>
之而溺焉者也産於此邦曰素馨者香清而體白郁郁<lb/>
<pb n="KR3i0044_WYG_045-25a"/>
盈盈可掬可佩貫四時而不凋供一賞而有餘亦花之<lb/>
佳者也好事者致於予予既愛之遂益究其用取花之<lb/>
蓓蕾者與茗之佳者雜貯陶瓶中經宿以俟茗飲之入<lb/>
焉然則是花之用雖不若麻縷之與菽粟然蓋亦不為<lb/>
無用也人之資於麻縷為其可以温也資於菽粟為其<lb/>
可以飽也得之則生不得則死今是花也吾取焉始以<lb/>
其能郁郁盈盈少裨於茗耳雖不汲汲可也不汲汲由<lb/>
用之可已也使是花之於人如麻縷之與菽粟然又安<lb/>
<pb n="KR3i0044_WYG_045-25b"/>
可已哉可已而已不可已而不已引而伸之觸類而長<lb/>
之於道其庶幾乎治國其庻幾乎<lb/>
賦─增─明黎遂球素馨賦─登羊城以西望見綠草之田田<lb/>
匪織雨而含珠乃浮香以如煙弔美人於黄土照明鏡<lb/>
於青天惟斯花之可認感今昔而相憐爾乃向午如粟<lb/>
薄暮放蘂望通衢之凝雪列七門而成市得人氣而轉<lb/>
馥在晩妝之初洗圍寳髻之盤盤貫玉屑而齒齒果並<lb/>
擲於車前香可分於袖底雜寒具而芬郁蘸琉璃之露<lb/>
<pb n="KR3i0044_WYG_045-26a"/>
水則有青樓姊妹烏衣兒郎綴流蘇如夾纈挂斗帳之<lb/>
四方鈎珊瑚之横枝枕琥珀而低昂如香稲之飼鸚鵡<lb/>
等竹實之供鳳凰羡同心之可結羌觧佩而垂璫於是<lb/>
重五之晝䨇七之宵或張翠幄於龍舫或方蘭舟為鵲<lb/>
橋晝則艾虎纍纍朱符飄飄飛八張如比翼馳千舸若<lb/>
聨鑣蹋歌珠寺燕客西壕買花齊喚餘錢亂抛量三斛<lb/>
之蒼璣疑乍泣乎老鮫與歌聲兮同貫侵酒氣兮如消<lb/>
宵則芳蕤作幄新月如鈎海上載求仙之童女水際排<lb/>
<pb n="KR3i0044_WYG_045-26b"/>
乞巧之髙樓燦明燈於重簷儼列冕之垂旒何玲瓏之<lb/>
雕玉覆火齊而作舟總貫蘂之所為若鏤冰而籠篝布<lb/>
經緯以如意象禽魚之優游恒有香以避暑縱無聲而<lb/>
知秋復有三五之夕月出䑃朧巫壇禮斗神絃舞風白<lb/>
麟雪獅翠鳳玉龍覆官街以列帳峙重臺而罩櫳咸當<lb/>
門以結綵聨比户於帡幪被華鬘與纓絡見瓊島之銀<lb/>
宮齊觀燈而連袂或駕橋而成虹譬遊蜂之出房若舞<lb/>
蝶之鑽叢聆梵吹於香國見閭巷皆花封乃若愽雅髙<lb/>
<pb n="KR3i0044_WYG_045-27a"/>
士道古名家知為那悉之茗用代陽羡之茶或云當與<lb/>
楞嚴同至或傳載自博望之槎比石榴而有馨較菩提<lb/>
而擅花又烏能起豔質而問之夫是以賦芳草於天涯<lb/>
七言古詩─增─宋鄭剛中或問茉莉素馨孰優予曰素馨<lb/>
與茉莉香比肩但素馨葉似薔薇而碎枝似酴醿而短<lb/>
大率類草花比茉莉體質閑雅不及也─茉莉夭姿如麗<lb/>
人肌理細膩骨肉均衆葉薿薿開緑雲小蘂大花意淑<lb/>
貞素馨於時亦呈新蓄香便未甘後塵獨恨雷五雖清<lb/>
<pb n="KR3i0044_WYG_045-27b"/>
潔珠璣綺縠終坐貧<lb/>
七言絶句─增─宋蔡襄寄南海李龍圖求素馨含笑花─二<lb/>
草曾觀嶺外圖開時嘗與暑風俱使君已自憐清福分<lb/>
得新條過海無　─原─陳與義素馨─羞將姿媚隨花譜愛<lb/>
伴孤髙上月評獨恨遇寒成弱植色香殊不避梅兄<lb/>
鄭域素馨─妙香真色自天然羞御鉛華學女妍只向温<lb/>
柔鄉裏活怕寒不許上林傳　─傅大諫素馨─昔日雲鬟<lb/>
鎖翠屏只今煙冡伴荒城香銷韻斷無人問空有幽花<lb/>
<pb n="KR3i0044_WYG_045-28a"/>
獨擅名　─明楊慎素馨花─金碧佳人墮馬妝鷓鴣林裏<lb/>
鬬芬芳穿花貫縷盤香雪曾把風流惱陸郎<lb/>
詩散句─原─宋祝穆─細花穿弱縷盤向綠雲鬟　─明林鴻<lb/>
素馨花發暗香飄一朶斜簪近翠翹<lb/>
詞─原─宋張鎡菩薩蠻─層層細翦冰花小新隨荔子雲帆<lb/>
到一露一番開玊人催買栽　愛花心未已摘放冠兒<lb/>
裏輕浸水晶凉一窩雲影香　─增─史逹祖風入松─素馨<lb/>
跗萼太寒生多翦春冰夜深綠霧侵凉月照晶晶花葉<lb/>
<pb n="KR3i0044_WYG_045-28b"/>
分明人臥碧紗㡡淨香吹雪練衣輕　頻伽銜得墮南<lb/>
薰不受纖塵若隨荔子華清去定空埋身外芳名借重<lb/>
玊爐沉炷起予石鼎湯聲　─原─劉鎮念奴嬌─調冰弄雪<lb/>
想花神清夢徘徊南土一夏天香收不起付與蘂仙無<lb/>
語秀入精神凉生肌骨銷盡人間暑稼軒愁絶惜花還<lb/>
勝兒女　長記歌酒䦨珊開時向晩笑絶金莖露月浸<lb/>
闌干天似水誰伴秋孃窓户困殢雲鬟醉欹風㡌總是<lb/>
牽情處返魂何在玉川風味如許　─尹煥霓裳中序第<lb/>
<pb n="KR3i0044_WYG_045-29a"/>
一─靑顰粲素靨海國仙人偏耐熱餐盡風香露屑便萬<lb/>
里凌空肯慿蓮葉盈盈歩月悄似憐輕去瑶闕何人在<lb/>
憶渠癡小㸃㸃愛輕㨗　愁絶舊遊輕别忍重看鎖香<lb/>
金篋淒凉清夜簟茀悵杳杳詩魂真化風蝶冷香清到<lb/>
骨夢十里梅花霽雪歸來也厭厭心事自共素娥説<lb/>
别錄─增─廣東新語─珠江南岸有村曰莊頭周里許悉種<lb/>
素馨亦曰花田率以昧爽往摘以天未明見花而不見<lb/>
葉其稍白者則是其日當開者也旣摘覆以濕布毋使<lb/>
<pb n="KR3i0044_WYG_045-29b"/>
見日其已開者則置之花客渉江買以歸一時穿燈者<lb/>
作串與瓔珞者數百人城内外買者萬家富者以斗斛<lb/>
貧者以升其量花若量珠然花宜夜乗夜乃開上人頭<lb/>
髻乃開見月而益光艶得人氣而益馥竟夕氤氲至曉<lb/>
萎猶有餘味懐之辟暑吸之清肺氣又宜作燈雕玉鏤<lb/>
冰玲瓏四照遊冶者以導車馬故楊用修云粤中素馨<lb/>
燈天下之至艶者也兒女以花蒸油取液為面脂頭澤<lb/>
謂能長髪潤肌其為龍涎香餅香串者治以素馨則韻<lb/>
<pb n="KR3i0044_WYG_045-30a"/>
味愈逺隆冬花少曰雪花摘經數日乃開夏月花多瓊<lb/>
英狼籍入夜滿城如雪觸處皆香　廣中七月七日多<lb/>
為素馨花艇遊泛海珠及西濠香浦秋冬作火清蘸則<lb/>
千門萬户皆挂素馨燈結為鸞鳳諸形或作流蘇寳帶<lb/>
葳蕤間以朱槿以供神或當宴㑹酒酣出素馨毬以獻<lb/>
客客聞寒香而沉醉以醒以挂複斗帳中雖盛夏能除<lb/>
炎熱枕簟為之生凉諺曰㯽榔辟寒素馨辟暑故粤人<lb/>
以二物為貴獻客者先以㯽榔次以素馨<lb/>
<pb n="KR3i0044_WYG_045-30b"/>
　　含笑<lb/>
原─本草─含笑出海南有紫白二種　─遯齋閑覽─南方花<lb/>
木北地所無者大含笑小含笑其花常若菡蓞之未敷<lb/>
者故有含笑之名　─草花譜─含笑花開不滿若含笑然<lb/>
　─捫蝨新話─含笑有大小小含笑香尤酷烈有四時花<lb/>
惟夏中最盛又有紫含笑茉莉含笑皆以日西入稍隂<lb/>
則花開初開香尤撲鼻予山居無事毎晚凉坐山亭中<lb/>
忽聞香風一陣滿室郁然知是含笑開矣<lb/>
<pb n="KR3i0044_WYG_045-31a"/>
彚考─增─東坡廣州蒲澗寺詩注─山中多含笑花　─花經<lb/>
含笑花二品八命　─澄懐錄─韓熙載云對花焚香含笑<lb/>
宜麝<lb/>
集藻─賦─增─宋李綱含笑花賦有序─南方花木之美者莫<lb/>
若含笑綠葉素榮其香郁然是花也方䝉㤙而入幸價<lb/>
重一時故感而為之賦其辭曰夫何嘉木之姝嫮兮藹<lb/>
芬馥之芳容結孤根於暖地兮披素豔於幽叢炫麗景<lb/>
之遲遲兮浥零露之濃濃黙凝情而不語兮獨含笑於<lb/>
<pb n="KR3i0044_WYG_045-31b"/>
春空其笑伊何粲兮巧倩洞户初啓曲欄乍見驚鄰女<lb/>
之窺牆疑寵姬之教戰鄙妖姿之齲齒謝啼妝之半面<lb/>
態有餘情忽焉改觀國香無敵秀色可餐抱貞潔之雅<lb/>
志舒婉孌之歡顔寧解頥而啓齒方墮珥而攲冠苞温<lb/>
潤以如玉吐芬芳其若蘭俯者如羞仰者如喜嚮日嫣<lb/>
然臨風莞爾豈褰幃而觀跛將忘懐於射雉輕可買之<lb/>
千金重廻眸之百媚拔類邁倫孰與為比汎㶑酷烈綽<lb/>
約嬋娟翠葉擁鬢綠萼承顴嗅之彌馨察之愈妍信色<lb/>
<pb n="KR3i0044_WYG_045-32a"/>
香之俱美何扈芷而握荃若夫萱草忘憂合歡蠲忿採<lb/>
杜若於洲中搴芙蓉於澤畔藝菊百畦滋蕙九畹挈長<lb/>
度美固不可一槩而論也方將移自南國置之玉堂違霜<lb/>
雪之淒冷依日月之末光慿雕檻而凝彩度芝閣而飄<lb/>
香破顔一笑掩乎羣芳誠可以承天寵而植椒房者乎<lb/>
七言律詩─增─宋楊萬里含笑花─菖蒲節序芰荷時翠羽<lb/>
衣裳白玊肌暗折花房須日暮遥將香氣報人知半開<lb/>
微吐長懐寳欲説還休竟俛眉樹脆枝柔惟葉健不消<lb/>
<pb n="KR3i0044_WYG_045-32b"/>
更畫只消詩　─許仲啓含笑花一㸃𤓰香破醉眠誤他<lb/>
詩客枉流涎如何滴露牛心李化作垂頭玉井蓮初喜<lb/>
曉光將莞爾竟羞嬌影不嫣然忽看吐下金櫻核䔩䔩<lb/>
聲乾暮葉邊<lb/>
五言絶句─增─宋徐致中含笑花─𤓰香濃欲爛蓮莟碧初<lb/>
匀含笑如何處低頭似愧人　歲寒集─薄薄沉薫骨英<lb/>
英玉煉煙惱人風味别斗帳夢中間<lb/>
七言絶句─增─宋楊萬里含笑花二首秋來二笑再芬芳<lb/>
<pb n="KR3i0044_WYG_045-33a"/>
紫笑何如白笑强只有此花偷不得無人知處忽然香<lb/>
　薰風破曉碧蓮含密意猶低白玊顔一粲不曾容易<lb/>
發清香何自徧人間　─陸游聞傅氏莊紫笑花開急棹<lb/>
小舟觀之─日長無奈清愁處醉裏來尋紫笑香漫道閒<lb/>
人無一事逢春也作蜜蜂忙　─劉克莊含笑花─春風滿<lb/>
面喜津津縱有癡拳不忍嗔竊恐意觀安注脚笑他何<lb/>
事與何人　─許仲啓含笑花─獻笑佳人絶可憐姿姿靨<lb/>
輔巧承顴一枝不用千金買雨洗風吹却粲然　─蕭文<lb/>
<pb n="KR3i0044_WYG_045-33b"/>
仙含笑─肥樣雕成玊色仙碧瑶幢裏粲嬋娟道渠觧笑<lb/>
何曾笑只合更名小白蓮　─金施宜生含笑花─百歩清<lb/>
香透玉肌滿堂皓齒轉明眉搴帷彼客相迎處射雉春<lb/>
風得意時<lb/>
詩散句─增─宋鄧潤甫─自有嫣然態風前欲笑人涓涓朝<lb/>
泣露盎盎夜生春　─劉濤─未嘗逢露齒只恐欲傾城<lb/>
丁謂─草觧忘憂忘底事花名含笑笑何人　─蘇軾─而今<lb/>
只有花含笑笑道秦皇欲學仙　─百氏集─試問嫣然如<lb/>
<pb n="KR3i0044_WYG_045-34a"/>
可買㑹須一笑與千金　深情厚意知多少盡在嫣然<lb/>
一笑中　─蘇軾─涓涓滴露紫含笑　花非識面常含笑<lb/>
詞─增─宋無名氏楊栁枝─綠蠟芳趺雪一包綻瓊梢清香<lb/>
却暑賞堂㘭晩風飄　笑靨含羞藏碧葉為誰嬌長隨<lb/>
茉莉展輕綃伴良宵<lb/>
　　指甲花<lb/>
增─南方草木狀─指甲花其樹高五六尺枝條柔弱葉如<lb/>
嫩榆與那悉茗末利花皆雪白而香不相上下亦自大<lb/>
<pb n="KR3i0044_WYG_045-34b"/>
秦國移植於南海而此花極繁細纔如半米粒許彼人<lb/>
多折置襟袖間盖資其芳馥爾一名散沫花　─北户錄<lb/>
指甲花花細白絶芳香番人種之未詳其名波斯移植<lb/>
中夏如金錢花也本出外國大同二年始來中土　─草<lb/>
花譜─指甲花生杭之諸山中花小如蜜色而香甚用山<lb/>
土移歸土盆中亦可供玩　─原─指甲花夏月開香似木<lb/>
樨可染指甲過於鳯仙花有黄白二色<lb/>
集藻─七言絶句─増─宋鄭剛中題異香花俗呼指甲花小<lb/>
<pb n="KR3i0044_WYG_045-35a"/>
比木犀無醖藉輕黄碎蘂亂交加邦人不觧稱誰説一<lb/>
地稱為指甲花<lb/>
　　凌霄花<lb/>
原─凌霄花一名紫葳<hi>本草云俗謂赤艷曰紫葳葳此花赤艶故名</hi>一名陵苕<lb/>
<hi>爾雅云苕陵苕黄華蔈白華茇注云一名陵時華色異名亦不同疏云黄華名蔈白華名茇别花色之名也詩</hi>
<hi>小雅鄭箋云陵苕之華紫赤而繁而此云黄白者盖就紫色之中有黄紫白紫耳</hi>一名女葳一<lb/>
名茇華一名武威一名瞿陵一名鬼目處處皆有多生<lb/>
山中人家園圃亦栽之野生者蔓纔數尺得木而上即<lb/>
<pb n="KR3i0044_WYG_045-35b"/>
髙數丈蔓間鬚如蝎虎足附樹上甚堅牢乆者藤大如<lb/>
杯春初生枝一枝數葉尖長有齒深青色開花一枝十<lb/>
餘朶大如牽牛花頭開五瓣赬黄色有數㸃夏中乃盈<lb/>
深秋更赤八月結莢如豆角長三寸許子輕薄如榆仁<lb/>
如馬兠鈴仁根長亦如兠鈴根秋深采之隂乾花及根<lb/>
甘酸微寒無毒治婦人産乳餘疾崩中癥瘕血閉寒熱<lb/>
羸痩莖葉苦平無毒主治熱風身癢遊風風疹瘀血喉<lb/>
痺熱痛凉血生肌<lb/>
<pb n="KR3i0044_WYG_045-36a"/>
彚考─增─詩小雅─苕之華芸其黄矣─傳─苕陵苕也將落則<lb/>
黄　苕之華其葉靑靑─傳─華落葉靑靑然　─老學庵筆<lb/>
記─凌霄花未有不依木而能生者惟西京富鄭公園中<lb/>
一株挺然獨立高四丈圍三尺餘花大如杯旁無所附<lb/>
宣和初景華苑成移植於芳林殿前畫圖進御　─三栁<lb/>
軒雜識─凌霄花為勢客　─花經─凌霄花六品四命　─原<lb/>
本事集─西湖藏春塢門前有二古松各有凌霄花絡其<lb/>
上詩僧清順常晝臥其下子瞻為郡一日屏騎從過之<lb/>
<pb n="KR3i0044_WYG_045-36b"/>
松風搔然順指落花覓句子瞻為作木蘭花詞　─增─嵩<lb/>
山記─初祖庵前有三花樹盖凌霄藤附檜而生者也花<lb/>
正開深紅可愛自逹磨未至時有之　─原─學圃餘疏─凌<lb/>
霄花纒竒石老樹作花可觀大都與春時紫藤皆園林<lb/>
中不可少者　─花史─富鄭公居洛其家圃中凌霄花無<lb/>
所因附而特起歳乆遂成大樹髙數尋亭亭可愛朱弁<lb/>
曰是花豈非草木中豪傑乎所謂不待文王而猶興者<lb/>
也<lb/>
<pb n="KR3i0044_WYG_045-37a"/>
集藻─賦─增─宋梅堯臣凌宵花賦─厥草惟天厥木惟喬草<lb/>
有柔蔓木有繁條緣根兮附蔕布葉兮敷苖朱華粲兮<lb/>
下覆本榦蔽兮不昭嗟兮此木幾歳幾年而至於合抱<lb/>
夫何此草一旦一夕而遂曰凌霄是使藜藿蒿艾慕髙<lb/>
豔而仰翹翹也安知蘋藻自潔蕙蘭自芳芙蓉出汙而<lb/>
自麗芝菌不根而自長或紉佩帶或采頃筐或製裳於<lb/>
騷客或登歌於樂章故得為馨為薦為嘉為祥皆無附<lb/>
著亦以名揚奚必託危柯而後昌吾謂木老多枯風髙<lb/>
<pb n="KR3i0044_WYG_045-37b"/>
必折當是時將恐摧為朽荄不復萌蘖豈得與百卉並<lb/>
列也邪<lb/>
五言古詩─增─唐白居易有木詩─有木名凌霄擢秀非孤<lb/>
標偶依一株樹遂抽百尺條託根附樹身開花寄樹梢<lb/>
自謂得其勢無因有動揺一旦樹摧倒獨立暫飄颻疾<lb/>
風從東起吹折不終朝朝為拂雲花暮為委地樵寄言<lb/>
立身者勿學柔弱苖　─原─宋梅堯臣凌宵花─草木不觧<lb/>
行隨生自有理觀此引蔓柔必慿髙樹起氣類固有合<lb/>
<pb n="KR3i0044_WYG_045-38a"/>
縈纒豈由已仰見蒼虯枝上發彤霞蘂層霄不易凌樵<lb/>
斧者誰子一日摧作薪此物當共萎　─曾肇凌霄花─凌<lb/>
霄體纖柔枝葉工託麗靑靑亂松樹直榦遭蒙蔽不有<lb/>
嚴霜威焉能辨堅脆　─增─范浚凌霄花─栽松待成隂種<lb/>
漆擬作器人皆笑艱拙往往得後利君看植凌霄百尺<lb/>
蔓柔翠新花鬱煌煌照日吐妍媚風霜忽揺落大木亦<lb/>
凋瘁視爾託根生枯莖無殘蔕先榮疾蕭瑟物理固難<lb/>
恃凌霄亟芳華衰歇亦容易　─明髙啓瞻木軒并序─道<lb/>
<pb n="KR3i0044_WYG_045-38b"/>
士李𤣥修所居庭有凌霄花依樹而生近樹伐而凌霄<lb/>
獨存因以名室求予賦詩凌霄託髙樹引蔓日已長纒<lb/>
緜共春榮幽花藹敷芳髙樹忽見伐無依向風霜亭亭<lb/>
還自持柔姿喜能強君子貴獨立倚附非端良覽物成<lb/>
感歎為君賦新章<lb/>
七言古詩─增─宋陸游凌宵花─庭中青松四無鄰凌霄百<lb/>
尺依松身髙花風墮赤玊盞老蔓煙濕蒼龍鱗古来豪<lb/>
傑少人知昂霄聳壑寧自期抱才委地固多矣今我撫<lb/>
<pb n="KR3i0044_WYG_045-39a"/>
事心傷悲<lb/>
七言絶句─增─唐歐陽炯凌霄花─凌霄多半繞棕櫚深染<lb/>
梔黄色不如滿樹㣲風吹細葉一條龍甲颭清虚　─原<lb/>
宋楊繪凌霄花直饒枝榦凌霄去猶有根原與地平不<lb/>
道花依他樹發强攀紅日鬭妍明　─賈昌朝凌霄花─披<lb/>
雲似有凌雲志向日寧無捧日心珍重青松好依託直<lb/>
從平地起千尋　─増─范成大壽櫟堂前小山峰凌霄花<lb/>
盛開蔥蒨如畫因名之曰凌霄峰─天風揺曳寳花垂花<lb/>
<pb n="KR3i0044_WYG_045-39b"/>
下仙人住翠微一夜新枝香焙暖旋薰金縷綠羅衣<lb/>
山容花意各翔空題作凌霄第一峰門外輪蹄塵撲地<lb/>
呼來借與一枝笻　─陸游遊彌牟菩提院庭下有凌霄<lb/>
藤附古楠其髙數丈花已零落滿地─絳英翠蔓亦佳哉<lb/>
零亂空庭碼碯杯徧雨新花天有意定知閒客欲閒來<lb/>
　─原─趙汝囘凌霄花─嫋嫋枯藤淺淺葩夤緣直上照殘<lb/>
霞老僧不作因依想將謂青松自有花<lb/>
詩散句─原─宋曾鞏─固知臭味非相類其柰縈纒不自由<lb/>
<pb n="KR3i0044_WYG_045-40a"/>
　　─蔣梅邊─引蔓閒花欲透雲托身下倚老松根　─唐杜<lb/>
　甫─古苕生迮地<lb/>
　詞─原─宋蘇軾減字木蘭花─雙龍對起白甲蒼髯煙雨裏疎影<lb/>
　微香下有幽人晝夢長　湖風清輭䨇鵲飛来爭噪晩<lb/>
　翠颭紅輕時墮凌霄百尺英<lb/>
　别錄─原─禁忌─凌霄花用以蟠繡大石殊可觀玩但鼻聞<lb/>
　傷腦花上露入目令人曚孕婦經花下能墮胎不可不<lb/>
　愼<lb/>
<pb n="KR3i0044_WYG_045-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋廣羣芳譜卷四十三<lb/>
</p>
<p>
</p>
  </div>
</body>
</text>
</TEI>
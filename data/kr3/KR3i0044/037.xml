<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_037-1a"/>
　欽定四庫全書<lb/>
御定佩文齋廣羣芳譜卷三十五<lb/>
　　　花譜<lb/>
　　　　海棠一<lb/>
　增─沈立海棠記─海棠根色黄而盤勁木堅而多節外白<lb/>
　而中赤其枝柔宻而修暢其葉縹綠色小者淺紫色其<lb/>
　香清酷不蘭不麝　─原─海棠有四種皆木夲貼梗海棠<lb/>
　<hi>叢生單葉枝作花磬口深紅無香不結子新正即開亦有四季花者花五出初極紅如臙脂㸃㸃然及開則漸</hi>
<pb n="KR3i0044_WYG_037-1b"/>
　<hi>成纈暈至落則若宿妝殘粉矣</hi>垂絲海棠<hi>樹生柔枝長蒂花色淺紅葢由櫻桃接之而成故花梗細</hi>
　<hi>長似櫻桃其瓣叢宻而色嬌媚重英向下有若小蓮</hi>西府海棠<hi>枝梗畧堅花色稍紅</hi>木𤓰海<lb/>
　棠<hi>生子如木𤓰可食</hi>海棠盛於蜀而秦中次之其株翛然出塵<lb/>
　俯視衆芳有超羣絶類之勢而其花甚豐其葉甚茂其<lb/>
　枝甚柔望之綽約如䖏女非若他花冶容不正者比葢<lb/>
　色之美者惟海棠視之如淺絳外英英數㸃如深臙脂<lb/>
　此詩家所以難為状也以其有色無香故唐相賈耽着<lb/>
　花譜以為花中神仙花木錄曰南海海棠枝多屈曲有<lb/>
<pb n="KR3i0044_WYG_037-2a"/>
刺如杜梨花繁盛開稍早四季花灌生花紅如臙脂無<lb/>
大木即貼梗又祝家桃花同西府跗微堅瑣碎錄曰一<lb/>
種黄者木性類海棠青葉微圎而色深光滑不相類花<lb/>
半開鵞黄色盛開漸淺紅矣葉間或三或五蕊如金粟<lb/>
鬚如紫絲實如梨大如櫻桃至秋熟可食其味甘而微<lb/>
酸　─增─本草─李時珍曰飲膳正要果類有海紅不知出<lb/>
處此即海棠梨之實也状如木𤓰而小二月開紅花實<lb/>
至八月迺熟鄭樵通志云海棠子名海紅即爾雅赤棠<lb/>
<pb n="KR3i0044_WYG_037-2b"/>
也<lb/>
彚考─增─平泉草木記─凡花木以海為名者悉從海外來<lb/>
如海棠之類是也　─原─王禹偁詩話─石崇見海棠歎曰<lb/>
汝若能香當以金屋貯汝　─增─东坡雜記─海棠似絹花<lb/>
　─原─復齋漫錄─仁宗朝張冕學士賦蜀中海棠詩沈立<lb/>
取以載海棠記中云山木𤓰開千顆顆水林檎發一攅<lb/>
攅注云大約木𤓰林檎初開皆與海棠相類若冕言則江<lb/>
西人正謂棠梨花耳惟紫綿色者謂之海棠似木𤓰林<lb/>
<pb n="KR3i0044_WYG_037-3a"/>
檎六出者非真海棠也晏元獻云已定復揺春水色似<lb/>
紅如白海棠花亦與張冕同意　─紺珠集─徐儉樂道隠<lb/>
於藥肆中家植海棠結巢其上引客登木而飲　─冷齋<lb/>
夜話─少㳺在黄州飲於海棠橋老書生家海棠叢開少<lb/>
㳺醉卧宿於此明日題其柱曰喚起一聲人悄衾暖夢<lb/>
寒窓曉瘴雨過海棠開春色又添多少社甕釀成微笑<lb/>
半破癯瓢共舀覺健倒急投牀醉鄉廣大人間小東坡<lb/>
甚愛之　范石湖每嵗移家泛湖賞海棠　─閲耕餘錄─<lb/>
<pb n="KR3i0044_WYG_037-3b"/>
宋淳熈間秦中有䨇株海棠其髙數丈翛然在衆花之<lb/>
上與江淮所産絶不類荆南官舎亦有兩株略如之姿<lb/>
艶柔婉豐富之極　昌州海棠獨香其木合抱每樹或<lb/>
二十餘葉號海棠香國太守於郡前建香霏閣每至花<lb/>
時延客賦賞　蜀嘉定州海棠有香獨異他處　─增─古<lb/>
今詩話─東坡謫黄州居於定惠院之東雜花滿山而獨<lb/>
海棠一株土人不知貴東坡為作長篇平生喜為人寫<lb/>
人間刻石者自有五六夲云吾平生最得意詩也　─石<lb/>
<pb n="KR3i0044_WYG_037-4a"/>
林詩話─韓持國雖剛果特立風節凛然而情致風流絶<lb/>
出時軰許昌崔象之侍郎舊第今為杜君章所有㕔後<lb/>
小亭僅丈餘舊有海棠二株持國每花開時輒載酒日<lb/>
飲其下竟謝而去嵗以為常至今故老猶能言之余甞<lb/>
於小亭柱間得公二絶句其一云濯錦江頭千萬枝當<lb/>
年未解惜芳菲而今得向君家見不怕春寒雨濕衣尚<lb/>
可想見當時氣味韓忠憲甞帥蜀持國兄弟皆侍行尚<lb/>
少故前二句云爾其二云長條無風亦自動柔艶著雨<lb/>
<pb n="KR3i0044_WYG_037-4b"/>
更相宜漫其後句曽存之家池島上亦有海棠十餘株<lb/>
余為守時嵗亦與王㓜安諸人席地屢飲然此公勝處<lb/>
不能繼也　─陳思海棠譜─閩中曺宇修貢堂下海棠極<lb/>
盛三面共二十四叢長條修幹頃所未見每春著花真<lb/>
錦繡叚其間有如紫綿揉色者亦有不如此者葢其種<lb/>
類不同不可一概而論也至其花落則皆若宿妝淡粉<lb/>
矣余三春對此觀之至熟大率富沙多此官舎人家徃<lb/>
徃皆種之並是帚子海棠正與蜀中者相類斯可貴耳<lb/>
<pb n="KR3i0044_WYG_037-5a"/>
今江浙間别有一種柔枝長蒂顔色淺紅垂英向下如<lb/>
日蔫者謂之垂絲海棠全與此不相類葢強名耳─金<lb/>
城記─黎舉甞曰欲以梅聘海棠但恨時不同耳　─牡丹<lb/>
榮辱志─重葉海棠曰花命婦　─花經─海棠六品四命垂<lb/>
絲海棠三品七命　─詞話─曾覿取友於十花海棠名友<lb/>
也　─三栁軒雜識─海棠為蜀客　─原─學圃餘疏─海棠品<lb/>
類甚多曰垂絲曰西府曰棠棃曰木𤓰曰貼梗就中西<lb/>
府最佳而西府之名紫綿者尤佳以其色重而瓣多也<lb/>
<pb n="KR3i0044_WYG_037-5b"/>
此花特盛於南都余所見徐氏西園樹皆參天花時至<lb/>
不見葉西園木𤓰尤異定是土産所宜耳垂絲以櫻桃<lb/>
木接開乆甚可厭苐㝡先花與玊蘭同時植之傍掩映<lb/>
不可廢也貼梗草夲郡城中種之極髙大當訪求種法<lb/>
以備一種紫綿宋苕溪漁隠叢話備載之　─增─滇中記<lb/>
垂絲海棠髙數丈每當春時鮮媚殊常真人間尤物自<lb/>
大理至永昌沿山厯澗徃徃而是　─瓶史─浴海棠宜韻<lb/>
致客　海棠以蘋婆林檎丁香為婢　─原─花木考─錢塘<lb/>
<pb n="KR3i0044_WYG_037-6a"/>
縣舊有吳越時羅江東隠手植海棠一夲王黄州元之<lb/>
甞題詩云江東遺跡在錢塘手植庭花滿院香若使當<lb/>
年居顯位海棠今日是甘棠觀此杭州海棠亦香不獨<lb/>
昌州然也　─增─徐渭㳺紀─春日與友人携觴俎探禹穴<lb/>
就十峰山人馬丈飲於小園林卉雲繁索得海棠秧二<lb/>
本穿籬過别畦又掘竹母數根而去因紀一詩云春來<lb/>
擕酒醉春蘿乞得春花一兩窠不若取将松竹去成隂<lb/>
㽞待主人過　─燕都㳺覽志─回龍觀舊多海棠旁有六<lb/>
<pb n="KR3i0044_WYG_037-6b"/>
角亭毎嵗花發時上臨幸焉　─兩堤桃桞議─望湖亭前<lb/>
有西府海棠一株所謂漢宫三千趙姊第一良非虚語<lb/>
　─饒州志─蜀錦亭在府治慶朔堂右宋范仲淹植海棠<lb/>
二株其後鄒柯築亭題曰蜀錦王十朋詩亭廢名猶在<lb/>
春來花自芳猶餘蜀中錦愛惜比甘棠　─南寜府志─海<lb/>
棠橋在横州西橋南北皆植海棠有書生祝姓者居此<lb/>
宋秦觀甞醉宿其家　─順慶府志─海棠川在西充縣環<lb/>
繞縣治上多海棠因名　─黎州志─海棠池在城西北五<lb/>
<pb n="KR3i0044_WYG_037-7a"/>
里環池皆植海棠為郡守賔僚逰宴之地　─保寜府志<lb/>
海棠溪在府治南因上多海棠故名　─原─敘州府志─長<lb/>
寜縣有海棠洞昔郡人王氏環植海棠每春花時郡守<lb/>
宴寮友於其下　─嘉定州志─海棠山在州西山多海棠<lb/>
為郡守宴賞之地<lb/>
集藻─序─增─宋沈立海棠記序─蜀花稱羙者有海棠焉然<lb/>
記牒多所不錄葢恐近代有之甞聞真宗皇帝御製後<lb/>
苑雜花十題以海棠為首章賜近臣唱和則知海棠足<lb/>
<pb n="KR3i0044_WYG_037-7b"/>
與牡丹抗衡而可獨歩於西州矣因搜擇前志惟唐相<lb/>
賈元靖耽著百花譜以海棠為花中神仙誠不虚羙耳<lb/>
近世名儒巨賢發於歌詠清辭麗句徃徃而得立慶歴<lb/>
中為縣洪雅春多暇日地富海棠幸得為東道主惜其<lb/>
繁艶為一隅之滯卉為作海棠記敘其大概及編次諸<lb/>
公詩句於右復率蕪拙作五言百韻詩一章四韻詩一<lb/>
章附於卷末好事者幸無誚焉　─陳思海棠譜序─世之<lb/>
花卉種類不一或以色而艶或以香而姸是皆鍾天地<lb/>
<pb n="KR3i0044_WYG_037-8a"/>
之秀為人所欽羡也梅花占於春前牡丹殿於春後騷<lb/>
人墨客特注意焉獨海棠一種豐姿艶質固不在二花<lb/>
下自杜陵入蜀絶吟於是花世因以此薄之其後都官<lb/>
鄭谷已為舉似夲朝列聖品題雲章奎畫烜燿千古此<lb/>
花始得顯聞於時盛傳於世矣今採取諸家雜錄及彚<lb/>
次唐以來諸人詩句以為一編目曰海棠譜雖纂集未<lb/>
能詳盡聊預諸譜之列云開慶改元長至日敘　─明宋<lb/>
濓春日㸔海棠花詩序─春氣和煦海棠名花競放浦陽<lb/>
<pb n="KR3i0044_WYG_037-8b"/>
鄭太常仲開宴觴客於衆芳園時日已西沒乃列燭花<lb/>
枝上花既娟好而燭光映之愈致其姸於是衆咸恱銜<lb/>
杯詠詩亹亹不自休酒半酣金華宋濓乃揚言曰李格<lb/>
非書洛陽名園記謂園圃之興廢為天下盛衰之候今<lb/>
者衣冠雍容酬倡於俎豆間花雖不解言亦散影婆娑<lb/>
若相與為娱樂者不知何自而致之亦曰聖天子在上<lb/>
廓清四海化呻吟為謳歌所以有斯樂耳帝力所被如<lb/>
天開日眀萬物熈熈皆有春意世道之盛兆見于此茍<lb/>
<pb n="KR3i0044_WYG_037-9a"/>
不能詩則止能則烏可已也雖然經有之無已太康職<lb/>
思其居吾儕今夕無乃過於太康矣乎宜知好樂之無<lb/>
荒而為良士之瞿瞿可也所賦詩自太常君而下凡三<lb/>
十人其三則賔客餘皆其昆弟子姓云<lb/>
贊─增─宋宋祁重葉海棠賛─修柯柔蔓濃淺繁縂盛則重<lb/>
蘤不常厥種<lb/>
五言古詩─增─宋歐陽修折海棠戯贈聖俞二首─揺揺墻<lb/>
頭花笑笑弄顔色荒凉衆草間露此紅的皪草木本無<lb/>
<pb n="KR3i0044_WYG_037-9b"/>
情及時如自得青春不可恃白日忽已昃繞之重吟哦<lb/>
歸坐成歎息人生浪自苦得酒且開釋不見宛陵翁作<lb/>
詩頭早白　揺揺墻頭花艶艶争青蛾朝見開尚少暮<lb/>
㸔繁已多不惜花開繁所惜時節過昨日枝上紅今日<lb/>
隨流波物理固如此古來知奈何達人但飲酒壮士徒<lb/>
悲歌　─梅堯臣依韻答永叔海棠二首─揺揺墻頭花蒨<lb/>
蒨有好色髙枝笑粲粲低枝明皪皪但與風相撩不與<lb/>
風相得風吹莫苦急逰子歎日昃彭祖與顔回相去猶<lb/>
<pb n="KR3i0044_WYG_037-10a"/>
瞬息每觀形影篇曷在神所釋不可廢我吟畢竟焉免<lb/>
白　揺揺墻頭花一一如舞蛾春風買艶逸艶逸此何<lb/>
多不為遊蜂撓即為狂蝶過日光苦給給魯叟白波波<lb/>
人生若朝菌不飲奈老何揚雄寂寞居豈若阮生歌<lb/>
劉子翬海棠洲─煌煌海棠洲錦樹臨清灣常恨灣頭風<lb/>
吹花走潺湲潺湲去不息花亦無由還　─朱子山館觀<lb/>
海棠─景暄林氣深雨罷寒塘綠置酒此佳晨尋幽慕前<lb/>
躅芳樹麗烟華紫錦散清馥當由懐别恨寂寞向空谷<lb/>
<pb n="KR3i0044_WYG_037-10b"/>
　─陸游張園觀海棠─朝陽照城樓春容極明媚走馬蜀<lb/>
錦園名花動人意嚴妝漢宫曉一笑初破睡定知夜宴<lb/>
歡酒入妖骨醉低鬟羞不語困頓嬌欲閉雖艶無俗姿<lb/>
太息真富貴結束吾方歸此别知㡬嵗黄昏亷纎雨千<lb/>
㸃裛紅淚　─海棠─今日春已半風雨停出遊瓶中海棠<lb/>
花數酌相獻酬尚想錦官城花時樂事稠金鞭過南市<lb/>
紅燭宴西樓千林誇盛麗一枝賞纎柔狂吟恨未工酩<lb/>
酊醉不休那知茅簷㡳白髮見花愁花亦如病姝掩抑<lb/>
<pb n="KR3i0044_WYG_037-11a"/>
向客羞尤物終動人要非桃杏儔東風萬里恨浩蕩不<lb/>
可收　─金元好問海棠─姸花紅粉妝意態工媚嫵窈窕<lb/>
春風前霞衣欲輕舉金盤𣺌華屋國艶徒自許依依如<lb/>
有意脈脈不得語詩人太冷落愁絶殘春雨　─元郝經<lb/>
儀真館後園海棠兩花於秋因為小酌賦詩─二年海棠<lb/>
秋幽姸對寥索霜後輒著花枯株吐纎弱化工為詩人<lb/>
故令造物錯木落出竒芬風度亦不惡尖黄簇短葉膩<lb/>
翠光欲鑠蹙縮苞紅粟殷濃入深萼稀踈生意怯静麗<lb/>
<pb n="KR3i0044_WYG_037-11b"/>
尤綽約飛絲照青蟲蠨蛸共連絡深閨養春嬌霜華滿<lb/>
珠箔賴得西風輕微薰小隂作盈盈出宫妝新寒翠綃<lb/>
薄空庭自顔色含恨誰附著息入楚無言意婉心不樂<lb/>
琵琶怨昭陽所遇非所托獨有未歸人相㸔慰孤酌却<lb/>
似海南時坡仙政漂泊有酒仍有花世事且髙閣後時<lb/>
亦何遲適遇今猶昨香霧沾新橙傾酒兩螯嚼銀燭更<lb/>
髙燒秋花易零落<lb/>
─七言古詩─原─宋蘓軾寓居定恵院之東雜花滿山有海<lb/>
<pb n="KR3i0044_WYG_037-12a"/>
棠一株土人不知貴也─江城地瘴蕃草木只有名花苦<lb/>
幽獨嫣然一笑竹籬間桃李滿山總粗俗也知造物有<lb/>
深意故遣佳人在空谷自然富貴出天姿不待金盤薦<lb/>
華屋朱唇得酒暈生臉翠袖捲紗紅映肉林深霧暗曉<lb/>
光遲日暖風輕春睡足雨中有淚亦悽愴月下無人更<lb/>
清淑先生食飽無一事散歩逍遥自捫腹不問人家與<lb/>
僧舎挂杖敲門㸔修竹忽逢絶艶照衰朽歎息無言揩<lb/>
病目陋邦何䖏得此花無乃好事移西蜀寸根千里不<lb/>
<pb n="KR3i0044_WYG_037-12b"/>
易到銜子飛來定鴻鵠天涯流落俱可念為飲一樽歌<lb/>
此曲明朝酒醒還獨來雪落紛紛那忍觸─增─趙次公<lb/>
和東坡定恵院海棠─化工妙手開羣木酷向海棠私意<lb/>
獨殊姿艶艶雜花裏端覺神仙在流俗睡起臙脂懶未<lb/>
勻天然膩理還豐肉繁華增麗態度逺婀娜含嬌風韻<lb/>
足豈惟婉孌彤管姝真同窈窕闗雎淑未能奔徃白玉<lb/>
樓要當貯以黄金屋顧雖風暖欲黄昏脉脉難禁倚修<lb/>
竹可憐俗眼不知貴空把容光照山谷此花夲出西南<lb/>
<pb n="KR3i0044_WYG_037-13a"/>
地李杜無詩恨遺蜀髙才沒世孰雕龍後軰補亾難刻<lb/>
鵠貂裘季子客齊安相逢忽慰覊人目當年甫白君可<lb/>
繼為花重賦陽春曲把酒因澆礨磈胸搜句輒傾空洞<lb/>
腹多情恐作深雲收兒童莫信来輕觸　─原─陸游海棠<lb/>
歌─我初入蜀鬢未霜南充樊亭㸔海棠當時已謂目未<lb/>
睹豈知更有碧雞坊碧雞海棠天下絶枝枝似染猩猩<lb/>
血蜀姬艶妝肯譲人花前頓覺無顔色扁舟東下八千<lb/>
里桃李真成奴僕爾若使海棠根可移揚州芍藥應羞<lb/>
<pb n="KR3i0044_WYG_037-13b"/>
死風雨春殘杜鵑哭夜夜寒衾夢還蜀何從乞得不死<lb/>
方更㸔千年未為足─增─陸游二月十六日賞海棠─當<lb/>
年春半花事竟今年春半花始盛放翁不减少年狂走<lb/>
馬直與飛蝶競姸華有露洗愈明纎弱無風揺不定莫<lb/>
放飄零作紅雨剰㸔倩笑臨妝鏡溪梅枯槁墮巖谷山<lb/>
杏輕浮真妾媵欲誇絶艶不勝說縦欠濃香何足病華<lb/>
橙銀燭揺花光翠杓金船豪酒興夜䦨感事獨凄然繁<lb/>
枝空折堪誰贈　─張園海棠─洛陽春信乆不通姚魏開<lb/>
<pb n="KR3i0044_WYG_037-14a"/>
落塵沙中揚州千葉昔曾見已歎造化無餘功西來始<lb/>
見海棠盛成都苐一推燕宫池䑓掃除凡木盡天地眩<lb/>
轉花光紅慶雲墮空不飛去時有綘雪縈微風蜂蝶成<lb/>
團出無路我亦狂走迷西東此園低樹猶三丈錦繡却<lb/>
在青天上不湏更著刀尺裁乞與齊奴開歩障─錦亭─<lb/>
天公為我齒頬計遣飫黄柑與丹荔又憐狂眼老更狂<lb/>
令㸔廣陵芍藥蜀海棠周行萬里逐所樂天公與我元<lb/>
不薄貴人不出長安城寳帶華纓真汝縳樂哉今從石<lb/>
<pb n="KR3i0044_WYG_037-14b"/>
湖公大度不計聾丞聾夜宴新亭海棠底紅雲倒吸玻<lb/>
璃鍾琵琶弦繁腰鼓急盤鳳舞衫香霧濕春醪凸盞燭<lb/>
光揺素月中天花影立逰人如雲環玊帳詩未落紙先<lb/>
傳唱此邦句律方一新鳳閣舎人今有様　─驛舎見屏<lb/>
風畫海棠有感─厭煩只欲長面壁此心安得頑如石杜<lb/>
門復出歎習氣止酒還開慙定力成都二月海棠開錦<lb/>
繡裹成迷巷陌燕宫最盛號花海覇國雄豪有遺跡猩<lb/>
紅鸚綠極天巧疊萼重跗眩朝日繁華一夢忽吹散閉<lb/>
<pb n="KR3i0044_WYG_037-15a"/>
眼細思猶厯厯憂樂相尋豈易知故人應記醉中詩夜<lb/>
䦨風雨嘉州驛愁向屛風見折枝　─楊萬里海棠─帝城<lb/>
二三月海棠可萬株向來青女輕滕六戲與一撼即日<lb/>
枯東皇夜遣司花女手挼紅藍滳青露染成片片淨練<lb/>
酥亂㸃稍稍酣日樹蓬萊仙人約老翁寄箋招喚陸龜<lb/>
䝉為花一醉夜不息就中一事最竒特海棠兩岸繡帷<lb/>
裳是間横著雙胡床龜䝉踞牀忽倒卧烏紗自落非風<lb/>
墮花吹滿面雪霏霏起來索筆手如飛卧去起来都是<lb/>
<pb n="KR3i0044_WYG_037-15b"/>
韻是醉是醒君莫問好箇海棠花下醉卧圗如今畫手<lb/>
誰姓吳　─薛季宣香海棠詩并序─舊說海棠無香惟昌<lb/>
州海棠有香騐之蜀道信然以為不易之論藥圃有棠<lb/>
三本其花亦香乃知非蜀棠獨香香棠自有種耳世間<lb/>
原有無窮恨海外棠花宫錦爛燒炙東風春未半濃妝<lb/>
獨立情撩亂博山爐冷沉烟斷記語洛妃池側畔袿衣<lb/>
透濕飄香汗舞罷霓裳髙燭㸔吳苑散花灘彼岸亦有<lb/>
當初舊㳺觀棠棃古徑霞光燦薔薇露冷衣新盥卷袖<lb/>
<pb n="KR3i0044_WYG_037-16a"/>
臙脂紅入腕噴人蘭芷芳都貫天然種性真竒玩嶺海<lb/>
誠知煎可㸑擬擷桑柯燃熾炭裛取緗巾永𫝊玩他年<lb/>
㽞得重公案　─原─潘從哲海棠─江臯春早饒花木花品<lb/>
神仙此稱獨當年坡老一題詩到今標格超凡俗我來<lb/>
黄州亦再閏五見此花燦東谷孤根自結白蓮社媚姿<lb/>
不貯黄金屋日華濃艶澹生唇霧縠繁紅微映肉宛如<lb/>
初浴出華清詎是朝酣睡未足有時著雨更妖㛠無力<lb/>
勝風轉嬌淑我欲題詩和坡老抽思未得還捫腹把酒<lb/>
<pb n="KR3i0044_WYG_037-16b"/>
徘徊倚嘯䑓行吟繞徧西池竹苦無藻麗發巧心數傍<lb/>
花枝舒拙目問花何以擬甘棠緣同太守來西蜀花容<lb/>
詩句縂絶世髙風𣺌𣺌翔鴻鵠嵗嵗年年花自開游人<lb/>
㡬和陽春曲悠悠不盡古人情啼鶯語燕紛相觸　─增<lb/>
元陳樵海棠─東風吹墮緗雲影别院春遲宫漏永繡帷<lb/>
寳帶綰流蘓夢入瑶䑓呼不醒熒熒銀燭花蕊多城頭<lb/>
烏啼奈曉何　─劉詵賦歐園海棠和羅起初─蜀州海棠<lb/>
錦成畦昌州海棠芳氣菲名花自古恨不見東風吹在<lb/>
<pb n="KR3i0044_WYG_037-17a"/>
西家西美人壓酒紅珠落半笑新晴半含萼玉膚柔薄<lb/>
綘袖寒妝淚輕盈脂臉怍太真姣睡金屋春綠珠夜燕<lb/>
宫蠟薪一時羣花盡妾媵娉娉嫋嫋真仙人雨餘繁枝<lb/>
深綠净好及佳時入觴咏花容相對易新故人事無情<lb/>
有衰盛我昔曾同花下歡寳釵插映鴉髪盤只今便能<lb/>
日日為花醉欲挽朱顔應已難　─袁士元海棠─主人愛<lb/>
花如愛珠春風庭院如畫圗搴衣曲徑歩花影翩翩夜<lb/>
月飛長裾海棠睡起春正美花貎參差玉相似主人吟<lb/>
<pb n="KR3i0044_WYG_037-17b"/>
賞夜不眠直欲題詩壓蘓子　─明楊基西省海棠詩并<lb/>
序─山西陳則威以晉無梅花以管勾職初來江西即求<lb/>
識之省左掖東檻有海棠一小株則威尤鍾愛之日數<lb/>
至花下風雨昬暮弗忍去也甞索余賦詩余時廹於案<lb/>
牘不暇舟行湘中棃杏桃李每得厭觀獨無海棠因賦<lb/>
詩以補其闕山西公子虬髯客到處尋梅認香白春風<lb/>
省掖海棠開暫去還来抛不得嗟我有癖常自笑不意<lb/>
逢君同此癖曉窓雲暖風日姸數朶娉婷春半拆睡損<lb/>
<pb n="KR3i0044_WYG_037-18a"/>
紅綃膩有痕舞酣金殿嬌無力銀燈不如微月照珠簾<lb/>
更著疎烟隔飛燕輕盈富貴姿玉環態度神仙格此日<lb/>
凝妝青瑣外當時擅寵沉香北繁開似妬却冥冥半吐<lb/>
欲言終黙黙豈惟人愛亦自愛不獨春惜當誰惜細雨<lb/>
重隂也㸔来莫對空枝漫相憶　─邀方員外㸔花─金昌<lb/>
亭西萬株花臙脂玉雪争紛拏春風㩦酒㸔花去騎馬<lb/>
徑到山人家花深樹宻無徑入下馬徘徊映花立紫萼<lb/>
風微翠袖香紅絲露重烏巾濕别來㡬負㸔花期客到<lb/>
<pb n="KR3i0044_WYG_037-18b"/>
匆匆見一枝白下橋邉寒食後廣陵城外綠隂時今年<lb/>
花最逢春早凖擬清樽對花倒人意方邀酒伴来花枝<lb/>
已向東風老花雖漸老仍堪折猶勝紛紛滿溪雪且共<lb/>
芙蓉帳裏人坐㸔海棠枝上月<lb/>
─五言律詩─增─唐顧非熊斜谷郵亭玩海棠花─忽識海棠<lb/>
花令人只歎嗟艶繁惟共笑香近試堪誇駐騎㤀山險<lb/>
持杯任日斜何川是多處應繞羽人家　─温庭筠題磁<lb/>
嶺海棠花─幽態竟誰賞嵗華空與期川回香盡處泉照<lb/>
<pb n="KR3i0044_WYG_037-19a"/>
艶濃時蜀彩澹揺曵吳妝低怨思王孫又誰恨惆悵下<lb/>
山遲　─宋真宗海棠詩二首─春律行将半繁枝忽競芳<lb/>
霏霏含宿霧灼灼艶朝陽戲蝶棲輕蕊遊蜂逐逺香物<lb/>
華留賦詠非獨務雕章翠萼凌晨綻清香逐處飄髙<lb/>
低臨曲檻紅白間纎條潤比攅温玉繁如簇絳綃盡堪<lb/>
圗畫取名筆在僧繇　─郭震海棠─西蜀𫝊芳日東君著<lb/>
意時鮮葩猩薦血紫萼蠟融脂絳闕疑流落瓊欄合䕶<lb/>
持無詩杜工部今有省郎知　─劉筠奉和真宗御製後<lb/>
<pb n="KR3i0044_WYG_037-19b"/>
苑海棠─遲景烘初綻鮮風惜未飄蝶魂迷宻徑鶯語近<lb/>
新條芳蕙薫宫錦丹漿暈海綃維時奉宸唱賡和愧咎<lb/>
繇　─晏殊奉和真宗御製後苑海棠─太液波才綠靈和<lb/>
絮未飄霞文光啓旦珠琲宻封條積潤涵仙露濃隂奪<lb/>
海綃九陽資造化天意屬喬繇　─海棠─香靄何驚目鮮<lb/>
姸欲蕩魂向人無限思當晝不勝繁浩露晴方浥遊蜂<lb/>
暖更喧只應春有意留贈子山園　─和樞宻侍郎因㸔<lb/>
海棠憶禁苑此花最盛─青瑣曾留盻珍叢宛未移幸分<lb/>
<pb n="KR3i0044_WYG_037-20a"/>
霖雨潤猶見艶陽姿㟁幘來朱檻攀條憶絳㽔能令人<lb/>
愛樹不獨召南詩　─梅堯臣海棠二首─江燕入朱閣海<lb/>
棠繁錦條醉生燕玊頬痩聚楚宫腰曾不分香去尤宜<lb/>
著意描誰能共吹笛樹下想前朝　要識吳同蜀湏㸔<lb/>
線海棠臙脂色欲滳紫蠟蒂何長夜雨偏宜著春風一<lb/>
任狂當時杜子美吟徧獨相㤀　─朱子山館觀海棠─春<lb/>
草池塘綠忽驚花嶼紅亂英深淺色芳氣有無中置酒<lb/>
賔朋集披襟賞詠同若非摹冩得應逐彩雲空　─沈立<lb/>
<pb n="KR3i0044_WYG_037-20b"/>
海棠─占斷香與色蜀花徒自開園林無即俗蜂蝶落仍<lb/>
來青帝若為意東風無限才古今吟不盡百韻愧空裁<lb/>
　─謝翺雨中海棠─風吹簾網動對爾惜芳菲蜀雨何人<lb/>
在吳宫祇燕歸燭消春粉盡淚濕野香微抱蘤殘青子<lb/>
鳥銜隨處飛─原─明張祥鳶海棠─好鳥啼春晝晴雲䕶<lb/>
草堂日髙㤀盥櫛天暖减衣裳洗硯抄花譜鈎簾㸔海<lb/>
棠䦨干閒徙倚巢燕落泥香　─薛蕙海棠畫扇─西蜀繁<lb/>
花樹春深亂蕊紅還憐彩扇上宛似錦城中影轉團團<lb/>
<pb n="KR3i0044_WYG_037-21a"/>
月香含細細風江淹才力減賦爾若為工　─王叔承雨<lb/>
中㸔垂絲海棠─江花低拂座窈窕雨中枝濕翠濃芳樹<lb/>
嬌紅裊碧絲驪山清祓處越水浣紗時可奈風前態逢<lb/>
春映酒巵<lb/>
七言律詩─增─唐李紳海棠─海邉佳樹生竒彩知是仙山<lb/>
取得栽瓊蕊籍中聞閬苑紫芝圗上見蓬萊淺深芳萼<lb/>
通宵換委積紅英報晚開寄語春園百花道莫争顔色<lb/>
泛金杯　─薛能海棠─四海應無蜀海棠一時開處一城<lb/>
<pb n="KR3i0044_WYG_037-21b"/>
香晴來使府低臨檻雨後人家散出墻閒地細飄浮浄<lb/>
蘚短亭深綻隔垂楊從來㸔盡詩誰苦不及懽遊與畫<lb/>
将　─原─鄭谷海棠─春風用意勻顔色消得㩦觴與賦詩<lb/>
濃麗最宜新著雨嬌嬈全在欲開時莫愁粉黛臨窓懶<lb/>
梁廣丹青㸃筆遲朝醉暮吟㸔不足羡他蝴蝶宿深枝<lb/>
　─增─鄭谷擢第後入蜀經羅利路見海棠盛開偶題─上<lb/>
國休誇紅杏艶沉溪自照綠苔磯一枝低帶流鶯睡數<lb/>
片狂和舞蝶飛堪恨路長移不得可無人與畫将歸手<lb/>
<pb n="KR3i0044_WYG_037-22a"/>
中已有新春桂多謝烟香更入衣　─劉兼海棠花─淡淡<lb/>
微紅色不深依依偏得似春心烟輕虢國顰歌黛露重<lb/>
長門斂淚襟低傍繡簾人易折宻藏香蕊蝶難尋良宵<lb/>
更有多情處月下芬芳伴醉吟　─宋太宗海棠─每至春<lb/>
園獨有名天然與染半紅深芳菲占得歌䑓地妖艶誰<lb/>
憐向日臨莫道無情閒笑臉任從折戴上冠簮偏宜雨<lb/>
後㸔顔色㡬處金杯為爾斟　─晏殊海棠─輕盈千結亂<lb/>
櫻叢占得年芳近碧櫳逐處間勻髙下萼㡬番分破淺<lb/>
<pb n="KR3i0044_WYG_037-22b"/>
深紅烟晴始覺香櫻綻日極猶疑蠟蒂融數夕朱檻未<lb/>
飄落再三珍重石尤風　─宋祁和晏尚書海棠─媚柯攢<lb/>
仄倚春暉封殖寜同北枳移台嶺分霞争抱萼蜀宫裁<lb/>
錦鬭纒枝不憂輕露䝉時潤正恨炎風獵處危把酒凭<lb/>
欄堪併賞莫容私恨為披離　─邵雍遊海棠西山示趙<lb/>
彦成─東風吹雨過溪門白白朱朱亂逺村灘石已無回<lb/>
棹勢㟁楓猶出繫船痕時平不厭江山僻客好惟知笑<lb/>
語温莫上南岡㸔春色海棠花下却銷魂　─范鎮海棠<lb/>
<pb n="KR3i0044_WYG_037-23a"/>
不知真宰是誰専生得韶光此樹偏吟筆偶遺工部意<lb/>
賦辭今職翰林權風翻翠幕晨香入霞照危墻夕影連<lb/>
移植上園如得地芳名應在紫薇先　─石揚休海棠─花<lb/>
工裁翦用功専濯錦江頭價最偏酷愛㡬思憑畫手難<lb/>
題渾覺挫詩權艶凝絳纈深深染樹認紅綃宻宻連因<lb/>
想當年武平一枝枝眷賜侍臣先　─咏海棠─開盡夭桃<lb/>
落盡棃淺荂深萼照華池都緣西蜀盤根逺豈是東君<lb/>
屬意遲烟慘别容曛宿酒露凝啼臉失臙脂湏知賈相<lb/>
<pb n="KR3i0044_WYG_037-23b"/>
風流甚曾許神仙品格竒　─李定海棠─青帝行春信自<lb/>
専精心知向海棠偏不霑工部風騷力猶占勾芒造化<lb/>
權倚檻半開紅朶宻遶池初應翠枝連誰人與㧞裁瓊<lb/>
苑㸔與花王鬭後先　─和石著作海棠─輕紅如杏素遮<lb/>
棃直似佳人照碧池已是化工教艶絶莫嫌青帝與開<lb/>
遲烟滋綽約明䨇臉雨借妖嬈入四肢西蜀有名湏得<lb/>
地瓊林髙壓百花竒　─郭稹海棠─朱欄明媚照横塘芳<lb/>
樹交加枕短墻傳得東君深意態染成西蜀好風光破<lb/>
<pb n="KR3i0044_WYG_037-24a"/>
紅枝上仍施粉繁翠隂中旋撲香應為無詩怨工部至<lb/>
今含露作啼妝─程琳海棠─海外移根灼灼竒風情間<lb/>
麗比應稀晶熒寳萼排珠琲旖旎芳叢簇繡帷繁極只<lb/>
愁隨暮雨飄多何計駐春暉浣花溪上年年意露濕烟<lb/>
霞拂客衣─髙覿海棠次韻─錦里花中色最竒妖嬈天<lb/>
賦夲來稀綺霞忽照迷紅障縠露輕籠設翠帷繁朶有<lb/>
情装媚景纎枝無力帶殘暉好将繡向羅裙上永作香<lb/>
閨楚楚衣─范純仁西園海棠─丹葩翠葉競妖濃蜂蝶<lb/>
<pb n="KR3i0044_WYG_037-24b"/>
翻翻弄暖風濯雨正疑宫錦爛媚晴先奪曉霞紅芬菲<lb/>
劒外從來勝歡賞天涯為爾同却想鄉闗足塵土只應<lb/>
能見畫圗中─吳中復海棠─靚妝濃淡蕊䝉茸髙下池<lb/>
䑓細細風却恨韶華偏蜀土更無顔色似川紅尋香只<lb/>
恐三春暮把酒欣逢一笑同子美詩才猶閣筆只今寂<lb/>
寞錦城中　─陳與義陪粹翁舉酒君子亭亭下海棠方<lb/>
開─世故驅人殊未央即隨地主借繩牀春風浩浩吹游<lb/>
子暮雨霏霏濕海棠故國衣冠無態度隔簾花葉有輝<lb/>
<pb n="KR3i0044_WYG_037-25a"/>
光使君禮數能寛否酒味撩人我欲狂　─劉子翬海棠<lb/>
幽姿淑態弄春晴梅借風流栁借輕種處静宜臨野水<lb/>
開時長是近清明㡬經夜雨香猶在染盡臙脂畫不成<lb/>
詩老無心為題拂至今惆悵似含情　─吳芾和澤民求<lb/>
海棠─君是詩中老作家笑将麗句換名花花因詩去情<lb/>
非淺詩為花來語更嘉湏好栽培承雨露莫令顦顇困<lb/>
塵沙他年爛熳如西蜀我欲從君㸔綺霞　─見市上有<lb/>
賣海棠者悵然有感─連年蹤跡滯江鄉長憶吾廬萬海<lb/>
<pb n="KR3i0044_WYG_037-25b"/>
棠想得春來增絶麗無因歸去賞芬芳偶然擔上逢人<lb/>
賣猶記尊前為爾狂何日故園修舊好賸燒銀燭照紅<lb/>
妝　─陸游海棠─誰道名花獨故宫東城盛麗足争雄横<lb/>
陳錦幛闌干外盡吸紅雲酒盞中貪㸔不辭持夜燭倚<lb/>
狂直欲擅春風拾遺舊詠悲零落瘦損腰圍擬未工<lb/>
夜宴賞海棠醉書─便便癡腹夲來寛不是天涯强作歡<lb/>
燕子歸來新社雨海棠開後却春寒醉誇落紙詩千首<lb/>
歌費纒頭錦百端深院不聞傳夜漏忽驚蠟淚已堆盤<lb/>
<pb n="KR3i0044_WYG_037-26a"/>
　─懐成都海棠─碧雞坊裏海棠時彌月兼旬醉不知馬<lb/>
上難尋前夢境樽前誰記舊歌辭目窮落日横千嶂膓<lb/>
斷春光把一枝說與故人應不信茶烟禪榻鬂成絲<lb/>
原─楊萬里垂絲海棠─垂絲别得一風光誰道全輸蜀海<lb/>
棠風攪玊皇紅世界日烘青帝紫衣裳懶無氣力仍春<lb/>
醉睡起精神欲曉妝舉似老夫新句子㸔渠桃李敢承<lb/>
當─增─楊萬里海棠二首─小園不到負今晨晩喚嬌紅<lb/>
伴老身落日争明那肯暮艶妝一出更無春樹間露坐<lb/>
<pb n="KR3i0044_WYG_037-26b"/>
㸔揺影酒底花光併入唇銀燭不燒渠不睡梢頭恰恰<lb/>
挂氷輪　競艶嬌紅最是他教人嫌少不嫌多初酣曉<lb/>
日紅千滴晩笑東風澹一渦自是花中無國色非闗格<lb/>
外占春窠開時慳與渠儂醉却恨飄零可若何　─徐儉<lb/>
海棠─子美無詩到海棠酒邉游戲畧平章日烘不睡却<lb/>
成睡風暖無香亦自香花事一畨勞應接春光強半被<lb/>
分張速来窠上尋徐老同醉花前作楚狂　─方岳海棠<lb/>
盛開而雨─閉門十日雨淋漓洗盡紅香了未知纔一霽<lb/>
<pb n="KR3i0044_WYG_037-27a"/>
晴齊睡去㡬何人見半開時世無解語玉條脫春欲負<lb/>
予金屈巵自是晦明天不定非干工部欠渠詩　─金蔡<lb/>
松年黄海棠─清隂不歎晚晴芳縹緲緗雲翠袖長萼綠<lb/>
江花輸帶葉醉紅蜀艶恨無香南州氣味連三月東晉<lb/>
風流共一觴老眼寒來易愁絶温柔乞與醉中鄉　─梁<lb/>
持勝海棠─野杏山桃委路塵芳菲都屬錦城春只縁造<lb/>
物偏留意任使無香亦可人粉白漫誇宫様巧臙脂難<lb/>
染睡痕新沉香亭子勾欄畔消得君王比太真　─元牟<lb/>
<pb n="KR3i0044_WYG_037-27b"/>
巘和劉朔齋海棠─人物當今第一流以花為屋玉為舟<lb/>
曉妝未許搴帷㸔夜醉何妨秉燭遊錦里宣華思舊夢<lb/>
杭州定慧起新愁何如歸伴徐公飲稳結一巢花上頭<lb/>
　─王惲海棠─桃李無光分落英海棠姿色占春榮雲鬟<lb/>
綠擁妝初罷醉臉紅匀睡未醒任使無香真可意故教<lb/>
千葉更多情光風流轉都無㡬莫惜沙頭倒玉瓶　─張<lb/>
昱鄰園海棠─自家池館乆荒凉却過鄰園㸔海棠日色<lb/>
未嫣紅錦被露華猶濕紫羅囊掌中飛燕還能舞夢裏<lb/>
<pb n="KR3i0044_WYG_037-28a"/>
　朝雲自有香銀燭莫辭深夜照㡬多佳麗負春光　─顧<lb/>
　瑛絳雪亭秋日海棠花─怪底海棠能狡獪今年當暑著<lb/>
　花鮮露黏粉蝶生珠汗日炙猩紅上紫綿夢斷馬嵬春<lb/>
　信逺神遊金谷晩妝妍獨憐向嵗題詩者不見燒燈花<lb/>
　樹前　─明楊基祁陽道中見海棠─桂陽江口望祁陽疉<lb/>
　疉烟雲入𣺌茫髙樹綠隂千嶂濕野棠疎雨一籬香縦<lb/>
　無春在猶回首况有鵑啼合斷膓惆悵東湖堤上栁暖<lb/>
　風輕絮正悠揚─原─吴國倫海棠─仙署名花海國移半<lb/>
<pb n="KR3i0044_WYG_037-28b"/>
　開風雨倍含姿紅妝向客寒猶膩翠幔留春艶不支欹<lb/>
　側漫同妃子醉婆娑觧乞沈郎詩梁園多少青陽景妒<lb/>
　煞君家赤玊枝　─張祥鳶海棠─花朝曽與故人期夜敞<lb/>
　柴闗遲所思小閣憶君同倚處曲欄憐我獨凭時望中<lb/>
　落日青絲騎夢裏東風瓊樹枝可是海棠如有待春分<lb/>
　猶自著花遲<lb/>
　<lb/>
御定佩文齋廣羣芳譜卷三十五<lb/>
</p>
<p>
</p>
  </div>
</body>
</text>
</TEI>
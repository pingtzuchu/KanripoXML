<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_071-1a"/>
　　欽定四庫全書<lb/>
　御定佩文齋廣羣芳譜卷六十九<lb/>
　　　木譜<lb/>
　　　　松二<lb/>
　　集藻─賦─<lb/>
御製松賦─猗歟喬松鍾靈上苑柯百尺以如搴蓋千年而欲<lb/>
　偃散積秀於蓮峯䕃孤芳於蘭畹標豔冶之不矜抗風塵<lb/>
　其獨遠若夫盤根泰岱聳榦匡廬涵貞溫岫映彩嵩衢比<lb/>
<pb n="KR3i0044_WYG_071-1b"/>
　德則質符君子授秩則名榮大夫三眠遜其勁節百木讓<lb/>
　為仙株爾其綠玉抽鍼黛蛾攢葉夭矯虬鱗騰趠龍鬛謖<lb/>
　謖離羣森森爽睫碧駕嶧桐翠增堯莢至十圍蓊鬱連抱<lb/>
　巃嵸濤乍驚而疑雨聲既遠而猶風宏景聞之於牖北陶<lb/>
　潛撫彼於籬東更若招柏為朋呼筠偕響白兔頻遊青牛<lb/>
　時往蘿蔦旁牽芝苓暗長落氛霧於瓊階藹青蔥於書幌<lb/>
　或俯垂紫磴或斜倚清池鷺獨鶱而啄實鶴載舞而巢枝<lb/>
　日騰照兮光蔚薈月流素兮隂紛披繄符丘之神王𦍑偓<lb/>
<pb n="KR3i0044_WYG_071-2a"/>
佺所心怡是以茂姿式詠於雅詩貞修表揚於戴禮箕山<lb/>
則棟欲生雲石室則脂堪作餌非幽品之可懷曷詳美於<lb/>
圖史至若皁衣迎氣白草迷烟雪霏千里冰凝萬川橘柚<lb/>
罷色杞梓藏妍獨斯樹之不改歴歲寒而蒼然涼飇至弗<lb/>
移其操沍隂積彌著其堅信國家之楨榦而表德者所取<lb/>
焉<lb/>
　增齊王儉和蕭子良高松賦山有喬松峻極青蔥既抽<lb/>
　榮於岱嶽亦擢穎於荆峯受靈命於后土方虞舜以齊<lb/>
<pb n="KR3i0044_WYG_071-2b"/>
　蹤貫四時而不改超五玊之嘉容上拂天而獨遠下流<lb/>
　雲而自重重隂微微漏景含暉日既升而猶晦時方中<lb/>
　而未晞通霄漢而隱影集鸞皇之翻飛偓佺食和而輔<lb/>
　性墨翟昌言於宋圍想周穆之長坂念東平之思歸若<lb/>
　乃朔窮於紀歲亦暮止隆冰峩峩飛雪千里<graphic n="KR1158" url="https://raw.githubusercontent.com/kanripo/KR-Gaiji/master/images/KR1158.png" mimeType="image/png"/>三秀而<lb/>
　靡遺望九山其相似翔鴈哀廻於天津振鷺驚鳴於川<lb/>
　涘嗟萬有之必衰獨貞華之無已積皓霰而爭先延㣲<lb/>
　飇而響起　謝脁和蕭子良高松賦閲品物於幽記訪<lb/>
<pb n="KR3i0044_WYG_071-3a"/>
叢育於祕經廵紀林之彌望識斯松之最靈挺於巖以<lb/>
羣茂臨於水而宗生豈榆栁之比性指冥椿而等齡若<lb/>
夫修榦垂䕃喬柯飛穎望肅肅而旣閒卽微微而方靜<lb/>
懐風音而送聲當月露而留影旣芊眠於廣隰亦迢逓<lb/>
於孤嶺集九仙之羽儀棲五鳳之光景固總木之為選<lb/>
貫山川而自永爾乃靑春爰謝雲物含明江臯綠草曖<lb/>
然已平紛弱葉而凝照競新藻而抽英陵翠山其如剪<lb/>
施懸蘿而共輕至於星廻窮紀沙鴈相飛同雲泱其無<lb/>
<pb n="KR3i0044_WYG_071-3b"/>
色陽光沉而減暉卷風飇之歘吸積霰雪之嚴霏豈彫<lb/>
貞於歲暮不受令於霜威若乃體同器制質兼上材夏<lb/>
書稱其岱畎周篇咏其徂徠乃屈已以𢎞用構大壯於<lb/>
雲臺幸為玩於君子留神心而顧懐君王乃徙讌蘭室<lb/>
解佩明椒搴幽蘭於夕隂詠聳榦於琴朝陵高丘以致<lb/>
思御風景而逍遥夷黻冕之隆貴懐汾陽之寂寥邈道<lb/>
勝於千禩藴神理而自超夫江海之為大實涓澮之所<lb/>
歸瞻衡恒之峻極不讓壤於塵微嗟孤陋之無取幸聞<lb/>
<pb n="KR3i0044_WYG_071-4a"/>
道於清徽理弱羽於九萬愧不能兮奮飛　─梁沈約高<lb/>
松賦─鬱彼高松棲根得地託北園於上邸依平臺而養<lb/>
翠若夫蟠株聳榦之懿含星漏月之竒經千霜而得拱<lb/>
仰百仞而方枝朝吐輕烟薄霧夜宿迷鳥覊雌露雖滋<lb/>
而不潤風未動而先知既捎雲於淸漢亦倒景於華池<lb/>
輕隂䝉密喬柯布濩葉斷禽蹤枝通猨路聽騷騷於既<lb/>
曉望隱隱於將暮曖平湖而漾靑緑拂繒綺而籠丹素<lb/>
於時風急壟首寒浮塞天流蓬不息明月孤懸檀欒之<lb/>
<pb n="KR3i0044_WYG_071-4b"/>
竹可詠鄒枚之客存焉清都之念方遠姑射之想悠然<lb/>
擢柔情於蕙圃涌寶思於珠泉豈徒為善之小樂離繳<lb/>
之短篇若此而已乎　─原─唐王勃澗底寒松賦并序─歲<lb/>
八月壬子旅遊於蜀尋茅谿之澗深溪絶磴人跡罕到<lb/>
爰有松焉冒霜停雪蒼然百丈雖崇柯俊穎不能踰其<lb/>
崖嗚呼斯松託非其所出羣之器何以别乎蓋有殊類<lb/>
而合情士因感而成興遂作賦曰惟松之植於澗之幽<lb/>
盤柯跨嶮㳫柢憑流寓天地兮何日霑雨露兮幾秋見<lb/>
<pb n="KR3i0044_WYG_071-5a"/>
時華之屢變知俗態之多浮故其磊落殊狀森梢峻節<lb/>
紫葉吟風蒼條振雪嗟英覽之希遇保貞容之未缺攀<lb/>
翠崿而形疲指丹霄而望絶已矣哉蓋用輕則資衆器<lb/>
完則施寡信棟梁之已成非榱桷之相假徒志遠而心<lb/>
屈遂才高而位下斯在物而有焉余何為而悲者　─增<lb/>
謝偃高松賦─登靈嶽以遊目極千里兮周睇盡山川之<lb/>
重㳫容雲物之詭怪何茲松之挺茂擢修幹於孤林映<lb/>
丹霄而有葉凌青霞而矯心前絶萬仞却倚千尋俯崢<lb/>
<pb n="KR3i0044_WYG_071-5b"/>
嶸之深谷仰迢逓之層岑霏夕烟而曖景度神飇而流<lb/>
音若乃月起陽爻歲窮隂律匝地冰厚周空霧密雪積<lb/>
巖而逾峻風乘林而轉疾結晻霮之愁雲黯蒼茫之寒<lb/>
日於是衆草零羣木墜千巖槁萬嶺悴獨潔固而不渝<lb/>
常猗猗而結翠始見貞而表潔乃以叢而辨類夫其深<lb/>
山遂性委液流津感天地之粹質禀隂陽之精純根含<lb/>
冰而彌固枝負雪而更新既無懼於𤣥月寧有悦乎芳<lb/>
春含奇文而養勁收高節而自珍恥取嫓於稽子嗤受<lb/>
<pb n="KR3i0044_WYG_071-6a"/>
封於亡秦本絶希於雕刻詎有憂於斧斤若乃流膏可<lb/>
咀嘉實可薦香有四飛味逾九轉延促齡於度隟駐生<lb/>
涯於流電故餌之者目改服之者容變紛羽衣而上騰<lb/>
排紫虚於高扇起九垓而憩息周四海而顧盻信神經<lb/>
而最品實祕錄而精選嗟美材之無用悲側路之嶮巇<lb/>
動跬步而致阻投一足而必危傷拙目之衆毁慨名工<lb/>
之獨知仰徑寸而靡及屈百尺而自卑縈白雲以舒蓋<lb/>
接丹桂而變枝凝暉遠而澹景纖羅挂而輕颸窮萬祀<lb/>
<pb n="KR3i0044_WYG_071-6b"/>
而不異歴千秋而不萎豈茲木之足歎亦前賢之所規<lb/>
何吾生之命舛懐丹誠而莫披心炳朗而無報情蕩滌<lb/>
而不覊任儻來之否泰委𤣥運之遭隨戢輕翮而未舉<lb/>
踠逸足而莫馳實未榮而先怠寧泛駕而致疲誠責躬<lb/>
而咎已豈藏瑕而掩疵恒怯進而勇退每知雄而守雌<lb/>
庶比兹以自朂履貞固而不虧─李紳寒松賦松之生<lb/>
也於巖之側流俗不顧匠人未識無地勢以衒容有天<lb/>
機而作色徒觀其貞枝肅矗直榦芊眠倚層巒則捎雲<lb/>
<pb n="KR3i0044_WYG_071-7a"/>
蔽景據幽澗則蓄霧藏烟穹石盤薄而埋根凡經幾載<lb/>
古藤聯緣而抱節莫記何年於是白露零涼風至林野<lb/>
慘慄山原愁悴彼衆盡於𤣥黄斯獨茂於蒼翠然後知<lb/>
落落高勁亭亭孤絶其為質也不易葉而改柯其為心<lb/>
也甘冒霜而停雪叶幽人之雅趣明君子之竒節若乃<lb/>
確乎不拔物莫與隆寒暑不能變其性雨露所以資其<lb/>
豐擢影後彫一千年而作蓋流形入夢十八載而為公<lb/>
不學春開之桃李秋落之梧桐辭曰負棟梁兮時不知<lb/>
<pb n="KR3i0044_WYG_071-7b"/>
冒霜雪兮空自奇諒可用而不用固斯焉而取斯　李<lb/>
德裕金松賦並序─廣陵東南有顔太師猶子舊宅其地<lb/>
則孔北海故臺余因晩春夕景命駕遊眺忽睹竒木植<lb/>
於庭除枝似檉松葉如瞿麥廹而察之則翠葉金貫燦<lb/>
然有光訪其名曰金松訊其所來曰得於台嶺乃就主<lb/>
人求得一本列於平泉今聞封植得地枝葉益茂敘其<lb/>
所自作此賦焉青春已暮白日將夕經顏子之陋巷訪<lb/>
孔子之舊宅美珍木之在庭得嘉名於樵客曩擢本於<lb/>
<pb n="KR3i0044_WYG_071-8a"/>
台嶺近徙根於簷隙其柯肅肅自比於真松其葉纖纖<lb/>
實侔於瞿麥風入葉而成韻露垂柯而流液不受命於<lb/>
嚴霜諒同心於寒柏含春藹而葱蒨映夕陽而的皪疑<lb/>
翠尾之羣翔若金潭之旁射雜爽籟於篁竹混晶光於<lb/>
瑶碧琪樹以垂珠而擅名金松以潛光而莫覿亦由處<lb/>
子在於隱淪竒才遺於草野我有衡宇依山岑寂類仲<lb/>
長之清曠如蕭宰之窮僻植根此地似在崖壁殊橘柚<lb/>
之不遷同甘棠之可惜庶封殖於園林永愛翫而無斁<lb/>
<pb n="KR3i0044_WYG_071-8b"/>
　─無名氏幽松賦惟天地之覆載屬日月之貞明幸雲<lb/>
雨之廣潤及草木之滋榮代何材而不用材何代而不<lb/>
生若乃地勢卑而路修逈有孤山曲澗之幽松挺百尺<lb/>
而敷其狀聳千仞而擢其容柯榦夭矯花葉芊茸枝横<lb/>
棲鶴蓋偃盤龍蹙皮膚而文疊峗宏磊砢而谷深重伐<lb/>
人之所未見匠者之所未逢抱雅操兮積年載持槪節<lb/>
兮佇時雍梢森乎巖之畔扶疎兮山之足禀二儀而自<lb/>
清居四時而常緑其孤高也則排煙而蕩霧其貞堅也<lb/>
<pb n="KR3i0044_WYG_071-9a"/>
則超代而越俗偏睹日而疏隂邃自然而孤直起喻有<lb/>
叔夜之材入夢表丁君之職澗底幸左思之詠歲寒䝉<lb/>
孔丘之識偉哉盛矣屬時代兮多杞梓其用無隔窺幽<lb/>
澗兮茂松柏梓待構而見須松堪棟兮希擇其文理也<lb/>
奇絶可以雕楹架梲其雅操也昂藏可以振雪淩霜向<lb/>
日貞心擢臨風足氣揚深谷如䝉顧此地有材良王爾<lb/>
經過而歎曰帝德咸亨此松挺生公輸俯仰而顧曰王<lb/>
道利貞大厦用成希皇鑒之留盻感鬱鬱之餘情者也<lb/>
<pb n="KR3i0044_WYG_071-9b"/>
　宋王曾矮松賦有序齊城西南隅矮松園自昔之閒<lb/>
館北邦之勝概二松對植卑枝四出高不倍尋周且百<lb/>
尺輪囷偃亞觀者駭目蓋莫知其年祀亦靡記夫本源<lb/>
眞造化竒詭之絶品也曾咸平中忝鄉薦登甲科蒙被<lb/>
寵靈踐歴清顯幾三十載前歲秋始罷冢司出守青社<lb/>
下車之後省閭里訪故舊則曩之耆耋悉淪逝童冠皆<lb/>
壯老邑居風物觸目變遷惟彼珍樹依然故態竊謂是<lb/>
松也匪獨以後凋克固歲寒抑由擁腫支離不為世用<lb/>
<pb n="KR3i0044_WYG_071-10a"/>
故能宅兹臯壤免於斤斧若向負構厦之材竦凌雲之<lb/>
榦將為棟梁戕伐無餘又安得保其天年全其生理哉<lb/>
感物興歎聊為賦云惟中齊之舊國乃東夏之奥區有<lb/>
囿游之勝致直廛閉之坤隅偉茂松之駢植軼衆木而<lb/>
特殊上輪囷以夭矯旁翳薈而紛敷廣庭廡之可蔽高<lb/>
尋常之不踰枝擁閼兮横亘根蹙縮兮盤紆徒觀其前<lb/>
瞻林嶺却枕康衢宅寶勢兮葱鬱據右地兮膏腴類蟠<lb/>
蟄兮神蜧訝騰倚兮虎貙將挐攫兮未奮忽伏竄兮爭<lb/>
<pb n="KR3i0044_WYG_071-10b"/>
趨色鬭鮮兮欲滴形詭俗兮難圖遠而望之蔚兮若摶<lb/>
鵬之出滄海廹而察之黕兮若方輿之承寶蓋矗洞口<lb/>
之歸雲堆嵓阿之宿靄談揮麈兮何多被集翠兮增汰<lb/>
度朔吹兮颼飀含陽暉兮晻藹吾不知其幾千歲起毫<lb/>
末而碩大昔去里兮離邦攀緑條兮彷徨今剖符兮臨<lb/>
郡識竒樹兮青蒼怵光景兮遄邁嘉歲寒兮益彰葉毿<lb/>
毿兮不改情眷眷兮難忘異古人之歎栁協予志之恭<lb/>
桑信矣夫卑以自牧終然允臧效先哲之俯僂法幽經<lb/>
<pb n="KR3i0044_WYG_071-11a"/>
之伏藏願跼影於澗底厭爭榮於豫章鄙直木兮先伐<lb/>
懼秀林兮見傷幸高梧之垂䕃愧修竹之聯芳鸞乍迷<lb/>
於枳棘鷃每悞於榆枋嫓周雅之蹐地符羲易之巽牀<lb/>
既交讓以屈節復善下而同方自儲精於甘實不受命<lb/>
於繁霜客有系而稱曰材之良兮梓匠之攸貴生之全<lb/>
兮蒙莊之所美茍入用於鉤繩寧委迹於塵滓俾其天<lb/>
性而稱珍曷若存身而受祉紛異趣兮誰與歸當去彼<lb/>
而取此　─元任士林蟠松賦渺堪輿之神氣孕東海之<lb/>
<pb n="KR3i0044_WYG_071-11b"/>
平蠻紛百昌之甲宅儼孤松之結蟠根半蝕以秀出枝<lb/>
萬折而囘環允神物之附靈時矯首而盤桓瞰然鱗甲<lb/>
之四縱傑出頭角而巑岏霧市暝合雲衣晝飛非鞭霆<lb/>
而欲駕則既雨而初歸爾則童豎俛仰恍然劉累之馴<lb/>
擾風雨吟哦又似夫葉公解衣盤礴雷電至而飇馳也<lb/>
噫嘻龍為物靈不離鱗甲蕩日月撼山淵不崇朝而雨<lb/>
六合何其神也桎梏禹宫之梁斲削雷澤之梭劒津之<lb/>
吏照水夜驚長房之竹騰波自駕象罔求而不得雲霧<lb/>
<pb n="KR3i0044_WYG_071-12a"/>
集而時化又何其幻也而况乎青髪君之盤蹝秦大夫<lb/>
之舂容妙蜿蜒於氣母抱不化之神蹤龍不知其為松<lb/>
松不知其為龍人不承澤螻蟻為宫龍乎松乎出冡間<lb/>
之雷車走隴上之雨工松乎龍乎撫亭曲以一嘯山四<lb/>
立而長風<lb/>
文賦散句增楚屈原九歌─山中人兮芳杜若飲石泉兮<lb/>
䕃松柏─原漢賈山至言─秦為馳道於天下廣五十步<lb/>
三丈而樹厚築於外隱以金椎樹以靑松　晉曹毘對<lb/>
<pb n="KR3i0044_WYG_071-12b"/>
儒文─松以負霜稱雋陶潛歸去來辭─三徑就荒松菊<lb/>
猶存　撫孤松而盤桓　─齊孔稚珪北山移文青松落<lb/>
隂白雲誰侶　─梁劉峻廣絶交論援青松以示心指白<lb/>
水而旌信　─唐韓愈藍田縣丞㕔壁記斯立對樹二松<lb/>
日哦其間有問者輙對曰余方有公事子姑去　柳宗<lb/>
元送崔羣序─貞松產於巖嶺高直聳秀條暢碩茂粹然<lb/>
立於千仞之表和氣之發也禀和氣之至者必合以正<lb/>
性於是有貞心勁質用固其本禦攘冰霜以貫歲寒故<lb/>
<pb n="KR3i0044_WYG_071-13a"/>
君子儀之─杜牧晚晴賦─松數千枝切切交峙如冠劍<lb/>
大臣國有疑難廷立而議　─宋白玉蟾文─太微宫中奎<lb/>
星之精化而為松矯矯鬱鬱然於嚴霜積雪之間<lb/>
五言古詩增─魏劉楨贈從弟─亭亭山上松瑟瑟谷中風<lb/>
風聲一何盛松枝一何勁冰霜正慘悽終歲恒端正豈<lb/>
不罹凝寒松柏有本性　─晉張華擬古─松上隴阪上百<lb/>
尺下無枝東南望河尾西北隱崑崖剛風振山籟朋鳥<lb/>
夜驚離悲涼貫年節葱翠恒若斯安得草木心不怨寒<lb/>
<pb n="KR3i0044_WYG_071-13b"/>
暑移　陶潛飲酒青松在東園衆草沒其姿凝霜殄異<lb/>
類卓然見高枝連林人不見獨樹衆乃奇提壺挂寒柯<lb/>
遠望時復為吾生夢幻間何事紲塵羈　─謝道韞擬嵇<lb/>
中散咏松─遙望山上松隆冬不能凋願想遊下憇瞻彼<lb/>
萬仞條騰躍未能升頓足俟王喬時哉不我與大運所<lb/>
飄颻　─無名氏長松標─落落千丈松晝夜對長風歲暮<lb/>
霜雪時寒苦與誰䨇　─梁沈約寒松─梢聳振寒聲青葱<lb/>
標暮色疎葉望嶺齊喬幹凌雲直　─范雲咏寒松─修條<lb/>
<pb n="KR3i0044_WYG_071-14a"/>
拂層漢密葉障天潯凌風知勁節負雪見貞心　─呉均<lb/>
詠慈姥磯石上松─根為石所蟠枝為風所碎賴我有貞<lb/>
心終凌細草輩─隋李德林咏松樹結根生上苑擢秀<lb/>
邇華池歲寒無改色年長有倒枝露自金盤灑風從玊<lb/>
樹吹寄言謝霜雪貞心自不移　─唐劉希夷孤松篇蠶<lb/>
月桑葉青鶯時栁花白澹豔烟雨姿敷芬陽春陌如何<lb/>
秋風起零落從此始獨有南澗松不歎東流水𤣥陰天<lb/>
地冥皓雪朝夜零豈不罹寒暑為君留青青青青好顏<lb/>
<pb n="KR3i0044_WYG_071-14b"/>
色落落任孤直羣樹遙相望衆草不敢逼靈龜卜眞隱<lb/>
仙鳥宜棲息恥受秦帝封願言唐侯食寒山夜月明山<lb/>
冷氣清清凄兮歸風集吹之作琴聲松子臥仙岑寂聽<lb/>
疑野心清泠有眞曲樵採無知音美人何時來幽徑委<lb/>
綠苔吁嗟深澗㡳捐棄廣厦材　─宋之問題張老松樹<lb/>
歲晚東岩下周顧何悽惻日落西山隂衆草起寒色中<lb/>
有喬松樹使我長歎息百尺無寸枝一生自孤直　─張<lb/>
宣明山行見孤松成詠─孤松鬱山椒肅爽凌清霄既挺<lb/>
<pb n="KR3i0044_WYG_071-15a"/>
千丈榦亦生百尺條青青恒一色落落非一朝大厦今<lb/>
已搆惜哉無人招寒霜十二月枝葉獨不凋　─儲光羲<lb/>
石子松─盤石青巖下松生盤石中冬春無異色朝暮有<lb/>
清風五鬛何人採西山舊兩童　─原─李白南軒松─南軒<lb/>
有孤松柯葉自綿羃清風無閑時瀟灑終日夕隂生古<lb/>
苔緑色染秋烟碧何當凌雲霄直上數千尺　增─李白<lb/>
與南陵常贊府遊五松山─安石泛溟渤獨嘯長風還逸<lb/>
韻動海上高情出人間靈異可竝迹淡然與世閑我來<lb/>
<pb n="KR3i0044_WYG_071-15b"/>
五松下置酒竆躋攀徵古絶遺老因名五松山五松何<lb/>
清幽勝境美沃州蕭颯鳴洞壑終年風雨秋響入百泉<lb/>
去聽如三峽流翦竹掃天花且從傲吏遊龍堂若可憇<lb/>
吾欲掃精修　─贈韋侍御黄裳─太華生長松亭亭凌霜<lb/>
雪天與百尺高豈為微飇折桃李賣陽豔路人行且迷<lb/>
春光掃地盡碧葉成黄泥願君學長松愼勿作桃李受<lb/>
屈不改心然後知君子　─原杜甫四松─四松初移時大<lb/>
抵三尺强别來忽三載離立如人長會看根不拔莫計<lb/>
<pb n="KR3i0044_WYG_071-16a"/>
枝凋傷幽色幸秀發疎柯亦昂藏所插小籓籬本亦有<lb/>
隄防終然振撥損得恡千葉黄敢為故林主黎庶猶未<lb/>
康避賊今始歸春草滿空堂覽物歎衰謝及兹慰凄涼<lb/>
清風為我起灑面若微霜足以送老姿聊待偃蓋張我<lb/>
生無根蔕配爾亦茫茫有情且賦詩事迹可兩忘勿矜<lb/>
千載後慘淡蟠穹蒼─增顧况蕭寺偃松─淒淒百卉病<lb/>
亭亭䨇松迥直上古寺深横拂秋殿冷輕響入龜息片<lb/>
隂棲鶴頂山中多好樹可憐無比竝　─盧綸孤松吟酬<lb/>
<pb n="KR3i0044_WYG_071-16b"/>
渾贊善深山荒松枝雪壓半離披朱門青松樹萬葉乘<lb/>
清露露重色逾鮮吟風似遠泉天寒香自發日麗影長<lb/>
圓隂郊一夜雪榆柳皆枯折廻首望君家翠蓋滿瓊花<lb/>
捧君青松曲自顧同衰木曲罷不相親深山頭白人<lb/>
柳宗元酬賈鵬山人郡内新栽松寓興見贈二首芳朽<lb/>
自為别無心乃𤣥功夭夭日放花榮耀將安竆青松遺<lb/>
澗底擢蒔兹庭中積雪表明秀寒花助葱蘢幽貞夙有<lb/>
慕持以延清風　無能常閉閤偶以靜見名奇姿來遠<lb/>
<pb n="KR3i0044_WYG_071-17a"/>
山忽似人家生勁色不改舊芳心與誰榮喧卑豈所安<lb/>
任物非我情清韻動竽瑟諧此風中聲　─商山臨路有<lb/>
孤松往來斫以為明好事者憐之編竹成楥遂其生植<lb/>
感而賦詩─孤松停翠蓋託根臨廣路不以險自防遂為<lb/>
明所悞幸逢仁惠意重此藩籬䕶猶有半心存時將承<lb/>
雨露　原孟郊寓言誰言碧山曲不廢青松直誰言濁<lb/>
水泥不汙明月色我有松月心仍騁風霜力貞明既如<lb/>
此摧折安可得─衰松近世交道衰青松落顏色人心<lb/>
<pb n="KR3i0044_WYG_071-17b"/>
忌孤直本性隨改易旣摧棲日榦未展擎天力終是君<lb/>
子材還思君子識─增─孟郊品松追悲謝靈運不得殊<lb/>
常封縱然孔與顏亦莫及此松此松天格高聳異千萬<lb/>
重抓拏巨靈手擘裂少室峯擘裂風雨獰抓拏指爪<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
道入難抱心學生易墮蹤時時數㸃仙嫋嫋一線龍霏<lb/>
微嵐浪際遊戲顥興濃品松徒高高雌鳴詎噰噰賞異<lb/>
尚可貴賞潛詎能容名華非典實翦棄徒纖茸刻削大<lb/>
雅文所以不敢慵─元稹松樹華山高幢幢上有高高<lb/>
<pb n="KR3i0044_WYG_071-18a"/>
松株株遥各各葉葉相重重槐樹夾道植枝葉俱㝠䝉<lb/>
旣無貞直榦復有罥挂蟲何不種松樹使之揺清風秦<lb/>
時已曾種顦顇種不供可憐孤松意不與槐樹同閒在<lb/>
高山頂樛盤虬與龍屈為大厦棟庇䕃侯與公不肻作<lb/>
行伍俱在塵土中　─畫松─張璪畫古松往往得神骨翠<lb/>
帚掃春風枯龍戞寒月流傳畫師輩奇態盡埋沒纖枝<lb/>
無瀟灑頑榦空突兀乃悟塵埃心難狀煙霄質我去淅<lb/>
陽山深山看眞物　─西齋小松二首─松樹短於我清風<lb/>
<pb n="KR3i0044_WYG_071-18b"/>
亦已多况乃枝上雪動揺微月波幽姿得閒地詎感歲<lb/>
蹉跎但恐厦終構藉君當奈何　簇簇枝新黄纖纖攢<lb/>
素指柔苙漸依條短莎還半委清風日夜高凌雲竟何<lb/>
已千歲盤老龍修鱗自兹始　─白居易和松樹亭亭山<lb/>
上松一一生朝陽森聳上參天柯條百尺長漠漠塵中<lb/>
槐兩兩夾康莊婆娑低覆地枝榦亦尋常八月白露降<lb/>
槐葉次第黄歲暮滿山雪松色鬱青蒼彼如君子心秉<lb/>
操貫氷霜此如小人面變態隨炎涼共知松勝槐誠欲<lb/>
<pb n="KR3i0044_WYG_071-19a"/>
栽道傍糞土種瑶草瑶草終不芳尚可以斧斤伐之為<lb/>
棟梁殺身獲其所為君構明堂不能終天年老死在南<lb/>
岡不願亞枝葉低隨槐樹行　松聲─月好好獨坐䨇松<lb/>
在前軒西南微風來潛入枝葉間蕭寥發為聲半夜明<lb/>
月前寒山颯颯雨秋琴泠泠絃一聞滌炎暑再聽破昏<lb/>
煩竟夕遂不寐心體俱翛然南陌車馬動西鄰歌吹繁<lb/>
誰知茲簷下滿耳不為喧　寄題盭厔㕔前䨇松憶昨<lb/>
為吏日折腰多苦辛歸家不自適無計慰心神手栽兩<lb/>
<pb n="KR3i0044_WYG_071-19b"/>
樹松聊以當嘉賔乘春日一往生意漸欣欣清韻度秋<lb/>
在綠茸隨日新始憐澗底色不憶城中春有時晝掩關<lb/>
䨇影對一身盡日不寂寞意中如三人忽奉宣室詔徵<lb/>
為文苑臣閒來一惆悵長似别交親早知煙翠前攀翫<lb/>
不逡廵悔從白雲裏移爾落囂塵　贈賣松者─一束蒼<lb/>
蒼色知從澗底來劚掘經幾日枝葉滿塵埃不買非他<lb/>
意城中無地栽─庭松─堂下何所有十松當我階亂立<lb/>
無行次高下亦不齊高者三丈長下者十尺低有如野<lb/>
<pb n="KR3i0044_WYG_071-20a"/>
生物不知何人栽接以青瓦屋承之白沙臺朝昏有風<lb/>
月燥濕無塵泥疎韻秋槭槭涼隂夏凄凄春深微雨夕<lb/>
滿葉珠蓑蓑歲暮大雪天壓枝玉皚皚四時各有趣萬<lb/>
木非其儕去年買此宅多為人所咍一家二十口移轉<lb/>
就松來移來有何得但得煩襟開即此是益友豈必交<lb/>
賢才顧我猶俗士冠帶走塵埃未稱為松主時時一愧<lb/>
懐　栽松─小松未盈尺心愛手自移蒼然澗底色雲濕<lb/>
煙霏霏栽植我年晚長成君性遲如何過四十種此數<lb/>
<pb n="KR3i0044_WYG_071-20b"/>
寸枝得見成隂否人生七十稀　姚合松壇─盤盤松上<lb/>
蓋下覆青石壇月中零露垂日出露上漙山翁稱絶境<lb/>
海嶠無所觀　─皮日休小松─婆娑只三尺移來白雲徑<lb/>
亭亭向空意已解凌遼敻葉健似虬鬚枝脆如鶴脛清<lb/>
音猶未成紺彩空不定隂圓小芝蓋鱗澀修荷柄先然<lb/>
被鷃搶預恐遭蝸病結根幸得地且免離離映磥砢不<lb/>
難遇在保晚成性一日造明堂為君當畢命　─陸龜䝉<lb/>
小松─擢秀逋客巖遺根飛鳥徑因求飾清閟遂得辭危<lb/>
<pb n="KR3i0044_WYG_071-21a"/>
敻貞同栢有心立若珠無脛枝形短未怪鬛數差難定<lb/>
況密三天風方遵四時柄那興培塿歎免荅鄰里病微<lb/>
霜靜可分片月疎堪映奇當虎頭筆韻叶通明性會拂<lb/>
陽烏胸掄材膺帝命─宋王安石前日石上松─前日石<lb/>
上松劚移沙水際青青折釵股俯映幽人砌蟠根今鬯<lb/>
茂落子還蒼翠三年一楮葉世事眞期費─蘇軾種松<lb/>
得徠字─春風吹榆林亂莢飛作堆荒園一雨過戢戢千<lb/>
萬栽青松種不生百株望一枚一枚已有餘氣壓千畝<lb/>
<pb n="KR3i0044_WYG_071-21b"/>
槐野人易斗粟云自魯徂徠魯人不知貴萬竈飛青煤<lb/>
束縛同一車胡為乎來哉泫然解其縛清泉洗浮埃枝<lb/>
傷葉尚困生意未肻囘山僧老無子養䕶如嬰孩坐待<lb/>
走龍蛇清隂滿南臺孤根裂山石直榦排風雷我今百<lb/>
日客養此千歲材茯苓無消息䨇鬢日夜摧古今一俛<lb/>
仰作詩寄餘哀　戲作種松─我昔少年日種松滿東岡<lb/>
初移一寸隂瑣細如插秧二年黄茅下一一攢麥芒三<lb/>
年出蓬艾滿山散牛羊不見十年餘想作龍蛇長夜風<lb/>
<pb n="KR3i0044_WYG_071-22a"/>
波浪碎朝露珠璣香我欲食其膏已伐百本桑人事多<lb/>
乖迕神藥竟渺茫朅來齊安野夾路鬚髯蒼會開龜蛇<lb/>
窟不惜斤斧瘡縱未得茯苓且當食流肪金盎百出入<lb/>
皎然散飛霜槁死三彭仇澡換五穀腸青骨凝緑髓丹<lb/>
田發幽光白髪何足道要使䨇瞳方却後五百年騎鶴<lb/>
還故鄉─曾鞏高松─高松高干雲衆木安可到湯湯鳴<lb/>
寒溪偃偃倚翠纛側聽心神醒仰視目睛眊風雨天地<lb/>
動一葉不欹倒豈同澗中萍上下逐流潦豈同牆根槐<lb/>
<pb n="KR3i0044_WYG_071-22b"/>
卷卷秋可掃鳳凰引衆禽此木隂可燾君求百常柱星<lb/>
日此可造般匠世有無方鍾野人好　─孔平仲詠道上<lb/>
松─長松高落落積雪白皚皚鱗鬛凍且僵鬱結久不開<lb/>
觀其纒壓意直使同枯荄鴈帶寒光去鳥傳春信來微<lb/>
陽入直榦生意忽已囘豁若醉初醒整頓出塵埃秀色<lb/>
媚山腹孤標摩斗魁時至自當復安得長摧頽若非根<lb/>
本壯何能異草萊─黄庭堅道中聞松聲─蟠空作風雨<lb/>
發地鳴鼓吹日晴四無人聲在高林際伊優兒女語蹇<lb/>
<pb n="KR3i0044_WYG_071-23a"/>
淺市井議我欲抱七絃寫此以卒歲　─秦觀題䨇松寄<lb/>
陳季常─遙聞連理松託根黄麻城枝枝相鉤帶葉葉同<lb/>
死生雖云金石姿未免兒女情想應風月夕滿庭合歡<lb/>
聲─陸游秋夕大風松聲甚壯戲作短歌─人生不自憐<lb/>
坐受外物械榮華難把玩俄頃皆變壞山棲亦何有耳<lb/>
目差曠快秋郊多烈風夜壑起松籟初聞尚蕭瑟彷彿<lb/>
聽嚴瀨忽如倒巨浸便欲翻大塊又疑楚漢戰澒洞更<lb/>
勝敗不然六月雨雷電奔百怪三更勢稍斂鐵馬歸入<lb/>
<pb n="KR3i0044_WYG_071-23b"/>
塞孰能從吾游洗汝胸次隘　─楊萬里小松小松如小<lb/>
兒能坐未能立亂髪覆地皮勁氣排雪汁誰將救暍手<lb/>
種此青戢戢秋陽暴行人清䕃何時及─裘萬頃題余<lb/>
仲祥松齋─芳妍桃李塲紛趨飇成蹊長松坐偃蹇遂爾<lb/>
不見知平生異時人不與俗轉移蕭然塵埃中擅此丘<lb/>
壑奇窓空境逾清四壁風來吹抱琴揖蒼髯喜氣掀兩<lb/>
眉臭味旣與同相親不相違直期閲歲寒可但忘朝飢<lb/>
　金党懐英和張德遠伐松之什─社櫟賦散財乃遭匠<lb/>
<pb n="KR3i0044_WYG_071-24a"/>
石嗤高梧中宫徵不能保孫枝全傷隨用否理固不可<lb/>
移堂堂十八公端勁出天姿蟠根借餘潤茂鬱清溪湄<lb/>
雨師夜失律偶此遺神螭煙鱗漬寒雨霧鬛明朝曦騰<lb/>
拏困愈壯偃蹇僵不疲未能走沆漭聊與草木嬉長風<lb/>
動頭角吟嘯舒鬱伊塵埃詎能久雷電會有時昨宵卧<lb/>
溪月老影閒横欹天明竟不舉俯仰益怪奇拏拳攀半<lb/>
崖渴喙吞清漪希珍價不售復病樵柯危材高輒爾耳<lb/>
咄彼造化兒樛枝飽霜雪遽與蓬蒿衰孤標挽萬牛未<lb/>
<pb n="KR3i0044_WYG_071-24b"/>
為廊廟知窈窕桃李春奈爾千歲期枯桑豈自賈取敗<lb/>
以老龜茲非㸑下材梁棟終見施長短歸自然勿為鳬<lb/>
鶴悲─酈權竹林寺矮松─蒼烟靄山曲囘溪抱修筠中<lb/>
藏古佛宫荒僻無四鄰靈松插殿脚偃蹇今幾春何年<lb/>
霹靂雨抉石搜潛鱗謫重飛舉難墮此蜿蜒身聯拳縮<lb/>
爪股氣屈不得伸卧枝老無力支撐藉樵薪無風自悲<lb/>
吟失水固不神安知才不才禍福了已分南山聳千嶂<lb/>
直榦排風雲正以中繩墨中道遭斧斤豈知無用資千<lb/>
<pb n="KR3i0044_WYG_071-25a"/>
歲保其貞何必求先容養此老囷輪我亦愛奇節歲晏<lb/>
守賤貧他時來汝伴露頂挂葛巾　馮璧同希顔怪松<lb/>
崧高地氣靈花木競妍秀玊峯西南趾有松獨怪陋偃<lb/>
蹇如蟠螭奮迅如攫獸葉勁鬚髯張皮古鱗甲皺菌蠢<lb/>
藤癭怒支離笻節瘦月上虬影揺風度雨聲驟子落慰<lb/>
枯禪枝樛礙飛鼬盤根萬乘器平蓋千歲壽樵斤幸免<lb/>
尋厦匠矧肻構龍化會有時天旱期汝救　麻九疇樂<lb/>
山松樂山一何崇上有千歲松清孤月露底秀拔天地<lb/>
<pb n="KR3i0044_WYG_071-25b"/>
中蒲柳抱常質桃李開芳容爭如十八公笑傲冰霜風<lb/>
居然喜避世不肻汙秦封蟠如北海螭伏如南陽龍紛<lb/>
紛過者多匠石終不逢明堂幾時構喚起蒼髯翁　─雷<lb/>
淵會善寺怪松─物生自有常怪特物之病嗟嗟此老蒼<lb/>
怪怪生魁柄侏儒蹙髀股宿瘤擁腮頸蜿蜒蛟龍戲騰<lb/>
擲貙虎競鬚髯喜張磔意氣怒狂迸匠石求棟楹節目<lb/>
足譏評芻蕘急薪槱堅悍空盼瞪靜言觀倚伏未易相<lb/>
弔慶雖違時世用顧免斧斤横陽秋莫榮悴歲月何究<lb/>
<pb n="KR3i0044_WYG_071-26a"/>
竟盤盤曲則全挺挺獨也正小草悞掃迹伏神還守性<lb/>
儻隨天中景廣宇共庥映　─元劉詵賦小松樹─何時始<lb/>
移根今日已映坐沐露欲五寸出草先幾箇林深帶宿<lb/>
潤湑湑垂白唾欣然千丈意鬱勃不可挫我無定居地<lb/>
此計恐成蹉他年欲待隂日月當已過桑麻要生養文<lb/>
字廹寒餓柳傳未可學氾書眞足課如何抱空疎矧復<lb/>
習癡惰嗜飲此山水五歲飽高卧君看重來時風雨夜<lb/>
相和　─馬祖常禮部合化堂前後栽小松─買松栽兩階<lb/>
<pb n="KR3i0044_WYG_071-26b"/>
緑髪已可梳恐是女元君截鬚生地腴遲爾千尺長下<lb/>
產黄琥珀服以安心神飛身作仙客　─明劉基題趙文<lb/>
敏公畫松─呉興昔王孫能畫世莫及觀其二松圖矯若<lb/>
龍出蟄蟠根破坤輿拔萃滃原隰膠加各軒翥崱屴相<lb/>
倚立鼉鱗撐空青豕鬛振颯飁高藏日月氣清滴雲霧<lb/>
汁垂釣者何人短棹非妄集五湖多風濤蛟蜃頭角<graphic n="KR2034" url="https://raw.githubusercontent.com/kanripo/KR-Gaiji/master/images/KR2034.png" mimeType="image/png"/>
不如洿澤間取足鰿與鰼倦眠松影下百竅清涼入愼<lb/>
勿驚松枝天寒衣袂濕　張羽戴山石上聽松溷耳俗<lb/>
<pb n="KR3i0044_WYG_071-27a"/>
諠久茲晨一清聽長松逓解飇哀壑互相應奔騰駭濤<lb/>
瀨窈渺韻笙磬至音不假器始覺自然勝緣觸故成聲<lb/>
動極還歸靜此時憩石坐黙然待其定乃知棄瓢者未<lb/>
悟聞中性<lb/>
七言古詩增唐張説遙同蔡起居偃松篇清都衆木總<lb/>
榮紛傳道孤松最出羣名接天庭長光景氣連宫闕借<lb/>
氛氳懸池滴滴停華露偃蓋重重拂瑞雲不借流膏助<lb/>
仙鼎願將楨榦奉明君莫比冥靈楚南樹朽老江邊代<lb/>
<pb n="KR3i0044_WYG_071-27b"/>
不聞　─王維新秦郡松樹歌青青山上松數里不見今<lb/>
又逢不見君心相憶此心向君君應識為君顏色高且<lb/>
閑亭亭逈出浮雲間─原─杜甫戲為䨇松圖歌─天下幾<lb/>
人畫古松畢宏已老韋偃少絶筆長風起纖末滿堂動<lb/>
色嗟神妙兩株慘裂苔蘚皮屈鐵交錯廻高枝白摧朽<lb/>
骨龍虎死黑入太隂雷雨垂松根胡僧憇寂寞龎眉皓<lb/>
首無住著偏袒右肩露䨇脚葉裏松子僧前落韋侯韋<lb/>
侯數相見我有一匹好東絹重之不減錦繡叚已令拂<lb/>
<pb n="KR3i0044_WYG_071-28a"/>
拭光凌亂請公放筆為直榦　─增─杜甫題李尊師松樹<lb/>
障子歌─老夫清晨梳白頭𤣥都道士來相訪握髪呼兒<lb/>
延入户手提新畫青松障障子松林靜杳冥憑軒忽若<lb/>
無丹青隂崖却承霜雪榦偃蓋反走虬龍形老夫平生<lb/>
好奇古對此興與精靈聚已知仙客意相親更覺良工<lb/>
心獨苦松下丈人巾屨同偶坐似是商山翁悵望聊歌<lb/>
紫芝曲時危慘淡來悲風　─李賀五粒小松歌─虵子虵<lb/>
孫鱗蜿蜿新香幾粒洪崖飯緑波浸葉滿濃光細束龍<lb/>
<pb n="KR3i0044_WYG_071-28b"/>
髯鉸刀翦主人壁上鋪州圖主人堂前多俗儒月明白<lb/>
露秋淚滴石筍溪雲肻寄書　─李咸用小松歌─幽人不<lb/>
喜凡草生秋鋤劚得寒青青庭閑土瘦根脚獰風揺雨<lb/>
拂精神醒短影月斜不滿尺清聲細入鳴蛩翼天人戲<lb/>
翦蒼龍髯參差簇在瑶階側金精水鬼欺不得長與東<lb/>
皇逞顔色勁節暫因君子移貞心不為麻中直　─盧士<lb/>
衡靈溪老松歌─靈溪古觀壇西角千尺鱗皴棟梁樸横<lb/>
出一枝戞樓閣直上一枝掃寥廓白石蒼苔擁根脚月<lb/>
<pb n="KR3i0044_WYG_071-29a"/>
明風撼寒光落有時風雨晦暝擺撼若黑龍之騰躍合<lb/>
生於象外峯巒枉滯乎人間山嶽安得巨靈授請託拔<lb/>
向青桂白榆邊安著─宋蔡襄聖泉寺松徑詩青松苒<lb/>
苒門前道根底堅牢顔色好鳴籟蕭森風雨生紫鱗開<lb/>
動龍蛇老天若有意别留種百年其下無纖草雷霆時<lb/>
繞雪霜重勁節支扶不顚倒野姿峭拔已背時肻要藤<lb/>
花彊纒抱南方赤夏苦蒸濕萬木無聲就僵槁忽經密<lb/>
䕃少休息肌骨便驚秋氣早寄言匠者勿復顧留作清<lb/>
<pb n="KR3i0044_WYG_071-29b"/>
涼除熱惱蘇轍種松─城郭人家歲寒木檜柏森森映<lb/>
華屋青松介僻不入城野性特嫌塵土辱中庭冉冉盈<lb/>
尺苖條榦雖短風霜足培根不用糞壤厚插竹預防雞<lb/>
犬觸他年期汝三丈高獨立仙翁毛髪緑老人自分不<lb/>
及見子孫見汝知遺直　徐積大松東海有物天下雄<lb/>
萬靈戮力生奇松天精地粹萃其下滄溟百道來相通<lb/>
一根直去穿九泉一根斜插鯨魚淵遠者壓折巨鼇背<lb/>
近者倒纒山根偏小枝可就千鈞弓大枝可挂萬斛鍾<lb/>
<pb n="KR3i0044_WYG_071-30a"/>
惟有老榦苦難狀呂光營外堆𤣥龍身披北帝雄犀甲<lb/>
虎賁連臂圍不匝無計都將大地遮有心盡把浮雲刷<lb/>
樛枝入地旋復上怪怪奇奇非一狀谷陵相變任古今<lb/>
土木兩行專王相列幟空遺渭川壘犒師留得楊隋帳<lb/>
𤣥駒來撼亭亭蓋淥魚飛入蒼蒼浪最是半霄風雨聲<lb/>
山妖走盡川魅驚十萬爭揮鐵槊騎百千齊闞黑旗兵<lb/>
有時海面波濤小一部仙韶下蓬島殘聲逐水散鳴琴<lb/>
遺響穿雲聚啼鳥混沌死來凡幾朝清氣濁氣㾗未消<lb/>
<pb n="KR3i0044_WYG_071-30b"/>
獨葉聳來新蓋鳳䨇柯合處舊藏蛟其本既異其事殊<lb/>
德若有容材有餘大鵬斥鷃皆可居相忘有似江湖魚<lb/>
美哉此木眞不凡能以智免斧斤間過盡工師無所用<lb/>
莊周應作不材看大松小松如此奇方輿圓蓋不可知<lb/>
隂陽山海氣合離不然神物相䕶持　─金李純甫怪松<lb/>
謠─阿誰栽汝來幾時輪囷擁腫蒼虬姿鱗皴百怪雄牙<lb/>
髭拏空夭矯蟠枯枝疑是祕魔嵓中老慵物旱火燒天<lb/>
鞭不出睡中失却照海珠羞入黄泉蛻其骨石鉗沙錮<lb/>
<pb n="KR3i0044_WYG_071-31a"/>
汗且僵埋頭卧角政摧藏試與摩挲定何似怒我棖觸<lb/>
鬚髯張壯士囚縳不得住神物世間無著處隄防夜半<lb/>
雷破山尾血淋漓飛却去　─元傅若金奉題仇工部壁<lb/>
間古松圖歌─蒼松在山自奇古灌木翳之人不驚忽然<lb/>
圖向堂上壁滿坐歎息長風生交柯崛走森晝晦其下<lb/>
將疑鬼神會霧雨寒霏虎豹毛雷霆怒折蛟鼉背乃知<lb/>
巨筆老且神力斡造化雄千鈞皇天不夭棟梁具后土<lb/>
潛囘霜雪春爾松已為人愛惜見爾為爾生顔色山中<lb/>
<pb n="KR3i0044_WYG_071-31b"/>
豈無材木倚絶壁未逢匠石嗟何益　王冕題夏廸䨇<lb/>
松圖─我昔曾上五老峯白雲盡處看青松中有兩樹如<lb/>
飛龍正與夏廸畫者同夏廸畫松得松趣箇箇乃是廊<lb/>
廟具貞固不特凌雪霜偃蹇猶能吐烟霧蒼髯獵獵如<lb/>
有聲鐵甲半掩苔花青六月七日炎火生對此似覺形<lb/>
神清丈人兀坐誠有道豈比商山采芝皓有琴有琴不<lb/>
須彈而今世上知音少　─孤松歎─孤松倚雲青亭亭故<lb/>
老謂是蒼龍精古苔無花䕶鐵甲五月忽聽秋風聲幽<lb/>
<pb n="KR3i0044_WYG_071-32a"/>
人恐爾斧斤辱獨傍孤根結茅屋月明喜看清影揺雪<lb/>
凍却愁梢尾秃昨夜飛霜下南海山林草木無光彩起<lb/>
來摩挲屋上松顔色如常心不改幽人盤桓重慨慷此<lb/>
物乃是眞棟梁嗚呼既是真棟梁天子何不用是扶明<lb/>
堂　─楊維楨題履元陳君萬松圖─紫芝道人天思精南<lb/>
來新畫青松障東家畫水西家山積棄陳縑忽如忘突<lb/>
然槎牙生肺肝元氣淋漓廹神王亟呼圓瓦倒墨汁盡<lb/>
寫髯官立成仗羣爭十丈百丈身氣敵千人萬人將交<lb/>
<pb n="KR3i0044_WYG_071-32b"/>
柯玉鎖混鱗甲屈鐵金繩殊骨相石鬭雷霆白日傾雨<lb/>
走蛡龍青天上前身要是僧擇仁五百蜿蜒見情狀天<lb/>
台老林亦畫松三株五株成冗長我家東越大松岡五<lb/>
鬛蒼蒼鬱相望門前兩箇赤婆娑上有𤣥禽語相向雕<lb/>
龍梓客朝取材伏虎將軍夜偷餉安得射洪好絹百尺<lb/>
强令泫隂森移疊嶂鼓以軒轅之瑟五十絃共寫江聲<lb/>
入悲壯　─明髙啓偃松行─龍門西岡魏公祠祠前有松<lb/>
多古枝長身蜿蜒横數畝巨石作枕相撐搘春泥半封<lb/>
<pb n="KR3i0044_WYG_071-33a"/>
朽死骨凍蘚全聚雛生皮無心昂聳上霄漢偃仰獨向<lb/>
荒山陲蟄雷振嶽撼不動千載一夢醒何遲政如卧龍<lb/>
未起日深意有待風雲期太湖月出照夜魄天峯雪積<lb/>
埋寒姿濤聲時吼若鼾息野老驚起山僧疑左仰右屈<lb/>
各異態天自出巧非人為畫師安能把筆寫樵子豈敢<lb/>
操斤窺杜陵枯柟已憔悴蜀相老柏非瑰奇何如此樹<lb/>
怪且壽呵衛定想煩靈祗不知己閲幾人代遊客過盡<lb/>
今存誰明堂屢興不見取得全正愛同支離我嘗來觀<lb/>
<pb n="KR3i0044_WYG_071-33b"/>
忍遽返醉卧其上高吟詩葛陂笻竹亦騰化神物終去<lb/>
可久羈何當一叱使飛起載我萬里遊天池他年還訪<lb/>
舊城郭正是白鶴歸來時　─陳憲章戲題張千户畫松<lb/>
張侯畫松人不識松不畫横惟畫直上干青霄下盤石<lb/>
倒卷蒼龍二千尺神物安可留屋壁變化虚空了無迹<lb/>
不然恐遭雷斧劈左手執弓右持㦸所勝無過萬人敵<lb/>
侯莫畫松費筆力─原─馮琦─齋前松樹不盈咫亭亭車<lb/>
蓋層雲似虬枝婉婉世所希嗟爾勁節乃如此豈無凌<lb/>
<pb n="KR3i0044_WYG_071-34a"/>
霄姿一旦成繞指雷雨方排未敢爭龍蛇將蟄何當起<lb/>
展轉空向人詰曲誰相理直木從來忌先伐曲榦猶存<lb/>
愈於死問君曲直安可為大道委蛇誰則知請君看取<lb/>
歲寒色猶自青青似舊時─陳繼儒─羣松合抱支硎側<lb/>
十里濃隂半山黑村翁記松不記年依稀傳是支公植<lb/>
支公曾向松之下調鶴調鷹復調馬皮皴甲蜕化髯龍<lb/>
誰知復有屠龍者使君買松欲製亭煙姿雪榦仍青青<lb/>
一朝頓脫傖父厄要知樹老多精靈夜靜空林覺人語<lb/>
<pb n="KR3i0044_WYG_071-34b"/>
大松小松共爾汝願以長生報使君結得茯苓如斗許<lb/>
　老松作牆茆作瓦道人來自天台者不煑黄精不劚<lb/>
苓張口如箕坐松下一片松濤勝古冰細咀飽嚼風稜<lb/>
稜吾將礪齒齒已折只恐松枯化為石<lb/>
五言律詩─增唐李嶠松─鬱鬱高巖表森森幽澗陲鶴棲<lb/>
君子樹風拂大夫枝百尺條隂合千年蓋影披歲寒終<lb/>
不改勁節幸君知　─杜甫嚴鄭公堦下新松─弱質豈自<lb/>
負移根方爾瞻細聲聞玊帳疎翠近珠簾未見紫煙集<lb/>
<pb n="KR3i0044_WYG_071-35a"/>
虚䝉清露霑何當一百丈欹蓋擁高簷　─錢起詠門上<lb/>
畫松上元王杜三相公─昔聞生澗底今見起豪端衆草<lb/>
此時沒何人知歲寒豈能裨棟宇且欲出門闌只在丹<lb/>
青筆凌雲也不難　─李德裕金松─台嶺生竒樹佳名世<lb/>
未知纖纖疑大菊落落是松枝照日含金晰籠煙淡翠<lb/>
滋勿言人去晚猶有歲寒期　─陸肱松─雪霜知勁質今<lb/>
古占嘉名斷砌盤根遠疎陰偃蓋清鶴棲何代色僧老<lb/>
四時聲鬱鬱心彌久煙高萬井生　─李商隱高松─高松<lb/>
<pb n="KR3i0044_WYG_071-35b"/>
出衆木伴我向天涯客散初晴後僧來不語時有風傳<lb/>
雅韻無雪試幽姿上藥終相待他年訪伏龜　─喻鳬廣<lb/>
德官舍二松─楊公休簿領二木日堅牢直甚彰吾節清<lb/>
宜庇爾曹幽隂月裏細冷樹雪中高誰見干霄後枝飄<lb/>
白鶴毛　─項斯和李用夫栽小松─移來未换葉已勝在<lb/>
空山靜對心標直遥吟境助閑影侵殘雪際聲透小牕<lb/>
間即聳凌空榦翛翛豈易攀　─于武陵友人亭松─俛仰<lb/>
不能去如逢舊友同曾因春雪散見在華山中何處有<lb/>
<pb n="KR3i0044_WYG_071-36a"/>
明月訪君聽遠風相將歸未得各占石巖東　─張喬和<lb/>
薛監察題興善寺古松─種種近王城前朝古寺名瘦根<lb/>
盤地遠香吹入雲清鶴動池臺影僧禪雨雪聲看來人<lb/>
旋老因此歎浮生─題小松─松子落何年纖枝長水邊<lb/>
劚開深澗雪移出遠林煙帶月棲幽鳥兼花灌冷泉㣲<lb/>
風動清韻閑聽罷琴眠　─許棠和薛侍御題興善寺松<lb/>
何年劚到城滿國響高名半寺隂常匝鄰坊景亦清伐<lb/>
多無巧勢風定有餘聲自得天然狀非同澗底生　─崔<lb/>
<pb n="KR3i0044_WYG_071-36b"/>
塗題興善寺隋松與人期不至青青伊澗松移植在蓮<lb/>
宮蘚色前朝雨秋聲半夜風長閒應未得暫賞亦難同<lb/>
不及禪棲者相看老此中　─王貞白述松遠谷呈材榦<lb/>
何由入棟梁歲寒虚勝竹功績不如桑秋老落乾子春<lb/>
深裛嫩黄雖䝉匠者顧樵採日難防─曹松僧院松─此<lb/>
木韻彌全秋宵學瑟絃空知百餘尺未定幾多年古甲<lb/>
磨雲拆孤根捉地堅何當抛一榦作蓋道塲前　─謝仲<lb/>
宣賦松送德林少尹員外─送人多折柳唯我獨吟松若<lb/>
<pb n="KR3i0044_WYG_071-37a"/>
保歲寒在何妨霜雪重森梢逢靜境廓落見孤峯還似<lb/>
君高節亭亭尠繼蹤　─杜荀鶴題唐興寺小松─雖小天<lb/>
然别難將衆木同侵僧半牕月向客滿襟風枝拂行苔<lb/>
鶴聲分呌砌蟲如今未堪看須是雪霜中　─張蠙鄭轂<lb/>
補闕山松─心將積雪欺根與白雲離遠寄僧猶憶高看<lb/>
鶴未知影交新長葉皴匝舊生枝多少同時種深山不<lb/>
得移　─僧無可松─枝怪榦鱗皴煙梢出澗新屈盤高極<lb/>
目蒼翠遠驚人待鶴移隂過聽風落子頻青青寒木外<lb/>
<pb n="KR3i0044_WYG_071-37b"/>
自與九霄鄰　宋司馬光古松摧頹巖壑間磊落得天<lb/>
頑香葉低漸水餘根倒挂山白猿窺子落黄鶴認巢還<lb/>
不久應為石莓苔舊已斑　─郭祥正松風─夜寂松風度<lb/>
魂清客枕寒琴聲傳不盡詩句寫應難驟雨傾瑤砌眞<lb/>
珠落玉盤隱居如可訪吾欲跨翔鸞　─林景熙古松─獨<lb/>
占寛閒地不知揺落天山林猶古色風雪自窮年龜伏<lb/>
靈根壽禽巢絶頂仙棟梁非所屑幾見海成田　─金周<lb/>
昂望山中松─地險蟠根古人稀小徑消雨皴開白雪風<lb/>
<pb n="KR3i0044_WYG_071-38a"/>
　響入青霄未畏斧斤逼惟愁霹靂燒解鞍那避遠冷色<lb/>
　故相招─原─明申時行松岡─宛轉循高阜青葱結茂林<lb/>
　團雲低蓋影挾雨送濤音節抱風霜苦根盤歲月深亦<lb/>
　知𢎞景意山閣助清吟<lb/>
　<lb/>
　<lb/>
　<lb/>
　<lb/>
<pb n="KR3i0044_WYG_071-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋廣羣芳譜卷六十九<lb/>
</p>
<p>
</p>
  </div>
</body>
</text>
</TEI>
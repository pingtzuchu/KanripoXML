<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_052-1a"/>
　欽定四庫全書<lb/>
御定佩文齋廣羣芳譜卷五十<lb/>
　　花譜<lb/>
　　　菊花三<lb/>
　集藻─七言古詩─增─梁簡文帝採菊篇─日精麗草散秋株<lb/>
　洛陽少婦絶妍姝相呼提筐採菊珠朝起露濕霑羅襦<lb/>
　東方千騎從驪駒更不下山逢故夫　─原─唐杜甫歎庭<lb/>
　前甘菊花─庭前甘菊移時晩青蘂重陽不堪摘明日蕭<lb/>
<pb n="KR3i0044_WYG_052-1b"/>
　條盡醉醒殘花爛漫開何益籬邊野外多衆芳采擷細<lb/>
　瑣升中堂念兹空長大枝葉結根失所纒風霜　─增─宋<lb/>
　梅堯臣甘菊─世言此解制頹齡便當園蔬春競種到秋<lb/>
　猶得泛其英爛醉莫辭官有俸　─和吳沖卿省中植菊─<lb/>
　園果已熟實未墜野卉已老葉未瘁菊叢是時方發榮<lb/>
　潭上籬邊俱有為一從潭島輔長年一自籬根圖暫醉<lb/>
　今將移近省中蘭壅培早與陶潜異黄土肥濃沃井泉<lb/>
　朱欄屈曲侵堦地勁風不到何動揺清露能霑誰著意<lb/>
<pb n="KR3i0044_WYG_052-2a"/>
看看重九各登髙金蘂滿頭無所忌及此頻邀同舎歡<lb/>
向來莫羨鍾繇賜我家蓬藋不足云强對嘉章顔起愧<lb/>
　─歐陽修希真堂東手種菊花十月始開─當春種花唯<lb/>
恐遲我獨種菊君勿誚春枝滿園爛張錦風雨須㬰落<lb/>
顛倒看多易厭情不專鬬紫誇紅隨俗好豁然髙秋天<lb/>
地肅百物衰零誰暇弔君看金蘂正芬敷曉日浮霜相<lb/>
照耀後時寧與竹相榮媚世不爭桃李笑煌煌正色秀<lb/>
可餐藹藹清香寒愈峭髙人避喧守幽獨淑女靜容修<lb/>
<pb n="KR3i0044_WYG_052-2b"/>
窈窕方當搖落看轉佳慰我寂寥何以報時攜一樽相<lb/>
就飲如得貧交論久要我從多難壯心衰迹與世人爭<lb/>
靜躁種花勿種兒女花老大安能逐年少　─曾鞏菊花─<lb/>
菊花秋開只一種意逺不隨桃與梅遊人有幾愛孤淡<lb/>
零落野水空巖隈層層露萼間枝葉金靨萬箇圍蒼苔<lb/>
直從陶令酷愛尚始有我見心眼開為憐清香與正色<lb/>
欲搴更惜常徘徊當攜玉軫就花醉一飲不辭三百杯<lb/>
　─陸游山園草間菊數枝開席地獨酌─屋東菊畦蔓草<lb/>
<pb n="KR3i0044_WYG_052-3a"/>
荒痩枝出草三尺長碎金狼籍不堪摘掃地為渠持一<lb/>
觴日斜大醉呌墮幘野花村酒何曾擇君不見詩人跌<lb/>
宕例如此蒼耳林中留太白─楊萬里買菊─老夫山居<lb/>
花繞屋南齋杏花北齋菊青春二月杏花開抱瓶醉卧<lb/>
錦繡堆凉秋九月菊花發自折寒枝插華髪湘纍落英<lb/>
曾幾何陶令東鄰未是多吾家滿山種秋色黄金為地<lb/>
香為國就中更有一丈黄霜葩月蘂耿出墻飲徒無酒<lb/>
尋不得尋得一身花露香如今小寓咸陽寺有口何曾<lb/>
<pb n="KR3i0044_WYG_052-3b"/>
問花事百錢擔上買一株聊伴詩人發幽意　病眼仇<lb/>
寃一束書客舎葭莩菊一株看來看去兩相厭花意蕭<lb/>
條恰似無清曉肩輿過花市陶家全圃移在此千株萬<lb/>
株都不看一枝兩枝誰復遺平地拔起金浮屠瑞光千<lb/>
尺照碧虚乃是結成菊花塔蜜蜂作僧僧作蝶菊花障<lb/>
子更玲瓏翡翠六扇排屏風金錢裝面密如積金鈿滿<lb/>
地無人識先生一見䨇眼開故山三徑何獨懐君不見<lb/>
内前四時有花賣和寧門裏花如海　─林亦之奉題林<lb/>
<pb n="KR3i0044_WYG_052-4a"/>
稚春菊花枕子歌─故人所説菊花枕似把冰九月下飲<lb/>
秋水一䨇明炯炯數在青嚢第一品狂風江上吹蒹葭<lb/>
往往得之嵇阮家閉門誦書二十載眼睛損盡生空花<lb/>
建陽小作箸頭書殘更燈火亂蟲魚石渠文字大如斗<lb/>
塲屋歲月又不偶却來南山青草邊東西盡為菊花田<lb/>
手提長筐向山曲一下收拾三百斛昨者昬迷才起來<lb/>
解把簷頭小字讀乃知妙物通羣仙一切藥囊應棄捐<lb/>
　─謝枋得菊─淵明豈但隱逸人淵明素懐諸葛志清香<lb/>
<pb n="KR3i0044_WYG_052-4b"/>
不獨占秋天菊潭一滴三千歲　─鄭思肖菊花歌─太極<lb/>
之髓日之精生出天地秋風身萬木搖落百草死正色<lb/>
與秋争光明背時獨立抱寂寞心香貞烈透寥廓至死<lb/>
不變英氣多舉頭南山髙嵯峨　─金宇文虛中白菊─西<lb/>
風蕭颯百草黄南齋白菊占秋芳主人好事不專饗擷<lb/>
送客館分幽香幽香清艶兩難得冰雪肌膚龍麝裛悄<lb/>
然坐我蘂珠宮玉斧瑤姬皆舊識仙家藝菊名日精我<lb/>
今號爾為月英月中風露秋夕好感此仙種來曾城慿<lb/>
<pb n="KR3i0044_WYG_052-5a"/>
君傳與金天令月與霜姿駐清景重陽好伴白衣來五<lb/>
柳先生憶三徑　─元范梈送菊─卧病髙秋留海浦明日<lb/>
重陽更風雨杜門不出長蒼苔令我天涯心獨苦籬角<lb/>
黄花親手栽近節如何獨未開含芳閟采亮有以使君<lb/>
昨暮徵詩來凌晨試遣霜根送畚土雖微甚珍重極知<lb/>
無意競秋光任作横窓歲寒供憶我初客天子都西垣<lb/>
植此常千株結花年年應吹帽始信南邦事盡殊願得<lb/>
封培自今日何間朱厓萬家室秋香端不負乾坤但嗔<lb/>
<pb n="KR3i0044_WYG_052-5b"/>
簫管亂儔匹歸去來兮雖得歸念歸政自莫輕違他日<lb/>
采英林下酌誰向清霜望翠微　─明吳寛過相城為沈<lb/>
陶庵和天全翁賞菊之作─菊花開日是重陽坡翁妙語<lb/>
不可當我云但得花之趣何必秋來菊有黄神仙中人<lb/>
壽且康老年見客纔下堂幅巾飄飄映華髪導我直過<lb/>
東籬傍庵居春風定先到已見菊苖三寸長浩歌淵明<lb/>
飲酒章悠然依舊虞山蒼素琴無絃舊有例當春賞菊<lb/>
嗟何妨封題一笑報蘇子為我轉致陶柴桑　─陳鴻買<lb/>
<pb n="KR3i0044_WYG_052-6a"/>
西園菊至招同社諸人花下小飲因和短歌─幾處菊花<lb/>
殘西園餘數畝買來竹忩下折簡會賓友把酒坐花㫄<lb/>
一齊衫袖香春天百卉媚不及此幽芳堦下凉風薄暮<lb/>
起枝枝低拂深杯裏願君盡醉宿我家明日更看西園<lb/>
花<lb/>
─五言律詩─增─唐太宗賦得殘菊─階蘭凝曙霜岸菊照晨<lb/>
光露濃晞曉笑風勁淺殘香細葉凋輕翠圓花飛碎黄<lb/>
還持今歲色復結後年芳　─駱賓王秋菊─擢秀三秋晩<lb/>
<pb n="KR3i0044_WYG_052-6b"/>
開芳十歩中分黄俱笑日含翠共搖風碎影涵流動浮<lb/>
香隔岸通金翹徒可泛玉斚竟誰同　─李嶠詠菊─玉律<lb/>
三秋暮金精九日開榮舒洛媛浦香泛野人杯靃靡寒<lb/>
潭側丰茸曉岸隈黄花今日晩無復白衣來　─原─李白<lb/>
感遇─可嘆東籬菊莖疎葉且微雖言異蘭蕙亦自有芳<lb/>
菲未泛盈樽酒徒沾清露輝當榮君不採飄落欲何依<lb/>
　─增─盧綸九日奉陪令公登白樓同詠菊─瓊樽猶有菊<lb/>
可以獻留侯願比三花秀非同百卉秋金英分藥細玉<lb/>
<pb n="KR3i0044_WYG_052-7a"/>
露結房稠黄雀知恩在銜飛亦上樓　─朱灣秋夜宴王<lb/>
郎中宅賦得露中菊─衆芳春競發寒菊露偏滋受氣何<lb/>
曾異開花獨自遲晩成猶有分欲採未過時忍棄東籬<lb/>
下看隨秋草衰　─耿湋賦得寒蜂採菊蘂─遊颺下晴空<lb/>
尋芳到菊叢帶聲來蘂上連影在香中去住霑餘霧髙<lb/>
低順過風終　異蝴蝶不與夢魂通　─顧非熊萬年厲<lb/>
員外宅賞殘菊─纔過重陽後人心已為殘近霜須苦惜<lb/>
帶蝶更宜看色減頻經雨香銷恐漸寒今朝陶令宅不<lb/>
<pb n="KR3i0044_WYG_052-7b"/>
醉却應難　─姚合病中辱朱諫議惠甘菊藥苗因以詩<lb/>
贈─蕭蕭一畝宮種菊十餘叢採摘和芳露封題寄病翁<lb/>
熟移茶鼎裏餐稱石甌中香氣將何比從來味不同<lb/>
─李商隱菊─暗暗淡淡紫融融冶冶黄陶令籬邊色羅含<lb/>
宅裏香幾時禁重露實是怯殘陽願泛金鸚鵡升君白<lb/>
玉堂　許棠白菊─所尚雪霜姿非關落帽期香飄風外<lb/>
别影到月中疑發在林彫後繁當露冷時人間稀有此<lb/>
自古乃無詩─李建勲採菊─簇簇競相鮮一枝開幾番<lb/>
<pb n="KR3i0044_WYG_052-8a"/>
味甘資麴糵香好勝蘭蓀古道風搖逺荒籬露壓繁盈<lb/>
筐時採得服餌近知門　─蕭彧賦得菊送德林郎中學<lb/>
士赴東府─離情折楊柳此别異春哉含露東籬艶汎香<lb/>
南浦杯惜持行次贈留插醉中廻暮齒如能制玉山甘<lb/>
判頹　─張蠙白菊─秋天木葉乾猶有白花殘舉世稀栽<lb/>
得豪家却畫看片苔相應綠諸卉獨宜寒幾度攜佳客<lb/>
登髙欲折難　─原─羅隱詠菊─籬落歲云暮數枝聊自芳<lb/>
雪裁纖蘂密金拆小苞香千載白衣酒一生青女霜春<lb/>
<pb n="KR3i0044_WYG_052-8b"/>
叢莫輕薄彼此有行藏　─增─僧無可詠菊─東籬搖落後<lb/>
密艶被寒催夾雨驚新拆經霜忽盡開野香盈客袖禁<lb/>
蘂泛天杯不共春蘭並悠揚逺蝶來　─僧廣宣九日菊<lb/>
花詠應詔─可訝東籬菊能知節候芳細枝青玉潤繁蘂<lb/>
碎金香爽氣浮朝露濃滋帶夜霜汎杯傳壽酒應共樂<lb/>
時康　─宋韓琦菊─萬卉趁枯死香金鬬晚葩甘名應得<lb/>
露野色豈如家俗態惜遲暮芳情誰怨嗟重陽樽酒伴<lb/>
不見牡丹花　─菊觴─九日陪嘉客金英泛酒船醱醅時<lb/>
<pb n="KR3i0044_WYG_052-9a"/>
上下浮蟻自周旋香逐榴花發甘嗤柏葉先坐中宜醉<lb/>
挹仙錄載延年　─重九席上賦金鈴菊─黄金綴菊鈴兖<lb/>
地獨馳名細蘂浮杯雅香筩貯露清風休沉夜警雨碎<lb/>
入寒聲自此傳仙種秋芳冠玉京　─邵雍和張二少卿<lb/>
丈白菊─清淡曉凝霜疎枝殿顥商自知能潔白誰念獨<lb/>
芬芳豈為瓊無艶還驚雪有香素英浮玉液一色混瑤<lb/>
觴　─司馬光和李殿丞倉中對菊─髙士寄朝市迥然心<lb/>
迹殊秋風太倉裏黄菊滿庭隅陶令成詩後王公送酒<lb/>
<pb n="KR3i0044_WYG_052-9b"/>
無遙知壓俗事未免强躊躇　文案漸消散倉閑吏已<lb/>
稀庭空數蝶下夜靜一螢飛愛賞忽成句淹留時忘歸<lb/>
髙情雖不繫遇此獨依依　凉風正蕭瑟朋好復徘徊<lb/>
幽興𣺌不盡芳樽時一開餘英蓋紅葉墜露濕蒼苔從<lb/>
此東籬下應忘歸去來　─和江鄰幾金鈴菊─何處見佳<lb/>
菊秋風汶水陽酒浮金鐸細露汎蜜房香不謂紅塵地<lb/>
相逢君子堂依然故人意不减舊芬芳　─詠菊─瑣瑣南<lb/>
陽菊秋潭歲自開孤根擁紅葉落蘂媚蒼苔正以參靈<lb/>
<pb n="KR3i0044_WYG_052-10a"/>
藥因之植紫臺願兼金掌露同入柏梁杯　─野菊─野菊<lb/>
未嘗種秋花何處來羞隨衆草後故犯早霜開寒蝶舞<lb/>
不去夜蛩吟更哀幽人自移席小摘泛清杯　─孔平仲<lb/>
對菊有懐郎祖仁─庭下金鈴菊花開已十分多情能惠<lb/>
我對景獨思君秀色三秋好清香一室聞扁舟今夜雨<lb/>
何處宿江雲　─戴昺十日取野菊從酒─野徑菊仍好村<lb/>
壚酒亦嘉未應今日蘂便是背時花心在家千里身猶<lb/>
客九華官程難久駐風雨暮山斜　─金党懐英黄菊集<lb/>
<pb n="KR3i0044_WYG_052-10b"/>
句─九月欲將盡鮮鮮金作堆遶籬殘艶密擁鼻細香來<lb/>
五色中偏貴羣花落始開可憐陶靖節共此一傾杯<lb/>
元蒲道源九月十八日黄菊始開時且禁釀漫成示徳<lb/>
衡弟─苒苒秋事杪幽叢花始黄直須彫衆卉纔許見孤<lb/>
芳重露洗金質嚴風吹綠裳陶翁如有酒何日不重陽<lb/>
　─范梈九日諸生攜酒至城東看菊─楚楚臨堦菊重陽<lb/>
特地開慰人良有意報汝愧無才巷杵聞雞發鄰觴送<lb/>
蟹來采英吾欲寄悵望倚江臺　─明髙啓王公子宅五<lb/>
<pb n="KR3i0044_WYG_052-11a"/>
月菊─秋英忽夏發宛在阿戎家細認驚初見髙吟喜共<lb/>
誇不依寒竹雨欲映午榴霞我意甘遲暮樽前有此花<lb/>
　─何景明汝慶宅紅菊─紅菊開時暮亭亭冠物華亦知<lb/>
顔色好不是艶陽花羅綺嬌秋日樓臺媚晩霞清香如<lb/>
不改常傍美人家　─八月二十八日子容過對菊─近節<lb/>
逢花放開樽集異鄉乾坤共一笑風雨似重陽誰識暮<lb/>
蟬意獨憐秋樹芳他時益爛熳邀爾醉西堂　─汝濟夜<lb/>
過同以行對菊花─搖落相過地芳菲晩更親酒醺留媚<lb/>
<pb n="KR3i0044_WYG_052-11b"/>
眼燈色笑生春風雨新晴夜江山未老身百年如不醉<lb/>
恐負此花神　─原─李夢陽菊花─不隨羣草出能後百花<lb/>
榮氣為凌秋健香緣飲露清細開宜避世獨立毎含情<lb/>
可道蓬蒿地東籬萬代名　─增─陳憲章前菊㑹─荒村開<lb/>
紫菊細雨隔蒼梧漂泊逢山鬼歸來覓酒徒佳期賓不<lb/>
赴幽賞子何孤為罰南山老青錢買百壺　─後菊會─餘<lb/>
花留醉客缺月到疎梧我老真違世人生各有徒交遊<lb/>
今日少宇宙此亭孤慣得趨時理千金買一壺　─後菊<lb/>
<pb n="KR3i0044_WYG_052-12a"/>
會再次李九淵韻─黄花憎競賞人事奪幽期長夜來尋<lb/>
醉微霜落滿枝行藏深琖酒風月小囊詩長嘯東軒下<lb/>
蒼髯白接䍦　留連杯酒下重疊菊花期熟犬知過客<lb/>
寒蜂亦戀枝溪山廻月色香影入梅詩地窄君休舞傾<lb/>
斜爾接䍦　─楚雲臺觀民澤所栽菊寄民澤用昨九日<lb/>
韻時民澤還五羊未返─當軒玉朶孤植竹翠莖扶香細<lb/>
風初動神清俗本無寒深溪井涸月出山瓢疎何處異<lb/>
鄉客永懐歌茱茰　─野菊吟寄子長再次前韻─野菊生<lb/>
<pb n="KR3i0044_WYG_052-12b"/>
何處尋香杖偶扶孤標猶訝絶佳色舊知無老弄真成<lb/>
獨秋來不作疎金樽誰九日引滿對茱茰　─吳明府送<lb/>
菊次韻答之─黄菊有名花淵明無酒官酒多人自醉花<lb/>
好月同看老未厭人世天教共歲寒未應攜不去髙歩<lb/>
蓬萊山　─原─申時行菊畦─誅茆疏野徑種菊擬山家秀<lb/>
擢三秋幹竒分五色葩凌霜留晩節殿歲奪春華為道<lb/>
餐英好東籬興獨賒　─唐文獻─西苑宸遊地東籬菊已<lb/>
花當年誇野色此日艶天葩輕白凌寒露深紅散晩霞<lb/>
<pb n="KR3i0044_WYG_052-13a"/>
秋英疑可茹無復楚人嗟<lb/>
─七言律詩─增─唐白居易酬皇甫郎中對菊花見憶─愛菊<lb/>
髙人吟逸韻悲秋病客感衰懐黄花助興方攜酒紅葉<lb/>
添愁正滿堦居士葷腥今已斷仙郎杯杓為誰排愧君<lb/>
相憶東籬下擬廢重陽一日齋　─李商隱野菊─苦竹園<lb/>
南椒塢邊微香冉冉淚涓涓已悲節物同寒鴈忍委芳<lb/>
心與暮蟬細路獨來當此夕清樽相伴省他年紫雲新<lb/>
苑移花處不取霜栽近御筵　─和馬郎中移白菊見示─<lb/>
<pb n="KR3i0044_WYG_052-13b"/>
陶詩只採黄金實郢曲新傳白雪英素色不同籬下發<lb/>
繁花疑自月中生浮杯小摘開雲母帶露旋移綴水精<lb/>
偏稱含香五字客從茲得地始芳榮　─李山甫劉員外<lb/>
寄移菊─秋來緣樹復緣墻怕共平蕪一例荒顔色不能<lb/>
隨地變風流唯解逐人香煙含細葉交加碧露拆寒英<lb/>
次第黄深謝栽培與知賞但慚終歲待重陽　─皮日休<lb/>
和魯望白菊─已過重陽半月天琅華千㸃照寒煙蘂香<lb/>
亦似浮金靨花様還如鏤玉錢玩影馮妃堪比艶鍊形<lb/>
<pb n="KR3i0044_WYG_052-14a"/>
蕭史好爭妍無由摘向牙箱裏飛上方諸贈列仙　─陸<lb/>
龜蒙幽居有白菊一叢因而成詠呈知己─還是延年一<lb/>
種材即將瑤朶冒霜開不如紅艶臨歌扇欲伴黄英入<lb/>
酒杯陶令接䍦堪岸著梁王髙屋好欹來月中若有閑<lb/>
田地為勸姮娥作意栽　─重憶白菊─我憐貞白重寒芳<lb/>
前後叢生夾小堂月朶暮開無絶艶風莖時動有竒香<lb/>
何慙謝雪清才詠不羨劉梅貴主妝更憶幽窓凝一夢<lb/>
夜來村落有微霜　─鄭璧白菊─白艶輕明帶露痕始知<lb/>
<pb n="KR3i0044_WYG_052-14b"/>
佳色重難羣終朝疑笑梁王雪盡日慵飛蜀帝魂燕語<lb/>
似翻瑤渚浪鴈風疑卷玉綃紋瓊妃若會寛裁翦堪作<lb/>
蟾宫夜舞裙　─司馬都白菊─耻共金英一例開素芳須<lb/>
待早霜催遶籬看見成瑤圃汎酒初迷傍玉杯映水好<lb/>
將蘋作伴犯寒疑與雪為媒夫君每尚風流事應為徐<lb/>
妃致此栽　─張賁白菊─雪采冰姿號女華寄聲多是地<lb/>
仙家有時南國和霜立幾處東籬伴月斜謝客瓊枝空<lb/>
貯恨袁郎金鈿不成夸自知終古清香在更出梅妝弄<lb/>
<pb n="KR3i0044_WYG_052-15a"/>
晩霞─宋韓琦九日賞菊未開席上次韻答崔象之寺<lb/>
丞─誰知九日接賓觴未放寒花拆露房早是生來悲晩<lb/>
節那堪開不在重陽滿頭且應良辰插一夜寧衰淺意<lb/>
香守待金鈴披絶艶共君搴蘂醉餘芳　─和崔象之紫<lb/>
菊─紫菊披風碎曉霞年年霜晩賞竒葩嘉名自合開仙<lb/>
府麗色何妨奪錦砂雨徑蕭疎凌蘚暈露叢芬馥敵蘭<lb/>
芽孤標只取當筵重不似尋常泛酒花　─八月十九日<lb/>
賞菊─春英無不惜開遲秋菊常懐素景悲慣負晩霜甘<lb/>
<pb n="KR3i0044_WYG_052-15b"/>
索寞忽逢先閏促離披欲移庭檻嫌傷早擬泛賔罍未<lb/>
入時自是寒花當守分一違佳節速人嗤　─王安石和<lb/>
晩菊─不得黄花九日吹空看野葉翠葳蕤淵明酩酊知<lb/>
何處子美蕭條向此時委翳似甘終草莽栽培空欲傍<lb/>
藩籬可憐蜂蝶飄零後始有閑人把一枝　─蘇轍戲題<lb/>
菊花─春初種菊助槃蔬秋晩開花插滿壺微物不多分<lb/>
地力終年乃爾任人須天隨七箸幾時輟彭澤樽罍未<lb/>
遽無更擬食根花落後一依本草太傷渠　─徐積菊花<lb/>
<pb n="KR3i0044_WYG_052-16a"/>
為汝花中開最孤詩翁可惜屢提壺却應有意酬青眼<lb/>
渾似傾心向白鬚擊銅鉢時吟更好擲金錢後醉相娱<lb/>
楊妃只有黄裙在且問風霜留得無　─劉子翬詠菊─青<lb/>
叢馥郁早抽芽金蘂斕斑晩著花秋意祇應宜淡泊化<lb/>
工可是惜鉛華輕煙細雨重陽節曲檻疎籬五柳家暮<lb/>
醉朝吟供採摘更憐寒蝶共生涯　─楊萬里野菊─未與<lb/>
騷人當糗糧况隨流俗作重陽政緣在野有幽色肯為<lb/>
無人減妙香已晩相逢半山碧便忙也折一枝黄花應<lb/>
<pb n="KR3i0044_WYG_052-16b"/>
冷笑東籬族猶向陶翁覓寵光　─九日菊未花─舊説黄<lb/>
楊厄閏年今年併厄菊花天但挼青蘂浮新酒何必黄<lb/>
金鑄小錢半醉嚼香霜月底一枝却老鬢絲邊阿誰會<lb/>
得開遲意暗展重陽十月前　─九日郡中送白菊─未應<lb/>
白菊减于黄金作鈿心玉作裳一夜西風開痩蕾兩年<lb/>
南海伴重陽若言佳節如常日為底寒花分外香挼蘂<lb/>
浮杯莫多著一枝留插鬢邊霜　─陳傅良和林宗易菊<lb/>
花韻─一歲所餘秋有幾重陽偏與老相催每憐白髪能<lb/>
<pb n="KR3i0044_WYG_052-17a"/>
長健雖愛黄花亦懶栽好景游從須好友新詩風味似<lb/>
新醅人生適意無過此恣聽東籬早晏開　─潘紫巖─香<lb/>
名不枉入騷壇最愛霜林耐歲寒切莫逢人嘆遲暮何<lb/>
曾委地有飄殘人如靖節本堪採世欠靈均少得餐甚<lb/>
矣吾衰閉門坐籬邊自折一枝看　─原─方九功─露冷江<lb/>
蘋鴈度時蕭蕭黄菊滿疎籬寒枝帶雨開仍艶晩節凌<lb/>
霜賞未遲移傍小簷承綺席縱觀深夜倒金巵摘來冉<lb/>
冉香盈把共泛西風醉莫辭　莫惜寒花開太晩孤懐<lb/>
<pb n="KR3i0044_WYG_052-17b"/>
深喜客來䨇疎枝最耐存霜圃晩節偏宜映月窓同調<lb/>
自應蘭是籍濁醪何有玉為缸籬邊無限陶潛興倒著<lb/>
綸巾醉未降　─增─金元好問野菊座主閑閑公命作─柴<lb/>
桑人去已千年細菊斑斑也自圓共愛鮮明照秋色争<lb/>
敎狼籍卧疎煙荒畦斷壟新霜後痩蝶寒螿晩景前只<lb/>
恐春叢笑遲暮題詩端為發幽妍　晩景蕭疎畫不成<lb/>
晩花作意出繁英鮮明獨向霜露見爛熳却隨蒿艾生<lb/>
南國騷人知有待西風蝴蝶更多情南山正在悠然處<lb/>
<pb n="KR3i0044_WYG_052-18a"/>
安得芳樽與細傾　─為鮮于彦魯賦十月菊─清霜淅淅<lb/>
散銀沙驚見芳叢閲歲華借暖定誰留翠被鍊顔端自<lb/>
有丹砂秋香舊入騷人賦晩節今傳好事家不是西風<lb/>
苦留客衰遲久已避梅花　─元王惲桃花菊─淚灑明妃<lb/>
寄露葩換根非為貯丹砂黄輕白碎空多種碧爛紅鮮<lb/>
自一家騷客賦詩憐晩節野人修譜是頭花九秋霜露<lb/>
無情甚時約行雲䕶彩霞　─馬祖常䨇頭菊─金屈巵邊<lb/>
醉袖垂秋雲如幄貯仙姿寒生小靨廻鸞動香入流蘇<lb/>
<pb n="KR3i0044_WYG_052-18b"/>
睡鴨移結綬巧承西顥曲落鈿羞帶月支睂青霜為我<lb/>
催顦顇銀屋何人怨别離　─菊枕─東籬采采數枝霜包<lb/>
裹西風入夢凉半夜歸心三徑逺一嚢秋色四屏香牀<lb/>
頭未覺黄金盡鏡底難敎白髪長幾度醉來消不得卧<lb/>
收清氣入詩腸　─明髙啓晩香軒─不畏風霜向晩欺獨<lb/>
開衆卉已凋時地荒老圃苔三徑節過重陽雨一籬秋<lb/>
色蒼茫人醉少寒香落寞蝶先知山翁獨念同衰晩坐<lb/>
對幽軒每賦詩─原─李東陽楊妃菊─誰采繁花席上題<lb/>
<pb n="KR3i0044_WYG_052-19a"/>
偶將名姓託唐妃日烘花萼醺時面雨換華清沐後衣<lb/>
隔座似邀秦國語揮毫未放謫仙歸欲從顔色窺生相<lb/>
已落詩家第二機─增─李東陽月下賞菊柬邃庵太常<lb/>
先生─不隨春蝶夢滕王又送秋蟬過綠楊佳客到時非<lb/>
舊雨好花開處亦重陽為園恨少青山地插帽羞看綠<lb/>
鬢郎長對此花還此客縱敎多病也身康　─十月賞菊<lb/>
體齋席上限韻─尋芳何意到君家雨過髙城少暮沙此<lb/>
夜幽歡還月下去年孤館各天涯狂思晩節曾吹帽壽<lb/>
<pb n="KR3i0044_WYG_052-19b"/>
擬春期及進𤓰不是老來詩骨健誰能白髪對黄花<lb/>
─後園種菊經月忽見數花用亨父韻并呈城東賞菊諸<lb/>
君─幽花種得偶相忘歩轉南簷却背堂但有芳心寧擇<lb/>
地更無佳客亦宜觴登臨憶負重陽雨採掇愁沾昨夜<lb/>
霜滿袖餘香試披拂晩來風力正悠揚　─九日盆菊盛<lb/>
開將出郭有作─買得長安擔上秋南山只在屋西頭花<lb/>
開正好逢佳節身病那堪復逺遊昨夜月明空對酒晩<lb/>
來風急怕登樓多情重有燈前約為報花神作意留<lb/>
<pb n="KR3i0044_WYG_052-20a"/>
─周原已席上賦十月菊─布袍蕭索不勝凉坐愛芳心共<lb/>
日光何用門前看五柳始知秋後有重陽故園栽處田<lb/>
應熟小市開時藥正香自古交期須歲晩相過不敢避<lb/>
風霜　─冬月對菊用陳玉汝韻─搖落霜空萬木飛一枝<lb/>
無柰賞心微未成老圃應須學若在南山便合歸人道<lb/>
秋香非昨夜天留晩色共斜暉陶翁可是忘機者猶自<lb/>
含情待白衣　─吳寛原已宅賞菊─休從雲外望天香誰<lb/>
似蕭然林下妝嫩蘂漸成黄面老低枝猶比白衣長曾<lb/>
<pb n="KR3i0044_WYG_052-20b"/>
隨枸杞添風味却笑芙蓉住水鄉詩社清忙今又動看<lb/>
花直擬過重陽　─次韻李士英劉道亨過園居看菊─詩<lb/>
人渾不厭貧家閒就荒園看菊花傾倒臘醅瓶未罄品<lb/>
題秋色句争嘉殘英抱節真霜傑本草言功有日華醉<lb/>
後却勞歸騎晩西風烏帽數枝斜　─陳憲章九日晩對<lb/>
菊次容處士韻是日縣主曹侯二尹邵侯持酒過白沙<lb/>
李九淵容貫各館鄉中未還─一年佳節到黄花霜在籬<lb/>
根月在沙今日縣侯親送酒幾時詩客報還家疎枝向<lb/>
<pb n="KR3i0044_WYG_052-21a"/>
晩青如許老鬢逢秋白未涯更欲西良開酒<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>勝遊堪<lb/>
泛五更槎　─再用韻─焉知老子非元亮請看黄花滿白<lb/>
沙賸有香醪供采采何須蠟屐到家家屢經細雨開花<lb/>
面獨立西風背水涯欲把一株種蟾闕恐驚天女笑乗<lb/>
槎　─次趙提學十月賞菊韻─不論開早與開遲到處逢<lb/>
花把一枝清獻插來紗帽重陶潜醉倒葛巾欹青藜不<lb/>
赴先生召白雪虚傳幼婦詞却對藥欄何意緒江門店<lb/>
酒獨斟時　─答吳樂善送菊─兩莖何處萎霜根路入廬<lb/>
<pb n="KR3i0044_WYG_052-21b"/>
山不問村佳節總非前日月新香猶裊舊龍門氣清天<lb/>
與金行秀色淺人知土德尊今日淵明不能領倒巾簷<lb/>
下弄詩魂　─何孟春送菊涯翁─山徑曾陪九日遊數枝<lb/>
還為一尊留買從逺市聊供節栽向名園合擅秋漸老<lb/>
有人憐客痩乍寒無計替蜂愁多情不用防吹帽短髪<lb/>
猶禁插滿頭　─熊卓汪司驥席上對菊─錦席秋軒流客<lb/>
觴堦除遲菊戀年芳翠條苒苒初經雨青蘂娟娟欲候<lb/>
霜幸為分回供閴寂空然别去夢寒香小車如覓東溪<lb/>
<pb n="KR3i0044_WYG_052-22a"/>
路古屋疎籬是醉鄉　─喬長史詠醉楊妃菊─嬝娜嬌姿<lb/>
不耐霜芳根移得在昭陽帶將春色三分艶散作秋隂<lb/>
滿院香傾日尚疑聞羯鼔臨風猶似舞霓裳祇愁野鹿<lb/>
偸銜去寂寞棃園空斷腸　─原─王世貞─貪看晩節傲霜<lb/>
颸淡色幽香冷不辭入坐叵羅爭自引歸來欵叚未須<lb/>
騎推敲月下猶孤語競病風流彼一時若使東籬主人<lb/>
在攢睂那肯和新詩　─增─申時行對菊─獨坐髙齋汎羽<lb/>
觴且看叢菊媚重陽繁英乍吐丹霞色冷艶全分白雪<lb/>
<pb n="KR3i0044_WYG_052-22b"/>
香好共清幽矜晩節偏從搖落殿秋光疎花短髪能相<lb/>
倚三徑猶憐歲月長　─婁東荆石公餉菊賦謝─一水能<lb/>
通貫月槎九秋偏贈傲霜花瓊枝濯濯深含露紫艶叢<lb/>
叢細吐霞開傍松軒成晩節分來蓬島是仙葩試論禁<lb/>
苑追陪日何似園林樂事賒　─茅亭看菊─小結茅齋掩<lb/>
蓽門翛然風物似山村一丘髙卧身仍健三徑新鋤菊<lb/>
尚存麗色盈盈開錦障幽香冉冉注清尊誰知搖落風<lb/>
霜候偏荷栽培雨露恩　─原─馬德澄─秋深菊圃吹寒風<lb/>
<pb n="KR3i0044_WYG_052-23a"/>
報道阿家花早叢鶯羽半遮西子白鶴翎斜映太真紅<lb/>
參差萬朶霜天曉稠疊千枝煙雨空肯與山樵分秀色<lb/>
移栽不逺過墻東　─吳執御─水浸長天搖砌明亭亭珠<lb/>
玉綻秋英晩香冷秀經霜後淡意疎容與景迎籬下留<lb/>
連非藉酒雨中尋覓最多情飛塵不到莎㕔下愛爾幽<lb/>
香浸骨清<lb/>
─五言排律─原─唐劉禹錫和令狐相公玩白菊─家家菊盡<lb/>
黄梁國獨如霜瑩淨真琪樹分明對玉堂仙人披雪氅<lb/>
<pb n="KR3i0044_WYG_052-23b"/>
素女厭紅妝粉蝶來難見麻衣拂更香向風搖羽扇含<lb/>
露滴瓊漿髙艶遮銀井繁枝覆象牀桂叢慙並發梅萼<lb/>
妬先芳一入瑤華詠從茲播樂章　─增─劉禹錫和令狐<lb/>
相公九日對黄白二菊花見懐─素萼迎寒秀金英帶露<lb/>
香繁華照旄鉞榮盛對銀黄琮璧交輝映衣裳雜彩章<lb/>
晴雲遙蓋覆秋蝶近悠揚空想逢九日何由陪一觴滿<lb/>
叢佳色在未肯委嚴霜　─許渾南海使院對菊懐丁卯<lb/>
别墅─何處曾移菊溪橋鶴嶺東籬疎還有艶園小亦無<lb/>
<pb n="KR3i0044_WYG_052-24a"/>
叢日晩秋煙裏星繁曉露中影搖金澗水香染玉潭風<lb/>
罷酒慙陶令題詩答謝公朝來數花發身在尉佗宮<lb/>
─薛能詠夾徑菊─夾徑盡黄英不通人並行幾曾相對綻<lb/>
元自兩行生叢比髙低等香連左右并畔搖風勢斷中<lb/>
夾日華明間隔蛩吟隔交横蝶亂横頻應泛桑落摘處<lb/>
近前楹　─公乘億賦得秋菊有佳色─陶令籬邊菊秋來<lb/>
色轉佳翠攅千片葉金翦一枝花蘂逐蜂鬚亂英隨蝶<lb/>
翅斜帶香飄綠綺和酒上烏紗散漫搖霜彩嬌妍漏日<lb/>
<pb n="KR3i0044_WYG_052-24b"/>
華芳菲彭澤見稱更在誰家　─鄭谷恩門小諫雨中乞<lb/>
菊栽─握蘭將滿歲栽菊伴吟詩老去慵趨世朝廻獨繞<lb/>
籬逓香風細細澆綠水瀰瀰祇共山僧賞何當國士移<lb/>
孤根深有託微雨正相宜更待金英發慿君插一枝<lb/>
─宋錢惟演樞密王左丞宅新菊─賀燕翻飛地靈芳茂遂<lb/>
時隂連桃李徑潤接鳳凰池夕照揮金葆輕風拂翠蕤<lb/>
露珠清自沍煙素引還披西顥霜雖勁南榮暖更滋擷<lb/>
芳多楚澤得地勝陶籬味可登蘭籍香應奪桂旗願公<lb/>
<pb n="KR3i0044_WYG_052-25a"/>
長却老晏寢奉瓊巵　─楊億樞密王左丞宅新菊─中樞<lb/>
多暇日小圃占秋光雕玉新成檻繁金乍泛觴陶籬侵<lb/>
柳色羅宅掩蘭芳芝影連虚室萱叢接後堂傅巖猶借<lb/>
雨庾嶺未飛霜溫樹偏分䕃芸籤亦鬬香交枝迷露井<lb/>
墜葉㸃横塘桐錄知延壽千齡奉紫皇　─劉筠樞密王<lb/>
左丞宅新菊─東閣留嘉客寒葩艶晩光秋風自蕭瑟台<lb/>
座對熒煌麗奪䨇南價清含九畹香嵰山霜薦味太液<lb/>
鵠分裳已助蜂成蜜還隨蟻泛觴俯臨揮艾綬佩服間<lb/>
<pb n="KR3i0044_WYG_052-25b"/>
茰房節物傳荆俗詩情掩謝塘更期松偃蓋永奉太清<lb/>
方　─李繼樞宻王左丞宅新菊─青規前席暇歸沐興何<lb/>
長北第秋將晩東籬菊正芳幽叢霏薄霧桂色艶輕霜<lb/>
已近黄金印兼臨白玉堂甘疑掩萍實秀肯讓芝房有<lb/>
佞還應指無憂可要忘蘂浮丞相酒氣馥令君香好固<lb/>
松椿壽仙經識祕方　─元何中移菊─僅得林間趣閒尋<lb/>
菊本移人家深竹裏楓葉夕陽時汲井澆畦潤將鉏下<lb/>
手遲䕶叢愁蘂損帶土怕根知毎被歸樵問深憐冷蝶<lb/>
<pb n="KR3i0044_WYG_052-26a"/>
　　隨寒香生徑術幽事補灣碕斗柄西北落鴈聲霜露垂<lb/>
　　裴回繞叢畔自笑可能癡<lb/>
　　五言絶句─<lb/>
御製九日對菊─不與繁花競寒苞晩更香數莖偏挺秀嘉爾<lb/>
　傲風霜<lb/>
　　增─唐陳叔逹詠菊─霜間開紫蔕露下發金英但令逢採<lb/>
　　摘寧辭獨晩榮　─原─杜甫復愁─每恨陶彭澤無錢對菊<lb/>
　　花如今九日至自覺酒須賒　─增─李端和張尹憶東籬<lb/>
<pb n="KR3i0044_WYG_052-26b"/>
　　菊─傳書報劉尹何事憶陶家若為籬邊菊山中有此花<lb/>
　　　─王建野菊─晩艶出荒籬冷香著秋水憶向山中見伴<lb/>
　　蛩石壁裏　─姚合詠新菊─黄金色未足摘取且嘗新若<lb/>
　　待重陽日何曾異衆人　─原─賈島對菊─九日不出門十<lb/>
　　日見黄菊灼灼尚繁英美人無消息　─增─杜牧將赴湖<lb/>
　　州留題亭菊─陶菊手自種楚蘭心有期遙知渡江日正<lb/>
　　是擷芳時　─折菊─籬東菊徑深折得自孤吟雨中衣半<lb/>
　　濕擁鼻自知心　─錢珝江行無題─叢菊生堤上此花長<lb/>
<pb n="KR3i0044_WYG_052-27a"/>
後時有人還採掇何必在春期　晩菊遶江壘忽如開<lb/>
古屏莫言時節過白日有餘馨　潯陽江畔菊應似古<lb/>
來秋為問幽栖客吟時得酒不　─宋徐鉉詠菊─細麗披<lb/>
金彩氛氲散逺馨汎杯頻奉賜緣解制頽齡　─梅堯臣<lb/>
殘菊─零落黄金蘂雖枯不改香深叢隱孤秀猶得奉清<lb/>
觴　─司馬光晩行後園見菊戲宜甫─野菊荒無數斑斑<lb/>
初見花徑須求一醉試遣問東家　─原─楊萬里菊─味苦<lb/>
誰能愛香含只自珍長將潭底水普供世間人　─朱子<lb/>
<pb n="KR3i0044_WYG_052-27b"/>
菊─青蘂冒珍叢幽姿含曉露政爾破荒寒詎免傷遲暮<lb/>
　─王十朋─佳節逢吹帽黄金染菊叢淵明何處飲三徑<lb/>
冷香中　─增─金李俊民菊─色笑秋光淡香嫌酒力慳東<lb/>
籬在何處客裏見南山　─明髙啓菊蹊─獨行林下路望<lb/>
望南山暮無酒掇英嘗寒香已零露　─陳憲章題淵明<lb/>
菊─籬下花堪把先生有酒不遙看白衣者不復問江州<lb/>
　─對菊─淅淅西風至為秋未有涯江邊聊一醉信手得<lb/>
黄花　春事歸桃李西風響未休長官三徑晩丞相一<lb/>
<pb n="KR3i0044_WYG_052-28a"/>
　坡秋　天地花無數寒花色乃佳古詩拈未出除是長<lb/>
　官來　─原─李夢陽─白鴈獨横秋黄花伴醉遊眼看風物<lb/>
　換愁殺仲宣樓　─增─陳淳菊花─清霜下籬落佳色散花<lb/>
　枝載詠南山句幽懐不自持　─原─于若瀛菊花─冷艶吐<lb/>
　金英疎香入玉斚偏宜處士居不種朱門下　─增王榖<lb/>
　祥菊─颯颯金風度嫣嫣秋色妍白衣還自至青女更相<lb/>
　憐<lb/>
　─六言絶句─増─明陳憲章周鎬送白菊乞詩─陶令黄金遶<lb/>
<pb n="KR3i0044_WYG_052-28b"/>
　舎君家白玉滿園千古清風廬阜幾叢細雨江門　微<lb/>
　醉不須酩酊半開莫待離披安得季芳與語相思欲寄<lb/>
　一枝　白菊偏宜素髪青山只對蒼顔嚥罷秋香滿腹<lb/>
　風吹不到長安<lb/>
　<lb/>
　<lb/>
　<lb/>
御定佩文齋廣羣芳譜卷五十<lb/>
</p>
<p>
</p>
  </div>
</body>
</text>
</TEI>
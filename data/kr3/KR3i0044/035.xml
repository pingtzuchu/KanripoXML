<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_035-1a"/>
　欽定四庫全書<lb/>
御定佩文齋廣羣芳譜卷三十三<lb/>
　　　花譜<lb/>
　　　　牡丹二<lb/>
　集藻─賦─增─唐李徳裕牡丹賦─余觀前賢之賦草木者多<lb/>
　矣靡不言託植之幽深採斸之莫致風景之妍麗追賞<lb/>
　之歡愉至於體物良有未盡惟牡丹未有賦者聊以狀<lb/>
　之曰青陽既暮鶡鴠已鳴念蘭若之方歇歎桃李之隂<lb/>
<pb n="KR3i0044_WYG_035-1b"/>
　成惟翠華之艶爚傾百卉之光英抽翠柯以布素粲紅<lb/>
　芳而發榮其始也碧海霄澄驪珠躍出深波曉霽丹梓<lb/>
　吐實煥神龍之銜燭皎若木之並日其盛也若紫芝連<lb/>
　葉鴛雛比翼奪珠樹之鮮輝掩非烟之竒色倐忽摛錦<lb/>
　紛葩似織其落也明艶未褫紅衣如脫朱草柯折珊瑚<lb/>
　枝碎霞既皪而轉姸紅欲消而猶綷爾乃獨含芳意幽<lb/>
　怨殘春将獨立而傾國雖不言兮似人觀其露彩猶泫<lb/>
　日華初照曄其晨葩情若微笑色雖美而自豔類河汾<lb/>
<pb n="KR3i0044_WYG_035-2a"/>
之窈窕逮乎的皪含景離披向風鉛華春而思蕩蘭澤<lb/>
晩而光融情放縦以自得凝若煥之冶容既而華豔恍<lb/>
惚繁華遽畢驚寳雉之乍迴想江妃而復出望獻璫之<lb/>
玉俄以蔽光感懐珮之川悵然如失客顧余曰勿謂淑<lb/>
美難乆徂芳不留彼姸華之閱世非人夀之可儔君不<lb/>
見龍驤閈宏池臺御溝堂挹山林峯連翠樓有百嵗之<lb/>
芳叢無昔日之通侯豈暇當飛藿之時始嗟零落且欲<lb/>
同樹萱之意聊自㤀憂─原─舒元輿牡丹賦并序─古人<lb/>
<pb n="KR3i0044_WYG_035-2b"/>
言花者牡丹未甞與焉葢遁乎深山自幽而芳不為貴<lb/>
重所知花則何遇焉天后之鄉西河也精舎下有牡丹<lb/>
其花特異天后歎上苑之有缺因命移植焉由此京國<lb/>
牡丹日月寖盛今則自禁闥洎官署外延士庶之家瀰<lb/>
漫如四瀆之流不知其止息之地每暮春之月遨遊之<lb/>
士如狂焉亦上國繁華之一事也近代文士為歌詩以<lb/>
詠其形容未有能賦之者余獨賦之以極其美曰圎𤣥<lb/>
瑞精有星而景有雲而卿其光下垂遇物流形草木得<lb/>
<pb n="KR3i0044_WYG_035-3a"/>
之發為紅英英之甚紅鍾乎牡丹㧞類邁倫國香欺蘭<lb/>
我研物情次第而觀暮春氣極綠苞如珠清露宵偃韶<lb/>
光曉驅動盪支節如解凝結百脉融暢氣不可遏兀然<lb/>
盛怒如将憤洩淑日披開照耀酷烈美膚膩體萬状皆<lb/>
絶赤者如日白者如月淡者如赭殷者如血向者如迎<lb/>
背者如訣忻者如語含者如咽俯者如愁仰者如恱褭<lb/>
者如舞側者如跌亞者如醉曲者如折宻者如織踈者<lb/>
如缺鮮者如濯慘者如别初朧朧而下上次鱗鱗而重<lb/>
<pb n="KR3i0044_WYG_035-3b"/>
疊錦衾相覆繡帳連接晴籠晝薰宿露宵裛或的的騰<lb/>
秀或亭亭露竒或颭然如招或儼然如思或帶風如吟<lb/>
或泫露如悲或垂然如縋或爛然如披或迎日擁砌或<lb/>
照影臨池或山雞已馴或威鳳将飛其態萬萬胡可立<lb/>
辨不窺天府孰得而見乍疑孫武來此教戰其戰謂何<lb/>
揺揺纎柯玉欄滿風流霞成波歴堦重臺萬朶千窠西<lb/>
子南威洛神湘娥或倚或扶朱顔色酡各衒紅缸争顰<lb/>
翠蛾灼灼夭夭逶逶迤迤漢宫三千艶列星河我見其<lb/>
<pb n="KR3i0044_WYG_035-4a"/>
少孰云其多弄彩呈姸壓景駢肩席發銀燭爐升絳烟<lb/>
洞府真人會於羣仙晶瑩徃來金缸列錢凝睇相㸔曾<lb/>
不晤言未及行雨先驚旱蓮公室侯家列之如麻咳唾<lb/>
萬金買此繁華遑恤終日以言相誇列幄庭中歩障開<lb/>
霞曲廡重梁松篁交加如貯深閨似隔絳紗髣髴息媯<lb/>
依稀館娃我來觀之如乗仙槎脉脉不語遲遲日斜九<lb/>
衢遊人駿馬香車有酒如澠萬坐笙歌一醉是競莫知<lb/>
其他我按花品此花第一脫落羣類獨占春日其大盈<lb/>
<pb n="KR3i0044_WYG_035-4b"/>
尺其香滿室葉如翠羽擁抱櫛比蕊如金屑妝飾淑質<lb/>
玫瑰羞死芍藥自失夭桃斂迹穠李慙出躑躅宵潰木<lb/>
蘭濳逸朱槿灰心紫薇屈膝皆讓其先敢懐憤嫉煥乎<lb/>
美乎后土之産物也使其花如此而偉乎何前代寂寞<lb/>
而不聞今則昌然而大來豈草木之命亦有時而塞亦<lb/>
有時而開吾欲問汝曷為而生哉汝且不言徒留玩以<lb/>
徘徊　─增─宋蔡襄季秋牡丹賦并序─爽秋渉杪扶欄間<lb/>
有牡丹舊枿輒吐芳桋亭亭上擢發紅葩一大可徑咫<lb/>
<pb n="KR3i0044_WYG_035-5a"/>
扶欄當彩翠亭之右亭屹縣圃之西北隅圃直縣堂之<lb/>
背縣介大江之南葢漢元朔中江都易王上封其子敢<lb/>
為丹陽侯邑于蕪湖此其地歟今為太平州筦時河間<lb/>
凌公尹之行再期矣政休賦集又所瀕江英游雅故受<lb/>
署齎代被召将命者憧憧然率道其疆故觴詠之娱相<lb/>
因無缺及此珍卉馨茂公有異時之貴趣張具髙會于<lb/>
其側所謂彩翠亭者酒三行濟陽蔡某釂舉而言曰公<lb/>
走文章聲二紀于兹顛葆㡬華位不過禁省二丞官不<lb/>
<pb n="KR3i0044_WYG_035-5b"/>
過萬户長吏而善禦外物居頗休閒獨以浩博記書稱<lb/>
道聖明為事今是花也韜英和緒揭麗蕭辰時雖後而<lb/>
且大盛意者公其日寖亨會才慮将有所售乎昔騷人<lb/>
取香草美人以嫓忠潔之士牡丹者亦其類歟請為公<lb/>
賦之其詞曰朔羽南翔建杓西宅霜天一清露草皆白<lb/>
悲哉轉凉葉于亭臯兮悵穠華之閴寂均百草之不能<lb/>
秋兮何此花天姿之的的使人觀之若披大暑兮臨清<lb/>
湘剝層霾兮仰白日厥初槁壤潜春扶欄向夕芳枝舉<lb/>
<pb n="KR3i0044_WYG_035-6a"/>
以融怡絳蕊局兮羃䍥寳霧宵籠鮮風曉坼麗或中人<lb/>
香可專國刻紅炬以烘燄綴彤霞而薦色鬰茀誰語丰<lb/>
葺自持非倚瑟之神女抑善賦之文姬俯清都而時下<lb/>
簸晴陽以孤嬉霄灝瀚兮排金扉氣砊碭兮張寳帷霓<lb/>
曄煜兮掲朱旗雲曈曨兮披纁衣<graphic n="KR1195" url="https://raw.githubusercontent.com/kanripo/KR-Gaiji/master/images/KR1195.png" mimeType="image/png"/>綠跗兮矉修眉姹<lb/>
鮮萼兮伸微辭沛怡愉兮新相知𦕈悽惻兮送将歸桃<lb/>
有援兮溪之曲蓮為媒兮澤之湄羗此物之善逺亶夫<lb/>
君之後時君不聞佳麗皇州喧繁戚里清籞迢迢名園<lb/>
<pb n="KR3i0044_WYG_035-6b"/>
亹亹綺櫳曉兮金鑷聲繡墻明兮雨苔紫嚴霰纔歸光<lb/>
風半起于是萬蒂駢紅交柯結翠宻顔紆餘斜袂輕綺<lb/>
文鴛羣飛鶴錦横被縓葢攀聨緹裳積委則有姝姝玉<lb/>
人翩翩卿子寳韉過兮飛電珠幰來兮流水擁翫佳辰<lb/>
笑語成市彼瓊㽔美英縹葉新蘤羞不得借其餘光矧<lb/>
標揚乎意氣今何為兮江之干地之卑兮嵗将䦨荆蕪<lb/>
比兮霜月寒望下苑兮思上蘭嘉夲擢兮靈根盤泊淮<lb/>
波兮鮮楚山是知元冶一陶昌生萬育無左右先容者<lb/>
<pb n="KR3i0044_WYG_035-7a"/>
淪乎朽株當匠伯不顧者被之散木譬此花之賦命兮<lb/>
亦節暮而葩獨然貴賤反衍禍福倚伏其暮也何遽不<lb/>
為貴其獨也庸知不為福噫化工物情吾以此卜　─原<lb/>
明徐渭牡丹賦─何名花之盛美稱洛陽為無雙東青州<lb/>
而南越曾不足以頡頑兹上代之無聞始絶盛乎皇唐<lb/>
爾其月陂堤上長夀街東張家園裏汾陽宅中當春光<lb/>
之既和藹亭榭之載營天宇曠霽兮絲遊景物招人而<lb/>
事起彼公子兮王孫蹙遊龍于流水遶兹葩而宻坐藉<lb/>
<pb n="KR3i0044_WYG_035-7b"/>
芳草而芉芉感盛年之若斯傷代謝之能㡬爾則粉承<lb/>
日華朱含霧雨羣蒂如翔交柯如拒凌晨併妝對客不<lb/>
語衛尉出婢子於羅幃鄂君擁翠被于江渚當其百蕊<lb/>
千芽照耀朱霞緑葉紛紜望之轉賒若儒生之授學列<lb/>
女樂于絳紗迨夫背户迎窓上下甍簷二三作隊矯矯<lb/>
愈鮮飛燕進女弟于逺條夫人挟三國而朝天錦瓣重<lb/>
捲檀心飛屑柔鬚夜殷怒苞曉决宛婦姑之反唇似相<lb/>
稽而無說則有若盛時合㳫諸娣從韓姞以同歸颯顔<lb/>
<pb n="KR3i0044_WYG_035-8a"/>
凋衰漢主放宫人而憎别風薦小爽雨委微温楚姝舞<lb/>
歇于章臺陳后泣罷于長門亦有細加巨上慎妃横逼<lb/>
座之勢紫侍黄側班姬抗同輦之尊或勁而昂媫妤當<lb/>
逸熊于上殿或翹而望處子窺宋玉于東垠既離以披<lb/>
亦競而駢近不極態逺不盡姸夫彷彿乎佳麗意所想<lb/>
而隨存奚㧞引之數姝可罄比而殫論<lb/>
五言古詩─增─唐白居易和錢學士白牡丹─城中㸔花客<lb/>
旦暮去營營素華人不顧亦占牡丹名開在深寺中車<lb/>
<pb n="KR3i0044_WYG_035-8b"/>
馬無來聲惟有錢學士盡日繞叢行憐此皓然質無人<lb/>
自芳馨衆嫌我獨賞移植在中庭留景夜不暝迎晨曙<lb/>
先明對之心亦静虚白相向生唐昌玉蕊花攀玩衆所<lb/>
争折來比顔色一種如瑶瓊彼因稀見貴此以多為輕<lb/>
始知無正色愛悪隨人情豈惟花獨爾理與人事并君<lb/>
㸔入時者紫豔與紅英　─秋題牡丹叢─晩叢白露夕衰<lb/>
葉凉風朝紅豔乆已歇碧芳今亦銷幽人坐相對心事<lb/>
共蕭條　─原─白居易西明寺牡丹花時憶元九─前年題<lb/>
<pb n="KR3i0044_WYG_035-9a"/>
名處今日㸔花來一作芸香吏三見牡丹開豈獨花堪<lb/>
惜方知老暗催何况尋花伴東都去未回詎知紅芳側<lb/>
春盡思悠哉　─買花─帝城春欲暮喧喧車馬度共道牡<lb/>
丹時相隨買花去貴賤無常價酬値㸔花數灼灼百朶<lb/>
紅戔戔五束素上張幄幕庇㫄織芭籬䕶水灑復泥封<lb/>
移來色如故家家習為俗人人迷不悟有一田舎翁偶<lb/>
來買花處低頭獨長歎此歎無人喻一叢深色花十户<lb/>
中人賦　─增─元稹和白樂天秋題牡丹叢─敝宅艶山卉<lb/>
<pb n="KR3i0044_WYG_035-9b"/>
别來長歎息吟君晩叢詠似見催隤色欲識别後容勤<lb/>
過晩叢側　─永夀寺㸔牡丹─曉入白蓮宫琉璃花界淨<lb/>
開敷多喻草凌亂被幽徑壓砌錦地鋪當霞日輪映蝶<lb/>
舞香暫飄蜂牽蕊難正籠處彩雲合露湛紅珠瑩結葉<lb/>
影自交揺風光不定繁華有時節安得保全盛色見盡<lb/>
浮榮希君了真性　─李端鮮于少府宅木芍藥─謝家能<lb/>
植藥萬簇相縈倚爛熳綠苔前嬋娟青草裏垂䦨復照<lb/>
户暎竹仍臨水驟雨發芳香迴風舒錦綺孤光雜新故<lb/>
<pb n="KR3i0044_WYG_035-10a"/>
衆色更重累散碧出踈荂分黄成細蕊遊蜂髙更下驚<lb/>
蝶坐還起玊貎對應慙霞標方不似春隂憐弱蔓夏日<lb/>
同短晷迴落報衰榮交闗鬬紅紫花信可未䦨詩情詎<lb/>
能止上客屢移仗幽僧勞凭几初命雖薄劣幸得陪君<lb/>
子致謝賢主人何庸樹桃李─原─宋蘓軾雨中㸔牡丹─<lb/>
霧雨不成㸃暎空疑有無時於花上見的皪走明珠秀<lb/>
色洗紅粉暗香生雪膚黄昏更蕭索頭重欲相扶　明<lb/>
日雨當止晨光在松枝清香入花骨肅肅初自持午景<lb/>
<pb n="KR3i0044_WYG_035-10b"/>
發濃豔一笑當及時依然暮還斂每似惜幽姿　幽姿<lb/>
不可惜後日東風起酒醒何所見含粉抱青子千花與<lb/>
百草共盡無姸鄙未忍汚泥沙牛酥煎落蕊　─增─張耒<lb/>
與潘仲達─淮揚牡丹花盛不如京雒姚黄一枝開衆豔<lb/>
氣如削亭亭風塵裏獨立朝百萼誰知臨老眼得到美<lb/>
葵藿　─明李東陽鏡川先生宅賞白牡丹─玊堂天上清<lb/>
玊版天下白幸從清切地見此純正色露苞春始凝脂<lb/>
萼曉新坼檀深藹薫心絳淺微近積終焉保貞素不涴<lb/>
<pb n="KR3i0044_WYG_035-11a"/>
脂與澤先生無物玩聊以物自適澹哉君子懐富貴安<lb/>
可易臨軒撫流景愛此不忍摘我亦惜春心逢花作花<lb/>
客先生顧客笑偶此非宿昔客去花未䦨嫣然共今夕<lb/>
七言古詩─增─唐權徳輿慈㤙寺清上人院牡丹歌─澹蕩<lb/>
韶光三月中牡丹偏自占春風時過寳地尋香徑已見<lb/>
新花出故叢曲水亭西杏園北穠芳深院紅霞色擢秀<lb/>
全勝珠樹林結根幸在青蓮域艶蕊鮮房次第開含烟<lb/>
洗露照蒼苔龎眉倚杖禪僧起輕翅縈枝舞蝶來獨坐<lb/>
<pb n="KR3i0044_WYG_035-11b"/>
南臺時共美間行古刹情何已花開一曲奏陽春應為<lb/>
芬芳比君子　─原─白居易牡丹芳─牡丹芳牡丹芳黄金<lb/>
蕊綻紅玊房千片赤英霞爛爛百枝絳㸃燈煌煌照地<lb/>
初開錦繡叚當風不結蘭麝嚢仙人琪樹白無色王母<lb/>
蟠桃小不香宿露輕盈泛紫艶朝陽照耀生紅光紅紫<lb/>
二色間深淺向背萬態隨低昂暎葉多情隠羞面卧叢<lb/>
無力含醉妝低嬌笑容疑掩口凝思怨人如斷膓穠姿<lb/>
貴彩信竒絶雜卉亂花無比方石竹金錢何細碎芙蓉<lb/>
<pb n="KR3i0044_WYG_035-12a"/>
芍藥苦尋常遂使王公與卿士遊花冠葢日相望庳車<lb/>
軟輦貴公主香衫細馬豪家郎衛公宅静閉東院西明<lb/>
寺深開北廊戲蝶雙舞㸔人乆殘鶯一聲春日長共愁<lb/>
日照芳難駐仍張帷幕垂隂凉花開花落二十日一城<lb/>
之人皆若狂三代以還文勝質人心重華不務實重華<lb/>
直至牡丹芳其來有漸非今日元和天子憂農桑䘏下<lb/>
動天天降祥去年嘉禾生九穗田中寂寞無人至今年<lb/>
瑞麥分兩岐君心獨喜無人知無人知可歎息我願暫<lb/>
<pb n="KR3i0044_WYG_035-12b"/>
求造化力減却牡丹妖艶色少迴卿士愛花心同似吾<lb/>
君憂稼穡─增─李賀牡丹種曲─蓮枝未長秦蘅老走馬<lb/>
駝金劚春草水灌香泥却月盆一夜綠房迎白曉美人<lb/>
醉語園中烟晩華已散蝶又闌梁王老去羅衣在拂袖<lb/>
風吹蜀國絃歸霞帔拖蜀帳昬嫣紅落粉罷承㤙檀郎<lb/>
謝女眠何䖏樓臺月明燕夜語　─李咸用逺公亭牡丹<lb/>
雁門禪客吟春亭牡丹獨逞花中英雙成膩臉偎雲屏<lb/>
百般姿態因風生延年不敢歌傾城朝暮雲雨愁娉婷<lb/>
<pb n="KR3i0044_WYG_035-13a"/>
蕊繁蟻脚粘不行蝶迷蜂醉飛無聲廬山根脚含精靈<lb/>
發姸吐秀藂君庭湓江太守多閒情欄朱繞絳㽞輕盈<lb/>
潺潺醁醴當風傾平頭奴子啾銀笙紅葩艶艶交童星<lb/>
左文右武憐君榮白銅堤上慙清明　─原─宋歐陽修洛<lb/>
陽牡丹圗─洛陽地脉花最冝牡丹尤為天下竒我昔所<lb/>
記數十種于今十年半㤀之開圗若見故人面其間數<lb/>
種昔未窺客言近嵗花特異徃徃變出呈新枝洛人驚<lb/>
誇立名字買種不復論家貲比新較舊難優劣争先擅<lb/>
<pb n="KR3i0044_WYG_035-13b"/>
價各一時當時絶品可數者魏紅窈窕姚黄肥夀安細<lb/>
葉開尚少朱砂玊版人未知傳聞千葉昔未有只從左<lb/>
紫名初馳四十年間花百變最後最好潜溪緋今花雖<lb/>
新我未識未信與舊誰姸媸當時所見已云絶豈有更<lb/>
好此可疑古稱天下無正色似恐世好隨時移鞓紅鶴<lb/>
翎豈不美斂色如避新來姬何况逺說蘓與賀有類後<lb/>
世誇嬙施造化無情疑一槩偏此著意何其私又疑人<lb/>
心愈巧偽天欲鬬巧窮精微不然元化樸散乆豈特近<lb/>
<pb n="KR3i0044_WYG_035-14a"/>
嵗尤澆漓争新鬭麗若不已更後百載知何為但令新<lb/>
花日愈好惟有我老年年衰─增─歐陽修謝觀文王尚<lb/>
書恵西京牡丹─京師輕薄兒意氣多豪俠争誇朱顔事<lb/>
年少肎慰白髪将花插尚書好事與俗殊憐我霜毛苦<lb/>
蕭颯贈以洛陽花滿盤鬭麗争竒紅紫雜兩京相去五<lb/>
百里㡬日馳來足何㨗紫檀金粉香未吐緑萼紅苞露<lb/>
猶浥謂我甞為洛陽客頗向此花曾渉獵憶昔進士初<lb/>
登科始事相公沿吏牒河南官屬盡賢俊洛城池籞相<lb/>
<pb n="KR3i0044_WYG_035-14b"/>
連接我時年纔二十餘每到花開如蛺蝶姚黄魏紫腰<lb/>
帶鞓潑墨齊頭藏綠葉鶴翎添色又其次此外雖妍猶<lb/>
婢妾爾来不覺三十年嵗月纔如熟羊胛無情草木不<lb/>
改色多難人生自摧拉見花了了雖舊識感物依依㡬<lb/>
抆睫念昔逢花必沽酒起坐驩呼屢傾榼而今得酒復<lb/>
何為愛花繞之空百匝心衰力懶難勉强與昔一何殊<lb/>
勇怯感公意厚不知報墨筆淋漓口徒囁　─梅聖俞牡<lb/>
丹─洛陽牡丹名品多自謂天下無能過及來江南花亦<lb/>
<pb n="KR3i0044_WYG_035-15a"/>
好絳紫淺紅如舞蛾竹隂水照增顔色春服貼妥裁輕<lb/>
羅時結遊朋去尋玩香吹酒面生紅波粉英不忿付狂<lb/>
蝶白髪強插成悲歌明年更開余已去風雨摧殘可奈<lb/>
何　─韓欽聖問西洛牡丹之盛─韓君問我洛陽花争新<lb/>
較舊無窮已今年誇好方絶倫明年好更還相比君疑<lb/>
造化特著意果乃區區可羞恥甞聞都邑有勝意既不<lb/>
鍾人必鍾此由是其中立品名紅紫葉繁矜色美萌芽<lb/>
始見長蒿萊氣熖旋㸔壓桃李乃知得地偶增異遂出<lb/>
<pb n="KR3i0044_WYG_035-15b"/>
羣葩號竒偉亦如廣陵多芍藥閭井荒殘無可齒淮山<lb/>
邃秀付草樹不産髦英産佳卉人於天地亦一物固與<lb/>
萬類同生死天意無私任自然損益推遷定有彼彼盛<lb/>
此衰皆一時豈闗覆幬為偏委呼兒持紙書此說為我<lb/>
緘之報韓子　─原─蘓軾惜花─吉祥寺中錦千堆前年買<lb/>
花真盛哉道人勸我清明來腰皷百面如春雷打徹凉<lb/>
州花自開沙河塘上戴花回醉倒不覺吴兒咍豈知如<lb/>
今雙鬢催城西古寺沒蒿萊有僧閉門手自栽千枝萬<lb/>
<pb n="KR3i0044_WYG_035-16a"/>
葉巧翦裁就中一叢何所似碼碯盤盛金縷杯而我食<lb/>
菜方清齋對花不飲花應猜夜來雨雹如李梅紅殘綠<lb/>
暗吁可哀　─楊萬里題周益公天香堂牡丹─君不見沉<lb/>
香亭北専東風謫仙作頌天無功又不見君王殿後春<lb/>
第一領袖衆芳捧堯日此花同春轉化鈞一風一雨萬<lb/>
物春十分整頓春光了收黄拾紫歸江表天香染就山<lb/>
龍裳餘芬却染水雲鄊青原白鷺萬松竹被渠染作天<lb/>
上香人間何曾識姚魏相公新移洛陽裔呼酒先招野<lb/>
<pb n="KR3i0044_WYG_035-16b"/>
客㸔不醉花前為誰醉　─增─元張養浩毛良卿送牡丹<lb/>
三年野䖏雲水俱逢春未始襟顔舒故人持贈木芍藥<lb/>
慰我意重明月珠入門神彩射人倒荒邨争㸔傾城姝<lb/>
急呼瓶水浴紅翠明窓浄几相依於自言私第惟此夲<lb/>
每開蹏轂窮朝晡樹髙丈許花數十紫雲滿院春扶踈<lb/>
栽培直訝天上種熏染不類人間株有時風蕩香四出<lb/>
舉國皆若蘭為裾貧家蔀屋僅數椽照耀無異華堂居<lb/>
天葩如此忍輕負轉首夢斷巫山孤明當灑掃遲鳧舄<lb/>
<pb n="KR3i0044_WYG_035-17a"/>
未審肎踵荒寒無余聞感徳良勤劬乆習懶散倦世途<lb/>
深藏非是徳公傲索居莫哂儀曺愚禁厨一臠味已得<lb/>
類推固可知其餘君持詩去為花誦蜂蝶應亦相歡娱<lb/>
　─宋褧朝元宫白牡丹─瑶圃廓落崑崙髙霓旌豹節凌<lb/>
旋飈東門偷種來塵囂開雲鏤月百千瓣雪痕氷璺辭<lb/>
鎪琱重臺複榭玊版白濕露擁出青霞嬌瓊娥愛春受<lb/>
春足香腴酥膩愁風消人間洛陽紅紫妖紫霞灔灔吹<lb/>
秦簫青鸞望極何當招─原─明桑恱白牡丹─一春無計<lb/>
<pb n="KR3i0044_WYG_035-17b"/>
消繁華坐香傍色餐流霞妖桃穠李俱小器揩目晩㸔<lb/>
花大家素質盈盈美無度何年謫下瑶臺路精神飛入<lb/>
銀河篇體態都歸洛神賦神樂觀主容臺卿空花壓眼<lb/>
真無情吾儕放浪為無事東風斗酒消春晴曽聞二夲<lb/>
歸天上㡬度重瞳轉相向内園㸃綴黄金屋禁苑安排<lb/>
紫絲帳朅來此種㽞人間託根洞府非塵寰隨時窮達<lb/>
花不識天遊何必乗青鸞萬事到頭俱瑣瑣大觀萬物<lb/>
皆無我半醉題詩謝主人名花可鑄傳千古　─沈周吴<lb/>
<pb n="KR3i0044_WYG_035-18a"/>
瑞卿染墨牡丹─雨晴風晴日杲杲趂此㸔花花更好澆<lb/>
紅要盡三百觴請客不湏辭量小野僧栽花要客到急<lb/>
掃風軒破清曉知渠色相夲来空未必真成被花惱吴<lb/>
生又與花傳神紙上生涯春不老青春展卷無時無姚<lb/>
家魏家何足道　─唐順之同院僚觀閣中牡丹作─西掖<lb/>
衡連翡翠城籠烟䙚霧百花明祗謂紫薇方吐萼忽言<lb/>
紅藥已敷英紅藥葳㽔艶盛陽萬年春色在文昌寜同<lb/>
鄴下芙蓉苑詎比洛陽桃李場裁成異瓣千般錦纈就<lb/>
<pb n="KR3i0044_WYG_035-18b"/>
同心一様黄金閣披時渾是畫綺樓凝處并疑妝濯枝<lb/>
故向鳳池上裛露偏依仙掌傍仙掌嶙峋對鳳池詞郎<lb/>
侍直鷺鴛齊玲瓏玊佩花間映飄曵羅衫葉下迷花間<lb/>
葉下情無極含笑含嬌似相識羞将雞舌鬭馨香欲取<lb/>
䴊冠並顔色翠幙分㸔態轉新朱欄斜倚不勝春未採<lb/>
孫根助靈液聊持芳蕊贈佳人　─王世貞季園賞白牡<lb/>
丹─三月一出遊季園千竒萬麗攅雕欄紛紛紅紫盡辟<lb/>
易中有一株白牡丹初疑龍池晏罷舞雙成盤又似洗<lb/>
<pb n="KR3i0044_WYG_035-19a"/>
頭盆暫缷天女冠姑射寒生雪膚粟鬰儀風細霓裳單<lb/>
河宗攻玉乍成斗鮫室淚珠叢作團優鉢曇名亦浪語<lb/>
璚花么麽何足觀太真霞臉帶醉色覩此亦學江妃酸<lb/>
舉觴酬季郎化工在手汝不難得非揚州觀頭逢七七<lb/>
又何必善和坊裏延端端即使宋人琢此瓣百嵗那得<lb/>
兹花㸔老夫乆寂寞為爾暫為歡冄進金叵羅屬客莫<lb/>
留殘日落不落天闌干欲去不去心盤桓皎然秀色轉<lb/>
可餐他年倘許蕊珠會别跨長螭勝紫鸞─增─陸師道<lb/>
<pb n="KR3i0044_WYG_035-19b"/>
昌公房㸔牡丹歌甞聞樂府牡丹芳春來一城人若狂<lb/>
我今日日被花惱毋乃花淫如洛陽吴中三月花如綺<lb/>
百品千名鬭竒靡名園徃徃平泉莊禪宫處處西明寺<lb/>
我今曵杖登武丘昌公精舎花枝柔動如迎笑静若醉<lb/>
頰白腮紅名玉樓此花初移得春淺六寸圎開天女面<lb/>
對花一飲三百杯醉裏題詩寫花片沈家白花湼不緇<lb/>
三花相亞玊交枝何郎膩粉拭香汗虢國新妝淡掃眉<lb/>
主人開筵浮大白為花傳神贈賔客輕綃颯颯欲飄香<lb/>
<pb n="KR3i0044_WYG_035-20a"/>
　　琪樹盈盈轉生色酣酒為言興未已邀㸔石佛千頭紫<lb/>
　　衣色相鮮繡佛前天芬似入祇林裏初来一朶如傾杯<lb/>
　　坐乆數花相次開花神好客向客笑不用臨風羯鼓催<lb/>
　　三日㸔花花轉靚未似潘園稱最盛中庭一樹丈五髙<lb/>
　　碧瓦雕簷錦叢映西齋亦是玊樓春數之二百花色勻<lb/>
　　夀安紅與細葉紫更有異種誇東隣越羅蜀錦㸔不足<lb/>
　　艶裹明妝貯金屋身如遊蜂繞花戲月明還向花房宿<lb/>
　　也知天意自憐人但令到䖏花枝新况逢晴景與佳侣<lb/>
<pb n="KR3i0044_WYG_035-20b"/>
　　狂吟爛醉今經旬人生歡樂能㡬許百病千愁更風雨<lb/>
　　安得年年似此遊作歌且紀千花譜<lb/>
　　五言律詩─<lb/>
御製詠各種牡丹─晨葩吐禁苑花蒔就新晴玊版叅仙蕊金<lb/>
　絲雜緑英色含潑墨發氣逐彩雲生莫訝清平調天香自<lb/>
　有情<lb/>
　　原唐王建題所賃宅牡丹花─賃宅得花饒初開恐是妖<lb/>
　　粉光深紫膩肉色退紅嬌且願風留著惟愁日炙燋可<lb/>
<pb n="KR3i0044_WYG_035-21a"/>
憐零落蕊收取作香燒　─李商隱僧院牡丹─葉薄風才<lb/>
倚枝輕霧不勝開先如避客色淺為依僧粉壁正蕩水<lb/>
緗幃初卷燈傾城唯待笑要裂㡬多繒　─增─温庭筠牡<lb/>
丹─輕隂隔翠幃宿雨泣晴暉醉後佳期在歌餘舊意非<lb/>
蝶繁輕粉住蜂重抱香歸莫惜熏爐夜因風到舞衣<lb/>
韓琮咏牡丹未開者─殘花何䖏藏盡在牡丹房嫩蕊包<lb/>
金粉重葩結繡囊雲凝巫峡夢簾閉景陽妝應恨年華<lb/>
促遲遲待日長　─李咸用牡丹─少見南人識識來嗟復<lb/>
<pb n="KR3i0044_WYG_035-21b"/>
驚始知春有色不信爾無情恐是天地媚暫隨雲雨生<lb/>
縁何絶尤物更可比姸明　─王貞白白牡丹─榖雨洗纎<lb/>
素裁為白牡丹異香開玊合輕粉泥銀盤時貯露華濕<lb/>
宵傾月魄寒佳人淡妝罷無語倚朱欄　─裴說牡丹─數<lb/>
朶欲傾城安同桃李榮未曽貧䖏見不似地中生此物<lb/>
疑無價當春獨有名遊蜂與蝴蝶來徃自多情　─原─宋<lb/>
梅堯臣延羲閣牡丹─花中第一品天上見應難近署多<lb/>
紅藥層城有射干生雖由地勢開不許人㸔天子何時<lb/>
<pb n="KR3i0044_WYG_035-22a"/>
賞宫娥捧玉盤　─范鎮牡丹─自古成都勝開花不似今<lb/>
徑圍三尺大顔色㡬重深未放香噴雪仍藏蕊散金要<lb/>
知空相諭聊見主人心　─增─韓絳次韻─徑尺千餘朶矜<lb/>
誇古復今錦城春物異粉面瑞雲深賞愛難㤀酒珍竒<lb/>
不貴金應知空色理夢幻即惟心　─韓維次韻─勝事常<lb/>
歸蜀竒葩又騐今仙冠裁様巧彩筆費功深白豈容拖<lb/>
粉紅湏陋間金不嗟珍賞異千里見君心　─原─范純仁<lb/>
次韻─牡丹開蜀國盈尺豈如今姸麗色殊衆栽培功倍<lb/>
<pb n="KR3i0044_WYG_035-22b"/>
深矜誇傳萬里圗寫費千金難就朱闌賞徒揺逺客心<lb/>
　─元王惲和仲常牡丹詩─漢殿承㤙早金盤薦露新色<lb/>
酣中省樂香重錦窠春儘殿羣芳後誰辭載酒頻清如<lb/>
司馬相也作插花人　─曺伯啟陪馬克修治書謁天㳺<lb/>
孫真人方丈堦前牡丹盛開巵酒同玩座中范提㸃索<lb/>
詩─拉友尋佳致琳宫引興長服膺思酒聖拭目待花王<lb/>
逝水年華急行雲世態忙無因駐清景春色又斜陽<lb/>
原─明桑恱牡丹─尤物開何晩餘香貯小亭繁華愁日暮<lb/>
<pb n="KR3i0044_WYG_035-23a"/>
富貴自天成花合隋時寵根疑宋末生拂衣尋古色屋<lb/>
角老松青　─申時行適適園牡丹亭─洛中移小景亭北<lb/>
倚新妝題䖏皆名品開時正艶陽露凝酣酒色風度返<lb/>
魂香解道稱姚魏繁華壓衆芳　─眭石詠牡丹─繡幄擁<lb/>
花王穠姿鬭艶陽枝枝承日彩片片引天香托植依餘<lb/>
地含清逐後行獨憐春殿裏歌舞侍瑶觴<lb/>
七言律詩─增─唐韓愈戲題牡丹─幸自同開俱隠約何湏<lb/>
相倚鬭輕盈凌晨并作新妝面對客偏含不語情雙燕<lb/>
<pb n="KR3i0044_WYG_035-23b"/>
無機還拂掠遊蜂多思正經營長年是事皆抛盡今日<lb/>
欄邉暫眼明　─原─李商隱牡丹─錦幃初卷衛夫人繡被<lb/>
猶堆越鄂君垂手亂翻雕玊珮折腰争舞鬰金裙石家<lb/>
蠟燭何曽翦荀令香爐可待熏我是夢中傳彩筆欲書<lb/>
花葉寄朝雲　─增─李商隠回中牡丹為雨所敗二首─下<lb/>
苑他年未可追西州今日忽相期水亭暮雨寒猶在羅<lb/>
薦春香暖不知舞蝶殷勤收落蕊佳人惆悵卧空幃章<lb/>
臺街裏芳菲伴且問宫腰損㡬枝　浪笑榴花不及春<lb/>
<pb n="KR3i0044_WYG_035-24a"/>
先期零落更愁人玊盤迸淚傷心數錦瑟驚絃破夢頻<lb/>
萬里重隂非舊圃一年生意屬流塵前溪舞罷君回顧<lb/>
并覺今朝粉態新　─温庭筠牡丹─水漾晴紅壓叠波曉<lb/>
來金粉覆庭莎裁成艶思偏應巧分得春光最數多欲<lb/>
綻似含䨇靨笑正繁疑有一聲歌華堂客散簾垂地想<lb/>
凭闌干斂翠蛾　─方干牡丹─借問庭前早晩栽座中疑<lb/>
是畫屏開花分淺淺臙脂臉葉墮殷殷膩粉腮紅砌不<lb/>
湏誇芍藥白蘋何用逞重臺殷勤為報㸔花客莫學遊<lb/>
<pb n="KR3i0044_WYG_035-24b"/>
蜂日日來　不逢盛暑不衝寒種子成叢用法難醉眼<lb/>
莫為抛去得狂心更擬折來㸔凌霜烈火吹無熖裛露<lb/>
隂霞曬不乾莫道嬌紅怕風雨經時猶自未凋殘　─原<lb/>
韓琮牡丹─桃時杏日不争濃葉帳隂成始放紅曉艶逺<lb/>
分金掌露暮香深惹玊堂風名遺蘭杜千年後貴擅聲<lb/>
歌百醉中如夢如仙忽零落暮霞何䖏緑屏空　─增─李<lb/>
山甫牡丹─邀勒春風不早開衆芳飄後上樓臺數苞仙<lb/>
艶火中出一片異香天上來曉露精神妖欲動暮烟情<lb/>
<pb n="KR3i0044_WYG_035-25a"/>
態恨成堆知君也解相輕薄斜凭䦨干首重迴　─薛能<lb/>
牡丹─去年零落暮春時淚濕紅箋怨别詩常恐便同巫<lb/>
峡散何因重有武陵期傳情每向馨香得不語還應彼<lb/>
此知見欲闌邉安枕席夜深閒共說相思　牡丹愁為<lb/>
牡丹饑自惜多情欲瘦羸穠艶冷香初葢後好花甘雨<lb/>
正開時吟蜂徧坐無閒蕊醉客曽偷有折枝京國别來<lb/>
誰占玩此花光景屬吾詩　─秦韜玉牡丹─折妖放艶有<lb/>
誰催疑就山中旋折來圗把一春皆占斷故留三月始<lb/>
<pb n="KR3i0044_WYG_035-25b"/>
教開壓枝金蕊香如撲逐朶檀心巧勝裁好是酒闌絲<lb/>
竹罷倚風含笑向樓臺　─唐彦謙牡丹─真宰多情巧思<lb/>
新故将能事送殘春為雲為雨徒虚語傾國傾城不在<lb/>
人開日綺霞應失色落時青帝合傷神嫦娥婺女曽相<lb/>
送留下鴉黄作蕊塵　─吴融紅白牡丹─不必繁絃不必<lb/>
歌静中相對更情多殷鮮一半霞分綺潔澈傍邉月颭<lb/>
波㸔乆願成莊叟夢惜留湏倩魯陽戈重來應共今來<lb/>
别風墮香殘襯緑莎　─僧院白牡丹二首─膩若裁雲薄<lb/>
<pb n="KR3i0044_WYG_035-26a"/>
綴霜春殘獨自殿羣芳梅妝向日霏霏暖紈扇揺風閃<lb/>
閃光月魄照來空見影露華凝後更多香天生潔白冝<lb/>
清浄何必殷紅映洞房　侯家萬朶簇霞丹若並雙林<lb/>
素艶難合影只應天際月分香多是畹中蘭雖饒百卉<lb/>
争先發還在三春向後殘想得恵休凭此檻肯将榮落<lb/>
意來㸔　─殷文圭趙侍郎宅㸔紅白牡丹因寄楊状頭<lb/>
贊圗─遲開都為讓羣芳貴地栽成對玉堂紅艶褭烟疑<lb/>
欲語素華映月祗聞香翦裁偏得東風意淡薄如矜西<lb/>
<pb n="KR3i0044_WYG_035-26b"/>
子妝雅稱花中為首冠年年長占斷春光　─李建勲晩<lb/>
春送牡丹─携觴邀客繞朱欄膓斷殘春送牡丹風雨數<lb/>
來留不得離披将謝忍重㸔氛氤蘭麝香初减零落雲<lb/>
霞色漸乾借問少年能㡬許不湏堆酒壓杯盤　─殘牡<lb/>
丹─膓斷題詩如執别芳茵愁更繞闌鋪風飄金蕊㸔全<lb/>
落露滴檀英又暫蘓失意媫妤妝漸薄背身妃子病教<lb/>
扶迴㸔池館春歸也又是迢迢㸔畫圗　─李中柴司徒<lb/>
宅牡丹─暮春䦨檻有佳期公子開顔乍拆時翠幄宻籠<lb/>
<pb n="KR3i0044_WYG_035-27a"/>
鶯未識好香難揜蝶先知願陪妓女争調樂欲賞賔朋<lb/>
預課詩只恐却隨雲雨去隔年還是動相思　─張蠙觀<lb/>
江南牡丹─北地花開南地風寄根還與客心同羣芳盡<lb/>
怯千般態㡬醉能消一畨紅舉世祗将華勝實真禪原<lb/>
喻色為空近年明主思王道不許移栽滿六宫　─原─羅<lb/>
隠牡丹─似共東風别有因絳羅髙捲不勝春若教觧語<lb/>
應傾國任是無情亦動人芍藥與君為近侍芙蓉何䖏<lb/>
避芳塵可憐韓令功成後辜負穠華過此身　─增─徐夤<lb/>
<pb n="KR3i0044_WYG_035-27b"/>
牡丹─萬萬花中第一流殘霞輕染嫩銀甌能狂紫陌千<lb/>
金子也惑朱門萬户侯朝日照開携酒㸔暮風吹落繞<lb/>
闌收詩書滿架塵埃撲盡日無人略舉頭　─尚書座上<lb/>
賦牡丹花其花自越中移植─流蘓凝作瑞花精仙閣開<lb/>
時麗日晴霜月冷銷銀燭熖寳甌圎印彩雲英嬌含嫩<lb/>
臉春妝薄紅蘸香綃艶色輕早晩有人天上去寄他将<lb/>
贈董雙成　─依韻和尚書冄贈牡丹花─爛銀基地薄紅<lb/>
妝羞殺千花百卉芳紫陌昔曽遊寺㸔朱門今冄繞闌<lb/>
<pb n="KR3i0044_WYG_035-28a"/>
望龍分夜雨資嬌態天與春風發好香多著黄金何䖏<lb/>
買輕橈揺過鏡湖光　─白牡丹─蓓蕾抽開素練囊瓊葩<lb/>
熏出白龍香裁分楚女朝雲片翦破姮娥夜月光雪句<lb/>
豈湏徵桞絮粉腮應恨帖梅妝檻邉㡬笑東籬菊冷折<lb/>
金風待降霜　─憶牡丹─綠樹多和雪霰栽長安一别十<lb/>
年來王孫買得價偏重桃李落殘花始開宋玊鄰邉腮<lb/>
正嫩文君罏畔錦初裁滄州春夢空腸斷㸔盡猶将勸<lb/>
酒杯　─惜牡丹─今日狂風掲錦筵預愁吹落夕陽天閒<lb/>
<pb n="KR3i0044_WYG_035-28b"/>
㸔紅艶只湏醉漫借黄金豈是賢南國好偷誇粉態漢<lb/>
宫冝摘贈神仙良時誰作鶯花主白馬王孫恰少年<lb/>
劉兼冄㸔光福寺牡丹─去年曾㸔牡丹花蛱蝶迎人傍<lb/>
彩霞今日冄遊光福寺春風吹我入仙家當筵芬馥歌<lb/>
唇動倚檻嬌羞醉眼斜來嵗未朝京闕去依前和露載<lb/>
歸衙　─釋歸仁牡丹─三春堪惜牡丹竒半倚朱闌欲綻<lb/>
時天下更無花勝此人閒偏得貴相宜偷香墨蟻斜穿<lb/>
葉窺蝶黄鶯倒挂枝除却解禪心不動筭應狂殺五陵<lb/>
<pb n="KR3i0044_WYG_035-29a"/>
兒　─原─魚𤣥機賣殘牡丹─臨風興歎落花頻芳意潜消<lb/>
又一春應為價髙人不問却縁香甚蝶難親紅英只稱<lb/>
生宫裏翠葉那堪染露塵及至移根上林苑王孫方恨<lb/>
買無因　─增─宋冦凖應制賦牡丹─栽培終得近天家獨<lb/>
有芳名出衆花香逓暖風飄御座葉籠輕靄襯明霞縱<lb/>
吟冝把紅牋擘留賞惟張翠幄遮深覺侍臣千載幸許<lb/>
隨仙仗㸔穠華　─韓琦晝錦堂賞牡丹─從來三月賞芳<lb/>
妍開晩今逢首夏天料得東君私此老且留西子乆當<lb/>
<pb n="KR3i0044_WYG_035-29b"/>
筵桞絲偷學傷春緒榆莢争飛買笑錢我是至和親植<lb/>
者雨中相見似澘然　─再賞牡丹─錦堂重賞牡丹紅不<lb/>
惜殘英數日空嘉艶豈無來嵗好清歡難得故人同誰<lb/>
言山下曾為雨只恐身輕去逐風且共對花開口笑莫<lb/>
持姚左較雌雄　─趙抃禁省牡丹─校文春殿籥天闗内<lb/>
籞千葩放牡丹風捲異香來幕帟日披濃艶出闌干芳<lb/>
菲喜向禁中見憔悴憶曾江外㸔翦賜從臣君意重數<lb/>
枝和露入金盤　─胡宿憶薦福寺牡丹─十日春風隔翠<lb/>
<pb n="KR3i0044_WYG_035-30a"/>
岑祗應繁朶月成隂樽前可要人頺玉樹底遥知地側<lb/>
金花界三千春𣺌𣺌銅槃十二夜沉沉雕盤分篸何由<lb/>
得空作西州擁鼻吟　─蔡襄陪提刑郎中吉祥院㸔牡<lb/>
丹─節候初臨榖雨期滿天風日助芳菲生來已占妙香<lb/>
國開䖏全烘直指衣攪照儘教烏帽重放歌湏遣羽觴<lb/>
飛前騶不用𫝊呼急待與遊人一路歸　─蘓軾常潤道<lb/>
中有懐錢塘寄述古─國色夭嬈酒半酣去年同賞寄僧<lb/>
檐但云撲撲晴香軟誰見森森曉態嚴榖雨共驚無㡬<lb/>
<pb n="KR3i0044_WYG_035-30b"/>
日蜜蜂未許輒先甜應湏火急回征棹一片辭枝可得<lb/>
黏　─杭州牡丹開時周令作詩見寄次其韻─羞歸應為<lb/>
負花期已見成隂結子時與物寡情憐我老遣春無恨<lb/>
頼君詩玊臺不見朝酣酒金縷猶歌空折枝從此年年<lb/>
定相見欲師老圃問樊遲　─朱長文淮南牡丹─竒姿湏<lb/>
賴接花工未必妖華限洛中應是春皇偏與色却教仙<lb/>
女媿乗風朱欄共約他年賞翠幙休嗟數日空誰就東<lb/>
吴為品第清晨仔細閲芳叢　─陸㳺牡丹─吾國名花天<lb/>
<pb n="KR3i0044_WYG_035-31a"/>
下知園林盡日敞朱扉蝶穿宻葉常相失蜂戀繁香不<lb/>
記歸欲過每愁風蕩漾半開却要雨霏微良辰樂事真<lb/>
當勉莫遣匆匆一片飛　─原─楊萬里謝張公父送牡丹<lb/>
病眼㸔書痛不勝洛花千朶喚雙明淺紅醲紫各深様<lb/>
雪白鶴黄非舊名擡舉精神微雨過留連消息嫩寒生<lb/>
蠟封水養松窓底未似雕欄倚半酲　─詠重臺九心淡<lb/>
紫牡丹─紫玊盤盛碎紫綃碎綃擁出九嬌嬈都将些子<lb/>
鬰金粉亂㸃中央花片梢葉葉鮮明還互照亭亭丰韻<lb/>
<pb n="KR3i0044_WYG_035-31b"/>
不勝妖折來細雨輕寒裏正是東風拆半苞　─增─楊萬<lb/>
里賦周益公平園白花青緣牡丹─東皇封作萬花王更<lb/>
賜珍華出上方白玊杯将青玊緣碧羅領襯翠羅裳古<lb/>
來洛口元無種今去天心别作香塗改歐家記文㸔此<lb/>
花未出說姚黄　─立春檢牡丹─牡丹又欲試春妝忙得<lb/>
閒人也作忙新舊年頭将替換去留花眼費商量東風<lb/>
從我袖中出小蕾已含天上香只道開時恐膓斷未開<lb/>
先自斷人膓　─春半雨寒牡丹殊無消息─今嵗芳菲儘<lb/>
<pb n="KR3i0044_WYG_035-32a"/>
未忙去年二月牡丹香寒暄不定春光晩榮落儘遲花<lb/>
命長纔一兩朝晴炫野又三四陣雨鳴廊對江魏紫拳<lb/>
如蕨而况姚家進御黄　─金蔡珪和彦及牡丹時方北<lb/>
趨薊門情見乎辭─舊年京國賞春濃千朶曾開共一叢<lb/>
好事祗今歸北圃知音誰與醉東風臨觴笑我官程逺<lb/>
賦物輸君句法工却笑燕城花更晩直應趁得馬家紅<lb/>
　─郝俣應制状元紅─仙苑竒葩别曉叢緋衣香拂御爐<lb/>
風巧移傾國無雙艶應費司花第一功天上異㤙深雨<lb/>
<pb n="KR3i0044_WYG_035-32b"/>
露世間凡卉謾鉛紅情知不逐春歸去常在君王顧盻<lb/>
中　─劉仲尹西溪牡丹─為雲為雨定成虚醉臉籠嬌試<lb/>
粉初舉國春風避姚魏換胎天質到黄徐百年金谷憑<lb/>
闌袖三月揚州載酒車我欲禪居浄餘習湖灘枕石㸔<lb/>
㳺魚　─党懐英應制粉紅雙頭牡丹─卿雲分瑞兩嫣然<lb/>
鏡裏妝成穀雨天曉日倚闌閒妬艶春風拾翠偶駢肩<lb/>
水南水北何曾見桃葉桃根夲自仙夢想沉香亭北檻<lb/>
畧修花譜記芳妍　春意應嫌芍藥遲一枝分秀伴雙<lb/>
<pb n="KR3i0044_WYG_035-33a"/>
蕤並肩翠袖初酣酒對鏡紅妝欲鬭竒上苑風烟工獻<lb/>
巧中天雨露夲無私更㸔散作人間瑞萬里黄雲麥兩<lb/>
岐─趙秉文五月牡丹應制─好事天工養露芽陽和趁<lb/>
及六龍車天香䕶日迎朱輦國色留春待翠華榖雨曾<lb/>
霑青帝澤熏風又捲赤城霞金盤薦瑞休嗟晩猶是人<lb/>
間第一花─元好問紫牡丹─金粉輕黏蝶翅勻丹砂濃<lb/>
抹鶴翎新儘饒姚魏知名早未放徐黄下筆親映日定<lb/>
應珠有淚凌波長恐襪生塵如何借得司花手偏與人<lb/>
<pb n="KR3i0044_WYG_035-33b"/>
間作好春　天上真妃玊鏡臺醉中遺下紫霞杯已從<lb/>
香國偏薰染更怕花神巧翦裁微度麝熏時約畧驚移<lb/>
鸞影却低回洗妝正要春風句寄謝詩人莫浪來　─元<lb/>
吴澄次韻楊司業牡丹─誰是舊時姚魏家喜從官舎得<lb/>
竒葩風前月下妖嬈態天上人間富貴花化魄他年鎖<lb/>
子骨㸃唇何䖏箭頭砂後庭玉樹聞歌曲羞殺陳宫說<lb/>
麗華　公詩態度靄祥雲綺語天香一樣新楮葉雕鎪<lb/>
空費力楊花輕薄不勝春老成此日名園主俊乂同時<lb/>
<pb n="KR3i0044_WYG_035-34a"/>
上國賔樂事賞心涵造化撥根未遜洛中人　　袁桷單<lb/>
臺牡丹─暖風吹雨佐花開送我灤陽第四回内院賜曾<lb/>
傳側帶江南畫不數重臺迴黄抱紫傳真訣嫓白抽青<lb/>
陋小才自是妖紅居第一他年折桂莫驚猜─虞集謝<lb/>
吴宗師送牡丹─輕風紫陌少塵沙忽見金盤送好花雲<lb/>
氣自隨仙掌動天香不許世人誇青春有態當窓近白<lb/>
髪多情插帽斜最愛尚書才思别觧吟蝴蝶出東家<lb/>
─貢師㤗吴景文居牡丹─韶光天遣屬君家猶是東京第<lb/>
<pb n="KR3i0044_WYG_035-34b"/>
一花金鼎夜寒團絳雪錦機春暖簇紅霞倚風忽作纒<lb/>
頭舞避日還将便面遮遮莫䦨干同醉倚却憐孤客髩<lb/>
先華　─李孝光牡丹─富貴風流㧞䒭倫百花低首拜芳<lb/>
塵畫欄繡幄圍紅玊雲錦霞裳蹋翠裀天上有香能葢<lb/>
世國中無色可為鄰名花也自難培植合費天公萬斛<lb/>
春　─胡天㳺牡丹─相逢盡道㸔花歸慙媿尋芳獨後時<lb/>
北海已傾新醸酒東風猶鏁半開枝掃空紅紫真無敵<lb/>
㸔到雲仍未可知但願倚闌人不老為公長賦謫仙詩<lb/>
<pb n="KR3i0044_WYG_035-35a"/>
　─吴志淳和李别駕賞牡丹─絳羅宻幄䕶風沙莫遣牛<lb/>
酥汙落花蝶夢不知春已暮鶴翎還似暖生霞詩呈金<lb/>
字懐仙客手印紅脂出内家獨羨沉香李供奉清平一<lb/>
曲度韶華　─明錢洪賞牡丹─國色天香映畫堂荼䕷芍<lb/>
藥避芬芳日熏絳幄春酣酒露洗金盤曉試妝三月繁<lb/>
華傾洛下千年紅艶怨沉香㸔花判泥花神醉莫惹春<lb/>
愁㸃髩霜　─張淮牡丹─緑雲堆裏露精神依約如羞認<lb/>
未真開落後天皆有數品題先漢却無人金鈴送響多<lb/>
<pb n="KR3i0044_WYG_035-35b"/>
驚鳥翠幄圍嬌不受塵何䖏托根偏得地年年獨讓魏<lb/>
家春　一捻殘脂暗有神至今猩血印來真蓮清誤得<lb/>
稱君子梅瘦虚曾化美人六曲䦨前凝倦態五紋茵上<lb/>
委芳塵若為得有韓湘術四序常逢富貴春　紛紛畫<lb/>
史筆通神誰與花王寫得眞臨水似窺捐珮女倚風如<lb/>
畫墮樓人芙蓉只合稱凡品芍藥端教接後塵興慶池<lb/>
東誰更賞冷風凄雨不禁春　深深著色淺浮神恍惚<lb/>
麻姑舊日真似爾衒嬌寜有敵如儂鍾愛恐無人條風<lb/>
<pb n="KR3i0044_WYG_035-36a"/>
吹破當三月榖雨過來又一塵如此名花如此景可容<lb/>
孤負玊缸春　誰道元輿賦有神個中風味語難真半<lb/>
庭遲日情熏骨四座香風曖襲人枝弱不勝霞朶重葉<lb/>
疎難蔽露房塵浩歌日日宜歡賞積玊如山莫買春<lb/>
碧池光裏巧傳神上下相輝一様真黠蟻根頭行識路<lb/>
狂蜂葉底去隨人飄來不冷臙脂雪落盡猶香錦繡塵<lb/>
更把清平舊時調翻成一闋沁園春　百味狂香三昧<lb/>
神就中誰解獨知真開臨玊女窺窓䖏賞許金貂換酒<lb/>
<pb n="KR3i0044_WYG_035-36b"/>
人鶴頂映來猶尚色馬蹄踏去易為塵徧凭十二闌干<lb/>
曲一曲䦨干一曲春　司花未省是何神不合教渠盡<lb/>
領真方半吐時偏惬意到全開日便愁人紅雲冷惨枝<lb/>
間露緑霧香流葉底塵一曲山香莫輕舞臨軒方欲賞<lb/>
長春　─回文─華浮月夜静飛神妙出天工畫奪真斜葉<lb/>
趁風揺翅蝶艶姿嫌酒病心人霞翻麗質晴烘日露浥<lb/>
微香暖涴塵家世古稱應獨魏花飄未盡占芳春　─吴<lb/>
寛吏部後園牡丹─嫣然國色眼中來紅玉分明簇一堆<lb/>
<pb n="KR3i0044_WYG_035-37a"/>
最愛倚欄如欲語縁知舉酒特先開洛中舊譜頭須接<lb/>
吴下新居手自栽若向花間求匹配揚州瓊樹是仙材<lb/>
　─東園送白牡丹─故園兩嵗夢鞓紅鳳尾花新百種空<lb/>
錦幄未能如富室瓦盆亦足慰衰翁一枝争賣金錢滿<lb/>
三朶齊開玊盞同獨恨春深無暇賞暮歸吹落又狂風<lb/>
　─王世貞佛頭青─百寳欄前百艶明虢家眉淡轉輕盈<lb/>
狂蜂採去初疑葉么鳳藏來祗辨聲自是色香堪絶世<lb/>
不煩紅粉也傾城江南新様誇天水調笑春風倍有情<lb/>
<pb n="KR3i0044_WYG_035-37b"/>
　─原─申時行小園初植牡丹結亭垂就忽放一花時逼<lb/>
長至─新除藥圃結亭臺傾國竒葩忽自開霜後著花還<lb/>
傲菊春前破萼肯輸梅韶華豈為三冬借陽氣真從九<lb/>
地迴敢謂青皇私緑野名園桃李暗相猜　─增─董其昌<lb/>
牡丹─名園占領艶陽多未以沉㝠廢嘯歌坐竹興仍修<lb/>
禊後㸔花愁奈送春何窓前散綺揺書帶臺畔凝香亂<lb/>
鉢羅莫向花叢問姚魏年來蝶夢不曾過　─原─馬氏牡<lb/>
丹─翠霧紅雲䕶短墻豪華端稱作花王洛陽宫裏楊妃<lb/>
<pb n="KR3i0044_WYG_035-38a"/>
　醉吴國臺前西子妝芳露淡勻腮粉膩暖風輕度口脂<lb/>
　香開時亦自知珍重静鎮東風白晝長<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0044_WYG_035-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋廣羣芳譜卷三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_078-1a"/>
　欽定四庫全書<lb/>
御定佩文齋廣羣芳譜卷七十六<lb/>
　　木譜<lb/>
　　　柳一<lb/>
　増─本草─桞一名小楊一名楊柳<hi>陳藏器曰江東人通名楊柳北人都不言楊楊</hi>
　<hi>樹枝葉短柳樹枝葉長李時珍曰楊枝硬而揚起故謂之楊柳枝弱而垂流故謂之柳葢一物二種也</hi>
　原─柳易生之木也<hi>埤雅云柳與楊同類雖縱横顛倒植之皆生</hi>性柔脆北土<lb/>
　最多枝條長軟葉青而狹長其長條數尺或丈餘嬝嬝<lb/>
<pb n="KR3i0044_WYG_078-1b"/>
　下垂者名垂柳木理最細膩唐曲江池畔多柳號為柳<lb/>
　衙謂成行列如排衙也栁條柔弱嬝娜故言細腰娬媚<lb/>
　者謂之柳腰<lb/>
　彚考─増─易─枯楊生稊─注─稊者楊之秀也─疏─稊者楊柳之<lb/>
　穗故云楊之秀也　─原─詩齊風─折柳樊圃　─陳風─東門<lb/>
　之楊其葉牂牂　東門之楊其葉肺肺　─増─小雅─昔我<lb/>
　往矣楊柳依依　─原─小雅─菀彼柳斯　─増─周禮地官司<lb/>
　徒─以土㑹之法辨五地之物生二曰川澤其動物宜鱗<lb/>
<pb n="KR3i0044_WYG_078-2a"/>
物其植物宜膏物─注─膏物謂楊柳之屬─原─大戴禮─正<lb/>
月柳稊稊者發孚也　─増─戰國策田需貴於魏王惠子<lb/>
曰子必善左右今夫楊横樹之則生倒樹之則生折而<lb/>
樹之又生然使十人樹楊一人拔之則無生楊矣　楚<lb/>
有養由基者善射去柳葉百歩而射之百發百中　─原<lb/>
漢書五行志─昭帝時上林苑種大柳樹斷仆地一朝起<lb/>
立生枝葉有蟲食其葉成文字曰公孫病已立─増─漢<lb/>
書地理志─信都國扶柳─注─師古曰闞駰云其地有扶澤<lb/>
<pb n="KR3i0044_WYG_078-2b"/>
澤中多柳故曰扶柳　─晉書嵇康傳─康性絶巧而好鍜<lb/>
宅中有一柳樹甚茂乃激水圜之每夏月居其下以鍜<lb/>
　─原─晉書陶侃傳─侃性纎密好問頗類趙廣漢常課諸<lb/>
營種柳都尉夏施盗官柳植之於已門侃後見駐車問<lb/>
曰此是武昌西門前柳何因盗來此種施惶怖謝罪<lb/>
桓温傳─温自江陵北伐行經金城見少為瑯琊時所種<lb/>
柳皆已十圍慨然曰木猶如此人何以堪　─増─晉書苻<lb/>
堅載記─王猛整齊風俗自長安至於諸州皆夾路樹槐<lb/>
<pb n="KR3i0044_WYG_078-3a"/>
柳百姓歌之曰長安大街夾樹楊槐下走朱輪上有鸞<lb/>
棲英彦雲集誨我萌黎─原─南齊書王敬則傳─敬則初<lb/>
為散騎使北於北館種楊柳後員外郎虞長耀北使還<lb/>
敬則問我昔曽種楊柳樹今若大小長耀曰北人以為<lb/>
甘棠敬則笑而不答　─隋書髙熲傳─熲少明敏有器局<lb/>
畧渉書史尤善詞令初孩孺時家有柳樹髙百許尺亭<lb/>
亭如葢里中父老曰此家當出貴人　─南史張緒傳─緒<lb/>
吐納風流聼者皆忘飢疲見者肅然如在宗廟雖終日<lb/>
<pb n="KR3i0044_WYG_078-3b"/>
與居莫能測焉劉悛之為益州獻蜀柳數株枝條甚長<lb/>
状若絲縷時舊宫芳林苑始成武帝以植於太昌靈和<lb/>
殿前常賞玩咨嗟曰此楊柳風流可愛似張緒當年時<lb/>
其見賞愛如此─増─南史陸慧曉傳─慧曉與張融並宅<lb/>
其間有池池上有二株楊柳何㸃歎曰此池便是醴泉<lb/>
此木便是交讓─劉瓛傳─瓛晉丹陽尹惔六世孫篤志<lb/>
好學丹陽尹袁粲於後堂夜集聞而請之指㕔事前古<lb/>
柳樹謂瓛曰人謂此是劉尹時樹每想髙風今復見卿<lb/>
<pb n="KR3i0044_WYG_078-4a"/>
清徳可謂不衰矣隱逸傳─陶潛少有髙趣宅邊有五<lb/>
柳樹嘗著五柳先生傳　─舊唐書范希朝傳─希朝除振<lb/>
武節度使單于城中舊少樹希朝于他處市柳子命軍<lb/>
人種之俄遂成林居人賴之　─唐書吕渭傳─貞元中渭<lb/>
累遷禮部侍郎始中書省有古柳建中末枯死徳宗自<lb/>
梁還復榮茂人以為瑞柳渭令貢士賦之　─文藝傳─王<lb/>
維别墅在輞川有柳浪　─宋史五行志─天聖元年二月<lb/>
河陽柳二本連理　─辛仲甫傳─乾徳五年入拜右補闕<lb/>
<pb n="KR3i0044_WYG_078-4b"/>
出知光州六年移知彭州先是州少種樹暑無所休仲<lb/>
甫課民栽柳䕃行路郡人徳之名為補闕柳　─遼史禮<lb/>
志─遼國行瑟瑟儀若天旱前期置百柱天棚乃射柳皇<lb/>
帝再射親王宰執以次各一射中柳者質誌柳者冠服<lb/>
不中者以冠服質之不勝者進飲於勝者然後各歸其<lb/>
冠服又翼日植柳天棚之東南巫以酒醴黍稷薦植柳<lb/>
祝之皇帝皇后祭東方畢子弟射柳皇族國舅羣臣與<lb/>
禮者賜禮物有差既三日雨則賜敵烈麻都馬四匹衣<lb/>
<pb n="KR3i0044_WYG_078-5a"/>
四襲否則以水沃之　─山海經─廆山之西有谷焉名曰<lb/>
雚谷其木多柳　鳳伯之山熊山真陵之山木多柳<lb/>
平丘山爰有楊柳　沃民之國有白柳─原─管子─五沃<lb/>
之土其木宜柳─増─淮南子注─展禽之家有柳樹身行<lb/>
惠徳因號柳下惠一曰邑名─三輔黄圖─細柳觀在長<lb/>
安西北三輔舊事云漢文帝大将軍周亞夫軍於細柳<lb/>
今呼古徼是也　長安御溝謂之楊溝謂植髙楊于其<lb/>
上也　─荆州記─縁城隄邊悉植細柳緑條散風青隂交<lb/>
<pb n="KR3i0044_WYG_078-5b"/>
陌　─秦州記─上邽縣北有利山川中平地有土堆髙五<lb/>
丈生二楊樹大數十圍百姓祀之　─孔氏志怪─會稽盛<lb/>
逸嘗晨興路未有行人見門内柳樹上有一人長二尺<lb/>
衣朱衣冠冕俯以舌䑛樹上露良久忽見逸神意如驚<lb/>
遽即隱不見　─開河記─大業中開汴渠兩堤上栽垂柳<lb/>
詔民間有柳一株賞一縑百姓競植之　─鄴侯家傳─泌<lb/>
賦詩譏楊國忠曰青青東門柳歳晏復憔悴國忠訴於<lb/>
明皇上曰賦柳為譏卿則賦李為譏朕可乎　─酉陽雜<lb/>
<pb n="KR3i0044_WYG_078-6a"/>
俎─肅宗将至靈武一驛黄昬有婦人長大擕䨇鯉咤於<lb/>
營門曰皇帝何在衆謂風狂遽白上潛視舉止婦人言<lb/>
已止大樹下軍人有逼視見其臂上有鱗俄天黒失所<lb/>
在及上即位歸京闕虢州刺史王竒光奏女媧墳云天<lb/>
寶十三載大雨晦㝠忽沉今月一日夜河上有人覺風<lb/>
雷聲曉見其墳湧出上生䨇柳樹髙丈餘下有巨石兼<lb/>
畫圖進上初克復使祝史就其所祭之至是而見衆疑<lb/>
向婦人其神也─原─清異録─新栽柳樹必用泥封其頭<lb/>
<pb n="KR3i0044_WYG_078-6b"/>
頗類比丘頂元伯玉宅前插柳初春吐芽伯玉曰喜得<lb/>
漏春和尚一一無恙葢取杜子羙漏泄春光有柳條之<lb/>
句　─孔帖─韋維初為省郎時蒔柳於庭及其子虚心兄<lb/>
弟居郎省對之歛容─増─冷齋夜話─王仲正言老杜詩<lb/>
江蓮揺白羽天棘蔓青絲天棘非煙雨自是一種物曽<lb/>
見於一小説今忘之髙秀實曰天棘天門冬也天門冬<lb/>
一名顛棘非天棘也王元之詩曰水芝臥玉腕天棘舞<lb/>
金絲則天棘葢柳也　─西朝寶訓─真宗賦御溝柳詩令<lb/>
<pb n="KR3i0044_WYG_078-7a"/>
宰相兩省和進陳執中詩曰一度春來一度新翠光長<lb/>
得照龍津君王自愛天然態恨殺昭陽學舞人其詩最<lb/>
尤者─原─古今詩話─漢張敞為京兆尹走馬章臺街街<lb/>
有柳終唐世曰章臺柳故杜詩京兆空柳色　─増─暇日<lb/>
記─孟伯饒説宋用臣種柳睿思殿用常柳五株批開急<lb/>
合為一取圜直麻縷繫牛矢泥固深栽之一年有三年<lb/>
力　─白玉蟾集─太微宫中箕宿之精化而為柳垂垂裊<lb/>
裊然于淡雲疎雨之間其間則有五柳先生古人之所<lb/>
<pb n="KR3i0044_WYG_078-7b"/>
以隱於柳者葢欲彰其温柔謙遜之志也　─墨荘漫録<lb/>
揚州蜀岡上大明寺平山堂前歐陽文忠手植柳一株<lb/>
謂之歐公柳公詞所謂手植堂前楊柳别來幾度春風<lb/>
者薛嗣昌作守相對亦種一株自榜曰薛公柳人莫不<lb/>
嗤之　─髙僧傳─西域尼拘律陀樹即東夏之楊柳西域<lb/>
人來止稱尼拘　─方輿勝覽─建康有鳯州柳蜀主與江<lb/>
南結㛰求得其種鳳州出手柳酒曽極詩云蜀主函封<lb/>
遣使時芳根原自鳯州移柔荑醽醁今安得惟有青絲<lb/>
<pb n="KR3i0044_WYG_078-8a"/>
拂地垂　─湖山勝槩─叚橋又名叚家橋萬柳如雲望如<lb/>
裙帶白樂天詩云誰開湖寺西南路草緑裙腰一道斜<lb/>
　─髙梁橋記─髙梁橋在西直門外京師最勝地也兩水<lb/>
夾堤垂楊十餘里　─小輞川記─藍田别墅前有池淳泓<lb/>
一碧左右垂柳交䕃顔曰水木清華─小崑山記─紅菱<lb/>
渡之東板橋横焉左右多垂楊曰楊柳橋　─閩部疏─閩<lb/>
部最少楊柳福州城中士大夫園池邊間有一兩株作<lb/>
長條拂地不能拱把　─西浮籍─皖城之東垂楊撲江隂<lb/>
<pb n="KR3i0044_WYG_078-8b"/>
羃數里帆影盡緑　─淮南記─南門三里許有池曼衍碧<lb/>
瀾映底菰蔣菱蒲互相凌亂柳樹百株籠煙拂風架木<lb/>
為橋濶可並騎度橋及洲洲上築天妃宫堂楹精楚庭<lb/>
除清䕃亦柳為翳景也宫旁二百歩又為板橋小渚渚<lb/>
有亭亭有柳澄懷味象𣺌然盡陂澤山林之思　─西湖<lb/>
志─西湖北山有柳洲亭覽勝志引元史云南渡後自湧<lb/>
金至錢塘沿城五里堤岸徧插垂柳故名　─嘉興志─五<lb/>
柳橋在嘉興縣治西宋張堯同詩為懷陶靖節無復見<lb/>
<pb n="KR3i0044_WYG_078-9a"/>
其人惟種橋邊柳猶含舊日春　─漢中府志─金絲柳出<lb/>
鳯縣宋元豐間有㫖下鳯州取金絲柳一百根墨客揮<lb/>
犀云鳯州妓女手皆纎白州境内生柳翠色可愛與他<lb/>
處不同又公庫多羙醖故世言鳯州有三出淳熙初太<lb/>
守傅子平作詩云珍珠不見小槽紅遐想柔荑剥嫩葱<lb/>
惟有萬條羅帶緑年年依舊舞春風　─原─太原府志─柳<lb/>
溪在府城西太守陳堯佐築堤植柳數萬有亭有閣率<lb/>
郡僚上已泛舟於此　─平凉府志─柳湖在府城北三十<lb/>
<pb n="KR3i0044_WYG_078-9b"/>
里宋守蔡挺建湖畔柳數千株緑䕃平堤湖光可挹<lb/>
慶陽府志─寕州治後圃宋建蓮池柳巷花嶼蘭臯一郡<lb/>
勝地也　予師帶溪曲公自西粤左轄入覲為予言西<lb/>
粤無柳僅藩司一株毎吐葉則司中設席請三司賞柳<lb/>
以為竒觀後以質之予同年唐兄抱一唐云豈止此某<lb/>
鄉紳園中仍有一株夫柳中土林立而粤西至比之異<lb/>
卉竒葩然則物之貴賤豈有定哉<lb/>
集藻─序─原─魏曹植柳頌序─余以閒暇駕言出逰過友人<lb/>
<pb n="KR3i0044_WYG_078-10a"/>
楊徳祖之家視其屋宇寥廓庭中有一柳樹聊戲刋其<lb/>
枝葉故著斯文表之遺翰遂因辭勢以譏當今之士<lb/>
賦─原─漢枚乗忘憂舘柳賦─忘憂之館垂條之木枝逶迤<lb/>
而含紫葉萋萋而吐緑出入風雲去來羽族既上下而<lb/>
好音亦黄衣而絳足蜩螗厲響蜘蛛吐絲階草漠漠白<lb/>
日遲遲於嗟細柳流亂輕絲君王淵穆其度御羣英而<lb/>
翫之小臣瞽瞶於此陳辭於嗟樂兮於是罇盈縹玉之<lb/>
酒爵獻金漿之醪庶羞千族盈滿六庖弱絲清管與風<lb/>
<pb n="KR3i0044_WYG_078-10b"/>
霜而共雕鎗鍠啾唧蕭條寂寥雋乂英髦列襟聫袍小<lb/>
臣莫效於鴻毛空銜鮮而𠻳醪雖復河清海竭無増景<lb/>
於邊橑─増─魏文帝柳賦並序─昔建安五年上與袁紹<lb/>
戰於官渡時余始植斯柳自彼迄今十有五載矣感物<lb/>
傷懷乃作斯賦曰伊中域之偉木兮瑰姿妙其可珍稟<lb/>
靈祗之篤施兮與造化乎相因四時邁而代運兮去冬<lb/>
節而渉春彼庶卉之未動兮固肇萌而先辰盛徳遷而<lb/>
南移兮星鳥正而司分應隆時而繁育兮揚翠葉之青<lb/>
<pb n="KR3i0044_WYG_078-11a"/>
純修幹偃蹇以虹指兮柔條婀娜而蛇伸上扶疎而施<lb/>
散兮下交錯而龍鱗在余年之二七植斯柳乎中庭始<lb/>
圍寸而髙尺今連拱而九成嗟日月之逝邁忽亹亹以<lb/>
遄征昔周遊而處此今倐忽而弗形感遺物而懷故俛<lb/>
惆悵以傷情於是曜靈次乎鶉首兮景風扇而増暖豐<lb/>
𢎞隂而博覆兮躬愷悌而弗倦四馬望而傾葢兮行旅<lb/>
仰而廻睠秉至徳而不伐兮豈簡卑而擇賤含精靈而<lb/>
寄生兮保休體之豐衍惟尺斷而能植兮信永貞而可<lb/>
<pb n="KR3i0044_WYG_078-11b"/>
羡　─王粲柳賦─昔吾君之定武致天届而徂征元子從<lb/>
而撫軍植嘉木於兹庭歴春秋以逾紀行復出於斯鄉<lb/>
覽兹樹之豐茂紛旖旎以修長枝扶疎而覃布莖森梢<lb/>
以奮揚人情感於舊物心惆悵以増慮行㳺目而廣望<lb/>
覩城壘之故處悟元正之話言信思難而存懼嘉甘棠<lb/>
之不伐畏取累於此樹茍遠跡而退之豈駕辭而不屢<lb/>
　─應瑒楊柳賦─赴陽春之和節植纎柳以承凉攄豐節<lb/>
而廣布紛鬱勃以敷陽三春倐其奄過景日赫其垂光<lb/>
<pb n="KR3i0044_WYG_078-12a"/>
振横條而遠翳廻雲葢於中唐─繁欽柳賦─有寄生之<lb/>
孤柳託余寝之南隅順肇陽以吐芽因春風以楊敷交<lb/>
緑葉而重葩轉紛錯以扶疎鬱青青以暢茂紛冉冉以<lb/>
陸離浸朝露之清液曜華采之猗猗─晉𫝊𤣥柳賦─羙<lb/>
允靈之鑠氣兮嘉木徳之在春何兹柳之珍樹兮禀二<lb/>
儀之清純受大角之禎祥兮生濛汜之遐濵參剛柔而<lb/>
定體兮應中和以屈伸長莖舒而増茂兮密葉布而重<lb/>
隂夾通塗與廣庭兮環清沼而成林于是𤣥雲被岳素<lb/>
<pb n="KR3i0044_WYG_078-12b"/>
景含暉泰液渥流朝露未晞是精靈之所鍾兮蔚鬱鬱<lb/>
以依依居者觀而弭思兮行者樂而忘歸夫其結根建<lb/>
本則固於㤗山兼覆廣施則均於昊天雖尺斷而逾兹<lb/>
兮配生生於自然無邦壤而不植兮象乾道之屢遷紛<lb/>
猗靡以從風兮若將往而復旋若乃豐葩茂樹長枝夭<lb/>
夭婀娜四垂凱風振條同志來逰擕手逍遥　─成公綏<lb/>
柳賦─宅京宇之西偏濵犢鼻之清渠啟横門於大路臨<lb/>
九達之通衢愍行旅之靡休樹䨇柳於道隅彌年載而<lb/>
<pb n="KR3i0044_WYG_078-13a"/>
成隂紛嬋娟而扶疎─唐郭炯西掖瑞柳賦─乾坤至誠<lb/>
草木無情神靈乗化而致理枯朽効祥而發生當聖澤<lb/>
未沾故兀然枯瘁及天光廻照遂藹爾敷榮因萬物以<lb/>
咸遂與百祥而畢呈故得垂隂瑣闥之中固本鳳池之<lb/>
側始孤標而頴拔乍苒弱而條直長充西掖之佳翫迥<lb/>
奪東門之秀色芬敷自異永垂不朽之名變化無常用<lb/>
表好生之徳懿其荑生漸蔚幹聳惟條拂瑞景而増麗<lb/>
褭祥風而獨揺可以彰聖主之𤣥感可以見昊天之孔<lb/>
<pb n="KR3i0044_WYG_078-13b"/>
昭舒卷以時陋梧桐之半死榮枯順理鄙松栢之後凋<lb/>
且春布發生之慶秋行肅殺之令於天地而不失其常<lb/>
在金木而各得其性衆皆畢出盡達我則向日而衰衆<lb/>
皆黄落萎腓我則感時而盛不然何知至徳之動天運<lb/>
神功而瑞聖者矣翠色牂牂異酒泉嘉奈之祥輕隂澹<lb/>
澹同鄱郡枯梓之感烟銷雨霽霏素雪於宸居日晏春<lb/>
深雜繁花於睿覽青翠葳蕤垂軒拂墀在日月偏臨之<lb/>
處當鴛鴦集苑之時至矣哉天降靈貺聖為明證既得<lb/>
<pb n="KR3i0044_WYG_078-14a"/>
地而不雜衆流常托根而獨標羙稱是知天聼自人而<lb/>
應者也─陳詡西掖瑞柳賦─柳羙西掖瑞彰聖時感廵<lb/>
逰之未至失榮落於先期雨露所均常比中園之鬱鬱<lb/>
宫闈暫閉若無春日之遲遲所以望車塵之行幸慰都<lb/>
人之怨思物或有憑神固難宰生植不易地而殊榮孤<lb/>
影忽同秋而異色豈上天之降鑒俾下民之是則于以<lb/>
激忠臣之心于以彰大君之徳初斯柳之失常人未知<lb/>
其為祥秦原之烟景明媚漢苑之草樹芬芳獨孤彫而<lb/>
<pb n="KR3i0044_WYG_078-14b"/>
槁瘁似永隔於風光無絮花之似雪意膏露之凝霜及<lb/>
夫天廻舊歩木得其性千官捧日以輸忠萬騎從龍而<lb/>
翊聖彼衆芳之已歇我得秋而始盛豈固異於常材實<lb/>
願貞乎景命偉夫瑞發匪遥成天意之孔昭徳惟可覽<lb/>
結人心之幽感不然柳且無情曷枯而生其枯也當烟<lb/>
塵之晦其生也表氛沴之清與時不偶叶聖斯呈政或<lb/>
可持疾風始知夫草勁節無所立歳寒徒稱乎柏貞宜<lb/>
其俯鳯池而灑潤接雞樹以連榮儒有因物比興屬詞<lb/>
<pb n="KR3i0044_WYG_078-15a"/>
揣稱聞瑞柳於春宫遂揄揚於天應　─敬括枯楊生稊<lb/>
賦─柔得乎剛則變化無方故能令老者以安分使衰者<lb/>
而再芳不然爻之均奚獨殊其棟橈木之衆奚獨舉其<lb/>
枯楊徒觀其枝葉滋潤色帶韶光發枯槁擢豪芒直幹<lb/>
森梢歘浮於青翠髙柯偃蹇漸變於蒼黄豈比夫顛木<lb/>
貴枿瓌材稱良而已哉至如和風稍吹遲日久照淡清<lb/>
烟而羃䍥合晚靄而凝耀茍非懷蠧状雖死而猶生忽<lb/>
應鳴禽類先號而後笑是知心動於内氣變於形以類<lb/>
<pb n="KR3i0044_WYG_078-15b"/>
相感因時則𡨕或叢生落落或孤峙亭亭映平林而迥<lb/>
秀倚長空而半青爰有翰林墨客懿此維新覩物生興<lb/>
與時為春在陽當榮於枯木理代實資於哲人遂稽大<lb/>
道將期小伸相長楊以體物希百中於兹辰<lb/>
五言古詩─増─梁簡文帝折楊柳─楊柳亂成絲攀折上春<lb/>
時葉密鳥飛礙風輕花落遲城髙短簫發林空畫角悲<lb/>
曲中無别意並是為相思　─和湘東王陽雲樓簷柳─曖<lb/>
曖陽雲臺春柳發新梅柳枝無極軟春風隨意來潭沲<lb/>
<pb n="KR3i0044_WYG_078-16a"/>
青帷閉玲瓏朱扇開佳人有所望車聲非是雷　─詠柳<lb/>
垂隂滿上路結翠早知春花絮時隨鳥風枝屢拂塵欲<lb/>
散依依采時要歌吹人　─元帝詠陽雲樓簷柳─楊柳非<lb/>
花樹依樓自覺春枝邊通粉色隙裏映紅巾帶日交簾<lb/>
影因吹掃窓塵拂簷應有意偏宜桃李人　─緑柳─長條<lb/>
垂拂地輕花上逐風露霑疑染緑葉小未障空　─沈約<lb/>
翫庭柳─輕隂拂建章夾道連未央因風結復觧霑露柔<lb/>
且長楚妃思欲絶班女淚成行遊人未應去為此還故<lb/>
<pb n="KR3i0044_WYG_078-16b"/>
鄉　─呉均詠柳─細柳生堂北長風發雁門秋霜常振葉<lb/>
春露詎濡根朝作離蟬宇暮成宿鳥園不為君所愛摧<lb/>
折當何言　─陳張正見折汾柳─楊柳未垂空裊裊上春<lb/>
中枝疎董澤箭葉翠楚臣弓色映長河水花飛髙樹風<lb/>
莫言限宫掖不閉長楊宫　─賦得垂柳映斜谿─千仞清<lb/>
溪險三陽弱柳垂葉細臨湍合根空帶石危風翻夾浦<lb/>
絮雨濯倚流枝不分梅花落還同横笛吹　─祖孫登詠<lb/>
柳─馳道藏烏日鬱鬱正翻風抽翠爭連影飛綿亂上空<lb/>
<pb n="KR3i0044_WYG_078-17a"/>
髙葉臨秦塞長枝拂漢宫欲騐傷攀折三春横笛中<lb/>
王瑳折楊柳─塞外無春色上林柳已黄枝影侵雲暗葉<lb/>
彩亂星光陌頭藏戲鳥樓上掩新妝攀折思為贈心期<lb/>
别路長　─隋杜之松和衛尉于卿詠柳─漢將本屯營遼<lb/>
河有戍城大夫曽取姓先生曽得名髙枝拂遠雁疎影<lb/>
度遥星不辭攀折苦為入管絃聲　─唐盧照隣折楊柳<lb/>
倡樓啓曙扉楊柳正依依鶯啼知歳隔條變識春歸露<lb/>
葉凝秋黛風花亂舞衣攀折將安寄軍中音信稀　─韋<lb/>
<pb n="KR3i0044_WYG_078-17b"/>
承慶折楊柳─萬里邊城地三春楊柳節葉似鏡中眉花<lb/>
如關外雪征人遠鄉思娼婦髙樓别不忍擲年華含情<lb/>
寄攀折　─鄭愔折楊柳─青柳映紅顔黄雲蔽紫關忽聞<lb/>
邊使出枝葉為君攀舞腰愁欲斷春心望不還風花滚<lb/>
成雪羅綺亂斑斑　─李白折楊柳─垂楊拂渌水揺艶東<lb/>
風年花明玉關雪葉暖金忩烟羙人結長想對此心悽<lb/>
然攀條折春色遠寄龍庭前　─金陵白下亭留别─驛亭<lb/>
三楊樹正當白下門呉烟暝長條漢水齧古根向來送<lb/>
<pb n="KR3i0044_WYG_078-18a"/>
行處廻首阻笑言别後若見之為余一攀翻　─姚係庭<lb/>
柳─裊裊楊柳枝當軒雜佩垂交隂總共密分條各自宜<lb/>
因依似永久攬結更傷離愛此陽春色秋風莫遽吹<lb/>
皇甫冉崔十四宅各賦一物得簷柳─官渡老風烟潯陽<lb/>
媚雲日漢將營前見胡笳曲中出復在此簷端垂隂仲<lb/>
長室　─韋應物西澗種柳─宰邑乖所願僶俛愧昔人聊<lb/>
將休暇日種柳西澗濵置鍤息微倦臨流睇歸雲封壤<lb/>
自人力生條在陽春成隂豈自取為茂屬他辰延詠留<lb/>
<pb n="KR3i0044_WYG_078-18b"/>
佳賞山水變夕曛　─孟郊揺柳─弱弱本易驚看看勢難<lb/>
定因風似醉舞盡日不能正時邀詠花女笑輟春妝鏡<lb/>
　─宇文秀才齋中海柳詠─玉縷青葳蕤結為芳樹姿忽<lb/>
驚明月鈎鈎出珊瑚枝灼灼不死花䝉䝉長生絲飲柏<lb/>
况仙味詠蘭擬古詞霜風清颼颼與君長相思　─白居<lb/>
易有木詩─有木名弱柳結根近清池風烟借顔色雨露<lb/>
助華滋峩峩白雪花嫋嫋青絲枝漸宻隂自庇轉髙梢<lb/>
四垂截枝扶為杖軟弱不自持折條用樊圃柔脆非其<lb/>
<pb n="KR3i0044_WYG_078-19a"/>
宜為樹信可翫論材何所施可惜金隄地栽之徒爾為<lb/>
　─東溪種柳─野性愛栽植植柳水中坻乗春持斧砍裁<lb/>
截而樹之長短既不一髙下隨所宜倚岸埋大幹臨流<lb/>
插小枝松柏不可待楩柟固難移不如種此樹此樹易<lb/>
榮滋無根亦可活成隂况非遲三年未離郡可以見依<lb/>
依種罷水邊憇仰頭閒自思富貴本非望功名湏待時<lb/>
不種東溪柳端坐欲何為　─種柳三首─白頭種松桂早<lb/>
晚見成林不及栽楊柳明年便有隂春風為催促副取<lb/>
<pb n="KR3i0044_WYG_078-19b"/>
老人心　從君種楊柳夾水意如何凖擬三年後青絲<lb/>
拂緑波仍教小樓上對唱柳枝歌　更想五年後千千<lb/>
條麴塵路傍深映月樓上闇藏春愁殺閒逰客聞歌不<lb/>
見人　─崔䕶五月水邊柳─結根挺涯涘垂影覆清淺睡<lb/>
臉寒未開嫩腰晴更軟揺空條已重拂水帶方展似醉<lb/>
烟景凝如愁月露泫絲長魚悞恐枝弱禽驚踐長别幾<lb/>
多情含春任攀搴　─宋司馬光柳─驛道苦車馬田廬悲<lb/>
斧斤誰栽官舎前老朽完天真所願明府心庇樹如庇<lb/>
<pb n="KR3i0044_WYG_078-20a"/>
人　─李元應折楊柳─東風來何時百花已飄零獨有堤<lb/>
上柳慘澹含春榮扁舟復何適延客江上亭顧無青玉<lb/>
案何以送子行攀條欲相贈上有䨇流鶯流鶯正求友<lb/>
奈此離别情　─元謝應芳六柳荘為沈太守作─彭澤五<lb/>
株柳清風千載餘顧余心乃心修名難與俱所以樹六<lb/>
柳於焉結吾廬門前有流水樹下堪釣魚我柳已成隂<lb/>
豈不懷放歸人生一趨舎世事紛萬殊善學柳下惠風<lb/>
雨慎攸居繼跡子陶子亦曰姑徐徐誰其知此心南山<lb/>
<pb n="KR3i0044_WYG_078-20b"/>
黙如愚　─明袁凱鄒園柳堤─柔條被晴莎密隂覆芳杜<lb/>
逶迤起沙際寂寞連水滸鷗眠雨未歇鶯叫烟初曙還<lb/>
將竹竿去從爾釣春渚<lb/>
七言古詩─増─唐許景先折柳篇─春色東來渡渭橋青門<lb/>
垂柳百千條長楊西連建章路漢家林苑紛無數縈花<lb/>
始遍合歡枝遊絲半罥相思樹春樓初日照南隅柔條<lb/>
垂緑掃金鋪寳釵新梳倭墮髻錦帶交垂連理襦自憐<lb/>
柳塞淹戎幕銀燭長啼愁夢著芳樹朝催玉管新春風<lb/>
<pb n="KR3i0044_WYG_078-21a"/>
夜染羅衣薄城頭楊柳已如絲今年花落去年時折芳<lb/>
遠寄相思曲為惜容華難再持　─李白宜春苑奉詔賦<lb/>
龍池柳色初青聼新鶯百囀歌─東風已緑瀛洲草紫殿<lb/>
紅樓覺春好池南柳色半青青縈烟裊娜拂綺城垂絲<lb/>
百尺挂雕楹上有好鳥相和鳴間關早得春風情春風<lb/>
卷入白雲去千門萬户皆春聲是時君王在鎬京五雲<lb/>
垂暉耀紫清仗出金宫隨日轉天回玉輦繞花行始向<lb/>
蓬萊看舞鶴還過茝石聼新鶯新鶯飛繞上林苑願入<lb/>
<pb n="KR3i0044_WYG_078-21b"/>
簫韶雜鳯笙　─劉商柳條歌送客─露井夭桃春未到遲<lb/>
日猶寒柳開早髙枝低枝飛鸝黄千條萬條覆宫墻幾<lb/>
回離别折欲盡一夜東風吹又長毶毶拂人行不進依<lb/>
依送君無遠近青春去住隨柳條却寄來人以為信<lb/>
白居易蘇州柳─金谷園中黄嫋娜曲江亭畔碧婆娑老<lb/>
來處處遊應徧不似蘇門柳最多絮撲白頭條拂面使<lb/>
君無計奈春何　─崔珏門前柳─門前蜀柳先知春風澹<lb/>
暖烟愁殺人將謂只栽郡樓下不知迤邐連南津南津<lb/>
<pb n="KR3i0044_WYG_078-22a"/>
柳色連南市南市戎州三百里夷陬蠻落相連接故鄉<lb/>
莫道心先死我今帝里還有家門前嫩柳插仙霞晨霑<lb/>
太乙壇邊雨暮宿鳯凰城裏鴉别來三載當誰道門前<lb/>
年年緑隂好春來定觧飛雪花雨後還應庇煙草憶昔<lb/>
當年栽柳時新芽茁茁嫌生遲如今宛轉稊著地常向<lb/>
緑隂勞夢思不道彼樹好不道此樹惡試將此意問野<lb/>
人野人盡道生處樂為報門前楊柳栽我應來歳當歸<lb/>
來縱令樹下能攀折白髮如絲心似灰　─宋蘇軾次韻<lb/>
<pb n="KR3i0044_WYG_078-22b"/>
子由柳湖感物─憶昔子羙在東屯數間茅屋蒼山根嘲<lb/>
吟草木調蠻獠欲與猿鳥爭啾喧子今憔悴衆所棄驅<lb/>
馬獨出無往還惟有柳湖萬株柳清隂與子供朝昬胡<lb/>
為譏評不少借生意凌挫難為繁柳雖無言不觧愠世<lb/>
俗乍見應憮然嬌姿共愛春濯濯豈問空腹修蛇蟠朝<lb/>
㸔濃翠傲炎赫夜愛疎影揺清圓風翻雪陣春絮亂蠧<lb/>
響啄木秋聲堅四時盛衰各有態揺落悽愴驚寒温南<lb/>
山孤松積雪底抱凍不死誰復賢　─蘇轍柳湖感物─柳<lb/>
<pb n="KR3i0044_WYG_078-23a"/>
湖萬柳作雲屯種時亂插不湏根根如臥虵身合抱仰<lb/>
視不見蜩蟬喧開花三月亂飛雪過墻度水無復還窮<lb/>
髙極遠風力盡棄墜泥土顔色昬偶然直墮湖中水化<lb/>
為浮萍輕且繁随波上下去無定物性不改天使然南<lb/>
山老松長百尺根入石底蛟龍蟠秋深葉上露如雨傾<lb/>
流入土明珠圓乗春發生葉短短根大如指長而堅神<lb/>
農嘗藥最上品氣力直壓鍾乳温物生稟受久已異世<lb/>
俗何始分愚賢　─徐積楊柳枝─楊柳楊柳復楊柳舞罷<lb/>
<pb n="KR3i0044_WYG_078-23b"/>
青衫困垂手相如病思最多情沈約才清更酣酒君㸔<lb/>
好鳥鳴枝間日與春風問安否清明前後峭寒時好把<lb/>
香綿閑抖擻　─楊萬里岸柳─柳梢拂入溪雲隂柳根插<lb/>
入溪水深祗今立岸一敝帚歸時弄日千黄金人生榮<lb/>
謝亦如此謝何足怨榮何喜秋霜春雨自四時老夫問<lb/>
柳柳不知　─金元好問結楊柳怨─長樂坡前一杯酒鄭<lb/>
重行人結楊柳可憐楊柳千萬枝看看盡入行人手輕<lb/>
烟細雨緑相和惱亂春風態度多路人愛是風流樹無<lb/>
<pb n="KR3i0044_WYG_078-24a"/>
奈朝攀暮折何朝攀暮折何時了不道行人暗中老素<lb/>
衣今日洛陽塵白髮朝朝塞城草柳色年年歳嵗青關<lb/>
人何事管離情春風誰向丁寕道折斷長條莫再生<lb/>
元龔璛題馬虚中柳城春色圖城中塵頭十丈髙欲畫<lb/>
春風風怒號佩霞仙人騎鶴背却度太虚觀樂郊當時<lb/>
丹青爭出色借與天公動揺碧上流老子餘舊蹤桓大<lb/>
將軍亦曽植樹猶如此我何堪莫學江南繋船客雉堞<lb/>
平成天下平有情有思弄春晴隔葉睍睆黄鸝聲　─劉<lb/>
<pb n="KR3i0044_WYG_078-24b"/>
詵水邊柳影─江南殘臘冰雪消人家垂楊如㶚橋窺春<lb/>
嬌眼寒未動彷彿已學東風腰東家女兒重嵗月心逐<lb/>
時物先妖嬈此時欲寄未可折直待二月黄金條　─郯<lb/>
韶柳塘春─羙人遠在春塘住門外垂楊千萬樹微風白<lb/>
日裊逰絲度水輕隂蕩飛絮使君來自白玉堂攀枝欲<lb/>
結䨇明璫門前繫著紫騮馬上堂急管絃清商羙人起<lb/>
舞為君夀再拜登歌酌君酒使君明日上長安莫唱東<lb/>
風折楊柳　春塘二月春波深楊柳濯濯㺯輕隂㣲風<lb/>
<pb n="KR3i0044_WYG_078-25a"/>
裊裊金蟲落隔屋兩兩黄鸝吟飛花莫遣度流水化作<lb/>
浮萍無定止折時湏折最長條堤邊繫取木蘭橈　─王<lb/>
逄君家柳─君家柳萬株一色鵝黄酒龍鱗波暖裊翠烟<lb/>
飛花直渡江南天倉庚立曉燕穿午薄暮啄木聲丁然<lb/>
腹中樹蝕皮齧馬舊隂半减金城下長條短條屬行人<lb/>
猶有持斤睨之者秋來大地落葉鳴心憶陽春淚如㵼<lb/>
　─明黄世康新柳篇─靈谷㸔梅初駐杖清溪又見柳條<lb/>
長穉葉晴窺拾翠堤流絲暗撲遊春仗帶結柔腰不自<lb/>
<pb n="KR3i0044_WYG_078-25b"/>
持笛弄新腔那得知小樓思婦見愁别南陌征人折恨<lb/>
離離亭欲折未堪折昨夜廻風復廻雪黯黯妝成寒食<lb/>
天毶毶怯近清明節漢苑三眠髻欲斜隋宫一望雲半<lb/>
遮此時出谷綿蠻鳥此時曵艶桃李花縈花狎鳥空青<lb/>
滴金縷千行照窗碧抹黛當壚何氏孃垂鞭繫馬誰家<lb/>
客客來索酒蒲萄香巾懸結緑衣蘸黄迎隂半上鞦韆<lb/>
架踏影爭登蹋踘塲塲前歌舞少年路綺羅綷盡傷心<lb/>
樹但憐蘇小門庭清誰知稽大園林暮一年柳色一年<lb/>
<pb n="KR3i0044_WYG_078-26a"/>
新新柳年年弄早春章臺曲斷驚殘夢月淡烟疎惱殺<lb/>
人　─僧徳祥折楊柳─小葉柳大葉楊今年折盡明年長<lb/>
明年今日在何鄉春風吹斷鐵心腸葉葉比君眉條條<lb/>
比君髮朝如青絲暮如雪能使離人幾廻别<lb/>
五言律詩─増─唐太宗春池柳─年柳變池臺隋堤曲直廻<lb/>
逐浪分隂去迎風帶影來疎黄一鳥哢半翠幾眉開縈<lb/>
雪臨春岸參差間早梅　─李嶠柳─楊柳鬱氤氲金堤總<lb/>
翠氛庭前花類雪樓際葉如雲列宿分龍影芳池冩鳯<lb/>
<pb n="KR3i0044_WYG_078-26b"/>
文短簫何以奏攀折為思君　─李白望漢陽柳色寄王<lb/>
宰─漢陽江上柳望客引東枝樹樹花如雪紛紛亂若絲<lb/>
春風傳我意草木别前知寄謝弦歌宰西來定未遲<lb/>
原─杜甫柳邊─只道梅花發那知柳亦新枝枝總到地蕊<lb/>
蕊自開春紫燕時翻翼黄鸝不露身漢南應老盡㶚上<lb/>
遠愁人　─增─皇甫冉謝韋大夫栽柳─本在胡笳曲今從<lb/>
漢將營濃隂方待庇弱植豈無情比雪花應吐藏烏葉<lb/>
未成五株䝉遠賜應使號先生　─盧綸送張成季往江<lb/>
<pb n="KR3i0044_WYG_078-27a"/>
上賦得垂楊─垂楊真可憐地勝覺春偏一穗雨聲裏千<lb/>
條池色前露繁花的皪日麗影團圓若到隋堤望應逄<lb/>
花滿船　─戴叔倫賦得長亭柳─濯濯長亭柳隂連㶚水<lb/>
流雨搓金鏤細烟裊翠絲柔送客添新恨聼鶯憶舊遊<lb/>
贈行多折取那得到深秋　─柳宗元種柳戲題─柳州柳<lb/>
刺史種柳柳江邊談笑為故事推移成昔年垂隂當覆<lb/>
地聳幹㑹參天好作思人樹慚無惠化傳　─白居易題<lb/>
王家荘臨水柳亭─弱柳縁堤種虚亭壓水開條疑逐風<lb/>
<pb n="KR3i0044_WYG_078-27b"/>
去波欲上堦來翠羽偷魚入紅腰學舞廻春愁正無緒<lb/>
爭不盡殘杯　─顧非熊賦得江邊柳送陳許郭員外─拂<lb/>
水復含烟行分占岸邊春風正揺落客思共悠然絮急<lb/>
頻縈水根靈復繫船微隂覆離岸祗此醉昬眠　─李啇<lb/>
隱柳─動春何限葉撼曉幾多枝觧有相思苦應無不舞<lb/>
時絮飛藏皓蝶𢃄弱露黄鸝傾國宜通體誰來獨賞眉<lb/>
　─贈柳─章臺從掩映郢路更參差見説風流極來當婀<lb/>
娜時橋廻行欲斷堤遠意相随忍放花如雪青樓撲酒<lb/>
<pb n="KR3i0044_WYG_078-28a"/>
旗　─謔柳─已帶黄金縷仍飛白玉花長時湏拂馬密處<lb/>
小藏鴉眉細從他歛腰輕莫自斜玳梁誰道好偏擬映<lb/>
盧家　─方千柳─揺曵惹風吹臨堤軟勝絲態濃誰觧識<lb/>
力弱自難持學舞枝翻袖呈妝葉展眉如何一攀折懷<lb/>
友又題詩　─趙嘏垂柳覆金堤─新年垂柳色嫋嫋對空<lb/>
閨不畏芳菲好自縁離别啼因風飄玉户向日映金堤<lb/>
驛使何時度還將贈隴西　─薛能江柳─條緑似垂纓離<lb/>
筵日照輕向人雖有態傷我為無情橋遠孤臨水墻低<lb/>
<pb n="KR3i0044_WYG_078-28b"/>
半出營天津曽此見亦是愴行行　─呉融詠柳─自與鶯<lb/>
為地不教花作媒細應和雨斷輕祗愛風裁好拂錦歩<lb/>
障莫遮銅雀臺㶚陵千萬樹日暮别離回　─李中題柳<lb/>
折向離亭畔春光滿手生羣花豈無艶柔質自多情夾<lb/>
岸籠溪月兼風撼野鶯隋堤三月暮飛絮想縱横　─原<lb/>
魚𤣥機賦得江邊柳─翠色迷荒岸烟姿入遠樓影鋪秋<lb/>
水面花落釣人頭根老藏魚窟枝低繫客舟瀟瀟風雨<lb/>
夜驚夢復添愁─増─宋韓琦獅子柳─柳出狻猊首天然<lb/>
<pb n="KR3i0044_WYG_078-29a"/>
癭贅髙楓瘤嗤鬼伏松幹讓龍豪根聳伸獰𤓰絲輕被<lb/>
毳毛三眠漢宫樹人状可同褒　─徐照衰柳─風吹無一<lb/>
葉不復翠成窠枝脆經霜氣根空入水波寒棲江鷺早<lb/>
暗出野螢多廢圃荒堤外人嗟舊迹過　─元孫氏蕙蘭<lb/>
緑窗詩─窗裏人初起窗前柳正嬌捲簾衝落絮開鏡見<lb/>
垂條坐對分金線行防拂翠翹流鶯空巧語倦聽不湏<lb/>
調　─明髙啓謔柳─何恨苦長顰纎姿嫵媚春慣愁行路<lb/>
客羞比舞筵人亂葉斜斜雨狂風衮衮塵殘蟬來噪日<lb/>
<pb n="KR3i0044_WYG_078-29b"/>
應落漢潭濵　─楊基雪中柳─春雪晚蕭蕭随鶯上柳條<lb/>
漸將絲共結終與絮俱飄淚粉凝啼眼珍珠壓舞腰東<lb/>
風自憐惜留映赤欄橋　─顧璘問柳─為問故園柳春光<lb/>
幾許深未忘攀折處猶帶别離心疎雨一川暝輕烟兩<lb/>
岸沉主人歸未得惆悵五株吟　─陳沂宫柳─嫋嫋春聲<lb/>
裏隂隂曉色中縷垂金屋暗花散玉樓空凝露啼秦苑<lb/>
因風鬬楚宫不知行輦處幾樹近簾櫳　─金鑾柳堤─春<lb/>
江水正平密樹聼啼鶯十里籠晴苑千條鎻故營雨香<lb/>
<pb n="KR3i0044_WYG_078-30a"/>
飛燕促風暖落花輕更欲勞攀折年年還自生　─原─申<lb/>
時行適適圃柳堤─一借河橋色長留水閣隂籠烟眉鎻<lb/>
黛颺日縷垂金葉底三眠夢枝頭百囀音五株頻對詠<lb/>
真慰故園心　─増─謝肇淛賦得新柳送别─短岸復長堤<lb/>
黄輕緑未齊曉風吹不定春雪壓常低草細偏相妬鶯<lb/>
嬌未敢啼年芳君莫問日落㶚陵西<lb/>
七言律詩─増─唐白居易題路傍老柳樹─皮枯縁受風霜<lb/>
久條短為經攀折頻但見半衰當此路不知初種是何<lb/>
<pb n="KR3i0044_WYG_078-30b"/>
人雪花零碎逐年减烟葉稀疎随分新莫道老株芳意<lb/>
少逄春猶勝不逄春　─喜小樓西新柳抽條─一行弱柳<lb/>
前年種數尺柔條今日新漸欲拂他騎馬客未多遮得<lb/>
上樓人湏教碧玉羞眉黛莫與紅桃作麴塵為報金堤<lb/>
千萬樹饒伊未敢苦爭春　─杜牧柳長句─日落水流西<lb/>
復東春光不盡柳何窮巫娥廟裏低含雨宋玉宅前斜<lb/>
帶風莫將榆莢共爭翠深感杏花相映紅㶚上漢南千<lb/>
萬樹幾人遊宦别離中　─李商隱柳─江南江北雪初消<lb/>
<pb n="KR3i0044_WYG_078-31a"/>
漠漠輕黄惹嫩條㶚岸已攀行客手楚宫先騁舞姬腰<lb/>
清明帶雨臨官道晩日含風拂野橋如線如絲正牽恨<lb/>
王孫歸路一何遥　─原─温庭筠題柳─楊柳千條拂面絲<lb/>
緑烟金穗不勝吹香随靜婉歌塵起影伴嬌嬈舞袖垂<lb/>
羗管一聲何處曲流鶯百囀最髙枝千門九陌花如雪<lb/>
飛過宫墻兩不知　─薛逄詠柳─弱植驚風急自傷暮來<lb/>
翻遣思悠揚曽飄綺陌随髙下敢拂朱䦨競短長縈砌<lb/>
乍飛還乍舞撲池如雪又如霜莫令岐路頻攀折漸擬<lb/>
<pb n="KR3i0044_WYG_078-31b"/>
垂隂到畫堂　─增─顧雲柳─帶露含烟處處黄綻黄揺緑<lb/>
嫩參差長堤未見風飄絮廣陌初憐日映絲斜傍畫筵<lb/>
偷舞態低臨妝閣學愁眉離亭不放到春暮折盡拂簷<lb/>
千萬枝　─韓偓宫柳─莫道秋來芳意違宫娃猶自妬蛾<lb/>
眉幸當玉輦經過處不怕金風浩蕩時草色長承垂地<lb/>
葉日華先動映樓枝澗松亦有凌雲分爭似移根太液<lb/>
池　─原─唐彥謙柳─春思春愁一萬枝遠村遥岸寄相思<lb/>
西園有雨和苔長南内無人拂檻垂遊客寂寥緘遠恨<lb/>
<pb n="KR3i0044_WYG_078-32a"/>
暮鶯啼叫惜芳時晩來飛絮如霜鬢恐為多情管别離<lb/>
　─増─李咸用詠柳─日近烟饒還有意東垣西掖幾千株<lb/>
牽仍别恨知難盡誇衒春光恐更無觧得人情常婉約<lb/>
巧随風勢强盤紆天應繡出繁華景處處茸絲惹路衢<lb/>
　─羅紹威柳─裝㸃青春更有誰青春常許占先知亞夫<lb/>
營畔風輕處元亮門前日暖時花密宛如飄六出葉繁<lb/>
何惜借䨇眉交情别緒論多少好向行人贈一枝　─徐<lb/>
夤柳─漠漠金條引線微年年先翠報春歸觧籠飛靄延<lb/>
<pb n="KR3i0044_WYG_078-32b"/>
芳景不逐亂花飄夕暉啼鳥噪蟬堪悵望舞烟揺水自<lb/>
因依五株名顯陶家後見説辭榮種者稀　─僧慕幽柳<lb/>
今古憑君一贈行幾回折盡復重生五株斜傍淵明宅<lb/>
千樹低垂太尉營臨水帶烟藏翡翠倚風兼雨宿流鶯<lb/>
隋皇堤上依依在肯惹當時歌吹聲　─宋歐陽修去思<lb/>
堂手植䨇柳今歳成隂因而有感─曲欄髙柳拂層簷却<lb/>
憶初栽映碧潭人昔共逰今孰在樹猶如此我何堪壮<lb/>
心無復身從老世事都消酒半酣後日更來知有幾攀<lb/>
<pb n="KR3i0044_WYG_078-33a"/>
條莫惜駐征驂　─詠柳─緑樹低昂不自持河橋風雨弄<lb/>
春絲殘黄淺約眉䨇歛欲舞先誇手小垂快馬折鞭催<lb/>
遠道落梅横笛共餘悲長亭送客兼迎雨費盡春條贈<lb/>
别離　─陶弼詠柳─揚子江頭流水湄長安陌上暖風吹<lb/>
黄金瓔珞雪晴後碧玉玲瓏春盡時端的園林俱不及<lb/>
等閒臺榭便相宜思量也是多情物占與人間贈别離<lb/>
　─邵雍垂柳短吟─臨溪拂水正依依更被狂風來往吹<lb/>
薄暮不勝烟羃羃深春無奈日遲遲誰家縹緲青羅被<lb/>
<pb n="KR3i0044_WYG_078-33b"/>
何處蹁躚金縷衣猶恐離人腸未斷滿天仍著亂花飛<lb/>
　─王十朋詠柳─東君于此最鍾情装㸃村村入畫屏向<lb/>
我無言眉自展與人非故眼猶青縈牽别恨絲千尺斷<lb/>
送春光絮一亭葉底黄鸝音更好隔溪烟雨醉時聼<lb/>
元張𢎞範風柳─澹澹池塘近楚宫緑腰裊娜學盤中亂<lb/>
揺芳草飛輕白細搭朱䦨拂落紅枝上嬌鶯啼恰恰樹<lb/>
邊舞蝶意悤悤東君應著吹嘘力莫把真愁一埽空<lb/>
明興獻王楊柳─金絲縷縷是誰搓時見流鶯為擲梭春<lb/>
<pb n="KR3i0044_WYG_078-34a"/>
暮絮飛清影薄夏初蟬噪緑隂多依依弱態愁青女裊<lb/>
裊柔情戀碧波惆悵路岐行客衆長條折盡欲如何<lb/>
楊基新柳─濃如烟草淡如金濯濯姿容裊裊隂漸軟已<lb/>
無憔悴色未長先有别離心風來東面知春淺月到梢<lb/>
頭覺夜深惆悵呉宫千萬樹亂鴉疎雨正沉沉　─李楨<lb/>
柳─含烟裊露自青青愛近官橋與驛亭春滿章臺偏婀<lb/>
娜秋深隋岸最凋零長從蘇小門前折幾向龜年笛裏<lb/>
聼絶勝東風桃李樹飛花猶鮮化浮萍　─石珤宫柳─内<lb/>
<pb n="KR3i0044_WYG_078-34b"/>
裏垂楊自不同萬條柔翠拂瓊宫葉含華蕚樓前雨枝<lb/>
帶朝元閣上風望入畫眉情正切囀來黄鳥語初工一<lb/>
般㶚水橋頭緑日日行人惆悵中　─謝榛春柳─黄鸝時<lb/>
復喚春逰陌上楊花漫不休幾向離筵揺落日莫教長<lb/>
笛動清秋輕烟直接都門外細雨低臨㶚水頭漫繫王<lb/>
孫金絡馬萋萋緑草有人愁　─李言恭柳─千株楊柳翠<lb/>
逶迤裊裊烟絲風細搓鶯囀市橋牽客思馬嘶官道促<lb/>
驪歌水邊膩欲堆金縷花外輕堪度玉梭漢苑隋宫俱<lb/>
<pb n="KR3i0044_WYG_078-35a"/>
寂寞古堤草滿夕陽多　─李奎詠湖上新柳─依依弱柳<lb/>
不勝春裊裊垂條向水濵奈可輕盈愁少婦豈堪攀折<lb/>
贈離人烟消翡翠眠初起風折鴉黄舞乍新猶喜芳心<lb/>
未成絮肎將眉黛向人顰　─原張祥鳶柳─東風宛轉柳<lb/>
條新攀折初榮贈玉人眉翠正逄三月望絲長能繫百<lb/>
年春輕撩燕子昭陽舞低拂桃花洛水神唱罷新翻芳<lb/>
樹曲半遮歌扇一含顰　─申時行烟柳─拂地長翻綺陌<lb/>
塵㺯晴偏學黛眉顰三眠弱縷深如羃一抹輕綃黯未<lb/>
<pb n="KR3i0044_WYG_078-35b"/>
匀嘶入紫騮難辨影坐來黄鳥易藏身千條青瑣還能<lb/>
記御氣氤氲曉色新　淺緑輕黄半吐姿長堤曲沼萬<lb/>
垂絲纔消凍水先窺眼乍著條風已放眉陌上折來偏<lb/>
弄色樓頭望去轉縈思一年一報芳菲節漫向河橋怨<lb/>
别離　─范景文春柳─春晴乍被柳相挑費盡支持不自<lb/>
聊作意將來㸔眼媚關情偏可惹魂消痩猶含態驕梅<lb/>
格暖故拖寒帶雪條漫較疎黄與深緑好風吹綻㸔明<lb/>
朝　─鄭之文詠柳─㶚橋無恙綰離憂忽見揚鞭紫陌頭<lb/>
<pb n="KR3i0044_WYG_078-36a"/>
學舞腰肢防妾妬含顰眉黛為君愁藏鴉門外條空結<lb/>
繫馬堤邊葉正柔古道羗城慣吹笛懸知心已在封侯<lb/>
　─徐桂新柳─條風一夜乍回枯黛色和烟半有無𤣥㶚<lb/>
柔條堪繫馬白門疎影不藏烏樓頭寒映羅衣薄曲裏<lb/>
風驚紫塞孤春水渌波春草碧等閒芳嵗莫教徂　─増<lb/>
康彥登詠柳─照影盈盈拂自垂受風縷縷弱還吹關山<lb/>
笛裏思歸引㶚水橋邊恨别枝翠黛莫因春去損纎腰<lb/>
乍向月明移可憐空傍章臺老欲惜凋零更有誰　─朱<lb/>
<pb n="KR3i0044_WYG_078-36b"/>
謀㬜柳─二十八星中有名千枝萬樹綰離情暖風拂地<lb/>
條初弱寒雨連空葉漸生半倚紅亭江北岸低藏粉堞<lb/>
漢南城緑隂髙處春光暮吹送新蟬四五聲　─陳繼儒<lb/>
詠柳─泥融沙漲雪㾗消到處芳菲著舊條隔水半藏青<lb/>
雀舫迎風斜倚赤欄橋樓頭人醉初横笛㶚口春隂不<lb/>
上潮陶令柴桑歸去久五株門外已飄揺　翠條金穗<lb/>
舞娉婷野渡津頭驛外亭啼鳥踏來枝太怯春風扶起<lb/>
態沉㝠黄河冰破初回緑紫塞沙寒不放青此日深閨<lb/>
<pb n="KR3i0044_WYG_078-37a"/>
　逰子婦只愁飄泊逐浮萍　東風淡蕩影徘徊歛態凝<lb/>
　愁傍落梅疎翠䕶枝披早霰綻黄黏凍候輕雷此時稽<lb/>
　鍜隂全薄幾夜羗吹花不開依舊西京春月色何人走<lb/>
　馬過章臺　─僧智舷秋柳─悵望依依南浦南春絲爭吐<lb/>
　似呉蠶一枝一葉俱無恙秋雨秋風也不堪蚤識愁催<lb/>
　青眼變肎將顰與翠眉含明年縱使連堤緑能忍清霜<lb/>
　滿樹酣　─僧大遂柳─沐雨梳烟千萬枝春風挽住定何<lb/>
　時青窺鏡裏愁人眼翠染機中織女絲柔舞難容鶯坐<lb/>
<pb n="KR3i0044_WYG_078-37b"/>
　穏輕揺易惹燕飛遲可憐嵗嵗章臺路腸斷忘歸遊俠<lb/>
　兒<lb/>
　<lb/>
　<lb/>
　<lb/>
　<lb/>
　<lb/>
御定佩文齋廣羣芳譜卷七十六<lb/>
</p>
<p>
</p>
  </div>
</body>
</text>
</TEI>
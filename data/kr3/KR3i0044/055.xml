<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_055-1a"/>
　　欽定四庫全書<lb/>
　御定佩文齋廣羣芳譜卷五十三<lb/>
　　　　花譜<lb/>
　　　　　萬年花<lb/>
　　増─萬年花草本小朶如盞一莖百朶其色粉紅而有紅<lb/>
　　絲雖經久乾枯及沾泥汙顔色鮮新不變<lb/>
御賜名曰萬年花<lb/>
　　　　　金蓮<lb/>
<pb n="KR3i0044_WYG_055-1b"/>
　　増─金蓮花出山西五臺山塞外尤多花色金黄七瓣兩<lb/>
　　層花心亦黄色碎蘂平正有尖小長狹黄瓣環繞其心<lb/>
　　一莖數朶若蓮而小六月盛開一望徧地金色爛然至<lb/>
　　秋花乾而不落結子如粟米而黑其葉緑色痩尖而長<lb/>
　　五尖或七尖<lb/>
　　彚考─増─遼史營衞志─道宗毎嵗先幸黑山拜聖宗興宗<lb/>
　　陵賞金蓮乃幸子河避暑　─洛陽花木記─金蓮花出嵩<lb/>
　　山頂　─周伯琦上都紀行詩註─上都草多異花有名金<lb/>
<pb n="KR3i0044_WYG_055-2a"/>
　　蓮花者似荷而黄─五臺山志─山有旱金蓮如真金挺<lb/>
　　生緑地相傳是文殊聖蹟<lb/>
　　集藻─賦─<lb/>
御製金蓮花賦─侔嘉名扵華頂結異質扵清涼冠方貢之三<lb/>
　品賦正色扵中央搴芙蓉而在陸麗菡蓞扵崇岡顧柳池<lb/>
　之非偶豈蘋澗之可方煥彪炳而成文散栴檀而結燼烟<lb/>
　横鉢裏之香妝沐江干之靚受範公輸之規移芳彭澤之<lb/>
　徑田田與芰盖殊形矯矯並木蘭比勁若夫當融風之拂<lb/>
<pb n="KR3i0044_WYG_055-2b"/>
　樹值暑雨之平池面鏡潭而寫色掩玉砌以横枝葉潤陵<lb/>
　晨之霧花含照夜之珠襲輕芬扵衣縠映斜月於牕帷本<lb/>
　托根扵道岸曾何畏乎泥淄爾乃草鋪微緑之區蝶舞輕<lb/>
　黄之翅沾芳則土脈流膏落蘂則蜜脾兮饋非桃李而成<lb/>
　蹊與鞠衣而同製扵是滴珠露以研黄挹金房而瀉翠玉<lb/>
　板潤而脂融松腴蒸而雲翳摘珍産扵山經表竒芳扵幽<lb/>
　閟異紅采扵巖阿謝朱霞扵水曲漏鐫長樂之銅壺燈燦<lb/>
　蓬山之銀燭卑五華之仙葩超四照之靈木彼夫綠竹則<lb/>
<pb n="KR3i0044_WYG_055-3a"/>
　稱君子青松以儗大夫澤荷載扵篇什猗蘭紀扵史書惟<lb/>
　斯卉之挺秀拔衆彚而標竒感無言扵空谷久掩嫮于山<lb/>
　陂移土碪扵上苑沐日月之光曦化同被扵偃草忱獲效<lb/>
　乎傾葵<lb/>
　　詞─<lb/>
御製嶺外金蓮盛放可愛寄調柳梢青─萬頃金蓮平臨難盡<lb/>
　髙眺千般珠蹙移花翠翻帶月無暑神仙　俗人莫道輕<lb/>
　寒悠雅處餘香滿山嶺外磊落逺方隐者誰似清閒<lb/>
<pb n="KR3i0044_WYG_055-3b"/>
　　　　茈碧花<lb/>
　　増─山海經─罷谷之山洱水出焉而西流注扵洛其中有<lb/>
　　茈碧　─雲南志─浪穹縣西北五里有寜河一名茈碧湖<lb/>
　　水上有花曰茈碧形如蓬而差小有白者有淺紅錦邉<lb/>
　　者葉如荷葉花葉本皆長五六丈晝則上浮夜則拳曲<lb/>
　　入底微風蕩之香氣殊常采以為羮味羙扵蓴<lb/>
　　集藻─詩散句─増─明楊慎─荒經海圖有往證欲拾茈碧尋<lb/>
　　靈湫<lb/>
<pb n="KR3i0044_WYG_055-4a"/>
　　九花樹<lb/>
増─要覽─九花樹生南岳雖經霜凝寒必開時人謂之應<lb/>
春花<lb/>
　　萬連<lb/>
増─崔豹古今注─萬連葉如鳥翅一名鳥羽一名鳯翼花<lb/>
大者其色多紅緑紅者紫㸃緑者紺㸃俗呼為仙人花<lb/>
一名連纈花　─酉陽雜俎─一名烏蓬<lb/>
　　金䔲花<lb/>
<pb n="KR3i0044_WYG_055-4b"/>
増─拾遺記─晉武帝為撫軍時府内後堂砌下忽生草三<lb/>
株莖黄葉緑若總金抽翠花條苒弱狀似金䔲有羌人<lb/>
姚馥字世芬充廐養馬妙解隂陽之術云此草以應金<lb/>
徳之瑞後以府地賜張華猶有草在故茂先賦云擢九<lb/>
莖扵漢庭美三株扵兹館貴表祥乎金徳比名類乎相<lb/>
亂<lb/>
　　紅綬花<lb/>
増─述異記─紅綬花蔓生如綬一般有文采焉<lb/>
<pb n="KR3i0044_WYG_055-5a"/>
　　優鉢曇花<lb/>
増─梁書波斯國傳─國中有優鉢曇花鮮華可愛<lb/>
　　迎輦花<lb/>
増─拾遺錄─洛陽進合蒂迎輦花云得之嵩山塢中人不<lb/>
知名採者異而貢之㑹帝駕適至因以迎輦名之　─南<lb/>
部烟花記─迎輦花外殷紫内素膩菲芳粉蕊心深紅跗<lb/>
爭兩花枝榦烘翠類通草無刺葉圓長薄其香氣穠芬<lb/>
馥或惹襟袖移日不散嗅之令人不多睡帝令袁寳兒<lb/>
<pb n="KR3i0044_WYG_055-5b"/>
持之號曰司花女<lb/>
　　金歩揺<lb/>
増─海錄碎事─金歩揺叢生其花四出皆偶對無風常揺<lb/>
盖榦弱而枝繁也<lb/>
　　靈夀花<lb/>
増─酉陽雜俎─韋絢云湖南有靈夀花數帶簇開視日如<lb/>
槿紅色春秋皆發非作杖者<lb/>
　　都勝花<lb/>
<pb n="KR3i0044_WYG_055-6a"/>
増─酉陽雜俎─都勝花紫色兩重心數葉卷上如蘆朶蕊<lb/>
黄葉細<lb/>
　　無憂花<lb/>
増─酉陽雜俎─無憂樹女人觸之花方開<lb/>
　　瘴川花<lb/>
増─酉陽雜俎─瘴川花差類海榴五朶簇生葉狹長重沓<lb/>
承扵花底色中第一蜀色不能及出黎州按轡嶺<lb/>
　　那伽花<lb/>
<pb n="KR3i0044_WYG_055-6b"/>
増─酉陽雜俎─那伽花狀如三春無葉花色白心黄六瓣<lb/>
出舶上<lb/>
　　提羅迦<lb/>
増─酉陽雜俎─提羅迦樹花見日光即開<lb/>
　　拘尼陁<lb/>
増─酉陽雜俎─拘尼陁樹花見月光即開<lb/>
　　繫白象樹花<lb/>
増─酉陽雜俎─乾陀國頭河岸有繫白象樹花葉似棗季<lb/>
<pb n="KR3i0044_WYG_055-7a"/>
冬方熟相傳此樹滅佛法亦滅<lb/>
　　簇蝶花<lb/>
増─酉陽雜俎─簇蝶花花為朶共簇一蕊蕊如蓮房色如<lb/>
退紅出温州<lb/>
　　俱郍衞<lb/>
増─酉陽雜俎─俱郍衞葉如竹三莖一層莖端分條如貞<lb/>
桐花小類木槲出桂州<lb/>
　　木蓮<lb/>
<pb n="KR3i0044_WYG_055-7b"/>
増─酉陽雜俎─木蓮花葉似辛夷花類蓮花色相傍出忠<lb/>
州鳴玉溪卭州亦有　─益部方物畧記─木蓮花生峩睂<lb/>
山中諸谷狀若芙蓉香亦類之木幹花夏開枝條茂蔚<lb/>
不為園圃所蒔　─雲南志─木蓮花出大理府境樹髙大<lb/>
葉如枇杷花如蓮有青黄紅白四種<lb/>
彚考─原─四川志─忠州白鶴山佛殿前唐時有木蓮二株<lb/>
其髙數丈其葉堅厚如桂仲夏作花毎花坼時聲如破<lb/>
竹　─増─黄山志─木蓮花在華嚴堂前其本踰拱髙二丈<lb/>
<pb n="KR3i0044_WYG_055-8a"/>
花如蓮九瓣白色紫縷香如玉蘭葉經霜不彫朱實含<lb/>
苞内苞開實出若珊瑚新琢止慈光寺一本　─㸃蒼山<lb/>
記─山有木蓮躑躅花樹並髙數丈春日紅白錯雜被扵<lb/>
谿谷<lb/>
集藻─賛─増─宋宋祁木蓮賛─葩秀木顛狀若芙渠不實而<lb/>
榮馥馥其敷<lb/>
賦─増─唐無名氏木蓮賦─蔽茅珍樹森林綺堂庇根天壌<lb/>
擢秀春光雖違性扵舊國終奉恩扵此鄉違性何苦主<lb/>
<pb n="KR3i0044_WYG_055-8b"/>
人有勿翦之怙奉恩何其主人有挈瓶之滋君既加我<lb/>
以恵好我亦報君以葳蕤弱其枝圓其葉亂階前之蓂<lb/>
莢跗綠縟萼芊茸狀中浦之芙蓉既因其理又憐其美<lb/>
懐香則十歩必聞含笑則千金可市有實雖漏扵貢納<lb/>
有隂足延乎憩止此木也誠則不材必姑樹其桃李<lb/>
七言絶句─増─唐白居易木蓮詩并序─木蓮樹生巴峽山<lb/>
谷間巴民亦呼為黄心樹大者髙五丈渉冬不凋身如<lb/>
青楊有白文葉如桂厚大無脊花如蓮香色艶膩皆同<lb/>
<pb n="KR3i0044_WYG_055-9a"/>
獨房蕊有異四月初始開自開迨謝僅二十日忠州西<lb/>
北十里有鳴玉谿生者穠茂尤異惜其遐僻因題三絶<lb/>
句云如折芙蓉栽旱地似抛芍藥挂髙枝雲埋水隔無<lb/>
人識唯有南賔太守知　紅似臙脂膩如粉傷心好物<lb/>
不湏臾山中風起無時節明日重来得在無　已愁花<lb/>
落荒巖底復恨根生亂石間㡬度欲移移不得天教抛<lb/>
擲在深山　─畫木蓮花圖寄元郎中─花房膩似紅蓮朶<lb/>
艶色鮮如紫牡丹唯有詩人能解愛丹青寫出與君看<lb/>
<pb n="KR3i0044_WYG_055-9b"/>
詩散句─増─明吴廷簡─龍象天家錫瑶花佛地来池將空<lb/>
作水根以樹為臺　─宋濂─枝懸縞帶垂金彈瓣落蒼苔<lb/>
墜玉杯<lb/>
　　石蓮<lb/>
増─黄山志─石蓮花畧同木蓮但彼九出此五出為異花<lb/>
時瀰漫山谷盈目皆香雪也<lb/>
集藻─五言絶句─増─唐司空曙石蓮花─今逢石上生本自<lb/>
波中有紅艶秋風裏誰憐衆芳後<lb/>
<pb n="KR3i0044_WYG_055-10a"/>
　　洛如花<lb/>
増─雲仙雜記─吴興山中有一樹類竹而有實似莢狀鄉<lb/>
人見之以問陸澄澄曰名洛如花郡有文士則生<lb/>
　　　太平瑞聖花<lb/>
増─益部方物畧記─瑞聖花出青城山中榦不條髙者乃<lb/>
尋丈花率秋開四出與桃花類然數十跗共為一花繁<lb/>
宻若綴先後相繼新蕊開而舊未萎也蜀人號豐瑞花<lb/>
故程相畫圖以聞更號瑞聖花然有數種其小者號寳<lb/>
<pb n="KR3i0044_WYG_055-10b"/>
仙淺紅者為醉太平白者名玉真成都人競移蒔囿中<lb/>
以為尤玩云　─劍南詩注─天聖中獻至京師仁宗賜名<lb/>
太平瑞聖花<lb/>
集藻─賛─増─宋宋祁瑞聖花賛─衆跗聚英爛若一房有守<lb/>
繪圖厥名乃章繁而不豔是異衆芳<lb/>
五言律詩─増─宋范成大太平瑞聖花─雪外捫参嶺烟中<lb/>
濯錦州宻攅文杏蕊髙結綵雲毬百世嘉名重三登瑞<lb/>
氣浮挽春同住夏㸔到火西流<lb/>
<pb n="KR3i0044_WYG_055-11a"/>
七言絶句─増─宋楊巽齋醉太平花─紫芝竒樹謾前聞未<lb/>
若此花叶氣薫種向春臺豈無象望中秀色似卿雲<lb/>
　　七寶花<lb/>
増─益部方物畧記─七寶花條葉大抵玉蟬花類也其生<lb/>
叢蔚花葉甚茂<lb/>
集藻─賛─増─宋宋祁七寶花賛─擢穎挺挺盛夏則榮丹紫<lb/>
合英以寶見名<lb/>
　　鵞毛玉鳯花<lb/>
<pb n="KR3i0044_WYG_055-11b"/>
増─益部方物畧記─鵞毛玉鳯花本至卑纖蓬如釵股秋<lb/>
開不蘤而鬢狀似禽故曰鳯色白故曰玉以其分輕故<lb/>
曰毛<lb/>
集藻─賛─増─宋宋祁鵞毛玉鳯花賛─華而無采狀類翔鳯<lb/>
么質毛輕翩欲飛動<lb/>
　　蟬花<lb/>
増─益部方物畧記─蟬花二川山林中皆有之如蟬之不<lb/>
蜕至秋則花生其頭長一二寸黄碧色　─西溪叢語─本<lb/>
<pb n="KR3i0044_WYG_055-12a"/>
草蟬殻謂之蟬花今成都有草名蟬花今有乾者視之<lb/>
乃蟬額裂面抽莖上有花也<lb/>
集藻─賛─増─宋宋祁蟬花賛─蟬不能蛻委扵林下花生厥<lb/>
首兹謂物化<lb/>
　　　石蟬花<lb/>
増─益部方物畧記─石蟬花始生其苕森擢長二三尺葉<lb/>
如菖蒲紫萼五出與蟬甚類綠葉相側蜀人因名之又<lb/>
白者號玉蟬花<lb/>
<pb n="KR3i0044_WYG_055-12b"/>
集藻─賛─増宋宋祁石蟬花賛─有苕穎然有萼敷然取其<lb/>
肖象莫類扵蟬<lb/>
　　　錦帶花<lb/>
増─杜詩注─錦帶花一名海仙花一名文官花此花出荆<lb/>
楚間有花如錦遂名錦帶花條如郁李春末方開紅白<lb/>
二色　─益部方物畧記─錦帶花蜀山中處處有之長蔓<lb/>
柔纖花葉間側如藻帶然因象作名花開者形似飛鳥<lb/>
里人亦號鬢邉嬌　─萬花谷─貢士舉院本故勇技營有<lb/>
<pb n="KR3i0044_WYG_055-13a"/>
花初開白次緑次緋次紫故名為文官花　─石湖詩注<lb/>
東南甚珍此花峽中漫生山谷<lb/>
集藻─五言古詩─増─宋范成大錦帶花─妍紅棠棣粧弱綠<lb/>
薔薇枝小風一再来飃䬙随舞衣吴下嫵芳檻峽中滿<lb/>
荒陂佳人墮空谷皎皎白駒詩<lb/>
七言律詩─増─宋楊萬里錦帶花─天女風梭織錦機碧絲<lb/>
池上茜欒枝何曽繫住春歸脚只觧縈長客恨眉節節<lb/>
生花花㸃㸃茸茸曬日日遅遅後園初夏無題目小樹<lb/>
<pb n="KR3i0044_WYG_055-13b"/>
微芳也得詩<lb/>
七言絶句─増─宋王禹偁海仙花詩并序─海仙花者世謂<lb/>
之錦帶維揚人傳云初得扵海州山谷間其枝長而花<lb/>
宻若錦帶然其花未開如海棠既開如木𤓰而繁麗嫋<lb/>
弱過之一朶滿頭冠不克荷惜其不香而無子但可鈎<lb/>
壓其條移植他所因以釋草釋木驗之皆無有也近之<lb/>
好事者作花譜以海棠為花中之神仙予謂此花不在<lb/>
海棠下宜以仙為號目為錦帶俚孰甚焉又取始得之<lb/>
<pb n="KR3i0044_WYG_055-14a"/>
地命曰海仙且賦詩三章以存其名一堆絳雪壓春叢<lb/>
嫋嫋長條弄晚風借問開時何所似似將繡被覆熏籠<lb/>
　春憎窈窕教無子天為妖嬈不與香盡日含毫難比<lb/>
並花中應是衞莊姜　何年移植在僧家一簇柔條綴<lb/>
綵霞錦帶為名俚且俗為君呼作海仙花　─楊㢲齋錦<lb/>
帶花─萬釘簇錦若垂紳圍住東風稳稱身聞道沈腰易<lb/>
寛減何妨留與繫青春　鵠袍換緑契初心旋賜銀緋<lb/>
與紫金堪念紛紛名利客對花應自歎侵尋<lb/>
<pb n="KR3i0044_WYG_055-14b"/>
　　青嚢花<lb/>
増─五代史─胡嶠自契丹亡歸中國畧能道其所見云渡<lb/>
黑水至湯城淀地氣最温多異花一曰青嚢如中國金<lb/>
燈而色類藍可愛<lb/>
　　旱金花<lb/>
増─五代史─湯城淀地氣最温多異花一曰旱金大如掌<lb/>
金色爍人<lb/>
　　上元紅<lb/>
<pb n="KR3i0044_WYG_055-15a"/>
増─桂海虞衡志─上元紅深紅色絶似紅木𤓰花不結實<lb/>
以燈夕前後開故名<lb/>
　　泡花<lb/>
増─桂海虞衡志─泡花南人或名柚花春末開蕊圓白如<lb/>
大珠既折則似茶花氣極清芳與茉莉素馨相逼番人<lb/>
采以蒸香風味超勝<lb/>
　　枸那花<lb/>
増─桂海虞衡志─枸那花葉痩長畧似楊柳夏開淡紅花<lb/>
<pb n="KR3i0044_WYG_055-15b"/>
一朶數十萼至秋深猶有之<lb/>
　　水西花<lb/>
増─桂海虞衡志─水西花葉如萱草花黄夏開<lb/>
　　象蹄花<lb/>
増─桂海虞衡志─象蹄花如梔子而葉小夏開至秋深<lb/>
　　白鶴花<lb/>
増─桂海虞衡志─白鶴花形如白鶴立春開<lb/>
集藻─七言絶句─増─元劉詵玉笥山中有白鶴花頂翅宛<lb/>
<pb n="KR3i0044_WYG_055-16a"/>
然類鶴王蘭友作詩送至用韻二首─縞衣元爪立前除<lb/>
天上人間翦紙糊除却青青三四葉月明滿地却全無<lb/>
　千載蘇仙上帝鄉空餘琪草似人長夜凉環珮不知<lb/>
處夢覺滿山風露香<lb/>
　　望仙花<lb/>
増─洛陽花木記─望仙亦名箆春<lb/>
集藻─七言絶句─増─宋無名氏望仙花─風捲朱簾挂玉鉤<lb/>
彩雲開處望仙儔妍姿不逐東風去日照斜暉上小樓<lb/>
<pb n="KR3i0044_WYG_055-16b"/>
　　　金莖花<lb/>
増─仙史─元藏㡬航海至一島曰滄洲上有金莖花如蛺<lb/>
蝶㣲風至則揺蕩如飛婦人採之以為首飾曰不帶金<lb/>
莖花不得到仙家滄洲人研花如泥竹簡彩繪與真金<lb/>
無異<lb/>
　　白菱花<lb/>
増─學圃餘疏─白菱花純白而雅且開久而繁人云来自<lb/>
閩中予在閩問之乃無此種始在豫章得之定是嶺南<lb/>
<pb n="KR3i0044_WYG_055-17a"/>
花也花至季冬始盡性亦畏寒花後宜藏室中<lb/>
　　　百日紅<hi>與紫薇名同物異</hi>
増─學圃餘疏─臭梧桐者吴地野生花色淡無植之者淮<lb/>
揚間成大樹花微者縉紳家植之中庭或云後庭花也<lb/>
獨閩中此花紅鮮異常能開百日名百日紅花作長鬚<lb/>
亦與吴地不同園林中植之灼灼出矮牆上至生深澗<lb/>
中與清泉白石相映斐然奪目永嘉人謂之丁香花<lb/>
　　　山丹<hi>與草本山丹名同物異</hi>
<pb n="KR3i0044_WYG_055-17b"/>
増─學圃餘疏─初見閩人来賣一花云是紅繡毬倭國中<lb/>
来者後至建寜見縉紳家庭中花簇紅毬儼如翦綵名<lb/>
曰山丹乃閩卉也<lb/>
集藻─七言律詩─増─宋劉克荘山丹─偶然避雨過民舍一<lb/>
本山丹恰盛開種久樹身樛似蓋澆頻花面大如杯怪<lb/>
疑朱草非時出驚問紅雲甚處来可惜書生無事力千<lb/>
金移入畵欄栽<lb/>
七言絶句─増─宋陳傅良山丹─軒窗一日粲三英盡室無<lb/>
<pb n="KR3i0044_WYG_055-18a"/>
塵眼倍明閩粤固嘗矜絶美風騷猶未及知名　─鄭域<lb/>
山丹─團欒絳蕊發枝間鉛鼎成丹七返還乞與幽人伴<lb/>
幽壑不妨相對兩朱顔　─無名氏山丹─亭下佳人錦繡<lb/>
衣滿身纓絡綴明璣晚来銷歇無尋處花已飄零露已<lb/>
晞　烟紅露緑曉風香燕舞鶯啼春日長誰道使君貧<lb/>
月老繡屏錦帳咽笙簧　人間花木眼曽經未識斯花<lb/>
狀與名丹却青山暮春色續他紅樹墜時英<lb/>
　　　金鉢盂<lb/>
<pb n="KR3i0044_WYG_055-18b"/>
増─草花譜─金鉢盂似娑羅而花小夾瓣如甌紅鮮可愛<lb/>
集藻─七言絶句─増─宋楊巽齋金鉢盂花─恰匝枝頭簇絳<lb/>
英朱髹梵器上天成檻邉更插蠻薑葉依約如歸佛手<lb/>
擎<lb/>
　　繅絲花<lb/>
增─草花譜─繅絲花葉儼如玫瑰而色淺紫無香枝生刺<lb/>
針時至煮繭花盡開放故名種從根分<lb/>
　　笑靨花<lb/>
<pb n="KR3i0044_WYG_055-19a"/>
増─草花譜─笑靨花花細如豆一條千花望之若堆雪然<lb/>
無子可種根窠叢生茂者數十條以原根劈作數墩分<lb/>
種易活<lb/>
　　紫羅襕<lb/>
増─草花譜─紫羅襕草本色紫翠如鹿葱花秋深分本栽<lb/>
種四月發花可愛<lb/>
　　紫花兒<lb/>
増─草花譜─紫花兒遍地叢生花亦可愛柔枝嫩葉摘可<lb/>
<pb n="KR3i0044_WYG_055-19b"/>
作蔬春時子種<lb/>
　　紅麥花<lb/>
増─草花譜─紅麥花麥種花妙如翦子大扵麥數倍色紅<lb/>
可愛<lb/>
　　米篩花<lb/>
増─葯圃同春─碎米雪俗名米篩花<lb/>
　　蕾䔒花<lb/>
増─葯圃同春─蕾䔒有紅黄白三色開扵春月最可扳籬<lb/>
<pb n="KR3i0044_WYG_055-20a"/>
當植扵徑<lb/>
　　悶頭花<lb/>
増─東還記程─渡灄水至黄滸舖陌上徧生紫花自根至<lb/>
顛純花少葉色如江南諸葛菜桔梗花數百里内皆有<lb/>
之楚人呼為悶頭花近之輙頭悶不止相戒以為不可<lb/>
嚮邇吴人呼為老䑕花花榦皆入藥春月採而藏之<lb/>
　　蝎子花<lb/>
増─東還記程─黔省山谷中多蝎子花<lb/>
<pb n="KR3i0044_WYG_055-20b"/>
　　龍女花<lb/>
増─雲南志─龍女花出大理府太和感通寺樹葉全似山<lb/>
茶蘂大而香<lb/>
　　和山花<lb/>
増─雲南志─和山花樹髙六七丈其質似桂其花白毎朶<lb/>
十二瓣應十二月遇閏輒多一瓣俗以為仙人遺種在<lb/>
大理府上闗和山之麓土人因以其地名之<lb/>
　　雲南娑羅花<hi>與四川娑羅花名同物異</hi>
<pb n="KR3i0044_WYG_055-21a"/>
増─雲南志─娑羅花在㑹城土主廟其本類大理府和山<lb/>
花佛日盛開其色白㣲帶黄意異香芳馥非同凡花臭<lb/>
味中出一蘂如稗穂垂出瓣中毎朶十二瓣遇閏輒多<lb/>
一瓣相傳髙僧以二念珠入土一珠出此樹云<lb/>
　　　優曇花<lb/>
増─雲南志─優曇花在安寜州西北十里曹溪寺右狀如<lb/>
蓮有十二瓣閏月則多一瓣色白氣香種来西域亦娑<lb/>
羅花類也後因兵燹伐去遂無其種今忽一株從根旁<lb/>
<pb n="KR3i0044_WYG_055-21b"/>
發出已及拱矣<lb/>
　　金梅<lb/>
増─大理府志─金梅所在叢生花似梅色黄與素馨相類<lb/>
　　金縷梅<lb/>
増─黄山志─金縷梅其色金瓣如縷翩翩媕娜有若翔舞<lb/>
春時盛開望去疑為蠟梅<lb/>
　　撚蠟<lb/>
増─黄山志─撚蠟似梅而黄一苞具四五朶大者淺碧小<lb/>
<pb n="KR3i0044_WYG_055-22a"/>
者㣲黄三月開<lb/>
　　春桂<lb/>
増─黄山志─春桂經冬不凋枝葉皆似桂惟花五出開以<lb/>
三月與桂不同<lb/>
　　旌節花<hi>與黎州圖經旌節花名同物異</hi>
増─黄山志─旌節花色黄榦似老藤一枝綴數十朶成串<lb/>
下垂行行如旌節故名<lb/>
　　瓔珞花<lb/>
<pb n="KR3i0044_WYG_055-22b"/>
増─黄山志─瓔珞花非黄非碧幽蒨澹冶光豔離合不定<lb/>
其形垂垂如柳絲其香澹泊而雋永<lb/>
　　紫雲花<lb/>
増─黄山志─紫雲花葉尖長花五出深紫色如雲承日光<lb/>
故名紫雲<lb/>
　　蕡桃<lb/>
増─黄山志─蕡桃枝葉花色與桃無異但趺先實耳<lb/>
　　海罽花<lb/>
<pb n="KR3i0044_WYG_055-23a"/>
増─黄山志─海罽花枝杪叢生十餘朶其瓣如苞中抽綠<lb/>
心徧覆石崖上花不一色淺深相錯如繡黄山故稱雲<lb/>
海至舖海時花光相映爛若雲錦故有海罽之名<lb/>
　　蕊珠花<lb/>
増─黄山志─蕊珠花木未開花一朶五出又有細蕊瑣綴<lb/>
其下素豔多姿畧有㣲香<lb/>
　　玉鈴花<lb/>
増─黄山志─玉鈴花髙大蘢葱五月開白花一枝十數朶<lb/>
<pb n="KR3i0044_WYG_055-23b"/>
排列下垂形如玉鈴有同追琢香氣馥烈異常<lb/>
　　瑣瑣花<lb/>
増─黄山志─瑣瑣花矮樹葉尖有椏五月枝杪開細花成<lb/>
叢其香極幽<lb/>
　　仙都花<lb/>
増─黄山志─仙都花産仙都峯下古榦屈曲枝盡處始布<lb/>
葉葉長二寸許花出葉上一苞七八朶花七出而瓣不<lb/>
分色淡紫心抽緑絲數莖花謝即復孕三年一開開則<lb/>
<pb n="KR3i0044_WYG_055-24a"/>
葉下垂如相譲然<lb/>
　　四照花<lb/>
増─黄山志─四照花樹髙大而葉沈碧盛夏作花四出而<lb/>
鋭其末玉色微酣碧蕊緑跗浮葉上光彩照耀巖谷故<lb/>
名四照<lb/>
　　覆杯花<lb/>
増─黄山志─覆杯花空中垂下狀如鏤竹髹朱視之宛然<lb/>
一覆杯也<lb/>
<pb n="KR3i0044_WYG_055-24b"/>
　　查葡花<lb/>
増─黄山志─查葡花木有芒刺開小黄花如丁香結實紅<lb/>
如丹砂<lb/>
　　紫鐸花<lb/>
増─黄山志─紫鐸花黄山有之花如懸鐸色紫秋日秀出<lb/>
蔓草中<lb/>
　　傲雲花<lb/>
増─黄山志─傲雲花髙榦参天花如菡蓞三夏盛開渉秋<lb/>
<pb n="KR3i0044_WYG_055-25a"/>
仍馥實如蓮菂葉亦饒香<lb/>
　　　山釵花<lb/>
増─黄山志─山釵花形似釵一名碧股花取香山釵莖抽<lb/>
碧股之句開在夏中樹最小而多致<lb/>
　　絳穎花<lb/>
増─黄山志─絳穎花樹髙葉尖盛夏開小紫花成叢山中<lb/>
謂之錦毬<lb/>
　　蠟瓣花<lb/>
<pb n="KR3i0044_WYG_055-25b"/>
増─黄山志─蠟瓣花葉大扵掌花五出長二寸許枝枝下<lb/>
垂深黄滑澤如琢蜜蠟而成<lb/>
　　疊雪花<lb/>
増─黄山志─疊雪花一名鶴翎花綴枝頭霏霏如雪中含<lb/>
一壺蘆髙出花外瑩然如刻玉<lb/>
　　嚢環花<lb/>
増─黄山志─嚢環草花也大葉紫莖花形如玉環一雙韜<lb/>
紫綺嚢中<lb/>
<pb n="KR3i0044_WYG_055-26a"/>
　　美人菊<lb/>
増─黄山志─美人菊花似菊單瓣有紫白二色葉似虞美<lb/>
人柔曼旖旎最為可愛<lb/>
　　醉春花<lb/>
増─黄山志─醉春花痩梗碧葉繁花繽紛類秋海棠而柔<lb/>
縷多姿態産黄山<lb/>
　　鵞羣花<lb/>
増─黄山志─鵞羣花藤屬葉尖有椏花形類鵞清秋開時<lb/>
<pb n="KR3i0044_WYG_055-26b"/>
若羣鵞游扵碧波間也<lb/>
　　海瓊花<lb/>
増─黄山志─海瓊花産扵天海枝盡處大葉生焉花莖三<lb/>
五出葉中未開時垂朶如罌正開則如雕紫玉浮光豔<lb/>
與海雲相映<lb/>
　　寶網花<lb/>
増─黄山志─寶網花細白絲縈繞之冬日貯瓶中不水而<lb/>
長豔<lb/>
<pb n="KR3i0044_WYG_055-27a"/>
　　紫霞杯<lb/>
増─黄山志─紫霞杯狀如杯色紫無葉止一緑苞如瓢以<lb/>
承之<lb/>
　　黄花<lb/>
増─黄花不知其名一朶四瓣合抱如金盞其色鵞黄出<lb/>
汗帖木兒嶺以北每一莖只一朶翩然獨秀衆草經霜<lb/>
凋萎是花經霜顔色愈覺鮮明<lb/>
　　馬蹄蘭<lb/>
<pb n="KR3i0044_WYG_055-27b"/>
増─馬蹄蘭生平地亂草間葉劍樣如建蘭堅韌不可斷<lb/>
其花翠色可愛秋則結苞成子塞外尤多<lb/>
　　地椹花<lb/>
増─地椹花青紫色花瓣如葵一花八九瓣徑二寸許瓣<lb/>
落盡則花心結子成堆取之可以為漿<lb/>
　　鸞枝<lb/>
増─鸞枝花木本枝榦俱似桃葉有刻缺似棣棠三月附<lb/>
枝開花或著樹身最繁茂瓣多而圓似郁李而大深紅<lb/>
<pb n="KR3i0044_WYG_055-28a"/>
色京師多有之<lb/>
　　長樂花<lb/>
集藻─賦─増─晉傅元紫華賦并序─紫華一名長樂生扵蜀<lb/>
其東界特饒中國竒而種之余嘉其華純耐久可厯冬<lb/>
而服故與友生各為之賦有遐方之竒草禀二氣之純<lb/>
精仰紫微之景曜因令色以定名剛莖勁立纖條繁列<lb/>
從回風以揺動紛蘭暢而蕙潔蔚青葱以增茂並含華<lb/>
而未發扵是散緑葉秀紫榮藴若芝草之始敷灼若百<lb/>
<pb n="KR3i0044_WYG_055-28b"/>
枝之在庭獨參差以照燿何光麗之雜形渙渙昱昱而<lb/>
奪人目精下無物以借喻上取象扵朝霞妙萬物而比<lb/>
艶莫兹草之可嘉　─唐蘇頲長樂花賦并序─蜀太守庭<lb/>
際有紫華草秋早始繁英露洗冬早尚直本霜封蕪雜<lb/>
大同扵衆卉盛衰小異扵羣物予訝而未識吏或告余<lb/>
曰此長虞所賦蜀長樂花也故心賞焉因口授書吏遂<lb/>
墨而成作恨不見古人所為得髣髴其㫖爾夫長者以<lb/>
短長之形度其長則至美夫樂者以哀樂之類同其樂<lb/>
<pb n="KR3i0044_WYG_055-29a"/>
則至喜長也樂也吾安得而閒之嘉纖植之並用偉令<lb/>
名兮在茲徒見其豐族苯䔿髙標璀璨莖丹外而縞中<lb/>
葉縹分以紅貫綴緑穎之重疊索紫蕤之爛熳廹而象<lb/>
之君子其常或㣲或章聳危冠兮䙬若綬默退静其何<lb/>
望逺以意之佳人欲翔炫炫煌煌重羅綺兮撲瑶翠蹇<lb/>
来思而未嘗匪以幽兮自直匪以直兮自蔵匪以晚兮<lb/>
自耀匪以耀兮自强文濁露之均灑庇清舒之泛光本<lb/>
無嫌扵散地甘有寓扵殊方然則太液初滿上林新霽<lb/>
<pb n="KR3i0044_WYG_055-29b"/>
䒠茸灼爍萬品千計揺瑞色而涵芝雜竒葩而轉蕙孰<lb/>
與夫玉堂金閣之偏賞白日青春之特麗嵗不與兮時<lb/>
向闌風蕭蕭兮夜漫漫賔逺鴻扵沙塞呌離鶴扵江干<lb/>
君曽不見三月華矣盡林間之槁木千霜殞矣亦庭下<lb/>
之枯蘭懿此常度凌扵早寒假春期而不彩雖秋令而<lb/>
不殘衝雨霰之飛薄任雲山之險難芳弗珍扵靃靡節<lb/>
恒慕扵檀欒吾則知樹背之奚托傾心之可安如後凋<lb/>
之可貴㒺獨立其誰觀文學掾起而為亂曰白露瀼瀼<lb/>
<pb n="KR3i0044_WYG_055-30a"/>
何草不黄紫華灼灼生君之堂彼不伐兮秋自翳時或<lb/>
珍兮君是恵彤庭赫兮朱草駢交屈軼兮友賔連伊榛<lb/>
莽而荒此君曷為而賦㫋<lb/>
　　　優鉢羅花<lb/>
集藻─歌─増─唐岑參優鉢羅花歌并序─參甞讀佛經聞有<lb/>
優鉢羅花目所未見天寶庚申嵗參忝大理評事攝監<lb/>
察御史領伊西北庭度支副使自公多暇乃扵府庭内<lb/>
栽樹種藥為山鑿池婆娑乎其間足以寄傲交河小吏<lb/>
<pb n="KR3i0044_WYG_055-30b"/>
有獻此花者云得之扵天山之南其狀異扵衆草勢巃<lb/>
嵸如冠弁嶷然上聳生不㫄引攅花中折駢葉外包異<lb/>
香騰風秀色媚景因賞而嘆曰爾不生扵中土僻在遐<lb/>
裔使牡丹價重芙蓉譽髙惜哉夫天地無私隂陽無偏<lb/>
各遂其生自物厥性豈以偏地而不生乎豈以無人而<lb/>
不芳乎適此花不遭小吏終委諸山谷亦何異懐才之<lb/>
士未㑹明主擯扵林藪耶因感而為歌歌曰白山南赤<lb/>
山北其間有花人不識緑莖碧葉好顔色葉六瓣花九<lb/>
<pb n="KR3i0044_WYG_055-31a"/>
房夜掩朝開多異香何不生彼中國兮生西方移根在<lb/>
庭媚我公堂恥與衆艸之為伍何亭亭而獨芳何不為<lb/>
人之所賞分㴱山窮谷委嚴霜吾竊悲陽闗道路長曾<lb/>
不得獻扵君王<lb/>
　　戎王子<lb/>
集藻─五言律詩─増─唐杜甫㳺何將軍山林─萬里戎王子<lb/>
何年别月支異花開絶域滋蔓匝清池漢使徒空到神<lb/>
農竟不知露翻兼雨打開拆日離披<lb/>
<pb n="KR3i0044_WYG_055-31b"/>
　　冬瑰花<lb/>
集藻─五言律詩─増─唐盧綸和李舍人昆季詠冬瑰花寄<lb/>
贈徐侍郎─獨鶴寄烟霜雙鸞思晚芳舊隂依謝宅新艶<lb/>
出蕭牆蝶散揺輕露鶯銜入夕陽雨朝勝濯錦風夜劇<lb/>
焚香㫁日千層艶孤霞一片光宻来驚葉少動處覺枝<lb/>
長布影期髙賞留春為逺方嘗聞贈瓊玖叨和愧升堂<lb/>
　司空曙和李員外與舍人詠冬瑰花寄徐侍郎─仙吏<lb/>
紫薇郎竒花共翫芳攅星排緑蔕照眼發紅光暗妒翻<lb/>
<pb n="KR3i0044_WYG_055-32a"/>
堦葉遥連直曙香逰枝蜂繞易礙刺鳥銜妨露濕凝衣<lb/>
粉風吹散蘂黄蒙籠珠樹合煥爛錦屏張留客勝㸔竹<lb/>
思人比愛棠如傳採蘋詠逺思滿瀟湘<lb/>
　　海紅<lb/>
集藻─五言律詩─増─唐劉長卿夏中崔中丞宅見海紅揺<lb/>
落一花獨開─何事一花殘閑庭百艸闌緑滋經雨發紅<lb/>
艶隔林看竟日餘香在過時獨秀難共憐芳意晚秋露<lb/>
未湏漙<lb/>
<pb n="KR3i0044_WYG_055-32b"/>
　　燕蓊花<lb/>
集藻─七言絶句増─唐李郢燕蓊花─十二街中何限草燕<lb/>
蓊盡欲占殘春黄花撲地無窮極愁殺江南去住人<lb/>
　　玉燭花<lb/>
集藻─七言律詩─増─唐劉兼玉燭花裊裊香英三四枝亭<lb/>
亭紅艶照堦墀正當晚檻初開處却似春闈就試時少<lb/>
女不吹方熠爚東君偏惜未離披夜深斜倚朱欄外擬<lb/>
把鄰光借與誰<lb/>
<pb n="KR3i0044_WYG_055-33a"/>
　　杏香花<lb/>
集藻─五言絶句─増─宋邵雍杏香花─客説何州事經營香<lb/>
味佳訝予獨無語貪嗅杏香花<lb/>
　　萬蝶花<lb/>
集藻─七言絶句─増─宋蘇轍萬蝶花─誰唱殘春蝶戀花一<lb/>
團粉翅壓枝斜美人欲向釵頭插又恐驚飛鬢裏鴉<lb/>
楊巽齋萬蝶花─粉翼紛紛簇㡬叢揺風欲趂賣花翁詩<lb/>
眸覽倦方欹枕栩栩猶疑在夢中<lb/>
<pb n="KR3i0044_WYG_055-33b"/>
　　真珠花<lb/>
集藻─七言絶句─増─宋張舜民真珠花─風中的皪月中看<lb/>
觧作人間五月寒一似漢宫梳洗了玉瓏葱壓翠雲冠<lb/>
　千璣萬琲照庭除細雨斜風拂座隅莫道長安貧似<lb/>
磬緑堦遶砌盡真珠　─楊巽齋咏真珠花─纍纍花發映<lb/>
庭除柳帶榆錢總不如一任春風吹滿地幽人歩履自<lb/>
虛徐<lb/>
　　鷹爪花<lb/>
<pb n="KR3i0044_WYG_055-34a"/>
集藻─五言絶句─増─宋王十朋鷹爪花誰把名鷹爪天然<lb/>
狀不殊無心事搏擊中有鳥相呼<lb/>
　　闍提花<lb/>
集藻─七言絶句─増─宋鄭域闍提花─此花移種自招提借<lb/>
佛為名識者希優鉢曼陁果何似并参香色問因依<lb/>
　　　御帶花<lb/>
集藻─七言絶句─増─宋翁元廣御帶花─未放枝頭嫩葉青<lb/>
先開絳蕊照春晴若無顔色宜宫院安得花間御帶名<lb/>
<pb n="KR3i0044_WYG_055-34b"/>
　　　玉手爐花<lb/>
集藻─七言絶句─増─宋翁元廣玉手爐花─小院無人春意<lb/>
深凌風傲日出牆隂只因落在山僧手那得王孫為賞<lb/>
音　─無名氏玉手爐花─習習東風二月餘此花宜近玉<lb/>
庭除美人雲鬢不宜插獻與觀音作手爐<lb/>
　　　小黄渠花<lb/>
集藻─五言絶句─増─宋劉允叔小黄蕖花─<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>碎金英絲<lb/>
絲縷玉莖歩揺釵朶見老眼為増明　山礬紛似玉黄<lb/>
<pb n="KR3i0044_WYG_055-35a"/>
蘖碎如金二美傳春晚同心契爾音<lb/>
　　繭漆花<lb/>
集藻─七言絶句─増─宋劉允叔繭漆花─清晨歩上金鷄嶺<lb/>
極目漫山繭漆花雪蕊瓊絲亦堪賞樵童蠶婦帶歸家<lb/>
　　滿堂春<lb/>
集藻─七言絶句─増─宋楊㢲齋滿堂春─花發園林晝錦如<lb/>
列仙行綴在蓬壺千金湏撇豪家賞一笑春風無向隅<lb/>
　　御仙花<lb/>
<pb n="KR3i0044_WYG_055-35b"/>
集藻─七言絶句─増─宋楊㢲齋御仙花─不逐凡花逞艶嬌<lb/>
移根上苑獨清髙君王曽選装金帶侈錫持荷耀紫袍<lb/>
　　　夀春花<lb/>
集藻─七言絶句─増宋楊巽齋夀春花─花開綴玉碧敷腴<lb/>
香挹南薰景又殊天賦芳姿長不老命名為夀定非誣<lb/>
　　散水花<lb/>
集藻─七言絶句─増宋無名氏散水花─盈枝㸃綴雪花鮮<lb/>
環映清流分外妍應是東君歸騎速不知墜下玉絲鞭<lb/>
<pb n="KR3i0044_WYG_055-36a"/>
　　　孩兒花<lb/>
集藻─七言絶句─増─宋無名氏孩兒花─纖穠初見似嬌癡<lb/>
鼓舞春風二月時何事自開還自落可憐造化亦兒嬉<lb/>
　　　練春紅<lb/>
集藻─七言古詩─増─元袁桷謝王參議送練春紅二枝─玉<lb/>
堂老仙玩幽獨閉户無人似初溽倚闌岸幘領孤芳䔩<lb/>
䔩輕紅冠羣緑化工有意卑凡卉積李崇桃空眩目争<lb/>
先鬭巧等堪憐已向東風盡驅逐此花精妍浄如洗收<lb/>
<pb n="KR3i0044_WYG_055-36b"/>
拾餘春傲榮辱何郎湯餅徒試妝太真温泉空賜浴天<lb/>
然生色鑄真態亭午低頭睡初足誰言花后最竒絶我<lb/>
怪酪奴能汗觸嫣然一笑奉清歡莫把金尊歌别鵠并<lb/>
刀妙剪駢頭来珠露淋漓袖新蹙似嫌凡子多京塵却<lb/>
恨髙人付流俗微風澹蕩新雨生强拭愁容吐殘馥擬<lb/>
將色筆寫清意綺語非工那忍凟裵回中庭月過半翠<lb/>
䄂凌風注寒玉<lb/>
　　長十八<lb/>
<pb n="KR3i0044_WYG_055-37a"/>
　　集藻─七言絶句─増─元廼賢塞上曲雙鬟小女玉娟娟自<lb/>
　　卷氊簾出帳前忽見一枝長十八折来簪在㡌簷邉<lb/>
　　　　　波羅花<lb/>
　　集藻─詞─増─宋毛滂清平樂─雲峯秀疊露冷琉璃葉北畔<lb/>
　　波羅花弄雪香度小橋淡月　與君踏月尋花玉人雙<lb/>
　　捧流霞吸盡杯中花月竹風相送還家<lb/>
　　　　　疊羅花<lb/>
　　集藻─詞─増─金党懐英感皇恩─碧玉撚條藍袍裁葉眀艶<lb/>
<pb n="KR3i0044_WYG_055-37b"/>
　　黄深軟金疊道装仙子謫墮蕊珠宫為春閒管領花時<lb/>
　　節　漢額妝濃楚腰舞怯襞積裙餘舊宫褶東君著意<lb/>
　　留伴小庭風月任教鶗鴂喚羣芳歇<lb/>
　　　　　藍雀花<lb/>
　　増─藍雀花其花如雀有身有翼有尾有黄心如兩目或<lb/>
　　云即茱萸花<lb/>
　　集藻─五言絶句─<lb/>
御製山菊藍雀花─雨過初凉至山花滿野馨雖無紅紫艶能<lb/>
<pb n="KR3i0044_WYG_055-38a"/>
使屬車停<lb/>
　　　翠蛾眉<lb/>
　増─翠蛾眉花翠色随日側映鮮妍有致<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0044_WYG_055-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋廣羣芳譜卷五十三<lb/>
</p>
<p>
</p>
  </div>
</body>
</text>
</TEI>
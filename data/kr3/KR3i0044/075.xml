<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_075-1a"/>
　欽定四庫全書<lb/>
御定佩文齋廣羣芳譜卷七十三<lb/>
　　木譜<lb/>
　　　桐<lb/>
　增─爾雅翼─桐有青赤白三種而青桐又有有實無實之<lb/>
　辨　─原─梧桐一名青桐<hi>埤雅今以梧桐皮青號曰青桐</hi>一名櫬<hi>爾雅櫬梧注今</hi>
　<hi>梧桐</hi>皮青如翠葉缺如花姸雅華淨賞心悦目人家齋閣<lb/>
　多種之其木無節直生理細而性𦂳四月開嫩黄小花<lb/>
<pb n="KR3i0044_WYG_075-1b"/>
　如棗花墜下如醭五六月結子莢長三寸許五片合成<lb/>
　老則開裂如箕名曰櫜鄂子綴其上多者五六少者二<lb/>
　三大如黄豆雲南者更大皮皺淡黄色仁肥嫩可生噉<lb/>
　亦可炒食遁甲書云梧桐可知月正閏嵗生十二葉一<lb/>
　邊六葉從下數一葉為一月有閏則十三葉視葉小處<lb/>
　則知閏何月立秋之日如某時立秋至期一葉先墜故<lb/>
　云梧桐一葉落天下盡知秋　白桐一名華桐一名泡<lb/>
　桐葉三杈大徑尺最易生長皮色麤白木輕虛不生蟲<lb/>
<pb n="KR3i0044_WYG_075-2a"/>
蛀作器物屋柱甚良二月開花如牽牛花而色白華而<lb/>
不實賈勰云桐葉華而不實者曰白桐無子冬結似子<lb/>
者乃明年華房爾雅云榮桐木即此華而不實故曰榮<lb/>
桐木也木之榮者多矣獨桐名榮者桐以三月華蔡邕<lb/>
月令曰桐始華桐木之後華者也穉之故曰始周書時<lb/>
訓曰清明之日桐始華桐不華嵗有大寒蓋不華則陽<lb/>
氣㣲陽氣㣲則寒可知也造琴瑟以華桐生山間者為<lb/>
樂器則鳴孫枝為琴則音清　─增─桐譜─一種文理麤而<lb/>
<pb n="KR3i0044_WYG_075-2b"/>
體性慢葉圓大而尖長光滑而毳稚者三角成條之時<lb/>
葉皆茸毳而嫩皮體清白喜生朝陽之地花先葉開白<lb/>
色心赤内凝紅其實穟先長而大可圍三四寸内為兩<lb/>
房房中有肉肉上細白而黒㸃者其子也謂之白花桐<lb/>
一種文理細而體性𦂳葉三角而圓大色青多毳而不<lb/>
光滑葉硬文㣲赤花亦先葉而開皆紫色而作穟類紫<lb/>
藤花謂之紫花桐二桐皮色皆一類但花葉小異體性<lb/>
𦂳慢不同<lb/>
<pb n="KR3i0044_WYG_075-3a"/>
彚考─增─書禹貢─嶧陽孤桐─傳─孤特也嶧山之陽特生桐<lb/>
中琴瑟　─原─詩鄘風─椅桐梓漆爰伐琴瑟　─大雅─梧桐<lb/>
生矣于彼朝陽─注─梧桐不生山岡太平而後生朝陽<lb/>
增─禮記月令─季春之月桐始華　─原─禮記雜記─杵以梧<lb/>
　─孟子─拱把之桐梓人茍欲生之皆知所以養之者<lb/>
增─史記晉世家─成王與叔虞戲削桐葉為珪以與叔虞<lb/>
曰以此封若史佚因請擇日立叔虞成王曰吾與之戲<lb/>
耳史佚曰天子無戲言言則史書之禮成之樂歌之于<lb/>
<pb n="KR3i0044_WYG_075-3b"/>
是遂封叔虞于唐　─後漢書蔡邕傳─邕在吳吳人有燒<lb/>
桐以㸑者邕聞火裂之聲知其良木因請而裁為琴果<lb/>
有美音而其尾猶焦故時人名曰焦尾琴焉　─西南夷<lb/>
傳─哀牢夷有梧桐木華績以為布　─晉書張華傳─吳郡<lb/>
臨平岸崩出一石鼓槌之無聲帝以問華華曰可取蜀<lb/>
中桐材刻為魚形扣之則鳴矣于是如其言果聲聞數<lb/>
里　─原─晉書苻堅載記─堅以姜宇為前將軍與苻琳率<lb/>
衆三萬擊慕容冲于灞上為冲所敗冲遂據阿房城初<lb/>
<pb n="KR3i0044_WYG_075-4a"/>
長安謠曰鳳凰鳳凰止阿房堅以鳳凰非梧桐不棲非<lb/>
竹實不食乃植桐竹數十萬株于阿房城以待之冲小<lb/>
字鳳凰至是入止阿房城焉　─增─魏書彭城王勰傳─高<lb/>
祖與侍臣升金墉城顧見堂後梧桐竹曰鳳凰非梧桐<lb/>
不棲非竹實不食今梧桐竹並茂詎能降鳳乎勰對曰<lb/>
鳯凰應徳而來豈竹梧桐能降高祖曰何以言之勰曰<lb/>
昔在虞舜鳳凰來儀周之興也鸑鷟鳴于岐山未聞降<lb/>
桐食竹高祖笑曰朕亦未望降之也後宴侍臣於清徽<lb/>
<pb n="KR3i0044_WYG_075-4b"/>
堂日宴移于流化池芳林之下高祖仰觀桐葉之茂曰<lb/>
其桐其椅其實離離豈弟君子莫不令儀今林下諸賢<lb/>
足敷歌詠遂令黄門侍郎崔光讀暮春羣臣應詔詩<lb/>
北史李元忠傳─元忠甚工彈彈桐葉常出一孔擲棗栗<lb/>
而彈之十中八九　─原─唐書李泌傳─徳宗在奉天召泌<lb/>
赴行在時李懐光叛嵗有蝗旱議者欲赦懐光帝博問<lb/>
羣臣泌破一桐葉附使以進曰陛下與懐光君臣之分<lb/>
不可復合如此葉矣繇是不赦　─增─宋史五行志─治平<lb/>
<pb n="KR3i0044_WYG_075-5a"/>
四年六月汀州進桐木板二有文曰天下太平　─山海<lb/>
經─虢山其下多桐椐　─穆天子傳─是日天子鼓道其下<lb/>
而鳴乃樹之桐─注─桐亦響木　─管子─五沃之土其木宜<lb/>
桐　─原─莊子─空門來風桐乳致巢─增─列子─人有枯梧<lb/>
樹者其隣父言枯梧之樹不祥其隣人遽而伐之隣人<lb/>
父請以為薪其人乃不悦曰隣人之父徒欲為薪而教<lb/>
吾伐之也與我隣若此其險豈可哉　─原─淮南子─梧桐<lb/>
斷角馬氂截玉　─增─淮南子─桐木成雲─注─取十石瓮滿<lb/>
<pb n="KR3i0044_WYG_075-5b"/>
以水置桐其中蓋之三四日氣如雲作　智者有所不<lb/>
及故桐不可以為弩　以巨斧擊桐薪不待利日良時<lb/>
而後破之加斧桐薪之上而無人力之奉雖順招搖刑<lb/>
徳而不能破無其勢也　─新書─懸弧之禮東方之弧以<lb/>
梧梧者東方之草春木也　─風俗通─梧桐生于嶧陽山<lb/>
巖石之上采東南孫枝為琴聲清雅　─伏䖍古今注─昭<lb/>
帝丹鳳二年馮翊人獻桐枝長六尺九枚枚一葉也<lb/>
楚辭注─梧桐春榮陽木也　─新論─神農黄帝削桐為琴<lb/>
<pb n="KR3i0044_WYG_075-6a"/>
　─論衡─李子長為政欲知囚情刻桐象囚形鑿地為坎<lb/>
臥木囚其中囚若正木囚不動若有冤木囚動出蓋人<lb/>
之精誠著木人也　─原─易緯─桐枝濡毳而又空中難成<lb/>
易傷須成氣而後華─禮斗威儀─君乘火而王其政平<lb/>
梧桐為常生　─瑞應圖─王者任用賢良則梧桐生于東<lb/>
廂─遁甲書─梧桐不生則九州異　─增─西京雜記─上林<lb/>
苑桐三椅桐梧桐荆桐　五柞宫西有青梧觀觀前有<lb/>
三梧桐樹　─晉宫閣名─華林園青白桐三株　─廣志─驃<lb/>
<pb n="KR3i0044_WYG_075-6b"/>
國有白桐木其葉有白毳取其毳淹漬緝織以為布<lb/>
華陽國志─益州有梧桐木其華采如絲人績以為布名<lb/>
曰華布　─南越志─青桐華頗似木綿而輝薫過之　─安<lb/>
成記─府君諱保如令樹梧于苞兩邊柯葉菴藹炎暑為<lb/>
之清凉百姓列宅其間　─鄒山記─鄒山古之嶧陽魯穆<lb/>
公改為鄒今鄒山嶧陽猶多桐樹─齊春秋─豫章王于<lb/>
郊起山列種桐竹號為桐山武帝幸之置酒為樂　─齊<lb/>
地記─城北十五里有桐臺即桐宫　─水經注─浦陽江自<lb/>
<pb n="KR3i0044_WYG_075-7a"/>
<graphic n="KR1443" url="https://raw.githubusercontent.com/kanripo/KR-Gaiji/master/images/KR1443.png" mimeType="image/png"/>山東北逕太康湖車騎將軍謝𤣥田居所在於江曲<lb/>
起樓樓側悉是桐梓森聳可愛居民號為桐亭樓　─顔<lb/>
氏家訓─或有諱桐者呼梧桐樹為白鐵樹便似戲笑耳<lb/>
　─原─異苑─句章吳平州門前忽生一株青桐樹上有謠<lb/>
歌之聲平惡而伐之平隨軍北行首尾三載死桐歘自<lb/>
還立於故根上聞聲樹巔空中歌曰死樹今更青吳平<lb/>
尋當歸適聞伐此樹已復有光輝平尋歸如鬼謠　─述<lb/>
異記─梧桐園在呉夫差舊國一名琴川梧園在句容縣<lb/>
<pb n="KR3i0044_WYG_075-7b"/>
傳曰吳王别館有楸梧成林焉古樂府云梧宫秋吳王<lb/>
愁是也　─增─遊山記─吹臺有高桐皆百圍嶧陽孤桐方<lb/>
此為劣　─隋唐嘉話─唐初宫中少樹孝仁后命種白楊<lb/>
謂何力曰此樹易長三數年間宫中可得隂映何力一<lb/>
無所應但誦古詩云白楊多悲風蕭蕭愁殺人意謂此<lb/>
是塚墓間木非宫中所宜種孝仁遽令拔去更樹梧桐<lb/>
也　─尚書故實─李汧公取桐孫之精者雜綴為琴謂之<lb/>
百衲琴　─原─酉陽雜俎─厯城房家園齊博陵君豹之山<lb/>
<pb n="KR3i0044_WYG_075-8a"/>
池其中雜樹森竦曾有人折其桐枝者公曰何為傷吾<lb/>
鳳條自後人不復敢折　─增─酉陽雜俎─大興善寺東廊<lb/>
之南素和尚院庭有青桐四株素之手植元和中卿相<lb/>
多遊此院桐至夏有汗汚人衣如輠脂不可浣昭國東<lb/>
門鄭相常與丞郎數人避暑惡其汗謂素曰弟子為和<lb/>
尚伐此樹各植一松也及暮素戲祝樹曰我種汝二十<lb/>
餘年汝以汗為人所惡來嵗若復有汗我必薪之自是<lb/>
無汗　南中桐花有深紅色者　臨瀨西北有寺寺僧<lb/>
<pb n="KR3i0044_WYG_075-8b"/>
智通常持法華經入禪每宴坐必求寒林静境殆非人<lb/>
所至經數年忽夜有人環其院呼智通至曉聲方息厯<lb/>
三夜聲侵户智通不耐應曰汝呼我何事可入來言也<lb/>
有物長六尺餘皁衣青面張目巨吻見僧初亦合手智<lb/>
通熟視良久謂曰爾寒乎就是向火物亦就坐智通但<lb/>
念經至五更物為火所醉因閉目開口據爐而鼾智通<lb/>
覩之乃以香匙舉灰火寘其口中物大呼起走至閫若<lb/>
蹶聲其寺背山智通及明視蹶處得大皮一片登山尋<lb/>
<pb n="KR3i0044_WYG_075-9a"/>
之數里見大青桐樹梢已童矣其下凹根若新缺然僧<lb/>
以木皮附之合無蹤隙其半有薪者創成一蹬深六寸<lb/>
餘蓋魅之口灰火滿其中火猶熒熒智通焚之其怪自<lb/>
絶　─十道志─桐廬縣吳黄武四年置以桐溪側有大桐<lb/>
樹垂條偃蓋傍䕃數畝逺望似廬因謂之桐廬　─原─本<lb/>
事詩─蜀候繼圖倚大慈寺樓偶飄一大桐葉上有詩云<lb/>
拭翠斂蛾睂為鬱心中事搦管下庭除書作相思字此<lb/>
字不書石此字不書紙書向秋葉上願逐秋風起天下<lb/>
<pb n="KR3i0044_WYG_075-9b"/>
有心人盡解相思死天下負心人不識相思意有心與<lb/>
負心不知落何地後數年繼圖卜任氏為婚始知字出<lb/>
任氏　─增─高僧傳─僧瑜幼入釋門擔薪欲焚身以宋孝<lb/>
建中集薪為龕請僧設齋禮别而入火中經三日而瑜<lb/>
房内忽生䨇桐樹根枝豐茂鬱翠非常道輩異之號為<lb/>
䨇桐沙門　─原─清異録─同州郃陽縣劉靖家兄弟同居<lb/>
宅邊榆樹上生桑西廊梧桐上生穀枝明年墳中白楊<lb/>
生檜並鬱茂鄉人號榆為義祖桐為小義楊為義孫縣<lb/>
<pb n="KR3i0044_WYG_075-10a"/>
令出官錢為修三義亭　─北夢瑣言─王義方初拜御史<lb/>
置宅酬直訖數日忽對賔朋指庭中青桐一䨇曰此忘<lb/>
酬直召宅主付錢四千　─搢紳脞説─顧况于御溝流水<lb/>
上得一桐葉有詩云一入深宫裏年年不見春聊題一<lb/>
片葉寄與有情人况亦題葉于流泛之後十餘日况又<lb/>
得一詩以荅况者　─集仙傳─吕洞賔題汴都峩睂院云<lb/>
明月斜秋風冷今夜故人來不來教人立盡梧桐影<lb/>
揮麈前録─自祖宗以來故家以眞定韓氏為首忠憲公<lb/>
<pb n="KR3i0044_WYG_075-10b"/>
家也居京師庭有桐木都人以桐樹目之以别相韓焉<lb/>
相韓則魏公家也　─洞天清録─桐木年久木液去盡紫<lb/>
色透裏全無白色更加細密方稱良材　─龍門山記─徐<lb/>
童觀多桐木花其花清香襲人其子碧可染青碧色若<lb/>
移植他處則不活　─埤雅─詩曰湛湛露斯在彼杞棘愷<lb/>
悌君子莫不令徳其桐其椅其實離離愷悌君子莫不<lb/>
令儀杞棘剛木故詩以况令徳椅桐柔木故詩以况令<lb/>
儀　─增─古琴疏─吳叔治夏日納凉門外時聞桐樹下有<lb/>
<pb n="KR3i0044_WYG_075-11a"/>
琴聲後一人請以五百金買此樹叔治曰金欲得耳苐<lb/>
吾自以口就食即見此樹今何忍伐之後叔治出為北<lb/>
海主簿歸已為族人賣去久之其人以二琴至示叔治<lb/>
一曰隂姬一曰陽娃不加少漆斵磨光毫其文宛然各<lb/>
有仙女弄琴之狀云凉天月夜不鼓而自鳴請留其一<lb/>
以一相報叔治不受　─丹鉛總録─凡木本實而末虛惟<lb/>
桐反之試取小枝削之皆堅實如蠟而其本皆虚故世<lb/>
所以貴孫枝者貴其實也　─原─滇南雜記─永昌有梧桐<lb/>
<pb n="KR3i0044_WYG_075-11b"/>
子比中州者形頗長大者幾可當蓮實過永昌亦不可<lb/>
得　─已瘧編─張士傑客壽陽被酒厯淮陽濱入龍祠見<lb/>
後帳龍女塑像甚美乃取桐葉題詩投帳中云我是夢<lb/>
中傳彩筆書于葉上寄朝雲忽見一舍有美女士傑徑<lb/>
詣置酒女吟曰落帆且泊小沙灘霜月無波淮上寒若<lb/>
向江湖得消息為傳風水到長安士傑昏醉既醒孤坐<lb/>
于廟門之右小女奴曰娘子傳語還君桐葉勿復置念<lb/>
　─增─一統志─桐君山在桐廬縣東二里相傳昔有異人<lb/>
<pb n="KR3i0044_WYG_075-12a"/>
于此山採藥求道結廬于桐木下人問其姓則指桐以<lb/>
示之因號為桐君山<lb/>
集藻─記─增─宋陳翥西山植桐記─咸聲子陳翥子翔少漸<lb/>
義方訓渉孤哀淪于季孟惸疾否滯十有餘年蝎蠧木<lb/>
虛根枝不附志願相畔退而治生至慶厯八年戊子冬<lb/>
十有一月于家後西山之南始有地數畝東止陳詡西<lb/>
止柴<graphic n="KR2455" url="https://raw.githubusercontent.com/kanripo/KR-Gaiji/master/images/KR2455.png" mimeType="image/png"/>凡東西延二十丈有竒南止弟翊北止兄翦凡<lb/>
南北袤十丈有竒自十二月至于皇祐三年辛卯冬澆<lb/>
<pb n="KR3i0044_WYG_075-12b"/>
而植之凡數百株南栽㦸榆以累翊北樹槿籬以分翦<lb/>
餘桐皆布于内靡有列也未植前斫其地有圃者至而<lb/>
問曰將胡為乎余荅曰植桐于其中圃者笑曰得利之<lb/>
速植桐不如植桑之博矣余應之曰吾非不知衣食之<lb/>
源為世所急但足而已夫仲尼豈不能明老圃之業乎<lb/>
柳下惠豈不能為盜跖之事乎茍議利而後動誠聖賢<lb/>
之所不取亦吾心之所未能也翌日將植撫而祝之曰<lb/>
爾其材森森直而理敷榮朝陽立而不倚吾將激清風<lb/>
<pb n="KR3i0044_WYG_075-13a"/>
　　將其聲聽之以為古琴之操焉爾其葉萋萋緑而繁應<lb/>
　　時開落不為物頑吾將招君子于其下樂之以待靈鳳<lb/>
　　之棲焉因書以為植桐記<lb/>
　　贊─增─晉郭璞梧桐贊─桐實嘉木鳳凰所棲爰伐琴瑟八<lb/>
　　音克諧歌以永言噰噰喈喈　─宋孝武帝孤桐贊─珍無<lb/>
　　隱徳產必有甄資此孤榦獻枝楚山梢星雲界衍葉炎<lb/>
　　廛名列貢寳器贊虞絃<lb/>
　　賦─<lb/>
<pb n="KR3i0044_WYG_075-13b"/>
御製梧桐賦─撫萬彚之生成攬植物之暢茂見藹藹之梧桐<lb/>
　爲良材之僅覯當綺閣而結柯臨玉階而吐秀既託根以<lb/>
　得地亦含靈而迎候扇淑景於春陽振英華於清晝揚蕤<lb/>
　瑤樹布葉金鑾碧滋密綴翠纈深攢㪚澄暉于帷幄濯鮮<lb/>
　色於琅玕被光華於日月耀羽儀於鳳鸞迺有醲雲上覆<lb/>
　瓊泉下浸長浥潤於丹穹永敷榮於紫禁雨滴疎聲風吹<lb/>
　籟鳴乍響廻於環珮已樂合於竽笙若夫新條始引清露<lb/>
　初流如潔清之士邈焉而寡儔挺節無撓陵虛欲上如謇<lb/>
<pb n="KR3i0044_WYG_075-14a"/>
直之臣介然而不黨菶菶者其隂可以矢卷阿之頌音離<lb/>
離者其實可以廣湛露之雅什韻虞氏之文琴絙軒皇之<lb/>
素瑟信天地之嘉生非凡材之能匹彼夫桃李之佳䕃松<lb/>
柏之貞心甘棠蔽芾於南國玉樹青蔥於上林雖留詠於<lb/>
在昔詎埓美於斯今至於嶧山孤立之姿龍門百尺之榦<lb/>
或擢本於丘樊或漸色於巖畔豈若兹樹之曜穎朝陽植<lb/>
枝霄漢負聳壑之遐標增麗城之榮觀也哉<lb/>
　增─魏夏侯湛桐賦─有南國之陋寢植嘉桐乎前庭闡洪<lb/>
<pb n="KR3i0044_WYG_075-14b"/>
　根以誕茂豐脩榦以繁生納谷風以疏葉含春雨以濯<lb/>
　莖濯莖天天布葉藹藹蔚童童以重茂䕃䝉接而相蓋<lb/>
　蔽隂澹之南表覆陽阿之北外于是詰朝之暇歩趾前<lb/>
　廡春以遊目夏以清暑昔詩人之所稱美厥生之攸竒<lb/>
　植匪崗其不滋識非條其不儀　─晉嵇康琴賦─惟椅桐<lb/>
　之所生兮託峻嶽之崇岡披重壤以誕載兮參辰極而<lb/>
　高驤含天地之醇和兮吸日月之休光鬱紛紜以獨茂<lb/>
　兮飛英蕤于昊蒼夕納景于虞淵兮旦晞榦于九陽經<lb/>
<pb n="KR3i0044_WYG_075-15a"/>
千載以待價兮寂神跱而永康且其山川形勢則盤紆<lb/>
隱深磪嵬岑嵒𤣥嶺巉巖岞㟧嶇崟丹巖嶮巘青壁萬<lb/>
尋若乃重巘增起偃蹇雲覆邈隆崇以極壯崛巍巍而<lb/>
特秀蒸靈液以播雲據神淵而吐溜爾乃顚波奔突狂<lb/>
赴争流觸巖觝隈鬱怒彪休洶湧騰薄奮沬揚濤瀄汨<lb/>
澎湃䖤蟺相糾放肆大川濟乎中州安廻徐邁寂爾長<lb/>
浮澹乎洋洋縈抱山丘詳觀其區土之所產毓奥宇之<lb/>
所寶殖珍怪琅玕瑤瑾翕赩叢集累積奐衍于其側若<lb/>
<pb n="KR3i0044_WYG_075-15b"/>
乃春蘭被其東沙棠殖其西涓子宅其陽玉醴湧其前<lb/>
𤣥雲䕃其上翔鸞集其巔清露潤其膚惠風流其間竦<lb/>
肅肅以静謐密微微其清閒夫所以經營其左右者固<lb/>
以自然神麗而足思願愛樂矣於是遯世之士榮期綺<lb/>
季之儔乃相與登飛梁越幽壑援瓊枝陟峻㟧以遊乎<lb/>
其下周旋永望邈若凌飛邪睨崑崙俯闞海湄指蒼梧<lb/>
之迢逓臨廻江之威夷寤時俗之多累仰箕山之餘輝<lb/>
羡斯嶽之𢎞敞心慷慨以忘歸情舒放而遠覽接軒轅<lb/>
<pb n="KR3i0044_WYG_075-16a"/>
之遺音慕老童于騩隅欽泰容之高吟顧茲桐而興慮<lb/>
思假物以託心乃斵孫枝凖量所任至人攄思制為雅<lb/>
琴　─傅咸梧桐賦─美詩人之攸貴兮覽梧桐乎朝陽蔚<lb/>
菶菶以萋萋兮鬱株列而成行夾二門以駢羅作館㝢<lb/>
之表章停公子之龍駕息旅人之肩行瞻華實之離離<lb/>
想儀鳳之來翔　─宋劉義恭桐樹賦─伊梧桐之靈材蔚<lb/>
疎林而擢秀𤣥根通徹于幽泉密葉垂藹而增茂挺修<lb/>
幹䕃朝陽招飛鸞鳴鳳凰甘露灑液于其莖清風流薄<lb/>
<pb n="KR3i0044_WYG_075-16b"/>
乎其枝丹霞赫奕于其上白水浸潤乎其陂　─袁淑桐<lb/>
賦─越衆木之薫狥勝雜樹之藻縟信爽幹以弱枝實裏<lb/>
素而表緑若乃根荑條茂跡曠心冲貞觀于曾山之陽<lb/>
抽景于少澤之東被籍兮煙霞褱珮兮星虹儀丹丘之<lb/>
瑞羽棲清都之仙宫　─齊蕭子良梧桐賦─植椅桐于廣<lb/>
囿嗟儵忽而成林依層楹而吐秀臨平臺而結隂乃抽<lb/>
葉而露始亦結實于星沈聳輕條而麗景涵清風而㪚<lb/>
音發雅詠于攸昔流素賞之在今必鸞鳳而後集何燕<lb/>
<pb n="KR3i0044_WYG_075-17a"/>
雀之能臨匪伊楚宫側豈獨嶧山岑邈蒿萊之難儷永<lb/>
配道于仙琴　─王融桐樹賦─梧桐生矣于邸岫之曾隈<lb/>
儀龍門而插幹佇鳳羽以抽枝蹤楚宫而留稱藉溜館<lb/>
以翻聲直不繩而特秀圓匪規而天成同嵗草以萎暮<lb/>
共辰物而滋榮豈逺心以自外寧有志于孤貞　─梁沈<lb/>
約桐賦─龍門之桐逺望青蔥專巖擅嶺或孤或叢枝封<lb/>
暮雪葉映晝虹抗蘭橑以棲龍拂雕牕而漙露喧密葉<lb/>
于鳳晨宿高枝于鸞暮合影陽崖標峯東陸俯結𤣥隂<lb/>
<pb n="KR3i0044_WYG_075-17b"/>
仰成翠屋乍髣髴于行雨時徘徊于丹轂遶齊綵于碧<lb/>
林豈慚光于若木　─唐崔鎮尚書省梧桐賦─惟皇立極<lb/>
建都河洛會府疏庭珍木咸若偉梧桐之嘉遇竟因人<lb/>
以勝託傾鳳翼于朝陽偶鵷行于祕閣貴有常尊静爲<lb/>
躁君花繁翼子幹直謀孫履素至潔體柔常存掲日月<lb/>
以曜穎含雨露以流根豈與夫龍門半死嶧陽孤植齊<lb/>
萬籟而混吹合千巖以共色勁質氷摧而杼人莫識高<lb/>
標風析為樵人所得求知音于㸑燃論分理于繩墨且<lb/>
<pb n="KR3i0044_WYG_075-18a"/>
問之以生死又焉議夫通塞故至人以全身逺害君子<lb/>
以自強不息失其理山林不足以攝生順其道朝市何<lb/>
妨乎育徳梧桐生矣自逺而至輕去無何之鄉不居有<lb/>
過之地謂繁華兮國人服媚吾獨後春而翠謂搖落兮<lb/>
物情共棄吾亦先秋以悴不改節以邀利不立名而自<lb/>
異必居常以待終將百慮而一致大年椿榦捎雲豫章<lb/>
箘簵貞勁桂椒信芳百果甲坼于金谷千林花發于河<lb/>
陽實繁者皆折材用者先亡我異于是于何不臧布清<lb/>
<pb n="KR3i0044_WYG_075-18b"/>
隂于仙署棲白雲于帝鄉旁連杞梓俯接琳瑯蔚金蟬<lb/>
之氣色耀錦帳之輝光我封我樹無臭無香後天年于<lb/>
社櫟用當代于甘棠得䘮齊致語黙兩忘吾不知夫支<lb/>
離之徳何獨攘而自出蘧瑗之智何獨卷而自藏復有<lb/>
翦刻為圭琢磨成器龍章鳳軫金符玉瑞平君子之心<lb/>
戒王者之戲晉侯得之諸侯麏至子野得之𤣥鶴來曁<lb/>
雖信美于疇日未若兹辰之佩仁履義我求懿德于是<lb/>
乎在疏相比逺相待以其彚征成而不宰譬諸草木生<lb/>
<pb n="KR3i0044_WYG_075-19a"/>
植有時除惡務本樹徳務滋引之斯至權之斯離角弓<lb/>
兮有什枤杜兮陳詩敢告在位如何不思念兹在兹恕<lb/>
事順施茍求夏隂與秋實無㧞楊以樹茨　─宋陳翥桐<lb/>
賦─始吾植桐與竹于西山南見誚乎天倫間以謂拙難<lb/>
于生計不如桑柘果實之木有所利吾决而遂其志乃<lb/>
自號桐竹君以固而拒之又作西山桐詩十二首復掇<lb/>
其詩之餘次而為賦所以伸植之之心也其詞曰伊梧<lb/>
桐之柔木生崇絶之高岡盗天地之淳氣吐春冬之竒<lb/>
<pb n="KR3i0044_WYG_075-19b"/>
芳借濡潤于夕陛藉和煖于隂陽綿嵗月之久持森鬱<lb/>
茂而延昌爾其溪臨千仞巖空百丈增巘岌以周列重<lb/>
峯嶪其相向勢崔嵬而峭且峻形崎嶇而不可上巖嶮<lb/>
巇以無土壑增巉而弗敞枝上拔而雖榮根下朶而不<lb/>
長迅雷疾風之所飄擊湧濡飛溜之所滌蕩䝉苦霧而<lb/>
含暝鏁愁雲于寫望霏霜封條而欲折積雪擁根而致<lb/>
強枝蠧則中間節傷則液滿同枌棘以溷殽雜樞榆而<lb/>
蒼莽于是哀狖晨吟饑梟夜啼熊狐傍宿麏麑下蹊悲<lb/>
<pb n="KR3i0044_WYG_075-20a"/>
號呌嘯囘惶慘悽勇夫聞之而心碎山鬼尋之而晝迷<lb/>
寒雕啄鷹以之游集妖烏怪鵬以之安棲蓋人跡罕履<lb/>
故物類來萃材雖具不見用于匠氏根已固故不可以<lb/>
移陟其或春氣和木向榮飛子結孕其柢抽萌條毳毳<lb/>
以嫩聳葉茸茸而緑成水再離而自茂氣猶缺而未英<lb/>
當斯時也吾孤且否人無我諳既支離而不煖始有地<lb/>
于西山之南遂忘刻鋭任情意命钁以薙草向陽以避<lb/>
地列行行之坑坎有鱗鱗之位次庸以梧桐植而異羣<lb/>
<pb n="KR3i0044_WYG_075-20b"/>
類也由是召山叟訪塲師披榛棘之叢薄陟峯巒之險<lb/>
危望椅梓以相近求拱把而見移全根本之延蔓擇材<lb/>
榦之珍竒迺等地以森植亦分株而對之侔底道之矢<lb/>
直鄙左右之器欹邁夾道之細柳類通衢之高椅累嵗<lb/>
時而茂盛發花葉之繁滋土膏泉液以澤乎根春風夏<lb/>
雨以長其枝晨霞暮雨以䕃其榦清露薄霧以潤其肌<lb/>
陽烏舒暖以條布隂兔飛光而影垂佳庭雪之難積噱<lb/>
巖霜之易晞是以其上則鵯鷓鷩鴺之所不敢棲也其<lb/>
<pb n="KR3i0044_WYG_075-21a"/>
下則騰猿飛<graphic n="KR1702" url="https://raw.githubusercontent.com/kanripo/KR-Gaiji/master/images/KR1702.png" mimeType="image/png"/>之所不獲息也結藤垂蔓莫得而依也<lb/>
犇泉依瀨亡由而及矣故逺而望之如列㦸與排矛即<lb/>
而憇之若緑幄與翠裯將以集鸑鷟鳴飄鶹翫之以興<lb/>
詠聽之以消憂于是招直諒之賔命端善之友坐萋萋<lb/>
之隂䕃論詩書之盛否逍遙乎志氣宴樂以文酒賞茲<lb/>
桐之森森玩桑柘之黝黝彼槐歎婆娑樗傷擁腫一則<lb/>
為盡其生意一則嗟無其器用未若葉中藥餌材堪梁<lb/>
棟雲和曾入于周制嶧陽乃隨于禹貢有名實以相副<lb/>
<pb n="KR3i0044_WYG_075-21b"/>
豈虛偽以動衆吾將采東南之孤枝創疏白之雅琴絃<lb/>
以檿桑之絲徽以䨇南之金同䕫牙以揮鼓並鍾期而<lb/>
側聆追淳風于先徳寫太古之遺音非鏗鏘也不足以<lb/>
傾鄙夫之耳有幽静也自可以悦君子之心桐竹君乃<lb/>
神魂清心志和以道自任孰知其他據高梧以釋俗申<lb/>
素臆以長歌歌曰蒿艾茂郁兮芝蘭不馨柞櫟芬芳兮<lb/>
楩柟不亨茍毁方以趨勢兮雖棫樸而見稱倘容援之<lb/>
云依兮雖楸梓而弗名且斥逺于匠石兮終見委于林<lb/>
<pb n="KR3i0044_WYG_075-22a"/>
衡自樂天以知命兮故無慮而自營歌卒瞬目周玩沉<lb/>
吟自斷後以餘音系而為亂曰貴遠賤近時之宜兮衆<lb/>
咸去朴爭華偽兮花葉不能資耳目兮子實無堪充口<lb/>
腹兮人誰采用到林麓兮雖材還同不材木兮無願終<lb/>
身老林泉兮器與不器居其間兮梓桐放懐事都捐兮<lb/>
優游共得終天年兮<lb/>
文㪚句─增─楚宋玉九辯─白露既下百草兮奄離披此梧<lb/>
楸　─漢枚乘七發─龍門之桐百尺無枝其中鬱結輪囷<lb/>
<pb n="KR3i0044_WYG_075-22b"/>
扶疎以分離　─晉崔綺七蠲─爰有梧桐生于𤣥谿傅根<lb/>
朽壤托險生危　─張協七命─寒山之桐出自大㝠含黃<lb/>
鍾以吐榦據蒼岑以孤生<lb/>
四言古詩─増─宋伏系之詠椅桐─亭亭椅桐鬱兹庭圃翠<lb/>
條疎風緑柯䕃宇<lb/>
五言古詩─增─晉司馬彪與山巨源─苕苕椅桐樹寄生於<lb/>
南岳上陵青雲霓下臨千仞谷處身孤且危於何託余<lb/>
足昔也植朝陽傾枝俟鸞鷟今者絶世用倥傯見廹束<lb/>
<pb n="KR3i0044_WYG_075-23a"/>
班匠不我顧牙曠不我録焉得成琴瑟何由揚妙曲卞<lb/>
和潛幽巖誰能證竒璞冀望神龍來揚光以見燭　─宋<lb/>
鮑昭山行見孤桐─桐生叢石裏根孤地寒隂上倚崩岸<lb/>
勢下帶洞阿深奔泉冬激射霧雨夏霖霪未霜葉已肅<lb/>
不風條自吟昏明積苦思晝夜叫哀禽棄妾望掩淚逐<lb/>
臣對撫心雖以慰單危悲凉不可任幸願見雕斵為君<lb/>
堂上琴　─齊王融咏梧桐─騫鳳影層枝輕虹鏡展緑豈<lb/>
斁龍門幽直慕瑤池曲　─謝脁遊東堂詠桐─孤桐北牕<lb/>
<pb n="KR3i0044_WYG_075-23b"/>
外高枝百尺餘葉生既婀娜葉落更扶疎無華復無實<lb/>
何以贈離居裁為珪與瑞足可命參墟　─梁簡文帝䨇<lb/>
桐生空井─季月䨇桐井新枝雜舊株晚葉藏棲鳳朝花<lb/>
拂曙烏還看西子照銀床繫轆轤─沈約咏梧桐─秋還<lb/>
遽已落春曉猶未荑㣲葉雖可賤一翦或成珪　─咏孤<lb/>
桐─龍門百尺時排雲少孤立分根䕃玉池欲待高鸞集<lb/>
　─吳均咏庭中桐─龍門有竒價自言梧桐枝華暉實掩<lb/>
映細葉能披離不降周王子空待嵗時移嚴風忽交勁<lb/>
<pb n="KR3i0044_WYG_075-24a"/>
遂使無人知　─王筠奉酬從兄臨川桐樹─伊昔擅羽儀<lb/>
待價龍門垂優游清露㸃徽穆惠風吹月上隂陽榦雲<lb/>
覆死生枝公子存高尚聊用影華池棲鸞既不重舞鶴<lb/>
復何施方同㪚木㸑清響竟誰知　─隋魏彥深咏桐─未<lb/>
求裁作瑟何用削成珪願寄華庭裏枝横待鳳棲　─陸<lb/>
季覽咏桐─搖落依空井生死尚餘心不辭先入㸑惟恨<lb/>
少知音　─唐戴叔倫梧桐─亭亭南軒外貞幹修且直廣<lb/>
葉結青隂繁花連素色天資韶雅性不愧知音識　─元<lb/>
<pb n="KR3i0044_WYG_075-24b"/>
稹三月二十四日宿曾峯館夜對桐花寄樂天─㣲月照<lb/>
桐花月㣲花漠漠怨澹不勝情低徊拂簾幕葉新隂影<lb/>
細露重枝條弱夜久春恨多風清暗香薄是夕逺思君<lb/>
思君瘦如削但感事暌違非言官好惡奏書金鑾殿歩<lb/>
屣青龍閣我在山館中滿地桐花落─雲居寺孤桐─一<lb/>
株青玉立千葉緑雲委亭亭五丈餘高意猶未已山僧<lb/>
年九十清浄老不死自云手種時一顆青桐子直從萌<lb/>
茅拔高自毫末始四靣無附枝中心有通理寄言立身<lb/>
<pb n="KR3i0044_WYG_075-25a"/>
者孤直當如此　─白居易荅桐花─山木多蓊鬱兹桐獨<lb/>
亭亭葉重碧雲片花簇紫霞英是時三月天春暖山雨<lb/>
晴夜色向月淺闇香隨風輕行者多商賈居者悉黎氓<lb/>
無人解賞愛有客獨屏營手攀花枝立足蹋花影行生<lb/>
憐不得所死欲揚其聲截為天子琴刻作古人形云待<lb/>
我成器薦之於穆清誠是君子心恐非草木情胡為愛<lb/>
其華而反傷其生老龜被刳腸不如無神靈雄雞自斷<lb/>
尾不願為犧牲况此好顏色花紫葉青青宜遂天地性<lb/>
<pb n="KR3i0044_WYG_075-25b"/>
忍加刀斧刑我思五丁力拔入九重城當君正殿栽花<lb/>
葉生光晶上對月中桂下覆階前蓂汎拂香爐煙隐映<lb/>
斧藻屏為君布緑隂當暑䕃軒楹沉沉緑滿地桃李不<lb/>
敢爭爲君發清韻風來如叩瓊泠泠聲滿耳鄭衛不足<lb/>
聽受君封植力不獨吐芬馨助君行春令開花應晴明<lb/>
受君雨露恩不獨含芳榮戒君無戲言翦葉封弟兄受<lb/>
君嵗月功不獨資生成爲君長高枝鳳凰上頭鳴一鳴<lb/>
君萬嵗壽如山不傾再鳴萬人泰泰階為之平如何有<lb/>
<pb n="KR3i0044_WYG_075-26a"/>
此用幽滯在巖坰嵗月不爾駐孤芳坐凋零請向梧枝<lb/>
上爲余題姓名待余有勢力移爾獻丹庭─桐花─春令<lb/>
有常候清明桐始發何此巴峽中桐花開十月豈伊物<lb/>
理變信是土宜别地氣反寒暄天時倒生殺草木堅強<lb/>
物所禀固難奪風候一參差榮枯遂乖剌况吾北人性<lb/>
不耐南方熱強羸壽夭間安得依時節　─宋歐陽修桐<lb/>
花─猗猗井上桐花葉何衰衰下䕃百尺泉上聳凌雲材<lb/>
翠色洗朝露清隂午當階幽蟬自嘒嘒鳴鳥何喈喈日<lb/>
<pb n="KR3i0044_WYG_075-26b"/>
出花照耀飛香動浮埃今朝一雨過狼籍黏青苔斯桐<lb/>
乃誰樹意若銘我齋常聞漢道隆上下相和諧選吏擇<lb/>
孝亷視民嬰與孩政聲如九韶百物絶妖災優優穎川<lb/>
守能致鳳凰來到此幾千載丹山自崔嵬聖君勤治理<lb/>
百郡列賢才嗟爾不自勉鳳凰其來哉　─司馬光桐軒<lb/>
朝陽升東隅照此庭下桐菶菶復萋萋居然古人風疎<lb/>
柯青玉聳密葉翠羽䝉午景凝餘清夕照留殘紅雨響<lb/>
甍棟外風生户牖中主人政多暇歩賞常從容終當致<lb/>
<pb n="KR3i0044_WYG_075-27a"/>
威鳳覽德鳴噰噰又將施五絃解愠歌帝宫　─曾鞏桐<lb/>
樹─棄地瓦礫間兹桐偶誰樹憶見擁西牆俄成劃煙霧<lb/>
得時花葉鮮照影清泉助當軒蔽赤日對卧醒百慮惜<lb/>
哉稟受弱妄使鸞鳳顧商聲動猶㣲秀色觸已沮泫摧<lb/>
亂繁條逼迫畏清露暄晴辛未闋飄落儻可拒噫號衝<lb/>
飇回激射隂霰聚此勢復何言瞪視空薄暮　─陳翥西<lb/>
山桐詩桐栽─吾有西山桐植之未盈握所得從野人移<lb/>
來出喬嶽節凝葉尚祕根凍土自剝匪為待籬鷃庸將<lb/>
<pb n="KR3i0044_WYG_075-27b"/>
棲鸑鷟異日成茂林論材誰見擢巨則為棟梁㣲亦任<lb/>
楹桷仍堪雅琴器奏之反淳朴大匠如顧憐委軀願雕<lb/>
斵　─桐根─我有西山桐早隣桃與李得地自行根受芘<lb/>
踰高壘上濯春雲膏下滋醴泉<graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>盤結侔循環岐分類<lb/>
肢體乘虚肢體大憤漲土脈起扶疎向山壤蔓衍出林<lb/>
址願偕久深固無為伴生死死議大厦材合抱由滋此<lb/>
　─桐花─我有西山桐桐成茂其花香心自蝶戀縹縹帶<lb/>
無遮華白含香色璨如凝瑤華紫者吐芳英爛若舒朝<lb/>
<pb n="KR3i0044_WYG_075-28a"/>
霞素奈未足擬紅香寧相加世但貴丹藥天艶姿驕奢<lb/>
歌管遶庭檻玩賞成今誇倘或求美材為爾長吁嗟<lb/>
桐葉─我有西山桐下臨百尺溪布葉雖遲遲庇本亦萋<lb/>
萋密類張翠幄青堪翦封圭滑澤經日久濡毳隨榦躋<lb/>
迎風帶影動墜雨向身低寧隠凡鳥巢自蔽儀鳳棲松<lb/>
栢徒爾頑蒲栁空思齊但有知心時應候常弗迷　─桐<lb/>
乳─吾有西山桐厥實狀如乳含房隐緑葉致巢來翠羽<lb/>
外滑自為穗中犀不可數輕漸曝秋暘重即濡綿雨霜<lb/>
<pb n="KR3i0044_WYG_075-28b"/>
後感氣裂隨風倒煙塢雖非松柏子受命亦于土誰能<lb/>
好琴瑟種之向春圃始知非凡材諸核豈余伍　─桐孫<lb/>
高梧已繁盛蕭蕭西山隴毳葉竟開展孫枝自森聳擅<lb/>
美惟東南滋榮藉萋菶不能容燕雀只許棲鸞鳳寧入<lb/>
呉人㸑堪隨伯禹貢雨露時加潤霜雪胡為凍况有竒<lb/>
特材足任雅琴用中含太古音可奏清風頌　─桐風─分<lb/>
材植梧桐桐茂成翠林日日來輕風時時自登臨拂榦<lb/>
動㣲毳吹葉破圓隂虚凉可解慍鼔拂如調琴莫傳獨<lb/>
<pb n="KR3i0044_WYG_075-29a"/>
鵠號願送棲鳳吟豈羞楚襄王蘭臺堪披襟亦陋陶隠<lb/>
居高閣聽松音無為搖落意慰我休閒心　─桐隂─枝軟<lb/>
自相交葉榮更分茂所得成清隂仍宜當白晝隂疑翠<lb/>
㡩展翳若繁雲覆日午密影叠風搖碎花漏冷不蔽空<lb/>
井高堪在庭甃吾本閒野人受樂忘㷀疚亭亭如張蓋<lb/>
翼翼如層搆月夕獨徘徊猶思一重覆　─桐徑─時人羡<lb/>
桃李下自成蹊徑而我愛梧桐亦以成乎性中平端隧<lb/>
道還往非遼夐直入無欹斜横庭亦徑廷月夕照影碎<lb/>
<pb n="KR3i0044_WYG_075-29b"/>
春暮花光映清朝濛露濕落日隨煙暝不使草蔓滋任<lb/>
從根裂迸堪詣蔣詡徒惟任蓬蒿盛　─金張建擬古─菶<lb/>
菶嶧山桐一樹十二枝枝分十二律所指各不移胡為<lb/>
師襄子獨謂東南竒一律不可闕一枝不可遺誰能以<lb/>
此意説似典樂䕫　─明高啓桐樹─晴粉朝英墜凉瓊夏<lb/>
葉舒鳥啼高樹早蟾囀薄疏虚朱絃未薦曲彤管屢題<lb/>
書坐恐銷華澤商吹起前除<lb/>
五言律詩─增─唐李嶠桐─孤秀嶧陽岑亭亭出衆林春光<lb/>
<pb n="KR3i0044_WYG_075-30a"/>
集鳳影秋月㺯圭隂高映龍門迥䨇依玉井深不因將<lb/>
入㸑誰為作鳴琴　─王昌齡叚宥㕔孤桐─鳳凰所宿處<lb/>
月映孤桐寒槁葉零落盡空柯蒼翠殘虛心誰能見直<lb/>
影非無端響發調尚苦清商勞一彈　─雍陶孤桐─疎桐<lb/>
餘一榦風雨日蕭條嵗晩琴材老天寒桂葉凋已悲根<lb/>
半死復恐尾全焦幸在龍門下知音肯寂寥　─宋司馬<lb/>
光梧桐─紫極宫庭濶扶疎四五栽初聞一葉落知是九<lb/>
秋來實滿風前地根添雨後苔羣仙儻來會靈鳳必徘<lb/>
<pb n="KR3i0044_WYG_075-30b"/>
徊　─王安石孤桐─天質自森森孤高幾百尋凌霄不屈<lb/>
已得地本虛心嵗老根彌壯陽驕葉更隂明時思解慍<lb/>
願斵五絃琴　─朱子次韻擇之咏梧并呈季通─永日長<lb/>
梧下清隂小院幽自憐風嫋嫋客賦雨瀏瀏作别今千<lb/>
里相思欲九秋更憐同社友復此誤淹留　─林景熙桐<lb/>
角─田家無律吕聲寄始華桐碧卷春風老清吹野水空<lb/>
客心寒食後牛背夕陽中不惹梅花恨年年送落紅<lb/>
明高啓梧桐─井邊䨇玉樹高結自生凉影㪚秋雲薄聲<lb/>
<pb n="KR3i0044_WYG_075-31a"/>
喧夜雨長疎英飄碧簟亂葉響銀牀緑綺誰能斵持將<lb/>
奏鳳凰　─鍾惺月下新桐喜徐元歎至─是物多妨月桐<lb/>
隂殊不然長如晨露引不隔晩凉天緑滿清虛内光生<lb/>
幽獨邊懐新君亦爾到在夕陽先<lb/>
五言小律─增─唐李頎題僧房䨇桐─青桐䨇拂日傍帶凌<lb/>
霄花緑葉傳僧磬清隂潤井花誰能事音律焦尾蔡邕<lb/>
家<lb/>
七言律詩─增─唐陳標焦桐樹─江上烹魚採野樵鸞枝摧<lb/>
<pb n="KR3i0044_WYG_075-31b"/>
折半曽燒未經良匠材雖散待得知音尾已焦若使琢<lb/>
磨徽白玉須來風律軫青瑤還能萬里傳山水三峽泉<lb/>
聲豈寂寥　─元黄清老梧桐雨─曾將秋信報人知又與<lb/>
西風泣别離病緑滴殘猶有淚題紅流去更無詩舊巢<lb/>
鳳冷朝飛逺古井金寒曉汲遲待得楚臺雲㪚後却憑<lb/>
琴調寄相思　─原─明施槃桐─雲捲清秋畫角悲梧桐滿<lb/>
地月明時斜穿翠葉通金井直透蒼波漾玉池青女莫<lb/>
驚烏鵲夢素娥偏惜鳳凰枝故人千里闗情處獨立空<lb/>
<pb n="KR3i0044_WYG_075-32a"/>
　　階影漸移　─徐茂吳咏桐綿─濡毳桐枝别作葩溫柔香<lb/>
　　裏玉無瑕氷蠶未儗鮮新絶雪蠒還同麗密誇猶勝南<lb/>
　　中榮吉貝漫教西蜀侈橦華銀牀金井俱搖落誰信廻<lb/>
　　暄更有涯<lb/>
　　五言絶句─增─唐韋應物題桐葉─參差翦緑綺肅灑覆瓊<lb/>
　　柯憶在灃東寺偏書此葉多　─李頻題長孫桐樹─一去<lb/>
　　龍門側千年鳳影移空餘翦圭處無復在孫枝<lb/>
　　七言絶句─<lb/>
<pb n="KR3i0044_WYG_075-32b"/>
御製詠桐老圖賜裕親王─丹桂秋香飄碧虛青桐迎露葉扶<lb/>
　疎願將花萼樓前老帝子王孫永結廬<lb/>
　　增─唐元稹桐孫詩并序─元和五年予貶掾江陵三月二<lb/>
　　十四日宿曾峯館山月曉時見桐花滿地因有八韻寄<lb/>
　　白翰林詩當時草蹙未暇紀題及今六年詔許西歸去<lb/>
　　時桐樹上孫枝已拱矣予亦白鬚兩莖而蒼然斑鬢感<lb/>
　　念前事因題舊詩仍賦桐孫詩一絶又不知幾何年復<lb/>
　　來商山道中元和十年正月題去日桐花半桐葉别來<lb/>
<pb n="KR3i0044_WYG_075-33a"/>
桐樹老桐孫城中過盡無窮事白髮滿頭歸故園　─李<lb/>
商隐蜀桐─玉壘高桐拂玉繩上含非霧下含氷枉教紫<lb/>
鳳無棲處斵作秋琴彈壊陵　─宋徐積華州太守花園<lb/>
南園花謝北園開紅拂䦨干翠拂苔却是梧桐且栽取<lb/>
丹山相次鳳凰來　─楊萬里桐花二首─春色來時物喜<lb/>
初春光歸日興䦨餘更無人餞春行色猶有桐花管領<lb/>
渠　老去能逢幾个春今年春事不闗人紅千紫百何<lb/>
曾夢壓尾焦桐也俗塵　─元鄭氏允端梧桐─梧桐葉上<lb/>
<pb n="KR3i0044_WYG_075-33b"/>
秋先到索索蕭蕭向樹鳴為報西風莫吹却夜深留取<lb/>
聽秋聲<lb/>
詩㪚句─原─魏明帝─䨇桐生空井枝葉自相加　─增─陳張<lb/>
正見─丹山下威鳳來集帝梧中─唐孟浩然─微雲淡河<lb/>
漢疎雨滴梧桐　─原─李白─梧桐落金井一葉飛銀牀<lb/>
增─李白─寧知鸞鳳意逺托椅桐前　四面無附枝中心<lb/>
有通理　今兹大火落秋葉黄梧桐　─原─杜甫─石欄斜<lb/>
㸃筆桐葉坐題詩　西掖梧桐樹空留一院隂　─增─薛<lb/>
<pb n="KR3i0044_WYG_075-34a"/>
竒童─日晩梧桐落㣲寒入紫垣　─韋應物─高梧一葉下<lb/>
空齋歸思多─韓愈─空階一片下琤若摧琅玕　─原─元<lb/>
稹─隴月上山館紫桐垂好隂─增─李中─門巷凉秋至高<lb/>
梧一葉驚　─宋蘇軾─至今多梧桐合抱如彭聃　─陳師<lb/>
道─林梧自黄殞風過成夜語─陸游─井桐殊可念無葉<lb/>
送秋聲　─吳儆─庭前兩梧桐濃緑涵清輝　─金雷琯─桐<lb/>
生日已長鳳來殊未央　─原─唐元稹─明月滿庭池水緑<lb/>
桐花垂在翠簾前　─増─宋劉敞─城角日高春寂寂小庭<lb/>
<pb n="KR3i0044_WYG_075-34b"/>
行徧拾桐花　─劉小山─睡起秋聲無覔處滿階桐葉月<lb/>
明中　─徐抱獨─誰與深春共憔悴隔江一樹紫桐花<lb/>
宋謝靈運─桐林帶晨霞─齊邢邵─桐影傍巖疎　─梁庾<lb/>
肩吾─桐横棲鳳條　山桐迥出城　─唐太宗─舒圭葉翦<lb/>
桐　─上官儀─翠梧臨鳳邸　─張説─隔户共桐隂　─李白<lb/>
秋色老梧桐　─原─杜甫─薫風繞帝梧　凄凄把翠梧<lb/>
増─杜甫─樹暗惜桐孫　─元稹─桐花新雨氣　─白居易─鬱<lb/>
鬱井上桐　─宋梅堯臣─梧桐生静思　─陳師道─風梧有<lb/>
<pb n="KR3i0044_WYG_075-35a"/>
先聲　─原─唐杜甫─清秋幕府井梧寒　碧梧棲老鳳凰<lb/>
枝　─王昌齡─金井梧桐秋葉黄─増─白居易─雨滴梧桐<lb/>
山館秋　梧桐老去長孫枝　─李賀─牕前植桐青鳳小<lb/>
　─李商隠─桐拂千尋鳳要棲─曹唐─桐花風軟管絃清<lb/>
　─韋莊─滿院桐花鳥雀喧─宋錢惟演─秋意先侵玉井<lb/>
桐　─劉攽─秋桐不識春風靣　─王安石─漠漠疎桐日下<lb/>
隂　─陸游─桐引新枝出粉牆　金井梧桐辭故枝　─元<lb/>
倪瓚─井床露浄碧桐花　─顧瑛─梧桐葉大午隂垂<lb/>
<pb n="KR3i0044_WYG_075-35b"/>
别録─增─祖台之志怪─騫保至檀丘塢上北樓宿暮鼓二<lb/>
下有人著黄練單衣白帢將人持炬火上樓保懼藏壁<lb/>
中須臾有二婢上帳使迎一女子上與白帢人入帳宿<lb/>
未明白帢輙先去保因入帳中持女子問向去者誰荅<lb/>
曰桐郎道東廟樹是也至暮二更桐郎復來保乃砟取<lb/>
之縛著樓柱明日視之形如人長三尺餘檻送詣丞相<lb/>
度江未半風浪起桐郎得投入水風波乃息　─大中遺<lb/>
事─軒轅先生居羅浮山宣宗召入禁中能以桐竹葉滿<lb/>
<pb n="KR3i0044_WYG_075-36a"/>
手挼之悉成錢　─錦里新聞─成都出小鳥紅翠相間生<lb/>
于桐花中惟飲其汁不食他物　─五色線─葛仙翁憑桐<lb/>
木几于女几山學仙得道後几化為三足白麂時出于<lb/>
山上　─雲林遺事─倪元鎮嘗留客夜榻恐有所穢時出<lb/>
聽之一夕聞有咳𠻳聲侵晨令家僮遍覔無所得童慮<lb/>
捶楚偽言牕外梧桐葉有唾痕者元鎮遂令翦葉棄十<lb/>
餘里外蓋宿露所凝訛指為唾以紿之耳　─清暑筆談<lb/>
琴材以輕鬆脆滑謂之四善取桐木多年者木性都盡<lb/>
<pb n="KR3i0044_WYG_075-36b"/>
液理枮勁則聲易發而清越─原─羣碎録─桐花可敷猪<lb/>
瘡飼猪肥大三倍　─占候─梧桐花初生色赤主旱色白<lb/>
主水　─種植─正二月内以黄土拌鉅末少許或盆或地<lb/>
上俱可種上覆土末寸半許時時用水澆灌使土長濕<lb/>
待長尺餘移栽冬間不用苫蓋─製用─桐子㣲炒布包<lb/>
少許磚地上輕輕板之簡出仁未破者再板陸續收取<lb/>
　　<hi>附録</hi>刺桐<lb/>
原─刺桐葉如梧桐其花附榦而生側敷如掌形若金鳳<lb/>
<pb n="KR3i0044_WYG_075-37a"/>
枝榦有刺花色深紅嵇含草木狀云九眞有刺桐布葉<lb/>
繁密三月開花赤色照映三五房凋則三五房復發陳<lb/>
翥桐譜云刺桐生山谷中文理細𦂳而性喜折裂體有<lb/>
巨刺如欓樹其實如楓<lb/>
彚考─增─投荒雜録─刺桐花狀比圖畫者不類其木為材<lb/>
三四月時布葉繁密後有赤花生葉間三五房不得如<lb/>
畫者紅芳滿樹　─原─溫陵郡志─温陵城留從効重加板<lb/>
築植刺桐環繞之其樹高大而枝葉蔚茂初夏開花極<lb/>
<pb n="KR3i0044_WYG_075-37b"/>
鮮紅如葉先萌而花後發主明年五榖豐熟　─增─花經<lb/>
刺桐八品二命　─南海古蹟記─汎杯池南有陸公亭故<lb/>
基夾溪種刺桐木綿花開殷盛如畫　─泉南雜志─宋進<lb/>
士吕造詩云閩海雲霞遶刺桐徃年城郭為誰封刺桐<lb/>
城今泉州築城時環城皆植刺桐故號桐城　─天中記<lb/>
彭綱詠刺桐花詩云樹頭樹底花楚楚風吹緑葉翠翩<lb/>
翩露中幾枝紅鸚鵡刺桐花雲南名鸚哥花酷似之彭<lb/>
詩本四句命吏寫刻遺其一句復誦之自覺意足乃不<lb/>
<pb n="KR3i0044_WYG_075-38a"/>
更改<lb/>
集藻─七言絶句─增─唐陳陶泉州刺桐花詠六首兼呈趙<lb/>
使君─海曲春深滿郡霞越人多種刺桐花可憐虎竹西<lb/>
樓色錦帳三千阿母家　石氏金園無此艶南都舊賦<lb/>
乏靈材只因赤帝宫中樹丹鳳新銜出世來　猗猗小<lb/>
艶夾通衢晴日薫風笑越姝只是紅芳移不得刺桐屏<lb/>
障滿中都　不勝攀折悵年華紅樹南看見海涯故國<lb/>
春風歸去盡何人堪寄一枝花　赤帝甞聞海上遊三<lb/>
<pb n="KR3i0044_WYG_075-38b"/>
千幢蓋擁炎州今來樹似離宫色紅翠斜欹十二樓<lb/>
髣髴三株植世間風光滿地赤城閒無因秉燭看竒樹<lb/>
長伴劉公醉玉山　─宋丁謂刺桐花─聞説鄉人説刺桐<lb/>
花如後發始年豐我今到此憂民切只愛青青不愛紅<lb/>
　─王十朋刺桐花─初見枝頭方緑濃忽驚火<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>欲燒空<lb/>
花先花後年年雨莫遣時人不愛紅<lb/>
詩散句─增─唐徐夤─歸日捧持明月寶去時期刻刺桐花<lb/>
　─方干─風烟漸近刺桐花　─宋蘇軾─木綿花發刺桐開<lb/>
<pb n="KR3i0044_WYG_075-39a"/>
　　<hi>附録</hi>岡桐<lb/>
原─岡桐一名油桐一名荏桐<hi>其油似荏</hi>一名罌子桐一名虎<lb/>
子桐　─增─桐譜─枝榦花葉與白桐花相類─本草─李時<lb/>
珍曰即白桐之紫花者人或謂之紫花桐─原─樹小長<lb/>
亦遲早春先開淡紅花狀如鼓子花實大而圓每實中<lb/>
二子或四子大如大楓子肉白味甘食之令人吐人多<lb/>
種之取子作桐油入漆及油器物艌船為時所須人多<lb/>
僞為之惟以篾圏撣起如鼓面者為眞<lb/>
<pb n="KR3i0044_WYG_075-39b"/>
　　<hi>附録</hi>赬桐<lb/>
增─桐譜─赬桐一名眞桐　─南方草木狀─嶺南處處有之<lb/>
自初夏生至秋蓋草也葉如桐其花連枝萼皆深紅色<lb/>
俗呼貞桐花　─酉陽雜俎─貞桐枝端抽赤黄條條復旁<lb/>
對分三層花大如落蘇花作黄色一莖上有五六十朶<lb/>
─原─身青葉圓大而長高三四尺便有花成朶而繁紅<lb/>
色如火為夏秋榮觀<lb/>
集藻─七言律詩─增─明沈氏天孫赬桐─朱萼疑看九月楓<lb/>
<pb n="KR3i0044_WYG_075-40a"/>
繁枝又借嶧陽桐丹鬚吐舌迎風艶絳蠟籠紗照月空<lb/>
西域應分安石紫寢宫可作麥英紅緑珠宴罷歸金谷<lb/>
七尺珊瑚映水中<lb/>
七言絶句─增─宋方岳赬桐花二首─厥草惟夭簇絳繒新<lb/>
紅初滴尚炎蒸西風坐閲芙蓉老合是花中耐久朋<lb/>
似子圓紅不似花緑叢擎出野人家亦知吟骨今當換<lb/>
火候初成獨體砂<lb/>
詩㪚句─增─宋蘇舜欽─喚起十年閩嶺夢赬桐花畔見紅<lb/>
<pb n="KR3i0044_WYG_075-40b"/>
蕉<lb/>
　　<hi>附録</hi>臭桐<lb/>
原─臭桐生南海及雷州近海州郡亦有之葉大如手作<lb/>
三花尖長青不凋皮若梓白而堅韌可作繩入水不爛<lb/>
花細白如丁香而臭味不甚美逺觀可也人家園内多<lb/>
植之皮堪入藥采取無時<lb/>
　　<hi>附録</hi>胡桐<lb/>
增─前漢書西域傳─鄯善國多胡桐─注─孟康曰胡桐似桑<lb/>
<pb n="KR3i0044_WYG_075-41a"/>
　而多曲師古曰胡桐亦似桐不類桑也蟲食其樹而沫<lb/>
　出下流者俗名為胡桐淚言似眼淚也可以汗金銀今<lb/>
　工匠皆用之<lb/>
　　　<hi>附録</hi>海梧<lb/>
　增─南方草木狀─海梧樹與中國松同但結實絶大形如<lb/>
　小栗三角肥甘有香味亦樽俎間佳果也出林邑<lb/>
　　　<hi>附録</hi>折桐<lb/>
　增─洞天清錄─有花桐春來開花如玉簪而㣲紅號折桐<lb/>
<pb n="KR3i0044_WYG_075-41b"/>
　花<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋廣羣芳譜卷七十三<lb/>
</p>
<p>
</p>
  </div>
</body>
</text>
</TEI>
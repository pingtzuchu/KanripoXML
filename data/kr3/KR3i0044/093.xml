<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_093-1a"/>
　欽定四庫全書<lb/>
御定佩文齋廣羣芳譜卷九十一<lb/>
　　卉譜<lb/>
　　　萍<lb/>
　原萍一名水花一名水白一名水簾一名薸<hi>爾雅云萍蓱註云水</hi>
　<hi>中浮萍江東謂之薸字説云以與水平故名萍以無定性隨風漂流故名薸</hi>處處池沼中有<lb/>
　之季春始生楊花入水所化一葉經宿即生數葉葉下<lb/>
　有微鬚即其根也浮於流水則不生浮於止水則一夕<lb/>
<pb n="KR3i0044_WYG_093-1b"/>
　生九子故名九子萍無根而浮常與水平有大小二種<lb/>
　小者面背俱青為萍大者面青背紫為薸一名紫萍今<lb/>
　薸有麻薸異種長可指許葉相對聨綴不似萍之㸃㸃<lb/>
　清輕也　─増─唐夲草萍有三種大者曰蘋中者曰荇小<lb/>
　者即水上浮萍　原萍乃隂物靜以承陽故曝之不死<lb/>
　惟七月中採取揀淨以竹篩攤曬盆水在下承之即枯<lb/>
　死曬乾為末可驅蚊蟲味辛寒能療暴熱身癢下水氣<lb/>
　勝酒長鬚髪久服身輕善治瘋疾<lb/>
<pb n="KR3i0044_WYG_093-2a"/>
彚考─原─禮記月令季春萍始生　─周禮秋官─萍氏掌國<lb/>
之水禁─註─以不沉溺取名　─増─後漢書方術傳─華佗嘗<lb/>
行道見有病咽塞者因語之曰向來道隅有賣餅人萍<lb/>
虀甚酸可取三升飲之病自當去即如佗言立吐一蛇<lb/>
　─汲冡周書─榖雨一日萍始生萍不生隂氣增盈　─家<lb/>
語─楚昭王渡江江中有物大如斗圓而赤直觸王舟舟<lb/>
人取之王大怪之徧問羣臣莫之能識使使聘于魯問<lb/>
于孔子孔子曰此所謂萍實者也可剖而食之吉祥也<lb/>
<pb n="KR3i0044_WYG_093-2b"/>
唯霸者為能獲焉使者返王遂食之大美久之使來以<lb/>
告魯大夫大夫因子游問曰夫子何以知其然曰吾昔<lb/>
之鄭過乎陳之野聞童謡曰楚王渡江得萍實大如斗<lb/>
赤如日剖而食之甜如蜜此是楚王之應也吾是以知<lb/>
之　─范子─水萍出三輔色青者善─原─淮南子萍樹根<lb/>
於水木樹根於土　─増─淮南子─海閭生屈龍屈龍生容<lb/>
華容華生蔈蔈生萍藻萍藻生浮草凡浮生不根苃者<lb/>
生於萍藻─註─海閭浮草之先也屈龍游龍容華芙蓉草<lb/>
<pb n="KR3i0044_WYG_093-3a"/>
花蔈流也無根水中草─淮南畢萬術老血變為萍<lb/>
呂氏春秋─菜之美者崑崙之萍　─渚宮故事宋文帝為<lb/>
宜都王臨川人獻王萍實六子大者如升小者如鶴卵<lb/>
圓而赤初莫有識者以問長史王華曰此萍實也宣尼<lb/>
所謂王者之應　─雲林異景志─浮光多美鴨太原少尹<lb/>
樊千里買百隻置後池載數車浮萍入池使為鴨作茵<lb/>
褥　─酉陽雜俎─臨邑縣北有華公墓尋失唯趺龜存焉<lb/>
石趙世此龜夜常負碑入水至曉方出其上常有萍藻<lb/>
<pb n="KR3i0044_WYG_093-3b"/>
　─楚辭芳草譜天問曰靡萍九衢言其枝葉分為衢道<lb/>
猶今言花五出六出也　南濠詩話魏仲先詩名鉅鹿<lb/>
東觀集有咏盆池萍云莫嫌生處波瀾小免得漂然逐<lb/>
衆流眞隠者之話言也　原江右萍鄉縣相傳楚王得<lb/>
萍實於此邑因以名而范石湖以為去大江遠非是然<lb/>
萍實因渡江而得非謂得之大江中傳聞必有所自未<lb/>
可遽疑其説<lb/>
集藻─贊─増─晉郭璞萍贊苹之在水猶卉植地靡見其布<lb/>
<pb n="KR3i0044_WYG_093-4a"/>
漠爾鱗被物有常託孰知所自<lb/>
賦─増─晉夏侯湛浮萍賦歩長渠以遊目兮覽隨波之微<lb/>
草紛漂潎以澄茂兮羗孤生於靈沼因纎根以自滋兮<lb/>
乃逸蕩乎波表散圓葉以舒形兮發翠綠以含縹䕃修<lb/>
魚之華鱗兮翳蘭池之清潦既澹淡以順流兮又雍容<lb/>
以隨風有纒薄於岸側兮或廻滯乎湍中紛上下其靡<lb/>
常兮漂徃來其無窮仰熙陽曜俯憑綠水渟不安處行<lb/>
無定軌流息則寧濤擾則動浮輕善移勢危易盪似孤<lb/>
<pb n="KR3i0044_WYG_093-4b"/>
臣之介立隨排擠之所往内一志以奉朝兮外結心以<lb/>
絶黨萍出水而立枯兮士失據而身枉覩斯草而慷慨<lb/>
兮固知直道之難爽蘇彦浮萍賦余嘗汎舟遊觀鼓<lb/>
檝川湖覩浮萍之飄浪乃觸水而自居體任適以應㑹<lb/>
亦隨遇而靡拘伊弱卉之無心合至理之冥符唐常<lb/>
衮浮萍賦居洪泉而不根植者惟浮萍而已矣不懷芳<lb/>
以賈害不衒色以標美動不忤物卑以安已乗流則遊<lb/>
得坻則止如識變而知時似委命而順理故能無幽不<lb/>
<pb n="KR3i0044_WYG_093-5a"/>
渉無逺不尋隨長汀而自汎値驚浪而不沉既不遷其<lb/>
清濁亦可避乎淺深可以明逍遥之意可以警滯著之<lb/>
心然而推移河海凌歴隈澳溜緩則去遲水急則浮速<lb/>
秋遇楓浦與墜葉而齊奔春渡桃源共落花而相逐披<lb/>
拂丹草揺演青蘋出入經其潭洞高下歸其奫淪擇利<lb/>
而行有似見機之士不常厥所同乎漂梗之人歌曰大<lb/>
江之水東西流别有孤萍朝夕浮莫言此中長汎汎終<lb/>
當結實觸王舟　趙昻浮萍賦汎汎者萍乗流匪寧殊<lb/>
<pb n="KR3i0044_WYG_093-5b"/>
源比影異沼均形初苒弱兮碕岸乍連延兮廣汀映池<lb/>
兮草色同翠照日兮苔光共青霞凝兮片片成玉月上<lb/>
兮處處疑星入門自媚穠李徒矜其妖艶取足為樂行<lb/>
潦豈小於滄溟觀其枯華有時動靜無必習坎斯止遇<lb/>
亨則逸安卑取順契君子之用心揚波隨流豈漁翁之<lb/>
能詰每托隣於藻荇不混跡於蓬蓽與菡蓞而相鮮向<lb/>
莓苔而如失實幽賞之可嘉何寓遊之足匹夫物之云<lb/>
云糾纒誰分茨處牆兮或不才而見棄蘭生幽也終以<lb/>
<pb n="KR3i0044_WYG_093-6a"/>
香而自焚惟兹萍矣獨擅其美謙能居下知則樂水鑒<lb/>
擥芳於楚客寧見羞於彝簋象虚舟而不繫或倐往而<lb/>
忽來類至人之無心更出生而入死噫歟植匪深根長<lb/>
無固蔕將舍之而不芟翦豈見用而能種藝鄙朝菌之<lb/>
暫榮笑匏𤓰之長繫空慙雨露之恩竊愧陶鈞之惠願<lb/>
同蒹葭比玉而見珍託陋質於池塘之際　─原─明楊雲<lb/>
鶴浮萍賦─嗟楊花之漠漠紛辭樹而綿綿乍飄颻於幕<lb/>
底忽蕩漾於池邊雨過易質浸久移妍根無寸蔕葉吐<lb/>
<pb n="KR3i0044_WYG_093-6b"/>
雙駢傍汀蘭而戢戢映岸草之芊芊魚驚跳而忽破風<lb/>
漪斂而還連委柔姿兮曉漲寄弱質兮春田流潦凝兮<lb/>
並止歸波逝兮均遷商羊舞兮保世以滋大肥<graphic n="KR1414" url="https://raw.githubusercontent.com/kanripo/KR-Gaiji/master/images/KR1414.png" mimeType="image/png"/>見兮<lb/>
聚族而纎旃有似乎邊塞征人關河客子去國辭家流<lb/>
行坎止意忽忽以何之惟蒼蒼之黙使感兹萍質悵此<lb/>
萍踪慨他鄉之萍梗憐知巳之萍逢有如一枝暫棲兩<lb/>
心密契不約而聨無根而蔕始宛轉而密依忽參商而<lb/>
遥逝知宛在兮水中恨長波之靡際嗟嗟每生有識我<lb/>
<pb n="KR3i0044_WYG_093-7a"/>
輩鍾情欣繇合起恨以離生雖離合之皆幻終悵怏而<lb/>
難平若夫合不心醉離不骨驚齊悲愉於一致反寄羨<lb/>
無識之浮萍─夏茂卿浮萍賦有序夫萍為風約起滅不常<lb/>
水草中至尠小瑣細物也顧萍氏掌禁於秋官萍生紀<lb/>
日於月令燕饗則樂嘉賔於魚藻朝㑹則示周行於鹿<lb/>
苹萍之時義大矣成都楊令公年方二十視篆梁谿甫<lb/>
下車輙以浮萍一賦見眎清華流麗騞然大家夫相如<lb/>
子雲之在蜀都也翩翩皆以賦鳴吐鳳凌雲噴薄西京<lb/>
<pb n="KR3i0044_WYG_093-7b"/>
之上即我明用修楊子靈心作賦秀㧞峩睂公豈其苗<lb/>
裔耶遂率爾效顰而抽辭以擬之其詞曰粤萬卉之布<lb/>
彚禀一氣之陶鈞紛紛綸綸職職芸芸毓彼池面貼於<lb/>
波紋既曰楊花之轉蜕復云老血之為精巧隨浪以開<lb/>
合逐流水以低平兆翔鴻之始見應榖雨而萌生采芳<lb/>
馨於雷澤擷異美於昆明一名水簾亦呼薸蘋西河之<lb/>
側南澗之濵羌乍斟而止渇朅久服而身輕漢昆明池<lb/>
翠網橫披於曲岸楚昭王渡赤斗直觸於江濆周穆廵<lb/>
<pb n="KR3i0044_WYG_093-8a"/>
方則取摘湖頭以資鶴唼太原吏隠則數車捆載而為<lb/>
鴨茵漂潎連綿馥郁葐蒕可以羞王公可以薦鬼神若<lb/>
夫不根不蔕時合時張江妃題字漢女搴芳翠蓋覆而<lb/>
蛟龍匿影青雷破而明月舒光重叠侵沙開暮春之煙<lb/>
景參差委岸宣大塊之文章紫葉帶流快題詩於李白<lb/>
秋風春草喜琢句於劉商色映菰蒲似罽賔之鋪寳㲲<lb/>
而斜臨曲渚光分杜若如洛姝之遺翠鈿而亂矗橫塘<lb/>
若乃波翻浪急雨驕風妬自西自東曷馮歸路孤標冷<lb/>
<pb n="KR3i0044_WYG_093-8b"/>
淡兮埒孝子之履霜時危震盪兮恍羈臣之莫訴至若<lb/>
良朋愴别執友臨岐臭蘭偶契金石遽違玉玦遥分於<lb/>
塞外寳釵劃斷於中閨是何異萍水之相遭而瞥焉轉<lb/>
化於天涯胡然而散胡然而聚消息盈虚浮萍莫喻生<lb/>
馬生人儵忽為帝即乾坤亦水上之萍抑蜾蠃螟蛉之<lb/>
一致有酒既清有餚既馨太虚為御久鑿奚爭萬期須<lb/>
臾晱㬦電驚毋掘泥以揚波疇皆醉而獨醒縱心浩然<lb/>
何慮何營吾將濯足萬里<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>身蓬閬而戞長嘯於青㝠<lb/>
<pb n="KR3i0044_WYG_093-9a"/>
文賦散句─増─楚宋玊風賦起於青蘋之末　晉劉伶酒<lb/>
徳頌俯觀萬物擾擾焉如水之載浮萍郭璞江賦萍<lb/>
實時出而漂泳<lb/>
五言古詩─原─南齊劉繪咏萍─可憐池内萍葐蒕紫復青<lb/>
巧隨浪開合能逐水低平微根無所綴細葉詎須莖飄<lb/>
蕩終難測流連如有情　増─梁庾肩吾賦得池萍風翻<lb/>
乍青紫浪起時疎密木欲歎無根還驚能有實　魏馮<lb/>
元興浮萍詩─有草生碧池無根水上蕩脆弱惡風波危<lb/>
<pb n="KR3i0044_WYG_093-9b"/>
微苦驚浪　唐李徳裕感遇幽澗生蕙若幽渚老江蘺<lb/>
榮落人不見芳香徒爾為不及綠萍草生君紅蓮池左<lb/>
右美人弄朝夕春風吹葉洗玉泉水珠清湛露滋心亦<lb/>
願如此託君君不知　宋謝翺萍間穉荷效王司馬體<lb/>
初萍半含絮頃刻開數畝荷生浮其間風雨足解后百<lb/>
年遊子心欲作千歲乆昔為浮萍根今為穉荷藕荷高<lb/>
刺已深魚遊觸其首離離荷下萍吹向白魚口　明楊<lb/>
基賦得萍贈陳久中浮踪散寒星一夕生無數魚跳翠<lb/>
<pb n="KR3i0044_WYG_093-10a"/>
乍開漚過青還聚微風和影去急雨連根露惆悵别君<lb/>
時楊花滿衣絮─薛蕙咏萍─參差如霰布的皪似星出<lb/>
魚戲影初開鳥散文仍密幸因雲雨㑹且免風波失無<lb/>
裨江海流徒謝芳菲質<lb/>
五言律詩─増─唐李嶠萍─二月虹初見三春蟻正浮青萍<lb/>
含吹轉紫葉帶波流屢逐明神薦恒隨旅客遊既能甜<lb/>
似蜜還繞楚王舟─李覯萍─盡日看流萍誰原造化情<lb/>
可憐無用物偏解及時生泥滓根萌淺風波性質輕晩<lb/>
<pb n="KR3i0044_WYG_093-10b"/>
來堆岸曲猶得䕶蛙鳴<lb/>
七言律詩─増─唐徐夤咏萍─為實隨流瑞色新泛風縈草<lb/>
䕶遊鱗密行碧水澄涵月澀滯輕橈去採蘋比物何名<lb/>
腰下劍無根堪並鏡中身平湖春渚知何限撥破閒投<lb/>
獨蠒綸　─明日本貢使咏萍─錦鱗密砌不容針只為根<lb/>
兒做不深曽與白雲爭水面豈容明月下波心幾翻浪<lb/>
打應難滅數陣風吹不復沉多少魚龍藏在底漁翁無<lb/>
處下鈎尋<lb/>
<pb n="KR3i0044_WYG_093-11a"/>
五言絶句─增─唐王維萍池─春池深且廣會待輕舟廻靡<lb/>
靡綠萍合垂楊掃復開─元宋旡萍─風波長不定浪跡<lb/>
在天涯莫怨生輕薄前身是柳花<lb/>
七言絶句─原─唐劉商醉後─青月秋風老此身一瓢長醉<lb/>
任家貧醒來還愛浮萍草飄寄官河不屬人　増─皮日<lb/>
休木蘭後池浮萍─嫩似金脂颺似煙多情渾欲擁紅蓮<lb/>
明朝擬附南風信寄與湘妃作翠鈿　─原─陸龜蒙和木<lb/>
蘭後池浮萍─晩來風約半池明重叠侵沙綠罽成不用<lb/>
<pb n="KR3i0044_WYG_093-11b"/>
臨池更相笑最無根蔕是浮名　原─僧可齋咏萍盆池<lb/>
本不種青萍春杪無根也自生人道一宵生九葉不知<lb/>
誰數得分明　─宋文同可笑口號─可笑庭前小兒女栽<lb/>
盆貯水種浮萍不知何處聞人説一夜一根生七莖<lb/>
原─劉師邵乍因輕浪叠晴沙又趂廻風擁釣槎莫怪狂<lb/>
踪易飄泊前身不合是楊花　─乩仙㸃㸃青青浮野塘<lb/>
不容明月照滄浪風吹雨逐沙泥上燕子銜來遶畫梁<lb/>
詩散句─増─魏文帝汎汎綠池中有浮萍寄身流波隨風<lb/>
<pb n="KR3i0044_WYG_093-12a"/>
靡傾　─宋謝翺─浮萍隨漲水上到荷葉端水退不得下<lb/>
猶黏花萼間　─魏曹植浮萍寄清水隨風東西流　─晉<lb/>
司馬彪─汎汎江漢萍飄蕩永無根　─何晏─願為浮萍草<lb/>
託身寄清池　傅𤣥浮萍無根本非水將何依　─原─唐<lb/>
杜甫─萍泛無休日桃隂想舊蹊─増─宋林景熙栁花滚<lb/>
雪春冥冥溪風一夜吹為萍　─原─乩仙─見説楊花能變<lb/>
化是他種子亦輕浮　増─齊王儉─萍開欲半池　─梁王<lb/>
筠─萍生雁鶩池　─謝脁新萍時合水　─邢邵─新萍巳冒<lb/>
<pb n="KR3i0044_WYG_093-12b"/>
沼　─唐太宗─萍間日影亂　─原─杜甫─萍泛若夤緣　増<lb/>
劉禹錫─風小悲流萍─韓愈─萍蓋汙池淨　風約半池<lb/>
萍　─白居易─紫浮萍汎汎　─姚合─萍任連池綠　温庭<lb/>
筠─萍皺風來後　萍多釣下遲　李中萍嫩鋪波面<lb/>
唐白居易─南潭萍開水沉沉─姚合浮萍重叠水團圓<lb/>
　─薛能─水風初見綠萍隂　逺舸衝開一路萍　─原─宋<lb/>
張先─浮萍破處見山影─陸游覆水青萍錦一方<lb/>
别錄─原─製用─取浮萍重五午時投厠中絶青蠅　五日<lb/>
<pb n="KR3i0044_WYG_093-13a"/>
午時取浮萍隂乾加雄黄作紙纒香燒之能袪蚊蟲<lb/>
七月七日取赤浮萍乾為末遇冬雪寒水調二盞服又<lb/>
用漢椒末拌浮萍末擦身不畏寒<lb/>
　　藻<lb/>
増─博雅─夌菜藻也─原─藻水草也有二種水藻葉長二<lb/>
三寸兩兩相對生即馬藻也聚藻葉細如絲節節連生<lb/>
即水薀也俗名鰓草又名牛尾薀爾雅云莙牛藻細葉<lb/>
蓬茸如絲可愛一節長數寸長者二三十節氣味甘大<lb/>
<pb n="KR3i0044_WYG_093-13b"/>
寒滑無毒去暴熱熱痢止渴凡天下極冷無過藻菜荆<lb/>
揚人遇歲飢以葉當榖食<lb/>
彚考─増─詩召南─于以采藻于彼行潦　小雅魚在在藻<lb/>
　─魯頌─思樂泮水薄采其藻─左傳─蘋蘩薀藻之菜<lb/>
薀藻聚藻也　─博物志─歲欲惡惡草先生惡草者水藻<lb/>
也　─洞冥記─旦露池西有靈池方四百歩有倒枝藻枝<lb/>
横倒水中長九尺餘如結網有野鴨秋鳬及鷗鷖來翔<lb/>
水上入此草中皆不得出如繒網也亦名水網藻　酉<lb/>
<pb n="KR3i0044_WYG_093-14a"/>
陽雜俎─仙藥有神吾黄藻─原─埤雅─藻水草之有文者<lb/>
出於水下其字从澡言自潔如澡也書曰藻火粉米藻<lb/>
取其清火取其明也山節藻棁蓋非特為取其文亦以<lb/>
禳火今屋上覆橑謂之藻井取象於此亦曰綺井又謂<lb/>
之覆海亦或謂之罳頂風俗通曰殿堂室象東井形刻<lb/>
作荷菱荷菱水草也所以厭火與此同類詩魚在在藻<lb/>
有頒其首王在在鎬豈樂飲酒魚在在藻有莘其尾王<lb/>
在在鎬飲酒樂豈蓋魚性食藻王者徳至淵泉則藻茂<lb/>
<pb n="KR3i0044_WYG_093-14b"/>
而魚肥故以頒首莘尾為得其性誥傳曰士卒鳬藻言<lb/>
其和睦歡悦如鳬之戲於水藻也　─増─名勝志青田溪<lb/>
生蕰藻冬天水熱如湯衆魚歸之名曰魚倉<lb/>
集藻─解─増─明李東陽藻軒解─青華主人建閥南輿高居<lb/>
江渺搆材為亭甃石為沼層瀾碧皺衆卉雲繞擷芳潄<lb/>
潔名之曰藻客有過者難之曰萬彚藂茁羣植並分鉅<lb/>
者為楩櫲秀者為篁筠堅者為檜柏芬者為蘭蓀山苞<lb/>
水葩莫可具陳彼藻之細何足以云主人曰君子設佩<lb/>
<pb n="KR3i0044_WYG_093-15a"/>
聖人取物匪名則嘉惟義斯擇品不必富類不必僻泥<lb/>
形為迂執象為惑子坐聽我言藻之德夫藻者氣孕天<lb/>
秀根含地靈内秉柔質外敷素英不雕而華匪馞其馨<lb/>
順時生者為孫命與物徙者為和光寧負潔以自濯亦<lb/>
何心於行藏客曰可得聞邪主人曰窮海之裔荒溪之<lb/>
涯舟檝之所不至人跡之所不加以汗漫為方以波濤<lb/>
為家雖溷跡於草莽寧委情於泥沙客曰媺哉善藏其<lb/>
用子既出矣請言乎動主人曰或載衣襟或登筐篚滌<lb/>
<pb n="KR3i0044_WYG_093-15b"/>
以甘泉薦以方簋陋末跡於芻蕘耻遺瑕於葑菲繪形<lb/>
則與火齊光比徳則與鑑為軌功雖著而不知其勞用<lb/>
非奢而莫閟其美客曰韙哉君子之斐主人曰嘻物貴<lb/>
實用禮戒彌文弗玩其華而采其根楚佩江茝周歌澗<lb/>
蘩桃李薇蕨維葛與蘋匏瓜行葦列國所陳繄藻之徳<lb/>
於吾則均朝爾吾居夕爾吾羣匪藻吾軒亦藻吾身下<lb/>
雪民隠上華國勲惟夙夜是存以無負於吾軒客起再<lb/>
拜斂容棘吻君門巍巍矇者莫瞬君行濯濯瑕莫可捃<lb/>
<pb n="KR3i0044_WYG_093-16a"/>
包荒納汙辭不我擯鄙人何知敢謝不敏主人不荅莞<lb/>
爾而哂<lb/>
賦─増─唐郭元超水藻賦─遊子行邁登晉山之孤嶽翠谿<lb/>
皛以淪漣紅嶂赫兮崩駁爾其雲崖委溜風壑鳴泉苔<lb/>
彬彪以冒石藻漫莽兮盈川于以采藻于彼行潦沼沚<lb/>
之毛汙潭之草靃靃靡靡汎汎悠悠乍夤緣於春水或<lb/>
羃䍥於春洲觀其往往縈散離離無畔㛹娟島嶼暐曄<lb/>
江漢碎流月於澄波隠孤雲於斷岸生不擇所長亦無<lb/>
<pb n="KR3i0044_WYG_093-16b"/>
叢不資潤於微露不懼威於勁風纎莖璀璀密葉茸茸<lb/>
宿銀塘之白鷺矯清水之文虹則知乗流則遊遇坻則<lb/>
植柔而能全弱而能直其為隠也不居高而處卑其為<lb/>
謙也常韜光而晦色嗟茂族之無托願貞芳之見移生<lb/>
君之銅沼汎君之瑶池雜青蓮與翠荇偶杜若與江蘺<lb/>
生於水兮人不知歲歲年年幽澗垂<lb/>
賦散句─増─漢司馬相如上林賦─唼□菁藻<lb/>
詩散句─増─晉嵇康─俯唼綠藻託身洪流　唐杜甫北風<lb/>
<pb n="KR3i0044_WYG_093-17a"/>
起寒文弱藻舒翠縷　─張籍─藻密行舟澀　─金呉激微<lb/>
流帶文藻　─唐白居易─翠藻蔓長孔雀尾　綠藻潭中<lb/>
繫釣舟<lb/>
别錄─原─製用─二藻皆可食煮熟挼去腥氣米麫糝蒸為<lb/>
茹甚滑美入藥以馬藻為勝<lb/>
　　<hi>附錄</hi>海藻<lb/>
増─爾雅─<graphic n="KR1627" url="https://raw.githubusercontent.com/kanripo/KR-Gaiji/master/images/KR1627.png" mimeType="image/png"/>海薻注─一名海蘿─夲草─一名落首一名藫<lb/>
生海島上黑色如亂髪而大少許葉大都如藻葉陳藏<lb/>
<pb n="KR3i0044_WYG_093-17b"/>
器曰此有二種馬尾藻生淺水中如短馬尾細黑色大<lb/>
葉藻生深海中新羅國葉如水藻而大海人以繩繫腰<lb/>
沒水取之<lb/>
　　海帶<lb/>
増─夲草─海帶出東海水中石上似海藻而麤柔韌而長<lb/>
今登州人乾之以束器物<lb/>
　　綸<lb/>
増─爾雅─綸似綸組似組東海有之注綸今有秩嗇夫所<lb/>
<pb n="KR3i0044_WYG_093-18a"/>
帶糾青絲綸組組綬也海中草生彩理有象之者因以<lb/>
名云　─夲草─一名昆布生南海葉如手大似蓴紫赤色<lb/>
可搓為索<lb/>
　　蔛草<lb/>
增─夲草─蔛草一名蔛菜一名蔛榮所在有之生水旁似<lb/>
澤瀉而小花青白色亦堪蒸啖江南人用蒸魚食甚美<lb/>
五六月采莖暴乾用氣味甘寒無毒主治暴熱喘息小<lb/>
兒丹腫<lb/>
<pb n="KR3i0044_WYG_093-18b"/>
　　苔<lb/>
原─苔一名綠苔一名品藻一名品菭<hi>以形如品字也</hi>一名澤葵<lb/>
一名綠錢一名重錢一名圓蘚一名垢草─增─古今注<lb/>
一名綠蘚─述異記─苔錢一名連錢一名青膚─原─空<lb/>
庭幽室隂翳無人行則生苔蘚色既青翠氣復幽香花<lb/>
鉢拳峯頗堪清賞欲石上生苔以茭泥馬糞和勻塗潤<lb/>
濕處不久即生　─増─夲草─苔衣之類有五在水曰陟釐<lb/>
在石曰石濡在瓦曰屋遊在牆曰垣衣在地曰地衣其<lb/>
<pb n="KR3i0044_WYG_093-19a"/>
蒙翠而長數寸者亦有五在石曰烏韭在屋曰瓦松在<lb/>
牆曰土馬騣在山曰卷柏在水曰藫　─格物總論─苔生<lb/>
於地之隂濕處隂濕氣所生也初生其處漸青成暈斑<lb/>
斑㸃㸃久則堆積漸厚如塵埃然又久則微有根葉又<lb/>
能傍緣樹木階砌磚瓦柱礎而上<lb/>
彚考─増─莊子─得水土之際則為鼃濵之衣註─青苔也<lb/>
淮南子─窮谷之汚生青苔　─原─拾遺記─祖梁國獻蔓金<lb/>
苔色如黃金若縈聚之大如鷄卵投之水中蔓延於波<lb/>
<pb n="KR3i0044_WYG_093-19b"/>
瀾之上光出照日皆如火生水上也乃於宮中穿池廣<lb/>
百歩時觀此苔以樂宮人宮人有幸者以金苔賜之置<lb/>
漆盤中照耀滿室名曰夜明苔著衣襟則如火光　─増<lb/>
拾遺記─岱輿山北有玉梁千丈駕元流之上紫苔覆漫<lb/>
味甘而柔滑食者千歲不饑　─原─宋畧─王微太保𢎞弟<lb/>
子也吏部尚書江湛舉為吏部郎辭不受與湛書告絶<lb/>
足不踰閫十餘年棲遲環堵之室苔草沒階　増─遊名<lb/>
山志─石簣山緣崖而上高百許丈裏悉青苔無别草木<lb/>
<pb n="KR3i0044_WYG_093-20a"/>
　─酉陽雜俎─慈恩寺唐三藏院後簷階開成末有苔狀<lb/>
如苦苣初生塼上色如鹽綠輕嫩可愛　原─耕桑偶記<lb/>
石崇砌上就苔蘚刻成百花飾以金玉曰壺中之景不<lb/>
過如是　─増─三峩山記─山高多風木不能長枝悉下垂<lb/>
古苔如亂髪鬖挂木上垂至地長數丈　彦周詩話─東<lb/>
坡梅花詩云憑仗幽人收艾蒳國香和雨入莓苔艾蒳<lb/>
香名正松上莓苔也出本草及沈氏香譜　原─雲林遺<lb/>
事─倪元鎮閣前置梧石日令人洗拭及苔蘚盈庭不留<lb/>
<pb n="KR3i0044_WYG_093-20b"/>
水跡綠縟可坐每遇墜葉輙令童子以針綴杖頭刺出<lb/>
之不使㸃壞　─花史─王彦章葺園亭叠牆種花急欲苔<lb/>
蘚少助野意而經年不生顧弟子曰叵耐這綠抝兒<lb/>
鞠國在㧞野古東北五百里六日行至其國有樹無草<lb/>
但有苔<lb/>
集藻─増─梁江淹青苔賦有序余鑿山楹為室有苔焉意<lb/>
之所之故為是作云嗟青苔之依依兮無色類而可方<lb/>
必居閒而就寂似幽意之深傷故其處石則松栝交隂<lb/>
<pb n="KR3i0044_WYG_093-21a"/>
泉雨長注絶澗俯視崩壁仰顧悲凹<graphic n="KR1361" url="https://raw.githubusercontent.com/kanripo/KR-Gaiji/master/images/KR1361.png" mimeType="image/png"/>兮唯流水而馳<lb/>
騖遂能﨑屈上生斑駮下布異人貴其貞精道士悦其<lb/>
迥趣咀松屑以高想捧丹經而永慕若其在水則鏡帶<lb/>
湖沼錦匝池林春塘秀色陽鳥好音青郊未謝兮白日<lb/>
照路貫千里兮綠草深乃生水而揺蕩遂出波而沈淫<lb/>
假青條兮總翠借黄華兮舒金游梁之客徒馬疲而不<lb/>
能去兔園之女雖蠶飢而不自禁　─原─唐王勃青苔賦<lb/>
并序吾之旅遊數月矣憩乎荒澗覩青苔焉緣巖而上<lb/>
<pb n="KR3i0044_WYG_093-21b"/>
迺喟而歎曰嗟乎苔之生於林塘也為幽客之賞苔之<lb/>
生於軒庭也為居人之怨斯擇地而處無累于物也愛<lb/>
憎從而生遂作賦曰若夫桂洲含潤松巖祕液繞江曲<lb/>
之寒沙抱巖幽之古石汎廻塘而積翠縈修樹而凝碧<lb/>
契山客之寄情諧埜人之妙適及其瑶房有寂瓊室無<lb/>
光霏微君子之砌蔓延君侯之堂引浮青而汎露散輕<lb/>
綠而承霜起金鈿之舊感驚玉箸之新行若夫弱質綿<lb/>
羃纎姿布濩措形不用之境托跡無人之路望夷險而<lb/>
<pb n="KR3i0044_WYG_093-22a"/>
齊歸在高深而委遇惟愛憎之未染何悲歡之詭赴宜<lb/>
其背陽就隂違喧處靜不根不蔕無華無影耻桃李之<lb/>
暫芳笑蘭桂之非永故順時而不競每乗幽而自整<lb/>
増─楊炯青苔賦─粤若稽古聖皇重暉月光開博望之苑<lb/>
闢思賢之堂華館三襲琱軒四下地則經省而書坊人<lb/>
則後車而先馬相彼草木兮或有足言者吁嗟青苔今<lb/>
可得而聞也借如靈山偃蹇巨壁崔嵬畫千峯而錦照<lb/>
圖萬壑而霞開王孫遊兮山之隈披薜荔兮踐莓苔悵<lb/>
<pb n="KR3i0044_WYG_093-22b"/>
容與兮徘徊一去千年兮時不復來至若圓潭寫鏡方<lb/>
流聚玉苔何水而不清水何苔而不綠漁夫遊兮漢川<lb/>
曲歌滄浪兮濯吾足桂舟横兮蘭枻觸浦漵邅㢠廻兮心<lb/>
斷續别有崇臺廣厦粉壁椒塗梁木蘭兮椽瑇瑁草離<lb/>
合兮樹珊瑚白露下蒼苔蕪暗瑶砌澀瓊鋪有美人兮<lb/>
向隅應門閉兮踟蹰心震蕩兮意不愉顔如玉兮淚如<lb/>
珠請循其本也見商羊兮鼓舞召風伯兮電赴占顧兔<lb/>
兮離畢星雷闐闐兮雨冥冥皓兮蕩兮見潢汙之滿庭<lb/>
<pb n="KR3i0044_WYG_093-23a"/>
倐兮忽兮視苔蘚之青青爾其為狀也羃䍥綿密浸淫<lb/>
布濩彬駮兮長廊夤緣兮古樹肅兮若逺山之松柏汎<lb/>
兮若平郊之煙霧春澹蕩兮景物華承芳卉兮藉落花<lb/>
歲崢嶸兮日云暮迫寒霜兮犯危露觸類而長其生也<lb/>
蕃莫不文階兮鏤瓦碧地兮青垣别生分類西京南越<lb/>
則烏韭兮綠錢金苔兮石髪苔之為物也賤苔之為徳<lb/>
也深夫其為讓也每違燥而居濕其為謙也常背陽而<lb/>
即隂重扃祕宇兮不以為顯幽山窮谷兮不以為沉有<lb/>
<pb n="KR3i0044_WYG_093-23b"/>
達人卷舒之意君子行藏之心惟天地之大徳匪予情<lb/>
之所任<lb/>
賦散句─増─晉郭璞江賦─綠苔鬖髿乎研上　孫綽遊天<lb/>
台山賦─踐莓苔之滑石<lb/>
五言古詩─増─梁沈約詠青苔─緣階已漠漠汎水復綿綿<lb/>
微根如欲斷輕絲似更聨長風隠細草深堂沒綺錢縈<lb/>
鬱無人贈葳蕤徒可憐　─庾肩吾新苔─隨潮染岸石逐<lb/>
沬聚浮查徒令阿谷麗停筐不汰沙　─唐李益與僧法<lb/>
<pb n="KR3i0044_WYG_093-24a"/>
振同賦應門照綠苔─宮上何年月應門何歲苔青光一<lb/>
似照白露共徘徊珠履久行絶玉房重未開妾心正如<lb/>
此昭陽歌吹來　─姚合題金州西園苔階茅堂階豈高<lb/>
數寸是苔蘚只恐秋雨中牕户亦不濺眼前無此物我<lb/>
情何由遣─宋梅堯臣水次蘚花秋雨日霏霏碧花生<lb/>
叠叠水邊有神女妝去遺翠靨岸側小家婦不知所宜<lb/>
愜采得未還人自將渾面帖　古壁苔隂壁流暗泉古<lb/>
苔長自好不改春與秋何如路傍草空山正幽藹淨綠<lb/>
<pb n="KR3i0044_WYG_093-24b"/>
無人掃<lb/>
七言古詩─増─唐顧雲苔歌檻前溪奪秋空色百丈潭心<lb/>
數砂礫松筠條條長碧苔苔色碧于秋水碧波㢠廻梳開<lb/>
孔雀尾根細貼著盤陀石撥浪輕拈出少時一髻濃煙<lb/>
三四尺山光日華亂相射靜縷藍鬐勻襞積試把臨流<lb/>
抖擻看琉璃珠子淚雙滴如看玉女洗頭處解破雲鬟<lb/>
收未得即是仙宮欲製六銖衣染絲未倩鮫人織採之<lb/>
不敢盈篚篋苦把龍神河伯惜瓊蘇玉鹽爛熳煮嚥入<lb/>
<pb n="KR3i0044_WYG_093-25a"/>
丹田續靈液會待功成插翅飛蓬萊頂上尋仙客<lb/>
五言律詩─増─唐包何同舍弟佶班韋二員外對秋苔成<lb/>
詠─每看苔蘚色如向簿書閒幽思纒芳樹高情寄逺山<lb/>
雨痕連地綠日色出林斑却要興公賦臨危滑石間<lb/>
李咸用苔─幾年風雨跡叠在石孱顔生處景長靜看來<lb/>
情儘閒吟亭侵壞壁藥院掩空關每憶東行徑移笻獨<lb/>
自還─原─明于若瀛詠苔─一雨生無蔕孤茵濕欲寒被<lb/>
階藏石瘦席徑受花安易作夤緣想難拈空色看紋全<lb/>
<pb n="KR3i0044_WYG_093-25b"/>
如側理有意鳥書殘<lb/>
七言律詩─增─唐徐夤詠苔印留麋鹿野禽蹤巖壑漁磯<lb/>
是處逢金谷曉凝花影重章華春映栁隂濃石橋羽客<lb/>
遺前迹陳閣才人沒舊容歸去掃除階砌下蘚痕殘綠<lb/>
一重重　宋趙企詠苔─斑斑染黛色差勻個個微圓類<lb/>
綠萍不比榆錢鋪砌白未饒荷葉㸃溪青陶鎔盡出春<lb/>
工力磨就多應雨夜零好與詩人買風月何妨積貯滿<lb/>
空庭　─明朱謀㬜苔布葉如錢個個青不爭要路占閒<lb/>
<pb n="KR3i0044_WYG_093-26a"/>
庭風前印鶴移罡歩雨後留蝸作篆形生閣久縈詞客<lb/>
恨入碑多蝕古人名紅英墮地交相映小屐跫然未忍<lb/>
停　─原─徐茂呉詠苔─寂歴空庭綴綺錢緣階依砌更蟬<lb/>
連長門底是生金輦芳徑無從認翠鈿宜藉落花相掩<lb/>
映肯教新草獨芊眠違喧只合幽人侶怪得江淹怨思<lb/>
偏　瑤砌瓊鋪紫翠勻高臺曲榭淨無塵停雲斐亹沿<lb/>
階綠經雨葳蕤澀浪新側理成時無汗簡文茵爛處絶<lb/>
車輪徑開二仲逢迎少鎭日荒荒覆碧筠㸃地斑斑<lb/>
<pb n="KR3i0044_WYG_093-26b"/>
積翠平年年和草玉階生石家砌上鏤春卉晉帝宮中<lb/>
號夜明乍訝綠筠經雨長不因白露減秋清坐時隨意<lb/>
妨行滑幾日空庭斷屐聲<lb/>
五言排律─原─明于若瀛詠苔─研上碧于染鬖髿滿綠錢<lb/>
根㣲踏未斷絲細勢相聨每向重隂合偏逢雨過鮮綿<lb/>
綿緣閣上漠漠沒階前滋石隨潮長浮查逐沫纎江淹<lb/>
曽有賦無用總堪憐<lb/>
五言絶句─原─唐王維鹿柴空山不見人但聞人語響返<lb/>
<pb n="KR3i0044_WYG_093-27a"/>
景入深林復照青苔上　─増─錢起藍田溪咏石上苔静<lb/>
與溪色連幽宜松露滴誰知古石上不染世人跡　宋<lb/>
梅堯臣苔徑─林間夏雨滋復有斜陽照綠淨不搖風從<lb/>
教春草笑─明高啓堦前苔莫掃雨餘綠任滿閒階路<lb/>
留藉落來花春泥免相汙　─李東陽苔徑豈不愛佳客<lb/>
客來殘我苔西園十日雨三徑不曽開<lb/>
七言絶句─増─唐白居易石上苔─漠漠斑斑石上苔幽芳<lb/>
靜綠絶纎埃路傍凡草榮遭遇曽得七香車輾來　─原<lb/>
<pb n="KR3i0044_WYG_093-27b"/>
鄭谷苔錢─春紅秋紫繞池臺箇箇圓如濟世財雨後無<lb/>
端滿窮巷買花不得買愁來　増─李中春苔─春霖催得<lb/>
鎖煙濃竹院莎齊逕小通誰愛落花風味處莫愁門巷<lb/>
襯殘紅<lb/>
詩散句─增─梁劉孝威─石岸生寒蘚沉根漬水苔─宋沈<lb/>
約─賔階綠錢滿客位紫苔生　─唐楊炯─百果珠為竇羣<lb/>
峯錦作苔　─薛稷陽林花已紅寒澗苔未綠　─王維─坐<lb/>
看蒼苔色欲上人衣來　─原─李白─門前遲行跡一一生<lb/>
<pb n="KR3i0044_WYG_093-28a"/>
綠苔　─杜甫─興來無灑掃隨意坐莓苔　雨抛金鎖甲<lb/>
苔臥綠沉槍　─李嘉祐─苔色侵衣桁潮痕上井闌　白<lb/>
居易─雲覆莓苔封蒼然無處覓　黛潤霑新雨斑明㸃<lb/>
古苔　冷滑無人跡苔㸃如花箋　上官昭容石苔凌<lb/>
几杖空翠撲肌膚　石畫裝苔色風梭織水紋　─增─宋<lb/>
梅堯臣─濕翠連澗隂淨綠繞巖坎　─司馬光森沉殿瓦<lb/>
碧羃歴井苔蒼─原─唐杜牧─莫厭瀟湘少人處水多菰<lb/>
米岸莓苔─陸龜䝉澄溪水過苔還淨深樹雲來鳥不<lb/>
<pb n="KR3i0044_WYG_093-28b"/>
知　閒牕雨過苔花潤小簟風來薤葉凉　─增─韓偓釣<lb/>
磯自别經秋雨長得莓苔更幾重　宋梅堯臣─庭下隂<lb/>
苔未教掃榴花紅落㸃青蒼　─王安石─人傳湫水未嘗<lb/>
枯滿底蒼苔亂髪麤─陸游─柴門雖設不曽開為怕人<lb/>
行損綠苔　─晉陸機青苔暗階除　─原─齊謝朓蒼苔依<lb/>
砌上　─梁江淹青苔日夜黃─增─唐太宗─綠沼翠新苔<lb/>
　─崔善為─石苔終歲青─張九齡─苔益山文古─孟浩<lb/>
然─苔壁饒古意　─王維─屐齒印苔深　綠髪莓苔地<lb/>
<pb n="KR3i0044_WYG_093-29a"/>
原─杜甫─蟲書玉佩蘚　歸休歩紫苔　苔移玉座春<lb/>
苔錢似錦萍　苔徑臨江竹　玉殿莓苔春　劉長卿<lb/>
蒼苔綠竹徑　─增─韋應物新苔侵履濕　司空曙苔色<lb/>
徧春石　雨滌莓苔綠　李益漠漠秋苔潔　孟郊白<lb/>
苔浮水錢─張籍石苔生紫㸃　白居易苔斑錢剝落<lb/>
　苔壁錦漫糊　─朱慶餘─積潤苔紋厚　姚合古苔寒<lb/>
更翠　苔文翻古篆　苔蘚疎塵色　薛能地燥春苔<lb/>
裂　─温庭筠─紫苔侵壁潤　羅隠水梳苔髪直　鄭谷<lb/>
<pb n="KR3i0044_WYG_093-29b"/>
染岸蒼苔古　皮日休─苔染渾成綺　苔髪紅鬇鬡<lb/>
韋莊壁峻苔如畫　─李中蘚色花隂濶　濺石苔花潤<lb/>
　─宋林逋─雨壁上苔衣　─王安石─青苔挾雨驕　苔侵<lb/>
垂磴蔓─陸游─雲䒱蒼蘚平　─戴復古─苔生石徑斑<lb/>
金李獻能─苔花錦斕斑　─元好問─苔滑水無聲　─元方<lb/>
回─苔紋深翠毯　─唐王維青苔日厚自無塵　─岑參雨<lb/>
滋苔蘚侵階綠　─原─杜甫石田茅屋荒蒼苔　蒼苔濁<lb/>
酒林中靜　苔蘚蝕破沙濤痕　─增─韓翃─雨後青苔散<lb/>
<pb n="KR3i0044_WYG_093-30a"/>
㸃牆　─姚合─塵靜寒霜覆綠苔　─白居易青苔地上消<lb/>
殘暑　─溫庭筠─砌因流水長秋苔　杜荀鶴石榻人稀<lb/>
蘚色交　─原─陸龜䝉─顚倒青苔落綘英─皮日休─破扉<lb/>
開澀染苔花─呉仁壁為惜苔錢妨換砌　呉融─水籠<lb/>
沙淺露莓苔─韋莊─禁城烟煖蒸青苔　宋錢惟演碧<lb/>
鮮初圓亂縹牆　─增─歐陽修─青苔雨後深紅㸃　原─司<lb/>
馬光─雨岸莓苔舒繡斑　─増─蘇軾─研竹穿花破綠苔<lb/>
金蔡松年─雨餘巖石古苔青<lb/>
<pb n="KR3i0044_WYG_093-30b"/>
　　<hi>附錄</hi>水苔<lb/>
原─水苔一名石髪一名石衣一名藫<hi>爾雅云藫石衣注云水苔也</hi>一<lb/>
名水衣　─增─夲草─水苔一名陟釐一名側棃一名水綿<lb/>
按石髪有二生水中者為陟釐生陸地者為烏韭　─原<lb/>
生石上色青綠䝉茸如髪初生嫩者擇去蟲石以石壓<lb/>
乾入鹽油醬薑椒切韭芽同拌食亦可油醬炒食<lb/>
集藻─五言律詩─増─宋梅堯臣水苔深苔何所若苦詠費<lb/>
毫尖繞繞水仙髪茸茸蛟客髯綠縈秋石淨嫩値翠篙<lb/>
<pb n="KR3i0044_WYG_093-31a"/>
黏尚芼參差荇薄言無此嫌<lb/>
七言絶句─増─宋司馬光石髪萬古風濤浸石巖老苔垂<lb/>
足細䰐鬖傳聞海底珠無數何事從來散不簪　金闕<lb/>
銀城仙客居欲傳消息問麻姑蓬萊無物堪為信翦寄<lb/>
蒼龍一握鬚<lb/>
詩散句─増─唐皮日休─水苔青髬髵<lb/>
别錄─原─拾遺記─張華撰博物志奏于武帝帝詔芟截浮<lb/>
疑分為十卷即于御前賜側理紙萬番此南越所獻後<lb/>
<pb n="KR3i0044_WYG_093-31b"/>
人言陟里與側理相亂南人以海苔為紙其理縱橫斜<lb/>
側因以為名<lb/>
　　垣衣<lb/>
增─夲草─垣衣一名垣嬴一名天韭一名䑕韭一名昔邪<lb/>
此乃磚牆城垣上苔衣也生屋瓦上者即為屋遊<lb/>
集藻─五言律詩─增─唐李益賦得垣衣漠漠復霏霏為君<lb/>
垣上衣昭陽輦下草應笑此生非掩靄青春去蒼茫白<lb/>
露晞猶勝萍逐水流浪不相依<lb/>
<pb n="KR3i0044_WYG_093-32a"/>
詩散句─増─梁簡文帝緣階覆綠綺依簷映昔邪─齊王<lb/>
融垣衣不可裳<lb/>
　　<hi>附錄</hi>屋遊<lb/>
原─屋遊一名瓦衣一名瓦苔一名瓦蘚一名博邪一名<lb/>
昨葉一名蘭香此瓦屋上苔衣也生久屋之瓦木氣洩<lb/>
則生其長數寸葉圓而肥嫩長寸餘頂生小白花名瓦<lb/>
松甘寒無毒治浮熱在皮膚往來寒熱時氣煩悶小兒<lb/>
癎熱<lb/>
<pb n="KR3i0044_WYG_093-32b"/>
　　<hi>附錄</hi>瓦松<lb/>
增─夲草─瓦松一名昨葉何草一名瓦花一名向天草赤<lb/>
者名鐵脚婆羅門草一名天王鐵塔草<hi>如松子作層故名</hi>蘇恭<lb/>
曰初生高尺餘逺望如松栽馬志曰處處有之生年久<lb/>
瓦屋上六月七月采苗日乾<lb/>
彚考─增─夢溪筆談─崔融為瓦松賦云謂之木也訪山客<lb/>
而未詳謂之草也驗農皇而罕記叚成式難之曰崔公<lb/>
博學無不該悉豈不知瓦松已有著説引梁簡文詩依<lb/>
<pb n="KR3i0044_WYG_093-33a"/>
簷映昔邪成式以昔邪為瓦松殊不知昔邪乃是垣衣<lb/>
瓦松自名昨葉何成式亦自不識<lb/>
集藻─増─唐崔融瓦松賦─崇文館瓦松者産於屋霤之上<lb/>
千株萬莖開花吐葉高不及尺下纔如寸不載于仙經<lb/>
靡題于藥錄謂之為木也訪山客而未詳謂之為草也<lb/>
驗農皇而罕記豈不以在人無用在物無成乎俗以其<lb/>
形似松生必依瓦故曰瓦松楊炯謂余曰此中草木咸<lb/>
可為賦其詞曰賔館兮沉沉明月高兮重海深試一望<lb/>
<pb n="KR3i0044_WYG_093-33b"/>
兮上棟下宇開陽闔隂彼美嘉族依于夏屋煌煌特秀<lb/>
狀金芝兮産霤歴歴空懸若星榆而種天苯䔿丰茸青<lb/>
㝠芊眠葩條郁毓根柢連拳間青苔而裛露陵碧瓦而<lb/>
含烟春風搖兮鬱起冬雪糅兮蒼然詎充採掇罕任雕<lb/>
鐫桐君莫賞梓匠難甄用匪適于時要必濫聞于俗傳<lb/>
慚魏宮之烏韭恧漢官之紅蓮觀其衆開榮列虚心獨<lb/>
潔高寧我慕無木禾之五尋卑以自安類石蒲之九節<lb/>
進不必媚居不求利芳不為人生不因地其質也菲無<lb/>
<pb n="KR3i0044_WYG_093-34a"/>
忝于天然其隂也薄纔足以自庇望之常見其表尋之<lb/>
罔得其祕肅穆承華堂皇不賒繩懸麥穗户刻菱花竹<lb/>
蒼筤而衆色樹連理而相加芙蓉發池兮照爛日及懸<lb/>
霤兮紛葩彼懷寳以遇賞此不材而見嗟雖有慕於階<lb/>
闥亦無混于泥沙已矣哉不學懸蘿附柏直蓬倚麻固<lb/>
將含美惡以同貫齊是非于一家亂曰少陽之地兮於<lb/>
何不春博望之苑兮莫匪正人纎根弱植兮生君之館<lb/>
荷施霑恩兮為人所翫物不謝生不知其榮惟願聖皇<lb/>
<pb n="KR3i0044_WYG_093-34b"/>
千萬壽但知傾葉向時明　無名氏瓦松賦式觀圖籍<lb/>
幽山窮野聞卉木之名焉考神農之嘗者根莖可驗洪<lb/>
纎不捨惟瓦松兮闕書何昔人兮智寡原其所托高而<lb/>
又雅抽形先寄于鶴樓聳質更資于鴛瓦旖旎芬葩含<lb/>
風接霞既當春而吐葉亦凌秋而㸃花異山苗之極秀<lb/>
狀澗松兮抽芽高居壤霤匪雜泥沙向朝陽兮發榮經<lb/>
夕露兮増華常在危簷心必直詎欲牽風影暫斜小大<lb/>
殊品高卑異盼離離兮若星榆之照灼煜煜兮疑石蒲<lb/>
<pb n="KR3i0044_WYG_093-35a"/>
之蔥蒨既乏棟梁之用寧怯鐫雕之變豈比夫桂山上<lb/>
蘭谷中長幽隠兮銷馥為芬芳兮敗叢奚若兹物之獨<lb/>
茂無憂患兮養蒙<lb/>
五言排律─增─唐李華尚書都堂瓦松─華省祕仙蹤高堂<lb/>
露瓦松葉因春後長花為雨來濃影混鴛鴦色光含翡<lb/>
翠容天然斯所寄地勢太無從接棟臨雙闕連甍近九<lb/>
重寧知深澗底霜雪歲兼封<lb/>
詩散句─增─宋張耒─别來秋意苦但見瓦松長　─唐韓偓<lb/>
<pb n="KR3i0044_WYG_093-35b"/>
睡起牆隂下藥欄瓦松花白閉柴關　─宋陸游屋老瓦<lb/>
松長　─唐白居易─牆有衣兮瓦有松<lb/>
　　仙人縚<lb/>
增─酉陽雜俎─仙人絛出衡岳無根蔕生石上狀如同心<lb/>
帶三股色綠亦不常有　益部方物記仙人縚生大山<lb/>
中與苔同種但巖隂石隈多鮮翠長二三尺叢垂若縚<lb/>
或言深谷有長丈餘者<lb/>
集藻─贊─增─宋宋祁仙人縚贊─附陽而生垂若文縚大槩<lb/>
<pb n="KR3i0044_WYG_093-36a"/>
　苔類土石所交<lb/>
　　　<hi>附錄</hi>羅漢絛<lb/>
　增─湖湘故事羅漢後洞有草蔓結如帶長丈餘附木而<lb/>
　生相傳謂之羅漢絛<lb/>
　集藻─七言絶句─增─宋畢向羅漢絛五百移棲絶洞深空<lb/>
　留轍跡杳難尋綠絲絛帶何人施長到春來挂滿林<lb/>
　<lb/>
　<lb/>
<pb n="KR3i0044_WYG_093-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋廣羣芳譜卷九十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_047-1a"/>
　欽定四庫全書<lb/>
御定佩文齋廣羣芳譜卷四十五<lb/>
　　花譜<lb/>
　　　芍藥<lb/>
　原一名餘容一名鋋一名犁食一名將離一名婪尾春<lb/>
　一名黑牽夷<hi>廣雅作攣夷</hi>本草曰芍藥猶婥約也美好貌此<lb/>
　草花容婥約故以為名處處有之揚州為上謂得風土<lb/>
　之正猶牡丹以洛陽為最也白山蔣山茅山者俱好宿<lb/>
<pb n="KR3i0044_WYG_047-1b"/>
　根在土十月生芽至春出土紅鮮可愛叢生髙一二尺<lb/>
　莖上三枝五葉似牡丹而狹長初夏開花有紅白紫數<lb/>
　色世傳以黄者為佳有千葉單葉樓子數種結子似牡<lb/>
　丹子而小　增本草一名白<graphic n="KR1637" url="https://raw.githubusercontent.com/kanripo/KR-Gaiji/master/images/KR1637.png" mimeType="image/png"/>一名解倉白者名金芍<lb/>
　藥赤者名木芍藥　鄭䖍胡本草─芍藥一名沒骨花<lb/>
　原黄者有御衣黄<hi>淺黄色葉疎蕊差深散出于葉間其葉端色又微碧髙廣類黄樓子此種</hi>
　<hi>宜升絶品黄花之冠</hi>黄樓子<hi>盛者五七層間以/金線其香尤甚</hi>袁黄冠子<hi>宛如髻子間以</hi>
　<hi>金線色比鮑黄</hi>峽石黄冠子<hi>如金線冠子其/色深如鮑黄</hi>鮑黄冠子<hi>大抵與大旋心</hi>
<pb n="KR3i0044_WYG_047-2a"/>
<hi>同而葉差不同色類鵝黄</hi>道妝成<hi>黄樓子也大葉中深黄小葉數重又上展淡黄大葉枝條硬而絶黄</hi>
<hi>綠葉扶疎而柔與紅紫稍異此品非今日之黄樓子乃黄絲頭中盛則或出四五大葉類黄樓子耳</hi>妬鵝<lb/>
黄<hi>黄絲頭也于大葉中一簇細葉雜以金線條髙綠葉疎柔</hi>紅者有冠群芳<hi>大旋心冠子也</hi>
<hi>深紅堆葉頂分四五旋其英密簇廣可半尺髙可六寸艶色絶妙紅花之冠枝條硬葉疎大</hi>賽羣芳<lb/>
<hi>小旋心冠子也漸添紅而𦂳小枝條及綠葉並與大旋心同凡品中言大葉小葉堆葉者皆花瓣也言綠葉者</hi>
<hi>謂枝葉也</hi>盡天工<hi>栁浦青心紅冠子也于大葉中小葉密直妖媚出衆枝硬而綠葉青薄</hi>㸃妝<lb/>
紅<hi>紅纈子也色紅而小並與白纈子同綠葉微瘦長</hi>積嬌紅<hi>紅樓子也色淡紅與紫樓子無異</hi>
醉西施<hi>大軟條冠子也色淡紅惟大葉有類大旋心狀枝條細軟須以物扶助之綠葉色深厚疎長而</hi>
<pb n="KR3i0044_WYG_047-2b"/>
<hi>柔</hi>湖纈<hi>紅色淺深相/雜類湖纈</hi>黽池紅<hi>開須並萼或三頭者大抵花類軟條</hi>素妝殘<lb/>
<hi>退紅茅山冠子也初開粉紅即漸退白青心而素淡稍若大軟條冠子綠葉短厚而硬</hi>淺妝勻<hi>粉紅</hi>
<hi>冠子也紅纈中無㸃纈者也</hi>醉嬌紅<hi>深紅楚州冠子也亦若小旋心狀中心則堆大葉葉下亦有一</hi>
<hi>重金線枝條髙綠葉疎而柔</hi>擬香英<hi>紫寳相冠子也紫樓子心中細葉上不堆大葉者</hi>妬嬌<lb/>
紅<hi>紅寳相冠子也紅樓子心中細葉上不堆大葉者</hi>縷金囊<hi>金線冠子也稍似細條深紅者于大</hi>
<hi>葉中細葉下抽金線細細相雜條葉並同深紅冠子</hi>怨春紅<hi>硬條冠子也色絶淡甚類金線冠子而堆</hi>
<hi>葉條硬綠葉疎平稍若柔</hi>試濃妝<hi>緋多葉也緋葉五七重皆平頭條赤而綠葉硬背紫色</hi>簇紅<lb/>
絲<hi>紅絲頭也大葉中一簇紅絲細細枝葉同紫者</hi>取次妝<hi>淡紅多葉也色絶淡條葉正類緋多葉亦</hi>
<pb n="KR3i0044_WYG_047-3a"/>
<hi>平頭</hi>效殷紅<hi>小矮多葉也與紫髙多葉一同而枝條低隨燥濕而出有三頭者䨇頭者鞍子者銀絲者</hi>
<hi>俱同根因土地肥瘠而異</hi>合歡芳<hi>䨇頭並蒂而/開二朶相背</hi>㑹三英<hi>三頭聚一萼而開</hi>擬<lb/>
繡韀<hi>鞍子也兩邊垂下如所乘鞍子狀地絶肥而生</hi>紫者有寶妝成<hi>冠子也色微紫于上</hi>
<hi>十二大葉中密生曲葉囘環裹抱團圓其髙八九寸廣半尺餘每一小葉上絡以金線綴以玉珠香欺蘭麝奇</hi>
<hi>不可紀枝條硬而葉平為紫花之冠</hi>疊香英<hi>紫樓子也廣五寸髙盈尺于大葉中細葉二三十重上又</hi>
<hi>聳大葉如樓閣狀枝條硬而髙綠葉疎大而尖柔</hi>蘸金香<hi>蘸金蕊紫單葉也是髻子開不成者于大</hi>
<hi>葉中生小葉小葉尖蘸一線金色是也</hi>宿妝殷<hi>紫髙多葉也葉條花並類緋多葉而枝葉絶髙平頭</hi>
<hi>凡檻中雖多無先後開並齊整</hi>聚香絲<hi>紫絲頭也大葉中一叢紫絲細細枝條髙綠葉疎而柔</hi>白<lb/>
<pb n="KR3i0044_WYG_047-3b"/>
者有楊花冠子<hi>多葉白心色黄漸拂淺紅至葉端則色深紅間以金線白花之冠</hi>掬香<lb/>
瓊<hi>青心玉板冠子也本自茅山來白英團掬堅密平頭枝條硬綠葉短且光</hi>曉妝新<hi>白纈子也如小</hi>
<hi>旋心狀頂上四向葉端㸃小殷紅色一朶上或三㸃或四五㸃象衣巾之㸃纈綠葉柔而厚條硬而低</hi>試<lb/>
梅妝<hi>白冠子也白纈中無㸃纈者是也</hi>銀含稜<hi>銀緣也葉端一稜白色以上俱出宋王觀芍藥</hi>
<hi>譜</hi>
彚考─原─詩鄭風維士與女伊其相謔贈之以芍藥─増<lb/>
山海經─條谷之草多芍藥　洞庭之上多芍藥　─范子<lb/>
芍藥出三輔　─韓詩外傳芍藥離草也─原─崔豹古今<lb/>
<pb n="KR3i0044_WYG_047-4a"/>
註─芍藥有二種有草芍藥有木芍藥木者花大而色深<lb/>
俗呼為牡丹非也　牛亨問曰將離相贈以芍藥何也<lb/>
董子荅曰芍藥一名可離將别故贈之亦猶相招贈之<lb/>
以文無故文無名當歸─増─晉宫閣名─暉章殿前芍藥<lb/>
花六畦　─建康記建康出芍藥極精好─原─清異錄胡<lb/>
嵩詩曰瓶裏數枝婪尾春時人莫喻桑維翰曰唐宋文<lb/>
人謂芍藥為婪尾春者婪尾乃最後之杯芍藥殿春故<lb/>
有是名　─劉攽芍藥譜─花有紅葉黄腰者號金帶圍有<lb/>
<pb n="KR3i0044_WYG_047-4b"/>
時而生則城中當出宰相韓魏公守維揚日郡圃芍藥<lb/>
盛開得金帶圍四公選客具樂以賞之時王珪為郡倅<lb/>
王安石為幕官皆在選中而缺其一花開已盛公謂今<lb/>
日有過客即使當之及暮報陳太傅升之來明日遂開<lb/>
宴折花插賞後四人皆為首相　昔有獵於中條山見<lb/>
白犬入地中掘得一草根攜歸植之明年花開乃芍藥<lb/>
也故謂芍藥為白犬─増─通志畧─芍藥著於三代之際<lb/>
風雅所流詠也今人貴牡丹而賤芍藥不知牡丹初無<lb/>
<pb n="KR3i0044_WYG_047-5a"/>
名依芍藥得名故其初曰木芍藥亦如木芙蓉之依芙<lb/>
蓉以為名也牡丹晩出唐始有聞貴游競趨遂使芍藥<lb/>
為落譜衰宗云　─符瑞志─大中祥符四年四月江陵府<lb/>
刑部郎中袁煒家圃芍藥䨇華並萼　─原─漁隱叢話東<lb/>
坡云揚州芍藥為天下冠蔡繁卿為守始作萬花㑹用<lb/>
花千萬餘枝既殘諸園又吏因緣為奸民大病之余始<lb/>
至問民疾苦以此為首遂罷之─増─埤雅─芍藥榮於仲<lb/>
春華於孟夏傳曰驚蟄之節後二十有五日芍藥榮是<lb/>
<pb n="KR3i0044_WYG_047-5b"/>
也華有至千葉者俗呼小牡丹　─東軒筆錄四枝正紫<lb/>
重跗累萼中有金蕊遶之號腰金紫　─三栁軒雜識芍<lb/>
藥為嬌客　─中呉紀聞─張敏叔以芍藥為近客─古琴<lb/>
疏─帝相時條谷貢桐芍藥帝命羿植桐於雲和命武羅<lb/>
伯植芍藥於後苑　─楊允孚灤京雜詠詩注─内園芍藥<lb/>
迷望亭亭直上數尺許花大如斗揚州芍藥稱第一終<lb/>
不及上京也　─呉寛詩註─往時小南城梁氏芍藥盛開<lb/>
號梁家園人多攜酒賞之─原─學圃餘疏─余以牡丹天<lb/>
<pb n="KR3i0044_WYG_047-6a"/>
香國色而不能無綵雲易散之恨因復剏一亭週遭悉<lb/>
種芍藥名其亭曰續芳芍藥本出揚州故南都極佳一<lb/>
種蓮香白初淡紅後純白香如蓮花故以名其性尤喜<lb/>
糞予課僮溉之其大反勝於南都即元馭所愛也其他<lb/>
如墨紫硃砂之類皆妙甚已致數種歸開時客皆蟻集<lb/>
真堪續芳矣　明宣宗幸文淵閣命于閣右築石臺植<lb/>
淡紅芍藥一本景㤗初増植二本左純白右深紅後學<lb/>
士李賢命之曰醉仙顔澹紅也曰玉帶白純白也曰宫<lb/>
<pb n="KR3i0044_WYG_047-6b"/>
錦紅深紅也與衆賦詩名曰玉堂賞花集　瓶史芍藥<lb/>
花以鸎粟蜀葵為婢　増─花史文淵閣芍藥三本天順<lb/>
二年盛開八花李賢遂設燕邀吕原劉定之等八學士<lb/>
共賞惟黄諫以足疾不赴明日復開一花衆謂諫足以<lb/>
當之賢賦詩官僚咸和以為盛事　─析津日記─芍藥之<lb/>
盛舊數揚州劉貢父譜三十一品孔常父譜三十三品<lb/>
王通叟譜三十九品亦云瑰麗之觀矣今揚州遺種絶<lb/>
少而京師豐臺連畦接畛倚擔市者日萬餘莖惜無好<lb/>
<pb n="KR3i0044_WYG_047-7a"/>
事者圖而譜之<lb/>
集藻─序─原─宋劉攽芍藥譜序─天下名花洛陽牡丹廣陵<lb/>
芍藥為相侔埓禹貢記揚州草木夭喬聖人之言然未<lb/>
見其為夭喬也廣陵芍藥有自他方移來種之者經歲<lb/>
則盛至有十倍其初而勝廣陵所出逺甚地氣所宜信<lb/>
其為夭乎然則醫書本草所載雖小物方土所出山川<lb/>
原野氣力不同或相倍蓰十百如此花矣不可不察也<lb/>
然芍藥之盛環廣陵四十五里之間為然外是則薄劣<lb/>
<pb n="KR3i0044_WYG_047-7b"/>
不及洛陽牡丹由人力接種故歲歲變更日新而芍藥<lb/>
自以種傳獨得於天然非翦剔培壅灌溉以時亦不能<lb/>
全盛又有風雨寒暄氣節不齊故其名花絶品有至十<lb/>
四五年得一見者其開不能成或變為他品此天地尤<lb/>
物不與凡品同待其地利人力天時參併具美然後一<lb/>
出意其造物亦自珍惜之爾芍藥始開時可留七八日<lb/>
自廣陵南至姑蘇北入射陽東至通州海上西止滁和<lb/>
州數百里間人人厭觀矣廣陵至京師千五百里駿馬<lb/>
<pb n="KR3i0044_WYG_047-8a"/>
疾走可六七日至也上不以耳目之玩勤逺人而富商<lb/>
大賈逐利纎嗇不顧又無好事有力者招致之故芍藥<lb/>
不得至京師而洛陽牡丹獨擅其名其移根北方者六<lb/>
年以往則不及初年自是歲加劣矣故北方之見芍藥<lb/>
者皆其下者也然種芍藥為生者猶得厚價重利云熙<lb/>
寧六年攽罷海陵至廣陵正四月花時㑹友傅欽之孫<lb/>
莘老偕行相與歴覽人家園圃及佛舍所種凡三萬餘<lb/>
株芍藥嫩好及雖好而不至者盡具矣扶風馬玿府大<lb/>
<pb n="KR3i0044_WYG_047-8b"/>
尹給事公子也博物好竒為余道芍藥本末及取廣陵<lb/>
人所第名品示余余按唐氏藩鎮之盛揚州號為第一<lb/>
萬商千賈珍貨之所叢集百氏小説尚多記之而莫有<lb/>
言芍藥之美者非天地生物無聞於古而特隆於今也<lb/>
殆時所好尚不齊而古人未必能知正色爾白樂天詩<lb/>
言牡丹取叢大花繁者為佳此最洛人所卑下者古人<lb/>
之不知芍藥何疑然當時無記錄故後世莫知其詳今<lb/>
此復無傳説使後勝今猶不足恨或人情好尚更變駸<lb/>
<pb n="KR3i0044_WYG_047-9a"/>
駸日久則名花竒品遂將冺黙無傳來者莫知有此不<lb/>
亦惜哉故因次序為譜三十一種皆使畫工圖冩而示<lb/>
未嘗見者使知之其嘗見者固以吾言為信矣　増─孔<lb/>
武仲芍藥譜序─揚州芍藥名於天下與洛陽牡丹俱貴<lb/>
於時四方之人盡皆齎攜金帛市種以歸者多矣吾見<lb/>
其一歲而小變三歲而大變卒與常花無異由此芍藥<lb/>
之美益專推於揚州焉大抵麤者先開佳者後發髙至<lb/>
尺餘廣至盈手其色以黄為最貴所謂緋紅千葉乃其<lb/>
<pb n="KR3i0044_WYG_047-9b"/>
下者鄭詩引芍藥以明土風説者曰香草也司馬長卿<lb/>
子虚賦曰芍藥之和具而後御之説者曰芍藥主和五<lb/>
臟又辟毒氣也謝省中詩曰紅藥當堦翻説者曰草色<lb/>
紅者也其義皆與今所謂芍藥者合俱未有專言揚州<lb/>
者唐之詩人最以摹冩風物自喜如盧仝杜牧張祜之<lb/>
徒皆居揚日久亦未有一語及之是花品未有若今日<lb/>
之盛也余官於揚學講習之暇常裁而定之蓋可紀者<lb/>
三十有三種乃具列其名從而釋之　原─王觀揚州芍<lb/>
<pb n="KR3i0044_WYG_047-10a"/>
藥譜序天地之功至大而神非人力所能竊勝惟聖人<lb/>
為能體法其神以成天下之化其功蓋岀其下而曽不<lb/>
少加以力不然天地固亦有間而可窮其用矣余嘗論<lb/>
天下之物悉受天地之氣以生其小大長短辛酸甘苦<lb/>
與夫顔色之異計非人力之可容致巧於其間也今洛<lb/>
陽之牡丹維揚之芍藥受天地之氣以生而小大淺深<lb/>
一隨人力之工拙而移其天地所生之性故竒容異色<lb/>
間出於人間以人而盜天地之功而成之良可怪也然<lb/>
<pb n="KR3i0044_WYG_047-10b"/>
而天地之間事物紛紜出乎其前不得而曉者此其一<lb/>
也洛陽風土之詳已見於歐陽公之記此不復論維揚<lb/>
大抵土壤肥膩於草木為宜禹貢曰厥草惟夭是也居<lb/>
人以治花相尚方九月十月時悉出其根滌以甘泉然<lb/>
後剝削老硬病腐之處揉調沙糞以培之易其故土凡<lb/>
花大約三年或二年一分不分則舊根老硬而侵蝕新<lb/>
芽故花不成就分之數則小而不舒不分與分之太數<lb/>
皆花之病也花顔色之淺深與葉蕊之繁盛皆出於培<lb/>
<pb n="KR3i0044_WYG_047-11a"/>
壅剝削之力花既萎落亟翦去其子屈盤枝條使不離<lb/>
散脉理不上行而皆歸於根明年新花繁而色潤雜花<lb/>
根窠多不能致逺惟芍藥及時取根盡去本土貯以竹<lb/>
席之器雖數千里之逺一人可負數百本而不勞至於<lb/>
他州則壅以沙糞雖不及維揚之盛而顔色亦非他州<lb/>
所有者比也亦有踰年即變而不成者此亦繫土地之<lb/>
宜不宜而人力之至不至也花品舊傳龍興寺山子羅<lb/>
漢觀音彌陀之四院冠於此州其後民間稍稍厚賂以<lb/>
<pb n="KR3i0044_WYG_047-11b"/>
丐其本培壅治蒔遂過於龍興之四院今則有朱氏之<lb/>
園最為冠絶南北二圃所種幾於五六萬株意其自古<lb/>
種花之盛未之有也朱氏當其花之盛開飾亭宇以待<lb/>
來遊者逾月不絶而朱氏未嘗厭也揚之人與西洛不<lb/>
異無貴賤皆喜戴花故開明橋之間方春之月拂旦有<lb/>
花市焉州宅舊有芍藥㕔在都㕔之後聚一州絶品於<lb/>
其中不下龍興朱氏之盛往歲郡將召移新守未至監<lb/>
䕶不密悉為人盜去易以凡品自是芍藥㕔徒有其名<lb/>
<pb n="KR3i0044_WYG_047-12a"/>
爾今芍藥有三十四品舊譜只取三十一種如緋單葉<lb/>
白單葉紅單葉不入名品之内其花皆六出維揚之人<lb/>
甚賤之余自熙寧八年季冬守官江都所見與夫所聞<lb/>
莫不詳熟又得八品焉非平日三十一品之比此皆世<lb/>
之所難得今悉列於左舊譜三十一品分上中下七等<lb/>
此前人所定今更不易　─増─元岳榆芍藥詩序─至正庚<lb/>
子孟夏黄鶴山人岳榆與相臺翟君文中自呉城拏舟<lb/>
至海虞復過崑山訪顧君仲瑛草堂值春暉樓前芍藥<lb/>
<pb n="KR3i0044_WYG_047-12b"/>
盛開仲瑛重置酒樓上是日雷雨新霽風日淡蕩趙善<lb/>
長折金帶圍一朶插瓶中及以紅白花擎繞攢簇朱伯<lb/>
盛督行酒同集者七人天基道士于方外暨伯盛善長<lb/>
先醉仲瑛謂人事惟艱天時自適友朋盍簪寧無一語<lb/>
以紀其行樂乎遂以紅藥當堦翻一句分韻賦詩者文<lb/>
中仲瑛子英并榆得藥字詩成為序其首實四月十一<lb/>
日也<lb/>
論─原─宋王觀芍藥譜後論─維揚東南一都㑹也自古號<lb/>
<pb n="KR3i0044_WYG_047-13a"/>
為繁盛唐末亂離羣雄據有數經戰焚故遺基廢迹往<lb/>
往蕪沒而不可見今天下一統井邑田野雖不及古之<lb/>
繁盛而人皆安生樂業不知有兵革之患民間及春之<lb/>
月惟以治花木飾亭榭以往來遊樂為事其幸矣哉揚<lb/>
之芍藥甲天下其盛不知起於何代觀其今日之盛古<lb/>
想亦不減於此矣或者以謂自有唐若張祜杜牧盧仝<lb/>
崔涯章孝標李嶸王播皆一時名士而工於詩者也或<lb/>
官于此或遊于此不為不久而畧無一言一句以及芍<lb/>
<pb n="KR3i0044_WYG_047-13b"/>
藥意其古未有之始盛於今未為通論也海棠之盛莫<lb/>
甚於西蜀而杜子美詩名又重於張祜諸公在蜀日久<lb/>
其詩數千篇而未嘗一言海棠之盛張祜輩詩之不及<lb/>
芍藥不足疑也芍藥三十一品及前人之所次余不敢<lb/>
輒易後八品乃得於民間而最佳者然花之名品時或<lb/>
變易又安知止此八品而已哉後將有出兹八品之外<lb/>
者余不得而知當俟來者以補之也<lb/>
題䟦─増─宋周必大題楊謹仲芍藥詩後淳熙甲午㑹同<lb/>
<pb n="KR3i0044_WYG_047-14a"/>
年楊謹仲周孟覺賞芍藥嘗櫻桃謹仲有詩予次韻今<lb/>
二十有三年彭君仲識攜謹仲帖相過且索舊詩為之<lb/>
悵然此花最盛於太和而以紅都勝黄樓子為冠如牡<lb/>
丹之姚魏也黄樓或得之都勝者邑中一二家有種惜<lb/>
不與人去年余答鄉貢進士陳恂二小詩云芍藥名先<lb/>
記鄭風那因加木辨雌雄姚黄後出今王矣合把黄樓<lb/>
列上公六一先生舊帥揚分寧太史尹西昌只緣未識<lb/>
紅都勝如杜詩中缺海棠蓋許元寄歐陽公詩云芍藥<lb/>
<pb n="KR3i0044_WYG_047-14b"/>
瓊花應有恨維揚新什獨無名公答云偶不題詩便怨<lb/>
人山谷宰太和詩篇詠甚多亦未嘗及此花今謹仲云<lb/>
花出語與古事相類併錄惡語於後<lb/>
頌─増─傅統妻芍藥花頌曄曄芍藥植此前庭晨潤甘露<lb/>
晝晞陽靈<lb/>
五言古詩─原─齊謝朓直中書省─紫殿肅隂隂彤庭赫𢎞<lb/>
敞風動萬年枝日華承露掌玲瓏結綺錢深沉映朱網<lb/>
紅藥當堦翻蒼苔依砌上兹言翔鳯池鳴珮多清響信<lb/>
<pb n="KR3i0044_WYG_047-15a"/>
美非吾室中園思偃仰朋情以鬱陶春物方駘蕩安得<lb/>
凌風翰聊恣山泉賞─唐栁宗元題堦前芍藥─凡卉與<lb/>
時謝妍華麗兹晨欹紅醉濃露窈窕留餘春孤賞白日<lb/>
暮暄風動搖頻夜窓藹芳氣幽臥知相親願致溱洧贈<lb/>
悠悠南國人─増─元稹紅芍藥芍藥綻紅綃笆籬織青<lb/>
瑣繁絲蹙金蕊髙熖當爐火翦刻彤雲片開張赤霞裹<lb/>
烟輕琉璃葉風亞珊瑚朶受露色低迷向人嬌婀娜酡<lb/>
顔醉後泣小女妝成坐艶艶錦不如夭夭桃未可晴霞<lb/>
<pb n="KR3i0044_WYG_047-15b"/>
畏欲散晩日愁將墮結根本為誰賞心期在我採之諒<lb/>
所思幽贈何由果─宋梅堯臣楊樂道留飲席上客置<lb/>
黄紅絲頭芍藥─洛陽賣牡丹江都買芍藥賣與富人歡<lb/>
買為遊子樂萬絲必同心千葉必同萼五色相淺深百<lb/>
金相厚薄栽培動經年風雨便成昨蕭條洛陽城索寞<lb/>
江都郭賴有一春花能無十千酌朝看門擁車暮見門<lb/>
羅雀嘗聞月底人欲把月桂所要使清光多四海意開<lb/>
廓我亦愛明月常滿不願落上弦過楊侯乃值寒雨作<lb/>
<pb n="KR3i0044_WYG_047-16a"/>
共飲三四人不覺傳鳴柝持葩金谷豪朱黄何灼爍還<lb/>
思溱洧上士與女相謔實此香草芳請我賦其畧酒闌<lb/>
為追詠思拙筆屢閣　─蔡襄和王學士芍藥─粲爾芳草<lb/>
葉孤根當砌植違春已自分薫風猶借力艶艶朝日光<lb/>
紛披照顔色持之遺佳人歲久香不息　原蘇軾送芍<lb/>
藥與公擇─今日忽不樂折盡園中花園中亦何有芍藥<lb/>
裊殘葩久旱復遭雨紛披亂泥沙不折亦安用折去還<lb/>
可嗟棄擲諒未能送與謫仙家還將一枝春插向兩髻<lb/>
<pb n="KR3i0044_WYG_047-16b"/>
丫─増─謝堯仁詠芍藥─花蓓大如拳花面或徑尺紫者<lb/>
棲紫鸞黄者落黄鵠或似扶桑枝推上一輪赤或似玻<lb/>
瓈盆稍久擎無力又有似平叔愛矜素粉白又有似蜀<lb/>
人喜染天水碧或似包綠錦未放丹砂拆或似浴青囊<lb/>
未放沉麝發應須和露翦莫使見顔色庻使精神全免<lb/>
笑花無骨　─元顧瑛春暉樓賞芍藥靈雨沐霽景初暾<lb/>
散朝暄林鶯哢餘春砌藥開當軒泫妝露泥泥舞袂風<lb/>
翻翻流光不我邁久懷遲君論於以樂樽罍於焉傾笑<lb/>
<pb n="KR3i0044_WYG_047-17a"/>
言<lb/>
七言古詩─増─唐韓愈芍藥歌─丈人庭中開好花更無凡<lb/>
木爭春華翠莖紅蕊天力與此恩不屬黄鍾家温馨熟<lb/>
美鮮香起似笑無言習君子霜刀翦汝天女勞何事低<lb/>
頭學桃李嬌癡婢子無靈性競挽春衫來比並欲將䨇<lb/>
頰一睎紅綠窓磨徧青銅鏡一樽春酒甘若飴丈人此<lb/>
樂無人知花前醉倒歌者誰楚狂小子韓退之　宋韓<lb/>
琦和袁陟節推龍興寺芍藥廣陵芍藥真竒美名與洛<lb/>
<pb n="KR3i0044_WYG_047-17b"/>
花相上下洛花年來品格卑所在隨人趁髙價接頭著<lb/>
處騁新妍輕去本根無顧藉不論姚花與魏花只供俗<lb/>
目陪妖姹廣陵之花性絶髙得地不移歸造化大豪大<lb/>
力或强遷費盡擁培無艶冶東君固是花之主千苞萬<lb/>
萼從榮謝似矯東君汎愛心枉殺春風不肯嫁遂令天<lb/>
下走香名髣髴丹青競誇詫以此揚花較洛花自合維<lb/>
揚推定覇其間絶色可麤陳天工著意誠堪訝仙家冠<lb/>
子鏤紅雲金線妝治無匹亞旋心體弱不勝枝寶髻欹<lb/>
<pb n="KR3i0044_WYG_047-18a"/>
斜猶墮馬氷雪肌膚一纈斑新試守宫明似赭䨇頭兩<lb/>
兩最多情象物更呈鞍面窊樓子亭亭欠姿媚特有怪<lb/>
狀堪圖冩見者方知畵不真未見直疑傳者詐前賢大<lb/>
欲巧賦詠片言未出心先怕天上人間少其比不似餘<lb/>
芳資假借我來淮海陟三春三訪龍興舊僧舎問得龍<lb/>
興好事僧每歲看承不敢暇後園栽植雖甚蕃及見花<lb/>
成由取捨出羣標致必驚人方徙矮壇臨大厦客來只<lb/>
見軒楹前國艶天姿相照射因知靈種本自然須憑精<lb/>
<pb n="KR3i0044_WYG_047-18b"/>
識能陶冶君子果有育材心請視維揚種花者　─原─陳<lb/>
與義─微雨濕清曉老夫門未開煌煌玉仙子並擁翠蕤<lb/>
來臙脂洗盡不自惜為雨歸來更無力老夫五十尚兒<lb/>
癡憑軒一賦㑹真詩─増─楊萬里芍藥─何以築花宅筆<lb/>
直松枝子何以蓋花房雪白清江紙紙將碧油透松竹<lb/>
畵棟峙鋪紙便作瓦瓦色水晶似金鴨煖未熖銀竹響<lb/>
無水汗容漬不濕晴態嬌非醉盡將香世界關作閑天<lb/>
地風日幾曽來蜂蝶獨得至勸春入宅莫歸休勸花住<lb/>
<pb n="KR3i0044_WYG_047-19a"/>
宅且少留昨日花開開一半今日花飛飛數片留花不<lb/>
住春逕歸不如折插瓶中看─元袁桷新安芍藥歌─洛<lb/>
陽花枝如美人㸃㸃不受塵土嗔輕朱深白鑄顔色髙<lb/>
亞綠樹爭精神那如新安紅芍藥透日千層紅閃爍碧<lb/>
雲迸出紫琉璃風動霓裳凝綽約我聞種花如種玉盡<lb/>
日隂晴看不足微雲澹蕩増寵光細雨輕濛賜湯沐何<lb/>
人看花不解理香雪紛紛手中毁酒酣跌蕩空低昻得<lb/>
意須臾竟如此翩翩驌驦雲中君愛花直欲留青春青<lb/>
<pb n="KR3i0044_WYG_047-19b"/>
春如流欲歸去明年看花君合住　明徐賁次韻楊孟<lb/>
載觀芍藥作─輕隂釀綠寒猶薄龜甲疏簾映朱閣美人<lb/>
偏有惜花心新水銀瓶送紅藥當堦惟恐流塵汚纎手<lb/>
籠春為花䕶一捻芳容飽弄嬌臙脂細結玲瓏露綵貼<lb/>
單屏襯碧綃微風纔動見花搖香凝膩粉肌全濕影艶<lb/>
方諸臉半潮髙枝開滿低枝捲翠檻移來隨步輦濃染<lb/>
如分織女機巧裁似出宫娥翦花情最重是何人應有<lb/>
鴛鴦帳裏身不用傳心題綺字踏歌當為喚真真　陸<lb/>
<pb n="KR3i0044_WYG_047-20a"/>
粲賦内閣芍藥─金門栁色縈深綠上苑春餘雜花撲夭<lb/>
桃已歇穠李衰紅藥翻堦正芬郁此花初種自宣皇百<lb/>
曲雕欄七寶妝融風窈窕昭陽殿暖日輕盈白玉堂玉<lb/>
堂學士看花早賦成芸閣留詩草卷幔頻看碧霧流揮<lb/>
毫正耐紅雲繞憶昨宣皇居法宫太平樂事君臣同宸<lb/>
遊每出濯龍裏曲宴偏臨翔鳯中是時南苑飛霓旌爛<lb/>
熳仙葩綺繡明臨風宛轉如矜妬俯者如愁仰如訴半<lb/>
沾微雨妖紅濕太真泣凭欄干立至尊一顧六宫囘茜<lb/>
<pb n="KR3i0044_WYG_047-20b"/>
裙霞帔俱羞澀華萼樓頭雨露偏芳容贏得美人憐君<lb/>
恩為與分春色詔許移來種閣前閣前複道連金谷翠<lb/>
輦經過幾廻矚内家敕進賞花詞昭容傳制黄門促沉<lb/>
吟此事六十載當日繁華宛然在紺幰金輿稀幸臨黄<lb/>
扉紫禁留風采不羨揚州寶帶圍長安紅紫競芳菲五<lb/>
侯七貴同邀賞寶馬香車疾若飛爭似名花出天上霧<lb/>
閣雲窓儼相向浪蝶遊蜂未許窺酒徒詞客空惆悵江<lb/>
南三月足豪華繡幙圍香富貴家亦有幽姿在空谷風<lb/>
<pb n="KR3i0044_WYG_047-21a"/>
雨憔悴天之涯燕山遊子江南客獨對名花感今昔草<lb/>
木何知人自憐逢時亦復升沉隔世間榮辱偶然事不<lb/>
獨此花何歎息<lb/>
五言律詩─増─唐張九齡紫薇庭芍藥仙禁生紅藥微芳<lb/>
不自持幸因清切地還遇艶陽時名見桐君錄香聞鄭<lb/>
國詩孤根若可用非直愛華滋　─宋梅堯臣七里灣得<lb/>
朱表臣寄千葉樓子髻子芍藥─誰稱為近侍宜與牡丹<lb/>
尊霞綷千千葉香撩黯黯魂紅樓思俠少寶髻奉王孫<lb/>
<pb n="KR3i0044_WYG_047-21b"/>
勝插不堪照顔衰汴水渾─原─眭石─春色今方滿名花<lb/>
爾較遲含芳如有意呈彩亦當時調鼎需仙液揮毫待<lb/>
鳯池天工知不淺一夜露華滋　明蔡羽毛督經浣亭<lb/>
官舎芍藥─晝靜綠隂匝微風滿院芬紅欄昨夜雨碧館<lb/>
見朝雲春杳鳥空怨暖多花易熏須煩紫絲帳遮䕶到<lb/>
斜曛<lb/>
七言律詩─増─唐張泌芍藥香清粉淡怨殘春蝶翅蜂鬚<lb/>
戀蕊塵閒倚晩風生悵望靜留遲日學因循休將薜荔<lb/>
<pb n="KR3i0044_WYG_047-22a"/>
為青瑣好與玫瑰作近隣零落若教隨暮雨又應愁煞<lb/>
别離人　─宋王禹偁芍藥詩并序─芍藥之義見之鄭詩<lb/>
百花之中其名最古謝公直中書省詩云紅藥當堦翻<lb/>
自後詞臣引為故事白少傅知制誥有草詞畢詠芍藥<lb/>
詩詞采甚為該偹然自天后以來牡丹始盛而芍藥之<lb/>
艶衰矣考其實牡丹初號木芍藥蓋本同而末異也牡<lb/>
丹落盡正凄凉紅藥開時醉一塲羽客暗傳尸解術仙<lb/>
家重爇返魂香蜂尋檀口論前事露濕紅英試曉妝曽<lb/>
<pb n="KR3i0044_WYG_047-22b"/>
忝掖垣真舊物多情應認紫薇郎　東君留著占殘春<lb/>
得得遲開亦有因曽與掖垣留故事又來淮海伴詞臣<lb/>
日燒紅艶排千朶風遞清香滿四隣更愛綠頭弄金縷<lb/>
異時相對掌絲綸　滿院勻開似赤城帝鄉齊㸃上元<lb/>
燈感傷綸閣多情客珍重維揚好事僧酌處酒杯深蘸<lb/>
甲折來花朶細含稜老郎為郡辜朝寄除却吟詩百不<lb/>
能　─韓琦北第同賞芍藥─芍藥名髙致亦難此觀妖艶<lb/>
滿雕欄酒酣誰欲張珠網金細偏宜間寶冠露裛更深<lb/>
<pb n="KR3i0044_WYG_047-23a"/>
雲髻重蝶棲長苦玉樓寒鄭詩已取相酬贈不見諸經<lb/>
載牡丹　蔡襄和運使學士芍藥篇─密葉隂沉夏景新<lb/>
朱欄紅藥自為春香餘蘭芷偏饒艶畫入縑綃未逼真<lb/>
已恨芳華難駐景可堪愁臥動經旬三年想愛須留戀<lb/>
不為江頭酒味醇─蘇軾玉盤盂詩並序─東武舊俗每<lb/>
歲四月大㑹於南禪資福兩寺以芍藥供佛而今歲最<lb/>
盛凡七千餘朶皆重跗累萼繁麗豐碩中有白花正圓<lb/>
如覆盂其下十餘葉稍大承之如槃姿格絶異獨出于<lb/>
<pb n="KR3i0044_WYG_047-23b"/>
七千朶之上云得之於城北蘇氏園中周宰相莒公之<lb/>
别業也而其名俚甚乃為易之雜花狼籍占春餘芍藥<lb/>
開時掃地無兩寺妝成寳瓔珞一枝爭㸔玉盤盂佳名<lb/>
㑹作新翻曲絶品難尋舊畫圖從此定知年穀熟姑山<lb/>
親見雪肌膚　花不能言意可知令君痛飲更無疑但<lb/>
持白酒勸嘉客直待瓊舟覆玉彞負郭相君初擇地㸔<lb/>
羊屬國首吟詩吾家豈與花相厚更問殘芳有幾枝<lb/>
蘇轍和子瞻玉盤盂二首─千葉團團一尺餘揚州絶品<lb/>
<pb n="KR3i0044_WYG_047-24a"/>
舊應無賞傳莒國遷鐘簴移憶胡僧置鉢盂叢底留連<lb/>
傾鑿落缾中捧擁照浮屠强將絳蠟封紅萼憔悴無言<lb/>
損玉膚　故相林亭父老知出羣草木尚何疑無多産<lb/>
業殘花藥幾許功名舊鼎彞豐艶不知人世别佳名新<lb/>
換使君詩明年㑹㸔花尤好剝盡浮苞飬一枝　─周必<lb/>
大彭孝求送芍藥數種鄙句為謝─占斷春光及夏初琉<lb/>
璃翦葉朶珊瑚休論花品同而異且詠詩人樂且訏北<lb/>
地莫辭金鑿落南禪爭㸔玉盤盂彭宣微恙何妨醉自<lb/>
<pb n="KR3i0044_WYG_047-24b"/>
有嬌癡婢子扶　─楊萬里多稼堂前兩檻芍藥紅白對<lb/>
開二百朶紅紅白白定誰先嫋嫋娉娉各自妍最是倚<lb/>
欄嬌分外却緣經雨意酲然晩春早夏渾無伴暖艶晴<lb/>
香正可憐好為花王作花相不應只遣侍甘泉　旁招<lb/>
近侍自江都兩歲何曽見國姝㸔盡滿欄紅芍藥只消<lb/>
一朶玉盤盂水晶淡白非真色珠碧空明得似無欲比<lb/>
此花無可比且云冰骨玉肌膚　芙蓉渡酒店前金沙<lb/>
芍藥盛開山店春光也自妍芙蓉渡口數家村笋輿低<lb/>
<pb n="KR3i0044_WYG_047-25a"/>
過金沙架籬落疎圈芍藥軒孤客倦遊殊寂寞雨花著<lb/>
意與温存可憐經眼匆匆去不折紅香到綠尊　賈似<lb/>
道─又是揚州芍藥時花應笑我賦歸遲滿堂留客春如<lb/>
畫對酒何妨鬢似絲玉立黄塵那可到錦幃紅蠟最相<lb/>
宜買山若就當移種此際誰能杖履隨　温温玉立綠<lb/>
隂中不把芳菲逐萬紅折盡長淮多暇日簪聯四坐足<lb/>
春風應如慶厯梅花瑞况有昌黎屬句工問得君王乞<lb/>
身去移根栽傍曲欄東　上了甘泉三㨗書長淮萬里<lb/>
<pb n="KR3i0044_WYG_047-25b"/>
一塵無清和時節如春在紅藥精神與昔殊叢玉生香<lb/>
歌可譜圍金有客瑞重圖公堂且盡今朝醉已問君王<lb/>
乞鑑湖　元郝經芍藥─夜來風雨洗殘春芍藥還開春<lb/>
又新入座忽驚持酒客舉杯先酌送花人烟輕雪膩丰<lb/>
容質露重霞香婀娜身鐵石肝腸總銷鑠都將軟語説<lb/>
風神─馬祖常芍藥鶯粉分奩艶有光天工巧製殿春<lb/>
陽霞繒襞積雲千疊寳盝凝脂蜜半香並蒂當堦盤綬<lb/>
帶金苞向日剖珠囊詩人莫詠揚州紫便與花王可頡<lb/>
<pb n="KR3i0044_WYG_047-26a"/>
頏　張昱陪宴相府得芍藥花有感─醉吐車茵愧不才<lb/>
馬前蝴蝶趁花囘玉瓶盛露扶春起錦帳圍燈照夜開<lb/>
垂白敢思溱洧贈欹紅還是廟廊栽揚州何遜空才思<lb/>
惟對髙寒詠閣梅　明李東陽内閣賞芍藥一春風日<lb/>
幾晴隂數種名花競淺深禁苑栽培真得地化工雕刻<lb/>
本何心叢疑月下留鸞宿香到人間許蝶尋臺閣風流<lb/>
前軰逺綵毫重和玉堂吟　次第紅芳又綠隂好花留<lb/>
向玉堂深多從雨過㸔生色不為春遲負賞心清露著<lb/>
<pb n="KR3i0044_WYG_047-26b"/>
衣香易濕綵雲迷眼夢難尋杯餘幸接韓公宴詞罷先<lb/>
𢋫白傅吟　曉聞花底佩聲歸萬葉枝頭露未稀力盡<lb/>
丹青空藻繪眼㸔紅紫漫芬菲裁雲直傍瑤池起避日<lb/>
須將錦障圍願向人間分此種莫教春祗在彤扉　春<lb/>
逐長安擔上歸此花真覺眼中稀新題翰苑圖猶在舊<lb/>
事揚州草自菲索賞向人心已醉試開經日手頻圍欲<lb/>
知近侍承恩地長共西垣與北扉　呉寛秦公邀賞芍<lb/>
藥─妙手何人簇絳紗平臺驚見數枝斜梁家園裏無遺<lb/>
<pb n="KR3i0044_WYG_047-27a"/>
種吏部庭前得好花量淺莫將深盞酌眼昬猶用密簾<lb/>
遮詩中近侍非公論誰説唐人是作家　品髙真自廣<lb/>
陵來舊譜空憐壁角堆千葉連雲如並擁兩枝迎日忽<lb/>
齊開詩中相謔何須贈擔上能賒也用栽記取今時纔<lb/>
㸔起醉吟多藉麴生材　儲巏賞紅藥三歲歸來始一<lb/>
看捲簾深坐傍欄干數枝帶雨開何晩此日憐春别更<lb/>
難封殖喜留嘉種在低囘如語舊盟寒裁詩為喚東君<lb/>
轉酒盞花前正爾寛　莫怪多情盡日看春殘花謝總<lb/>
<pb n="KR3i0044_WYG_047-27b"/>
相干遲開已待花神入真賞能逢地主難翠幄微香吹<lb/>
漸逺玉盤承露㵼初寒三年擬試沉香筆却算行期為<lb/>
爾寛　文徴明禁中芍藥仙姿綽約絳羅紳何日移根<lb/>
傍紫宸月露冷團金帶重天風香泛玉堂春千年想見<lb/>
翻階詠一笑羞稱近侍臣不似人間易零落上方元自<lb/>
隔凡塵─黄姬水石佛院㸔芍藥山繞呉宫舊館娃清<lb/>
江曲曲綠楊斜偶移畫鷁同盃酒不道空門有艶花白<lb/>
日簾櫳堪羃霧夕陽欄檻更添霞美人不見偏惆悵欲<lb/>
<pb n="KR3i0044_WYG_047-28a"/>
折瓊枝感歲華　─息園賞芍藥─淺白深紅鬭合歡絲絲<lb/>
香雨晝難乾直須一日三百盞無那東風十二欄水上<lb/>
新傳錦字艶樓頭長怨玉簫寒可憐春色隨花盡留興<lb/>
還應帶月㸔　─王渙昭慶寺㸔芍藥─一半春光過牡丹<lb/>
又開芍藥遍禪關久辜往約違蓮社今續清歡到寳欄<lb/>
垂露幾團花面濕東風一陣燕泥寒酒邊何味呈竒供<lb/>
綠笋朱櫻正滿盤<lb/>
七言小律─原─唐白居易感芍藥花寄正一上人─今日階<lb/>
<pb n="KR3i0044_WYG_047-28b"/>
前紅芍藥幾花欲老幾花新開時不解比色相落後始<lb/>
知如幻身空門此去幾多地欲把殘花問主人<lb/>
五言排律─原─唐白居易草詞畢遇芍藥初開偶成十六<lb/>
韻罷草紫泥詔起吟紅藥詩詞頭封送後花口拆開時<lb/>
坐對鈎簾久行觀步履遲兩三叢爛熳十二葉參差背<lb/>
日房微歛當階朶旋欹釵葶抽碧股粉蕊撲黄絲動盪<lb/>
情無限低斜力不支周廻㸔未足比諭語難為勾漏丹<lb/>
砂裹僬僥火熖旗彤雲賸根蒂絳幘欠纓緌况有晴風<lb/>
<pb n="KR3i0044_WYG_047-29a"/>
度仍兼宿露垂疑香熏罨畫似淚著臙脂有意留連我<lb/>
無言怨思誰應愁明月落如恨隔年期菡蓞泥連萼玫<lb/>
瑰刺繞枝等量無勝者惟眼與心知<lb/>
五言絶句─増─唐孟郊看花─芍藥誰為壻人人不敢來惟<lb/>
應待詩老日日殷勤開　─原─宋王十朋芍藥─千葉揚州<lb/>
種春深霸衆芳無言比君子窈窕有温香　已過花王<lb/>
候才開近侍香來遊禁酒地免作退之狂　─増─金姚孝<lb/>
錫詠芍藥─綠萼披風瘦紅苞浥露肥只愁春夢斷化作<lb/>
<pb n="KR3i0044_WYG_047-29b"/>
彩雲飛　─明李東陽芍藥─秀色春前發濃隂雨後看持<lb/>
盃賀花相先我得休官<lb/>
七言絶句─原─唐韓愈芍藥─浩態狂香昔未逢紅燈爍爍<lb/>
綠盤龍覺來獨對情驚恐身在仙宫第幾重　─増─宋蔡<lb/>
襄華嚴院西軒見芍藥─吉祥亭下萬千枝看盡將開欲<lb/>
落時却是䨇紅有深意故留春色綴人思　烘簾微照<lb/>
自生光吹面輕風與送香誰把金刀收絶艶醉紅深淺<lb/>
上釵梁　的的名花對酒樽欄邊沉醉月黄昬今朝關<lb/>
<pb n="KR3i0044_WYG_047-30a"/>
外尋蘭若忽見孤芳欲斷魂　─原─邵雍白芍藥─阿姨天<lb/>
上舞霓裳姊妹庭前翦雪霜要與牡丹為近侍鉛華不<lb/>
御學梅妝　含露仙姿近玉堂翻階美態醉紅妝對花<lb/>
未免須酣舞到底昌黎是楚狂　─蘇軾題趙昌芍藥─倚<lb/>
竹佳人翠袖長天寒猶著薄羅裳揚州近日紅千葉自<lb/>
是風流時世妝　─増─蘇轍馬上見賣芍藥戲贈張厚之<lb/>
春風欲畫無尋處盡向南園芍藥中過盡此花真盡也<lb/>
此身應與此花同　春來便有南園約過盡春風約尚<lb/>
<pb n="KR3i0044_WYG_047-30b"/>
賒綠樹成隂花結子便須攜客到君家　─原─黄庭堅廣<lb/>
陵早春─春風十里珠簾捲彷彿三生杜牧之紅藥梢頭<lb/>
初繭栗揚州風物鬢成絲　─増─陳師道謝趙生惠芍藥<lb/>
從微至老走風塵喜見隣家第四春獨舞東風對西子<lb/>
政緣無語却宜人　九十風光次第分天憐獨得殿殘<lb/>
春一枝剩欲簪䨇鬢未有人間第一人　─張栻─一年春<lb/>
事雨聲裏十里揚州夢想邊眼底花明煩折贈君家風<lb/>
物自嫣然　─元馬祖常五月芍藥─芍藥花開端午時江<lb/>
<pb n="KR3i0044_WYG_047-31a"/>
南遊客苦相疑上京不是春光晩自是天家日景遲<lb/>
楊允孚灤京雜詠─時雨初肥芍藥苖脆肥香壓酒腸消<lb/>
揚州簾卷春風裏曽惜名花第一嬌　─明僧徳祥─玉堦<lb/>
宜有此花開金鼎調香宰相才莫謂人間無綵筆寫將<lb/>
濃艶入雲臺<lb/>
詩散句─原─唐孟郊─月娥䨇䨇下楚艶枝枝浮洞裏逢故<lb/>
人婥約清宵遊　─宋李覯斜月正當樓花霧壓城重起<lb/>
傍藥欄行花亦方在夢　─劉敞─跗萼晴相照芳香暖競<lb/>
<pb n="KR3i0044_WYG_047-31b"/>
飄波翻蜀地錦霞萃赤城標　─唐陳良父─凝脂新賜浴<lb/>
半面更啼紅　─宋穆修─油壁車中同載女菱花鏡裏並<lb/>
妝人　─韓琦─丹砂纈妙深難染白玉冠巍瑩絶瑕　紅<lb/>
玉斲成樓突兀白雲爭簇髻巍峩　嬌紅閙密輕多葉<lb/>
醉粉欹斜奈軟條　粉妝瑞玉千叢密冠縷真金半尺<lb/>
圍　─増─劉敞─眼前隋苑多佳麗未覺呉宫久寂寥　─蘇<lb/>
轍─共驚春去已多日爭看花開最後番　─原─曽鞏─小碧<lb/>
欄干四月天露紅烟紫不勝妍　─張舜民─西掖堦前辭<lb/>
<pb n="KR3i0044_WYG_047-32a"/>
御傘瓊林殿後媚春衣　─陳傅良玉龍十二蓬山頂寳<lb/>
髻三千漢殿中　密葉自成金罽飾亂英誰緝紫茸香<lb/>
　半妝宫面迎風笑間色仙衣帶露收　─楊東山─不濃<lb/>
不淡勻脂粉非醉非醒媚雨風　過眼一春春又夏開<lb/>
殘芍藥更無花　─趙師秀─自洗銅瓶插欹側要令書卷<lb/>
識奢華　─増─元呉澄─淺潮半醉流霞暈清印初昬淡月<lb/>
痕　─楊允孚─若較内園紅芍藥洛陽輸却牡丹花　─原<lb/>
唐杜甫─傍砌看紅藥　─白居易─夾砌紅藥欄─增─李商<lb/>
<pb n="KR3i0044_WYG_047-32b"/>
隠紅藥綻香苞　─宋戴復古─翻堦芍藥遲　─元方囘─芍<lb/>
藥抽紅鋭　─唐李商隠─欄藥日髙紅髲<graphic n="KR2797" url="https://raw.githubusercontent.com/kanripo/KR-Gaiji/master/images/KR2797.png" mimeType="image/png"/>　─元周伯琦<lb/>
一瓶芍藥當荷花<lb/>
詞─原─宋王十朋㸃絳唇─閒日盈盈向人自笑還無語牡<lb/>
丹飄雨開作羣花主　柔美温香翦染勞天女青春士<lb/>
花間歌舞學個狂韓愈　─韓元吉浪淘沙─鶗鴂怨花殘<lb/>
誰道春闌多情紅藥待君看濃淡曉妝新意態獨占西<lb/>
園　風葉萬枝繁猶記平山五雲樓映玉成盤二十四<lb/>
<pb n="KR3i0044_WYG_047-33a"/>
橋明月下誰凭朱䦨　─張孝祥踏莎行洛下根株江南<lb/>
栽種天香國色千金重花邊三閣建康春風前十里揚<lb/>
州夢　油壁輕車青絲短鞚看花日日催賓從而今何<lb/>
許定王城一枝且為鄰翁送　─陳從古蝶戀花─日借輕<lb/>
黄珠綴露困倚東風無限嬌春處看盡夭紅渾謾語淡<lb/>
妝偏稱泥金縷　不共鉛黄爭勝負殿後開時故欲尋<lb/>
春去去似朝霞無定所那堪更著催花雨　─姜䕫側犯<lb/>
恨春易去甚春却向揚州住微雨正繭栗稍頭弄詩句<lb/>
<pb n="KR3i0044_WYG_047-33b"/>
虹橋二十四總是行雲處無語漸半脱宫衣笑相顧<lb/>
金荷細葉千朶圍歌舞誰念我髪成絲來此共樽俎後<lb/>
日西園綠隂無數寂寞劉郎自修花譜　陳濟翁驀山<lb/>
溪薫風時候芍藥披晴晝天上玉欄干展一枰天家錦<lb/>
繡漢宫唐殿嬪御逞妖嬈飛燕女太真妃一様新妝就<lb/>
　黄金撚線色與紅芳鬭誰把絳綃衣誤將他臙脂漬<lb/>
透晩風生處襟袖捲濃香持玉斚秉紗籠倚醉聽更漏<lb/>
　─盧祖臯水龍吟─杜鵑啼老春紅翠隂滿眼愁無奈飛<lb/>
<pb n="KR3i0044_WYG_047-34a"/>
來何處鳯軿鸞馭霞琚雲珮風檻嬌凭露梢慵嚲酒痕<lb/>
微退念洛陽人去香魂又返依然是風流在　十年一<lb/>
覺揚州春夢離愁似海浩態難留暗香吹散幾時重㑹<lb/>
向樽前笑折一枝紅玉帽簷斜戴　─劉圻父醉蓬萊訪<lb/>
鶯花陳迹姚魏遺風綠隂成幄尚有餘香付寳堦紅藥<lb/>
淮海維揚物華天産未覺輸京洛時世新妝施朱傅粉<lb/>
依然相若　束素腰纖捻紅唇小鄣袖嬌羞倚欄柔弱<lb/>
玉佩瓊琚勸王孫行樂况是韶華為伊挽駐未放離情<lb/>
<pb n="KR3i0044_WYG_047-34b"/>
薄顧盻歌前留連醉裏莫教零落　─曽覿念奴嬌─人生<lb/>
行樂算一春歡賞都來幾日綠暗紅稀春已去贏得星<lb/>
星鬢白醉裏狂歌花前起舞拚罰金杯百淋漓宫錦忍<lb/>
辜妖艶姿色　須信殿得韶光只愁花謝又作經年别<lb/>
嫩紫嬌紅邀客語應為主人留客月落烏啼酒䦨燭暗<lb/>
離緒傷呉越竹西歌吹不堪老去重憶　─晁補之望海<lb/>
潮─人間花老天涯春去揚州别是風光紅藥萬株佳名<lb/>
十種天然浩態狂香尊貴御衣黄未便教西洛獨占花<lb/>
<pb n="KR3i0044_WYG_047-35a"/>
王困倚東風漢宫誰敢鬭新妝　年年髙會維揚看家<lb/>
誇絶艶人詫竒芳結萼當屏聯葩就幄紅遮綠遶華堂<lb/>
花面映交相更秉蕑觀洧幽意難忘罷酒風亭夢魂驚<lb/>
恐在仙鄉　─方岳沁園春─把酒問花繭栗稍頭春今幾<lb/>
何笑身居近侍翻堦萬玉面勻菩薩髻擁千螺一一牙<lb/>
籖英英碧字占定花間甲乙科歸來也傍紫薇吟處揉<lb/>
作陽和　祗今花事無多看幾許風烟付與他待圍將<lb/>
翡翠怕蜂粘粉織成雲錦遣鳯銜梭誰翦并刀贈之燕<lb/>
<pb n="KR3i0044_WYG_047-35b"/>
玉莫負䨇娥嬌溜波花應道儘花强人面底用能歌<lb/>
劉克莊賀新郎一夢揚州事畫堂深金瓶萬朶元戎髙<lb/>
㑹座上祥雲層臺起不減洛中姚魏歎别後關山迢遞<lb/>
國色天香何處在想東風猶憶狂書記驚歲月一彈指<lb/>
　數枝清曉煩馳騎向小窓依稀重見蕪城妖麗料得<lb/>
花憐儂消瘦儂亦憐花憔悴謾悵望竹西歌吹老矣應<lb/>
無騎鶴日但春衫㸃㸃當時淚那更有舊情味<lb/>
别錄─增─南史王筠傳─筠幼而警悟七歲能屬文年十六<lb/>
<pb n="KR3i0044_WYG_047-36a"/>
為芍藥賦其詞甚美　─圖畫見聞志─李少保端愿有圖<lb/>
一面畫芍藥五本其畫皆無筆墨用五彩布成為徐崇<lb/>
嗣沒骨圖以其無筆墨骨氣而名之　─夢溪筆談元豐<lb/>
末秀州人家屋瓦上冰盡成花每瓦一枝正如畫家所<lb/>
為折枝有大花如牡丹芍藥者氣象生動雖巧筆不能<lb/>
為之以墨搨之無異石刻　─原─分植─芍藥大約三年或<lb/>
二年一分分花自八月至十二月其津脉在根可移栽<lb/>
春月不宜諺云春分分芍藥到老不開花以其津脉發<lb/>
<pb n="KR3i0044_WYG_047-36b"/>
散在外也栽向陽則根長枝榮發生繁盛相離約二三<lb/>
尺一如栽牡丹法不可太逺太近穴欲深土欲肥根欲<lb/>
直將土鉏虚以壯河泥拌猪糞或牛羊糞栽深尺餘尤<lb/>
妙不可少屈其根梢只以水注實勿踏築覆以細土髙<lb/>
舊土痕一指自驚蟄至清明逐日澆水則根深枝髙花<lb/>
開大而且久不茂者亦茂矣以雞矢和土培花叢下渥<lb/>
以黄酒淡紅者悉成深紅　─増─種樹書─菜圃中種芍藥<lb/>
最盛　─原─修整─春間止留正蕊去其小苞則花肥大新<lb/>
<pb n="KR3i0044_WYG_047-37a"/>
　栽者止留一二蕊一二年後得地氣可留四五然亦不<lb/>
　可太多開時扶以竹則花不傾倒有雨遮以箔則耐久<lb/>
　花既落亟翦其蒂盤屈枝條以線縛之使不離散則脉<lb/>
　下歸於根冬間頻澆大糞明年花繁而色潤處暑前後<lb/>
　平土翦去來年必茂冬日宜䕶忌澆水　─服食─安期生<lb/>
　服鍊法云芍藥有二種治病用金芍藥色白多脂肉色<lb/>
　紫者不用凡採得淨洗去皮東流水煑百沸隂乾三日<lb/>
　木甑内上覆淨黄土蒸一日夜取出隂乾擣末麥飯或<lb/>
<pb n="KR3i0044_WYG_047-37b"/>
　酒服三錢七日三服滿三百可登嶺絶粒春採芽或花<lb/>
　瓣以麵煎之味脆美可以久留　制食之毒莫良于芍<lb/>
　藥故獨得藥之名所謂芍藥之和具而後食之者此也<lb/>
　　─採製─根入藥味酸寒赤白視花色白者益脾能于木<lb/>
　中㵼木赤者散邪能行血中之滯氣秋時採單葉者氣<lb/>
　味全厚用竹刀刮去皮並頭上土蜜水拌蒸從已至未<lb/>
　曬乾收貯中寒者酒炒女人血藥醋炒<lb/>
御定佩文齋廣羣芳譜卷四十五<lb/>
</p>
<p>
</p>
  </div>
</body>
</text>
</TEI>
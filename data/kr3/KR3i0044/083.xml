<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_083-1a"/>
　欽定四庫全書<lb/>
御定佩文齋廣羣芳譜卷八十一<lb/>
　　木譜<lb/>
　　　君子樹<lb/>
　增─廣志─君子樹似桱松曹爽樹之于庭<lb/>
　彚考─増─晉宫閣記─華林園中有君子樹三株<lb/>
　集藻─詩散句─増─晉戴暠─接越稱交譲連樹名君子<lb/>
　　　不灰木<lb/>
<pb n="KR3i0044_WYG_083-1b"/>
　増─抱朴子─南海蕭丘之上有自生之火春起秋滅丘山<lb/>
　純生一種木雖為火所著但小焦黒人或得以為薪者<lb/>
　炊熟則灌滅之用之不窮　─齊地記─盧水側有勝火木<lb/>
　方俗音曰檉子其木經野火燒死不滅故東方朔云不<lb/>
　灰之木者也　發蒙記─西域有火浣之布東海有不灰<lb/>
　之木<lb/>
　　　員生樹<lb/>
　増─釋典─帝釋殿前員生樹梵語波利質多樹髙一百繇<lb/>
<pb n="KR3i0044_WYG_083-2a"/>
旬枝葉覆五百繇旬寳花開時天界自然嚴飾妙好能<lb/>
逆風香諸天夏月于樹下宴息法華經謂之天樹王<lb/>
　　蘇枋<lb/>
増─崔豹古今注─蘇枋木出扶南林邑外國細破煑之以<lb/>
染色　─南方草木狀─蘇枋樹類槐花黒子出九真南人<lb/>
以染綘漬以大庾之水則色愈深　─本草─一名蘇木樹<lb/>
似菴羅葉若榆葉而不澀抽條長丈許花黄子生青熟<lb/>
黒<lb/>
<pb n="KR3i0044_WYG_083-2b"/>
　　翳木<lb/>
増─崔豹古今注─翳<hi>或毉</hi>作木出交州色黑而有文亦謂之<lb/>
烏文木也　─格古要論─烏木出海南南番雲南性堅老<lb/>
者純黒色且脆間道者嫩　─本草─一名烏樠木葉似椶<lb/>
櫚體重堅緻可為筯及噐物南人多以檕木染色偽之<lb/>
　　貝多樹<lb/>
増─酉陽雜俎─貝多出摩伽陀國長六七丈經冬不凋此<lb/>
樹有三種一者多羅娑力义貝多二者多梨婆力义貝<lb/>
<pb n="KR3i0044_WYG_083-3a"/>
多三者部婆力义多羅梨並書其葉部闍一色取其皮<lb/>
書之貝多是梵語漢翻為葉貝多婆力义者漢言葉樹<lb/>
也西域經書用此三種皮葉若能保䕶亦得五六百年<lb/>
　交趾近出貝多枝彈材中第一<lb/>
彚考─增─廣州記─嵩山記曰嵩寺忽有思惟樹即貝多也<lb/>
有人坐貝多樹下思惟因以名焉内典所謂貝多樹下<lb/>
思惟經是也漢世有道士從外國來將子于西山脚下<lb/>
種之有四樹極髙大與衆木異一年三花白色香美漢<lb/>
<pb n="KR3i0044_WYG_083-3b"/>
語翻為貝葉　─拾遺記─洛陽翊津橋通翻經道場東街<lb/>
其道塲有婆羅門僧及身毒僧十餘人新翻諸經其所<lb/>
翻經本從外國來用貝多樹葉書貝多葉長一尺五六<lb/>
寸濶五寸許葉形似琵琶而厚大横作行書隨經多少<lb/>
縫其一邊帖帖然　─水經注─菩薩入石窟時天地大動<lb/>
諸天在空言此非過去當來諸佛成道處去此西南行<lb/>
減半由延貝多樹下是過去當來諸佛成道處諸天導<lb/>
引菩薩起行離樹三十歩天授吉祥草菩薩受之復行<lb/>
<pb n="KR3i0044_WYG_083-4a"/>
十五歩五百青雀飛來繞菩薩三匝而去菩薩前到貝<lb/>
多樹下敷吉祥草東向而坐　─寰宇志─緬甸在滇南有<lb/>
樹頭椶髙五六尺結實如椰子土人以鑵盛麴懸于實<lb/>
下劃其實汁流于鑵中以成酒名樹頭酒或不用麴惟<lb/>
取汁熬為白糖其樹即貝樹也緬人取其葉寫書─諸<lb/>
寺竒物記─寳光寺有西域來貝多婆力义經長可六七<lb/>
寸廣半之葉如細猫竹筍殻而柔膩如芭蕉梵典言貝<lb/>
多出摩伽陀國長六七丈經冬不彫其葉可寫字貝多<lb/>
<pb n="KR3i0044_WYG_083-4b"/>
婆力义此翻葉樹也　渤泥入貢記─王之所居若樓覆<lb/>
以貝多葉　番書無筆札以刀刻貝多葉行之<lb/>
集藻─五言排律─増─唐張喬興善寺貝多樹─還應毫末長<lb/>
始見拂丹霄得子從西國成隂見昔朝勢隨雙刹直寒<lb/>
出四牆遥帶月啼春鳥連空噪暝蜩遠根穿古井髙頂<lb/>
起凉飈影動懸燈夜聲繁過雨朝静遲松桂老堅任雪<lb/>
霜凋永共終南在應隨刼火燒<lb/>
詩散句─増─唐李白─去時應過嵩少間相思為折三花樹<lb/>
<pb n="KR3i0044_WYG_083-5a"/>
　　鬼目樹<lb/>
増─廣州記─鬼目樹似棠梨葉如楮皮白樹髙大如木瓜<lb/>
而小邪傾不周正味酢九月熟又有草昧子亦如之可<lb/>
為糁用其草似鬼目　─南方草木狀─鬼木樹大者如李<lb/>
小者如鴨子二月花色似蓮其實色黄以蜜煑之滋味<lb/>
柔嘉交趾武平興古有之<lb/>
　　䔅母樹<lb/>
増─異物志　䔅母樹皮有蓋狀似栟櫚但脆不中用用之<lb/>
<pb n="KR3i0044_WYG_083-5b"/>
當裂作三四片　─廣州記─䔅葉六七尺接之當覆屋<lb/>
　　梓棪<lb/>
増─異物志─梓棪大十圍材貞勁非利剛截不能剋堪作<lb/>
船其實類棗著枝葉重曝挽垂刻鏤其皮藏味美於諸<lb/>
樹<lb/>
　　莎樹<lb/>
増─廣志─莎樹多枝葉葉兩邊行列若飛鳥之狀　─蜀記<lb/>
莎樹出麪一樹出一石正白而味似桄榔出興古<lb/>
<pb n="KR3i0044_WYG_083-6a"/>
　　抱木<lb/>
増─嶺表録異─抱木生江溪中葉細如檜身堅類柏惟根<lb/>
軟不勝刀鋸今潮循人多用其根刳而為履當木濕時<lb/>
刻削易如割瓜木乾之後刀不可理也或油畫或漆其<lb/>
輕如通草暑月著之隔卑濕地氣力如杉木今廣州諸<lb/>
郡牧守初到任皆有油畫抱木履也<lb/>
　　棹<lb/>
増─南方草木狀─棹樹榦葉俱似椿以其葉鬻汁漬果呼<lb/>
<pb n="KR3i0044_WYG_083-6b"/>
為棹汁若以棹汁雜彘肉食者即時為雷震死出髙凉<lb/>
郡<lb/>
　　仙人樹<lb/>
増─凉州記─祁連山有仙人樹行人山中饑渴者輙食之<lb/>
飽不得持去平居不可見<lb/>
　　都句<lb/>
増─交州記─都句樹似栟櫚木中出屑如麪可啖<lb/>
　　候風木<lb/>
<pb n="KR3i0044_WYG_083-7a"/>
彚考─増─宋書符瑞志─宋元嘉十七年七月武昌崇譲鄉<lb/>
程僧愛家候風木連理<lb/>
　　酒樹<lb/>
増─梁書扶南國傳─扶南國有酒樹似安石榴采其花汁<lb/>
停瓮中數日成酒<lb/>
　　影木<lb/>
増─拾遺記瀛州有樹名影木日中視之則一葉百影花<lb/>
有光夜如列星萬年一實大如瓜青皮黒瓤食之骨輕<lb/>
<pb n="KR3i0044_WYG_083-7b"/>
上如華蓋羣仙以避風雨<lb/>
　　燧木<lb/>
増─拾遺記─燧明國不識四時晝夜有火樹名燧木盤屈<lb/>
萬頃有鳥名鶚來啄樹則燦然火出聖人感焉因取小<lb/>
枝以鑚火號燧人氏<lb/>
　　夀木<lb/>
増─拾遺記─渠搜國之西有祈淪之國其俗淳和人夀三<lb/>
百嵗有夀木之林一樹千尋日月為之隐蔽若經憩此<lb/>
<pb n="KR3i0044_WYG_083-8a"/>
木下皆不死不病或有泛海越山來㑹其國歸懐其葉<lb/>
者則終身不老<lb/>
　　恒春樹<hi>一作長春</hi>
増─拾遺記─通霞臺左右種恒春之樹葉如蓮花芬芳如<lb/>
桂花隨四時之色昭王之末仙人貢焉列國咸賀王曰<lb/>
寡人得恒春矣何憂太清不至恒春一名沉生如今之<lb/>
沉香也　─述異記─燕昭王種長春樹春生碧花春盡則<lb/>
落夏生紅花夏末則凋秋生白花秋殘則萎冬生紫花<lb/>
<pb n="KR3i0044_WYG_083-8b"/>
遇雪則謝故號為長春樹<lb/>
　　播栘樹<lb/>
増─林邑記─播栘樹柯葉發根下虛中森羅望之似懸髮<lb/>
　　文衆木<lb/>
増─地道記─句町有文衆木<lb/>
　　摩㕑<lb/>
増─南州異物志─木有摩㕑生於斯調國其汁肥潤其澤<lb/>
如脂膏馨香馥郁可以煎熬食物香美如中國用油<lb/>
<pb n="KR3i0044_WYG_083-9a"/>
　　石樓樹<lb/>
増─述異記─案消山有石樓樹吳太皇元年郡吏伍曜於<lb/>
海際得之枝莖紫色有光南越謂之石連理也<lb/>
　　<graphic n="KR2830" url="https://raw.githubusercontent.com/kanripo/KR-Gaiji/master/images/KR2830.png" mimeType="image/png"/>子樹<lb/>
増─述異記─顧渚山有<graphic n="KR2830" url="https://raw.githubusercontent.com/kanripo/KR-Gaiji/master/images/KR2830.png" mimeType="image/png"/>子樹其木如玉色渚人採之以<lb/>
為杖<lb/>
　　大食國樹<lb/>
増─述異記─大食王國在西海中有一方石石上多樹榦<lb/>
<pb n="KR3i0044_WYG_083-9b"/>
赤葉青枝上總生小兒長六七寸見人皆笑動其手足<lb/>
頭著樹枝使摘一枝小兒便死<lb/>
　　春浮<lb/>
増─水經注─波羅奈國在迦維羅衛國南千二百里中間<lb/>
有恒水東南流佛轉法輪處在國北二十里樹名春浮<lb/>
維摩所處也<lb/>
　　菩提樹<lb/>
増─酉陽雜俎─菩提樹出摩伽陀國在摩訶菩提寺蓋釋<lb/>
<pb n="KR3i0044_WYG_083-10a"/>
迦如來成道時樹一名思惟樹莖榦黄白枝葉青翠經<lb/>
冬不凋至佛入滅日變色凋落過已還生至此日國王<lb/>
人民大作佛事收葉而歸以為瑞也樹髙四百尺下有<lb/>
銀塔周圍繞之彼國人四時常焚香散花繞樹作禮唐<lb/>
貞觀中頻遣使往于寺設供并施袈裟至顯慶五年于<lb/>
寺立碑以紀聖徳此樹梵名有二一曰賔橃梨力义二<lb/>
曰阿濕曷咃婆力义西域記謂之卑鉢羅以佛于其下<lb/>
成道即以道為稱故號菩提婆力义漢翻為樹昔中天<lb/>
<pb n="KR3i0044_WYG_083-10b"/>
無憂王翦伐之令事火婆羅門積薪焚焉熾熖中忽生<lb/>
兩樹王因懺悔號灰菩提樹遂周以石垣至賞設迦王<lb/>
復掘之至泉其根不絶坑火焚之溉以甘蔗汁欲其燋<lb/>
爛後摩竭陁國滿曹王無憂之曽孫也乃以千牛乳澆<lb/>
之信宿樹生如舊更増石垣髙二丈四尺𤣥奘至西域<lb/>
見樹出垣上二丈餘<lb/>
彚考─増─洛陽伽藍記─疑𤣥寺塔珠網以銅鑊盛之在塔<lb/>
西北一百歩掘地埋之上種樹樹名菩提枝條四布密<lb/>
<pb n="KR3i0044_WYG_083-11a"/>
葉蔽天─廣東志─菩提樹種出西域大可數圍風揺其<lb/>
葉若雨驟至梁天監元年僧智藥三藏自天竺國持菩<lb/>
提一株航海而來植于廣州光孝寺戒壇之前迄今千<lb/>
餘年茂盛不改<lb/>
　　婆那娑樹<lb/>
増─隋書真臘國傳─婆那娑樹無花葉似柿實似冬瓜<lb/>
酉陽雜爼─婆那娑樹出波斯國亦出拂林呼為阿蔀嚲<lb/>
樹長五六丈皮色青緑葉極光浄冬夏不凋無花結實<lb/>
<pb n="KR3i0044_WYG_083-11b"/>
其實從樹莖出大如冬瓜有殻裹之殻上有刺瓤至甘<lb/>
甜可食核大如棗一實有數百枚核中仁如栗黄炒食<lb/>
甚美<lb/>
　　庵羅樹<lb/>
増─隋書真臘國傳─庵羅樹花葉似棗實似李<lb/>
　　婆田羅樹<lb/>
増─隋書真臘國傳─婆田羅樹花葉實並似棗而小異<lb/>
　　毗野樹<lb/>
<pb n="KR3i0044_WYG_083-12a"/>
増─隋書真臘國傳─毗野樹花似木瓜葉似杏實似楮<lb/>
　　歌畢佗樹<lb/>
増─隋書真臘國傳─歌畢佗樹花似林檎葉似榆而厚大<lb/>
實似李其大如升<lb/>
　　嫛彌<lb/>
増─𤣥覽─大食西有嫛彌之樹見人善笑摘之則槁　─酉<lb/>
陽雜爼─人木大食西南二千里有國山谷間樹枝上化<lb/>
生人首如花不觧語人借問笑而已頻笑輙落<lb/>
<pb n="KR3i0044_WYG_083-12b"/>
　　咀賴羅<lb/>
増─唐書西域傳─天竺有樹名咀賴羅葉如梨生窮山崖<lb/>
腹前有巨虺守穴不可到欲取葉者以方鏃矢射枝則<lb/>
落為羣鳥銜去則又射乃得之<lb/>
　　波羅樹<lb/>
増─唐書南蠻傳─太和祁鮮而西人不蠶剖波羅樹實狀<lb/>
若絮紐縷而幅之　─西域傳─貞觀二十一年摩掲它始<lb/>
遣使自通于天子獻波羅樹樹類白楊<lb/>
<pb n="KR3i0044_WYG_083-13a"/>
　　綸木<lb/>
増─南越志─咸寕縣有穿州基多綸木似榖皮可以為綿<lb/>
　　勾芒木<lb/>
増─寰宇記─嶺南容州陸川白石山色潔白四面懸絶上<lb/>
有飛泉瀑布下有勾芒木可以為布俚人斫之新條更<lb/>
生取之績以為布<lb/>
　　橦樹<lb/>
増─廣韻─橦花可為布<lb/>
<pb n="KR3i0044_WYG_083-13b"/>
集藻─賦散句─増─左思蜀都賦　布有橦華<lb/>
五言古詩─増─元陳髙種橦花─炎方有橦樹衣被代蠶桑<lb/>
舍西得閒園種之漫成行苖生初夏時料理晨夕忙揮<lb/>
鋤向烈日灑汗成流漿培根澆灌頻髙者三尺强鮮鮮<lb/>
緑葉茂燦燦金英黄結實成秋繭皎潔如雪霜及時以<lb/>
收歛采采動盈筐緝治入機杼裁翦為衣裳禦寒類挾<lb/>
纊老稚免凄凉豪家植花卉紛紛被垣牆于世竟何補<lb/>
争先玩芬芳棄取何相異感物増惋傷<lb/>
<pb n="KR3i0044_WYG_083-14a"/>
詩散句─増─唐王維─橦布作衣裳　漢女輸橦布<lb/>
　　榿<lb/>
増─益部方物畧記─民家樹榿不三年材可倍常疾種亟<lb/>
取里人以為利　─四川志─榿木古稱蜀木惟成都最多<lb/>
江干林畔蓊蔚可愛<lb/>
彚考─増─宋史五行志─元符二年九月眉山懸榿木二株<lb/>
異根同榦木枝相附<lb/>
集藻─賛─増─宋宋祁榿木賛─厥植易安數嵗輙林民賴其<lb/>
<pb n="KR3i0044_WYG_083-14b"/>
用實代其薪不棟不梁亦被斧斤<lb/>
七言絶句─増─唐杜甫憑何十一少府邕覓榿木栽─草堂<lb/>
塹西無樹林非子誰復見幽心飽聞榿木三年大與致<lb/>
溪邊十畝隂<lb/>
詩散句─増─元姚燧彼榿有二性生植惟峩岷栾栾干雲<lb/>
姿才與樗散鄰　宋范成大─疎密榿林整整來<lb/>
别録─増─齊東野語─杜甫乞榿木詩無音或讀作豈而韻<lb/>
書亦無此字集中又有榿林礙日吟風葉鄭氏注曰五<lb/>
<pb n="KR3i0044_WYG_083-15a"/>
來反若然當作獃字余嘗見陳體仁端明云見前輩讀<lb/>
若欹韻頗以為疑後見劒南詩有著書増木品搜句覓<lb/>
榿栽又荆公詩云濯錦江邊木有榿小園封植佇華滋<lb/>
益信欹音為然榿惟蜀有之不才木也或謂即榕云<lb/>
丹鉛録─姑蘇王守溪在閣日論杜詩聞知榿木三年大<lb/>
因問先父榿木何音先父曰音欹守溪曰當依韻書作<lb/>
楷先父曰音欹則鄉人農夫皆識之若作楷音不知何<lb/>
木矣因舉王荆公榿木詩曰濯錦江邊木有榿野園封<lb/>
<pb n="KR3i0044_WYG_083-15b"/>
植佇華滋地偏幸免桓魋伐嵗晩還同庾信移王乃悦<lb/>
服<lb/>
　　琪樹<lb/>
增─唐李紳詩序─琪樹垂條如弱桞結子如碧珠三年子<lb/>
可一熟毎嵗生者相續一年緑二年碧三年者紅綴於<lb/>
條上璀錯相間<lb/>
集藻─五言古詩─増─唐劉駕琪樹下因吟六韻呈先達者<lb/>
舉世愛嘉樹此樹何人識清秋遠山意偶向亭際得竒<lb/>
<pb n="KR3i0044_WYG_083-16a"/>
柯交若鬬珍葉密如織塵中尚青蔥更想塵外色所宜<lb/>
巢三鳥影入瑶池碧移根豈無時一問紫煙客<lb/>
五言律詩─増─唐李羣玉佳人故居琪樹─種樹人何在攀<lb/>
枝空歎嗟人無重見日樹有每年花舊院雀聲暮半庭<lb/>
春色斜東風不知恨滿地落餘霞<lb/>
七言律詩─増─唐李紳琪樹─石橋峯上棲𤣥鶴碧闕巖邉<lb/>
䕃羽人冰葉萬條垂碧實玉枝千日保青春月中泣露<lb/>
應同色澗底侵雲尚有塵徒使伏根成琥珀不知松老<lb/>
<pb n="KR3i0044_WYG_083-16b"/>
化龍鱗<lb/>
五言絶句─増─唐羊士諤初移琪樹─愛此丘中物煙霜盡<lb/>
日看無窮碧雲意更助緑窻寒　─蔡隐石石橋琪樹─山<lb/>
上天將近人間路漸遥誰當雲裏見知欲渡仙橋<lb/>
　　鳯首木<lb/>
増─杜陽編─李輔國有鳯首木髙一尺雕刻鸞鳯之形置<lb/>
之堂中雖嚴冬之際而和煦如春故别名為長春木<lb/>
　　木龍樹<lb/>
<pb n="KR3i0044_WYG_083-17a"/>
増─酉陽雜俎─木龍樹徐之髙冡城南有木龍寺寺有三<lb/>
層甎塔髙丈餘塔側生一大樹縈繞至塔頂枝榦交横<lb/>
上平容十餘人坐枝杪四向下垂如百子帳莫有識此<lb/>
木者僧呼為龍木梁武曽遣人圖寫焉<lb/>
　　色綾木<lb/>
増─酉陽雜爼─䑓山有色綾木理如綾文百姓取為枕呼<lb/>
為色綾枕<lb/>
　　倒生木<lb/>
<pb n="KR3i0044_WYG_083-17b"/>
増─酉陽雜爼─倒生木依山生根在上有人觸則葉翕人<lb/>
去則葉舒出東海<lb/>
　　黝木<lb/>
増─酉陽雜爼─黝木節似蟲獸可以為鞭<lb/>
　　鹿木<lb/>
増─酉陽雜爼─武陵郡北有鹿木二株馬伏波所種木多<lb/>
節<lb/>
　　獨梪樹<lb/>
<pb n="KR3i0044_WYG_083-18a"/>
増─酉陽雜俎─獨梪樹頓丘南應足山有之山上有一樹<lb/>
髙十餘丈皮青滑似流碧枝榦上聳子若五綵嚢葉如<lb/>
亾子鏡世名之仙人獨梪樹<lb/>
　　蜻蜓樹<lb/>
増─酉陽雜俎─婁約居常山据禪座有一野嫗手持一樹<lb/>
植之于庭言此是蜻蜓樹嵗乆芬芳鬱茂有一鳥身赤<lb/>
尾長常止息其上<lb/>
　　没樹<lb/>
<pb n="KR3i0044_WYG_083-18b"/>
増─酉陽雜俎─没樹出波斯國拂林呼為阿縒長一丈許<lb/>
皮青白色葉似槐葉而長花如橘花而大子黑色大如<lb/>
山茱萸其味酸甜可食<lb/>
　　阿勃参<lb/>
増─酉陽雜俎─阿勃参出拂林國長一丈餘皮色青白葉<lb/>
細兩兩相對花似蔓菁正黄子似胡椒赤色斫其枝汁<lb/>
如油以塗疥癬無不瘥者其油極貴價重于金<lb/>
　　<graphic n="KR3738" url="https://raw.githubusercontent.com/kanripo/KR-Gaiji/master/images/KR3738.png" mimeType="image/png"/>齊<lb/>
<pb n="KR3i0044_WYG_083-19a"/>
増─酉陽雜俎─<graphic n="KR3738" url="https://raw.githubusercontent.com/kanripo/KR-Gaiji/master/images/KR3738.png" mimeType="image/png"/>齊出波斯國拂林呼為頇勃梨咃長一<lb/>
丈餘圍一尺許皮色青薄而極光浄葉似阿魏每三葉<lb/>
生于條端無花實西域人常八月伐之至臘月更抽新<lb/>
條極滋茂若不翦除反枯死七月斷其枝有黄汁其狀<lb/>
如蜜微有香氣入藥療病　本草─氣味甘平無毒主治<lb/>
骨蒸發熱痰𠻳開胃止渴<lb/>
　　瑞木<lb/>
増─酉陽雜俎─大歴中成都郭遠因樵獲瑞木一莖理成<lb/>
<pb n="KR3i0044_WYG_083-19b"/>
字曰天下太平詔藏於秘閣<lb/>
　　紫䤵樹<lb/>
増─酉陽雜俎─紫䤵樹出真臘國真臘國呼為勒佉亦出<lb/>
波斯國樹長一丈枝條欝茂葉似橘經冬不凋三月開<lb/>
花白色不結子天大霧露及雨沾濡其樹枝條即出紫<lb/>
䤵波斯國使烏海及沙利深所説並同真臘國使折衝<lb/>
都尉沙門施沙尼拔陀言蟻運土于樹端作窠蟻壌得<lb/>
雨露凝結而成紫䤵崑崙國者善波斯國者次之<lb/>
<pb n="KR3i0044_WYG_083-20a"/>
　　尸利沙樹<lb/>
増─酉陽雜俎─尸利沙樹足蹈即長<lb/>
　　羅漢木<lb/>
増─石湖詩注─翠峰寺在東山雪竇顯老道塲山半有悟<lb/>
道井庭下大羅漢木両株虬屈蟠状甚竒古<lb/>
　　思儡木<lb/>
増─桂海虞衡志─思儡木生兩江州洞堅實漬鹽水中百<lb/>
年不腐<lb/>
<pb n="KR3i0044_WYG_083-20b"/>
　　臙脂木<lb/>
増─桂海虞衡志─臙脂木堅緻色如臙脂可鏇作出融州<lb/>
及州洞桂林屬縣亦有之<lb/>
　　龍骨木<lb/>
増─桂海虞衡志─龍骨木色翠青狀如枯骨<lb/>
　　韓木<lb/>
増─竹坡詩話─潮州韓文公祠有異木世傳文公手植去<lb/>
祠數十歩種之輙不生有題文公祠者云韓木有情春<lb/>
<pb n="KR3i0044_WYG_083-21a"/>
谷暖鱷魚無種海潭清是也<lb/>
集藻─七言絶句─増─宋楊萬里題韓庭韓木─笑為先生一<lb/>
問天身前身後兩般看亭前樹子闗何事也得天公賜<lb/>
姓韓<lb/>
　　額常<lb/>
増─杜詩註─額<hi>額同</hi>常樹無皮出肅慎氏之國聖人在位則<lb/>
木生皮可為衣其國朝貢中國成王時一生之<lb/>
　　鎖鎖木<lb/>
<pb n="KR3i0044_WYG_083-21b"/>
増─輟耕録─囘紇野馬川有木名鎖鎖燒之其火經年不<lb/>
滅且不作灰彼處婦女取根製㡌入火不焚能辟寒<lb/>
　　欏木<lb/>
増─格古要論─欏木出湖廣及江西南安萬羊山木色白<lb/>
紋理黄花紋麤亦可愛謂之倭欏不花者多有一等稍<lb/>
堅理直而細謂之草欏俗呼曰梌木<lb/>
　　鸂鶒木<lb/>
増─格古要論─鸂鶒木出西番其木一半紫褐色内有蟹<lb/>
<pb n="KR3i0044_WYG_083-22a"/>
爪紋一半純黑色如烏木有距者價髙　西番作駱駞<lb/>
鼻中紋子不染肥膩<lb/>
　　虎斑木<lb/>
増─格古要論─虎斑木出海南其紋理似虎斑故名之曰<lb/>
虎斑木<lb/>
　　赤水木<lb/>
増─格古要論─此木色赤紋理細性稍堅且脆極滑浄<lb/>
　　人面木<lb/>
<pb n="KR3i0044_WYG_083-22b"/>
増─格古要論─人面木出鬱林州春花夏實秋熟兩邊似<lb/>
人面故以名之<lb/>
　　千嵗木<lb/>
増─宜都山川記─佷山有異木人無見其朽者其名千嵗<lb/>
葉似棗色似桑冬夏青貞强少節<lb/>
　　强木<lb/>
増─彚苑─强木不沉水也以之造船木方一寸以百觔巨<lb/>
石縋之終不没<lb/>
<pb n="KR3i0044_WYG_083-23a"/>
　　閻浮樹<lb/>
増─彚苑─閻浮樹湏彌山有之月過樹影入月中<lb/>
　　拘尼佗樹<lb/>
増─彚苑　拘尼佗樹其樹花見月光即開<lb/>
　　稠錫樹<lb/>
増─南嶽記─南岳寺有稠錫樹極髙大枝葉與他木絶異<lb/>
相傳唐天寳中有稠錫禪師自桐廬來卓庵演法寺與<lb/>
樹皆其遺跡<lb/>
<pb n="KR3i0044_WYG_083-23b"/>
　　鐵樹<lb/>
増─楊萬里詩注─鐵樹葉似蒻而紫榦如密節菖蒲　日<lb/>
詢手鏡─吳浙間有俗諺見事難成則云湏鐵樹花開余<lb/>
在廣西横之馴象衛殷指揮家見一樹髙可三四尺榦<lb/>
葉皆紫黒色葉小類石榴質理細厚問之曰此鐵樹也<lb/>
每遇丁卯年乃花花四瓣紫白色如瑞香瓣較少圓一<lb/>
開累月不凋嗅之有草氣乃知鐵樹花開之説有自來<lb/>
矣<lb/>
<pb n="KR3i0044_WYG_083-24a"/>
　　淨土樹<lb/>
原─一統志─浄土樹在鄠縣南八里三月開花如桃花八<lb/>
月結實狀如小粟殻中皆黄土俗傳鳩摩羅什憩此覆<lb/>
其屨土中所生<lb/>
　　黄櫨<lb/>
増─本草　黄櫨生商洛山谷及四川葉圓木黄可染黄色<lb/>
　　綟木<lb/>
増─本草─綟木生林澤山谷木文側戾故曰綟木<lb/>
<pb n="KR3i0044_WYG_083-24b"/>
　　橉木<lb/>
増─本草─橉木一名橝木生江南深山大樹有數種性最<lb/>
硬梓人謂之橉筋木染綘用葉亦可醸酒<lb/>
　　柯樹<lb/>
増─本草─柯樹一名木奴按廣志云生廣南山谷波斯家<lb/>
用木為船舫<lb/>
　　虎刺<lb/>
増─本草─一名伏牛花生蜀地所在皆有葉青細似黄蘗<lb/>
<pb n="KR3i0044_WYG_083-25a"/>
葉而不光莖亦有㓨開花淡黄色作穗似杏花而小三<lb/>
月采隂乾<lb/>
　　不凋木<lb/>
増─本草─不凋木生太白山巖谷樹髙二三尺葉似槐莖<lb/>
赤有毛如棠梨四時不凋<lb/>
　　賣子木<lb/>
増─本草─賣子木出嶺南卭州山谷中其葉似柿髙三七<lb/>
尺徑寸許春生嫩枝條葉尖長一二寸俱青緑色枝梢<lb/>
<pb n="KR3i0044_WYG_083-25b"/>
淡紫色四五月開碎花百十枝圍攅作大朶焦紅色隨<lb/>
花便生子如椒目在花瓣中黑而光潔每株花裁三五<lb/>
大朶爾五月采其枝葉用<lb/>
　　樬木<lb/>
増─本草─樬木生江南山谷髙丈餘直上無枝莖上有㓨<lb/>
山人折取頭茹食謂之吻頭又謂之鵲不踏以其多㓨<lb/>
而無枝故也<lb/>
　　木麻<lb/>
<pb n="KR3i0044_WYG_083-26a"/>
増─本草─木麻生江南山谷林澤葉似胡麻相對山人取<lb/>
以醸酒飲<lb/>
　　大空<lb/>
増─本草─大空生㐮州所在山谷亦有之秦隴人名獨空<lb/>
作小樹抽條髙六七尺葉似楮小圓厚根皮赤色<lb/>
　　黄葛<lb/>
増─峩睂山志─嘉樹在羅目縣東南三十里陽山江溉兩<lb/>
樹對植圍各二三尺上引横枝亘二丈相援連理隂庇<lb/>
<pb n="KR3i0044_WYG_083-26b"/>
百夫其名曰黄葛號嘉樹蘇子由詩子生雖江陽未省<lb/>
到嘉樹即此<lb/>
　　佛頂青<lb/>
増─峩睂山志佛頂青其樹葉碧翠異常生峯頂者尤具<lb/>
光彩<lb/>
　　椵木<lb/>
増─椵木葉最大有類團扇其皮可以當麻取為魚網之<lb/>
綱牢固殊常<lb/>
<pb n="KR3i0044_WYG_083-27a"/>
　　　　夜光木<lb/>
　　増─夜光木一名亮木塞外木經乆而枯其根不朽蟠㢠廻<lb/>
　　連理于土中水漬木根光輝透徹中外一色有類珠樹<lb/>
　　夜明燄可以燭物取者晝日從朽株中騐其沴濕昏黒<lb/>
　　往取去其皮而光發則是矣泥沙浄盡竟體晶熒經月<lb/>
　　水乾光乃漸減<lb/>
　　集藻─賦─<lb/>
御製夜亮木賦并序─塞上古木夜視有光遇雨益明移置室<lb/>
<pb n="KR3i0044_WYG_083-27b"/>
　中即之可以燭物嘉其有異故賦猗嘉木之迥異垂四照<lb/>
　之華英蜿輪囷於川壌萃盤錯於柯莖外禀㢲德内藴離<lb/>
　精煥然夕皎灼爾宵明晼瑞星之初麗炯璧月之漸生既<lb/>
　騰輝於山谷亦揚彩於檐楹若乃靈根濯雨榮枝浥露芳<lb/>
　澤加鮮澄暉遠布方隐之而彌耀旋即之而如晤洵昭質<lb/>
　之無虧何㝠行之是懼爾廼金膏灺蘂鶴燄韜光獨飛熛<lb/>
　而振采長煜煜以煌煌吐瓊文於赤水懸瑶景於昆岡非<lb/>
　朝華而夕謝殆積闇以能彰於是列之桂宫置以椒室流<lb/>
<pb n="KR3i0044_WYG_083-28a"/>
映金鋪近燭緗帙豈浮艶之為容亮靈竒之足述庻含章<lb/>
之可貞雖在野而靡失<lb/>
　　　萬葛樹<lb/>
　集藻─七言律詩─増─唐劉兼萬葛樹　葉如羽蓋豈堪論百<lb/>
　歩晴隂鎖緑雲善政已聞思召伯英風偏稱號將軍静<lb/>
　鋪講席麟纔潤髙拂<hi>闕一字</hi>枝兔影分更有嵗寒霜雪操<lb/>
　莫將樗櫟擬相羣<lb/>
　　　水清木<lb/>
<pb n="KR3i0044_WYG_083-28b"/>
　集藻詩散句─増─宋夏竦─禁中遲日照南榮瑞木聯祥耀<lb/>
　國經合榦舊臨宫檻密交枝重茂帝梧青密葉凝華<lb/>
　承玉戺附枝交影䕃銀塘<lb/>
　　　藤<lb/>
　増─爾雅─諸慮山櫐─註─今江東呼櫐為藤似葛而麤大<lb/>
　廣雅─藟藤也─原─格物總論─藤有大小數種皆依附大<lb/>
　木蟠曲而上其緜亘不可以尋丈計所在山谷中多有<lb/>
　之　─増─南方草木狀─榼藤<hi>依樹蔓生如通草藤其子紫黒色一名象豆三年方熟其</hi>
<pb n="KR3i0044_WYG_083-29a"/>
<hi>殻貯藥不壞觧諸藥毒生南海按本草云一名榼子一名合子廣州記云角如弓袋子若雞卵取其中仁入藥</hi>
<hi>炙用</hi>浮沉藤<hi>生子大如韲甌正月華包連著實十月臘月熟色赤生食之甜酢生交阯九真</hi>簡子<lb/>
藤<hi>出合浦生緣樹木正二月花四五月熟實如梨赤如雄雞冠取生食之味淡泊出交阯</hi>野聚藤<lb/>
<hi>出合浦縁樹木二月花包仍連著實五六月熟子大如羮甌味甜酢出蒼梧</hi>菽藤<hi>生金封山俚人往往</hi>
<hi>賣之其色正赤出興古</hi>　─廣州記─膏藤<hi>土人伐船為業隨樹所在就以成槽皆去水逺動有</hi>
<hi>數里山生草名膏藤津汁軟滑無比以此導地牽之如流</hi>苴藤<hi>狀如栟櫚葉疎破皮青多棘刺髙五六丈</hi>
<hi>者如五六寸竹小者如筆管竹類有十許種</hi>　─原─臨海異物志─鍾藤<hi>附樹作根軟弱</hi>
<hi>湏緣樹而作藤既纒裹樹便死且有惡汁尤令速朽也藤盛成樹若木自然大者或至十圍</hi>萪藤<hi>圍數</hi>
<pb n="KR3i0044_WYG_083-29b"/>
<hi>寸重於竹可以為杖篾以縳船及以為席勝於竹也</hi>　─増─崔豹古今注─酒杯藤<hi>出西</hi>
<hi>域大如臂葉似葛花實似梧桐實花堅皆可以酌酒自有文章映徹可愛實大如指味如豆䓻香美消酒土人</hi>
<hi>提酒來至藤下摘花酌酒仍以實銷醒國人寳之不傳中土張騫出大宛得之事出張騫出闗志</hi>　─酉<lb/>
陽雜俎─人子藤<hi>出南安紅色在蔓端有㓨其子如人狀崑崙燒之集象南中亦難得</hi>　─本<lb/>
草─千金藤<hi>陳藏器曰千金藤有數種南北名模不同生北地者根大如指色似漆生南土者黄赤如</hi>
<hi>細辛舒廬間有一種藤似木蓼又有烏虎藤繞樹生冬青亦名千金藤江西林間有草生葉頭有癭子似鶴漆</hi>
<hi>葉似桞亦名千金藤又一種似荷葉只大如錢許亦名千金藤又名古藤又嶺南有陳思岌亦名千金藤</hi>黄<lb/>
藤<hi>李時珍曰生嶺南狀若防已里人常服此藤飲食有毒亦自然不發</hi>白花藤<hi>蘇恭曰生嶺南交州</hi>
<pb n="KR3i0044_WYG_083-30a"/>
<hi>廣州平澤苖似野葛葉如女貞莖葉俱無毛而白花其根似葛而骨柔皮厚肉白韓保昇曰蔓生白花葉有細</hi>
<hi>毛根似牡丹凌冬不凋觧諸毒藥</hi>常春藤<hi>一名土鼓藤一名龍鱗薜荔陳藏器曰生林薄間作蔓繞</hi>
<hi>草木上其葉頭尖結子正圓熟時如珠碧色</hi>扶芳藤<hi>一名滂藤陳藏器曰生吴郡藤苖小時如絡石</hi>
<hi>蔓延樹木</hi>千嵗蘽<hi>一名蘽蕪一名苣𤓰陶𢎞景曰藤生如葡萄葉似鬼桃蔓延木上汁白陳藏噐曰冬</hi>
<hi>不凋葉大者盤薄故曰千嵗蘽蔓似葛葉下白其子赤幽州人謂之推蘽蘇頌曰五月開花七月結實八月采</hi>
<hi>子青黒微赤</hi>甘藤<hi>一名甜藤一名盛藤李時/珍曰又有甘露藤皆此類</hi>含水藤<hi>一名大瓠藤交</hi>
<hi>州記云生嶺南及北海邊山谷狀若葛葉似枸杞多在路旁行人乏水處便喫此故以為名陳藏噐曰藤狀如</hi>
<hi>瓠斷之水出飲之清美李時珍曰顧微廣州記云水藤去地一丈斷之更生根至地水不絶山行口渴斷取汁</hi>
<pb n="KR3i0044_WYG_083-30b"/>
<hi>飲之陳氏所謂大瓠藤蓋即指此物也</hi>天仙藤<hi>蘇頌曰生江淮及浙東山中春生苗蔓作藤葉似葛</hi>
<hi>葉圓而小有白毛四時不凋根有鬚</hi>紫金藤<hi>一名山甘草蘇頌曰生福州山中春初單生葉青色至冬</hi>
<hi>凋落其藤似枯條</hi>南藤<hi>一名石南藤一名丁公藤一名丁公寄一名丁父一名風藤生石間蔓延木上</hi>
<hi>葉細大枝赤莖其大如磧黄有汁蘇頌曰生依南木莖如馬鞭有節紫褐色葉如杏葉而尖李時珍曰江南湖</hi>
<hi>南諸大山有之細藤圓膩紫緑色一節一葉葉深緑色似杏葉而微短厚其莖貼樹處有小紫瘤疣中有小孔</hi>
<hi>四時不凋莖葉皆臭而極辣</hi>清風藤<hi>一名青藤一名尋風藤蘇頌曰生台州天台山中其苗蔓延木</hi>
<hi>上四時常清</hi>百稜藤<hi>一名百靈藤蘇頌曰生台州山/中春生苗蔓延木上無花葉</hi>省藤<hi>一名</hi>
<hi>赤藤一名紅藤陳藏噐曰生南地深山赤皮大如指堪縳物片片自觧也</hi>千里及藤<hi>陳藏噐曰千里</hi>
<pb n="KR3i0044_WYG_083-31a"/>
<hi>及藤生道旁籬落間葉細而厚蘇頌曰千里急生天台山中春生苗秋有花又筠州有千里光生淺山及路旁</hi>
<hi>葉似菊而長背有毛枝榦圓而青春生苗秋有黄花不結實名黄花演</hi>海藤<hi>廣志云出岳鄂等州諸山</hi>
<hi>崖花有蘂散落石上人收之謂之沙黄就樹採者輕妙謂之蠟黄今人訛為銅黄李時珍曰今盡家所用藤黄</hi>
<hi>皆經煎煉成者䑛之麻人按周達觀真臘記云國有畵黄乃樹脂番人以刀斫樹枝滴下次年收之與郭氏所</hi>
<hi>説不同不知即一物否</hi>地龍藤<hi>陳藏噐曰生天目山樹繞蟠屈如龍故名吳中亦有而小異</hi>龍<lb/>
手藤<hi>陳藏噐曰出安荔浦石上向陽者葉如龍手</hi>牛領藤<hi>陳藏噐曰生嶺南商山形褊如牛領</hi>
牛妳藤<hi>陳藏噐曰生深山大如樹牛好食之其中有粉</hi>鬼膊藤<hi>陳藏噐曰生江南林澗邊葉如</hi>
<hi>梨葉子如樝子</hi>斑珠藤<hi>陳藏噐曰生山谷中/不凋子如珠而斑</hi>息王藤<hi>陳藏噐曰生嶺南山</hi>
<pb n="KR3i0044_WYG_083-31b"/>
<hi>谷冬月不凋</hi>萬一藤<hi>陳藏噐曰生嶺南蔓/如小豆一名萬吉</hi>曼遊藤<hi>陳藏噐曰生無為天</hi>
<hi>門山谷狀如寄生著大樹葉如桞春花色紫蜀人謂之沉蘤</hi>百丈青<hi>陳藏噐曰生江南林澤藤蔓𦂳</hi>
<hi>硬葉如薯蕷對生</hi>藍藤<hi>陳藏噐曰生新/羅國根如細辛</hi>𤓰藤<hi>蘇頌曰生施州四時有葉無花</hi>金<lb/>
稜藤<hi>蘇頌曰生施州四時有葉無花</hi>含春藤<hi>蘇頌曰生台州其苖延木冬夏常青</hi>獨用藤<lb/>
<hi>蘇頌曰生施州四時有葉無花葉上有倒刺</hi>祁婆藤<hi>蘇頌曰生天台山中蔓延木上四時常有</hi>野<lb/>
猪尾<hi>蘇頌曰生施州藤纒大木四時有葉無花</hi>石合草<hi>蘇頌曰生施州藤纒木上四時有葉無花</hi>
飛藤<hi>陳藏器曰生崑崙國苖似凌霄藤根如青木香安南亦有之名骨路支</hi>溫藤<hi>陳藏噐曰生江</hi>
<hi>南山谷著樹不凋</hi>
<pb n="KR3i0044_WYG_083-32a"/>
彚考─增─南史孝義傳─觧叔謙母有疾夜于庭中稽顙祈<lb/>
福聞空中語云此病得丁公藤為酒便差即訪醫及本<lb/>
草註皆無識者乃求訪至宜都郡遥見山中一老公伐<lb/>
木問其所用荅曰此丁公藤療風尤騐叔謙便拜伏流<lb/>
涕具言來意此公愴然以四叚與之并示以漬酒法叔<lb/>
謙受之顧視此人不復知處依法為酒母病即差　─唐<lb/>
書方技傳─姜撫自言通仙人不死術開元末召至東都<lb/>
舎集賢院因言服常春藤使白髮還鬒則長生可致藤<lb/>
<pb n="KR3i0044_WYG_083-32b"/>
生太湖最良終南往往有之不及也帝遣使者至太湖<lb/>
多取以賜中朝元老因詔天下使自求之宰相裴耀卿<lb/>
奉觴上千萬嵗夀帝悦御花萼樓宴羣臣出藤百奩徧<lb/>
賜之　─南蠻傳─環王以藤為鎧　─山海經─卑山其上多<lb/>
櫐　─始興記─晉中朝有質子將歸忽有人寄其書告曰<lb/>
吾家在觀亭亭廟石間有懸藤君至叩藤家人自出歸<lb/>
者如其言果有二人出水取書并曰江伯令君前入水<lb/>
見屋舎甚麗今俗咸言觀亭有江伯神也　─異苑─永陽<lb/>
<pb n="KR3i0044_WYG_083-33a"/>
縣有山壁立千仞巖上有石室在路右名為神農窟窟<lb/>
前百藥叢茂莫不畢備又别有異藤花形似菱菜朝紫<lb/>
中緑晡黄暮青夜赤五色迭耀　─杜陽雜編─處士伊祁<lb/>
元為上種萬根藤于殿前一子而生萬根枝葉皆碧鉤<lb/>
連盤屈可䕃一畝其花鮮潔狀類芍藥而蘂色殷紅細<lb/>
如絲髮可長五六寸一朶之内不啻千莖亦謂之綘心<lb/>
藤　─遊張公洞記─其陽有懸巖朱藤纒絡巖上丹花蔌<lb/>
蔌下墜芬香襲人　─汎舟録─湖洑兩岸多朱藤故號罨<lb/>
<pb n="KR3i0044_WYG_083-33b"/>
畵溪　─原─詞話─秦少游詞有醉卧古藤隂下杳不知南<lb/>
北之句後至藤州而卒　─増─吳郡諸山志─穹窿山紫藤<lb/>
塢幽深多藤花可掇　─一綂志─紫花澗在長興縣西北<lb/>
三十里岸皆叢薄朱藤下垂暮春之月紫花滿澗亦名<lb/>
花瀨澗陸龜蒙詩花瀨濛濛紫氣昏　─原─崑山縣志─元<lb/>
衣和庵主蘇州崑山人也隐居雪竇之妙髙峰在千丈<lb/>
巖嶺有藤一枝蜿蜒其上下臨不測乃蟠結成龕為藏<lb/>
修之所故號棲雲<lb/>
<pb n="KR3i0044_WYG_083-34a"/>
集藻─説─増─唐舒元輿悲剡溪古藤説─剡溪上綿西五百<lb/>
里多古藤株枿逼土雖春入土脉他植發活獨古藤氣<lb/>
候不覺絶盡生意予以為本乎地者春到必動此藤亦<lb/>
本於地方春且有死色遂問溪上人人有道者言溪中<lb/>
多紙工持刀斬伐無時擘剥其皮肌以給其業噫藤雖<lb/>
植物者溫而榮寒而枯養而生殘而死亦將似有命於<lb/>
天地間今為紙工斬伐不得發生是天地氣力為人中<lb/>
傷致一物疪癘之若此異日過數十百郡泊東雒西雍<lb/>
<pb n="KR3i0044_WYG_083-34b"/>
歴見言書文者皆以剡紙相夸乃寤曩見剡藤之死職<lb/>
正由此過固不在紙工且今九牧士人自專言能見文<lb/>
章户牖者其數與麻竹相多聼其語其自安重皆不啻<lb/>
握驪龍珠雖茍有曉寤者其倫甚寡不勝衆者亦皆歛<lb/>
手無語勝衆者果自謂天下文章歸我遂輕傲聖人道<lb/>
使周南召南風骨折入於楊白華中言偃卜子夏文學<lb/>
䧟入於滛靡放蕩中比肩握管動盈數千百人下筆動<lb/>
數千萬言不知其為謬誤日日以縱自然殘藤之命易<lb/>
<pb n="KR3i0044_WYG_083-35a"/>
甚桑枲波波頺沓未見其止如此則妄言文輩誰非書<lb/>
剡紙者耶紙工嗜利曉夜斬藤以鬻之雖舉天下為剡<lb/>
溪猶不足以給況一剡溪者耶以此恐後之日不復有<lb/>
藤生於剡矣大抵人間費用茍得著其理為不枉之道<lb/>
在則暴耗之過莫由横及於物物之資人亦有其時時<lb/>
其斬伐不為夭閼予謂今之錯為文者皆夭閼剡溪藤<lb/>
之説也藤生也有涯而錯為文者無涯世之損物不直<lb/>
於剡藤而已予所以取剡藤以寄其悲<lb/>
<pb n="KR3i0044_WYG_083-35b"/>
五言古詩─増─梁簡文帝詠藤─纖條寄喬木弱影掣風斜<lb/>
標春抽曉翠出霧掛懸花　─唐芩参石上藤─石上生孤<lb/>
藤弱蔓依石長不逢髙枝引未得凌空上何處堪托身<lb/>
為君長萬丈　─李白紫藤樹─紫藤掛雲木花蔓宜陽春<lb/>
密葉隐歌鳥香風流美人　─韓愈感春─偶坐藤樹下暮<lb/>
春下旬間藤隂已可庇落蘂還漫漫斖斖新葉大瓏瓏<lb/>
晩花乾青天髙寥寥兩蝶飛翻翻時節適當爾懐悲自<lb/>
無端　─原─李徳裕思平泉潭上紫藤─故鄉春欲盡一嵗<lb/>
<pb n="KR3i0044_WYG_083-36a"/>
芳難再巖樹已青蔥吾廬日堪愛幽溪人未去芳草行<lb/>
應礙遥憶紫藤垂繁英照潭黛　─増─姚合架水藤─濛濛<lb/>
紫花藤下復清谿水若遣隨波流不如風飄起風飄或<lb/>
近人隨波千萬里　─宋梅蕘臣垂澗藤─寒松偃澗濵弱<lb/>
蔓垂纓緑波縈翠帶長水濺低花馥終日採蘋人攀條<lb/>
映巖曲　─朱子垂澗藤─寒泉下碧澗古木垂蒼藤䕃此<lb/>
萬里流閒花自層層何人賞幽致白髮巖中僧─曹冠<lb/>
卿挂樹藤─本為獨立難寄彼髙樹枝蔓引數條遠溟濛<lb/>
<pb n="KR3i0044_WYG_083-36b"/>
千朶垂向日助成隂當風藉持危誰言柔可屈坐見蟠<lb/>
蛟螭　─明吳寛朱藤─嫋嫋數尺藤往嵗手親插西庵敞<lb/>
短簷藉爾兩相夾嵗乆終蔓延枝葉已交接有花散紅<lb/>
纓有子垂皂莢赤日隔繁隂偃息可移榻但憂風雨甚<lb/>
髙架一朝壓霜雪却不妨忍冬共經臘<lb/>
七言古詩─増─唐李頎愛敬寺古藤歌─古藤池水盤樹根<lb/>
左攫右拏龍虎蹲横空直上相陵突丰茸離纚若無骨<lb/>
風雷霹靂連黒枝人言其下藏妖魑空庭落葉作開合<lb/>
<pb n="KR3i0044_WYG_083-37a"/>
十月苦寒常倒垂憶昨花飛滿空殿密葉吹香飯僧遍<lb/>
南階䨇桐一百尺相與年年老霜霰─獨孤及和題藤<lb/>
架─䔿䔿葉成幄璀璀花落架花前離心苦愁至無日夜<lb/>
人去藤花千里强藤花無主為誰芳相思歴亂何由盡<lb/>
春日迢迢如線長─宋唐庚採藤曲效王建體─魯人酒<lb/>
薄邯郸圍西河度橋南越悲嵗調紅藤百萬計此貢一<lb/>
作無窮時去年採藤藤已乏今年採藤藤轉竭入山十<lb/>
日脱身歸新藤出土拳如蕨淇園取竹况有年越山採<lb/>
<pb n="KR3i0044_WYG_083-37b"/>
藤輸不前今年採藤指黄犢明年輸藤波及屋吾皇養<lb/>
民如養兒鑿空為此謀者誰─范成大次韻李噐之編<lb/>
修靈石山萬嵗藤歌─君不見東林怪蔓之詩三百年字<lb/>
如金繩鐵索相紏纒不如李侯靈石句筆陣壓倒長城<lb/>
堅藤隂詩律兩秀發此叚竒事今無前吾聞草木未有<lb/>
不黄落雨荒霜倒相後先緜緜紫藟天所夀風雨不動<lb/>
常蒼然堅姿絶鄰傲一世深本無極融三泉騰虯舞蛟<lb/>
矯欲去流蘇絡帶翩如仙班荆芘藾得吾黨酌泉共吸<lb/>
<pb n="KR3i0044_WYG_083-38a"/>
杯中天詩成一斗屬太白擘牋揮掃如雲烟北門西掖<lb/>
君自有坐擁紅葉然金蓮山腰澗底莫濡滯早晩大風<lb/>
吹蜕蟬<lb/>
五言律詩─増─唐李嶠詠藤─吐葉依松磴舒苖長石䑓神<lb/>
農嘗藥罷質子寄書來色映葡萄架花分竹葉杯金隄<lb/>
不見識玉潤幾重開　─李徳裕憶新藤─遥聞碧潭上春<lb/>
晩紫藤開水似晨霞照林疑彩鳯來清香凝島嶼繁艶<lb/>
映莓苔金谷如相並應將錦帳囘　─明吴寛藤─牆傾何<lb/>
<pb n="KR3i0044_WYG_083-38b"/>
湏附尺地幸相容但惜渠何罪髠為城旦舂纒根維石<lb/>
固食葉有蟲攻卭首疑飛躍乗雲欲化龍<lb/>
五言小律─増─唐儲光羲駕簷藤─得從軒墀下如勝松栢<lb/>
林生枝逐駕遠吐葉向門深何許荅君子簷間朝暝隂<lb/>
五言排律─増─唐張蠙和友人許裳題宣平里古藤─欲結<lb/>
千年茂生來便近松迸根通井潤交葉覆庭穠蓋密勝<lb/>
丹桂層危類遠峰嫩條懸野鼠枯節呌秋蛩翠老霜難<lb/>
蝕皴多蘚乍封幾家遥共翫何寺不堪容客對忘離榻<lb/>
<pb n="KR3i0044_WYG_083-39a"/>
僧看誤過鐘頃因陪預作終夕遶枝笻<lb/>
七言律詩─増─金馮延登藤花得春字─白白紅紅委暗塵<lb/>
蒼藤次第著花新龍蛇奮起三冬蟄纓絡紛垂百尺身<lb/>
見説紫雲偏得意不知翠幄巧藏春齋㕑晩甑清香滿<lb/>
未信侯門有八珍─原─明王士騏─手種藤花大可圍暮<lb/>
春小圃亦芳菲黄鸝隐葉惟聞囀紫蝶尋春不辨飛滿<lb/>
架迎風光眩眼緑溪著雨碧侵衣漫道破除情事盡長<lb/>
條柔蔓轉依依<lb/>
<pb n="KR3i0044_WYG_083-39b"/>
五言絶句─増─唐錢起古藤─引蔓出雲樹垂綸覆巢鶴幽<lb/>
人對酒時苔上閒花落　─顧況石上藤─空山無鳥跡何<lb/>
物如人意委曲結繩文離披草書字─原─明于若瀛─藤<lb/>
古結為梁蜒蜿憑雲霧歩之時動揺疑駕采虹度<lb/>
七言絶句─増─唐獨孤及垂花䲧醉後戲題并序─莊周䑓<lb/>
南十許歩有丘一成上有樛藤垂花而蔓草荒之且隔<lb/>
大溝路不可陟道士張太和伐薪為堰封土以壅澮余<lb/>
亦命薙氏治蕪穢而剗宿莽遂闢為登賦之位位廣一<lb/>
<pb n="KR3i0044_WYG_083-40a"/>
席席間足以凾尊酒二簋三月戊子及羣英由堰而升<lb/>
焉諸花倒垂下拂杯案紫葩縭縰如釵如旒衆君子瞻<lb/>
弄之不足故秉燭進酒以繼落日欲稱醉而不能也因<lb/>
命其地曰垂花塢堰曰緣花堰亦飾之以詩云紫蔓青<lb/>
條覆酒壺落花時與竹風俱歸時自負花前醉笑向鯈<lb/>
魚問樂無　─許渾紫藤─緑蔓濃隂紫袖低客來㽞坐小<lb/>
堂西醉中掩瑟無人㑹家近江南罨畵溪<lb/>
詩散句─増─唐白居易─下如蛇屈盤上若繩縈紆可憐中<lb/>
<pb n="KR3i0044_WYG_083-40b"/>
間樹束縛成枯株　─原杜甫─露浥思藤架烟霏想舊叢<lb/>
　杳冥藤上下濃淡樹榮枯　㢠廻策非新岸所攀仍舊<lb/>
藤─増─韓愈髙木八九株有藤縷絡之　─宋宋祁─虺蔓<lb/>
相結盤虬梢乆囘曲　─陸游老夫維小<graphic n="KR1468" url="https://raw.githubusercontent.com/kanripo/KR-Gaiji/master/images/KR1468.png" mimeType="image/png"/>半醉摘藤花<lb/>
　─原唐杜甫─不見髙人王右丞藍田丘壑蔓寒藤─増<lb/>
宋司馬光─山椒迢逓峻無極行挽枯藤踏危石　─宋謝<lb/>
朓─丹藤繞新竹　─周庾信─寒藤抱樹疎　婉婉藤倒垂<lb/>
　長藤連格徙　─唐蘇頲─藤蔓野人家─蕭嵩─餘花發<lb/>
<pb n="KR3i0044_WYG_083-41a"/>
紫藤　─孟浩然─藤架引梢長　─原杜甫─庭中藤刺簷<lb/>
藤枝㓨眼新　對門藤蓋瓦　藤蔓曲藏蛇　─増─白居<lb/>
易─拂榻藤隂清─姚合─垂藤壓樹偏─李商隐─綬藤縈<lb/>
弱蔓蒼崖萬嵗藤─皮日休─紫藤垂罽珥─韋莊─藤<lb/>
抽紫蔓肥　─張蠙─蠻藤絡酒瓢　─袁皓─青藤夾岸低<lb/>
宋蘇軾─古樹野藤垂─陸游─壓架藤花重─趙師秀─藤<lb/>
深失樹身─唐王維─藤花欲暗藏猱子　─白居易─緑藤<lb/>
隂下鋪歌席─方干─醉觸藤花落酒杯　─姚合─春風新<lb/>
<pb n="KR3i0044_WYG_083-41b"/>
上數枝藤─宋戴昺─輕風滿面落藤花　─元王逢─蔓長<lb/>
鴉藤故故青<lb/>
别録─増─北户録─瓊州出五色藤合子書嚢之類細于錦<lb/>
綺亦藤工之妙手也新州作五色藤筌䑓皆一時之精<lb/>
絶者梁劉孝儀謝太子五色藤筌蹄一枚云炎州采藤<lb/>
麗窮綺褥得非筌臺與蹄語訛歟　瓊州出紅藤簟一<lb/>
呼為笙或謂之籧篨亦謂之行唐其色殷紅瑩而不垢<lb/>
　─酉陽雜俎─松槙即鍾藤也葉大晉安人以為盤─避<lb/>
<pb n="KR3i0044_WYG_083-42a"/>
暑録話─晁任道自天台來以石橋藤杖二為贈自言親<lb/>
取于懸崖間柔韌而輕堅如束筋余往自許昌歸得天<lb/>
壇藤杖數十外圓實與此不類而中相若　─紙箋譜─范<lb/>
寗教有上紙藤角紙　蜀中有藤紙─原製用─收採藤<lb/>
花擇浄鹽湯洒拌匀晒乾或蒸熟晒乾皆可留作葷素<lb/>
食料<lb/>
　　女蘿<hi>按兔絲非女蘿或以為一物者謬辨見兔絲譜</hi>
増─爾雅─蒙玉女─注─蒙即唐也女蘿别名　─廣雅─女蘿松<lb/>
<pb n="KR3i0044_WYG_083-42b"/>
蘿也　─本草─一名松上寄生　─爾雅翼─女蘿正青而細<lb/>
長無雜蔓長如帶　─本草─别録曰生熊耳山谷松樹上<lb/>
陶𢎞景曰山東甚多生雜樹上而以松上者為真<lb/>
彚考─増─詩小雅─蔦與女蘿施于松栢　─水經注─沅水又<lb/>
東帶緑蘿山頹巖臨水懸蘿釣渚　─新論─碧蘿附于青<lb/>
松以茂凌雲之葉<lb/>
集藻─五言古詩─増─齊王融詠女蘿　羃䍥女蘿草蔓衍旁<lb/>
松枝含煙黄且緑因風卷復垂　─陳劉刪賦松上輕蘿<lb/>
<pb n="KR3i0044_WYG_083-43a"/>
葉繞千年蓋條依百尺枝屬與松風動時將薜影垂學<lb/>
帶非難結為衣或易披山阿若近遠獨有楚人知<lb/>
五言律詩─増─唐杜牧緑蘿─緑蘿縈數匝本在草堂間秋<lb/>
色寄髙樹晝隂籠近山移花疎處過劚藥困時攀日暮<lb/>
微風起難尋舊徑還<lb/>
詩散句─増─魏曺植─緑蘿緣玉樹光耀粲相輝─劉楨─青<lb/>
青女蘿草上依髙松枝　─晉郭璞─緑蘿結髙林蒙籠葢<lb/>
一山　─宋謝靈運─想見山阿人薜蘿若在眼　─伍緝之<lb/>
<pb n="KR3i0044_WYG_083-43b"/>
女蘿依附松終已冠髙枝　─唐李白─緑蘿紛葳𬎼繚繞<lb/>
松柏枝　─杜甫─侍婢賣珠㢠廻牽蘿補茅屋─梁吴均─女<lb/>
蘿可代裙　─王筠─風氣入纖蘿　─唐李白─飛蘿揺春煙<lb/>
　延蘿結幽居　─松甫─髙蘿成帷幄　通林帶女蘿<lb/>
于鵠─深蘿月不通　─朱慶餘─秋近碧蘿鮮─李頻─新隂<lb/>
映緑蘿　─殷璠─髙蘿出石懸　─宋孫覿─蘿牽籬羃翠<lb/>
唐李白─緑蘿樹下春風來　青蘿嫋嫋掛煙樹　─白居<lb/>
易─煙蘿初合澗新開　─宋孫覿─緑蘿髙張翠羽蓋<lb/>
<pb n="KR3i0044_WYG_083-44a"/>
　　薜荔<lb/>
─増─爾雅翼─薜荔狀如烏韭而生於石上亦緣木生葉厚<lb/>
寔而圓多蔓其寔上鋭而下平外青而中<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>經霜則<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
紅而甘鳥烏所啄兒童亦食之謂之木饅頭亦曰鬼饅<lb/>
頭嶺外尤多　─本草─一名木蓮李時珍曰四時不凋厚<lb/>
葉堅强大于絡石不花而實實大如杯微似蓮蓬而梢<lb/>
長正如無花果之生者六七月實内空而紅八月後則<lb/>
滿腹細子大如稗子一子一鬚其味㣲濇其殻虛輕<lb/>
<pb n="KR3i0044_WYG_083-44b"/>
彚考─増─山海經─小華之山其草有薜荔食之已心痛<lb/>
集藻─文散句─増─楚屈原離騷─貫薜荔之落蘂─九歌─薜<lb/>
荔柏兮蕙綢　采薜荔兮水中　罔薜荔兮為帷　被<lb/>
薜荔兮帶女蘿　九章　令薜荔以為理兮憚舉趾而縁<lb/>
木<lb/>
五言絶句─増─唐顧況薜荔庵─薜荔作禪庵重疊庵邊樹<lb/>
空山徑欲絶也有人知處<lb/>
詩散句─増─宋梅堯臣　春城百花發薜荔上隂階　根隨<lb/>
<pb n="KR3i0044_WYG_083-45a"/>
　　枝蔓生葉侵苔蘚碧─唐杜甫─青垂薜荔長─王縉─薜<lb/>
　　荔成帷晚靄多─桞宗元─宻雨斜侵薜荔牆─胡曽─蘿<lb/>
　　荔雨餘山似黛─方干─窻户凉生薜荔風─殷璠─淺緑<lb/>
　　垣牆綿薜荔─金髙士談　八尺龍蛇薜荔牆<lb/>
　　　　絡石<lb/>
　　増─本草─絡石一名石鯪一名石龍藤一名懸石一名耐<lb/>
　　冬一名雲花一名雲英一名雲丹一名石血一名雲珠<lb/>
　　蘇恭曰生隂濕處冬夏常青實黑而圓其莖蔓延繞樹<lb/>
<pb n="KR3i0044_WYG_083-45b"/>
　　石側若在石間者葉細厚而圓短繞樹生者葉大而薄<lb/>
　　韓保昇曰葉似細橘葉莖節著處即生根鬚包絡石旁<lb/>
　　花白子黑六七八月采陳藏噐曰與薜荔相似更有石<lb/>
　　血地錦等十餘種藤皆是其類李時珍曰帖石而生其<lb/>
　　蔓折之有白汁其葉小如指頭厚于木强面青背淡濇<lb/>
　　而不光有尖葉圓葉二種蓋一物也<lb/>
　<lb/>
御定佩文齋廣羣芳譜卷八十一<lb/>
</p>
<p>
</p>
  </div>
</body>
</text>
</TEI>
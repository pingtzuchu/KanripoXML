<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_026-1a"/>
　欽定四庫全書<lb/>
御定佩文齋廣羣芳譜巻二十四<lb/>
　　花譜<lb/>
　　　　梅花三<lb/>
　集藻─詞─増─宋王十朋㸃絳唇─雪逕深深北枝貪睡南枝<lb/>
　醒暗香疎影孤壓羣芳頂　玉艶氷姿妝㸃園林景凴<lb/>
　欄詠月明溪静憶昔林和靖　─王藻霜天曉角─疎明瘦<lb/>
　直不受東皇識留取伴春應肎萬紅裏怎著得　夜色<lb/>
<pb n="KR3i0044_WYG_026-1b"/>
　何處笛曉寒無奈力若在夀陽宮殿一㸃㸃有人惜<lb/>
　蕭泰來霜天曉角─千霜萬雪受盡寒磨折頼是生來瘦<lb/>
　硬渾不怕角吹徹　清絶影也别知心惟有月元沒春<lb/>
　風情性如何共海棠説　─林逋霜天曉角─氷清霜結昨<lb/>
　夜梅花發甚處玉龍三弄聲揺動枝頭月　夢絶金獸<lb/>
　熱曉寒蘭燼㓕要捲珠簾清賞且莫掃階前雪　─樓槃<lb/>
　霜天曉角─月淡風輕黄昬未是清吟到十分清處也不<lb/>
　啻二三更　曉鐘天未明曉霜人未行只有城頭殘角<lb/>
<pb n="KR3i0044_WYG_026-2a"/>
説得盡我平生　─又─翦雪裁氷有人嫌太清又有人嫌<lb/>
太瘦都不是我知音　誰是我知音孤山人姓林一自<lb/>
西湖别後辜負我到如今　─蘇軾菩薩蠻─濕雲不動溪<lb/>
橋冷嫩寒初透東風影橋下水聲長一枝和月香　人<lb/>
憐花似舊花比人應痩莫凴小欄干夜深花正寒　─又<lb/>
回文─雪花飛暖融香頰頰香融暖飛花雪欺雪任單衣<lb/>
衣單任雪欺　别時梅子結結子梅時别歸不恨開遲<lb/>
遲開恨不歸　─賀鑄减字木蘭花─簪花照鏡客鬂蕭蕭<lb/>
<pb n="KR3i0044_WYG_026-2b"/>
都不凖擬倩東君化作尊前入夢雲　風香月影信是<lb/>
瑶臺清夜永深閉重門牽絆劉郎别後魂　─周邦彦采<lb/>
桑子─肌膚綽約真仙子來伴氷霜洗盡鉛黄素面初無<lb/>
一㸃妝　尋花不用持銀燭暗裏聞香零落池塘分付<lb/>
餘妍與夀陽　─向子諲卜算子─竹裏一枝梅雨洗娟娟<lb/>
静疑是佳人日暮來綽約風前影　新恨有誰知徃事<lb/>
那能省夢繞陽臺寂寞囬沾袖餘香冷　─朱雍好事近<lb/>
春色為誰來枝上半留殘雪恰近小園香逕對霜林寒<lb/>
<pb n="KR3i0044_WYG_026-3a"/>
月　危欄凄斷笛聲長吹到偏嗚咽最好短亭歸路有<lb/>
行人先折　─金李俊民謁金門─金的皪猶𢃄枝頭寒色<lb/>
休道北人渾未識自然梅有格　初見花時摘索再見<lb/>
花時狼籍詩句眼前拈不出惱人樓上笛　─又─頻㸃撿<lb/>
依舊雪肌清减似恨海東花使濫不教么鳳探休笑<lb/>
詩人冷淡道盡影疎香暗桃杏雖然無藻鑑承當應不<lb/>
敢　─又─全不讓占了百花頭上沒個知音人共賞陶潛<lb/>
無處望　也有江湖酒量也有風騷詩将休道花前無<lb/>
<pb n="KR3i0044_WYG_026-3b"/>
伎倆疎狂些子放　─又─偷造化秀出含章簷下為問花<lb/>
中誰可嫁海棠開已罷　占了十分閑雅占了十分瀟<lb/>
灑若使畫工能此畫九方臯相馬　─又─花譜内莫作等<lb/>
閒看待鬭草吴王無可對有他西子在　好在一枝竹<lb/>
外影也教人堪愛未免世間兒女態折來頭上戴　─又<lb/>
春一半留與大家同看覓個溫柔林下伴北枝猶未暖<lb/>
　縱有姮娥照管可惜羅浮夢短斷嶺不能遮望眼幾<lb/>
時魂却返　─又─多少恨不見舊時風韻浪蘂浮花都懶<lb/>
<pb n="KR3i0044_WYG_026-4a"/>
問江頭春有信　誇甚夀陽妝鏡説甚揚州詩興雲去<lb/>
月來堪弄影世間無此景─又─随健歩已過市橋江路<lb/>
費盡江湖多少句暗香留不住　銷得黄昬幾度又是<lb/>
天寒日暮枕上吟魂無著處化為蝴蝶去　─宋張孝祥<lb/>
清平樂─吹香嚼蕊獨立東風裏雪凍雲嬌天似水羞殺<lb/>
夭桃穠李　如今見説䦨干不禁月冷風寒嶺上驛程<lb/>
人逺城頭戍角聲乾─朱敦儒憶秦娥─霜風急江南路<lb/>
上梅花白梅花白寒溪殘月冷村深雪　洛陽醉裏曽<lb/>
<pb n="KR3i0044_WYG_026-4b"/>
同滴水西竹外常相憶常相憶寳釵䨇鳳鬢邉春色<lb/>
張孝祥憶秦娥─梅花發寒梢掛在瑶臺月瑶臺月和羮<lb/>
心事履霜時節　斷橋流水聲嗚咽行人立馬空愁絶<lb/>
空愁絶為誰凝竚為誰攀折─無名氏憶少年─疎疎整<lb/>
整斜斜淡淡盈盈脉脉徒憐暗香句笑梨花顔色　覊<lb/>
馬蕭蕭行又急空回首水寒沙白天涯倦牢落忽一聲<lb/>
羗笛─蘇軾阮郎歸─暗香浮動月黄昬堂前一樹春東<lb/>
風何事入西鄰児家常閉門　雪肌冷玉容真香腮粉<lb/>
<pb n="KR3i0044_WYG_026-5a"/>
未勻折花欲寄隴頭人江南日欲曛─陸游朝中措─幽<lb/>
姿不入少年塲無語只凄凉一個飄零身世十分冷淡<lb/>
心腸　江頭月底新詩舊夢孤恨清香任是春風不管<lb/>
也曽先識東皇─楊補之栁梢青─傲雪凌霜愛他梅蘂<lb/>
攙借春光歩繞西湖興餘東閣可奈詩腸　娟娟月轉<lb/>
廻廊悄無人處安排暗香一夜相思幾枝疎影落在寒<lb/>
忩─又─雪艶煙痕又要春光來到芳尊憶昨年時月移<lb/>
清影人立黄昬　一畨幽思誰論但永夜空迷夢魂繞<lb/>
<pb n="KR3i0044_WYG_026-5b"/>
遍江南繚墻深院水郭山邨─又─月堕霜飛隔忩疎痩<lb/>
㣲見横枝不道寒香解随羗管吹到簾幃　個中風味<lb/>
誰知睡乍起烏雲任欹嚼蕊唼英淺顰低笑湏半醒時<lb/>
─又─月轉墻東幾枝寒影一㸃香風清不成眠醉憑詩<lb/>
興起繞珍叢　平生祗合情鍾慚老矣無愁可供最是<lb/>
難忘倚樓人在横笛聲中─又─玉骨氷肌為誰偏好特<lb/>
地相宜一叚風㣲廣平休賦和靖無詩綺忩睡起春<lb/>
遲困無力菱花笑窺嚼蕊吹香眉心㸃字鬢畔簪時<lb/>
<pb n="KR3i0044_WYG_026-6a"/>
又水曲山傍寒稍冷蕊隐映脩篁細細吹香疎疎沈影<lb/>
惱亂㢠廻腸　為誰駐馬横塘漫立盡烟邨夕陽空裊吟<lb/>
鞭幾多詩句不斷思量　─蘇軾西江月─玉骨那愁瘴霧<lb/>
氷肌自有仙風海仙時遣探芳叢倒掛緑毛么鳳　素<lb/>
面常嫌粉涴洗妝不褪唇紅髙情已逐曉雲空不與梨<lb/>
花同夢　─魏杞虞美人─氷膚玉面孤山裔肯到人間世<lb/>
天然不與百花同却恨無情輕付與東風　麗譙三弄<lb/>
江梅曉立馬溪橋小只應明月最相思曽見幽香一㸃<lb/>
<pb n="KR3i0044_WYG_026-6b"/>
未開時　─黄庭堅虞美人─天涯也有江南信梅破知春<lb/>
近夜闌風細得香遲不道曉來開遍向南枝　玉臺弄<lb/>
粉花應妬飄到眉心住平生個裏飲杯深去國十年老<lb/>
盡少年心　─向子諲虞美人─江頭苦被梅花惱一夜霜<lb/>
鬢老誰将氷玉比精神除是凌風却月見天真情髙<lb/>
意逺仍多思只有人相似滿城桃李不能春獨向雪花<lb/>
深處露花身─范成大玉樓春─佳人無對甘幽獨竹雨<lb/>
松風相澡浴山深翠袖自生寒夜久玉肌元不粟　却<lb/>
<pb n="KR3i0044_WYG_026-7a"/>
尋千樹煙江曲道骨仙風終絶俗絳裙縞袂各朝元只<lb/>
有散香名萼緑─馬荘父玉樓春─南枝又覺芳心動愁<lb/>
我相思情味重隴頭何處寄将書香發有時疑是夢<lb/>
誰家横笛成三弄吹倒幽香和夢送覺來知不是梅花<lb/>
落寞嵗寒誰與共　─丘崈錦帳春─翠竹如屏淺山如畫<lb/>
小池面危橋一跨著㯶亭臨水宛然郊野竹籬茅舍<lb/>
好是天寒倍添妍雅正雪意垂垂欲下更䑃朧月影弄<lb/>
晴初夜梅花動也　─蘇軾南鄉子─寒雀滿疎籬争抱寒<lb/>
<pb n="KR3i0044_WYG_026-7b"/>
枝看玉𬎼忽見客來花下坐驚飛踏散芳英落酒巵<lb/>
痛飲又能詩坐客無氊醉不知花謝酒闌春到也離離<lb/>
一㸃㣲酸已著枝　─辛棄疾臨江仙─老去惜花心已懶<lb/>
愛梅猶遶江村一枝先破玉溪春更無花態度全是雪<lb/>
精神勝向空山餐秀色為渠著句清新竹根流水帯<lb/>
溪雲醉來渾不記歸去月黄昬　─劉光祖江城子─一分<lb/>
雪意却成霜暮雲黄月㣲茫只有梅花依舊吐幽芳還<lb/>
喜無邉春信至疎影下覓浮香　才情端是紫㣲郎别<lb/>
<pb n="KR3i0044_WYG_026-8a"/>
鴛行憶宮墻夜半何為人與月交相君合召歸吾老矣<lb/>
月随去照㢠廻廊─髙觀國金人捧露盤─念瑶姬翻瑶佩<lb/>
下瑶池冷香夢吹上南枝羅浮路杳憶曽清晚見仙姿<lb/>
天寒翠袖可憐是倚竹依依　溪痕淺雲痕凍月痕淡<lb/>
粉痕㣲江頭怨一笛休吹芳香待寄玉堂煙驛雨凄迷<lb/>
新愁萬斛為春痩却怕春知─朱敦儒驀山溪─玉真姊<lb/>
妹只這梅花是乗醉下瑶臺粉燕脂何曽梳洗氷姿素<lb/>
艶壓羣芳獨自笑有時愁一㸃心誰寄　雲添蕊佩霜<lb/>
<pb n="KR3i0044_WYG_026-8b"/>
䕶盈盈淚塵世悔重來夢凄凉玉樓十二敎些香去説<lb/>
與惜花人雲黯淡月䑃朧今夕誰同睡　─辛棄疾最髙<lb/>
樓─花知否花一似何郎又似沈東陽痩稜稜地天然白<lb/>
冷清清地許多香笑東君還又向北枝忙　著一陣霎<lb/>
時間底雪更一個缺些児底月山下路水邉墻清香怕<lb/>
有人知處影児守定竹傍廂且饒他桃李趁少年塲<lb/>
李之儀早梅芳─雪初消頓覺寒将變已報梅稍暖日邉<lb/>
霜外迤邐枝條自柔軟嫩苞勻㸃綴緑萼輕裁翦隐深<lb/>
<pb n="KR3i0044_WYG_026-9a"/>
心未許清香散　漸融和開欲遍宻處疑無間天然標<lb/>
韻不與羣花鬭深淺夕陽波似動曲水風猶懶最銷魂<lb/>
弄影無人見　─朱敦儒洞仙歌─何人不愛是江梅初綻<lb/>
野雪寒空凍雲晩看清溪綽約粉艶春風包絳萼姑射<lb/>
氷肌自暖　上林花萬品都借風流國色天香任歆羡<lb/>
共素娥青女一笑相逢人不見悄悄霜宮月殿想乗雲<lb/>
長徃玉皇前粲蕊佩月璫侍清都宴　─金李俊民洞仙<lb/>
歌─隴頭瀟灑辜負尋芳眼浪蘂浮花問名懶縱看看驛<lb/>
<pb n="KR3i0044_WYG_026-9b"/>
使帯得春來祇恐怕緑葉成隂子滿暗香無恙否月<lb/>
落參横惆悵羅浮夢短賴故人情重不减西湖花一月<lb/>
分我黄昬一半更選甚南枝與北枝是一種春風待争<lb/>
寒煖　─宋栁永江城梅花引─年年江上探春梅為誰開<lb/>
暗香來疑是月宮仙子下瑶臺冷艶一枝香在手故人<lb/>
逺相思切寄與誰　恨極怨極嗅香蕊念此情家萬里<lb/>
暮霞散綺楚天碧數片輕飛為我多情特地㸃征衣花<lb/>
易飄零人易老正心碎那堪塞管吹　─元張雨雪獅児<lb/>
<pb n="KR3i0044_WYG_026-10a"/>
含香弄粉便勾引遊騎尋芳城南城北别有西邨斷港<lb/>
氷凘㣲緑孤山路熟伴老鶴晩先尋宿怕凍損三花兩<lb/>
蕊寒泉幽谷　幾番花影濯足記歸來醉臥雪深平屋<lb/>
春夢無憑鬢底閙蛾争撲不如圖畵相對展官奴風竹<lb/>
燒黄燭自聼瓶笙調曲─宋劉克荘滿江紅─赤日黄埃<lb/>
夢不到清溪翠麓空健羡君家别墅幾株幽獨骨冷肌<lb/>
清偏要月天寒日暮尤宜竹想主人杖履繞千回山南<lb/>
北　寧委澗嫌金屋寧傲雪羞銀燭笑出塵風韻背時<lb/>
<pb n="KR3i0044_WYG_026-10b"/>
妝束競愛東隣姬傅粉誰憐空谷人如玉笑林逋何遜<lb/>
謾成詩無人讀─姜夔暗香─舊時月色算幾番照我梅<lb/>
邉吹笛喚起玉人不管清寒與攀折何遜而今漸老都<lb/>
忘却春風詞筆但怪得竹外疎花香冷入瑶席江國<lb/>
正寂寂欲寄與路遥夜雪初積翠尊易泣紅萼無言耿<lb/>
相憶長記曽攜手處千樹壓西湖寒碧又片片吹盡也<lb/>
幾時見得─趙彦端醉蓬萊─向蓬萊雲渺姑射山深有<lb/>
春長好香滿枝南笑人間驚早試問寒柯鏤氷裁玉費<lb/>
<pb n="KR3i0044_WYG_026-11a"/>
化工多少東閣詩成西湖夢覺幾番清曉好是羅幃<lb/>
麝温屏暖却恨烟邨雨愁風惱一一清芬為東君傾倒<lb/>
待得明年緑隂青子䕃鳳凰池沼更把陽和從頭付與<lb/>
繁花芳草─趙以夫孤鸞─江頭春早問江上寒梅占春<lb/>
多少自照疎星冷祗許春風到幽香不知甚處但迢迢<lb/>
滿河煙草囬首誰家竹外有一枝斜好　記當年曽共<lb/>
花前笑念玉雪襟期有誰知道喚起羅浮夢正參横月<lb/>
小凄凉更吹寒管謾相思鬢毛驚老待覓西湖半曲對<lb/>
<pb n="KR3i0044_WYG_026-11b"/>
霜天清曉─朱子念奴嬌─臨風一笑問羣芳誰是真香<lb/>
純白獨立無朋算來有姑射山頭仙客絶艶誰憐真心<lb/>
自保邈與塵縁隔天然殊勝不闗風露氷雪　應笑俗<lb/>
桃麤李無言翻引狂蜂亂蝶争似黄昬閑弄影清淺一<lb/>
溪霜月畵角初殘瑶臺夢斷直下成休歇緑隂青子莫<lb/>
教容易摧折─吳文英髙陽臺─宮粉彫痕仙雲堕影無<lb/>
人野水荒灣古石埋香金沙銷骨連環南樓不恨吹横<lb/>
笛恨曉風千里關山半飄零庭上黄昬月冷闌干　夀<lb/>
<pb n="KR3i0044_WYG_026-12a"/>
陽宮裏愁鸞鏡問誰調玉髓暗補香瘢細雨歸鴻孤山<lb/>
無限春寒離魂難倩招清些夢縞衣解佩溪邉最愁人<lb/>
啼鳥晴明葉底清圓─元張翥東風第一枝─老樹渾苔<lb/>
横枝未葉青春肯誤芳約背隂未返氷魂陽稍已含紅<lb/>
萼佳人寒怯誰驚起曉來梳掠是月斜花外么禽霜冷<lb/>
竹間幽鶴　雲淡淡粉痕漸薄風細細凍香又落叩門<lb/>
喜伴金尊倚欄怕聼畵角依稀夢裏記半面淺窺朱箔<lb/>
甚時得重寫鸞箋去訪舊遊東閣─宋吳文英解語花<lb/>
<pb n="KR3i0044_WYG_026-12b"/>
門横皺碧路入蒼煙春近江南岸暮寒如翦臨溪影一<lb/>
一半斜清淺飛英弄晩蕩千里暗香平逺端正看瓊樹<lb/>
三枝總似蘭昌見　酥映雲容夜暖伴蘭翹清痩簫鳳<lb/>
柔婉冷雲荒翠幽棲乆無語暗申春怨東風半面料凖<lb/>
擬何郎詩巻歡未闌烟雨青黄宜晝隂庭館─周邦彦<lb/>
花犯─粉墻低梅花照眼依然舊風味露痕輕綴浄洗鉛<lb/>
華無限清麗去年勝賞曽孤倚氷盤同燕喜更可惜雪<lb/>
中髙樹香篝熏素被　今年對花太匆匆相逢似有恨<lb/>
<pb n="KR3i0044_WYG_026-13a"/>
依依愁悴凝望中蒼苔上旋看飛墜相将脆丸薦酒人<lb/>
正在空江烟浪裏但夢想一枝瀟灑黄昬斜照水　─元<lb/>
張翥木蘭花慢─愛西湖千樹曽幾度為攜尊向栁外停<lb/>
橈苔邉待鶴酒熱詩溫瀛洲舊時月色悵荒凉惟有數<lb/>
枝存天上梨花成夢江南桃葉移根　如今憔悴客愁<lb/>
邨難返暗香魂甚嵗晚春遲角寒笛曉雪暗雲昬登臨<lb/>
不堪寄目但青山隐隐月紛紛再約與君同醉從他啄<lb/>
木敲門─宋朱敦儒壷中天─見梅驚笑問經年何處收<lb/>
<pb n="KR3i0044_WYG_026-13b"/>
香藏白似語如愁還笑我何苦紅塵久客觀裏栽桃仙<lb/>
家種杏到處成疎隔千林無伴淡然獨傲霜雪　且與<lb/>
管領春回孤標争肯逐雄蜂雌蝶豈是無情知他受了<lb/>
多少凄凉風月寄隴程遥和羮心在忍使芳塵歇東風<lb/>
寂寞可憐誰為攀折─辛棄疾瑞鶴仙─雁霜寒透幙正<lb/>
䕶月雲輕嫩氷猶薄溪奩照梳掠想含章弄粉艶妝誰<lb/>
學玉肌痩弱更重重龍綃襯著倚東風一笑嫣然轉盻<lb/>
萬花羞落　寂寞家山何在雪後園林水邉樓閣瑶池<lb/>
<pb n="KR3i0044_WYG_026-14a"/>
舊約鱗鴻更復誰託粉蝶兒只解尋花覓栁開遍南枝<lb/>
未覺但傷心冷落黄昬數聲畵角─周宻臺城路─東風<lb/>
又入江南岸年年漢宮春早寳屑無痕生香有韻消得<lb/>
何郎花惱孤山夢繞記路隔金沙那回曽到夜月相思<lb/>
翠尊誰共飲香醥　天寒宫怨贈逺水邉憑為問春到<lb/>
多少竹外凝情墻隂照影誰見嫣然一笑冷香未了怕<lb/>
玉管西樓一聲霜曉花自多情看花人自老　─晁端禮<lb/>
水龍吟─夜來深雪前邨路應是早梅初綻故人贈我江<lb/>
<pb n="KR3i0044_WYG_026-14b"/>
頭春信南枝向暖疎影横斜暗香浮動月明深淺向亭<lb/>
前驛畔行人立馬頻回首空腸斷　别有玉溪仙館夀<lb/>
陽人初勻粉面天教占了百花頭上和羮未晚最是關<lb/>
情處髙樓上一聲羗管仗何人説與東君留取倚䦨干<lb/>
看─劉燾花心動─偏憶江梅有塵表丰儀世外標格低<lb/>
傍小橋斜出疎籬似向隴頭曽識暗香孤韻氷霜裏初<lb/>
不怕春寒要勒問桃李盈門怎生向前争得　省共蕭<lb/>
娘去摘玉纎映瓊枝照人一色淡粉暈酥多少飛來到<lb/>
<pb n="KR3i0044_WYG_026-15a"/>
得夀陽宫額再三留待東君管都将那别花不惜但只<lb/>
恐髙樓又三弄笛　─元黄子行西湖月─初弦月挂林梢<lb/>
又一度西園探梅消息粉墻朱戸苔枝露蘂淡勻輕餙<lb/>
玉児應有恨為悵望東昬相記憶便解珮飛入雲階長<lb/>
伴此花傾國　還嗟痩損幽人記立馬攀條倚欄横笛<lb/>
少年風味拈花弄蕊愛香憐色揚州何遜在試㸃染吟<lb/>
箋留醉墨漫贏得疎影寒窓夜深孤寂　─宋趙以夫角<lb/>
招─曉寒薄苔枝上翦成萬㸃氷萼暗香無處著立馬斷<lb/>
<pb n="KR3i0044_WYG_026-15b"/>
魂晴雪籬落溪畧彴悵寄驛音書遼邈夢繞揚州東閣<lb/>
風流舊日何郎想依然林壑　離索引杯自酌相看冷<lb/>
淡一笑人如削水雲寒漠漠底處羣仙飛來霜鶴芳姿<lb/>
綽約正月滿瑶臺珠箔徙倚闌干寂寞盡分付許多愁<lb/>
城頭角　─王沂孫望梅─畵欄人寂喜輕盈照水犯寒先<lb/>
坼裊數枝雲縷鮫綃露淺淺塗黄漢宮嬌額翦玉裁氷<lb/>
已占斷江南春色恨風前素艶雪裏暗香偶成抛擲<lb/>
如今眼穿故國待拈花弄蕊時話思憶想隴頭依約飄<lb/>
<pb n="KR3i0044_WYG_026-16a"/>
零甚千里芳心杳無消息粉怯珠愁又只恐吹殘羌笛<lb/>
正斜飛半窓曉月夢回隴驛─一萼紅─思飄颻擁仙姝<lb/>
獨歩明月照蒼翹花候猶遲庭隂不掃門掩山意蕭條<lb/>
抱芳恨佳人分薄似未許芳魄化春嬌雨澀風慳霧輕<lb/>
波細湘夢迢迢　誰伴碧尊雕俎喚瓊姬皎皎緑髮蕭<lb/>
蕭青鳳啼空玉龍舞夜遥盼河漢光揺未湏賦疎香淡<lb/>
影且同倚枯蘚聼吹簫聼久餘音欲絶寒透鮫綃　─張<lb/>
炎疎影─黄昬片月似滿地碎隂還更清絶枝北枝南疑<lb/>
<pb n="KR3i0044_WYG_026-16b"/>
有疑無幾度背燈難折依稀倩女離魂處緩歩出前邨<lb/>
時節看夜深竹外横斜應妬過雲明滅　窺鏡蛾眉淡<lb/>
掃為容不在貎獨抱孤潔莫是花光描取春痕不怕麗<lb/>
譙吹徹還驚海上燃犀去照水底珊瑚疑活做弄得酒<lb/>
醒天寒空對一庭香雪─姜䕫疎影─苔枝綴玉有翠禽<lb/>
小小枝上同宿客裏相逢籬角黄昬無言自倚修竹昭<lb/>
君不慣胡沙逺但暗憶江南江北想珮環月下歸來化<lb/>
作此花幽獨　猶記深宮舊事那人正睡裏飛近蛾緑<lb/>
<pb n="KR3i0044_WYG_026-17a"/>
莫似春風不管盈盈早與安排金屋還敎一片随波去<lb/>
又却怨玉龍哀曲等恁時重覓幽香已入小窓横幅<lb/>
方岳沁園春─有美人兮鐵石心腸寄春一枝喜蘚生龍<lb/>
甲那因雪痩月横鶴膝不受寒欺雲臥空山夢回孤驛<lb/>
生怕渠嗔未敢詩江頭路問銷魂幾許索笑何時　賦<lb/>
成字字明璣君莫倚家山舊解題歎水曺安在飄然欲<lb/>
去道山已矣其誰與歸烟雨愁予江山老我畢竟嵗寒<lb/>
然後知微酸在儘危譙斜倚殘角孤吹　─髙觀國賀新<lb/>
<pb n="KR3i0044_WYG_026-17b"/>
郎─月冷霜袍擁見一枝年華又晚粉愁香凍雲隔溪橋<lb/>
人不度的皪春心未縱清影怕寒波揺動更沒纎毫塵<lb/>
俗態倚髙情預得春風寵沉凍蜨挂么鳳　一杯正要<lb/>
吳姬捧想見那柔酥弄白暗香偷送囬首羅浮今在否<lb/>
寂寞烟迷翠壠又争奈桓伊三弄開遍西湖春意爛算<lb/>
羣花正作江山夢吟思怯暮雲重─劉克荘賀新郎─鵲<lb/>
報千林喜還猛省謝家池館早寒天氣要與瑶姬叙離<lb/>
索草草杯盤藉地悵减盡何郎才思不願玉堂并金屋<lb/>
<pb n="KR3i0044_WYG_026-18a"/>
願年年嵗嵗花間醉餐秀色挹髙致　西園飛盖東山<lb/>
妓問何如半山雪裏孤山煙外管甚夜深風露冷人與<lb/>
長瓶共睡任翠羽枝頭多事老子平生無他過為梅花<lb/>
愛取風流罪簪向髮莫教墜　─俞國寳賀新郎─夢裏驂<lb/>
鸞鶴覺三山不逺依然被海風吹落浮到五湖煙水上<lb/>
剛被梅花醉著粲玉樹輕明疎薄十萬瓊琚天女隊捧<lb/>
氷壷玉液琉璃杓來伴我薦清酌　恍然夢斷殊非昨<lb/>
問溪邉竹外新來為誰開却無限氷壷招不得擬把離<lb/>
<pb n="KR3i0044_WYG_026-18b"/>
騷喚覺待抖擻紅塵䨇脚萬里瑶臺終一到想玉奴不<lb/>
負東風約留此恨寄殘角<lb/>
别録─増─東方朔外傳─朔門生三人俱行乃見一鳩一生<lb/>
曰今當有酒一生曰其酒必酸一生曰雖得酒不得飲<lb/>
也三生皆到湏臾主人出酒即安樽於地而覆之訖不得<lb/>
飲朔乃問其故曰出門見鳩飲水故知得酒鳩飛集梅<lb/>
樹故知酒酸鳩飛去所集枝折故知不得飲之　─桂陽<lb/>
先賢傳─蘇耽後園梅樹下種藥可治百病　─二老堂詩<lb/>
<pb n="KR3i0044_WYG_026-19a"/>
話─政和中廬陵太守程祁學有淵源尤工詩在郡六年<lb/>
郡人叚子冲字謙叔學問過人自號潛叟郡以遺逸八<lb/>
行薦力辭與程唱酬梅花絶句展轉千首識者已嘆其<lb/>
博近嵗有同年陳從古字希顔裒古梅花詩八百篇一<lb/>
一次韻其自序云在漢晉未之或聞自宋鮑照以下僅<lb/>
得十七人共二十一首唐詩人最盛杜少陵二首白樂<lb/>
天四首元㣲之韓退之栁子厚劉夢得杜牧之各一首<lb/>
自餘不過一二如李翰林韋蘇州孟東野皮日休諸人<lb/>
<pb n="KR3i0044_WYG_026-19b"/>
則又寂無一篇至夲朝方盛行而予日積月累酬和千<lb/>
篇云　─許彦周詩話─林和靖梅詩云疎影横斜水清淺<lb/>
暗香浮動月黄昬大為歐陽文忠公稱賞大凡和靖集<lb/>
中梅詩最好梅花詩中此二句尤竒麗東坡和少游梅<lb/>
詩云西湖處士骨應槁只有此詩君壓倒僕意東坡亦<lb/>
有微意也─竹坡詩話─林和靖賦梅花詩有疎影横斜<lb/>
水清淺暗香浮動月黄昬之語膾炙天下殆二百年東<lb/>
坡晚年在惠州作梅花詩云紛紛初疑月挂樹耿耿獨<lb/>
<pb n="KR3i0044_WYG_026-20a"/>
與參横昬此語一出和靖之氣遂索然矣張文潛云調<lb/>
鼎當年終有實論花天下更無香此雖未及東坡髙妙<lb/>
然猶可使和靖作衙官政和間余見胡份司業和曽公<lb/>
衮梅花詩云絶艶更無花得似暗香惟有月明知亦自<lb/>
竒絶使醉翁見之未必専賞和靖也　─西湖志餘─馬浩<lb/>
瀾評梅詩林和靖疎影横斜水清淺暗香浮動月黄昬<lb/>
冩梅之風韻髙季廸雪滿山中髙士臥月明林下美人<lb/>
來狀梅之精神楊廉夫萬花敢向雪中出一樹獨先天<lb/>
<pb n="KR3i0044_WYG_026-20b"/>
下春道梅之氣節林和靖疎影暗香之聫歐陽文忠<lb/>
極賞之王晉卿顧謂此兩句杏與桃李皆可用蘇東坡<lb/>
云可則可但恐杏桃李不敢當耳黄魯直則愛雪後園<lb/>
林纔半樹水邉籬落忽横枝謂勝前句王直方則謂池<lb/>
水倒窺疎影動屋簷斜入一枝低可與前句伯仲　─餘<lb/>
冬序録─宣和中陳與義以賦墨梅詩受知徽宗遂登册<lb/>
府而序其集者遂有詩能逹人之説　─山家清供梅花<lb/>
湯餅─泉之紫帽山有髙人常作此供初浸白梅檀香末<lb/>
<pb n="KR3i0044_WYG_026-21a"/>
水和麵作餛飩皮毎一叠用五出鐵鑿如梅花様者鑿<lb/>
取之候煑熟乃過於雞清汁内毎客上二百餘花一食<lb/>
亦不忘梅也　─蜜漬梅花─楊誠齋詩云甕澄雪水釀春<lb/>
寒蜜㸃梅花𢃄露餐句裏畧無烟火氣更教獨上少陵<lb/>
壇剥白肉少許浸雪水梅花温釀之露一宿取去蜜漬<lb/>
之可薦酒較之敲雪煎茶風味不殊也　─湯綻梅─十月<lb/>
後用竹刀取欲開梅蕊上蘸以蠟投尊缶中夏月以熱<lb/>
湯就盞泡之花即綻香可愛也　─梅粥─梅落英浄洗用<lb/>
<pb n="KR3i0044_WYG_026-21b"/>
雪水煑候白粥熟同煑楊誠齋詩云纔看臘後得春饒<lb/>
愁見風前作雪飄脫蕊收将熬粥吃落英仍好當香燒<lb/>
　─梅花脯─山栗橄㰖薄切同食有梅花風韻名梅花脯<lb/>
　─山家清事梅花紙帳─用獨床傍植四黑漆柱各掛錫<lb/>
瓶挿梅数枝後設黑漆板約二尺自地及頂欲靠以清<lb/>
坐左右設横木亦可掛衣角安斑竹書貯蔵書掛白麈<lb/>
上作大方目用細白楮作帳罩之中安小荷葉鼎燃紫<lb/>
藤香用布單楮衾菊枕蒲褥乃相稱─原─多能鄙事─梅<lb/>
<pb n="KR3i0044_WYG_026-22a"/>
将開時清旦摘半開花頭𢃄蒂置瓶中毎一両用炒鹽<lb/>
一兩灑之不可以手觸壊以厚紙數重密封置隂處次<lb/>
年取時先置蜜於盞内然後取花二三朶滚湯一泡花<lb/>
頭自開香美異常─増─梅樑述異記─㑹稽山禹廟中有<lb/>
梅樑忽一春而生枝葉　─四明圖經─大梅山在鄞縣東<lb/>
七十里盖漢梅子真舊隐也山頂有大梅木其上則伐<lb/>
為會稽禹廟之樑其下則為它山堰之梁禹廟之梁張<lb/>
僧繇畵龍於其上夜或風雨飛入鏡湖與龍鬭後人見<lb/>
<pb n="KR3i0044_WYG_026-22b"/>
梁上水淋漓而萍藻滿焉始駭異之乃以鐵索鎖於柱<lb/>
　─具區志─梅梁湖在夫椒山東吳時進梅梁至此舟沉<lb/>
失梁後毎至春首則水面生花　─花史─晉孝武太元三<lb/>
年僕射謝安作新宮太極殿欠一梁有梅木流至石頭<lb/>
城下取用之畵梅花於梁上表瑞因名梅梁殿─梅杖<lb/>
元劉因東齋諸物有梅杖詩云鐵石心腸氷玉姿掌中<lb/>
潛得嵗寒枝天教一握藏春密風覓餘香就手吹雪月<lb/>
吟懐随歩履溪山髙興入支頤玉堂若要扶持用説與<lb/>
<pb n="KR3i0044_WYG_026-23a"/>
東君也不知又謝宗可梅杖詩江路䇿雲香在手溪橋<lb/>
挑月影随人　─畵梅─癸辛雜識─趙孟堅字子固善墨戲<lb/>
於水仙尤得意晚畵梅自成一家嘗作梅譜詩頗盡源<lb/>
委　─畵梅譜─華光道人方丈植梅數夲毎花放時輒移<lb/>
床其下吟詠終日莫知其意偶月夜未寝見窓間疎影<lb/>
横斜蕭然可愛遂以筆規其狀凌晨視之殊有月下之<lb/>
思因此好冩得其三昧標名於世黄魯直觀之曰如嫩<lb/>
寒春晚行孤山水邉籬落間但欠香耳　有枯梅新梅<lb/>
<pb n="KR3i0044_WYG_026-23b"/>
繁梅山梅疎梅野梅宮梅江梅園梅盤梅其法不同不<lb/>
可無别詩曰十種梅花木湏憑墨色分莫令無辨别冩<lb/>
作一般春　梅之有象由制氣也花屬陽而象天木屬<lb/>
隂而象地而其故各有五所以别奇偶而成變化蒂者<lb/>
花之所自生象以太極故有一丁房者花之所自彰象<lb/>
以三才故有三㸃萼者花之所自出象以五行故有五<lb/>
葉鬚者花之所自成象以七政故有七莖謝者花之所<lb/>
自䆒復以極數故有九變此花之所自皆陽而成數皆<lb/>
<pb n="KR3i0044_WYG_026-24a"/>
竒也根者梅之所自始象以二儀故有二體木者梅之<lb/>
所自放象以四時故有四向枝者梅之所自成象以六<lb/>
爻故有六成稍者梅之所自備象以八卦故有八結樹<lb/>
者梅之所自全象以足數故有十種此木之所自皆隂<lb/>
而成數皆偶也　若作臨崖傍水枝怪花疎只欲半開<lb/>
若作梳風洗雨枝閑花茂只看離披爛漫若作披煙𢃄<lb/>
霧枝嫩花茂只要含笑盈枝若作臨風𢃄雪幹老枝疎<lb/>
只要墨撥淡蕩花間若作停霜映日森空峭直只要花<lb/>
<pb n="KR3i0044_WYG_026-24b"/>
細香舒　葉湏圓而不類杏枝欲痩而不類栁似竹之<lb/>
清如松之實斯成梅矣─復齋日記─㑹稽王冕元章有<lb/>
髙才其墨梅冠絶古今斷縑殘楮人争寳之其畵梅多<lb/>
自題有云我家洗硯池頭樹個個花開淡墨痕不用人<lb/>
誇好顔色只留清氣滿乾坤樂平程楷初發棹北上<lb/>
赴㑹試是夕夢人有攜扇面畵梅枝一楷題云誰把枯<lb/>
枝紙上栽瓊花錯落𢃄晴開天公預報春消息占斷江<lb/>
南第一魁覺而喜明年果中禮部第一　─楊允孚灤京<lb/>
<pb n="KR3i0044_WYG_026-25a"/>
雜詠─試問窓間九九圖餘寒消盡暖囘初梅花㸃遍無<lb/>
餘白看到今朝是杏株─註─冬至後貼梅花一枝於窓間<lb/>
佳人曉妝時以臙脂日圖一圏八十一圈既足變作杏<lb/>
花即暖囘矣　─西湖志─梅花泉在栢家園左平地出泉<lb/>
浮漚作梅花辦毎聚五為一若可掇拾─桂海虞衡志<lb/>
石梅生海中一叢數枝横斜痩硬形色真枯梅也雖巧<lb/>
工造作所不能及根所附著如覆菌─原─花史─太和山<lb/>
有榔梅相傳真武折梅寄榔樹上誓曰吾道若成開花<lb/>
<pb n="KR3i0044_WYG_026-25b"/>
結果竟如其言　─増─一統志─嚴州府梅花峰淳安望之<lb/>
若梅花五出　貴州都匀府梅花洞白石齒齒逺望若<lb/>
梅花　─瓶史─浴梅宜隐士　梅花以迎春瑞香山茶為<lb/>
婢─原─瓶插─煑鯽魚湯可插梅─増─缾花譜─梅花初折<lb/>
宜火燒折處固滲以泥　冬間别無嘉卉僅有蠟梅梅<lb/>
花水仙數種此時極宜敞口古尊罍插貯湏用錫作替<lb/>
管盛水可免破裂之患若欲用小磁噐瓶必投以硫黄<lb/>
少許一法用淡肉汁去浮油入瓶插花則花悉開而瓶<lb/>
<pb n="KR3i0044_WYG_026-26a"/>
畧無損　─原─眉公秘笈─癸辛雜志云折梅花挿鹽中花<lb/>
開酷有肥態試之良然乙未正月十四日舟過鍾賈山<lb/>
大雪探梅僧院僧出酒相餉因論前事僧言以醃豕滚<lb/>
汁熱貯瓶梅却能放葉結子余始知古人鹽梅和羮故<lb/>
自同調　─接法─春分後接用桃杏體杏更耐久　─移種<lb/>
去其枝梢大其根盤沃以溝泥即活　衣物為梅雨所<lb/>
裛梅葉煎湯洗　清水揉梅葉洗焦葛衣經夏不脆<lb/>
　　<hi>附録</hi>紅梅<lb/>
<pb n="KR3i0044_WYG_026-26b"/>
増─范成大梅譜─紅梅標格猶是梅而繁宻則如杏香亦<lb/>
類杏有鶴頂梅千葉紅梅<hi>其種來自閩湘故有福州紅潭州紅邵武紅等號</hi>
花鏡─鴛鴦梅<hi>花艶輕盈重葉數層</hi>䨇頭紅梅<hi>重葉並蒂</hi>單瓣紅梅杏梅<lb/>
<hi>花色淡紅</hi>臙脂梅朱梅<hi>較千葉紅梅色更深而艶</hi>
彚考─増─西京雜記─漢初脩上林苑逺方各獻名果異樹<lb/>
有朱梅臙脂梅　─石湖詩註─新安絶少紅梅唯倅㕔特<lb/>
盛通判朝議召幕僚賞之坐皆有詩　─梅譜─紅梅與江<lb/>
梅同開紅白相間園林初春絶景也石延年詩云認桃<lb/>
<pb n="KR3i0044_WYG_026-27a"/>
無緑葉辨杏有青枝當時以為著題東坡詩云詩老不<lb/>
知梅格在更看緑葉與青枝盖謂其不韻為紅梅解嘲<lb/>
云承平時此花獨盛於姑蘇晏元獻云始移梅西岡圃<lb/>
中一日貴遊賂園吏得一枝分接由是都下有二夲王<lb/>
琪君玉時守吳郡以詩遺公曰館娃宮北發精神粉痩<lb/>
瓊寒露葉新園吏無端偷折去鳯城從此有䨇身當時<lb/>
罕得如此比年展轉移接殆不可勝數矣世傳吳下紅<lb/>
梅詩甚多惟方子通一篇絶唱有紫府與丹來換骨春<lb/>
<pb n="KR3i0044_WYG_026-27b"/>
風吹酒上凝脂之句　─埤雅─天下之美有不得而兼者<lb/>
梅花優於香桃花優於色梅花早而白杏花晚而紅總<lb/>
龜云紅梅清艶両絶晏殊特珍賞之─原─雜志─南唐苑<lb/>
中有紅羅亭四面専植紅梅　─摭遺─蜀州有紅梅數夲<lb/>
郡侯建閣扃鑰遊人莫得見忽有兩婦人髙髻大袖凭<lb/>
欄語笑郡侯啟鑰閴不見人唯東壁有詩曰南枝向暖<lb/>
北枝寒一種春風有兩般憑仗髙樓莫吹笛大家留取<lb/>
倚闌干　─學圃餘疏─南中梅都於臘月前便開吾地稍<lb/>
<pb n="KR3i0044_WYG_026-28a"/>
遲紅梅最先發元日有開者此花故當首植性多蟲易<lb/>
敗宜時時去之閩中有深淺二種可致其淺者　─増─事<lb/>
詞類奇─常州水田寺有紅梅閣相傳一禪師住寺中黄<lb/>
冠薛道光訪之相約出神同徃廣陵觀伽藍㑹見紅梅<lb/>
甚開各執一枝歸薛道光即從袖中取出禪師則不能<lb/>
盖師所出者隂神道光所出者陽神也後人遂以是名<lb/>
其閣云<lb/>
集藻─五言古詩─増─宋梅堯臣吳正仲求紅梅接頭─君家<lb/>
<pb n="KR3i0044_WYG_026-28b"/>
梅溪上但見梅花白我家梅樹紅求枝寄歸客翦接如<lb/>
交情夲末不相隔明年舉酒時醉頰生㣲赤　─程致道<lb/>
紅梅─春風日浩蕩醉色囘氷肌所恨培雪根向來嵗寒<lb/>
枝差池弄芳晚坐令顔色移顔色固嫵媚清香無故時<lb/>
　─元劉詵元日賦紅梅─紅梅夲遲暮冬暖遂争先亂蕊<lb/>
額黄澹細蘤丹沙圓雖加㸃染工風致終自然懐哉生<lb/>
意具欲折還復憐物理且如此吾生寧怨天<lb/>
七言古詩─増─宋梅堯臣紅梅篇─昨夜輕雷起風雨芍藥<lb/>
<pb n="KR3i0044_WYG_026-29a"/>
紅牙竹欄土南庭梅花如杏花東家殘朱塗頰䩉萼為<lb/>
裳衣蕊為組枝為髙居榦為戸蛺蝶未生蜂未來赤身<lb/>
掩斂無金縷終然有心當助傳説羮落亦不學飛燕皇<lb/>
后廽風舞此意又笑麻姑與王母勾引何人擗麟脯是<lb/>
非方朔謾漢武只知此桃不知語樹不著口數而今言<lb/>
之已莫補放我渾丹鳳凰羽　─王十朋紅梅─似桃非桃<lb/>
杏非杏獨與江梅相早晚天姿約畧𢃄春醒便覺花容<lb/>
太柔婉霞觴㶑灔玉妃醉應悞劉郎來閬苑㑹湏參作<lb/>
<pb n="KR3i0044_WYG_026-29b"/>
比紅詩莫學墻頭等閒見　─范成大紅梅─華燈收盡江<lb/>
梅落别有横枝照林薄天敎閬苑染芳根小住山城慰<lb/>
蕭索騰騰醉後酒紅醺淡淡妝成笑靨新斟酌東君已<lb/>
傾倒為渠都費十分春别乗胸懐有風月催喚新尊洗<lb/>
愁絶花知主客得不凡一夜光風融綘雪樓頭煙暝吹<lb/>
單于花梢掛星光有無歸來境熟落春夢夢入鎖香紅<lb/>
綺疏　─嶺上紅梅─霧雨臙脂照松竹江南春風一枝足<lb/>
滿城桃李各嫣然寂寞傾城在空谷城中誰解惜娉婷<lb/>
<pb n="KR3i0044_WYG_026-30a"/>
遊子路傍空復情花不能言客無語日暮清愁相對生<lb/>
　─元郝經賞紅梅─汴梁宮中綘綃梅移向汴河堤上栽<lb/>
青條團掿杏花顆瑣細向陽才半開張公小隊呼我飲<lb/>
風色偃髯寒氣凜玉銜徑踏黄河氷貂㡌颯簷掀紫錦<lb/>
金鞍細馬歌舞人雪壓小橋不動塵入門下馬簇花宴<lb/>
紅蓮舊府花正新玉川金波碧香酒折花遍插分素手<lb/>
春透寒梢未全綻風流正要臙脂痩賞梅不用歌落梅<lb/>
緩歌却著銀笙催愛香細擷生霞蕊浮動雲腴嚼一杯<lb/>
<pb n="KR3i0044_WYG_026-30b"/>
夲是前邨冷澹花不稱王侯将相家明朝更向明月底<lb/>
藉雪凍吟疎影裏　─謝應芳薦福寺紅梅─紅梅閣下紅<lb/>
梅樹陵谷移時風拔去堯峯老禪歸故山覓得孤根栽<lb/>
舊處年年春到花時節一枝五出臙脂雪春風笑面嵗<lb/>
寒心光塵混融風韻别老禪道服忘妍醜品題假我扶<lb/>
犁手黄州定慧海棠花可與齊名傳不朽月香水影象<lb/>
王宮雜花世界将無同幾度拈花有人笑吾将請問瞿<lb/>
曇翁<lb/>
<pb n="KR3i0044_WYG_026-31a"/>
五言律詩─増─宋石延年紅梅─梅好惟傷白今紅是絶奇<lb/>
認桃無緑葉辨杏有青枝烘笑從人贈酡顔任笛吹未<lb/>
應嬌意急發赤怒春遲　─梅堯臣紅梅─家住寒溪曲梅<lb/>
先雜煖春學妝如小女聚笑發丹唇野杏堪同舍山櫻<lb/>
莫與隣休吹江上笛留伴庾園人　─朱子和宋丈韻紅<lb/>
梅─聞説寒梅盡尋芳去已遲冷香無宿蕊穠艶有繁枝<lb/>
正復非同調何妨讀舊詩廣平偏嫵媚鐵石誤心期<lb/>
葛長庚紅梅─人賦紅梅少予詩為補遺霞融姑射面酒<lb/>
<pb n="KR3i0044_WYG_026-31b"/>
沁夀陽肌太潔遭時妬獨醒為衆疑漫随春色媚自保<lb/>
嵗寒姿<lb/>
七言律詩─原─宋蘇軾紅梅─怕愁貪睡獨開遲自恐氷容<lb/>
不入時故作小紅桃杏色尚餘孤痩雪霜姿寒心未肯<lb/>
随春態酒暈無端上玉肌詩老不知梅格在更看緑葉<lb/>
與青枝　雪裏開花却是遲何如獨占上春時也知造<lb/>
物含深意故與施朱發妙姿細雨裛殘千顆淚輕寒痩<lb/>
損一分肌不應便雜夭桃杏半㸃㣲酸已著枝　─増─蘇<lb/>
<pb n="KR3i0044_WYG_026-32a"/>
軾紅梅─幽人自恨探春遲不見檀心未吐時丹鼎奪貽<lb/>
那是寳玉人頩頰更多姿抱叢暗蕊初含子落盞濃香<lb/>
已透肌乞與徐熙畫新様竹間璀璨出斜枝　─范成大<lb/>
次韻元夕賞倅㕔紅梅三首─春入林梢一再風破寒勻<lb/>
染費天工雖然媚蕩新妝别只與横斜舊格同午枕乍<lb/>
醒鉛粉退曉奩初罷臘脂融後來顔色休論似夾路漫<lb/>
山取次紅　真色生香絶世逢煙光池面兩溶溶楚隣<lb/>
不待施朱好虢國翻嫌傅粉濃晴日曖雲春照耀温風<lb/>
<pb n="KR3i0044_WYG_026-32b"/>
霽月夜舂容酒闌且駐紗籠看慢破團團一壁龍　司<lb/>
花一笑為誰開知道朱幡得得來疎影有情當洞户蔫<lb/>
香無語堕空杯風生翰墨留連看月入笙歌次第催來<lb/>
嵗如今翻舊唱五雲叢裏望三台─韓元吉紅梅─不随<lb/>
羣艶競年芳獨自施朱對雪霜越女謾誇天下白夀陽<lb/>
還作醉時妝半依修竹餘真態錯認夭桃有暗香月底<lb/>
瑶臺清夢到霓裳新換舞衣長　─金叚克已紅梅用誠<lb/>
之弟韻─梅花香裏滿蒲團萬事人間總不干醉夢毎憐<lb/>
<pb n="KR3i0044_WYG_026-33a"/>
春意淺詩魂長遶夜枝寒記曽上苑溪頭見又向前村<lb/>
雪裏看回首青𬎼已如豆齒牙衰朽怯微酸　小梅初<lb/>
破月團團戲蝶遊蜂未敢干醉臉不禁經宿雨芳心似<lb/>
欲訴朝寒乍驚别後容華換更與尊前仔細看便好栽<lb/>
培近東閣免教風味一生酸　─叚成已紅梅─誰㸃氷綃<lb/>
綘雪團黄昬和月倚闌干差随桃李争春意要伴松筠<lb/>
傲嵗寒冷艶只宜寒處著淺妝難入俗人看天心固惜<lb/>
調羮便空抱枝頭一㸃酸　─元元淮立春賞紅梅─昨夜<lb/>
<pb n="KR3i0044_WYG_026-33b"/>
東風轉斗杓陌頭楊桞雪纔消曉來一樹如繁杏開向<lb/>
孤邨隔小橋應是化工嫌粉痩故将顔色助花嬌青枝<lb/>
緑葉何湏辨萬卉叢中奪錦標　─謝宗可紅梅─梨雲無<lb/>
夢倚黄昬薄倩朱鉛蝕淚痕宿酒破寒薰玉骨仙丹偷<lb/>
暖返氷魂茜裙影露羅衣巻霞佩香封縞袂温回首孤<lb/>
山斜照外尋真誤入杏花邨　─鴛鴦梅─兩兩魁春簇錦<lb/>
機文衾夢覺月分輝枝頭交頸棲香暖花底同心結子<lb/>
肥金殿鎖煙妝粉額玉堂環水浴紅衣有情一種随流<lb/>
<pb n="KR3i0044_WYG_026-34a"/>
去莫被風飄各自飛　─袁桷觀紅梅─雲閣香温睡覺遲<lb/>
不堪殘角曉鐘時玉妃瓊屑難為從青女鉛華敢弄姿<lb/>
可怪鮫綃能幻色誰将猩血解填肌團團似就廻文錦<lb/>
薄暮凝愁下翠枝　─楊載紅梅─玉人中酒殢芳華盡壓<lb/>
東風百種花襆被冬深裁異錦篝燈夜永障輕紗纎𬎼<lb/>
露沁蜂腰蠟密蕊雲蒸鶴頂砂為問閬風何處在相期<lb/>
髙舉籋晨霞─原─明雷思霈紅梅─似是梨枝靠杏芽又<lb/>
飛栁絮裹桃花嵰山紺雪仙娥頰玉座丹砂道士家豈<lb/>
<pb n="KR3i0044_WYG_026-34b"/>
為穠香非素質故将氷蕊當鉛華廣平心事堅如鐵作<lb/>
賦何妨嫵媚奢<lb/>
五言絶句─増─宋王安石紅梅─春半花纔發多應不耐寒<lb/>
北人初不識渾作杏花看　─范成大紅梅─酒力欺朝寒<lb/>
潮紅上妝面桃李漫同時輸了春風半　─元王冕紅梅<lb/>
深院春無限香風吹緑漪玉妃清夢醒花雨落臙脂<lb/>
明黄肅紅梅─隴頭人未來江南春幾許惆悵玉簫聲吹<lb/>
落臙脂雨<lb/>
<pb n="KR3i0044_WYG_026-35a"/>
七言絶句─増─宋蘇軾謝送紅梅栽─年年芳信負紅梅江<lb/>
畔垂垂又欲開珍重多情關令尹直和根撥送春來<lb/>
原─毛滂紅梅─何處曽臨阿母池深将絳雪㸃寒枝東墻<lb/>
羞頰逢人笑南國酡顔強自持　─増─陸游紅梅─雪裏溪<lb/>
頭已占春小園又試晚妝新放翁老去風情在惱得梅<lb/>
花醉似人　─原─楊平州─誰将醉裏春風面換却平生玉<lb/>
雪身賴得月明留痩影苦心氷骨見天真　─徐介軒寒<lb/>
香冷艶綴輕枝誤認夭桃未放時盛餙霓裳陪越女不<lb/>
<pb n="KR3i0044_WYG_026-35b"/>
施粉黛抹臙脂　輕盈弄月醉霞觴嬌軟酡顔褪晚妝<lb/>
縞素叢中紅一㸃好花終是不尋常　─桂水集─紫府移<lb/>
來詫早芳玉容寂寞試紅妝花含曉雨臙脂濕枝繞春<lb/>
風絳雪凉　─増─金麻九疇紅梅─一種氷魂物已尤朱唇<lb/>
㸃綴更風流嵗寒未許東風管澹抹濃妝得自由　─元<lb/>
日能紅梅─天上紅光白玉肌吳妝約畧更相宜認桃辨<lb/>
杏由君眼自有溪風山月知　─元王冕紅梅四首─彩鳳<lb/>
穿花啄石苔玉窓瓊户紫煙開山人不説羅浮夢却憶<lb/>
<pb n="KR3i0044_WYG_026-36a"/>
𤣥都觀裏栽玉妃歩月影毿毿宴罷瑶池酒正酣半<lb/>
夜不知香露冷春風吹夢過江南　昭陽殿裏醉春風<lb/>
香隔瓊簾映淺紅翠袖擁雲扶不起玉簫吹過小樓東<lb/>
　爛醉西湖處士家酒痕吹上水邉花東風蛺蝶迷香<lb/>
夢一樹珊瑚月影斜─楊維楨紅梅─羅浮仙子宴璚宫<lb/>
海色生春醉靨紅十二闌干明月夜九霞帳暖睡東風<lb/>
　─丁鶴年紅梅─姑射仙人鍊玉砂丹光晴貫洞中霞無<lb/>
端半夜東風起吹作江南第一花　─明李東陽題延平<lb/>
<pb n="KR3i0044_WYG_026-36b"/>
劉郎中廷信所藏紅梅三首─美人家住越江城翠袖紅<lb/>
顔最有情猶是江南無雪地雪中看得更分明莫種<lb/>
西湖淺水濵水清花艶各傷神春光不與花相妬花到<lb/>
開時却妬春　𤣥都寂寞花無主劒浦芳菲樹亦香顔<lb/>
色似同風格異劉郎非是舊劉郎─原─王世貞─小苑紅<lb/>
梅刺眼新一枝分作峽江春長安驛騎知何限天上於<lb/>
今少故人　─謝文爵─近水穿籬壓衆芳檀心一㸃漏春<lb/>
光世情多厭氷霜面故作東風冶艶妝　─増─僧徳輝題<lb/>
<pb n="KR3i0044_WYG_026-37a"/>
紅梅─三百年來處士家酒旗風裏一枝斜叚橋荒蘚無<lb/>
人問顔色如今問杏花<lb/>
詩𣪚句─増─元虞集─醉來紅袖近歌罷彩雲消─唐杜甫<lb/>
沙邨白雪仍含凍江院紅梅已放春─宋晏殊─若使開<lb/>
遲二三月北人應作杏花看　─張舜民─小園寂寞鎖春<lb/>
風初見梅花一抹紅　─王十朋─梅花精神杏花色春入<lb/>
蓮洲初破萼　─鄭安晚─堅白雅占南枝先淺紅尤待北<lb/>
人識─徐致中─要知此花清絶處端如醉面讀離騷<lb/>
<pb n="KR3i0044_WYG_026-37b"/>
釋道潛─月浸繁枝香冉冉露浮紅萼曉團團　─元許謙<lb/>
梅花照眼送寒色酒暈著臉生春和<lb/>
詞─原─宋蘇軾菩薩蠻─嶠南江淺紅梅小小梅紅淺江南<lb/>
嶠窺我向疎籬籬疎向我窺老人行即到到即行人<lb/>
老離别惜殘枝枝殘惜别離─髙觀國留春令─玉妃春<lb/>
醉夜寒吹堕江南風月一自情留館娃宮在竹外尤清<lb/>
絶　貪睡開遲風韻别向杏花休説角冷黄昬艶歌殘<lb/>
拍驚落胭脂雪　─毛滂木蘭花─當日嶺頭相見處玉骨<lb/>
<pb n="KR3i0044_WYG_026-38a"/>
氷肌元淡素近來因甚要濃妝不管滿城桃杏妬　酒<lb/>
暈臉霞春態度認是東君偏管顧生羅衣褪為誰羞香<lb/>
冷薰爐都不覷─真徳秀蝶戀花─兩岸月橋花半吐紅<lb/>
透肌香暗把遊人誤盡道武陵溪上路不知迷入江南<lb/>
去　先自氷霜真態度何事枝頭㸃㸃胭脂汚莫是東<lb/>
君嫌澹素問花花又嬌無語　─蘇軾定風波─好睡慵開<lb/>
莫厭遲自憐氷臉不時宜偶作小紅桃杏色閑雅尚餘<lb/>
孤痩雪霜姿　休把閒心随物態何事酒生㣲暈沁瑶<lb/>
<pb n="KR3i0044_WYG_026-38b"/>
肌詩老不知梅格在吟詠更看緑葉與青枝　─杜安世<lb/>
折紅梅─喜輕凘初綻㣲和漸入郊原時節春消息夜來<lb/>
陡覺紅梅數枝争發玉溪珍舘不似個尋常標格化工<lb/>
别與一種風情似勻㸃胭脂染成香雪　重吟細閲比<lb/>
繁杏夭桃品流終别可惜彩雲易散冷落謝池風月憑<lb/>
誰向説三弄處龍吟休咽大家覓取時倚闌干聞有花<lb/>
堪折勸君湏折<lb/>
别録─増─北戸録─嶺南之梅小於江左居人採之雜以朱<lb/>
<pb n="KR3i0044_WYG_026-39a"/>
　槿花和鹽曝之梅為槿花所染其色可愛　─東坡紅梅<lb/>
　詩註─楚辭逺遊篇玉色頩以艶顔兮精神粹而始壯頩<lb/>
　怒色玉人怒則頰紅故以比紅梅也　─事文類聚─東坡<lb/>
　云石曼卿紅梅詩認桃無緑葉辨杏有青枝此邨學堂<lb/>
　中語也　─原─花史─洪覺範用皂角膠畫紅梅於生絹扇<lb/>
　上燈月下映之宛然疎影<lb/>
　　　<hi>附録</hi>茶梅花<lb/>
　原─茶梅花開十一月中正諸花彫謝之候花如鵝眼錢<lb/>
<pb n="KR3i0044_WYG_026-39b"/>
　而色粉紅心黄開且耐乆望之雅素無此則子月虚度<lb/>
　矣　─増─類林─新羅國多海紅即淺紅山茶而差小自十<lb/>
　二月開至二月與梅同時故名茶梅<lb/>
　集藻七言絶句─増─劉仕亨詠茶梅花─小院猶寒未暖時<lb/>
　海紅花發晝遲遲半深半淺東風裏好是徐熙𢃄雪枝<lb/>
　<lb/>
　<lb/>
御定佩文齋廣羣芳譜卷二十四<lb/>
</p>
<p>
</p>
  </div>
</body>
</text>
</TEI>
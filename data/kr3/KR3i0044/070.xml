<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_070-1a"/>
　欽定四庫全書<lb/>
御定佩文齋廣羣芳譜卷六十八<lb/>
　　木譜<lb/>
　　　松一<lb/>
　原─松百木之長猶公故字從公磥砢多節盤根樛枝皮<lb/>
　麤厚望之如龍鱗四時常青不改柯葉三鍼者為栝子<lb/>
　松七鍼者為果松千歲之松下有茯苓上有兎絲又有<lb/>
　赤松白松鹿尾松秉性尤異至如石橋怪松則巉巖陁<lb/>
<pb n="KR3i0044_WYG_070-1b"/>
　石所礙鬱不得伸變為偃蹇離奇輪囷非松之性也<lb/>
　增─廣雅─道梓松也─酉陽雜爼─金松葉似麥門冬葉中<lb/>
　一縷如金綖出浙東台州尤多　洛中有魚甲松─學<lb/>
　圃餘疏栝子松俗名剔牙松歲久亦生實<lb/>
　彚考─原─書禹貢岱畎絲枲鉛松怪石　─詩衛風─淇水滺<lb/>
　滺檜楫松舟─增─鄭風─山有橋松─原─小雅─如松柏之<lb/>
　茂無不爾或承　─魯頌─徂來之松　松桷有舄路寢孔<lb/>
　碩　─商頌─陟彼景山松柏丸丸　松桷有梴旅楹有閑<lb/>
<pb n="KR3i0044_WYG_070-2a"/>
寢成孔安　─禮記禮器─其在人也如竹箭之有筠也如<lb/>
松柏之有心也二者居天下之大端矣故貫四時而不<lb/>
改柯易葉─周禮夏官─河内曰冀州其利松柏　─左傳<lb/>
培塿無松柏　松柏之下其草不殖　─論語─夏后氏以<lb/>
松　歲寒然後知松柏之後彫也　─史記龜策傳─松柏<lb/>
為百木長而守門閭─晉書山濤傅─濤年踰耳順居喪<lb/>
過禮負土成墳手植松柏　─孫綽傳─綽所居齋前種一<lb/>
株松恒自守䕶鄰人謂之曰松樹子非不楚楚可愛但<lb/>
<pb n="KR3i0044_WYG_070-2b"/>
恐永無棟梁用耳綽答曰楓柳雖復合抱亦何所施耶<lb/>
─增─晉書孝友傳─許孜二親没建墓於縣之東山列植<lb/>
松柏亘五六里時有鹿犯其松栽孜悲歎曰鹿獨不念<lb/>
我乎明日忽見鹿為猛獸所殺置於所犯栽下孜悵惋<lb/>
不已乃為作塜埋於隧側猛獸卽於孜前自撲而死孜<lb/>
益嘆息又取埋之自後樹木滋茂而無犯者　─石勒載<lb/>
記─太興二年大雨霖中山常山尤甚滹沱泛溢衝陷山<lb/>
谷巨松僵㧞浮於滹沱東至渤海原隰之間皆如山積<lb/>
<pb n="KR3i0044_WYG_070-3a"/>
　─宋書符瑞志─宋文帝元嘉八年四月東莞莒縣松樹<lb/>
連理　─原─陳書儒林傳─後主嘗幸鍾山開善寺召從臣<lb/>
坐於寺西南松林下勅召張譏豎義時索麈尾未至後<lb/>
主勅取松枝手以屬譏曰可代麈尾顧謂羣臣曰此卽<lb/>
是張譏後事　─魏書彭城王勰傳─高祖幸代都次於上<lb/>
黨之銅鞮山路旁有大松樹十數根時高祖進繖遂行<lb/>
而賦詩令人示勰曰吾始作此詩雖不七步亦不言逺<lb/>
汝可作之比至吾所令就之也時勰去帝十餘步遂且<lb/>
<pb n="KR3i0044_WYG_070-3b"/>
行且作未至帝所而就詩曰問松林松林經幾冬山川<lb/>
何如昔風雲與古同高祖大笑曰汝此詩亦調責吾耳<lb/>
─增─劉芳傳─芳以社稷無樹上疏曰按論語稱夏后氏<lb/>
以松殷人以柏周人以栗便是世代不同而尚書逸篇<lb/>
則云大社惟松東社惟柏南社惟梓西社惟栗北社惟<lb/>
槐如此便以一代之中而五社各異也愚以為宜植以<lb/>
松何以言之逸書云大社惟松今者植松不慮失禮惟<lb/>
稷無成證稷乃社之細蓋亦不離松也世宗從之　─原<lb/>
<pb n="KR3i0044_WYG_070-4a"/>
甄琛傳─琛喪父於塋兆之内手種松柏隆冬之月負掘<lb/>
水土鄉老哀之咸助加力十餘年中墳成木茂　─增─隋<lb/>
書隱逸傳─徐則東海郯人也入天台山絶穀養性所資<lb/>
惟松水而已　─南史孝義傳─庾沙彌母亡晝夜號慟墓<lb/>
在新林忽生旅松百許株枝葉鬱茂有異常松　─隱逸<lb/>
傳─關康之少而篤學姿狀豐偉特進顏延之等當時名<lb/>
士十許人入山候之見其散髪披黄布帊席松葉枕一<lb/>
塊白石而臥了不相盻延之等咨嗟而退　顧歡鄉中<lb/>
<pb n="KR3i0044_WYG_070-4b"/>
有學舍貧無以受業於舍壁後倚聽無遺忘者夕則燃<lb/>
松節讀書或燃糠自照　陶𢎞景特愛松風庭院皆植<lb/>
松每聞其響欣然為樂　─原─唐書李泌傳─泌嘗取松樛<lb/>
枝以隱背名曰養和後得如龍形者因以獻帝四方爭<lb/>
效之　─增─唐書韋表微傳─表微授監察御史裏行不樂<lb/>
曰吾將為松菊主人不愧陶淵明云　─鄭薰傳─薰旣老<lb/>
號所居為隱巖蒔松於庭號七松處士云　─隱逸傳─王<lb/>
希夷居兗州徂徠餌松柏葉雜華年七十餘筋力柔强<lb/>
<pb n="KR3i0044_WYG_070-5a"/>
　─原─唐書隱逸傳─秦系客泉州南安有九日山大松百<lb/>
餘章俗傳東晉時所植系結廬其上穴石為研注老子<lb/>
彌年不出　─原─唐書隱逸傳─褚無量廬墓左鹿犯所植<lb/>
松柏無量號訴曰山林不乏忍犯吾塋樹耶自是羣鹿<lb/>
馴擾不復棖觸無量為終身不御其肉　─列女傳─汴女<lb/>
李父母亡廬於墓蓬頭跣足負土以完園塋蒔松數百<lb/>
武后時詔樹闕門閭　─五代史一行傳─鄭遨聞華山有<lb/>
五粒松脂淪入地千歲化為藥能去三尸因徙居華隂<lb/>
<pb n="KR3i0044_WYG_070-5b"/>
欲求之　─山海經─錢來之山其上多松　大荒之中有<lb/>
方山上有青松名曰拒格之松日月所出入也　─穆天<lb/>
子傳─天子升長松之隥　─原─莊子─受命於地惟松柏獨<lb/>
也在冬夏青青　天寒旣至霜雪旣降吾是以知松柏<lb/>
之茂也　─荀子─松柏經隆冬而不凋䝉霜雪而不變可<lb/>
謂得其貞矣　歲不寒無以知松柏事不難無以知君<lb/>
子　─增─吕氏春秋─百仞之松本傷於下而末槁於上<lb/>
尸子─荆有長松文梓　─原─符子─符子與𤣥子登乎泰山<lb/>
<pb n="KR3i0044_WYG_070-6a"/>
下臨千仞之淵上䕃百仞之松蕭蕭然神王乎一丘矣<lb/>
　─增─漢官儀─秦始皇上封泰山遇疾風暴雨賴得抱松<lb/>
樹因封為五大夫　─原─説苑─智襄子為室美士茁曰記<lb/>
有之高山峻原不生草木松柏之地其土不肥今土木<lb/>
勝人臣懼其不安人也　─增─神仙傳─松者橫也時受服<lb/>
者皆至三百歲　─焦氏易林─溫山松柏鸞鳳以庇　─禮<lb/>
斗威儀─君乘木而王其政升平時則松為常生　─環氏<lb/>
呉紀─孫皓嘗問張尚曰詩云汎彼柏舟惟柏中舟乎尚<lb/>
<pb n="KR3i0044_WYG_070-6b"/>
對曰詩言檜楫松舟則松亦中舟也　─原─玉策記─千歲<lb/>
松樹枝葉四邊披起上杪不長望而視之有如偃蓋其<lb/>
中有物或如青牛或如青犬或如人皆壽萬歲　─抱朴<lb/>
子─天陵偃蓋之松大谷倒生之柏皆與天齊其長地等<lb/>
其久　─增─抱朴子─成帝時獵者於終南山見一人無衣<lb/>
服身皆生黑毛跳坑越澗如飛乃密伺其所在合圍取<lb/>
得乃是一婦人問之言是秦之宫人關東賊至秦秦王<lb/>
出降驚走入山饑無所食有一老翁教我食松柏葉實<lb/>
<pb n="KR3i0044_WYG_070-7a"/>
初時苦澀後稍便吃遂不復饑冬不寒夏不熱此女是<lb/>
秦人至成帝時三百餘載矣　─遊四郡記─永寧縣界海<lb/>
中有松門西岸及嶼上皆生松故名松門　─會稽記─會<lb/>
稽境特多名山水峰崿隆峻吐納雲霧松栝楓柏摧榦<lb/>
竦條澄壑鏡徹清流瀉注　─拾遺記─始皇起雲明臺窮<lb/>
四方之珍木東得漂檖龍松　─原─聖賢冡墓記─東平王<lb/>
歸國思京師後薨葬東平其冡上松柏皆西靡　─增─先<lb/>
聖本紀─許由欲觀帝意曰帝坐華堂面䨇闕君之榮顧<lb/>
<pb n="KR3i0044_WYG_070-7b"/>
亦得矣余坐華堂森然有松生於户雲生於牖雖面雙<lb/>
闕異乎鸞之榮崑崙余安知其所以取榮哉　─神境記<lb/>
滎陽郡南有石室室後有孤松千丈常有䨇鶴晨必接<lb/>
翮夕輙偶影傳曰昔有夫婦二人俱隱此室年既數百<lb/>
化成䨇鶴　─泰山記─岱宗小天門有秦時五大夫松在<lb/>
　─廬山記─石門北巖即松林也有數百樹松大皆連拱<lb/>
長近二十丈攢生絶崖上南臨石門澗澗中仰視之離<lb/>
離如駢麈尾號麈尾松　─嵩高山記嵩嶽有大松或百<lb/>
<pb n="KR3i0044_WYG_070-8a"/>
歲千歲其精變為青牛或為伏龜採食其實得長生<lb/>
豫章古今記─松門在豫章北二百里江水遶山上有松<lb/>
柏則江西第五六重水口也　─西河舊事─祁連山在張<lb/>
掖酒泉二界上東西二百里北百里有松柏五木美水<lb/>
草　─金陵地記─蔣山本少林木東晉令刺史罷還種松<lb/>
百株宋時諸州刺史罷職還者栽松三百株下至郡守<lb/>
各有差　─洛陽伽藍記─景明寺房簷之外皆是山池松<lb/>
竹蘭芷垂列堦墀含風團露流香吐馥　─原─水經注─贛<lb/>
<pb n="KR3i0044_WYG_070-8b"/>
水又歷白杜西有徐孺子墓呉嘉禾中太守長沙徐熙<lb/>
於墓隧種松　徂徠山多松柏詩所謂徂徠之松也鄒<lb/>
山記曰徂徠山在梁甫奉高博三縣界猶有美松　─金<lb/>
樓子─武帝每拜山陵涕淚所灑松為變色　─增─述異記<lb/>
松有兩鬛三鬛七鬛者言如馬鬛形也言粒者非矣<lb/>
香洲在朱崖郡出千年松香聞十里亦謂之十里香<lb/>
高僧傳─天台智者院釋行滿居房檻外有巨松横枝之<lb/>
上寄生小樹每滿出坐其寄生必嫋嫋向側時謂此樹<lb/>
<pb n="KR3i0044_WYG_070-9a"/>
作禮茶頭也　─初學記─後漢方儲丹陽人遭母憂負土<lb/>
成墳種松柏鸞鳥栖其上白兎游其下　─錄異記─婺州<lb/>
永康縣山亭中有枯松樹因斷之誤墮水中化為石取<lb/>
未化者試於水隨亦化焉其所化者枝榦及皮與松無<lb/>
異但堅勁有未化者數叚相兼留之以旌異物焉　─開<lb/>
元天寶遺事─明皇鑾輿西幸禁中枯松復生枝葉蔥蒨<lb/>
宛若新植後肅宗平内難重興唐祚枯松再生祥不誣<lb/>
矣　─大唐新語─𤣥奘法師往西域取經手摩靈巖寺松<lb/>
<pb n="KR3i0044_WYG_070-9b"/>
枝曰吾西去求佛敎汝可西長吾歸卽東向使吾弟子<lb/>
輩知之旣去其枝年年西指一年忽東向弟子曰敎主<lb/>
歸矣果還至今謂之摩頂松　─酉陽雜爼─成式修竹里<lb/>
私第大堂前有五鬛松兩根大財如椀甲子年結實味<lb/>
與新羅南詔者不别五鬛松皮不鱗中使仇士良水磑<lb/>
亭子在城東有兩鬛皮不鱗者又有七鬛者不知自何<lb/>
而得俗謂孔雀松三鬛松也松命根遇石則偃蓋不必<lb/>
千年也　南康有怪松從前刺史令畫工寫松必數枝<lb/>
<pb n="KR3i0044_WYG_070-10a"/>
衰悴後一客與妓環飲其下經日松枯　不空三藏塔<lb/>
前多老松歲旱則官伐其枝為龍骨以祈雨蓋三藏役<lb/>
龍意其木必有靈也　─零陵總記─東華觀在邵州城下<lb/>
江岸有松偃亞數枝凡八面上有一枝中折拾在半樹<lb/>
間復生垂下掃壇遊人以手扳而撼之則千萬枝皆動<lb/>
東野坐事謫居於郡見其魁異賞翫無已因為詩并序<lb/>
云搖一枝則萬枝動看一面則八面同白犬出其根青<lb/>
羊入其腹漢高祖琥珀枕虚眞君茯苓人疑其孕也<lb/>
<pb n="KR3i0044_WYG_070-10b"/>
汗漫錄─司空圖隱於中條山芟松枝為筆管人問之曰<lb/>
幽人筆正當如是　─記事珠─白傅用胡松節支琴　─原<lb/>
摭言─鍾輻建山齋手植一松夢朱衣吏曰松圍三尺子<lb/>
當及第後三十年策名松圍果然　─增─聞奇錄─吕知隱<lb/>
於洞庭山穿一松造草舍而居寶正中徵起鶴氅紗巾<lb/>
見武肅甚奇之　─雲仙雜記─朝眞觀九星院有三賢松<lb/>
三株如古君子梁閣老妓以麗水囊貯香遊之不數日<lb/>
松皆半枯　─原─金陵記─方山有野人見一使者異服牽<lb/>
<pb n="KR3i0044_WYG_070-11a"/>
一白犬野人問居何地答曰居偃蓋山隨至古松下而<lb/>
没松形果如偃蓋意使者乃松精犬乃茯苓也　─增─化<lb/>
書─磵松所以能凌霜者藏正氣也　─原─清異錄─張薦明<lb/>
隱山林有古松十餘株謂人曰予人中之仙此松木中<lb/>
之仙也　晉僧法潛隱郯山或問勝友為誰乃指松曰<lb/>
此蒼顔叟　─增─傳載略─越中禹志者卽高松數十株參<lb/>
天遠望無不見故鄉人謂之禹志也　─採蘭雜志─雷威<lb/>
作琴不必皆桐遇大風雪中獨往峨睂酣飲著蓑笠入<lb/>
<pb n="KR3i0044_WYG_070-11b"/>
深松中聽其聲連延悠颺者伐之斵以為琴妙過於桐<lb/>
有最愛重者以松雪名之　─文昌雜錄─元微之詩云松<lb/>
門待制應全遠藥樹監搜可得知蓋有唐宣政殿為正<lb/>
衙殿廷東西有四松松下待制官立班之地舊圖至今<lb/>
猶存　─洛陽名園記─松柏樅杉檜栝皆美木也洛陽獨<lb/>
愛栝而敬松松島數百年松也其東南隅䨇松尤奇<lb/>
因話錄─察院諸㕔禮察謂之松㕔㕔南有古松也　─曲<lb/>
洧舊聞─中嶽頂上松榦如插筆其間數株上巨下細柯<lb/>
<pb n="KR3i0044_WYG_070-12a"/>
似枯槎皮或剝落有半榮者僧指云此是嶽神為珪禪<lb/>
師夜移天將曉其鬼兵懼遽倒植之而去　─癸辛雜識<lb/>
凡松葉皆䨇股故世以為松釵獨栝松每穗三鬚而高<lb/>
麗所産每穗乃五鬛焉今所謂華山松是也李賀有五<lb/>
粒小松歌陸龜䝉詩松齋一夜懐貞白霜外空聞五粒<lb/>
風李義山詩松暄翠粒新劉夢得詩翠粒照清露皆以<lb/>
粒言松也酉陽雜爼云五粒者當言鬛自有一種名五<lb/>
鬛皮無鱗甲而結實多新羅所種云然則所謂粒者鬛<lb/>
<pb n="KR3i0044_WYG_070-12b"/>
也　─遊茅山錄─臥龍松根盤如龍枝如覆屋常有道人<lb/>
結庵其下　─石湖詩注─包山松多非種植風吹松子自<lb/>
成謂之飛松　─三峩山記─山有塔松狀似杉而葉圓細<lb/>
亦不能高重重偃蓋如浮圖　─東齋記事─秦始皇下泰<lb/>
山風雨暴至休於樹下因封其樹為五大夫初不言其<lb/>
為何樹也後漢應劭作漢官儀始言為松蓋松柏在泰<lb/>
山之小天門至劭時猶存故知其為松也五大夫蓋秦<lb/>
爵之第九級如曹參賜爵七大夫遷為五大夫是也後<lb/>
<pb n="KR3i0044_WYG_070-13a"/>
人不解遂謂松之封大夫者五故唐人松詩有不羨五<lb/>
株封之句蓋循襲不考之過也紹興上虞縣有村市曰<lb/>
五夫故老云有焦氏墓於此後五子皆位至大夫因而<lb/>
得名近世好事者或異其説曰此秦封松為五大夫之<lb/>
地也紹興間王十朋為郡幕官採訪所聞作會稽風俗<lb/>
賦得此遂以為然故賦中有楓挺千丈松封五夫之句<lb/>
疏於下云上虞有地名五夫始皇封松為五大夫之處<lb/>
蓋越人但知始皇嘗上會稽刻石頌德不知封松乃在<lb/>
<pb n="KR3i0044_WYG_070-13b"/>
泰山時非在會稽時也而十朋復失於致審遂以為實<lb/>
余嘗過其處見道旁古石塔有刻字嘗可讀乃會昌三<lb/>
年余珠所記云草市曰五夫因焦氏立塋於此孝感上<lb/>
聖而為名焉乃知五夫之名實由焦氏惜乎十朋之不<lb/>
見也　─湖山勝槩甘園内侍甘昇園又名湖曲曾經臨<lb/>
幸至今有御愛松─老學庵筆記─紹興間復古殿供御<lb/>
墨蓋新安墨工戴彦衡所造自禁中降出䨇角龍文或<lb/>
云米友仁侍郎所畫也中宫欲於苑中作墨竈取西湖<lb/>
<pb n="KR3i0044_WYG_070-14a"/>
九里松作煤彥衡力持不可曰松當用黄山所產此平<lb/>
地松豈可用人重其有守─誠齋詩注─筠州人號夾道<lb/>
松為凉繖樹─話腴─慈谿縣西北有慶安寺寺前有古<lb/>
松夾道緜亘數里望之蒼蒼然其一最巨而奇蜿蜒若<lb/>
龍飛偃如蓋臨池之上寺後有泉出於深谷僧以巨竹<lb/>
連筒引行數里支分於松下石池溢入於溪舒龍圖亶<lb/>
有詩云門前屏障遶潺湲付與林僧夜定還松蓋作雲<lb/>
遮十里竹龍行雨出千山白公香火蓮開後謝氏池塘<lb/>
<pb n="KR3i0044_WYG_070-14b"/>
草夣間我亦鳳凰臺上客圖間却笑未能閒其後邑長<lb/>
沈時升有造舟之役睥睨兹松將斧斤焉里士馮文學<lb/>
輗作詩以遺沈賴以不伐松因詩而壽焉詩曰寒松一<lb/>
幹老蒼蒼古寺門前歲月長匠伯偶圖舟楫利禪翁方<lb/>
患斧斤傷得全此日同齊物勿翦他年比召棠可但與<lb/>
君期久遠相將俱列大夫行─艮嶽記─壽山西半山間<lb/>
樓曰倚翠青松蔽密布於前後號萬松嶺─陶朱新錄<lb/>
伊陽深山中有黑松山平高四十里其上皆大松有二<lb/>
<pb n="KR3i0044_WYG_070-15a"/>
株尤大一號大將軍一號小將軍大者圍絹三疋小者<lb/>
圍一疋木客取材於此皆祭之以絹圍訖造旛挂其上<lb/>
政和間求明堂柱而邑官以無中程者聞既而有人告<lb/>
發云大松不可出小松可取也乃命告者以官而令佐<lb/>
皆謫已伐之亦不可出告者尋卒今獨大將軍尚在而<lb/>
小者委於山間惜哉　─山川紀異─翊眞觀在南昌府城<lb/>
西南觀有二松相去五尺合為一幹號曰義松　─兩山<lb/>
行記─太霄殿前石壇上有大松名昇仙樹門右有松高<lb/>
<pb n="KR3i0044_WYG_070-15b"/>
與壇樹等名望仙　─輟耕錄─白湛淵先生續演雅詩發<lb/>
揮云灤人薪巨松童山八百里世無奚超勇惆悵度易<lb/>
水者取松煤於灤陽即今上都去上都二百里即古松<lb/>
林千里其大十圍居人薪之將八百里也　─林慮山記<lb/>
墨竈寺山門有白松皮葉皆異　─研莊雜記─鮮于伯機<lb/>
嘗於廢圃中得怪松一株移置所居齊前呼為支離叟<lb/>
朝夕撫翫以為適　─西苑記─自兩掖洞門而升上有古<lb/>
松三株枝榦槎牙形狀偃蹇如龍奮爪拏空突兀天表<lb/>
<pb n="KR3i0044_WYG_070-16a"/>
　─遊茅山記─夜深宿方丈左室聞窓外聲澎湃淜滂飄<lb/>
忽颺激如秋江怒濤又如大將之師萬馬奔騰千里馳<lb/>
驟予意是日熱必大雨虞其妨遊攬衣起徐耳之蓋松<lb/>
風云山空人寂境乃如是宜陶貞白之愛聽也　─霍山<lb/>
記─山有古松數株高數丈槎枒詭怪如青幢鐵榦枝皆<lb/>
東向　─齊雲山記─元武觀後古松數十夭矯如虯龍皆<lb/>
數百年物　─長安客話─國子監彞倫堂前古松是元儒<lb/>
許衡手植─原─雨航記─自惠山寺門入西曰聽松松在<lb/>
<pb n="KR3i0044_WYG_070-16b"/>
斷岡上大可十圍奇曲皆虯枝入聽松緣岡皆士大夫<lb/>
家墓隧松楸白楊青沾翠灑其最勝曰邵文莊墓墓上<lb/>
三松大逾聽松者二倍而奇峭不逮　─增光福記─山間<lb/>
蒼松萬餘樓閣臺榭宛然圖畫柏屏蘿幄在在有之<lb/>
天目遊記─天目山松形如蓋高不逾數尺一株値萬餘<lb/>
錢　─遊盤山記─厓西一古松頂稠結受日光若絺衣方<lb/>
顧而樂之從東崖得松似更竒朱題曰蒼龍乃折中盤<lb/>
下而觀所謂蒼龍者破石罅中出駢起而中摧怒枝南<lb/>
<pb n="KR3i0044_WYG_070-17a"/>
傾如渴虯之欲攫遶北而西抵環翠亭亭靣山松屏之<lb/>
并東西厓者為三望而第其伯仲焉　登岱記─十八盤<lb/>
兩峽口各有松數十株蒼翠相掩里人名為對松自峪<lb/>
以上松益老他樹殊不相敵蓋至此則𤣥雲宿霜孤寒<lb/>
不受春花矣─遊梁記─密東三里天妃宫地上樹一松<lb/>
圍五人起三枝而上可十丈色如傅粉粉内即緣膚爪<lb/>
之髓出葉如鐵線樛曲詭怪云數千年矣　遊岱記─峽<lb/>
東西松數百株斜出蒼翠相掩博物志云松本石氣石<lb/>
<pb n="KR3i0044_WYG_070-17b"/>
裂受沙即產松松三千年更化為石泰山多松亦以多<lb/>
石耳─玉堂别集─京師報國寺有松七八株高不過丈<lb/>
許其頂甚平而枝榦旁出至十餘丈者數百莖夭矯如<lb/>
遊龍寺僧恐其折每一榦以一木支之加丹堊焉好事<lb/>
者攜酒上其頂盤踞羣坐焉─五雜俎─建州谷道中有<lb/>
數松盤拏蹙縮形勢殊絶余嘗過之歎其生於荒僻無<lb/>
能賞者又十數武石碣表於周道大書曰戰龍松朱晦<lb/>
翁筆也乃知古人識鍳其先得我心若此　半塘小志<lb/>
<pb n="KR3i0044_WYG_070-18a"/>
松林在千佛閣後僅存百株風濤鼓之如數部鼓吹晴<lb/>
嵐煙翠映帶閣間儼然宋人圖畫　─登泰山記─御障坪<lb/>
有五大夫松一株亭亭其間於是為五大夫之詩曰一<lb/>
家天下車書同我快秦皇虎視雄用事介丘臨綠海特<lb/>
官虯叟號蒼公雨師汎灑原清道木長絲綸本壽翁虚<lb/>
壑槁槐何足賦龍門琴摯斫蒼桐此詩蓋翻案五大夫<lb/>
秦官名第九爵非五株也而唐之目為五株者誣蓋或<lb/>
後人有舉五以實之者向來二今存其一　─王屋山志<lb/>
<pb n="KR3i0044_WYG_070-18b"/>
四聖殿後御愛松一株軒轅所憩處枯久尚堅甚不腐<lb/>
　─原閩志─蔡襄為閩部使者夾道種松以避炎歊人至<lb/>
今賴之─增─福建志─侯官縣石松寺宋紹真十年僧天<lb/>
石種松石上故名又自刻詩云偃蓋覆巖石歲寒傲霜<lb/>
雪深根蟠茯苓千古饒風月　─昆陵志─洪邁紹興間與<lb/>
弟适遵讀書外家沈氏白茅山墳廬是歲墓有二松結<lb/>
毬蓋既而兄弟舉博學宏詞亦木之祥也　杭州志於<lb/>
潛牧嶺上有古松一本錯盤奇怪嘗有兄弟䦧牆欲訟<lb/>
<pb n="KR3i0044_WYG_070-19a"/>
於有司夜行憩其下遲明辨色相視乃伯仲也遂各悔<lb/>
咎息爭而還因名松為木長官　─原─南昌志─建昌冷水<lb/>
觀壽松一株盤屈奇古又名桂劍松相傳許遜故事<lb/>
又府城東北章山上喬松修篁森列交䕃　─都昌縣志<lb/>
都昌柴棚鎮有古松一株太祖征偽諒時駐蹕其下萬<lb/>
厯甲申知縣王廷策即地建亭掘得白蟹一枚蓄之江<lb/>
又建前亭竪梁有赤鯉從空飛下　　增─台州府志出金<lb/>
松垂條如弱柳結子如碧珠三年子乃一熟每歲生者<lb/>
<pb n="KR3i0044_WYG_070-19b"/>
相續一年上綴於條上璀錯相間　黄山志─黄山松小<lb/>
者雖數十年百年其長不過三四尺餐雲吸霧天然盤<lb/>
屈每一株成一形無有重複者儘足供盆盎中賞玩而<lb/>
根蟠絶壁過者目戀而無由攫取之若觀音大士石有<lb/>
楊枝灑淨松仙人觀榜石有簪纓松丞相觀棋石有棋<lb/>
枰松其最著也若松之大者則或以形體爭奇或以托<lb/>
地取勝如擾龍松怒蟠於千仞峰巔蒲團松可坐數十<lb/>
人破石松根丈餘穿於石罅倒桂松虚懸峭壁臥龍松<lb/>
<pb n="KR3i0044_WYG_070-20a"/>
横踞道旁接引松空中當橋迎送松若揖若讓變化離<lb/>
奇不一而足均不可以尋常比矣─羅浮志─羅浮奉宸<lb/>
橋南有古松七株上凌霄漢仙靈常此憇息鄒葆光有<lb/>
道術宣和中召至凝神殿有七人從之倐不見上問為<lb/>
誰葆光對曰臣居山常習劒術此七人者古松也上異<lb/>
之─原─唐沙門性至孝母亡墓前忽生松柏十餘株人<lb/>
以為孝感所致　元珪法師坐禪於巖阿下忽有岳神<lb/>
來拜請受正法師付戒畢神曰願展小神通師曰吾東<lb/>
<pb n="KR3i0044_WYG_070-20b"/>
嶺無松此處多松汝能移於東嶺乎神曰敬聽命願勿<lb/>
恐拜辭而去是夜雷雨交至次日見巖前松皆移東嶺<lb/>
　支硎山有晉松三十餘章傳為支遁所栽高可巢鶴<lb/>
大可蔽牛土人腰斧入山賴趙凡夫䕶之射書關使君<lb/>
馬仲良捐俸買脫載樹築石為古公壇葛震父諸君皆<lb/>
有歌<lb/>
集藻傳原明洪璐木公傳木公字貞夫系出伏羲氏世<lb/>
居東莞三代前無顯者或曰黄帝時有業斲輪者為帝<lb/>
<pb n="KR3i0044_WYG_070-21a"/>
作舟車以濟不通商時居景山者事高宗周末居徂徠<lb/>
者事魯僖公俱擅雄材為君柱明堂棟宗廟安於泰山<lb/>
磐石天下之民賴其帡幪而功業𢎞大嬴秦之世族盛<lb/>
於魯始皇封泰山幸其宅値風雨因休息移時以功封<lb/>
大夫命世其爵漢高帝誅秦惡其為秦幸臣勤石禁銅<lb/>
以是木姓皆匿深山窮谷中終漢之世無所聞晉季有<lb/>
孤生與陶元亮居為鄰元亮解印歸日撫孤生詩酒盤<lb/>
桓藉以終餘年其後陶隱居亦招木氏拔萃者數人館<lb/>
<pb n="KR3i0044_WYG_070-21b"/>
庭下為貧賤交暇日葉或播其風聲欣然顧曰君輩可<lb/>
謂善鳴者而假之鳴二姓遂為累世通家呉有十八公<lb/>
者以占夣知書生丁固大顯貴後果應人皆神之唐德<lb/>
宗朝崔斯立丞藍田有葉姓者日與吟哦韓昌黎為文<lb/>
記之自後知名頗多公先世家蜀父官江南而公生長<lb/>
榦黠色多鬚髯器宇恢宏壯有勁節老而蒼顏癯姿負<lb/>
正氣挺高標炎寒不貳與古烈士爭茂簡素垂不朽名<lb/>
惜其習隱不仕龍卧空谷若干年聞衛人蒼庭筠有直<lb/>
<pb n="KR3i0044_WYG_070-22a"/>
名大庾人白先春美丰度乃請結歲寒盟時羣隂用事<lb/>
衆皆屈膝斂容倉卒變萎獨三友堅持凛冽猶陽春人<lb/>
未嘗見其有悴色庭筠雪後節或折輙笑曰君子固窮<lb/>
胡為乎然哉庭筠遂起自持又見先春事粉飾戲之曰<lb/>
吾聞以貌取人失之子羽吾友果君子者乎抑色莊者<lb/>
乎先春慚遽謝曰無傷也前言戲之耳交益固一日有<lb/>
相者見之謂人曰木公材大當晚用上必倚之為廟廊<lb/>
鞏洪基於萬億斯年苐先時不免有戕賊之災公聞之<lb/>
<pb n="KR3i0044_WYG_070-22b"/>
懼遂深自韜晦以保天年云<lb/>
記─增─宋王十朋巖松記─友人有以巖松至梅溪者異質<lb/>
叢生根銜拳石茂焉匪枯森焉匪喬柏葉松身氣象聳<lb/>
焉藏參天覆地之意於盈握間亦草木之英竒者予頗<lb/>
愛之植以瓦盤置之小室稽古之暇寓陶先生鄭處士<lb/>
之趣焉是日與同舍飲談故事因共覩之咸有欲得之<lb/>
色余曰有能續之以言者予非敢吝俄而篇章爭先而<lb/>
並至皆佳作也余不暇品第之莫知所贈因徙置於會<lb/>
<pb n="KR3i0044_WYG_070-23a"/>
趣堂與一齋之衆共之且告之曰諸友講於斯食於斯<lb/>
遊息於斯是松也常在眼焉奚必几案間然後為吾物<lb/>
耶　─明劉基遊松風閣記松風閣在金雞峰下活水源<lb/>
上予今春始至留再宿皆値雨但聞波濤聲徹晝夜未<lb/>
盡閲其妙也至是往來止閣上凡十餘日因得備悉其<lb/>
變態蓋閣後之峰獨高於羣峰而松又在峰頂仰視如<lb/>
幢葆臨頭上當日正中時有風拂其枝如龍鳳翔舞離<lb/>
褷蜿蜒轇轕徘徊影落簷瓦間金碧相組繡觀之者目<lb/>
<pb n="KR3i0044_WYG_070-23b"/>
為之明有聲如吹塤箎如過雨又如水激崖石或如鐵<lb/>
馬馳驟劒槊相磨戞忽作草蟲鳴切切乍大乍小若遠<lb/>
若近莫可名狀聽之者耳為之聰予以問上人上人曰<lb/>
不知也我佛以清淨六塵為明心之本凡耳目之入皆<lb/>
虚妄耳予曰然則上人以是而名其閣何也上人笑曰<lb/>
偶然耳留閣上又三日乃歸　原姚綬三松記─雲東逸<lb/>
史手植三松於堂倦而就枕夢三丈夫衣碧茸之衣冠<lb/>
鱗皴之冠揺水玉之佩引二髽角于于而來離立而前<lb/>
<pb n="KR3i0044_WYG_070-24a"/>
曰先生其陶隱居之流乎不然何孜孜於吾三人者如<lb/>
此耶抑將如王祐之於三槐乎吾三人者挺歲寒而不<lb/>
移干雲霄而不屈其色蒼蒼不晨改而夕變其聲肅肅<lb/>
不侈蕩而汎濫其勢喬喬不骫骳而促戚何愧於槐彼<lb/>
槐之南柯容蟻為國憧憧往來吾無是也昔丁固十八<lb/>
公事得之於兆先應之於日後視槐何如今先生雖無<lb/>
數仞之勝而有一堂之安遂易退之心得隱居之趣且<lb/>
身親培植無吾子必做之語何其高哉願先生養利器<lb/>
<pb n="KR3i0044_WYG_070-24b"/>
於盤錯保貞心於歲寒衆皆靡靡吾獨挺挺衆皆營營<lb/>
吾獨舒舒衆皆競華敷榮吾獨完貞葆素不炫材力而<lb/>
材力饒不求聞逹而聞逹茂庶先生愛吾三人之意不<lb/>
虚哉逸史方退縮不敢當忽見髽童持姑射之冰蕤揺<lb/>
湘君之翠羽翩翩焉周旋有儀作長虯之舞而歌曰鳥<lb/>
翼飛兎足走寧栽桑莫栽栁栁易凋零末何有吾蜿蜒<lb/>
兮落君手君吾樹兮巨靈守再歌曰僊僊兮山中無山<lb/>
兮有庭窿窿兮容容吾得左盤右轉兮如旋風君之樂<lb/>
<pb n="KR3i0044_WYG_070-25a"/>
兮樂無窮三歌曰鳳鳴朝陽兮鶴鳴在隂於吾和兮知<lb/>
吾心請君為我兮試援所御之瑶琴歌竟悚然驚寤推<lb/>
枕而起但見三樹參差布列堂下時天寒折膠璧月流<lb/>
輝不覺時就夕矣因受柬而為之記<lb/>
説─原─明王夢澤松説─夫夭喬萬類惟松秉異是以後凋<lb/>
之㫖著於魯論有心之言垂於戴記榮枯不隨乎冬春<lb/>
霜露莫致其感愛彼蒲柳之姿先秋而萎桃李之芳競<lb/>
春而妍橘柚之質過江而化豈可並日而稱貞齊軌而<lb/>
<pb n="KR3i0044_WYG_070-25b"/>
語雋哉若其永托根之慕則明發於楸梧篤連枝之愛<lb/>
則戀結於棠棣拓一本之恩則滋植於芝蘭茂晚節之<lb/>
貞則桑榆自王裕奕葉之澤則杞梓日倍至於餌滲液<lb/>
以制頽齡悟本性以敦嘉遯幸匠石之不逢冀散木之<lb/>
得永則仙靈之最品隱淪之獲栖矣　─無名氏愛松説<lb/>
大抵松之為物極地氣不能移歴歲寒不為改大類有<lb/>
道君子顧當其始生困蓬蒿阨牛羊摧折於斧斤者往<lb/>
往而是惟托根深山大壑蘇之以風雨照之以日月籠<lb/>
<pb n="KR3i0044_WYG_070-26a"/>
之以輕烟薄霧而又飽飫雪霜延歴歲時然後翠蕤摩<lb/>
空鐵榦拂漢蚪掀鱗射夭矯扶踈為故國偉觀良亦不<lb/>
易矣愛松者當何如珍䕶耶<lb/>
題跋增─宋周必大盤松贊跋─德壽宫苑囿分四地分盤<lb/>
松在其北御製贊如右今大府丞張鎰以遺廬陵曾三<lb/>
異屬臣題其後臣嘗敬觀御製祭土地文為此松也其<lb/>
文云神有百職職各不同典司草木土示是供我游湖<lb/>
園乃獲奇松植之禁苑百態千容婆娑偃蓋夭矯騰龍<lb/>
<pb n="KR3i0044_WYG_070-26b"/>
翠色凝露清音舞風醉吟閒適予情所鍾壅培封殖久<lb/>
或力窮烏鳥外擾蟻蠧内攻神其勦絶勿使能終精邪<lb/>
竊據盗斧適逢神其呵逐勿使遺蹤常令勁質坐閲隆<lb/>
冬堅踰五柞弱異䨇桐歴千萬年鬱鬱蔥蔥椎牢㫖酒<lb/>
嗣錄汝功併錄以遺三異使寶藏之<lb/>
雜著增─唐符載植松諭─楚國主人嗜材搴異有樹美松<lb/>
於庭者培沃土灌甘澤根柢深固柯葉暢逹居三十年<lb/>
起盈尺挺於累丈始筳筯大於拱抱高姿傑然若陵重<lb/>
<pb n="KR3i0044_WYG_070-27a"/>
雰主人方凝睇結意曰是可採之矣將行斧焉客有過<lb/>
之者曰噫其甚也是木有戞雲之姿有搆厦之材繩墨<lb/>
太速恐夭其理今植於庭除之間充耳目之玩常見狎<lb/>
近氣色不振若徙於嵩岱之間沆瀣之華注於内日月<lb/>
之光薄於外祥鸞嗷嗷戲其上流泉湯湯鳴其下巖岫<lb/>
重複漠漠然淸淨靈風四起聲掩竽籟是時也當境勝<lb/>
神王拔地千丈根實黄泉枝摩青天則可以柱明堂而<lb/>
棟大厦也豈遐曠之㫖捨此而取其榱桷棼橑哉主人<lb/>
<pb n="KR3i0044_WYG_070-27b"/>
曰客言雖濶而無岸然余終能大之矣<lb/>
銘增宋黄庭堅天保松銘有序─衡州花光山實衡嶽之<lb/>
南麓有松傑出磅礴雲表晉陵鄒浩嘗以問長老仲仁<lb/>
曰方法堂佛殿鼎新之時他山之木尚入繩墨乃不以<lb/>
為材耶仲仁曰自其合抱以來睥睨於其旁者踵相尋<lb/>
而至豈特吾寺之人哉但以適當天子壽山之前故不<lb/>
敢運斤耳因告之曰若聞天保之名乎其比物以見意<lb/>
止言如南山之壽而以松柏之茂繼焉今山前之松可<lb/>
<pb n="KR3i0044_WYG_070-28a"/>
謂茂矣宜以天保名之仁請著以示後於是乎銘曰山<lb/>
有喬松在南山之陽巧匠觀傍莫之能傷非此以為材<lb/>
可以全生得極其高大惟時太平薄海内外罔不稽首<lb/>
歸美以報如松之茂惟此獨也正能長且久勿伐勿敗<lb/>
祝聖人壽　明邵寶松壇銘─賢哉五大夫昔聞其語今<lb/>
乃見之古色蒼然挺乎儼而我壇於斯叅其離立山空<lb/>
無人仰不可及<lb/>
贊增宋謝惠連松贊─松惟靈木擬心雲端跡絶玊除形<lb/>
<pb n="KR3i0044_WYG_070-28b"/>
寄青巒子欲我知求之歲寒　庾肅之松讚流潤飛津<lb/>
沈精幽結貞蕤含芳仰拂素雪─唐于邵呉使君㕔鄭<lb/>
華原壁畫松樹讚貴之者眞得之者難松有勁質匠乎<lb/>
筆端森踈空倚挺拔上干如出絶壑若生大寒枝蟠龍<lb/>
變皮折龜攢青蘿若挂白鷺愁看美華原之墨妙能入<lb/>
室而思殫願主人之此壽從君子之靜觀　符載江陵<lb/>
府陟屺寺雲上人院壁張璪員外畫䨇松讚世人丹青<lb/>
得畫遺跡張公運思與造化敵根如蹲虯枝若交㦸離<lb/>
<pb n="KR3i0044_WYG_070-29a"/>
披慘淡寒起素壁高秋古寺僧室虚白至人凝視心境<lb/>
䨇寂─陸龜䝉怪松圖贊并序有道人自天台來示余<lb/>
怪松圖披之甚駭人目根盤於巖穴之内輪囷偪側而<lb/>
上身大數圍而高不四五尺礧磈然蹙縮然榦不暇枝<lb/>
枝不暇葉有若龍攣虎跛壯士囚縛之狀道人曰是何<lb/>
奇怪之如是耶子能變之乎余曰草木之生安有怪耶<lb/>
茍肥瘠得其中寒暑均於外不為物所凌折未有不挺<lb/>
而茂者也况松柏乎今不幸出於巖穴之内脞脆者則<lb/>
<pb n="KR3i0044_WYG_070-29b"/>
䃘然之牙伏屈其下矣何自奮之能為是松也雖稚氣<lb/>
初折而正性不辱及其壯也力與石鬭乘陽之威怒已<lb/>
之軋拔而將升卒不勝其壓擁湧鬱遏坌憤激訐然大<lb/>
醜彰於形質天下指之為怪木吁豈異人乎哉天之賦<lb/>
材之盛者蚤不得用於世則伏而不舒薰蒸沉酣日進<lb/>
其道權擠勢奪卒不勝其阨號呼呶拏發越赴訴然後<lb/>
大奇出於文彩天下指之為怪民嗚呼木病而後怪不<lb/>
怪不能圖其眞人病而後奇不奇不能駭於俗非始不<lb/>
<pb n="KR3i0044_WYG_070-30a"/>
　幸而終幸者耶道人曰然為吾贊之贊曰松生隂隘巖<lb/>
　獄穴械病乎不快卒以為怪擁腫支離神羞鬼疑道人<lb/>
　咨嗟筆傳其奇或怪乎形或奇於辭我為怪魁是以贊<lb/>
　之─宋高宗盤松贊─天錫瑞木得自嶔岑枝蟠數萬榦<lb/>
　不倍尋怒騰雲勢靜奏琴音凌寒鬱茂當暑隂森封以<lb/>
　腴壤邇以碧潯越千萬年以慰我心<lb/>
　<lb/>
　<lb/>
<pb n="KR3i0044_WYG_070-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋廣羣芳譜卷六十八<lb/>
</p>
<p>
</p>
  </div>
</body>
</text>
</TEI>
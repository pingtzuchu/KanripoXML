<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_017-1a"/>
　欽定四庫全書<lb/>
御定佩文齋廣羣芳譜卷十五<lb/>
　　　蔬譜<lb/>
　　─生菜<lb/>
　原生菜一名白苣一名石苣　増─陸璣詩疏青州謂之<lb/>
　芭　原似萵苣而葉色白斷之有白汁正二月下種四<lb/>
　月開黄花如苦蕒結子亦同八月十月可再種以糞水<lb/>
　頻澆則肥大諺云生菜不離園宜生食又生挼鹽醋拌<lb/>
<pb n="KR3i0044_WYG_017-1b"/>
　食故名生菜色紫者名紫苣一云紫苣和土作器火煆<lb/>
　如銅<lb/>
　集藻─詩散句─増─唐杜甫─脆添生菜美陰益食單凉<lb/>
　别錄─原─種植作畦下種如菠薐法先用水浸種一日於<lb/>
　濕地上襯布置子以盆合之候芽出種畦中宜肥地<lb/>
　　　　苦菜<lb/>
　原─苦菜一名苦苣一名苦蕒一名褊苣一名游冬<hi>博雅云游</hi>
　<hi>冬苦菜也埤雅云此草凌冬不凋故名</hi>一名天香菜　─増─爾雅荼苦菜疏<lb/>
<pb n="KR3i0044_WYG_017-2a"/>
一名荼草一名選　─陸璣詩疏─生山田及澤中得霜甜<lb/>
脆而美　─本草─春初生苗有赤莖白莖二種葉似花蘿<lb/>
蔔葉上葉抱莖梢菜似鸛嘴每葉分义攛挺如穿葉狀<lb/>
　─原葉狭而綠帶碧莖空斷之有白汁花黄如初綻野<lb/>
菊花春夏皆旋開一花結子一叢如同蒿子花罷則萼<lb/>
斂子上有白毛茸茸隨風飄揚落處即生今處處有之<lb/>
但在北方者至冬而凋在南方者冬夏常青為少異耳<lb/>
味苦寒無毒夏天宜食能益心和血通氣主治腸澼渇<lb/>
<pb n="KR3i0044_WYG_017-2b"/>
熱中疾惡瘡霍亂後胃氣煩逆忌與蜜同食作肉痔脾<lb/>
胃虚寒人不可多食<lb/>
彚考─原─詩弼風誰謂荼苦其甘如薺　─唐風采苦采苦<lb/>
首陽之下　─大雅堇荼如飴　─禮記月令─孟夏之月苦<lb/>
菜秀　増禮記内則濡豚包苦實蓼─疏─言濡豚之時包<lb/>
─裹豚肉以苦菜殺其惡氣又實之以蓼　─水經注─若城<lb/>
東得苦菜夏浦浦東有苦菜夏江逕其北故浦有苦菜<lb/>
之名焉　─顔氏家訓詩云誰謂荼苦爾雅毛傳並以荼<lb/>
<pb n="KR3i0044_WYG_017-3a"/>
苦菜也又禮云苦菜秀案易統通卦驗𤣥圖曰苦菜生<lb/>
於寒秋更冬歴春得夏乃成今中原苦菜則如此也一<lb/>
名游冬葉似苦苣而細摘斷有白汁花黄似菊江南别<lb/>
有苦菜葉似酸漿其花或紫或白子大如珠熟時或赤<lb/>
或黒此菜可以釋勞案郭璞註爾雅此乃蘵黄蒢也今<lb/>
河北謂之龍葵梁世講禮者以此當苦菜既無宿根至<lb/>
春子方生耳亦大誤也又髙誘注吕氏春秋曰榮而不<lb/>
實曰英苦菜當言英益知非龍葵也　─兼明書月令孟<lb/>
<pb n="KR3i0044_WYG_017-3b"/>
夏苦菜秀孔頴達曰菜似馬薤而花白其味極苦明曰<lb/>
按夏小正四月王萯秀月令用小正為本改王萯為苦<lb/>
菜也詩豳風四月秀葽鄭康成疑葽為王萯今驗四月<lb/>
秀者野人呼為苦葽春初取煮去苦味和米粉作餅食<lb/>
之四月中莖如蓬艾花如牛蒡花四月秋氣生故苦葽<lb/>
秀則一歳物成自苦葽始月令所書皆應時之物其言<lb/>
苦菜即苦葽也頴達所見别是一物不可引以解此<lb/>
真珠船─唐景龍二年郿縣民王上賓家有苦蕒菜髙三<lb/>
<pb n="KR3i0044_WYG_017-4a"/>
尺餘上廣尺餘厚二分<lb/>
集藻─七言律詩─原─眀黄正色─但得菜根俱可啖況於苦<lb/>
蕒亦奇逢初嘗不解囘甘味慣醉方知醒酒功茹素無<lb/>
緣葷未斷禪宗有約障難空北窻入夏稀盤餖莫厭頻<lb/>
頻餉阿儂　盤餐落落對瓜畦杜撰人間苦蕒虀嫩綠<lb/>
浮羮蓴讓滑微酸入口舌應迷野人生計誰云薄藿食<lb/>
家風未是低為報青蠅莫相㸃欲隨芹曝獻金閨<lb/>
詩散句─原─唐杜甫─苦苣刺如針<lb/>
<pb n="KR3i0044_WYG_017-4b"/>
　　菾菜<lb/>
原─菾菜一名莙薘菜苗髙三四尺莖若蒴<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>有細稜夏<lb/>
潤冬枯葉青白色似白菘菜葉而短莖亦相類但差小<lb/>
耳正二月下種宿根亦自生四月開細白花結實狀如<lb/>
茱萸毬而輕虚土黄色内有細子根白色味甘苦大寒<lb/>
滑無毒開胃通心膈利五臟理脾氣去頭風補中下氣<lb/>
宜婦人冷氣人不可多食動氣患腹冷人食之必破腹<lb/>
十月以後宜於暖處窖藏<lb/>
<pb n="KR3i0044_WYG_017-5a"/>
别錄─原─製用醋浸揩面去粉滓潤澤有光莙薘莖燒灰<lb/>
淋汁洗衣色如白玉<lb/>
　　蕹菜<lb/>
原─蕹菜<hi>蕹與壅同此菜惟以壅成故謂之蕹</hi>榦柔如蔓中空葉似菠薐及<lb/>
鏨頭開白花堪茹南人編葦為筏作小孔浮水上種子<lb/>
於水中長成莖葉皆出葦孔中随水上下南方之奇蔬<lb/>
也陸種者宜濕地畏霜雪九月蔵土窖中三四月取出<lb/>
壅以糞土節節生芽一本可成一畦生嶺南今江夏金<lb/>
<pb n="KR3i0044_WYG_017-5b"/>
陵多蒔之<lb/>
别錄─增─南方草木狀野葛有大毒以<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>菜汁滴其苗當<lb/>
時萎死世傳魏武能噉野葛至一尺云先食此菜　─北<lb/>
戸錄─<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>菜葉如柳三月生陳藏器云主解胡蔓草毒胡<lb/>
蔓草即野葛也─原─製用─味短須猪肉同煮俟肉色紫<lb/>
乃堪食<lb/>
　　蕓薹菜<lb/>
增─本草蕓薹菜<hi>塞外有雲臺戌始種此菜故名</hi>一名寒菜一名胡菜一<lb/>
<pb n="KR3i0044_WYG_017-6a"/>
名薹菜一名薹芥一名油菜　─原─單莖圓肥淡青色葉<lb/>
附莖上形如白菜嫩時可炒食既老莖端開花如蘿蔔<lb/>
花結角中有子　─增─本草─九月十月下種生葉冬春採<lb/>
薹心為茹三月則老不可食開小黄花四瓣子灰赤色<lb/>
炒過榨油黄色燃燈甚眀　─原─味温無毒主風游丹腫<lb/>
乳癰煮食主腰脚痺破癥瘕結血多食損陽氣發瘡口<lb/>
齒痛又生腹中諸蟲<lb/>
集藻─七言絶句─増─宋范成大田家雜興─桑下春蔬綠滿<lb/>
<pb n="KR3i0044_WYG_017-6b"/>
畦菘心青嫩芥薹肥溪頭選擇店頭賣日暮裹鹽沽酒<lb/>
歸<lb/>
詩散句─増─宋楊萬里薹菘正自有風味杯盤底用専腴<lb/>
豐<lb/>
别錄─原─製用─曬薹菜以春分後摘薹菜花不拘多少沸<lb/>
湯焯過控乾少用鹽拌勻良久曬乾以紙袋收貯臨用<lb/>
湯浸油鹽薑醋拌食<lb/>
　　蔊菜<lb/>
<pb n="KR3i0044_WYG_017-7a"/>
增─本草─蔊菜一名<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音罩</hi>菜一名辣米菜生南方田園小<lb/>
草也冬月布地叢生長二三寸柔梗細葉三月開細花<lb/>
黄色結細角長一二分角内有細子味極辛辣沙地生<lb/>
者尤伶仃<lb/>
彚考─増─山家清供─考亭先生每飲後則以蔊莁供一出<lb/>
於旴江分於逢陽一生於嚴灘石上公所供盖建陽種<lb/>
集有蔊詩可考山谷縣孫崿以沙卧蔊食其苗云<lb/>
集藻─七言古詩─増─宋楊萬里羅仲憲送蔊菜謝以長句<lb/>
<pb n="KR3i0044_WYG_017-7b"/>
學琴自有譜相鶴自有經蔬經我繙盡不見蔊菜名金<lb/>
華詩札初相識玉友尊前毎相憶坐令芥蓀姜子牙一<lb/>
見風流俱避席取士取名多失真向来許靖亦誤人君<lb/>
不見鄭花不得半山句却參魯直稱門生<lb/>
五言律詩─増─宋朱子次韻公濟恵蔊─靈草生何許風泉<lb/>
古澗旁褰裳勤采擷枝筯嚏芳香冷入𤣥根閟春歸翠<lb/>
穎長遥知拈起處全體露真常<lb/>
五言絶句─增宋朱子蔊菜小草有真性托根寒澗幽懦<lb/>
<pb n="KR3i0044_WYG_017-8a"/>
夫曾一嘬感憤不能休<lb/>
七言絶句─増─宋楊萬里─虀臼文辭粲受辛子牙為祖芥<lb/>
為孫勸君莫謁獨醒客只謁髙陽社裏人<lb/>
　　巢菜<lb/>
增─四川志巢菜州縣俱出葉似槐而小其子如小豆夏<lb/>
時種以糞田其苗可食<lb/>
集藻─五言古詩─增宋蘇軾元修菜并引─菜之美者有吾<lb/>
鄉之巢故人巢元修嗜之余亦嗜之元修云使孔北海<lb/>
<pb n="KR3i0044_WYG_017-8b"/>
見當復云吾家菜耶因謂之元修菜余去郷十有五年<lb/>
思而不可得元修適自蜀来見余於黄乃作是詩使歸<lb/>
致其子而種之東坡之下云彼美君家菜鋪田綠茸茸<lb/>
豆莢圓且小槐芽細而豐種之秋雨餘擢秀繁霜中欲<lb/>
花而未萼一一如青蟲是時青裙女採擷何匆匆烝之<lb/>
復湘之香色蔚其饛㸃酒下鹽豉縷橙芼薑蔥那知雞<lb/>
與豚但恐放筯空春盡苗葉老耕翻煙雨叢潤随甘澤<lb/>
化暖作青泥融始終不我負力與糞壤同我老忘家舍<lb/>
<pb n="KR3i0044_WYG_017-9a"/>
楚音變兒童此物獨嫵媚終年繫余胸君歸致其子囊<lb/>
盛勿函封張騫移苜蓿適用如葵菘馬援載薏苡羅生<lb/>
等蒿蓬懸知東坡下塉鹵化千鍾長使齊安民指此說<lb/>
兩翁<lb/>
七言絶句─原─宋陸游巢菜─昏昏霧雨暗衡茅兒女隨宜<lb/>
治酒殽便覺此身如在蜀一盤籠餅是豌巢　─巢菜竝<lb/>
序─蜀蔬有兩巢大巢豌豆之不實者小巢生稻畦中東<lb/>
坡所賦元修菜是也吳中絶多名漂揺草一名野蠶豆<lb/>
<pb n="KR3i0044_WYG_017-9b"/>
但人不知取食耳予小舟過梅市得之始以作羮風味<lb/>
宛然在醴泉蟇頥時也冷落無人佐客庖庾郎三九困<lb/>
飢嘲此行忽似蟇津路自候風爐煮小巢<lb/>
　　薇<lb/>
原薇<hi>字說云微賤所食因謂之薇</hi>一名野豌豆一名大巢菜<hi>本草項氏曰巢</hi>
<hi>菜有大小二種大者即薇乃野豌豆之不實者小者即東坡所謂元修菜也</hi>　─增─爾雅薇垂<lb/>
水註生于水邊疏草生于水濱而枝葉垂于水者曰薇<lb/>
　─說文薇似藿　─陸璣詩疏薇山菜也今官園種之以<lb/>
<pb n="KR3i0044_WYG_017-10a"/>
供宗廟祭祀　─通志─薇生水旁葉如萍　─原─生麥田及<lb/>
原隰中本草云非水草也莖葉氣味皆似豌豆其藿作<lb/>
蔬入羮皆宜<lb/>
彚考─原─詩召南─陟彼南山言采其薇　─小雅─采薇采薇<lb/>
薇亦作止　山有蕨薇　─增─史記伯夷傳武王巳平殷<lb/>
亂天下宗周而伯夷叔齊恥之義不食周粟隱于首陽<lb/>
山采薇而食之作歌曰登彼西山兮采其薇矣以暴易<lb/>
暴兮不知其非矣神農虞夏忽焉沒兮我安適歸矣于<lb/>
<pb n="KR3i0044_WYG_017-10b"/>
嗟徂兮命之衰矣─三秦記夷齊食薇三年顔色不異<lb/>
武王誡之不食而死<lb/>
集藻─文散句─增─楚屈原天問驚女采薇鹿何祐<lb/>
五言古詩─原─唐白居易續古詩─朝采山上薇暮采山上<lb/>
薇歳晏薇亦盡飢来何所為坐飲白石水手把青松枝<lb/>
擊節獨長歌其聲清且悲櫪馬非不肥所苦長縶維豢<lb/>
豕非不飽所憂竟為犧行行歌此曲以慰常苦飢<lb/>
詩散句─原─唐杜甫─繋書無浪語愁寂故山薇　─增─李頻<lb/>
<pb n="KR3i0044_WYG_017-11a"/>
家住東臯下好採舊山薇　─原─明馮琦─圖南吾豈敢願<lb/>
托北山薇　─增─唐張九齡採薇南山岑　─杜甫─山中疾<lb/>
採薇　─許渾─白雲空長越山薇<lb/>
　　蕨<lb/>
原─蕨一名虌<hi>爾雅云蕨虌註云廣雅云紫藄非也江西謂之虌陸璣詩疏云山菜也周秦曰蕨齊</hi>
<hi>魯曰虌埤雅云狀如大雀拳足又如其足之蹷也故謂之蕨俗云初生亦類鱉脚故曰虌也</hi>　─增─齊<lb/>
民要術二月中髙八九寸老有葉瀹為茹滑美如葵三<lb/>
月中其端散為三枝枝有數葉葉似青蒿長麄堅長不<lb/>
<pb n="KR3i0044_WYG_017-11b"/>
可食用　─原處處山中有之二三月生芽拳曲狀如小<lb/>
兒拳長則展寛如鳳尾髙三四尺莖嫩時無葉採取以<lb/>
灰湯煮去涎滑曬乾作蔬味甘滑肉煮甚美薑醋拌食<lb/>
亦佳荒年可救饑根紫色皮内有白粉搗爛洗澄取粉<lb/>
名蕨粉可蒸食亦可盪皮作線色淡紫味滑美陸璣謂<lb/>
可供祭祀故周詩采之　─增─爾雅翼─蕨紫色而肥野人<lb/>
今歳焚山則來歳蕨菜繁生其舊生蕨之處蕨葉老硬<lb/>
敷披人誌之謂之蕨基　─原─氣味甘寒滑無毒去暴熱<lb/>
<pb n="KR3i0044_WYG_017-12a"/>
利水道令人睡焙為末米飲下二錢治腸風熱毒根燒<lb/>
灰油調傳蛇蠨傷<lb/>
彚考─原─詩召南陟彼南山言采其蕨　增─晉書文苑傳<lb/>
張翰為大司馬東曹掾謂同郡顧榮曰吾本山林間人<lb/>
無望于時子善以明防前以智慮後榮執其手愴然曰<lb/>
吾亦與子採南山蕨飲三江水耳　─洞冥記─帝起俯月<lb/>
臺眺月亦曰眺蟾臺酌雲菹酒菹以𤣥草黒蕨金蒲甜<lb/>
蓼　─捜神後記太尉郗鑒字道徽鎮丹徒曾出獵時二<lb/>
<pb n="KR3i0044_WYG_017-12b"/>
月中蕨始生有一甲士折食一莖即覺欲吐因歸乃成<lb/>
心腹疼痛經半年許忽大吐吐出一赤蛇長尺餘尚活<lb/>
動揺乃挂著屋簷前汁稍稍出蛇漸焦小經一宿視之<lb/>
乃是一莖蕨猶昔之所食病遂除差　─清異志─王鯨逢<lb/>
賣蕨姥黄衣破結有饑色憫之乃以千錢買蕨姥謝而<lb/>
去及歸蒸於烏頭甑盡成金釵盖姥非常人也　─窮幽<lb/>
記猿啼之地蕨乃多有每一聲遽出萬莖　─本草─蕨根<lb/>
如紫草多生山間人作茹食之四皓食之而夀夷齊食<lb/>
<pb n="KR3i0044_WYG_017-13a"/>
之而夭固非良物<lb/>
集藻─五言古詩─增宋朱子次韻公濟恵蕨西山採蕨人<lb/>
蓬首尚傾國懐哉逺莫致引脰氣已塞頃筐忽堕前此<lb/>
意豈易得良遇不可遲枯笻有餘力<lb/>
七言律詩─增─宋朱松次韻李堯端見嘲食蕨真人官府<lb/>
未夤縁且向龍山作散仙春入燒痕催採蕨雨翻泥隴<lb/>
憶歸田蔬腸我若枵蟬腹詩格君如擊鶻拳筯下萬錢<lb/>
謀更鄙諸公飽煞大官羶　─方岳采蕨野燒初肥紫玉<lb/>
<pb n="KR3i0044_WYG_017-13b"/>
圓枯松瀑布煮春煙偃王妙處原無骨鈎弋生來已作<lb/>
拳早韭不甘同臭味秋蓴雖滑帶腥涎食經豈為兒曹<lb/>
設弱脚寒中恐未然<lb/>
詩散句─增─唐李白昔在南陽城唯飡獨山蕨　─原─杜甫<lb/>
食蕨不願餘茅茨眼中見　─增─杜甫─秋風吹几杖不厭<lb/>
北山蕨　石間採蕨女鬻菜輸官曹　─宋謝靈運野蕨<lb/>
漸紫苞　唐張九齡─採蕨南山岑　─李白─初拳幾枝蕨<lb/>
　石壁老野蕨　─杜甫─石暄蕨芽紫　─王維─繞籬生野<lb/>
<pb n="KR3i0044_WYG_017-14a"/>
蕨　采蕨輕軒冕　─白居易飢捉采蕨筐　李賀紫蕨<lb/>
生石雲　─鄭谷─山蕨止春飢　─宋梅堯臣蕨肥巖向日<lb/>
　─唐杜甫─今日東湖採蕨薇　─白居易─蕨芽已作小兒<lb/>
拳　─宋陸游─山童新採蕨芽肥　楊萬里─食蕨食臂莫<lb/>
食拳　─金元好問中林春雨蕨芽肥　─元郭鈺─紫芽初<lb/>
長粉如脂<lb/>
别錄─原─製用─嫩蕨沸湯煠熟曬乾用時以滚湯浸軟料<lb/>
物拌食任調葷素　─增─齊民要術食經曰藏蕨法先洗<lb/>
<pb n="KR3i0044_WYG_017-14b"/>
蕨肥著器中蕨一行鹽一行薄粥沃之一法以薄灰淹<lb/>
之一宿出蟹眼湯瀹之出熇内糟中可至蕨時<lb/>
　　<hi>附錄</hi>迷蕨<lb/>
增爾雅─藄月爾─注─即紫藄也似蕨可食　─本草─李時珍<lb/>
曰紫藄似蕨有花而味苦謂之迷蕨初生亦可食三蒼<lb/>
謂之紫蕨<lb/>
　　<hi>附錄</hi>水蕨<lb/>
增─本草─水蕨似蕨生水中吕氏春秋云菜之美者有雲<lb/>
<pb n="KR3i0044_WYG_017-15a"/>
夢之䔇即此菜也<lb/>
　　薺<lb/>
原─薺一名䕶生草<hi>本草云薺生濟濟故謂之薺釋家取其莖作挑燈杖可避蚊蛾謂之䕶生</hi>
<hi>草</hi>野生有大小數種小薺花葉莖扁味美最細者名沙<lb/>
薺大薺科葉皆大而味不及小薺莖硬有毛者名菥蓂<lb/>
<hi>爾雅云菥蓂大薺疏云又名蔑菥一名太蕺一名馬辛</hi>味欠佳冬至後生苗二三<lb/>
月起莖五六寸開細白花結莢如小萍有三角莢内細<lb/>
子名蒫<hi>爾雅云蒫薺實疏云薺子味甘人取其葉作葅及羮</hi>四月收師曠所謂歳<lb/>
<pb n="KR3i0044_WYG_017-15b"/>
欲豐甘草先生即此　─增─野菜譜江薺<hi>生臘月生熟皆可食花時不可</hi>
<hi>食但可作虀用</hi>倒灌薺<hi>生旱田采之熟/食亦可作虀</hi>蒿柴薺<hi>其葉可食其稭可燃</hi>掃帚<lb/>
薺<hi>春采熟食</hi>碎米薺<hi>三月采皆可作虀</hi>
彚考─增─詩弼風─誰謂荼苦其甘如薺　─禮記月令─孟夏<lb/>
之月靡草死─注─靡草薺葶藶之屬　─周禮地官─以土㑹<lb/>
之法辨五地之物生四曰墳衍其動物宜介物其植物<lb/>
宜莢物─注莢物薺莢王棘之屬　─淮南子薺夌冬生而<lb/>
夏死　─春秋繁露─薺以美冬水氣也薺甘味也乗於水<lb/>
<pb n="KR3i0044_WYG_017-16a"/>
氣故美者甘勝寒也薺之言濟所以濟大水也　─抱朴<lb/>
子─薺夌大䔉仲夏而枯　─眀皇雜錄─髙力士逐於巫山<lb/>
山谷多薺而人不之食因為詩寄意云兩京作斤賣五<lb/>
溪無人採夷夏雖有殊氣味終不改<lb/>
集藻尺牘─原─宋蘇軾與徐十二─今日食薺極美念君卧<lb/>
病麫酒醋皆不可近惟有天然之珍雖不甘扵五味而<lb/>
有味外之美本草薺和肝氣眀目凡人夜則血歸扵肝<lb/>
肝為宿血之臟過三更不睡則朝旦面色黄燥意思荒<lb/>
<pb n="KR3i0044_WYG_017-16b"/>
浪以血不得歸故也若肝氣和則血脈通流津液暢潤<lb/>
瘡疥於何有君今患瘡故宜食薺其法取薺一二升許<lb/>
淨擇入淘了米三合冷水三升生薑不去皮搥兩指大<lb/>
同入釡中澆生油一蜆殻當於羮面上不得觸觸則生<lb/>
油氣不可食不得入鹽醋君若知此味則陸海八珍皆<lb/>
可鄙厭也天生此物以為幽人山居之祿輙以奉傳不<lb/>
可忽也<lb/>
賦─增─晉夏侯湛薺賦─寒冬之日余登乎城跬步乎北園<lb/>
<pb n="KR3i0044_WYG_017-17a"/>
覩衆草之萎悴覽林果之零殘悲纎條之槁摧慜枯葉<lb/>
之飄殫見芳薺之時生被畦疇而獨繁鑽重氷而挺茂<lb/>
蒙嚴霜以發鮮舍盛陽而弗萌在太隂而斯育永安性<lb/>
於猛寒差無寧乎暖燠齊精氣於欵冬均貞固乎松竹<lb/>
文賦散句─增─楚屈原九章─荼薺不同畝兮　─原齊卞伯<lb/>
玉薺賦終風掃於暮節霜露交於杪秋有凄凄之綠薺<lb/>
方滋繁於中疇<lb/>
四言古詩─原─眀陳繼儒十畝之郊菜葉薺花抱甕灌之<lb/>
<pb n="KR3i0044_WYG_017-17b"/>
樂哉農家<lb/>
五言古詩─原─宋陸游食薺十韻─舍東種早韭生計似庾<lb/>
郎舍西種小果戲學蠶叢郷惟薺天所賜青青被陵岡<lb/>
珍美屏鹽酪耿介凌雪霜采擷無闕日烹餁有祕方候<lb/>
火地爐暖加糝沙鉢香尚嫌雜筍蕨而況汙膏粱炊秔<lb/>
及鬻䴵得此生輝光吾饞實易足捫腹喜欲狂一掃萬<lb/>
錢食終老稽山旁<lb/>
五言律詩─増宋徐似道─萋萋牆根薺采掇盈─襜破白<lb/>
<pb n="KR3i0044_WYG_017-18a"/>
半浮糝殺青微下鹽長貧歎亦苦積悟覺尤甘緬想㧞<lb/>
葵老吾今已傷㢘<lb/>
七言律詩─增─宋陸游食薺糝甚美盖蜀人所謂東坡羮<lb/>
也─薺糝芳甘妙絶倫啜来恍若在峨岷蓴羮下豉知難<lb/>
敵牛乳抨酥亦未珍異味頗思修淨供祕方當惜授㕑<lb/>
人午窓自撫膨脝腹好住煙村莫厭貧<lb/>
七言絶句─原─宋陸游食薺─小著鹽醯和滋味微加薑桂<lb/>
助精神風爐歙鉢窮家活妙訣何曾肯授人　日日思<lb/>
<pb n="KR3i0044_WYG_017-18b"/>
歸飽蕨薇春来薺美忽忘歸傳誇真欲嫌荼苦自笑何<lb/>
時得瓠肥　采采珍蔬不待畦中原正味壓蓴絲挑根<lb/>
擇葉無虚日直到開花如雪時<lb/>
詩散句─增─唐白居易─滿庭田地濕薺葉生牆根　─宋陳<lb/>
與義─薄飯不能羮牆陰老春薺　─程俱─薺花雖未繁著<lb/>
地爛於纈　─金李獻能─曉雪沒寒薺無物充朝饑　─宋<lb/>
司馬光─後檐數户地荒穢不翦欲令生薺花　─原蘇軾<lb/>
時遶麥田求野薺强為僧舍煮山羮　─增─劉克莊─薺花<lb/>
<pb n="KR3i0044_WYG_017-19a"/>
滿地無人見惟有山蜂度短牆　─唐孟郊─食薺腸亦苦<lb/>
　─朱慶餘─迎寒薺葉稠　─宋王安石─薫風洲渚薺花繁<lb/>
　─陸游─寒薺繞牆甘若飴　─金叚繼昌─凍隴蘇来白薺<lb/>
添<lb/>
别錄─原─製用─清明日未出採薺莖候乾夏作燈杖蚊蛾<lb/>
不敢近<lb/>
　　藜<hi>原作藋按本草作藜原譜以藜為地葵又以為王彗皆誤也今正之</hi>
原─藜一名萊一名紅心灰藋一名臙脂菜一名鶴頂草<lb/>
<pb n="KR3i0044_WYG_017-19b"/>
一名落藜生不擇地處處有之即灰藋之紅心者莖葉<lb/>
稍大嫩時亦可食故昔人謂藜藿與膏粱不同老則莖<lb/>
可為杖氣味甘平微毒殺蟲煎湯洗蟲瘡潄齒䘌搗爛<lb/>
塗諸蟲傷<lb/>
彚考─増─詩小雅─北山有萊─疏─草名其葉可食今兖州<lb/>
人烝以為茹謂之萊烝　─晉書山濤傳─魏帝以濤母老<lb/>
贈藜杖一枚　─淮南子─藜藿之生蝡蝡然日加數寸不<lb/>
可以為櫨棟楩柟　─笠澤叢書─讀古聖人書每涵咀義<lb/>
<pb n="KR3i0044_WYG_017-20a"/>
味獨坐日昃案上一杯藜藿如五鼎太牢饋於左右<lb/>
詢蒭錄─古稱藜即灰莧老可為杖盖藜杖也<lb/>
集藻─文散句─增─漢司馬遷自序─糲粱之食藜藿之羮<lb/>
王褒聖主得賢臣頌─羮藜含糗者不足與論太牢之滋<lb/>
味<lb/>
五言絶句─增─眀李東陽詠藜─藜新尚可蒸藜老亦堪煮<lb/>
眀年幸强健拄杖看秋雨<lb/>
詩散句─增─晉陶潛─敝襟不掩肘藜羮常乏斟─原─唐杜<lb/>
<pb n="KR3i0044_WYG_017-20b"/>
甫─吾安藜不糝汝貴玉為琛　試問甘藜藿未肯羨輕<lb/>
肥　─增─韓愈─藜羮尚如此肉食安可嘗　三年國子師<lb/>
腸肚集藜莧　童穉頻書札盤飡詎糝藜　─宋蘇軾─寄<lb/>
語故山友慎無厭藜羮─陳克─顧我從来貧到骨經營<lb/>
藜藿亦艱辛　─蘇軾─藜羮對書史　─陸游─藜羮自美何<lb/>
待糝<lb/>
别錄─原─製用─嫩時採葉滚水煠熟香油拌為茹頗益人<lb/>
能滌腸胃加蒜亦可啖煠出曬乾可備冬月之用其苗<lb/>
<pb n="KR3i0044_WYG_017-21a"/>
既老可束為帚直榦之麤而長者可為拄杖<lb/>
　　<hi>附錄</hi>蔏藋<lb/>
增─爾雅─拜蔏藋─注─蔏藋亦似藜─疏─此亦似藜而葉大者<lb/>
名拜一名蔏藋<lb/>
　　<hi>附錄</hi>灰藋<lb/>
原─灰藋一名灰滌菜一名金鎖天今訛為灰條菜處處<lb/>
原野有之四月生苗莖有紫紅線稜葉尖有刻缺面青<lb/>
背白莖心嫩葉皆有細白灰如沙為蔬亦佳氣味甘平<lb/>
<pb n="KR3i0044_WYG_017-21b"/>
無毒治惡瘡蟲咬面䵟等疾忌著肉作瘡五月漸老髙<lb/>
者數尺七八月開細白花結實成簇如毬中有細子蒸<lb/>
曝取仁可炊飯及磨粉食救荒本草云結子成穂者味<lb/>
甘散者味苦生牆下樹下者忌用白者謂之蛇灰有毒<lb/>
　　蓴<lb/>
原─蓴<hi>一作蒓</hi>一名茆<hi>詩傳云茆鳧葵也又陸璣疏云茆與荇菜相似江東人謂之蓴菜</hi>一<lb/>
名錦帶一名水葵<hi>陸璣疏云江東或謂之水葵</hi>一名露葵<hi>詳見顔氏家訓</hi>一<lb/>
名馬蹄草一名缺盆草　─增─毛詩音義─干寳云茆今之<lb/>
<pb n="KR3i0044_WYG_017-22a"/>
<graphic n="KR1910" url="https://raw.githubusercontent.com/kanripo/KR-Gaiji/master/images/KR1910.png" mimeType="image/png"/>蹗草江東有之鄭小同云或名水戾一云今之浮菜<lb/>
即猪蓴也　─原─生南方湖澤中最易生種以水淺深為<lb/>
候水深則莖肥而葉少水淺則莖痩而葉多其性逐水<lb/>
而滑惟吳越人喜食之葉如荇菜而差圓形似馬蹄莖<lb/>
紫色大如筯柔滑可羮夏月開黄花結實青紫色大如<lb/>
棠梨中有細子三四月嫩莖未葉細如釵股黄赤色名<lb/>
穉蓴<hi>穉小也</hi>又名雉尾蓴體軟味甜五月葉稍舒長者名<lb/>
絲蓴<hi>細莖如絲也</hi>九月萌在泥中漸麤硬名瑰蓴或作葵蓴<lb/>
<pb n="KR3i0044_WYG_017-22b"/>
十月十一月名猪蓴<hi>謂可喂猪也</hi>又名龜蓴<hi>酉陽雜俎云江東謂之蓴龜</hi>
味苦體澀不堪食取汁作羮猶勝他菜味甘寒無毒治<lb/>
消渇熱痺厚腸胃安下焦逐水解百藥毒竝蠱氣<lb/>
彚考─原─詩魯頌─思樂泮水薄采其茆─增─晉書陸機傳<lb/>
機入洛嘗詣侍中王濟濟指羊酪謂機曰卿吳中何以<lb/>
敵此答云千里蓴羮未下鹽䜴時人稱為名對　─原─晉<lb/>
書文苑傅─張翰有清才善屬文齊王冏辟為大司馬東<lb/>
曹掾因見秋風起思吳中菰菜蓴羮鱸魚膾曰人生貴<lb/>
<pb n="KR3i0044_WYG_017-23a"/>
適志何能羈宦數千里外以要名爵乎遂命駕而歸<lb/>
増─南史沈顗傳─顗素不事家産逢齊末兵荒與家人并<lb/>
日而食或有饋其梁肉者閉門不受惟採蓴荇根供食<lb/>
以樵採自資怡怡然恒不改其樂　─孝義傳─陶子鏘母<lb/>
嗜蓴母沒後恒以供奠梁武義師初至此年冬營蓴不<lb/>
得子鏘痛恨慟哭遂長斷蓴味　─岳陽風土記─岳陽雖<lb/>
水郷絶難得蓴菜惟臨湘東蓴湖間有之　─顔氏家訓<lb/>
梁世有蔡朗父諱純既不涉學遂呼蓴為露葵面牆之<lb/>
<pb n="KR3i0044_WYG_017-23b"/>
徒逓相倣傚承聖中遣一士大夫聘齊齊主客郎李恕<lb/>
問梁使曰江南有露葵否荅曰露葵是蓴水郷所出卿<lb/>
今食者綠葵菜耳　─幽眀錄─河東常有醜奴將一小兒<lb/>
湖邊拔蒲暮宿空田舍中時日向瞑見一少女子姿容<lb/>
極美乗小船載蓴逕前投醜奴舍寄住因卧覺有臊氣<lb/>
女已知人意便求出户變而為獺　─寓簡─齊髙帝設蓴<lb/>
膾崔祖思曰此味故為南北所推　─墨莊漫錄─杜子美<lb/>
祭房相國九月用茶藕蓴鯽之奠蓴生於春至秋則不<lb/>
<pb n="KR3i0044_WYG_017-24a"/>
可食不知何謂而晉張翰亦以秋風動而思菰菜蓴羮<lb/>
鱸鱠鱸固秋物而蓴不可曉也　─陸游詩注─蓴菜最宜<lb/>
鹽䜴所謂未下鹽䜴者言下鹽豉則非羊酪可敵盖盛<lb/>
言蓴羮之美耳　─因話錄─千里蓴羮未下鹽豉世多以<lb/>
淡煮蓴羮未用鹽與豉相調和非也盖末字悞書為未<lb/>
末下乃地名此二處産此物耳其地今屬江干　─花史<lb/>
蕭山湘湖産絲蓴最美　─四川志─綿竹縣武都山上出<lb/>
白蓴菜甚美<lb/>
<pb n="KR3i0044_WYG_017-24b"/>
集藻─記─增─眀袁宏道湘湖記─蕭山櫻桃<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鳥蓴菜皆知<lb/>
名而蓴尤美蓴採自西湖浸湘湖一宿然後佳若浸他<lb/>
湖便無味浸處亦無多地方圓僅得數十丈許其根如<lb/>
荇其葉微類初出水荷錢其枝丫如珊瑚而細又如鹿<lb/>
角菜其凍如氷如白膠附枝葉間清液泠泠欲滴其味<lb/>
香粹滑柔略如魚髄蟹脂而清輕逺勝半日而味變一<lb/>
日而味盡比之荔枝尤覺嬌脆矣其品可以寵蓮嬖藕<lb/>
無得當者惟花中之蘭果中之楊梅可異類作配耳惜<lb/>
<pb n="KR3i0044_WYG_017-25a"/>
乎此物東不踰紹西不過錢塘江不能逺去以故世無<lb/>
知者余往仕吳問吳人張翰蓴作何狀吳人無以對果<lb/>
若爾季鷹棄官不為折本矣然蓴以春暮生入夏數日<lb/>
而盡秋風鱸魚將無非是抑千里湖中别有一種蓴耶<lb/>
雜著─增─眀李流芳題西湖卧遊册─辛亥四月在西湖值<lb/>
蓴菜方盛時以采擷作羮飽噉有蓴羮歌長不能載大<lb/>
意謂西湖蓴菜自吾友數人而外無能知其味者袁石<lb/>
公盛稱湘湖蓴羮不知湘湖無蓴皆從西湖采去又謂<lb/>
<pb n="KR3i0044_WYG_017-25b"/>
非湘湖水浸不佳不知蓴初摘時必浸之經宿乃愈肥<lb/>
凡泉水湖水皆可不必湘湖也然西湖人竟無知之者<lb/>
圖中人舟縱横皆蕭山賣菜翁也可與吾歌竝存以發<lb/>
好事者一笑　─原─張七澤─蓴菜生松江華亭谷郡志載<lb/>
之甚詳吾家步兵所為寄思於秋風者也然武林西湖<lb/>
亦有之袁中郎狀其味之美云香脆滑柔略如魚髓蟹<lb/>
脂而輕清逺勝其品無得當者惟花中之蘭果中之楊<lb/>
梅可以異類作配余謂花中之蘭是矣果中楊梅豈堪<lb/>
<pb n="KR3i0044_WYG_017-26a"/>
敵蓴何不以荔枝易之中郎又謂問吳人無知者盖蓴<lb/>
惟出於吾郡所産既少又其味易變不能逺致故耳<lb/>
五言律詩─增─眀鄒斯盛太湖采蓴并引─辛酉秋汎太湖<lb/>
見紫蓴雜出蘋荇間詢諸旁人不識也衍棹求之得數<lb/>
里許太湖向無蓴采自余始因賦詩紀之春暖氷芽茁<lb/>
秋深味更清有花開水底是葉貼湖平野客分雲種山<lb/>
㕑帶露烹橘黄霜白後對酒奈何情　風靜綠生煙煙<lb/>
中蕩小船香絲縈手滑清供得秋鮮荇葉分圓缺鱸魚<lb/>
<pb n="KR3i0044_WYG_017-26b"/>
相後先誰云是千里采采自今年<lb/>
七言律詩─增─宋楊萬里詠蓴─鮫人直下白龍潭割得龍<lb/>
公滑碧髯曉起相傳蘂珠闕夜来失却水晶簾一杯淡<lb/>
煮宜醒酒千里何須下豉鹽可是士衡殺風景却將羶<lb/>
膩比清纎　─徐似道蓴羮─堆盤縷縷又秋風客俎虀鹽<lb/>
一洗空羮膾疑居舵樓底杯螯如堕酒船中蓴羮本是<lb/>
詩人事尊爼那容俗子同不日挽君来快問請分一箸<lb/>
供涪翁<lb/>
<pb n="KR3i0044_WYG_017-27a"/>
五言絶句─增─眀髙啓蓴菜─紫絲浮半滑波上老秋風憶<lb/>
共香菰薦吳江葉艇中<lb/>
七言絶句─增─宋張孝祥─我夢扁舟震澤風蓴羮晩筯落<lb/>
盤空那知嶺表炎蒸地也有青絲滿碧籠　─方岳羮蓴<lb/>
煙雨中間幾白鷗藕花菱葉小亭幽紫蓴共煮香涎滑<lb/>
吐出新詩字字秋　─徐似道─千里蓴絲未下鹽北遊誰<lb/>
復話江南可憐一筯秋風味錯被旁人舌本參　─眀陸<lb/>
樹聲─陸瑁湖邊水慢流洛陽城外問漁舟鱸魚正美蓴<lb/>
<pb n="KR3i0044_WYG_017-27b"/>
絲熟不到秋風已倦游　─徐茂吳─波心未吐心如結水<lb/>
葉初齊葉尚含脂自凝膚柔繞指轉敎風味憶江南<lb/>
鮫杼紛紛散作絲龍涎宛宛滑流匙詩人采茆元從水<lb/>
莫悞嘉蔬喚露葵　平湖倒影南山綠中滙三潭靈怪<lb/>
潛蕩槳忽驚雲霧氣驪龍頷下割龍髯　誰握氷絲摘<lb/>
露叢水晶簾展玉璁瓏魚鬚細細龍油滑道是鮫人織<lb/>
錦宫　兔絲自是難勝織試比蓴絲總不任聞說西陵<lb/>
蘇小小當年戲采結同心　蓴絲不似藕絲輕傍腕纒<lb/>
<pb n="KR3i0044_WYG_017-28a"/>
綿入手縈漫詠東人空杼軸西湖經緯自縱横　─沈眀<lb/>
臣西湖采蓴曲─西湖蓴菜勝東吳三月春波綠滿湖新<lb/>
樣越羅裁窄袖著来人說似羅敷<lb/>
詩散句─原─唐杜甫─豉化蓴絲熟刀鳴膾縷飛─嚴維─江<lb/>
南季春天蓴菜細如弦　─增─宋司馬光─蓴羮紫絲滑鱸<lb/>
膾雪花肥　─陸游─勿言蓴菜老檥棹醉湘湖　─唐皮日<lb/>
休─雨来蓴菜流船滑春後鱸魚墜釣肥　─宋陸游─石帆<lb/>
山路頻囘首箭茁蓴絲正滿盤　秋來便有欣然處新<lb/>
<pb n="KR3i0044_WYG_017-28b"/>
種蓴絲已滿塘　─文天祥─賴有蒓風堪斫膾便無花月<lb/>
亦飛觴　─元謝宗可─氷縠冷纒青縷滑翠鈿細綴玉絲<lb/>
香　─原─唐杜甫─君思千里蓴　絲繁煮細蓴─增─杜甫<lb/>
羮煮秋蓴滑　─白居易─蓴絲滑且柔　─賀知章─鏡湖蓴<lb/>
菜亂如絲　─羅隱─盤擎紫線蓴初熟　─皮日休─買得蓴<lb/>
絲待陸機　─宋黄庭堅─醉煮白魚羮紫蓴　─眀陳繼儒<lb/>
蓴絲翠滴蓴氷紫<lb/>
詞─增─宋王易簡摸魚兒─怪鮫宫水晶簾捲氷痕初斷香<lb/>
<pb n="KR3i0044_WYG_017-29a"/>
縷柔波蕩槳人難到三十六陂煙雨春又去伴㸃㸃荷<lb/>
錢隠約吳中路相思日暮恨洛浦娉婷芳鈿翠翦奩影<lb/>
照凄楚　功名夢消得西風一度髙人今在何許鱸香<lb/>
菰冷斜陽裏多少天涯意緒誰記取但枯䜴紅鹽溜玉<lb/>
凝秋筯尊前起舞算惟有淵眀黄花歳晚此興共千古<lb/>
　─又─遇湘臯碧龍驚起氷涎猶䕶髯影春洲未有菱歌<lb/>
伴獨占暮煙千頃呼短艇試翦取纎條玉溜青絲瑩樽<lb/>
前細認似水面新荷波心半卷㸃㸃翠鈿淨　凄凉味<lb/>
<pb n="KR3i0044_WYG_017-29b"/>
酪乳那堪比竝吳鹽一箸秋冷當時不為鱸魚去聊爾<lb/>
動渠歸興還記省是幾度西風幾處吹愁醒鷗昏鷺暝<lb/>
謾換得霜痕蕭蕭兩鬢羞與共秋鏡　─唐珏摸魚兒─漸<lb/>
滄浪凍痕銷盡瓊絲初漾眀鏡鮫人夜翦龍涎滑織就<lb/>
水晶簾冷鳧葉淨最好似嫩荷半捲浮晴影玉流翠凝<lb/>
早枯豉融香紅鹽和雪醉齒嚼清瑩　功名夢曽被秋<lb/>
風喚醒故人應動髙興悠然世味渾如水千里舊懐誰<lb/>
省空對景奈囘首姑蘇臺畔愁波暝煙寒夜靜但只有<lb/>
<pb n="KR3i0044_WYG_017-30a"/>
芳洲蘋花與老何日泛歸艇<lb/>
别錄─増─爾雅翼─今吳人嗜蓴菜鱸魚盖魚之美者復因<lb/>
水菜以芼之兩物相宜獨為珍味　─原─製用─内景經云<lb/>
四月食蓴菜鯽魚羮開胃　─禁忌─雞跖集─蓴入七八月<lb/>
不可食中有蝸蟲故也至十月氷凍蟲死雖老猶可食<lb/>
　蓴性雖冷熱食及多食擁氣損人胃及齒令人顔色<lb/>
惡損毛髪和醋食令人骨痿發痔關節急嗜睡脚氣論<lb/>
中冷人食此誤人極深<lb/>
<pb n="KR3i0044_WYG_017-30b"/>
　　芹<lb/>
原─芹古作蘄<hi>本草作蘄從<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>從蘄諧聲也後省作芹楚有蘄州蘄縣俱音淇羅願云地多産芹故</hi>
<hi>字從芹蘄亦音芹徐鍇註說文蘄字从屮蘄諸書無蘄字據此則蘄字亦當从靳作蘄字也</hi>一名水<lb/>
英一名楚葵<hi>爾雅云芹楚葵注云今水中芹菜</hi>有水芹旱芹水芹生江<lb/>
湖陂澤之涯旱芹生平地有赤白二種<hi>爾雅翼云白芹舒蘄多有之土</hi>
<hi>人呼為白芷</hi>二月生苗其葉對節而生似芎藭其莖有節稜<lb/>
而中空其氣芬芳五月開細白花如蛇床花蘇恭云白<lb/>
芹取根赤芹莖葉竝堪作葅味甘無毒止血養精益氣<lb/>
<pb n="KR3i0044_WYG_017-31a"/>
止煩去伏熱殺藥毒令人肥健置酒醤香美和醋食滋<lb/>
人但損齒又有一種馬芹爾雅謂之茭又名牛蘄若野<lb/>
茴香葉細銳可食亦芹類也<hi>本草李時珍云一名胡芹一名野茴香以其氣味子</hi>
<hi>形微似也金光明經謂之葉婆你與芹同類而異種</hi>一種黄花者毛芹也有毒殺<lb/>
人<hi>此旱芹之一種</hi>
彚考─增─詩小雅─觱沸檻泉言采其芹─箋─芹菜也可以為<lb/>
葅亦所用待君子也我使采其水中芹者尚潔清也<lb/>
魯頌─思樂泮水薄采其芹　─周禮天官─加豆之實芹葅<lb/>
<pb n="KR3i0044_WYG_017-31b"/>
兔醢　─原─吕氏春秋─菜之美者雲夢之芹　─列子─昔人<lb/>
有美戎菽甘枲莖芹萍子者對郷豪稱之郷豪取而嘗<lb/>
之蜇於口慘於腹衆哂而怨之其人大慚　─四時寳鏡<lb/>
東晉李鄂立春日命以蘆菔芹菜為菜盤相餽貺　─增<lb/>
龍城錄─魏左相忠言讜論贊襄萬機誠社稷臣有日退<lb/>
朝太宗笑謂侍臣曰此羊鼻公不知遺何好而能動其<lb/>
情侍臣曰魏徴好嗜醋芹毎食之欣然稱快此見其真<lb/>
態也眀日召賜食有醋芹三盃公見之欣喜翼然食未<lb/>
<pb n="KR3i0044_WYG_017-32a"/>
竟而芹已盡太宗笑曰卿謂無所好今朕見之矣公拜<lb/>
謝曰君無為故無所好臣執作從事獨僻此收斂物太<lb/>
宗黙而感之公退太宗仰睨而三歎之　─二老堂詩話<lb/>
蜀人縷鳩為膾配以芹菜或為詩云本欲將芹補那知<lb/>
弄巧成　─爾雅翼─釋菜以菜為摰即采水中三品之水<lb/>
草以薦之采菽詩次章采檻泉中之水芹微物也而古<lb/>
人不以微薄廢禮猶愈於無禮也今釋奠先聖猶用之<lb/>
　─昌平山水記─芹城在州東三十里有橋橋下有水出<lb/>
<pb n="KR3i0044_WYG_017-32b"/>
芹　─山家清供─芹二月三月作英時采之入湯取出以<lb/>
苦酒硏子入鹽與茴香漬之可作葅帷瀹而羮之既清<lb/>
而馨猶碧澗然故杜甫有香芹碧澗羮之句<lb/>
集藻─四言古詩─原─眀陳繼儒─春水漸寛青青者芹君且<lb/>
留此彈余素琴<lb/>
五言律詩─增─宋朱子次韻公濟恵芹─晚食寧論肉知君<lb/>
薄世榮瓊田何日種玉本一時生白鶴今休誤青泥舊<lb/>
得名收單還炙背北闕儻關情<lb/>
<pb n="KR3i0044_WYG_017-33a"/>
五言絶句─增─明髙啓芹─飯煮憶青泥羮炊思碧澗無路<lb/>
獻君門對案増三歎<lb/>
詩散句─原─唐杜甫─獻芹則小小薦藻眀區區─韓愈─食<lb/>
芹雖云美獻御固已癡　─杜甫─風吹青井芹　─増─白居<lb/>
易─飯稻茹芹英─元倪瓚─香芹渾滿澗─原─唐杜甫─飯<lb/>
煮青泥坊底芹　─增─杜甫─美芹由来知野人　盤剝白<lb/>
鴉烏觜芹　─温庭筠─潔白芹芽入燕泥　─宋陸游─盤蔬<lb/>
臨水采芹芽<lb/>
<pb n="KR3i0044_WYG_017-33b"/>
詞─増─宋髙觀國生查子─野香春吐芽泥濕隨飛燕碧澗<lb/>
一杯羮夜照無人翦　玉釵和露香鵞管随香軟野意<lb/>
重殷勤持以君王獻<lb/>
别錄─原─禁忌─三月八月二時龍帶精入芹菜中人誤食<lb/>
之為病面青手青腹滿如妊痛不可忍服硬餳三四升<lb/>
日三吐出蜥蜴便瘥一說亦虺蛇蜥蜴之毒耳非龍也<lb/>
春夏之交遺精於此且蛇喜食芹尤為可證<lb/>
　　<hi>附錄</hi>紫芹<lb/>
<pb n="KR3i0044_WYG_017-34a"/>
增─本草─紫芹一名蜀芹亦名楚葵一名苔菜一名水萄<lb/>
菜　─原─紫芹即赤芹生陰崖陂池近水石邊狀類赤芍<lb/>
藥葉深綠背甚赤莖似蕎麥花紅可喜結實亦似粃蕎<lb/>
麥味苦澀其汁可以煮雌制汞伏砂擒黄號起貧草他<lb/>
方頗少太行王屋諸山最多<lb/>
　　紫菜<lb/>
増─魏王花木志─吳郡邊海諸山悉生紫菜　─吳都賦注<lb/>
紫菜生海水中正青附石生取乾之則紫色臨海常獻<lb/>
<pb n="KR3i0044_WYG_017-34b"/>
之<lb/>
集藻─增─宋黄庭堅綠菜贊─蔡蒙之下彼江一曲有茹生<lb/>
之可以為䔩蛙蠙之衣采采盈掬吉蠲洗澤不溷沙礫<lb/>
芼以辛鹹宜酒宜餗在吳則紫在蜀則綠其臭味同逺<lb/>
故不錄誰其發之班我旨蓄維女博士史君炎玉<lb/>
　　龍鬚菜<lb/>
增─盛京志─龍鬚菜生扵東南海邊石上叢生狀如柳根<lb/>
長者至尺餘白色以醋浸食亦佳蔬也土人呼為麒麟<lb/>
<pb n="KR3i0044_WYG_017-35a"/>
　菜出金州海邊<lb/>
　　　鹿角菜<lb/>
　增─南越志─猴葵色赤生石上南越謂之鹿角─盛京志<lb/>
　鹿角菜生東南海中大如鐵線分丫如鹿角紫黄色乾<lb/>
　之為海錯水洗醋拌則如新味今金州海邊有之<lb/>
　<lb/>
　<lb/>
　<lb/>
<pb n="KR3i0044_WYG_017-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋廣羣芳譜卷十五<lb/>
</p>
<p>
</p>
  </div>
</body>
</text>
</TEI>
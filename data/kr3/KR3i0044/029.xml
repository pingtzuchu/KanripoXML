<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_029-1a"/>
　欽定四庫全書<lb/>
御定佩文齋廣羣芳譜卷二十七<lb/>
　　　花譜<lb/>
　　　　李花<hi>李實别見果譜</hi>
　原李樹大者髙丈許樹之枝榦如桃葉緑而多花小而<lb/>
　繁色白　─増─格物叢話─桃李二花同時竝開而李之淡<lb/>
　泊纎穠香雅潔宻兼可夜盼有非桃之所得而埒者<lb/>
　彚考─原─詩召南─何彼穠矣花如桃李─増─宋書符瑞志<lb/>
<pb n="KR3i0044_WYG_029-1b"/>
　晉武帝太元十九年正月丁亥華林園延賢堂西北李<lb/>
　樹連理　宋文帝元嘉十四年南郡江陵光褘之園甘<lb/>
　李二連理　─南齊書祥瑞志─永明四年二月秣陵縣髙<lb/>
　天明園中李樹連理生髙三尺五寸兩枝别生復髙三<lb/>
　尺合為一榦　七年江寜縣李樹二株連理兩根相去<lb/>
　一丈五尺　─原─東方朔外傳─東方朔與弟子俱行朔渇<lb/>
　令弟子叩道傍人家門不知室主姓名呼之不應朔復<lb/>
　往見博勞飛集其家李木上謂弟子曰主人當姓李名<lb/>
<pb n="KR3i0044_WYG_029-2a"/>
博汝呼當應室中人果有姓李名博者出與朔相見即<lb/>
入取飲與之　─樞要録─伍貫卿居沅陵家有李花一株<lb/>
月夜奴婢遥見花作數團如飛仙狀上天去花上露水<lb/>
倐然作雨數千㸃花亡矣　─叙聞録─憲宗以鳯李花釀<lb/>
換骨膠賜裴度　─承平舊纂─蕭瑀陳叔達於龍昌寺㸔<lb/>
李花相與論李有九標謂香雅細淡潔宻宜月夜宜緑<lb/>
鬢宜白酒　─髙隠外書─元微之白樂天兩不相下一日<lb/>
同詠李花微之先成葦綃之句樂天乃服盖葦綃白而<lb/>
<pb n="KR3i0044_WYG_029-2b"/>
輕一時所尚─增─耕桑偶記─終南及廬岳出好李花兩<lb/>
京貴侯富民以千金買種終廬有致富者─三栁軒雜<lb/>
識─余嘗評花以為李如東郭貧女─花經─千葉李五品<lb/>
五命─瓶花譜─千葉李七品三命─灌園史─語云桃李<lb/>
不言下自成蹊予謂桃花如麗姝歌舞塲中定不可少<lb/>
李花如女道士煙霞泉石間獨可無一乎<lb/>
集藻─五言古詩─増─宋雞鳴髙樹顚古詞─桃生露井上李<lb/>
樹生桃傍蟲来嚙桃根李樹代桃僵─陳江總詠李─嘉<lb/>
<pb n="KR3i0044_WYG_029-3a"/>
樹春風早春風花落新但見成蹊處幾得正冠人當知<lb/>
露井側復與夭桃鄰　─唐太宗賦得李─玉衡流桂圃成<lb/>
蹊正可尋鶯啼宻葉外蝶戯脆花心麗景光朝彩輕烟<lb/>
散夕隂暫顧暉章側還眺靈山林　─元劉詵閑居燕坐<lb/>
望城隅李花─春晴滿天地我獨了一室得欣或暫時積<lb/>
念動彌日遥花洗宿潤姝靜耿獨立日光照素服玉氣<lb/>
起數尺紛紛㸔花人車馬共朝夕幽意當誰言微風㫁<lb/>
城笛<lb/>
<pb n="KR3i0044_WYG_029-3b"/>
七言古詩─原─唐韓愈李花贈張十一署─江陵城西二月<lb/>
尾花不見桃惟見李風揉雨練雪羞比波濤翻空杳無<lb/>
涘君知此處花何似白花倒燭天夜明羣雞驚鳴官吏<lb/>
起金烏海底初飛来朱輝散射青霞開迷䰟亂眼㸔不<lb/>
得照耀萬樹繁如堆念昔少年著遊燕對花豈省曽辭<lb/>
杯自從流落憂感集欲去未到先思迴祗今四十已如<lb/>
此後日更老誰論哉力攜一樽獨就醉不忍虚擲委黄<lb/>
埃　─李花二首─平旦入西園梨花數株若矜夸旁有一<lb/>
<pb n="KR3i0044_WYG_029-4a"/>
株李顔色慘慘似含嗟問之不肯道所以獨繞百匝至<lb/>
日斜忽憶前時經此樹正見芳意初萌芽奈何趁酒不<lb/>
省錄不見玉枝攢霜葩泫然為汝下雨淚無由返斾羲<lb/>
和車東風来吹不解顔蒼茫夜氣生相遮氷盤夏薦碧<lb/>
實脆斥去不御慙其花　當春天地争奢華洛陽園苑<lb/>
尤紛拏誰将平地萬堆雪翦刻作此連天花日光赤色<lb/>
照未好明月暫入都交加夜領張徹投盧仝乗雲共至<lb/>
玉皇家長姬香御四羅列縞裙練帨無等差静濯明妝<lb/>
<pb n="KR3i0044_WYG_029-4b"/>
有所奉顧我未肯置齒牙清寒瑩骨肝膽醒一生思慮<lb/>
無由邪　─宋歐陽修感李花─昨日摘花初見桃今日摘<lb/>
花還見李晴風暖日苦相催春物所餘知有㡬中年多<lb/>
病壯心衰對酒思歸未及歸不及牆根花與草春来隨<lb/>
處自芳菲<lb/>
五言律詩─増─唐李商隐李花─李徑獨来數愁情相與懸<lb/>
自明無月夜强笑欲風天減粉與園籜分香沾渚蓮徐<lb/>
妃乆已嫁猶自玉為鈿　─子直晉昌李花─吴館何時熨<lb/>
<pb n="KR3i0044_WYG_029-5a"/>
秦䑓幾夜熏綃輕誰解卷香異自先聞月裏誰無姊雲<lb/>
中亦有君樽前見飄蕩愁極客襟分　─原─宋司馬光李<lb/>
花─嘉李繁相倚園林淡泊春齊紈翦衣薄吴紵下機新<lb/>
色與晴光亂　和露氣勻望中皆玉樹環堵不為貧<lb/>
范屏麓李花─麗日風和暖漫山李正開盈林銀綴簇滿<lb/>
樹雪成堆清馥勝秋菊芳姿比臘梅杖藜遊侠子攀折<lb/>
晩歸来<lb/>
七言律詩─原─宋陳與義望燕公樓下李花─燕公樓下繁<lb/>
<pb n="KR3i0044_WYG_029-5b"/>
華樹一日遥㸔一百囘羽葢夢餘當晝立縞衣風急過<lb/>
墻来洛陽路不容春到南國花應為客開今日豈堪簮<lb/>
短髮感時傷舊意難裁─増─楊萬里丙戌上元後和昌<lb/>
英叔李花─春暖何縁雪壓山香来初認李花繁露酣月<lb/>
蘂蒼茫外梅與山礬伯仲間剰雨殘風底無賴明朝後<lb/>
日不堪看泥深小忍春遊腳猶遣青童去一攀─明楊<lb/>
基李花─憶與盧仝共㸔来花光月色兩徘徊江村逺䖏<lb/>
長相識風雨寒時已早開霽雪玲瓏愁易濕春氷輕薄<lb/>
<pb n="KR3i0044_WYG_029-6a"/>
笑難裁江城二月城西路誰惜柔香滿翠苔<lb/>
五言絶句─原─唐太宗探得李─盤根直盈渚交榦横倚天<lb/>
舒華光四海卷葉䕃三川─増─宋蘓軾和子由岐下李<lb/>
不及梨英輭應慙梅蕚紅西園有千葉澹佇更纎穠<lb/>
明李東陽詠李─名果出吾家移栽自海涯要看花勝雪<lb/>
先放雨催花<lb/>
七言絶句─増─宋蔡㐮玉臺驛見晩李花有感─玉京仙子<lb/>
愛春芳弄徧瓊枝嗅盡香祗有此花知舊意又隨風色<lb/>
<pb n="KR3i0044_WYG_029-6b"/>
過東墻　─原─楊萬里讀退之李花詩并序─桃李嵗嵗同<lb/>
時並開而退之有花不見桃惟見李之句殊不可解因<lb/>
晩登碧落堂望隔江桃皆暗而李獨明乃悟其妙盖炫<lb/>
晝縞夜云近紅暮㸔失臙脂逺白宵明雪色竒花不見<lb/>
桃惟見李一生不曉退之詩─李花─山荘又報李花穠<lb/>
火急来㸔細雨中除却㫁膓千樹雪别無春恨訴東風<lb/>
　李花宜逺更宜繁惟逺惟繁更足㸔莫學江梅作踈<lb/>
影家風各自一般般　─劉克荘李花─為愛橋邊半樹斜<lb/>
<pb n="KR3i0044_WYG_029-7a"/>
觧衣貰酒隔橋家唐人苦死無標致只識𤣥都觀裏花<lb/>
詩散句─原─宋司馬光─碎錦不飛蒙樹合素雲欹本亞枝<lb/>
難　─増─梅堯臣─重門深鎻春風入先折桃花與李花<lb/>
唐張九齡─成蹊謝李徑　─李白─託隂當樹李─原─杜甫<lb/>
仙李盤根大　─元稹─葦綃開萬朶<lb/>
詞─原─万俟雅言尉遲杯慢─碎雲薄向碧玉枝頭綴萬萼<lb/>
如将汞粉勻開疑似柏麝薫却雪魄未應若况天賦標<lb/>
艶仍綽約當暄風暖日佳處戲蝶游蜂粘著　重重繡<lb/>
<pb n="KR3i0044_WYG_029-7b"/>
帟珠箔障濃艶霏霏異香漠漠見説徐妃當年嫁了信<lb/>
任玉鈿零落無言自啼露蕭索夜深待月上䦨干角廣<lb/>
寒宫要與姮娥素妝一夜相學<lb/>
別錄─増─神仙傳─老子之母適至李樹下而生老子生而<lb/>
能言指李樹曰以此為我姓　─本草─李根可治瘡服其<lb/>
花令人好顔色<lb/>
　　棃花<hi>梨實别見果譜</hi>
原─梨樹似杏髙二三丈葉亦似杏微厚大而硬色青光<lb/>
<pb n="KR3i0044_WYG_029-8a"/>
膩有細齒老則斑㸃二月間開白花如雪六出─増─格<lb/>
物叢話─春二三月百花開盡始見梨花靚艶寒香罕見<lb/>
賞識又一種千葉花賦姿迥别　─花木考─梨花有二種<lb/>
瓣舒者佳<lb/>
彚考─増─宋書符瑞志─文帝元嘉十四年二月宫内螽斯<lb/>
堂前梨樹連理　─原─唐書杜景佺傳─武后嘗季秋出梨<lb/>
花示羣臣宰相皆賀景佺獨曰隂陽不相奪倫凟則為<lb/>
災故曰冬無愆陽夏無伏隂春無淒風秋無苦雨今草<lb/>
<pb n="KR3i0044_WYG_029-8b"/>
木黄落而梨復花凟隂陽也　─祥雲志─梁緒梨花時折<lb/>
花簪之<graphic n="KR1062" url="https://raw.githubusercontent.com/kanripo/KR-Gaiji/master/images/KR1062.png" mimeType="image/png"/>損帽簷至頭不能舉　─金鑾宻記─九仙殿銀<lb/>
井有梨二株枝葉交接宫中呼為雌雄樹　─唐餘録─洛<lb/>
陽梨花時人多㩦酒其下曰為梨花洗妝或至買樹<lb/>
増─清異録─司空圗菩薩蠻謂梨花為瀛洲玉雨　─雲齋<lb/>
廣錄─汝陽侯穆清叔因寒食縦歩郊外㑹數年少同飲<lb/>
梨花下各賦棃花詩清叔得愁字詩曰共飲棃花下梨<lb/>
花挿滿頭清香来玉樹白蟻泛金甌妝靚青娥妒光凝<lb/>
<pb n="KR3i0044_WYG_029-9a"/>
粉蝶羞年年寒食夜吟繞不勝愁衆客閣茟─原─花經<lb/>
棃花五品五命　─瓶花譜─棃花四品六命　─蜀都雜抄<lb/>
黎州安撫司内小㕔東有棃樹一株髙九丈圍九尺州<lb/>
人取其枝以接果豈黎以梨名耶州人呼為三藏梨相<lb/>
傳為唐僧西遊植黎杖于此曰他日州治在此恐非實<lb/>
事古稱黎杖黎即苜蓿養之歴霜雪經一二嵗木本修<lb/>
直生鬼面可杖取其徑而堅非梨木也　─洞庭山記─山<lb/>
陽樹棃數十千華甚盛憑髙一盼夫非白雲鄊耶惜相<lb/>
<pb n="KR3i0044_WYG_029-9b"/>
過晩耳　─滇雲紀勝書─棃花處䖏有之或擁山巔或列<lb/>
山腳或滿人村望之如濤如雪僕自曲靖還省時有乍<lb/>
疑洱海濤初起忽憶蒼山雪未消之句　─學圃餘䟽─余<lb/>
性愛棃花而㣲恨其氣不可嗅吾地酷少此種溶溶院<lb/>
落何可無此君終當致之　─増─横山草堂記─空藴庵庭<lb/>
植梨樹一株春時弄色於細雨㣲煙恍玉人之初沐也<lb/>
集藻─贊─増─宋孝武帝棃花贊─沃瘠異壌舒惨殊時惟氣<lb/>
在春具物含滋嘉樹之生于彼山基開榮布采不離塵<lb/>
<pb n="KR3i0044_WYG_029-10a"/>
緇<lb/>
賦─増─唐盧照鄰病棃樹賦并序─癸酉之嵗余卧病于長<lb/>
安光徳坊之官舎閴寂無人伏枕十旬閉門三月庭無<lb/>
衆木惟有病梨一樹圍纔數握髙僅盈尺花實憔悴似<lb/>
不任乎嵗寒枝葉零丁絶有意乎朝暮嗟乎同托根于<lb/>
膏壌俱稟氣于太和而修短不均榮枯殊貫豈賦命之<lb/>
理得之自然將資生之化有所偏及樹猶如此人何以<lb/>
堪有感扵懐賦之云爾天象平運方祇廣植挺芳桂于<lb/>
<pb n="KR3i0044_WYG_029-10b"/>
月輪横扶桑于日域建木聳靈丘之上蟠桃生巨海之<lb/>
側細枝葉連洪柯條直齊天地之一指任烏兔之棲息<lb/>
或垂隂萬畞㦯結子千年何偏施之雨露何獨厚之風<lb/>
煙愍兹珍木離離幽獨飛茂實于河陽傳芳名于金谷<lb/>
紫澗稱其殊㫖𤣥光表其仙族爾生何為零丁若斯無<lb/>
輪桷之可用無棟梁之可施進無違于斤斧退無競于<lb/>
班倕無庭槐之生意有巖桐之死枝爾其髙纔數仭圍<lb/>
僅盈尺修榦罕雙枯條每隻葉病多紫花凋少白夕鳥<lb/>
<pb n="KR3i0044_WYG_029-11a"/>
怨其巣危秋蟾悲其翳窄怯衝飇之揺落忌炎景之臨<lb/>
迫既而地歇蒸霧天收耀靈西秦明月東井流星顦顇<lb/>
孤影徘徊直形状金莖之的的疑石柱之亭亭若夫西<lb/>
海夸父之林南海蚩尤之樹莫不摩霄拂日藏雲吐霧<lb/>
別有橋邉朽柱天上靈查年年嵗嵗無葉無花榮辱兩<lb/>
齊吉凶同軌寧守雌以外䘮不修襮而内否亦猶縦酒<lb/>
髙賢佯狂君子為其脗合置其憂喜生非我生物謂之<lb/>
生死非我死谷神不死混彭殤于一觀庶筌蹏于兹理<lb/>
<pb n="KR3i0044_WYG_029-11b"/>
　─宋陳藻棃花賦─絪緼無涯孕精産荂九旬流華四月<lb/>
孔奢有匪浮誇花外之花爾其姢静閒暇以窈窕兮敷<lb/>
舒幽貞其清皦兮恬淡瀟灑委蛇淳雅羙不邇麗素不<lb/>
鄰野若帝厭爾衆芳之滛冶我宜錫其純嘏者邪濯濯<lb/>
春雨皓皓蕐月彼質而静彼淡而悦或依于葛我所執<lb/>
兮或俯于藻我所拾兮祠庭閴寂樹英繁宻祁祁僮僮<lb/>
如出而入奚素絢以比容徴彤管而名實夫大竅闔闢<lb/>
冶至靈甄無識盖有暌性而合質者邪于何后妃兮似<lb/>
<pb n="KR3i0044_WYG_029-12a"/>
欣欣乎晴光余将歸寜兮眡滌濯乎衣裳流水之陽古<lb/>
公胥宇乃㩦乃姜不容不妝后脱簪珥露諌宣王煙之<lb/>
蒼蒼青障于張解圍小郎三三兩兩寒牕之傍恍兮文<lb/>
徳散帙于中宫左嬪摛思于椒房函如六齡之鄧衰若<lb/>
大家之班或乃暴風滛雨赴死無懼生兮貞女殁兮烈<lb/>
婦于嗟牡丹彼羙芍藥胡為顔色可與娱樂丰丰褒姒<lb/>
豔<graphic n="KR1904" url="https://raw.githubusercontent.com/kanripo/KR-Gaiji/master/images/KR1904.png" mimeType="image/png"/>麗姬君以為妍人以為媸花百其試予兹懿哉亂<lb/>
曰匪冬而雪匪夜而月香山何人題我太真江之永兮<lb/>
<pb n="KR3i0044_WYG_029-12b"/>
不可泳思漢之廣矣不可方思　─晁補之北京官舍後<lb/>
棃花賦─梨於經無記而舎後棃人所不賞故賦之其辭<lb/>
曰攬察草木本原所起李梅紀于隕霜兮橘柚隨乎織<lb/>
筐木𤓰足贈而詠詩含桃可羞而記禮雖信微而有托<lb/>
兮亦不委夫厥羙惟兹棃之俊茂兮羌獨逺而未揚含<lb/>
温潤之秀質兮皎若和璧榮其光澹暗惬其無偶兮厯<lb/>
年嵗之已長暮春者陽癉憤盈羣木解膚似夸者似鬬<lb/>
者似辴者似頩者色非一色同嫵殊嫮兹棃姢然獨見<lb/>
<pb n="KR3i0044_WYG_029-13a"/>
　　其素繄過時兮不省滋脉脉兮後户亦何必耀榮華兮<lb/>
　　朝日顧恩私兮泣露然而中唐之樗枝大扶踈以其近<lb/>
　　人人以縶駒則磨則齧則折則泄孰與夫朽壌幽薄厥<lb/>
　　植維弱履屐不蹈根乃磅礴<lb/>
　　五言古詩─<lb/>
御製詠畫梨花─最愛棃花白又惜同春老唯此畫圗中冬<lb/>
　夏長羙好不令風雨催且無蜂蝶繞靚妝伴月容盡在紙<lb/>
　間造惡紫嫌奪朱素體物難攪三品運胸中六法生卉草<lb/>
<pb n="KR3i0044_WYG_029-13b"/>
　　増─齊王融詠池上棃花─翻階沒細草集水間踈萍芳春<lb/>
　　照流雪深夕映繁星劉繪和池上棃花─露庭晩飜積<lb/>
　　風閨夜入多縈樷似亂蝶拂燭状聨蛾─梁沈約西地<lb/>
　　棃─列茂河陽苑蓄紫濫觴隈翻黄秋沃若落素春徘徊<lb/>
　　─原─劉孝綽於座應令詠棃花─玉壘稱津潤金谷詠芳<lb/>
　　菲詎匹龍樓下素蕊映華扉雜雨疑霰落　風似蝶飛<lb/>
　　豈不憐飄墜願入九重闈─増─唐元稹遣興─始見棃花<lb/>
　　房坐對棃花白行看棃葉青已復梨葉赤嚴霜九月半<lb/>
<pb n="KR3i0044_WYG_029-14a"/>
危蔕㡬時客况有髙髙原秋風四来迫─原─宋黄庭堅<lb/>
賞壓沙寺棃花─沙頭十日春當年誰手種風飄香未改<lb/>
雪壓枝自重看花思食實知味少人共霜降百工休把<lb/>
酒約寛縦　─増─金髙士談棃花─中原莭物正棃花配寒<lb/>
食黄昬一雨過滿地嗟狼籍塞垣春已深花事猶寂寂<lb/>
朝来三月半初見一枝白爛漫雪有香瓏鬆玉仍刻芳<lb/>
心㸃深紫嫩葉裁輕碧懶慢不出門雙瓶貯春色殷勤<lb/>
遮老眼邂逅慰愁夕一樽對花飲况有風流客酒䦨思<lb/>
<pb n="KR3i0044_WYG_029-14b"/>
故鄊相顧空歎息─元好問棃花─棃花如靜女寂寞出<lb/>
春暮春工惜天真玉頬洗風露素月淡相映蕭然見風<lb/>
度恨無塵外人為續雪香句孤芳忌太潔莫遣凡卉妒<lb/>
　─元程鉅夫次韻肯堂學士冬日紅棃花─黄菊卧堦雨<lb/>
六花舞天風壁凍室生白手僵肉作紅秀句忽墮前光<lb/>
恠侵簾櫳主人宴坐䖏元氣含冲融無情及枯株嫣然<lb/>
為修容坐令玉華君来従蘂珠宫麗妝凝祥雲明眸轉<lb/>
驚鴻豈非散花手試君情所鍾老我嗜好淡空詩亦雷<lb/>
<pb n="KR3i0044_WYG_029-15a"/>
同祗願酌花時毋忘比鄰翁─虞集憶三十年前與元<lb/>
復初參政同賦秋日棃花元有句云朝食葉底棃暮看<lb/>
枝上花而忘其後句因續之云─朝食葉底棃暮看枝上<lb/>
花花開食實後霜風振長柯逺水良可鑒彩雲亦易過<lb/>
念爾白于雪日暮當如何<lb/>
七言古詩─増─宋歐陽修千葉紅棃花并序─峡州署中舊<lb/>
有此花前無賞者知郡朱郎中始加䦨檻命坐客賦之<lb/>
紅棃千葉愛者誰白髪郎官心好竒徘徊繞樹不忍折<lb/>
<pb n="KR3i0044_WYG_029-15b"/>
一日千帀看無時夷陵寂寞千山裡地逺氣偏時莭異<lb/>
愁煙苦霧少芳菲野卉蠻花鬬紅紫可憐此樹生此處<lb/>
髙枝絶艶無人顧春風吹落復吹開山鳥飛来自飛去<lb/>
根盤樹老㡬經春真賞今纔遇使君風輕綘雲樽前舞<lb/>
日暖繁香露下聞從来奇物産天涯安得移根植帝家<lb/>
猶勝張騫為漢使辛勤西域徙榴花　─元趙孟頫題錢<lb/>
舜舉著色棃花─東風吹日花㝠㝠繁枝壓雪凌風塵素<lb/>
羅衣裳照青春眼中若有棃園人攀條弄芳畏日夕只<lb/>
<pb n="KR3i0044_WYG_029-16a"/>
今紙上空顔色顔色好愁轉多與君酤酒花前歌　─明<lb/>
楊基北山棃花并序─余卜居金川去北山無十里每清<lb/>
明時棃花盛開輒動洗粧之想鄰友薛起宗邀余㸔者<lb/>
再俱以猥俗所繫不能如約昨又期出郭風雨泥濘弗<lb/>
良于行起宗為折一枝相贈喜而賦此北山棃花千樹<lb/>
栽年年清明花正開薛君好事兩邀我騎馬看花㩦酒<lb/>
来㸔花出郭我所愛况是棃花最多態我牽塵俗不得<lb/>
赴花本無情花亦怪君今折花馬上歸索我細詠梨花<lb/>
<pb n="KR3i0044_WYG_029-16b"/>
詩氷肌玉骨未受飾敢以粉墨圗西施東坡先生心似<lb/>
鐵惆悵東䦨一枝雪重門晚掩沉沉雨踈簾亱捲溶溶<lb/>
月月宜淺澹雨宜濃淡非浪白濃非紅閨房秀麗林下<lb/>
趣富貴標格神仙風一枝寂寞開逾徧朶朶玲瓏看應<lb/>
眩皓腕輕籠素練衣蛾眉淡掃春風面自須玉堂承露<lb/>
華何事種向山人家不愁占㫁天下白正恐壓盡人間<lb/>
花江梅正好憐清椘桃杏紛紛何足數只有銀鐙照海<lb/>
棠海棠亦是嬌児女─憶北山棃花─去年清明花正發<lb/>
<pb n="KR3i0044_WYG_029-17a"/>
騎馬曉出神䇿門千桃萬李㸔未了小徑更入棃花村<lb/>
低枝初開帶宿雨髙樹爛日迷朝暾柔膚凝脂暖欲滴<lb/>
香髓入面春無痕青霞玲瓏翠羽亂白雲照耀瓊瑶温<lb/>
折花對酒藉草坐花氣暗撲黃金尊薛君起舞為我夀<lb/>
勸我一曲招花魂須㬰明月忽到樹主人送客惟留髠<lb/>
羅巾欹斜烏帽落醉眼况復知清渾村中至今為故事<lb/>
笑我自是劉伶孫我慚不答竊自慶大抵此樂皆君恩<lb/>
今年清明坐西省雷雨兩日如翻盆羣花削迹净如掃<lb/>
<pb n="KR3i0044_WYG_029-17b"/>
衆綠既暗不可捫豈無青錢換斗酒案牘雜沓窮晨昏<lb/>
伻来督責至呵詈面微發紅氣每吞未能搏搖跨鵰鶚<lb/>
詎免束縳同雞豚人生屈辱乃淬礪百錬正欲逢盤根<lb/>
自知力不舉一羽强欲扛鼎追烏賁晩晴汲井試新火<lb/>
紫笋綠薤供盤飱歸来飽飯對妻子萬事反復何足論<lb/>
　─湘隂廟棃花─平生厭看桃與李惟有梨花心獨喜海<lb/>
雪樓前雪一株嵗嵗清明醉花底北山岡下花最盛千<lb/>
樹<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏圍緑水前年騎馬賞花䖏我與河東兩人耳青<lb/>
<pb n="KR3i0044_WYG_029-18a"/>
苔滿地芳草合只有黃鸝映花蘂當時羙人三閣上寳<lb/>
髻慵梳初睡起鏡裏争先試一枝真態欲将春色比樓<lb/>
空燕去花自落細雨黃昬淚如洗踈籬蕭蕭茅屋破况<lb/>
復臨春開結綺我自賞花仍弔古花亦粲然為露齒歸<lb/>
来婆娑簪滿帽十日羅衣香不止去年相憶豫章城咫<lb/>
尺春江如萬里今年邂逅洞庭曲細蕚含愁照清泚人<lb/>
至䰟銷椘雨中花應腸斷湘煙裏三年勝遊不再得百<lb/>
歳歡娱能有㡬吉祥牡丹非舊夢元都桃花亦如此更<lb/>
<pb n="KR3i0044_WYG_029-18b"/>
約明年載酒来莫笑花前人老矣<lb/>
五言律詩─原─唐温憲棃花─緑陰寒食晚猶自滿空園雨<lb/>
歇芳菲白蜂稀寂寞繁一枝橫野路數樹出江村悵望<lb/>
頻囘首何人共酒尊　─宋梅堯臣棃花─處䖏棃花發看<lb/>
看燕子歸園思前法部淚溼舊宫妃月白鞦韆地風吹<lb/>
蛱蝶衣强傾寒食酒漸老覺歡微─増─金龎鑄棃花─孤<lb/>
潔本無匹誰令先衆芳花能紅䖏白月共冷時香縞袂<lb/>
清無染氷姿淡不妝夜来清露底萬顆玉毫灮　─元張<lb/>
<pb n="KR3i0044_WYG_029-19a"/>
伯淳次韻安野内翰棃花─𤣥景窮隂候春林早著花素<lb/>
妝臨曉鏡紅粉涴輕紗勝賞懐亰洛吟情軼永嘉泥中<lb/>
妨載酒咫尺路頭賒　─馬祖常崇真宫西棃花─春日棃<lb/>
花下相逢把臂行香痕憐粉白酒暈惜紅輕影動簾穿<lb/>
燕聲来樹度鶯共當拚一醉莫待鬢華生<lb/>
七言律詩─増─唐羊士諤成都從事蕭員外寄海棃花詩<lb/>
珠履行䑓擁附蝉外郎髙歩似神仙陳詩今見唐風盛<lb/>
從事遥瞻衛國賢擲地好辭凌彩茟浣花春水膩魚箋<lb/>
<pb n="KR3i0044_WYG_029-19b"/>
東山芳意須同賞子著嚢盛㡬日傳　─宋韓琦㑹壓沙<lb/>
寺觀棃花─同賞棃花過淨坊壓沙幽闃面平岡孤園不<lb/>
治黃金界醉茟徒誇白雪香風急㡬翻雲影亂殿深全<lb/>
掩玉毫光朝来經雨低含淚競寫真妃寂寞妝　─賞棃<lb/>
花─興福棃珍號素封千株花發此欣逢風開笑臉輕桃<lb/>
艶雨𢃄啼痕自玉容蝶舞只疑殘靨墜月明惟覺異香<lb/>
濃尋春已恨来時晩莫厭頻揮瀲灔鍾　寒食西藍賞<lb/>
素英白毫光裏亂雲騰荘嚴金地三千界顔色瑤䑓十<lb/>
<pb n="KR3i0044_WYG_029-20a"/>
二層后土瓊花慚我寡唐昌玉蘂豈吾朋雪香預約為<lb/>
亭號修創終逢好事僧　─周必大重九竹園見棃花懐<lb/>
子中兄─春花著雨即塵埃何似深秋耐乆開菊尚無多<lb/>
饒瑞質霜如有意䕶香腮也知林下風光早不為山中<lb/>
厯日催望㫁行人思折寄却疑呼作嶺頭梅　─原─朱淑<lb/>
真棃花─朝来𢃄雨一枝春薄薄香羅蹙葉勻冷艶未饒<lb/>
梅共色靚妝長與月為鄰許同蝶夢還如□似替人愁<lb/>
却笑人須到年年寒食夜情懷為爾倍傷神　─増─金雷<lb/>
<pb n="KR3i0044_WYG_029-20b"/>
淵棃花─雪作肌膚玉作容不将妖艶嫁東風梅魂何物<lb/>
三春在桃臉真成一笑空雨細無情添寂寞月明有意<lb/>
助豐融相如病渇妨文賦想像甘寒結小紅　─原─張建<lb/>
棃花─蠧樹枝髙茁朶稠嫩苞開破雪搓毬碎粘粉紫鬚<lb/>
齊吐潤卷丹黄葉半抽月影曉忩留好夢雨聲深院鎻<lb/>
清愁瓊苞已實香猶在散入長安賣酒樓　─増─元鮮于<lb/>
樞清明日宴集賢宋學士園時棃花盛開諸老屬僕同<lb/>
賦─琪樹吹香蕩夕暉華簪人對雪霏霏漢宫新火初傳<lb/>
<pb n="KR3i0044_WYG_029-21a"/>
燭楚女行雲乍濕衣一片花疑蝴蝶化滿枝春想玉釵<lb/>
肥蛾眉不用梨園曲唱徹瑶䑓醉未歸　─張養浩秋日<lb/>
棃花─雪香吹盡樹頭春誰遣西風為返魂月影已非前<lb/>
日夢雨容獨𢃄舊時痕只知秋色千林老爭信陽和一<lb/>
脈存莫訝殷韓太多事仙家元不計寒暄　─鄭洪嚴希<lb/>
徳請賞棃花命妓行酒─瀟灑東䦨一樹春雪膚氷骨月<lb/>
精神朝雲著處迷詩夢暮雨来時想玉人華屋洗妝歌<lb/>
小小銀缾推枕喚真真紫薇閣下繁華處芍藥荼䕷總<lb/>
<pb n="KR3i0044_WYG_029-21b"/>
後塵　─明吴寛棃花─名果先從張谷来紛紛碎雪欲成<lb/>
堆淡妝自把蛾眉掃巧笑誰将瓠齒開園子豈求他種<lb/>
接主人能使及時栽夭桃灼灼驚凡目縞素應甘自不<lb/>
才─原─文徴明棃花─翦水凝霜妒蝶羣曲䦨風味玉清<lb/>
温粉痕浥露春含淚夜色籠烟月㫁魂十里香雲迷短<lb/>
夢誰家細雨鎻重門洗妝見説清明近旋典春衣置酒<lb/>
樽　─増─程嘉燧周家清明植棃花六月盛開邀客賦詩<lb/>
清明院落夜溶溶籠栁嬌黄譲雪樷亂攪三眠飛絮白<lb/>
<pb n="KR3i0044_WYG_029-22a"/>
浪攙百子石榴紅燒殘髙燭東風後掩却重門細雨中<lb/>
聞向花間歌法曲應憐江海白頭翁<lb/>
五言絶句─増─唐王維左掖棃花─閑灑階邉草輕隨箔外<lb/>
風黄鶯弄不足銜入未央宫　─丘為左掖棃花─冷豔全<lb/>
欺雪餘香乍入衣春風且莫定吹向玉階飛　─原─皇甫<lb/>
冉禁省棃花─巧解迎人意還能亂蝶飛春風時入户㡬<lb/>
片落朝衣　─錢起棃花─艶静如籠月香寒未逐風桃花<lb/>
徒照地終被笑妖紅　─宋王十朋棃花─淡客逢寒食煙<lb/>
<pb n="KR3i0044_WYG_029-22b"/>
村爛漫芳謫仙天上去白雪世間香　─増─明楊基西園<lb/>
棃花春晚開一枝─明日是清明孤花雪闘輕不須開滿<lb/>
樹春少更多情<lb/>
七言絶句─原─唐韓愈聞棃花發贈劉師命─桃蹊惆悵不<lb/>
能過紅艶紛紛落地多聞道郭西千樹雪欲将君去醉<lb/>
如何　─棃花下贈劉師命─洛陽城外清明節百花寥落<lb/>
棃花發今日相逢瘴海頭共驚爛熳開正月　─元稹雜<lb/>
思詩─尋常百種花齊發偏摘棃花與白人今日江頭兩<lb/>
<pb n="KR3i0044_WYG_029-23a"/>
三樹可憐和葉度殘春　─増─白居易江岸梨─梨花有思<lb/>
縁和葉一樹江頭惱煞君最似孀閨少年婦白妝素袖<lb/>
碧紗裙　─殷璠棃花─雲滿衣裳月滿身輕盈歸歩過流<lb/>
塵五更無限留連意常恐風花又一春　─徐凝翫花─一<lb/>
樹棃花春向暮雪枝殘處怨風来明朝漸校無多去看<lb/>
到黄昏不欲囘　─原─温庭筠鄠杜郊居─槿籬芳援近樵<lb/>
家壠麥青青一徑斜寂寞遊人寒食後夜来風雨送棃<lb/>
花　─増─宋韓琦棃花─花下延賔啓宴杯回頭香雪即成<lb/>
<pb n="KR3i0044_WYG_029-23b"/>
堆主人自挈宜城醸不為青旗趁爾来　─司馬光和道<lb/>
矩紅梨花二首─繁枝細葉互低昻香敵荼䕷艶海棠應<lb/>
為窮邉太寥落併将春色付穠芳　蜀江新錦濯朝陽<lb/>
椘國纎腰傅薄妝何事白花零落早同時不敢闘芬芳<lb/>
　─王安石紅梨─紅棃無葉庇花身黄菊芬香委路塵嵗<lb/>
晚蒼官纔自保日髙青女尚横陳　─原─蘇軾東欄梨花<lb/>
棃花淡白栁深青栁絮飛時花滿城惆悵東欄一株雪<lb/>
人生看得㡬清明　─増─晁補之和王拱辰觀梨花二首<lb/>
<pb n="KR3i0044_WYG_029-24a"/>
海棠丰韵詫芬芳慙愧棃花冷似霜賴有樂天春雨句<lb/>
寂寥從此亦馨香　壓沙寺裡萬株芳一道清流照雪<lb/>
霜銀闕森森廣寒曉仙人玉仗有天香─原─張舜民梨<lb/>
花─青女朝来冷透肌殘春小雨更霏㣲流鶯怪底争来<lb/>
往為擲金梭織玉衣　─謝逸梨花二首─冷香銷盡晩風<lb/>
吹脉脉無言對落暉舊日郊西千樹雪今隨蝴蝶作團<lb/>
飛　翦翦輕風漠漠寒玉肌蕭索粉香殘一枝𢃄雨牆<lb/>
頭去不用行人著眼看　─陸游梨花─開向春殘不恨遲<lb/>
<pb n="KR3i0044_WYG_029-24b"/>
綠楊窣地最相宜征西幕府煎茶地一幅邉鸞畫折枝<lb/>
　粉淡香清自一家未容桃李占年華常思南鄭清明<lb/>
路醉袖迎風雪一杈　嘉陵江色嫩如藍鳯集山光照<lb/>
馬銜楊栁棃花迎客䖏至今時夢到城南　─趙福元梨<lb/>
花─玉作精神雪作膚雨中嬌韻越清癯若人㑹得嫣然<lb/>
態寫作楊妃出浴圖　─何菊潭─二月春風楊栁青知郎<lb/>
繫馬在長亭相思情味如中酒折盡棃花嗅不醒　─増<lb/>
金史旭梨花─少年㩦酒日尋花老去花前欲飲茶今日<lb/>
<pb n="KR3i0044_WYG_029-25a"/>
傳觴似年少一枝香雪上烏紗─原─吕中孚梨花─等待<lb/>
清明得得芳團枝晴雪暖生香洗妝自有風流態却笑<lb/>
紅深映海棠　─段繼昌梨花─一林輕素媚春光透骨濃<lb/>
薫百和香消得太真吹玉笛小庭人散月如霜─増─元<lb/>
王惲題錢舜舉畫棃花─掖西千樹閙春華莫把芳容𢃄<lb/>
雨誇㸔取一枝横絶處洗妝還是漢宫娃─朱徳潤題<lb/>
梨花折枝─玉壓帽簷花底春惜無花下洗妝人阿嬌一<lb/>
掬東風淚聊仗丹青為寫真─郯韶梨花─渚宫花落雨<lb/>
<pb n="KR3i0044_WYG_029-25b"/>
霏霏春盡江南客未歸多少東家蝴蝶夢相思并逐彩<lb/>
雲飛　─原─明文徴明─物華無賴酒初醒奕奕梨花照晩<lb/>
晴恠的山禽啼不歇十分春色近清明　─増─張鳳翼梨<lb/>
花─重門寂寂鎻香雲雨滴空階坐夜分老去㣲之風調<lb/>
在折来何䖏與雙文　─原─張新梨花─粉翅還嫌蝶太輕<lb/>
雪衣偏喜燕多情寕王玉笛知何處寂寞黄昬伴月明<lb/>
詩散句─原─宋文同─寒食北園春已深棃花滿枝雪圍徧<lb/>
青春每向風外得秀艶應難雪中見　─阮南溪─繽紛紫<lb/>
<pb n="KR3i0044_WYG_029-26a"/>
雪浮鬚細冷淡清姿奪玉光剛笑何郎曽傅粉絶憐荀<lb/>
令愛薫香　─増─唐白居易─四鄰棃花時二月伊水色<lb/>
獨孤及─爾来大谷梨白花再成雪　─宋梅堯臣─前日是<lb/>
清明驟雨沾棃花　─蘓軾─紅梨驚合抱映島孤雲馥<lb/>
原─蘇軾─尚記棃花樹依依聞暗香　─陳三嶼─棃花春二<lb/>
月杜宇月三更　─増─唐劉方平─寂寞空庭春欲晩棃花<lb/>
滿地不開門　─李賀─曲水飄香去不歸梨花落盡成秋<lb/>
苑　─原─吕温─獨卧郡齋寥落意隔簾㣲雨濕梨花　─杜<lb/>
<pb n="KR3i0044_WYG_029-26b"/>
牧─閒吹玉殿昭華琯醉折梨園縹蔕花　─増─宋曽幾─一<lb/>
片朝容粉面寒雨餘仍𢃄淚䦨干　─范成大─㸃檢棃花<lb/>
成一夢蘸紅新綠滿枝頭　─陸游─棃花堆雪栁吹緜常<lb/>
記梁州古驛前　─金蕭貢─香惹夢魂雲漠漠光揺溪館<lb/>
月溶溶　─元王惲─風簷數㸃催妝雨辦與棃花作好春<lb/>
　─原─顧瑛─忽見棃花㸃綴開蕭然冷浸姮娥影─増─唐<lb/>
王維─棃花夕鳥藏─原─李白─梨花白雪香　─増─李白─棃<lb/>
花千樹雪　─原─杜甫─色好梨勝頬　─増─韓愈─露亦染梨<lb/>
<pb n="KR3i0044_WYG_029-27a"/>
腮　─原─杜牧─棃花獨送春─温庭筠─棃花雪壓枝　─周<lb/>
朴─臨風千㸃雪　─增─韋莊─棃花雪又催─宋楊億─棃花<lb/>
飛白雪　─原─黄庭堅─月黒見棃花─増─陳思道─倚墻棃<lb/>
頬紅　─金元好問─梨花淡丰容　─原─唐白居易─風寒露<lb/>
重棃花濕　棃花一枝春𢃄雨─増─白居易─手把棃花<lb/>
寒食心　─曹唐─棃花新折東風輭　─羅鄴─梨花滿地東<lb/>
風急─原─宋劉筠─亂飄棃雪曉来天　─増─韓琦─共藉棃<lb/>
花作寒食　─孔方平─砌下棃花一堆雪　雨暗棃花春<lb/>
<pb n="KR3i0044_WYG_029-27b"/>
自光　─陸游─溪口赤梨丹染腮　─金趙元─梨葉霜如酒<lb/>
力濃　─張建─玉棃花底月三更　─吕中孚─半庭寒影在<lb/>
棃花　─元戴帥初─粉墻風細欲梨花　─尹廷髙─落盡梨<lb/>
花春不多　─劉秉忠─梨花亂舞白霓裳　─王惲─已開棃<lb/>
蘂雪為團─趙孟頫─棃花淡白栁花香　─袁桷─梨花的<lb/>
的疑蝴蝶　梨花亂逐沙鷗起　─黄庚─滿堦香雪落梨<lb/>
花─原─宋旡─棃花明白夜来風　─増─周權─香浮夜月棃<lb/>
飄雪　─陳髙─棃花沐雨𢃄嬌羞<lb/>
<pb n="KR3i0044_WYG_029-28a"/>
詞─原─宋史逹祖玉樓春─玉容寂寞誰為主寒食心情愁<lb/>
㡬許前身清淡似梅妝遥夜依微留月住　香迷蝴蝶<lb/>
飛時路雪在秋千来往處黄昏著了素衣裳深閉重門<lb/>
聼夜雨　─王采蝶戀花─鏤雪成花檀作蘂愛伴秋千摇<lb/>
曳春風裏翠袖年年寒食淚為伊牽惹愁無際　幽艶<lb/>
偏宜春雨細紅粉䦨干有个人相似鈿合金釵誰與寄<lb/>
丹青傳得凄凉意─曽覿驀山溪─減翠凋紅正是青春<lb/>
杪深院嫋香風看棃花一枝開早瓏璁映面依約認嬌<lb/>
<pb n="KR3i0044_WYG_029-28b"/>
─顰天淡淡月溶溶春意知多少　清明池館芳信年年<lb/>
好更向五侯家把江梅風光占了休教寂寞孤負向人<lb/>
心檀板響寳杯傾潘鬢從他老　─増─周邦彦水龍吟─素<lb/>
肌應怯餘寒艶陽占盡青蕪地樊川照日靈關遮路殘<lb/>
紅歛避傳火樓臺妬花風雨長門深閉亞簾櫳半濕一<lb/>
枝在手偏勾引黄昬淚　别有風前月底布繁英滿園<lb/>
歌吹朱鉛退盡潘妃却酒昭君乍起雪浪翻空粉裳縞<lb/>
夜不成春思恨玉容不見瓊英漫好與何人比　─樓扶<lb/>
<pb n="KR3i0044_WYG_029-29a"/>
　水龍吟─素娥洗盡繁妝夜深歩月秋千地輕腮暈玉柔<lb/>
　肌籠粉緇塵斂避霽雪留香曉雲同夢昭陽空閉悵仙<lb/>
　園路杳曲欄人寂踈雨濕盈盈淚　未放游蜂葉底怕<lb/>
　春歸不禁狂吹象牀困倚氷魄微醒鶯聲喚起愁對黄<lb/>
　昬恨催寒食滿襟離思想千紅過盡一枝獨冷把梅花<lb/>
　比　─元王惲水龍吟─纖包淡貯幽香玲瓏輕鎻秋陽麗<lb/>
　仙根借暖定應不待荆王翠被瀟灑輕盈玉容渾是金<lb/>
　莖露氣甚西風宛轉東欄暮雨空㸃綴真妃淚　誰遣<lb/>
<pb n="KR3i0044_WYG_029-29b"/>
　司花妙手又一畨角奇争異使君髙卧竹亭閒寂故来<lb/>
　相慰燕几螺屏一枝披拂繡簾風細約洗妝快瀉玉屏<lb/>
　芳酒枕秋蟾醉<lb/>
　别録─原─明皇雜録─天寳中上命宫中女子數百人為棃<lb/>
　園弟子　─白居易詩注─杭俗醸酒趁梨花時熟號為梨<lb/>
　花春─増─米芾畫史─范大珪有富公家折枝梨花古筆<lb/>
　非江南蜀畫<lb/>
御定佩文齋廣羣芳譜卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_049-1a"/>
　欽定四庫全書<lb/>
御定佩文齋廣羣芳譜卷四十七<lb/>
　　花譜<lb/>
　　　　百合花<hi>原列果譜今從全芳備祖移入於此</hi>
　増─本草百合一名<graphic n="KR2937" url="https://raw.githubusercontent.com/kanripo/KR-Gaiji/master/images/KR2937.png" mimeType="image/png"/>
                    <hi>玉篇云<graphic n="KR2937" url="https://raw.githubusercontent.com/kanripo/KR-Gaiji/master/images/KR2937.png" mimeType="image/png"/>百合蒜</hi>一名强瞿<hi>此物花葉根皆四向故曰</hi>
　<hi>强瞿凡物旁生謂之瞿陶𢎞景曰俗人呼為强仇仇即瞿也聲之訛耳</hi>一名蒜腦藷<hi>其根如大</hi>
　<hi>蒜其味如山藷</hi>一名重箱一名中逢花一名重邁一名中庭<lb/>
　原百合一名摩羅春生苖髙二三尺榦麤如箭葉生四<lb/>
<pb n="KR3i0044_WYG_049-1b"/>
　面如雞距又似栁葉青色近莖微紫莖端碧白四五月<lb/>
　開花甚大有麝香珍珠二種<hi>麝香花微黄甚香珍珠花紅有黑㸃莖葉中有紫珠</hi>
　<hi>按李時珍本草云百合葉似短竹葉不似栁葉五六月莖端開大白花長五寸六出四垂向下色亦不紅紅者</hi>
　<hi>葉似栁乃山丹也又云紅花帶黄而四垂上有黒斑㸃其子先結在枝葉間者卷丹也蓋一種三類</hi>根似<lb/>
　蒜而大重疊生二三十瓣<hi>爾雅翼云小者如大蒜大者如椀數十片相累狀如白蓮</hi>
　<hi>花故名百合言百片合成也</hi>味甘平無毒主治邪氣腹脹心痛喉痺<lb/>
　補中益氣定心志殺蠱毒療癰腫止顛狂涕淚産後血<lb/>
　病蒸煑食之擣粉作麫食最益人和肉更佳<lb/>
<pb n="KR3i0044_WYG_049-2a"/>
彚考─増─酉陽雜俎─元和末海陵夏侯乙庭前生百合花<lb/>
大於常數倍異之因發其下得甓匣十三重各匣一鏡<lb/>
第七者光不蝕照日光環一丈其餘規銅而已　─原─集<lb/>
異記─兖州徂徠山寺曰光化客有習儒業者堅志栖焉<lb/>
夏日因閱畫壁於廊序忽逢白衣美女年十五六姿貌<lb/>
絶異因誘至於室情欵甚密及去以白玉指環遺之因<lb/>
上寺門樓隠身目送白衣行計百歩許奄然不見乃識<lb/>
其處尋見百合苖一枝白花絶偉客因劚之根本如拱<lb/>
<pb n="KR3i0044_WYG_049-2b"/>
瑰異不類常者及歸乃啓其重跗百疊既盡白玉指環<lb/>
宛在其内　─増─老學庵筆記─蜀孟氏時苑中忽生百合<lb/>
花一本數百房皆並蔕圖其狀於聖壽寺門樓之東頰<lb/>
壁間謂之瑞花圖至今尚存　─原─都波國無稼穡以百<lb/>
合為糧<lb/>
集藻─賦─原─唐王勔百合花賦─荷春光之餘煦託陽山之<lb/>
峻趾比蓂莢之能連引芝芳而自擬固其布葉相從潛<lb/>
根必重示不孤於日用欣有叶於時雍嗤五葉之非偶<lb/>
<pb n="KR3i0044_WYG_049-3a"/>
陋三花之未穠亦藐兮不可長辰兮不可逢恐鶗鴂吟<lb/>
兮衆芳晩幸左右之先容<lb/>
五言古詩─原─梁宣帝百合─接葉有多種開花無異色含<lb/>
露或低垂從風時偃抑　─宋王右丞百合─少陵晩﨑嶇<lb/>
託命在黄獨天隨自寂寞療饑惟杞菊古來淪放人餘<lb/>
馨被草木我客漢東城鄰曲見未熟不應惱鵞鴨更忍<lb/>
累口腹過從首三張伯仲肩二陸赬膚分子薑雲茁饋<lb/>
萌竹㝠搜到百合真使當重肉軟温甚蹲鴟瑩淨豈鴻<lb/>
<pb n="KR3i0044_WYG_049-3b"/>
鵠食之儻有助蓋昔先所服詩腸貯微潤茗椀爭餘馥<lb/>
果堪止淚無欲縱望鄉目<lb/>
七言絶句─増─宋陸游窓前作小土山蓺蘭及玉簪最後<lb/>
得香百合併種之戲作─芳蘭移取徧中林餘地何妨種<lb/>
玉簪更乞兩叢香百合老翁七十尚童心<lb/>
詩散句─増─明陳淳─夜深香滿屋疑是酒醒時<lb/>
别録─原─種植─秋分節取其瓣分種之五寸一科宜雞糞<lb/>
宜肥地頻澆則花開爛熳清香滿庭春分不可移二年<lb/>
<pb n="KR3i0044_WYG_049-4a"/>
一分不可枯死<lb/>
　　山丹<lb/>
原─山丹一名紅百合一名連珠一名川强瞿一名紅花<lb/>
菜<hi>本草云燕齊人采其花跗未開者乾而食之名紅花菜</hi>根似百合體小而瓣少<lb/>
莖亦短小葉狹長而尖頗似栁葉與百合迥别四月開<lb/>
紅花六瓣不四垂亦結小子根氣味甘平無毒　一種<lb/>
髙四五尺如萱花花大如椀紅斑黑㸃瓣俱反捲一葉<lb/>
生一子名囘頭見子花又名番山丹根似百合不堪食<lb/>
<pb n="KR3i0044_WYG_049-4b"/>
<hi>按此即本草所云卷丹也</hi>一種髙尺許花紅如硃砂茂者一榦兩三<lb/>
花花小於百合無香一名中庭花其性與百合同色可<lb/>
觀根同百合可食味少苦<hi>按此即花疏所云渥丹也原譜既列於此又附於後者誤</hi>
<hi>今併合為一</hi>
集藻五言古詩─増─宋蘇轍西軒種山丹─淮揚千葉花到<lb/>
此三百里城中衆名園栽接比桃李吾廬適新成西有<lb/>
數畦地乗秋種山丹得雨生可喜山丹非佳花老圃有<lb/>
深意宿根已得土絶品皆可寄明年春陽升盈尺爛如<lb/>
<pb n="KR3i0044_WYG_049-5a"/>
綺居然盗天功信矣斯人智根苖相因依非真亦非偽<lb/>
客來但一笑勿問所從致　─朱子山丹─昔遊嶺海間幾<lb/>
見巒卉拆素英溥夕露朱葩爛晴日歸來今幾年晤對<lb/>
祗寒碧因君賦山丹怳復見顔色<lb/>
五言律詩─増─宋蘇轍種花─築室力已盡種花功尚疎山<lb/>
丹得春雨艶色照庭除末品何曽數羣芳自不如今秋<lb/>
接千葉試取洛人餘<lb/>
七言律詩─増─宋楊萬里山丹花─春去無芳可得尋山丹<lb/>
<pb n="KR3i0044_WYG_049-5b"/>
最晚出幽林柹紅一色明羅袖金粉羣蟲集寳簪花似<lb/>
鹿蔥還耐久葉如芍藥不多深香泥瓦斛移山蘤聊著<lb/>
書窓伴小吟<lb/>
詩散句─増─宋蘇軾─堂前種山丹錯落瑪瑙盤　─陳傅良<lb/>
山丹吹出青藜火金蝶窺叢何婀娜<lb/>
别録─原─種植─一年一起春時分種取其大者供食小者<lb/>
用肥土如種蒜法以雞糞壅之則茂　─増─番山丹花須<lb/>
每年八九月分種方盛<lb/>
<pb n="KR3i0044_WYG_049-6a"/>
　　鳯仙<lb/>
原─鳯仙一名海蒳一名旱珍珠一名小桃紅一名染指<lb/>
甲草<hi>本草云女人采其花及葉包染指甲其實狀如小桃故有指甲小桃諸名宋光宗李后諱鳯宫中呼</hi>
<hi>為好女兒花張宛邱呼為菊婢韋君呼為羽客</hi>人家多種之極易生二月下子<lb/>
隨時可再種即冬月嚴寒種之火坑亦生苖髙二三尺<lb/>
莖有紅白二色肥者大如拇指中空而脆葉長而尖似<lb/>
桃栁葉有鋸齒故又有夾竹桃之名椏間開花頭翅尾<lb/>
足俱翹然如鳯狀故又有金鳯之名色紅紫黄白碧及<lb/>
<pb n="KR3i0044_WYG_049-6b"/>
雜色善變易有灑金者白瓣上紅色數㸃又變之異者<lb/>
自夏初至秋盡開卸相續結實纍纍大如櫻桃形微長<lb/>
有尖色如毛桃生青熟黄觸之即自裂皮卷如拳故又<lb/>
有急性之名苞中有子似蘿蔔子而小褐色氣味微苦<lb/>
温有小毒治産難積塊噎膈下骨哽透骨通竅葉甘温<lb/>
滑無毒活血消積根苦甘辛有小毒散血通經軟堅透<lb/>
骨治誤吞銅鐵此草不生蟲蠱蜂蝶亦多不近恐不能<lb/>
無毒花卸即去其蔕不使結子則花益茂<lb/>
<pb n="KR3i0044_WYG_049-7a"/>
彚考─増─三柳軒雜識─鳯仙為媚客　─花經─金鳯七品三<lb/>
命　─平園詩注─金鳯木犀二花殆是的對　─原─花史─謝<lb/>
長裾見鳯仙花命侍兒進葉公金膏以麈尾稍染膏灑<lb/>
之折一枝插倒影山側明年此花金色不去至今有斑<lb/>
㸃大小不同若灑金名倒影花　李玉英秋日採鳯仙<lb/>
花染指甲後於月中調絃或比之落花流水　鳯仙五<lb/>
月開花主水<lb/>
集藻─五言古詩─原─宋劉圻父金鳯花─天霜彫九陵梧桐<lb/>
<pb n="KR3i0044_WYG_049-7b"/>
日枯槁鳯徳何其衰驚飛下幽草九苞空髣髴衆彩各<lb/>
自好黄中獨含章見晩更傾倒託根幔亭峰弱質深自<lb/>
保便翾金翅短淡泊乃幾道俗眼迷是非人間迹如掃<lb/>
七言古詩─原─宋文同金鳯花─花有金鳯為小叢秋色已<lb/>
深方盛發英英秀質實具體文采爛然無少闕纖莖翩<lb/>
翩翠影動紅白紛亂如㸃纈誰云脆弱易飄墮自卵至<lb/>
翼亦數月鋪茸翦綵轉難似只把長條恣穿結常疑一<lb/>
似小兒花性命所繋不忍折君不見昨夜雨今朝風一<lb/>
<pb n="KR3i0044_WYG_049-8a"/>
隊驚飛返丹穴<lb/>
五言絶句─原─宋徐致中金鳯花─鮮鮮金鳯花得時亦自<lb/>
媚物生無貴賤罕見乃為貴　─増─明王氏美君詠鳯仙<lb/>
花─鳯鳥久不至花枝空復名何如學葵蘂開即向陽傾<lb/>
七言絶句─増─唐呉仁璧鳯仙花─香紅嫩緑正開時冷蝶<lb/>
饑蜂兩不知此際最宜何處看朝陽初上碧梧枝　─原<lb/>
宋晏殊金鳯花─九苞顔色春霞萃丹穴威儀秀氣殫題<lb/>
品直須名最上昻昻驤首倚朱欄　─歐陽修金鳯花─憶<lb/>
<pb n="KR3i0044_WYG_049-8b"/>
繞朱欄手自栽緑叢髙下幾番開中庭雨過無人迹狼<lb/>
籍深紅㸃緑苔　─楊萬里金鳯花─細看金鳯小花叢費<lb/>
盡司花染作工雪色白邊袍色紫更饒深淺四般紅<lb/>
増─僧北澗金鳯花─小似釵頭縷粟金不將紅淺笑紅深<lb/>
虛名冗利閒花草寂寞朝陽采羽瘖<lb/>
詩散句─原─宋劉敞─緑葉紛映階紅芳爛盈眼輝輝丹穴<lb/>
禽矯矯翅翎展　─張耒─金鳯乃婢妾紅紫徒相鮮　─増<lb/>
明劉基─庭前金鳯花向晩爭嫵媚　─原─宋僧北澗─飛花<lb/>
<pb n="KR3i0044_WYG_049-9a"/>
只合秦樓去莫與金釵壓翠蟬　─元楊維楨─夜搗守宫<lb/>
金鳯蘂十尖盡換紅鴉嘴　─明徐階─金鳯花開色最鮮<lb/>
佳人染得指頭丹　金盤和露搗仙葩解使纖纖玉有<lb/>
瑕<lb/>
詞─原─明夏樹芳女冠子─秋花姝麗疑是虞庭集毳爛霞<lb/>
開不向丹山植還從蘂闕來　飛來金屈戍添上玉搔<lb/>
頭暗撥求凰操韻聲幽　─増─宋陳景沂水龍吟─階前砌<lb/>
下新凉嫩姿弱質婆娑小仙家甚處鳯雛飛下化成窈<lb/>
<pb n="KR3i0044_WYG_049-9b"/>
窕尖葉參差柔枝裊娜體將玉造自川葵放後堂萱謝<lb/>
了是園苑無花草　自恨西風太早逞芳容紫團緋繞<lb/>
管裏低昻箆頭約掠空成懊惱圓胎結就小鈴垂下直<lb/>
開臨<hi>闕二字</hi>凡間謫墮不知西帝曽關宸抱<lb/>
别録─原─製用─采肥莖汋醃可為葅　花酒浸一宿可食<lb/>
　　取紅花搗爛煑犀杯色如蠟可充舊犀初煑出忌見<lb/>
風見風即裂　庖人烹魚肉難卒爛投子數粒同山查<lb/>
即易爛　女人采紅花同白礬搗爛先以蒜擦指甲以<lb/>
<pb n="KR3i0044_WYG_049-10a"/>
花傅上葉包裹次日紅鮮可愛數月不退　能損齒服<lb/>
者不可著牙多用亦㦸人喉　插瓶用沸水或石灰入<lb/>
湯可開半月　─増─物類相感志─枳實煑魚則骨軟或用<lb/>
鳯仙花子　─野䔩品─鳯仙花梗採頭芽湯焯少加鹽曬<lb/>
乾可留年餘以芝蔴拌供新者可入茶最宜炒麫觔食<lb/>
佳熝豆腐素菜無一不可<lb/>
　　金錢<lb/>
増─酉陽雜俎─金錢花一名毘尸沙　─原─金錢花一名子<lb/>
<pb n="KR3i0044_WYG_049-10b"/>
午花<hi>格物叢話云花以金錢名言其形之似也惟欠稜廓耳花史云午開子落故名子午花</hi>一名<lb/>
夜落金錢花予改為金榜及第花花秋開黄色朶如錢<lb/>
緑葉柔枝㛹娟可愛園林草木疏云梁大同中進自外<lb/>
國今在處有之栽磁盆中副以小竹架亦書室中雅翫<lb/>
也又有銀錢一種七月開以子種<lb/>
彚考─原─酉陽雜俎─梁豫州掾屬以䨇陸賭金錢錢盡以<lb/>
金錢花相足魚𢎞謂得花勝得錢　─増─花經─金錢花七<lb/>
品三命　─原─花史─鄭榮嘗作金錢花詩未就夢一紅裳<lb/>
<pb n="KR3i0044_WYG_049-11a"/>
女子擲錢與之曰為君潤筆及覺探懷中得花數朶遂<lb/>
戲呼為潤筆花<lb/>
集藻─五言律詩─増─宋劉攽金錢花─披沙百鍊貴濟世五<lb/>
銖圜侔色都疑似頒形適自然蕭蕭秋意蚤采采露華<lb/>
鮮貧謝侏儒甚煩君慰眼前<lb/>
七言絶句─増─唐盧肇金錢花─輪郭休誇四字書紅窠寫<lb/>
出對庭除時時買得佳人笑本色金錢却不如　─原─來<lb/>
鵬金錢花─也無輪郭也無神露洗還同鑄出新青帝若<lb/>
<pb n="KR3i0044_WYG_049-11b"/>
教花裏用牡丹應是得錢人　─皮日休金錢花─隂陽為<lb/>
炭地為爐鑄出金錢不用模謾向人前逞顔色不知還<lb/>
解濟貧無　─増─呉仁璧金錢花─淺絳濃香幾蘂勻日鎔<lb/>
金鑄萬家新堪疑劉寵遺芳在不許山隂父老貧　─羅<lb/>
隠金錢花─占得佳名繞樹芳依依相伴向秋光若教此<lb/>
物堪收貯應被豪家盡劚將　─原─宋石<graphic n="KR1026" url="https://raw.githubusercontent.com/kanripo/KR-Gaiji/master/images/KR1026.png" mimeType="image/png"/>金錢花名貴<lb/>
已居三品上價髙仍在五銖先春來買斷深紅色燒得<lb/>
人心似火燃　─章藝齋金錢花─巧冶都由造化罏風磨<lb/>
<pb n="KR3i0044_WYG_049-12a"/>
雨洗好形模花神果有神通力買斷春光用得無<lb/>
詩散句─原─宋百氏集─能買三秋景難供九府輸　厚重<lb/>
圓殊秦半兩輕飄薄似漢三分　─蘇軾─金錢色傍秋<lb/>
别録─増─酉陽雜俎─衛公言金錢花損眼<lb/>
　　滴滴金<lb/>
原─滴滴金一名夏菊一名艾菊一名旋覆花<hi>本草云花圓而覆下</hi>
<hi>故名</hi>一名疊羅金　─増─本草─旋覆一名盗庚<hi>爾雅云蕧盗庚注云旋覆</hi>
<hi>似菊本草云庚者金也謂其夏開黄花盗竊金氣也</hi>一名戴椹　─花史─一名金錢<lb/>
<pb n="KR3i0044_WYG_049-12b"/>
菊<hi>本草亦名金錢花</hi>　─原─莖青而香葉青而長尖而無椏髙僅<lb/>
二三尺花色金黄千瓣最細凡二三層明黄色心乃深<lb/>
黄中有一㸃微緑者巧小如錢亦有大如折二錢者所<lb/>
産之地不同也自六月開至八月苖初生自陳根出既<lb/>
則徧地生苖繇花梢頭露滴入土即生新根故名滴滴<lb/>
金嘗斸地驗其根果無聯屬<lb/>
集藻─七言絶句─原─宋陶弼九秋瑞露滴成芽不是榆花<lb/>
即桂花星女月娥宫不鎖天風吹落野人家　─増─謝薖<lb/>
<pb n="KR3i0044_WYG_049-13a"/>
滴滴金─滿庭黄色抑何深一滴梅霖一滴金莫使貪夫<lb/>
來見此聞名亦起覬覦心　─原─百花新詠─秋來蔓草莫<lb/>
相侵露滴花梢滿地金若入仙人丹竈裏還如松柏歲<lb/>
寒心<lb/>
　　玉簪<lb/>
原─玉簪<hi>漢武帝寵李夫人取玉簪搔頭後宫人皆效之玉簪花之名取此</hi>一名白蕚一<lb/>
名白鶴仙一名季女<hi>白蕚象其色白鶴象其形季女象其卦</hi>處處有之有<lb/>
宿根二月生苖成叢髙尺餘柔莖如白菘菜葉大如掌<lb/>
<pb n="KR3i0044_WYG_049-13b"/>
團而有尖面青背白紋如車前頗嬌瑩六七月叢中抽<lb/>
一莖莖上有細葉十餘每葉出花一朶長二三寸本小<lb/>
末大未開時正如白玉搔頭簪形開時微綻四出中吐<lb/>
黄蘂七鬚環列一鬚獨長甚香而清朝開暮卷間有結<lb/>
子者圓如豌豆生青熟黑其根連生如鬼臼射干之類<lb/>
有鬚毛舊莖死則根有一臼新根生則舊根腐亦有紫<lb/>
花者<hi>學圃餘疏云紫者名紫鶴</hi>葉微狹花小於白者葉上黄緑相間<lb/>
名間道花又有一種小紫五月開花小白葉石緑色此<lb/>
<pb n="KR3i0044_WYG_049-14a"/>
物損牙齒不可著牙根性甘辛寒有毒解毒塗腫下骨<lb/>
葉性同根解蛇虺毒<lb/>
彚考─増─春渚紀聞─酒成碧後方堪飲花到白來原自香<lb/>
此趙丈徳麟賦玉簪花詩也歴數花品白而香者十花<lb/>
八九香也<lb/>
集藻─賦─増─明田藝蘅玉簪花賦─白花六出碧莖森森緑<lb/>
苞敷豔翠葉叢隂皜絲垂鬚黄檀綴心色美如玉形肖<lb/>
惟簪曰貴且重名比南金方其根萎嚴霜英抽湛露酷<lb/>
<pb n="KR3i0044_WYG_049-14b"/>
暑既徂凉飈初度拂拂翻榮亭亭挺素皓雪凝條明冰<lb/>
挂樹山梔為之抱慚水仙見而増妒縱玉井之蓮花亦<lb/>
同行而却歩廼若微雨乍沐淡然晩妝洗盡鉛華月映<lb/>
霓裳插瑤笄於緑鬢解瓊珮於華堂獨持雅潔以壓羣<lb/>
芳鄙芙蓉之多態笑蕙蘭其不香當百卉之搖落聳孤<lb/>
秀於清商故得列君階除逺彼塵坌舞媛致疑而反銜<lb/>
逸士欲投而長遯采下體而不遺入麗藻之粲論茍能<lb/>
刈蓍而不忘寧辭磨石而終鈍感徳輝於三秋媿草心<lb/>
<pb n="KR3i0044_WYG_049-15a"/>
之徑寸幸朝束於華冠雖夕隕而何恨<lb/>
五言古詩─増─金元好問同白兄賦瓶中玉簪─畏景衆芳<lb/>
歇仙葩此夷猶冰姿出新沐娟娟倚清秋昨夢今見之<lb/>
風鬟玉搔頭誰言閨房秀髙情渺林丘碧筵古銅壺一<lb/>
室香四周懷人成獨詠逺思徒悠悠　─元劉因玉簪─堂<lb/>
隂秋氣集幽花獨清新臨風玉一簪含情待何人含情<lb/>
不自展未展情更真徘徊明月光汎汎如相親因之欲<lb/>
有託風鬟渺冰輪<lb/>
<pb n="KR3i0044_WYG_049-15b"/>
七言律詩─増─元劉因玉簪花─花中冰雪避秋陽月底隂<lb/>
隂鎖暗香玉瘦每憂和露滴心清惟恨有絲長且留宛<lb/>
轉圍沈水莫遣聯翩入粉囊只許幽人太相似蒼苔疎<lb/>
雨北窓凉　─原─方廣徳玉簪─不信搔頭花底重數莖秋<lb/>
濯露溶溶腰憎荆玉生前折影比崔娘月裏逢摘去何<lb/>
人憐素腕插來是處映秋容薄愁莫減冰霜骨十二金<lb/>
釵好向從<lb/>
七言絶句─原─唐羅隠玉簪─雪魄冰姿俗不侵阿誰移植<lb/>
<pb n="KR3i0044_WYG_049-16a"/>
小窓隂若非月姊黄金釧難買天孫白玉簪　─宋王安<lb/>
石玉簪─瑤池仙子宴流霞醉裏遺簪幻作花萬斛濃香<lb/>
山麝馥隨風吹落到君家　─黄庭堅玉簪─宴罷瑤池阿<lb/>
母家嫩瓊飛上紫雲車玉簪墮地無人拾化作江南第<lb/>
一花　─鄭修玉簪花─玉色瓷盆綠柄深夜凉移向小窓<lb/>
隂兒童莫訝心難展未展心時正似簪　─呉震齋玉簪<lb/>
花─素娥昔日宴仙家醉裏從他寳髻斜遺下玉簪無覓<lb/>
處如今化作一枝花　─增─明李東陽玉簪─昨夜花神出<lb/>
<pb n="KR3i0044_WYG_049-16b"/>
蘂宫綠雲裊裊不禁風妝成試照池邊影祇恐搔頭落<lb/>
水中<lb/>
詩散句─増─金史肅─玉簪香好在墻角幾枝開　─原─孫鐸<lb/>
披拂西風如有待徘徊凉月更多情　─増─劉龍山─一瓶<lb/>
秋水玉簪香　─元趙雍─淡然相對玉簪香　─明呉寛─玉<lb/>
削簪頭露濯開<lb/>
詞─増─金黄庭筠謁金門─秋蕭索燈火新凉簾幕翠被不<lb/>
禁臨曉薄南樓聞畫角　想見玉壺冰蕚一夜西風開<lb/>
<pb n="KR3i0044_WYG_049-17a"/>
却夢覺烏嗁殘月落幽香無處著　─張雨滿江紅─玉導<lb/>
纖長頓化作雲英香莢風弄影綠鬟撩亂搔頭斜插璞<lb/>
小還思釵燕並叢幽略比蕉心狹看柔鬚㸃綴半開時<lb/>
微烘蠟　冰筯瘦瓊林滑芳徑底誰偷掐怕夜凉消得<lb/>
錦圍紅帀鵞管不禁仙露重蜜脾勝借清香發待使君<lb/>
絶妙好詞成須彈壓　─張翥露華─瀛洲種玉總付與花<lb/>
神月底深斸琢就瑤笄光映鬢雲斜矗幾度借取搔頭<lb/>
别試漢宫裝束風露冷幽香半襟淡竚欄曲　亭亭雪<lb/>
<pb n="KR3i0044_WYG_049-17b"/>
艶愁獨愛粉沁冰䇶鬚撚金粟石上那囘磨斷爭忍輕<lb/>
觸一自楚客歸來珠履舊遊誰續秋夢起殘妝半簪墜<lb/>
綠　─張雨東風第一枝─清淚如鉛綠房迎曉寳階低擁<lb/>
雲葉蜻蜓飛上搔頭依前艶香未歇西窓夜雨怪簾底<lb/>
參差凉月正一叢深倚琅玕石上只愁磨折　問瑤草<lb/>
應憐短髪曽醉墮無聲膩滑羞他金雀鈿蟬髙似水仙<lb/>
羅襪芳心斷絶誰與贈江臯瓊玦試折花擲作銀橋看<lb/>
舞素鸞囘雪<lb/>
<pb n="KR3i0044_WYG_049-18a"/>
别錄─原─種植─春初雨後分其勾萌種以肥土勤澆灌即<lb/>
活分時忌鐵器　花瓣拖麫香油煠過入少糖霜香清<lb/>
味淡可充清供　取未開者裝鉛粉在内以線縛口久<lb/>
之婦女用以傅面經歲尚香　─増─崆峒子─骨鯁以玉簪<lb/>
花根汁滴之則化<lb/>
　　　秋葵<lb/>
原─秋葵<hi>與葵相似故名秋葵朝夕傾陽此葵是也本草作黄蜀葵宼宗奭云與蜀葵别種非蜀葵中黄</hi>
<hi>者也</hi>一名側金盞莖髙六七尺葉如芙蓉深綠色開岐叉<lb/>
<pb n="KR3i0044_WYG_049-18b"/>
有五尖如人爪形狹而多缺六月放花大如椀鵞黄色<lb/>
紫心六瓣而側雅淡堪玩朝開午收暮落隨即結角大<lb/>
如拇指長二寸許本大末尖六稜有毛老則黑色其稜<lb/>
自綻内有六房子纍纍在房内狀如<graphic n="KR1342" url="https://raw.githubusercontent.com/kanripo/KR-Gaiji/master/images/KR1342.png" mimeType="image/png"/>麻子色黑秋盡<lb/>
收二月種以手髙撒梗亦長大花子及根氣味並甘寒<lb/>
滑無毒為催生妙藥子宜浸油治瘡塗湯火傷<lb/>
彚考─原─説文─黄葵常傾葉向日不令照其根　─増─彦周<lb/>
詩話─寫生之句取其形似故辭多迂弱趙昌畫黄蜀葵<lb/>
<pb n="KR3i0044_WYG_049-19a"/>
東坡作詩云檀心紫成暈翠葉森有芒揣摸刻骨造語<lb/>
壯麗後世莫及　─花經─葵花九品一命　─瓶花譜─秋葵<lb/>
八品二命<lb/>
集藻─賦─増─唐韓偓黄蜀葵賦─色配中央心傾太陽布葉<lb/>
近臨於玉砌移根逺自於銅梁蕚綠華未遇楊羲冠簪<lb/>
駊騀杜蘭香喜逢張碩巾帔飄揚銀漢之星機欲曙金<lb/>
臺之漏箭初長動人妖艶馥鼻生香千里鵠鶵濫得名<lb/>
於太液三秋菊蘂虚長價於柴桑向日微困迎風欲翔<lb/>
<pb n="KR3i0044_WYG_049-19b"/>
周昉神疲吮筆而深慚思拙江淹色沮擘牋而所恨才<lb/>
荒蝶翅堪憎蜂鬚可妒幾多之金粉遭竊一㸃之檀心<lb/>
被汚何須逼視漢夫人之鴛寢多羞不待含情晉天子<lb/>
之羊車自駐激電寒暄跳丸烏兎得不淹留深勞顧慕<lb/>
懊恨張京兆唯將桂葉添睂悵望齊東昬却把蓮花襯<lb/>
歩騷人易老絶色多愁曷忍在綺窓側畔唯當居繡户<lb/>
前頭目斷猶駐魂消未收映葉而似擎歌扇偎欄而若<lb/>
墮妝樓感荀粲之殷勤誓無緘著怨謝鯤之强暴未近<lb/>
<pb n="KR3i0044_WYG_049-20a"/>
風流清旦鶯嗁黄昬客散鶴頸兮長引猿腸兮屢斷攀<lb/>
條立處林烏應笑於後栖欹枕看時梁燕或聞於長嘆<lb/>
已而已而唯有醉眠於叢畔<lb/>
五言古詩─増─唐戴叔倫嘆葵花─今日見花落明日見花<lb/>
開花開能向日花落委蒼苔自不同凡卉看時幾日廻<lb/>
　─原─宋蘇軾題王伯敡所藏趙昌畫黄葵─弱質困夏永<lb/>
竒姿蘇晩凉低昻黄金杯照耀初日光檀心自成暈翠<lb/>
葉森有芒古來寫生人妙絶誰似昌晨妝與午醉真態<lb/>
<pb n="KR3i0044_WYG_049-20b"/>
含隂陽君看此花枝中有風露香　─増─梁棟黄葵─乾坤<lb/>
有正氣間色皆為臣名葩據中央紅紫誰敢隣傾日不<lb/>
忘君衛足恐傷身㝠然無知識忠孝出本真林林天地<lb/>
間戴履而為人明靈秀萬物孰不尊君親嗟嗟叔季後<lb/>
利欲冺天倫邈哉望帝國産此瑞世珍九夏不趨炎三<lb/>
月不爭春髙秋風露冷孤標出清塵背時還獨立攬芳<lb/>
淚沾巾<lb/>
七言古詩─増─金元好問甲辰秋洛陽得黄葵子種之南<lb/>
<pb n="KR3i0044_WYG_049-21a"/>
庵明年夏六月作花佛經所謂閻浮檀金明淨柔軟令<lb/>
人愛樂者此花可以當之因為賦長韻─芳蕤浥露嬌黄<lb/>
濕五疉湘裙輕襞積晨妝午醉一日間白白紅紅總狼<lb/>
籍上陽宫女要頭冠摹寫雖工破的難看來明淨復柔<lb/>
軟花中乃有閻浮檀千里移根洛陽陌主人不飲誰看<lb/>
客乞與金杯自傾側明年為渠當舉白<lb/>
五言律詩─増─唐崔涯黄蜀葵─野欄秋景晩疎散兩三枝<lb/>
嫩蘂淺輕態幽香閑澹姿露傾金盞小風引道冠欹獨<lb/>
<pb n="KR3i0044_WYG_049-21b"/>
立悄無語清愁人詎知<lb/>
七言律詩─原─唐韋莊使院黄葵花─薄妝新著淡黄衣對<lb/>
捧金爐侍醮遲向月似矜傾國貌倚風如唱歩虚詞乍<lb/>
開檀炷疑聞語試與雲和必解吹為報同人看來好不<lb/>
禁秋露即離披<lb/>
五言絶句─増─宋文同秋葵─錦江何日别漆水今朝見清<lb/>
露繞顔色秋鵞一分淺　─范成大霜後紀園中草木─種<lb/>
葵如種麥隔歲已下子僅成一榦花浪備四時氣　─金<lb/>
<pb n="KR3i0044_WYG_049-22a"/>
姚孝錫黄蜀葵─傾心知向日布葉解承隂空側黄金盞<lb/>
誰人與對斟　─元趙孟頫黄葵詞─仙掌鬱金衣朝陽風<lb/>
露晞可憐蜂與蝶祗解弄春暉　─明髙啓黄葵─春晩獨<lb/>
餘芳風囘帶酒香美人偏愛看因似御衣裳　─王榖祥<lb/>
秋葵─玉兒本來潔新妝不愛濃秋風羅袖薄飄颻若為<lb/>
容　─陳淳秋葵─月上墻東阿秋光照庭户幽葩向人明<lb/>
泫似冷冷露　素質倚秋風向人渾欲語春風莫相笑<lb/>
丹心自能許<lb/>
<pb n="KR3i0044_WYG_049-22b"/>
七言絶句─原─唐李渉黄葵─此花莫遣俗人看新染鵞黄<lb/>
色未乾好逐秋風天上去紫陽宫女要頭冠　─増─張祐<lb/>
黄蜀葵花─名花八葉嫩黄金色照書窓透竹林無柰美<lb/>
人閒把嗅直疑檀口印中心　─薛能黄蜀葵─嬌黄新嫩<lb/>
欲題詩盡日含毫有所思記得玉人春病較道家裝束<lb/>
厭禳時　─唐彦謙秋葵─月瓣團圞翦赬羅長條排蘂綴<lb/>
鳴珂傾陽一㸃丹心在承得中天雨露多　─原─宋劉攽<lb/>
黄葵─白露清風催八月紫蘭紅藥共淒凉黄花冷淡無<lb/>
<pb n="KR3i0044_WYG_049-23a"/>
人看獨自傾心向太陽　─宋祁黄葵─黄葵貴麗不夭饒<lb/>
一朶新晴松外髙還似邇英臨黼座曈曨曉日照天袍<lb/>
　増─陸游黄蜀葵─開時閒淡歛時愁蘭菊應容預勝流<lb/>
剰欲持杯相領略一庭風雨不禁秋　─原─王立美黄葵<lb/>
昔年南國看黄葵雲鬢金釵向後垂今日村家籬落下<lb/>
秋風寂寞兩三枝　─增─元袁易題畫黄葵─憶昔戎葵花<lb/>
下飲金杯春灔綠鬟欹祗今花似金杯側獨對西風詠<lb/>
折枝　─明李東陽黄葵─不隨紅紫鬭芬華别有風流出<lb/>
<pb n="KR3i0044_WYG_049-23b"/>
畫家誰解人間真正色秋來交付與黄花　─沈周秋葵<lb/>
誰道紅葩夏日芳獨留黄種吐秋光五尺竹欄關不住<lb/>
還將一半露宫妝　─陸師道秋葵─炎豔秋來故改妝薄<lb/>
羅閒淡試鵞黄傾城别有檀心在依倚西風送夕陽<lb/>
陳淳秋葵─長門秋晩露淒淒䨇袖輕翻舊賜衣自笑不<lb/>
如桃與李春風吹向上林飛<lb/>
詩散句─増─元馬祖常─紫暈成丹景黄敷綴綠幢　─郭鈺<lb/>
蠟光膩粉花正開翠袖捧出黄金杯　─原─宋陳司封─秋<lb/>
<pb n="KR3i0044_WYG_049-24a"/>
來似學金丹術戲把硫黄製酒杯　─潘徳久─一樹黄葵<lb/>
金盞側勸人相對醉西風<lb/>
詞─原─宋晏殊菩薩蠻─秋花最是黄葵好天然嫩態迎春<lb/>
早染得道家衣淡妝梳洗時　晩來清露滴一一金杯<lb/>
側插向綠雲鬟便隨王母仙<lb/>
别録─原─製用─曬黄葵須破其蘂則不腐　花開盡帶青<lb/>
收其稭勿令枯槁水中浸一二日取皮為縷可織布及<lb/>
作繩用　─増─物類相感志─紙被舊而毛起者將破用黄<lb/>
<pb n="KR3i0044_WYG_049-24b"/>
蜀葵梗五七根搥碎水浸刷之則如新<lb/>
　　曼陀羅花<lb/>
増─本草─曼陀羅花一名風茄兒一名山茄子<hi>法華經言佛説法時</hi>
<hi>天雨曼陀羅花又道家北斗有陀羅使者手執此花故後人因以為名曼陀羅梵言雜色也茄乃因葉形爾</hi>
生北土人家亦栽之春生夏長獨莖直上髙四五尺生<lb/>
不旁引綠莖碧葉葉如茄葉八月開白花凡六瓣狀如<lb/>
牽牛花而大攢花中折駢葉外包而朝開夜合結實圓<lb/>
而有丁拐中有小子八月采花九月采實氣味辛温有<lb/>
<pb n="KR3i0044_WYG_049-25a"/>
毒　─洛陽花木記─有千葉曼陀羅花層臺曼陀羅花<lb/>
集藻─五言古詩─増─宋陳與義曼陀羅─我圃殊不俗翠蕤<lb/>
敷玉房秋風不敢吹謂是天上香煙迷金錢夢露醉木<lb/>
蕖妝同時不同調曉月照低昻<lb/>
　　蓼花<lb/>
原─蓼花其類甚多有青蓼香蓼葉小狹而薄紫蓼赤蓼<lb/>
葉相似而厚馬蓼<hi>本草綱目云馬蓼一名墨記草俗呼大蓼是也</hi>水蓼<hi>開寳本草云生</hi>
<hi>於淺水澤中故名水蓼按爾雅薔虞蓼注云虞蓼澤蓼也即此</hi>葉濶大上有黑㸃木蓼<lb/>
<pb n="KR3i0044_WYG_049-25b"/>
一名天蓼蔓生葉似柘六蓼花皆紅白子皆大如胡麻<lb/>
赤黑而尖扁惟木蓼花黄白子皮生青熟黑人所堪食<lb/>
者三種一青蓼葉有圓有尖圓者勝一紫蓼相似而色<lb/>
紫一香蓼相似而香並不甚辛可食諸蓼春苖夏茂秋<lb/>
始花花開蓓虆而細長二寸枝枝下垂色粉紅可觀水<lb/>
邊甚多故又名水葒花<hi>名醫别録云馬蓼最大者名蘢薣即水葒也本草拾遺云天蓼</hi>
<hi>即水葒本草綱目云葒草一名鴻<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>一名蘢古一名游龍一名石龍一名大蓼</hi>身髙者丈餘節<lb/>
生如竹秋間爛熳可愛一種叢生髙僅二尺許細莖弱<lb/>
<pb n="KR3i0044_WYG_049-26a"/>
葉似栁其味香辣人名辣蓼並冬死唯香蓼宿根重生<lb/>
可為生菜青蓼可入藥古人用蓼和羮後世飲食不復<lb/>
用人亦鮮種藝今但以平澤所生香青紫三蓼為良<hi>崔豹</hi>
<hi>古今注云青色者蓼紫色者荼</hi>性辛温無毒實主明目温中耐風寒下<lb/>
水氣去癧瘍止霍亂去面浮腫療小兒頭瘡苖葉除大<lb/>
小腸邪氣利中益智<lb/>
彚考─増─詩鄭風─隰有游龍─傳─龍紅草也─箋─游龍猶放縱<lb/>
也─正義─此草直名龍耳而言游龍知謂枝葉放縱也<lb/>
<pb n="KR3i0044_WYG_049-26b"/>
周頌─予又集於蓼疏─蓼辛苦之菜　其鎛斯趙以薅荼<lb/>
蓼─傳─趙刺也蓼水草也　─禮記内則─蝸醢而苽食雉羮<lb/>
麥食脯羮雞羮折稌犬羮兎羮和糝不蓼疏─和糝不蓼<lb/>
者此等之羮宜以五味調和米屑為糝不需加蓼也<lb/>
濡豚包苦實蓼濡雞醢醬實蓼濡魚卵醬實蓼濡鼈醢<lb/>
醬實蓼疏凡言實蓼者皇氏云謂破開其腹實蓼於其<lb/>
腹中更縫而合之也　膾秋用蓼　鶉羮雞羮鴽釀之<lb/>
蓼─注─釀謂切雜之也　魴鱮烝雛燒雉薌無蓼疏─薌無<lb/>
<pb n="KR3i0044_WYG_049-27a"/>
蓼者薌謂蘇荏之屬言三者調和唯以蘇荏之屬無用<lb/>
蓼也　─戰國䇿─魏文子曰蓼蟲在蓼則生在芥則死非<lb/>
蓼仁而芥賊也本不可失　─呉越春秋─越王念呉欲復<lb/>
怨非一旦也苦思勞心夜以接日臥則攻之以蓼　─述<lb/>
異記長沙定王故宫有蓼園真定王故園也　─爾雅翼<lb/>
淮南言水草之始海閭生屈龍屈龍生容華容華生蔈<lb/>
蔈生萍藻萍藻生浮草凡浮生不根茇者生於藻屈龍<lb/>
豈亦此龍草耶歛為屈縱為游是或一道也　─楚辭芳<lb/>
<pb n="KR3i0044_WYG_049-27b"/>
草譜─蓼生水澤楚辭曰蓼蟲不知徙乎葵菜言蓼辛葵<lb/>
甘蟲各安其故不知遷也<lb/>
集藻賦─原─漢孔臧蓼蟲賦─季夏既望暑往凉還逍遙諷<lb/>
誦遂居東園周旋覽觀憇乎南藩覩茲茂蓼紛葩吐榮<lb/>
猗那隨風綠葉厲莖爰有蠕蟲厥狀似螟群聚其間食<lb/>
之以生於是寤物託事推况乎人幼長斯蓼莫或知辛<lb/>
膏梁之子豈曰不云茍非徳義不以為家安逸無心如<lb/>
禽獸何<lb/>
<pb n="KR3i0044_WYG_049-28a"/>
五言古詩─増─元郝經甲子歲後園野蓼─窞池蓮蒲短久<lb/>
旱餘淺淤墻隈積餘埃玉鳯秋不翥野蓼根莖堅幸得<lb/>
浸沮洳節葉瘦且赤蘼蕪交翠箸細蘂亦鮮潔粉米糅<lb/>
丹素獨窣裊輕穗離披滴清露水花淡晩色幽窅足真<lb/>
趣忽憶過夢澤千里渺煙樹蘆花與蓼花露錦蕩雪絮<lb/>
深入芙蕖藪逺映蒹葭渡舉鞭問飛鴻駐馬嚼佳句乃<lb/>
今四壁中浩渺隔煙霧日斜對幽叢聊以慰遲暮大似<lb/>
辛苦蟲無復風標鷺來因援沉溺底事極幽錮屢上刳<lb/>
<pb n="KR3i0044_WYG_049-28b"/>
腸書無地瀝血訴嗟嗟好花草焉用生此處祗因為詩<lb/>
人故故獨不去嘗膽如啖蔗食蓼猶饍御仰首但有天<lb/>
志節久愈著　─明袁凱蓼灘─衍迤近横塘陂陀間幽渚<lb/>
輕穗含夕霏叢條偃秋雨縱横覆魚隊闃寂來鷗侶杖<lb/>
䇿時一臨逍遙更延佇<lb/>
五言律詩─原─唐鄭谷蓼花─簇簇復悠悠年年拂漫流差<lb/>
池伴黄菊冷淡過清秋晩帶鳴蟲急寒藏宿鷺愁故溪<lb/>
歸不得憑仗繫漁舟　─増─宋梅堯臣水葒─灼灼有芳艶<lb/>
<pb n="KR3i0044_WYG_049-29a"/>
本生江漢濵臨風輕笑久隔浦淡妝新白鷺煙中客紅<lb/>
蕖水上鄰無香結珠穗秋露浥羅巾<lb/>
五言絶句─増─宋宋祁蓼花─夏砌綠莖秀秋檐紅穗繁終<lb/>
然體不媚無那對虞翻　─文同蓼花─紅芳宵露清翠節<lb/>
晩窓迎雨後曬殘日秋容滿檻亭　─蘇轍和文與可蓼<lb/>
嶼─風髙蓮欲衰霜重蓼初發㑹使此池中秋芳未嘗歇<lb/>
七言絶句─増─宋梅堯臣和石昌言學士官舍水葒─江天<lb/>
淡淡江水平江岸有花紅作穗今日特向都城開畫時<lb/>
<pb n="KR3i0044_WYG_049-29b"/>
只合銜魚翠　─蘇軾和文與可蓼嶼─秋歸南浦蟪蛄鳴<lb/>
霜落横湖沙水清臥雨幽花無限思抱叢寒蝶不勝情<lb/>
　─范成大道見蓼花─秋風裊裊露華鮮去歲如今刺釣<lb/>
船歙縣門西見紅蓼此身曽在白鷗前　─劉克莊水葒<lb/>
分紅間白汀洲晩拜雨揖風江漢秋看誰耐得清霜去<lb/>
却恐蘆花先白頭<lb/>
詩散句─原─宋張詠─紅穗已沾巫峽雨綠痕猶帶錦江泥<lb/>
狂吟不覺驚鷗夢坐困翻疑在舊溪　─増─唐栁宗元─蓼<lb/>
<pb n="KR3i0044_WYG_049-30a"/>
花被隄岸陂水寒更淥　─錢珝─難將垂岸蓼盈把當江<lb/>
蘺　─原─宋石延年─羣芳坐衰歇聊自舞秋風　─蘇軾─叢<lb/>
蓼雖可喜輕紅隨秋薄　─唐羅鄴─暮天新鴈起汀洲紅<lb/>
蓼花開水國愁　─宋宋祁─花穗迎秋結晩紅園林清淡<lb/>
更西風　─林逋─簇簇菰蒲映蓼花水痕天影蘸秋霞<lb/>
陸游─老作漁翁猶喜事數枝紅蓼醉清秋　─唐韓愈─蓼<lb/>
雜芳菲疇　─許渾─池連秋蓼紅　─宋鄭獬─鹽豉薦芹蓼<lb/>
　─陸游─雪晴蓼甲紅　─唐白居易─水蓼冷花紅簇簇<lb/>
<pb n="KR3i0044_WYG_049-30b"/>
温庭筠─雨濕蓼花千穗紅<lb/>
詞─原─宋王詵行香子─金井先秋梧葉飄黄幾囘驚覺夢<lb/>
初長雨微煙淡疎栁池塘漸蓼花明菱花冷藕花凉<lb/>
幽人已慣衾單枕冷任商飇催換年光問誰相伴終日<lb/>
清狂有竹間風樽中酒水邊牀　─増─元張翥水龍吟─芙<lb/>
蓉老去妝殘露華滴盡珠盤淚水天瀟灑秋容冷淡憑<lb/>
誰㸃綴瘦葦黄邊疎蘋白外滿汀煙穟把餘妍分與西<lb/>
風染就猶堪愛紅芳媚　幾度臨流送逺向花前偏驚<lb/>
<pb n="KR3i0044_WYG_049-31a"/>
　客意船窓雨後數枝低入香零粉碎不見當年秦淮花<lb/>
　月竹西歌吹但此時此處叢叢滿眼伴離人醉<lb/>
　别録原─製用─春初以壺盧盛水浸蓼子髙挂火上使暖<lb/>
　生紅芽以備五辛盤與大麥麫相宜<lb/>
　<lb/>
　<lb/>
　<lb/>
　<lb/>
<pb n="KR3i0044_WYG_049-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋廣羣芳譜卷四十七<lb/>
</p>
<p>
</p>
  </div>
</body>
</text>
</TEI>
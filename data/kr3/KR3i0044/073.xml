<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_073-1a"/>
　欽定四庫全書<lb/>
御定佩文齋廣羣芳譜卷七十一<lb/>
　　木譜<lb/>
　　　柏<lb/>
　原─柏一名椈<hi>爾雅云柏椈</hi>樹聳直皮薄肌膩三月開細𤨏花<lb/>
　結實成毬状如小鈴多瓣九月熟霜後瓣裂中有子大<lb/>
　如麥芬香可愛六書精藴云柏隂木也木皆屬陽而柏<lb/>
　向隂指西盖木之有貞徳者故字從白白西方正色也<lb/>
<pb n="KR3i0044_WYG_073-1b"/>
　處處有之古以生泰山者為良今陕州宜州宻州皆佳<lb/>
　而乾陵者尤異木之文理大者多為菩薩雲氣人物鳥<lb/>
　獸狀態分明徑尺一株可值萬錢川柏亦細膩以為几<lb/>
　案光滑恱目　─増─廣雅─汁柏柏也　─地理志─華山生文<lb/>
　柏一名黄腸　─廣志─柏有續柏<lb/>
　彚考─原─書禹貢─杶榦栝柏　─詩弼風─汎彼柏舟─魯頌<lb/>
　新甫之柏　─増─禮記雜記─暢臼以椈杵以梧─疏─擣鬱鬯<lb/>
　用柏臼桐杵者柏香桐潔於神為宜　─原─論語─殷人以<lb/>
<pb n="KR3i0044_WYG_073-2a"/>
柏─増─漢書武帝紀─元鼎二年春起柏梁臺─註─三輔舊<lb/>
事云以香柏為之　─郊祀志─李少君見上上有故銅器<lb/>
問少君少君曰此器齊桓公十年陳於柏寢─註─以柏木<lb/>
為寢室於臺之上　─東方朔傳─柏者鬼之廷也─註─言鬼<lb/>
神尚幽闇故以松柏之樹為廷府─朱博傳─御史府中<lb/>
列柏樹常有野烏數千棲宿其上晨去暮来號曰朝夕<lb/>
烏─晉書郭璞傳─璞洞五行天文卜筮之術王導深重<lb/>
之甞令作卦璞言公有震厄可命駕西出數十里得一<lb/>
<pb n="KR3i0044_WYG_073-2b"/>
柏樹截斷如身長置常寝處災當可消矣導從其言數<lb/>
日果震柏樹粉碎　─孝友傳─王裒廬於墓側旦夕常至<lb/>
墓所拜跪攀柏悲號涕泣著樹樹為之枯　庾衮字叔<lb/>
褒或有斬其墓柏莫知其誰乃召隣人集於墓而自責<lb/>
焉因叩頭泣涕謝祖禰曰徳之不修不能庇先人之樹<lb/>
衮之罪也父老咸亦為之垂泣自後人莫之犯　─宋書<lb/>
符瑞志─王者耆老見敬則柏受甘露　─原─宋書武三王<lb/>
列傳─魯郡孔子舊庭有柏樹二十四株經歴漢晉其大<lb/>
<pb n="KR3i0044_WYG_073-3a"/>
連抱有二株先折倒士人崇敬莫之敢犯義㳟悉遣人<lb/>
伐取父老莫不歎息─増─南齊書髙逸傳伯徐伯珍宅南<lb/>
九里有髙山班固謂之九巖山後漢龍丘萇隠處也山<lb/>
多龍鬚檉柏望之五采世呼為婦人巖伯珍移居之<lb/>
周書齊王憲傳─髙祖親圍晉州齊主將兵十萬自来援<lb/>
之永昌公椿屯雞棲原憲宻謂椿曰汝今為營不湏張<lb/>
幕可伐柏為庵示有形勢令兵去之後賊猶致疑也及<lb/>
椿被勅追還率兵夜返齊人果謂柏庵為帳幕也不疑<lb/>
<pb n="KR3i0044_WYG_073-3b"/>
軍退翌日始悟　─隋書王劭傳─劭上表言符命曰陳留<lb/>
老子祠有枯柏世傳云老子将度世云待枯柏生東南<lb/>
枝廻指當有聖人出吾道復行至齊枯柏從下生枝東<lb/>
南上指夜有三童子相與歌曰老子廟前古柏樹東南<lb/>
狀如繖聖主從此去及至尊牧亳州親至祠樹之下自<lb/>
是柏枝廻抱其枯枝漸指西北道教果行　─原─南史王<lb/>
晏傳─晏為員外郎齋前柏樹忽變成梧桐論者謂梧桐<lb/>
雖有棲鳯之羙而失後凋之節及晏敗果如之　─増─裴<lb/>
<pb n="KR3i0044_WYG_073-4a"/>
邃傳─邃廟在光宅寺西堂宇𢎞敞松柏欝茂范雲廟在<lb/>
三橋蓬蒿不翦梁武帝南郊道經二廟顧而歎曰范為<lb/>
已死裴為更生大同初都下旱蝗四籬門外桐柏凋盡<lb/>
唯邃墓犬牙不入當時異之　─孝義傳─霸城王整之姊<lb/>
嫁為衛敬瑜妻年十六而敬瑜亡手為亡婿種樹數百<lb/>
株墓前柏樹忽成連理一年許還復分散女乃為詩曰<lb/>
墓前一株柏根連復並枝妾心能感木頺城何足竒<lb/>
唐書狄仁傑傳─左威衛大将軍權善才右監門中郎將<lb/>
<pb n="KR3i0044_WYG_073-4b"/>
范懐義坐誤斧昭陵柏罪當免髙宗詔誅之仁傑奏不<lb/>
應死帝怒曰是使我為不孝子必殺之仁傑曰漢有盜<lb/>
髙廟玉環文帝欲當之族張釋之廷諍曰假令取長陵<lb/>
一抔土何以加其法於是罪止棄市陛下之法在象魏<lb/>
固有差等犯不至死而致之死何哉今誤伐一柏殺二<lb/>
臣後世謂陛下為何如主帝意解遂免死　─原─方技𫝊<lb/>
桑道茂居有二柏甚茂曰人居而木蕃者去之木盛則<lb/>
土衰土衰則人病乃以鐡數十鈞埋其下　─増─山海經<lb/>
<pb n="KR3i0044_WYG_073-5a"/>
白於之山其上多柏　講山其上多柏─尚書逸萹─東<lb/>
社惟柏─原─穆天子傳─甲申天子升於大北之隥而降<lb/>
休於兩柏之下─増─三輔黄圖─漢文帝霸陵不起山陵<lb/>
稠種柏─春秋運斗樞─玉衡星精散為柏　─東觀漢紀<lb/>
李恂邅父母䘮六年躬自負土樹柏常在冡下　─原─謝<lb/>
承後漢書─陳留虞延為郡督郵光武廵狩至外黄問延<lb/>
園林柏樹株數延悉曉之由是見知　─東方朔外傳─孝<lb/>
武皇帝時閒居鵲鳴新雨止朔執㦸在殿上呼問之荅<lb/>
<pb n="KR3i0044_WYG_073-5b"/>
曰殿後柏樹有鵲立枯枝上東嚮鳴上遣視如朔言<lb/>
晉宫閣名─華林園柏二株　─抱朴子─大谷倒生之柏<lb/>
増─神仙傳─孔元方鑿水邉㟁作一窟室窟前有一柏樹<lb/>
生道後棘草間委曲隠蔽弟子有急欲詣元方窟室者<lb/>
皆莫能知　─列士傳─延陵季子解寳劒挂徐君墓柏樹<lb/>
　─三齊略記─堯山在廣固城西七里尭廵狩所登遂以<lb/>
為名山頂立祠祠邉有柏樹枯而復生不知幾代樹也<lb/>
　─拾遺記─始皇起雲明臺窮四方之珍木東得葱巒錦<lb/>
<pb n="KR3i0044_WYG_073-6a"/>
柏　─述征記─柏谷谷名也谷中無迴車地夾以髙原柏<lb/>
林䕃藹窮日幽暗弗覩陽景─從征記─泰山廟中柏皆<lb/>
二十餘圍夹兩堦赤眉嘗斫一樹見血而止今斧創猶<lb/>
在　─泰山記─山南有泰山廟種柏樹千株大者十五六<lb/>
圍長老傳云漢武所種　─述異記─盧氏縣有盧君古塜<lb/>
塜旁柏二株枝條䕃茂二百餘歩樹文𨼆起皆如龜甲<lb/>
根勁如銅石　─水經注─沁水北有華嶽廟廟側有攅柏<lb/>
數百根對郭臨川負岡䕃渚青青彌望竒可翫也　陘<lb/>
<pb n="KR3i0044_WYG_073-6b"/>
山子産墳東有廟舊有一枯柏樹其塵根故株之上多<lb/>
生稚柏列秀青青望之竒可嘉矣　─樊宗師園林記─柏<lb/>
曰蒼官　─酉陽雜爼─上座璘公院有穂柏一株衢柯偃<lb/>
覆下坐十餘人　太常博士崔碩云汝西有練溪多異<lb/>
柏及暮秋葉上歛俗呼合掌柏　─海録碎事─負霜柏一<lb/>
作宜霜柏　─寰宇記─巴郡有柏柱大可十圍髙二十餘<lb/>
丈乃公孫述時樓柱所斫之處忽生枝而不朽　真源<lb/>
縣老子堂前有雙柏樹左階之柏久枯大業十三年忽<lb/>
<pb n="KR3i0044_WYG_073-7a"/>
從根生一枝聳榦三丈三尺枝葉青翠唐武宗二年更<lb/>
生一枝直上五尺横枝兩層枝葉相覆異於常樹　─東<lb/>
齋紀事─武侯廟柏其色若牙然白而光澤尚復生枝葉<lb/>
今纔十丈─原─東坡集─孤山有陳時柏二株其一為人<lb/>
所薪山下老人自為兒已見其枯矣然堅悍如金石愈<lb/>
于未枯者僧志詮作堂于其側名之柏堂　予来汝南<lb/>
地平無山清潁之外無以娱予者而地近亳社特宜檜<lb/>
柏自拱把而上輒有樛枝細紋治事堂前二柏與薦福<lb/>
<pb n="KR3i0044_WYG_073-7b"/>
兩檜尤為殊絶孰使予安此寂寞而忘歸者非此君歟<lb/>
　─増─春渚紀聞─元豐間朝廷問罪西夏五路舉兵秦鳯<lb/>
路圖上師行營憇形便之次至闗嶺有秦時柏一株雖<lb/>
質榦不枯而枝葉略無存者既標圖間裕陵披圖顧問<lb/>
左右偶以御筆㸃其枝間而歎其閱嵗之久也後郡奏<lb/>
秦朝柏忽復一枝再榮殿中有記當時奏圖歎賞之語<lb/>
私相聳異以為天人筆澤所加便同雨露之施　─少林<lb/>
集録─嵩山漢武帝登封時神人呼萬嵗之所峰之半乃<lb/>
<pb n="KR3i0044_WYG_073-8a"/>
昔嵩陽觀故基有唐天寳年碑刻碑東古柏五株積翠<lb/>
婆娑可愛中有一株尤大五人聮手抱之圍始合下一<lb/>
石刻曰漢武帝封大将軍　─山川紀異─漢陽縣西柏泉<lb/>
寺有古井世傳大禹植柏於大别山其根盤曲直至井<lb/>
底今柏根尚存又大别山陽太平興國寺前亦有古柏<lb/>
俗傳禹治水時所植者　─化源記─柏葉仙人田鸞家居<lb/>
長安常聞道者有長生術遂入華山求問真侣心願懇<lb/>
至至山下數十里見黄冠自山而出鸞遂禮謁祈問隱<lb/>
<pb n="KR3i0044_WYG_073-8b"/>
訣黄冠指柏樹示之曰此即長生藥也何必深逺但問<lb/>
志何如爾鸞遂捜尋仙方云側柏服之久而不已可以<lb/>
長生乃取柏葉曝乾為末服之稍莭葷味心志専一至<lb/>
六七十日未有他益但覺時時煩熱至二年餘病熱頭<lb/>
目如裂舉身生瘡而鸞意終不捨至七八年熱疾益甚<lb/>
其身如火人不可近皆聞柏葉氣諸瘡潰爛黄水遍身<lb/>
如膠忽自云體今小可湏一沐浴遂命置一斛温水於<lb/>
室數人舁卧斛中遂於斛中寝三日方悟呼人起之身<lb/>
<pb n="KR3i0044_WYG_073-9a"/>
上諸瘡皆已掃去光彩明白鬚髮紺緑頓覺耳目鮮明<lb/>
自云初寢夢黄冠數人持旌節導引謁上清遍禮古来<lb/>
列仙皆謂曰柏葉仙人来此遂授以仙術謂曰且止於<lb/>
人世修行後有位次當相召也自此絶榖𨼆於嵩陽年<lb/>
百二十三嵗無疾而終異香滿室空中聞音樂聲乃造<lb/>
青都赴仙約耳　─原─燕談─寇萊公知巴東縣手植雙柏<lb/>
於庭民比之甘棠謂之莱公柏後大火柏與公祠俱焚<lb/>
莆陽鄭贛為令悼柏之焚惜公手植不忍翦伐種凌霄<lb/>
<pb n="KR3i0044_WYG_073-9b"/>
花於下使附榦而上以著公之遺徳且慰邦人之去思<lb/>
云　─増─西溪叢語─青龍寺老柏院有布衣張在題一絶<lb/>
於院壁云南隣北舍牡丹開年少尋芳去又回唯有君<lb/>
家老柏樹春風来似不曽来元祐中州學教授畢仲愈<lb/>
題跋刻石於平嵐亭上　─姚氏殘語─太祖以柏為界尺<lb/>
謂之隔筆簡　─避暑録話─柏竒峻堅痩似李元膺　─遯<lb/>
齋閒覽─余靖慶歴中知桂州州境窮僻處有林木延袤<lb/>
數十里每至月盈之夕輙有笛聲發於林中甚清逺土<lb/>
<pb n="KR3i0044_WYG_073-10a"/>
人云聞之已數十年終不知其何怪也公遣人尋之見<lb/>
其聲出一大柏樹中乃伐取以為枕聲如期而發公甚<lb/>
寳惜凡數年公之季弟欲窮其怪命工解視但見木之<lb/>
文理正如人在月下吹笛之像雖善畫者莫能及重以<lb/>
膠合之則不復有聲矣　─玉堂閑話─髙祖在襁褓之時<lb/>
母置放其荘柏樹之隂而往餉田比及餉回日斜而樹<lb/>
影不移　─墨客揮犀─壺山有柏木一株長數尺半化為<lb/>
石半猶是堅木蔡君謨見而異焉因運至私第余在莆<lb/>
<pb n="KR3i0044_WYG_073-10b"/>
陽日親見之　─老學庵筆記─真宗御集有苑中賞花詩<lb/>
十首内一首龍柏花李文饒平泉山居草木記有藍田<lb/>
之龍柏宋子京又有真珠龍柏詩劉子儀晁以道朱希<lb/>
真亦皆有此作予長于江南未甞見也或云本出鄜坊<lb/>
間　─方輿勝覽─桔柏渡在昭化縣今昭化驛有古柏土<lb/>
人呼桔柏故名　─逰武夷山記─峰山有仙柏樹古而青<lb/>
翠可賞─成都記─日就殿以文檉綺柏為材─原─五色<lb/>
線─嵩山天封觀有古柏三株武后封五品大夫䕃百餘<lb/>
<pb n="KR3i0044_WYG_073-11a"/>
歩俗云大小將軍─増─濟南行記─岱岳觀有漢柏柯葉<lb/>
甚茂　─蜀都雜抄─蜀都大抵雨多風少故竹樹皆修聳<lb/>
少陵古柏二千尺人譏其痩長詩固有放言要之蜀産<lb/>
與他逈異謂柏之森森者惟蜀為然所謂喬木如山者<lb/>
亦惟蜀為然　─逰香山寺記─至洪光寺入石門路甚修<lb/>
平可歩古柏夹之外不見林上不見顛枝榦交䕃人行<lb/>
道上蒼翠撲衣日影注射如荇藻凌亂可數百歩復折<lb/>
而上如是者凡十有一每登一折必右俯木末左瞰絶<lb/>
<pb n="KR3i0044_WYG_073-11b"/>
壁壁皆甃石為之嵗久若天造柏從石罅出多類鬼工<lb/>
初登一二盤竒在柏稍上諸山如螺髻自柏外見則又<lb/>
竒至七八盤山盡在下精藍名墅棊布繡錯金碧晃耀<lb/>
目境屢換殆無暇問柏竒矣　─桐柏山志─柏香峰四望<lb/>
隂巖垂磴萬仭上多柏木　─金陵諸園記─東園一曰太<lb/>
傅園兩柏異榦合杪下可出入曰柏門　─天中記─廣漢<lb/>
梁泉縣漢故道縣也龍女山多紫柏華陽志云梁泉有<lb/>
紫柏坂　─嵩逰記─嵩陽宫外有漢武帝封三將軍柏柏<lb/>
<pb n="KR3i0044_WYG_073-12a"/>
膚殻皆脫去獨存肉理色蒼白大者圍六人次四次三<lb/>
人計千百年物矣其最大者南枝一節瘇甚盖木癭也<lb/>
　祖庵左一柏云恵能謁祖時從鉢盂中帶至也余為<lb/>
書六祖手植柏五字　─原─湧幢小品─髙祖取婺州過蘭<lb/>
溪縣見古柏甚竒駐師其下後剏亭繞之而空其中夜<lb/>
半輒有蒼龍繞伏其上王世懋詩云何年古柏尚青青<lb/>
曽是髙皇玉輦停不信聖恩偏雨露枝枝都作老龍形<lb/>
　─増─七曲山記─應夢臺右晉柏二株其形盤踞如虯龍<lb/>
<pb n="KR3i0044_WYG_073-12b"/>
色含蒼翠自晉代傳於今幾三合抱　─泰山記─炳靈殿<lb/>
漢柏三四株皆連理中一株最巨輪囷臃腫狀尤詭異<lb/>
非千年不能有此　─四川志─詹香山綿竹縣人言某寺<lb/>
有古柏一株縣令將伐之造署人莫敢逆者寺有老僧<lb/>
題一絶於樹云定知此去棟梁材無復清隂覆緑苔只<lb/>
恐深山明月夜懼他千里鶴歸来縣令見之惻然而止<lb/>
　─原─崑山縣志─南宋時髙麗進隂陽柏二株初僅二尺<lb/>
種之永懐寺殿庭左右久之髙與殿等每左花則右實<lb/>
<pb n="KR3i0044_WYG_073-13a"/>
右花則左實<lb/>
集藻─記─増─宋田況古柏記─成都諸葛孔明祠古柏年祀<lb/>
寖逺喬柯鉅圍蟠固凌㧞有足異者杜甫甞作歌叚文<lb/>
昌亦作文摹状瓌竒人多暗誦故老相傳及記事者云<lb/>
自唐季凋瘁歴王孟二偽國蠧槁尤甚然以祠中樹無<lb/>
敢翦伐者皇朝乾徳丁夘嵗仲夏枯柯復生日益敷茂<lb/>
觀者歎聳以為榮枯之變應時治亂武侯光靈如有意<lb/>
於茲者誠為異事因命工圗寫備述本末以貽好事者<lb/>
<pb n="KR3i0044_WYG_073-13b"/>
題䟦─増─宋陸游䟦古柏圖─此圗吾家舊藏余居成都七<lb/>
年屢至漢昭烈恵陵此柏在陵旁廟中忠武侯室之南<lb/>
所謂先主武侯同閟宫者與此略無小異則畫工亦當<lb/>
時名手也<lb/>
贊─増─宋蘇軾東莞資福堂老柏再生賛─生石首肎奘松<lb/>
肘回是心茍真金石為開堂去柏枯其留復生此柏無<lb/>
我誰為枯榮方其枯時不枯者存一枯一榮皆方便門<lb/>
人皆不聞瓦礫說法今聞此柏熾然常說<lb/>
<pb n="KR3i0044_WYG_073-14a"/>
賦─原─齊蕭鋒修柏賦─既殊羣而抗立亦含貞而挺正豈<lb/>
春日之自芳在霜下而為盛衝風不能摧其枝積雪不<lb/>
能改其性雖坎壈於當年庶後凋之可詠　─増─唐魏徴<lb/>
道觀内柏樹賦有序─元壇内有柏樹焉封植營護幾乎<lb/>
二紀枝榦扶疎不過數尺籠於衆草之中覆乎藂棘之<lb/>
下雖磊落節目不改本性然而翳薈蒙籠莫能自申達<lb/>
也惜其不生髙峰臨絶壑籠日月帶雲霞而與夫臃腫<lb/>
之徒雜糅兹地此豈所謂方以類聚物以羣分者哉有<lb/>
<pb n="KR3i0044_WYG_073-14b"/>
感於懐喟然而賦其詞曰覽大鈞之播化察草木之殊<lb/>
類雨露清而並榮霜雪茫而俱悴唯丸丸之庭柏禀自<lb/>
然而醇粹渉青陽不増其華歴𤣥英不減其翠原斯木<lb/>
之攸挺植新甫之髙岑干霄漢以上秀絶無地而下臨<lb/>
籠日月以散彩俯雲霞而結隂邁千祀而逾茂秉四時<lb/>
而一心靈根再徙兹庭爰植髙節未彰貞心誰識既雜<lb/>
沓乎衆草又蕪沒乎叢棘匪王孫之見知志耿介其何<lb/>
極若乃春風起於蘋末美景麗乎中園水含苔于曲浦<lb/>
<pb n="KR3i0044_WYG_073-15a"/>
草鋪露於平原成蹊花亂幽谷鶯喧徒耿然而自撫謝<lb/>
桃李而無言至于日窮於紀嵗云暮止飄蓬亂驚愁雲<lb/>
叠起氷凝無際雪飛千里顧衆類之颯然欝亭亭而孤<lb/>
峙貴不移於本性方有儷於君子聊染翰以寫懐庶無<lb/>
虧於善始─李徳裕栁柏賦并序─夫受天地之正氣者<lb/>
唯松柏而已故聖人稱其有心美其後凋豈無他木莫<lb/>
可儔匹予常歎柏之為物貞若有餘而華滋不足徒植<lb/>
於精舍列於幽庭不得處園池之中與松竹相映獨此<lb/>
<pb n="KR3i0044_WYG_073-15b"/>
郡有栁柏風姿濯濯宛若荑楊而冒霜停雪四時不改<lb/>
斯得謂之具美矣惜其生於遐逺人罕知之偶為此賦<lb/>
以貽親友惟天地之生物均覆載而不私雖草木之殊<lb/>
性皆榮落之有時感松柏兮自得經隆冬兮乃知常集<lb/>
霰於窮節秉心終而不移觀夫竹嬋娟以挺秀松英茂<lb/>
以含滋可䕃蔚於臺榭故封植於園池嗟緑柏之貞苦<lb/>
爰自託乎幽崕或森森於寒壟或肅肅於神祠何炎徼<lb/>
之僻陋忽珍木而在茲齊芊蔚於蘭苕儷真芳於桂枝<lb/>
<pb n="KR3i0044_WYG_073-16a"/>
逺而象之聳榦參差凝翠旌之陸離廹而翫之布葉低<lb/>
垂若孔盖之葳𬎼又似翠列巢以羣棲鸞奮翼而来儀<lb/>
含輕烟於夕景泫零露於朝曦逮秋實之蕃衍綴青珠<lb/>
以纍纍嗟乎材不可備人亦如此斯子張之容雖盛栁<lb/>
惠之貞則虧有長孺之正色無思曼之風姿歎此物之<lb/>
具美以幽深而見遺非企瑶林於塵外方玉樹於前墀<lb/>
望舊國兮無際思故人兮未期曽不得倚樹而泛瑶瑟<lb/>
攀條而獻蘭巵慨路逺而莫致抑毫端而孔悲顧謂稚<lb/>
<pb n="KR3i0044_WYG_073-16b"/>
子起為謡曰楚山側兮湘水源羙斯柏兮託幽根條總<lb/>
翠兮冬轉茂實垂珠兮秋始蕃彼變化兮不測焉知非<lb/>
張緒之精魂<lb/>
五言古詩─増─北齊魏收庭柏─古松圖偃盖新柏寫爐峰<lb/>
凌寒翠不奪迎暄緑更濃茹葉輕沉體咀實化衰容将<lb/>
使中臺麝違山能見從　─原─唐杜甫病柏─有柏生崇岡<lb/>
童童狀車盖偃蹙龍虎姿主當風雲㑹神明依正直故<lb/>
老多再拜豈知千年根中路顔色壊出非不得地蟠據<lb/>
<pb n="KR3i0044_WYG_073-17a"/>
亦髙大嵗寒忽無憑日夜柯葉改丹鳯領九雛哀鳴翔<lb/>
其外鴟鴞志意滿養子穿穴内客從何鄉来竚立久吁<lb/>
怪静求元精理浩蕩難倚賴─増─宋司馬光柏軒─凛然<lb/>
凌霜色本自生丘壑徙之君子庭栽培固不薄静夜聲<lb/>
飂飂清晝隂漠漠秀氣逼簷楹翠影通簾箔知君梁棟<lb/>
材大匠偶未度但守歳寒心閑軒亦不惡　─蘇軾和子<lb/>
由記園中草木─種柏待其成柏成人已老不如種叢篲<lb/>
春種秋可倒隂陽不擇物美惡随意造柏生何苦艱似<lb/>
<pb n="KR3i0044_WYG_073-17b"/>
亦費天巧天工巧有幾肎盡為汝耗君㸔藜與藿生意<lb/>
常草草　─御史臺柏─故園多珍木翠柏如蒲葦幽囚無<lb/>
與樂百日㸔不已時来拾流肪未忍踐落子當年誰所<lb/>
種少長與我齒仰視蒼蒼榦所閱固多矣應見李将軍<lb/>
膽落温御史　─蘇轍㕔前柏─穉柏如嬰兒冉冉三尺長<lb/>
移根出澗石植榦對華堂重露恣膏沐清風時抑揚我<lb/>
老不耐寒憐汝堪風霜朝夕望爾長尺寸常度量知非<lb/>
老人伴可入諸孫行想見十年後簷前蔚蒼蒼人来顧<lb/>
<pb n="KR3i0044_WYG_073-18a"/>
汝笑誦我此詩章─嵩山天封觀将軍柏─肅肅避暑宫<lb/>
石殿秋日冷凛然中庭柏氣壓千夫整風聲荅萬壑雲<lb/>
色通諸嶺材大難為工甘與蓬蒿屛─元陳樵雙柏─亭<lb/>
亭山上柏柯榦如青桐蒼古㧞俗姿肎作兒女容風霜<lb/>
日揺落萬木為之空爾獨不見摧屹立如老翁乃知歸<lb/>
根妙生意恒内融願乗雷雨興化作雙飛龍　─明方孝<lb/>
孺栽柏─迂拙乖世用每藴無窮思取效非目前逺與千<lb/>
載期翠柏信良材成長計功遲兹晨劚煙雨移種盈尺<lb/>
<pb n="KR3i0044_WYG_073-18b"/>
姿清廟嚴潔地聖靈㑹於斯豈無杞栁輩不足當階墀<lb/>
殷社夙所尚古制非人為先師實殷人植此理固宜但<lb/>
恐枝榦弱不耐風霜欺培護茍無失終見盛大時三年<lb/>
過人長十年齊桷榱百年必合抱根深柯葉滋青霄泊<lb/>
鸞鳯厚土蟠蛟螭豈特傲寒暑将堪閱興衰所托况得<lb/>
所永免斤斧危既膺顧盻榮復與翦伐辭寥寥百世後<lb/>
神物相扶持何必為棟梁乃見才氣施流光若飛翰時<lb/>
代易推移行㸔好古士追說種者誰我生素多病中歳<lb/>
<pb n="KR3i0044_WYG_073-19a"/>
早孱羸待為鶴髮翁見女凌雲枝志士用心者濩落為<lb/>
世嗤何如羣兒巧插槿紛成籬<lb/>
七言古詩─原─唐杜甫古柏行─孔明廟前有老柏柯如青<lb/>
銅根如石霜皮溜雨四十圍黛色參天二千尺君臣已<lb/>
與時際㑹樹木猶為人愛惜雲来氣接巫峡長月出寒<lb/>
通雪山白憶昨路繞錦亭東先主武侯同閟宫崔嵬枝<lb/>
榦郊原古窈窕丹青户牖空落落盤踞雖得地冥冥孤<lb/>
髙多烈風扶持自是神明力正直原因造化功大厦如<lb/>
<pb n="KR3i0044_WYG_073-19b"/>
傾要梁棟萬牛回首邱山重不露文章世已驚未辭翦<lb/>
伐誰能送苦心豈免容螻蟻香葉終經宿鸞鳯志士幽<lb/>
人莫怨嗟古来材大難為用　─増─宋梅堯臣龍柏─花非<lb/>
龍香葉非柏獨竊二羙誇芳𬎼苦楝不分顔色近紫荆<lb/>
未甘開謝遲羣公莫以得地貴竟費佳句何足思　─明<lb/>
李奎古柏行─虞山古柏幾千嵗根盤節錯羅星文靈氣<lb/>
常懸白日雨疎枝亂灑青天雲霜柯露榦了不識半是<lb/>
蒼苔半成石石上猶存古鏡光青萍未拭芙蓉色我来<lb/>
<pb n="KR3i0044_WYG_073-20a"/>
八月秋氣濃月明滿地盤虬龍赤脚大呌不忍去長風<lb/>
吹落虞山鐘天生異物詎可測呵護常聞鬼神泣巖壑<lb/>
寜教無此材嵗寒然後知松柏<lb/>
五言律詩─増─唐岑參使院中新栽柏樹子呈李十五栖<lb/>
筠─愛爾青青色移根此地来不曾臺上種留向磧中栽<lb/>
脆葉欺門栁狂花笑院梅不湏愁歳晩霜露豈能摧<lb/>
李徳裕柏─聞有三珠樹惟應秘閬風珊瑚不生葉朱草<lb/>
又無叢未若凌雲柏常能終嵗紅晨霞與落日相照在<lb/>
<pb n="KR3i0044_WYG_073-20b"/>
巗中　─叚成式穂柏聮句─一院暑難侵莓苔共影深枝<lb/>
標争息鳥餘吹正開襟<hi>柯古</hi>宿雨香添色殘陽石在隂乗<lb/>
閒動詩意助静入禪心<hi>善繼</hi>　─李洞古柏─手植知何代年<lb/>
齊偃盖松結根生别樹吹子落隣峰古榦經龍嗅髙煙<lb/>
過雁衝可佳繁葉盡聲不礙秋鐘　─宋朱長文多榦柏<lb/>
古柏列重門連枝若弟昆㕘天分直榦得地共靈根月<lb/>
照龍蛇影風摧鐡石痕鸞凰期可宿香葉向春繁　─明<lb/>
吴寛追和朱樂圃蘇學多榦柏─新甫傳遺種吴門見後<lb/>
<pb n="KR3i0044_WYG_073-21a"/>
昆碧霄多直榦黄壤本同根霜雪持髙節莓苔接古㾗<lb/>
三年非榿木十畝自隂繁<lb/>
七言律詩─原─唐温庭筠晉朝柏樹─晉朝名軰此離羣想<lb/>
對濃隂去住分題處尚尋王内史畫時應是顧将軍長<lb/>
廊夜静聲疑雨古殿秋深影勝雲一下南臺到人世曉<lb/>
泉清籟更難聞　─増─宋韓琦刪柏─翠柏枝繁鬱未伸我<lb/>
来刪理務躬親孤根得地雖經嵗逸勢参天不在人先<lb/>
易工夫知取舍後凋顔色長精神瓌材自入他年用莫<lb/>
<pb n="KR3i0044_WYG_073-21b"/>
厭因時翦擇頻　─王安石景福殿前柏─香葉由来耐嵗<lb/>
寒幾經真賞駐鳴鑾根通御水龍應蟄枝觸宫雲鶴更<lb/>
盤怪石誤䝉三品號老松先得大夫官知君勁節無榮<lb/>
慕寵辱紛紛一等㸔　─蘇轍文殊院古柏─曽㸔大柏孔<lb/>
明祠行盡天涯未見之此樹湏當稱子行他山只可作<lb/>
孫枝棟梁知是誰家用舟楫唯應海水宜日莫飛鵶集<lb/>
無數青田老鶴未曽知　─郭祥正柏─青幢碧盖儼天成<lb/>
濕翠濛濛滴畫楹禪客自陪千嵗老逰人時抱一樽傾<lb/>
<pb n="KR3i0044_WYG_073-22a"/>
恥隨桃李春風短奪盡松篁夜氣清安得鬼神題巨筆<lb/>
不容左紐獨専名<lb/>
五言排律─増─唐李商隠武侯廟古柏─蜀相階前柏龍蛇<lb/>
捧閟宫隂成江外畔老向惠陵東大樹思馮異甘棠憶<lb/>
召公葉凋湘燕雨枝折海鵬風玉壘經綸逺金刀歴數<lb/>
終誰将出師表一為問昭融<lb/>
五言絶句─増─唐武平一奉和正旦賜宰臣柏葉應制─緑<lb/>
葉迎春緑寒枝歴嵗寒願持柏葉夀長奉萬年歡　─趙<lb/>
<pb n="KR3i0044_WYG_073-22b"/>
彦昭奉和元日賜羣臣柏葉應制─器乏雕梁器材非搆<lb/>
厦材但将千嵗葉常奉萬年杯　─李乂元日恩賜柏葉<lb/>
應制勁節臨冬勁芳心待嵗芳偏令人益夀非止麝含<lb/>
香<lb/>
七言絶句─増─唐雍陶武侯廟古柏─宿葉四時同一色髙<lb/>
枝千嵗對孤峰此中疑有精靈在為見盤根似臥龍<lb/>
宋司馬光柏─紅桃素李競年華周遍長安萬萬家何事<lb/>
青青亭下柏東風吹盡亦無花　─金完顔璹黄華畫古<lb/>
<pb n="KR3i0044_WYG_073-23a"/>
柏─黄華老人畫古柏鐡簡将軍挽大弨意足不求顔色<lb/>
似荔支風味配江瑶<lb/>
詩散句─増─晉潘岳─不見㵎邊柏嵗寒守一度　─唐杜甫<lb/>
雖當霰雪巖未覺栝柏枯　─李賀─幽幽太華側老柏如<lb/>
建纛　─宋石延年─蛇露根穿嶺龍眠影在潭　─梅堯臣<lb/>
棐柏移皆活風霜不變青　─蘇軾─蒼龍轉玉骨黑虎抱<lb/>
金柅　瘦皮纒鶴骨髙頂轉龍腰　─蘇轍─孤直自新甫<lb/>
何年移禁廷　─陸游─龍吟風雨夕山立雪霜晨　─唐張<lb/>
<pb n="KR3i0044_WYG_073-23b"/>
籍─弱柏倒垂如線蔓簷頭不見有枝柯　─宋夏竦─托植<lb/>
久依山杏宻附枝俄接帝梧榮　─劉敞─南牆雙柏天生<lb/>
直材雖未老心千尺　─王令─不惜以材同失地好留更<lb/>
老共支天　强枝抝回信有力髙榦復俯交虬拳　─蘇<lb/>
軾─道人手植幾生前鶴骨龍姿尚宛然　─周弼─更添蒼<lb/>
柏兩三軰相伴髙枝作雨聲　─金王元粹─風吹髙柏影<lb/>
在衣忽驚滿座蛟龍入　─原─唐杜甫─翠柏苦猶食　─増<lb/>
李賀─小柏儼重扇─薛能─春氣柏林香　─宋司馬光─翠<lb/>
<pb n="KR3i0044_WYG_073-24a"/>
色添崖柏　─金元好問─細柏含古春─元許有壬─翠柏<lb/>
瀉秋聲　─唐王維─柏葉初齊養麝香─杜甫─錦官城外<lb/>
柏森森─宋歐陽修─凜凛節竒霜榦柏　─蘇軾─拏龍濯<lb/>
霧屈虬枝　─吴儆─庭柏無心不受誇<lb/>
别録─原─南史王儉傳─儉字仲寳丹陽尹袁粲聞其名及<lb/>
見之曰宰相之門也栝柏豫章雖小已有棟梁氣矣<lb/>
増─拾遺記─太山下有連理文石髙十二丈狀如柏樹其<lb/>
文彪發似人雕鏤自下而上皆合而中開廣六尺望若<lb/>
<pb n="KR3i0044_WYG_073-24b"/>
真樹也　─桂海虞衡志─石柏生海中一榦極細上有一<lb/>
葉宛似側柏扶疎無小異根所附著如烏藥大抵皆化<lb/>
為石矣　─行營雜録大中祥符六年緜州彰明縣崇仙<lb/>
觀柏柱上有木文如畫天尊状毛髮眉目衣服履舄纖<lb/>
縷悉備　─素園石譜─黄龍府山中產柏枝瑪瑙石色甚<lb/>
瑩白上如柏枝或黄或黑甚光潤頃年白䝉亨奉使北<lb/>
主遺以一石大如桃上有鴝鵒如豆許棲柏枝上頗竒<lb/>
怪　─原─種植─九月中柏子熟採收俟来年二三月間用<lb/>
<pb n="KR3i0044_WYG_073-25a"/>
水淘過取沉水者著濕地二三日淘一次候芽出将劚<lb/>
熟地調成畦水飲足以子勻撒其中覆細土半寸再以<lb/>
水壓下二三日澆一次常使土潤勿太濕太乾既生出<lb/>
土四圍竪矮籬護之恐為蝦蟇所食常澆水亦宜糞俟<lb/>
長髙數尺分栽　─灌溉─性喜曬一年中用曬過糞水澆<lb/>
三四次則青翠蓊欝秋時翦小枝二三尺可插活　柏<lb/>
葉色緑不凋夏秋採者良種類非一入藥惟取葉扁而<lb/>
側生者名側柏功効殊别古柏尤竒益州孔明廟中大<lb/>
<pb n="KR3i0044_WYG_073-25b"/>
柏蜀漢時植人多採入藥其味甘香大異常柏他如花<lb/>
柏葉濃郁成朶無子叢柏樹緑色並不入藥　─製用─嫩<lb/>
柏枝洗浄控乾入梅滷曬乾甘草桂心為細末入淨磁<lb/>
器中一層藥一層柏枝𦂳封藏之久不開則上鹽花可<lb/>
玩可食煮汁釀酒去風痺歴節風<lb/>
　　<hi>附録</hi>柏實<lb/>
原─本草─柏實以乾州者為最三月開花九月結子状如<lb/>
小鈴霜後四裂中有數子大如麥粒芬香可愛<lb/>
<pb n="KR3i0044_WYG_073-26a"/>
彚考─増─列仙傳─赤松子好食柏實齒落更生　─賈氏談<lb/>
録─李徳裕平泉荘有珠子柏實皆如珠子簾生葉上香<lb/>
聞數十歩　─傳燈録─僧問趙州和尚祖師西来意趙云<lb/>
庭前柏樹子　─茅亭客話─遂州小溪縣石城鎮仙女埡<lb/>
村民程翁名君友開寳九年春往雲頂山寺遇一道士<lb/>
隨往青城山道士曰爾有仙表得至於此開囊取丹一<lb/>
粒令吞之曰若有饑渇則可嚼柏葉柏實些些君友歸<lb/>
家無饑渇之念遂别止一室不顧家事甞焚柏子柏葉<lb/>
<pb n="KR3i0044_WYG_073-26b"/>
静坐無所營為不飲不食時嚼柏實三五顆而已門外<lb/>
有一柏樹下有一大盤石常偃息於上至九月七日夜<lb/>
如有所待達旦雲霞相映有如五色君友躡空而去<lb/>
集藻─詩散句─増─宋晏殊─紫結茱茰實濃薫菡萏香　─唐<lb/>
皮日休─荒徑掃稀堆柏子<lb/>
别録─原─收子─熟時頓採之易得過時則零落又易生蟲<lb/>
　─製用─子熟採蒸曝舂礧取仁用　取子之沉者曝乾<lb/>
為末每服方寸匕漸増三五合欲絶榖恣食取飽渇則<lb/>
<pb n="KR3i0044_WYG_073-27a"/>
飲水久服延年<lb/>
　　<hi>附録</hi>竹柏<lb/>
増─益部方物略記─竹柏生峨眉山中葉繁長而籜似竹<lb/>
然其榦大抵類柏而亭直<lb/>
集藻─賛─増─宋宋祁竹柏贊─葉與竹類緻理如柏以狀得<lb/>
名亭亭修直<lb/>
　　檜<lb/>
原─檜柏葉松身<hi>見爾雅</hi>葉尖硬亦謂之栝今人名圎柏以<lb/>
<pb n="KR3i0044_WYG_073-27b"/>
别側柏　─増─爾雅翼─又有一種别名檜柏不甚長其枝<lb/>
葉乍檜乍柏一枝之間屢變人家庭宇植之以為玩<lb/>
彚考─増─書禹貢─杶榦栝柏　─詩衛風─檜楫松舟　─宋史<lb/>
真宗紀─大中祥符六年十月甲子亳州太清宮枯檜再<lb/>
生　─西京雜記─上林苑栝十株　─洛陽伽藍記─永寧寺<lb/>
僧房樓觀一千餘間栝椿松柏扶疎拂簷　─水經注─孔<lb/>
子舊廟西北二里有顔母廟廟像猶嚴有修栝五株<lb/>
封氏見聞記─兖州曲阜縣文宣廟門内并殿西南各有<lb/>
<pb n="KR3i0044_WYG_073-28a"/>
柏葉松身之樹各髙五六丈枯槁已久相傳夫子手植<lb/>
永嘉三年復枯俗傳千年木療心痛人多竊割削之樹<lb/>
身漸細去地丈餘皆以泥累泥封猶不免焉亦有取為<lb/>
笏者色紫而甚光澤肅宗時二樹猶在　─幽燕記異─幽<lb/>
燕思先驛後有五樹檜忽生藥圎試摘服之往往療疾<lb/>
有驗　─賈氏談録─李徳裕平泉荘有雁翅檜婆娑如鴻<lb/>
雁之翅　─洛陽名園記─董氏東園北鄉入門有栝可十<lb/>
圍實小如松實而甘香過之　歸仁園其坊名也園盡<lb/>
<pb n="KR3i0044_WYG_073-28b"/>
此一坊廣輪皆里餘唐丞相牛僧孺園七里檜其故木<lb/>
也　─避暑録話─蘇州白樂天手植檜在州宅後余政和<lb/>
初甞見之已槁瘁髙不滿二丈意非四百年物真偽未<lb/>
知也後為朱冲取獻聞槁死於道中乃以他檜易之禁<lb/>
中多不知又有言華亭悟空禪師塔前檜亦唐物詔冲<lb/>
取之檜大不可越橋梁乃以大舟即華亭泛海出楚州<lb/>
以入汴既行一日張㠶風猛檜枝與帆低昂不可制舟<lb/>
與人皆沒長興大雄寺陳霸先宅庭亦有大檜中空裂<lb/>
<pb n="KR3i0044_WYG_073-29a"/>
為四枝䕃半庭質如金石相傳以為霸先所植又欲取<lb/>
以獻㑹聞悟空檜沉海乃已賢者因物幸託以不朽然<lb/>
此三檜一槁死于道一沉于海一僅以免盖欲為道旁<lb/>
橛株不可得也　檜深宻紆盤似管㓜安　─澠水燕談<lb/>
亳州法相寺矮檜髙纔數尺偃亞蟠屈枝葉繁茂不可<lb/>
圖唐大中年李待價石記云圎䕃三丈餘詎今又三百<lb/>
餘年廣袤五六丈為一郡之珍玩士人目其寺曰矮栝<lb/>
　─遊茅山録─玉晨觀東廊許長史手植檜其圍丈餘西<lb/>
<pb n="KR3i0044_WYG_073-29b"/>
廊左紐檜圍八尺　─原─太清記─亳州太清宫有八檜老<lb/>
子手植根株枝榦皆左紐石曼卿集此檜不知年代李<lb/>
唐之盛一枝再生至聖朝復有此異　─増─老學菴筆記<lb/>
海檜有二種海檜夭矯堅痩皆天成又有刻削盤屈而<lb/>
成者名土<hi>音杜</hi>檜海檜絶難致凡人家所有大抵土檜也<lb/>
　亳州太清宫檜至多檜花開時蜜蜂飛集其間不可<lb/>
勝數作蜜極香而味帶微苦謂之檜花蜜真竒物也歐<lb/>
陽公守亳時有詩曰蜂採檜花村落香則亦不獨太清<lb/>
<pb n="KR3i0044_WYG_073-30a"/>
而已　─話腴─宋真宗朝寢殿側有古檜秀茂不羣名御<lb/>
愛檜然横礙殿簷真皇意欲去之一夕風雷轉折其枝<lb/>
時以為瑞　─中吴紀聞─白樂天為蘓州守時恩信及民<lb/>
皆敬而愛之甞植檜數本於郡圃後人目之為白公檜<lb/>
以况甘棠焉　─湖山勝槩─鳯凰山有交枝檜　─東遊記<lb/>
顔廟中孤檜髙五丈許　─逰茅山記─茅峰之西麓有玉<lb/>
宸觀門外有古檜千餘皆逾抱紋左紐竒怪可畫白馬<lb/>
老君二殿前各檜一株尤古而竒　─西山逰記─碧雲寺<lb/>
<pb n="KR3i0044_WYG_073-30b"/>
殿前二栝松十圍隠千牛焉日出映之山中蓊蓊如青<lb/>
雲起　─龍鳴山記─聽松軒西即韓熙載讀書堂遺址所<lb/>
植檜猶存　─原─梧潯雜佩─余甞憩兩廣公署前庭有榕<lb/>
檜二樹駢生蟠根合體互相糾結異枝交䕃蒼翠成帷<lb/>
每婆娑其下玩之不忍去　─増─福建志─王審知夢衆僧<lb/>
奕奕有光所至有雙檜并池旦尋而得之池曰浴聖檜<lb/>
曰息聖─原─曲阜孔廟殿前宣聖手植檜紋皆左紐上<lb/>
聳無枝而不朽每遇一代興或聖君出則發一枝我朝<lb/>
<pb n="KR3i0044_WYG_073-31a"/>
　　太祖龍興世宗繼統曾兩見真大異事　常州烈帝廟<lb/>
　　有獨孤檜潁州靈壇觀有再生檜<lb/>
　　集藻─賦─<lb/>
御製闕里古檜賦并序─孔子手植檜在杏壇之側金貞祐間<lb/>
　無復存矣元至元三十年再茁故處明宏治間又燬于火<lb/>
　今所遺者不枯不榮屹立霜露而秀色獨異撫摩久之乃<lb/>
　作賦曰維槎枒之靈質實鈞化之所鍾標扶輿之竒特峙<lb/>
　先聖之故宫涵元氣以不朽與至道而俱崇爾其黛榦蒼<lb/>
<pb n="KR3i0044_WYG_073-31b"/>
　蒼孤柯濯濯鶴骨初扶霜鱗未作儼茁軋以方舒類洪荒<lb/>
　之忽鑿謝縟采于春華完淳風于太樸夭矯拂勃星臨露<lb/>
　滴枝無取于樛樛葉全稀于摵摵夕飇度兮弗驚朝旭烘<lb/>
　兮如滌伊間氣之潛滋惟神爽之咸集徘徊延却宛轉斷<lb/>
　連蟠屈兮若佾羽之在列聳削兮若簨簴之待懸則有築<lb/>
　以崇封沃以膏壤方以周䦨角以文磉足縮心歔目給神<lb/>
　賞蘿烟奪翠松籟失響于是楷因之而擢潁蓍感之而抽<lb/>
　莖争葳㽔于絃誦之里齊扶疎于禮樂之庭朝菌慚兮一<lb/>
<pb n="KR3i0044_WYG_073-32a"/>
旦大椿讓兮千齡上泝真宰之功逺契無為之代均雲行<lb/>
兮雨施等乾始兮坤載疇則出混茫之中而居耳目之外<lb/>
與三才以並植綿歴禩其長在亦有扶桑海表若木山巔<lb/>
東瀛西極掲日摩天迹雖誇于神異植非出于文宣宜瞠<lb/>
乎其後矣邈無得而稱焉<lb/>
　増─唐温岐再生檜賦─檜有再生之瑞天符聖運之興挺<lb/>
　松身而鱗皴迥出布柏葉而杳藹相承隋道既窮則沒<lb/>
　身于亂土唐朝将建故發徳于休徴原夫日將興而幽<lb/>
<pb n="KR3i0044_WYG_073-32b"/>
　暗皆明君應期而纖微必表生于枯朽證受命于敗徳<lb/>
　之時長則繁華示寳祚于延慶之兆想夫拔陳根而已<lb/>
　茂聳修榦以方妍凌朝而還宜宿露向晩而尤稱新煙<lb/>
　以狀而方生荑之枯楊若此以理而喻易葉之僵栁昭<lb/>
　然效殊祥以示後願衆瑞而居先嘉其擢本傍榮抽條<lb/>
　迥秀歴朱夏而彌盛冒霜雪而不朽應昌業于龍潜之<lb/>
　際豈曰無心彰聖徳于虎視之前孰云虚受徒觀夫載<lb/>
　光紫府効祉皇家竦亭亭之柯葉擢鬱鬱之輝華可以<lb/>
<pb n="KR3i0044_WYG_073-33a"/>
播之于萬古可以流之于四遐是知歴數歸唐禎祥啓<lb/>
聖何厚地之朽木報上天之明命殘陽未落宫庭之林<lb/>
藪忽生明月初懸玉砌之桂花復盛矧夫貞節獨異髙<lb/>
標自持散芳氣而微風乍動入重隂而宿鳥猶疑盖天<lb/>
所贊也亦神以化之客有生遇明時身䝉至徳窮勝負<lb/>
于朕兆慕休祥于邦國敢獻賦以揚榮遂布之于翰墨<lb/>
　─元祝堯手植檜賦─繄孔庭之喬木兮自夫子之文章<lb/>
象三林以毓秀兮開萬葉以流芳根詩書之正脈兮表<lb/>
<pb n="KR3i0044_WYG_073-33b"/>
吾道之昌長昔闕里之微言兮稱後凋之松柏惟若木<lb/>
之柏葉松身兮固手之而不能釋諒因材以栽培兮在<lb/>
人物以如一元氣㑹乎其根兮集條理而大成日月拂<lb/>
乎其枝兮掲文明而上行映尼山之正色兮紛蒼翠之<lb/>
曽敷承泗波之餘澤兮潤滲漉而不枯雲風歘霍而經<lb/>
庭兮差芳氣之襲予八音噌吰以砰磕兮忽升堂而驚<lb/>
顧鳯飄颻以銜圖兮遥千載以来下麒麟有時而出兮<lb/>
或遲兹而逰豫彼春秋之風雨兮超震凌以自掲後七<lb/>
<pb n="KR3i0044_WYG_073-34a"/>
雄之斬艾兮曾不足動其一髮金石嫓乎其堅剛兮縦<lb/>
百秦而何焚神左右以扶持兮知未䘮於斯文吾聞孔<lb/>
壇之杏兮配斯文以永久何茲檜之鼎峙兮亦茲杏之<lb/>
不朽信聖人之於萬物兮無一物而不仁茍仁心一有<lb/>
所寓兮自當與天地而長春建深根而不㧞兮矻儒家<lb/>
之柱石今将指天地為期兮夀皇圖於箕翼北極建杓<lb/>
而秉持兮奎璧燦然而成行扶桑昭晰以警曄兮條風<lb/>
發乎震方皇覽乎六藝之芳潤兮熙文運以再昌録孔<lb/>
<pb n="KR3i0044_WYG_073-34b"/>
氏之子孫兮攬庭秀而不敢忘訪故家而愛其木兮當<lb/>
百倍乎甘棠命青陽使發敷兮起朱融使楙鬯戒顥收<lb/>
以来殺兮警神冥以孳養謂英材之並育兮待棟梁以<lb/>
為用矧先聖之親植兮誠有土之所重嗟七十子面承<lb/>
挈提兮各抱材而有施何梁木之既壊兮余乃不得與<lb/>
茲檜而同時幸壁藏之亡恙兮瞻牆仭以有基託餘隂<lb/>
以延佇兮結芳條而遐思衣前後之襜如兮恍洋洋而<lb/>
在斯雖朽質之莫雕兮亦求柯而為則喜斯道之有依<lb/>
<pb n="KR3i0044_WYG_073-35a"/>
兮遂游歌而不息歌曰檜之根兮輪囷檜之節兮嶙峋<lb/>
自周及元吾不知其幾春檜之古兮有神檜之今兮有<lb/>
靈維元繼周益將開千萬億載之文明<lb/>
五言古詩─増─宋梅尭臣和曹光道風㧞三檜─飄風西北<lb/>
至樹苦萬繂牽君家三古檜繁根龍地纒其固謂不㧞<lb/>
朱欄擁青塼今同秀林木摧倒誰復憐安得百力士扶<lb/>
持尚可全慎勿伐作薪豈無庭燎然　─原─蘓軾和趙景<lb/>
貺栽檜─汝隂多老檜處處屯蒼雲地連丹砂井物化青<lb/>
<pb n="KR3i0044_WYG_073-35b"/>
牛君時有再生枝還作左紐文王孫有古意書室延清<lb/>
芬應憐四孺子不堕凡木羣體備松柏姿氣含芝术薰<lb/>
初扶鶴立骨末出龍纒筋巢根白蟻亂網葉秋虫紛乃<lb/>
知蔽芾初甚要封植勤他年皮三寸狐鼠了不聞　─増<lb/>
蘇軾王仲至侍郎見恵穉栝種之禮曹北垣下今百餘<lb/>
日矣蔚然有生意喜而作詩─翠栝東南美近生神嶽隂<lb/>
惜哉不可致霜根絡雲岑仙風振髙標香實隕平林偶<lb/>
隨樗櫟生不為樵牧侵忽驚黄茒嶺稍出青玉鍼好事<lb/>
<pb n="KR3i0044_WYG_073-36a"/>
雖力取王城少知音豈無換鵞手但知覓来禽髙懐獨<lb/>
夫子一見捐槖金得之喜不寐贈我意殊深公堂開後<lb/>
閤凡木愧華簪栽培一寸根寄子百年心常恐樊籠中<lb/>
摧我鸞鶴衿誰知積雨後寒芒曉森森恨我廹歸老不<lb/>
見汝十尋蒼皮護玉骨旦暮視古今何人風雨夜卧聽<lb/>
饑龍吟　─郭祥正合肥何公檜部使者楊公潜古命予<lb/>
賦之─合肥有老檜得名自何公何公何代人名跡了莫<lb/>
窮髙枝偃羽盖低枝卧蒼龍盤根徹厚地踈影落寒空<lb/>
<pb n="KR3i0044_WYG_073-36b"/>
荏苒九天碧仍為煙霧濛相傳魏武帝解甲休鐡驄甞<lb/>
坐此檜下吞吴未成功至今晦暝夕往往揚英風我公<lb/>
心好古清標聳千峰鑒賞揮巨筆丹青孰為工燦燦發<lb/>
明玉琤琤叩絲桐談笑走兵役垣墻宻泥封拂拭枯折<lb/>
榦一助春風融願回㧞山力移植明光宫　─原─陳師道<lb/>
次韻趙徳麟植檜─種木待成林聊為千年事目中趨百<lb/>
里寧同萬牛費植檜三尺强已有凌雲氣生世能幾何<lb/>
擬作千年計衆人笑拍手君子用其意蕭蕭孤竹君忘<lb/>
<pb n="KR3i0044_WYG_073-37a"/>
言黙相契名以金石交椿楊皆奴婢緬懐萬仭巔千丈<lb/>
蔚蒼翠盤根泉石底用意霜雪外寜湏大厦材坐待斧<lb/>
斤至散為風雨聲密作馬牛蔽─増─金元好問濟南廟<lb/>
中古檜同叔能賦─亭亭祠宫檜鬱鬱上雲雨扶持幾来<lb/>
年造物心獨苦青餘玉川潤根入鐡崕古雖含棟梁姿<lb/>
斤斧安得取沇洑地中久駭浪思一鼓天柱屹不移水<lb/>
國奠平土乾坤此神物甲乙存世譜瀨鄊留耳孫闕里<lb/>
傳鼻祖秦松徒自汙蜀柏聊共數㑹待十抱成茲焉重<lb/>
<pb n="KR3i0044_WYG_073-37b"/>
摩拊─明吴寬觀孔林手植檜─魯宫久已壞孔宅仍如<lb/>
新悠悠二千載手澤嗟猶存所存匪他物竒樹當髙門<lb/>
矯矯歴霜雪青青出埃塵親承時雨化生意常欣欣相<lb/>
傳藉文字烈火經嬴秦而此特萌蘖挺然異其羣羣木<lb/>
繞庭際合抱髙入雲尋常豈得似隠起成旋文端如人<lb/>
索綯徽纆依然分米芾好竒士于道未必聞玩物有述<lb/>
作意與石丈均我来重謁拜欲去歩幾廵維魯多松柏<lb/>
斷度見詩人徂徕與新甫遥瞻失嶙峋　─沈周七星檜<lb/>
<pb n="KR3i0044_WYG_073-38a"/>
海虞七星檜宜為羣木冠列生老子宫與邑作竒觀廣<lb/>
墀氣蕭森入門凜欲汗久信天地成沃知雨露灌𫝊植<lb/>
從蕭梁其說我恐漫驗斗形叵全七既斃其半三株實<lb/>
聊存難執嵗月算各各具其異形容匪詞翰西體裂多<lb/>
槁豁然敞三判東體活亦裂筋骸互續斷北者蜷而秃<lb/>
袖破舞脫腕葉亦不暇葉榦亦不暇榦左文皮索綯孤<lb/>
蕝頂留繖槎折象齒蹺癭决鬼目爛疏越復叢穴骳骫<lb/>
仍軒岸蛟攣及猊跛努力不得竄矛長及劒短接戰驚<lb/>
<pb n="KR3i0044_WYG_073-38b"/>
楚漢如此紛怪駭聃君不能按知遭幾雷厄還屢兵火<lb/>
難生死付冥然造物反被玩君子重貞固頑醜小人讕<lb/>
緣髙坐吹簫我欲呼鶴鸛從根覓埋丹澆泉覬紅燦長<lb/>
生就其䕃永作婆娑伴─鄧韍致道觀七星檜─琳宫何<lb/>
岧嶤爽氣凌青蒼中有古檜樹傳植自蕭梁嵗逺四樹<lb/>
存如斗酌天漿東株聳而老慶歴補其亡中株麗瓊壇<lb/>
少日嬉其旁枿動手可撼鐡柱鎻蛟猖今已翦不遺彼<lb/>
蚩盗其香兩株在東南偃盖覆修廊攅枝細而宻葉聚<lb/>
<pb n="KR3i0044_WYG_073-39a"/>
如針芒擁挺析三本糾結連肺腸龍也方出海挟以子<lb/>
母将兩株在西南赤立膚無霜偃蹇捎殿角督力示堅<lb/>
强龍也得雲霧攫騖不復翔六子莫囚鎖帝招遣巫陽<lb/>
北株最怪異不與羣木行質榦盡屈鐡夭矯互低昂辨<lb/>
葉知乃樹尋柯惑其方衆視興怪歎應接不得遑乍疑<lb/>
古蚩尤蓄力抗軒黄拓臂運五兵有徒實跳踉勁者弩<lb/>
脫括彎者弧方張横者奪槊舞堅者操矛鏘何乃大小<lb/>
柯亷脊如斧螳怒虬㧞山出隠霧勢騰驤理斷一絲續<lb/>
<pb n="KR3i0044_WYG_073-39b"/>
膚削流乳肪我語非强聒細視乃知詳四檜皆左紐玉<lb/>
晨逺相望霽晴亦慘黯昏黑常晶光仙真護呵久山鬼<lb/>
憑藉長至今空翠表劒佩時将将蜀廟青銅柏涿郡羽<lb/>
葆桒圗經儼封殖况我桑梓鄉入景星月夜清唳徹虚<lb/>
皇移酒與檜飲風露襲綃裳石田寫東樹髙詞振琳瑯<lb/>
遺墨付好事煙姿漲雲房我詩費摹寫傳之起譸張録<lb/>
詩冠巨圖尚與檜作堂─原─施顯七星檜─琳宫檜森森<lb/>
蟉枝鬱蒼翠植時應斗宿數列三之四龍鱗綴苔圎香<lb/>
<pb n="KR3i0044_WYG_073-40a"/>
葉凝煙細節操歴冰霜大材難小試匠石偶来見錯愕<lb/>
相驚視─吴納七星檜─仙壇有古檜森列同七星云是<lb/>
梁家種古怪如龍形東蘇護朽骨新枝復青青造化呈<lb/>
竒觀拱衛煩山靈誰栽若此樹閱嵗踰千齡<lb/>
七言古詩─原─宋蘇轍任氏閱世堂前大檜─君家大檜長<lb/>
百尺根如車輪身弦直壯夫連臂不能抱孤鶴髙飛直<lb/>
上立狂風動地舞枝榦大雪翻空洗顔色人言此檜三<lb/>
百年未知昔是何人植君家大夫老不遇一生使氣未<lb/>
<pb n="KR3i0044_WYG_073-40b"/>
甞屈沒身不說歸故里遺愛自知懐舊邑此翁此檜兩<lb/>
相似相與閱世何終極汝南山淺無良材櫟柱棟椽聊<lb/>
障日便令殺身起大厦亦恐衆材無匹敵且留枝葉撓<lb/>
雲霓猶得世人長太息─増─郭祥正詠蒋公檜─淮南亭<lb/>
中有蒼檜仰視團團翠為盖直榦每容鸞鳯棲盤根深<lb/>
壓鯨鰲背北風預作氷陣聲恐取蛟龍斬天外呼童出<lb/>
屋為我窺摩颭清隂月光碎問誰植之前蒋公得地倐<lb/>
經三十載不同種杏上青天正似甘棠有遺愛使華今<lb/>
<pb n="KR3i0044_WYG_073-41a"/>
復見公孫太平事業鍾一門祖朝冠帯漸塵土却嗟此<lb/>
檜春常存孤髙豈忘栽培力秀發兼承造化恩已看枝<lb/>
葉飽霜露終作棟柱扶乾坤新詩編聮盡珠玉光大先<lb/>
烈聽箎塤更憶丹青妙手畫進入明堂逢至尊　─林景<lb/>
熙雙檜堂為魯聖可行可賦─魚頭公子氷雪姿根柢忠<lb/>
信華文辭乃翁手植豈無意貞固已作層霄期氣含芝<lb/>
术體松柏容成山下神仙宅清隂冉冉生庭除緑霧纖<lb/>
纖護琴冊風簷對語如索詩君家伯仲諧塤箎養成材<lb/>
<pb n="KR3i0044_WYG_073-41b"/>
器豐且碩蓄洩雲雨蟠蛟螭黄州謫臣坐詩累杳杳蟄<lb/>
龍空九地蒼根留取千載芳何物醜秦盗名字　─元謝<lb/>
應芳獨孤公檜詩并序─唐獨孤憲公為常州刺史時有<lb/>
手植之檜今見諸郡志等書元末樹毁於兵至此二十<lb/>
餘年為常州民者宜再植以寓思賢之意况有周鍊師<lb/>
為松菊主者乎率爾口占呈乞諸搢紳先生更倡迭和<lb/>
相與賛成亦庶乎厚風俗云憶昔十五六好古尊前賢<lb/>
初問獨孤檜快覩曽争先蒼然一株枿舊根皴皮錯節<lb/>
<pb n="KR3i0044_WYG_073-42a"/>
枝葉蕃適逢夜雨半身濕疑是往年甘露痕孔明廟前<lb/>
柏相似乃在陳司徒廟之後園鄉来陵谷忽變改造化<lb/>
刧灰飛入海神焦鬼爛救不得桐鄊自此無光彩幸存<lb/>
一曲闌干石題公姓字留遺跡石苔斕斑土花碧相伴<lb/>
銅駝非荆棘余從海上避兵歸幾度摩挲長太息懐哉<lb/>
古之人好賢意無窮詠甘棠愛召伯賦菉竹美武公憲<lb/>
公此樹堪比隆後人寜不仰髙風𤣥都道士桃千樹一<lb/>
㑹區區豈難措龍鍾野老及羣英亦媿因循坐遲暮檜<lb/>
<pb n="KR3i0044_WYG_073-42b"/>
乎檜乎重培植風枝相樛霜榦直邦人具瞻仰遺徳見<lb/>
樹猶如見顔色六百二十五年如一昔─明孫一元致<lb/>
道觀㸔七星檜樹歌─海虞山前突兀見古檜眼中氣勢<lb/>
相盤拏上應七曜分布有神㑹地靈千嵗儲精華皴皮<lb/>
無文盡剝落老根化石吞泥沙據山<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>峞映<graphic n="KR1947" url="https://raw.githubusercontent.com/kanripo/KR-Gaiji/master/images/KR1947.png" mimeType="image/png"/>谺身枯<lb/>
溜雨枝黑藏蛇佇立頃刻雲霧遮日落未落山之厓同<lb/>
行觀者皆歎嗟舌捫頸縮無敢譁歸来靈物不可究夜<lb/>
宿撼牀恐龍鬭─王叔承震澤普濟寺觀古檜歌─沙門<lb/>
<pb n="KR3i0044_WYG_073-43a"/>
　　老樹驚竒崛四百年来青未歇氣交古佛通精靈命落<lb/>
　　殘碑題嵗月皮為黛石根為鐡琥珀為枝玉為節曲阿<lb/>
　　倒紐上下錯尖梢反掬東西掣扶疎入畫畫不成苔痕<lb/>
　　膩鎖雷神結雨餘細葉浮煙出新枝舊枝宛相齕飛天<lb/>
　　仙女生緑毛堕地驪龍蛻蒼骨西方薄樹何時分婆娑<lb/>
　　獨立南江濆寒色虚揺五湖月清隂薄灑諸天雲忽漫<lb/>
　　星槎過笠澤酣歌樹底流光碧秦亡争笑大夫松蜀破<lb/>
　　空憐丞相柏信是僧家佛日長貝葉曇花幻今昔昔者<lb/>
<pb n="KR3i0044_WYG_073-43b"/>
　　火燒闕里檜仲尼寂寞斯文墜今来風擊虞山枝言游<lb/>
　　慘澹文章廢儒林喬木奈如許野寺孤根聊酹汝<lb/>
　　五言律詩─<lb/>
御製闕里古檜─榦聳朱甍外根蟠碧殿阿竒文成左紐元氣<lb/>
　挺孤柯瑞與龜龍並傳来嵗月多徘徊㸔手澤不共刼灰<lb/>
　磨<lb/>
　　増─宋梅尭臣施景仁邀詠泗州普照王寺古檜─来尋淮<lb/>
　　上寺老檜莫知年刼火已鎔像樛枝寜改煙根拏怪石<lb/>
<pb n="KR3i0044_WYG_073-44a"/>
入節駮蒼苔堅欲問浮波箭空嗟此獨傳─朱長文並<lb/>
秀檜─盤根幾百齡合榦倚冥冥偃蹇雙虬聳聯翩兩盖<lb/>
青紫鱗霜外躍紺葉雨餘馨左紐憑仙宇何如拱泮亭<lb/>
　─明吴寬追和朱樂圃蘇學並秀檜─講堂前並立霜雪<lb/>
傲𤣥冥此樹今猶在常年不改青雨来添秀色風動散<lb/>
微馨科第能相繼題名下有亭　─董其昌詠孟檜─愛此<lb/>
孟家檜森然見典型沃根洙泗潤含氣嶧山靈閱世消<lb/>
秦篆㕘天鬱魯青方知樗散夀只入列仙經<lb/>
<pb n="KR3i0044_WYG_073-44b"/>
七言律詩─増─唐劉禹錫謝寺雙檜─雙檜蒼然古貌竒含<lb/>
煙吐霧鬱參差晩依禪客當金殿初對将軍映畫旗龍<lb/>
象界中成寳盖鴛鴦瓦上出髙枝長明燈是前朝焰曽<lb/>
照青青年少時　─原─秦韜玉檜樹─翠雲交榦痩輪囷嘯<lb/>
雨吟風幾百春深盖屈盤青麈尾老皮張展黒龍鱗唯<lb/>
堆寒色資琴興不放秋聲染俗塵嵗月如波事如夢竟<lb/>
留蒼翠待何人　─増─杜荀鶴題瓦棺寺真上人院矮檜<lb/>
天生仙檜是長材栽檜希逢此最低一似舊山来砌畔<lb/>
<pb n="KR3i0044_WYG_073-45a"/>
幾番凡木與雲齊廻無斜影教僧蹋免有閑枝引鶴棲<lb/>
今日偶題題似著不知題後更誰題　─宋韓琦得太清<lb/>
小檜植館中─仙檜移来近紫壇亭亭将見起毫端纖枝<lb/>
未覺来風韻勁節先知度嵗寒得地最宜儒館種結根<lb/>
湏作棟梁㸔願将軒竹陪蒼翠帯雪開樽助雅歡　─梅<lb/>
堯臣檜詠─文章老重欲追古便作帝宫蒼檜詩青葱玉<lb/>
樹傳楊子盤屈洪桃見左思龍鱗已愛松身直珠實還<lb/>
看柏葉垂秀木艷叢那可擬但将霜雪定堅姿　─曽鞏<lb/>
<pb n="KR3i0044_WYG_073-45b"/>
庭檜呈蒋穎叔─樛枝髙下秀森森曽寄名卿異俗心草<lb/>
舍一時成往事松身千尺見新隂聲清不受笙竽雜氣<lb/>
勁能遺霰雪侵漢節從来縦真賞謝庭蘭玉載芳音<lb/>
元成廷珪陳朝檜─千年老檜上青霄三閣花飛不動揺<lb/>
香骨自来盤左紐苦心未忍棄前朝蛟龍並立江雲黑<lb/>
鸞鳯雙啼海霧消想得龜䝉題詠處殿頭風雨正蕭條<lb/>
五言排律─増─唐吴融三峯府内矮檜─擢秀依黄閣移根<lb/>
自碧岑周圍雖合抱直上豈盈尋逺砌行窺頂當庭坐<lb/>
<pb n="KR3i0044_WYG_073-46a"/>
芘隂短堪驚衆目髙已讓他林日轉無長影風廻有細<lb/>
音不容蘿蔦附只耐雪霜侵玉帳籠應匝牙旗倚更禁<lb/>
葉低宜拂席枝褭易抽簪緑㵎支離久朱門揜映深何<lb/>
湏一千丈方有嵗寒心<lb/>
五言絶句─増─宋蘇軾檜─依依古松子鬱鬱緑毛身每長<lb/>
湏成節明年漸庇人　─明李東陽詠檜─雙枝出牆頭亭<lb/>
亭兩髙盖雨色愛青葱天聲聽靈籟<lb/>
七言絶句─増─唐皮日休重𤣥寺雙矮檜─撲地枝徊是翠<lb/>
<pb n="KR3i0044_WYG_073-46b"/>
鈿碧絲籠細不成煙應如天竺難陀寺一對狻猊相枕<lb/>
眠　─陸龜䝉和重𤣥寺雙矮檜─可憐煙刺是青螺如到<lb/>
雙林誤禮多更憶早秋登北固海門蒼翠出晴波　─宋<lb/>
韓琦小檜─小檜新移近曲欄養成隆棟亦非難當軒不<lb/>
是憐蒼翠只要人知耐嵗寒　─蘇軾塔前古檜─當年雙<lb/>
檜是雙童柏樹無言老更恭庭雪到腰埋不死如今化<lb/>
作兩蒼龍　─王復秀才所居雙檜二首─吴王池館遍重<lb/>
城竒草幽花不記名青蓋一歸無覔處只留雙檜待昇<lb/>
<pb n="KR3i0044_WYG_073-47a"/>
平　凛然相對敢相欺直榦臨空未要竒根到九泉無<lb/>
曲處世間惟有蟄龍知　─郭祥正檜─花開供蜜葉經霜<lb/>
老柏喬松氣亦降未遇李聃誰愛惜柘塘西院碧油幢<lb/>
　─元虞集古檜─根到深泉石作身踈踈香葉不知春海<lb/>
波不動天風逺千嵗寒蛟作老人<lb/>
詩散句─増─宋蘇軾─團團山上檜歲歲閱榆栁　─郭祥正<lb/>
嵗老枝葉簡春深香氣新　─元王惲─南山開畫屏髙下<lb/>
蔚萬檜　─唐張祐─髙臨月户秋雲影静入風簷夜雨聲<lb/>
<pb n="KR3i0044_WYG_073-47b"/>
　─孟郊─䕃庾森嶺檜─李賀─古檜拏雲臂─宋歐陽修<lb/>
夜<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>蒼檜起天風　─楊萬里─老檜如幢翠接連　─金許<lb/>
古─蒼檜四排嚴法界<lb/>
　　<hi>附録</hi>樅<lb/>
原─樅松葉柏身<hi>見爾雅</hi>千仭無枝葉與身皆直樅檜樹皆<lb/>
髙丈餘花葉皆同但實稍大而色黄緑肉虚為異耳初<lb/>
甚酸澀經霜乃可食採藥者不收<lb/>
彚考─増─尸子─松柏之鼠不知堂宻之有羙樅　─西京雜<lb/>
<pb n="KR3i0044_WYG_073-48a"/>
　記─上林苑樅七株<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0044_WYG_073-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋廣羣芳譜卷七十一<lb/>
</p>
<p>
</p>
  </div>
</body>
</text>
</TEI>
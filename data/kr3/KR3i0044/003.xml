<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_003-1a"/>
　欽定四庫全書<lb/>
御定佩文齋廣羣芳譜卷一<lb/>
　　　天時譜<lb/>
　　　　春<lb/>
　増─禮記鄉飲酒義─東方者春春之為言蠢也産萬物者<lb/>
　聖也─注─蠢動生之貌也聖之為言生也─疏─東方産育萬<lb/>
　物故為春為聖　─爾雅─春為青陽─注─氣青而温陽　春<lb/>
　為發生　─公羊傳─春者何嵗之始也─注─春者天地開闢<lb/>
<pb n="KR3i0044_WYG_003-1b"/>
　之端養生之首　─管子─東方曰嵗星其時曰春其氣曰<lb/>
　風風生木　─梁元帝纂要─春曰陽春青春芳春三春九<lb/>
　春風曰陽風春風暄風柔風惠風景曰媚景時曰良時<lb/>
　嘉時芳時辰曰良辰嘉辰芳辰節曰華節芳節嘉節良<lb/>
　節韶節淑節草曰弱草芳草芳卉木曰華木華樹芳樹<lb/>
　陽樹林曰茂林芳林<lb/>
　彚考─原─詩小雅─春日遲遲卉木萋萋倉庚喈喈采繁祁<lb/>
　祁　─増─詩正義─周成王太平之時于春時親耕籍田以<lb/>
<pb n="KR3i0044_WYG_003-2a"/>
勸農桑又祈求社稷使年豐　─周禮天官─内宰上春詔<lb/>
王后帥六宫之人而生穜稑之種而獻之于王─注─先種<lb/>
後熟曰穜後種先熟曰稑　─史記叔孫通傳孝惠帝曾<lb/>
春出遊離宮叔孫生曰古者有春嘗果方今櫻桃熟可<lb/>
獻願陛下出因取櫻桃獻宗廟上許之諸果獻由此興<lb/>
　─原─前漢書文帝紀─元年三月詔曰方春和時草木羣<lb/>
生之物皆有以自樂　─増─律厯志─少陽者東方東動也<lb/>
陽氣動物于時為春春蠢也物蠢生乃動運　─後漢書<lb/>
<pb n="KR3i0044_WYG_003-2b"/>
明帝紀─永平三年春詔曰夫春者嵗之始也始得其正<lb/>
則三時有成有司其勉順時氣勸督農桑　─章帝紀─元<lb/>
和二年詔曰方春生養萬物莩甲宜助萌陽以育時物<lb/>
　─郎覬傳─方春東作布德之元陽氣開發養導萬物<lb/>
逸周書─禹禁春三月山林不登斧以成草木之長　─管<lb/>
子─日至六十日而陽凍釋七十日而隂凍釋隂凍釋而萟<lb/>
稷故春事二十五日之内耳　─莊子─春雨日時草木怒<lb/>
生銚鎒于是乎始修草木之到植者過半而不知其然<lb/>
<pb n="KR3i0044_WYG_003-3a"/>
　─尸子─春為忠也東方而春春動也是故鳥獸孕榮華<lb/>
生萬物遂忠之至也　─呂氏春秋─冬至後五旬七日菖<lb/>
蒲生乃耕菖者百草之先生者也于是始耕　─淮南子<lb/>
春風至則甘雨降生育萬物草木榮華莫見其為者而<lb/>
功既成矣　─春秋繁露─木者春生之性農之本也─原<lb/>
劉向别録─鄒衍居燕燕有谷地美而春不生黍稷衍吹<lb/>
律暖氣乃至草木乃生至今名黍谷─増─焦氏易林─百<lb/>
草嘉卉萌芽將出昆蟲扶戸陽明所得　谷風布氣萬<lb/>
<pb n="KR3i0044_WYG_003-3b"/>
物出生萌庶長養華葉茂盛　─春秋元命苞─春者神明<lb/>
推移精華結紐─注─神明猶隂陽也相推使物精華結成<lb/>
紐結要也　─春秋文耀鉤─春致其時華實乃榮─洛陽<lb/>
伽藍記─法雲寺北有臨淮王彧宅彧性愛山林又重賔<lb/>
客至于春風扇揚花樹如錦晨食南館夜逰後園僚宷<lb/>
成羣俊民滿席絲桐發響羽觴流行詩賦并陳清言乍<lb/>
起莫不領其𤣥奥忘其褊恡焉是以入彧室者謂登仙<lb/>
也荆州秀才張裴裳常為五言有句云異林花共色别<lb/>
<pb n="KR3i0044_WYG_003-4a"/>
樹鳥同聲彧以蛟龍錦賜之　─史畧─北齊盧士深妻崔<lb/>
氏有才學春日以桃花和雪與兒靧面云取紅花取白<lb/>
雪與兒洗面作光悦取白雪取紅花與兒洗面作妍華<lb/>
取雪白取花紅與兒洗面作華容　─國史補─曲江大㑹<lb/>
先牒教坊請奏上御紫雲樓垂簾觀焉時或擬作樂則<lb/>
為之移日故曹松詩云追遊若遇三清樂行從應妨一<lb/>
日春勅下後人置皮袋例以圗障酒器錢絹入其中逢<lb/>
花即飲故張籍詩云無人不借花園宿到處皆携酒器<lb/>
<pb n="KR3i0044_WYG_003-4b"/>
行─原─曲江春宴録─長安貴家遊賞翦百花<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>成獅子<lb/>
互相送遺獅子有小連環欲送以蜀錦流蘇牽之曰春<lb/>
光且莫去留與醉人看　虞松方春謂握月擔風且留<lb/>
後日吞花臥酒不可過時　─玉麈集─穆宗宫中花開以<lb/>
重頂帳蒙蔽置惜春御史號曰括春　─開元天寳遺事<lb/>
學士許愼選放曠不拘小節多與親友結宴于花圃中<lb/>
未嘗具帷幄設坐具使童僕輩聚落花鋪于坐下曰吾<lb/>
自有花裀何消坐具　楊國忠子弟毎春至之時求名<lb/>
<pb n="KR3i0044_WYG_003-5a"/>
花異木植於檻中以板為底以木為輪使牽之自轉所<lb/>
至之處檻在目前而便即歡賞目之為移春檻　長安<lb/>
貴遊子弟每至春時遊宴供帳于園囿中隨行載以油<lb/>
幕或遇隂雨以幕覆之盡驩而歸　長安侠少每至春<lb/>
時結朋聨黨各乘矮馬飾以錦韀金絡竝轡于花樹下<lb/>
徃来使僕從執酒皿而隨之遇好囿則駐馬而飲　長<lb/>
安士女春時鬭花戴插以竒花多者為勝皆用千金市<lb/>
名花植于庭苑中以偹春時之鬭也　長安士女遊春<lb/>
<pb n="KR3i0044_WYG_003-5b"/>
野歩遇名花則設席藉草以紅裙逓相插挂以為宴幄<lb/>
　寕王春時于後園中紉紅絲為繩密綴金鈴繫于花<lb/>
梢之上每有烏鵲翔集則令園吏掣鈴索以驚之盖惜<lb/>
花之故也─増─六一詩話─梅聖俞嘗與范希文席上賦<lb/>
河豚詩春洲生荻芽春岸飛楊花河豚當是時貴不數<lb/>
魚蝦河豚常出於春暮羣游水上食絮而肥南人多與<lb/>
荻芽為羮云最美　─温公詩話─先朝春月多召兩府兩<lb/>
制三館於後苑賞花釣魚賦詩嘉祐末仁宗復修故事<lb/>
<pb n="KR3i0044_WYG_003-6a"/>
羣臣和御製詩是日微隂寒韓魏公時為首相詩卒章<lb/>
云輕雲閣雨迎天仗寒色留春入壽杯二十年前曽侍<lb/>
宴台司今日喜重陪─東坡集─吳越王妃每嵗春必歸<lb/>
臨安王遺書曰陌上花開可緩緩歸矣吳人用其語為<lb/>
歌─嵗時雜記─一月二氣六候自小寒至榖雨四月八<lb/>
氣二十四候每候五日以一花之風信應之小寒一候<lb/>
梅花二候山茶三候水仙大寒一候瑞香二候蘭花三<lb/>
候山礬立春一候迎春二候櫻桃三候望春雨水一候<lb/>
<pb n="KR3i0044_WYG_003-6b"/>
菜花二候杏花三候李花驚蟄一候桃花二候棠梨三<lb/>
候薔薇春分一候海棠二候梨花三候木蘭清明一候<lb/>
桐花二候麥花三候柳花榖雨一候牡丹二候酴醿三<lb/>
候楝花楝花竟則立夏─曲洧舊聞─范蜀公居許作長<lb/>
嘯堂前有荼䕷架春時宴客花落酒杯中飲以大白舉<lb/>
坐無遺謂之飛英㑹─東臯雜録─花信風梅花風最先<lb/>
楝花風最後凡廿四番以為寒絶後唐人詩云楝花開<lb/>
後風光好梅子黄時雨意濃徐師川詩云一百五日寒<lb/>
<pb n="KR3i0044_WYG_003-7a"/>
食雨二十四番花信風又古詩云早禾秧雨初晴後苦<lb/>
楝花風吹日長─蓬忩續録─曲江宴唐進士㑹同年於<lb/>
此豪客園戸争以名花布道上進士乗馬盛服鮮製推<lb/>
同年俊少者為探花使白居易詩春風得意馬蹄疾一<lb/>
日看徧長安花─道山清話─哲宗御講筵手折一栁枝<lb/>
翫程頤為講官奏曰方春萬物發生之時不可非時毁<lb/>
折哲宗亟擲于地─漁隐叢話─蔡繁卿守揚州春時作<lb/>
萬花㑹用花十餘萬枝─原─遯齋閑覧─河朔春時多大<lb/>
<pb n="KR3i0044_WYG_003-7b"/>
風飛塵撼木數日一作二三日方止以訪左右對曰不<lb/>
得是風且無年名曰吹花擘柳風草木百榖皆藉之<lb/>
増─乾淳嵗時記─禁中賞花非一先期後苑及修内司分<lb/>
任排辦凡諸苑亭榭花木妝㸃一新錦簾綃幕飛梭繡<lb/>
毬以至茵褥設放器玩盆窠珍禽異物各務竒麗起自<lb/>
梅堂賞梅芳春堂賞杏花桃源觀桃粲錦堂金林檎照<lb/>
妝亭海棠蘭亭修禊至于鍾美堂大花為極盛堂前三<lb/>
面皆以花石為臺各植名品臺後分植玉蘭繡毬數百<lb/>
<pb n="KR3i0044_WYG_003-8a"/>
株儼如鏤玉屏堂内左右各列三層雕花彩檻䕶以彩<lb/>
色牡丹畫衣間列碾玉水晶金壺及大食玻璃官窑等<lb/>
瓶各簮竒品如姚魏御衣黄照殿紅之類㡬千朶至于<lb/>
梁棟忩戸間亦以湘筒貯花鱗次簇插何翅萬朶自中<lb/>
殿妃嬪以至内官賞賜有差下至伶官樂部應奉人等<lb/>
亦霑恩賜謂之隨花賞至暮春則稽古㑹瀛堂賞瓊花<lb/>
静侶亭紫笑淨香亭采蘭挑筍則春事已在緑隂芳草<lb/>
間矣　蔣苑使有小圃不滿二畝而花木匼匝亭榭竒<lb/>
<pb n="KR3i0044_WYG_003-8b"/>
巧春時悉以所有書畫玩器羅列滿前閙竿花藍之類<lb/>
悉皆縷絲金玉為之且立標竿射垜及鞦韆梭門闘雞<lb/>
蹴踘諸戲事以娛遊客衣冠士女至者招邀杯酒徃往<lb/>
禁煙乃已謂之放春─湖山勝槩─豐樂樓舊為衆樂亭<lb/>
又改聳翠樓政和中改今名淳祐間趙京尹重建宏麗<lb/>
為湖山冠又甃月池立秋千梭門植花木構數亭春時<lb/>
遊人繁盛清閒供─春時晨起㸃梅花湯課奚奴灑掃<lb/>
䕶階苔取薔薇露浣手薫玉蕤香讀古赤文緑字書晌<lb/>
<pb n="KR3i0044_WYG_003-9a"/>
　　午採筍蕨供胡麻汲泉試新茗午後乗欵叚馬執翦水<lb/>
　　鞭携斗酒䨇柑往聴黄鸝日晡坐柳風前裂五色牋集<lb/>
　　錦嚢佳句薄暮遶徑灌花─花史─漢武帝嘗以吸花絲<lb/>
　　所織錦賜麗娟命作舞衣春暮宴于花下舞時故以䄂<lb/>
　　拂落花滿身都著舞態愈媚謂之百花舞宗測春逰<lb/>
　　山谷間見竒花異草則繫於𢃄上歸而圗其形狀名聚<lb/>
　　芳圗百花𢃄人多效之　武陵儒生苖形事園池以接<lb/>
　　賓客有野春亭雜植山花五色錯列　平湖上有龍湫<lb/>
<pb n="KR3i0044_WYG_003-9b"/>
　　山花爛熳不可枚舉近寺茅簷草舎皆繞植桃李春遊<lb/>
　　士女輻湊杯盤狼籍無不手撚花枝醉呼潦倒者　─西<lb/>
　　湖志─杭州壽安坊俗稱官巷宋時謂之花市亦曰花圑<lb/>
　　盖汴京壽安山下多花園春時賞宴争華競侈錦簇繡<lb/>
　　圍移都後以花市比之故稱壽安坊今兩岸多賣花之<lb/>
　　家亦其遺俗也<lb/>
　　集藻─賦─<lb/>
御製春雨賦─神籥絪緼化機和煦元氣上融醲膏下聚首五<lb/>
<pb n="KR3i0044_WYG_003-10a"/>
行者曰水潤萬物者惟雨于時蒼祗蒞節青鳥司晨餘寒<lb/>
未歛禁火方新風輕颺以習習雲密布而鱗鱗垂九霄之<lb/>
嘉澍飛四野之甘津始觸石以吐液旋彌空而散澤初曵<lb/>
縷以吹絲繼縁霤而滴墀乍密還疎欲斷又續拂宇披檐<lb/>
挹川注谷既磅礴而淋漓亦瀰漫而滲漉戞綺埓之明璣<lb/>
流銅池之文縠木欣欣以向榮草萋萋而如沐若夫徂畛<lb/>
徂隰是蓘是穮塍麥漸秀田禾始苖廣地道之發育資土<lb/>
脈之沃饒雖霑體而塗足幸渥葉而濡條况乃灌溉神州<lb/>
<pb n="KR3i0044_WYG_003-10b"/>
濊汪赤縣無逺弗届靡幽不徧灑郊牧而歡呼浃寰瀛而<lb/>
舞忭慶玉燭之長調喜豐年之屢見夫惟天地之德廣大<lb/>
無私春生夏長雲行雨施寓栽培于無意普美利于不知<lb/>
植品物以咸若含細大而莫遺所以觧澤徬徨湛恩深厚<lb/>
覆被民生惠鮮隴畝興有渰于三陽敷仙霖於千耦世並<lb/>
享夫豐亨俗咸登於仁壽洋洋乎造物之𢎞功予一人乎<lb/>
何有<lb/>
　増─晉夏侯湛春可樂賦─春可樂兮樂東作之良時嘉新<lb/>
<pb n="KR3i0044_WYG_003-11a"/>
田之啟菜悦中疇之發菑桑冉冉以奮條麥遂遂以揚<lb/>
秀澤苖翳渚原卉耀阜春可樂兮樂崇陸之可娱登夷<lb/>
岡以迥眺超矯駕乎山隅綴雜花以為盖集繁蕤以餙<lb/>
裳散風衣之馥氣納戢懷之潜芳鶯交交以弄音翠翾<lb/>
翾以輕翔招君子以偕樂携淑人以微行─周庾信春<lb/>
賦─宜春苑中春已歸披香殿裏作春衣新年鳥聲千種<lb/>
囀二月楊花滿路飛河陽一縣併是花金谷從来滿園<lb/>
樹一叢香草足礙人數尺游絲即横路開上林而競入<lb/>
<pb n="KR3i0044_WYG_003-11b"/>
擁河橋而争度出麗華之金屋下飛燕之蘭宫釵朶多<lb/>
而訝重髻鬟高而畏風眉將柳而争緑面共桃而競紅<lb/>
影来池裏花落衫中苔始緑而藏魚麥纔青而覆雉吹<lb/>
簫弄玉之臺鳴佩凌波之水移戚里而家富入新豐而<lb/>
酒美石榴聊泛蒲桃醱醅芙蓉玉盎蓮子金杯新芽竹<lb/>
筍細核楊梅緑珠捧琴至文君送酒来玉管初調鳴絃<lb/>
暫撫陽春緑水之曲對鳯廻鸞之舞更炙笙簧還移筝<lb/>
柱月入歌扇花承節鼓協律都尉射雉中郎停車小苑<lb/>
<pb n="KR3i0044_WYG_003-12a"/>
連騎長楊金鞍始被柘弓新張拂塵看馬埓分朋入射<lb/>
堂馬是天池之龍種帯乃荆山之玉梁艶錦安天鹿新<lb/>
綾織鳯皇三日曲水向河津日晚河邉多觧神樹下流<lb/>
杯客沙頭度水人鏤薄窄衫䄂穿珠帖領巾百丈山頭<lb/>
日欲斜三晡未醉莫還家池中水影懸勝鏡屋裏衣香<lb/>
不如花<lb/>
文賦㪚句─増─晉𫝊𤣥陽春賦─乾坤絪緼冲氣穆清幽蟄<lb/>
蠢動萬物樂生依依楊柳翩翩浮萍桃之夭夭灼灼其<lb/>
<pb n="KR3i0044_WYG_003-12b"/>
榮繁華曄而燿野煒芬葩而揚英　─湛方生懷春賦─麥<lb/>
芃芃而含秀桑藹藹而敷榮華照灼以爛林葉婀娜以<lb/>
媚莖　─王廙春可樂賦─春可樂兮樂孟月之初陽冰泮<lb/>
渙以微流土冐橛而觧剛野暄卉以揮緑山蔥蒨以發<lb/>
蒼　─李顒四時賦─平臯眇莽中林蔥青野馬飛澗晨虹<lb/>
垂旌陽燕南徂隂鴈北征青華皓皓丹秀熒熒　─謝萬<lb/>
春遊賦─青陽司候勾芒御辰陳條灌以摧枯初莖蔚其<lb/>
曜新羃豐葉而為幄靡翠草而成茵　─宋劉義恭感春賦<lb/>
<pb n="KR3i0044_WYG_003-13a"/>
天晻曖而流寒日隂翳而淪精風淑穆而吹蘭雨濛濛<lb/>
而洗莖草承澤而擢秀花順氣而飛馨　─梁元帝春<lb/>
賦─洛陽小苑之西長安大道之東苔染池而盡緑桃含<lb/>
山而併紅露霑枝而重葉網縈花而曵風　─隋蕭慤春<lb/>
賦─落花無限數飛鳥排花度禁苑玉饒風吹花春滿路<lb/>
　─唐王勃春思賦─蜀川風候隔秦川今年節物異常年<lb/>
霜前柳葉銜霜翠雪裏梅花犯雪妍霜前雪裏知春早<lb/>
看栁看梅覺春好思萬里之佳期憶三秦之逺道澹蕩<lb/>
<pb n="KR3i0044_WYG_003-13b"/>
春色悠揚懷抱野何樹而無花水何隄而無草　─原─宋<lb/>
之問春宴韋曲莊序─萬株果樹色雜雲霞千畝竹林氣<lb/>
含煙霧激樊川而縈碧瀬浸以成波望太乙而鄰少微<lb/>
森然逼座　鋪落花以為藉結垂楊而代幄霽景含日<lb/>
晩霞五彩而丹青韶光卷雲春臯一色而凝黛　─李邕<lb/>
春賦─楊廻曲沼李雜芳園條煙濃而曵地花錦縟而當<lb/>
軒　─李白春夜宴桃李園序─幽賞未已高談轉清開瓊<lb/>
筵以坐花飛羽觴而醉月　─惜餘春賦─平原萋兮綺色<lb/>
<pb n="KR3i0044_WYG_003-14a"/>
　　愛芳草兮如翦惜餘春之將䦨每為恨而不淺<lb/>
　　五言古詩─<lb/>
御製春─旭日含新淑春光覆滿屋東皇轉嵗華融氣雜山谷<lb/>
　　増─晉郭璞春─青陽暢和氣谷風穆以温英茝曄林薈昆<lb/>
　　蟲咸啟門髙臺臨迅流四座列王孫羽盖停雲隂翠欝<lb/>
　　映玉樽─齊謝朓新渚─宛洛佳遨遊春色滿皇州結軫<lb/>
　　青郊路㢠瞰蒼江流日華川上動風光草際浮桃李成<lb/>
　　蹊徑桑榆䕃道周東都已俶載言歸望緑疇─梁簡文<lb/>
<pb n="KR3i0044_WYG_003-14b"/>
　　帝春日年還樂應滿春歸思復生桃含可憐紫桞發斷<lb/>
　　腸青落花随燕入遊絲𢃄蝶驚邯鄲歌管地見許欲留<lb/>
　　情　─晩日後堂─幔隂通碧砌日影度城隅岸柳垂長葉<lb/>
　　忩桃落細跗花留蛱蝶粉竹翳蜻蜓珠賞心無與共染<lb/>
　　翰獨踟蹰　─元帝春日─新鶯隐葉囀新燕向忩飛柳絮<lb/>
　　時依酒梅花乍入衣玉珂逐風度金鞍映日暉無令春<lb/>
　　色晩獨望行人歸　─望春─葉濃知柳密花盡覺梅踈蘭<lb/>
　　生未可握蒲小不堪書　─江淹當春四韻─雷萌山中草<lb/>
<pb n="KR3i0044_WYG_003-15a"/>
雲煦江上花流煙漾璇景輕風泛凌霞我有幽蘭念銜<lb/>
意矚望斜友人殊未還獨慰檐前華─虞羲春郊─光風<lb/>
轉蕙畮香霧欝蘭津暄遲蝶弄蘤景麗鳥和春樵歌喧<lb/>
隴暮漁枻亂江晨山中芳杜若依依獨思人　─王筠春<lb/>
遊─叢蘭已飛蝶楊柳未藏鴉物色相煎蕩微歩出東家<lb/>
既同翡翠翼復如桃李花欲以千金笑廻君流水車<lb/>
鮑泉春日─新燕始新歸新蝶復新飛新花滿新樹新月<lb/>
麗新暉新光新氣早新望新盈抱新水新緑浮新禽新<lb/>
<pb n="KR3i0044_WYG_003-15b"/>
聴好新景自新還新葉復新攀新枝雖可結新愁詎觧<lb/>
顔─蕭瑱春日貽劉孝綽─澗水初流碧山櫻早發紅新<lb/>
禽争弄響落蕊亂從風拂檐多軟幹映户悉花叢誰云<lb/>
相去逺垂柳對髙桐─聞人蒨春日─髙䑓動春色清池<lb/>
映日華緑葵向光轉翠柳逐風斜林有鳴心鳥園多奪<lb/>
目花相與咸知節嘆子獨離家─陳徐陵春日─岸烟起<lb/>
暮色岸水𢃄斜暉徑狭横枝度簾揺驚燕飛落花承歩<lb/>
履流澗寫行衣何殊九枝盖薄暮洞庭歸　─周庾信詠<lb/>
<pb n="KR3i0044_WYG_003-16a"/>
春─逍遙遊桂苑寂絶想桃源狭石分花徑長橋映水門<lb/>
管聲驚百鳥人衣香一園定知歡未足横琴坐樹根<lb/>
楊師道春朝閒歩─休沐乗閒豫清晨歩百林池塘藉芳<lb/>
草蘭芷襲幽衿霧中分曉日花裏弄春禽野徑香恒滿<lb/>
山堦筍屡侵何須命輕盖桃李自成隂─原─唐李白春<lb/>
思─燕草如碧絲秦桑低緑枝當君懷歸日是妾斷腸時<lb/>
春風不相識何事入羅幃─増─張子容春江花月夜─林<lb/>
花發岸口氣色動江新此夜江中月流光花上春分明<lb/>
<pb n="KR3i0044_WYG_003-16b"/>
石潭裏宜照浣紗人　─王維贈裴十廸─風景日夕佳與<lb/>
君賦新詩澹然望逺空如意方支頤春風動百草蘭蕙<lb/>
生我籬曖曖日暖閨田家来致詞欣欣春還臯淡淡水<lb/>
生陂桃李雖未開荑蕚滿芳枝請君理還䇿敢告将農<lb/>
時　─韓愈感春─偶坐藤樹下暮春下旬間藤隂已可庇<lb/>
落蕊還漫漫亹亹新葉大瓏瓏晩花乾青天髙寥寥兩<lb/>
蝶飛翻翻時節適當爾懷悲自無端　─孟郊長安早春<lb/>
旭日朱樓光東風不驚塵公子醉未起美人争探春探<lb/>
<pb n="KR3i0044_WYG_003-17a"/>
春不為桑探春不為麥日日出西園祗望花柳色乃知<lb/>
田家春不入五侯宅─獨孤及山中春思─獺祭川水大<lb/>
人家春日長獨謠晝不暮搔首慚年芳靡草知節換含<lb/>
葩向新陽不嫌三徑深為我生池塘亭午井竈閒雀聲<lb/>
響空倉花落沒屐齒風動羣木香歸路雲水外天涯杳<lb/>
茫茫獨卷萬里心深入山鳥行芳景勿相廹春愁未遽<lb/>
忘─權德輿春日戲題─江春好游衍處處芳菲積綵舫<lb/>
入花津香車依柳陌緑楊煙褭褭紅蕊鶯寂寂如何愁<lb/>
<pb n="KR3i0044_WYG_003-17b"/>
思人獨與風光隔─宋曽鞏和張友直城東春日─東流<lb/>
抱孤城雨洗見春色風吹百草根道路千里碧莫盡溪<lb/>
漫漫波瀾散無跡遙林缺見山冉冉蒼藹積沙禽有行<lb/>
蹤文字不可識青松對桃李桃紅李花白紅白勢方競<lb/>
青青守巖側君意無不諧研談欲俱得賦詩多所陳炳<lb/>
若觀龜拆城東不待到衆物已歴歴─朱子春日言懷<lb/>
春至草木變郊園猶掩扉兹晨與心㑹覧物徧芳菲桃<lb/>
蕚破淺紅時禽悦朝暉泉谷暖方融原田水初肥東作<lb/>
<pb n="KR3i0044_WYG_003-18a"/>
興庶甿嵗功始在兹端居適自慰世事復有期終然心<lb/>
所向農畝還當歸　─元吴師道徳興開化道中─春晨氣<lb/>
澄穆雜卉香滿路百舌鳴髙林墟煙淡如霧農夫啟門<lb/>
出在野各有務行人獨何為憧憧自来去　兩崖蒼石<lb/>
間湍水激清瀉山桃爛紅芳光影連上下春風忽怒起<lb/>
意乃媚行者飛花撲人来攬之欲盈把　─倪瓉春日雲<lb/>
林齋居─池泉春漲深徑苔夕隂滿諷詠紫霞篇馳情華<lb/>
陽館晴嵐拂書幌飛花浮茗盌階下松粉黄忩間雲氣<lb/>
<pb n="KR3i0044_WYG_003-18b"/>
暖石梁蘿蔦垂翳翳行蹤斷非與世相違㝠栖乆忘返<lb/>
七言古詩─増─陳賀循庭中有竒樹─三春節物始芳菲遊<lb/>
絲細草動春暉香風飄舞花間度好鳥和鳴枝上飛臨<lb/>
池間竹偏増緑依堦映雪紛如玉温室庭前竟不言鼓<lb/>
吹樓中能作曲曽聞逺别舊難思攀折㑹取贈佳期長<lb/>
條本自堪為𢃄密葉由来好作幃星稀漢轉月輪明徘<lb/>
徊夜鵲屡相驚欲識幽人蘭杜徑山忩芳桂復叢生<lb/>
唐文德后遊春曲─上苑杏花朝日明蘭閨艶妾動春情<lb/>
<pb n="KR3i0044_WYG_003-19a"/>
井上新花偷面色簷前嫩柳效身輕花中去来看蝶舞<lb/>
樹上長短聴流鶯林下何湏逺借問出衆風流舊有名<lb/>
　─温庭筠陽春曲─雲母空窓曉煙薄香昬龍氣凝暉閣<lb/>
霏霏霧雨杏花天簾外春威著羅幕曲䦨伏檻金麒麟<lb/>
沙苑芳郊連翠茵廐馬何能齧芳草路人不敢隨流塵<lb/>
　─惜春詞─百舌問花花不語低回似恨横塘雨蜂争粉<lb/>
蕊蝶分香不似垂楊惜金縷願君留得長妖韶莫逐東<lb/>
風還蕩揺秦女含嚬向煙月愁紅𢃄露空迢迢─原─宋<lb/>
<pb n="KR3i0044_WYG_003-19b"/>
宼準江南春─波渺𣺌栁依依孤村芳樹逺斜日杏花飛<lb/>
江南春盡離腸斷蘋滿汀洲人未歸─増─歐陽修春寒<lb/>
東風吹雲海天黒饑龍凍雲雨不滴嗔雷隐隐愁煙白<lb/>
宿露無光瑤草寂東皇染花滿春園天為花迷惜春色<lb/>
呼雲鏁月恐紅蔫㡬日春隂養花魄悠悠逺絮縈空擲<lb/>
愁思織春挽不得髙樓去天無幾尺逺岫參差亂屏碧<lb/>
　徐積江南春─今年是處春風早江南地暖春逾好春<lb/>
風次第入江山先入梅花既芳草芳草春深似有情眞<lb/>
<pb n="KR3i0044_WYG_003-20a"/>
　　共江山到洞庭落花流水武陵道湖中有山春更青斜<lb/>
　　陽西落一㸃明少年莫上岳陽城　─陸游雨霽出遊─十<lb/>
　　日苦雨一日晴拂拭拄杖西村行清溝泠泠流細水好<lb/>
　　風習習吹衣輕四鄰蛙聲已閣閣兩岸栁色争青青辛<lb/>
　　夷先開半委地海棠獨立方傾城春工遇物初不擇亦<lb/>
　　秀燕麥開蕪菁薺花如雪又爛熳百草紅紫那知名小<lb/>
　　魚誰取置道側細栁穿頬危將烹欣然買放寄吾意草<lb/>
　　莱無地蘇疲氓　─元周權春日即事─吴蠶欲老疇未秧<lb/>
<pb n="KR3i0044_WYG_003-20b"/>
　　拍隄野水廻横塘淡煙踈樹綠隂薄落花飛絮白日長<lb/>
　　寒具油乾過冷節匆匆芳事歸鶗鴂枕書睡足午忩明<lb/>
　　雪乳浮浮翻兎褐<lb/>
　　五言律詩─<lb/>
御製春日郊行─春殿晴雲曉鑾輿出禁闈桃花臨紫陌柳色<lb/>
　啓青暉細雨清塵界和風散德威馬嘶馳道逺滿地盡芳<lb/>
　菲　─玉泉春曉─郊墅初晴後芳春曙色旋孤巒堆畫障細<lb/>
　穴吐新泉浪静鮮鱗躍風恬紫菂妍怡情看萬象浩浩思<lb/>
<pb n="KR3i0044_WYG_003-21a"/>
無邊　─春日觀花─枝上流鶯蚤千紅萬紫香氣融催景麗<lb/>
風過逓年芳穠李花猶淺垂楊葉未長澗中春溜發疑是<lb/>
奏笙簧<lb/>
　増─唐宋之問春日芙蓉園侍宴─芙蓉秦地沼盧橘漢家<lb/>
　園谷轉斜盤徑川廻曲抱源風来花自舞春入鳥能言<lb/>
　侍宴瑤池夕歸途騎吹繁年光竹裏徧春色杏間遙<lb/>
　煙氣籠青閣流文蕩畫橋飛花随蝶舞艶曲伴鶯嬌今<lb/>
　日陪歡豫還疑陟紫霄─原─杜甫春夜喜雨─好雨知時<lb/>
<pb n="KR3i0044_WYG_003-21b"/>
　節當春乃發生随風潜入夜潤物細無聲野徑雲俱黒<lb/>
　江船火獨明曉看紅濕處花重錦官城　─増─秦系春日<lb/>
　閒居─一似桃源隐将今過客迷礙冠門栁長驚夢院鶯<lb/>
　啼澆藥泉流細圍碁日影低舉家無外事共愛草萋萋<lb/>
　　─王建長安春遊─騎馬傍閑坊新衣著雨香桃花紅粉<lb/>
　醉柳絮白雲狂不覺愁春去何曽得日長牡丹相次發<lb/>
　城裏又湏忙　─韋述春日山莊─初嵗開韶月田家喜載<lb/>
　陽晚晴揺水態遲景蕩春光浦淨漁舟逺花飛樵路香<lb/>
<pb n="KR3i0044_WYG_003-22a"/>
自然成野趣都使俗情忘─元稹遣春─失却游花伴因<lb/>
風浪引將柳堤遥認馬梅徑誤尋香晚景行看謝春心<lb/>
漸欲狂園林都不到何處枉風光　─于良史春山月夜<lb/>
春山多勝事賞翫夜忘歸掬水月在手弄花香滿衣興<lb/>
来無逺近欲去惜芳菲南望鳴鐘處樓臺深翠微　─李<lb/>
商隐判春─一桃復一李井上占年芳笑處如臨鏡窺時<lb/>
不隐牆敢言西子短誰覺宓妃長珠玉終相類同名作<lb/>
夜光─春宵自遣─地勝遺塵事身閑念嵗華晚晴風過<lb/>
<pb n="KR3i0044_WYG_003-22b"/>
竹深夜月當花石亂知泉咽苔荒任徑斜陶然恃琴酒<lb/>
忘却在山家─春遊─橋峻斑騅疾川長白鳥髙煙輕唯<lb/>
潤柳風濫欲吹桃徙倚三層閣摩挲七寳刀庾郎年最<lb/>
少青草妒春袍─李中喜春雨有寄─青春終日雨公子<lb/>
莫思情任阻西園㑹且觀南畆耕最憐滋隴麥不恨濕<lb/>
林鶯父老應相賀豐年兆已成─僧貫休春興─柳暖鶯<lb/>
多語花明草盡長風流在詩句牽率繞池塘呌切禽名<lb/>
宇飛狂蝶姓莊時来眞可惜自勉掇蘭芳─原僧皎然<lb/>
<pb n="KR3i0044_WYG_003-23a"/>
春興─片雨拂檐楹煩襟四座清霏微過麥隴蕭散傍莎<lb/>
城静愛和花落幽聞入竹聲朝觀趣無限髙詠寄閒情<lb/>
　─增─宋梅堯臣和元輿遊春韻─乗閒多野興信馬與君<lb/>
行碧樹斜通市清流曲抱城山花髙下色春鳥短長聲<lb/>
日暮吾廬近還歌空復情─春隂─濃淡雲無定淒微氣<lb/>
宇寒鳩鳴桑葉吐村暗杏花殘客子行裘薄春塘野水<lb/>
寛輕雷欣已發謬作採茶官─李彌遜春日雜韻─幽栖<lb/>
足春事晴日苦相催屐齒穿沙稳笻鬚礙竹回光風初<lb/>
<pb n="KR3i0044_WYG_003-23b"/>
轉蕙殘雪欲欺梅自是經過少柴門日日開─眞山民<lb/>
春遊─春光潑眼明占勝得新亭棠醉風扶起柳眠鶯喚<lb/>
醒非無杯泛緑安得髩皆青且事日為樂歌聲莫暫停<lb/>
　─元陳樵春日─細雨花隂重輕煙草色勻驚禽長避客<lb/>
嬌燕却依人絃管紅樓酒跧蹏紫陌塵東風競遊賞因<lb/>
想上林春─葉顒春日─曉洞雲歸濕青山草木新夭桃<lb/>
含宿雨嫩柳裊輕塵蝶翅寒猶怯蜂衙晩漸陳香風簇<lb/>
羅綺已有蹋青人<lb/>
<pb n="KR3i0044_WYG_003-24a"/>
　　七言律詩─<lb/>
御製景山春望─雲霄千尺倚丹丘輦下山河一望收鳳翥中<lb/>
　天連紫闕龍蟠北極壯皇州煙生沆瀣春初麗露濕芙蓉<lb/>
　翠欲流却向閭閻看蔀屋崇髙還厪廟堂憂─後苑漫興<lb/>
　佳氣青蔥繞苑牆紅泉紫岫勝雲莊雕欄細草經春滿綺<lb/>
　閣繁花入午香雨露生成随品類鳶魚飛躍自低昻閑亭<lb/>
　乆坐渾無事静對琴書覺意長<lb/>
　　増─唐張謂春園家宴─南園春色正相宜大婦同行少婦<lb/>
<pb n="KR3i0044_WYG_003-24b"/>
　　随竹裏登樓人不見花間覓路鳥先知櫻桃觧結垂簷<lb/>
　　子楊栁能低入戸枝山簡醉来歌一曲参差笑煞郢中<lb/>
　　兒─包何和程員外春日東郊即事─郎官休浣憐遲日<lb/>
　　野老歡娱為有年幾處折花驚蝶夢數家留葉待蠶眠<lb/>
　　藤垂委地縈珠實泉迸侵堦浸綠錢直到閉關朝謁去<lb/>
　　鶯聲不散柳含煙─李紳憶春日曲江宴後許至芙蓉<lb/>
　　園─春風上苑開桃李詔許看花入御園香徑草中廻玉<lb/>
　　勒鳳凰池畔泛金樽緑絲垂栁遮風暗紅藥低叢拂砌<lb/>
<pb n="KR3i0044_WYG_003-25a"/>
繁歸繞曲江春景晩未央明月鎖千門　─王建春日五<lb/>
門西望─百官朝下五門西塵起春風過玉堤黄帕葢鞍<lb/>
呈過馬紅羅纒頸闘囘鷄舘松枝重牆頭出御栁條長<lb/>
水面齊唯有教坊南草色古苔隂地冷萋萋─楊巨源<lb/>
─長安春遊─鳳城春報曲江頭上客年年是勝遊日暖雲<lb/>
─山當廣陌天清絲管在高樓蘢蔥樹色分仙閣縹緲花<lb/>
香泛御溝桂壁朱門新邸第漢家恩澤問鄼侯─白居<lb/>
易錢塘湖春行─孤山寺北賈亭西水面初平雲脚低幾<lb/>
<pb n="KR3i0044_WYG_003-25b"/>
處早鶯争暖樹誰家新燕啄春泥亂花漸欲迷人眼淺<lb/>
草纔能沒馬蹄最愛湖東行不足緑楊隂裏白沙堤<lb/>
杭州春望─望海樓明照曙霞䕶江堤白蹋晴沙潮聲夜<lb/>
入伍員廟柳色春藏蘇小家紅䄂織綾誇柿蔕青旗沽<lb/>
酒趁梨花誰開湖寺西南路草緑帬腰一道斜　─認春<lb/>
認得春風先到䖏西園南面水東頭栁初變後條猶重<lb/>
花未開前枝已稠暗助醉顔㝷緑酒潜添睡興著紅樓<lb/>
知君未别陽春數直待春深好擬遊　─温庭筠春日野<lb/>
<pb n="KR3i0044_WYG_003-26a"/>
行─日西塘水金堤斜碧草芊芊暗吐芽野岸明媚山芍<lb/>
藥水田叫噪官蝦蟆鏡中有浪動菱蔓陌上無風飄柳<lb/>
花何事輕橈向溪客緑萍方好不還家─方干春日─年<lb/>
去年来似有期日髙添睡是春時雖將細雨催蘆筍却<lb/>
用東風染柳絲重霧已應吞海色輕霜何事挫花枝此<lb/>
時野客因花醉醉臥花間應不知　─宋陳襄春日賞林<lb/>
亭─把酒春亭覧衆芳水精簾箔逗山光孤松冷落千年<lb/>
換野槿紛華一日香緑圃煙深迷蛺蝶曲池波暖睡鴛<lb/>
<pb n="KR3i0044_WYG_003-26b"/>
鴦文園莫惜鸘裘費買取宜城作醉鄉　王廷珪春日<lb/>
山行─緩鞚青絲馬不嘶春山草長静山扉迸林新筍斑<lb/>
斑出隔水幽禽欵欵飛雨過泉聲鳴嶺背日長花氣撲<lb/>
人衣雲藏逺岫茶煙起知有僧居在翠㣲─陸游春日<lb/>
小園─市塵不到放翁家繞麥穿桑野徑斜夜雨長深三<lb/>
尺水曉寒留得一分花悶從鄰舎分春瓮閒就僧窓試<lb/>
露芽自此年光應更好日驅秧馬聴繅車　─雨霽春色<lb/>
粲然喜而有賦─應接年光日漸慵猶能一飲百花空半<lb/>
<pb n="KR3i0044_WYG_003-27a"/>
霑蝶粉簾櫳雨逺送鶯聲巷陌風千縷麴塵楊柳緑萬<lb/>
枝猩血海棠紅從来造物陶甄手却在閒人詩句中<lb/>
朱子和秀野韻─江臯晴日麗芳華翠竹踈疎映白沙路<lb/>
轉忽逢沽酒客眼明惟見滿園花望中景助詩人趣物<lb/>
外春歸釋子家向晩却尋芳草徑夕陽流水遶村斜<lb/>
戴昺春事─春事關心常起早愛看景物試凭欄戲魚池<lb/>
面微添緑啼鳥枝頭尚𢃄寒斬棘重樊新插柳㪺泉頻<lb/>
灌自栽蘭年年賸有園林興每恨廬邉地不寛　─方岳<lb/>
<pb n="KR3i0044_WYG_003-27b"/>
春日雜興─髙下雲藏野老家縱横水潄竹籬斜勒將春<lb/>
去許多雨流出山来都是花白首風煙三徑草清時鼓<lb/>
吹一池蛙身閒不耐閒䨇手洗甑炊香夜作茶　南岡<lb/>
北嶺對忩扉看盡朝嵐與夕霏社後未曽聞燕語雨中<lb/>
誰不惜花飛山醅約莫㡬時熟沙筍輪囷一尺圍莫怨<lb/>
風光損桃李荼䕷芍藥又芳菲─髙翥春日湖上─清波<lb/>
門外放船時盡日輕寒戀客衣花下笑聲人共語柳邉<lb/>
檣影燕初飛曉風不定棠梨痩夜雨相連薺麥肥最憶<lb/>
<pb n="KR3i0044_WYG_003-28a"/>
故山春正好夜来先遣夢魂歸　─真山民春曉雨─破曉<lb/>
檐花未放乾披衣和夢倚䦨干醸成苔暈地猶濕老盡<lb/>
鶯聲風正寒無客醉敲金鐙響有人睡怯翠衾單牡丹<lb/>
一夜成消痩下却珠簾不忍看　─元宋无春日野歩─翳<lb/>
日榿隂翠幄遮葑圍髙下奕枰斜陂塘幾曲深淺水桃<lb/>
李一溪紅白花赬尾自跳魚放子綠頭相並鴨眠沙春<lb/>
郊景物堪圗寫輸與煙樵雨牧家─原─明陸樹聲─一番<lb/>
風雨醸重隂雲樹蒼茫自逺林徑滿煙蘿圍作障石分<lb/>
<pb n="KR3i0044_WYG_003-28b"/>
泉路細鳴琴青門插柳關幽思紫陌行春滯賞心最是<lb/>
桃花争欲放不禁庭院曉寒侵─曹大章─東風緑草到<lb/>
平䑓小檻晴臨曲磵隈月影上洲楊柳亂霧香沾酒杏<lb/>
花開佳人歩郭逢君飲臥病憐春强自來尋勝正當花<lb/>
度日蕊宮鶯蝶一齊回　─于若瀛─不問深紅與淺紅名<lb/>
園次第暗芳叢乍隨絮逐仍依草忽向西飛又轉東嫩<lb/>
碧朝添眉自恨流黄夜罷錦成空年年一度開還落始<lb/>
信隋家剪未工<lb/>
<pb n="KR3i0044_WYG_003-29a"/>
五言排律増唐王叡春草碧色習習東風扇萋萋草色<lb/>
新淺深千里碧髙下一時春嫩葉舒煙際微香動水濵<lb/>
金塘明夕照輦路惹芳塵造化功何廣陽和力自均今<lb/>
當發生日瀝懇祝良辰　張嗣初賦得春色滿皇州─何<lb/>
䖏年華好皇州淑氣勻朝陽潜應律草木暗迎春柳變<lb/>
金隄畔蘭抽曲水濵輕黄垂輦道微緑映天津麗景浮<lb/>
丹闕晴光擁紫宸不知幽逺地今日幾枝新　─李商隐<lb/>
永樂縣所居一草一木無非自栽今春悉已芳茂因書<lb/>
<pb n="KR3i0044_WYG_003-29b"/>
即事一章─手種悲陳事心期翫物華柳飛彭澤雪桃散<lb/>
武陵霞枳嫩栖鸞葉桐香待鳯花綬藤縈弱蔓𫀆草展<lb/>
新芽學植功雖倍成蹊跡尚賖芳年誰共翫終老邵平<lb/>
𤓰─李郢春日題山家─偶與樵人熟春殘日日来依崗<lb/>
㝷紫蕨挽樹得青梅燕静銜泥起蜂喧抱蕊回嫩茶重<lb/>
攪緑新酒畧吹醅漠漠蠶生紙涓涓水弄苔丁香正堪<lb/>
結留歩小庭隈─鄭谷木向榮─園林青氣動衆木散寒<lb/>
聲敗葉牆隂在滋條雪後榮欣欣春令早藹藹日華輕<lb/>
<pb n="KR3i0044_WYG_003-30a"/>
　　庾嶺梅先覺隋堤栁暗驚山川應物候臯壌起農情祇<lb/>
　　待開花日連栖出谷鶯<lb/>
　　五言絶句─<lb/>
御製春夜─玉鑪煙靄盡夜静百花香曙氣浮丹陛春光拂象<lb/>
　牀<lb/>
　　増唐張九齡荅靳博士─上苑春先入中園花盡開唯餘<lb/>
　　幽徑草尚待日光催　張起春情畫閣餘寒在新年舊<lb/>
　　燕歸梅花猶𢃄雪未得試春衣─張仲素春遊曲─萬樹<lb/>
<pb n="KR3i0044_WYG_003-30b"/>
　　江邉杏新開一夜風滿園深淺色照在綠波中　煙栁<lb/>
　　飛輕絮風榆落小錢濛濛百花裏羅綺競秋千　孟郊<lb/>
　　春後雨─昨夜一霎雨天意蘇群物何物最先知虚庭草<lb/>
　　爭出　王建春意─雖是杏園主一株臨古岐從傷春意<lb/>
　　早乞取舊開枝　權德輿春日戲題─随風柳絮輕映日<lb/>
　　杏花明無奈花深處流鶯三數聲─許渾長安早春─雲<lb/>
　　月有歸處故山清洛南秦城一花落春夢滿江潭　─宋<lb/>
　　陸游春雨─湖上新春栁搖搖欲喚人多情今夜雨先洗<lb/>
<pb n="KR3i0044_WYG_003-31a"/>
　　馬蹄塵─楊萬里春日─日落碧簮外人行紅雨中幽人<lb/>
　　詩酒裏又是一春風<lb/>
　　七言絶句─<lb/>
御製春日─佳氣山川浃地行物随節候變初晴雪消樹底花<lb/>
　爭發冰泮池頭草欲生　─春晴舟中作─野水漫漫野岸長<lb/>
　幾行嫩柳𢃄斜陽不知春色来多少但覺飛花處處香<lb/>
　　増─唐岑参山房春事─風恬日暖蕩春光戯蝶遊蜂亂入<lb/>
　　房數枝門栁低衣桁一片山花落筆牀　─王維遊春詞<lb/>
<pb n="KR3i0044_WYG_003-31b"/>
　　經過栁陌與桃溪尋逐春光著處迷鳥度時時衝絮起<lb/>
　　花繁滚滚壓枝低　韋應物春思─野花如雪繞江城坐<lb/>
　　見年芳憶帝京閶闔曉開凝碧樹曽陪鵷鷺聴流鶯<lb/>
　　錢起春郊─水透冰渠漸有聲氣融煙霧晚来明東風好<lb/>
　　作陽和使逢草逢花報發生　─盧綸曲江春望─菖蒲翻<lb/>
　　葉栁交枝暗上蓮舟鳥不知更到無花最深處玉樓金<lb/>
　　殿影参差　─翫春因寄馮衛二補闕戲呈李益掖垣春<lb/>
　　色自天来紅藥當堦次第開萱草叢叢爾何物等閒穿<lb/>
<pb n="KR3i0044_WYG_003-32a"/>
破緑莓苔─韓愈曲江春遊寄白二十二舎人─漠漠輕<lb/>
隂晚自開青天白日映樓臺曲江水滿花千樹有底忙<lb/>
時不肯来─白居易晩春─晝静簾踈燕語頻䨇䨇闘雀<lb/>
動堦塵柴扉日暮随風掩落盡閒花不見人　─元稹與<lb/>
吴侍郎春遊─蒼龍闕下陪驄馬紫閣峰頭見白雲滿眼<lb/>
流光随日度今朝花落更紛紛─李賀南園─花枝草蔓<lb/>
眼中開小白長紅越女腮可憐日暮嫣香落嫁與春風<lb/>
不用媒─李約江南春─池塘春暖水紋開堤柳垂絲間<lb/>
<pb n="KR3i0044_WYG_003-32b"/>
野梅江上年年芳意早蓬瀛春色逐潮来　─羅鄴春日<lb/>
題城南韋曲─韋曲城南錦繡堆千金不惜買花栽誰知<lb/>
豪貴多羈束落盡春紅不見来─韋莊春陌─滿街芳草<lb/>
卓香車仙子門前白日斜腸斷東風各回首一枝春雪<lb/>
凍梅花─王周問春─遊絲垂幄雨依依枝上紅香片片<lb/>
飛把酒問春因底意為誰来後為誰歸─春荅─花枝千<lb/>
萬趁春開三月䦨珊即自回剰向東園種桃李明年依<lb/>
舊為君来─劉兼春遊─栁成金穗草如茵載酒尋花共<lb/>
<pb n="KR3i0044_WYG_003-33a"/>
賞春先入醉鄉君莫問十年風景在三秦─宋宼準春<lb/>
晝偶書─白晝偶成芳草夢起来幽興有新詩風簾不動<lb/>
黄鸝語坐見庭花日影移─趙抃賞春亭─滂葩浩豓滿<lb/>
亭隈當席芳樽醉看来始信君恩不私物亂山窮處亦<lb/>
花開─歐陽修豐樂亭遊春─綠樹交加山鳥啼晴嵐蕩<lb/>
漾落花飛鳥歌花落太守醉明日酒醒春已歸　春雲<lb/>
澹澹日輝輝草惹行襟絮拂衣行到亭西逢太守籃輿<lb/>
酩酊挿花歸　紅樹青山日欲斜長郊草色綠無涯遊<lb/>
<pb n="KR3i0044_WYG_003-33b"/>
人不管春将老来往亭前蹋落花─王珪宮詞─麗日祥<lb/>
煙鎖禁林櫻桃初熟杏成隂年年翠輦来遊幸花落春<lb/>
宫一寸深─王安石春風─春風過栁緑如繅晴日蒸紅<lb/>
出小桃池暖水香魚沒處一環清浪湧亭臯─秦觀春<lb/>
日─黄金䔩䔩滿垂楊尚有春寒到畫堂酒力漸消歌扇<lb/>
怯入簾飛雪𢃄梅香─崔鷃春日村居─春草門前已沒<lb/>
靴更無人過野人家離離細竹時聞雨淡淡疎簾不隔<lb/>
花─王鎡叚橋春望─拾翠車間輦路塵山南山北杜鵑<lb/>
<pb n="KR3i0044_WYG_003-34a"/>
春誰家庭院東風裏吹出桃花不見人　金元好問梁<lb/>
園春─暖入金溝細浪添津橋楊栁綠纎纎賣花聲動天<lb/>
街逺幾處春風揭繡簾　─元薩都刺春日偶成蹋馬歸<lb/>
来過早春空階已見草如茵東風吹緑青溪栁馬上輕<lb/>
寒不著人　─馬臻春日閒居─茶香庭院一枰棋柳影侵<lb/>
堦日自移因見刺桐花滿樹等閒憶煞故園時　─西湖<lb/>
春日─要囑園丁取折枝紅桃白李紫薔薇石函橋畔人<lb/>
煙晩挑得春光一擔歸　─春日幽居─淺淺春風尚𢃄寒<lb/>
<pb n="KR3i0044_WYG_003-34b"/>
日斜香篆半燒殘杏花一樹開如錦怕觸啼鶯不倚䦨<lb/>
　─釋石屋山居吟滿山筍蕨滿園茶一樹紅花間白花<lb/>
大抵四時春最好就中尤好是山家<lb/>
詩㪚句─増─晉陶潜歡言酌春酒摘我園中蔬─齊謝脁<lb/>
喧鳥覆春洲雜英滿芳甸　─梁沈約─春風揺雜樹葳㽔<lb/>
綠且丹─蕭子範─春情寄栁色鳥語出梅中　─陳張正<lb/>
見春光落雲葉花影發晴枝　─唐王勃─草綠縈春𢃄榆<lb/>
青綴古錢　芳樹搖春晩晴雲入座飛　─岑参─竹深喧<lb/>
<pb n="KR3i0044_WYG_003-35a"/>
暮鳥花缺露春山　鶯聲随坐嘯柳色喚行春─原─杜<lb/>
甫─漢節梅花外春城海水邉　夜雨翦春韭新炊間黄<lb/>
粱　野館濃花發春帆細雨来　一徑野花落孤村春<lb/>
水生　雲溪花淡淡春郭水泠泠─増─錢起─蘭蕙暖初<lb/>
吐春鳩鳴欲巢─嚴維─栁塘春水慢花塢夕陽遲─李<lb/>
嘉祐─野渡花争發春塘水亂流─儲嗣宗─鶴語松上月<lb/>
花明雪裏春─劉禹錫─花含欲語意草有闘生心　─柳<lb/>
宗元─平野春草綠晩鶯啼逺林　─白居易─紅簇交枝杏<lb/>
<pb n="KR3i0044_WYG_003-35b"/>
春含卷葉荷　春樹花珠顆春塘水麴塵─崔塗─忽覺<lb/>
草木變始知天地春　─曹松─御柳舞著水野鶯啼破春<lb/>
─宋余靖─松溪千蓋雨茶圃一旗春　─司馬光─草遶春<lb/>
街碧花繁夕市紅　─毛滂─春渚連天濶春風夾岸香<lb/>
王安石─冉冉春行暮菲菲物競華　─蘇軾行看花栁動<lb/>
共享無邉春　─晁補之─春風入木心皮肌發紅綠　─吴<lb/>
中復─花涵清露曉風卷緑波春　─元馬祖常─竹光浮晝<lb/>
碧花蕊颺春紅　─陳樵─春風何䖏来草木忽已榮　─倪<lb/>
<pb n="KR3i0044_WYG_003-36a"/>
瓉─蘼蕪細雨濕桃李春風寒　─馬臻─淑氣浮芳鮮山澤<lb/>
一時綠─原─馮琦─梅圃懸春月松扉拂澗虹─増─唐王<lb/>
維─草色全經細雨濕花枝欲動春風寒　─李白─長安白<lb/>
日照春空綠楊結煙垂褭風　─杜甫─落花遊絲白日静<lb/>
鳴鳩乳燕青春深─李賀─朱城報春更漏轉光風催蘭<lb/>
吹小殿　─温庭筠─霏霏霧雨杏花天簾外春威著羅幕<lb/>
─曹松─半夜笙歌教洗月平明桃李放燒春　─司空圖<lb/>
孤嶼池痕春漲滿小欄花韻午晴初　─宋韓琦─草濕漫<lb/>
<pb n="KR3i0044_WYG_003-36b"/>
鋪留醉席榆寒難掃買春錢　─石延年─鶯聲不逐春光<lb/>
老花影長隨日脚流　─王安石─濃綠萬枝紅一㸃動人<lb/>
春色不湏多─蘇軾─臥聞百舌呼春風起尋花柳村村<lb/>
同　陋巷關門負朝日小園除雪得春蔬　浥浥爐香<lb/>
初泛夜離離花影欲揺春　─陸游─小桃婀娜并芳柔紅<lb/>
蘭茁芽滿春洲　小樓一夜聼春雨深巷明朝賣杏花<lb/>
　新陽蘇醒春前柳輕暖醫治雪後梅　春深水暖多<lb/>
魚婢雨足年豐少麥奴　静院春風傳浴鼓畫廊晩雨<lb/>
<pb n="KR3i0044_WYG_003-37a"/>
濕茶煙　─元耶律楚材─花藏徑畔春泉碧雲散林梢晩<lb/>
照明　─郝經─四圍紅錦春風軟滿地綠隂春晝長　─許<lb/>
衡─萬樹春紅羅錦綺一灣晴碧捲玻璃　─王惲─花枝入<lb/>
簾春夢香遊絲翻空清晝長許謙春風生草雉堞青<lb/>
随處軟茵供小坐─倪瓉─柳絮如煙迷曉浦杏花飛雪<lb/>
㸃春波─顧阿瑛─桃花亭亭笑酣春溪邉浣花染溪水<lb/>
　─馬臻─蟄雷夜送催花雨香徑春迷闘草人　唐上官<lb/>
儀─春堤芳草積─杜甫─春風花草香武元衡春風綻<lb/>
<pb n="KR3i0044_WYG_003-37b"/>
百花　─白居易春染柳梢黄　─韋莊─杏花春陌馬聲嬌<lb/>
　宋劉筠─杏梁春晩燕沾泥─宋祁─風光駘蕩百花春<lb/>
　─蘇軾─滿地春風掃落花─陸游─春晩江邉草過腰<lb/>
春近野梅香初動元虞集─山雨欲来春樹暗　桃花<lb/>
吹雨春牽䌫　─周權─渚波春綠荻芽新─郭鈺─野徑春<lb/>
煙匝翠蘿　萬絲煙桞鎖春晴─葉顒─隔溪春色兩三<lb/>
花<lb/>
詞─増─唐馮延巳三臺令─春色春色依舊青山紫陌日斜<lb/>
<pb n="KR3i0044_WYG_003-38a"/>
栁暗花蔫醉臥春風少年年少年少行樂直湏及早<lb/>
王建三臺令─蝴蜨蝴蜨飛上金枝玉葉君前對舞春風<lb/>
百葉桃花樹紅紅樹紅樹燕語鶯啼日暮　─宋毛滂憶<lb/>
秦娥─夜夜夜了花朝也連忙指㸃銀瓶索酒嘗　明朝<lb/>
花落知多少莫把殘紅掃愁人一片花飛減却春　─洪<lb/>
适生查子─桃疎蜨惜春栁困鶯銜絮日影過簾旌多少<lb/>
閒愁緒　紅綻武陵溪緑暗章臺路春色似行人無意<lb/>
花間住　─唐和凝春光好蘋葉軟杏花明畫船輕䨇浴<lb/>
<pb n="KR3i0044_WYG_003-38b"/>
鴛鴦出緑汀棹歌聲　春水春風無浪春天半雨半晴<lb/>
紅粉相随南浦晚幾含情─宋張槃浣溪沙─習習輕風<lb/>
破海棠鞦韆移影上廽廊晝長蝴蜨為誰忙　度柳早<lb/>
鶯分暖綠過花小蝶𢃄春香滿庭芳草又斜陽　─髙觀<lb/>
國菩薩蠻春風吹綠湖邉草春光依舊湖邉道玉勒錦障<lb/>
泥少年遊冶時　煙明花似繡且醉旗亭酒斜日照花<lb/>
西歸鴉花外啼─程垓菩薩蠻─畫橋泊泊春江綠行人<lb/>
正在春江曲花潤接平川有人花底眠東風原自好<lb/>
<pb n="KR3i0044_WYG_003-39a"/>
只怕催花老安得萬垂楊繋教春日長　─周密謁金門<lb/>
芳事晩數㸃杏鈿香淺惻惻輕寒風翦翦錦屏春夢逺<lb/>
　穉栁拖煙嬌軟花影暗藏深院初試輕衫并畫扇牡<lb/>
丹紅未展─李之儀好事近─春到雨初晴正在小樓時<lb/>
節栁眼向人微笑傍䦨干堪折　暮山濃淡瑣煙霏梅<lb/>
杏半明滅玉斚莫辭沉醉判歸時斜月　─唐歐陽炯清<lb/>
平樂─春来階砌春雨如絲細春徑滿飄紅杏蔕春燕舞<lb/>
随風勢　春幡細縷春繒春閨一㸃春燈自是春心撩<lb/>
<pb n="KR3i0044_WYG_003-39b"/>
亂非關春夢無憑─宋王安國清平樂─留春不住費盡<lb/>
鶯兒語滿地殘紅宫錦汚昨夜南園風雨　小憐初上<lb/>
琵琶曉来思繞天涯不肯畫堂朱戸春風自在楊花<lb/>
王安中清平樂─花時微雨未減春分數占取簾疎花密<lb/>
處把酒聴歌金縷　斜風輕度濃香閒情正與春長向<lb/>
晩紅燈入坐嘗新青杏随觴─盧祖臯西江月─燕掠晴<lb/>
絲裊裊魚吹水葉𥻘𥻘禁街微雨灑芳塵寒食清明相<lb/>
近　謾著宫羅試暖閒呼社酒酬春晚風簾幕悄無人<lb/>
<pb n="KR3i0044_WYG_003-40a"/>
二十四番花信　─毛滂西江月─煙雨半藏楊柳風花初<lb/>
著桃花玉人細細酌流霞醉裏将春留下　柳外鴛鴦<lb/>
作伴花邉蝴蝶為家醉翁醉也且由他月在栁橋花下<lb/>
　─周密西江月─波影暖浮玉甃柳隂深鎖金鋪湘桃花<lb/>
褪燕調雛又是一番春暮　碧桂情深鳯怨雲屏夢淺<lb/>
鶯呼繡忩人倦冷薫爐簾影揺揺亭午　─吴潜南柯子<lb/>
池水凝新碧欄花駐老紅有人獨倚橋東手把一枝楊<lb/>
桞繫春風　鵲伴遊絲堕蜂黏落蕊空秋千庭院小簾<lb/>
<pb n="KR3i0044_WYG_003-40b"/>
櫳多少閒情閒緒雨聲中楊无咎於中好─墻頭艶杏<lb/>
花初試繞珍叢細挼紅蕊欲知占盡春明媚悄無意看<lb/>
桃李　持杯準擬花間醉一葉兩葉飛墮晚来旋旋深<lb/>
無地更聴得東風起毛滂蹋莎行─階影紅遲柳苞黄<lb/>
徧纎雲弄日隂晴半重簾不捲篆香横小花初破春叢<lb/>
淺　鳳繡猶重鴨爐長暖屛山翠入江南逺醉輕夢短<lb/>
枕閒欹綠忩窈窕風光轉　─元何可視蝶戀花─金井啼<lb/>
鴉深院曉颺盡東風柳絮吹難了燕子多情相識早杏<lb/>
<pb n="KR3i0044_WYG_003-41a"/>
梁依舊䨇䨇到　一縷沉煙簾幕悄滿眼飛花祗攪人<lb/>
懷抱十二玉樓春樹杪天涯不斷青青草　─宋俞國寳<lb/>
風入松─一春長費買花錢日日醉湖邉玉驄慣識西湖<lb/>
路驕嘶過沽酒樓前紅杏香中歌舞緑楊影裏秋千<lb/>
暖風十里麗人天花壓髩雲偏畫船載得春歸去餘情<lb/>
付湖水湖煙明日重扶殘醉来㝷陌上花鈿　─栁永木<lb/>
蘭花慢─坼桐花爛熳乍疎雨洗清明正豔杏燒林緗桃<lb/>
繡野芳景如屛傾城盡尋勝賞驟雕鞍紺<graphic n="KR1707" url="https://raw.githubusercontent.com/kanripo/KR-Gaiji/master/images/KR1707.png" mimeType="image/png"/>出郊坰風<lb/>
<pb n="KR3i0044_WYG_003-41b"/>
暖繁絃脆管萬家競奏新聲　盈盈闘草蹋青人艶冶<lb/>
逓逢迎向路旁徃往遺簮墜珥珠翠縱横歡情對佳麗<lb/>
地任金罍罄竭玉山傾<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>却明朝永日畫堂一枕春酲<lb/>
　─黄機喜遷鶯─平湖百畆種滿湖蓮葉繞堤楊栁冉冉<lb/>
波光輝輝煙影空翠濕霑襟䄂静惬鄰雞啼午暖逼沙<lb/>
鷗眠晝西園路更紅塵不斷蝶酣蜂痩　知否堪畫處<lb/>
野薺蕪菁罥地鋪茵繡桃李隂邉桑麻叢裏斜矗酒帘<lb/>
誇酒竹寺小依山趾茅店平窺津口春又晚正香風有<lb/>
<pb n="KR3i0044_WYG_003-42a"/>
　客倚䦨搔首<lb/>
　别録─増─汜勝之書─栽樹正月為上時二月為中時三月<lb/>
　為下時然棗鷄口槐兎目桑蝦蟇眼榆負瘤散其餘雜<lb/>
　木䑕耳<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>趄各其時凡種栽并插皆用此等形象─本<lb/>
　草─凡採根物多以春月採者謂春初津潤始萌未衝枝<lb/>
　葉勢力淳濃也　春月移栽各樹宜上半月前則茂而<lb/>
　結實移栽松柏槐柳桑柘橙橘各色樹皆可<lb/>
　<lb/>
<pb n="KR3i0044_WYG_003-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋廣羣芳譜卷一<lb/>
</p>
<p>
</p>
  </div>
</body>
</text>
</TEI>
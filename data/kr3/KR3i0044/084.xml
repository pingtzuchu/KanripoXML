<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_084-1a"/>
　欽定四庫全書<lb/>
御定佩文齋廣羣芳譜卷八十二<lb/>
　　竹譜<lb/>
　　　竹一<lb/>
　原─竹植物也非草非木<hi>説文云竹冬生草也竹譜云竹是一族之總名一形之偏稱也</hi>
　<hi>植物之中有草木竹猶動品之中有魚鳥獸也</hi>耐濕耐寒貫四時而不改柯易<lb/>
　葉其操與松柏等第雖喜濕惡燥亦不宜水淹其根根<lb/>
　之發生喜向上行<hi>本草云其根鞭喜行東南</hi>其性又與菊等宜添河<lb/>
<pb n="KR3i0044_WYG_084-1b"/>
　泥覆之毎至冬月須厚加土為佳每長至四年者即伐<lb/>
　去庶不礙新笋而林亦茂盛　─増─格物總論─竹中虛白<lb/>
　膜外皮青緑色或黄或紫或斑駁文或小或大或長㦯<lb/>
　短種族最多大抵皆自根而莖莖皆有節莖間節䖏生<lb/>
　枝枝每兩之枝亦有節枝間節䖏生葉葉每三之初出<lb/>
　地為笋笋節有籜包之及成莖抽之而籜遂漸次脱落<lb/>
　脱落䖏有粉嵗乆而茂茂則成林　─爾雅─簜竹─注─竹别<lb/>
　名─疏─李巡曰竹節相去一丈曰簜孫炎曰竹濶節者曰<lb/>
<pb n="KR3i0044_WYG_084-2a"/>
簜禹貢篠簜既敷孔安國云簜大竹郭氏曰竹别名無<lb/>
大小之異也　莽數節─注─竹類也節間促　桃枝四寸<lb/>
有節─注─今桃枝節間相去多四寸<hi>竹譜云桃枝竹皮赤編之滑勁可以為席</hi>
<hi>余之所見節短者不兼寸長者或踰尺豫章徧有之恐爾雅所載草族自别有桃枝不必是竹郭注取之謬也</hi>
<hi>按四寸有節盖畧言之戴凱之以所見不合而遂疑桃枝之非竹誤矣</hi>　粼堅中─注─竹類<lb/>
也其中實　簢筡中─注─言其中空竹類<hi>按筍譜云其中耎曰筡可以為</hi>
<hi>席則其内隔耎與常竹不相同也</hi>　仲無笐─注─亦竹類未詳　篠箭─注<lb/>
别二名　─原─戴凱之竹譜云竹之品類六十有一黄魯<lb/>
<pb n="KR3i0044_WYG_084-2b"/>
直以為竹類至多竹譜所載皆不詳欲作竹史不果成<lb/>
今按其種有方竹<hi>産澄州體如削成勁挺堪為杖隔州亦出大者數丈東齋記事云武陵桃</hi>
<hi>源山有方竹四面平整如削堅勁可以為杖寧波志云葛仙翁煉丹扵定海靈峰植竹筯化為竹而方續竹譜</hi>
<hi>云方竹生嶺外大者如巾筒小者如界方益部方物略記云圎衆方寡故貴方者差小</hi>斑竹<hi>即吳地稱</hi>
<hi>湘妃竹者其斑如淚痕續竹譜云世傳二妃將沉湘水望蒼梧而泣灑淚染成斑出峡州宜都縣飛魚口大者</hi>
<hi>不過寸鮮美可愛杭産者不如亦有二種出古辣者佳出陶虚山者次之土人裁為筯甚妙亦有大如甌者按</hi>
<hi>筍譜又有一種毛斑竹出蘄州初伐竹即無斑以灰汁洗之即斑見彼人多作簾席或笛管與二妃祠者不同</hi>
棕竹<hi>棕本作㯶有三種上曰筯頭梗短葉垂堪置書几次曰短栖可列庭階次曰樸竹節稀葉硬全欠温</hi>
<pb n="KR3i0044_WYG_084-3a"/>
<hi>雅但可作扇骨料耳性喜隂畏寒風冬月藏不通風䖏三月方可見天原不見日秋分後可分須出盆視其根</hi>
<hi>鬚不甚牢固䖏劈開栽盆欲變化多盆則盆大更旺灌用浸豆水極肥舍此俱不堪用</hi>猫竹<hi>一作茅竹</hi>
<hi>又作毛竹榦大而厚異扵衆竹人取以為舟四明洞天記云毛竹叢生澗邉又金庭山洞天皆有續竹譜云毛</hi>
<hi>竹生武夷山李義山詩武夷洞裏生毛竹是也筍譜云出武陵洞口人斫竹随生土俗云仙人入洞故生此竹</hi>
<hi>以隔浮生也</hi>䨇竹<hi>修篁嫩篠對抽並𦙍王子敬謂之扶竹猶海上之扶桑也武陵山西雙竹院中産按</hi>
<hi>續竹譜云瑞竹合歡發地尺餘分為兩竿筍譜云合歡竹出南嶽下諸州山溪間彬州最多其筍初生合歡形</hi>
<hi>勢及成竹也或三莖合或兩莖合斷其間有竅竹皮或有斑㸃文雙梢竹出九疑山第二重麓臺側筍長獨莖</hi>
<hi>及生枝葉即分為兩梢葉宻而細亦謂為合歡竹與象扶桑者少同盖一類而數種也</hi>蘄竹<hi>出黄州府</hi>
<pb n="KR3i0044_WYG_084-3b"/>
<hi>蘄州以色瑩者為簟節疎者為笛帶鬚者為杖唐韓愈詩蘄州笛竹天下知鄭君所寶尤瓌竒攜来當畫不得</hi>
<hi>卧一府傳㸔黄琉璃是也</hi>慈孝竹<hi>生作大叢長榦中聳羣篠外䕶向陽則茂宜種髙臺</hi>柯亭竹<lb/>
<hi>生雲夢之南可為管以七月望前生明年七月望前伐過期伐則音滯未期伐則音浮</hi>觀音竹<hi>每節</hi>
<hi>二三寸産占城國全州志云大覆釡山産掃堦竹僅尺許葉宻而枝小名觀音竹</hi>黄金間碧玉<lb/>
<hi>成都古今記云對青竹竹黄而溝青毎節若間出浙中亦有之㑹稽甚多彼人呼黄金間碧玉按筍譜云竹則</hi>
<hi>一邊青一畔紫其色又與此小異</hi>龍公竹<hi>其大徑七尺一節長丈二尺葉若芭蕉出浮羅山</hi>龍<lb/>
孫竹<hi>生辰州山谷間髙不盈尺細僅如針</hi>徑尺竹<hi>可為甑/出湖湘</hi>四季竹<hi>節長而圎中管</hi>
<hi>籥生山石者音清亮</hi>月竹<hi>每月抽笋狀輕短叢生如/箭筍不堪食産嘉定州</hi>十二時竹<hi>産蘄</hi>
<pb n="KR3i0044_WYG_084-4a"/>
<hi>州其竹繞節凸生子丑寅夘等十二字安福周俊叔得此植之家庭十餘年筍而竹者十之三</hi>
                    <graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>簩竹<lb/>
<hi>異物志云<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>簩國出竹可礪指甲新州有此種製成琴様為礪甲之具用久微滑以酸漿漬之過宿快利如初</hi>
<hi>亦可作箭李商隠所謂<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>簩弩箭磨青石是也按續竹/譜有<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>竹皮上有文可為錯子錯甲利勝扵鐵即此</hi>
大夫竹<hi>其髙凌雲圍三尺幽怪録云鄜延一人伐此竹見内二仙翁相謂平生勁節惜為主人所伐遂</hi>
<hi>騰空去</hi>鳳尾竹<hi>髙二三尺纖小猗那植/盆中可作書室清玩</hi>龜文竹<hi>崇陽縣寶陀巖産僅</hi>
<hi>一本製扇甚竒聞今亦絶種矣</hi>人面竹<hi>出剡山竹徑㡬寸近本逮二尺節極促四面參差竹皮如魚鱗</hi>
<hi>面凸頗類人面</hi>黒竹<hi>如藤長丈八/尺色理如鐵</hi>思摩竹<hi>筍自節生筍旣成竹至春節中復生筍出</hi>
<hi>交廣</hi>無節竹<hi>出𤓰/州</hi>大節竹<hi>一節一丈/出黎母山</hi>疎節竹<hi>六尺/一節</hi>通竹<hi>直上</hi>
<pb n="KR3i0044_WYG_084-4b"/>
<hi>無節而空洞出溱州</hi>匾竹<hi>筍譜云匡廬山中多有之其竹匾而長傳云釋慧逺捻此竹為匾竹筍出皆匾</hi>
藤竹<hi>出占城</hi>船竹<hi>出員丘其竹/一節可為船</hi>弓竹<hi>竹譜云出東垂諸山中長數十丈每節輙</hi>
<hi>曲既長且軟不能自立若遇木乃倚質有文章然要須膏塗火灼然後見之異物志云弓竹筋籐斑駁如玳瑁</hi>
<hi>名玳瑁竹</hi>涕竹<hi>神異經云南方荒中有涕竹長數百丈圍三丈六尺厚八九寸可以為船其笋甚羙食之</hi>
<hi>可以止瘡癘</hi>丹青竹<hi>葉黄碧丹相/間出熊耳山</hi>十抱竹<hi>出臨/賀</hi>慈竹<hi>内實而節疎性</hi>
<hi>弱形𦂳而細可代藤一名義竹述異記謂之子母竹益部方物畧記云慈竹性叢生根不外引其宻間不容笴</hi>
<hi>筍生夏秋閲嵗枝葉乃茂别有數種節間八九寸者曰籠竹一尺者曰苦竹弱梢垂地者曰釣絲竹</hi>桂竹<lb/>
<hi>竹譜云髙四五丈者二尺圍狀如甘竹而皮赤南康以南所饒也山海經云雲山桂竹傷人必死是桂竹有二</hi>
<pb n="KR3i0044_WYG_084-5a"/>
<hi>種名同實異其形未詳</hi>桃竹<hi>葉如棕身如竹宻莭而實中犀理痩骨盖天成拄杖也出巴渝間出豫者</hi>
<hi>細文一節四尺北人呼為桃絲竹續竹譜以為即㯶竹按㯶竹紋細桃竹紋粗一類而二種也</hi>相思竹<lb/>
<hi>出廣東兩兩生笋</hi>　─増─戴凱之竹譜─籦龍竹<hi>黄帝使伶倫伐之扵崑崙之墟吹以</hi>
<hi>應律聲譜云籦龍大竹此言非大小之謂笛賦云籦龍非也自一竹之名耳所生若是大竹豈中律管與笛</hi>
<graphic n="KR2035" url="https://raw.githubusercontent.com/kanripo/KR-Gaiji/master/images/KR2035.png" mimeType="image/png"/>竹<hi>細竹也出蜀志薄肌而勁<graphic n="KR2035" url="https://raw.githubusercontent.com/kanripo/KR-Gaiji/master/images/KR2035.png" mimeType="image/png"/>音衛</hi>篁竹<hi>堅而促節體圎而質堅皮白如霜粉大者宜作船細</hi>
<hi>者為笛</hi>棘竹<hi>生交州諸郡叢生有數十莖大者二尺圍肉至厚實中破以為弓枝節皆有刺彼人種以</hi>
<hi>為城卒不可攻萬震異物志所謂種為藩落阻過層墉者也或卒崩根出大如十石物縦横相承如縿車一名</hi>
<hi>笆竹筍味落人鬚髮按續竹譜有箣竹即此貴州志云箣竹即竻竹又名澀勒</hi>單竹<hi>大者如腓虛細長爽</hi>
<pb n="KR3i0044_WYG_084-5b"/>
<hi>嶺南人取其筍未及竹者灰煑績以為布其精者如縠焉按續竹譜一作簞竹</hi>苦竹<hi>有白有紫而味苦齊</hi>
<hi>民要術云竹之醜有四有青苦者白苦者紫苦者黄苦者</hi>甘竹<hi>似篁而茂葉下節味甘合湯用之此處䖏</hi>
<hi>亦有按圖經本草云即淡竹也夢溪筆談云淡竹對苦竹為文除苦竹悉謂之淡竹後人不曉扵本草内别疏</hi>
<hi>淡竹為物非也</hi>一蘇麻竹<hi>長數丈大者尺餘圍概莭多枝叢生四枝葉大如履此五嶺左右徧有之</hi>
篔簹竹<hi>最大大者中甑笋亦中射筒薄肌而最長節中貯箭因以為名</hi>箖箊竹<hi>葉薄而廣越女</hi>
<hi>試劒竹是也</hi>尋竹<hi>禹殺共工相繇二臣膏流為水其䖏腥臊不植五榖禹三堙皆沮尋竹生焉在崑崙</hi>
<hi>之北南嶽之山見大荒北經中按玉篇云<graphic n="KR2414" url="https://raw.githubusercontent.com/kanripo/KR-Gaiji/master/images/KR2414.png" mimeType="image/png"/>竹可為舟即此</hi>般腸竹<hi>生東郡縁海諸山中其筍最羙</hi>
<hi>云與笆竹相似出閩中其形未詳</hi>筋竹<hi>長二丈許圍數寸至堅利南土以為矛其笋未成竹時堪為弩</hi>
<pb n="KR3i0044_WYG_084-6a"/>
<hi>絃見徐忠南中奏劉淵林云夷人以史葉竹為矛即是筋竹一物而二名者也</hi>百葉竹<hi>生南垂界甚有</hi>
<hi>毒傷人必死一枝百葉因以為名沈志劉淵林云篣竹有毒以刺虎豹中之輙死或一物二名未詳其同異</hi>
䈏竹<hi>實厚肥孔小㡬扵實中安成以南有之其味苦䈏音雹性柔弱</hi>由衙竹<hi>二竹皆大竹也土人</hi>
<hi>用為梁柱交州廣志云亦有生扵永昌郡者為物叢生吳郡賦所謂由衙者篁也</hi>笻竹<hi>髙節實中狀若</hi>
<hi>人剖廣志云出南廣卭都縣張孟陽云出興古盤江縣山海經謂之扶竹郭璞注謂之扶老竹按筍譜云此與</hi>
<hi>扶竹並節者不同</hi>
                    <graphic n="KR1696" url="https://raw.githubusercontent.com/kanripo/KR-Gaiji/master/images/KR1696.png" mimeType="image/png"/>竹<hi>筍無味江漢間謂/之苦<graphic n="KR1696" url="https://raw.githubusercontent.com/kanripo/KR-Gaiji/master/images/KR1696.png" mimeType="image/png"/>
                        <graphic n="KR1696" url="https://raw.githubusercontent.com/kanripo/KR-Gaiji/master/images/KR1696.png" mimeType="image/png"/>音聊</hi>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>竹<hi>二種至似苦竹/而細軟肌薄<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    </hi>
<hi>音禮齒有文理也</hi>蓋竹<hi>亦大肌薄色白生江南深谷山中不聞人家植之其族類動有頃畝典録賀齊</hi>
<hi>傳云討建安賊洪明扵蓋竹蓋竹以名地猶酸棗之名邑豫章之名邦者類是也</hi>雞脛竹<hi>篁竹之類</hi>
<pb n="KR3i0044_WYG_084-6b"/>
<hi>纖細大者不過如指疎葉黄皮彊肌無所堪施笋美青斑色緑沿江山崗所饒也按此一作雞頭竹</hi>狗竹<lb/>
<hi>生臨海山中節間有毛</hi>蘆竹<hi>此竹膚是蘆出/揚州東垂諸郡</hi>箭竹<hi>髙者不過一丈節間三尺堅勁</hi>
<hi>中矢江南諸山皆有之㑹稽所生最精好故爾雅云東南之美者有㑹稽之竹箭焉</hi>箘竹簵竹<hi>二竹</hi>
<hi>亦皆中矢皆出雲夢之澤大較是㑹稽箭類耳皮特黒澀以此為異呂氏春秋云駱越之箘然則南越亦産不</hi>
<hi>但荆也</hi>篃竹<hi>山海經云其竹名篃生非一䖏江南山谷所饒也故是箭竹類一尺數節葉大如履可以</hi>
<hi>作篷亦中作矢其筍冬生廣志云魏時漢中太守王圗毎冬獻笋謂之䈛笴䈛苦怪反按此亦名䈛竹</hi>篠<lb/>
竹<hi>篲篠竹中掃箒細竹也特異他篠見廣志至大者不過如箭長者不出一丈根杪條等下節生惟髙隂動</hi>
<hi>有町畝盧山所饒也掃箒之選潯陽人往往取下都貨焉又魯郡鄒山有篠形色不殊質特堅潤宜為笙管諸</hi>
<pb n="KR3i0044_WYG_084-7a"/>
<hi>方莫及笙賦所謂鄒山大竹也又海島有篠大者如筯内實外堅拔之不曲枝葉稀少狀若枯筯</hi>赤竹<lb/>
<hi>以色名按筍譜云赤竹出閩中大者如椽堪作弹織箔扇也</hi>白竹<hi>俗曰白鹿竹亦可作簟潯陽呼為白</hi>
<hi>木竹燥時皮肉皆赤武陵溪中是所豐足也按筍譜云連州抱腹山多生白竹莖徑白節心少許緑彼土人出</hi>
<hi>筍後落籜撒梢時採此竹以灰煑水浸作竹布鞋或搥一節作箒謂曰竹拂若貢布一疋只重數兩也</hi>筨<lb/>
<graphic n="KR2221" url="https://raw.githubusercontent.com/kanripo/KR-Gaiji/master/images/KR2221.png" mimeType="image/png"/>竹<hi>大如脚指堅厚修直腹中白幕䦨隔狀如濕麫生衣將成竹而笋皮未落輙有細蟲囓之隕籜之後</hi>
<hi>蟲囓䖏往往成赤文頗似繡畫南康所出按梧潯雜佩云滇之新化州山中生細竹長者十餘丈本粗而末細</hi>
<hi>其上有蟲蝕䖏去之則斑痕如湘竹斷以為箸甚雅當是此竹一類也</hi>箛<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>竹<hi>生扵漢陽時獻以為</hi>
<hi>輅馬䇿見南郡賦</hi>浮竹<hi>長者六十尺肉厚而虚軟節濶而亞生水次彭蠡以南大嶺以北徧有之其笋</hi>
<pb n="KR3i0044_WYG_084-7b"/>
<hi>未出時掘取以甜糟藏之極甘脆南人所重</hi>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>竹<hi>見南/郡賦</hi>䇣竹<hi>見蜀都賦</hi>　─僧贊寧<lb/>
筍譜─孤竹<hi>襄陽薤山下有孤竹三年方生一笋及筍成竹竹母已死矣代謝如春秋焉</hi>
                    <graphic n="KR3252" url="https://raw.githubusercontent.com/kanripo/KR-Gaiji/master/images/KR3252.png" mimeType="image/png"/>竹<lb/>
<hi>出溫䖏建以来竹如苦竹長節而薄可作屋椽</hi>木竹<hi>今靈隐山出中堅亦通小脉節内若通草中也又韶</hi>
<hi>州有木竹成竹一莖如萬嵗藤一莭長四尺無花而實實如草豆蔲土人鹽之為果實按此當别一種也</hi>利<lb/>
竹<hi>其竹蔓生若藤蔓屬實中而堅韌</hi>雲母竹<hi>廣志云/大竹也</hi>蔓竹<hi>廣志云皮青肉白如雪軟</hi>
<hi>韌可為索述異記云岑華山在西海之西有蔓竹為簫管吹之若羣鳳之鳴</hi>鏞竹<hi>出廣州此竹絶大内</hi>
<hi>空容三升許米交廣以来人將此作升子量出入其出黄可療風疾名天竹黄按黄名天竹言此竹大也</hi>相<lb/>
迷竹<hi>生廣州以来竹狀與鏞竹少異其洪長亦同内空生黄堪作丸</hi>新婦竹<hi>出武林山隂其竹圓</hi>
<pb n="KR3i0044_WYG_084-8a"/>
<hi>直韌可為篾</hi>白烏竹<hi>湘中有此竹/見魏曹毗賦</hi>魚腸竹<hi>其竹細/而屈</hi>
                    <graphic n="KR3701" url="https://raw.githubusercontent.com/kanripo/KR-Gaiji/master/images/KR3701.png" mimeType="image/png"/>筒<hi>見吳都賦</hi>
<hi>吳越有之</hi>
                    <graphic n="KR3107" url="https://raw.githubusercontent.com/kanripo/KR-Gaiji/master/images/KR3107.png" mimeType="image/png"/>䈝竹<hi>竹節/疎</hi>篻竹<hi>其竹實中<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>屬出韶州莖五六寸中為弓弩</hi>服傷竹<lb/>
<hi>大者五六寸圍長二丈其中實滿</hi>筀竹<hi>吳越/多生</hi>龍牙竹<hi>出永嘉大羅山其竹長四五尺稀莭</hi>
<hi>人取必有大風雨雷雹人下山則止</hi>㯽榔竹<hi>見杜臺/卿淮賦</hi>丹竹<hi>出道州瀧中峭壁之上竹毎節</hi>
<hi>可一丈或八尺莖不大裊裊搖空粉節上似有丹色</hi>拂雲箒竹<hi>出盧山莖大如指竹杪細葉密翠如</hi>
<hi>箒彼人採為方物贈人謂之拂雲箒</hi>箖竹<hi>出襄州卧龍山諸葛亮祠中長百尺只梢上有葉土人作幡竿</hi>
<hi>承落</hi>水竹<hi>出黔南管内或/巖下潭水中生</hi>古散竹<hi>節似馬鞭葉似桐樹而小皮似栟櫚柔韌</hi>鶴<lb/>
膝竹<hi>竹狀節下大上小似苦竹閩中土人呼為槌竹堪作拄杖按此即雲南志所謂雞腿竹盖卭竹類也</hi>
<pb n="KR3i0044_WYG_084-8b"/>
石<graphic n="KR3613" url="https://raw.githubusercontent.com/kanripo/KR-Gaiji/master/images/KR3613.png" mimeType="image/png"/>竹<hi>一名篻簩生閩中竹似石笋而小</hi>三稜竹<hi>其狀若㯶櫚葉莖柄若三脊然</hi>　─劉<lb/>
美之續竹譜─沙摩竹<hi>生桂嶺一人止可擎一竿欲種則鈖其苗載二尺許釘入土不踰月</hi>
<hi>而生根葉期年長芽筍不三載而為林</hi>紫竹<hi>其莖如染出青城蛾眉山可作笙竽蕭管益部方物畧記</hi>
<hi>云蜀諸山中尤多園池亦種為玩然生二年色乃變三年而紫</hi>猫兒竹<hi>長沙有之下豐上細其笋甚甘</hi>
<hi>羙大者重十餘斤按毛竹一名猫竹與此各别</hi>─華陽國志─濮竹<hi>出永昌郡大竹節相去一</hi>
<hi>丈受一斛許筍譜本草作漢竹疑濮字之訛</hi>─本草─䈽竹<hi>堅而促節體圎質勁皮白如霜大者</hi>
<hi>宜刺船細者可為笛取瀝並根葉皆入藥</hi>─峩眉山志─龍竹<hi>根有二角髙莭實中可為杖逰</hi>
<hi>山者多採之</hi>千嵗竹<hi>生山南絶壁間盛以竹籃培以砂石懸之檐前即暢茂夏三月著花壅土則枯</hi>
<pb n="KR3i0044_WYG_084-9a"/>
<hi>死</hi>　─廣東志─電斑竹<hi>雷州土貢/電斑竹</hi>婆娑羅竹<hi>増城縣東南二十三里曰</hi>
<hi>猊山産婆娑羅竹</hi>　─雲南志─黒竹<hi>出浪穹色黒可為簫管按此與原譜黒竹異</hi>麻竹<lb/>
<hi>其質綿軟可為繩為屨</hi>巨竹<hi>出易門深谷節髙數尺</hi>　─原─八月為竹小春竹<lb/>
之萌曰筍竹之節曰箹竹之叢曰筤竹之實曰<graphic n="KR1597" url="https://raw.githubusercontent.com/kanripo/KR-Gaiji/master/images/KR1597.png" mimeType="image/png"/>竹之<lb/>
得風而體夭屈曰笑竹死曰䈙<lb/>
彚考─増─易説卦─震為蒼筤竹─疏─竹初生之時色蒼筤取<lb/>
其春生之美也　─原─書禹貢─篠簜既敷傳─篠竹箭簜大<lb/>
竹水去已布生　瑤琨篠簜　惟箘簵楛三邦底貢厥<lb/>
<pb n="KR3i0044_WYG_084-9b"/>
名─傳─箘簵美竹楛中矢榦三物皆出雲夢之澤近澤三<lb/>
國常致貢之其名天下稱善─疏─鄭云箘簵䉁風也竹有<lb/>
二名或大小異也箘簵是兩種竹─増─詩衞風─籊籊竹<lb/>
竿以釣於淇　─小雅─如竹苞矣傳─苞本也　箋─言時民殷<lb/>
衆如竹之本生矣　─禮記月令─日短至則伐木取竹箭<lb/>
　─禮器─其在人也如竹箭之有筠也如松柏之有心也<lb/>
二者居天下之大端矣故貫四時而不改柯易葉　─周<lb/>
禮春官─孤竹之管冬日至於地上之圜丘奏之─注─孤竹<lb/>
<pb n="KR3i0044_WYG_084-10a"/>
竹特生者　孫竹之管夏日至於澤中之方丘奏之─注<lb/>
孫竹竹枝根之末生者　隂竹之管於宗廟之中奏之<lb/>
注─隂竹生於山北者　─夏官─東南曰揚州其利金錫竹<lb/>
箭　─史記河渠書─天子自臨決河沈白馬玉璧於河令<lb/>
羣臣從官自將軍已下皆負薪寘決河是時東流郡燒<lb/>
草以故薪柴少而下淇園之竹以為楗　注─樹竹塞水決<lb/>
之口稍稍布插接樹之水稍弱補令宻　─原─史記貨殖<lb/>
傳─渭川千畆竹其人與千户侯等　─増漢書地理志─秦<lb/>
<pb n="KR3i0044_WYG_084-10b"/>
地有鄠杜竹林南山檀柘號稱陸海為九州膏腴　─原<lb/>
晉書嵇康傳─康所與神交者惟陳留阮籍河内山濤豫<lb/>
其流者河内向秀沛國劉伶籍兄子咸琅琊王戎遂為<lb/>
竹林之逰世所謂竹林七賢也　─増─晉書紀瞻傳─瞻立<lb/>
宅於烏衣巷館宇崇麗園池竹木有足賞翫焉　─王徽<lb/>
之傳─吳中一士大夫家有好竹徽之欲觀之便出坐輿<lb/>
造竹下諷嘯良久主人灑掃請坐徽之不顧將出主人<lb/>
乃閉門徽之便以此賞之盡歡而去嘗寄居空宅中便<lb/>
<pb n="KR3i0044_WYG_084-11a"/>
令種竹或問其故徽之但嘯詠指竹曰何可一日無此<lb/>
君耶　─梁書處士傳─阮孝緒所居室惟有一鹿牀竹樹<lb/>
環繞　─南史袁粲傳─粲家居負郭毎杖䇿逍遙當其意<lb/>
得悠然㤀反郡南一家頗有竹石粲率爾步往亦不通<lb/>
主人直造竹所嘯詠自得主人出語笑款然俄而車騎<lb/>
羽儀並至方知是袁尹　─沈約傳─約孫衆字仲興好學<lb/>
頗有文詞仕梁為太子舍人武帝召見於文徳殿帝令<lb/>
衆為竹賦賦成奏之手勑答曰卿文體翩翩可謂無忝<lb/>
<pb n="KR3i0044_WYG_084-11b"/>
爾祖　─北史楊愔傳─愔一門四世同居家甚隆盛昆季<lb/>
就學者三十餘人學庭前有柰樹實落地羣兒咸争之<lb/>
愔頽然獨坐其季父暐適入學館見之大用嗟異宅内<lb/>
有茂竹遂為愔於林邊别葺一室命獨䖏其中常銅盤<lb/>
具盛饌以飯之因以督厲諸子曰汝輩但如遵彦謹慎<lb/>
自得竹林别室銅盤重肉之食　─唐書文藝傳─王維别<lb/>
墅在輞川有竹里館　─五代史周臣傳─扈載字仲熙少<lb/>
好學善屬文因逰相國寺見庭竹可愛作碧鮮賦題其<lb/>
<pb n="KR3i0044_WYG_084-12a"/>
壁世宗聞之遣小黄門就壁録之覽而稱善　─宋史五<lb/>
行志─太平興國八年十月乙酉蜀州獻瑞竹一本十六<lb/>
節上分兩枝　雍熙三年四月睂山縣獻異竹圗　淳<lb/>
化二年二月射洪縣安國寺竹二莖同本　六月舒州<lb/>
竹連理知州樂史以聞　至道元年十一月潭州監軍<lb/>
廨生竹一本長二尺許枝葉萬餘尤為殊異　景徳三<lb/>
年十二月蓬州上瑞竹圗　大中祥符八年四月開元<lb/>
寺桃竹一莖上分十八節皆相對─宼準傳─準歸葬西<lb/>
<pb n="KR3i0044_WYG_084-12b"/>
京道出京南公安縣人皆設祭哭於路折竹植地挂紙<lb/>
錢逾月視之枯竹盡生筍衆因為立廟嵗時享之　─山<lb/>
海經─英山其陽多箭䉋　竹山其陽多竹箭　踰次之<lb/>
山其下多竹箭　翠山其下多竹箭　髙山其草多竹<lb/>
　京山多竹　蟲尾之山其下多竹　軒轅之山其下<lb/>
多竹　渠豬之山其上多竹　蔓渠之山其下多竹<lb/>
牡山其下多竹箭竹䉋　長石之山其西有谷焉名曰<lb/>
共谷多竹　夸父之山其木多竹箭　荆山其草多竹<lb/>
<pb n="KR3i0044_WYG_084-13a"/>
　大堯之山其草多竹　師母之山其草多竹　求山<lb/>
其木多䉋　從山其下多竹　雲山有桂竹甚毒傷人<lb/>
必死　龜山多扶竹　丙山多筀竹　大夫之山其草<lb/>
多竹　暴山其木多竹箭䉋箘　附禺之山有丘方圎<lb/>
三百里丘南帝俊竹林在焉大可為舟─注─俊舜字假借<lb/>
音<hi>言舜林中竹一節則可以為船也</hi>　─汲冢周書─路人大竹　路人東<lb/>
方蠻貢大竹　─穆天子傳─天子西征至於𤣥池乃樹之<lb/>
竹是曰竹林　─家語─山南之竹不摶自直斬而為箭射<lb/>
<pb n="KR3i0044_WYG_084-13b"/>
達犀革─戰國䇿─薊丘之植植於汶篁─注─竹田曰篁索<lb/>
隐云言燕薊丘之植植齊王汶上之竹　─淮南子─竹以<lb/>
水生　漢水重安而宜竹　丘陵坂險不生五榖者以<lb/>
植竹木　─禮斗威儀─君乗木而王其政太平蔓竹紫脱<lb/>
為之長生　─孝經河圖─少室之山有㸑器竹堪為釡甑<lb/>
　─三輔黄圖─竹宫甘泉祠宫也以竹為宫天子居中<lb/>
三輔舊事竇將軍有青竹田　─原─三輔决録─蔣詡舍種<lb/>
竹下開三徑有羊仲裘仲之徒與之㳺　─増─博物志─堯<lb/>
<pb n="KR3i0044_WYG_084-14a"/>
之二女舜之二妃曰湘夫人舜崩二妃啼以涕揮竹竹<lb/>
盡斑　─神仙傳─蘇仙公者桂陽人漢文帝時得道昇雲<lb/>
漢而去後母終鄉人見州東北牛脾山紫雲蓋上有號<lb/>
哭之聲咸知蘇君之神也先生哭䖏有桂竹兩枝無風<lb/>
自掃其地恒浄　─風土記陽羡縣有袁君家壇邊有數<lb/>
林大竹並髙二三丈枝皆下披掃壇上常潔浄也　─拾<lb/>
遺記─始皇起雲明臺窮四方之珍木得雲岡素竹　蓬<lb/>
莱有浮筠之簳葉青莖紫子大如珠有青鸞集其上下<lb/>
<pb n="KR3i0044_WYG_084-14b"/>
有沙礰細如粉柔風至葉條翻起拂細沙如雲霧仙者<lb/>
来觀而戲焉風吹竹葉聲如鐘磬之音　─華陽國志─有<lb/>
竹王者興於遯水有一女子浣於水濵有三節大竹流<lb/>
入女子足間推之不肯去聞有兒聲取持歸破之得一<lb/>
男兒長養有才武遂以竹為姓捐所破竹於野成竹林<lb/>
今竹王祠竹林是也　─荆州記─臨賀謝休縣東山中有<lb/>
大竹數十圍髙亦數十丈有小竹生其旁皆四五圍下<lb/>
有盤石徑四五丈極方正青如彈碁局兩竹屈垂拂掃<lb/>
<pb n="KR3i0044_WYG_084-15a"/>
石上初無塵穢未至數十里聞風吹此竹如簫管之音<lb/>
　天門山角上各生一竹倒垂拂拭謂之天帚　─廣州<lb/>
記─石麻之竹勁而利削以為刀切象皮如切芋─湘中<lb/>
記─文竹山上有石牀方高一丈四面緑竹扶疎常隨<lb/>
風委拂此牀　─原─永嘉郡記樂城張廌者隐居頤志家<lb/>
有苦竹數十頃在竹中為屋常居其中王右軍聞而造<lb/>
之廌逃避竹中不與相見一郡號為竹中髙士　─増永<lb/>
嘉郡記陽嶼有仙石山頂上有平石方十餘丈名仙壇<lb/>
<pb n="KR3i0044_WYG_084-15b"/>
壇陬輙有一䈥竹凡有四竹葳蕤青翠風来動音自成<lb/>
宮商石上浄潔初無粗籜相傳云曽有却粒者於此羽<lb/>
化故謂之仙石　小江縁岸有仙石壇有竹嬋娟青翠<lb/>
風来枝動掃石壇壇上無塵也　─丹陽記─江寧縣南三<lb/>
十里有慈母山積石臨江上生簫管竹王褒洞簫賦所<lb/>
稱即此也其竹圎緻異於餘處自伶倫采竹嶰谷其後<lb/>
唯此簳見珍故歴代常給樂府而俗呼曰鼓吹山今慈<lb/>
湖戌常禁採之　─東陽記─崑山去蕪城山十里山峰嶺<lb/>
<pb n="KR3i0044_WYG_084-16a"/>
髙峻常秀雲表故老傳云嶺上有員池魚鼈具有池邊<lb/>
有竹極大風至垂屈掃地恒浄潔如人掃也　南越志<lb/>
博羅縣東蒼州足簟竹銘曰簟竹既大薄且空中節長<lb/>
一丈其長如松　異苑─建安有篔簹竹節中有人長尺<lb/>
許頭足皆具　元嘉四年東陽留道先家筋竹林忽生<lb/>
連理野人無知謂之禍祟欲斫殺之　─洛陽伽藍記─永<lb/>
寧寺僧房樓觀一千餘間翠竹香草布濩堦墀　─述異<lb/>
記東海畔有孤竹焉斬而復生中為管　衞有淇園出<lb/>
<pb n="KR3i0044_WYG_084-16b"/>
竹在淇水之上詩云瞻彼淇澳緑竹猗猗是也　和州<lb/>
義城郡葭萌縣有玉女房蓋是一大石穴也昔有玉女<lb/>
入此石穴前有竹數莖下有青石壇毎因風自掃此壇<lb/>
玉女每遇明月夜即出於壇上閒步徘徊復入此房<lb/>
原─地道志梁孝王東苑方三百里即兎園也多植竹中<lb/>
有修竹園─増─髙士春秋─王徽之以菖蒲映竹曰菖蒲<lb/>
止以九節為貴而此君面目聳然正當再拜此君而此<lb/>
君亦安得不受之耶述　征記山陽縣城東北二十里<lb/>
<pb n="KR3i0044_WYG_084-17a"/>
魏中散大夫嵇康園宅竹林時有遺竹也　─酉陽雜俎<lb/>
衞公言北都惟童子寺有竹一窠纔長數尺其寺綱維<lb/>
毎日報竹平安　東宮郡漢順帝時屬南海西接髙凉<lb/>
郡又以其地為司諫都尉東有蕪地西鄰大海有長洲<lb/>
多桃枝竹縁岸而生　─北户録─貞元五年畨禺有海户<lb/>
犯禁避罪羅浮山入至第十三嶺遇巨竹百丈萬竿竹<lb/>
圍二十一尺有三十九節節長二丈海户因破之為篾<lb/>
㑹罷吏捕逐遂挈而歸時有軍人獲一篾以為竒貨後<lb/>
<pb n="KR3i0044_WYG_084-17b"/>
獻於刺史李復復命陸子羽圗而記之　澄州産方竹<lb/>
體如削成勁挺堪為拄杖亦不讓張騫笻竹杖也又海<lb/>
晏出蘆堪為拄杖髙潘州出千嵗蕨拄杖之類具多更<lb/>
有疎節竹五六尺一節僧道多以為杖又按王最云溱<lb/>
州通竹直上無節空心也　─𤣥山記─孟浩然一日周旋<lb/>
竹間喜色可掬又見網師得魚尤甚喜躍友人問之答<lb/>
云吾適得句中有魚竹二物不知竹有㡬節魚有㡬鱗<lb/>
疑致疎謬今見二物乃釋然矣─原─開元天寶遺事─太<lb/>
<pb n="KR3i0044_WYG_084-18a"/>
液池岸有竹數叢芽筍未嘗相離密宻如栽也帝因與<lb/>
諸王閑步於竹間謂諸王曰人世父子兄弟尚有離心<lb/>
離意此竹宗本不相疎人有懐貳心生離間之意覩此<lb/>
可以為鑑諸王皆唯唯帝因呼為竹義─増─清異録─江<lb/>
湖間有一種野竹其葉糾結如蟲狀山民曰此蚱蜢竹<lb/>
也　─原─續世説─杜子美居蜀於浣花里種竹植木結廬<lb/>
枕江縦酒吟詠與田畯野老相狎　─増─獨樂園記─沼北<lb/>
横屋六楹前後多植美竹命之曰種竹齋　─原─東坡集<lb/>
<pb n="KR3i0044_WYG_084-18b"/>
古氏南坡修竹數千竿大者皆七寸圍盛夏不見日蟬<lb/>
鳴鳥呼有山谷氣象竹林之西又有隙地數畝種桃李<lb/>
雜花今年秋冬當作三間一龜頭取雪堂規模東䕃修<lb/>
竹西眺江山若果成此遂為一郡之嘉觀也　風篁嶺<lb/>
多竹風韻淒清至此林壑深沉迥出屋表流淙活活自<lb/>
龍井而下四時不絶嶺故叢薄荒宻元豐中僧辨才淬<lb/>
治潔椘名曰風篁予訪辨才龍井送至嶺上左右驚曰<lb/>
逺公過虎溪矣辨才笑曰杜子有云與子成二老来往<lb/>
<pb n="KR3i0044_WYG_084-19a"/>
亦風流遂作亭嶺上名曰過溪亦曰二老作詩記之<lb/>
増─夢溪筆談　近嵗延州永寧闗大河岸崩入地數十尺<lb/>
土下得竹筍一林凡數百莖悉化為石延郡素無竹此入<lb/>
在數十尺土下不知其何代物無乃曠古以前地卑氣<lb/>
濕而宜竹耶　─岳陽風土記─五月十三日謂之龍生日<lb/>
可種竹齊民要術所謂竹醉日也　─冷齋夜話─鄒志完<lb/>
南遷自號道鄉居士在昭州江上為居室近崇寧寺因<lb/>
閲華嚴經於觀音像前有修竹三根生像之後志完揭<lb/>
<pb n="KR3i0044_WYG_084-19b"/>
茅出之不可乃垂枝覆像有如今世畫寶陀山巖竹今<lb/>
猶在昭人扃𤨏之以俟過客逰觀　西湖僧清順怡然<lb/>
清苦多佳句嘗賦十竹詩云城中寸土如寸金幽軒種<lb/>
竹只十个春風慎勿長兒孫穿我階前緑苔破　─洛陽<lb/>
名園記─富鄭公園自其第東出探春亭登四景堂則一<lb/>
園之景勝可顧覽而得南渡通津橋上方流亭望紫筠<lb/>
堂而還右旋花木中有百餘步走䕃樾亭賞幽臺抵重<lb/>
波軒而止直北走土筠洞自此入大竹中凡謂之洞者<lb/>
<pb n="KR3i0044_WYG_084-20a"/>
皆斬竹丈許引流穿之而徑其上横為洞一曰土筠縱<lb/>
為洞三曰水筠曰石筠曰榭筠歴四洞之北有亭五錯<lb/>
列竹中曰叢玉曰披風曰漪嵐曰夹竹曰兼山　苖帥<lb/>
園北竹萬餘竿皆大滿二三圍疎筠琅玕如碧玉椽<lb/>
董氏西園有一堂竹環之中有石芙蓉水自其花間湧<lb/>
出開軒窓四面甚敞盛夏燠暑不見畏日清風忽来留<lb/>
而不去幽禽静鳴各誇得意此山林之景而洛陽城中<lb/>
遂得之　─武夷山記─峰山頗有佳竹多虯屈如龍蛇狀<lb/>
<pb n="KR3i0044_WYG_084-20b"/>
　─華陽宫記─循夀山而西移竹成林復開小徑至百數<lb/>
步竹有同本而異幹者不可紀極皆四方珍貢又雜以<lb/>
對青竹十居八九曰斑竹麓　─艮嶽記─景龍江北岸萬<lb/>
竹蒼翠蓊鬱仰不見天有勝雲庵躡雲臺消閒館飛岑<lb/>
亭無雜花異木四面皆竹也　─避暑録話─山林園圃但<lb/>
多種竹不問其他景物望之自使人意瀟然竹之類多<lb/>
尤可喜者筀竹益色深而葉宻吾始得此山即散植竹<lb/>
略有三四千竿雜衆色有之意數年後所向皆竹矣戊<lb/>
<pb n="KR3i0044_WYG_084-21a"/>
申己酉間二浙竹皆結花而死俗謂之竹米於是吾所<lb/>
植亦槁盡今所存惟介竹數百竿爾方其初花時老圃<lb/>
輙能識之告吾亟盡伐去存其根則来嵗尚可復生而<lb/>
余終不忍至已槁而後伐則與其根俱朽矣比雖復補<lb/>
種而竹種已難得不能及前五之一然猶更須三五年<lb/>
始可望其干雲蔽日也　─西溪叢話─李義山崇讓宅讌<lb/>
詩風過㢠廻塘萬竹悲洛陽有崇讓坊有河陽節度使王<lb/>
茂先宅李即茂先之婿韋氏述征記云此坊出大竹及<lb/>
<pb n="KR3i0044_WYG_084-21b"/>
桃　─却掃編─蘇黄門子由南遷既還居許下多杜門不<lb/>
通賓客有鄉人自蜀川来見之伺候扵門彌旬不得通<lb/>
宅南有叢竹竹中為小亭遇風日清美或徜徉亭中鄉<lb/>
人既不得見則謀之閽人閽人使待於亭旁如其言後<lb/>
旬日果出鄉人因趨進黄門見之大驚慰勞久之曰子<lb/>
姑待我於此翩然復入迨夜竟不復出　西京一僧院<lb/>
後有竹林甚盛僧開軒對之極瀟灑士大夫多逰集其<lb/>
間一日文潞公亦訪焉大愛之僧因具榜乞命名公欣<lb/>
<pb n="KR3i0044_WYG_084-22a"/>
然許之攜牓以歸數月無耗僧往請則曰吾為爾思一<lb/>
佳名未之得也姑少待後半年方送牓還題曰竹軒余<lb/>
觀士大夫立所在亭堂名當理而無疵者極少潞公之<lb/>
語雖質然不可破也　─研北雜志─朱希真常言山隂富<lb/>
水竹有洛陽許下氣象　─臨漢隐居詩話─竹有黒㸃謂<lb/>
之斑竹非也湘中斑竹方生時毎㸃上苔錢封之甚固<lb/>
土人斫竹浸水中用草穰洗去苔錢則紫暈斕斑可愛<lb/>
此真斑竹也　─揮麈餘話紹興中趙元鎮為左相一日<lb/>
<pb n="KR3i0044_WYG_084-22b"/>
入朝見自外移竹栽入内奏事畢亟往視之方興工於<lb/>
隙地元鎮詢誰主其事曰内侍黄彦節也元鎮即呼彦<lb/>
節詬責之曰頃嵗艮嶽花石之擾皆出汝曹今將復蹈<lb/>
前轍耶命勒軍令狀日下罷役彦節以聞於上翼日元<lb/>
鎮奏事上諭曰前日偶見禁中有空地因令植竹數十<lb/>
竿非欲以為苑囿然卿能防微杜漸如此可謂盡忠爾<lb/>
後儻有似此等事勿憚以警朕之不逮也　─邵氏聞見<lb/>
後録─仁皇帝嘉祐七年十二月庚子幸天章閣召兩府<lb/>
<pb n="KR3i0044_WYG_084-23a"/>
以下觀瑞物十三種其一為瑞竹一節有二絃並生其<lb/>
中　─吳興園林記─章氏水竹塢章農卿北山别業也有<lb/>
水竹之勝　─原─五色線─羅浮第三峰有大竹徑七尺圍<lb/>
節長丈二謂之龍竹常有鸞鳳栖宿東有溪曰羅陽暴<lb/>
漲有竹葉流出大如芭蕉　─増─五色線─竹名魚腸梁簡<lb/>
文修竹賦玉潤桃枝之麗魚腸金母之名　─丹鉛總録<lb/>
竹亦有香人罕知之杜詩風吹細細香李賀詩竹香滿<lb/>
幽寂粉節塗生翠　─閩部疏─延福以南有竹叢生涉冬<lb/>
<pb n="KR3i0044_WYG_084-23b"/>
抽萌慈竹類也而長刺雲大者拱把吳越慈竹迥出其<lb/>
下　粉竹舂絲為佳紙料者美於江東白苧　─荆溪疏<lb/>
金沙寺在湖㲼東南一里唐陸希聲舊宅今尚有讀易<lb/>
臺遶寺竹竿可數萬箇　─居山雜志─美竹髙者至數丈<lb/>
其名曰毛竹並山左右皆有之三伏䕃其下無暑氣然<lb/>
獨宜山岡則生移之平陸則弗活其餘竹數甚多無踰<lb/>
此品㳺人多愛刻名其上題蹟可經數年不壊久之益<lb/>
若蟲書古篆可觀　─玉堂漫筆　衡山後生竹最大名曰<lb/>
<pb n="KR3i0044_WYG_084-24a"/>
南竹土人截取其筒以為甑節䖏可製盥盆然在深山<lb/>
中人跡不到之䖏　─月河梵苑記─聚景亭東隙地植竹<lb/>
數挺曰竹塢　─逰台宕路程─玉京洞天前䕃美竹從竹<lb/>
間見晚煙野色甚媚　─越㳺雜記─大平菴㸔竹俱大如<lb/>
汲桶而毛葉離離不啻雲鳳之尾　─燕都㳺覽志─駙馬<lb/>
都尉萬公白石莊在白石橋北臺榭數重古木合抱竹<lb/>
色蔥蒨盛夏不知有暑附郭園亭為第一　─原─花史─許<lb/>
州有修竹二十餘畝潩水貫其中文彦博為置守　桂<lb/>
<pb n="KR3i0044_WYG_084-24b"/>
東萬玉城世傳王曽寓此階砌尚存旁有修竹數竿日<lb/>
夕自仆掃其地而復立　─増─四川志─卭州南八里有卭<lb/>
崃山漢張騫奉使西域得髙節竹植扵卭山　漢竇誼<lb/>
居蜀之峩眉放浪不覊月夜子規啼竹上誼曰竹裂吾<lb/>
可歸峩峰是夕竹裂黎明遁扵峩峰武帝三徴不起<lb/>
福建志─古田縣有馬山多竹可為楮　武彞山白雲巖<lb/>
下為寒巖右為毛竹洞唐李商隐詩武彞洞裏生毛竹<lb/>
老盡曽孫更不来　─廣東志─清逺縣五十里曰峡山相<lb/>
<pb n="KR3i0044_WYG_084-25a"/>
傳黄帝二庶子南採阮俞竹為黄鍾之管與二臣俱隠<lb/>
此山祠在廣慶寺東廡今山上小竹節間長九寸圓徑<lb/>
三分疑此山即阮俞舊志悞為崑崙耳東安縣之東<lb/>
南五里曰雲浮嶺上産異竹　─貴州志─聖婆不知何許<lb/>
人領五男行至鎮逺卭水司岑樓山以竹植地祝云我<lb/>
得地竹當成林果成林時揮涕竹上今霧雨竹有液如<lb/>
涕<lb/>
集藻　傳　原　宋劉子翬此君傳─此君之先出自震澤有號<lb/>
<pb n="KR3i0044_WYG_084-25b"/>
蒼筤子者與蒼頡同時頡觀鳥跡制字蒼筤子有記載<lb/>
之功帝皆賜姓命以字為蒼氏蒼筤子生篠禹修方貢<lb/>
以其材也上之其後有國封孤竹君生籊籊逸去釣扵<lb/>
衛詩人咏淇澳以美之天下想見其風采籊生篠篠生<lb/>
庭筠母慈氏庭筠在綳緥中已有竒骨濯濯如傅粉然<lb/>
及長清癯玉立七賢六逸皆從之逰王子猷最喜之嘗<lb/>
曰不可一日無此君世以目之不名也此君性强項未<lb/>
嘗折節下人得黄老深根固蔕之術蟠隐林麓間與徂<lb/>
<pb n="KR3i0044_WYG_084-26a"/>
徕十八公新甫柏直臭味之同素相友善帝嘗特起三<lb/>
人俱至上林愛其風操遷直御史府拜十八公為大夫<lb/>
獨此君不受爵帝館扵行宮留以自近嘗訪養性之道<lb/>
此君曰虚心直已至道自凝帝欽其言又嘗撫其腹曰<lb/>
此中何有曰空洞無物當容數十百人耳帝為之笑有<lb/>
説之曰君有長材典樂府則簫韶九成直史館則汗青<lb/>
有日入武庫則羽鏃宣威薦宗廟則簠簋甚飾蓋迎刃<lb/>
而解盛篾以加者也時方多難何不捐軀出力掃氛䘲<lb/>
<pb n="KR3i0044_WYG_084-26b"/>
箠四彞以成不朽之名而反韞其楨榦甘與草木俱腐<lb/>
邪此君曰鳳鳥不至吾已矣夫與其排雲呌閶闔披腹<lb/>
呈琅玕孰若樂行憂違確乎不可拔也遂營嶰谷將老<lb/>
焉此君常齋居每嵗惟五月十三日霑醉醉則外其形<lb/>
骸或為人徙至他所不知也故當時為之語曰此君經<lb/>
年常清齋一日不齋醉如泥有時倒載過習池茫然乗<lb/>
墜俱不知晚嵗益枯槁言無枝葉以蘭焚漆割為戒竟<lb/>
保其天年云帝思之命墨工圗其形像以張座隅仍賜<lb/>
<pb n="KR3i0044_WYG_084-27a"/>
號曰靖節䖏士諸子皆嶄嶄露頭角曰萌最爽美陸沉<lb/>
於世為識者賞味争挽致之俎豆扵諸公之間猶子曰<lb/>
篔苦節肉食者憚之其他支派繁衍青紫曄然居湘中<lb/>
者斑斑以文采稱居渭川者千畝致富時比之封君居<lb/>
武夷者榦弱而毛髯人以為蜕骨仙云　─明方清清虚<lb/>
居士傳─先生姓竹名榦字子直號清虚居士始祖名籦<lb/>
黄帝時避蚩尤亂隐居嶰谷帝平涿鹿治定將作咸池<lb/>
之樂訪律呂材扵羣臣伶倫以籦對帝命使持節鉞召<lb/>
<pb n="KR3i0044_WYG_084-27b"/>
之籦甘山谷不肯應詔使者肩曳以行詣闕猶僵仆不<lb/>
起帝慰諭再四乃就斷制敷宣徵角含嚼羽宮樂大成<lb/>
絪縕和羣生樂文鳥巢閣瑞獸逰郊帝竒其功欲封之<lb/>
籦聞而嘆曰寵利居成功非臣之福况以口舌得官乎<lb/>
乃上疏乞骸骨歸嶰谷帝不允留樂府封同姓居嶰谷<lb/>
者以萬計籦卒帝思悼不已䕃其子為湘江侯至有虞<lb/>
舜陟方崩蒼梧野二妃慟哭侯扶持嬛疚身染血淚痕<lb/>
不可洗人嘉其忠號斑氏二妃卒湘人廟扵江滸曰湘<lb/>
<pb n="KR3i0044_WYG_084-28a"/>
君侯不自安徙淇澳子孫玉立根盤而固支繁而衍世<lb/>
以清潔自勵耿耿之操直與冰雪争衡有猗猗子者文<lb/>
學斐然虚懐待物衛武公托為布衣交武公晚年進徳<lb/>
皆其切磋事載國風孫枝散䖏四方皆以籦裔得賜氏<lb/>
不可一一數其尤著者曰山隂氏渭川氏毛氏苦氏淡<lb/>
氏䈽氏爆氏箭氏篠氏至晉有林氏渭川所居延蔓千<lb/>
畝人稱萬户侯山隂孤介寡同獨王子猷延之三徑呼<lb/>
以君而不名毛有名椘者好申韓刑名之學嫉惡如仇<lb/>
<pb n="KR3i0044_WYG_084-28b"/>
名紙者受學蔡倫雅好筆墨官秘書著作郎篠之顯者<lb/>
曰竿曰杖竿好漁隐釣磯杖能扶人之顛危國老多賴<lb/>
之後遇鍊師授刀圭化為龍箭曰矢者有武才能致逺<lb/>
蓋其造詣有的也爆事神荼能以火作霹靂聲驅山魈<lb/>
頗自重今除夕多以楮生代䈽淡苦三子者好軒岐術<lb/>
善療瘋痰渴熱遇病者輙解衣為劑吐液為湯急扵救<lb/>
人如此林生扵兩晉間清而不隘和而不流士大夫傾<lb/>
慕之山阮康伶輩競為風流蕩廢禮法日就林觴詠風<lb/>
<pb n="KR3i0044_WYG_084-29a"/>
月林不能拒然屹立溪壑未嘗少亂識者知為節介君<lb/>
子也林數傳而為筠孤髙絶俗好空寂之學扵潛上人<lb/>
構軒禮之東坡詩云無竹令人俗指筠也竹氏之宗代<lb/>
多聞人如此筠又數傳而生節節生榦是為先生疎暢<lb/>
灑落神采若飛羽儀如鸞鳳欣然而形蒼然而色下實<lb/>
上虛中通外直有君子操拂雲沖霄玉立風塵之表翩<lb/>
翩飄飄真神仙侶也所居或深山窮谷雲溪月徑或困<lb/>
守籬落或飄泊舍宇要之隨寓而安時則臨風而舞掃<lb/>
<pb n="KR3i0044_WYG_084-29b"/>
月而眠意適如也趣向甚正獨好儒者之學率其徒往<lb/>
從方子方子與之䖏其徒數十人皆衣緑飱風吸露以<lb/>
為食環繞門墻布列階下風雪不退雖夜未嘗就寢煙<lb/>
雨中時或垂頭而睡風觸之輙省撃節微吟聲入枕畔<lb/>
鏘然可愛本根雖固惜枝葉或被纏繞毎以篤實語與<lb/>
之榦能虛心聽受輙作㸃頭狀與徂徕木公孤山梅先<lb/>
生友善一日從容問榦曰梅生木公與子孰優曰含英<lb/>
咀華流芳百世吾不如梅生挺然獨秀壁立萬仞吾不<lb/>
<pb n="KR3i0044_WYG_084-30a"/>
如木公至扵有主則虚秉直不囘吾於二子亦有微長<lb/>
若乃寧耐嵗寒不以盛衰改此吾三人之所同也願屈<lb/>
至軒下合公為四幸堪嵗寒方子曰梅生有寒酸氣木<lb/>
公自立太峻不免假秦封以驕士孰若吾子勁節凌寒<lb/>
而文采外見清氣襲人今且與子為嵗寒交他日立玉<lb/>
堦寸地隨議二子之任使耳榦不豫退乃上書力疏二<lb/>
子材可用推引弗置方子頷之明日命使往孤山梅生<lb/>
辭曰聞江城有玉笛者欲褫吾魄俟少過夏五當往就<lb/>
<pb n="KR3i0044_WYG_084-30b"/>
東閣往徂徕木公辭曰以吾從大夫之後不可徒行也<lb/>
方子惡其迂不復召遂専與榦為忘形交　洪璐管若<lb/>
虚傳─管若虚字直節號中虚子其先衛人也先世有事<lb/>
軒轅者製律呂協月筩以明君徳以通八風天下大服<lb/>
遂為宗廟官世傳其子孫經事歴代功成之君若堯大<lb/>
章舜大韶禹大夏湯大濩文武清廟之樂皆管氏所調<lb/>
也故王者有事太廟必先召之否則衆音殘缺神人弗<lb/>
和衛有居淇上者其人美丰姿多徳度蚤與武公同學<lb/>
<pb n="KR3i0044_WYG_084-31a"/>
切磋琢磨以成有斐之徳衛人思之其先又有同太公<lb/>
釣隠渭川者族至千餘家當時稱其與千户侯等漢有<lb/>
産鄠杜間者名陸海客蔣氏舍下者名三徑皆渭川人<lb/>
風流瀟灑人鮮及之至晉有曰林者以放曠鳴江左常<lb/>
從嵇康輩七賢㳺林弟號此君王子猷深重之髙風清<lb/>
節至今在人耳目此君歴數世至溪居徂徕山薄勢利<lb/>
尚豪邁日設酒肴召李白輩六逸士飲白後入翰林薦<lb/>
之朝名顯扵唐後有名龍者官金陵多才榦遷署鎮江<lb/>
<pb n="KR3i0044_WYG_084-31b"/>
因家丹陽宋尹袁粲公餘造宅下與厥子石嘯咏竟日<lb/>
其龍孫曰玉版師少謝塵俗虛心禪理東坡同劉器之<lb/>
叅焉因贈以詩其胄歴宋迄元以迨國朝南自閩廣北<lb/>
極幽陵族屬蕃衍若虛性質堅剛姿容美盛自始生已<lb/>
有髙節心無私曲既長吟詠風晨月夕有所激即清吟<lb/>
琳瑯聞者嘆曰洋洋乎盈耳哉此管氏子聲詩也誠所<lb/>
謂鏗金戞玉陽春寡和者矣且器宇𢎞敞襟度瀟灑世<lb/>
之避煩熱者多往依之蜀人葉恒盛大庾人白知春素<lb/>
<pb n="KR3i0044_WYG_084-32a"/>
　重其節求與之交每接遇二人私語曰有若無實若虚<lb/>
　犯而不校管氏子有之吾與若有愧焉若虚聞之益虚<lb/>
　已遜碩膚恒盛嘗曰吾慨天下物直而才者多夭折枉<lb/>
　而不才者恒保貞固是以椅桐梓漆未嘗成大拱樗櫟<lb/>
　桑榖更嵗月而恒存天耶人耶若虚曰不然物之生以<lb/>
　天而遇以時顧所養若何耳得其養則無物不長失其<lb/>
　養不伐於斧斤害於牛羊者㡬希又烏望其才且夀哉<lb/>
　今子謂不才而夀才而夭豈其然哉竊試評之狀貎魁<lb/>
<pb n="KR3i0044_WYG_084-32b"/>
　梧挺挺大節天下稱才稱夀者莫如恒盛神姿清徹素<lb/>
　有丰采則知春獨擅其才惜玉質易衰風韻不耐耳如<lb/>
　若虚者翠氛可掬清味婉如用舍隨縁修短安命所謂<lb/>
　夭夀不貳者吾扵二子亦有微長二子服其確論<lb/>
　<lb/>
　<lb/>
　<lb/>
御定佩文齋廣羣芳譜卷八十二<lb/>
</p>
<p>
</p>
  </div>
</body>
</text>
</TEI>
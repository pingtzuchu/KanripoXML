<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_050-1a"/>
　欽定四庫全書<lb/>
御定佩文齋廣羣芳譜卷四十八<lb/>
　　花譜<lb/>
　　　菊花一<lb/>
　─原─菊一名治蘠一名日精一名節花一名傅公一名周<lb/>
　盈一名延年一名更生一名隂成一名朱嬴一名帝女<lb/>
　花　─增─本草─菊一名女節一名女莖一名金莖蘇頌曰<lb/>
　白菊潁人呼為回峯菊汝南名荼苦蒿上黨及建安郡<lb/>
<pb n="KR3i0044_WYG_050-1b"/>
　順政郡並名羊歡草河内名地薇蒿　─原─埤雅云菊本<lb/>
　作蘜從鞠窮也花事至此而窮盡也宿根在土逐年生<lb/>
　芽莖有稜嫩時柔老則硬髙有至丈餘者葉綠形如木<lb/>
　槿而大尖長而香花有千葉單葉有心無心有子無子<lb/>
　黄白紅紫粉紅間色淺深大小之殊味有甘苦之辨大<lb/>
　要以黄為上白次之性喜隂惡水種須髙地初秋烈日<lb/>
　尤其所畏本草及千金方皆言菊有子將花之乾者令<lb/>
　近濕土不必埋入土明年自有萌芽則有子之驗也味<lb/>
<pb n="KR3i0044_WYG_050-2a"/>
苦甘平無毒昔有謂其能除風熱益肝補隂蓋不知其<lb/>
得金水之精英能益金水二臟也補水所以制火益金<lb/>
所以平木木平則風息火降則熱除用治諸風頭目其<lb/>
旨深微黄者入金水隂分白者入金水陽分紅者行婦<lb/>
人血分皆可入藥久服令人長生明目治頭風安腸胃<lb/>
去目翳除胸中煩熱四肢遊氣久服輕身延年或用之<lb/>
而無効者不得真菊耳─增─本草─陶𢎞景曰菊有兩種<lb/>
一種紫莖黄色氣香味甘為真菊一種青莖而大作蒿<lb/>
<pb n="KR3i0044_WYG_050-2b"/>
艾氣味苦者名苦薏非真菊也葉正相似以甘苦别之<lb/>
又有白菊莖葉都相似惟花白五月取之吳瑞曰花大<lb/>
而香者為甘菊花小而黄者為黄菊花小而氣惡者為<lb/>
野菊李時珍曰無子者謂之牡菊　─原─其類有甘菊<hi>一名</hi>
<hi>真菊一名家菊一名茶菊花正黄小如指頂外尖瓣内細蕚柄細而長味甘而辛氣香而烈葉似小金鈴而尖</hi>
<hi>更多亞淺氣味似薄荷枝幹嫩則青老則紫實如葶藶而細種之亦生苖人家種以供蔬茹凡菊葉皆深綠而</hi>
<hi>厚味極苦或有毛惟此葉淡綠柔瑩味微甘咀嚼香味俱勝擷以作羮及泛茶極有風致</hi>都勝<hi>一名勝金</hi>
<hi>黄一名大金黄一名添色喜容蓓蕾殷紅瓣濶而短花瓣大者皆有䨇畫直紋内外大小重疊相次面黄背紅</hi>
<pb n="KR3i0044_WYG_050-3a"/>
<hi>開時黄暈漸大紅暈漸小突起如傘頂葉綠皺而尖其亞深瘦則如指肥則如掌莖紫而細勁直如鐵瘦矬肥</hi>
<hi>則髙可至六七尺葉常不壞小花中之極美者也九月末開出陳州</hi>御愛<hi>出京師開以九月末一名笑靨</hi>
<hi>一名喜容淡黄千葉花如小錢大葉有䨇紋齊短而濶葉端皆有兩缺内外鱗次上二三層花色鮮明下層淺</hi>
<hi>色帶微白心十餘縷色明黄葉比諸菊最小而青每葉不過如指面大或云出禁中因得名</hi>金芍藥<lb/>
<hi>一名金寶相一名賽金蓮一名金牡丹一名金骨朶蓓蕾黄紅花金光愈開愈黄徑可三寸厚稱之氣香瓣濶</hi>
<hi>葉緑而澤稀而弓長而大亞深枝幹順直而扶疎髙可六七尺菊中極品</hi>黄鶴翎<hi>蓓蕾朱紅如泥金瓣</hi>
<hi>面紅背黄開則外暈黄而中暈紅葉青弓而稀大而長多尖如刺枝幹紫黑勁直如鐵髙可七八尺韻度超脫</hi>
<hi>菊中之仙品也蜜鶴翎久不可見白者次之粉者又次之紫者為下</hi>木香菊<hi>多葉畧似御衣黄初開淺</hi>
<pb n="KR3i0044_WYG_050-3b"/>
<hi>鵝黄久則淡白花葉尖薄盛開則微卷芳氣最烈一名腦子菊</hi>大金黄<hi>花頭大如折三錢心瓣黄皆一</hi>
<hi>色其瓣五六層花片亦大一枝之杪多獨生一花枝上更無從蕊綠葉亦大其梗濃紫色</hi>小金黄<hi>一名</hi>
<hi>明州黄一名疊金黄花頭大如折二錢心瓣黄皆一色開未多日其瓣鱗鱗六層而細態度秀麗經多日則面</hi>
<hi>上短瓣亦長至于整整而齊不止六層葢為狀先後不同也如此狀如笑靨花有富貴氣開早</hi>勝金黄<lb/>
<hi>花頭大過折二錢明黄瓣青黄心瓣有五六層花片比大金黄差小上有細脉枝杪凡三四花一枝之中有少</hi>
<hi>從蕊顔色鮮明玩之快人心目但條梗纖弱難得團簇作大本須留意扶植乃成</hi>黄羅繖<hi>花深黄徑</hi>
<hi>可二寸體薄中有頂瓣紋似羅下垂如傘柄長而勁葉綠而稀厚而長亞深枝幹細直勁如鐵高可六七尺</hi>
報君知<hi>一名九日黄一名早黄一名蟹𤓰黄花黄赤而有寶色開于霜降前久而愈艶徑二寸有半氣</hi>
<pb n="KR3i0044_WYG_050-4a"/>
<hi>香瓣末稍岐有尖突起葉青而稀長而大亞深莖紫枝幹勁挺髙可八九尺</hi>金鎖口<hi>一名黄錦鱗一</hi>
<hi>名錦鱗菊瓣葉莖幹頗類黄鶴翎開亦同時體厚瑩潤絶類西施瓣背深紅面正黄瓣展則外暈黄而内暈紅</hi>
<hi>既徹則一黄菊耳徑可二寸有半沈譜曰深紅千瓣週邊黄色半開時紅黄相雜如錦</hi>銀鎖口<hi>花初</hi>
<hi>黄後淡週邊白色如銀半開時黄白相雜可愛上二花可為絶品非其他小巧者可比</hi>鴛鴦錦<hi>一名</hi>
<hi>四面佛一名鸞交鳳友一名孔雀尾初作蓓蕾時每一蔕即迸成三四亦有至五六者其瓣面重黄而背重紅</hi>
<hi>開時奇怪一分為三截下截皆黄中截則紅其頂又紅四面支撑紅黄交雜如錦開徹四面盡露紅背盡隱厚</hi>
<hi>徑二寸餘上尖髙二寸如樓臺氣香葉黑綠澤皺而瓦有稜角其尖最多亞甚深葉根多冗莖紫枝幹勁挺髙</hi>
<hi>可四五尺</hi>御袍黄<hi>一名瓊英黄一名紫梗御袍黄一名柘袍黄一名大御袍黄花如小錢大初開中赤</hi>
<pb n="KR3i0044_WYG_050-4b"/>
<hi>既開瑩黄徑三寸半瓣濶開早瓣末如有細毛開最久殘則紅葉綠稀而長厚而大亞深葉根青淨莖葉枝幹</hi>
<hi>扶疎髙可一丈狀類御愛但心有大小之分</hi>青梗御袍黄<hi>一名御衣黄一名淺色御袍黄朶瓣</hi>
<hi>葉幹俱類小御袍黄但瓣疎而莖清耳范譜曰千瓣初開深鵝黄而差疎瘦久則變白</hi>側金盞<hi>此品</hi>
<hi>類大金黄其大過之有及一寸八分者瓣有四層皆整齊花片亦濶大明黄色深黄心一枝之杪獨生一花枝</hi>
<hi>中更無從蕊名以側金盞者以其花大而重欹側而生也葉綠而大梗淡紫</hi>狀元黄<hi>一名小金蓮其</hi>
<hi>花焦黄燄燄始終一色瓣疎細而茸作饅頭之形徑二寸許蕚深綠開甚早氣香葉綠而大長而瓦厚而綿似</hi>
<hi>金芍藥而尖葉根清淨莖淡紅枝幹順直扶疎髙七八尺</hi>翦金毬<hi>一名翦金黄一名金鳳毛一名金樓</hi>
<hi>子一名密翦毬其色瑩黄瓣末細碎如翦頂突有細萼相雜茸茸氣香其殘也紅葉青而綠皺而稠肥而厚濶</hi>
<pb n="KR3i0044_WYG_050-5a"/>
<hi>而短亞深葉根冗甚枝幹勁挺髙可五六尺</hi>黄繡毬<hi>一名金繡毬一名黄羅衫一名木犀毬一名金</hi>
<hi>毬花深黄葉色稍淡而髙大</hi>晩黄毬<hi>深黄千瓣/開極大</hi>十采毬<hi>黄千瓣如毬</hi>大金<lb/>
毬<hi>金黄千瓣瓣反成毬</hi>小金毬<hi>一名毬子菊一名毬子黄一名金纓菊一名金彈子深黄千瓣中邊</hi>
<hi>一色花較小突起如毬</hi>毬子<hi>開以九月中深黄千葉尖細重疊皆有倫理一枝之杪叢生百餘花若小</hi>
<hi>毬諸菊黄花最小無過此者然枝青葉碧花色鮮明相映尤好</hi>金鈴菊<hi>花頭甚小如鈴之圓深黄一色</hi>
<hi>其幹之長與人等或言有髙近一丈者可以上架亦可蟠結為塔故又名塔子菊一枝之上花與葉層層相間</hi>
<hi>有之不獨生于枝頭綠葉尖長七出凡菊葉多五出</hi>金萬鈴<hi>開以九月末深黄千葉菊以黄為正鈴以</hi>
<hi>金為質是菊正黄色而葉有鐸形則于名寶兩無愧也菊有花密枝偏䨇心貌長者謂之鞍子菊與此花一種</hi>
<pb n="KR3i0044_WYG_050-5b"/>
<hi>特以地脉肥瘠使之然爾又有大黄鈴大金鈴蜂鈴之類或形色不正較之此花大非倫比</hi>小金鈴<lb/>
<hi>一名饅頭菊花似大金鈴而小外單瓣中筒瓣葉似甘菊而厚大開以十月</hi>夏金鈴<hi>出西京開以六</hi>
<hi>月深黄千葉與金萬鈴相類而花頭瘦小不甚鮮茂以生非其時故也</hi>秋金鈴<hi>出西京開以九月中</hi>
<hi>深黄䨇紋重葉花中細蕊皆出小鈴其萼亦如鈴葉但此花葉短廣而青有如蜂鈴狀初出時京師戚里相傳</hi>
<hi>以為愛翫</hi>蜂鈴<hi>開以九月中千葉深黄花形圓小而中有鈴葉擁聚蜂起細視若有蜂窠之狀大抵似金</hi>
<hi>萬鈴獨以花形差小而尖又有細蕊出鈴葉中以此别爾</hi>大金鈴<hi>開以九月末深黄有鈴者皆如鐸之</hi>
<hi>形而此花之中實皆五出細花下有大葉承之每葉有䨇紋枝與常菊相似葉大而疎一枝不過十數葉俗名</hi>
<hi>大金鈴以花形似秋萬鈴耳</hi>千葉小金錢<hi>畧似明州黄花葉中外疊疊整齊心甚大</hi>單葉<lb/>
<pb n="KR3i0044_WYG_050-6a"/>
小金錢<hi>花心尤大開最早重陽前已爛熳</hi>小金錢<hi>開早大于小錢明黄瓣深黄心其瓣齊齊</hi>
<hi>三層花瓣展其心則舒而為筩</hi>大金錢<hi>開遲大僅及折二錢心瓣明黄一色其瓣五層此花不獨生于</hi>
<hi>枝頭乃與葉層層相問而生香色與態度皆勝</hi>金錢<hi>出西京開以九月末深黄䨇紋重葉似大金菊而花</hi>
<hi>形圓齊頗類滴滴金人未有識者或以為棣棠菊或以為大金鈴但以花葉辨之乃可見</hi>荔枝菊<hi>花頭</hi>
<hi>大于小錢明黄細瓣層層鱗次不齊中央無心鬚乃簇簇未展小葉至開遍凡十餘層其形頗圓故名荔枝菊</hi>
<hi>香清甚姚江士友云其花黄狀似楊梅</hi>金荔枝<hi>一名荔枝黄花金黄徑二寸餘厚半之瓣短而尖開</hi>
<hi>遲葉青而稠大而尖其亞淺髙可三四尺</hi>荔枝紅<hi>一名紅荔枝/紅黄千瓣</hi>棣棠<hi>出西京開以九</hi>
<hi>月末䨇紋多葉自中至外長短相次如千葉棣棠狀凡黄菊類多小花如都勝御愛雖稍大而色皆淺黄其最</hi>
<pb n="KR3i0044_WYG_050-6b"/>
<hi>大者若大金鈴菊則又單葉淺薄無甚佳處惟此花深黄多葉大于諸菊而又枝葉甚青一枝叢生至十餘朶</hi>
<hi>花葉相映顔色鮮好甚可愛也</hi>金䭔子<hi>花比甘菊差大纖穠酷似棣棠色艶如赤金他花色皆不及葢</hi>
<hi>奇品也葉亦似窠株不甚髙金陵最多開早</hi>九煉金<hi>一名滲金黄一名銷金菊花似棣棠菊而稍大</hi>
<hi>瓣似荔枝菊而稍禿開于九月前外暈金黄中暈焦黄葉綠狹而尖亞深葉根多冗莖紫而細勁直如鐵髙可</hi>
<hi>一丈</hi>黄二色<hi>九月末開鵝黄䨇紋多葉一花之間自有深淡兩色然此花甚類薔薇菊惟形差小又近</hi>
<hi>蕊多有亂葉不然亦不辨其異種也</hi>橙菊<hi>花瓣與諸菊絶異黄色不甚深其瓣成筩排竪生于萼上後乃</hi>
<hi>開作小片婉孌至于成團衆瓣之下又有綂裙一層承之亦猶橙皮之外包也其中無心</hi>小御袍黄<lb/>
<hi>一名深色御袍黄花全似御袍黄瓣稍細開頗遲心起突色如深鵝黄菊瘦有心不突</hi>黄萬卷<hi>一名</hi>
<pb n="KR3i0044_WYG_050-7a"/>
<hi>金盤橙其色金黄徑二寸有半厚三之二其外夾瓣其中筩瓣開遲葉青而稠大而瓦其末團其亞深葉根多</hi>
<hi>冗枝幹偃蹇而麤大髙五六尺</hi>鄧州黄<hi>開以九月末單葉䨇紋深于鵝黄而淺于鬱金中有細葉出鈴</hi>
<hi>萼上形様甚似鄧州白但差小耳按陶隱居云南陽酈縣有黄菊而白者以五月採今人間相傳多以白菊為</hi>
<hi>貴又採以九月頗與古說相異惟黄菊味甘氣香枝幹葉形全類白菊疑𢎞景所說即此</hi>金絲菊<hi>花頭</hi>
<hi>大過折二錢深黄細瓣凡五層一簇黄心甚小與瓣一色顔色可愛名為金絲者以其花瓣顯然起紋綹也十</hi>
<hi>月方開此花根荄極壯</hi>垂絲菊<hi>花蕊深黄莖極柔細隨/風動搖如垂絲海棠</hi>錦牡丹<hi>花之</hi>
<hi>紅黄赤黄者多以錦名花之豐碩而矬者多以牡丹名或又名秋牡丹</hi>檀香毬<hi>色老黄形團瓣圓厚</hi>
<hi>開徹整齊徑幾三寸厚三之二氣香葉幹短蹙</hi>麝香黄<hi>花心豐腴旁短葉密承之格極髙勝亦有白者</hi>
<pb n="KR3i0044_WYG_050-7b"/>
<hi>大畧似白佛頂而勝之逺甚吳中比年始有</hi>黄寒菊<hi>花頭大如小錢心瓣皆深黄色瓣有五層甚細</hi>
<hi>開至多日心與瓣并而為一不止五層重數甚多聳突而髙其香與態度皆可愛狀類金鈴菊差大耳</hi>薔<lb/>
薇<hi>九月末開深黄䨇紋單葉有黄細蕊出小鈴萼中枝幹差細葉有支股而圓又薔薇有紅黄千葉單葉兩</hi>
<hi>種而單葉者差尖人間謂之野薔薇葢以單葉爾</hi>鵝毛<hi>一名鵝兒黄開以九月淡黄纖如細毛生于花</hi>
<hi>萼上凡菊大率花心皆細葉如下有大葉承之則謂之杔葉今鵝毛花自内至外葉皆一等但長短上下有次</hi>
<hi>爾花形小于萬鈴亦近年花也</hi>金孔雀<hi>一名金褥菊蓓蕾甚巨初開金黄既開赤黄徑三寸半厚稱之</hi>
<hi>其氣不佳瓣尖而下垂隨開隨悴葉青而濁長大而皺其亞深根冗甚枝幹偃蹇而麤大髙可一丈</hi>黄五<lb/>
九菊<hi>花鵝黄色外尖瓣一層中瓣茸茸然徑僅如錢夏秋二度開葉青而稠長而多尖其亞深葉根有冗</hi>
<pb n="KR3i0044_WYG_050-8a"/>
<hi>枝幹細而高僅二三尺</hi>九日黄<hi>大如小錢黄瓣黄心心帶微青瓣有三層狀類小金錢但此花開在</hi>
<hi>金錢之前也開時或有不甚盛者惟地土得宜方盛綠葉甚小枝梗細瘦</hi>殿秋黄<hi>一名黄芙蓉一名金</hi>
<hi>芙蓉一名近秋黄一名晩節黄一名大蠟瓣花蜜蠟色徑二寸有半瓣濶微皺開于秋末葉青稀厚而瓦大如</hi>
<hi>掌亞深枝幹麤勁如樹髙可八九尺</hi>小殿秋黄<hi>朶瓣葉幹俱似殿秋黄而清雅過之</hi>疊羅黄<lb/>
<hi>狀如小金黄花葉尖瘦如翦羅縠三兩花自作一髙枝出叢上態度瀟灑</hi>繖葢黄<hi>花似御袍黄而小柄</hi>
<hi>長而細萼黄莖青</hi>小金眼<hi>一名楊梅毬一名金帶圍一名腰金紫與大金眼同花朶差小枝幹稍細</hi>
<hi>髙僅三四尺</hi>太真黄<hi>花如小金/錢色鮮明</hi>黄木香<hi>深黄小千瓣花僅如錢</hi>黄翦羢<lb/>
<hi>色金黄</hi>黄粉團<hi>黄花千瓣/中心微赤</hi>黄蠟瓣<hi>花淡/黄</hi>錦雀舌<hi>一名金雀舌重黄多</hi>
<pb n="KR3i0044_WYG_050-8b"/>
<hi>瓣瓣微尖如雀舌</hi>金玲瓏<hi>一名錦玲瓏一名金絡索/金黄千瓣瓣卷如玲瓏</hi>錦絲桃<hi>一名</hi>
<hi>錦蘇桃瓣背紫而面黄餘類紫絲桃</hi>黄牡丹<hi>其花鵝黄其/背色稍深</hi>金紐絲<hi>一名金撚線一</hi>
<hi>名出谷箋一名金紋絲色瑩黄開遲髙可一丈瘦則薄而小肥則與銀紐絲同</hi>錦西施<hi>紅黄多瓣形態</hi>
<hi>似黄西施</hi>黄西施<hi>嫩黄/多瓣</hi>瑪瑙西施<hi>紅黄/多瓣</hi>二色瑪瑙<hi>金紅淡黄二色千瓣</hi>
錦褒姒<hi>金黄千瓣似粉褒姒而韻態尤勝</hi>鴛鴦菊<hi>一名合歡金千朶小黄花皆並蔕葉深碧</hi>
波斯菊<hi>花頭極大一枝只一葩喜倒垂下久則微捲如髪之鬈淡黄千瓣</hi>茉莉菊<hi>花頭巧小</hi>
<hi>淡淡黄色一蕊只十五六瓣或止二十片一㸃綠心其狀似茉莉花不類諸菊葉即菊也每枝條之上抽出十</hi>
<hi>餘層小枝枝皆簇簇有蕊</hi>紫粉團<hi>黄花千瓣/中心微赤</hi>錦麒麟<hi>一名回回菊其花極耐霜露徑</hi>
<pb n="KR3i0044_WYG_050-9a"/>
<hi>可二寸萼黄瓣初赤紅既開則面金黄而背赤紅葉綠而黑長厚而尖其亞深葉根有冗髙可五六尺</hi>鶯<lb/>
羽黄<hi>一名鶯乳黄嫩黄千瓣如大錢</hi>樓子佛頂<hi>花鵝黄其瓣大約四層下一層瓣單而大二層</hi>
<hi>數疊稍縮三層亦數疊又縮四層黄萼細鈴茸茸然突起作頂徑僅如錢經霜即白其葉微似錦繡毬青而皺</hi>
<hi>長厚而尖其亞淺葉根有冗其枝幹勁直髙可四五尺凡花之外有大瓣而中有細萼茸茸然突起作頂似鈴</hi>
<hi>非鈴似管非管者不問千瓣多瓣單瓣皆當從佛頂之稱惟鈴管分明者則不可得而混也</hi>黄佛頂<lb/>
<hi>一名佛頭菊一名黄餅子一名觀音菊黄千瓣中心細瓣髙起花徑寸餘心突起似佛頂四邊單瓣瓣色深黄</hi>
黄佛頭<hi>花頭不及小錢明黄色狀如金鈴菊中外不辨心瓣但見混同純是碎葉突起甚髙又如白佛</hi>
<hi>頭菊之黄心也</hi>佛頭菊<hi>無心中/邊亦同</hi>小黄佛頂<hi>一名單葉小金錢花佛頭頗痩花心微窪</hi>
<pb n="KR3i0044_WYG_050-9b"/>
兎色黄<hi>蓓蕾葉幹俱似繡芙蓉瓣似荔枝菊色似兎毛徑僅二寸殊不足觀</hi>野菊<hi>亦有三兩種花</hi>
<hi>頭甚小單層心與瓣皆明黄色枝莖極細多依倚他草木而長别有一種其花初開心如旱蓮草開至涉日則</hi>
<hi>旋吐出蜂鬚周圍蒙茸然如蓮花鬚之狀枝莖頗大綠葉五出能仁寺側府城墻上最多  以上黄色</hi>九<lb/>
華菊<hi>此品乃淵明所賞今越俗多呼為大笑瓣兩層者曰九華白瓣黄心花頭極大有濶及二寸四五分</hi>
<hi>者其態異常為白色之冠香亦清勝枝葉疎散九月半方開昔淵明嘗言秋菊盈園其詩集中僅存九華之一</hi>
<hi>名</hi>喜容<hi>千葉花初開微黄花心極小花中色深外微暈淡欣然丰艶有喜色甚稱其名久則變白尤耐</hi>
<hi>封植可以引長七八尺至一丈亦可攬結白花中髙品也</hi>金杯玉盤<hi>中心黄四旁淺白大葉三數層</hi>
<hi>花頭徑三寸菊之大者不過此本出江東比年稍移栽吳中</hi>粉團<hi>此品與諸菊絶異含蕊時色淺黄帶</hi>
<pb n="KR3i0044_WYG_050-10a"/>
<hi>微青花瓣成筩排竪生于萼上其中央初看一似無心狀如橙菊盛開則變作一團純白色形甚圓香甚烈至</hi>
<hi>白瓣凋謝方見瓣下有如心者甚大白瓣皆匼匝出于上經霜則變紫色尤佳綠葉甚麤其梗柔弱</hi>龍腦<lb/>
<hi>一名小銀臺一名瑤井欄出京師開以九月末類金萬鈴而葉尖花色類人間紫鬱金而外葉純白香氣芬烈</hi>
<hi>甚似龍腦是香與色俱可貴也</hi>新羅<hi>一名玉梅一名倭菊出海外開以九月末千葉純白長短相次而花</hi>
<hi>葉尖薄鮮明瑩徹若瓊瑤然始開時中有青黄細葉如花蕊之狀盛開後細葉舒展始見其蕊枝正紫色葉青</hi>
<hi>支股甚小凡菊類多尖闕而此花之蕊分為五出如人之有支股與花相映標韻髙雅非尋常比</hi>玉毬<lb/>
<hi>出陳州開以九月末多葉白花近蕊微有紅色花外大葉有䨇紋瑩白齊長而蕊中小葉如翦茸初開時有殻</hi>
<hi>青久乃退去盛開後小葉舒展皆與花外長葉相次側垂以玉毬目之者以其有圓聚之形也枝幹不甚麤葉</hi>
<pb n="KR3i0044_WYG_050-10b"/>
<hi>尖長無殘闕枝葉皆有浮毛頗與諸菊異然顔色標致固自不凡近年以來方有此本</hi>出爐銀<hi>一名</hi>
<hi>銀紅西施一名粉芙蓉花寶色瓣厚大初微紅後蒼白如銀出爐終始可愛徑三寸許形團葉青而黄有紋蠟</hi>
<hi>色皺而瓦長厚而尖葉根冗莖青枝幹屈曲髙僅三四尺</hi>白繡毬<hi>一名銀繡毬一名白羅衫一名瓊繡</hi>
<hi>毬一名玉繡毬一名白木犀一名玉毬色青白而有光燄花抱蔕大于鵝卵其瓣有紋中有細萼開最久殘則</hi>
<hi>牙紅葉稀而青長大而多尖亞深枝幹勁直而扶疎髙可一丈</hi>玉牡丹<hi>一名青心玉牡丹一名蓮花菊</hi>
<hi>花千瓣潔白如玉徑二寸許中暈青碧開早開徹疎爽葉青而稀長而厚狹而尖亞深葉根有冗莖淡紅枝幹</hi>
<hi>勁挺髙僅二三尺</hi>玉芙蓉<hi>一名酴釄菊一名銀芙蓉初開微黄後純白徑二寸有半香甚開早瓣厚</hi>
<hi>而瑩疎而爽開最久其殘也粉紅葉靛色微似銀芍藥皺而尖葉根多冗莖亦靛色枝幹偃蹇髙僅三四尺</hi>
<pb n="KR3i0044_WYG_050-11a"/>
銀紐絲<hi>一名白萬卷一名萬卷書一名銀絞絲一名撚銀條一名鵝毛菊一名銀撚絲初微黄後瑩白</hi>
<hi>如雪徑可三寸體薄開早氣香味甘萼黄開徹瓣紐則萼亦不見瓣如紙撚殘則淡紅葉青而稠亞淺枝幹勁</hi>
<hi>直扶疎髙可六七尺</hi>一搻雪<hi>一名勝瓊花花碩大有寶色其瓣茸茸然如雪花之六出葉似白西施而</hi>
<hi>長大幹枝順直髙大</hi>玉寶相<hi>白多瓣初/開微紅</hi>蠟瓣西施<hi>一名蜜西蠟瓣花不甚大而溫</hi>
<hi>然玉質其品甚髙此外有紅蠟瓣大蠟瓣雖冐蠟瓣之名而實不相似惟紫蠟瓣花畧相似而枝葉又全不類</hi>
白疊羅<hi>一名新羅菊一名疊雪羅一名玉梅一名白疊雪一名倭菊蓓蕾難開中暈青而微黄開徹瑩</hi>
<hi>白如雪徑可三寸厚三之二其瓣羅紋其殘粉紅葉青而稠大而仰其末團其亞深枝幹勁挺髙僅三四尺</hi>
一團雪<hi>一名白雪團一名簇香毬一名鬭嬋娟花極白晶瑩瓣如勺長而厚疎朗香清中萼黄開遲最</hi>
<pb n="KR3i0044_WYG_050-11b"/>
<hi>久徑可二寸殘時紫紅葉稀似艾白而青大而長尖而厚濶如掌亞最深葉極耐日深冬五色斑然如畫枝幹</hi>
<hi>勁直髙可六七尺</hi>玉玲瓏<hi>一名玉連環蓓蕾初淡黄而微青漸作牙紅既開純白其瓣初仰而後覆</hi>
<hi>葉青長而濶厚而大有稜角葉根淨秋有采色莖淡紅枝幹順直髙可至丈</hi>玉鈴<hi>開以九月中純白千</hi>
<hi>葉中有細鈴甚類大金鈴凡白花中如玉毬新羅形態髙雅而此花可與爭勝</hi>白麝香<hi>似麝香黄花差</hi>
<hi>小亦豐腴韻勝</hi>蓮花菊<hi>如小白蓮花多葉而無心花頭疎極瀟散清絶一枝只一葩綠葉甚纖巧</hi>萬<lb/>
鈴菊<hi>中心淡黄䭔子旁白花葉繞之花端極尖香尤清烈</hi>月下白<hi>一名玉兎華花青色白如月下</hi>
<hi>觀之徑僅二寸其形團其瓣細而厚葉青似水晶毬長而狹其背弓其亞淺其枝幹勁挺髙可三四尺</hi>水<lb/>
晶毬<hi>其花瑩白而嫩初開微青徑二寸許其瓣細而茸中微有黄萼初褊薄後乃暄泛葉稀而弓青而滑</hi>
<pb n="KR3i0044_WYG_050-12a"/>
<hi>肥而厚大而長亞淺根有冗莖青枝幹挺勁髙可七八尺</hi>芙蓉菊<hi>開就者如小木芙蓉尤穠盛者如樓</hi>
<hi>子芍藥但難培植多不能繁</hi>象牙毬<hi>其花豐碩初開黄白色其後牙色微作鴨卵之形柄弱不任其</hi>
<hi>花色稠青而毛莖亦青</hi>劈破玉<hi>小白花每瓣有黄/紋如線界之為二</hi>大笑菊<hi>白瓣黄心本與</hi>
<hi>九華同種其單層者為大笑花頭差小不及兩層者之大其葉類栗木葉亦名栗葉菊</hi>徘徊菊<hi>淡白</hi>
<hi>瓣黄心色帶微綠瓣有四層初開時先吐瓣三四片只開就一邊未及其餘開至旬日方及周徧花頭乃見團</hi>
<hi>圓按字書徘徊為不進此花之開亦若是矣其名不妄十月初方開或有一枝花頭多者至攅聚五六顆近似</hi>
<hi>淮南菊</hi>玉樓春<hi>一名土粉西花初桃紅後蒼白徑可二寸有半瓣厚而大瑩而潤開疎爽葉青而毛</hi>
<hi>稀可數大如茄葉亞淺枝幹勁直如木髙可六七尺</hi>酴醿<hi>出相州開以九月末純白千葉自中至外長短</hi>
<pb n="KR3i0044_WYG_050-12b"/>
<hi>相次花之大小正如酴醿而枝幹纖柔頗有態度若花葉稍圓加以檀蕊真酴醿也</hi>玉盆<hi>出滑州開以九</hi>
<hi>月末多葉黄心内深外淡而下有濶白大葉連綴承之有如盆盂中盛花狀世人相傳為玉盆菊者大率皆黄</hi>
<hi>心碎葉初不知其得名之繇後請于識者乃知物之見名于人者必有形似之實云</hi>波斯菊<hi>白千瓣狀</hi>
<hi>同黄波斯</hi>白西施<hi>一名白粉西一名白二色花初微紅其中暈紅而黄既則白而瑩徑三寸以上厚二</hi>
<hi>寸許瓣參差開早葉青而稠狹而尖其亞深葉枝多冗枝幹偃蹇髙僅三四尺</hi>銀盆<hi>出西京開以九月中</hi>
<hi>花皆細鈴比夏秋萬鈴差疎而形色似之鈴葉之下别有䨇紋白葉謂之銀盆者以其下葉正白故也此菊近</hi>
<hi>出未多見</hi>木香菊<hi>一名玉錢大過小錢白瓣淡黄心瓣有三四層頗細狀如春架中木香花又如初開</hi>
<hi>纒枝白但此花頭舒展稍平坦耳亦有黄色者</hi>銀盤<hi>白瓣二層黄心突起頗髙花頭或大或小不同想地</hi>
<pb n="KR3i0044_WYG_050-13a"/>
<hi>有肥瘠故也</hi>鄧州白<hi>九月末開單葉䨇紋白葉中有細蕊出鈴萼中凡菊單葉如薔薇菊之類大率</hi>
<hi>花葉圓密相次而此花葉皆尖細相去稀疎然香比諸菊甚烈又為藥中所用葢鄧州菊潭所出枝幹甚纖柔</hi>
<hi>葉端有支股而長亦不甚青</hi>白菊<hi>單葉白花蕊與鄧州白相類但花葉差濶相次圓密而枝葉麤繁人</hi>
<hi>多謂此為鄧州白今正之</hi>金盞銀臺<hi>一名銀臺一名萬鈴菊一名銀萬管花外單瓣或夾瓣薄而尖</hi>
<hi>白而瑩中筒瓣初鵝黄後牙色徑可二寸殘則淡紅葉青而狹長而多尖其亞深葉根冗甚枝幹細偃蹇髙可</hi>
<hi>五六尺</hi>佛頂菊<hi>一名瓊盆菊一名佛頂菊一名大餅子大過折二錢或如折三錢單層初秋先開白</hi>
<hi>瓣漸沁微紅突起淡黄心初如楊梅之肉蕾後皆舒為筩子狀如蜂窠末後突起甚髙又且最大枝幹堅麤葉</hi>
<hi>亦麤厚一種毎枝多直生上只一花少有旁出枝一種每一枝頭分為三四小枝各一花</hi>小白佛頂<lb/>
<pb n="KR3i0044_WYG_050-13b"/>
<hi>心大突起似佛頂單瓣</hi>淮南菊<hi>一種白瓣黄心瓣有四層上層抱心帶微黄色下層黯淡純白大不</hi>
<hi>及折二錢枝頭一簇六七花一種淡白瓣淡黄心顔色不相染惹瓣有四層一枝攅聚六七花其枝杪六花如</hi>
<hi>六面仗鼔相抵惟中央一花大于折三錢此則所産之地力有不同也大率此花自有三節不同初開花面微</hi>
<hi>帶黄色中節變白至十月開過見霜則變淡紫色且初開之瓣只見四層開至多日乃至六七層花頭亦加大</hi>
<hi>焉</hi>茉莉菊<hi>花葉繁縟全似茉莉綠/葉亦似之長大而圓淨</hi>玉盤菊<hi>黄心突起淡黄綠邊</hi>粉<lb/>
薔薇<hi>花似紫薔薇而粉色</hi>玉甌菊<hi>或云甌子菊即纒枝白菊也其開層數未及多者以其花瓣環</hi>
<hi>拱如甌盞之狀也至十月經霜則變紫色</hi>白褒姒<hi>一名銀褒姒多瓣小花此花四色錦者為最紫者次</hi>
<hi>之粉者又次之白其尤勝者</hi>銀杏菊<hi>淡白時有微紅花葉/尖綠葉全似銀杏葉</hi>銀芍藥<hi>一名</hi>
<pb n="KR3i0044_WYG_050-14a"/>
<hi>芙蓉菊一名樓子菊一名瓊芍藥一名太液蓮一名銀牡丹一名銀骨朶初似金芍藥後瑩白香甚殘色淡紅</hi>
<hi>葉亞深與金芍藥同</hi>白五九菊<hi>一名銀鈴菊一名夏玉鈴外瓣一層純白其中鈴萼淡黄徑僅如錢</hi>
<hi>夏秋二度開葉青長大而尖亞深葉根有冗髙僅二三尺</hi>八仙菊<hi>花初青白色後粉色一花七八蕊葉</hi>
<hi>尖長而青</hi>蠟瓣粉西施<hi>一名粉西嬌一名西施嬌葉幹全類三蠟瓣似粉西施而差小瓣厚不瑩</hi>
白牡丹<hi>純白</hi>鷺鷥菊<hi>出嚴州花如茸毛純白色中心有一叢簇起如鷺鷥頭</hi>蘸金白<lb/>
<hi>一名蘸金香白千瓣瓣邊有黄色似蘸</hi>瓊玲瓏<hi>白千瓣參/差不齊</hi>碧蕊玲瓏<hi>白千瓣葉</hi>
<hi>色深綠</hi>白絨毬<hi>花粉白餘/類紫絨毬</hi>白翦絨<hi>一名翦鵝毛一名翦鵝翎色雪白</hi>銀荔<lb/>
枝<hi>大槩似金荔枝</hi>碧桃菊<hi>其花純白葉與/紫芍藥相似</hi>艾葉菊<hi>心小葉單綠葉尖長似蓬</hi>
<pb n="KR3i0044_WYG_050-14b"/>
<hi>艾</hi>白鶴頂<hi>似鶴頂紅/而色較白</hi>白鶴翎<hi>一名銀鶴翎一名銀雀舌一名玉雀舌花純白與粉</hi>
<hi>鶴翎同瓣皆有尖下垂</hi>粉蝴蝶<hi>一名玉蝴蝶一名白/蛺蝶千瓣小白花</hi>白蠟瓣<hi>一名玉菡</hi>
<hi>蓞花純白與粉蠟瓣同</hi>腦子菊<hi>花瓣微皺縮/如腦子狀</hi>樓子菊<hi>層層狀如樓子</hi>單心<lb/>
菊<hi>細花心瓣大</hi>五月菊<hi>花心極大每一鬚皆中空攅成一匾毬子紅白單葉繞承之每枝只一花</hi>
<hi>徑二寸葉似茼蒿夏中開近年院體畫草蟲喜以此菊冩生</hi>殿秋白<hi>一名玉玫瑰花朶葉幹俱類殿</hi>
<hi>秋黄</hi>寒菊<hi>大過小錢短白瓣開多日其瓣方増長明黄心心乃攅聚碎葉突起頗髙枝條柔細十月方開</hi>
<hi>白以上  色</hi>　狀元紫<hi>花似紫玉/蓮而色深</hi>順聖淺紫<hi>出陳州鄧州九月中方開多葉</hi>
<hi>葉比諸菊最大一花不過六七葉而毎葉盤疊凡三四重花葉空處間有筒葉輔之大率花枝幹類棣棠但色</hi>
<pb n="KR3i0044_WYG_050-15a"/>
<hi>紫花大爾菊中惟此最大而風流態度又為可貴獨恨色非黄白不得與諸菊爭先耳</hi>紫牡丹<hi>一名</hi>
<hi>紫西施一名山桃紅一名檀心紫花初開紅黄間雜如錦後粉紫徑可三寸瓣比次而整齊開遲氣香葉綠而</hi>
<hi>澤長厚而尖其亞深葉根有冗枝幹肥壯髙僅三四尺</hi>碧江霞<hi>紫花青蔕蔕角突出花外小花花之</hi>
<hi>奇異者</hi>䨇飛燕<hi>一名紫䨇飛淡紫千瓣每花/有二心瓣斜捲如飛燕之翅</hi>孩兒菊<hi>紫萼白心</hi>
<hi>茸茸然葉上有光與它菊異</hi>紫茉莉<hi>似梅花菊而紫花雖小而標格瀟灑氣味芬馥不可以常品目</hi>
<hi>之</hi>朝天紫<hi>一名順聖紫蓓蕾青碧花初深紫後淺紫氣香瓣初如兔耳後尖而覆鬅鬆而整齊徑二</hi>
<hi>寸有半葉綠而稀尖亞細密如縷葉根清淨枝幹細紫勁而直髙可五六尺</hi>翦霞綃<hi>紫多瓣瓣邊如</hi>
<hi>翦其花徑二寸許瓣疎而大其邊如繡</hi>佛座蓮<hi>紫千瓣瓣頗大且開殿衆菊或以為紫牡丹非</hi>瑞<lb/>
<pb n="KR3i0044_WYG_050-15b"/>
香紫<hi>一名錦瑞香花淡紫如瑞香色徑寸許瓣疎尖而竪枝葉類金荔枝</hi>紫絲桃<hi>一名紫蘇桃一</hi>
<hi>名曉天霞蓓蕾青綠花茄色中暈濃而外暈稍淡瓣長而尖初如勺後平鋪瓣上有紋色更紫花徑二寸有半</hi>
<hi>厚稱之開徹鬅鬆明潤枝葉俱類紫玉蓮</hi>墨菊<hi>一名早紫花似紫霞觴而厚大色紫黑穠艶開於九日前</hi>
<hi>莖葉與紫袍金帶相似髙可五六尺史譜云按宋嘉祐中有油紫英宗時有黑紫神宗時色加鮮赤目為順聖</hi>
<hi>紫皆紫之極非世俗㸃染之説也</hi>夏萬鈴<hi>出鄜州開以五月紫色細鈴生于䨇紋大葉之上以時别</hi>
<hi>之者以有秋時紫花故也或以菊皆秋生花而疑此菊獨以夏盛按靈寶方曰菊花紫白又陶隱居云五月採</hi>
<hi>今此花紫色而開于夏時是其得時之正也夫何疑哉</hi>秋萬鈴<hi>出鄜州開以九月中千葉淺紫其中</hi>
<hi>細葉盡為五出鐸形而下有䨇紋大葉承之諸菊如棣棠是其最大獨此菊與順聖過焉環美可愛</hi>荔枝<lb/>
<pb n="KR3i0044_WYG_050-16a"/>
紫<hi>出西京九月中開千葉紫花葉捲為筒大小相間凡菊鈴并蕊皆生托葉之上葉背乃有花萼與枝相連</hi>
<hi>而此菊上下左右攅聚而生故俗以為荔枝者以其花形正圓故也花有紅者與此同名而純紫者葢不多得</hi>
紫褒姒<hi>似粉褒姒而色紫</hi>賽西施<hi>又名倚欄嬌淡紫/小花頭倒側如醉</hi>紫芍藥<hi>一名</hi>
<hi>紅翦春花先紅後紫復淡紅變蒼白徑可三寸厚稱之其瓣濶大而鬅鬆開早氣香葉薄綠而澤稀而多尖其</hi>
<hi>枝幹順直髙可四五尺</hi>繡毬<hi>出西京開以九月中千葉紫花葉尖濶相次叢生如金鈴菊中鈴葉之狀</hi>
<hi>大率此花似荔枝菊花中無筒葉而萼邉正平爾花形之大有若大金鈴菊者</hi>紫鶴翎<hi>一名紫粉盤一</hi>
<hi>名紫雀舌花先淡紫後粉白色</hi>紫玉蓮<hi>一名紫荷衣一名紫蠟瓣蓓蕾青綠花紫而紅質如蠟徑可二</hi>
<hi>寸瓣如勺終始上竪葉全似朝天紫</hi>瑪瑙盤<hi>淡紫赤心千/瓣花極豐大</hi>紫薔薇<hi>花畧小似紫玉</hi>
<pb n="KR3i0044_WYG_050-16b"/>
<hi>蓮而色淡</hi>紫羅繖<hi>一名紫羅袍花似紫鶴翎小而厚色勻其瓣羅紋而細葉青大而稠根多冗枝幹勁</hi>
<hi>直髙大</hi>紫繡毬<hi>一名紫羅衫其花粉紫得養則如紫牡丹之色蒨麗失養則青紅黄白夾雜而不勻</hi>
<hi>瓣結不舒葉類錦繡毬綠而混厚而皺</hi>紫翦絨<hi>四翦絨俱小巧/紫者其名獨振</hi>金絲菊<hi>紫花</hi>
<hi>黄心以蕊得名</hi>水紅蓮<hi>一名菡蓞紅一名荷花毬一名粉牡丹一名紫粉蓮一名紫粉樓花粉紫初開</hi>
<hi>似紫牡丹其後漸淡如水紅花色徑二寸形團瓣疎開早葉綠稀而可數濶大而厚皺而蹙似芡葉枝幹勁直</hi>
<hi>髙可一丈或以為太液蓮非</hi>雞冠紫<hi>一名紫鳳冠千瓣髙大起樓取象于雞冠花非以雞之冠為比</hi>
<hi>也</hi>福州紫<hi>紫多瓣色/以上紫</hi>　狀元紅<hi>花重紅徑可二寸厚半之瓣濶而短厚有紋其</hi>
<hi>末黄其紅耐久開早葉似猫脚跡綠而麗亞深葉根冗枝幹如鐵髙僅三四尺</hi>錦心繡口<hi>一名楊妃</hi>
<pb n="KR3i0044_WYG_050-17a"/>
<hi>茜裾紅一名美人紅徑二寸許厚半之外大瓣一二層深桃紅中筒瓣突起初青而後黄筒之中嬌紅而外粉</hi>
<hi>筒之口金黄爛熳如錦香清開與報君知同葉綠而澤團而弓稀而可數其缺刻如㨗業枝幹紅紫細勁順直</hi>
<hi>髙可四五尺</hi>紫袍金帶<hi>一名紫重樓又一名紫綬金章蓓蕾有頂開稍遲初黑紅漸作鮮紅既開</hi>
<hi>彷彿亞腰葫蘆亞處無瓣黄蕊繞之其徹也黄蕊不見攅簇成毬大如雞卵開極耐久葉綠而秀濶而長薄而</hi>
<hi>多尖葉根有冗莖淡紅枝幹勁直髙可三四尺</hi>大紅袍<hi>蓓蕾如泥金初開朱紅瓣尖細而長體厚徑可</hi>
<hi>二寸以上殘色木紅葉青澤厚而大亞深末團葉根清淨莖青枝幹肥壯順直髙可四五尺</hi>紫霞觴<lb/>
<hi>一名紫霞杯花似狀元紅厚而大開早初重紅稍開即木紅葉青濶而皺亞深葉根多冗枝幹挺勁髙可四五</hi>
<hi>尺</hi>紅羅繖<hi>一名紫幢一名錦/羅傘紫紅千瓣</hi>慶雲紅<hi>一名錦雲紅蓓蕾深桃紅開則紅黄</hi>
<pb n="KR3i0044_WYG_050-17b"/>
<hi>並作瑪瑙色中暈穠而外暈淡其瓣尖細而鬅鬆徑二寸有半厚稱之葉青澤厚而長稍尖亞深莖青枝幹順</hi>
<hi>直髙可四五尺</hi>海雲紅<hi>一名海東紅一名相袍紅一名將袍紅一名揚州紅一名舊朝服先殷紅漸作</hi>
<hi>金紅久則木紅而淡徑二寸有半其瓣初尖而後岐其萼黄其徹也鬅鬆其葉長而大青而多尖其亞深枝幹</hi>
<hi>壯大髙可四五尺</hi>臙脂菊<hi>類桃花菊深紅淺紫比臙脂色尤重比年始有之此品既出桃花菊遂無</hi>
<hi>顔色葢竒品也</hi>縷金妝<hi>一名金線菊深紅/千瓣中有黄線路</hi>出爐金<hi>一名錦芙蓉金紅千瓣色</hi>
<hi>如爐金出火</hi>火煉金<hi>花徑僅寸許外尖瓣猩紅其中萼金黄朶垂其紅不變葉綠而澤稀而瓦長厚</hi>
<hi>而尖亞深枝幹勁直髙可四五尺</hi>木紅毬<hi>一名紅羅衫一名紅繡毬花初開殷紅稍開即木紅徑可</hi>
<hi>二寸有半瓣下覆如毬心萼黄甚莖葉枝幹頗類御袍黄髙可五六尺</hi>紫骨朶<hi>一名大紅繡毬一名</hi>
<pb n="KR3i0044_WYG_050-18a"/>
<hi>紅繡毬蓓蕾鮮紅頂如泥金開甚早先紅紫後紫紅徑可二寸有半厚二寸瓣明潤豐滿如榴子其徹也攅簇</hi>
<hi>如毬葉類紫霞觴葉綠而小根有冗枝幹勁直髙可四五尺</hi>醉楊妃<hi>一名醉瓊環其色深桃紅久而</hi>
<hi>不變其花疎爽而潤澤小徑近二寸以上厚半之其瓣尖而梗下覆如臍花繁而柄弱其英乃垂其葉青厚短</hi>
<hi>大而稠其尖多其亞淺葉根冗甚莖青枝幹偃蹇髙可五六尺</hi>太真紅<hi>嬌紅/千瓣</hi>樓子紅<hi>蓓蕾</hi>
<hi>甚巨開早初深黑漸作鮮紅瓣垂而長光燄奪目既開徑二寸以上其萼如小錢初青後黄其中隱然有頂有</hi>
<hi>開數瓣上竪者莖葉如紫袍金帶枝幹高大可至四五尺</hi>紅萬卷<hi>一名紅紐絲深紅千瓣如萬卷書</hi>
一捻紅<hi>花瓣上有紅㸃面徑三寸瓣大而圓</hi>紅翦絨<hi>初殷紅後木紅徑寸有半其形薄而瓦其</hi>
<hi>瓣末碎而茸攅簇如刺葉綠尖而小其亞淺其莖紅葉根清淨枝幹扶疎髙可三四尺</hi>錦繡毬<hi>一名</hi>
<pb n="KR3i0044_WYG_050-18b"/>
<hi>錦羅衫蓓蕾如栗其花抱蔕其初殷紅既開鮮紅漸作紅黄色瓣濶而短葉似紫繡毬稀而大皺而尖葉根有</hi>
<hi>冗</hi>鶴頂紅<hi>一名不老紅花似晩香紅薄而小外暈粉紅中暈大紅開徹粉紅瓣下嚲大紅瓣上攅如</hi>
<hi>鶴頂葉青圓而小枝幹不甚髙大</hi>雞冠紅<hi>紅千瓣色/如雞冠</hi>猩猩紅<hi>花似狀元紅而厚僅</hi>
<hi>二寸開早色鮮紅耐久葉澤長而多尖莖青枝幹挺勁髙可四五尺</hi>繡芙蓉<hi>一名赤心黄一名老金黄</hi>
<hi>初開赤紅既開中暈赤而外暈黄其瓣面黄而背紅徑二寸有半厚半之開早稜層整齊葉青澤而脆亞深葉</hi>
<hi>根冗甚枝幹偃蹇而麤大髙可四五尺</hi>錦荔枝<hi>金紅/多瓣</hi>紅牡丹<hi>開早初殷紅後銀紅開最</hi>
<hi>久</hi>紅茉莉<hi>似梅花/菊而紅</hi>芙蓉菊<hi>狀如芙/蓉紅色</hi>二色蓮<hi>一名賽紅荷一名西番蓮</hi>
<hi>一名蠟瓣紅一名大紅蓮一名紅轉金一名錦蠟瓣花先茜紅後紅黄色其萼黄徑二寸許厚半之瓣如勺而</hi>
<pb n="KR3i0044_WYG_050-19a"/>
<hi>毛末微皺上簇如蓮萼黄而大萼中或突起數瓣葉綠長大而多尖其亞深葉根有冗幹勁挺髙可四五尺</hi>
襄陽紅<hi>並蔕䨇頭出九江彭澤</hi>賓州紅<hi>一名岳州紅一名日輪紅重紅褊薄如鏇徑二寸中</hi>
<hi>黄萼葉幹似紫霞觴</hi>土硃紅<hi>其色如/土硃</hi>紅二色<hi>出西京開以九月末千葉叢有深淡紅兩</hi>
<hi>色而花葉之中間生筒葉大小相應方盛開時筒之大者裂為二三與花葉相雜比茸茸然花心與筒葉中有</hi>
<hi>青黄色頗與諸菊異</hi>冬菊<hi>花薄而小徑僅寸半色深紅質如蠟瓣濶而短開極遲葉疎青而澤初似銀芍</hi>
<hi>藥其後弓而厚長而尖亞深尖多莖紫枝幹順直扶疎髙可五六尺  以上紅色</hi>　桃花菊<hi>劉蒙</hi>
<hi>泉云粉紅單葉中有黄蕊其色正類桃花俗以此名葢以言其色爾花之形度雖不甚佳而開于諸菊未有之</hi>
<hi>前故人視此菊如木中之梅焉枝葉最繁密或有無花者史鑄云一名桃紅菊花瓣如桃花粉紅色一蕊凡十</hi>
<pb n="KR3i0044_WYG_050-19b"/>
<hi>三四片開時長短不齊經多日乃齊其心黄色内帶微綠此花嗅之無香惟撚破聞之方知有香至中秋便開</hi>
<hi>開至十餘日漸變為白色或生青蟲食其花片則衰矣其綠葉甚細小范成大云多葉至四五重粉紅色濃淡</hi>
<hi>在桃杏紅梅之間未霜即開最為妍麗中秋後便可賞</hi>粉鶴翎<hi>一名粉紐絲一名玉盤丹一名粉雀</hi>
<hi>舌一名荷花紅花粉紅大如芍藥瓣尖長而大背淡紅初開鮮濃既開四面支撑紫燄騰耀後漸白紐絲葉青</hi>
<hi>而稀濶大如掌亞深葉根多冗枝幹順直而扶疎髙可七八尺</hi>垂絲粉紅<hi>出西京九月中開千瓣細</hi>
<hi>如茸攅聚相次花下亦無托瓣枝幹纖弱其花淡紅似銀紐絲而瓣不紐其朶俱垂色態嬌艶與醉西施醉楊</hi>
<hi>妃各不相渉或謂三名即一物非也</hi>粉蠟瓣<hi>蓓蕾稀花微紅褪白質如蠟色徑可二寸有半厚稱之氣</hi>
<hi>香瓣初仰而後覆其殘如紅粉塗抹葉青長大而稀亞深葉根清淨枝幹順直髙可一丈</hi>粉西施<hi>一名</hi>
<pb n="KR3i0044_WYG_050-20a"/>
<hi>紅西施一名紅粉西一名粉西花豐碩似白西施初開紅黄相雜有寶色開徹則淡粉紅瓣卷而紐背慘而紅</hi>
<hi>如猱頭然柄弱不任葉青而厚長而瓦狹而尖亞深葉根多冗枝幹亦類白西施</hi>合蟬菊<hi>九月末開</hi>
<hi>粉紅筒瓣花形細者與蕊雜比方盛開時筒之大者裂為兩翅如飛舞狀一枝之杪凡三四花</hi>灑金紅<lb/>
<hi>一名灑金香一名金錢豹淡紅千瓣瓣間有黄色如灑</hi>紅粉團<hi>一名粉團花粉紅徑二寸厚半之中</hi>
<hi>暈紅瓣短而多紋枝葉似金荔枝而青</hi>樓子粉西施<hi>一名晩香紅一名秋牡丹一名紅粉樓一</hi>
<hi>名車輪紅其花粉紅徑可三寸厚三之二其開也遲瓣圓而厚比次整齊中深紅突起上作重臺色易淡葉稠</hi>
<hi>青而毛狹而尖其亞深葉根冗甚枝幹亦與白西施同壯大過之</hi>醉西施<hi>淡紅千葉垂英似醉楊妃</hi>
勝緋桃<hi>一名紅碧桃格局似碧桃色似秋海棠枝葉似紫芍藥而髙大不及</hi>粉褒姒<hi>花粉紅而</hi>
<pb n="KR3i0044_WYG_050-20b"/>
<hi>小徑二寸有半瓣尖短厚而無紋葉綠而澤似狀元紅而尖其亞少葉根有冗枝幹偃蹇或遂以粉西施當之</hi>
<hi>非也</hi>大楊妃<hi>一名楊妃菊一名瓊環菊粉紅千瓣散如亂茸而枝葉細小嫋嫋有態</hi>賽楊妃<lb/>
<hi>粉紅千瓣花畧小</hi>粉玲瓏<hi>一名紫丁香粉紅小花按沈譜玲瓏與萬卷萬管並載今人類多混稱不</hi>
<hi>知玲瓏者疏朗通透之物卷則書卷畫卷之類管則簫管筆管之類取象各不同有詠之連環絡索即玲瓏之</hi>
<hi>别號于命名之意寖失不可不瓣</hi>八寶瑪瑙<hi>一名八寶菊千瓣粉紅花花具紅黄衆色</hi>紫芙<lb/>
蓉<hi>一名勝芙蓉一名芙蓉菊千瓣開極大其葉尖而小</hi>粉萬卷<hi>粉紅/千瓣</hi>粉繡毬<hi>千瓣淡紅</hi>
<hi>花</hi>夏月佛頂菊<hi>五六月開/色微紅</hi>佛見笑<hi>粉紅/千瓣</hi>紅傅粉<hi>粉紅千瓣  以</hi>
<hi>上粉紅色</hi>　珠子菊<hi>白色見本草注云南京有一/種開小花瓣下如小珠子</hi>丹菊<hi>見嵇含菊</hi>
<pb n="KR3i0044_WYG_050-21a"/>
<hi>銘云煌煌丹菊暮秋彌榮</hi>十様錦<hi>一本開花形模各異或多瓣或單瓣或大或小或如金鈴往往有六</hi>
<hi>七色黄白雜様亦有微紫花頭小</hi>滿天星<hi>一名蜂鈴菊春苖掇去其顛岐而又掇掇而又岐至秋而</hi>
<hi>一幹數千百朶</hi>二色西施<hi>一名紅二色一名黄二色一名二色白一名平分秋色徑可三寸厚半之</hi>
<hi>開最久瓣葉枝幹皆與白西施同初開時數朶淡紅數朶淡黄逈然不類半開時五彩寶色炫爛奪目開徹則</hi>
<hi>皆淡桃紅色矣</hi>二色楊妃<hi>一名二喬一名金菊對芙蓉多瓣淺紅淡黄二色䨇出如金銀花徑僅二</hi>
<hi>寸其萼黄其瓣如兎耳其葉綠而不澤厚而尖皺而瓦</hi>赤金盤<hi>一名脂暈黄一名琥珀杯其花初開</hi>
<hi>紅黄而赤金星浮動其後漸作醬色徑可二寸形薄而瓦瓣如杓而尖葉稀綠而澤其末團枝幹紫紅順直而</hi>
<hi>扶疎高可一丈</hi>錦丁香<hi>花畧似紅翦絨大寸許瓣疎初開黄而紅後紅而黄色易衰葉緑厚而短尖而</hi>
<pb n="KR3i0044_WYG_050-21b"/>
<hi>長</hi>檀香菊<hi>一名小檀香葉幹似/檀香毬花亦相似</hi>梅花菊<hi>一名試梅菊一名銀丁香一名</hi>
<hi>試梅妝一名壽陽妝一名銀梅每花不過數瓣瓣大如指頂每瓣卷皺密蹙下截深黄上截瑩白重臺彷彿水</hi>
<hi>仙花下垂成穟如梅花清逸開早香甚葉綠大而皺尖而長其亞深葉根多冗其枝幹柔細而扶疎髙可一丈</hi>
<hi>或以為茉莉菊甚謬</hi>海棠菊<hi>一名錦菊一名海棠春一名海棠嬌一名海棠紅一名小桃紅一名鐵幹</hi>
<hi>紅色類垂絲海棠徑寸有半形薄而瓦瓣短多紋而尖愈開愈竒有寶色中暈赤外暈黄邊暈純白或數色錯</hi>
<hi>出變態不窮葉綠而澤厚而小亞深其枝幹勁直扶疎髙可四五尺</hi>蜜西施<hi>蜜色千瓣</hi>蜜鶴翎<lb/>
<hi>蜜色千瓣與金鶴翎埒以為蜜繡毬非是</hi>蜜繡毬<hi>一名金翅毬一名金鳳團一名蜜西牡丹花蜜色瑩</hi>
<hi>潤徑二寸餘氣香瓣舒開遲其殘也紅而麗葉青而稠大而尖亞深葉根冗枝幹偃蹇髙可四五尺</hi>紫絨<lb/>
<pb n="KR3i0044_WYG_050-22a"/>
毬<hi>一名紫絲毬一名紫蘇桃蓓蕾圓而綠如小龍眼大其開也碧綠紅紫黄白諸色間雜而紫燄為多瓣細</hi>
<hi>而鑲四面參差茸茸如翦徑僅寸許圓如毬葉類朝天紫小而青尖亞似少葉根清淨枝幹細直而勁髙可四</hi>
<hi>五尺</hi>僧衣褐<hi>一名緇衣菊/深栩子色小</hi>刺蝟菊<hi>一名栗葉花如兎毛朶團瓣如蝟之刺大如雞</hi>
<hi>卵葉長而尖枝幹勁挺高可三四尺  以上異品</hi>　─增─劉蒙泉菊譜─銀臺<hi>深黄萬銀</hi>
<hi>鈴葉有五出而下有䨇紋白葉開之初疑與龍腦菊一種但花形差大且不甚香耳俗謂龍腦菊為小銀臺葢</hi>
<hi>以相似故也枝幹纖柔葉青黄而麤疎近出洛陽水北小民家未多見也</hi>　─范成大菊譜─藤<lb/>
菊<hi>花密條柔以長如藤蔓可編作屏障亦名棚菊種之坡上則垂下裊數尺如纓絡尤宜池潭之瀕</hi>
─史正志菊譜─密友<hi>花頭大過折三明黄濶片花瓣形色不在諸品之下初開時長短不齊開</hi>
<pb n="KR3i0044_WYG_050-22b"/>
<hi>極其盛乃齊至于六層其中如抽芽數條短短小心與瓣為一色狀如春間黄密友花窠枝低矮綠葉最繁密</hi>
<hi>見霜則周圍綠葉變紫色</hi>　─沈兢菊譜─諸州及禁苑品類有樝子菊<lb/>
<hi>花小色黄香如樝子</hi>泰州黄　黄素馨　白素馨　蹙線菊　鐵<lb/>
脚黄鈴　黑葉兒　團圓菊　柳條菊　枝亭菊<hi>枝梗甚長</hi>
<hi>用杖子撐之即籬菊一丈黄</hi>碧蟬菊<hi>青/色</hi>鈸兒菊<hi>一種紫梗開早一種青梗開晩</hi>潛山<lb/>
朱新仲菊坡有玉盤盂<hi>與金鈴菊相似</hi>枇杷菊<hi>葉似枇杷花似金盞銀臺而極</hi>
<hi>大却不甚香</hi>舒州有蜂兒菊<hi>鵝黄/色</hi>水晶菊<hi>花面甚大色白而透明</hi>潛江<lb/>
有鋪茸菊<hi>色綠其花甚大光如茸二月間開</hi>臨安有長沙菊　滿堂金<lb/>
<pb n="KR3i0044_WYG_050-23a"/>
　　壽安真珠<hi>俱黄色</hi>孩兒白　婺州有銷金紫菊<hi>紫瓣黄沿</hi>銷<lb/>
銀黄菊<hi>黄瓣白沿</hi>乾紅菊<hi>花瓣乾紅四沿黄色即是銷金菊三種乃佛頭菊種也</hi>浙有<lb/>
荷菊<hi>日開一瓣開足成荷花形衆菊未開不開衆菊已謝不謝</hi>金陵有松菊<hi>枝葉勁細如松</hi>
<hi>其花如碎金層出于密葉之上</hi>　─史鑄越中菊譜─凌風菊<hi>黄色見山谷詩</hi>柑子<lb/>
菊<hi>黄色見后山詩</hi>楊妃裙<hi>黄色見徐/仲車詩</hi>蠟梅菊<hi>見聞人善言菊卿公暇集</hi>　─周<lb/>
師厚洛陽菊譜─紫幹子　五色菊　黄簇菊　柿葉菊<lb/>
　　青心菊　葉紅菊　黄窠廷子　探白子　紅香菊<lb/>
　　釵頭菊　川金菊<hi>深色單葉</hi>川翦金<hi>按原譜雜採劉范沈史諸譜以色分類間</hi>
<pb n="KR3i0044_WYG_050-23b"/>
<hi>有遺逸續錄于此</hi>
彚考─原─禮記月令─季秋之月菊有黄華　─唐書李適傳─<lb/>
凡天子饗㑹遊豫惟宰相及學士得從秋登慈恩寺浮<lb/>
圖獻菊花酒稱壽　─增─山海經─女几之山其草多菊<lb/>
原─列仙傳─文賔取嫗數十年輙棄之後嫗老年九十餘<lb/>
復見賔年更壯拜泣至正月朝㑹鄉亭西社中賔教令<lb/>
服菊花地膚桑上寄生松子以益氣嫗亦更壯復百餘<lb/>
歲　─西京雜記─戚夫人侍兒賈佩蘭後出為扶風人段<lb/>
<pb n="KR3i0044_WYG_050-24a"/>
儒妻說在宮時九月九日佩茱茰食蓬餌飲菊花酒令<lb/>
人長壽菊華舒時并採莖葉雜黍米釀之至來年九月<lb/>
九日始熟就飲焉故謂之菊花酒　─神仙傳─康風子服<lb/>
甘菊花桐實後得仙　─神鏡記─滎陽郡西有靈源山巖<lb/>
有紫菊　─荆州記─縣北八里有菊水其源旁悉芳菊水<lb/>
極甘馨又中有三十家不復穿井即飲此水上壽百二<lb/>
十三十中壽百餘七十者猶以為夭漢司空王暢太傅<lb/>
袁隗為南陽縣令月送三十餘石飲食澡浴悉用之太<lb/>
<pb n="KR3i0044_WYG_050-24b"/>
尉胡廣久患風羸恒汲飲此水疾遂瘳此菊莖短葩大<lb/>
食之甘美異於餘菊廣又收其實種之京師遂處處傳<lb/>
植之　─風土記─日精治蘠皆菊之花莖别名也生依水<lb/>
邊其花煌煌霜降之節惟此草盛茂九月律中無射俗<lb/>
尚九日候時之草也　─增─拾遺記背明國有紫菊謂之<lb/>
日精一莖一蔓延及數畝味甘食者至老不饑渴　─原<lb/>
續晉陽秋─陶潛九月九日無酒坐宅邊菊叢中採摘盈<lb/>
把望見白衣人至乃王𢎞送酒即便就酌　─續齊諧記─<lb/>
<pb n="KR3i0044_WYG_050-25a"/>
汝南桓景從費長房遊學長房謂之曰九月九日汝南<lb/>
當有大災厄急令家人縫絳囊盛茱茰繫臂上登山飲<lb/>
菊花酒此禍可消景從其言舉家登山夕還雞犬俱暴<lb/>
死長房聞之曰此可代也　─名山記─朱孺子吳末入玉<lb/>
笥山服菊花乗雲升天　─增─歲華紀麗─露凝白玉菊散<lb/>
黄金─註─秋日詩露凝千片玉菊散一叢金又云菊散金<lb/>
風起荷疎玉露圓　─原─輦下歲時記─九月宫掖間爭插<lb/>
菊花民俗尤甚　─增─清異錄─懿宗賞花歌云長生白久<lb/>
<pb n="KR3i0044_WYG_050-25b"/>
視黄共拜金剛不壞王　─原─九域志─鄧州南陽郡土貢<lb/>
白菊三十斤─越州圖經─菊山在蕭山縣西三里多甘<lb/>
菊　─歲時雜記─盧公範重陽日上五色糕菊花枝茱茰<lb/>
樹茱茰為辟邪翁菊花為延壽客故九日假此二物以<lb/>
消陽九之厄　─東坡雜記─菊黄中之色香味和正花葉<lb/>
根實皆長生藥也北方隨秋之早晩大畧至菊有黄華<lb/>
乃開獨嶺南不然至冬乃盛發嶺南地暖百卉造作無<lb/>
時而菊獨後開考其理菊性介烈不與百卉並盛衰須<lb/>
<pb n="KR3i0044_WYG_050-26a"/>
霜降乃發而嶺南常以冬至微霜故也其天姿髙潔如<lb/>
此宜其通仙靈也　─增─東坡雜記─夏小正以物為節如<lb/>
王𤓰苦菜之類驗之畧不差而菊有黄華尤不失毫釐<lb/>
近時都下菊品至多皆人以他草接成不復與時節相<lb/>
應始八月盡十月菊不絶於市亦可怪也　─李彦平雜<lb/>
錄─韓魏公在北門有詩云不羞老圃秋容淡且看黄花<lb/>
晩節香識者知其晩節之髙　─原─東京夢華錄─重九都<lb/>
下賞菊菊有數種有黄白色蕊若房曰萬鈴菊粉紅色<lb/>
<pb n="KR3i0044_WYG_050-26b"/>
曰桃紅菊白而檀心曰木香菊黄色而圓曰金鈴菊純<lb/>
白而大曰喜容菊無處無之酒家皆以菊花縛成洞户<lb/>
　─牧䜿閒談─蜀人多種菊以苖可入菜花可入藥園圃<lb/>
悉植之郊野人多採野菊供藥肆頗有大悞真菊延齡<lb/>
野菊㵼人　─遯齋閒覽─南方花較北地常先一月獨菊<lb/>
花開最遲菊性宜冷也東坡嘗言嶺南氣候不常吾謂<lb/>
菊花開時即重陽故在海南藝菊九畹後至冬半始開<lb/>
廼以十一月望日與客泛酒作重九㑹云　─增─西溪叢<lb/>
<pb n="KR3i0044_WYG_050-27a"/>
語─楚辭云夕餐秋菊之落英王逸云英華也類篇云英<lb/>
草榮而無實者後漢馮衍賦云食玉芝之茂英言英華<lb/>
之英洪興祖補註楚辭云秋花無自落者讀如我落其<lb/>
實而取其材之落此言為是今秋花亦有落者但菊蕊<lb/>
不落耳若云黄菊飄零滿地金即詩用楚辭之句且宋<lb/>
書符瑞志沈約云英葉也言食秋菊之葉據神農本草<lb/>
菊服之輕身耐老三月採葉玉函方王子喬變白增年<lb/>
方甘菊三月上寅採名曰玉英是英謂之葉晉許詢詩<lb/>
<pb n="KR3i0044_WYG_050-27b"/>
云青松凝素體秋菊落芳英　─老學庵筆記─菊花色雖<lb/>
多種黄者為正月令他卉皆曰始華於菊獨曰菊有黄<lb/>
花正其驗矣種法有九要一曰養胎二曰傳種三曰扶<lb/>
植四曰修葺五曰培䕶六曰幻弄七曰土宜八曰澆灌<lb/>
九曰除害能如此法便堪為松菊主人不減淵明矣<lb/>
三餘贅筆─曾端伯以菊花為佳友張敏叔以菊為壽客<lb/>
　─花經─菊四品六命　─乾淳歲時記─都人九月九日飲<lb/>
新酒泛茰簮菊且以菊糕為餽　─吳興園林記─趙氏菊<lb/>
<pb n="KR3i0044_WYG_050-28a"/>
坡園前面大溪為循堤畫橋蓉柳夾岸數百株中島植<lb/>
菊至百種為菊坡　─原─沈競菊譜─臨安西馬城園每歲<lb/>
至重陽謂之鬭花各出竒異有八十餘種　東平府有<lb/>
溪堂為郡人遊賞之地溪流石崖間至秋州人泛舟溪<lb/>
中採石崖之菊以飲每歲必得一二種新異花　─増─澄<lb/>
懐錄─終南五老洞碑記墨菊其色如墨古用其汁以書<lb/>
字　─原─學圃餘疏─菊至江隂上海吾州而變態極矣有<lb/>
長丈許者有大如盌者有作異色二色者而皆名麤種<lb/>
<pb n="KR3i0044_WYG_050-28b"/>
其最貴乃各色翦絨各色幢各色西施各色狼牙乃謂<lb/>
之細種種之最難須得地得人燥濕以時蟲蠧日去花<lb/>
須少而大葉須密而鮮不爾便非上乗元馭閣老尤愛<lb/>
種菊京師有一種大紅曰麻葉紅相袍紅元馭為翰林<lb/>
時特命囊之馬首歸今吾地尚有此種然開不能大佳<lb/>
想亦地氣使然菊中有黄白報君知最先開甘菊可作<lb/>
湯寒菊可入冬皆賤種也而皆不可廢又有一種五六<lb/>
月開亦異種也　─增─懸笥瑣探─范文穆公至能作菊譜<lb/>
<pb n="KR3i0044_WYG_050-29a"/>
言月令以動植志氣候如桃桐軰直云始華而菊獨云<lb/>
菊有黄華豈以其正色獨立不伍衆草變詞而言之歟<lb/>
予始甚疑之信如譜中所載其色已不勝其多而月令<lb/>
獨云菊有黄華何也及來河南行熊耳錦屏𢎞農崤函<lb/>
諸山正秋草木俱衰謝盡山上下暨水厓籬落皆黄菊<lb/>
大如錢叢生粲然乃悟河南為中州得風氣之正黄為<lb/>
正色而正秋時著花隨地皆有此月令紀候所以獨言<lb/>
之也然則如譜中所載諸品得無人智力變幻所致歟<lb/>
<pb n="KR3i0044_WYG_050-29b"/>
則其見述於月令宜矣　─缾花譜─各色細葉菊一品九<lb/>
命　─瓶史─浴菊宜好古而竒者　菊以黄白山茶秋海<lb/>
棠為婢─原─梧潯雜佩─陸公平泉初入史館偶與同館<lb/>
諸公以事謁分宜衆皆競前呈身遂至喧擠公獨逡廵<lb/>
却歩時分宜庭中盛陳盆菊公徐謂曰諸君且從容莫<lb/>
擠壊陶淵明也聞者心媿　─花史─王龜齡十朋取莊園<lb/>
卉目為十八香以菊為冷香　吳致堯九疑考古云舂<lb/>
陵舊無菊自元次山始植沈譜云次山作菊圃記云在<lb/>
<pb n="KR3i0044_WYG_050-30a"/>
　藥品為良藥為蔬菜是佳蔬　本草與千金方皆言菊<lb/>
　花有子魏鍾㑹菊花賦有方實離離之言馬伯州菊譜<lb/>
　有金箭頭菊花長而末銳枝葉可茹最愈頭風謂之風<lb/>
　藥菊冬收而春種之據此二說則菊之為花果有結子<lb/>
　者　陶隱居與藏器皆言白菊療疾有功本草圖經言<lb/>
　今服餌家多用白者抱朴子有言丹法用白菊汁　紫<lb/>
　菊之名見于孫真人種花法又見于諸譜中此品傳植<lb/>
　已久故唐宋詩人稱述亦多蕭穎士菊榮篇紫英黄萼<lb/>
<pb n="KR3i0044_WYG_050-30b"/>
　照耀丹墀杜荀鶴詩雨勻紫菊藂藂色趙嘏詩紫艶半<lb/>
　開籬菊静夏英公詩落盡西風紫菊花韓忠獻公詩紫<lb/>
　菊披香碎曉霞則紫花定是佳品　屈原離騷經朝飲<lb/>
　木蘭之墜露兮夕餐秋菊之落英王逸註云言旦飲香<lb/>
　木之墜露吸正陽之精液暮食芳菊之落華吞正隂之<lb/>
　精蕊<lb/>
　<lb/>
御定佩文齋廣羣芳譜卷四十八<lb/>
</p>
<p>
</p>
  </div>
</body>
</text>
</TEI>
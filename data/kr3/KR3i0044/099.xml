<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_099-1a"/>
　欽定四庫全書<lb/>
御定佩文齋廣羣芳譜卷九十七<lb/>
　　藥譜<lb/>
　　　大黄<lb/>
　増本草綱目大黄一名黄良一名將軍一名火參一名<lb/>
　膚如<hi>陶𢎞景曰大黄其色也將軍之號當取其駿快也</hi>吳普曰生蜀郡北郡或<lb/>
　隴西二月卷生黄赤其葉四面相當莖高三尺許三月<lb/>
　花黄五月實黑八月采根根有黄汁蘇恭曰葉子莖並<lb/>
<pb n="KR3i0044_WYG_099-1b"/>
　似羊蹏但莖高六七尺而脆味酸堪生啖葉麤長而厚<lb/>
　根紅者亦似宿羊蹏大者如盌長二尺出宕州凉州西<lb/>
　羌蜀地者皆佳幽并以北者漸細氣力不及蜀中者蘇<lb/>
　頌曰今蜀州河東陜西州郡皆有之以蜀川錦文者佳<lb/>
　其次秦隴來者謂之土番大黄正月内生青葉似萞麻<lb/>
　大者如扇根如芋大者如盌細根如牛蒡小者亦如芋<lb/>
　四月開黄花亦有青紅似蕎麥花者莖青紫色形如竹<lb/>
　二八月采根去黑皮切作横片火乾蜀大黄乃作𦂳片<lb/>
<pb n="KR3i0044_WYG_099-2a"/>
如牛舌形謂之牛舌大黄二者功用相等江淮出者曰<lb/>
土大黄二月開花結細實李時珍曰宋祁益部方物略<lb/>
記云大黄蜀大山中多有之藥市所見大者治之為枕<lb/>
紫地錦文今人以莊浪出者為最莊浪即古涇原隴西<lb/>
地也氣味苦寒無毒下瘀血破癥瘕積聚留飲宿食蕩<lb/>
滌腸胃推陳致新通利水榖調中化食安和五臟宣通<lb/>
一切氣<lb/>
集藻─贊─增─宋宋祁大黄贊─葉大莖赤根若巨皿治疾則<lb/>
<pb n="KR3i0044_WYG_099-2b"/>
多方家所詺<lb/>
七言絶句─增─宋范成大大黄花大芋高荷半畝隂玉英<lb/>
危綴碧瑤簪誰知一葉蓮花面中有將軍劒㦸心<lb/>
别錄─增─炮炙論─凡使細切以文如水旋斑𦂳重者剉片<lb/>
蒸之從己至未曬乾又灑臘水蒸之從未至亥如此凡<lb/>
七次曬乾却灑淡蜜水再蒸一伏時其大黄必如烏膏<lb/>
様乃曬乾用<lb/>
　　商陸<lb/>
<pb n="KR3i0044_WYG_099-3a"/>
原商陸一名蓫薚<hi>音逐湯</hi>一名馬尾一名當陸<hi>爾雅云蓫/<graphic n="KR1733" url="https://raw.githubusercontent.com/kanripo/KR-Gaiji/master/images/KR1733.png" mimeType="image/png"/>馬尾注</hi>
<hi>云廣雅曰馬尾商陸本草云别名薚今關西亦呼為薚江東為當陸</hi>一名章柳<hi>本草綱目云商陸北</hi>
<hi>音訛為章柳兼明書云一名章陸一名烏椹一名六甲父母</hi>一名白昌一名夜呼所<lb/>
在有之人家園圃亦種為蔬春生苗高三四尺青葉如<lb/>
牛舌而長莖青赤至柔脆夏秋開紅紫花作朶根如蘿<lb/>
葡而長八九月採氣味辛平有毒通大小腸瀉十種水<lb/>
病及蠱毒墮胎㶸腫毒傅惡瘡殺鬼精物<lb/>
彚考增─易─莧陸夬夬─注─莧陸草之柔脆者也疏─子夏傳<lb/>
<pb n="KR3i0044_WYG_099-3b"/>
云莧陸木根草莖剛上柔下也馬融鄭𤣥王肅皆云莧<lb/>
陸一名商陸皆以莧陸為一董遇云莧人莧也陸商陸<lb/>
也以莧陸為二　─金門歳節─裴度除夜歎老迨曉不寐<lb/>
爐中商陸火凡數添也<lb/>
别錄─增─炮炙論─取白花者根銅刀刮去皮薄切以東流<lb/>
水浸兩宿漉出架甑蒸以黑豆葉一重商陸一重如此<lb/>
蒸之從午至亥取出去豆葉暴乾剉用無豆葉以豆代<lb/>
之　─本草綱目─取白根及紫色者擘破作畦栽之亦可<lb/>
<pb n="KR3i0044_WYG_099-4a"/>
種子根苗莖並可洗蒸食或用灰汁煮過亦良其赤與<lb/>
黄色者有毒不可食<lb/>
　　狼毒<lb/>
增─開寳本草─狼毒葉似商陸及大黄莖葉上有毛根皮<lb/>
黄肉白以實重者為良輕者為力劣氣味辛平有大毒<lb/>
治欬逆上氣破積聚飲食寒熱水氣惡瘡䑕瘻疽蝕鬼<lb/>
精蠱毒殺飛鳥走獸　抱朴子─合野葛納耳中治聾<lb/>
　　防葵<lb/>
<pb n="KR3i0044_WYG_099-4b"/>
增─本草綱目防葵一名房苑一名棃蓋一名利茹<hi>吳普本草</hi>
<hi>又名爵離方蓋農果蘇恭曰根葉似葵花子根香味似防風故名防葵</hi>蘇頌曰出襄陽地<lb/>
其葉似葵毎莖三葉一本十數莖中發一榦其端開花<lb/>
如蔥花景天輩而色白六月開花即結實根似防風香<lb/>
味亦如之依時采者乃沉水今乃用枯朽狼毒當之極<lb/>
謬氣味辛寒無毒治疝瘕腸洩膀胱熱結欬逆濕瘖癲<lb/>
癎驚邪狂走鬼瘧百邪<lb/>
　　狼牙<lb/>
<pb n="KR3i0044_WYG_099-5a"/>
增─本草綱目狼牙一名牙子一名狼齒一名狼子一名<lb/>
犬牙一名抱牙一名支蘭<hi>陶𢎞景曰其牙似獸之齒牙故有諸名</hi>韓保昇<lb/>
曰所在有之苗似蛇苺而厚大深綠色根黑若獸之牙<lb/>
三月八月采根日乾氣味苦寒有毒治邪氣熱氣疥瘙<lb/>
惡瘍瘡痔去白蟲<lb/>
　　䕡茹<lb/>
增─本草綱目─䕡茹一名離婁一名掘据<hi>䕡茹本作藘蕠其根牽引之貌</hi>
<hi>掘据當作拮据拮据手口共作之狀也</hi>蘇頌曰河陽淄齊州皆有之二月<lb/>
<pb n="KR3i0044_WYG_099-5b"/>
生苗葉似大㦸而花黄色根如蘿蔔皮赤黄肉白斷時<lb/>
汁出凝黑如漆三月開淺紅花亦淡黄色不著子又一<lb/>
種草䕡茹色白李時珍曰范子計然云藘茹出武都黄<lb/>
色者善草䕡茹出建康白色今亦處處有之生山原中<lb/>
春初生苗高二三尺根長大如蘿蔔蔓菁狀或有岐出<lb/>
者皮黄赤肉白色破之有黄漿汁莖葉如大㦸而葉長<lb/>
微濶不甚尖折之有白汁抱莖有短葉相對團而出尖<lb/>
葉中出莖莖中分二三小枝二三月開細紫花結實如<lb/>
<pb n="KR3i0044_WYG_099-6a"/>
豆大一顆三粒相合生青熟黑中有白仁如續隨子狀<lb/>
氣味辛寒有小毒治蝕惡肉敗瘡死肌殺疥蟲排膿惡<lb/>
血除大風熱氣善忘不寐破癥瘕除息肉<lb/>
　　大㦸<lb/>
增─爾雅─蕎卭鉅─注─今藥草大㦸也　本草網目大㦸一<lb/>
名下馬仙<hi>其根辛苦㦸人咽喉故名大㦸今俚人呼為下馬仙言利人甚速也</hi>蘇頌曰近<lb/>
道多有之春生紅芽漸長叢高一尺以來葉似初生楊<lb/>
柳小團三月四月開黄紫花團圓似杏花又似蕪荑根<lb/>
<pb n="KR3i0044_WYG_099-6b"/>
似細苦參秋冬采根隂乾淮甸出者莖圓高三四尺葉<lb/>
黄莖至心亦如百合苗江南生者葉似芍藥李時珍曰<lb/>
大㦸生平澤甚多直莖高二三尺中空折之有白漿葉<lb/>
長狹如柳葉而不團其梢葉密攢而上杭州紫大㦸為<lb/>
上江南土大㦸次之北方綿大㦸色白其根皮柔韌如<lb/>
綿甚峻利能傷人弱者服之或至吐血氣味苦寒有小<lb/>
毒治蠱毒十二水腹滿急痛積聚中風皮膚疼痛吐逆<lb/>
瀉毒藥泄天行黄病溫瘧破癥結下惡血治隱疹<lb/>
<pb n="KR3i0044_WYG_099-7a"/>
　　澤漆<lb/>
增─本草綱目澤漆一名漆莖一名貓兒眼睛草一名綠<lb/>
葉綠花草一名五鳯草考土宿本草及寶藏論云江湖<lb/>
原澤平陸多有之春生苗一科分枝成叢柔莖如馬齒<lb/>
莧綠葉如苜蓿葉葉圓而黄綠頗似貓睛故名貓兒眼<lb/>
莖頭凡五葉中分中抽小莖五枝毎枝開細花青綠色<lb/>
復有小葉承之齊整如一故又名五鳯草綠葉綠花草<lb/>
掐莖有白汁黏人其根白色有硬骨或以此為大㦸苗<lb/>
<pb n="KR3i0044_WYG_099-7b"/>
者誤也氣味苦微寒無毒治皮膚熱利水消腫丈夫隂<lb/>
氣不足利大小腸觧蠱毒止瘧疾消痰退熱<lb/>
　　甘遂<lb/>
增─本草綱目─甘遂一名甘藁一名陵藁一名陵澤一名<lb/>
甘澤一名重澤一名苦澤一名白澤一名主田一名鬼<lb/>
醜蘇頌曰陜西江東有之苗似澤漆莖短小而葉有汁<lb/>
根皮赤肉白作連珠大如指頭氣味苦寒有毒治疝瘕<lb/>
腹滿浮腫留飲宿食破癥堅積聚痰迷癲癎噎膈痞塞<lb/>
<pb n="KR3i0044_WYG_099-8a"/>
利水榖道瀉十二種水疾<lb/>
　　續隨子<lb/>
增─本草綱目續隨子一名千金子一名千兩金一名菩<lb/>
薩豆一名拒冬一名聨步<hi>蘇頌曰葉中出葉數數相續而生故名冬月始長故又名</hi>
<hi>拒冬</hi>馬志曰生蜀郡處處亦有之苗如大㦸蘇頌曰今南<lb/>
中多有北土産少苗如大㦸初生一莖莖端生葉葉中<lb/>
復出葉花亦類大㦸自葉中抽榦而生實青有殻人家<lb/>
園亭中多種以為飾秋種冬長春秀秋實李時珍曰莖<lb/>
<pb n="KR3i0044_WYG_099-8b"/>
中亦有白汁可結水銀子去殻取色白者以紙包壓去<lb/>
油取霜用氣味辛溫有毒治瘀血癥瘕疾癖除蠱毒鬼<lb/>
疰心腹痛冷氣脹滿利大小腸下惡滯物宣一切宿滯<lb/>
治肺氣水氣塗疥癬瘡<lb/>
　　莨菪<lb/>
增─本草綱目─莨菪一名天仙子一名横唐一名行唐<hi>莨菪</hi>
<hi>一作藺薚其子服之令人狂狼放宕故名</hi>蘇頌曰處處有之苖莖髙二三尺<lb/>
葉似地黄王不留行紅藍等而濶如三指四月開花紫<lb/>
<pb n="KR3i0044_WYG_099-9a"/>
色莖莢有白毛五月結實有殻作罌子狀如小石榴房<lb/>
中子至細青白色如粟米粒氣味苦寒有毒治齒痛出<lb/>
蟲肉痺拘急久服輕身使人健行走及奔馬强志益力<lb/>
通神見鬼多食令人狂走以甘草汁觧之療癲狂風癎<lb/>
顛倒拘攣安心定志聰明耳目除邪逐風根氣味苦辛<lb/>
有毒治邪瘧疥癬殺蟲<lb/>
　　雲實<lb/>
增─本草綱目雲實一名員實一名雲英一名天豆一名<lb/>
<pb n="KR3i0044_WYG_099-9b"/>
馬豆一名羊石子苗名草雲母一名臭草一名黏刺<hi>員亦</hi>
<hi>音雲其義未詳豆以子形名羊石當作羊矢其子肖之故也</hi>蘇恭曰大如黍及大麻<lb/>
子等黄黑似豆叢生澤旁高五六尺葉如細槐亦如苜<lb/>
蓿枝間有微刺韓保昇曰所在平澤有之葉似細槐花<lb/>
黄白色其莢如豆其實青黄色大若麻子五月六月采<lb/>
實李時珍曰此草山原甚多俗名枯刺赤莖中空有刺<lb/>
高者如蔓其葉如槐三月開黄花纍然滿枝莢長三寸<lb/>
許狀如肥皁莢内有子五六粒正如鵲豆兩頭微尖有<lb/>
<pb n="KR3i0044_WYG_099-10a"/>
黄黑斑紋厚殻白仁咬之極堅重有腥氣氣味辛溫無<lb/>
毒治泄痢腸澼殺蟲蠱毒去邪惡結氣止痛除寒熱消<lb/>
渇治瘧花治見鬼精多食令人狂走根治骨哽及咽喉<lb/>
痛研汁嚥之<lb/>
　　萞麻<lb/>
原─萞麻<hi>蘓頌曰葉似大麻子形宛如牛蜱故名李時珍曰萞亦作螕螕牛虱也其子有麻㸃故名萞蔴</hi>
處處有之夏生苖莖中空有節色或赤或白葉如瓠葉<lb/>
凡五尖夏秋間椏中抽出花穗纍纍黄色每枝結實數<lb/>
<pb n="KR3i0044_WYG_099-10b"/>
十顆上有軟刺如蝟毛一顆三四子熟時破殻子大如<lb/>
豆皮有白黑紋亦有白紫紋者形微長而末圓頭上小<lb/>
白㸃遠視之儼如牛螕皮中有仁色嬌白甘辛平有小<lb/>
毒氣味頗近巴豆善走能利人通諸竅經絡下水氣治<lb/>
偏風失音口禁口目喎邪頭風七竅諸病止諸痛消腫<lb/>
追膿拔毒催生下胞衣下有形諸物無刺者良有刺者<lb/>
毒此藥外用有竒功但内服不可輕易凡服萞麻終身<lb/>
不得食炒豆犯之脹死其油服丹砂粉霜或言搗膏以<lb/>
<pb n="KR3i0044_WYG_099-11a"/>
筯㸃六畜舌根下即不能食㸃肛内即下血死今北方<lb/>
人種之田邊牛馬過者不食其毒可知<lb/>
集藻─七言絶句─增─明陳憲章種萞麻六首─山渠面面擁<lb/>
萞麻鎖盡春風一院花江上行人迷指顧老夫於此煉<lb/>
丹砂　短檠他夜照書牀一<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>萞麻也借光老去圖書<lb/>
收拾盡只慿香几對羲皇　紅朶青條擺弄同人間無<lb/>
地不春風莫輕此輩萞麻子也在先生藥圃中　萞麻<lb/>
得雨綠成畦如此風光亦老黎飲後小庵搜句坐山禽<lb/>
<pb n="KR3i0044_WYG_099-11b"/>
嗁近竹門西　萞麻繞竹徑通雲雲裏樵歌隔竹聞手<lb/>
把長鑱種春雨風光吾與老黎分　種了萞麻合種𤓰<lb/>
青山周折兩三家老夫來構茅茨畢别種秋風一徑花<lb/>
　　<hi>附錄</hi>博落廻<lb/>
原─博落廻生江南山谷莖葉如萞麻莖空吹之作聲折<lb/>
之有黄汁大毒不可入口藥人立死治惡瘡癭瘤瘜肉<lb/>
瘡瘻白癜風此藥和百丈青雞桑灰等分為末傅之蠱<lb/>
毒精魅當别有法<lb/>
<pb n="KR3i0044_WYG_099-12a"/>
　　<hi>附錄</hi>黒天赤利子<lb/>
原─黑天赤利子似萞麻緣在地蔞上是顆兩頭尖有毒<lb/>
　　常山<lb/>
增─本草綱目─常山一名恒山一名互草一名雞尿草一<lb/>
名鴨尿草一名蜀漆<hi>李時珍曰恒亦常也恒山乃北岳名在今定州常山乃郡名亦今真</hi>
<hi>定豈此藥始産于此得名歟蜀漆乃常山苗功用相同</hi>陶𢎞景曰出宜都建平細<lb/>
實黄者呼為雞骨常山用之最勝蘇恭曰生山谷間莖<lb/>
圓有節高者不過三四尺葉似茗而狹長兩兩相當二<lb/>
<pb n="KR3i0044_WYG_099-12b"/>
月生白花青萼五月結實青圓三子為房其草暴燥色<lb/>
青白堪用若隂乾便黑爛鬱壊矣蘇頌曰今汴西淮浙<lb/>
湖南州郡亦有之而海州出者葉似楸葉八月有花紅<lb/>
白色子碧色似山棟子而小今天台山出一種草名土<lb/>
常山苖葉極甘人用為飲甘味如蜜又名蜜香草性凉<lb/>
益人非此常山也氣味苦寒有毒治傷寒寒熱熱發溫<lb/>
瘧鬼毒胸中痰結吐逆療鬼蠱水脹䑕瘻瘤癭蜀漆氣<lb/>
味辛平有毒截瘧治欬逆寒熱癥痞積聚邪氣蠱毒鬼<lb/>
<pb n="KR3i0044_WYG_099-13a"/>
疰破血刼痰<lb/>
别錄─增─炮炙論─采時連根苗收如用莖葉臨時去根以<lb/>
甘草細剉同水拌濕蒸之臨時去甘草取蜀漆細剉又<lb/>
拌甘草水勻蒸日乾用凡用根以酒浸一宿漉出日乾<lb/>
熬搗用<lb/>
　　<hi>附錄</hi>杜莖山<lb/>
增─圖經本草杜莖山莖高四五尺葉佀苦蕒菜秋有花<lb/>
冬作實如枸杞子大而白葉味苦寒主溫瘴寒熱作止<lb/>
<pb n="KR3i0044_WYG_099-13b"/>
不定煩渴頭痛心燥杵爛新酒浸絞汁服吐出惡涎甚<lb/>
效<lb/>
　　<hi>附錄</hi>土紅山<lb/>
增─圖經本草土紅山生南恩州山野中大者高七八尺<lb/>
葉似枇杷而小無毛秋生白花如粟粒不實福州生者<lb/>
作細藤似芙蓉葉其葉上青下白根如葛頭土人取根<lb/>
米泔浸一宿以清水再浸一宿炒黄為末生薑煎服治<lb/>
勞瘴甚效葉味甘微寒無毒治骨節疼痛勞熱瘴瘧<lb/>
<pb n="KR3i0044_WYG_099-14a"/>
　　藜蘆<lb/>
增─本草綱目─藜蘆一名山蔥一名蔥苒一名蔥菼一名<lb/>
蔥葵一名豐蘆一名憨蔥一名鹿蔥<hi>黒色曰黎其蘆有黒皮裹之故名根</hi>
<hi>際似蔥俗名蔥管藜蘆是矣北人謂之憨蔥南人謂之鹿蔥</hi>蘇頌曰陜西山南東西<lb/>
州郡皆有之遼州均州解州者尤佳三月生苖葉似初<lb/>
出㯶心又似車前莖似蔥白青紫色高五六寸上有黑<lb/>
皮裹莖似㯶皮有花肉紅色根似馬腸根長四五寸許<lb/>
黄白色二月三月采根隂乾此有二種一種水藜蘆莖<lb/>
<pb n="KR3i0044_WYG_099-14b"/>
葉大同只是生在近水溪澗石上根鬚百餘莖不中藥<lb/>
用今用者名蔥白藜蘆根鬚甚少只是三二十莖生高<lb/>
山者為佳均州土俗亦呼為鹿蔥氣味辛寒有毒治蠱<lb/>
毒欬逆洩痢腸澼頭瘍疥瘙惡瘡殺諸蟲毒去死肌療<lb/>
噦逆喉痺鼻中息肉吐上膈風涎暗風癎病小兒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>齁<lb/>
痰疾末治馬疥癬<lb/>
　　<hi>附錄</hi>山慈石<lb/>
增─名醫别錄─山慈石生山之陽正月生葉如藜蘆莖有<lb/>
<pb n="KR3i0044_WYG_099-15a"/>
衣一名爰茈氣味苦平無毒主女子帶下<lb/>
　　<hi>附錄</hi>參果根<lb/>
增─名醫别錄─參果根生百餘根根有衣裹莖三月三日<lb/>
采根一名百連一名烏蓼一名䑕莖一名鹿蒲味苦有<lb/>
毒治鼠瘻<lb/>
　　<hi>附錄</hi>馬腸根<lb/>
增─圖經本草─馬腸根生秦州葉似桑三月采葉五月六<lb/>
月采根苦辛寒有毒治蠱除風葉療瘡疥<lb/>
<pb n="KR3i0044_WYG_099-15b"/>
　　水藜蘆<lb/>
增─本草綱目─水藜蘆一名黄藜蘆一名鹿驪鹿驪俚人<lb/>
呼為黄藜蘆小樹也葉如櫻桃葉狹而長多皺紋四月<lb/>
開細黄花五月結小長子如小豆大氣味苦辛溫有毒<lb/>
治疥癬殺蟲<lb/>
　　附子<lb/>
增─廣雅─䕴蒵毒附子也一歲為萴子二歲為烏喙三歲<lb/>
為附子四歲為烏頭五歲為天雄　本草綱目─正者為<lb/>
<pb n="KR3i0044_WYG_099-16a"/>
烏頭多岐者為烏喙細長三四寸者為天雄根旁如芋<lb/>
散生者為附子旁連生者為側子五物同出而異名蘇<lb/>
頌曰五者今並出蜀土苗高三四尺莖作四稜葉如艾<lb/>
其花紫碧色作穗其實細小如桑椹狀黑色本只種附<lb/>
子一物成熟後乃有四物以長二三寸為天雄割削附<lb/>
子旁尖角為側子附子之絶小者亦名側子元種者為<lb/>
烏頭其餘大小者皆為附子以八角者為上李時珍曰<lb/>
烏頭有兩種出彰明者即附子之母今人謂之川烏頭<lb/>
<pb n="KR3i0044_WYG_099-16b"/>
春未生子故春采為烏頭冬則生子已成故冬采為附<lb/>
子其天雄烏喙側子皆是生子多者因象命名附子氣<lb/>
味辛溫有大毒治風寒欬逆邪氣寒濕踒躃拘攣破癥<lb/>
堅積聚血瘕金瘡腰脊風寒心腹冷痛霍亂溫中暖脾<lb/>
胃除脾濕腎寒補下焦陽虚除臟腑沉寒三陽厥逆治<lb/>
三隂傷寒中風痰厥氣厥柔痓癲癎暴瀉脱陽久痢寒<lb/>
瘧瘴氣久病嘔噦反胃噎膈烏頭助陽退隂功同附子<lb/>
而稍緩<lb/>
<pb n="KR3i0044_WYG_099-17a"/>
彚考─增─詩大雅─堇荼如飴　─國語─寘堇於肉─注─賈逵曰<lb/>
堇烏頭也　─淮南子─天下之物莫凶於雞毒然而良醫<lb/>
槖而藏之有所用也─注─雞毒烏頭也　─博物志─烏頭天<lb/>
雄附子一物春秋冬夏採各異也　─明皇十七事─𤣥宗<lb/>
好神仙往往詔郡國徵奇士有張果者所為變怪不測<lb/>
上謂力士曰吾聞奇士至人外物不能敗其中試飲以<lb/>
堇汁不死者乃奇士也會天寒甚乃使以汁進果果遂<lb/>
飲盡二巵醇然如醉者顧曰非佳酒也　藥譜─川烏頭<lb/>
<pb n="KR3i0044_WYG_099-17b"/>
别名昌明童子　─瑣碎錄─滑臺風土極寒民啖附子如<lb/>
啖芋栗　─益部方物略記─陶𢎞景以天雄烏頭附子皆<lb/>
出建平謂之三建　─癸辛雜識─三建湯用附子川烏天<lb/>
雄而莫曉其命名之義因觀謝靈運山居賦曰三建異<lb/>
形而同出蓋三物皆一種類是知古藥命名皆有所本<lb/>
祖也　─明㑹典─四川成都府歲貢天雄二十對附子五<lb/>
十對烏頭五十對漏藍二十斤<lb/>
集藻─記─增─宋楊天惠彰明附子記─緜州故廣漢地領縣<lb/>
<pb n="KR3i0044_WYG_099-18a"/>
八惟彰明出附子彰明領鄉二十惟赤水廉水會昌昌<lb/>
明宜附子總四鄉之地為田五百二十頃有奇然税稻<lb/>
之田五菽粟之田三而附子之田止居其二焉合四鄉<lb/>
之産得附子一十六萬觔已上然赤水為多廉水次之<lb/>
而會昌昌明所出微甚凡上農夫歲以善田代處前期<lb/>
輙空田一再耕之蒔薺麥若巢糜其中比苖稍壯并根<lb/>
葉耨覆土下後耕如初乃布種每畝用牛十耦用糞五<lb/>
十斛七寸為壠五寸為符終畝為符二十為壠千二百<lb/>
<pb n="KR3i0044_WYG_099-18b"/>
壠從無衡深亦如之又以其餘為溝為涂春陽憤盈丁<lb/>
壯畢出疏整符壠以需風雨雨過輙振拂而駢持之既<lb/>
又挽草為援以御短日其用工力比他田十倍然其歲<lb/>
獲亦倍稱成之凡四鄉度用種千斛以上出龍安及龍<lb/>
州齊歸木閑青搥小平者良其播種以冬盡十一月止<lb/>
采擷以秋冬九月止其莖類野艾而澤其葉類地麻而<lb/>
厚其花紫葉黄蕤長苞而圓其蓋其實之美惡視功之<lb/>
勤窳以故富室之入常美貧者雖接畛或不盡然又有<lb/>
<pb n="KR3i0044_WYG_099-19a"/>
七月采者謂之旱水拳縮而小蓋附子之未成者然此<lb/>
物謂畏惡猥多不能常熟或種美而苖不茂或苖秀而<lb/>
不充或以釀而腐或以暴而攣若有物焉隂為之故園<lb/>
人將采常禱於神或目為藥妖云其釀法用醢醅安密<lb/>
室淹覆彌月乃發以時暴凉久乾定方出釀時其大有<lb/>
如拳者已定不輙盈握故及兩者極難得蓋附子之品<lb/>
有七實本同而末異其初種之小者為烏頭附烏頭而<lb/>
傍生者為附子又左右附而偶生者為鬲子又附而長<lb/>
<pb n="KR3i0044_WYG_099-19b"/>
者為天雄又附而尖者為天錐又附而上者為側子又<lb/>
附而散者為漏藍子皆脉絡連貫如子附母而附子以<lb/>
貴故獨專附名自餘不得與焉凡種一而子六七以上<lb/>
則其實皆小種一而子二三則其實稍大種一而子特<lb/>
生則其實特大此其凡也附子之形以蹲坐正節角少<lb/>
為上有節多鼠乳者次之形不正而傷缺風皺者為下<lb/>
附子之色以花白為上鐵色次之青綠為下天雄烏頭<lb/>
天錐以豐實盈握為勝而漏藍側子園人以乞役夫不<lb/>
<pb n="KR3i0044_WYG_099-20a"/>
足數也大率蜀人餌附子者少惟陜輔閩淛宜之陜輔<lb/>
之賈纔市其下者閩淛之賈纔市其中者其上品皆士<lb/>
大夫求之蓋貴人金多喜奇故非得大者不厭然土人<lb/>
有知藥者云小者固難用要知半兩以上皆良不必及<lb/>
兩乃可此言近之按本經及志載附子出犍為山谷及<lb/>
在山南嵩高齊魯間以今考之皆無有誤矣又曰春採<lb/>
為烏頭冬採為附子大謬又云附子八角者良其角為<lb/>
側子愈大謬與余所聞絶異豈所謂盡信書則不如無<lb/>
<pb n="KR3i0044_WYG_099-20b"/>
書者類耶<lb/>
贊─增─宋宋祁附子贊─附堇而生翠莖紫蕤生蜀者良三<lb/>
建則非<lb/>
七言絶句─增─宋林景熈越州陶山附子岡─洞霞疑接台<lb/>
峰近石棧空歌蜀道難一種靈苖人不識半山霜露夜<lb/>
痕乾<lb/>
别錄─增─本草綱目─韓保昇曰附子烏頭天雄側子烏喙<lb/>
采得以生熟湯浸半日勿令滅氣出以白灰裛之數易<lb/>
<pb n="KR3i0044_WYG_099-21a"/>
使乾又法以米粥及糟麯等淹之並不及前法蘇頌曰<lb/>
五物収時一處造釀其法先於六月内造大小麪麴未<lb/>
采前半月用大麥煮成粥以麴造醋候熟去糟其醋不<lb/>
用大酸酸則以水觧之將附子去根鬚於新瓮内淹七<lb/>
日日攪一徧撈出以疎篩攤之令生白衣乃向慢風日<lb/>
中曬之百十日以透乾為度若猛日則皺而皮不附肉<lb/>
陶宏景曰凡用附子烏頭天雄皆熱灰微炮令拆勿過<lb/>
焦惟薑附湯生用之俗方每用附子須甘草人參生薑<lb/>
<pb n="KR3i0044_WYG_099-21b"/>
相配者正制其毒故也雷斆曰凡使烏頭宜文武火中<lb/>
炮令皴拆擘破用若用附子須底平有九角如鐵色一<lb/>
箇重一兩者即是氣全勿用雜木火只以柳木灰火中<lb/>
炮令皴拆以刀刮去上孕子并去底火擘破於屋下平<lb/>
地上掘一土坑安之一宿取出焙乾用若隂制者生去<lb/>
皮尖底薄切以東流水并黑豆浸五日夜漉出日中<graphic n="KR3378" url="https://raw.githubusercontent.com/kanripo/KR-Gaiji/master/images/KR3378.png" mimeType="image/png"/>
用朱震亨曰凡烏附天雄須用童子小便浸透煮過以<lb/>
殺其毒并助下行之力入鹽少許尤好或以小便浸二<lb/>
<pb n="KR3i0044_WYG_099-22a"/>
七日揀去壊者以竹刀毎箇切作四片井水淘淨逐日<lb/>
換水再浸七日曬乾用李時珍曰附子生用則發散熟<lb/>
用則峻補生用者須如隂制之法去皮臍入藥熟用者<lb/>
以水浸過炮令發拆去皮臍乘熟切片再炒令内外俱<lb/>
黄去火毒入藥又法每一箇用甘草二錢鹽水薑汁童<lb/>
便各半盞同煮熟出火毒一夜用之則毒去也<lb/>
　　烏頭<lb/>
增─爾雅─芨堇草─注─即烏頭也江東呼為堇─本草綱目<lb/>
<pb n="KR3i0044_WYG_099-22b"/>
烏頭一名烏喙一名草烏頭<hi>按藥譜别名小昌明</hi>一名土附子一<lb/>
名奚毒一名耿子一名毒公一名金鴉苗名莨一名獨<lb/>
白草一名鴛鴦菊汁煎名射罔<hi>此即烏頭之野生于他處者俗謂之草烏頭亦</hi>
<hi>曰竹節烏頭出江北者曰淮烏頭日華子所謂土附子者是也烏喙即偶生兩岐者今俗呼為兩頭尖因形而</hi>
<hi>名其實乃一物也附子天雄之偶生兩岐者亦謂之烏喙非此烏頭也草烏頭取汁曬為毒藥射禽獸故有射</hi>
<hi>罔之稱</hi>吳普曰正月始生葉厚莖方中空葉四四相當與<lb/>
蒿相似陶宏景曰今采用四月亦以八月采搗莖汁煎<lb/>
為射罔獵人以傅箭射禽獸十步即倒中人亦死宜速<lb/>
<pb n="KR3i0044_WYG_099-23a"/>
觧之李時珍曰處處有之根苗實並與川烏頭相同但<lb/>
此係野生又無釀造之法其根外黑内白皺而枯燥為<lb/>
異爾然毒則甚焉氣味辛溫治中風除寒濕痺欬逆上<lb/>
氣破積聚寒熱消冷痰痃癖治頭風喉痺癰腫疔毒乃<lb/>
至毒之藥非風頑急疾不可輕投<lb/>
　　白附子<lb/>
増─本草綱目─白附子<hi>因與附子相似故名實非附子類也</hi>蘇恭曰本出高<lb/>
麗今出凉州以西生砂磧下濕地獨莖似鼠尾草細葉<lb/>
<pb n="KR3i0044_WYG_099-23b"/>
周匝生於穗間根形似天雄李珣曰徐表南州異物記<lb/>
云生東海新羅國及遼東苗與子相似李時珍曰根正<lb/>
如草烏頭之小者長寸許乾者皺紋有節氣味辛甘大<lb/>
溫有小毒治心痛血痺行藥勢中風失音一切冷風氣<lb/>
面皯瘢疵<lb/>
彚考─增─楚國先賢傳─孔休傷頰有瘢王莽賜玉屑白附<lb/>
子香與之消瘢　─酉陽雜俎─藥草異號章陽羽白附子<lb/>
也<lb/>
<pb n="KR3i0044_WYG_099-24a"/>
　　天南星<lb/>
増─本草綱目─天南星一名虎掌一名虎膏一名鬼蒟蒻<lb/>
<hi>蘇頌曰天南星即虎掌小者名由跋李時珍曰虎掌因葉形似之天南星因根圓白如老人星狀故名</hi>蘇<lb/>
頌曰虎掌河北州郡有之初生根如豆大漸長大似半<lb/>
夏而扁年乆者根圓及寸大者如雞卵周匝生圓牙三<lb/>
四枚或五六枚三四月生苖髙尺餘獨莖上有葉如爪<lb/>
五六出分布尖而圓一窠生七八莖時出一莖作穗直<lb/>
上如鼠尾中生一葉如匙裹莖作房旁開一口上下尖<lb/>
<pb n="KR3i0044_WYG_099-24b"/>
中有花微青褐色結實如麻子大熟即白色自落布地<lb/>
一子生一窠九月苖殘取根又曰天南星處處平澤有<lb/>
之二月生苗似荷梗其莖高一尺以来葉如蒟蒻兩枝<lb/>
相抱五月花似蛇頭黄色七月結子作穗似石榴子紅<lb/>
色二月八月采根似芋而圓扁氣味苦溫有大毒治心<lb/>
痛寒熱結氣積聚伏梁傷筋痿拘緩利水道除隂下濕<lb/>
風眩疝瘕傷寒時疾中風麻痺除痰下氣利胸膈攻堅<lb/>
積消癰腫傅金瘡疥癬蛇蟲咬傷<lb/>
<pb n="KR3i0044_WYG_099-25a"/>
彚考─增─藥譜─天南星别名半夏精─文房寶餙─以竹梢<lb/>
甘露和天南星漬紙一宿裁之刀去如飛<lb/>
　　<hi>附錄</hi>虎掌草<lb/>
增─圖經本草─江州一種草葉大如掌面青背紫四畔有<lb/>
牙如虎掌生三四葉為一本冬青不結花實治心疼寒<lb/>
熱積氣<lb/>
　　蒟蒻<lb/>
增─本草綱目─蒟蒻一名蒻頭一名鬼芋出蜀中施州亦<lb/>
<pb n="KR3i0044_WYG_099-25b"/>
有之呼為鬼頭閩中人亦種之宜樹隂下掘坑積糞春<lb/>
時生苖至五月移之長一二尺與南星苖相似但多斑<lb/>
㸃宿根亦自生苖經二年者根大如椀及芋魁其外理<lb/>
白味亦麻人秋後采根須淨擦或搗或片叚以釅灰汁<lb/>
煮十餘沸以水淘洗換水更煮五六徧即成凍子切片<lb/>
以苦酒五味淹食不以灰汁則不成也切作細絲沸湯<lb/>
汋過五味調食狀如水母絲馬志言其苗似半夏楊慎<lb/>
丹鉛錄言蒟醬即此者皆誤也氣味辛寒有毒磨傅癰<lb/>
<pb n="KR3i0044_WYG_099-26a"/>
腫風毒製食主消渴<lb/>
　　<hi>附錄</hi>菩薩草<lb/>
增─圖經本草─菩薩草生江浙州郡凌冬不凋秋冬有花<lb/>
直出赤子如蒻頭冬月采根用味苦無毒酒研服治諸<lb/>
毒搗傅諸蟲傷婦人妊娠欬𠻳蜜丸服<lb/>
　　半夏<lb/>
原─半夏一名水玉一名守田一名地文<hi>本草綱目云禮記月令五月半</hi>
<hi>夏生蓋當夏之半也故名守田會意水玉象形也</hi>一名和姑在處有之齊州者<lb/>
<pb n="KR3i0044_WYG_099-26b"/>
為良二月生苗一莖莖端三葉淺綠色頗似竹葉三三<lb/>
相偶而生江南者似芍藥白花圓上生平澤者甚小名<lb/>
羊眼半夏圓白為勝五月採則虚小八月乃實大陳乆<lb/>
更佳氣味辛平有毒生微寒令人吐熟溫令人下射干<lb/>
柴胡為之使忌羊血海藻飴糖惡皁角畏雄黄秦皮龜<lb/>
甲反烏頭消痰熱滿結欬𠻳上氣心下急痛時氣嘔逆<lb/>
除腹脹目不得瞑<lb/>
集藻─五言古詩─增─宋孔平仲常父寄半夏─齊州多半夏<lb/>
<pb n="KR3i0044_WYG_099-27a"/>
採自鵲山陽纍纍圓且白千里遠寄將新婦初觧包諸<lb/>
子喜若狂皆云已法製無滑可以嘗大兒强占據端坐<lb/>
斥四旁次女出其腋一攫已半亡小兒作蟹行乳媼代<lb/>
與攘分頭各咀嚼方愛有所忘須臾被辛螫棄餘不復<lb/>
藏競以手捫舌啼噪滿中堂父至笑且驚亟使啖以薑<lb/>
中宵方稍定久此燈燭光大鈞播萬物不擇窳與良虎<lb/>
掌出深谷鳶頭蔽高岡春草善殺魚野葛挽人腸各以<lb/>
類自蕃敢問孰主張水玉名雖佳神農錄之方其外則<lb/>
<pb n="KR3i0044_WYG_099-27b"/>
皎㓗其中慕堅剛柰何蘊毒性入口有所傷老兄好服<lb/>
食似此亦可防急難我輩事感惕成此章<lb/>
七言絶句─增─唐王建寄劉蕡問疾年少病多應為酒誰<lb/>
家將息過今春賒來半夏重薫盡投著山中舊主人<lb/>
别錄─原─修治─洗去皮垢以湯泡浸七日逐日換湯㫰乾<lb/>
切片薑汁拌焙入藥或研為末以薑汁入湯浸澄三日<lb/>
瀝去涎水曬乾用謂之半夏粉或研末以薑汁和作餅<lb/>
子日乾用謂之半夏餅或研末以薑汁白礬湯和作餅<lb/>
<pb n="KR3i0044_WYG_099-28a"/>
楮葉包置籃中待生黄衣日乾用謂之半夏麯白飛霞<lb/>
醫通云痰分之病半夏為主造而為麯尤佳治濕痰以<lb/>
薑汁白礬湯和之治風痰以薑汁及皁莢煮汁和之治<lb/>
火痰以薑汁竹瀝或荆瀝和之治寒痰以薑汁礬湯入<lb/>
白芥子末和之此皆造麯妙法也　─辨訛─江南半夏大<lb/>
乃徑寸葉似芍藥根下相重上大下小皮黄肉白南人<lb/>
特重之用之始知其異此乃由跋類半夏而苗不同誤<lb/>
以為半夏也　白傍<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>子絶似半夏但咀之微酸不堪<lb/>
<pb n="KR3i0044_WYG_099-28b"/>
入藥<lb/>
　　蚤休<lb/>
增─本草綱目─蚤休一名蚩休一名螫休一名紫河車一<lb/>
名重臺一名重樓金線一名三層草一名七葉一枝花<lb/>
一名草甘遂一名白甘遂<hi>蟲蛇之毒得此治之即休故有蚤休螫休諸名重臺三層</hi>
<hi>因其葉狀也金線重樓因其花狀也甘遂因其根狀也紫河車因其功用也</hi>處處有之生于<lb/>
深山隂濕之地一莖獨上莖當葉心葉綠色似芍藥凡<lb/>
二三層每一層七葉莖頭夏月開花一花七瓣有金絲<lb/>
<pb n="KR3i0044_WYG_099-29a"/>
蕊長三四寸王屋山産者至五七層根如鬼臼蒼术狀<lb/>
外紫中白有黏穤二種外丹家采制三黄砂汞入藥洗<lb/>
切焙用俗諺云七葉一枝花深山是我家癰疽如遇者<lb/>
一似手拈挐是也氣味苦微寒有毒治驚癎搖頭弄舌<lb/>
熱氣在腹中癲疾癰瘡除蝕下三蟲去蛇毒治胎風手<lb/>
足搐能吐泄瘰癧去瘧疾寒熱<lb/>
集藻─五言古詩─增─宋范成大紫荷車─綠英吐弱線翠葉<lb/>
抱修莖矗如青旄節草中立亭亭根有却老藥鱗皺友<lb/>
<pb n="KR3i0044_WYG_099-29b"/>
松苓長生不暇學聊冀病身輕<lb/>
别錄─增─服食經─紫河車根以竹刀刮去皮切作骰子大<lb/>
塊麪裹入瓷瓶中水煮候浮漉出凝冷入新布袋中懸<lb/>
風處待乾每服三丸五更初面東念咒井水下連進三<lb/>
服即能休糧若要飲食先以黑豆煎湯飲之次以藥丸<lb/>
煮稀粥漸漸食之咒曰天朗氣清金雞鳴吾今服藥欲<lb/>
長生吾今不饑復不渴賴得神仙草有靈<lb/>
　　鬼臼<lb/>
<pb n="KR3i0044_WYG_099-30a"/>
增─本草綱目─鬼臼一名九臼一名天臼一名鬼藥一名<lb/>
觧毒一名爵犀一名馬目毒公一名害母草一名羞天<lb/>
花<hi>詳見益部方物畧記</hi>一名术律草一名璚田草<hi>詳見山谷詩注</hi>一名獨<lb/>
脚蓮一名獨荷草一名山荷葉一名旱荷一名八角盤<lb/>
一名唐婆鏡<hi>此物有毒而臼如馬眼故名馬目毒公殺蠱觧毒故有犀名其葉如鏡如盤如荷而</hi>
<hi>新苗生則舊苗死故有鏡盤荷蓮害母諸名</hi>蘇頌曰今江寧府滁舒商齊杭<lb/>
襄峽州荆門軍皆有之花生莖間赤色三月開花後結<lb/>
實一説鬼臼生深山隂地葉六出或五出如鴈掌莖端<lb/>
<pb n="KR3i0044_WYG_099-30b"/>
一葉如繖旦時東向及暮則西傾蓋隨日出没也花紅<lb/>
紫如荔枝正在葉下常為葉所蔽未常見日一年生一<lb/>
莖既枯則生一臼及八九年則八九臼矣然一年一臼<lb/>
生而一臼腐蓋陳新相易也李時珍曰考鄭樵通志云<lb/>
鬼臼葉如小荷形如鳥掌年長一莖莖枯則根為一臼<lb/>
亦名八角盤以其葉似之也據此則是今人所謂獨脚<lb/>
蓮者也南方處處深山隂密處有之北方惟龍門山王<lb/>
屋山有之一莖獨上莖生葉心而中空一莖七葉圓如<lb/>
<pb n="KR3i0044_WYG_099-31a"/>
初生小荷葉面青背紫揉其葉作𤓰李香開花在葉下<lb/>
亦有無花者其根全似蒼术紫河車丹爐家采根制三<lb/>
黄砂汞或云其葉八角者更靈或云其根如紫河車一<lb/>
様但以白色者為河車赤色者為鬼臼恐亦不然而庚<lb/>
辛玉册謂蚤休陽草旱荷隂草亦有分别陶宏景以馬<lb/>
目毒公與鬼臼為二物殊不知正是一物而有二種也<lb/>
又唐獨孤滔丹房鏡源云术律車有二種根皆似南星<lb/>
赤莖直上莖端生葉一種葉凡七瓣一種葉作數層葉<lb/>
<pb n="KR3i0044_WYG_099-31b"/>
似萞麻面青背紫而有細毛葉下附莖開一花狀如鈴<lb/>
鐸倒垂青白色黄蕊中空結黄子風吹不動無風自搖<lb/>
可制砂汞按此即鬼臼之二種也其説形狀甚明氣味<lb/>
辛溫有毒殺蟲毒鬼疰精物辟惡氣不祥逐邪觧百毒<lb/>
治風疾邪瘧癰疽下息胎<lb/>
彚考─增─益部方物略記─羞寒花蜀地處處有之不為人<lb/>
所愛根莖綴花蔽葉自隱俗曰羞天花予易為羞寒花<lb/>
─山谷詩注─子瞻詩所記胡道士玉芝一名瓊田草者<lb/>
<pb n="KR3i0044_WYG_099-32a"/>
俗號其葉為唐婆鏡葉底開花故號羞天花以予考之<lb/>
其實本草之鬼臼也歲生一臼如黄精而堅瘦滿十二<lb/>
歲可為藥就土中生根取一臼勿令大本知也煮麪如<lb/>
餫飩皮裹一臼吞之數日不饑啗三臼可辟榖也黄龍<lb/>
山老僧多採而斷食令人體臞而神王今方家所用鬼<lb/>
臼乃鬼燈檠耳如蜀人用鬼箭但用一草根不知何物<lb/>
也鎮陽趙州間道傍叢生三羽者真鬼箭俗醫用藥如<lb/>
此而責古方不治病可勝歎哉因論玉芝故并記之<lb/>
<pb n="KR3i0044_WYG_099-32b"/>
集藻─贊─增─宋宋祁羞寒花贊─冐寒而茂莖修葉廣附莖<lb/>
作花葉蔽其上以其自蔽若有羞狀<lb/>
七言古詩─增─宋黄庭堅瓊芝軒─卓仙在時養瓊芝深根<lb/>
固蔕活人命憧憧來問此何草但告渠是唐婆鏡<lb/>
　　射干<lb/>
增─廣雅─鳶尾射干也　─本草綱目─射干一名烏扇一名<lb/>
烏翣一名烏吹一名烏蒲一名鳯翼一名鬼扇一名扁<lb/>
竹一名仙人掌一名紫金牛一名野萱花一名草薑一<lb/>
<pb n="KR3i0044_WYG_099-33a"/>
名黄遠<hi>蘇頌曰莖梗疎長正如射之長竿之狀故名李時珍曰其葉叢生横鋪一面如烏翅及扇之狀</hi>
<hi>故有烏扇諸名俗呼扁竹謂其葉扁生而根如竹也根葉又如蠻薑故曰草薑</hi>蘇恭曰鳶尾葉<lb/>
都似射干而花紫碧色不抽高莖根似高良薑而肉白<lb/>
名鳶頭陳藏器曰射干鳶尾二物相似人多不分射干<lb/>
即人間所種為花草名鳯翼者葉如烏翅秋生紅花赤<lb/>
㸃鳶尾亦人間所種苗低下於射干狀如鳶尾夏生紫<lb/>
碧花者是也蘇頌曰今在處有之人家種之春生苗高<lb/>
一二尺葉大類蠻薑而狹長横張疎如翅羽狀故名烏<lb/>
<pb n="KR3i0044_WYG_099-33b"/>
翣葉中抽莖似萱草莖而强硬六月開花黄紅色瓣上<lb/>
有細文秋結實作房中子黑色李時珍曰射干即今扁<lb/>
竹也今人所種多是紫花者呼為紫蝴蝶其花三四月<lb/>
開六出大如萱花結房大如拇指頗似泡桐子一房四<lb/>
隔一隔十餘子子大如楜椒而色紫極硬咬之不破七<lb/>
月始枯陶𢎞景謂射干鳶尾是一種蘇恭陳藏器謂紫<lb/>
碧花者是鳶尾紅花者是射干韓保昇謂黄花者是射<lb/>
干蘇頌謂花紅黄者是射干白花者亦其類朱震亨謂<lb/>
<pb n="KR3i0044_WYG_099-34a"/>
紫花者是射干紅花者非按土宿真君本草云射干即<lb/>
扁竹葉扁生如側手掌形莖亦如之青綠色一種紫花<lb/>
一種黄花一種碧花多生江南湖廣川浙平陸間八月<lb/>
取汁煮雄黄伏雌黄制丹砂能拒火據此則鳶尾射干<lb/>
本是一類但花色不同正如牡丹芍藥菊花之類其色<lb/>
各異皆是同屬也大抵入藥功不相遠氣味苦平有毒<lb/>
治欬逆上氣喉痺咽痛散結氣腹中邪逆食飲大熱消<lb/>
痰破癥結水蠱消結核利大腸治瘧母摩塗毒腫<lb/>
<pb n="KR3i0044_WYG_099-34b"/>
彚考─增─夏小正─十一月廣莫風至則蘭射干生　─圖經<lb/>
本草射干多生山厓之間其莖雖細小亦類木故荀子<lb/>
云西方有木名曰射干莖長四寸生于高山之上　─易<lb/>
通卦驗冬至射干生<lb/>
集藻─文賦散句─增─漢司馬相如上林賦─藁本射干─劉<lb/>
向九歎─掘荃蕙與射干兮<lb/>
　　坐拏草<lb/>
增─圖經本草─坐拏草生江西及滁州六月開紫花結實<lb/>
<pb n="KR3i0044_WYG_099-35a"/>
采其苗入藥甚易得後因人用有效今頗貴重氣味辛<lb/>
熱有毒治風痺壯筋骨兼治打撲傷損<lb/>
　　押不蘆<lb/>
增─癸辛雜識─囘囘地方有草名押不蘆土人以少許磨<lb/>
酒飲即通身麻痺而死加以刀斧亦不知至三日則以<lb/>
少藥投之即活御藥院中亦儲之　─湛淵集詩注─漠北<lb/>
有草名押不蘆食其汁立死以他藥觧之即蘇華陀洗<lb/>
腸胃攻疾疑先服此　─滇載記─押不蘆北方起死囘生<lb/>
<pb n="KR3i0044_WYG_099-35b"/>
草也<lb/>
集藻─五言絶句─增─元白珽續演雅─草食押不蘆雖死元<lb/>
不死未見滌腸人先聞棄簀子<lb/>
　　芫花<lb/>
增─本草綱目─芫花一名杜芫一名赤芫一名去水一名<lb/>
毒魚一名痛頭花一名兒草一名敗華根名黄大㦸一<lb/>
名蜀桑<hi>芫或作杬義未詳去水言其功毒魚言其性大㦸言其似也俗人因其氣惡呼為頭痛花</hi>韓<lb/>
保昇曰近道處處有之苗高二三尺葉似白前及柳葉<lb/>
<pb n="KR3i0044_WYG_099-36a"/>
根皮黄似桑根正月二月花發紫碧色葉未生時收采<lb/>
日乾葉生花落即不堪用也蘇頌曰在處有之宿根舊<lb/>
枝莖紫長一二尺根入土深三五寸白色似榆根春生<lb/>
苗葉小而尖似楊柳枝葉二月開紫花頗似紫荆而作<lb/>
穗又似藤花而細今絳州出者花黄謂之黄芫花氣味<lb/>
辛溫有小毒治欬逆上氣喉鳴喘咽腫短氣蟲毒鬼瘧<lb/>
疝瘕癰腫殺蟲魚去水利痰通利血脉治惡瘡風痺一<lb/>
切毒風四肢攣急<lb/>
<pb n="KR3i0044_WYG_099-36b"/>
别錄─增─本草綱目─芫花留數年陳乆者良用時以好醋<lb/>
煮十數沸去醋以水浸一宿曬乾用則毒滅也或以醋<lb/>
炒者次之<lb/>
　　蕘花<lb/>
增─本草綱目─蕘花<hi>蕘者饒也其花繁饒也</hi>蘇恭曰苗似胡荽莖無<lb/>
刺花細黄色四月五月收韓保昇曰所在有之以雍州<lb/>
者為好生岡原上苗高二尺許李時珍曰按蘇頌圖經<lb/>
言絳州所出芫花黄色謂之黄芫花其圖小株花成簇<lb/>
<pb n="KR3i0044_WYG_099-37a"/>
生恐即此蕘花也生時色黄乾則如白故陶氏言細白<lb/>
也氣味苦寒有毒治傷寒溫瘧下十二水破積聚大堅<lb/>
癥瘕蕩滌胸中留癖飲食寒熱邪氣利水道療痰飲欬<lb/>
逆上氣喉中腫滿疰氣蠱毒<lb/>
　　醉魚草<lb/>
增─本草綱目醉魚草一名閙魚花一名魚尾草一名樚<lb/>
本南方處處有之多在塹岸邊作小株生高者三四尺<lb/>
根狀如枸杞莖似黄荆有微稜外有薄黄皮枝易繁衍<lb/>
<pb n="KR3i0044_WYG_099-37b"/>
葉似水楊對節而生經冬不凋七八月開花成穗紅紫<lb/>
色儼如芫花一様結細子漁人采花及葉以毒魚盡圉<lb/>
圉而死呼為醉魚兒草池沼邊不可種之此花色狀氣<lb/>
味並如芫花毒魚亦同但花開不同時為異爾氣味辛<lb/>
苦溫有小毒治痰飲觧魚毒化魚骨鯁<lb/>
　　莽草<lb/>
增─本草綱目─莽草一名䒽草一名芒草一名鼠莽<hi>陶𢎞景曰</hi>
<hi>莽本作䒽字俗訛呼爾李時珍曰此物有毒食之令人迷罔故名山人以毒鼠謂之鼠莽</hi>陶𢎞景曰<lb/>
<pb n="KR3i0044_WYG_099-38a"/>
今東間處處皆有葉青辛烈者良又用搗以和陳粟米<lb/>
粉納水中魚吞即死浮出人取食之無妨蘇頌曰今南<lb/>
中州郡及蜀川皆有之木若石楠而葉稀無花實五月<lb/>
七月采葉隂乾一説藤生繞木石間既謂之草乃藤生<lb/>
者是也宼宗奭曰莽草諸家皆謂之草而本草居木部<lb/>
今世所用皆木葉如石楠葉枝硬乾則皺揉之其臭如<lb/>
椒氣味辛溫有毒治風頭癰腫乳癰疝瘕喉痺瘰癧除<lb/>
結氣疥瘙殺蟲魚<lb/>
<pb n="KR3i0044_WYG_099-38b"/>
彚考─增─周禮秋官─翦氏掌除蠧物以攻禜攻之以莽草<lb/>
薰之　─范子計然─莽草出三輔青色者善<lb/>
　　茵芋<lb/>
增─本草綱目─茵芋一名莞草一名卑共陶𢎞景曰好者<lb/>
出彭城今近道亦有莖葉狀似莽草而細軟連細莖采<lb/>
之方用甚稀惟合療風酒大明曰出自海鹽形似石楠<lb/>
樹生葉厚五六七月采蘇頌曰今雍州絳州華州杭州<lb/>
亦有之春生苖高三四尺莖赤葉似石榴而短厚又似<lb/>
<pb n="KR3i0044_WYG_099-39a"/>
石楠葉四月開細白花五月結實三月四月七月采莖<lb/>
葉日乾氣味苦溫有毒治五臟邪氣心腹寒熱羸瘦如<lb/>
瘧狀發作有時諸關節風濕痺痛<lb/>
　　苦堇<lb/>
增─爾雅─齧苦堇─注─今堇葵也葉似柳子如米汋食之滑<lb/>
疏─本草唐本注云此菜野生非人所種俗謂之堇菜葉<lb/>
似蕺紫花本草云味甘而此云苦者古人語倒猶甘草<lb/>
謂之苦也　─本草綱目─苦堇一名石龍芮一名地椹一<lb/>
<pb n="KR3i0044_WYG_099-39b"/>
名天豆一名石能一名魯果能一名水堇一名楜椒菜<lb/>
一名彭根<hi>陶𢎞景曰生于石上其葉芮芮短小故名石龍芮蘇恭曰實如桑椹故名地椹李時珍曰</hi>
<hi>芮芮細貌其椹之子細芮故名地椹以下皆子名也水堇以下皆苗名也苗作蔬食味辛而滑故有椒葵之名</hi>
蘇恭曰水堇苗似附子實如桑椹生下濕地五月熟葉<lb/>
子皆味辛山南者粒大如葵子關中河北者細如葶藶<lb/>
氣力劣於山南者蘇頌曰今惟出兖州一叢數莖莖青<lb/>
紫色每莖三葉其葉短小多刻缺子如葶藶而色黄李<lb/>
時珍曰水堇處處有之多生近水下濕地高者尺許其<lb/>
<pb n="KR3i0044_WYG_099-40a"/>
根如薺三月生苗叢生圓莖分枝一枝三葉葉青而光<lb/>
滑有三尖多細缺江淮人三四月采苗瀹過曬蒸黑色<lb/>
為蔬四五月開細黄花結小實大如豆狀如初生桑椹<lb/>
青綠色槎散則子甚細如葶藶子即石龍芮也宜半老<lb/>
時采之氣味苦平無毒治風寒濕痺心腹邪氣利關節<lb/>
止煩滿久服輕身明目不老莖葉氣味甘寒無毒搗汁<lb/>
洗馬毒塗蛇蝎毒及癰腫<lb/>
彚考─增─禮記内則─堇荁枌榆免薧滫瀡以滑之　晉書<lb/>
<pb n="KR3i0044_WYG_099-40b"/>
孝義傳─劉殷祖母王氏冬月思堇殷時年九歲乃於澤<lb/>
中慟哭聲不絶者半日忽若有人云止止殷收淚視地<lb/>
有堇生焉因得斛餘以供食　─范子計然石龍芮出三<lb/>
輔色黄者善<lb/>
　　毛莨<lb/>
增─本草綱目─毛莨一名毛建草一名水莨一名毛堇一<lb/>
名天炙一名自炙一名猴蒜<hi>李時珍曰莨乃草烏頭之苗此草形狀及毒皆似之</hi>
<hi>故名肘後方謂之水莨又名毛建亦莨字音訛也俗名毛堇似水堇而有毛也山人截瘧采葉挼貼寸口一夜</hi>
<pb n="KR3i0044_WYG_099-41a"/>
<hi>作泡如火燎故呼為天炙自炙</hi>下濕處多有春生苗高者尺餘一枝三<lb/>
葉葉有三尖及細缺與石龍芮莖葉一様但有細毛為<lb/>
别四五月開小黄花五出甚光艶結實狀加欲綻青桑<lb/>
椹如有尖峭與石龍芮子不同人以為鵞不食草者大<lb/>
誤也方士取汁煮砂伏硫沈存中筆談所謂石龍芮有<lb/>
兩種水生者葉光而末圓陸生者葉毛而末鋭此即葉<lb/>
毛者氣味辛溫有毒治惡瘡癰腫未潰者搗葉傅之不<lb/>
得入瘡令肉爛葛洪百一方云水莨生水旁有毒蟹多<lb/>
<pb n="KR3i0044_WYG_099-41b"/>
食之人誤食之狂亂如中風狀或吐血以甘草汁解之<lb/>
　　海薑<lb/>
增─本草經注─海薑生海中赤色狀如石龍芮有大毒<lb/>
　　隂命<lb/>
增─本草經注─隂命生海中赤色著木懸其子有大毒<lb/>
　　牛扁<lb/>
增─本草綱目─牛扁一名扁特一名扁毒<hi>蘇恭曰田野人名為牛扁療牛</hi>
<hi>虱甚效太常名扁特或名扁毒</hi>蘇恭曰此藥似堇草石龍芮輩根如秦<lb/>
<pb n="KR3i0044_WYG_099-42a"/>
芃而細蘇頌曰今潞州一種便特六月有花八月結實<lb/>
采其根苖搗末油調殺蟣虱主療大都相似疑即扁特<lb/>
也但聲近而字訛耳氣味苦微寒無毒治身皮瘡熱氣<lb/>
可作浴湯殺牛虱小蟲又療牛病<lb/>
　　<hi>附錄</hi>虱建草<lb/>
增─本草拾遺─虱建草生山足濕地發葉似山丹微赤高<lb/>
一二尺味苦無毒主蟣虱挼汁沐頭虱盡死人有誤吞<lb/>
虱成病者搗汁服一小合亦主諸蟲瘡又有水竹葉生<lb/>
<pb n="KR3i0044_WYG_099-42b"/>
水中葉如竹葉而短小可生食亦去蟣虱<lb/>
　　蕁麻<lb/>
增─本草綱目─蕁麻一名毛䕭川黔諸處甚多其莖有刺<lb/>
高二三尺葉似花蘂或青或紫背紫者入藥上有毛芒<lb/>
可畏觸人如蜂蠆螫蠚以人溺濯之即解有花無實冒<lb/>
冬不凋挼投水中能毒魚氣味辛苦寒有大毒吐利人<lb/>
不止治蛇毒搗塗之<lb/>
彚考─增─杜詩注─除草去䕭草也　─東坡集─杜甫有除䕭<lb/>
<pb n="KR3i0044_WYG_099-43a"/>
詩言草有害於人然治風疹擇最先者以此草㸃之一<lb/>
身皆失去葉背紫者入藥據此説䕭亦能療疾棄瑕錄<lb/>
用可也<lb/>
集藻─五言古詩─増─唐杜甫除草詩─草有害於人曾何生<lb/>
阻修其毒甚蜂蠆其多彌道周清晨步前林江色未散<lb/>
憂芒刺在我眼焉能待高秋霜露一霑凝蕙葉亦難留<lb/>
荷耡先童稚日入仍討求轉致水中央豈無䨇釣舟頑<lb/>
根易滋蔓敢使依舊丘自兹藩籬曠更覺松竹幽芟夷<lb/>
<pb n="KR3i0044_WYG_099-43b"/>
不可闕疾惡信如讐<lb/>
　　格注草<lb/>
增─唐本草─格注草出齊魯山澤間葉似蕨根紫色若紫<lb/>
草根一株有二十許二月八月采根五月六月采苗日<lb/>
乾用氣味辛苦溫有大毒治蠱疰諸毒疼痛<lb/>
　　海芋<lb/>
增─益部方物略記─海芋生不高四五尺葉似芋而有根<lb/>
榦根皮不可食方家號隔河仙云可變金或云能止瘧<lb/>
<pb n="KR3i0044_WYG_099-44a"/>
　─本草綱目─海芋一名觀音蓮一名羞天草一名天荷<lb/>
生蜀中今亦處處有之春生苗高四五尺夏秋間抽莖<lb/>
開花如一瓣蓮花碧色花中有蕊長作穗如觀音像在<lb/>
圓光之狀故俗呼為觀音蓮其根似芋魁大者如升盌<lb/>
長六七寸蓋野芋之類也庚辛玉册云羞天草隂草也<lb/>
生江廣深谷澗邊其葉極大可以禦雨葉背紫色花如<lb/>
蓮花根葉皆有大毒可煆粉霜硃砂小者名野芋氣味<lb/>
辛有大毒治瘧瘴毒腫風癩<lb/>
<pb n="KR3i0044_WYG_099-44b"/>
集藻─贊─增─宋宋祁海芋贊─木榦芋葉擁踵盤戾農經弗<lb/>
載不用治厲<lb/>
　　鉤吻<lb/>
增─博物志─鉤吻草與荇華相似　─南方草木狀─野葛蔓<lb/>
生葉如羅勒光而厚一名胡蔓草人以雜生蔬中毒人<lb/>
半日輙死　─酉陽雜俎─胡蔓草生邕容間叢生花扁如<lb/>
支子稍大不成朶色黄白葉稍黑誤食之數日卒飲白<lb/>
鵞鴨血則解或以一物投之祝曰我買你食之則立死<lb/>
<pb n="KR3i0044_WYG_099-45a"/>
　─本草綱目─鉤吻一名野葛一名毒根一名胡蔓草一<lb/>
名斷腸草一名黄藤一名火把花<hi>陶𢎞景曰言其入口則鉤人喉吻也或言</hi>
<hi>吻當作挽字牽挽人腸而絶之也李時珍曰此草雖名野葛非葛根之野者也或作冶葛王充論衡云冶地名</hi>
<hi>也在東南廣人謂之胡蔓草亦曰斷腸草入人畜腹内即黏腸上半日則黑爛又名爛腸草滇人謂之火把花</hi>
<hi>因其花紅而性熱如火也岳州謂之黄藤生傅高山谷及㑹稽東野折之青烟出者名固活吳普云秦鉤吻一</hi>
<hi>名除辛</hi>蘇恭曰野葛生桂州以南村墟閭巷間皆有彼人<lb/>
通名鉤吻亦謂苖為鉤吻根名野葛蔓生其葉如柿其<lb/>
根新采者皮白骨黄宿根似地骨嫩根如漢防己皮節<lb/>
<pb n="KR3i0044_WYG_099-45b"/>
斷者良正與白藤相類新者折之無塵氣經年以後則<lb/>
有塵起從骨之細孔出人食其葉立死李時珍曰南人<lb/>
云鉤吻即胡蔓草今人謂之斷腸草是也蔓生葉圓而<lb/>
光春夏嫩苖毒甚秋冬枯老稍緩五六月開花似櫸柳<lb/>
花數十朶作蕙生嶺南者花黄生滇南者花紅氣味辛<lb/>
溫有大毒陳藏器曰蕹菜搗汁解野葛毒取汁滴野葛<lb/>
即萎死南人先食蕹菜後食野葛二物相伏自然無苦<lb/>
李時珍曰葛洪肘後方云凡中野葛毒口不可開者取<lb/>
<pb n="KR3i0044_WYG_099-46a"/>
大竹筒洞節以頭拄其兩脇及臍中灌冷水入筒中數<lb/>
易水湏臾口開乃可下藥解之惟多飲甘草汁人屎汁<lb/>
白鴨或白鵞斷頭瀝血入口中或羊血灌之嶺南衞生<lb/>
方云即時取雞卵抱未成雛者研爛和麻油灌之吐出<lb/>
毒物乃生稍遲即死也<lb/>
彚考─增─三國志注─魏太祖習噉野葛至一尺　博物志<lb/>
太隂之草名曰鉤吻不可食入口即死　神農經曰藥<lb/>
物有大毒不可入口鼻耳目者即殺人一曰鉤吻盧氏<lb/>
<pb n="KR3i0044_WYG_099-46b"/>
曰隂地黄精不相連根苗獨生者是也<lb/>
集藻─五言古詩─增─唐白居易有木詩─有木香苒苒山頭<lb/>
生一蕟主人不知名移種近軒闥愛其有芳味因以調<lb/>
麴糵前後曾飲者十人無一活豈徒悔封植兼亦誤采<lb/>
掇試問識藥人始知名野葛年深已滋蔓刀斧不可伐<lb/>
何時猛風來為我連根拔<lb/>
　　透山根<lb/>
增─本草綱目─按岣嶁神書云透山根生蜀中山谷草類<lb/>
<pb n="KR3i0044_WYG_099-47a"/>
　蘼蕪可以㸃鐵成金昔有人采藥誤斫此草刀忽黄軟<lb/>
　成金也又庚辛玉册云透山根出武都取汁㸃鐵立成<lb/>
　黄金有大毒人誤食之化為紫水又有金英草亦生蜀<lb/>
　中狀如馬齒莧而色紅摸鐵成金亦有大毒入口殺人<lb/>
　須臾為紫水也又何遠春渚紀聞云劉均父吏部罷官<lb/>
　歸成都有水銀一篋過峽篋漏急取渡旁叢草塞之久<lb/>
　而開視盡成黄金矣宋初有軍士在澤州澤中割馬草<lb/>
　歸鐮皆成金以草燃釡亦成黄金又臨安僧法堅言有<lb/>
<pb n="KR3i0044_WYG_099-47b"/>
　客過於濳山中見一蛇腹脹嚙一草以腹磨之而消念<lb/>
　此草必能消脹取置篋中夜宿旅館聞鄰房有人病腹<lb/>
　脹呻吟以釡煎藥一杯與服頃之不復聞聲念已安矣<lb/>
　至旦視之其人血肉俱化為水獨骸骨在牀爾視其釡<lb/>
　則通體成金矣觀何氏所載即是透山根乃金英草之<lb/>
　類如此毒草不可不知故備載之耳<lb/>
　<lb/>
御定佩文齋廣羣芳譜卷九十七<lb/>
</p>
<p>
</p>
  </div>
</body>
</text>
</TEI>
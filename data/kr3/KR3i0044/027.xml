<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_027-1a"/>
　　欽定四庫全書<lb/>
御定佩文齋廣羣芳譜卷二十五<lb/>
　　　花譜<lb/>
　　　　杏花<hi>杏實别見果譜</hi>
　原─杏樹大花多根最淺以大石壓根則花盛葉似梅差<lb/>
　大色㣲紅圓而有尖花二月開未開色純紅開時色白<lb/>
　㣲𢃄紅至落則純白矣花五出其六出者必䨇仁有毒<lb/>
　千葉者不結實─増─格物叢話杏有黄花者真絶品　也<lb/>
<pb n="KR3i0044_WYG_027-1b"/>
　彚考─増─山海經─靈山之下其木多杏─原─莊子─孔子遊<lb/>
　緇帷之林坐杏壇之上弟子讀書孔子弦歌鼓琴　─典<lb/>
　術─杏者東方嵗星之精　─西京雜記─上林苑有蓬萊杏<lb/>
　又有文杏謂其樹有文彩也　東海都尉于台獻杏一<lb/>
　株花雜五色六出云仙人所食　─増─晉宮闕記─明光殿<lb/>
　杏八株　─原─洛陽宮殿簿─乾陽殿前杏六株含章殿前<lb/>
　杏四株　─述異記─賴鄉老子祠前有縹杏　天台山有<lb/>
　杏花六出而五色號仙人杏　─摭言─唐進士杏花園初<lb/>
<pb n="KR3i0044_WYG_027-2a"/>
會謂之探花宴擇少俊二人為探花使徧遊名園若他<lb/>
人先折得花二人皆受罰　─異景録─裴晉公午橋莊有<lb/>
文杏百株其處立碎錦坊　─増─東坡雜記─僕在徐州王<lb/>
子立子敏皆館於官舍而蜀人張師厚來過二生方年<lb/>
少吹洞簫飲酒杏花下眀年余謫黄州對月獨飲嘗有<lb/>
詩云去年花落在徐州對月酣歌美清夜今日黄州見<lb/>
花發小院閉門風露下盖憶與二王飲時也　─全唐詩<lb/>
話─叚文昌客遊成都韋南康與奏釋褐為賔從後劉闢<lb/>
<pb n="KR3i0044_WYG_027-2b"/>
逐佐外邑髙崇文收蜀召復舊職指其椅曰此猶不足<lb/>
與君坐文昌遽請歸闕至興元西鵠鳴驛有僧倚巴山<lb/>
者有前識謂文昌曰去日既逢梅蕊綻來時應見杏花<lb/>
開至京屢升擢自相位拜劒南節度西至鵠鳴杏花方<lb/>
盛　─原─詩話─徐州古豐縣朱陳村有杏花一百二十里<lb/>
近有人為徳慶户曺過此村花尚無恙─増─三栁軒雜<lb/>
識─余嘗評花以為杏有閨門之態　─花經─杏四品六命<lb/>
─宋濂遊荆塗二山記─禹廟前杏樹一章大可蔽二牛<lb/>
<pb n="KR3i0044_WYG_027-3a"/>
二柏參差左右樹東置小甕杏柯之水時津津其中廟<lb/>
史云當晨霧四集水愈多其來如泉可代井─沈守正<lb/>
遊香山寺記─自廻廊復東為來青軒羣山拱楫蒼蒨刺<lb/>
人目下見陂陀髙下杏樹可十萬株此香山之第一勝<lb/>
處也─原─學圃餘疏─杏花無奇多種成林則佳城中朱<lb/>
氏園中百株偃仰水傍予嘗攜榼賞之今當於廣圃荒<lb/>
池别置一林─増─閩部疏─閩地最饒花獨杏花絶産亦<lb/>
一異也　─屠隆小輞川記─池西有榭臨澗澗前植杏樹<lb/>
<pb n="KR3i0044_WYG_027-3b"/>
數十株顔曰文杏館　─王衡遊香山記─臥佛寺面面皆<lb/>
杏花而一緋杏據西園上者大可盈抱且殊麗宿於靈<lb/>
光寺信歩得一杏園可百餘樹屏以翠柏而山臨之憶<lb/>
吾鄉絶少杏花僅朱氏園有三十樹較此直春薺爾而<lb/>
余毎花期必提紅酒一罌與二三子婆娑醉舞其下豈<lb/>
謂天壤間自有杏花谷哉　─花史─五果為五榖之祥而<lb/>
杏華又候農時四民月令曰三月杏花盛可菑白沙輕<lb/>
土之田又曰三月昬參夕杏花盛桑椹赤可種大豆謂<lb/>
<pb n="KR3i0044_WYG_027-4a"/>
之上時　─原─揚州府志─太平園中有杏數十株毎至爛<lb/>
開太守大張宴一株命一妓倚其傍立館曰争春開元<lb/>
中宴罷或聞花有嘆息之聲　─池州府志─銅陵杏山昔<lb/>
𫝊葛仙翁嘗留此種杏下有溪落英飛堰上名花堰<lb/>
増─池州府志─府城秀山門外杏花村杜牧詩牧童遥指<lb/>
杏花村即此<lb/>
集藻─五言古詩─原─周庾信杏花─春色方盈野枝枝綻翠<lb/>
英依稀映村塢爛漫開山城好折待賔客金盤襯紅瓊<lb/>
<pb n="KR3i0044_WYG_027-4b"/>
　─増─宋王安石杏花─石梁度空曠茅屋臨清炯俯窺嬌<lb/>
嬈杏未覺身勝影嫣如景陽妃含笑堕宮井怊悵有㣲<lb/>
波殘妝壊難整　─原─蘇軾三月二十日多葉杏開─零露<lb/>
泫月蕊温風散晴葩天工了不睡連夜開此花芳心誰<lb/>
翦刻天質自清華惱客香有無弄妝影横斜中山古戰<lb/>
國殺氣浮髙牙叢臺餘袨服易水雜悲笳自從此花開<lb/>
玉肌洗塵沙坐令遊俠窟化作温柔家我老念江海不<lb/>
飲空咨嗟劉郎歸何日紅桃爍殘霞明年花開時舉酒<lb/>
<pb n="KR3i0044_WYG_027-5a"/>
望三巴　─増─陸游江路見杏花─我行浣花村紅杏紅于<lb/>
染數樹照南陂一林藏北崦雖慙嶺梅髙繁麗豈易貶<lb/>
雨絲飛復止雲葉低未斂似嫌風日𦂳䕶此臙脂㸃身<lb/>
閒得縱觀無語吾所歉　─元范梈二杏─北鄰杏一株身<lb/>
作龍盤拏直上青天中虚空髙結花南鄰杏更好枝榦<lb/>
相交加三月二月時匝地堆紅霞自我來京城寄居諸<lb/>
公家其地僻且阻茂樹繞牕紗亦有桃與李盛節争豪<lb/>
奢雖富無可人紛紛亂如麻晚遇此二杏突兀超塵沙<lb/>
<pb n="KR3i0044_WYG_027-5b"/>
常時好客來立斾遥咨嗟欲去復顧戀徃徃至日斜我<lb/>
昔直詞館羸馬道路賒晨徃昬黑歸無由領其嘉今我<lb/>
已投散終日猶枯查朝暮出見之百匝虚簷牙而我又<lb/>
将去何繇報繁葩誓将適南郡辟地江之涯種此一萬<lb/>
樹漫漫被荒遐花成實給食收拾嵗盈車此事亦易集<lb/>
但恐君疑誇　─明袁凱杏塢─窈窕石徑深參差繁英滿<lb/>
發采已云奇生香殊未斷依依午橋路粲粲朱陳坂月<lb/>
色散疎影時時坐横管<lb/>
<pb n="KR3i0044_WYG_027-6a"/>
七言古詩─原─唐韓愈杏花─居鄰北郭古寺空杏花兩株<lb/>
能白紅曲江滿園不可到看此寧避雨與風二年流竄<lb/>
出嶺外所見草木多異同冬寒不嚴地恒泄陽氣發亂<lb/>
無全功浮花浪蕊鎮常有纔開還落瘴霧中山榴躑躅<lb/>
少意思照耀黄紫徒為叢鷓鴣鈎輈猿呌歇杳靄深谷<lb/>
攢青楓豈如此樹一來翫若在京國情何窮今旦胡為<lb/>
忽惆悵萬片飄泊随西東明年花發應更好道人莫忘<lb/>
鄰家翁　─増─宋歐陽修鎮陽殘杏─鎮陽二月春苦寒東<lb/>
<pb n="KR3i0044_WYG_027-6b"/>
風力弱氷雪頑北潭跬歩病不到何暇騎馬尋郊原鵰<lb/>
丘新晴暖已動砌下流水來潺潺但聞簷間鳥語變不<lb/>
覺桃杏開已闌人生一世浪自苦盛衰桃李開落間西<lb/>
亭昨日偶獨到猶有一樹當南軒殘芳爛漫看更好皓<lb/>
若春雪團枝繁無風已恐自零落長條可愛不可攀猶<lb/>
堪攜酒醉其下誰肯伴我頽巾冠　─原─蘇軾月夜與客<lb/>
飲酒杏花下─杏花飛簾散餘春明月入户尋幽人褰衣<lb/>
歩月踏花影炯如流水涵青蘋花間置酒清香發争挽<lb/>
<pb n="KR3i0044_WYG_027-7a"/>
長條落香雪山城薄酒不堪飲勸君且吸盃中月洞簫<lb/>
聲斷月明中惟憂月落酒杯空明朝卷地東風惡但見<lb/>
緑葉棲殘紅─増─金元好問荆棘中杏花─墻東荒蹊抱<lb/>
村斜荆棘狼籍盤根芽何年丹杏此留種小紅濈濈争<lb/>
春華野人慣見漫不省獨有詩客來咨嗟天真不到鉛<lb/>
粉筆富艶自是宮闈花曲池芳徑非夙昔蒼苔濁酒同<lb/>
天涯京師惜花如惜玉曉擔賣徹東西家杏花看紅不<lb/>
看白十日忙殺遊春車誰家園亭有此樹鄭重已著重<lb/>
<pb n="KR3i0044_WYG_027-7b"/>
幃遮阿嬌新寵貯金屋明妃逺嫁愁清笳落花縈簾拂<lb/>
牀席亦有飄泊沾泥沙天公無心物自物得意未用相<lb/>
凌誇黄昬人歸花不語惟有落月啼棲鴉　─紀子正杏<lb/>
園宴集─紀翁種杏城西垠千株萬株紅豔新今年寒食<lb/>
好天色曉氣鬱鬱含芳津天公自愛此花好朝薰暮染<lb/>
煩花神融霞暈雪一傾倒非烟非霧非卿雲未開何所<lb/>
似乳兒粉妝深綘唇能啼能笑癡復騃畫出百子元非<lb/>
真半開何所似里中處女東家鄰陽和入骨春思動欲<lb/>
<pb n="KR3i0044_WYG_027-8a"/>
語不語時輕顰就中爛漫尤更好五家合隊虢與秦曲<lb/>
江江頭看車馬十里羅綺争紅塵陽平一邑多詩豪主<lb/>
人買酒邀衆賔花時有成約恨少楊子張吾軍落花著<lb/>
衣紅繽紛四座慘淡傷精魂花開花落十日耳對花不<lb/>
飲花應嗔愛花常苦得花晚争教行樂無閒身芳苞一<lb/>
破不更合且看錦樹烘殘春　─元袁桷㶟陽張節婦瓶<lb/>
中杏枝著花因賦─陶人妙合隂陽機凍壺頃刻廻芳菲<lb/>
盈盈緑房綴氷蕊玉蝶婀娜穿帷飛佳人蓬鬢不下堂<lb/>
<pb n="KR3i0044_WYG_027-8b"/>
手繡孤鳳横匡牀寳刀翦繒試春色翠袖慘澹顔無光<lb/>
烏頭可白珠九曲造物深知憐不足故應試此一枝春<lb/>
㸃綴扶疎驚衆目<lb/>
五言律詩─増─唐温憲杏花─團雪上晴梢紅明映碧寥店<lb/>
香風起夜村白雨休朝静落頻沾蔕繁開正蔽條澹然<lb/>
閒賞乆無以破妖嬈　─張籍古苑杏花─廢苑杏花在行<lb/>
人愁到時獨開新塹底半露舊燒枝晚色連荒轍低隂<lb/>
覆折碑茫茫古陵下春盡又誰知　─原─鄭谷杏花─不學<lb/>
<pb n="KR3i0044_WYG_027-9a"/>
梅欺雪輕紅照碧池小桃新謝後䨇燕却來時香屬登<lb/>
龍客烟籠宿蝶枝臨軒湏貎取風雨易離披　─増─宋梅<lb/>
堯臣依韻和王幾道途次杏花有感─馬上逢丹杏芳條<lb/>
拂眼過可憐芳徑少不道故園多艶萼粘紅蠟仙葩縐<lb/>
薄羅客心知易感路逺奈愁何　─原─明申時行詠適適<lb/>
圃杏垣─坊開裴墅錦花發董林株望欲迷瓊苑栽疑近<lb/>
白榆㣲風舒露臉小雨濕烟鬚春意枝頭閙從敎醉玉<lb/>
壺<lb/>
<pb n="KR3i0044_WYG_027-9b"/>
五言小律─原─唐吳融杏花─春物競相妒杏花應最嬌紅<lb/>
輕欲愁殺粉薄似啼消願作南華夢翩翩繞此條<lb/>
七言律詩─増─唐温庭筠杏花─紅花初綻雪花繁重疉髙<lb/>
低滿小園正見盛時猶悵望豈堪開處已繽翻情為世<lb/>
累詩千首醉是吾鄉酒一樽杳杳艶歌春日午出墻何<lb/>
處隔朱門　─吳融途中見杏花─一枝紅杏出墻頭墻外<lb/>
人行正獨愁長得看來猶有恨可堪逢處更難留林空<lb/>
色曙鶯先到春淺香寒蝶未遊更憶帝鄉千萬樹淡烟<lb/>
<pb n="KR3i0044_WYG_027-10a"/>
籠日暗神州　─杏花─粉薄紅輕揜斂羞花中占斷得風<lb/>
流軟非因醉都無力凝不成歌亦自愁獨照影時臨水<lb/>
畔最含情處出墻頭徘徊盡日難成别更待黄昬對酒<lb/>
樓　─羅隐杏花暖觸衣襟漠漠香間梅遮栁不勝芳數<lb/>
枝艶拂文君酒半里紅欹宋玉墻盡日無人疑悵望有<lb/>
時經雨乍凄凉舊山山下還如此回首東風一斷腸<lb/>
原─宋林逋杏花─蓓蕾枝梢血㸃乾粉紅腮頰露春寒不<lb/>
禁烟雨輕欺著祗好亭臺愛惜看偎栁傍桃斜欲墜等<lb/>
<pb n="KR3i0044_WYG_027-10b"/>
鶯期蝶猛成團京城巷陌新晴後買得風流更一般<lb/>
韓琦次韻和崔公孺國博黄杏花─顆顆裝成藥竈牙日<lb/>
邉開處近彤霞真宜相閣栽培物更是仙人種植花髙<lb/>
行出羣猶仰慕香名超格合洪誇諸賢繼有尋芳會欲<lb/>
奉歡遊决自差　─増─司馬光和道矩送客汾西村舍杏<lb/>
花盛開置酒其下─田家繁杏壓枝紅逺勝桃夭與李穠<lb/>
何事偏宜閒處植無端復向别時逢林間暫繫黄金勒<lb/>
花下聊飛碼碯鍾會待重來醉嘉樹只愁風雨不相容<lb/>
<pb n="KR3i0044_WYG_027-11a"/>
　─楊萬里郡圃杏花二首─小樹嫣然一兩枝晴薰雨醉<lb/>
總相宜纔憐欲白仍紅處政是㣲開半吐時得幸東風<lb/>
無忌對主張春色更還誰海棠穠麗梅花淡匹似渠儂<lb/>
别様奇　迥出千花合受降不然受拜亦何妨行穿小<lb/>
樹尋晴朶自挽芳條嗅暖香却恨來時差已晚不如清<lb/>
曉看新妝朗吟清露温風句惱殺詩翁只斷腸　─金毛<lb/>
麾和思逹兄杏花─碎翦明霞役化工曉園香散暖烟中<lb/>
羞逢栁眼三眠白分得桃腮一笑紅上苑繁華迷故國<lb/>
<pb n="KR3i0044_WYG_027-11b"/>
曲江顦顇老春風欲傳此恨花無語強對芳時作醉翁<lb/>
─元好問杏花二首─芳樹春融綘蠟凝春風寂寞掩柴<lb/>
荆畫眉盧女嬌無奈齲齒孫娘笑不成已怕宿妝添蝶<lb/>
粉更堪暖蕊鬭蜂聲一般疎影黄昬月獨愛寒梅恐未<lb/>
平　一穗蘆鞭一穗塵西園紅艶眼中新帽簷分去家<lb/>
家喜酒面飛來片片春梅栁幾曽同故事櫻桃纔得綴<lb/>
芳辰荒城此日腸堪斷老却探花筵上人　─杏花落後<lb/>
分韻得歸字─獺髓能醫病頰肥鸞膠無那片紅飛殘陽<lb/>
<pb n="KR3i0044_WYG_027-12a"/>
澹澹不肯下流水溶溶何處歸煮酒青林寒食過明妝<lb/>
髙燭賞心違寫生正有徐熙在漢苑招魂果是非　─張<lb/>
村杏花─昨日櫻桃綘蠟痕今朝紅袖已迎門只應芳樹<lb/>
知人意留著殘妝伴酒尊穠李尚湏羞粉艶寒梅空自<lb/>
怨黄昬詩家元白無今古從此張村即趙村　─元吳師<lb/>
道見杏花─曲江二十年前㑹回首芳菲似夢中老去京<lb/>
華度寒食閑來野水看東風樹頭絳雪飛還白花外青<lb/>
天映更紅聞説琳宮更佳絶明朝攜酒訪城東　─錢惟<lb/>
<pb n="KR3i0044_WYG_027-12b"/>
善杏花─等鶯期燕引遊蜂知隔垂楊第幾重壇近緇帷<lb/>
忘晝永宮催羯鼓助春濃絳烟輕潤香鬚裛紅雪乾團<lb/>
粉淚鎔寂寞曲江人不見貞元朝士憶時雍　─明楊基<lb/>
杏花─當時庭館醉春風客裏相逢意轉濃只恐臙脂吹<lb/>
漸白最憐春水照能紅一枝争買珠簾外千樹遥看小<lb/>
店中惆悵先生歸去後江南烟雨又濛濛　─吳寛清明<lb/>
日園中見杏花初開─疎花寂歴似殘紅病眼摩挲望欲<lb/>
空已恨浥開無細雨却愁吹落有狂風物華又報清明<lb/>
<pb n="KR3i0044_WYG_027-13a"/>
節人世真成白髮翁為語天工湏索性剰将春色慰人<lb/>
濃　─黄姬水息園賞杏花─平津舊闢招賢館乗興來尋<lb/>
愜賞期南陌青旂蘸甲酒東風小苑斷腸枝遊絲日暖<lb/>
即横路舞燕泥香故掠池見説醉花宜及晝可能辜負<lb/>
艶陽時　─朱謀㬜杏花─二月燒林發綘英六街初有賣<lb/>
花聲黄鸝立亞髙枝雨紫燕飛來小樹晴村僻深藏沽<lb/>
酒斾樓髙全露約簾旌年年開徧曲江寺香在馬蹏歸<lb/>
處生<lb/>
<pb n="KR3i0044_WYG_027-13b"/>
五言排律─増─唐李啇隐杏花─上國昔相值亭亭如欲言<lb/>
異鄉今暫賞脉脉豈無恩楥少風多力墻髙月有痕為<lb/>
含無限意遂對不勝繁仙子玉京路主人金谷園幾時<lb/>
辭碧落誰伴過黄昬鏡拂鉛華膩爐藏桂燼温終應催<lb/>
竹葉先擬詠桃根莫學啼成血從教夢寄魂吳王採香<lb/>
徑失路入烟村<lb/>
五言絶句─原─唐王維文杏館─文杏裁為梁香茅結為宇<lb/>
不知棟裏雲去作人間雨　─王涯杏花─萬樹江邉杏新<lb/>
<pb n="KR3i0044_WYG_027-14a"/>
開一夜風滿園深淺色照在碧波中　─増─司空圖村西<lb/>
杏花─薄膩力偏羸看看愴别時東風狂不惜西子病難<lb/>
醫　肌細分紅脉香濃破紫苞無因留得翫争忍折來<lb/>
抛　─宋梅堯臣初見杏花─不待春風徧烟林獨早開淺<lb/>
紅欺醉粉肯信有江梅　─王安石睡起折杏花數枝二<lb/>
首─獨臥南窓榻翛然五六旬已聞鄰杏好故挽一枝春<lb/>
　獨臥無心起春風閉寂寥鳥聲誰喚汝屋角故相撩<lb/>
　─范成大題徐熙杏花─老枝當嵗寒芳蘤春澹泞霧綃<lb/>
<pb n="KR3i0044_WYG_027-14b"/>
輕欲無嫣紅恐飛去　─原─楊萬里杏花─道白非真白言<lb/>
紅不若紅請君紅白外别眼看天工　─増─元宋无墻頭<lb/>
杏花─紅杏西鄰樹過墻無數花相煩問春色端的屬誰<lb/>
家<lb/>
七言絶句─原─唐白居易杏園花下贈劉郎中─怪君把酒<lb/>
偏惆悵曽是貞元花下人自别花來多少事東風二十<lb/>
四回春　─増─白居易題杏園花落─花園欲去去應遲正<lb/>
是風吹狼籍時近西數樹猶堪惜半落春風半在枝<lb/>
<pb n="KR3i0044_WYG_027-15a"/>
元稹杏花─常年出入右銀臺毎怪春風例早回慚愧杏<lb/>
園行在景同州園裏也先開　─杜牧杏園─夜來㣲雨洗<lb/>
芳塵公子驊騮步貼匀莫怪杏園顦顇去滿城多少插<lb/>
花人　─薛能杏花─活色生香第一流手中移得近青樓<lb/>
誰知艶性終相負亂向春風笑不休　─原─髙駢訪隐者<lb/>
不遇─落花流水認天台半醉閒吟獨自來惆悵仙翁何<lb/>
處去滿庭紅杏碧桃開─増─司空圖杏花─詩家偏為此<lb/>
傷情品韻由來莫與争解笑亦應兼解語只應慵語倩<lb/>
<pb n="KR3i0044_WYG_027-15b"/>
鶯聲　─吳村看杏花─潘郎愛説是詩家枉占河陽一縣<lb/>
花千載幾人捜警句補方金字愛晴霞　─鄭谷曲江紅<lb/>
杏─遮莫江頭栁色遮日濃鶯睡一枝斜女郎折得殷勤<lb/>
看道是春風及第花　─羅隐咏杏花─暖氣潛催次第春<lb/>
梅花已謝杏花新半開半落閒園裏何異榮枯世上人<lb/>
　─宋王禹偁杏花六首─紅芳紫萼怯春寒蓓蕾粘枝密<lb/>
作團記得觀燈鳳樓上百條銀燭淚闌干　暖映垂楊<lb/>
曲檻邉一堆紅雪罩春烟春來自得風流伴榆莢休抛<lb/>
<pb n="KR3i0044_WYG_027-16a"/>
買笑錢　桃紅梨白欲争春素態嬌姿兩未匀日暮墻<lb/>
頭試回首不施朱粉是東鄰　長愁風雨暗離披醉繞<lb/>
吟看得幾時只有流鶯偏趁意夜來偷宿最繁枝　登<lb/>
龍曽入少年塲錫宴瓊林醉御觴争戴滿頭紅爛漫至<lb/>
今猶雜桂枝香　陌上紛披枝上稀多情猶解撲人衣<lb/>
䨇成灑道迎王母十里濛濛絳雪飛─邵雍瀍河上觀<lb/>
杏花廻─瀍河東看杏花開花外天津暮却廻更把杏花<lb/>
頭上插途人知道看花來─王安石北陂杏花─一陂春<lb/>
<pb n="KR3i0044_WYG_027-16b"/>
水繞花身花影妖嬈各占春縱被春風吹作雪絶勝南<lb/>
陌碾成塵─杏花─垂楊一徑紫苔封人語蕭蕭院落中<lb/>
獨有杏花如喚客倚墻斜日數枝紅　─次韻杏花三首<lb/>
只愁風雨刼春回怕見枝頭爛漫開野鳥不知人意緒<lb/>
啄教零亂㸃蒼苔　心憐紅蕊與移栽不惜年年糞壤<lb/>
培風雨無時誰會得欲教零亂強催開　看時髙艶先<lb/>
驚眼折處幽香易滿懐野女強篸看亦醜少教憔悴逐<lb/>
荆釵─蘇軾徐熙杏花─江左風流王謝家盡攜書畫到<lb/>
<pb n="KR3i0044_WYG_027-17a"/>
天涯却因梅雨丹青暗洗出徐熙落墨花　─徐積杏花<lb/>
二首─窓外花開紅滿枝董生正下讀書帷東風到晚殊<lb/>
無定今夜清香屬阿誰　一㸃臙脂淡染腮十分顔色<lb/>
為誰開殘燈欲燼書帷閉猶有清香半夜來　─原─呂祖<lb/>
謙看杏花─江梅已過杏花初尚怯春寒著蕊疎待得重<lb/>
來幾枝在半随蝶翅半蜂鬚　─増─范成大題張晞顔杏<lb/>
花圖─紅粉團枝一萬重當年獨自費東風若為報答春<lb/>
無賴付與笙歌鼎沸中　─雲露堂前杏花─蠟紅枝上粉<lb/>
<pb n="KR3i0044_WYG_027-17b"/>
紅雲日麗烟濃看不真浩蕩光風無畔岸如何鎖得杏<lb/>
園春　─原─楊萬里杏花五首─白白紅紅一樹春晴光耀<lb/>
眼看難真無端昨夜蕭蕭雨細錦全機却作茵　紅藍<lb/>
細細糝晴苞紫玉森森走膩條枯梗折枝無一寸併驅<lb/>
春色犇花梢　不信東皇也有私如何偏寵杏花枝于<lb/>
中更出紅千葉且道化工奇不奇　曽見乾條撼雪飛<lb/>
一暄爆出萬餘枝從今日日湏來看看到紅紅白白時<lb/>
　看花千樹洛陽春白傅年年愛趙村月蕊晴葩風露<lb/>
<pb n="KR3i0044_WYG_027-18a"/>
格老夫移得在東園　─朱淑真杏花─淺注臙脂翦絳綃<lb/>
獨将嬌艶冠花曺春心自得東皇意逺勝𤣥都觀裏桃<lb/>
　─増─金劉豫杏─竹塢人家瀕小溪數枝紅杏出疎籬門<lb/>
前山色𢃄烟重幽鳥一聲春日遲　─元好問杏花雜詩<lb/>
三首─杏花墻外一枝横半面宮妝出曉晴看盡春風不<lb/>
回首寳兒元自太憨生　露華浥浥汎晴光睡足東風<lb/>
倚緑窓試遣紅妝映銀燭湘桃争合伴仙郎　紅妝翠<lb/>
盖惜風流春動香生不自由莫向芸齋厭閒冷小詩供<lb/>
<pb n="KR3i0044_WYG_027-18b"/>
作錦纒頭　─渾源望湖川見百葉杏花─四月山泉凍未<lb/>
開東君纔為挽春廻多情丹杏知人意留著䨇華待我<lb/>
來　─元元淮南圃杏花─臙脂萬㸃怯輕寒蓓蕾枝頭絳<lb/>
雪乾昨夜南園春雨過玉人曉起掲簾看　─安熙杏花<lb/>
始開連日大風不獲一賞晨起徃觀歸而小酌得一絶<lb/>
句─生紅和露滴臙脂又到芳春寂寞時便擬提壺花下<lb/>
醉却愁羞殺背隂枝　─鄭氏允端徐熙杏花─寫生政自<lb/>
愛徐熙把卷摩挲眼欲迷曽記沉沉春雨後一枝斜透<lb/>
<pb n="KR3i0044_WYG_027-19a"/>
粉墻西─明陳鐸寫杏花自題絶句─晴園紅粉䕶春烟<lb/>
髣髴江村二月天記得景卿回首處一枝斜拂酒樓前<lb/>
　─朱曰藩涇西杏花雜興─張村趙村與吳村千古空牽<lb/>
艶客魂墻東一樹穠如錦莫怪先生獨閉門　─原─申時<lb/>
行題扇頭杏花─上林佳處午橋邉半染赬霞半著烟記<lb/>
得曲江春日裏一枝曽占百花先　─増─文嘉杏花─三月<lb/>
曲江㣲雨乾東風一日徧長安圍烟簇粉春如海總待<lb/>
新郎馬上看　─原─張新曲江池畔題詩處燕子飛時花<lb/>
<pb n="KR3i0044_WYG_027-19b"/>
正開報道狀元歸去也馬頭春色日邉來<lb/>
詩散句─原─唐劉禹錫─年年曲江望花發即經過未飲心<lb/>
先醉臨風思倍多　─沈亞之─𢃄雲猶誤雪映日欲欺霞<lb/>
紫陌傳香逺紅泉落影斜　─宋孫何─殷紅鄙桃艶淡白<lb/>
笑棃花落處飄㣲霰繁時疉亂霞　─増─元栁貫─今晨訪<lb/>
客出城東馬上風來亂吹塕穠桃靚李杳然空山杏一<lb/>
梢紅聳聳浮暉滿樹豈饒春麗色迎人太矜寵　─唐王<lb/>
維─屋上春鳩鳴村邉杏花白─原─杜甫─盈盈當雪杏艶<lb/>
<pb n="KR3i0044_WYG_027-20a"/>
艶待香梅　─宋宼凖─孤村芳草逺斜日杏花飛　─文同<lb/>
月淡斜分影池清暗寫真　─唐李啇隐─粥香餳白杏花<lb/>
天省對流鶯坐綺筵　─増─李啇隐─日日山光鬭日光山<lb/>
城斜路杏花香　─原─韋莊─大道青樓御苑東玉欄仙杏<lb/>
壓枝紅　─増─宋梅堯臣─田家春作日日近丹杏破纇場<lb/>
圃頭　─原─蘇軾─我是朱陳舊使君勸農曽入杏花村<lb/>
増─蘇軾─一色杏花三十里新郎君去馬如飛　─沈與求<lb/>
杏火燒空潑眼明遊人蕩漿緑蕪城　─陸游─鴨頭緑漲<lb/>
<pb n="KR3i0044_WYG_027-20b"/>
池平岸猩血紅深杏出墻　─原─施芸隐─落梅香斷無消<lb/>
息一樹春風屬杏花　─鄭安晚─客裏不知春早晚失驚<lb/>
紅雨到墻隂　─増─金叚繼昌─西崦山家籬落背杏梢初<lb/>
見一分紅　張萬公─今日檐間看風色一株紅杏暗驚<lb/>
心　─元劉秉忠簷外杏花横素月恰如梅影在西窓<lb/>
唐白居易園杏紅萼折　─孟郊─碎纈紅滿杏　─原─李賀<lb/>
烟濕杏花鬚　紅簇交枝杏　─増─李嘉祐─度雨杏花稀<lb/>
　─原─姚合花開連錦帳　増─温庭筠─春鬢杏花紅　薛<lb/>
<pb n="KR3i0044_WYG_027-21a"/>
能─山熱杏花村　─韋荘─紅障杏籬深─原─宋文同─曽伴<lb/>
曲江春　─増─元馬祖常─仙杏葩凝赤─原─唐杜甫─種杏<lb/>
仙家近白榆　─白居易─花園淡薄開花鳳　─増─白居易<lb/>
紅蠟粘枝杏欲開　─項斯─緑杏揺風占古春　─曺唐─好<lb/>
風吹樹杏花香　─薛能─蕊杏含春欲鳥啼─韓偓─杏苞<lb/>
如臉半開香　─原─鄭谷─栁絲牽水杏花紅　─唐彦謙─杏<lb/>
艶桃花奪晚霞　─増─吳融─杏花向日紅匀臉　─髙蟾─日<lb/>
邉紅杏倚雲栽　─張佖─隔江紅杏一枝明　─原─韋荘─霏<lb/>
<pb n="KR3i0044_WYG_027-21b"/>
㣲紅雨杏花天　─増─羅隐─小杏妖嬈弄色紅─宋梅堯<lb/>
臣─丹杏梢頭漏泄春　─王令─杏萼春深翻淺纈　─張耒<lb/>
密装杏萼紅如糝　─金張藥─晴日有心烘杏花　─王偓<lb/>
杏花聫句香随馬　─王元粹─臨風一樹杏花開　─元馬<lb/>
臻─杏花一樹開如錦　─陳深─夕陽一樹杏花明　─倪瓚<lb/>
風軒紅杏散餘霞　杏花飛雪㸃春波<lb/>
詞─原─宋趙鼎㸃絳唇─烟冷金爐夢回鴛帳餘香嫩更無<lb/>
人問一枕江南恨　消痩休文頓覺春衫褪清明近杏<lb/>
<pb n="KR3i0044_WYG_027-22a"/>
花吹盡薄暮東風𦂳　─曽覿春光好─臙脂膩粉光輕正<lb/>
新晴枝上閙紅無處著近清明　仙娥進酒多情向花<lb/>
下相笑盈盈不惜十分傾玉斚惜彫零　─増─張孝祥菩<lb/>
薩蠻─東風約畧吹羅幕一簾細雨春隂薄試把杏花看<lb/>
濕紅嬌暮寒　佳人䨇玉枕烘醉鴛鴦錦折得最繁枝<lb/>
暖香生翠幃　─康與之憶秦娥─春寂寞長安古道東風<lb/>
惡東風惡臙脂滿地杏花零落　臂銷不奈黄金約天<lb/>
寒尚怯春衫薄春衫薄不禁珠淚為君彈却　─曽平丘<lb/>
<pb n="KR3i0044_WYG_027-22b"/>
清平樂─艶苞初坼偏惜東風力上苑梨花烟雨濕新染<lb/>
臙脂顔色　玉人小立簾櫳輕匀媚臉妝紅斜插一枝<lb/>
雲髻看誰剰得春容　─金王庭筠清平樂─今年春早到<lb/>
處花開了只有此枝春恰好月底輕顰淺笑　風流全<lb/>
似梅花承當疎影横斜夢想溪南溪北竹籬茅舍人家<lb/>
　─原─宋杜安世憶漢月─紅杏一枝遥見凝露粉愁香怨<lb/>
吹開吹謝任春風恨流鶯不能拘管　曲池連夜雨緑<lb/>
水上翠紅千片直擬移來向深院任彫零不孤䨇眼<lb/>
<pb n="KR3i0044_WYG_027-23a"/>
増─趙彦端千秋嵗─杏花風下獨立春寒夜㣲雨度疎星<lb/>
挂暉暉濃艶出嫋嫋繁枝亞朱檻倚輕羅醉裏添還卸<lb/>
　寂寞情猶乍悵望驂鸞駕衣褪玉香欺麝一花拚一<lb/>
醉杯重慿誰把春去也重簾翠幕人如畫　─原─沈公述<lb/>
念奴嬌─杏花過雨漸殘紅零落臙脂顔色流水飄香人<lb/>
漸遠難托春心脉脉恨别王孫墻隂目斷手把青梅摘<lb/>
金鞍何處緑楊依舊南陌　消散雲雨湏㬰多情因甚<lb/>
有輕離輕拆燕語千般争解説些子伊家消息厚約深<lb/>
<pb n="KR3i0044_WYG_027-23b"/>
盟除非重見見了方端的而今無奈寸腸千恨堆積<lb/>
増─晁端禮水龍吟─小桃零落春将半䨇燕却來池館名<lb/>
園相倚初開繁杏一枝遥見竹外斜穿栁間深映粉愁<lb/>
春怨任紅欹宋玉墻頭千里漫牽惹人腸斷　常記山<lb/>
城斜路噴清香日遲風暖春隂挫後馬前惆悵滿枝妝<lb/>
淺深院簾垂雨愁人處碎紅千片料明年更發多應更<lb/>
好約鄰翁看<lb/>
别録─増─釵小志─阮文姬插鬢用杏花陶溥公呼曰二花<lb/>
<pb n="KR3i0044_WYG_027-24a"/>
　─歸田詩話─陳簡齋詩云客子光隂詩卷裏杏花消息<lb/>
雨聲中陸放翁詩云小樓一夜聼春雨深巷明朝賣杏<lb/>
花皆佳句也惜全篇不稱葉靖逸詩春色滿園關不住<lb/>
一枝紅杏出墻來戴石屏詩一冬天氣如春暖昨日街<lb/>
頭賣杏花句意亦佳可以追及之　─花事類編─趙清獻<lb/>
公帥蜀有妓𢃄杏花清獻喜之戲曰頭上杏花真有幸<lb/>
妓應聲曰枝間梅子豈無媒　─原─種杏與桃同取極熟<lb/>
者𢃄肉埋糞中至春芽出即移别地行宜稀宜近人家<lb/>
<pb n="KR3i0044_WYG_027-24b"/>
樹大戒移栽移則不茂正月钁樹下地通陽氣二月除<lb/>
樹下草三月離樹五歩作畦以通水旱則澆灌遇有霜<lb/>
雪則燒烟樹下以䕶花苞<lb/>
　　桃花一<hi>桃實别見果譜</hi>
原─桃西方之木也乃五木之精枝榦扶疎處處有之葉<lb/>
狹而長二月開花有紅白粉紅深粉紅之殊他如單瓣<lb/>
大紅千瓣桃紅之變也單瓣白桃千瓣白桃之變也爛<lb/>
漫芳菲其色甚媚花早易植木少則花盛種類頗多夲<lb/>
<pb n="KR3i0044_WYG_027-25a"/>
草云絳桃<hi>千瓣</hi>緋桃<hi>俗名蘇州桃花如翦絨/比諸桃開遲而色可愛</hi>千葉桃<hi>一名碧桃</hi>
<hi>花色淡紅</hi>美人桃<hi>一名人面桃粉/紅千瓣不實</hi>二色桃<hi>花開稍遲粉紅千瓣極佳</hi>日月<lb/>
桃<hi>一枝二花或紅或白</hi>鴛鴦桃<hi>千葉深紅/開最後</hi>瑞仙桃<hi>色深紅花最密</hi>又有夀<lb/>
星桃<hi>樹矮而花亦可玩</hi>巨核桃<hi>出常山漢明帝時/所獻霜下始花</hi>十月桃<hi>十月實熟</hi>
<hi>故名花紅色</hi>油桃<hi>月令中桃始華即此其華最繁/文選所謂山桃發紅萼是也</hi>李桃<hi>花深紅色</hi>
王敬美有言桃花種最多其可供玩者莫如碧桃人面<lb/>
桃二種緋桃乏韻即不種亦可也<lb/>
彚考─原─詩周南─桃之夭夭灼灼其華─𫝊─桃有華之盛者<lb/>
<pb n="KR3i0044_WYG_027-25b"/>
夭夭其少壯也灼灼華之盛也　─召南─何彼穠矣花如<lb/>
桃李　─禮記月令─仲春之月桃始華　─史記李将軍𫝊<lb/>
贊─諺云桃李不言下自成蹊　─増─易通卦驗─驚蟄曰大<lb/>
壯初九桃不花倉庫多火　─原─春秋運斗樞玉衡星之<lb/>
精散為桃　─増─管子─五沃之土其木宜桃─原─荀子─桃<lb/>
李倩粲于一時時至而殺至於松栢經隆冬而不凋蒙<lb/>
霜雪而不變可謂得其性矣　─増─十洲記─東海有山名<lb/>
度索山有大桃樹屈盤數千里曰蟠桃　─拾遺記─扶桑<lb/>
<pb n="KR3i0044_WYG_027-26a"/>
東五萬里有磅磄山上有桃樹百圍其花色青黑萬嵗<lb/>
一實　─原─神仙傳─樊夫人與夫劉剛俱學道術各自言<lb/>
勝中庭有兩大桃樹夫妻各咒其一桃便相鬭擊良乆<lb/>
剛所咒者樹走出籬外　─増─晉宮閣名─華林園桃七百<lb/>
三十八株白桃三株侯桃三株　─妬記─武厯陽女嫁阮<lb/>
宣武絶忌家有一桃樹華葉灼燿宣歎美之即便大怒<lb/>
使婢取刀斫樹摧折其華　─原─史畧─北齊盧士深妻崔<lb/>
林義之女有才學春日以桃花和雪靧兒面咒曰取紅<lb/>
<pb n="KR3i0044_WYG_027-26b"/>
花取白雪與兒洗面作光悦取白雪取紅花與兒洗面<lb/>
作妍華取花紅取雪白與兒洗面作光澤取雪白取花<lb/>
紅與兒洗面作華容　─増─景龍文館記─景龍四年春上<lb/>
宴於桃花園羣臣畢從學士李嶠等各獻桃花詩上令<lb/>
宮女歌之辭既清婉歌仍妙絶獻詩者舞蹈稱萬嵗上<lb/>
勅太常簡二十篇入樂府號曰桃花行　─原─開元天寳<lb/>
遺事─御苑新有千葉桃花帝親折一枝插於妃子寳冠<lb/>
上曰此箇花尤能助嬌態也　明皇禁苑中初有千葉<lb/>
<pb n="KR3i0044_WYG_027-27a"/>
桃盛開帝與貴妃日宴於樹下帝曰不獨萱草忘憂此<lb/>
花亦能銷恨　─増─北户録─桑苧翁謂李復云天寳末有<lb/>
韋長史虗舟寓于廬山瀑布泉時夏月多雨見瀑布之<lb/>
中流出一桃葉濶五寸長一尺二寸　─原─劇談録─武宗<lb/>
朝術士王瓊妙於化物無所不能方冬以藥栽培桃杏<lb/>
數株一夕繁英盡發芳蕊濃艶月餘方謝　─夲事詩─唐<lb/>
崔䕶舉進士不第清明獨遊都城南得村居花木叢萃<lb/>
叩門乆之有女子自門隙問對曰尋春獨行酒渇求飲<lb/>
<pb n="KR3i0044_WYG_027-27b"/>
女子啟關以盂水至獨倚小桃柯佇立而屬意殊厚崔<lb/>
辭起送至門如不勝情而入後絶不復至及來嵗清明<lb/>
徑徃尋之門庭如故而扃矣因題詩於左扉云去年今<lb/>
日此門中人面桃花相映紅人面不知何處去桃花依<lb/>
舊笑春風後數日復徃聞其中哭聲䕶叩門有老父出<lb/>
曰君非崔䕶耶曰然曰君殺我女吾女笄年未嫁自去<lb/>
年以來常恍惚如有所失比日與之出歸見左扉字入<lb/>
門遂病絶食數日而死崔大感慟請入哭之尚儼然在<lb/>
<pb n="KR3i0044_WYG_027-28a"/>
牀崔舉女首枕以股大呼曰䕶在斯䕶在斯湏㬰開目<lb/>
半日復活老父大喜以女歸之　─増─清異録─江南後主<lb/>
同氣宜春王從謙嘗春日與妃侍遊宮中後圃妃侍覩<lb/>
桃花爛開意欲折而條髙小黄門取綵梯獻時從謙正<lb/>
乗駿馬擊毬乃引鞚至花底痛採芳菲顧謂嬪妾曰吾<lb/>
之緑耳梯何如　─外史檮杌─蜀孟知祥僭位召百官宴<lb/>
芳林園賞紅桃花其葉六出　─彦周詩話─春時穠麗無<lb/>
過桃栁桃之夭夭楊栁依依詩人言之也老杜云顛狂<lb/>
<pb n="KR3i0044_WYG_027-28b"/>
栁絮随風舞輕薄桃花逐水流不知縁誰而波及桃花<lb/>
與楊栁矣　─原─埤雅─桃性早華又華於仲春故周南以<lb/>
興女之年時俱富也　─雞肋編─范純仁女孫病狂嘗閉<lb/>
於室中窓外有大桃樹一株花適盛開一夕斷櫺登木<lb/>
食桃花幾盡自是遂愈　─孫公談圃─石曼卿通判海州<lb/>
以山嶺髙峻人路不通畧無花卉㸃綴照映使人以泥<lb/>
裹桃核抛擲于山嶺上不數年間花發滿山爛如錦繡<lb/>
　─増─老學庵筆記─歐陽公梅宛陵王文恭集皆有小桃<lb/>
<pb n="KR3i0044_WYG_027-29a"/>
詩歐詩云雪裏花開人未知摘來相顧共驚疑便湏索<lb/>
酒花前醉初見今年第一枝初但謂桃花有一種早開<lb/>
者耳及游成都始識所謂小桃者上元前後即著花狀<lb/>
如垂絲海棠曽子固雜識云正月二十開天章閣賞小<lb/>
桃正謂此也　─全唐詩話─劉禹錫元和十年自朗州召<lb/>
至京戲贈看花君子云紫陌紅塵拂面來無人不道看<lb/>
花回𤣥都觀裏桃千樹盡是劉郎去後栽再游𤣥都觀<lb/>
絶句并序云余貞元二十一年為屯田郎時此觀未有<lb/>
<pb n="KR3i0044_WYG_027-29b"/>
花是嵗出牧連州貶朗州司馬居十年召至京師人人<lb/>
皆言有道士手植仙桃滿觀如紅霞遂有前篇以志一<lb/>
時之事旋又出牧今十有四年復為主客郎中重遊𤣥<lb/>
都蕩然無復一樹惟兎葵燕麥動揺春風耳因再題二<lb/>
十八字以俟後游時太和二年三月也詩云百畝庭中<lb/>
半是苔桃花净盡菜花開種桃道士歸何處前度劉郎<lb/>
今又來　─鄭志道劉阮洞記─鳴玉澗之東有塢植桃數<lb/>
畦花光射目落英繽紛㸃綴芳草流紅縹緲随水而下<lb/>
<pb n="KR3i0044_WYG_027-30a"/>
此昔人食桃輕舉之地也遂名曰桃花塢　─六朝事迹<lb/>
桃花塢在蒋山寳公塔之西北舊有桃花甚盛今不復<lb/>
存霹靂溝在城東五里王荆公詩云霹靂溝西路柴<lb/>
荆四五家憶曽騎欵叚随意入桃花─花經─碧桃千葉<lb/>
桃三品七命緋桃花五品五命─王維楨游石城山記<lb/>
茅公嘗與余遊石城山中其時三月矣而桃尚未華茅<lb/>
公訝之而問故余謂草木期雖至猶湏日曝之乃發耳<lb/>
今四面連峰雲霧恒發其上見日最難桃華能乎故得<lb/>
<pb n="KR3i0044_WYG_027-30b"/>
日茍先梅常侵臘得日茍後桃乃失春斯未足訝也<lb/>
王叔承茅山記─夜次毘陵桃花園桃花數十畝映月如<lb/>
朝霞忽忽身在華陽夢中也─聞鴈齋筆談─桃之品無<lb/>
慮數十絳碧夭緋總堪極目然夭者故是正色耶至于<lb/>
人面桃則桃之變極矣瑩白如雪光浮白外素者故艷<lb/>
不艶于此方之梅花則今古雅俗正復迥然藉使敷蘤<lb/>
一時堪作梅嬖夭夭者雲從可也─香宇詩談─今花始<lb/>
開曰試花張司業新桃行植之三年餘今夏初試花月<lb/>
<pb n="KR3i0044_WYG_027-31a"/>
令桃始華亦讀如試─王立程天台山記─桃源洞即漢<lb/>
永平中劉晨阮肇遇仙處澗之東塢有桃數畦春時花<lb/>
光射目紅雨㸃綴芳草如踏錦茵─江郎山志─山多緋<lb/>
桃華而不實─黄山志─桃花峰下有桃花源桃花溪處<lb/>
處皆桃花─武夷雜記─春山霽時滿鼻皆新緑香訪鼓<lb/>
樓坑十里桃花杖䇿獨行随流折步春意尤閒　─西湖<lb/>
志─包家山多桃花宋時有匾曰蒸霞二月遊人最盛號<lb/>
小桃源董嗣杲詩綺霞蒸日透林梢一簇南山尚姓包<lb/>
<pb n="KR3i0044_WYG_027-31b"/>
冷水峪邉苔色老冲雲樓下樹隂髙園鄰古道傳耕籍<lb/>
臺倚青城想拜郊欲趁桃花尋隐去關門無鎖不湏敲<lb/>
　西湖棲霞嶺以嶺上桃花爛漫色如凝霞故名　─原<lb/>
𤣥中記─寧波府城東舊傳劉阮采藥於此春月桃花萬<lb/>
樹儼若桃源─花史─茅山乾元觀道士姜麻子閻蓬頭<lb/>
弟子也從揚州乞爛桃核數石空山月明中種之不避<lb/>
豺虎自茶庵至觀中有桃花五里餘　志勤禪師在溈<lb/>
山因桃花悟道偈曰自從一見桃花後三十年來更不<lb/>
<pb n="KR3i0044_WYG_027-32a"/>
疑　簡州天水一碧放目無際春月桃花甚繁　潘岳<lb/>
為河陽令栽桃李號河陽滿縣花　劉公幹居鄴下一<lb/>
日桃李爛漫值諸公子延賞久之方去公幹問僕曰損<lb/>
花乎僕曰無但愛賞而已公幹曰珍重輕薄子不損折<lb/>
使老夫酒興不空也遂飲花下　錢伸仲于錫山所居<lb/>
作芳美亭種桃數千百株蔡載作詩曰髙人不惜地自<lb/>
種無邉春莫随流水去恐汙世間塵　古田縣黄蘖山<lb/>
多桃樹下有桃塢桃湖桃洲春月不減武陵桃溪在黄<lb/>
<pb n="KR3i0044_WYG_027-32b"/>
蘖山下春風㣲和夭桃夾岸亦勝境也　漵浦一名華<lb/>
蓋山昔人嘗種桃千樹至今呼桃花圃─増─一統志─平<lb/>
樂府仙巖富州口多桃花旁有碧潭游魚可掬<lb/>
集藻─記─原─晉陶潛桃花源記─晉太元中武陵人捕魚為<lb/>
業縁溪行忘路之逺近忽逢桃花林夾岸數百步中無<lb/>
雜樹芳草鮮美落英繽紛漁人甚異之復前行欲窮其<lb/>
林林盡水源便得一山山有小口髣髴若有光便舍船<lb/>
從口入初極狹纔通人復行數十步豁然開朗土地平<lb/>
<pb n="KR3i0044_WYG_027-33a"/>
曠屋舍儼然有良田美池桑竹之屬阡陌交通雞犬相<lb/>
聞其中徃來種作男女衣著悉如外人黄髮垂髫並怡<lb/>
然自樂見漁人乃大驚問所從來具答之便要還家設<lb/>
酒殺雞作食村中聞有此人咸來問訊自云先世避秦<lb/>
時亂率妻子邑人來此絶境不復出焉遂與外人間隔<lb/>
問今是何世乃不知有漢毋論魏晉此人一　一為具言<lb/>
所聞皆歎惋餘人各復延至其家皆出酒食停數日辭<lb/>
去此中人語云不足為外人道也既出得其船便扶向<lb/>
<pb n="KR3i0044_WYG_027-33b"/>
路處處志之及郡下詣太守説如此太守即遣人随其<lb/>
徃尋向所志遂迷不復得路南陽劉子驥髙尚士也聞<lb/>
之欣然規徃未果尋病終後遂無問津者─增─明王衡<lb/>
東門觀桃花記─盖今人多偽為雅而吾吳尤甚蘭菊幾<lb/>
家置一譜焉次則君竹而友松第而至桃花極矣廼余<lb/>
性獨深愛桃花毎春未嘗不游游必徧今年二月之十<lb/>
七日余與汝増約使人徃探城四隅問花之所止而之<lb/>
焉具報東門好則步出東門踏菜花行望見一邨居小<lb/>
<pb n="KR3i0044_WYG_027-34a"/>
有花栁可觀則酒鎗與蒲席已次第設矣其居在小溪<lb/>
中桃花左右溪約有三四十株甚嫩美既又移至吳氏<lb/>
莊莊宅與池相遶畧同前而廣五倍之花碩大且繁中<lb/>
一緋色據水上者特異長楊數章立池外如偉丈夫衣<lb/>
冠拱手而䕶少女于内桃花亦醉面垂垂傍水洗妝不<lb/>
輕見頭額也飲樹下留連乆之顧日尚未晡廼復信步<lb/>
尋花其在水濵者墻角橋畔者菜花栁樹叢中者輙灑<lb/>
水施茵曰與而延客或遇之矮簷下及坑塹竈突之間<lb/>
<pb n="KR3i0044_WYG_027-34b"/>
則含酒滿舌噀之曰為汝浣衣席暖更移酒盡復買忘<lb/>
其去城之遂逺也汝增曰夫桃價不堪與牡丹作奴人<lb/>
且以市娼辱之子何好之甚余笑曰子品花乎品價乎<lb/>
夫價則百十桃者有之然皆如口脂面粉不粘人意刻<lb/>
畫綵繢人能盗天夫桃也逺而睇之光浮浮然近而即<lb/>
之若有暖暈然盖頌桃徳者夭夭近之灼灼則已下矣<lb/>
擬之于春殆㢲女乎陽出震而得梅桃與梅其得氣獨<lb/>
完故於香味色中具有别韻即刻畫綵繢者巧愈不似<lb/>
<pb n="KR3i0044_WYG_027-35a"/>
似愈不真子舍是而貴夫盆盎拳握之觀何歟且夫天<lb/>
下之貴賤失所久矣餖飣貴而梁肉賤土偶貴而人物<lb/>
賤品題貴而考課賤桃之賤于子無惑也汝増無以對<lb/>
遂以筆誌其語<lb/>
頌─増─梁江淹桃頌─惟園有桃惟山有叢丹葩擎露紫葉<lb/>
繞風引霧如電映烟成虹伊春之秀乃華之宗<lb/>
賦─増─陳張正見衰桃賦─巖巖秀峰吐桂榮松獨夭桃之<lb/>
灼灼輕擢采於寒蹤爾乃萬株成錦千林似翼苔畫波<lb/>
<pb n="KR3i0044_WYG_027-35b"/>
文花然樹色發秦源而逸氣飄漢綬而流芳譬蘭釭之<lb/>
夜炷似明鏡之朝妝成蹊列徑光崖豔氾間真定之蒼<lb/>
棃雜房陵之縹李紛芳難歇照曜無儔舒若霞光欲起<lb/>
散似電采将收既而風落新枝霜飛故葉歎垂釣之妖<lb/>
童怨傾城之麗妾　─原─唐皮日休桃花賦并序─余嘗慕<lb/>
宋廣平之為相貞姿勁質剛態毅狀疑其鐵腸與石心<lb/>
不解吐婉媚辭然覩其文而有梅花賦清便富艶得南<lb/>
朝徐庾體殊不類其為人也後蘓相味道得而稱之廣<lb/>
<pb n="KR3i0044_WYG_027-36a"/>
平之名遂振嗚呼夫廣平之才未為是賦則蘇公果暇<lb/>
知其人哉将廣平困于窮阨于躓強為是文耶日休于<lb/>
文尚矣狀花卉體風物非有所諷輙抑而不發因感廣<lb/>
平之所作復為桃花賦其辭曰伊祁氏之作春也有豔<lb/>
外之豔華中之華衆木不得融為桃花厥花伊何其美<lb/>
實多臺𨽻衆芳縁餙陽和開破嫩萼壓低柔柯其色則<lb/>
不淡不深若素練輕茜玉顔半酡若夫美景姸時春含<lb/>
曉滋密如不幹繁若蕪枝妦妦婉婉夭夭怡怡或俛者<lb/>
<pb n="KR3i0044_WYG_027-36b"/>
若想或閉者如癡或向者如步或倚者如疲或温黁而<lb/>
可薰或婑媠而莫持或幽柔而旁午或撦冶而倒披或<lb/>
翹矣如望或凝然若思或奕偞以作態或窈窕而騁姿<lb/>
日将明兮似喜天将慘兮若悲近榆錢兮妝翠靨映楊<lb/>
栁兮顰愁眉輕紅拖裳動則裊香宛若鄭袖初見楚王<lb/>
夜景皎㓗閧然秀發又若嫦娥欲奔明月蝶散蜂寂當<lb/>
閨脉脉又若妲已未聞裂帛或開故楚豔豔春曙又若<lb/>
息媯含情不語或臨金塘或交綺井又若西子浣紗見<lb/>
<pb n="KR3i0044_WYG_027-37a"/>
　影玉露厭浥妖紅墜濕又若驪姬将譛而泣或在水濵<lb/>
　或臨江浦又若神女見鄭交甫或臨廣筵或當髙㑹又<lb/>
　若韓娥将歌斂態㣲動輕風婆娑暖紅又若飛燕舞于<lb/>
　掌中半霑斜吹或動或止又若文姬将賦而思丰茸旖<lb/>
　旎互交逓倚又若麗華侍讌初醉狂風猛雨一陣紅去<lb/>
　又若褒姒初随戎虜滿地春色階前砌側又若戚姬死<lb/>
　于鞫域花品之中此花最異以衆為繁以多見鄙自是<lb/>
　物情非關春意若氏族之斥素流品秩之卑寒士他目<lb/>
<pb n="KR3i0044_WYG_027-37b"/>
　則目他耳則耳或以昵而稱珍或以疎而見貴或有實<lb/>
　而花乖或有花而實悴其花可以暢君之心目其實可<lb/>
　以充君之口腹匪乎兹花他則碌碌我欲脩花品以此<lb/>
　花為第一懼俗情之横議我曰不然為之則已我目吾<lb/>
　目我耳吾耳姸媸决于心取舍斷于志豈惟草木之品<lb/>
　獨然信為國兮如此<lb/>
　<lb/>
御定佩文齋廣羣芳譜卷二十五<lb/>
</p>
<p>
</p>
  </div>
</body>
</text>
</TEI>
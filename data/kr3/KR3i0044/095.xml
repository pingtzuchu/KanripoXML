<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_095-1a"/>
　欽定四庫全書<lb/>
御定佩文齋廣羣芳譜卷九十三<lb/>
　　藥譜<lb/>
　　　甘草<lb/>
　原─甘草<hi>甘古作苷</hi>一名國老一名靈通一名美草一名蜜草<lb/>
　一名蜜甘一名落草生陜西河東州郡青州間亦有之<lb/>
　春生青苗高三四尺枝葉悉如槐葉端微尖而糙濇似<lb/>
　有白毛七月開紫花冬結實作角子熟時角拆子扁如<lb/>
<pb n="KR3i0044_WYG_095-1b"/>
　小豆極堅根長者三四尺麤細不定皮赤上有横梁梁<lb/>
　下皆細根採得去蘆頭及赤皮隂乾用以堅實斷理者<lb/>
　為佳謂之粉草其輕虚縱理及細靭者不堪用味甘平<lb/>
　無毒最為衆藥之主治七十二種乳石毒觧一千二百<lb/>
　般草木毒調和衆藥故有國老之號生用瀉火熱熟用<lb/>
　散表寒其性能緩能急而又協和諸藥使之不爭惟中<lb/>
　滿嘔吐嗜酒者忌用昔有中烏頭巴豆毒者甘草入腹<lb/>
　即定加大豆其驗竒應嶺南觧蠱毒凡飲食先取炙甘<lb/>
<pb n="KR3i0044_WYG_095-2a"/>
草一寸嚼之嚥汁若中毒随吐出仍以炙甘草三兩生<lb/>
薑四兩水六升煮二升日三服常帯數寸随身備用若<lb/>
含甘草食物而不吐是無毒者也　頭生用能行足厥<lb/>
隂陽明二經汙濁之血消癰疽腫痛之毒宜入吐藥<lb/>
梢生用治胸中積熱去莖中痛加酒煮𤣥胡索苦楝子<lb/>
尤佳<lb/>
彚考─增─梁書宕昌國傳─天監四年王梁彌博來獻甘草<lb/>
當歸詔以為使持節都督河凉二州軍事安西將軍東<lb/>
<pb n="KR3i0044_WYG_095-2b"/>
羌校尉河梁二州刺史隴西公宕昌王　─酉陽雜爼─秀<lb/>
才權同休元和中下第旅遊蘇湖間遇疾貧窘走使者<lb/>
本村野人僱已一年矣疾中思甘豆湯令其市甘草僱<lb/>
者久而不去但具火湯水秀才且意其怠於祗承復見<lb/>
折樹枝盈握仍再三搓之微近火上忽成甘草良久取<lb/>
麤沙數掊挼捘已成豆矣及湯成與甘豆無異疾亦漸<lb/>
瘥─夢溪筆談─本草注引爾雅云蘦大苦注甘草也蔓<lb/>
延生葉似荷青莖赤此乃黄藥也其味極苦謂之大苦<lb/>
<pb n="KR3i0044_WYG_095-3a"/>
非甘草也甘草枝葉悉如槐髙五六尺但葉端微尖而<lb/>
糙澀似有白毛實作角生如相思角作一本生熟則角<lb/>
拆子如小扁豆極堅齒嚙不破　─霏雪錄─西土甘草大<lb/>
者如柱土人以架屋唐愚士西遊親見之<lb/>
集藻─五言律詩─增─宋梅堯臣司馬君實遺甘草杖─美草<lb/>
將為杖孤生馬嶺危難從荷蓧叟寧入化龍陂去與秦<lb/>
人採來扶楚客衰藥中稱國老我懶豈能醫<lb/>
别錄─原─炙法長流水蘸濕炙透為熟刮去赤皮或用漿<lb/>
<pb n="KR3i0044_WYG_095-3b"/>
水有云用酒及酥炙者非也<lb/>
　　黄耆<lb/>
原─黄耆<hi>本草綱目云耆長也色黄為百藥之長故名今俗通作茋或作蓍者非</hi>一名芰草<lb/>
一名蜀脂一名百本一名獨椹一名戴椹一名戴糝葉<lb/>
扶踈作羊齒狀似槐葉而微尖小又似蒺藜而微濶大<lb/>
青白色開黄紫花大如槐花結小尖角長寸許獨莖或<lb/>
作叢生枝榦去地二三寸根長二三尺以緊實如箭簳<lb/>
者良味甘微溫無毒隴西者溫補白水者冷補赤色者<lb/>
<pb n="KR3i0044_WYG_095-4a"/>
作膏消癰腫其皮折之如綿出綿上故名綿黄耆<hi>綿上山西</hi>
<hi>沁州</hi>有白水耆<hi>白水陜/西同州</hi>赤水耆<hi>赤水鄉屬隴西</hi>木耆功用並同而<lb/>
力不及白水者木耆短而理横今人多以苜蓿根假作<lb/>
者<hi>苜蓿根堅而脆亦名土黄茋能令人瘦黄茋柔靭皮微黄褐色肉白能令人肥宜辨</hi>黄耆之功<lb/>
有五補諸虚不足一也益元氣二也壯脾胃三也去肌<lb/>
熱四也排膿止痛活血生血内托隂疽為瘡家聖藥五<lb/>
也治氣虛盗汗自汗及膚痛是皮表之藥治咯血柔脾<lb/>
胃是中州之藥治傷寒尺脈不至補腎臟元氣乃上中<lb/>
<pb n="KR3i0044_WYG_095-4b"/>
下内外三焦之藥也苖嫩時亦可煠淘作茹食收其子<lb/>
十月種如種菜法<lb/>
彚考─增─梁書鄧至國傳─國居西凉州界天監元年詔以<lb/>
鄧至王象舒彭為督西凉州諸軍事號安北將軍五年<lb/>
舒彭遣使獻黃耆四百斤馬四匹　─原─本草衍義─唐許<lb/>
𦙍宗初仕陳為新蔡王外兵叅軍時柳太后病風不能<lb/>
言脈沉而口噤𦙍宗曰既不能下藥宜湯氣蒸之藥入<lb/>
腠裏周時可瘥乃造黃耆防風湯數斛置於牀下氣如<lb/>
<pb n="KR3i0044_WYG_095-5a"/>
煙霧其夕便得語也<lb/>
集藻─詩散句─増─金王特起─但說今年秋雨多黄茋滿谷<lb/>
無人采<lb/>
别錄─原─製用─凡使勿用木耆草形相似但葉短根横綿<lb/>
耆則否須去頭上皺皮槌扁蜜水塗炙數次以透為度<lb/>
　　人參<lb/>
原─人參<hi>古作薓又作蔘本草綱目云年深漸浸長成者根如人形故名陶𢎞景别錄云一名人微微乃</hi>
<hi>薓字之訛</hi>一名血參一名黃參<hi>色黄屬土而補脾胃生隂血故有二名</hi>一名神<lb/>
<pb n="KR3i0044_WYG_095-5b"/>
草<hi>其根如人形有神故名神草</hi>一名地精<hi>廣雅云地/精人薓也</hi>一名土精<hi>見異苑</hi>
一名人銜<hi>其成有階級故名人銜</hi>一名鬼盖<hi>其草背陽向隂故名鬼蓋</hi>一名海<lb/>
腴一名皺面還丹舊以上黨為佳今不復采邇來所用<lb/>
皆遼參髙麗參<hi>别錄云生上黨山谷及遼東呉氏本草云或生邯郸本草注云生百濟髙麗蜀</hi>
<hi>本草云沁州遼州澤州箕州平州易州檀州幽州媯州并州并出唐本草云潞州紫團山所出者謂之紫團參</hi>
<hi>圖經云河東諸州及泰山皆有之又有河北及閩中來者名新羅參蒙筌云紫團參紫色稍扁百濟參白堅且</hi>
<hi>圎名白條參俗名羊角參遼東參黄潤纖長有鬚俗名黄參獨勝髙麗參近紫體虚新羅參亞黄味薄綱目云</hi>
<hi>上黨今潞州民以人參為地方累不復采取今所用者皆是遼參其髙麗百濟新羅三國皆屬於朝鮮其參猶</hi>
<pb n="KR3i0044_WYG_095-6a"/>
<hi>來中國互市</hi>大抵人參春生苖多於深山背隂椵漆樹下潤<lb/>
濕處初生小者三四寸許一椏五葉四五年後兩椏五<lb/>
葉未有花莖十年後生三椏年深者生四椏各五葉中<lb/>
心生一莖俗名百尺杵三四月有花細小如粟蕊如絲<lb/>
紫白色秋後結子七八枚如大豆生青熟紅自落泰山<lb/>
出者葉榦青根白江淮出者形味皆如桔梗欲試上黨<lb/>
參使二人急走三五里一含參一空口其含參者不喘<lb/>
乃真也遼參連皮者黄潤纖長色如防風去皮者堅白<lb/>
<pb n="KR3i0044_WYG_095-6b"/>
如粉秋冬采者堅實春夏采者虚軟髙麗參類雞腿者<lb/>
力大偽者皆以沙參薺苨桔梗造作亂之沙參體虚無<lb/>
心而味淡薺苨體虚無心桔梗體堅有心而味苦人參<lb/>
體實有心而味甘微帶苦自有餘味俗名金井玉闌干<lb/>
者是也性微寒無毒<hi>别錄云微溫</hi>調中開胃補五臟安精神<lb/>
定魂魄止驚悸通血脈主五勞七傷男婦一切虚損痰<lb/>
弱虚促短氣止渴生津及胎前産後諸病開心益智久<lb/>
服輕身延年其有手足面目似人形者更神效謂之孩<lb/>
<pb n="KR3i0044_WYG_095-7a"/>
兒參而假偽者尤多<lb/>
彚考─增─晉書石勒載記─勒居武鄉北原山下草木皆有<lb/>
鐵騎之象家園中生人參花葉甚茂悉成人狀　─南史<lb/>
隠逸傳─阮孝緒母王氏有疾合藥須得生人參舊傳鍾<lb/>
山所出孝緒躬歴幽險累日不逢忽見一鹿前行孝緒<lb/>
感而随後至一所遂滅就視果獲此草　─原─隋書五行<lb/>
志─髙祖時上黨有人宅後每夜有人呼聲求之不得去<lb/>
宅一里所但見人參一本枝葉峻茂因掘去之其根五<lb/>
<pb n="KR3i0044_WYG_095-7b"/>
尺餘具體人狀呼聲遂絶　春秋運斗樞揺光星散而<lb/>
為人參人君廢山瀆之利則揺光不明人參不生　禮<lb/>
斗威儀─下有人參上有紫氣　─增─異苑人參一名土精<lb/>
生上黨者佳人形皆具能作兒啼昔有人掘之始下鏵<lb/>
便聞土中呻吟聲尋音而取果得人參　卓異記駱瓊<lb/>
採藥北山月夜見紫衣童子歌曰山涓涓兮樹蒙䝉明<lb/>
月愁兮當夜空煙茂宻兮垂枯松遂於古松下得參一<lb/>
本食之而壽　─海藥本草新羅國所貢人參有手足狀<lb/>
<pb n="KR3i0044_WYG_095-8a"/>
如人形長尺餘以杉木夾定紅絲纒飾之　─本草衍義<lb/>
上黨參有長及一尺餘者或十岐者其價與銀等稍為<lb/>
難得土人得一窠則置板上以新綵絨飾之　─夢溪筆<lb/>
談─王荆公病喘藥用紫團山人參不可得時薛師政自<lb/>
河東還適有之贈公數兩不受人有勸公曰公之疾非<lb/>
此藥不可治疾可憂藥不足辭公曰平生無紫團參亦<lb/>
活到今日竟不受<lb/>
集藻─贊─增─髙麗人人參贊─三椏五葉背陽向隂欲來求<lb/>
<pb n="KR3i0044_WYG_095-8b"/>
我椵樹相尋<lb/>
五言古詩─增─宋蘇軾紫團參寄王定國─谽谺土門口突<lb/>
兀太行頂豈惟團紫雲實自俯倒景剛風被草木真氣<lb/>
入苕穎舊聞人銜芝生此羊腸嶺纖攕虎豹鬛蹙縮龍<lb/>
蛇癭蠶頭試小嚼龜息變方騁矧予明真子已造浮玉<lb/>
境清宵月挂户半夜珠落井灰心寧復然汗喘久已靜<lb/>
東坡猶故目北藥致遺秉欲持三椏根徃侑七轉鼎為<lb/>
予置齒頰豈不賢酒茗　─小圃人參─上黨天下脊遼東<lb/>
<pb n="KR3i0044_WYG_095-9a"/>
真井底𤣥泉傾海腴白露灑天醴靈苖此孕毓肩股或<lb/>
具體移根到羅浮越水灌清泚地殊風雨隔臭味終祖<lb/>
禰青椏綴紫萼圎實墮紅米窮年生意足黄土手自啓<lb/>
上藥無炮炙齕齧盡根柢開心定魂魄憂恚何足洗麋<lb/>
身輔吾軀既食首重稽<lb/>
七言律詩─增─唐皮日休友人以人參見恵因以詩謝之<lb/>
神草延年出道家是誰披露記三椏開時的定涵雲液<lb/>
劚後還應帯石花名士寄來消酒渴野人煎處撇泉華<lb/>
<pb n="KR3i0044_WYG_095-9b"/>
從今湯劑如相續不用金山焙上茶　─陸龜䝉和襲美<lb/>
謝友人恵人參─五葉初成椵樹隂紫團峰外即雞林名<lb/>
參鬼蓋須難見材似人形不可尋品第已聞升碧簡攜<lb/>
持應合重黄金殷勤潤取相如肺封禪書成動帝心<lb/>
宋楊萬里謝人寄紫團參─新羅上黨各宗枝有兩曽參<lb/>
果是非入手截來花暈紫聞香已覺玉池肥舊傳飲子<lb/>
安心妙新擣珠塵看雪飛珍重故人相問意為言老矣<lb/>
共思歸<lb/>
<pb n="KR3i0044_WYG_095-10a"/>
七言絶句─增─唐叚成式與周為憲求人參─少賦令才猶<lb/>
强作衆醫多識不能呼九莖仙草真難得五葉靈根許<lb/>
恵無　─周繇以人參遺叚柯古─人形上品傳方志我得<lb/>
真英白紫團慚非叔子空持藥更請伯言審細看<lb/>
詩散句─增─唐韓翃─佳期别在春山裏應是人參五葉齊<lb/>
别錄─原─種植─子熟時收取於十月下種一如種菜法若<lb/>
春初生苖時移根種之亦可活　─收藏─人參易蛀見風<lb/>
日尤易蛀惟納新器中密封可經年不壞又盛過麻油<lb/>
<pb n="KR3i0044_WYG_095-10b"/>
磁器泡淨烘乾入華隂細辛相間收之可久又用淋過<lb/>
竈灰曬乾罐收亦可　─製用─正旦未明佩紫赤囊中盛<lb/>
人參木香如豆様時時嚼吞日出乃止號迎年佩<lb/>
　　沙參<lb/>
原─沙參一名羊乳一名羊婆奶一名苦心<hi>本草綱目云宜于沙地故</hi>
<hi>名沙參其根多白汁故俚人呼為羊婆奶即别録所謂羊乳此物無心味淡而别錄一名苦心又與知母同名</hi>
<hi>不知所謂也</hi>一名文希一名識美　─增─本草─一名白參<hi>以其色白</hi>
<hi>也</hi>一名鈴兒草<hi>象花形也</hi>一名志取　─原─色白味淡種宜沙<lb/>
<pb n="KR3i0044_WYG_095-11a"/>
地二月生苖葉如初生小葵葉而圓扁不光莖髙一二<lb/>
尺葉尖長如枸杞葉而小有細齒秋月葉間開小紫花<lb/>
如鈴五出白蕊亦有白花者結實如冬青實中有細子<lb/>
霜後苖枯根生沙地者長尺餘大一虎口黄土地者短<lb/>
而小根莖皆有白汁八九月採者白而實春採者微黄<lb/>
而虚味苦微寒無毒人參專補脾胃元氣因而益肺與<lb/>
腎内傷元氣者宜之沙參專補肺氣因而益脾與腎金<lb/>
受火尅者宜之一補陽而生隂一補隂而制陽<lb/>
<pb n="KR3i0044_WYG_095-11b"/>
　　薺苨<lb/>
原─薺苨<hi>爾雅云苨菧苨注云薺苨</hi>一名杏參一名杏葉沙參一名茋<lb/>
苨一名甜桔梗<hi>本草綱目云根如沙參而葉如杏故河南人呼為杏葉沙參圖經杏參即此俗</hi>
<hi>謂之甜桔梗</hi>一名白麫根苖名隠忍苖髙一二尺莖青白葉<lb/>
似杏葉小而微尖背白邊有叉牙杪間開五瓣白盌子<lb/>
花根如野葫蘿蔔頗肥皮色灰黝中間白毛亦有開碧<lb/>
花者嫩苖煠熟水淘可油鹽拌食根換水煮亦可食又<lb/>
可蜜煎味甘寒無毒觧百藥毒殺蠱毒壓丹石發動罯<lb/>
<pb n="KR3i0044_WYG_095-12a"/>
毒箭治蛇咬辟沙蝨短狐毒寒而利肺甘而觧毒藥中<lb/>
良品也語云薺苨亂人參故詳著之<lb/>
　　桔梗<lb/>
原─桔梗一名梗草一名白藥一名薺苨<hi>本草綱目云桔梗薺苨乃一類</hi>
<hi>有甜苦二種故本經桔梗一名薺苨而今俗呼薺苨為甜桔梗也</hi>一名利如一名符扈<lb/>
一名房圖<hi>見呉普本草</hi>生嵩髙山谷及寃句今處處有之二<lb/>
三月生苖嫩時可煮食根如指大黄白色莖髙尺餘葉<lb/>
似杏葉而長四葉對生夏開小花紫碧色頗類牽牛花<lb/>
<pb n="KR3i0044_WYG_095-12b"/>
秋後結子八月採根關中所出根黄其皮似蜀葵根莖<lb/>
細青色葉小而青似菊葉性辛微溫有小毒治心腹脹<lb/>
痛胸脇痛如刀刺腸鳴血積痰涏𠻳逆口舌生瘡赤目<lb/>
腫痛清肺氣利咽喉破癥瘕治鼻塞除腹中冷痛小兒<lb/>
驚癎為肺部引經之藥與甘草同用為藥中舟楫有承<lb/>
載之功<lb/>
别錄─原─辨訛─凡使勿用木梗木梗真似桔梗只是咬之<lb/>
腥澀不堪　桔梗薺苨葉有差互者亦有葉三四對者<lb/>
<pb n="KR3i0044_WYG_095-13a"/>
皆一莖直上葉既相亂惟根有心者桔梗無心者薺苨<lb/>
此足為别耳　─製用─雷斆炮炙論云凡用桔梗須去頭<lb/>
上尖二三分並兩畔附枝於槐砧上細剉用生百合搗<lb/>
膏投水中浸一伏時濾出緩火熬乾每桔梗四兩用百<lb/>
合二兩五錢李時珍曰今但刮去浮皮米泔水浸一夜<lb/>
切片微炒用　桔梗煎先以米泔水浸去皮及爛者次<lb/>
以井水煮畢取入蜜煎盡添蜜曬至蜜乾再添蜜收貯<lb/>
　　長松<lb/>
<pb n="KR3i0044_WYG_095-13b"/>
增─本草綱目─長松一名仙茅<hi>其葉如松服之長年功如松脂及仙茅故有二名</hi>
生古松下根色如薺苨長三五寸味甘微苦類人參清<lb/>
香可愛并代間土人多以長松雜甘草山藥為湯煎甚<lb/>
佳氣味甘溫無毒温中去風又觧諸蠱毒補益長年<lb/>
彚考─增─無盡居士集─僧普明居五臺山患大風睂髪俱<lb/>
墮衰苦不堪忽異人教服長松示其形狀明采服之旬<lb/>
餘毛髪俱生顔色如故　─東坡集─上黨鴈門出一草藥<lb/>
名長松治大風氣味芳烈亦可作湯常服近嵗河東人<lb/>
<pb n="KR3i0044_WYG_095-14a"/>
多以為餉<lb/>
集藻─七言絶句─増─宋蘇軾謝王澤州寄長松兼簡張天<lb/>
覺二首─莫道長松浪得名能教覆額兩睂青便將徑寸<lb/>
同千尺知有竒功似茯苓　慿君說與埋輪使速寄長<lb/>
松作解嘲無復青黏和漆葉枉將鍾乳敵仙茅<lb/>
詞─増─宋黄庭堅鷓鴣天─湯泛氷甆一坐春長松林下得<lb/>
靈根吉祥老子親拈出箇箇教成百歲人　燈焰焰酒<lb/>
醺醺壑源曾未破醒魂與君更把長生盌略為清歌駐<lb/>
<pb n="KR3i0044_WYG_095-14b"/>
白雲<lb/>
　　黄精<lb/>
原─黄精一名黄芝一名玉芝草一名戊巳芝<hi>羊公服黃精法云黄</hi>
<hi>精芝草之精也五符經云黄精獲天地之精淳故名為戊巳芝</hi>一名兔竹一名鹿竹<hi>本草</hi>
<hi>綱目云葉似竹而鹿兔喜食之也</hi>一名龍銜<hi>廣雅云龍銜黄精也</hi>一名雞格一名<lb/>
米餔<hi>九蒸九曝可以代糧故名</hi>一名重樓一名野生薑<hi>以其根嫩薑也</hi>一名<lb/>
救窮草<hi>本草拾遺作救荒草</hi>一名仙人餘糧<hi>以其功名也</hi>　─増─本草綱<lb/>
目─黄精一名葳蕤<hi>根似葳蕤故亦有此名</hi>一名日及一名茍格一<lb/>
<pb n="KR3i0044_WYG_095-15a"/>
名馬箭一名垂珠<hi>以子形也</hi>　─原─南方皆有嵩山茅山者佳<lb/>
根苖花實皆可食三月生苖髙一二尺葉如竹而短兩<lb/>
兩相對<hi>本草拾遺云葉不對者名偏精功用不如正精</hi>嫩苖采為茹名筆管菜<lb/>
甚美莖梗柔脆頗似桃枝本黄末赤四月開青白花如<lb/>
小豆花結子白如黍米粒亦有無子者根如嫩生薑而<lb/>
黄肥地者大如拳薄地僅如拇指純得土之冲氣而秉<lb/>
乎季春之令味甘平無毒補中益氣除風濕安五臟久<lb/>
服輕身延年不饑<lb/>
<pb n="KR3i0044_WYG_095-15b"/>
彚考─増─博物志─黄帝問天老曰天地所生豈有食之令<lb/>
人不死者乎天老曰太陽之草名曰黄精餌而食之可<lb/>
以長生太隂之草名曰鉤吻不可食入口立死人信鉤<lb/>
吻之殺人不信黄精之益壽不亦惑乎　─髙士傳─陸通<lb/>
字接輿與妻俱隠峩睂諸名山食菌櫨實服黄精子俗<lb/>
傳以為仙　─神仙傳─尹軌學道常服黃精華日三合計<lb/>
年数百歲後到太和山中仙去　王烈常服黄精及鈆<lb/>
年三百三十八歲猶有少容登山歴險行歩如飛　原<lb/>
<pb n="KR3i0044_WYG_095-16a"/>
稽神錄─臨川有士人唐遇虐其所使婢婢不堪其毒乃<lb/>
逃入山中久之糧盡饑甚坐水邉見野草枝葉可愛即<lb/>
㧞取濯水中連根食之甚美自是恒食久之遂不饑而<lb/>
更輕健夜息大樹下聞草中獸走以為虎而懼因念得<lb/>
上樹杪乃生也正爾念之而身已在樹杪矣及曉又念<lb/>
當下平地又歘然而下自是意有所之身輙飄然而去<lb/>
或自一峰之一峰頂若飛鳥焉數嵗其家人伐薪見之<lb/>
以告其主使捕之不得一日遇其在絶壁下即以網三<lb/>
<pb n="KR3i0044_WYG_095-16b"/>
面圍之俄而騰上山頂其主亦駭異必欲致之或曰此<lb/>
婢也安有仙骨不過得靈草餌之爾試以盛饌多其味<lb/>
令甚香美致其徃來之路觀其食否果如其言常來就<lb/>
食食訖不復能遠去遂為所擒具述其故問其所食草<lb/>
之形狀即黄精也復使尋之遂不能得　─増─福地記─武<lb/>
當縣石堦山西北角有大松樹樹下生草名救窮日食<lb/>
三寸絶榖不饑久之度世陶先生謂之西岳佐命是也<lb/>
　─原─梧潯雜佩─顧况紀秦時建阿房宫采木者偶食黄<lb/>
<pb n="KR3i0044_WYG_095-17a"/>
精天蒜不覺竦身飛上就山下人家裁詩云酒盡君莫<lb/>
酤壺傾我當發城市多囂塵還山弄明月今平樂志所<lb/>
載縈山木客事葢附㑹此說余昔在昭州嘗詢之陶偉<lb/>
西明府云少時聞父老云曾有人見之今久不聞矣<lb/>
峩睂山志─黄精峩山産者甚佳宿進游峩詩云拾得黄<lb/>
精須爛煮飯儂明日上峩睂<lb/>
集藻─五言古詩─増─宋鮑照遇銅山掘黄精土肪閟中經<lb/>
水芝韜内策寳餌緩童年命藥駐衰厯矧蓄終古情重<lb/>
<pb n="KR3i0044_WYG_095-17b"/>
拾煙霧迹羊角栖斷雲榼口流隘石銅谿晝森沉乳竇<lb/>
夜涓滴既類風門磴復像天井壁蹀蹀寒葉離灇灇秋<lb/>
水積松色随野深月露依草白空守江海思豈懐梁鄭<lb/>
客得仁古無怨順道今何惜　─唐韋應物餌黄精靈藥<lb/>
出西山服食採其根九蒸換凡骨經著上世言候火起<lb/>
中夜馨香滿南軒齋居感衆靈藥術啓妙門自懐物外<lb/>
心豈與俗士論終期脫印綬永與天壤存　─宋韓維荅<lb/>
象之謝恵黄精之什仙經著靈藥兹品上不刋服之歲<lb/>
<pb n="KR3i0044_WYG_095-18a"/>
月久衰羸反童顔巖居有幽子乘時劚蒼山溪泉濯之<lb/>
潔秋陽暴而乾九蒸達晨夜候火不敢安持之落城市<lb/>
誰復著眼看富貴無所嗜口腹窮甘酸貧賤固不暇錐<lb/>
刀乃其干坐使至靈物委棄同草菅惟君冲曠士敦然<lb/>
守髙閑食之易為力天和中自完故以此為餽其容幾<lb/>
一簟報我三百言浩浩馳波瀾何以諭珍重如獲不死<lb/>
丹方當煩燠時把玩毛骨寒他年靈氣成與子驂䨇鸞<lb/>
　─元吾丘衍張伯雨贈黄精─山中有靈草乃云太陽精<lb/>
<pb n="KR3i0044_WYG_095-18b"/>
况聞天老言餌之可長生故人赤松意分贈慰我情玉<lb/>
津比靈芝采采三秀英我願服此久飄然出蓬瀛綠髪<lb/>
無秋霜身如羽翰輕舉臂入霄漢丹臺列髙名手把金<lb/>
芙蓉與君遊太清<lb/>
七言古詩─増─宋朱弁蘇子翼送黄精酒─仙經何物堪却<lb/>
老較功無如太陽草龍銜雞銜名雖異兎公羊公事可<lb/>
考蘇君真是神仙裔橘井隂功貫穹昊雲笈書成數萬<lb/>
言銀闕珠宫用心早獨知此物有竒效福地名山為儲<lb/>
<pb n="KR3i0044_WYG_095-19a"/>
寳不憚林泉新劚掘斥去杵臼謝篩擣况從髙士論麴<lb/>
糜更課公田收秫稻一朝靈液浮瓮盎三冬浩氣生襟<lb/>
抱且欣輭飽得澆腸漫說逆流上補腦眼碧那憂散黑<lb/>
花髪白故應還翠葆賈傅只嫌松醥陋劉墮敢誇桑落<lb/>
好直須五斗論解酲寧待三杯乃通道誰知萬里落旄<lb/>
人亦許匏尊自傾倒為君喚廻雪窖春八載羇愁供一<lb/>
掃<lb/>
七言絶句─增─唐張籍寄王奉御─愛君紫閣峰前好新作<lb/>
<pb n="KR3i0044_WYG_095-19b"/>
書堂藥竈成見欲移居相近住有田多與種黄精<lb/>
詩散句─原─唐杜甫─三春劚黄精一餐生毛羽　─增─白居<lb/>
易─丹竈燒煙熅黄精花丰茸　宋蘇軾─聞道黄精草叢<lb/>
生綠玉篸　─原─唐杜甫─掃除白髪黄精在君看他年氷<lb/>
雪容　─增─宋蘇軾詩人空腹待黄精生事只看長柄械<lb/>
　─唐姚合─饒籬栽杏種黄精　宋王安石─雪底黄精興<lb/>
不踈　─孫覿─連筒自灌黄精圃<lb/>
别錄─原─種植─三月間劈根長二寸稀種膏腴地一年後<lb/>
<pb n="KR3i0044_WYG_095-20a"/>
極稠子亦可種冬取其根　─製用─凡採得以溪水洗淨<lb/>
蒸之從巳至子薄切曬乾　春深採根九蒸九曝搗如<lb/>
飴可作果實　─服食─根一石細切水二石五斗煮去苦<lb/>
味漉入絹袋壓汁澄之再煎如膏以炒黑豆黄為末作<lb/>
餅約二寸大可供客　─臞仙神隠書─黄精細切一石用<lb/>
水二石五斗自旦煮至夕候冷以手挼碎布袋榨取汁<lb/>
煎之渣曬乾為末同入釜中煎熬為丸如雞子大每服<lb/>
一丸日三服絶粮除百病身輕不老渴則飲水　─聖惠<lb/>
<pb n="KR3i0044_WYG_095-20b"/>
方─黄精根莖不拘多少細剉隂乾搗末每日水調多少<lb/>
任服一年内變老為少久久成地仙　同桑椹漆葉何<lb/>
首烏茅山术作丸餌可變白久之殺三蟲能使足溫而<lb/>
不寒　同术久服可輕身陟險不饑　同地黄天門冬<lb/>
釀酒可去風益血<lb/>
　　<hi>附錄</hi>黄獨<lb/>
増─明道雜志─老杜同谷詩有黄精無苖山雪盛後人所<lb/>
改也其舊乃黄獨也讀者不知其義因改為精其實黄<lb/>
<pb n="KR3i0044_WYG_095-21a"/>
獨自一物也本處謂之土芋其根唯一顆而色黄故名<lb/>
黄獨饑歲土人掘食以充糧故老杜云耳<lb/>
　　葳蕤<lb/>
增─爾雅─熒委萎<hi>按本草即今葳蕤也</hi>　─酉陽雜俎─葳蕤草一名麗<lb/>
草亦呼為女草江湖中呼為娃草<hi>美女曰娃故以為名</hi>　本草綱<lb/>
目─葳蕤一名女萎<hi>見本經當是爾雅委萎二字之訛</hi>一名萎蕤一名萎<lb/>
䔟一名萎香一名玉竹一名地節<hi>按古今韻會云葳蕤草木葉垂之貌此草</hi>
<hi>根長多鬚如冠纓下垂之緌而有威儀故以名之别錄作萎蕤有文也說文作萎䔟音相近也其葉象竹其根</hi>
<pb n="KR3i0044_WYG_095-21b"/>
<hi>多節故又有玉竹地節諸名呉普本草又有烏女蟲蝉之名宋本一名馬薰即烏萎之訛者也</hi>蘇頌曰<lb/>
莖根強直似竹箭榦有節葉狹而長表白裏青亦類黄<lb/>
精而多鬚大如指長一二尺三月開青花結圓實李時<lb/>
珍曰處處山中有之其根横生黄白色性柔其葉如竹<lb/>
兩兩相值亦可采根種之極易繁嫩葉及根并可煮淘<lb/>
食茹氣味甘平無毒用代參耆不寒不燥大有殊功<lb/>
彚考─増─瑞應圖─葳蕤者禮備至則生一曰王者愛人命<lb/>
則生一名葳綏也<lb/>
<pb n="KR3i0044_WYG_095-22a"/>
集藻─詩散句─增─唐韓愈─葳蕤綴藍瑛<lb/>
别錄─增─本草─凡使勿用黄精並鉤吻二物相似萎蕤節<lb/>
上有鬚毛莖斑葉尖有小黄㸃為不同采得以竹刀刮<lb/>
去節皮洗浄以蜜水浸一宿蒸了焙乾用<lb/>
　　知母<lb/>
増─爾雅─<graphic n="KR1627" url="https://raw.githubusercontent.com/kanripo/KR-Gaiji/master/images/KR1627.png" mimeType="image/png"/>莐藩─注─生山上葉如韭一名蝭母─䟽─藥草知<lb/>
母也　─本草綱目─知母一名蚳母<hi>蚳說文作茋</hi>一名連母一<lb/>
名貨母一名地參一名水參一名水須一名水浚一名<lb/>
<pb n="KR3i0044_WYG_095-22b"/>
苦心一名兒草一名兒踵草一名女雷一名女理一名<lb/>
鹿列一名韭逢一名東根一名野蓼一名昌支<hi>李時珍曰宿根</hi>
<hi>之旁初生子根如蚳蝱之状故謂之蚳母後訛為知母蝭母也餘多未詳</hi>陶宏景曰形似菖<lb/>
蒲而柔潤葉至難死掘出随生須枯燥乃止蘇頌曰四<lb/>
月開青花如韭花八月結實氣味苦寒無毒張元素曰<lb/>
氣寒味大辛苦氣味俱厚沉而降隂也又云隂中微陽<lb/>
腎經本藥入足陽明經手太隂經氣分李杲曰其用有<lb/>
四瀉無根之腎火療有汗之骨蒸止虚勞之熱滋化源<lb/>
<pb n="KR3i0044_WYG_095-23a"/>
之隂<lb/>
别錄─增─炮炙論─凡使先於槐砧上挫細焙乾木臼杵搗<lb/>
勿犯鐵器　─本草─凡用揀肥潤裏白者去毛切引經上<lb/>
行則用酒浸焙乾下行則用鹽水潤焙<lb/>
　　肉蓯蓉<lb/>
原─肉蓯蓉<hi>本草綱目云此物補而不峻故有從容之號從容和緩也</hi>一名肉松容一<lb/>
名黑司命出肅州福祿縣沙中今陜西州郡多有之然<lb/>
不及西𦍑界中來者肉厚而力𦂳三四月掘根長尺餘<lb/>
<pb n="KR3i0044_WYG_095-23b"/>
切取中央好者三四寸䋲穿隂乾八月始好<hi>别錄云五月五日采</hi>
<hi>隂乾吳氏本草云二月至八月采圖經云八月采恐老不堪故多三月采之</hi>皮有松子鱗甲<lb/>
性甘微溫無毒補五勞七傷益精髓悅顔色飬五臟延<lb/>
年輕身令人多子<lb/>
别錄─原─辨訛─朱震寧曰河西混一之後方識其真形何<lb/>
嘗有所謂鱗甲者蓋蓯蓉罕得人多以金蓮根用鹽盆<lb/>
製而為之又或以草蓯蓉充之陳嘉謨曰今人以嫩松<lb/>
梢鹽漬偽為之　─製用─清酒浸一宿以棕刷去沙土浮<lb/>
<pb n="KR3i0044_WYG_095-24a"/>
甲劈破中心去白膜一層如竹絲草様有此能隔人心<lb/>
前氣不散令人上氣　以甑蒸之從午至酉取出再用<lb/>
酥炙得所　西人刮去鱗甲酒浸洗去黑汁薄切合山<lb/>
芋羊肉作羮極益人勝服補藥<lb/>
　　列當<lb/>
原─列當一名草蓯蓉一名花蓯蓉一名栗當秦州原州<lb/>
渭州靈州皆有之暮春抽苖四月中旬采取長五六寸<lb/>
至一尺莖圓白色采取壓扁日乾以其功劣於肉蓯蓉<lb/>
<pb n="KR3i0044_WYG_095-24b"/>
故謂之列當性甘溫無毒治男子五勞七傷補腰腎令<lb/>
人有子煮酒浸酒服之大補益人<lb/>
　　鎖陽<lb/>
增─本草綱目─鎖陽出肅州其形如笋上豐下儉鱗甲櫛<lb/>
比筋脈連絡即肉蓯蓉之類氣味甘溫無毒大補隂氣<lb/>
益精血可代蓯蓉煮粥彌佳<lb/>
　　天麻<lb/>
增─本草綱目─天麻<hi>即赤箭根</hi>一名赤箭芝<hi>以狀而名</hi>一名獨揺芝<lb/>
<pb n="KR3i0044_WYG_095-25a"/>
一名定風草<hi>陶𢎞景曰赤箭有風不動無風自揺</hi>一名離母一名合離草<lb/>
<hi>蘇頌曰仙方有合離草一名獨搖芝一名離母所以謂之合離離母者此草下根如芋魁有游子十二枚周環</hi>
<hi>之以倣十二辰去大魁數尺皆有紉根如白髪雖相須而實不相連但以氣相屬耳按西京雜記云終南山多</hi>
<hi>離合草葉似江蘺而紅綠相間莖皆紫色亦與此草相類</hi>一名神草一名鬼督郵<hi>與徐</hi>
<hi>長卿同名以功而言也</hi>馬志曰生鄆州利州太山勞山諸處葉似<lb/>
芍藥而小當中抽一莖直上如箭榦莖端結實狀若續<lb/>
隨子至葉枯時子黄熟其根連一十二枚猶如天門冬<lb/>
之類形如黄𤓰亦如蘆菔大小不定蘇恭曰是芝類莖<lb/>
<pb n="KR3i0044_WYG_095-25b"/>
似箭榦赤色端有花葉赤色遠看如箭有羽四月開花<lb/>
結實似枯苦楝子核作五六稜中有肉如麫日暴則枯<lb/>
萎蘇頌曰春生苖獨抽一莖莖中空依半以上貼莖微<lb/>
有尖小葉梢頭生成穂開花結子如豆粒大其子至夏<lb/>
不落即透虚入莖中潛生土内<hi>俗名還筒子</hi>根形如黄𤓰連<lb/>
生一二十枚大者至重半斤或五六兩皮黄白色名曰<lb/>
龍皮肉名天麻初得乗潤刮去皮沸湯略煮過暴乾收<lb/>
之嵩山衡山人或取生者蜜煎作果食甚珍之李時珍<lb/>
<pb n="KR3i0044_WYG_095-26a"/>
曰暴乾肉色堅白如羊角色呼羊角天麻蒸過黄皺如<lb/>
乾𤓰者俗名醤𤓰天麻皆可用一種形尖而空薄如𤣥<lb/>
參狀者不堪用根莖氣味並辛溫無毒<lb/>
彚考─增─抱朴子─獨揺芝生髙山深谷其生左右無草根<lb/>
有大魁如斗細者如雞子十二枚繞之人得大者服之<lb/>
延年　─夢溪筆談─赤箭即今之天麻也後人既誤出天<lb/>
麻一條遂指赤箭别為一物既無此物不得已又取天<lb/>
麻苖為之兹為不然本草明稱採根隂乾安得以苖為<lb/>
<pb n="KR3i0044_WYG_095-26b"/>
之草藥上味除五芝之外赤箭為第一此神仙補理飬<lb/>
生上藥世人惑於天麻之說遂止用之治風良可惜哉<lb/>
以謂其莖如箭既言赤箭疑當用莖此尤不然至如鳶<lb/>
尾牛膝之類皆謂莖葉有所似則用根耳何足疑哉<lb/>
集藻─詩散句─增─唐白居易─赤箭一甌湯<lb/>
别錄─増─本草─陳藏器曰天麻生平澤似馬鞭草節節生<lb/>
紫花中有子如青箱子性寒李時珍曰此一種天麻草<lb/>
是益母草之類也嘉祐本草誤引入天麻耳<lb/>
<pb n="KR3i0044_WYG_095-27a"/>
　　术<lb/>
原─术<hi>一作<graphic n="KR1637" url="https://raw.githubusercontent.com/kanripo/KR-Gaiji/master/images/KR1637.png" mimeType="image/png"/>
                    </hi>有兩種<hi>本草云古方二术通用後人方有蒼白之分</hi>白术枹薊也<lb/>
<hi>爾雅云揚枹薊注云似薊而肥大本草云揚州之域多種白术其状如枹故有枹薊之名今人謂之呉术是也</hi>
一名天薊一名山薑一名山芥<hi>本草云以其葉似薊而味似薑芥也</hi>一名<lb/>
山連一名馬薊─増─本草─西域謂之乞力伽蘇頌曰白<lb/>
术生杭越舒宣州髙山崗上葉葉相對上有毛方莖莖<lb/>
端生花淡紫碧紅数色根作椏生二三月八九月采暴<lb/>
乾用以大塊紫花為勝　─原─吳越有之嫩苖可茹葉梢<lb/>
<pb n="KR3i0044_WYG_095-27b"/>
大而有毛根如指大狀如鼓槌亦有大如拳者彼人剖<lb/>
開曝乾謂之削术亦曰片术白而肥者為浙术俗名雲<lb/>
頭术其力勝歙术俗曰狗頭术甚燥白勝於浙术痩而<lb/>
黄者為幕阜山术其力劣味苦而甘性溫厚氣薄除濕<lb/>
益燥溫中補氣强脾胃生津液止胃中及肌膚熱解四<lb/>
肢困倦佐黄岑安胎清熱在氣主氣在血主血有汗則<lb/>
止無汗則發蒼术山薊也<hi>爾雅云术山薊注云术似薊</hi>一名山精一<lb/>
名仙术一名赤术處處山中有之苖髙二三尺其葉抱<lb/>
<pb n="KR3i0044_WYG_095-28a"/>
莖而生葉似棠梨葉其脚下葉有三五叉皆有鋸齒小<lb/>
刺根如老薑蒼黑色肉白有油膏以茅山嵩山者為佳<lb/>
味甘而辛烈性溫而燥除濕發汗健脾安胃治濕痰留<lb/>
飲驅災沴邪氣消痃癖氣塊婦人冷氣癥瘕山嵐瘴氣<lb/>
瘟疾總之二术所治大略相近除濕解鬱發汗驅邪蒼<lb/>
术為要補中焦益胎元健脾胃消濕痰益脾白术為良<lb/>
彚考─増─晋書許邁傳─邁初採藥於桐廬縣之桓山餌术<lb/>
渉三年時欲斷穀　─南史劉虬傳─虬宋㤗始中仕至晉<lb/>
<pb n="KR3i0044_WYG_095-28b"/>
平王驃騎記室當陽令罷官歸家靜處常服鹿皮袷斷<lb/>
穀餌术及胡麻　─山海經─首山其草多术莞　女几之<lb/>
山其草多术　─淮南畢萬術─术草者山之精也結隂陽<lb/>
精氣服之令人長生絶穀致神仙故神農藥經曰子欲<lb/>
長生當服山精子欲輕翔當服山薑　─列仙傳─涓子餌<lb/>
术栟食其精三百年乃見於齊　─南方草木狀─藥有乞<lb/>
力伽术也瀕海所産一根有至數斤者劉涓子取以作<lb/>
煎令可丸餌之長生　─神仙傳─漢武帝東廵狩見老翁<lb/>
<pb n="KR3i0044_WYG_095-29a"/>
鉏于道旁頭上白光高數尺怪而問之對曰臣年八十<lb/>
五時頭白齒落遇有道者教臣絶穀但服术飲水並作<lb/>
神枕臣行之轉老為少黑髪更生齒落復出日行三百<lb/>
里臣今一百八十歲矣帝受其方賜玉帛老父後入岱<lb/>
山中每十年五年時還鄉里三百餘年乃不復還　葛<lb/>
𤣥字孝先從左元放受九丹金液仙經未及合作常服<lb/>
餌术後尸解去　陳子皇得餌术要方服之得仙去霍<lb/>
山妻疲病其壻用餌术法服之病自愈安壽一百七十<lb/>
<pb n="KR3i0044_WYG_095-29b"/>
歲登山取术重檐而歸不息不極顔色氣力如二十許<lb/>
人　─原─抱朴子─南陽文氏漢末逃難華山中饑困欲死<lb/>
有人教之食术遂不饑數十年乃還鄉里顔色更少氣<lb/>
力轉勝　─増─建康記─建康出精术　─廣州記─彰平縣偏<lb/>
饒术　─顔氏家訓─爾雅云术山薊案木葉其體似薊近<lb/>
世文士遂讀薊為筋肉之筋以耦地骨用之恐失其義<lb/>
　─原─吐納經─紫微夫人术序云吾察草木之精速益於<lb/>
巳者並不及术之多驗也可以長生久視逺而更靈山<lb/>
<pb n="KR3i0044_WYG_095-30a"/>
林隠逸得服术者五岳比肩　─增─洛陽要記─陳宛盛其<lb/>
居止厠上以术湯盥手　─清異錄─潛山産善术以其盤<lb/>
結醜怪有獸之形因號為獅子术　─東坡雜記─黄州山<lb/>
中蒼术甚多就野買一斤數錢爾此長生藥也人以為<lb/>
易得不復貴重至以熏蚊子此亦可為太息舒州白术<lb/>
莖葉亦甚相似特華紫耳然甚難得三百一兩其效止<lb/>
於和胃去游風非神仙上藥也　─原─氣類編─越民髙氏<lb/>
妻病恍惚譫語亡夫之鬼慿之其家燒蒼术鬼遽求去<lb/>
<pb n="KR3i0044_WYG_095-30b"/>
　─夷堅志─江西一士為女妖所染其鬼將别曰君為隂<lb/>
氣所侵必當暴泄但多服平胃散為良中有蒼术能去<lb/>
邪也　─増─水南翰記─范文正公所居宅必先浚井納青<lb/>
术數斤於其中以辟瘟氣<lb/>
集藻─啓─増─梁庾肩吾荅陶隠居賚术煎啓─竊以綠葉抽<lb/>
條生於首峰之側紫花標色出自鄭巖之下百邪外禦<lb/>
六府内充山精見書華神在籙木熒火謝盡采擷之難<lb/>
啓旦移申窮淋漉之劑故能競爽雲珠爭竒冰玉自非<lb/>
<pb n="KR3i0044_WYG_095-31a"/>
身疲掌硯役倦攀桃豈可立致還年坐生羽翼臨洮丹<lb/>
井方覺可捐酈縣菊泉無勞復汲庶得遨遊海岸追涓<lb/>
子之塵馳騖霍山共陳生為侶謠俗輕施尚曰難酬出<lb/>
世鴻塵寧知上報　─荅陶隐居賚术蒸啓─味重金漿芳<lb/>
踰玉液足使芝慙明麗丹愧芙蓉坐致延生伏深銘戴<lb/>
五言古詩─增─唐栁宗元種术─守閑事服餌採术東山阿<lb/>
東山幽且阻疲薾煩經過戒徒劚靈根封植閟天和違<lb/>
爾澗底石徹我庭中莎土膏滋𤣥液松露墜繁柯東南<lb/>
<pb n="KR3i0044_WYG_095-31b"/>
自成畆繚繞紛相羅晨歩佳色媚夜眠幽氣多離憂茍<lb/>
可怡孰能知其他㸑竹茹芳葉寧慮瘵與瘥留連樹蕙<lb/>
辭婉娩采薇歌悟拙甘自足激清愧同波單豹且理内<lb/>
高門復如何　─宋梅堯臣採白术─吳山霧露清羣草多<lb/>
秀發白术結靈根持鋤採秋月歸来濯寒澗香氣流不<lb/>
歇夜火煮石泉朝煙編巖窟千歲扶玉顔終年固𤣥髪<lb/>
曾非首陽人敢慕食薇蕨　─范成大次韻謝施進之恵<lb/>
紫芝术─山精媒長生仙理信可詰棃棗本寓言杞菊亦<lb/>
<pb n="KR3i0044_WYG_095-32a"/>
凡質幽人愛臞儒藥鼎薦珍物絶粒謝煙火耘苖換肌<lb/>
骨摩挱萊蕪甑塵生不須拂<lb/>
七言絶句─增─明邵寳以蜜术問南沙─醫家白术重天台<lb/>
郡守曾將蜜浸來嚼罷不知香滿室桃花流水夢瑤臺<lb/>
詩散句─增─宋張耒─南畆稻粮仍歲熟舊山芝术入秋肥<lb/>
　─髙似孫─一筯术絲仙有分依然只作秘書香　─唐溫<lb/>
庭筠─衣濕术花雨　─宋林逋─蒸术拾鄰梢　─陸游─土潤<lb/>
术苖肥<lb/>
<pb n="KR3i0044_WYG_095-32b"/>
别錄─原─種植─取其根栽之一年即稠　─製用─白术以米<lb/>
泔浸一宿入藥一法東壁土炒用　蒼术性燥須糯米<lb/>
泔浸洗再換泔浸二日浸去油去粗皮切片焙乾用亦<lb/>
有用脂麻同炒以制其燥者以术作飲甚甘香<lb/>
　　狗脊<lb/>
增─本草綱目─狗脊一名强膂一名扶筋一名百枝一名<lb/>
狗青<hi>蘇恭曰根如狗脊而色青故名李時珍曰强膂扶筋以功名也别錄又名扶蓋乃扶筋之誤本經一</hi>
<hi>名百枝而呉普謂百枝為萆薢誤也</hi>蘇頌曰今太行山淄溫諸州有之苖<lb/>
<pb n="KR3i0044_WYG_095-33a"/>
尖細碎青色髙一尺無花其莖葉似貫衆而細其根黑<lb/>
色長三四寸多岐似狗之脊骨大有兩指許其肉青綠<lb/>
色春秋采根暴乾李時珍曰狗脊有二種一種根黑色<lb/>
如狗脊骨一種有金黄毛如狗形皆可入藥其莖細而<lb/>
葉花兩兩對生正似大葉蕨比貫衆葉有齒面背皆光<lb/>
其根大如拇指有硬黑鬚簇之氣味苦平無毒治風痺<lb/>
益腰膝續筋骨强肝腎<lb/>
别錄─增─炮炙論─凡修治火燎去鬚細剉丁酒浸一夜蒸<lb/>
<pb n="KR3i0044_WYG_095-33b"/>
之從巳至申取出曬乾用　─本草─今人惟剉炒去毛鬚<lb/>
用<lb/>
　　貫衆<lb/>
増─爾雅─濼貫衆─注─葉圎銳莖毛黑布地冬不死一名貫<lb/>
渠廣雅云貫節─疏─藥草名也本草云一名百頭一名虎<lb/>
卷一名萹苻一名伯萍一名藥藻此謂鴟頭陶注云葉<lb/>
如大蕨形色毛芒全似老鴟頭因名之　─本草綱目─一<lb/>
名黑狗脊一名鳳尾草<hi>李時珍曰此草莖葉如鳳尾其根一本而衆枝貫之故草名鳯</hi>
<pb n="KR3i0044_WYG_095-34a"/>
<hi>尾根名貫衆貫節貫渠渠者魁也呉普本草作貫中俗名貫仲管仲者皆謬稱也别錄名伯萍藥藻皆字訛也</hi>
呉普曰四月開花白七月實黑聚相連卷旁生蘇頌曰<lb/>
春生苖赤葉大如蕨莖榦三稜葉綠色似雞翎其根紫<lb/>
黑色形如大𤓰下有黑鬚李時珍曰多生山隂近水處<lb/>
數根叢生一根數莖莖大如筯其涎滑葉兩兩相對似<lb/>
狗脊之葉而無鋸齒青黄色面深背淺其根曲而有尖<lb/>
嘴黑鬚叢簇亦似狗脊根而大氣味苦微寒有毒治腹<lb/>
中邪熱諸毒殺三蟲破癥瘕除頭風止金瘡止鼻血解<lb/>
<pb n="KR3i0044_WYG_095-34b"/>
骨哽治婦人血氣<lb/>
　　巴㦸天<lb/>
増─本草綱目─巴㦸天一名不凋草一名三蔓草别錄曰<lb/>
生巴郡及下邳山谷陶宏景曰今亦用建平宜都者根<lb/>
狀如牡丹而細外赤内黑蘇恭曰其葉似茗經冬不枯<lb/>
根如連珠宿根青色嫩根白紫用之亦同以連珠多肉<lb/>
厚者為勝蘇頌曰今江淮河東州郡亦有但不及蜀州<lb/>
者佳多生山林内内地生者葉似麥門冬而厚大至秋<lb/>
<pb n="KR3i0044_WYG_095-35a"/>
結實今方家多以紫色為良蜀人云都無紫色者采時<lb/>
或用黑豆同煮欲其色紫殊失氣味又有一種山葎根<lb/>
正似巴㦸但色白土人采得用醋水煮之乃以雜巴㦸<lb/>
莫能辨也但擊破視之中紫而鮮潔者偽也其中雖紫<lb/>
又有微白糝有粉色而理小暗者真也氣味辛甘微溫<lb/>
無毒治風邪强筋骨安五臟補中增志益氣補五勞療<lb/>
水脹補血海<lb/>
别錄─增─炮炙論─凡使須用枸杞子湯浸一宿待稍軟漉<lb/>
<pb n="KR3i0044_WYG_095-35b"/>
出再酒浸一伏時漉出同菊花熬焦黄去菊花以布拭<lb/>
乾用　─本草─今法惟以酒浸一宿剉焙入藥若急用只<lb/>
以溫水浸軟去心也<lb/>
　　遠志<lb/>
増─爾雅─葽繞蕀蒬─廣雅─蕀蒬逺志也其上謂之小草<lb/>
　─本草綱目─逺志苖名小草一名細草一名醒心杖<hi>此草</hi>
<hi>能益智强志故有逺志之稱記事珠謂之醒心杖也</hi>蘇頌曰河洛陕西州郡有之<lb/>
根形如蒿根黄色苖似麻黄而青又如畢豆葉亦有似<lb/>
<pb n="KR3i0044_WYG_095-36a"/>
大青而小者三月開白花根長及一尺泗州出者花紅<lb/>
根葉俱大於他處商州出者根又黑色俗傳夷門出者<lb/>
最佳四月采根曬乾古方通用遠志小草今醫但用逺<lb/>
志稀用小草氣味苦溫無毒治欬逆傷中補不足除邪<lb/>
氣利九竅益智慧耳目聰明不忘强志倍力益精定心<lb/>
氣安魂魄長肌肉助筋骨治一切癰疽久服輕身不老<lb/>
彚考─増─抱朴子─陵陽子仲服逺志二十年有子三十七<lb/>
人能坐在立忘也　─世說─謝公始有東山之志後嚴命<lb/>
<pb n="KR3i0044_WYG_095-36b"/>
屢臻勢不獲已始就桓公司馬於時人有餉桓公藥草<lb/>
中有逺志公取以問謝此藥又名小草何一物而有二<lb/>
稱謝未即荅時郝隆在坐應聲荅曰此甚易解處則為<lb/>
遠志出則為小草謝甚有愧色桓公目謝而笑曰郝叅<lb/>
軍此過乃不惡亦極有㑹<lb/>
　　百脉根<lb/>
増─本草綱目─蘇恭曰百脉根出肅州巴西一似苜蓿花<lb/>
黄根如遠志二月八月采根曬乾李時珍曰按唐書作<lb/>
<pb n="KR3i0044_WYG_095-37a"/>
栢脉根肅州歲貢之千金外臺大方中亦時用之今不<lb/>
復聞此或者名稱又不同也氣味苦微寒無毒下氣止<lb/>
渴去熱除虚勞補不足<lb/>
　　滛羊藿<lb/>
原─滛羊藿<hi>本草經云西川北部有滛羊常食此藿故名綱目云豆葉曰藿此葉似之故亦曰藿</hi>一<lb/>
名仙靈脾<hi>脾柳集作毗人臍曰毗此物補下于理尤通</hi>一名放杖草一名棄<lb/>
杖草一名千兩金一名剛前<hi>皆言其功也</hi>一名乾雞筋一名<lb/>
黄連祖一名三枝九葉草<hi>皆言其形也</hi>江東陕西㤗山漢中<lb/>
<pb n="KR3i0044_WYG_095-37b"/>
湖湘間皆有之生大山中一根數莖莖麤如線髙一二<lb/>
尺一莖二椏一椏三葉長二三寸青似杏葉及豆葉面<lb/>
光背淡甚薄而細齒邉有刺根紫色有鬚四月中開白<lb/>
花亦有紫花者碎小獨頭子五月採葉曬乾根如黄連<lb/>
根葉俱堪用生處不聞水聲者良性辛寒無毒補腰膝<lb/>
强心志益氣力堅筋骨治老人昏耄中年健忘一切冷<lb/>
風筋骨攣急四肢不仁久服令人有子<lb/>
集藻─五言古詩─増─唐柳宗元種仙靈毗─窮陋闕自飬癘<lb/>
<pb n="KR3i0044_WYG_095-38a"/>
　氣劇囂煩隆冬乏霜霰日夕南風溫杖藜下庭際曵踵<lb/>
　不及門門有野田吏慰我飄零魂乃言有靈藥近在湘<lb/>
　西原服之不盈旬蹩<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>皆騰鶱笑抃前即吏為我擢其<lb/>
　根蔚蔚遂充庭英翹忽巳繁晨起自採曝杵臼通夜喧<lb/>
　靈和理内藏攻疾貴自源擁覆逃積霧伸舒委餘暄竒<lb/>
　功茍可徵寧復資蘭蓀我聞畸人術一氣中夜存能令<lb/>
　深深息呼吸還歸跟疎放固難效且以藥餌論痿者不<lb/>
　忘起窮者寧復言神哉輔吾足幸及兒女奔<lb/>
<pb n="KR3i0044_WYG_095-38b"/>
　别錄─原─製用─凡使時呼仙靈脾以夹刀夹去四邉花枝<lb/>
　每一斤羊脂四兩拌炒以脂盡為度真陽不足者宜之<lb/>
　　─療治─仙靈脾酒用滛羊藿一斤酒一斗浸三日逐時<lb/>
　飲之<lb/>
　<lb/>
　<lb/>
　<lb/>
御定佩文齋廣羣芳譜卷九十三<lb/>
</p>
<p>
</p>
  </div>
</body>
</text>
</TEI>
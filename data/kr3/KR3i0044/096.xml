<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_096-1a"/>
　欽定四庫全書<lb/>
御定佩文齋廣羣芳譜卷九十四<lb/>
　　藥譜<lb/>
　　　仙茅<lb/>
　原─仙茅<hi>海藥本草云其葉似茅久服輕身故名梵音呼為河輪勒陀</hi>一名獨茅<hi>圖經本草</hi>
　<hi>云其根獨生故名</hi>一名茅爪子一名婆羅門參<hi>詳見後圖經本草</hi>初出<lb/>
　西域今大庾嶺蜀川江湖兩浙諸州亦皆有之葉青如<lb/>
　茅而軟且畧濶面有縱紋又似初生㯶櫚秧高尺許至<lb/>
<pb n="KR3i0044_WYG_096-1b"/>
　冬盡枯春初乃生四五月間抽莖開小花深黃色六出<lb/>
　不結實其根獨莖直大如小指下有短細肉根相附外<lb/>
　皮稍麤褐色内肉黃白色二月八月採根曝乾衡山出<lb/>
　者花碧五月結黑子處處大山中皆有人惟取梅嶺者<lb/>
　用性辛溫有小熱小毒治心腹冷氣不能食腰脚風冷<lb/>
　攣痺不能行丈夫虚勞無子久服通神强記益顔色健<lb/>
　筋骨長肌膚助精神明耳目填骨髓許真君書云仙茅<lb/>
　久服長生其味甘能養肉辛能養節苦能養氣鹹能養<lb/>
<pb n="KR3i0044_WYG_096-2a"/>
骨滑能養膚酸能養筋宜和苦酒服必効<lb/>
集藻─七言絶句─增─宋范成大玉虚觀去宜春二十五里<lb/>
許君上昇時飛白茅數葉以賜王長史王以宅為觀觀<lb/>
旁至今有仙茅極異常草備五味尤辛辣云久食可仙<lb/>
道士煮湯以設客─白雲堆裏白茅飛香味芳辛勝五芝<lb/>
揉葉煮泉摩腹去全勝石髓畏風吹<lb/>
别錄─原─圖經本草─開元中婆羅門僧進此藥明皇服之<lb/>
有効禁方不外傳天寶之末方書流散上都僧不空三<lb/>
<pb n="KR3i0044_WYG_096-2b"/>
藏傳司徒李勉尚書路嗣供僕射張建封給事齊抗服<lb/>
之皆有効路公久服金石無効得此藥其益百倍齊給<lb/>
事生平少氣力風疹繼作服之遂愈　五代唐王顔著<lb/>
續傳信方編錄服仙茅方當時盛行云十斤乳石不及<lb/>
一斤仙茅　─本草會編─五臺山有仙茅患大風者服之<lb/>
多瘥　─本草綱目─按范成大虞衡志云廣西英州多仙<lb/>
茅其羊食之舉體悉化為筋不復有血肉食之補人名<lb/>
乳羊沈括筆談云夏文莊公禀賦異於人但睡則身冷<lb/>
<pb n="KR3i0044_WYG_096-3a"/>
如逝者既覺須令人溫之良久乃能動常服仙茅鍾乳<lb/>
硫黃莫知紀極觀此則仙茅蓋亦性熱補三焦命門之<lb/>
藥也惟賦禀素怯者宜之若體狀火盛者服之反能動<lb/>
火按張果醫說云一人中仙茅毒舌脹出口漸大與肩<lb/>
齊因以小刀𠢐之隨破隨合𠢐至百數始有血一㸃出<lb/>
曰可救矣煮大黃朴硝與服以藥摻之應時消縮此皆<lb/>
火盛性淫之人過服之害也宏治間東海張弼梅嶺仙<lb/>
茅詩有使君昨日纔持去今日人來乞墓銘之句皆不<lb/>
<pb n="KR3i0044_WYG_096-3b"/>
知服食之理惟藉藥縱恣以速其生者於仙茅何尤<lb/>
製用─清水洗刮去皮槐砧上用銅刀切豆許大生稀布<lb/>
袋盛黑豆水内浸一宿取出酒拌濕蒸從已至亥取出<lb/>
曝乾勿犯鐵器及牛乳斑人鬢鬚　彭祖單服法竹刀<lb/>
刮切糯米泔浸去赤汁出毒後無妨損<lb/>
　　元參<lb/>
原─元參一名黑參<hi>以色名也本草註云其莖微似人參故得參名</hi>一名鹿腸一<lb/>
名馥草<hi>開寶本草云合香家用之故俗呼馥草</hi>一名元臺一名重臺一名<lb/>
<pb n="KR3i0044_WYG_096-4a"/>
正馬一名逐馬一名鬼藏一名野芝麻宿根二月生苗<lb/>
葉似脂麻對生又如槐柳而尖長有鋸齒細莖青紫色<lb/>
七月開花青碧色八月結子黑色又有白花者莖方大<lb/>
紫赤色而有細毛有節若竹者高五六尺一根五七枚<lb/>
微有腥氣地蠶喜食之故其中空味苦微寒無毒治胸<lb/>
中氤氲之氣無根之火與地黃同功其消瘰癧解斑毒<lb/>
亦以散火之故<lb/>
别錄─增─炮炙論─凡采得後須用蒲草重重相隔入甑蒸<lb/>
<pb n="KR3i0044_WYG_096-4b"/>
兩伏時曬乾用勿犯銅器餌之噎人喉喪人目<lb/>
　　地榆<lb/>
原─地榆一名玉豉<hi>本草註云其葉似榆初生布地故名其子紫黑色如豉故又名玉豉</hi>一<lb/>
名玉札一名酸赭蘄州呼為酸棗<hi>綱目云外丹方地榆一名酸赭以其味酸</hi>
<hi>其色赭故也俗又訛赭為棗</hi>處處平原川澤皆有之宿根三月内生<lb/>
苗初生布地獨莖直上高三四尺對分出葉葉似榆葉<lb/>
而稍狹細長似鋸齒狀青色七月開花如椹子紫黑色<lb/>
根外黑裏紅似柳根味苦微寒無毒消酒止渴補腦明<lb/>
<pb n="KR3i0044_WYG_096-5a"/>
目止膿血除惡肉療金瘡此草霧而不濡太陽氣盛也<lb/>
燒作灰能鑠金爛石故道家煮石方用之炙其根作飲<lb/>
若茗取其汁釀酒治風痺采其葉作飲亦好又可煠食<lb/>
彚考─原─東華真人煮石經昔西域真人王屋山人王常<lb/>
言何以得長夀何不食石用玉豉玉豉者即地榆也<lb/>
昔尹公度聞孟綽子董子固共相與言曰寧得一斤地<lb/>
榆安用明月寶珠<lb/>
　　丹參<lb/>
<pb n="KR3i0044_WYG_096-5b"/>
原─丹參一名赤參<hi>以色名也</hi>一名山參一名郗蟬草一名木<lb/>
羊乳一名逐馬一名奔馬草<hi>四聲本草云丹參治風軟脚可及奔馬故名</hi>二<lb/>
月生苖高一尺許莖方有稜青色一枝五葉相對如薄<lb/>
荷而有毛三月至九月開花紅紫似蘇花成穗如蛾形<lb/>
中有細子根大者如指長尺餘一苗數根皮丹而肉紫<lb/>
味苦微寒無毒破宿血補新血安生胎落息胎破癰除<lb/>
瘕排膿止痛定精養神定志通利關脈婦人明理論云<lb/>
四物湯冶婦人諸病調婦人經脈皆可通用一味丹參<lb/>
<pb n="KR3i0044_WYG_096-6a"/>
散與之同功<lb/>
　　紫參<lb/>
原─紫參一名牡蒙<hi>與王孫同名</hi>一名童腸一名馬行一名衆<lb/>
戎一名五鳥花<hi>以形得名</hi>苗長一二尺莖青而細葉青似槐<lb/>
葉亦有似羊蹄者五月開花白色絶似蔥花亦有紅紫<lb/>
而似水葒者根淡紫黑色如地黃狀肉紅白色肉淺而<lb/>
皮深三月採根火炙紫色用<hi>范子計然云紫參出三輔有三色以青赤色為上</hi>
味苦寒無毒治諸血病及心腹積聚寒熱瘧痢癰腫積<lb/>
<pb n="KR3i0044_WYG_096-6b"/>
塊之屬<lb/>
集藻─七言古詩─增─錢起紫參歌并序─紫參幽芳也五葩<lb/>
連萼狀飛禽羽舉俗名之五鳥花起故山道人蘭若尤<lb/>
豐此藥校書劉公詠歌之俾予繼組遠公林下滿青苔<lb/>
春藥偏宜間石開往往幽人尋水見時時仙蝶隔雲來<lb/>
隂陽雕刻花如鳥對鳯連雞一何小春風宛轉虎溪傍<lb/>
紫翼紅翹翻霽光貝葉經前無住色蓮花會裏暫留香<lb/>
蓬山才子憐幽性白雪陽春動新詠應知仙卉老煙霞<lb/>
<pb n="KR3i0044_WYG_096-7a"/>
莫賞夭桃滿蹊逕<lb/>
　　王孫<lb/>
增─本草綱目─王孫一名牡蒙<hi>與紫參同名</hi>一名黃孫一名黃<lb/>
昏<hi>陶𢎞景曰今方家皆呼為黃昏云牡蒙市人少識者</hi>一名旱藕<hi>其根如藕</hi>吳普曰楚<lb/>
名王孫齊名長孫又名海孫吳名白功草又名蔓延赤<lb/>
文整延相當蘇恭曰葉似及已而大根長尺餘皮肉皆<lb/>
紫色李時珍曰葉生頂上似紫河車葉氣味苦平無毒<lb/>
治五臟邪氣寒濕痺四肢疼酸膝冷痛療百病益氣長<lb/>
<pb n="KR3i0044_WYG_096-7b"/>
生不飢黑毛髮<lb/>
彚考─增─唐書方技傳─開元末姜撫言終南有旱藕餌之<lb/>
延年狀類葛粉帝作湯餅賜大臣右驍衛將軍甘守誠<lb/>
能識藥石曰旱藕牡蒙也方家久不用撫易名以神之<lb/>
　　紫草<lb/>
原─紫草一名紫丹一名紫芙一名茈䓞<hi>廣雅云茈䓞紫草也</hi>一名<lb/>
藐<hi>爾雅云藐茈草</hi>一名地血一名鴉銜草<hi>本草云猺獞呼之云爾</hi>生碭山<lb/>
山谷南陽新野及楚地苗似蘭香莖赤節青二月開花<lb/>
<pb n="KR3i0044_WYG_096-8a"/>
紫白色結實亦白色秋月熟根色紫可以染紫味甘鹹<lb/>
氣寒無毒補中益氣利九竅入心包絡及汗經血分凉<lb/>
血和血利大小腸故痘疹欲出未出血熱毒盛大便閉<lb/>
澀者宜用得木香白术佐之尤妙已出而紫黑閉者亦<lb/>
可用若出而紅活者及白陷大便利者切忌蓋脾氣實<lb/>
者可用脾氣虚反能作瀉古方惟用茸取其初得陽氣<lb/>
以類觸類所以用發痘瘡今人不達此理一概用之則<lb/>
非矣一切惡瘡瘑癬腫毒亦可用<lb/>
<pb n="KR3i0044_WYG_096-8b"/>
彚考─增─山海經─勞山多茈草　敦薨之山其下多茈草<lb/>
　隅陽之山其草多茈　博物志─平氏山之陽紫草特<lb/>
好　─廣志─隴西紫草紫之上者<lb/>
集藻─樂曲─增─宋無名氏讀曲歌─紫草生湖邊誤落芙蓉<lb/>
裏色分都未獲空中染蓮子<lb/>
别錄─原─種植─宜黃白輭良之地青沙地亦善開荒黍穄<lb/>
下大佳性不耐水必須高田秋耕深細耮平不深不細<lb/>
易生草穢至春又轉耕之三月種之耬耩地逐隴手下<lb/>
<pb n="KR3i0044_WYG_096-9a"/>
子良田一畝用子二升半薄田三升下訖耮之或以輕<lb/>
砒碾過地潔淨為佳隴底草手拔之用鋤恐傷根不茂<lb/>
此草嬌嫩也　─刈穫─九月中子熟刈之候燥聚打取子<lb/>
收草宜速竟為良濕打則子浥鬱不速恐遇雨損草一<lb/>
把隨以茅束之擘葛尤善四把為一束當日斬齊一顛<lb/>
一倒十層許為長行置堅平地上板石壓之令稨兩三<lb/>
宿䜿頭置日中曝之令浥浥然不壓難售太乾則碎帶<lb/>
濕為良不曬鬱黑太燥碎折五十頭作一洪著屋下隂<lb/>
<pb n="KR3i0044_WYG_096-9b"/>
凉處棚棧上洪十字大頭向外以葛纒縳之棚下勿有<lb/>
驢馬糞及人溺又忌煙皆令草失色其利勝藍若欲久<lb/>
停者入五月内著屋中閉門塞向密泥勿使風入漏氣<lb/>
過立秋然後開出草色不黑若經夏在棚棧上草便變<lb/>
黑不復任用矣　─製用─秋深子熟傍去其土連根取就<lb/>
地鋪齊少乾輕振其土以茅策束切去虚梢以之染紫<lb/>
其色殊美─增─炮炙論─凡使每一斤用蠟二兩鎔水拌<lb/>
蒸之待水乾取去頭并兩畔髭細挫用<lb/>
<pb n="KR3i0044_WYG_096-10a"/>
　　白頭翁<lb/>
增─本草綱目─白頭翁<hi>陶宏景曰近根處有白茸狀似白頭老翁故以為名</hi>一名野<lb/>
丈人一名胡王使者一名柰何草<hi>李時珍曰皆狀老翁之意</hi>蘇頌曰<lb/>
所在有之正月生苗作叢生狀似白薇而柔細梢長葉<lb/>
生莖頭如杏葉上有細白毛而不滑澤近根有白茸根<lb/>
紫色深如蔓青其苗有風則靜無風而揺與赤箭獨活<lb/>
同也氣味苦溫無毒李杲曰氣厚味薄可升可降治瘧<lb/>
痢狂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>寒熱瘕癥癭氣逐血止諸痛療金瘡鼻衂明目<lb/>
<pb n="KR3i0044_WYG_096-10b"/>
治一切風氣大明曰花子莖葉氣味并同<lb/>
集藻─五言律詩─增─唐李白見野草中有白頭翁者─醉入<lb/>
田家去行歌荒野中如何青草裏亦有白頭翁折取對<lb/>
明鏡宛將衰鬢同微芳似相誚留恨向東風<lb/>
　　白及<lb/>
增─本草綱目─一名連及草一名甘根一名白給<hi>李時珍曰其根</hi>
<hi>白色連及而生故曰白及連及其味苦而曰甘根反言也吳普作白根其根有白亦通金光明經謂之罔達羅</hi>
<hi>喝悉多别錄作白給</hi>韓保昇曰葉似初生㯶苗葉及藜蘆三四月<lb/>
<pb n="KR3i0044_WYG_096-11a"/>
抽出一薹開紫花七月實熟黃黑色冬凋根似菱有三<lb/>
角白色角頭生芽八月采根用李時珍曰一科止抽一<lb/>
莖開花長寸許紅紫色中心如舌其根如菱米有臍如<lb/>
鳬茈之臍又如扁螺旋紋性難乾<lb/>
　　三七<lb/>
原─三七一名山漆一名金不換<hi>本草云彼人言其葉左三右四故名三七蓋恐</hi>
<hi>不然或云本名山漆謂其能合金瘡如漆黏物也此說近之金不換貴重之稱也</hi>生廣西南丹<lb/>
諸州番峒深山中采根曝乾黃黑色團結者狀畧似白<lb/>
<pb n="KR3i0044_WYG_096-11b"/>
及長者如老薑地黃有節味微甘而苦頗似人參之味<lb/>
氣溫無毒止血散血亦主吐血衂血下血血痢崩中不<lb/>
止産後惡血不下血暈血痛赤目癰腫虎咬蛇傷諸病<lb/>
治金瘡箭傷跌撲杖瘡血出不止嚼爛塗或為末摻之<lb/>
血立止青腫者即消若受杖時先服一二錢則血不衝<lb/>
心杖後尤宜服産後服亦良乃陽明厥隂血分之藥故<lb/>
能治一切血病忌鐵器與騏驎竭紫釧相同試法以末<lb/>
摻猪血中血化為水者乃真其葉功効畧同本草綱目<lb/>
<pb n="KR3i0044_WYG_096-12a"/>
云近傳一種草春生苗夏高三四尺葉似菊艾而勁厚<lb/>
有岐尖莖有赤稜夏秋間開黃花蘂如金絲盤紐可愛<lb/>
而氣不香花乾成絮如苦蕒絮根葉味甘治金瘡折傷<lb/>
出血及上下血病甚効云是三七而根大如牛蒡根與<lb/>
南中來者不類恐是劉寄奴之屬甚易繁衍<lb/>
　　黃連<lb/>
原─黃連一名王連一名支連<hi>本草綱目云其根連珠而色黃故名</hi>江湖荆<lb/>
夔皆有而以宣城九節堅重相擊有聲者為勝施黔者<lb/>
<pb n="KR3i0044_WYG_096-12b"/>
次之東陽歙州處州者又次之苗高尺許叢生一莖三<lb/>
葉葉似甘菊凌冬不凋四月開花黃色六月結實似芹<lb/>
子色亦黃江左者根黃節高若連珠葉如小雉尾草正<lb/>
月開花作細穗淡黃白色六七月根𦂳始堪采蘇恭云<lb/>
蜀道者麤大味極濃苦療渴為最江東者節如連珠療<lb/>
痢大善澧州者更勝李時珍云今雖吳蜀皆有惟以雅<lb/>
州眉州者為良大抵有二種一種根麤無毛有珠如鷹<lb/>
雞爪形色深黃而堅實一種無珠多毛黃色稍淡而中<lb/>
<pb n="KR3i0044_WYG_096-13a"/>
虚味苦寒無毒止消渴厚腸胃利骨益膽降火療口瘡<lb/>
其用有六瀉心臟火一也去中焦濕熱二也諸瘡必用<lb/>
三也除風濕四也治赤眼暴發五也止中部見血六也<lb/>
彚考─增─宋史地理志─施州貢黃連─神仙傳─封衡字君<lb/>
達隴西人也幼學道通老莊學勤訪真訣初服黃連五<lb/>
十年後入鳥獸山採藥又服术百餘年還鄉里如二十<lb/>
許人　─原─異林─𢎞治乙卯長沙大旱黃連上生王𤓰<lb/>
集藻─贊─原─宋王微黃連贊─黃連味苦左右相因斷凉滌<lb/>
<pb n="KR3i0044_WYG_096-13b"/>
暑闡命輕身縉雲昔御飛踔上旻不行而至吾聞其人<lb/>
頌─原─梁江淹黃連頌─黃連上草丹砂之次禦孽辟妖長<lb/>
靈久視驂龍行天馴鳯匝地鴻飛以儀順道則利<lb/>
書─增─宋秦觀與喬希聖論黃連書─某比聞公以眼疾餌<lb/>
黃連至數十兩猶不已不知果然否審如所聞殆不可<lb/>
也某頃年血氣未定頗好方術之說讀醫經數年嘗記<lb/>
釋者云服黃連苦參久而反熱甚以為不然後乃信之<lb/>
蓋五味入胃各歸其所喜故酸先歸肝苦先歸心甘先<lb/>
<pb n="KR3i0044_WYG_096-14a"/>
歸脾辛先歸肺鹹先歸腎入肝則為溫入心則為熱入<lb/>
肺則為清入腎則為寒入脾則為至隂而血氣兼之皆<lb/>
謂增其氣不已則臟氣有所偏勝有所偏勝則必有所<lb/>
偏絶黃連苦參性雖大寒然其味至苦入胃則先歸於<lb/>
心久而不已則心火之氣勝火勝則熱乃其理也眼疾<lb/>
之生本於肝之熱肝與心為子母夫心為子肝為母心<lb/>
火也肝亦火也腎孤臟也人嘗患一水不勝二火今病<lb/>
本於肝而久餌苦藥使心有所偏勝是所謂以火救火<lb/>
<pb n="KR3i0044_WYG_096-14b"/>
命之曰益多其不可亦明矣夫藥所以療疾其過也適<lb/>
所以為疾聞比初作時十已損其七八正宜節藥慎䕶<lb/>
飲食以俟其自平非如決疣潰癰可以忽然一朝去也<lb/>
輙具以進惟留意而聽之無忽<lb/>
五言古詩─增─明吳寛黃連─花細山桂然階下不堪嗅野<lb/>
人劚其根根長節應九苦節不可貞服食可資壽其功<lb/>
利於病有客嫌苦口戒予勿種兹味苦和難受豈不見<lb/>
甘草百藥無不有<lb/>
<pb n="KR3i0044_WYG_096-15a"/>
五言絶句─增─明僧智舷黃山黃連─黃山有黃連甘美類<lb/>
蘋果不是性味移頭陀能忘苦<lb/>
詩散句─增─宋蘇軾─蜂閙黃連采蜜花<lb/>
别錄─原─本草綱目─本經别錄並無黃連久服長生之說<lb/>
惟陶宏景言道方服食長生竊謂黃連大苦大寒之藥<lb/>
用之降火燥濕中病即當止豈可久服使肅殺之令常<lb/>
行而伐其生發冲和之氣乎荆端王素多火病醫令服<lb/>
金花丸乃芩連梔柏四味服至數年其火愈熾遂至内<lb/>
<pb n="KR3i0044_WYG_096-15b"/>
障喪明觀此則寒苦之藥不但使人不能長生久則氣<lb/>
增偏勝速夭之由矣陶氏道書之說皆謬談也　─製用<lb/>
布拭去毛漿水浸半日時漉出柳木火焙乾用黃連入<lb/>
手少隂心經為治火主藥治本臟火生用治肝膽實火<lb/>
猪膽汁浸炒治肝膽虚火醋浸炒治上焦火酒炒治中<lb/>
焦火薑汁炒治下焦火鹽水或朴硝炒治氣分濕熱之<lb/>
火茱萸湯浸炒治血分塊中伏火乾漆水炒治食積之<lb/>
火黃土炒不獨為之引導蓋辛熱能制其苦寒酸寒能<lb/>
<pb n="KR3i0044_WYG_096-16a"/>
制其燥性用者詳酌之<lb/>
　　<hi>附錄</hi>胡黃連<lb/>
原─胡黃連一名割孤露澤<hi>本草綱目云其性味功用似黃連故名割孤露澤梵語也</hi>
生波斯國海畔陸地今南海秦隴間亦有之初生似蘆<lb/>
苗若夏枯草根頭似烏嘴乾則似楊柳枯枝心黑外黃<lb/>
折之内似鸜鵒眼塵出如煙者良八月上旬採氣味苦<lb/>
平無毒治骨蒸勞熱三消五心煩熱婦人胎蒸虚驚冷<lb/>
熱洩痢厚腸胃益顔色<lb/>
<pb n="KR3i0044_WYG_096-16b"/>
　　黃芩<lb/>
原─黃芩<hi>本草綱目云芩說文作菳謂其色黃也或云芩者黔也黔乃黃黒之色也</hi>一名經芩<lb/>
一名空腸一名腐腸一名内虚一名黃文一名印頭一<lb/>
名妬婦一名苦督郵内實者名子芩一名條芩一名㹠<lb/>
尾芩一名䑕尾芩<hi>本草註云圓者名子芩破者名宿芩其腹中皆爛故名腐腸綱目云宿芩</hi>
<hi>乃舊根多中空外黃内黒即今所謂片芩故又有腐腸妬婦諸名妬婦心黯故以比之子芩乃新根多内實即</hi>
<hi>今所謂條芩或云西芩多中空而色黔北芩多内實而深黃</hi>川蜀河東陜西近郡皆<lb/>
有之苗長尺餘莖麤如筯葉從地四面作叢生類紫草<lb/>
<pb n="KR3i0044_WYG_096-17a"/>
高一尺許亦有獨莖者葉細長青色兩兩相對六月開<lb/>
紫花根如知母長四五寸二月八月采根曝乾氣寒味<lb/>
微苦而甘氣厚味薄得酒上行得猪膽汁除肝膽火得<lb/>
柴胡退寒熱得厚朴黃連止腹痛得芍藥止下痢得桑<lb/>
白皮瀉肺火得五味子牡蠣令人有子得白术安胎得<lb/>
黃茋白斂赤小豆療䑕瘻李時珍曰黃芩氣寒味苦色<lb/>
黃帶綠苦入心寒勝熱瀉心火治脾之濕熱一則金不<lb/>
受刑一則胃火不流入肺即所以救肺也肺虚不宜者<lb/>
<pb n="KR3i0044_WYG_096-17b"/>
苦寒傷脾胃損其母也少陽之證寒熱胸脇痞滿實兼<lb/>
心肺上焦之邪心煩喜嘔黙黙不欲飲食又兼脾胃中<lb/>
焦之證宜用黃芩以治手足少陽相火黃芩亦少陽本<lb/>
經藥也<lb/>
别錄─增─物類相感志─磨黃芩寫字在紙上以水沉去紙<lb/>
則字畫脫在水面上　─本草綱目─予年二十時因感冒<lb/>
咳𠻳既久且犯戒遂病骨蒸發熱膚如火燎每日吐痰<lb/>
盌許暑月煩渴寢食既廢六脈浮洪遍服柴胡麥門冬<lb/>
<pb n="KR3i0044_WYG_096-18a"/>
荆瀝諸藥月餘益劇皆以為必死矣先君偶思李杲治<lb/>
肺熱如火燎煩燥引飲而晝盛者氣分熱宜一味黃芩<lb/>
湯以瀉肺經氣分之火遂按方用片芩一兩水二鍾煎<lb/>
一鍾頓服次日身熱盡退而痰𠻳皆愈藥中肯綮如鼓<lb/>
應桴醫中之妙有如此哉<lb/>
　　秦艽<lb/>
增─本草綱目─秦艽一名秦䊵一名秦𤓰<hi>蘇恭云俗作秦膠本名秦䊵與</hi>
<hi>糾同李時珍曰出秦中以根作羅紋交糾者佳故名</hi>蘇頌曰河陜州郡多有之其<lb/>
<pb n="KR3i0044_WYG_096-18b"/>
根土黃色而相交糾長一尺以來麤細不等枝榦高五<lb/>
六寸葉婆娑連莖梗俱青色如萵苣葉六月中開花紫<lb/>
色似葛花當月結子每於春秋采根隂乾李時珍曰以<lb/>
左文者為良氣味苦平無毒治寒熱邪氣寒濕風痺肢<lb/>
節痛骨蒸疳及時氣療黃疸解酒毒去頭風瀉血養血<lb/>
榮筋益膽氣治胃熱手足陽明經也兼入肝膽<lb/>
　　柴胡<lb/>
增─本草綱目─柴胡<hi>柴舊作茈蘇恭曰茈古柴字</hi>一名地薰一名芸蒿<lb/>
<pb n="KR3i0044_WYG_096-19a"/>
一名山菜一名茹草<hi>李時珍曰嫩則可茹老則采而為柴故有芸蒿諸名而根名柴胡也</hi>
蘇頌曰關陜江湖間近道皆有之以銀州者為勝二月<lb/>
生苗甚香莖青紫堅硬微有細線葉似竹葉而梢𦂳小<lb/>
亦有似斜蒿者亦有似麥門冬葉而短者七月開黃花<lb/>
根淡赤色似前胡而强生丹州者結青子與他處者不<lb/>
類其根似蘆頭有赤毛如䑕尾獨窠長者好李時珍曰<lb/>
銀州即今延安府神木縣所産柴胡長尺餘而微白且<lb/>
軟不易得也北地所産者亦如前胡而軟今人謂之北<lb/>
<pb n="KR3i0044_WYG_096-19b"/>
柴胡是也入藥亦良南土所産者不似前胡正如蒿根<lb/>
强硬不堪使用其苗有如韭葉者竹葉者以竹葉者為<lb/>
勝其如邪蒿者最下也近時有一種根似桔梗沙參白<lb/>
色而大市人以偽充銀柴胡殊無氣味不可不辨氣味<lb/>
苦平無毒治心腹腸胃中結氣飲食積聚寒熱邪氣五<lb/>
勞七傷頭痛目昏耳鳴諸瘧婦人産前産後諸熱小兒<lb/>
痘疹時疾内外熱不解單煮服之良<lb/>
彚考─增─戰國䇿─今求柴胡桔梗於沮澤則累世不得一<lb/>
<pb n="KR3i0044_WYG_096-20a"/>
焉及之睪黍梁父之隂則郄車而載耳　─炮炙論─茈胡<lb/>
出銀州銀縣西畔生處多有白鶴綠鶴於此飛翔是茈<lb/>
胡香直上雲間若有過往聞者皆氣爽也<lb/>
别錄─增─炮炙論─凡采得銀州柴胡去鬚及頭用銀刀削<lb/>
去赤薄皮少許以麤布拭凈剉用勿令犯火立便無効<lb/>
　　前胡<lb/>
增─本草綱目─前胡<hi>孫愐唐韻作湔胡</hi>蘇頌曰陜西梁漢江淮荆<lb/>
襄州郡及相州孟州皆有之春生苗青白色似邪蒿初<lb/>
<pb n="KR3i0044_WYG_096-20b"/>
出時有白芽長三四寸味甚香美又似芸蒿七月内開<lb/>
白花與蔥花相類八月結實根青紫色今鄜延將來者<lb/>
大與柴胡相似但柴胡赤色而脆前胡黃色而柔軟為<lb/>
不同耳一說今諸方所用前胡皆不同汴京北地者色<lb/>
黃白枯脆絶無氣味江東乃有三四種一種類當歸皮<lb/>
斑黑肌黃而脂潤氣味濃烈一種色理黃白似人參而<lb/>
細短香味都微一種如草烏頭者膚赤而堅有兩三岐<lb/>
為一本皆非真前胡也今最上者出吳中又壽春生者<lb/>
<pb n="KR3i0044_WYG_096-21a"/>
皆類柴胡而大氣芳烈味亦濃苦李時珍曰前胡有數<lb/>
種惟以苗高一二尺色似邪蒿葉如野菊而細痩嫩時<lb/>
可食秋月開黲白花類蛇牀子花其根皮黑肉白有香<lb/>
氣為真大抵北地者為勝故方書稱北前胡云氣味苦<lb/>
微寒無毒治一切氣破癥結開胃下食通五臟主霍亂<lb/>
轉筋骨節煩悶反胃嘔逆氣喘咳𠻳安胎小兒一切疳<lb/>
氣清肺熱化痰熱散風邪<lb/>
别錄─增─炮炙論─凡修治先用刀刮去蒼黑皮並髭細剉<lb/>
<pb n="KR3i0044_WYG_096-21b"/>
以甜竹瀝浸令潤日中曬乾用<lb/>
　　防風<lb/>
原─防風一名屏風一名回芸一名回草一名銅芸一名<lb/>
蕳根一名百枝一名百蜚<hi>本草綱目云防者禦也其功療風最要故名屏風者防風</hi>
<hi>隱語也曰芸曰茴曰蕳者其花如茴香其氣如芸蒿蕳蘭也</hi>出齊州龍山最善淄青<lb/>
兖者亦佳今汴東淮浙皆有之莖葉俱青綠色莖深而<lb/>
葉淡似青蒿而短小春初嫩時紫紅色采作菜茹極爽<lb/>
口五月開細白花中心攢聚作大房似蒔蘿花實似胡<lb/>
<pb n="KR3i0044_WYG_096-22a"/>
荽子而大根土黃色與蜀葵根相類二月十月采關中<lb/>
生者三月六月采然輕虚不及齊州者良氣溫味辛而<lb/>
甘治三十六種風男子一切勞劣補中益神通利五臟<lb/>
心煩體重羸痩盗汗散頭目中滯氣經絡中留濕得蔥<lb/>
白能行週身又有石防風出河中府根如蒿根而黃葉<lb/>
青花白五月開花六月采根曝乾亦療頭風<lb/>
彚考─增─博物志─太原晉陽以北生屏風草─酉陽雜俎<lb/>
香州防風子可亂畢撥　─原─金鑾密記─白居易在翰林<lb/>
<pb n="KR3i0044_WYG_096-22b"/>
賜防風粥一甌剔取防風得五合餘食之口香七日<lb/>
别錄─原─製用─江淮所産多是石防風生于山石之間二<lb/>
月采嫩苗作菜辛甘而香呼為珊瑚菜其根麤醜子亦<lb/>
可種　入藥以黃色脂潤頭節堅如蚯蚓頭者為好白<lb/>
者多沙條不堪用　─禁忌─义頭者令人發狂义尾者發<lb/>
人痼疾<lb/>
　　獨活<lb/>
增─本草綱目一獨活一名羌活一名羌青一名獨揺草一<lb/>
<pb n="KR3i0044_WYG_096-23a"/>
名䕶羌使者一名胡王使者一名長生草<hi>陶𢎞景曰一莖直上不為</hi>
<hi>風揺故曰獨活别錄曰此草得風不揺無風自動故名獨揺草李時珍曰獨活以羌中來者為良故有羌活胡</hi>
<hi>王使者諸名</hi>蘇頌曰獨活羌活出蜀漢者佳春生苗葉如青<lb/>
麻六月開花作叢或黃或紫結實時葉黃者是夾石上<lb/>
所生葉青者是土脈中所生本經云二物同一類今人<lb/>
以紫色而節密者為羌活黃色而作塊者為獨活而陶<lb/>
隱居言獨活色微白形虚大用與羌活相似今蜀中乃<lb/>
有大獨活類桔梗而大氣味亦不與羌活相類用之微<lb/>
<pb n="KR3i0044_WYG_096-23b"/>
寒而少効今又有獨活亦自蜀中來類羌活微黃而極<lb/>
大收時寸解乾之氣味亦芳烈小類羌活又有槐葉氣<lb/>
者今京下多用之極効驗意此為真者大抵此物有兩<lb/>
種西蜀者黃色香如蜜隴西者紫色秦隴人呼為山前<lb/>
獨活李時珍曰獨活羌活乃一類二種以中國者為獨<lb/>
活西羌者為羌活按王貺易簡方云羌活須用紫色有<lb/>
蠶頭鞭節者獨活是極大羌活有白如鬼眼者尋常皆<lb/>
以老宿前胡為獨活者非也氣味甘平無毒治風寒金<lb/>
<pb n="KR3i0044_WYG_096-24a"/>
瘡癎痓疝瘕療諸賊風百節痛風五勞七傷利五臟及<lb/>
伏梁水氣<lb/>
彚考─增─文系─唐劉師貞之兄病風夢神人曰但取胡王<lb/>
使者浸酒服便愈師貞訪問皆不曉復夢其母曰胡王<lb/>
使者羌活也求而用之兄病遂愈<lb/>
别錄─增─炮炙論─采得細剉以淫羊藿拌挹二日暴乾去<lb/>
藿用免煩人心<lb/>
　　土當歸<lb/>
<pb n="KR3i0044_WYG_096-24b"/>
增─本草綱目─近時江淮山中出一種土當歸長近尺許<lb/>
白肉黑皮氣芬香如白芷人亦謂之水白芷用充獨活<lb/>
氣味辛溫無毒除風和血煎酒服之閃抝手足同荆芥<lb/>
蔥白煎湯淋洗之<lb/>
　　都管草<lb/>
增─圖經本草─都管草生宜州田野根似羌活頭歲長一<lb/>
節苗高一尺許葉似土當歸有重臺二月八月采根隂<lb/>
乾施州生者作蔓又名香毬蔓長丈餘赤色秋結紅實<lb/>
<pb n="KR3i0044_WYG_096-25a"/>
四時皆有采其根枝淋洗風毒瘡腫　─桂海虞衡志─都<lb/>
管草一莖六葉解蜈蚣毒<lb/>
　　升麻<lb/>
增─本草綱目─升麻一名周麻<hi>李時珍曰其葉似麻其性上升故名按張揖廣雅吳</hi>
<hi>普本草并云升麻一名周升麻則或指周地如今人呼川升麻之義今别錄作周麻非省文即脫誤也</hi>陶<lb/>
𢎞景曰舊出寧州者第一形細而黒極堅實今惟出益<lb/>
州好者細削皮青綠色謂之雞骨升麻北部亦有而形<lb/>
虚大黃色建平亦有而形大味薄不堪用蘇頌曰蜀漢<lb/>
<pb n="KR3i0044_WYG_096-25b"/>
陜西淮南州郡皆有之以蜀川者為勝春生苗高三尺<lb/>
以來葉似麻葉並青色四五月著花似粟穗白色六月<lb/>
以後結實黑色根如蒿根紫黑色多鬚氣味甘苦平微<lb/>
寒無毒解百毒辟瘟疫瘴癘邪鬼蠱毒治陽明頭痛補<lb/>
脾胃去風邪療癰腫能發浮汗消斑疹行瘀血<lb/>
彚考─增─前漢書地理志─益州郡縣有牧靡─註─李奇曰靡<lb/>
音麻即升麻殺毒藥所出也　─博物志─牧靡草可以解<lb/>
毒鳥多誤食中毒必急飛往牧靡山啄牧靡草以解之<lb/>
<pb n="KR3i0044_WYG_096-26a"/>
　─水經注─涂水出建寧郡之牧靡縣南山縣山並即草<lb/>
以立名山在縣東北焉句山南五百里山生牧靡可以<lb/>
解毒百世方盛<lb/>
别錄─增─炮炙論─采得刮去麤皮用黃精自然汁浸一宿<lb/>
暴乾剉蒸再暴用　─本草綱目─今人惟取裏白外黑而<lb/>
𦂳實者謂之鬼臉升麻去鬚及頭蘆剉用<lb/>
　　苦參<lb/>
增─本草綱目─苦參一名苦<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>與蔬部苦<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>同名異物</hi>一名苦骨一<lb/>
<pb n="KR3i0044_WYG_096-26b"/>
名地槐一名水槐一名菟槐一名驕槐一名野槐一名<lb/>
白莖别錄又名芩莖綠白陵郎虎麻<hi>李時珍曰苦以味名參以功名槐以</hi>
<hi>葉形名也</hi>蘇頌曰其根黃色長五七寸許兩指麤細三五莖<lb/>
並生苗高三四尺以來葉碎青色極似槐葉春生冬凋<lb/>
其花黃白色七月結實如小豆子河北生者無花子五<lb/>
六月十月采根暴乾李時珍曰七八月結角如蘿蔔子<lb/>
角内有子二三粒如小豆而堅氣味苦寒無毒治心腹<lb/>
結氣癥瘕積聚黃疸逐水補中明目養肝膽氣安五臟<lb/>
<pb n="KR3i0044_WYG_096-27a"/>
平胃輕身定志利九竅除風熱止渴殺蟲療癰腫瘡疹<lb/>
瀉血熱痢<lb/>
彚考─增─夢溪筆談─予嘗苦腰重久坐則旅距十餘歩然<lb/>
後能行有一將佐見予曰得無用苦參潔齒否予時以<lb/>
病齒用苦參數年矣曰此病由也苦參入齒其氣傷腎<lb/>
能使人腰重後有太常少卿舒昭亮用苦參揩齒歲久<lb/>
亦病腰自後悉不用苦參腰病皆愈<lb/>
别錄─增─炮炙論采根用糯米濃泔汁浸一宿其腥穢氣<lb/>
<pb n="KR3i0044_WYG_096-27b"/>
并浮在水面上湏重重淘過即蒸之從巳至申取曬切<lb/>
用<lb/>
　　白鮮<lb/>
增─本草綱目─白鮮一名白羶一名白羊鮮一名地羊鮮<lb/>
一名金雀兒椒<hi>陶𢎞景曰俗呼為白羊鮮氣息正似羊羶故又名白羶李時珍曰鮮者羊之氣</hi>
<hi>也此草根白色作羊羶氣其子纍纍如椒故有諸名</hi>陶宏景曰近道處處有以蜀<lb/>
中者為良蘇頌曰今河中江寧府滁州潤州皆有之苗<lb/>
高尺餘莖青梢白如槐亦似茱萸四月開花淡紫色似<lb/>
<pb n="KR3i0044_WYG_096-28a"/>
小蜀葵花根似小蔓青皮黃白而心實山人采嫩苗為<lb/>
菜茹氣味苦寒無毒治一切風熱瘡癬時疾黃疸風痺<lb/>
欬逆小兒驚癎通關節利九竅及血脈其花同功<lb/>
　　延胡索<lb/>
增─本草綱目─延胡索一名元胡索陳藏器曰延胡索生<lb/>
奚國從安東來根如半夏李時珍曰今二茅山西上龍<lb/>
洞種之每年寒露後栽立春後生苗葉如竹葉樣三月<lb/>
長三寸高根叢生如芋卵樣立夏掘起氣味辛温無毒<lb/>
<pb n="KR3i0044_WYG_096-28b"/>
治婦人諸血病除風治氣暖腰膝破癥癖撲損瘀血專<lb/>
治一身上下諸痛用之中的妙不可言蓋能活血化氣<lb/>
第一品藥也<lb/>
　　貝母<lb/>
增─爾雅─<graphic n="KR1342" url="https://raw.githubusercontent.com/kanripo/KR-Gaiji/master/images/KR1342.png" mimeType="image/png"/>貝母─註─根如小貝圓而白華葉似韭─陸璣<lb/>
詩疏─蝱今藥草母也其葉如栝樓而細小其子在根下<lb/>
如芋子正白四方連累相著有分解也　─本草綱目─貝<lb/>
母一名勤母一名苦菜一名苦花一名空草一名藥實<lb/>
<pb n="KR3i0044_WYG_096-29a"/>
<hi>陶𢎞景曰形似聚貝子故云貝母</hi>蘇頌曰河中江陵府郢壽隨鄭蔡潤<lb/>
滁州皆有之二月生苗莖細青色葉亦青似蕎麥葉隨<lb/>
苗出七八月開花碧綠色形如鼓子花八月采根根有<lb/>
瓣子黃白色有數種陸璣詩疏所云今近道出者正類<lb/>
此郭璞爾雅註所云罕復見之雷斆曰貝母中有獨顆<lb/>
圓不作兩瓣無皺者號曰丹龍精不入藥用誤服令人<lb/>
筋脈永不收惟以黃精小藍汁服之立解氣味辛平無<lb/>
毒治傷寒煩熱邪氣疝瘕喉痺乳難金瘡風痙療結胸<lb/>
<pb n="KR3i0044_WYG_096-29b"/>
欬𠻳上氣止煩熱渴出汗安五臟和骨髓消痰潤心肺<lb/>
治時疾黃疸散心胸鬱結之氣研末㸃目去膚瞖燒灰<lb/>
傅人畜惡瘡<lb/>
彚考─增─詩鄘風─陟彼阿丘言采其蝱─酉陽雜爼─許卑<lb/>
山人言江左數十年前有商人左膊上有瘡如人面亦<lb/>
無他苦商人戲滴酒口中其面亦赤以物食之凡物必<lb/>
食食多覺膞内肉脹起疑胃中也或不食之則一臂痺<lb/>
也有善醫者教其歴試諸藥金石草木悉與之至貝母<lb/>
<pb n="KR3i0044_WYG_096-30a"/>
其瘡乃聚眉閉口商人喜曰此藥必治也因以小葦筒<lb/>
毁其口灌之數日成痂遂愈<lb/>
　　石蒜<lb/>
增─本草綱目─石蒜一名烏蒜一名老鴉蒜一名蒜頭草<lb/>
一名㜑㜑酸一名一枝箭一名水麻<hi>蒜以根狀名箭以莖狀名</hi>李時<lb/>
珍曰處處下濕地有之春初生葉如蒜秧及山慈姑葉<lb/>
背有劍脊四散布地七月苗枯乃于平地抽出一莖如<lb/>
箭簳長尺許莖端開花四五朶六出紅色如山丹花狀<lb/>
<pb n="KR3i0044_WYG_096-30b"/>
而瓣長黃蘂紅鬚其根狀如蒜皮色紫赤肉白色此有<lb/>
小毒而救荒本草言其可□熟水浸過食蓋為救荒爾<lb/>
一種葉如大韭四五月抽莖開花如小萱花黃白色者<lb/>
謂之鐵色箭功與此同二物並抽莖開花後乃生葉葉<lb/>
花不相見氣味辛甘溫有小毒治腫毒疔瘡惡核可水<lb/>
煎服取汗及擣傅之又中溪毒者酒煎半升服取吐良<lb/>
　　龍膽<lb/>
增─本草綱目─龍膽一名陵游<hi>馬志曰葉如龍葵味苦如膽因以為名</hi>陶宏<lb/>
<pb n="KR3i0044_WYG_096-31a"/>
景曰出近道以吳興者為勝根狀似牛膝其味甚苦蘇<lb/>
頌曰宿根黃白色下抽根十餘條類牛膝而短直上生<lb/>
苗高尺餘四月生葉如嫩蒜細莖如小竹枝七月開花<lb/>
如牽牛花作鈴鐸狀青碧色冬後結子苗便枯俗呼草<lb/>
龍膽又有山龍膽味苦濇其葉經霜雪不凋山人用治<lb/>
四肢疼痛與此同類而别種也氣味苦濇大寒無毒治<lb/>
骨間寒熱驚癎邪氣續絶傷定五臟殺蠱毒除胃中伏<lb/>
熱時氣溫熱熱泄下痢去腸中小蟲益肝膽氣久服益<lb/>
<pb n="KR3i0044_WYG_096-31b"/>
智不忘輕身耐老明目止煩治瘡疥癰腫咽喉痛風熱<lb/>
盗汗<lb/>
别錄─增─炮炙論─采得隂乾用時銅刀切去鬚上頭子剉<lb/>
細甘草湯浸一宿漉出暴乾用<lb/>
　　細辛<lb/>
增─本草綱目─細辛一名小辛一名少辛<hi>蘇頌曰根細而味極辛故名李</hi>
<hi>時珍曰小辛少辛皆此義也</hi>别錄曰生華隂山谷二月八月采根隂<lb/>
乾陶𢎞景曰今用東陽臨海者形段乃好而辛烈不及<lb/>
<pb n="KR3i0044_WYG_096-32a"/>
華隂高麗者冦宗奭曰細辛葉如葵赤黑色一根一葉<lb/>
相連非此則杜衡也李時珍曰柔莖細根直而色紫味<lb/>
極辛氣溫無毒治欬逆上氣頭痛腦動百節拘攣風濕<lb/>
痺痛明目利九竅輕身長年溫中下氣破痰利水道開<lb/>
胸中滯結除喉痺癰鼻風癎癲疾下乳結汗不出血不<lb/>
行安五臟益肝膽通精氣除齒痛治口舌生瘡治督脈<lb/>
為病脊强而厥凡使細辛切去頭子以𤓰水浸一宿暴<lb/>
乾用須揀去雙葉者服之害人<lb/>
<pb n="KR3i0044_WYG_096-32b"/>
彚考─增─山海經─浮戲之山多少辛─管子─五沃之土羣<lb/>
藥生少辛　─博物志─杜衡亂細辛─夢溪筆談─東方南<lb/>
方所用細辛皆杜衡也又謂之馬蹄香也黃白拳局而<lb/>
脆乾則作團非細辛也細辛出華山極細而直深紫色<lb/>
味極辛嚼之習習如椒其辛更甚於椒故本草云細辛<lb/>
水漬令直是以杜衡偽為之也襄漢間又有一種細辛<lb/>
極細而直色黃白乃是鬼督郵亦非細辛也<lb/>
集藻─賦散句─增─宋謝靈運撰征賦─摭曾嶺之細辛<lb/>
<pb n="KR3i0044_WYG_096-33a"/>
　　<hi>附錄</hi>木細辛<lb/>
增─本草拾遺─木細辛生終南山冬月不凋苗如大㦸根<lb/>
似細辛味苦温有毒主腹内結聚癥瘕推陳去新破冷<lb/>
氣未可輕服令人利下至困<lb/>
　　<hi>附錄</hi>及己<lb/>
增─本草綱目─及己一名獐耳細辛<hi>李時珍曰及己名義未詳葉如獐耳根如</hi>
<hi>細辛故名獐耳細辛</hi>蘇恭曰生山谷隂虚軟地其草一莖莖頭四<lb/>
葉隙著白花根似細辛而黑今人以當杜衡非也二月<lb/>
<pb n="KR3i0044_WYG_096-33b"/>
采根日乾氣味苦平有毒入口使人吐血治諸惡瘡可<lb/>
煎汁研末傅之<lb/>
　　鬼督郵<lb/>
增─本草綱目─鬼督郵一名獨揺草<hi>李時珍曰此草獨莖而葉攢其端無風自</hi>
<hi>動故曰鬼獨揺草後人訛為鬼督郵耳因其專治鬼病猶司鬼之督郵也徐長卿赤箭皆治鬼病故並有鬼督</hi>
<hi>郵之名名同而物異</hi>蘇恭曰鬼督郵所在有之有必叢生苗惟一<lb/>
莖莖端生葉若繖狀根如牛膝而細黑今人以徐長卿<lb/>
代之非也韓保昇曰莖似細箭簳高二尺以下葉生莖<lb/>
<pb n="KR3i0044_WYG_096-34a"/>
端花生葉心黃白色根橫生而無鬚二月八月采根氣<lb/>
味苦平有小毒治鬼疰卒忤中惡心腹邪氣百精毒温<lb/>
瘧疫氣强腰脚益膂力<lb/>
别錄─增─炮炙論─凡采得細剉用生甘草水煮一伏時日<lb/>
乾用<lb/>
　　徐長卿<lb/>
增─本草綱目─徐長卿一名鬼督郵一名别仙蹤<hi>李時珍曰徐長</hi>
<hi>卿人名也常以此藥治邪病人遂以名之吳普本草一名石下長卿石間生者為良也蘇頌曰淄齊淮泗間謂</hi>
<pb n="KR3i0044_WYG_096-34b"/>
<hi>之别仙蹤</hi>蘇恭曰所在川澤有之葉似柳兩葉相當有光澤<lb/>
根如細辛微麤長黃色而有臊氣今俗以代鬼督郵非<lb/>
也韓保昇曰三月苗青七月八月著子似蘿藦子而小<lb/>
九月苗黃十月凋八月采根日乾氣味辛温有毒治鬼<lb/>
物百精蠱毒疫疾邪惡氣温瘧久服强悍輕身益氣延<lb/>
年<lb/>
别錄─增─炮炙論─凡采得麤杵拌少蜜令遍以瓷器盛蒸<lb/>
三伏時日乾用<lb/>
<pb n="KR3i0044_WYG_096-35a"/>
　　白微<lb/>
增─爾雅─葞春草─註─一名芒草─疏─藥草也今俗呼為菵草<lb/>
也<hi>按本草即今白薇也</hi>　─本草綱目─白微一名白幕一名骨美<hi>李時</hi>
<hi>珍曰微細也其根細而白也按爾雅曰葞微葞音相近則白微又葞音之轉也</hi>蘇頌曰陜西諸<lb/>
郡及舒滁潤遼州皆有之莖葉俱青頗類柳葉六七月<lb/>
開紅花八月結實其根黃白色類牛膝而短小今人八<lb/>
月采之氣味苦醎平無毒治暴中風狂惑邪氣温瘧痓<lb/>
病鬼魅療傷中淋露下水氣利隂氣益精久服利人<lb/>
<pb n="KR3i0044_WYG_096-35b"/>
别錄─增─炮炙論─凡采得以糯米泔汁浸一宿取出去髭<lb/>
于槐砧上細挫蒸之從申至巳曬乾用<lb/>
　　白前<lb/>
增─本草綱目─白前一名石藍一名𠻳藥<hi>陶宏景曰氣𠻳方多用之</hi>蘇<lb/>
恭曰苗高尺許其葉似柳或似芫花根長于細辛白色<lb/>
生洲渚沙磧之上馬志曰根似白微牛膝輩二月八月<lb/>
采隂乾氣味甘微温無毒治胸脇逆氣欬𠻳上氣一切<lb/>
氣肺氣煩悶賁豚腎氣降氣下痰<lb/>
<pb n="KR3i0044_WYG_096-36a"/>
别錄─增─炮炙論─凡用以生甘草水浸一伏時漉出去頭<lb/>
鬚了焙乾收用<lb/>
　　草犀<lb/>
增─廣州記─草犀生嶺南及海中獨莖對葉而生如燈臺<lb/>
草　─本草綱目─草犀<hi>李時珍曰其解毒之功如犀角故曰草犀</hi>陳藏器曰生<lb/>
衢婺洪饒間苗高二三尺獨生根如細辛生水中者名<lb/>
水犀氣味辛平無毒解一切毒氣并燒研服之臨危者<lb/>
亦得活治天行瘧瘴寒熱欬𠻳痰壅飛尸喉痺瘡腫丹<lb/>
<pb n="KR3i0044_WYG_096-36b"/>
毒中惡注忤痢血等病煮汁服之<lb/>
　　釵子股<lb/>
增─本草綱目─釵子股一名金釵股<hi>李時珍曰石斛名金釵花此草狀似之故</hi>
<hi>名</hi>陳藏器曰生嶺南及南海山谷根如細辛每莖三四<lb/>
十根李珣曰忠州萬州者亦佳草莖功力相似緣嶺南<lb/>
多毒家家貯之氣味苦平無毒解諸藥毒蠱毒治瘧瘴<lb/>
天行喉痺癰疽<lb/>
　　吉利草<lb/>
<pb n="KR3i0044_WYG_096-37a"/>
原─南方草木狀─吉利草其莖如金釵股形類石斛根類<lb/>
芍藥交廣俚俗多蓄蠱毒惟此草解之極驗吳黃武中<lb/>
江夏李俁以罪徙合浦始入境遇毒其奴吉利者偶得<lb/>
是草與俁服遂解吉利即遁去不知所之俁因此濟人<lb/>
不知其數遂以吉利為名<lb/>
　　良耀草<lb/>
增─南方草木狀─良耀草枝葉如麻黃秋結子如小栗煨<lb/>
食之解毒功不亞於吉利始者有得是藥者梁氏之子<lb/>
<pb n="KR3i0044_WYG_096-37b"/>
耀因以為名梁轉為良爾花白似牛李出高凉<lb/>
　　硃砂根<lb/>
增─本草綱目─硃砂根生深山中今惟太和山人采之苗<lb/>
高尺許葉似冬青葉背甚赤夏月長茂根大如筯赤色<lb/>
與百兩金相髣髴氣味苦凉無毒治咽喉腫痺磨水或<lb/>
醋嚥之甚良<lb/>
　　辟虺雷<lb/>
增─本草綱目─辟虺雷一名辟蛇雷<hi>此物辟蛇虺有威故以雷名之</hi>蘇恭<lb/>
<pb n="KR3i0044_WYG_096-38a"/>
曰狀如麤塊蒼术節中有眼李時珍曰今川中峨眉鶴<lb/>
鳴諸山皆有之根狀如蒼术大者如拳彼人以充方物<lb/>
氣味苦大寒無毒解百毒消痰袪大熱頭痛辟瘟疫治<lb/>
咽喉痛痺解蛇虺毒<lb/>
　　錦地羅<lb/>
增─本草綱目─錦地羅出廣西慶遠山巖間鎮安歸順柳<lb/>
州皆有之根似萆薢及栝樓根狀彼人頗重之以充方<lb/>
物氣味微苦平無毒治山嵐瘴毒瘡毒並中諸毒以根<lb/>
<pb n="KR3i0044_WYG_096-38b"/>
研生酒服一錢匕即解<lb/>
　　紫金牛<lb/>
增─圖經本草─紫金牛生福州葉如荼葉上綠下紫結實<lb/>
圓紅色如丹朱根微紫色八月采根去心暴乾頗似巴<lb/>
㦸氣味辛平無毒治時疾膈氣去風疾<lb/>
　　拳參<lb/>
增─圖經本草─拳參生淄州田野葉如羊蹏根似海蝦黑<lb/>
色土人五月采之為末淋渫腫氣<lb/>
<pb n="KR3i0044_WYG_096-39a"/>
　　　鐵線草<lb/>
　增─圖經本草─鐵線草生饒州三月采根隂乾氣味苦平<lb/>
　無毒療風消腫毒有效<lb/>
　　　金絲草<lb/>
　增─本草綱目─金絲草出慶陽山谷氣味苦寒無毒治諸<lb/>
　血病解瘴氣諸藥毒療癰疽惡瘡凉血散熱<lb/>
　<lb/>
　<lb/>
<pb n="KR3i0044_WYG_096-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋廣羣芳譜卷九十四<lb/>
</p>
<p>
</p>
  </div>
</body>
</text>
</TEI>
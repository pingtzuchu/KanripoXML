<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_006-1a"/>
　欽定四庫全書<lb/>
御定佩文齋廣羣芳譜卷四<lb/>
　　　天時譜<lb/>
　　　　夏<lb/>
　增─禮記鄉飲酒義─南方者夏夏之為言假也養之長之<lb/>
　假之仁也　─爾雅─夏為朱明─註氣赤而光明　夏為長<lb/>
　嬴　─尸子─南方為夏夏興也南任也萬物莫不任興蕃<lb/>
　殖充盈也　─原─梁元帝纂要─夏曰朱夏炎夏三夏九夏<lb/>
<pb n="KR3i0044_WYG_006-1b"/>
　天曰昊天風曰炎風節曰炎節草曰茂草雜草木曰蔚<lb/>
　林茂林宻樹茂樹<lb/>
　彚考─增─禮記王制─夏薦麥─周禮秋官─薙氏掌殺草春<lb/>
　始生而萌之夏日至而夷之　─原─晉書嵇康傳─康性絶<lb/>
　巧而好鍜宅有一栁樹甚茂乃激水環之夏月居其上<lb/>
　以鍜　─山海經─朱提郡堂狼山多毒草盛夏之月飛鳥<lb/>
　過之亦不得去　─淮南子─武王䕃暍人于栁下而天下<lb/>
　懷　─增─淮南子─夏取果蓏─注有核曰果無核曰蓏　薺<lb/>
<pb n="KR3i0044_WYG_006-2a"/>
麥夏死而人曰夏生生者衆　─尚書考靈曜─夏火星昏<lb/>
中可以種黍　─原─括地圗─天毒國最熱夏則草木皆乾<lb/>
　─語林─陸機在洛夏月忽思東頭竹篠飲語劉寳曰吾<lb/>
思鄉轉深矣　─增─敘聞錄─嵇昌蓄採星盆夏月漬果則<lb/>
倍冷　─原─杜陽雜編─李輔國夏月堂中設迎凉草其色<lb/>
碧榦似苦竹葉細於杉刺之牕户間舉室皆涼　─增─熙<lb/>
朝樂事─西湖夏夜觀荷最宜風露舒涼清香徐細傍花<lb/>
淺酌如對美人倩笑欵語也　─清閒供─夏時晨起芰荷<lb/>
<pb n="KR3i0044_WYG_006-2b"/>
為衣傍花枝吸露午後刳椰子杯浮瓜沉李搗蓮花飲<lb/>
碧芳酒日晡浴罷掉小舟垂釣於古藤曲水邊薄暮籜<lb/>
冠蒲扇立層岡看火雲變現　─林下盟─暑月晚涼浴罷<lb/>
杖履逍遥臨池觀月乘高取風採蓮剥芡剖瓜雪藕白<lb/>
醪三杯取醉而適其為樂殆未可以一二數也<lb/>
集藻─文賦散句─增─梁江淹四時賦─炎雲峯起芳樹未移<lb/>
臯蘭生坂朱荷出池憶上國之綺樹想金陵之蕙枝<lb/>
唐王勃夏日登韓城門樓序─驚花亂下戲鳥平飛荷葉<lb/>
<pb n="KR3i0044_WYG_006-3a"/>
滋而曉露繁竹院静而炎氣息　─宋王炎夏日郊行賦<lb/>
麥穟穟而餅餌桑隂隂而繭絲麻斾斾而没人秧芃芃<lb/>
而布畦<lb/>
五言古詩─增─梁江總夏日還山庭─獨於幽棲地山庭暗<lb/>
女蘿澗漬長低篠池開半卷荷野花朝暝落盤根嵗月<lb/>
多停尊無賞慰狎鳥自經過　─梁簡文帝納凉─斜日晚<lb/>
駸駸池塘生半隂避暑高梧側輕風時入襟落花還就<lb/>
影驚蟬乍失林遊魚吹水沫神蔡上荷心翠竹垂秋采<lb/>
<pb n="KR3i0044_WYG_006-3b"/>
丹棗映疎碪無勞夜遊曲寄此託微吟　─隋薛道衡梅<lb/>
夏應教─長廊連紫殿細雨應黄梅浮雲半空上清吹隔<lb/>
池來集鳳桐花散騰龜蓮葉開幸逢為善樂頻降濟時<lb/>
才　─唐韋應物園亭覽物─積雨時物變夏綠滿園新殘<lb/>
花已落實高笋半成筠守此幽棲地自是忘機人　─宋<lb/>
秦觀田居─入夏桑柘稠隂隂翳墟落新麥已登塲餘蠶<lb/>
猶占箔隆曦破層隂霽靄收逺壑雌霓卧淪漪鮮飇泛<lb/>
叢薄林深鳥更鳴水漫魚知樂羸老厭煩歊解衣屢磅<lb/>
<pb n="KR3i0044_WYG_006-4a"/>
礴䕃樹濯涼颸起行遺帶索冡婦餉初還丁男耘有託<lb/>
倒筒備青錢鹽茗恐垂槖明日輸絹租鄰兒入城郭<lb/>
七言古詩─增─宋歐陽修歸田樂─南風原頭吹百草草木<lb/>
叢叢茅舍小麥穗初齊稚子嬌桑葉正肥蠶食飽老翁<lb/>
但喜嵗年熟餉婦安知時節好野棠梨宻啼晚鶯海石<lb/>
榴紅囀山鳥田家此樂知者誰我獨知之歸不早乞身<lb/>
當及强健時顧我蹉跎已衰老　─原─梅堯臣夏熱─六龍<lb/>
銜火燒寰宇魏王氷井若湯煮松枝桂葉凝若癡喘殺<lb/>
<pb n="KR3i0044_WYG_006-4b"/>
溪頭嘯風虎北冥融却萬丈氷千觔凍鼠忙如蒸我聞<lb/>
北土長飛雪此時日㬠地皮裂仙芝瑶草不敢茁湘川<lb/>
竹焦琅玕折西郊雲好雨不垂堆青疊碧徒爾為　─增<lb/>
元薩都刺新夏曲─紅泣香枯怨流水夜放籜龍千尺尾<lb/>
風生宫樹曉層層凉綠一簾收不起煙乾寳鴨白晝清<lb/>
祝融緩轡行且停薔薇花深霧冥冥碧牕睡起香滿肱<lb/>
　─何中山中樂─隄栁綠揺新罨畵石榴紅摺嬌裙衩蓮<lb/>
蕩風閒翡翠欹菱塘雨定鴛鴦下溪女浣紗朝出村行<lb/>
<pb n="KR3i0044_WYG_006-5a"/>
官飲水暮歸舎瓦瓶手挈隔年醅石下坐圍明月夜山<lb/>
中之樂誰得知我獨知之來何為空裏烏蟾飛影過桑<lb/>
麻課效勝書帷─原─鄭奎妻夏月詞─芭蕉葉展青鸞尾<lb/>
萱草花含金鳳嘴一䨇乳燕出雕梁數㸃新荷浮綠水<lb/>
困人天氣日長時鍼線慵拈午漏遲起向石榴隂畔立<lb/>
戲將梅子打鶯兒<lb/>
五言律詩─增─唐駱賔王夏日遊目暫屏塵囂累言尋物<lb/>
外情致逸心逾黙神幽體自輕浦夏荷香滿田秋麥氣<lb/>
<pb n="KR3i0044_WYG_006-5b"/>
清詎假滄浪上將濯楚臣纓　─夏日遊山家─返照下層<lb/>
岑物外狎招尋蘭徑薰幽佩槐庭落暗金谷静風聲徹<lb/>
山空月色深一遣樊籠累唯餘松桂心　─杜審言夏日<lb/>
過鄭七山齋─共有樽中好言尋谷口來薜蘿山徑入荷<lb/>
芰水亭開日氣含殘雨雲隂送晚雷洛陽鐘鼓至車馬<lb/>
繫遲囘　─韋應物夏花明─夏條綠已宻朱萼綴明鮮炎<lb/>
炎日正午灼灼火俱燃翻風適自亂照水復成妍歸視<lb/>
窓間字熒煌滿眼前　─許渾長興里夏日南鄰避暑─侯<lb/>
<pb n="KR3i0044_WYG_006-6a"/>
家大道傍蟬噪樹蒼蒼開鏁洞門逺下簾賔舘涼欄圍<lb/>
紅藥盛架引綠蘿長永日一欹枕故山雲水鄉　─宋韓<lb/>
琦夏景即事─槐耳籠前檻雲峯透曲櫺涼風即崑閬煩<lb/>
思入滄溟荷弱翻青蓋榴新倒綠缾晚來收驟雨一枕<lb/>
夢魂醒　─邵雍春盡後園閒歩─綠樹成隂日黄鶯對語<lb/>
時小渠初瀲灧新竹正參差倚杖閒吟乆擕童引步遲<lb/>
好風知我意故故向人吹　─張耒夏日─過雨芰荷亂繁<lb/>
隂竹樹多雛聲知鳥哺萍動見魚過細徑饒苔蘚隂墻<lb/>
<pb n="KR3i0044_WYG_006-6b"/>
引薜蘿角巾從倒側踈懶欲如何　蚓壤排晴圃蝸涎<lb/>
印雨階花鬚嬌帶粉樹角老封苔問字病多忘過鄰慵<lb/>
却廻晚涼還盥櫛對竹引清杯　細徑依原僻茅蓬四<lb/>
五家山田來雉兔溪雨熟桑麻竹籠晨收果茅菴夜守<lb/>
瓜頗知農事樂從此問生涯　─金龎鑄喜夏─小暑不足<lb/>
畏深居如退藏青奴初薦枕黄妳亦升堂鳥語竹隂宻<lb/>
雨聲荷葉香晚涼無一事歩屧到西厢　─明仁宗池亭<lb/>
納涼─夏日多炎熱臨池憩午涼雨滋槐葉翠風過藕花<lb/>
<pb n="KR3i0044_WYG_006-7a"/>
香舞燕來青𤨏流鶯出建章援琴彈野操民物樂時康<lb/>
七言律詩─增─唐錢起避暑納涼─木槿花開畏日長時揺<lb/>
輕扇倚繩牀初晴草蔓縁新筍頻雨苔衣染舊墻十旬<lb/>
河朔應虚醉八柱天台好納涼無事始知禪静勝深垂<lb/>
紗帳詠滄浪　─宋陸游逃暑小飲熟睡至暮─桑落香浮<lb/>
槲葉杯甘瓜綠李亦佳哉虚堂頓解汗揮雨高枕俄成<lb/>
鼻殷雷静聽風聲生檻竹徐㸔日影轉庭槐晩涼更動<lb/>
扁舟興北渚紅蕖已半開　槐影桐隂欲滿廊綸巾羽<lb/>
<pb n="KR3i0044_WYG_006-7b"/>
扇自生涼新篘玉瀣陳䨇榼平展風漪可一牀馳騎逺<lb/>
分丹荔到大盆寒浸碧瓜香湖邊誰謂幽居陋也愛迢<lb/>
迢夏日長　─原─明王象晉夏日─祝融司令繼芳春四望<lb/>
郊原樂事均翠浪翻池荷蓋綠黄雲布壠麥痕新榴花<lb/>
焰焰紅噴火葵葉翩翩影應辰偃仰茂林逃酷暑呼朋<lb/>
酌酒莫辭頻<lb/>
五言排律─增─唐楊巨源夏日裴尹員外西齋看花─笑向<lb/>
東來客看花枉在前始知清夏月更勝艷陽天露濕呈<lb/>
<pb n="KR3i0044_WYG_006-8a"/>
　　妝汗風吹畏火燃葱蘢和葉盛爛熳壓枝鮮紅綵當鈴<lb/>
　　閣清香到玉筵蝶棲驚曙色鶯語滯晴煙得地殊堪賞<lb/>
　　過時倍覺妍芳菲遲最好唯是謝家憐<lb/>
　　五言絶句─<lb/>
御製橋望─郊原浮麥氣池沼漾青蘋夏日臨橋望薰風處處<lb/>
　新<lb/>
　　增─金宇文虚中廻文─翠宻圍窓竹青圓貼水荷睡多嫌<lb/>
　　晝永醒少得風和　草徑迷深綠蓮池浴膩紅早蟬鳴<lb/>
<pb n="KR3i0044_WYG_006-8b"/>
　　樹曲鮮鯉躍潭東<lb/>
　　七言絶句─增─唐皮日休藥名離合夏日即事─桂葉似茸<lb/>
　　含露紫葛花如綬蘸溪黄連雲更入幽深地骨錄閒擕<lb/>
　　相蠟郎　─高駢山亭夏日─綠樹隂濃夏日長樓臺倒影<lb/>
　　入池塘水精簾動微風起滿架薔薇一院香　─宋司馬<lb/>
　　光夏日西齋書事─榴花映葉未全開槐影沉沉雨勢來<lb/>
　　小院地偏人不到滿庭鳥迹印蒼苔　─范成大夏日田<lb/>
　　園雜興─梅子金黄杏子肥麥花雪白菜花稀日長籬落<lb/>
<pb n="KR3i0044_WYG_006-9a"/>
無人過惟有蜻蜓蛺蝶飛　五月呉江麥秀寒移秧披<lb/>
絮尚衣單稲根科斗行如塊田水今年一尺寛　二麥<lb/>
俱秋斗百錢田家喚作小豐年餅爐飯甑無饑色接到<lb/>
西風熟稻天　晝出耘田夜績麻村莊児女各當家童<lb/>
孫未解供耕織也傍桑隂學種瓜　槐葉初勻日氣涼<lb/>
葱葱鼠耳翠成䨇三公只得三株看閒客清隂滿北窓<lb/>
　千頃芙蕖放棹嬉花深迷路晚忘歸家人暗識船行<lb/>
處時有驚忙小鴨飛　采菱辛苦廢犁鉏血指流丹鬼<lb/>
<pb n="KR3i0044_WYG_006-9b"/>
質枯無力買田聊種水近來湖靣亦收租　─楊萬里夏<lb/>
日─不但春妍夏亦佳隨縁花草是生涯鹿葱解插纖長<lb/>
柄金鳳仍開最小花　─戴昺夏晝小雨─小牀蘄簟展琉<lb/>
璃窓外新篁一尺圍正午雲橋陣雨過冬青花上蜜蜂<lb/>
歸　─元僧善住夏日─中庭日午橘花開蜂蝶何知故故<lb/>
來一陣南薰生殿角亂飄香雪㸃蒼苔　─原─明呉寛夏<lb/>
日─綠䕃松蘿暑氣涼清泉瀉入小池塘人間晝永無聊<lb/>
頼一朶荷花滿院香─增─黄氏幼藻夏日─深院塵消散<lb/>
<pb n="KR3i0044_WYG_006-10a"/>
午炎篆煙如夢晝淹淹輕風似與荷花約為送香來自<lb/>
捲簾<lb/>
詩散句─增─周庾信─槐庭垂綠穗蓮浦落紅衣　─陳徐陵<lb/>
嫩竹猶含粉初荷未聚塵　─隋李徳林─桐枝覆玉檻荷<lb/>
葉滿銀塘　─唐杜甫─公子調冰水佳人雪藕絲　─嚴維<lb/>
蕙風清水殿荷氣雜天香　─張籍─竹月泛涼影萱露澹<lb/>
幽叢　─原─宋邵雍─夏木無重數叢隂翠樹低─秦觀─新<lb/>
麥已登塲餘蠶猶占箔　─增─唐方干─樹影興賒侵枕簟<lb/>
<pb n="KR3i0044_WYG_006-10b"/>
荷香坐乆著衣巾　巖溜噴空晴似雨林蘿礙日夏多<lb/>
寒　─宋陸游池塘瀲瀲荷浮葉門巷隂隂筍放梢　─元<lb/>
方䕫─楝花零落魚初發梅子青黄雨不乾　早麥熟随<lb/>
芹菜餉晚茶香和樹芽蒸　─原─蘇澹─林塘乍迸翁孫竹<lb/>
籬落齊開姊妹花　─增─晉謝朓─夏木轉成帷　─周庾信<lb/>
夏餘花欲盡　─唐韓偓─暑退松篁健　─李顒─垂藤引夏<lb/>
涼　─李咸用─雲水沉沉夏亦寒　─宋陸游─簷前桐影偏<lb/>
宜夏<lb/>
<pb n="KR3i0044_WYG_006-11a"/>
詞─原─宋秦觀如夢令─門外綠隂千頃两兩黄鸝相應睡<lb/>
起不勝情行到碧梧金井人静人静風弄一枝花影<lb/>
增─明陳繼儒攤破浣溪紗─梓樹花香月半明棹歌歸去<lb/>
蟪蛄鳴曲曲栁灣茅屋矮挂魚罾　笑指吾廬何處是<lb/>
一池荷葉小橋横燈火紙窓修竹裏讀書聲　─原─宋蘇<lb/>
庠臨江仙─獵獵風蒲初暑過瀟然庭户秋清野航渡口<lb/>
帶煙横晚山千萬疊别鶴兩三聲　秋水芙蓉聊蕩槳<lb/>
一樽同破愁城蓼花灘上白鷗明暮雲連極浦急雨暗<lb/>
<pb n="KR3i0044_WYG_006-11b"/>
長汀　─明文徴明青玉案─庭下石榴花亂吐滿地綠隂<lb/>
亭午午睡覺來時自語悠揚魂夢黯然情緒蝴蝶過墻<lb/>
去　駸駸嬌眼開仍殢悄無人欲出還凝竚團扇不揺<lb/>
風自舉盈盈翠竹纖纖白苧不受些兒暑<lb/>
别錄─原─芸窓類記─凡收藏書畵於未梅雨前曬極燥頓<lb/>
匣櫃中厚以紙糊門及小縫令不通風即不黴古人藏<lb/>
書多用芸香即今之七里香也匣櫃須用楸梓杉桫之<lb/>
類忌油松内不用漆　─占候─夏氷嵗饑五穀不成　─製<lb/>
<pb n="KR3i0044_WYG_006-12a"/>
用─夏月凡制一切果蔬俱用臘雪水㝡佳<lb/>
　　　四月<hi>立夏小滿附見</hi>
增─禮記月令孟夏之月日在畢昏翼中旦婺女中─註─日<lb/>
月會於實沈而斗建巳之辰也　王瓜生苦菜秀　命<lb/>
野虞出行田原為天子勞農勸民毋或失時　農乃登<lb/>
麥天子乃以彘嘗麥先薦寝廟　聚畜百藥靡草死麥<lb/>
秋至　─原─梁元帝纂要─是月曰孟夏亦曰首夏　─增─花<lb/>
月令─是月也杜鵑翔木香升新篁敷粉罌粟滿芍藥相<lb/>
<pb n="KR3i0044_WYG_006-12b"/>
木筆書空　─瓶史月表─花盟主芍藥薝蔔夜合花客卿<lb/>
石巖鸎粟玫瑰花使令刺牡丹粉團龍爪垂絲海棠虞<lb/>
美人楝花<lb/>
彚考─原─詩豳風─四月秀葽─增─夏小正─四月囿有見杏<lb/>
　王萯莠取荼─傳─荼也者以為君薦蒋也　─晉書樂志<lb/>
四月之管名為仲呂者呂助也謂陽氣盛長隂助成功<lb/>
也　四月之辰謂為己巳者起也物至此時畢盡而起<lb/>
也　四月官田其樹桃　孟夏之月以熟穀禾　律受<lb/>
<pb n="KR3i0044_WYG_006-13a"/>
夾鍾夾鍾者種始莢也　─四民月令─四月可種黍謂之<lb/>
上時　─禮斗威儀─孟夏驅獸無害五穀　─秦中嵗時記<lb/>
長安四月已後自堂厨至百司厨通謂之櫻笋厨　─高<lb/>
僧傳─摩歌利頭四月八日浴佛以都梁香為青色水鬱<lb/>
金香為赤色水丘隆香為白色水附子香為黄色水安<lb/>
息香為黑色水以灌佛頂也　─景龍文館記─四年四月<lb/>
上幸司農少卿王光輔荘駕還朝後中書侍郎南陽岑<lb/>
羲設茗飲葡萄漿與學士等討論經史　─東坡詩註─成<lb/>
<pb n="KR3i0044_WYG_006-13b"/>
都太守自正月十日至四月十九日浣花乃止　─水衡<lb/>
記─麥黄水四月水名　─賞心樂事─四月芳草亭鬭草芙<lb/>
蓉池新荷蕋珠洞荼䕷滿霜亭菊芽玉照堂青梅艷香<lb/>
館長春花安閒堂紫笑羣仙繪幅樓前玫瑰餐霞軒櫻<lb/>
桃詩禪堂盤子山丹花南湖雜花鷗渚亭五色鸎粟花<lb/>
　─清閒供─四月十四菖蒲誕　─史纂─馬珏居華陽亭墻<lb/>
外有來禽一株枯已乆矣師四月十四日汲水沃之曰<lb/>
純陽來年是日生於此樹之下　─帝京景物畧四月八<lb/>
<pb n="KR3i0044_WYG_006-14a"/>
日捨豆兒曰結緣十八日亦捨先是拈豆念佛一豆佛<lb/>
號一聲有念豆至石者至日熟豆人徧捨之其人亦一<lb/>
念佛啖一豆也是月榆初錢麺和糖蒸食之曰榆錢糕<lb/>
　─立夏─增─禮記月令─是月也以立夏先立夏三日太史<lb/>
謁之天子曰某日立夏盛徳在火天子乃齋立夏之日<lb/>
天子親帥三公九卿大夫以迎夏於南郊　─三禮義宗<lb/>
四月立夏為節夏大也至此之時物已長大故以為名<lb/>
　─説林─立夏日俗尚啖李時人語曰立夏得食李能令<lb/>
<pb n="KR3i0044_WYG_006-14b"/>
顔色美故是日婦女作李會取李汁和酒飲之謂之駐<lb/>
色酒一曰是日啖李令不疰夏　─熙朝樂事─立夏之日<lb/>
人家各烹新茶配以諸色細果餽送親戚比鄰謂之七<lb/>
家茶富室競侈果皆雕刻飾以金箔而香茶名目若茉<lb/>
莉林檎桂蕋薔薇丁檀蘇杏盛以哥汝瓷甌僅供一啜<lb/>
而已　─嘉呉記─俗於立夏日噉青梅云令人終嵗神清<lb/>
不惛睡　─小滿─增─孝經緯─立夏後十五日斗指已為小<lb/>
滿　─物類相感志─青梅過小滿黄蜀葵過小滿則長<lb/>
<pb n="KR3i0044_WYG_006-15a"/>
集藻─文賦散句─原─晉夏𤣥述夏賦─四月惟夏運臻正陽<lb/>
和氣穆而扇物麥含露而飛芒清徴泛於琴瑟朱鳥感<lb/>
於炎荒鹿角解於中野草木蔚其條長　─梁昭明太子<lb/>
錦帶書─節届朱明晷鍾丹陸依依聳蓋俱臨帝女之桑<lb/>
鬱鬱丹城並掛陶潜之栁梅風拂户牖之内麥氣擁宫<lb/>
闕之前　─唐許敬宗麥秋賦─葉幄垂秀條帷泛光鶯傳<lb/>
枝而嬝娜蜂散蕋而芬芳對銀縚而偶穟並金縷而分<lb/>
芒改炎炎之鑠石若懔懔之懷霜<lb/>
<pb n="KR3i0044_WYG_006-15b"/>
五言古詩─原─晉陶潜讀山海經─孟夏草木長遶屋樹扶<lb/>
踈衆鳥欣有託吾亦愛吾廬既耕亦已種時還讀我書<lb/>
窮巷隔深轍頗廻故人車歡言酌春酒摘我園中蔬微<lb/>
雨從東來好風與之俱泛覽周王傳流觀山海圗俯仰<lb/>
終宇宙不樂復何如　─增─梁簡文帝和湘東王首夏─冷<lb/>
風雜細雨垂雲助麥涼竹水俱蔥翠花蝶两飛翔燕泥<lb/>
含復落鶗吟斂更揚卧石藤為纜山橋樹作梁欲待華<lb/>
池上明月吐清光　─唐劉禹錫初夏曲─時節過繁華隂<lb/>
<pb n="KR3i0044_WYG_006-16a"/>
　　隂千萬家巢禽命子戲園果墜枝斜寂寞孤飛蝶窺叢<lb/>
　　覓晚花　─白居易首夏南池獨酌─春盡雜英歇夏初芳<lb/>
　　草深薰風自南至吹我池上林綠蘋散還合頳鯉跳復<lb/>
　　沈新葉有佳色殘鶯猶好音依然謝家物池酌對風琴<lb/>
　　慙無康樂作秉筆思沈吟境勝才思劣詩成不稱心<lb/>
　　宋梅堯臣孟夏二日通判太博惠庭花─前日已春盡夏<lb/>
　　卉抽嫩青唯君所植花餘紅猶滿庭常惜畏景逼贈未<lb/>
　　及飄零欲插為之醉但慙髪星星<lb/>
<pb n="KR3i0044_WYG_006-16b"/>
　　七言古詩─原─唐李賀四月樂詞─曉涼暮涼樹如蓋千山<lb/>
　　濃綠生雲外依微香雨青氛氳膩葉蟠花照曲門金塘<lb/>
　　閑水揺碧漪老景沈重無驚飛墜紅殘萼暗參差<lb/>
　　五言律詩─<lb/>
御製夏日迎薰亭─苑啓時初夏亭隂午未䦨雨過池藻碧日<lb/>
　綻海榴丹水木含清景禽魚得静觀薰風能解慍試取玉<lb/>
　琴彈　─夏日郊行─節變春方去清和助麥秋蔚林乘早夏<lb/>
　茂草接新流栁絮隄邊起荷錢水上浮風光殊舊日此意<lb/>
<pb n="KR3i0044_WYG_006-17a"/>
未曾休　─初夏玉泉山二首─别舘依丹麓疎簾映碧莎泉<lb/>
聲當檻出花氣入垣多路轉溪橋接舟沿石竇過薰風能<lb/>
阜物藻景已清和　山翠引鳴鑣湖光漾畵橈野雲低隔<lb/>
寺沙栁暗藏橋百囀黄鸝近䨇飛白鷺遥今年農事早時<lb/>
雨足新苖<lb/>
　增─唐韋應物始夏南園思舊里─夏首雲物變雨餘草木<lb/>
　繁池荷初貼水林花已掃園縈叢蝶尚亂依閣鳥猶喧<lb/>
　對此殘芳月憶在漢陵原　─白居易早夏遊平泉廻─夏<lb/>
<pb n="KR3i0044_WYG_006-17b"/>
　早日初長南風草木香肩輿頗平稳澗路甚清涼紫蕨<lb/>
　行㸔探青梅旋摘嘗療饑兼解渇一盞冷雲漿　─宋司<lb/>
　馬光首夏呈諸鄰─首夏木隂薄清和自一時筍抽八九<lb/>
　尺荷生三四枝新服裁蟬翼舊扇拂蛛絲莎徑熱未劇<lb/>
　晨昏來徃宜　─陸游幽居初夏─梅塢青黄子草陂紅紫<lb/>
　花䨇鵞朝戲浦羣鴨暮還家赤脚挑殘筍蒼頭摘晚茶<lb/>
　出門逢野老滿意説桑麻　─元白珽餘杭四月─四月餘<lb/>
　杭道一晴生意繁朱櫻青豆酒綠草白鵞村水滿船頭<lb/>
<pb n="KR3i0044_WYG_006-18a"/>
滑風輕袖影翻㡬家蠶事動寂寂晝門關　─明陳憲章<lb/>
四月─四月隂晴裏山花落漸稀雨聲寒月桂日色煖酴<lb/>
醿病起初持酒春歸尚掩扉午風吹蛺蝶低趁乳禽飛<lb/>
　生意日無涯乾坤自不知受風荷柄曲擎雨柏枝垂<lb/>
静坐觀羣妙聊行覓小詩臨階愛新竹抽作碧參差<lb/>
七言律詩─原─唐皮日休四月十五日和陸龜蒙道室書<lb/>
事─望朝齋戒是尋常静啓金根第㡬章竹葉飲為甘露<lb/>
色蓮花鮓作肉芝香松膏背日凝雲磴丹粉經年染石<lb/>
<pb n="KR3i0044_WYG_006-18b"/>
牀剰欲與君終此志頑仙惟恐鬢成霜　─宋蔡襄四月<lb/>
池上─風下平池水暈開池邊露坐水風來草香苒苒生<lb/>
吟席雲影飛飛度酒杯荷葉偶成䨇翠蓋荔枝纔似小<lb/>
青梅人閑物静两相得月色蒼涼始肻廻　─陸游初夏<lb/>
閒居─城上朱旗夏令初溪頭綠水蘸菰蒲花貪結子無<lb/>
遺萼燕接飛蟲正哺雛簫鼓賽蠶人盡醉陂塘移稻客<lb/>
相呼長安青蓋金羈馬也有農家此樂無　─戴昺四月<lb/>
即景─茶歌纔了又田歌節物真成一鳥過蒼竹颭風涼<lb/>
<pb n="KR3i0044_WYG_006-19a"/>
意足碧梧留雨夜聲多瓜緣茅屋抽長蔓藕過蔬畦出<lb/>
矮荷㝡喜白鷗相狎乆對人自在浴清波　─真山民初<lb/>
夏─一葉薰風帶暑囬雨天濃翠與庭槐不随春去鶯猶<lb/>
在好競時妝榴又開剪尺旋裁新白苧杯盤聊薦舊青<lb/>
梅篋中敝扇投閒乆依舊團團入手來<lb/>
五言排律─增─唐太宗賦得夏首啓節─北闕三春晩南榮<lb/>
九夏初黄鶯弄漸變翠林花落餘瀑流還響谷猿啼自<lb/>
應虛早荷向心卷長楊就影舒此時歡不極調軫坐相<lb/>
<pb n="KR3i0044_WYG_006-19b"/>
於　─白居易春末夏初閒遊江郭二首─閒出乗輕屐徐<lb/>
行蹋軟沙觀魚傍湓浦看竹入楊家林迸穿籬笋藤飄<lb/>
落水花雨埋釣舟小風颺酒旗斜嫩剝青菱角濃煎白<lb/>
茗荼淹留不知夕城樹欲棲鴉　栁影繁初合鶯聲澀<lb/>
漸稀早梅迎夏結殘絮送春飛西日韶光盡南風暑氣<lb/>
微展張新小簟熨帖舊生衣緑蟻杯香嫩紅絲鱠縷肥<lb/>
故園無此味何必苦思歸　─首夏猶清和聨句─記得謝<lb/>
家詩清和即此時<hi>白居易</hi>餘花數種在宻葉㡬重垂<hi>裴度</hi>芳<lb/>
<pb n="KR3i0044_WYG_006-20a"/>
　　謝人人惜隂成處處宜<hi>劉禹錫</hi>水萍争㸃綴梁燕共追隨<lb/>
　　<hi>白行式</hi>亂蝶憐踈蕋殘鶯戀好枝<hi>張籍</hi>草香殊未歇雲勢漸<lb/>
　　多竒<hi>白居易</hi>單服初寧體新篁已出籬<hi>裴度</hi>與春為别近覺<lb/>
　　日轉行遲<hi>劉禹錫</hi>繞樹風光少侵階苔蘚滋<hi>白行式</hi>唯思奉<lb/>
　　歡樂長得在西池<hi>張籍</hi>
　　七言絶句─<lb/>
御製夏日閒坐─雲斂風微紫燕飛春光已去夏初歸清襟贏<lb/>
　得天然處暗覺花香到玉扉<lb/>
<pb n="KR3i0044_WYG_006-20b"/>
　　增─宋司馬光初夏─首夏清和新雨晴緑莎細軟不妨行<lb/>
　　園夫遮道白何事梔子花開班笋生　─王安石初夏即<lb/>
　　事─石梁茅屋有彎碕流水濺濺度兩陂晴日煖風生麥<lb/>
　　氣綠隂幽草勝花時　─東陂─荷葉初開筍漸抽東陂南<lb/>
　　蕩正堪遊無端隴上翛翛麥横起寒風占作秋　─陳造<lb/>
　　早夏─安石榴花猩血鮮涼荷高葉碧田田鰣魚入市河<lb/>
　　豚罷已是江南打麥天　─范成大初夏四首─清晨出郭<lb/>
　　更登臺不見餘春只麽囘桑葉露枝蠶向老菜花成莢<lb/>
<pb n="KR3i0044_WYG_006-21a"/>
蝶猶來　晴絲千尺挽韶光百舌無聲燕子忙永日屋<lb/>
頭槐影暗微風扇裏麥花香　東君不解惜芳菲料峭<lb/>
寒中一夢非翦盡牡丹梅子綻何須風雨送春歸　一<lb/>
簾芳樹緑葱葱蝴蝶飛來覓綺叢雪白荼䕷紅寳相尚<lb/>
擕春色見薰風　─陸游初夏─紛紛紅紫已成塵布穀聲<lb/>
中夏令新夾路桑麻行不盡始知身是太平人　槐栁<lb/>
成隂雨洗塵櫻桃酪乳併嘗新古來江左多佳句夏淺<lb/>
勝春㝡可人　─楊萬里初夏─麥黄秧碧百家衣已熱猶<lb/>
<pb n="KR3i0044_WYG_006-21b"/>
寒四月時雨後覓春無一寸薔薇花發釅燕脂　手種<lb/>
琅玕劣十年今年新笋不勝繁不知明早添多少日暮<lb/>
閒來數一番　─戴敏遊張園─乳鴨池塘水淺深熟梅天<lb/>
氣半晴隂東園載酒西園醉摘盡枇杷一樹金<lb/>
詩散句─增─晉謝靈運─首夏猶清和芳草亦未歇　─原─謝<lb/>
朓─麥候始清和涼雨消炎燠　─唐太宗─一朝春夏改隔<lb/>
夜鳥花遷　─增─張説─庭栁餘春駐宫櫻早夏催　─原─杜<lb/>
甫─摘荷纔首夏驄馬尚餘春　─錢起─花萼敗春多寂寞<lb/>
<pb n="KR3i0044_WYG_006-22a"/>
葉隂迎夏巳清和　─宋謝伯初─園林換葉梅初熟池舘<lb/>
無人燕學飛─蘇軾─呉國晩蠶初斷葉占城早稻欲移<lb/>
秧　─陸游─采茶歌裏春光老煮繭香中夏景長　風和<lb/>
栁岸吹綿後雨足瓜畦引蔓時　梅子生仁已帶酸楝<lb/>
花堕地尚微寒<lb/>
詞─原─明陳繼儒攤破浣溪沙─蜂欲分衙燕補巢清和天<lb/>
氣綠隂嬌一陣窓前風雨到打芭蕉　驚起幽人初睡<lb/>
午茶煙繚繞出花梢有箇客來琴在背度紅橋　─葉夢<lb/>
<pb n="KR3i0044_WYG_006-22b"/>
得黄金縷─睡起流鶯語掩蒼苔房櫳向曉亂紅無數吹<lb/>
盡殘花無人問惟有垂楊自舞漸煖靄初囘輕暑寳扇<lb/>
重尋明月影暗塵侵尚有乗鸞女驚舊恨鎮如許　江<lb/>
南夢斷衡臯渚㸔黏天蒲菰漲綠半空煙雨無限樓前<lb/>
滄波意誰採蘋花寄取空惆悵蘭舟容與萬里雲帆何<lb/>
時到送孤鴻目斷千山阻誰為我唱金縷<lb/>
别錄─原─占候─月内有三夘宜麻無則麥不收月内寒主<lb/>
旱諺云黄梅寒井底乾　諺云有穀無穀且㸔四月十<lb/>
<pb n="KR3i0044_WYG_006-23a"/>
六立一丈竿量月影月當中時影過竿雨水多没田夏<lb/>
旱人饑長九尺主三時雨水八尺七尺主雨水六尺低<lb/>
田大熟高田半收五尺主夏旱四尺蝗三尺人饑　─增<lb/>
農政全書─分龍之日農家於是日早以米篩盛灰藉之<lb/>
紙至晩視之若有雨㸃迹則秋不熟穀價高人多閉糶<lb/>
　諺云二麥不怕神共鬼只怕四月八日雨大抵立夏<lb/>
後雨多便損麥蓋麥花夜吐雨多花損　─種植─秋王瓜<lb/>
麥門冬芝麻蘿蔔扁豆粟紫蘇菱莧小豆絲瓜枇杷葱<lb/>
<pb n="KR3i0044_WYG_006-23b"/>
瑞香芡　─移植─石菖蒲櫻桃茄秋海棠茉莉梔子秋牡<lb/>
丹枇杷葱翠雲草菊芋　─壓揷─玉繡毬木樨梔子錦葵<lb/>
玉蝴蝶木香荼䕷芙蓉　─收採─豨薟草白蘚根菜子析<lb/>
冥子桃杏仁蠶豆柴胡笋乾楮實黄葵花蒼耳子紅花<lb/>
㽔仁桑椹　─整頓─防露傷麥翦菖蒲鋤葱素馨斫楮皮<lb/>
埋蠶沙伐樹絡麻　─田忌─天火酉九焦未地火未糞忌<lb/>
寅荒蕪申<lb/>
　　五月<hi>芒種夏至端午附見</hi>
<pb n="KR3i0044_WYG_006-24a"/>
增─禮記月令─仲夏之月日在東井昏亢中旦危中─註─日<lb/>
月會於鶉首而斗建午之辰也　農乃登黍天子乃以<lb/>
雛嘗黍羞以含桃先薦寝廟令民毋艾藍以染　半夏<lb/>
生木堇榮　─原─梁元帝纂要─五月曰仲夏亦曰暑月臯<lb/>
月　─花月令─是月也葵赤紫薇葩薝蔔始馨夜合交榴<lb/>
花照眼紫椹降於桑　─增─瓶史月表─五月花盟主石榴<lb/>
番萱夾竹桃花客卿蜀葵洛陽花午時紅花使令川荔<lb/>
枝梔子花火石榴孩兒菊一丈紅石竹花<lb/>
<pb n="KR3i0044_WYG_006-24b"/>
彚考─增─周禮秋官─仲夏斬隂木─註─隂木秋冬生者若松<lb/>
柏之屬　─夏小正─五月乃衣瓜─傳─瓜者急瓜之辭也瓜<lb/>
者始食瓜也　初昏大火中種黍菽糜煮梅蓄蘭─傳─大<lb/>
火者心也心中種黍菽糜時也煮梅為豆實也蓄蘭為<lb/>
沐浴也　─晉書樂志─五月之辰謂為午午者長也大也<lb/>
言物皆長大也　五月之管名為㽔賔葳㽔垂下貎也<lb/>
賔敬也謂時陽氣下降隂氣始起相賔敬也　─風俗通<lb/>
五月落梅風江淮以為信風　─風土記─五月有霖霪號<lb/>
<pb n="KR3i0044_WYG_006-25a"/>
為梅雨霑衣皆敗謂之送梅雨　─嵗時雜記─仲夏多大<lb/>
雨名濯枝雨　─水衡記─五月瓜蔓水五月瓜延蔓故以<lb/>
名　─夢溪筆談─五月草木茂盛逾於初生故曰勝先<lb/>
賞心樂事─五月聽鶯堂摘瓜重午節泛蒲煙波觀碧蘆<lb/>
南湖萱花綺互亭火笑花水北書院采蘋鷗渚亭五色<lb/>
蜀葵清夏堂楊梅叢奎閣榴花艷香舘林檎摘星軒枇<lb/>
杷─清閒供─五月十三竹醉日─芒種─增─嬾真子錄─陜<lb/>
州夏縣士人樂舉明逺嘗云二十四氣其名皆可解獨<lb/>
<pb n="KR3i0044_WYG_006-25b"/>
小滿芒種説者不一僕因問之明逺曰皆為麥也小滿<lb/>
四月中謂麥之氣至此方小滿而未熟也芒種五月節<lb/>
種該數類之種謂種之有芒者麥也至是當熟矣僕因<lb/>
記周禮稻人澤草所生種之芒種註云澤草之所生其<lb/>
地可種芒種芒種稻麥也僕近為老農始知過五月節則稻<lb/>
不可種所謂芒種五月節者謂麥至是而始可收稻過<lb/>
是而不可種也古人名節之意所以告農候之早晚深<lb/>
哉　─夏至─增─周禮秋官─柞氏掌攻草木及林麓夏日至<lb/>
<pb n="KR3i0044_WYG_006-26a"/>
令刋陽木而火之─疏─夏日至謂五月夏至之日為之也<lb/>
令刋陽木而火之謂先削以去其皮乃燒之　─管子─夏<lb/>
至而麥熟天子祀太宗其盛以麥穀之始也　─荆楚嵗<lb/>
時記─夏至日食糭取菊為灰以止小麥槖按干寳變化<lb/>
論云朽稻為蠶朽麥為蛺蝶此其騐乎　─風土記─夏至<lb/>
前芒種後雨為黄梅雨田家初插秧謂之發黄梅　─端<lb/>
午─增─玉燭寳典─洛陽人家端午造术羮艾酒以花絲作<lb/>
樓閣插鬢贈遺辟瘟扇─荆楚嵗時記─五月五日四民<lb/>
<pb n="KR3i0044_WYG_006-26b"/>
並蹋百草又有鬬百草之戲採艾為人懸門户以禳毒<lb/>
氣按宗則嘗以五月五日鷄未鳴時採艾見似人處攬<lb/>
而取之用灸有騐　是日競渡採雜藥　─風土記─端午<lb/>
烹鶩進筒糭一名角黍以菰葉裹黏米栗棗以灰煮令<lb/>
熟蓋取隂陽包裹未散之象　─千金月令─端午以菖蒲<lb/>
或鏤或屑以泛酒　─採蘭雜志─杜羔妻趙氏每嵗端午<lb/>
午時取夜合花置枕中羔稍不樂輙取少許入酒令婢<lb/>
送飲羔即歡然當時婦人争效之　─酉陽雜爼五月進<lb/>
<pb n="KR3i0044_WYG_006-27a"/>
五時圗五時花施帳之上　─嵗時雜記─端午刻菖艾為<lb/>
小人子或葫蘆形帶之辟邪　─呉中嵗時記─端午簮艾<lb/>
葉榴花以辟邪　─乾淳嵗時記─端午禁中插食盤架設<lb/>
天師艾虎意思山子數十座五色蒲絲百草霜以大盒<lb/>
三層飾以珠翠葵榴艾花蜈蚣蛇蝎蜥蜴等謂之毒蟲<lb/>
又以大金瓶數十遍插葵榴梔子花環繞殿閣及分賜<lb/>
后妃諸閣大璫近侍翠葉五色葵榴金絲翠扇真珠百<lb/>
索釵符經筒香囊軟香龍涎佩帶及紫練白葛紅蕉之<lb/>
<pb n="KR3i0044_WYG_006-27b"/>
類大臣貴邸均被細葛香羅蒲絲艾朶彩團巧粽之賜<lb/>
而外邸節物大率效尤焉　─熙朝樂事─端午為天中節<lb/>
家家買葵榴蒲艾植之堂中或採百草以治藥品　─東<lb/>
京夢華錄─端午節物百索艾花銀樣鼓兒花花巧畵扇<lb/>
香糖果子糭子白團紫蘇菖蒲木瓜並皆葺切以香藥<lb/>
相和用梅紅匣子盛裹自五月一日及端午前一日賣<lb/>
桃栁蒲葉葵花佛道艾次日家家鋪陳於門首與糭子<lb/>
五色水團茶酒供養又釘艾人於門上士庶迎相宴賞<lb/>
<pb n="KR3i0044_WYG_006-28a"/>
　─嵗華紀麗譜─五月五日宴大慈寺設㕔醫人鬻艾道<lb/>
人賣符朱索綵縷長命辟災之物筒飯角黍莫不咸在<lb/>
　─遼志─五月五日午時採艾葉與綿相和絮衣七事國<lb/>
主著之臣僚各賜艾衣三事國主及臣僚飲宴渤海厨<lb/>
子進艾糕各㸃大黄湯下北呼此時為討賽離又以雜<lb/>
絲或綠結合歡索纒於臂膊婦人進長命縷宛轉皆為<lb/>
人像帶之<lb/>
集藻─文散句─原─魏文帝與呉質書─㽔賔紀時景風扇物<lb/>
<pb n="KR3i0044_WYG_006-28b"/>
天氣和煖衆果具繁　─梁昭明太子錦帶書─麥隴移秋<lb/>
桑律漸暮蓮花泛水豔如越女之顋蘋葉漂風影亂秦<lb/>
臺之鏡炎風以之扇户暑氣於是盈樓凍雨洗梅樹之<lb/>
中火雲燒桂林之上<lb/>
五言古詩─增─周庾信奉和夏日應令─朱簾捲麗日翠幕<lb/>
蔽重陽五月炎氣蒸三時刻漏長麥随風裏熟梅逐雨<lb/>
中黄開冰帶井水和粉雜生香衫含蕉葉氣扇動竹花<lb/>
涼早菱生軟角初蓮開細房願陪仙鶴舉洛浦聽笙簧<lb/>
<pb n="KR3i0044_WYG_006-29a"/>
　　─宋陸游時雨─時雨及芒種四野皆插秧家家麥飯羮<lb/>
　　處處菱歌長老我成惰農永日付竹牀衰髪短不櫛愛<lb/>
　　此一雨涼庭木集竒聲架藤發幽香鸎衣濕不去勸我<lb/>
　　持一觴即今幸無事海際皆農桑野老固不竆擊壤歌<lb/>
　　虞唐<lb/>
　　七言古詩─增─宋陸游怡齋─東湖仲夏草樹荒屋古無人<lb/>
　　亭午涼萱房微呀不見日笋籜自解時吹香野藤蟠屋<lb/>
　　入窓罅濕菌扶踈生屋梁跨溝數椽㝡幽翳漲水及檻<lb/>
<pb n="KR3i0044_WYG_006-29b"/>
　　雨敗墻静涵青蘋舞藻荇閒立白鷺浮鴛鴦芙蕖雖瘦<lb/>
　　亦瀰漫照眼翠蓋遮紅妝水紋珍簟欲卷却團團素扇<lb/>
　　嬾復將天風忽送塔鈴語喚覺清夢遊瀟湘<lb/>
　　五言律詩─<lb/>
御製午日─令序當重午南臺日正中玉階鳴瀑水瑶軫奏薰<lb/>
　風菖葉浮杯綠榴花照檻紅臨流㸔競渡轉憶濟川功<lb/>
　途次端午─㽔賔逢夏律午日俯澄流黄鳥林中變新蒲岸<lb/>
　外稠宫筵傳綵糭仙酒泛丹榴遥憶蓬萊上垂楊䕃御溝<lb/>
<pb n="KR3i0044_WYG_006-30a"/>
增─宋陸游重五─重五山村好榴花忽已繁糭包分两髻<lb/>
艾束著危冠舊俗方儲藥羸軀亦㸃丹日斜吾事畢一<lb/>
笑向杯盤<lb/>
七言律詩─原─唐李徳裕嶺南道中─嶺水争分路轉迷桄<lb/>
榔椰葉暗蠻溪愁衝毒霧逢蛇草畏落沙蟲避燕泥五<lb/>
月畬田收火米三更津吏報潮雞不堪腸斷思鄉處紅<lb/>
槿花中越鳥啼　─增─元成廷珪夏日過萬蓬菴─愛汝東<lb/>
菴暑氣薄解衣盤礴坐莓苔一林綠竹盡可數五月白<lb/>
<pb n="KR3i0044_WYG_006-30b"/>
蓮猶未開捉麈談禪知獨徃買魚沽酒待重來滄江日<lb/>
落山更好且放輕舟緩緩廻　─明虞堪午日訪沈元圭<lb/>
席上次韻─一簾葵錦爛晴霞五色絲虹映臂紗𤣥藥自<lb/>
消頭上雪絳榴誰插鬢邊花茶烹石鼎從施禁詩寫蠻<lb/>
箋學破邪不是西山黄石叟難逄東老地仙家　─原─何<lb/>
景明午日─五月五日天氣鮮艾葉榴花對眼前鄉土嵗<lb/>
時殊不惡閭閻風俗自堪憐鄰人角黍能相送野老蒲<lb/>
觴得共傳囘首十年車馬地每逢佳節淚澘然　─文徴<lb/>
<pb n="KR3i0044_WYG_006-31a"/>
明仲夏有懷─五月江南櫻笋殘踈花吹盡綠漫漫雨來<lb/>
却及梅黄候春去猶餘麥秀寒白日幽深茒屋静野情<lb/>
蕭散苧袍寛美人何處經時别滿耳新蟬獨倚䦨<lb/>
五言絶句─增─宋蘇軾端午皇帝閤帖子詞─採秀擷羣芳<lb/>
争儲百藥良太醫初薦艾庻草騐蕃昌　─皇太妃閤端<lb/>
午帖子詞─雨細方梅夏風高已麥秋應憐百花盡綠葉<lb/>
暗紅榴　─太皇太后閤端午帖子詞─日永蠶收簇風高<lb/>
麥上塲朝來藉田令菰黍獻時芳　─夫人閣端午帖子<lb/>
<pb n="KR3i0044_WYG_006-31b"/>
詞─肅肅槐庭午沈沈玉漏稀皇恩樂佳節鬬草得珠璣<lb/>
六言絶句─增─宋鼂補之仲夏即事─紅葵有雨長穗青棗<lb/>
無風壓枝濕礎人霑汗際蒸林禪烈號時<lb/>
七言絶句─增─宋王安石五月與和叔同遊齊安─繅成白<lb/>
雪桑重綠割盡黄雲稻正青他日玉堂揮翰手芳時同<lb/>
此賦林坰　─蘇軾皇太后閤端午帖子詞─祕殿扶踈夏<lb/>
木深雨餘初有一蟬吟應將嬴女乘鸞扇更助南風長<lb/>
棘心　上林珍木暗池臺蜀産呉包萬里來不獨盤中<lb/>
<pb n="KR3i0044_WYG_006-32a"/>
見盧橘時於糭裏得楊梅　─皇太妃閤端午帖子詞─玉<lb/>
盆沈李灧清泉金鴨嘘空裊細煙自有梧楸障畏日仍<lb/>
欣麥黍報豐年　─陸游重午─葉底榴花蹙絳繒街頭初<lb/>
賣苑池冰世間各自有時節蕭艾著冠稱道陵　─原─僧<lb/>
道潜臨平道中─春蒲獵獵弄輕柔欲立蜻蜓不自由五<lb/>
月臨平山下路藕花無數滿汀洲　─增─金趙秉文夏至<lb/>
玉堂睡起苦思茶别院銅輪碾露芽紅日轉階簾影薄<lb/>
一䨇蝴蝶上葵花　─馬定國村居─五月南風化蟪蛄野<lb/>
<pb n="KR3i0044_WYG_006-32b"/>
塘晩筍未成蒲檉花落盡紅英細沙渚鴛鴦半引雛<lb/>
元廼賢月湖竹枝詞─五月荷花紅滿湖團團荷葉綠雲<lb/>
扶女郎把釣水邊立折得栁條穿白魚<lb/>
詩散句─原─唐李白─大火五月中景風從南來數枝石榴<lb/>
發一丈荷花開　五月梅始黄蠶稠桑柘空　山花異<lb/>
人間五月雪中白　─增─宋李邦直─艾葉成人後榴花結<lb/>
子初　─唐陳羽─池上樓臺五月涼百花開罷水芝香<lb/>
方干─長潭五月來冰氣孤檜中宵學雨聲　─宋章得象<lb/>
<pb n="KR3i0044_WYG_006-33a"/>
五日㸔花憐並蔕今朝鬬草正宜男　花隂轉午清風<lb/>
細玉燕釵頭艾虎輕　─陸游─瓜蔓水生初抹岸梅黄雨<lb/>
細欲遮樓　─戴復古─海榴花上雨蕭蕭自切菖蒲泛濁<lb/>
醪　─元周權─人家綠艾端陽節天氣黄梅雨細時　─顧<lb/>
瑛─梧竹一庭涼欲雨池臺五月氣涵秋　─明唐順之─榴<lb/>
吐千花承雨蓋蓂開五葉拂瑶墀　─唐韓翃─寒水浮瓜<lb/>
五月時─薛能─槐栁隂隂五月天　─宋王珪─瑶墀九御<lb/>
薦菖華　─秦觀菡蓞吹風五月秋　─章得象─菖蒲泛酒<lb/>
<pb n="KR3i0044_WYG_006-33b"/>
堯樽綠　─元馬士熙─曲䦨五月櫻桃紅<lb/>
詞─原─宋蘇軾阮郎歸─綠槐高栁咽新蟬薰風初入絃碧<lb/>
紗窓下水沈煙碁聲驚晝眠　微雨過小荷翻榴花開<lb/>
欲然玉盆纖手弄清泉瓊珠碎又圓　─呉禮之喜遷鶯<lb/>
梅霖初歇正絳色海榴争開佳節角黍包金香蒲切玉<lb/>
是處玳筵羅列鬬巧已輸年少玉腕綵絲䨇結艤畵舫<lb/>
見龍舟兩兩波心齊發　竒絶難畵處激起浪花翻作<lb/>
湖間雪畵鼓轟雷紅旗掣電奪罷錦標方徹望中水天<lb/>
<pb n="KR3i0044_WYG_006-34a"/>
日暮猶自珠簾高掲棹歸晚載荷香十里一鈎新月<lb/>
增─劉克莊賀新郎─思逺樓前路望平隄十里湖光畵船<lb/>
無數綠蓋盈盈紅粉靣葉底荷花解語鬬巧結同心䨇<lb/>
縷尚有經年離别恨一絲絲總是相思處相見也又重<lb/>
午　清江舊事傳荆楚歎人情千載如新尚沈菰黍且<lb/>
盡樽前今日醉誰肻獨醒弔古泛㡬盞菖蒲綠醑兩兩<lb/>
龍舟争競渡奈珠簾暮捲西山雨㸔未足怎歸去<lb/>
别錄─原─占候─博雅─月内有三夘宜稻及大小豆無則宜<lb/>
<pb n="KR3i0044_WYG_006-34b"/>
早豆　五月大種瓜不下五月小種秧必須早　五月<lb/>
小瓜果吃不了　─田家五行志─夏至在月初主雨水調<lb/>
諺云夏至端午前坐了種田年夏至在月中耽閣糶米<lb/>
翁　夏至值甲寅丁夘粟貴　朔日值芒種六畜災值<lb/>
夏至冬米大貴　十日得辰早禾半收十一日得辰五<lb/>
穀不收　─嵗時記─夏至在初二三主米麥貴初五米貴<lb/>
諺云夏至連端午家家賣兒女初七八米麥平二十大<lb/>
饑上旬米賤中旬大豐米大賤末旬大歉米大貴　─便<lb/>
<pb n="KR3i0044_WYG_006-35a"/>
民圗纂─五月暴熱之時㸔窠草忽自枯死主有水　─種<lb/>
植─晩大豆夏蘿蔔黑豆黄豆晚菘菜赤豆菉豆瓜　─移<lb/>
植─枇杷月季荼䕷薔薇木香櫻桃石榴錦帶棠棣玉堂<lb/>
春西河栁橘瑞香寳香素馨剪春羅竹橙　─收採─菖蒲<lb/>
蒜臺麥諸菜子馬齒莧青箱子卷栢藤花莧天茄苖白<lb/>
花菜大小薊旋覆花紅花萱花杜仲蛇牀子馬蘭子酸<lb/>
漿草黄柏槐花浮萍蒲公英益母草車前子金銀花天<lb/>
麻艾水仙根豨薟草罌粟子蔴黄澤瀉　─整頓─割苧麻<lb/>
<pb n="KR3i0044_WYG_006-35b"/>
斫桑枝糞桑採練葛　─製用─金門嵗節─重午日午時有<lb/>
雨則急砍一竹竹節中必有神水瀝取和獺肝為圓治<lb/>
心塊腹聚等病　─田忌─天火子地火酉荒蕪巳九焦夘<lb/>
糞忌午<lb/>
　　　六月<hi>伏附見</hi>
增─禮記月令─季夏之月日在栁昏火中旦奎中─註─日月<lb/>
會於鶉火而斗建未之辰也　溫風始至　命澤人納<lb/>
材葦　樹木方盛命虞人入山行木毋有斬伐　─原─花<lb/>
<pb n="KR3i0044_WYG_006-36a"/>
月令─是月也萱宜男鳯仙來儀菡蓞百子凌霄登茉莉<lb/>
來賔玉簮搔頭　─增─瓶史月表─六月花盟主蓮花玉簮<lb/>
茉莉花客卿百合山丹山礬水木樨花使令錦葵錦燈<lb/>
籠長雞冠仙人掌赬桐鳳仙花<lb/>
彚考─原─詩豳風─六月食鬱及薁─增─夏小正─六月煮桃<lb/>
傳─桃也者拖桃也拖桃也者山桃也煮以為豆實也<lb/>
晉書樂志─六月之辰謂之未未者味也言時萬物向成<lb/>
有滋味也　六月之管名為林鍾林者林茂也謂時物<lb/>
<pb n="KR3i0044_WYG_006-36b"/>
茂盛於野也　─雲仙雜記─房夀六月召客坐湘竹簟凭<lb/>
狐文几編香藤為爼刳椰子為杯搗蓮花製碧芳酒調<lb/>
羊酪造含風酢皆涼物也　─内觀日疏─六月廿四日為<lb/>
觀蓮節鼂采與其夫各以蓮子饋遺為歡　─夢溪筆談<lb/>
六月萬物小盛故曰小吉　─暇日記─六月山礬水　─賞<lb/>
心樂事─六月蒼寒堂後碧蓮碧宇竹林避暑芙蓉池賞<lb/>
荷花約齋夏菊清夏堂新荔枝霞川食桃　─呉郡記─荷<lb/>
花蕩在葑門之外每年六月廿四日遊人最盛畵舫雲<lb/>
<pb n="KR3i0044_WYG_006-37a"/>
集露幃則千花競笑舉袂則亂雲出峽揮扇則星流月<lb/>
映聞歌則雷輥濤趨蘇人遊冶之盛至是日而極矣<lb/>
伏─原─四民月令─初伏薦麥瓜於祖禰─東京夢華錄─都<lb/>
人㝡重三伏蓋六月中别無時節徃風亭水榭峻宇髙<lb/>
樓雪檻氷盤沈李浮瓜流杯曲沼苞鮓新荷逺邇笙歌<lb/>
通夕始罷　─增─清閒供─六月初伏薦麥瓜中伏碧筒勸<lb/>
竹篠飲二十四日蓮誕<lb/>
集藻─文散句─原─梁昭明太子錦帶書─三伏漸終九夏將<lb/>
<pb n="KR3i0044_WYG_006-37b"/>
謝螢飛腐草光浮帳裏之書蟬噪繁柯影入機中之鬢<lb/>
濯枝遷潦溢芳槿茂而發榮山土焦流金海水沸而漂<lb/>
爍<lb/>
五言古詩─增─宋鼂補之夏季─夏季百果繁兔葵亦成實<lb/>
獨有野石榴幽花時熠熠熠熠非獨好芳榮頼午日翩<lb/>
翩彼白蜨髣髴麤采挹睡餘起對此嘉興亦蕭瑟良非<lb/>
阡陌麗敢競陽春出無言以成蹊上愧桃李質幸當飽<lb/>
霜餘萬顆富君室<lb/>
<pb n="KR3i0044_WYG_006-38a"/>
七言古詩─增─宋蔡襄甲辰初伏快雨涼風晝眠初覺庭<lb/>
前小欄花木各有意氣效栢梁體─閏夏天氣熱熖烘崇<lb/>
朝快雨隨清風晝軒夢覺開前櫳畵欄花草意氣雄側<lb/>
枕遥聞數異同如此微物煩化工盍各言爾之所從繁<lb/>
葩富豔生朱紅<hi>川海棠</hi>枯條大蕋千萬重<hi>緋桃</hi>修榦㸃綴赤<lb/>
日中<hi>蜀葵</hi>蠲去憂忿誰與功<hi>萱/草</hi>採摘烹煮袪煩胸<hi>百合</hi>秋霜<lb/>
巨實垂如甕<hi>木瓜</hi>横柯逺引交加叢<hi>紅玫瑰</hi>葉抽綠劍端黄<lb/>
茸<hi>山薑</hi>直立開披泉貨通<hi>金/錢</hi>疊繞翠羽翻虯龍<hi>薜荔</hi>誤入畦<lb/>
<pb n="KR3i0044_WYG_006-38b"/>
町非余公<hi>䔛麻</hi>助滌渇肺思匪躬<hi>麥門冬</hi>物物自名詞不竆<lb/>
願當我意乃汝容負汝不飲慙衰翁　─歐陽修初伏日<lb/>
招王㡬道小飲─北園數畆宫墻下嗟我官居如傳舍滹<lb/>
沱北渡馬踏氷西山病歸花已謝落英不見空繞樹細<lb/>
草初長猶可藉空園一鎻不復窺不覺芳蹊繁早夏隔<lb/>
墻時時聞好鳥如得嘉客聽清話今朝試去繞園尋綠<lb/>
李横枝礙行馬蒲萄憶見初引蔓翠葉隂隂還滿架紅<lb/>
榴㝡晚子已繁猶有殘花藏葉罅人生有酒復何求官<lb/>
<pb n="KR3i0044_WYG_006-39a"/>
事無了須偷暇古云伏日當早歸况今著令許休假能<lb/>
來解帶相就飲為子埽月開風榭<lb/>
七言律詩─原─唐王維積雨輞川荘作─積雨空林煙火遲<lb/>
蒸棃炊黍餉東菑漠漠水田飛白鷺隂隂夏木囀黄鸝<lb/>
山中習静觀朝槿松下清齋折露葵野老與人争席罷<lb/>
海鷗何事更相疑　─增─宋韓琦六月六日雨後過嶽廟<lb/>
遊從封寺觀稼─暑雨頻經信宿休近郊方出釋潜憂雖<lb/>
妨麥始二停獲且見苖知一半收神嶽怖民藏電雹老<lb/>
<pb n="KR3i0044_WYG_006-39b"/>
松憑寺偃蛟虬佳遊况遇從豐讖好飾千倉待有秋<lb/>
七言絶句─原─宋蘇軾西湖─畢竟西湖六月中風光不與<lb/>
四時同接天蓮葉無竆碧映日荷花别樣紅<lb/>
詩散句─增─宋蘇軾─遶郭荷花一千頃誰知六月下塘春<lb/>
　─元龔璛─六月涼如冰熨齒枇杷移隂碧書几　─梁庾<lb/>
信─六月蟬鳴稻<lb/>
詞─原─明陳繼儒浪淘沙─風雨霎時晴荷葉青青䨇鬟捧<lb/>
著小紅燈報道綠紗廊底下蕉月分明　枕簟嫩涼生<lb/>
<pb n="KR3i0044_WYG_006-40a"/>
　茉莉香清蘭花新吐百餘莖撲得流螢飛去也團扇多<lb/>
　情<lb/>
　别錄─原─占候─六月無蠅主米價平諺云六月無蠅新舊<lb/>
　相登　三伏宜熱諺云六月不熱五穀不結蓋當槁稻<lb/>
　之時又當下壅晴熱則苖旺涼雨則苖没立秋在晦旱<lb/>
　稻遲─種植─秋赤豆秋菉豆豇豆蘿蔔胡蘿蔔素馨芥<lb/>
　菜晩瓜蔓青小蒜　─壅培─麥冬橙芋韭橘─灌溉─菊牡<lb/>
　丹芍藥茉莉　─收採─花椒苧竹青箱子紫草槐花藕天<lb/>
<pb n="KR3i0044_WYG_006-40b"/>
　仙子蓮鬚蓮花松香杜仲鳳仙花莖菱科苜蓿蓮房茅<lb/>
　根乾漆藿香白芷葛莧菜葦草菌郁李根野白薺地踏<lb/>
　菜燈草旋覆花眼子菜澤瀉　─整頓─鋤竹園漚麻耕麥<lb/>
　地　─製用─洽聞記─日濟國西南海中有三島各相去數<lb/>
　十里其島出黄漆似中夏漆樹彼土六月破樹腹取汁<lb/>
　以漆器物若黄金其光奪目　─田忌─天火夘九焦子糞<lb/>
　忌子地火己荒蕪辰<lb/>
御定佩文齋廣羣芳譜卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3i0044_WYG_074-1a"/>
　欽定四庫全書<lb/>
御定佩文齋廣羣芳譜卷七十二<lb/>
　　木譜<lb/>
　　　杉<lb/>
　原杉一名煔<hi>爾雅云披煔</hi>一名沙一名㯳類松而幹端直大<lb/>
　者數圍髙十餘丈文理條直南方人造屋及船多用之<lb/>
　葉麤厚微扁附枝生有刺至冬不凋結實如楓有赤白<lb/>
　二種赤杉實而多油白杉虚而乾燥有斑紋如雉尾者<lb/>
<pb n="KR3i0044_WYG_074-1b"/>
　謂之野雉斑入土不腐燒灰最發火藥<lb/>
　彚考─増─西京雜記─太液池西有一池名孤樹池池中有<lb/>
　洲洲上煔樹一株大十餘圍望之重重如盖故取為名<lb/>
　　─南方草木狀─合浦東二百里有杉一樹漢安帝永初<lb/>
　五年春葉落隨風飄入洛陽城其葉大常杉數十倍術<lb/>
　士亷盛曰合浦東杉葉也此休徴當出王者帝遣使驗<lb/>
　之信然乃以千人伐樹　─南康記─南野巘山有漢太傅<lb/>
　陳蕃墓遥望兩杉樹聳柯出嶺垂隂覆谷　─遊名山志<lb/>
<pb n="KR3i0044_WYG_074-2a"/>
華子岡上紫杉千仭被在崕側　金州山西面杉樹偏<lb/>
為白猨所棲竟夕哀鳴行人所惡　─晁無咎詩注─慎思<lb/>
家臨湘豪塘晉陶淡隠此山仙去藏丹於杉今大十餘<lb/>
抱矣　─避暑録話─杉豐腴秀澤似謝安石　─福建志─淳<lb/>
熙二年仙遊縣九座山上古杉木生花其臭如蘭　─貴<lb/>
州志─白雲山在廣順州城東四十里建文帝常遯迹於<lb/>
此上有羅永庵庵外杉二株長可數十尺其一經帝手<lb/>
所摩至杪絶無附枝<lb/>
<pb n="KR3i0044_WYG_074-2b"/>
集藻─頌─増─梁江淹杉頌─桐梓舊麗松栝稱竒焉如茲品<lb/>
獨秀青崕羣木斂望雜卉不窺長入烟氛永驂鸞螭<lb/>
五言古詩─増─唐韋應物郡齋移杉─擢榦方數尺幽姿已<lb/>
蒼然結根西山寺来植郡齋前新含野露氣稍静髙窓<lb/>
眠雖為賞心遇豈有巖中縁　─白居易栽杉─勁葉森利<lb/>
㦸孤莖挺端標纔髙四五尺勢若干青霄移栽東窓前<lb/>
愛爾寒不凋病夫卧相對日夕閒蕭蕭昨為山中樹今<lb/>
為簷下條雖然遇賞玩無乃近塵囂猶勝澗谷底埋沒<lb/>
<pb n="KR3i0044_WYG_074-3a"/>
隨衆樵不見欝欝松委質山上苖<lb/>
七言古詩─増─元范梈古杉行─丹陵觀有古杉屹如雙闕<lb/>
當雲門云是鍾君之手植君去此樹餘空邨尾揺翡翠<lb/>
梢八表根結蛇蛟行九原幽邉豈無鬼神䕶深處直形<lb/>
天地恩一方拆裂引穿溜猶是百年燒火痕蒼皮樹裹<lb/>
漸欲合始知草木有道存或云下有丹火仗四時地底<lb/>
皆春温神還復壮此其騐疑是自此無傳喧平生政坐<lb/>
嗜竒古来㸔適值寒冬昬長歌沉思遶其下夜半月髙<lb/>
<pb n="KR3i0044_WYG_074-3b"/>
松露繁飄颻葉縣鳬舄影牢落豐城龍劔魂何當喚起<lb/>
博物者共騎黄鵠凌崐崘　─傅若金古杉行題陳兵曹<lb/>
所藏李遵道畫靈隠道中二杉圗─靈隠道中古杉樹上<lb/>
與雲霧相膠葛李侯一見為寫真霜雪蕭蕭起毫末此<lb/>
杉蒼茫幾百年鬼物扶持人所憐貞心豈容螻蟻蝕老<lb/>
榦或有蛟龍纒山林萬里那得致見者皆驚棟梁器暗<lb/>
壁尋常度雨聲晴窓彷彿生秋氣吾聞大厦衆力持此<lb/>
杉誰能久棄之君見道邉不材木擁腫百圍安所施<lb/>
<pb n="KR3i0044_WYG_074-4a"/>
五言律詩─増─明吴寬追和朱樂圃蘇學新杉─生為松柏<lb/>
類不逐歳寒凋弱質䝉春雨髙情薄紫霄諸生沾賸馥<lb/>
巧匠待長條此日材當大初栽自宋朝<lb/>
七言律詩─原─宋潘紫巖杉─何代移来得許長想渠歴晉<lb/>
復經唐慣於巖畔諳風雪不與人間作棟梁二室七仙<lb/>
同守護千松萬檜自低昂向来諸葛祠前柏此物當為<lb/>
伯仲行<lb/>
五言排律─増─唐皮日休武丘寺前有古杉一本形狀醜<lb/>
<pb n="KR3i0044_WYG_074-4b"/>
怪圖之不盡况百卉競媚若妬若媢唯此杉死抱竒節<lb/>
髐然闖然不知雨露之可生也風霜之可瘁也乃造化<lb/>
者方外之材乎遂賦三百言以見志─種日應逢晉枯来<lb/>
必自隋鰐狂将立處螭鬬未開時卓犖擲槍榦义牙束<lb/>
㦸枝初驚蟉篆活復訝獝狂癡勁質如堯痩貞容學舜<lb/>
黴勢能擒土伯醜可駭山祗虎爪拏巗穏虬身脫浪欹<lb/>
槎頭禿似刷枿觜利於錐突兀方相脛鱗皴夏氏胝根<lb/>
應藏鬼血柯欲漏龍漦抝似神荼怒呀如猰㺄饑朽癰<lb/>
<pb n="KR3i0044_WYG_074-5a"/>
難可吮枯瘇不堪治一炷元雲㧞三尋黑矟竒狼頭㪍<lb/>
窣竪蠆尾掘攣垂目燥那逢爟心開豈中鈹任苔為疥<lb/>
癬從蠧作瘡痍品格齊遼鶴年齡等寳龜将懐縮地力<lb/>
欲負㧞山資未到防風骨初僵負貳屍漆書明古本鐡<lb/>
室抗全師碨礧還無極伶俜又莫持堅應敵駿骨文定<lb/>
寫甝皮蟠屈愁凌刹騰驤恐攫池搶烟寒嶱<graphic n="KR1625" url="https://raw.githubusercontent.com/kanripo/KR-Gaiji/master/images/KR1625.png" mimeType="image/png"/>披蔦静<lb/>
䙰褷威仰誠難識勾芒恐不知好燒胡律㸔堪共達多<lb/>
期寡色諸芳笑無聲衆籟疑終添八柱位未要一繩維<lb/>
<pb n="KR3i0044_WYG_074-5b"/>
盡日来唯我當春玩更誰他年如入用直搆太平基<lb/>
陸龜䝉和襲羙古杉三十韻─衆木盡相遺孤杉獨任竒<lb/>
插天形硉兀當殿勢㩻危恐是夸娥怒教臨嶻嶭衰節<lb/>
穿開耳目根癭坐熊羆世只論榮落人誰問等衰有巔<lb/>
從日上無葉與秋欺虎摶應難動鵰蹲不敢遲戰鋒新<lb/>
缺齾燒岸黑<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䵩鬭死龍骸雜争奔鹿角差脂銷洪水<lb/>
腦稜聳梵天眉磔索珊瑚湧森嚴獬豸窺向空分犖指<lb/>
衝浪出鯨鬐楊僕船橦在蚩尤陣纛隳下連金粟固髙<lb/>
<pb n="KR3i0044_WYG_074-6a"/>
用鐡菱披挺若苻堅捶浮於祖納椎崢嶸驚露鶴䟐趣<lb/>
閡雲螭傍宇将支壓撐霄欲抵巇背交蟲臂挶相向鶻<lb/>
拳追格筆差猶立階干卓未麾鬼神應暗畫風雨恐潜<lb/>
移已覺寒松伏偏宜后土疲好邀清嘯傲堪映古茅茨<lb/>
材大應容蝎年深必孕䕫後凋依佛氏初植必僧彌擁<lb/>
腫煩荘辯槎牙費庾詞詠多靈府困捜苦化權卑類既<lb/>
區中寡朋當物外推蟠桃標日域珠草侍仙墀真宰誠<lb/>
求夢春工幸可毉若能嘘嶰竹猶是動華滋<lb/>
<pb n="KR3i0044_WYG_074-6b"/>
七言絶句─増─宋曾鞏七星杉─古杉蒼蒼横斗文其榦十<lb/>
圍隂蔽野應到夜深山月来林色天光迷上下　─王十<lb/>
朋杉─記得先人手自栽森然千尺盡成材翠絲結作思<lb/>
人樹他日兒孫豈忍摧<lb/>
詩散句─増─宋朱子─門前杉徑深屋後杉色竒空山嵗年<lb/>
晩鬱欝凌寒姿　─梁吴均─三秋合浦葉九月洞庭秋<lb/>
唐韓愈─夜風一何喧杉檜屢磨颭　─曺唐─雪風更起古<lb/>
杉葉時送歩虚清磬音　─宋范成大─萬杉離立翠雲幢<lb/>
<pb n="KR3i0044_WYG_074-7a"/>
嫋嫋稀聞晚吹香　─朱子─好把穉杉縁徑插待迎凉月<lb/>
㸔清華─原─唐杜甫─杉青延日華─増─孟郊─石根百尺<lb/>
杉─皮日休─杉葉尖於鏃　─杜牧─杉樹碧為幢　─宋唐<lb/>
庚─杉木翠邉程─隋薛道衡─杉葉朝飛向京洛　─宋王<lb/>
阮─萬嵗靈杉守百神<lb/>
别録増─種植─江南宣池歙饒等䖏山廣土肥堪挿杉苖<lb/>
先将地耕過種芝蔴一年来嵗芒種時截嫩苖頭一尺<lb/>
二三寸長先用尖橛一把舂穴勿番轉原土将苖揷下<lb/>
<pb n="KR3i0044_WYG_074-7b"/>
一半築實離四五寸成行排宻則易長每年耘鋤勿雜<lb/>
他木或種榖麦以當耘鋤髙三四尺則不必鋤　─原─種<lb/>
樹書─插杉枝用驚蟄前後五日斬新枝鋤開根入枝下<lb/>
泥杵𦂳視天隂則插插了遇雨十分無雨即有分數<lb/>
　　梓<lb/>
原梓或作杍楸類<hi>爾雅云椅梓註云即楸</hi>一名木王<hi>埤雅云梓木為木王</hi>植<lb/>
於林諸木皆内拱造屋有此木則羣材皆不震處處有<lb/>
之木莫良於梓故書以梓材名篇禮以梓人名匠木似<lb/>
<pb n="KR3i0044_WYG_074-8a"/>
桐而葉小花紫陸璣詩䟽謂楸之疏理白色而生子者<lb/>
為梓賈思勰齊民要術以白色有角者為梓似楸有角<lb/>
者名為角楸又名子楸角細如箸長徑尺冬後落葉而<lb/>
角不落其實亦名豫章─増─齊民要術─黄色無子者為<lb/>
栁楸世人見其木黄呼為荆黄楸　─本草─李時珍曰梓<lb/>
木有三種木理白者為梓赤者為楸梓梓之羙文者為<lb/>
椅　─原─梓以白皮者入藥味苦寒無毒治熱毒去三蟲<lb/>
療目疾吐逆反胃及一切温病<lb/>
<pb n="KR3i0044_WYG_074-8b"/>
彚考原─書梓材─若作梓材既勤樸斲惟其塗丹艧　増<lb/>
詩鄘風─樹之榛栗椅桐梓漆爰伐琴瑟─𫝊─椅梓屬也<lb/>
原─小雅─維桑與梓必恭敬止　─増─齊書髙逸傳─徐伯珍<lb/>
宅南九里有髙山班固謂之九岩山伯珍移居之門前<lb/>
生梓樹一年便合抱論者以為隠徳之感　─山海經─虖<lb/>
勺之山其上多梓柟　堇理之山其上多美梓　雞山<lb/>
其上多羙梓　─尚書大傳─伯禽康叔見周公三見而三<lb/>
笞商子曰南山之陽有木名橋北山之隂有木名梓二<lb/>
<pb n="KR3i0044_WYG_074-9a"/>
子盍往觀焉二子往觀見橋木髙而仰梓木晉而俯反<lb/>
以告商子商子曰橋者父道也梓者子道也二子再見<lb/>
周公入門而趨登堂而跪周公拂其首勞而食之　─尚<lb/>
書逸篇─南社惟梓　─竹書─文王之妃曰太似夢商庭生<lb/>
棘太子發植梓樹於闕間化為松柏棫柞以告文王文<lb/>
王幣率羣臣與發並拜吉夢─原─尸子─荆有長松文梓<lb/>
　─増─禮斗威儀─君乗火而王其政和平梓為長生─華<lb/>
嶠後漢書─應華仲遷東平相賞罰必信吏不敢犯有梓<lb/>
<pb n="KR3i0044_WYG_074-9b"/>
樹生於㕔事室上事後母至孝衆以為孝感之應　─拾<lb/>
遺記─始皇起雲明臺窮四方之珍木東得岏雲之梓北<lb/>
得隂坂文梓─南康記─梓潭昔有梓樹巨圍葉廣丈餘<lb/>
垂柯數畝吴王伐樹作船使童男女挽之船自飛下<lb/>
𤣥中記─秦文公造長安宫面四百里南至終南山山有<lb/>
梓樹大數百圍䕃宫中公惡而伐之連日不剋輙大風<lb/>
雨夜有鬼問梓樹樹曰豈奈吾何鬼曰若使三百人披<lb/>
頭以絲繞樹豈不敗汝樹黙然不應明日人言於秦王<lb/>
<pb n="KR3i0044_WYG_074-10a"/>
王依此言伐之中有青牛逐之入澧水　─述異記─梓樹<lb/>
之精化為青羊生百年而紅五百年而黄又五百年而<lb/>
色蒼又五百年而色白　─雜五行書─舍西種梓楸各五<lb/>
根子孫孝順口舌消滅也　─雲笈七籖─果州開元觀接<lb/>
郡城選立觀額猶闕大殿州司遣工匠及道流採買林<lb/>
木臨行夢有人云朱鳯潭中有木可以足用如此者三<lb/>
一匠曰吾於朱鳯山下江中尋之莫有商筏已到来否<lb/>
即往山下尋求潭水澄澈忽見潭底有木因使善沉者<lb/>
<pb n="KR3i0044_WYG_074-10b"/>
鈎求得梓木千叚構成三尊殿鐘樓經閣山門廊宇咸<lb/>
得周足─原─海虞王之稷通判貴陽運木渡黄河其最<lb/>
大梓木二忽䧟泥中千人不可出為文祭之乃見夢曰<lb/>
吾三千年為羣木領袖今乃逐逐隨其後終當别去必<lb/>
欲相煩應天子命非巨舟載不可如其言拽而登舟舉<lb/>
纜一呼如躍舟行甚疾絶無阻滯<lb/>
别録増─漢武故事─衛子夫入宫嵗餘不得見因涕泣請<lb/>
出上曰吾昨夢子夫中庭生梓樹數株豈非天意乎是<lb/>
<pb n="KR3i0044_WYG_074-11a"/>
日幸之有娠─種藝─齊民要術─種梓法秋耕地令熟秋<lb/>
末冬初梓角熟時摘取曝乾打取子耕地作壟漫散即<lb/>
再勞之明年春生有草枝令去勿使荒沒後年正月間<lb/>
劚移之方歩兩歩一樹即無子可於大樹四面掘坑取<lb/>
栽移之一方兩歩一根兩畝一行一行百二十株五行<lb/>
合六百株十年後一樹千錢　在外車板盤合樂器所<lb/>
在任用─原春月斷其根瘞於土遂能發條取以分種<lb/>
　─製用─博物志─桐梓二樹花葉飼猪能肥大且易養<lb/>
<pb n="KR3i0044_WYG_074-11b"/>
　　<hi>附録</hi>鼠梓<lb/>
原─鼠梓名楰詩所謂南山有楰是也今人謂之苦楸江<lb/>
東人謂之虎梓<hi>爾雅云楰䑕梓注云楸屬也今江東有虎梓</hi>鼠李亦名鼠梓<lb/>
别是一種<lb/>
　　漆<lb/>
原─漆<hi>說文云漆本作桼木汁可以䰍物其字象水滴下之形</hi>似榎而大樹髙二三<lb/>
丈餘身如柿皮白葉似椿花似槐子似牛李子木心黄<lb/>
生漢中山谷梁益陜襄歙州皆有金州者最善廣州者<lb/>
<pb n="KR3i0044_WYG_074-12a"/>
性急易燥辛温有小毒乾漆去積滯消淤血殺三蟲通<lb/>
經脉李時珍曰漆性毒而殺蟲降而行血主證雖煩功<lb/>
只在二者<lb/>
彚考増─詩鄘風─椅桐梓漆　─唐風─山有漆　─周禮夏官<lb/>
河南曰豫州其利林漆絲枲　─史記貨殖列傳─陳夏千<lb/>
畝漆其人與千户侯等─原─後漢書樊宏傳─宏父重甞<lb/>
欲作器物先種梓漆時人嗤之然積以嵗月皆得其用<lb/>
向之笑者咸求假焉　─魏志方技傳─樊城樊阿從華佗<lb/>
<pb n="KR3i0044_WYG_074-12b"/>
學求可服食益於人者佗授以漆葉青黏散漆葉屑一<lb/>
升青黏屑十四兩以是為率言久服去三蟲利五藏輕<lb/>
體使人頭不白阿從其言夀百餘嵗漆葉處所而有青<lb/>
黏生於豐沛彭城及朝歌云　─増─山海經─號山其木多<lb/>
漆㯶　英鞮之山上多漆木　原─荘子─桂可食故伐之<lb/>
漆可用故割之人皆知有用之用而莫知無用之用也<lb/>
　─増─淮南子─蟹見桼而不乾　─西京雜記─上林苑蜀漆<lb/>
樹十株　─拾遺記─始皇起雲明臺窮四方之珍木北得<lb/>
<pb n="KR3i0044_WYG_074-13a"/>
㝠阜乾漆─原─本草─葛洪抱朴子云漆葉青黏凡藪之<lb/>
草也樊阿服之得夀二百嵗而耳目聰明猶能持鍼治<lb/>
病此近代實事史所記注者也洪說猶近於理有言阿<lb/>
年五百嵗者誤也或云青黏即葳㽔<lb/>
集藻─七言律詩─増─宋蕭文山漆樹─天以晶華累爾形千<lb/>
夫斂鍔可曽停世間有器䝉鮮澤林下無辜受割刑斫<lb/>
壊孫枝難老大摧殘老幹易凋零退思禹貢周征日未<lb/>
必如春稅不征<lb/>
<pb n="KR3i0044_WYG_074-13b"/>
五言絶句─増─唐王維漆園─古人非傲吏自闕經世務偶<lb/>
寄一微官婆娑數株樹　─裴廸漆園─好閒早成性果此<lb/>
諧宿諾今日漆園遊還同荘叟樂　─原─宋朱子漆園─舊<lb/>
聞南華仙作吏漆園裏應悟見割愛嗒然空隠几<lb/>
詩散句─増─唐杜甫─近聞西枝村有谷杉漆稠<lb/>
别録増─後漢書雷義傳─義舉茂才讓於陳重刺史不聽<lb/>
遂佯狂披髮走不應命鄉里為之語曰膠漆自謂堅不<lb/>
如雷與陳─原─種植─春分前移栽易成一云臘月種<lb/>
<pb n="KR3i0044_WYG_074-14a"/>
製用─六月中以剛斧斫皮開以竹管承之汁滴管中則<lb/>
成漆先取其液液滿則樹菑翳一云取於霜降後者更<lb/>
良取時湏荏油㸃破故淳者難得可重重别拭之上等<lb/>
清漆色黑如瑿若鐡石者好黄嫩若蜂窠者不佳　─試<lb/>
驗─稀者以物蘸起細而不斷斷而急收更塗於乾竹上<lb/>
䕃之速乾者佳世重金漆出金州也人多以桐油雜入<lb/>
試訣云微扇光如鏡懸絲急似鈎撼成琥珀色打著有<lb/>
浮漚今廣浙中出一種取漆物黄澤如金即唐書所謂<lb/>
<pb n="KR3i0044_WYG_074-14b"/>
黄漆也入藥當用黒漆　─入藥─用乾漆筒中自然乾者<lb/>
状如蜂房孔孔隔者為佳湏搗碎炒熟不爾損腸胃亦<lb/>
有燒存性者生漆毒烈人以雞子和服之去蟲猶自嚙<lb/>
腸胃者毒發飲鐡漿煎黄櫨汁甘豆湯蠏並可制之因<lb/>
漆氣成瘡腫者杉木湯紫蘇湯漆姑草湯蠏湯浴之良<lb/>
又嚼蜀椒塗口鼻可避漆氣<lb/>
　　豫樟<lb/>
増─本草─豫章乃二木名一類二種也─原─豫章二木生<lb/>
<pb n="KR3i0044_WYG_074-15a"/>
七年乃可辨<hi>見淮南子</hi>豫一名烏樟一名枕樟又名釣樟<hi>通志</hi>
<hi>云釣樟亦樟之類即爾雅所謂棆無疵是也又本草云釣樟即樟之小者</hi>莖葉寘門上辟天<lb/>
行樹髙丈餘小葉似柟而尖長背有黄赤茸毛四時不<lb/>
凋夏開細花結小子肌理細膩有紋故名樟可雕刻氣<lb/>
甚芬烈大者數抱西南處處山谷有之可為居室器物<lb/>
又可製船易長根側分小木種之老則出火種勿近人<lb/>
家辛温無毒霍亂及乾霍亂湏吐者樟木屑煎濃汁吐<lb/>
之甚良此物辛烈香竄能去濕氣辟邪惡宿食不消常<lb/>
<pb n="KR3i0044_WYG_074-15b"/>
吐酸臭水酒煮服煎湯浴脚疥癬瘋癢作履除脚氣<lb/>
彚考増─晉書王廙傳─廙為荆州刺史奏中興賦上疏曰<lb/>
臣郡有枯樟更生　─宋書符瑞志─愍帝建興四年豫章<lb/>
有大樟樹大三十五圍枯死積久永嘉中忽更榮茂景<lb/>
純言是元帝中興之應　─陳書髙祖紀─承聖中議欲營<lb/>
太極殿獨闕一柱至是有樟木大十八圍長四丈五尺<lb/>
流泊陶家後渚監軍鄒子度以聞　─山海經─蛇山其木<lb/>
豫樟　玉山其木多豫樟　─尸子─土積則生楩柟豫樟<lb/>
<pb n="KR3i0044_WYG_074-16a"/>
　─神異經─東方荒外有豫樟焉此樹主九州其髙千尺<lb/>
圍百尺本上三百丈本如有條枝敷張如帳枝主一州<lb/>
南北並列面向西南有九力士操斧伐之以占九州吉<lb/>
㐫─荆州記─山陽縣豫樟木可伐作鼓顙　─陳留風土<lb/>
傳─尉氏章樹生酸棗─拾遺記─岱輿山北有沙棠豫章<lb/>
之木長千尋細枝為舟猶長十丈　─述異記─漢武帝寳<lb/>
鼎二年立豫章宫於昆明池中作豫章木殿　─豫章記<lb/>
新淦縣封谿有聶友所用樟木殘柯者遂生為樹今猶<lb/>
<pb n="KR3i0044_WYG_074-16b"/>
存其木合抱始倒植之今枝條皆垂下　─水經注─豫章<lb/>
城之南門曰松陽門門内有樟樹髙七丈五尺大二十<lb/>
五圍枝葉扶踈垂䕃數畝應劭漢官儀曰豫章郡樹生<lb/>
庭中故以名郡矣此樹嘗中枯逮晉永嘉中一旦更茂<lb/>
豐蔚如初咸以中宗之襌也禮斗威儀曰君政訟平豫<lb/>
章常為生大興中元皇果興大業於南故郭景純南郊<lb/>
賦云弊樟擢秀於祖邑是也以宣王祖為豫章故也<lb/>
栝甌勝述─栝州白雲山下有麗陽廟其神即以麗陽作<lb/>
<pb n="KR3i0044_WYG_074-17a"/>
姓寝殿二像刻自老樟靈根千年不榮不槁而柯萌時<lb/>
出殿外　─閩部疏─建寜都司後園多大樟皆十許人合<lb/>
抱一樹中空可容五六人坐槎枒下垂儼如巖洞不知<lb/>
為樹也　原─花史─建昌邑人李公懋入朝髙宗問樟公<lb/>
安否李奏枝葉扶疎嵗寒獨秀黄庭堅有記<lb/>
集藻─記─増─宋祝穆南溪樟隠記─余卜居南溪上流溪之<lb/>
漘有喬木二盖古之豫章而今俗以樟名者也其夀當<lb/>
三百餘載而大且二十圍團欒偃蹇庇及數畝老根盤<lb/>
<pb n="KR3i0044_WYG_074-17b"/>
踞髙突地面如巨石礧砢余因募工畚土厚培其根使<lb/>
平若一臺可坐數客久焉根入土深得所滋養枝葉益<lb/>
敷暢亭午日不穿漏夏五六月清䕃覆地暑氣不入凉<lb/>
颸時来方春稚緑競秀靄若雲屯及𤣥㝠凍沍此獨挺<lb/>
秀余愛護封殖每為賦甘棠之詩余聞昔商山之老戲<lb/>
於橘中者謂之橘隠後世效山隂之種竹者謂之竹隠<lb/>
慕彭澤之採菊者謂之菊隠擬孤山之詠梅者謂之梅<lb/>
隠余愛此古樟遂名吾廬以南溪樟隠暇日披閱書箧<lb/>
<pb n="KR3i0044_WYG_074-18a"/>
得晦庵朱子所書四大字適契余所命名若有天相亟<lb/>
摹勒掲於㕔之楣即其右闢一小室取朱子所書嵗寒<lb/>
二大字為匾以表古樟之髙致室僅容膝處勢最髙平<lb/>
挹翠嵐下臨緑浸隔㟁擔簦負笈之行人中流披蓑鼓<lb/>
枻之漁父皆可坐見於几席之上市㕓雖近而一塵不<lb/>
侵余盖於此讀書以求聖賢為已之學涵養體察私淑<lb/>
吾身庶幾不負朱子教育之意且日有餘力則編輯古<lb/>
人嘉言善行類成巨帙窮年矻矻皆手自抄録樂而忘<lb/>
<pb n="KR3i0044_WYG_074-18b"/>
疲今一二書行於世者行有揚子雲不以一醬瓿之可<lb/>
為坐久神倦起而欠伸則信手拈取前輩詩文一二帙<lb/>
緩誦微吟戰睡魔而却之此則樟隠之成趣也其西則<lb/>
築小樓四楹與㕔對峙又取南軒張子所書藏書閣三<lb/>
大字掲匾樓上雖余無資聚書不能多視鄴侯插架特<lb/>
泰山之毫芒然余性健忘不可無書舊所讀不獲盡記<lb/>
必藉檢閱積久抽取簡帙散亂則必决其甲乙使如舊<lb/>
序剔去蠧魚燥以風日盖兹樓也檢書則登整書則登<lb/>
<pb n="KR3i0044_WYG_074-19a"/>
曝書則登當此之時窓櫺四敞不妨眺望以舒暢心目<lb/>
至於秋霄爽豁月檻澄鮮朔風怒號雪絮飛舞乗興一<lb/>
登便覺水晶宫闕瓊樓玉宇去人不逺此又樟隠之勝<lb/>
概也噫余晨興而啟吾扉出入而渉吾庭仰而瞻吾巨<lb/>
匾銀鈎鐡畫動有法度則思其人儼若先儒之臨其上<lb/>
顧而見吾古樟龍身虬柯昂霄聳壑則愛其木凛然嵗<lb/>
寒之友在吾側是則吾廬雖甚湫隘卑陋而雄麗偉特<lb/>
之觀固不在於輪奐之美也<lb/>
<pb n="KR3i0044_WYG_074-19b"/>
頌─増─梁江淹豫章頌─伊南有材匪桂匪椒下貫金壤上<lb/>
籠赤霄盤薄廣結捎瑟曽喬七年乃識非曰終朝<lb/>
賦─増─唐敬括豫章賦─東南一方淮海維揚爰有喬木是<lb/>
名豫章根坎窞彗天綱欝四氣煥三光矗縮雲聳離披<lb/>
翼張一擢而其秀頴發七年而其材莫當懿夫倚荆衡<lb/>
連楚越廻合湘沅之浦芬敷吴㑹之闕㸃彭蠡而烟垂<lb/>
汨滄浪而吹發清輝艶艶朝灑陽臺之雲翠影亭亭夕<lb/>
皓巫山之月爾其孤榦直指交莖亂傾紺葉烟緑朱華<lb/>
<pb n="KR3i0044_WYG_074-20a"/>
日明掩蓂靈之光價奪若木之芳榮卉不暇植蔓不及<lb/>
縈總此衆羙疇之與京其下則啼飛猱逐暴武突兀鹿<lb/>
麌爪牙鉤拏盤遊其下盖難勝數其上則陸鴻漸谷鶯<lb/>
遷孔翠曳曵鸞鵠翩翩翼翳日聲聞天巢集其巔動盈<lb/>
百千嗟乎不囷不輪有典有則<hi>闕四字</hi>其材也直空懐寳<lb/>
以自棄諒斤斧之未識日者龍宫是搆鵲觀云修罄山<lb/>
林之木應榱桷之求何獨不見千金而留為媒紹也闕<lb/>
為出處也幽為爾不任大為賢而致尤今叢木之所忽<lb/>
<pb n="KR3i0044_WYG_074-20b"/>
吾亦為之心憂借如将趙括於上軍秩長卿於下令良<lb/>
驥為鹽車所伏谷松為山苖所映以曼倩而等侏儒尚<lb/>
俳優而輕雅正雖物情之共爾固君子之攸病向若廓<lb/>
君之林池充君之苑囿膏澤既沐鴻休亦覆門栁不可<lb/>
齊華庭梧不能獨秀已矣夫用之則哲抑之則沉隨取<lb/>
捨之攸措何棟梁之所任梓匠之瞻望靡及江潭之嵗<lb/>
月空深誰當徙植天池畔終兾成君桃李隂<lb/>
文散句─増─梁劉勰新論─夫樟木盤根鈎枝癭節蠧皮輪<lb/>
<pb n="KR3i0044_WYG_074-21a"/>
箘擁腫則衆眼不顧匠者採焉製為殿堂塗以丹漆畫<lb/>
為黼藻則百辟卿士莫不頋盻仰視木性猶是也而昔<lb/>
賤今貴者良工為之容也　豫樟之植百尺而蒔柯<lb/>
五言古詩─増─唐白居易寓意詩─豫章生深山七年而後<lb/>
知挺髙二百尺本末皆十圍天子建明堂此材獨中規<lb/>
匠人執斤墨采度将有期孟冬草木枯烈火燎山陂疾<lb/>
風吹猛焰從根燒到枝養材三十年方成棟梁姿一朝<lb/>
為灰燼柯葉無孑遺地雖生爾材天不與爾時不如糞<lb/>
<pb n="KR3i0044_WYG_074-21b"/>
土英猶有人掇之已矣勿重陳重陳令人悲不悲焚燒<lb/>
苦但悲采用遲<lb/>
七言絶句─増─宋祝穆豫章─豫章偃蹇兩蒼龍雪榦寜湏<lb/>
匠石逢借重嵗寒雙大字絶勝松拜大夫封<lb/>
詩散句─増─唐杜甫─豫章夹日月嵗久空深根　豫章深<lb/>
入地滄海濶無涯　─元稹─千尋豫章幹九萬大鵬歇<lb/>
原─杜甫─豫章翻風白日動鯨魚跋浪滄溟開─増─朱慶<lb/>
餘─館依髙嶺分樟葉<lb/>
<pb n="KR3i0044_WYG_074-22a"/>
　　<hi>附録</hi>樟腦<lb/>
原─樟腦樟樹脂也似龍腦色白如雪出韶州漳州辛熱<lb/>
無毒通闗竅利滯氣治中帶邪血寒濕脚氣霍亂心腹<lb/>
痛疥癬風瘙齲齒殺蟲辟蠧<lb/>
别録─原─修治─煎樟腦法新樟木切片井水浸三日三夜<lb/>
入鍋煎之栁木頻絞待汁減半栁上有白霜濾去滓傾<lb/>
汁入新瓦盆經宿自然結成塊　鍊樟腦法用銅盆以<lb/>
陳壁土為粉糝之糁樟腦一重又糝壁土如此四五重<lb/>
<pb n="KR3i0044_WYG_074-22b"/>
以薄荷安土上再用一盆覆之黄泥封固火上欵欵炙<lb/>
之湏以意斟酌不可太過不及勿令出氣候冷取出則<lb/>
腦皆升於上盆如此兩三次可充片腦　凡用每一兩<lb/>
以二椀合住濕紙糊口文武火㶸之半時許冷定取出<lb/>
用　─製用─燒烟熏衣箧蓆簟能辟壁虱蟲蛀<lb/>
　　柟<lb/>
原─柟生南方故又作楠黔蜀諸山尤多其樹童童若幢<lb/>
盖枝葉森秀不相碍若相避然又名交讓木文潞公所<lb/>
<pb n="KR3i0044_WYG_074-23a"/>
謂移植虞芮者以此本草李時珍曰葉似豫章大如牛<lb/>
耳一頭尖經嵗不凋新陳相換花黄赤色實似丁香色<lb/>
青不可食榦甚端偉髙者十餘丈麤者數十圍氣甚芬<lb/>
芳紋理細緻性堅耐居水中今江南造船皆用之堪為<lb/>
梁棟製器甚佳盖良材也子赤者材堅子白者材脆年<lb/>
深向陽者結成旋紋為鬭柏楠　─増─格古要論─骰<hi>一作鬭</hi>
柏楠木出西蜀馬瑚府紋理縦横不直其中有山水人<lb/>
物等花者價髙亦難得又謂之骰子柏楠<lb/>
<pb n="KR3i0044_WYG_074-23b"/>
彚考─増─史記貨殖傳─江南出柟梓薑桂─宋史五行志<lb/>
政和四年六月沅陵縣江漲流出楠木二十七可為明<lb/>
堂梁柱　─山海經─揺碧山其木多梓柟　─西京雜記─上<lb/>
林苑柟四株　原─述異記─黄金山有柟樹一年東邉榮<lb/>
西邉枯後年西邊榮東邉枯年年如此張華云交讓樹<lb/>
也　─增─酉陽雜俎─武陵郡記白雉山有木名交讓衆木<lb/>
敷榮後方萌芽亦更嵗迭榮也　─潜確類書─真多市有<lb/>
楠木其竅若七星之状李八百妺躡其竅而上仙後立<lb/>
<pb n="KR3i0044_WYG_074-24a"/>
星楠觀　─原凡楠木最巨者商人採之鑿字號編筏而<lb/>
下既至蕪湖每年清江主事必来選擇買供運舟之用<lb/>
南部又来爭商人甚以為苦剔巨者沈江干俟其去沒<lb/>
水取之常失去一二萬歴癸酉一舟飄沒中有老人素<lb/>
持齋守信義方拍水若有一人扶之至一潭口榜曰木<lb/>
龍府殿上人冕旒甚偉面有黒痕宛然所鑿字號也傳<lb/>
呼曰曽相識否老人頓首曰榜已明矣惟大王死生之<lb/>
又傳呼曰汝善人數尚可延速歸令一人負之而出俄<lb/>
<pb n="KR3i0044_WYG_074-24b"/>
頃抵㟁則身在大木上衣服皆不濡既登㟁一無所見<lb/>
　─増─四州志─楠溪在酉陽宣撫司西二百里其溪清淺<lb/>
傍多柟木<lb/>
集藻─記─増─宋蒲咸臨新繁古楠木記─周公賦鴟鴞之年<lb/>
大風㧞木乃命邦人起而築之最為異事然大風拔木<lb/>
天也起而築之人也大木所偃因人而起之當無足怪<lb/>
者孔子定書從而記之示訓戒也元祐八年繁江隆道<lb/>
觀玉帝殿庭有古楠二章分列左右如輔如弼一夕風<lb/>
<pb n="KR3i0044_WYG_074-25a"/>
雷大作偃其左偏者邑宰命匠石取之方執柯伐其枝<lb/>
忽聞軋軋聲乃稍稍起立匠石皆在上如猿猱然觀者<lb/>
驚駭邑宰降階俯伏謝罪君子以是知天道之不可誣<lb/>
也較諸金縢兹尤為異盖以不待人力而自起也今五<lb/>
十有一年矣縉紳先生尚能言之若不鑱諸石以永其<lb/>
傳則無以訓戒後代余被命尉兹邑道士詹次淵請書<lb/>
其事因從春秋記異之法月而日之以警不能寅畏上<lb/>
帝者─原─陸游成都犀浦國寜觀古楠記─予在成都甞<lb/>
<pb n="KR3i0044_WYG_074-25b"/>
以事至沉犀過國寜觀有古楠四皆千嵗木也枝擾雲<lb/>
漢聲挟風雨根入地不知幾百尺而隂之所芘車且百<lb/>
輛正晝日不穿漏夏五六月暑氣不至凛如九秋成都<lb/>
固多夀木然莫與四楠比者予盖愛而不能去者彌日<lb/>
有石刻立廡下曰是仙人蘧君手植余歎曰神仙至人<lb/>
手之所觸氣之所呵羸疾者起盲瞶者愈榮茂枯朽而<lb/>
金玉瓦石不難况其親所培植哉久而不槁不死固宜<lb/>
欲為作詩文㑹多事不果甞以語道人蘧昌老真叟以<lb/>
<pb n="KR3i0044_WYG_074-26a"/>
為恨予既去蜀三年而昌老萬里以書屬予曰國寜之<lb/>
楠幾伐以營繕郡人力全之僅乃得免懼卒不免也君<lb/>
為我終昔意予發書且歎且喜夫勿翦憩棠恭敬桑梓<lb/>
愛其人及其木自古已然姑以蜀事言之則唐節度取<lb/>
孔明祠柏一小枝為手版書於圖志今見非詆蒋堂守<lb/>
成都有美政止以築銅壺閣伐江瀆廟一木坐謡言罷<lb/>
亦書國史且王建孟知祥父子専有西南窮土木之侈<lb/>
沉犀近在國城數十里間而四楠不為當時所取彼猶<lb/>
<pb n="KR3i0044_WYG_074-26b"/>
有畏而不敢者况今聖主以恭儉化天下有夏禹卑宫<lb/>
室漢文罷露臺之風専閫方面皆重徳偉人豈其殘滅<lb/>
千嵗遺跡侈大棟宇為王孟之所難哉意者情出於吏<lb/>
胥梓匠欺罔專恣以自為功而已使有以吾文告之者<lb/>
讀未終篇禁令下矣然則其可不書<lb/>
贊─増─宋宋祁蜀楠賛─在土所宜亭擢而上枝枝相避葉<lb/>
葉相讓繁隂可庇羙榦斯仰<lb/>
賦─増─宋宗澤古柟賦有序─巴城之南山有寺曰南龕寺<lb/>
<pb n="KR3i0044_WYG_074-27a"/>
之外有大木曰楠其生甚久唐刺史嚴武御史史俊皆<lb/>
有詩謌刻於巖腹嚴曰臨溪插石盤老根史曰結根幽<lb/>
壑不知嵗自時迄今又數百年邦人謂之古楠宜矣僕<lb/>
到官之三月兩至巖下讀史嚴之清什感是楠之老於<lb/>
巖谷而可憐也因慨然操筆而賦之曰楠之生兮層崕<lb/>
之中巔詢之人兮不知幾何年包堅根而下蟠兮貫頑<lb/>
石而徹沉淵竦修榦以上淩兮並孤岑而參蒼天大枝<lb/>
崛起兮虎豹拏攫小枝回屈兮蛟螭蜿蜒黄葉敷隂白<lb/>
<pb n="KR3i0044_WYG_074-27b"/>
晝沉沉輪廣十畝盖窮百尋衆鳥托宿鄧林非深諸卉<lb/>
仰芘荆雲非隂雨濯瑩兮一塵不染風振響兮海潮同<lb/>
音露下兮鶴唳月明兮猿吟擅此清致亘古迄今有客<lb/>
戾止惻然動中吁嗟斯木之異兮有不遇之窮爾胡不<lb/>
生於泰山之側秦帝東封㑹風雨之是避豈以五大夫<lb/>
之號而封松爾胡不生於周成之宫禁林九重顧親賢<lb/>
之是戲豈以封國之瑞而翦桐爾胡不生於分陕之域<lb/>
舍彼召公未必以甘棠之蔽芾流詠於國風抑亦豈無<lb/>
<pb n="KR3i0044_WYG_074-28a"/>
工師之良識爾材之非常用之為棟梁則足以建九重<lb/>
之明堂用之為舟楫則足以濟巨川之汪洋用為宗廟<lb/>
社稷之器則足以㕘鼎鼐交神明薦至徳之馨香夫何<lb/>
黙黙而甘老於窮山寂寞之鄊徘徊其下恍若夢兮心<lb/>
駭而目眙蒼髯偉人瞋目視曰噫謂子知我乃不吾知<lb/>
吾生於斯長於斯始於毫末至於十圍雨露不吾遺霜<lb/>
雪不吾欺春兮秋兮吾不知代謝之有期漢兮唐兮吾<lb/>
不知興亡之幾時柯葉顔色曽無改移過者千百睥睨<lb/>
<pb n="KR3i0044_WYG_074-28b"/>
焉不以吾為樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>輩待之斧斤之害亦幸不罹吾受天<lb/>
地造化之恩孰有等夷子之不智而乃我悲使子處此<lb/>
復將奚為吾非不知强自取藏器以待時而動老當益<lb/>
壮自任以天下之重儻匠人斲而小之能不浼然而悔<lb/>
痛乃所願比不材之樗同乎無所用若曰不遇自有物<lb/>
主之非吾所能為姑亦付之一夢客聞之釋然悟曰達<lb/>
矣夫斯言可書紳而詠誦　─原─明王煜楠樹賦─繄楠之<lb/>
生也含津𤣥㝠托根崐崙氣之所凑殷殷屯屯羌濆浡<lb/>
<pb n="KR3i0044_WYG_074-29a"/>
之歘發觸巨石而塊分得貞剛以為性匪蓊茸之為倫<lb/>
迨夫雨以膏之雷以震之風以撓之霜以嚴之扶疎矗<lb/>
特輪輪囷囷虯枝上聳迥無旁紛凝若木之晶魄翕淑<lb/>
氣之芳芬膚理潤玉體榦堅金繄楠之茂也勢㕘岱華<lb/>
光拍滄溟上懸三光下蟠九地青鸞白鵠朝夕是憩夫<lb/>
豈鷦鷯之敢寄也貞松巨柏戢戢相比夫豈蔓草之敢<lb/>
麗也荘生索之而駭眙匠石過焉而睥睨顧神物之偉<lb/>
竒斧欲揮而終忌是宜棟梁乎清廟為九垓之大庇繄<lb/>
<pb n="KR3i0044_WYG_074-29b"/>
楠之夀也瀋液内盎姿華外妍顓頊不肅祝融不然枝<lb/>
拂常春之霧根漬不涸之泉元龜蟠其下卿雲覆其巔<lb/>
豐隆為之呵護王孫怵而不前望之蒼蒼然叩之砰砰<lb/>
然騰神光兮夜曙播蕃隂兮晝帡老𥅆曽息䕃於髫齔<lb/>
王母於兹表道兮屢焉笑蟠桃之難熟輕銅狄之千年<lb/>
諒𤣥精之丕搆與日月而周旋<lb/>
文散句─増─晉左思蜀都賦─楩柟幽藹於谷底<hi>闕</hi>交讓所<lb/>
植　─吴都賦─楠榴之木相思之樹<lb/>
<pb n="KR3i0044_WYG_074-30a"/>
五言古詩─原─唐杜甫枯楠─楩楠枯崢嶸鄊黨皆莫記不<lb/>
知幾百歳慘慘無生意上枝摩皇天下根蟠厚地巨圍<lb/>
雷霆坼萬孔蟲蟻萃凍雨落流膠衝風奪佳氣白鵠遂<lb/>
不来天雞為愁思猶含棟梁具無復霄漢志良工古昔<lb/>
少識者出涕淚種榆水中央成長何容易截承金露盤<lb/>
裊裊不自畏<lb/>
七言古詩─原─唐杜甫楠樹為風雨所㧞歎─倚江柟樹草<lb/>
堂前故老相傳二百年誅茅卜居總為此五月髣髴聞<lb/>
<pb n="KR3i0044_WYG_074-30b"/>
寒蝉東南飄風動地至江翻石走流雲氣榦排雷雨猶<lb/>
力争根斷泉源豈天意滄波老樹性所愛浦上童童一<lb/>
青盖野客頻留懼雪霜行人不過聽竽籟虎倒龍顛委<lb/>
榛棘淚痕血㸃垂胸臆我有新詩何處吟草堂自此無<lb/>
顔色　─嚴武題巴州光福寺楠木─楚江長流對楚寺楠<lb/>
木幽生赤崕背臨谿插石盤老根苔色青蒼山雨痕髙<lb/>
枝閙葉鳥不度半掩白雲朝與暮香殿蕭條轉宻隂花<lb/>
龕滴瀝垂清露聞道偏多越水頭烟生霽斂使人愁月<lb/>
<pb n="KR3i0044_WYG_074-31a"/>
明忽憶湘川夜猿呌還思鄂渚秋㸔君幽靄幾千丈寂<lb/>
寞窮山今遇賞亦知鐘梵報黄昏猶卧禪牀戀竒響<lb/>
史俊題巴州光福寺楠木─近郭城南山寺深亭亭竒樹<lb/>
出禪林結根幽壑不知嵗聳榦摩天凡幾尋翠色晩将<lb/>
嵐氣合月光時有夜猨吟經行緑葉望成盖宴坐黄花<lb/>
長滿襟此木甞聞生豫章今朝獨秀在巴鄊凌霜不肯<lb/>
讓松柏作宇由来稱棟梁會待良工時一盼應歸法水<lb/>
作慈航<lb/>
<pb n="KR3i0044_WYG_074-31b"/>
五言律詩─原─唐杜甫髙柟─柟樹色㝠㝠江邉一盖青近<lb/>
根開藥圃接葉製茅庭落景隂猶合微風韻可聽尋常<lb/>
絶醉困卧此片時醒<lb/>
七言律詩─増─宋歐陽修至喜堂新開北軒手植柟木兩<lb/>
株走筆呈元珍表臣─為憐碧砌宜佳樹自劚蒼苔選緑<lb/>
叢不向芳菲趁開落直湏霜雪見青葱披條泫轉清晨<lb/>
露響葉蕭騷半夜風時掃濃隂北窓下一枰閒且伴衰<lb/>
翁<lb/>
<pb n="KR3i0044_WYG_074-32a"/>
七言絶句─増─宋范成大寄題郫縣蘧仙觀四楠─沉犀浦<lb/>
上舊仙蹤老木長春翠埽空敢請丹光来萬里為扶雲<lb/>
嶠駕飛鴻<lb/>
詩散句─増─宋宋祁─童童挺十尋一蓋摩空緑　─孫覿─枯<lb/>
柟鬱峥嶸老榦空自表　─文同─佛現寳幢經幾刦天開<lb/>
雲幄待何人　─唐薛能─夜聲柟樹逺<lb/>
　　石楠<lb/>
増─南方記─石楠樹野生二月花實如燕卵七八月熟出<lb/>
<pb n="KR3i0044_WYG_074-32b"/>
九真　─本草─石楠一名楓藥蘇頌曰南北有之生於石<lb/>
上株有極髙大者江湖間出者葉如枇杷上有小刺凌<lb/>
冬不凋春生白花成簇秋結細紅實關隴間出者葉似<lb/>
莾草青黄色皆有紫㸃雨多則併生長及二三寸根横<lb/>
細紫色無花實葉至茂宻南北人多移植亭院間隂翳<lb/>
可愛不透日氣冦宗奭曰石楠葉似枇杷葉之小者而<lb/>
背無毛光而不皺正二月間開花冬有二葉為花苞苞<lb/>
既開中有十五餘花大小如椿花甚細碎每一苞約弹<lb/>
<pb n="KR3i0044_WYG_074-33a"/>
許大成一毬一花六葉一朶有七八毬淡白緑色葉末<lb/>
微淡赤色花既開蕋滿花但見蕊不見花花纔罷去年<lb/>
緑葉盡脫落漸生新葉<lb/>
彚考─増─述異記─曲阜古城有顔回墓上石楠樹二株可<lb/>
三四十圍土人云顔子手植　─太真外傳─上發馬嵬行<lb/>
至扶風道道旁有花寺畔見石楠樹團圞愛玩之因呼<lb/>
為端正樹　─酉陽雜俎─衡山石楠花有紫碧白三色花<lb/>
大如牡丹亦有無花者　─齊雲山志─西山有石罅方廣<lb/>
<pb n="KR3i0044_WYG_074-33b"/>
若門盖天造以通逰者門首有石楠一株其大數圍<lb/>
集藻─五言古詩─増─唐孟郊和宣州錢判官使院㕔前石<lb/>
楠樹─太朴既一剖衆材争萬殊懿兹南海華来與北壤<lb/>
俱生長如自惜雪霜無凋渝籠籠抱靈秀簇簇抽芳膚<lb/>
寒日吐丹艶赬子流細珠鴛鴦花數重翡翠葉四鋪雨<lb/>
洗新妝色一枝如一姝聳異敷庭際傾妍来坐隅散彩<lb/>
飾几案餘輝盈盤盂髙意因造化常情逐榮枯主公方<lb/>
寸中陶殖在湏臾養此奉君子賞覿日為娛始覺石楠<lb/>
<pb n="KR3i0044_WYG_074-34a"/>
詠價傾賦兩都棠頌庶可比桂詞難以踰因謝丘墟木<lb/>
空採落泥塗時来聞佳姿道去卧枯株争芳無由縁受<lb/>
氣如欝紆抽肝在郢匠歎息何踟蹰<lb/>
五言律詩─増─宋朱長文石楠─昔年曽賞玩移自碧山遥<lb/>
古榦摩文石寒枝熨翠綃雖殊楩梓用終免雪霜凋来<lb/>
者宜珍護毋令困採樵　─明吴寬追和朱樂圃蘇學石<lb/>
楠─泮水根常溉臨池路不遥顧瞻依曲檻愛護障輕綃<lb/>
别種為交讓終年亦後凋有材非㸑用斤斧免山樵<lb/>
<pb n="KR3i0044_WYG_074-34b"/>
七言律詩─増─唐白居易石楠樹─可憐顔色好隂凉葉翦<lb/>
紅牋花撲霜傘盖低垂金翡翠薫籠亂搭繡衣裳春芽<lb/>
細炷千燈焰夏蕊濃薫百和香見說上林無此樹只教<lb/>
桃栁占年芳　─胡汾石楠樹─本自清溪石上生移栽此<lb/>
處稱閒情青雲事盡識珍木白屋人多喚俗名重布緑<lb/>
隂滋蘚色深藏好鳥引雛聲余今一日千廻㸔每度㸔<lb/>
来眼益明<lb/>
七言絶句─増─唐王建㸔石楠花─留得行人望却歸雨中<lb/>
<pb n="KR3i0044_WYG_074-35a"/>
　<hi>闕一字</hi>是石楠枝明朝獨上銅臺路客見花開少許時　─權<lb/>
　徳輿石楠樹─石楠紅葉透簾春憶得妝成下錦茵試折<lb/>
　一枝含萬恨分明說向夢中人　─温庭筠重題端正樹<lb/>
　路傍佳樹碧雲愁曽侍金輿幸驛樓草木榮枯似人事<lb/>
　緑隂寂寞漢陵秋　─趙嘏詠端正樹─一樹繁隂先著名<lb/>
　異花竒葉儼天成馬嵬此去無多地祗合楊妃墓上生<lb/>
　詩散句─増─唐李白─千千石楠樹萬萬女貞林　─張籍─江<lb/>
　臯三月時花發石楠枝　─司空圖─客處偷閒未是閒石<lb/>
<pb n="KR3i0044_WYG_074-35b"/>
　楠雖好懶頻攀　─李白─風掃石楠花　─宋蘓軾─孤生有<lb/>
　石楠　─元龔璛─紅樹石楠春<lb/>
　<lb/>
　<lb/>
　<lb/>
　<lb/>
　<lb/>
御定佩文齋廣羣芳譜卷七十二<lb/>
</p>
<p>
</p>
  </div>
</body>
</text>
</TEI>
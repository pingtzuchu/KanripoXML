<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>歸潜志</head>
    <p>
<pb n="KR3l0079_WYG_000-1a"/>
欽定四庫全書　　　　　子部十二<lb/>
　歸潜志　　　　　　　小説家𩔖一<hi>雜事之屬</hi>
　　提要<lb/>
　　　　<hi>臣</hi>等謹案歸潜志十四卷元劉祁撰祁字京<lb/>
　　　　叔渾源人御史從益之子為太學生舉進士<lb/>
　　　　不第元兵入汴遁還鄉里戊戌復出就試魁<lb/>
　　　　南京選充山西東路考試官從征南行省辟<lb/>
　　　　置幕府凡七年而歿舊以金史載之文藝傳<lb/>
<pb n="KR3l0079_WYG_000-1b"/>
　　　　遂題曰金人殊非其實是書名曰歸潜蓋祁<lb/>
　　　　于壬辰北還以此二字榜其室因以題其所<lb/>
　　　　著然晚年再出西山之節不終亦非其實也<lb/>
　　　　卷首有祁乙未自序謂昔所聞見暇日記憶<lb/>
　　　　隨得隨書第一卷至六卷悉為金末諸人小<lb/>
　　　　卷第七卷至三十卷襍記遺事第十一卷題<lb/>
　　　　曰録大梁事紀哀宗亡國始末第二卷題曰<lb/>
　　　　録崔立碑事紀立作亂時廷臣立碑以媚之<lb/>
<pb n="KR3l0079_WYG_000-2a"/>
　　　　刼祁使撰文事又一篇題曰辨亡敘金前代<lb/>
　　　　之所以治平末造之所以亂亡自此二篇以<lb/>
　　　　下至十三卷悉為雜記畧如語録之軆殊不<lb/>
　　　　相𩔖疑此二篇本自為一卷殿全書之末别<lb/>
　　　　以語録為第十三卷詩文為第十四卷附綴<lb/>
　　　　於後後人因萹頁不均割語録之半移綴此<lb/>
　　　　卷故體例參差也壬辰之變祁在汴京目擊<lb/>
　　　　事狀紀載胥得其實故金史本𫝊稱祁此志<lb/>
<pb n="KR3l0079_WYG_000-2b"/>
　　　　於金末之事多有足徵哀宗本紀全以所言<lb/>
　　　　為據义若大金國志稱樞宻使伊喇蒲阿出<lb/>
　　　　降於元此志不書出降與金史相合可証大<lb/>
　　　　金國志之誤元史稱壬辰正月太宗自白波<lb/>
　　　　濟河而南睿宗由峭石灘涉漢而北以渡河<lb/>
　　　　涉漢同在一時而此志則載睿宗涉漢在辛<lb/>
　　　　卯十一月太宗渡河乃在壬辰與金史及姚<lb/>
　　　　燧牧菴集蘇天爵名臣事畧所記相合可証<lb/>
<pb n="KR3l0079_WYG_000-3a"/>
　　　　元史之誤又如載天興元年劉元規使北朝<lb/>
　　　　不知所終而金史不紀不書其事載薩克蘇<lb/>
　　　　媒蘖李元妃本紀不著其名載大定十七年<lb/>
　　　　三月朔諸國使臣朝見遇雨放朝與周煇北<lb/>
　　　　轅録合而本紀但載十六年三月朔日蝕放<lb/>
　　　　朝一條載金代鈔法凡八易其名而金史食<lb/>
　　　　貨志失載通貨改為通寳通寳又改為通貨<lb/>
　　　　一條皆足以補正史之闕至于金史交聘表<lb/>
<pb n="KR3l0079_WYG_000-3b"/>
　　　　稱大定十六年宋湯邦彦充申請使此志作<lb/>
　　　　祈請使圖克坦烏登𫝊稱天興元年正月朝<lb/>
　　　　廷聞大兵入饒風闗移烏登行省閿鄉以備<lb/>
　　　　潼闗此志書其事於正大八年完顔思烈𫝊<lb/>
　　　　載王渥從思烈戰歿此志作從持嘉喀齊喀<lb/>
　　　　英𫝊稱與元兵遇于霸州敗死此志作遇于<lb/>
　　　　潞郭阿林𫝊稱宋兵大至遂戰歿此志作馬<lb/>
　　　　倒被擒不知存歿師安石𫝊贊稱以論列侍<lb/>
<pb n="KR3l0079_WYG_000-4a"/>
　　　　從觸怒而死此志則云既居位人望頗減皆<lb/>
　　　　有異詞其他年月先後姓名官階與史不同<lb/>
　　　　者甚多皆足以資互考談金源遺事者以此<lb/>
　　　　志與元好問壬辰離編為最金史亦並稱之<lb/>
　　　　壬辰雜編已佚則此志尤足珍貴矣世所行<lb/>
　　　　本皆八卷雖𫝊是樓藏本亦然<lb/>
　　　國朝郭朝釪編纂金詩所採録僅及前七卷知<lb/>
　　　　其未見全帙此本一十四卷與王惲渾源世<lb/>
<pb n="KR3l0079_WYG_000-4b"/>
　　　　徳碑相合當猶從元本𫝊録錢曾讀書敏求<lb/>
　　　　記稱陸孟鳬家鈔本歸潜志凡十四卷盖即<lb/>
　　　　此本也乾隆四十六年八月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費　墀<lb/>
<pb n="KR3l0079_WYG_000-5a"/>
歸潛志原序<lb/>
余生八年去鄉里從祖父游宦於大河之南時南京為<lb/>
行宫因得從名士大夫問學不幸弱冠而先子歿其後<lb/>
進於有司不得志將歸𨼆於太皥之墟一旦邅值金亡<lb/>
干戈流落由魏過齊入燕凡二千里甲午嵗復於鄉葢<lb/>
年三十二矣因思向日二十餘年間所見富貴權勢之<lb/>
人一時烜赫如火烈者迨遭喪亂皆烟消灰滅無餘而<lb/>
吾雖貧賤一布衣猶得與妻子輩完歸是亦不幸之幸<lb/>
<pb n="KR3l0079_WYG_000-5b"/>
也由是以其所經渉憂患與夫被攻刼之苦奔走之勞<lb/>
雖飯疏飲水槖中無寸金未嘗蒂諸胷臆獨念昔所與<lb/>
交游皆一代偉人今雖物故其言論談笑想之猶在目<lb/>
且其所聞所見可以勸戒規鑒者不可使湮沒無𫝊因<lb/>
暇日記憶隨得隨書題曰歸潛志歸潛者余所居之堂<lb/>
之名也因名其書以誌嵗月異時作史亦或有取焉嵗<lb/>
乙未季夏之望渾源劉祁京叔自叙<lb/>
</p>
<p>
</p>
  </div>
</body>
</text>
</TEI>
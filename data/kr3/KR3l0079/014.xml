<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸潛志卷十四</head> <lb/>
    <p>
<pb n="KR3l0079_WYG_014-1a"/>
欽定四庫全書<lb/>
　歸潛志卷十四<lb/>
　　　　　　　　　　　　　元　劉祁　撰<lb/>
　　歸潛堂記<lb/>
劉子朔方人生于雲中之渾源山水之間髫齡從父祖<lb/>
仕宦大河之南初知誦讀偶屬為童子學少長習時文<lb/>
為科舉計然亦時時閲古今詞章竊讀史書覽古今成<lb/>
敗治亂慨然有功名心未冠計偕試開封禮部中之及<lb/>
<pb n="KR3l0079_WYG_014-1b"/>
廷而絀于是始大發憤以著述自力頗為先達諸公所<lb/>
知又結交當世豪傑未有不與以文字徃還者舊有田<lb/>
淮水之陽春夏在陳視耕穫秋冬必入汴避亂且從諸<lb/>
公講學已而先大夫下世遂經紀家事然讀書為文未<lb/>
嘗少休間四方交㳺来把酒論文談笑連日夕或留之<lb/>
旬月不令去時雖少年未遂其進取心而㑹友著書亦<lb/>
自樂無歉豈知一旦時移事變流離兵革中生資蕩然<lb/>
僮僕散盡從行惟骨肉數口舊書一囊由銅壺過燕山<lb/>
<pb n="KR3l0079_WYG_014-2a"/>
入武川幾一載始得還鄉里鄉帥髙侯為築室以居所<lb/>
居盖其故宅之阯四面皆見山若南山西岩吾祖舊遊<lb/>
東為柏山代北名刹西則玉泉龍山山西勝處故朝嵐<lb/>
夕靄千萬狀其雲烟吞吐變化忩户間門前流水數支<lb/>
毎静夜微風有聲琅琅使人清不寐劉子毎居室中焚<lb/>
香一炷置筆硯楮墨几上書數卷偃息嘯歌起望山光<lb/>
尋味道腴為終日樂雖敝衣惡食不知也閒嘗自念生<lb/>
而為儒忝學聖人之道其平昔所志修身治國平天下<lb/>
<pb n="KR3l0079_WYG_014-2b"/>
窮理盡性至于命進則以斯道濟當時退則以斯道覺<lb/>
後世今當壯嵗遭此大變更頼先人之靈得返鄉里幸<lb/>
而有居以自容將黙卷静學以休息其心力況世路方<lb/>
艱未可為進取謀因榜其堂曰歸潛且以張横渠東西<lb/>
二銘書諸壁客有過而詰之曰今吾子生當亂世政英<lb/>
雄奮發之秋大而可以分疆據土奉王命為諸侯下而<lb/>
可以附雄藩劇鎮馳騁才謀取富貴或如終童請長纓<lb/>
入越羈其王致北闕下以功名著不然當蘓季子司馬<lb/>
<pb n="KR3l0079_WYG_014-3a"/>
長卿以文詞談説于人主六印駟馬耀鄉俗吾子奚獨<lb/>
韜光晦迹甘為棄物于一時使平日所學𦕈不見鋒燄<lb/>
亦鄙陋之甚也劉子曰嘻若亦不聞君子之道乎盖君<lb/>
子之道以時卷舒得其時而不進為固失其時而强進<lb/>
為狂且先顧其内之所有何如亦不在夫外也吾平生<lb/>
苦學豈將徒老焉顧自鬻自求賢者所恥加之新罹蹇<lb/>
難始欲自修且將掃除吾先祖丘墓果其後日為時所<lb/>
用亦安肯不致吾君澤吾民如或不然雖終身潛可也<lb/>
<pb n="KR3l0079_WYG_014-3b"/>
易曰龍徳而𨼆遯世無悶傳曰君子若鳯治則見亂則<lb/>
𨼆吾雖非聖賢亦安敢不學乎若非知吾之志者也客<lb/>
既去遂書于堂以記之且歌曰南山漠漠兮渾水洋洋<lb/>
桂椒葱蔚兮松柏青蒼清泉涌其下兮白石皦以如霜<lb/>
兕豹跧伏兮鸞鳯翩其来翔世溷濁而不照兮蹇馳騁<lb/>
夫先路荆榛蓊以䝉達兮野從横其豺虎矧余志之夐<lb/>
迂兮<hi>闕</hi>罕<hi>闕</hi>而疇伍歸歟其潛于南山之下又歌曰潛<lb/>
于農摯之侶兮潛于漁望之徒兮顧惟不肖豈敢與俱<lb/>
<pb n="KR3l0079_WYG_014-4a"/>
兮惟兹一堂有琴有書兮學其所不知求進于聖途兮<lb/>
潛乎潛乎亦可以為娛兮嘻<lb/>
　　麻信之遊龍山記<hi>案此首以後係祁附録他人所作</hi>
余生中條王官五老之下長侍先人西觀太華迤邐東<lb/>
㳺洛因避地家焉如女几烏權白馬諸峯固已厭登飽<lb/>
經窮極幽深矣革代以来自雁門踰代嶺之北風壤陡<lb/>
異多山而阻色徃徃如死灰草木亦無容嘗切慨歎南<lb/>
北之分何限此一領地脈遽斷絶不相屬如是耶越既<lb/>
<pb n="KR3l0079_WYG_014-4b"/>
留滞居延吾友渾源劉京叔嘗以詩来盛稱其鄉泉石<lb/>
林麓之勝渾源實居代北余始而疑之雖然吾友著書<lb/>
立言蘄信于天下後世者必非誇言之也獨恨未嘗一<lb/>
游焉今年夏因赴試武川歸道渾水修謁于玉峯先生<lb/>
魏公公野服蕭然見余于前軒語未周浹驟及是邦諸<lb/>
山若南山若柏山業已㳺矣惟龍山為絶勝姑缺兹以<lb/>
須諸文士同之子幸来殊可喜乃選日為具且拉諸賓<lb/>
友騎自治城西南行十餘里抵山下山無麓乍入谷来<lb/>
<pb n="KR3l0079_WYG_014-5a"/>
有竒沿溪曲折行數里草木漸秀潤山竦出嶄然露芒<lb/>
角水聲鏘然鳴兩峯間心始異之又盤山行十許里四<lb/>
山忽合若拱而提環而衛者嘉木竒莽被之葱蒨醲郁<lb/>
風自木杪起紛披震蕩山與木若相顧而墜者使人神<lb/>
駭目眩又行數里得泉之泓澄渟滀者焉洑出石罅激<lb/>
而為迅流者焉陰木蔭其顛幽草繚其趾賓欲休咸曰<lb/>
莫此地為宜即下馬披草踞石列坐諸生瀹觴以進酒<lb/>
數行客有指其西大石曰此可識因命余余乃提筆書<lb/>
<pb n="KR3l0079_WYG_014-5b"/>
凡游者名氏及游之嵗月而去又行十許里大抵一峯<lb/>
一盤一溪一曲山勢益竒峭樹林益多杉檜栝柏而無<lb/>
他凡木也溪花種種金間玉錯芬香入鼻幽逺可愛木<lb/>
蘿松鬛罥人衣䄂又縈紆行數里得岡之髙遽涉而上<lb/>
馬力殆不能勝行茂林下又五里兩嶺若岐中得浮屠<lb/>
氏之居曰大雲寺有僧數輩来迎延入館于寺之東軒<lb/>
林巒樹石櫛比楯立皆在几席之下憩過午謁主僧英<lb/>
公相與步西嶺過文殊巖巖前長杉數本挺立有磴懸<lb/>
<pb n="KR3l0079_WYG_014-6a"/>
焉下瞰無底之壑危峯怪石巑岏巧鬭試一臨之毛骨<lb/>
森豎南望五臺諸峯若相聨絡無間斷西北而望峯豁<lb/>
而川明村墟井邑𨼆約微茫如弈局然徜徉者久之夤<lb/>
緣入西方丈觀故侯同知運使雷君詩石及京叔諸人<lb/>
留題迴乃徑北嶺登萱坡坡盖龍山絶頂也嶺勢峻絶<lb/>
無路可躋步草而徃深弱且滑甚攀條捫蘿疲極乃得<lb/>
登四望羣木皆翠杉蒼檜凌雲千尺與山無窮此龍山<lb/>
勝概之大全也降乃復坐文殊巖下置酒小酌日既入<lb/>
<pb n="KR3l0079_WYG_014-6b"/>
輕烟浮雲與暄色㑹少焉月出寒陰微明散布石上松<lb/>
楸翛然自萬壑来客皆悚視寂聽覺境愈清思愈逺已<lb/>
而相與言曰世有樂乎此者歟酒醺談辯蜂起各主其<lb/>
家山為勝如郭主太華劉主兹余主王官五老更嘲迭<lb/>
難不少屈玉峯坐上坐亦怡然一笑詩所謂善戲謔兮不<lb/>
為虐兮者政如是也至二鼓乃歸臥東軒明旦復来各<lb/>
有詩識于石迨午飯主僧丈室已乃循嶺而東徑甚微<lb/>
木甚茂宻僅乃通馬行又五里至玉泉寺山勢漸頗隘<lb/>
<pb n="KR3l0079_WYG_014-7a"/>
樹林漸稀闊顧非龍山比寺西峯曰望景臺險甚主僧<lb/>
道客以登厯嶔崟坐盤石其傍諸峯羅列或偃或立或<lb/>
將仆墜或屬而合或離而分賈竒獻異不一狀北望川<lb/>
口最寛肆金城原野分畫條列厯厯可數桑乾一水紆<lb/>
繞如玦觀覽曠達此玉泉勝處也從此歸路嶮不可騎<lb/>
皆步而下重谿複嶺愈出愈竒抵暮乃得平地宿李氏<lb/>
山家臥念兹㳺之富與夫昔所經見而不能寐若太華<lb/>
之雄尊五老之巧秀女几之婉姸烏權白馬之端重兹<lb/>
<pb n="KR3l0079_WYG_014-7b"/>
山固無之至于奥宻淵邃樹林薈蔚繁阜不一覽而得<lb/>
則兹山亦豈可少哉人之情大抵得于此而遺于彼用<lb/>
于所見而不用于所未見此通患也今中書令湛然公<lb/>
紀西域事稱金山之秀李子微貽友書論和林之勝有<lb/>
過于中州者不知天壤間六合之内復有幾龍山也因<lb/>
觀山于是乎有得徒以文思淺狹且㳺之亟無以盡發<lb/>
山水之秘異時當同二三友幅巾藜杖于于而行遇佳<lb/>
處輒留更以筆札自隨隨得隨紀庶幾兹山之髣髴云<lb/>
<pb n="KR3l0079_WYG_014-8a"/>
己亥七夕後三日王官麻革為之記<lb/>
　　寂通居士陳時可秀玉歸潛堂銘并序<lb/>
潛之為言𨼆也古之所謂𨼆君子者無江海而閒不山<lb/>
林而幽盖藏器待時樂天知命不潛而潛者也吾京叔<lb/>
之文之行有不可掩者而以歸潛名所居堂第恐欲潛<lb/>
而不得耳且吾聞之易曰君子之道或出或處或黙或<lb/>
語應處而出非道應出而處亦非道語黙何異哉夫魚<lb/>
不厭深矣龍徳則不然升潛以其時孔子聖之時者也<lb/>
<pb n="KR3l0079_WYG_014-8b"/>
乃所願則學孔子謂顔淵曰用之則行舍之則藏其論<lb/>
逸民則曰我則異于是無可無不可艮止也聖人彖是<lb/>
卦曰時止則止時行則行動静不失其時其道光明莊<lb/>
周陽擠陰助者也至其舉養生之道亦引仲尼曰無入<lb/>
而藏無出而陽柴立其中央豈有吾聖門弟子反轉于<lb/>
潛之一字者耶京叔以書求銘老夫吿京叔能勿忘乎<lb/>
謹為銘曰<lb/>
仲尼駐車蟻立漿宜僚陸沈于其旁夫妻臣妾登屋梁<lb/>
<pb n="KR3l0079_WYG_014-9a"/>
季路徃視渠以亡但見虛室依頽牆古人潛徳不欲出<lb/>
那用此字書其堂況君年甫三十强撑腸拄腹經𫝊香<lb/>
文氣渾爾詩筆昌户外屨滿名飛揚吾恐自此饒薦章<lb/>
逺来乞銘何可當拈出聖語吾願長用之則行舍則藏<lb/>
無入而藏出而陽得時思作天際翔勿以深𦕈賢庚桑<lb/>
歸歟歸歟且和光銘哉銘哉幸無忘<lb/>
　詩<hi>案此係祁彚録他人投贈之作而詩首輓詩則又後人所録附</hi>
　　定庵老人吳章徳明<lb/>
<pb n="KR3l0079_WYG_014-9b"/>
城上棲烏尾畢逋歸来小𨼆與時俱髙山流水誰同聽<lb/>
明月清風徳不孤富貴于人直暫熱文章照世定為娛<lb/>
廟堂一旦求遺逸只恐終南是仕塗<lb/>
　　定齋居士李獻卿欽止<lb/>
落落竒男子生有四方志萬言長策六鈞弓三尺太阿<lb/>
秋水似不喜雕蟲技不作兒女悲長安市上曽縱酒奴<lb/>
命五陵年少兒龍荒萬里期一掃踏碎輪臺磧西島便<lb/>
調金鼎佑無為鳯池坐數汾陽考世無禮樂二百年追<lb/>
<pb n="KR3l0079_WYG_014-10a"/>
蹤直擬三代前嘉生叶氣越唐舞坐令米斗三四錢誰<lb/>
知天地遽翻覆滄海横流陷平陸又如烈火焚昆山孰<lb/>
辨頑石與真玉平生事業安用為攜家徑走南山陲布<lb/>
衣糲食混魚釣妻孥粗足常熙熙數椽茅屋門横水盡<lb/>
著光陰文字裏有時俯仰塵土間擾攘干戈如鬭蟻我<lb/>
有一言君試聽乾坤萬古真郵亭但覺定宇天光發區<lb/>
區世間富及貴何異蜾蠃與螟蛉<lb/>
　　河東白華文舉集句<lb/>
<pb n="KR3l0079_WYG_014-10b"/>
天其未厭卯金刀池上于今有鳯毛有才不肯學干謁<lb/>
便入林泉真自豪衣如飛鶉馬如狗野飯盈盤厭葱韮<lb/>
仰天大笑出門去桃李春風一盃酒列卿太史尚書郎<lb/>
五更待漏靴滿霜何如一身無四壁醉踏殘花屐齒香<lb/>
人物尤難到今世浮雲栁絮無根蒂不須辛苦上龍門<lb/>
秋水寒沙魚得計<lb/>
　　西崗呂大鵬鵬舉<lb/>
擾擾人間世熒熒風燭光誰能逃厄數況復入吾鄉嵐<lb/>
<pb n="KR3l0079_WYG_014-11a"/>
秀充朝餒冰絃響夜堂堂中幽獨否昆季足徜徉<lb/>
　　太原元好問裕之<lb/>
南山老桂幾枝分翰墨風流屬兩君共説人間似歆向<lb/>
争教茅屋著機雲備嘗險阻聊乗化力戰紛華又策勛<lb/>
却恐聲光埋不得皇天久矣付斯文<lb/>
　　王官麻革信之<lb/>
逃淵魚深處避弋鴻冥飛古来賢達士亦復咏采薇南<lb/>
山先廬在兵塵悵暌違山空無人居惟見草木肥翩然<lb/>
<pb n="KR3l0079_WYG_014-11b"/>
千年鶴一朝復来歸新築臨渾水行徑窈以㣲清流鳴<lb/>
前除白雲入晨扉迴頭陵谷遷萬事倐已非著書入理<lb/>
奥得句窮天機前路政自迫此道尚可幾殷勤抱中璧<lb/>
黽勉留餘暉第恐遯世志還負習𨼆譏永懐古石上一<lb/>
觴與君揮惜無凌風翰遐舉非所希<lb/>
　　又<lb/>
塵土悠悠涴客襜一堂千古入幽潛喧無車馬雲迎户<lb/>
静有琴書月掛簷渾水清泠通竹過南山蒼翠與天兼<lb/>
<pb n="KR3l0079_WYG_014-12a"/>
遙知吟嘯同雲弟剰有新詩灑壁縑<lb/>
　　仰山性英粹中<lb/>
二陸歸来樂有真一堂棲𨼆静無塵詩書足以教稚子<lb/>
雞黍猶能勞故人瑟瑟松風三徑晩濛濛細兩滿城春<lb/>
因君益覺行蹤拙又為浮名繫此身<lb/>
　　東城李微子微<lb/>
滄海成田後攜家返故鄉披蓁尋舊址借力搆新堂山<lb/>
給窓扉翠泉供枕簟凉故田依渾水别業勝淮陽侍御<lb/>
<pb n="KR3l0079_WYG_014-12b"/>
遺風在南山慶𣲖長芝蘭宜並秀鴻雁自成行經史胸<lb/>
中業龍蛇筆下章行當依日月寧久事耕桑尚父終辭<lb/>
渭阿衡定佐商飛潛無定跡易道箇中藏<lb/>
　　析津李惟寅舜臣<lb/>
浩浩干戈裏憐君遂𨼆居雲蒸秋簟冷月落夜窓無嵗<lb/>
月盃中物生涯几上書潛中有真趣吾亦愛吾廬<lb/>
地僻心偏逺人閒物自幽功名真敝屣軒冕等浮漚野<lb/>
鳥從喧寂山雲自去留一盃濁酒外萬事付休休<lb/>
<pb n="KR3l0079_WYG_014-13a"/>
　　蒲城薛𤣥微之<lb/>
肯構茅堂養道真滿前俗事罷紛紜磻溪夜釣波心月<lb/>
汾曲春耕隴上雲長笑熊羆勞應夢肯教猿鶴怨移文<lb/>
斬新𫝊得安心術萬壑松風枕上聞<lb/>
犇走紅塵二十年歸来㕘破淨名禪忙開菊徑成嘉遯<lb/>
静閉柴門草太𤣥千嶂雲嵐真輞谷一車風月小壺天<lb/>
旱時若用商巖雨應遍齊州九㸃烟<lb/>
故山泉石𨼆棲遲緯國才名恐四馳節信情髙方著論<lb/>
<pb n="KR3l0079_WYG_014-13b"/>
淵明心逺更能詩素琴黄卷真餘樂明月清風忽老時<lb/>
只恐葛龍潛不定一聲雷雨躍天池<lb/>
　　金城蘭光庭仲文<lb/>
幾年蹤跡寄兵塵且喜歸家見在身滿眼雲山猶可𨼆<lb/>
一庭松筠未全貧定慚巧宦盧藏用却愛成名鄭子真<lb/>
秖恐池中非久處佇看雷雨起天津<lb/>
　　漁陽趙著光祖<lb/>
萬里烟埃氣尚炎秋風攜手賦歸潛當時北望長勞夢<lb/>
<pb n="KR3l0079_WYG_014-14a"/>
今日南山副具瞻鴻雁不飛閒伴月鶺鴒無語静依簷<lb/>
遙思二陸猶如此自愧區區未屬厭<lb/>
　　河東張緯緯文<lb/>
結廬髙𨼆謝塵埃浩氣都從道學来北闕雲烟無夢到<lb/>
南山草木覺春迴四時風月供吟筆萬古乾坤入酒盃<lb/>
却恐漢庭須羽翼鶴書未許老巖隈<lb/>
　　太原髙鳴雄飛<lb/>
髙情謝氛壒歸𨼆南山隈頽然一茅屋瀟灑無纖埃勝<lb/>
<pb n="KR3l0079_WYG_014-14b"/>
概紛滿前懐抱長好開舒嘯野雲亂浩歌空翠来瑤花<lb/>
晚夕静相對揮清杯天虛風露下幽興何悠哉回首區<lb/>
中人擾擾良可哀<lb/>
黄鵠入寥廓龍性何能馴英英劉處士天子不得臣臥<lb/>
老草堂月吟盡南山春野飯足藜藿幽蘭充佩紉一杯<lb/>
石上酒静見天地春萬慮此都寂孰知名與身靈運臥<lb/>
岩幽子陵釣渚濱神超物不違異世等達人我無𤣥豹<lb/>
姿亦欲事𨼆淪空歌紫芝曲早晚由東鄰<lb/>
<pb n="KR3l0079_WYG_014-15a"/>
　　邢臺劉徳淵道<lb/>
南國堂堂二鳯雛年来歸𨼆舊茅廬四圍山水境何勝<lb/>
一室琴書樂有餘長嘯松林月明夜行吟菜圃雨晴初<lb/>
荒蕪庭院人休誚天下終期一掃除<lb/>
　　洺水劉肅才卿<lb/>
屠龍破千金夢覺人已非二陸不可作故山歸采薇江<lb/>
湖鴻雁樂原隰鶺鴒飛惆悵朱門客思歸不得歸<lb/>
　　龍江張仲經<lb/>
<pb n="KR3l0079_WYG_014-15b"/>
羸驂短僕行夷猶西京才子云二劉荒山窮僻厭岑寂<lb/>
長裾遍謁東諸侯手中雖無丈八矛胸蟠河圖與天球<lb/>
有時吐出作靈瑞坐令宇縣還殷周憶昨長鯨吞古汴<lb/>
千里還家異鄉縣築堂故址號歸潛要使新詩走羣彦<lb/>
方今河朔藩鎮雄衣冠徃徃羅其中兩賢胡為獨不出<lb/>
埋光<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>彩為冥鴻朝亦潛暮亦潛東山不起吾何瞻山<lb/>
中為問誰相識白鳥孤雲自入簾<lb/>
　　燕山張師魯明道<lb/>
<pb n="KR3l0079_WYG_014-16a"/>
岐路荆榛萬里夷丈夫出處不磷緇莫誇荀氏八龍集<lb/>
且羡陸家雙鳯儀塵世浪隨春夏改寸心惟有鬼神知<lb/>
蒲團澤几爐烟静臥聼黄庭樂聖基<lb/>
　　東明張特立文舉<lb/>
陵遷谷變海波翻築室渠能返故村夜雨對牀閒練句<lb/>
春風滿座共開樽却無北闕功名想且喜南山氣象存<lb/>
才大到頭潛不得已𫝊華萼出蓬門<lb/>
　　山東勾龍瀛英孺<lb/>
<pb n="KR3l0079_WYG_014-16b"/>
世路艱難已飽經歸来一室晦虚名任他滄海掀天惡<lb/>
喜我南山照眼明雲氣冷侵吟硯潤棣華香汎酒杯清<lb/>
故園未遂歸休志慚愧劉家好弟兄<lb/>
　　追輓歸潛劉先生　　　　　　　王　惲<lb/>
我自髧髦屢拜公執經親為發顓䝉道從伊洛傳心事<lb/>
文擅韓歐振古風四海南山青未了一丘洹水恨何窮<lb/>
泫然不為山陽笛老屋吟看落月空<lb/>
　歸潛志卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸潛志巻七</head> <lb/>
    <p>
<pb n="KR3l0079_WYG_007-1a"/>
欽定四庫全書<lb/>
　歸潛志巻七<lb/>
　　　　　　　　　　　　　元　劉祁　撰<lb/>
興定初珠格髙琪為相建議南京城分八十里極大難<lb/>
守子内再築子城周方四十里壊民屋舍甚衆工役大<lb/>
興河南之民皆以為苦又使朝官監役分督方面少不<lb/>
前輒杖之<hi>案金史宣宗本紀貞祐四年十二月髙琪請修南京裏城宣宗有民力已困此役一興病</hi>
<hi>滋甚矣云云髙琪𫝊所載亦同似不行其議者完顔薩布𫝊興定元年七月上章言外城雖堅然周六十餘里</hi>
<pb n="KR3l0079_WYG_007-1b"/>
<hi>倉猝有警難于拒守城中有子城故基宜于農隙築而新之為國家久長之利從之其稱外城周六十餘里與</hi>
<hi>此志八十里有異且在髙琪所請不行後半載上章與此志専指髙琪建議亦異然倡之者髙琪究以此志為</hi>
<hi>得其實</hi>及北兵入河南朝議守子城或云一失外城則子<lb/>
城非我有遂止守外城外城故宋所築土脈甚堅北兵<lb/>
攻之旬餘竟不拔而新築子城殊無用也嗟乎愚人之<lb/>
慮何如哉使天下郡邑俱失縱然獨保一子城何以國<lb/>
也然子城初起時于地中得一石碣上有詩云瑞雲靈<lb/>
氣鎮城東他日還應與北同嵗月遷移人事變卻來此<lb/>
<pb n="KR3l0079_WYG_007-2a"/>
地再興工亦有數云其字書𩔖宋人迄今猶在相國寺<lb/>
大梁城南五里號青城乃金國初尼瑪哈駐軍受宋二<lb/>
帝降處<hi>案尼瑪哈舊作粘罕今改</hi>當時后妃皇族皆詣焉因盡俘而<lb/>
北天興末末帝東遷崔立以城降北兵亦于青城下寨<lb/>
而后妃内族復詣此地多僇死亦可怪也<lb/>
南渡之後南京雖繁盛益増然近年屢有妖怪元光間<lb/>
白日虎入鄭門又吏部中有狐躍出宫中亦有狐及狼<lb/>
又夜聞鬼哭輦路每日暮烏鵲蔽天皆亡國之兆迄今<lb/>
<pb n="KR3l0079_WYG_007-2b"/>
為丘墟瓦礫哀哉<lb/>
南京同樂園故宋龍徳宫徽宗所修其間樓閣花石甚<lb/>
盛每春三月花發及五六月荷花開官縱百姓觀雖未<lb/>
嘗再増葺然景物如舊正大末北兵入河南京城作防<lb/>
守計官盡毁之其樓亭材大者為樓櫓用其湖石皆鑿<lb/>
為礮矣迄今皆廢區壊址荒蕪所存者獨熙春一閣耳<lb/>
葢其閣皆沙木壁飾上下無土泥雖欲毁之不能世豈<lb/>
復有此良匠也<lb/>
<pb n="KR3l0079_WYG_007-3a"/>
宣宗喜刑法政尚威嚴故南渡之在位者多苛刻圖克<lb/>
坦右丞思忠<hi>案圖克坦舊作徒單今改</hi>好用麻椎擊人號麻椎相公<lb/>
李運使特立友之號半截劍馮内翰璧叔獻號馬劉子<lb/>
後雷希顔為御史至蔡州得奸豪杖殺五百人又號雷<lb/>
半千又有完顔瑪嘉楚富察約爾珠<hi>案瑪嘉楚舊作麻斤出富察約爾珠</hi>
<hi>舊作蒲察咬住今改</hi>皆以酷聞而富察和卓<hi>案富察和卓舊作蒲察合住今改</hi>王<lb/>
阿里李涣之徒胥吏中尤狡刻者也<lb/>
宣宗后妃皆出微賤南渡人有云頭巾王過道史白酒<lb/>
<pb n="KR3l0079_WYG_007-3b"/>
龎指三外戚家也王氏有成國夫人者宣宗后妃之姊<lb/>
末帝之姨奢侈尤甚權勢薫天當塗者往往納賂取媚<lb/>
積貲如山且出入宫掖無時度號自在夫人天興改元<lb/>
末帝東遷崔立之變凡富貴之家捜括金銀成國竟棰<lb/>
死又有平章政事完顔巴薩<hi>案巴薩舊作白撒今改</hi>以内族位將<lb/>
相尤奢僭嘗起第西城如宫掖然其中婢妾百數皆衣<lb/>
縷金綺繡如宫人在尚書省惡堂食不適口以其家膳<lb/>
供然為將相無他材能徒以儀體為事從末帝東征方<lb/>
<pb n="KR3l0079_WYG_007-4a"/>
渡河督戰遽勸上迴奔睢陽衆以其誤國歸罪請廢末<lb/>
帝不得已下獄餓死人皆快之<lb/>
南渡之後為宰執者往往無恢復之謀上下同風止以<lb/>
茍安目前為樂凡有人言當改革則必以生事抑之每<lb/>
北兵壓境則君臣相對泣下或殿上發歎吁已而敵退<lb/>
解嚴則大張具㑹飲黄閣中矣每相與議時事至甚危<lb/>
處輒罷散曰俟再議已而復然因循茍且竟至亡國<lb/>
南渡之後朝廷近侍以諂䛕成風每有四方菑異或民<lb/>
<pb n="KR3l0079_WYG_007-4b"/>
間疾苦將奏之必相謂曰恐聖上心困當時有人云今<lb/>
日恐心困後日大心困矣竟至敗亡又在位者臨事往<lb/>
往不肯分明可否相習低言緩語互推讓號養相體吁<lb/>
相體果安在哉又宰執用人必先擇無鋒鋩輭孰易制<lb/>
者曰恐生事故正人君子多不得用雖用亦未久遽退<lb/>
閒宰執如張左丞行言臺諫官如陳司諫規許司諫古<lb/>
程雷御史皆不能終其任也<hi>案以上二條金史完顔努森𫝊節引其語過半</hi>
南渡之後近侍之權尤重葢宣宗喜用其人為耳目以<lb/>
<pb n="KR3l0079_WYG_007-5a"/>
伺察百官故使其奉御輩採訪民間號行路御史或得<lb/>
一二事即入奏之上因以責臺官漏泄皆抵罪又方面<lb/>
之柄雖委將帥又差一奉御在軍中號監戰每臨機制<lb/>
變多為所牽制輒遇敵先奔故其軍多䘮敗<lb/>
貞祐間珠赫髙琪為相欲樹黨固其權先擢用文人將<lb/>
以為羽翼已而臺諫官許古劉元規之徒見其恣横相<lb/>
繼言之髙琪大怒斥罷二人因此大惡進士更用胥吏<lb/>
彼喜其奬拔往往為盡心于是吏權大盛勝進士矣又<lb/>
<pb n="KR3l0079_WYG_007-5b"/>
髙琪定制省部寺監官㕘注進士吏員又使由郡轉部<lb/>
由部轉臺省不三五年皆得要職士大夫反畏避其鋒<lb/>
而宣宗亦喜此曹刻深故時全由小吏侍東宫至為僉<lb/>
樞宻院事南征帥又有富察和卓王阿里之徒居左右<lb/>
司李涣輩在外行尚書六部陷士夫數十人亦亡國之<lb/>
政也<lb/>
南渡後屢興師伐宋葢其意以河南陜西狹隘將取地<lb/>
南中夫已所有不能保而奪人所有豈有是理然連年<lb/>
<pb n="KR3l0079_WYG_007-6a"/>
征伐亦未嘗大有功雖破蘄黄殺虜良多較其士馬物<lb/>
故且屢為水陷溺亦相當也最後盱眙軍改為鎮淮府<lb/>
以軍戍之費糧數萬未㡬亦棄云又師還乗夏多刈熟<lb/>
麥以歸助軍儲故宋人邊檄有云暴卒鴟張率作如林<lb/>
之旅饑氓烏合驅歸得罪之人駙馬都尉布薩阿哈<hi>案布</hi>
<hi>薩阿哈舊作僕散阿海今改</hi>僉樞宻院事時全皆回轅即誅後又謀<lb/>
取蜀時胥平章鼎鎮闗中奏請緩發胥由此罷相嗟乎<lb/>
避强欺弱望其復振難哉此皆宣宗時事末帝即位無<lb/>
<pb n="KR3l0079_WYG_007-6b"/>
南伐之議矣<lb/>
甚哉風俗之移人也南渡後吏權大盛自髙琪為相定<lb/>
法其遷轉與進士等甚者反疾焉故一時之人爭以此<lb/>
進雖士大夫家有子弟讀書往往不終輒令改試臺部<lb/>
令史其子弟輩既習此業便與進士為仇其趨進舉止<lb/>
全學吏曹至有舞文納賂甚于吏輩者惟僥倖一時進<lb/>
用不顧平日源流可為長太息者也<lb/>
金朝取士止以詞賦經義學士大夫往往局于此不能<lb/>
<pb n="KR3l0079_WYG_007-7a"/>
多讀書其格法最陋者詞賦狀元即授應奉翰林文字<lb/>
不問其人材何如故多有不任其事者或顧問不稱上<lb/>
意被笑嗤出補外官章宗時王狀元澤在翰林㑹宋使<lb/>
進枇杷子上索詩澤奏小臣不識枇杷子惟王庭筠詩<lb/>
成上喜之吕狀元造父子魁多士及在翰林上索重陽<lb/>
詩造素不學詩惶遽獻詩云佳節近重陽微臣喜欲狂<lb/>
上大笑旋令外補故當時有云澤民不識枇杷子吕造<lb/>
能吟喜欲狂<lb/>
<pb n="KR3l0079_WYG_007-7b"/>
興定初朝議縣令最親民依常調數换多不得人始詔<lb/>
内外七品以上官保舉仍升為正七品<hi>案金史選舉志興定元年令隨</hi>
<hi>朝七品外路六品以上職事官舉正七品以下職事官云云則内七品外六品始為舉主與此志内外七品以</hi>
<hi>上官均得保舉異又攷宣宗本紀興定三年十一月辛丑詔朝官七品外路六品以上二嵗舉縣令一人而興</hi>
<hi>定元年無此事與選舉志亦異</hi>資未及者借注人一時能吏如王登庸<lb/>
令洛陽<hi>案金史循吏𫝊云偃師王登庸與此異</hi>程震威卿令陳留皆有治<lb/>
績或入為監察御史臺部官自是居官者爭以能相尚<lb/>
民亦多受賜其後往往由納賂請託以得之故疲懦貪<lb/>
<pb n="KR3l0079_WYG_007-8a"/>
穢者亦多然士大夫為之者猶自力此良法也哉<lb/>
正大初末帝鋭于政朝議置益政院官院居宫中選一<lb/>
時宿望有學者如楊學士雲翼史修撰公燮吕待制造<lb/>
數人兼之輪直每日朝罷侍上講尚書貞觀政要數篇<lb/>
間亦及民間事有補益楊公又與趙學士秉文共集自<lb/>
古治術分門𩔖號君臣政要為一編進之此亦開講學<lb/>
之漸也然嵗餘亦罷<lb/>
士氣不可不素養如明昌泰和間崇文養士故一時士<lb/>
<pb n="KR3l0079_WYG_007-8b"/>
大夫爭以敢言敢為相尚迨大安中北兵入境往往以<lb/>
節死如王晦髙子約梁詢誼諸人皆有名而侯摯李英<lb/>
田琢輩皆由下位自奮于兵間雖功業不成其志氣有<lb/>
可嘉者南渡後宣宗奬用胥吏抑士大夫凡有敢為敢<lb/>
言者多被斥逐故一時在位者多委靡惟求免罪罟茍<lb/>
容迨天興之變士大夫無一人死節者豈非有以致之<lb/>
歟由是言之士氣不可不素養也<lb/>
南渡後疆土狹隘止河南陜西故仕進調官皆不得遽<lb/>
<pb n="KR3l0079_WYG_007-9a"/>
入仕或守十餘載號重復累往往歸耕或教小學養生<lb/>
故當時有云古人謂十年牕下無人問一舉成名天下<lb/>
知今日一舉成名天下知十年牕下無人問也其後有<lb/>
辟舉法行雖未入仕亦得辟為令故新進士多便得一<lb/>
邑治民其省令史亦以次召補故士人方免沈滯之嘆<lb/>
云<lb/>
大臣尤當以至公至正黜陟百官大不可畏嫌避黨為<lb/>
自保計南渡為宰執者多怯懼畏懦不敢有為凡處一<lb/>
<pb n="KR3l0079_WYG_007-9b"/>
事先恐人疑已如宰執本進士或士大夫得罪知其無<lb/>
辜不敢辨言恐人疑其為黨也又或轉加詰責以示無<lb/>
私或要職美官寧用他人取媚于衆一登省府遽忘本<lb/>
來用心如此望其成功名立節義難矣然亦往往不能<lb/>
以富貴自終向使以公正自持未必以是得罪也人云<lb/>
用智巧者竟何如哉<lb/>
宰相之職佐人主治天下所患耳目不廣不能周知民<lb/>
間苦樂國勢安危故當忘私去智取諸人以為善以天<lb/>
<pb n="KR3l0079_WYG_007-10a"/>
下治天下至于百官士流賢否皆當如家人美惡一一<lb/>
辨其才然後進退用舍合公望辦職業而為國者立法<lb/>
使百官賓客不得謁見于私第何哉其意正以防其請<lb/>
託而徇私也夫果察其人徇私不公豈可使為宰相哉<lb/>
既以為宰相是已以天下付之矣誠不宜猶爾防閑也<lb/>
唐裴晉公一日拜相遽請于私第見百官賓客可謂逺<lb/>
謀而憲宗信之卒平淮蔡此其君臣遇合故有此竒偉<lb/>
士成功名使齪齪者為之亦不敢請而庸主亦不聴也<lb/>
<pb n="KR3l0079_WYG_007-10b"/>
余觀南渡後為宰執者自非親戚故舊往往不得登其<lb/>
門若夫百官士流未嘗接議論局局自保惟恐失之如<lb/>
此望其所用得人聞見不塞者未之有也<lb/>
士大夫為吏者當以至公無心處之事自理民自服不<lb/>
可委曲要譽以枉義也余在南方時見辟舉為令者往<lb/>
往妄用心如富家與貧家訟必直貧民勢家與百姓爭<lb/>
必直百姓不問埋何如也又或故舊同道之家有科徵<lb/>
必先督促不少貸至加之刑罰其意以為如此示吾無<lb/>
<pb n="KR3l0079_WYG_007-11a"/>
私且賈細民稱譽嗟乎貧富相爭自有曲直彼貧民中<lb/>
亦有桀黠不逞者富家者亦有循良懦弱者烏可執一<lb/>
哉故同道之家義當假借不然止以無心處之可也至<lb/>
首加訊責不亦傷乎大抵此曹志于升進故爾甚者榜<lb/>
于門云無親戚故舊不見賓客不接士人世豈有一為<lb/>
郡邑而遽無親無舊者嘗記有一人為縣令禁其子不<lb/>
令出其子犯禁笞責之其子赴井死哀哉不循中道縱<lb/>
得升遷何榮也<lb/>
<pb n="KR3l0079_WYG_007-11b"/>
國所以設官士所以居官先以養其口體妻子然後得<lb/>
専意王事雖不可取于民奢縱害公亦不必釣名要譽<lb/>
太儉陋也余見河南為令者夜葢紙被朝服敝衣以示<lb/>
亷又令妻子輩汲爨不使吏卒代者其意皆欲聞上位<lb/>
媚細人然其聴斷撫養之道殊不在是能使其車騎儀<lb/>
從屋宇服用整鮮而遇事風生吏民稱快較之此曹何<lb/>
自苦也<lb/>
南渡後士風甚薄一登仕籍視布衣諸生遽為两途至<lb/>
<pb n="KR3l0079_WYG_007-12a"/>
于徵逐游從輒相分别故布衣有事或數謁見在位者<lb/>
在位者相報復甚希甚者髙居臺閣舊交不得見故李<lb/>
長源憤其如此嘗曰以區區一第傲天下士耶已第者<lb/>
聞之多怒至逐長源出史院又交訟于官士風如此可<lb/>
歎<lb/>
省吏前朝止用胥吏號堂後官金朝大定初張太師浩<lb/>
制皇家袒免親宰執子試補外雜用進士凡登第厯三<lb/>
任至縣令以次召補充一攷三十月出得六品州倅兩<lb/>
<pb n="KR3l0079_WYG_007-12b"/>
攷六十月得五品節度副使留守判官或就選為知除<lb/>
知案由之以漸得都事左右司員外郎郎中<hi>案洪皓松漠紀聞省</hi>
<hi>部有令史以進士及第者為之葢紀天眷皇統間事又金史王蔚𫝊皇統二年進士由良鄉丞補尚書省令史</hi>
<hi>洊遷都事左司員外郎郎中大定二年超授轉運使則以進士為尚書省令史不始自大定初金史選舉志云</hi>
<hi>省令史正隆元年止于宻院臺及六部吏人令史内選充大定二年罷吏人而復皇統選進士之制葢即張浩</hi>
<hi>所議復者此志云前朝止用胥吏竟似大定之前未有用進士者失之疎漏當與金史㕘證所云登第厯三任</hi>
<hi>至縣令以次召補充似由進士厯三任為縣令其語意亦欠分明攷金史賀揚庭𫝊由安肅令補尚書省令史</hi>
<hi>元徳明𫝊子好問由南陽令擢尚書省掾皆不詳其厯三任為縣令蕭貢𫝊由涇州觀察判官補尚書省令史</hi>
<pb n="KR3l0079_WYG_007-13a"/>
<hi>路伯達𫝊由泗州𣙜場使補尚書省掾馮璧𫝊自東阿丞召補尚書省令史皆非由縣令召補則或三任或縣</hi>
<hi>令未嘗併為一也至所云一攷出得六品州倅两考得五品節度副使等官者亦張浩定議如是後來不皆循</hi>
<hi>其制李獻甫𫝊以尚書省令史充行六部員外郎元好問以省掾除左司都事蕭貢以令史擢監察御史或疑</hi>
<hi>本𫝊有省文然果出為州倅及節度副使等官𫝊自不缺載如賀揚庭以令史授泌南軍節度副使入為監察</hi>
<hi>御史路伯達以省掾除興平軍節度副使入為大理司直𫝊固備詳之矣又楊伯淵𫝊天㑹初以名家子補尚</hi>
<hi>書省令史十四年賜進士第是天眷皇統以前有先為令史後第進士者與𨕖舉志散階赴㑹試之制相合益</hi>
<hi>徵省令史之専用胥吏惟正隆時耳</hi>故仕進者以此途為捷徑如不為省<lb/>
令史即循資級得五品甚遲故有節察令推何日了鹽<lb/>
<pb n="KR3l0079_WYG_007-13b"/>
度户勾㡬時休之語浩初定制時語人曰省庭天下儀<lb/>
表如用胥吏定行貨賂混淆用進士清源也其進士受<lb/>
賕如良家子女犯姦也胥吏公亷如娼女守節也議者<lb/>
皆以為當屏山嘗為余言之然省令史儀禮冠帶抱書<lb/>
進趨與掾吏不殊有過輒決杖惜乎以胥吏待天下士<lb/>
也故士大夫有氣概者往往不就如雷翰林希顔魏翰<lb/>
林邦彦宋翰林飛卿及余先子或召補不願或暫為遽<lb/>
告出皆不能終其任也李丈欽止為余言宋制省曹有<lb/>
<pb n="KR3l0079_WYG_007-14a"/>
檢正皆士大夫其堂吏主行移文書也且問余以宋制<lb/>
與金制孰優余以為宋制善欽止曰此議與吾合也<lb/>
金朝用人大概由省令史遷左右司郎中貟外郎首領<lb/>
官取其簿書精幹也由左右首領官選宰相執政取其<lb/>
奏對詳敏也其經濟大略安在哉此所以在位者多長<lb/>
于吏事也<lb/>
金朝兵制最弊每有征伐或邉釁動下令簽軍州縣騷<lb/>
動其民家有數丁男好身手成時盡揀取無遺號泣怨<lb/>
<pb n="KR3l0079_WYG_007-14b"/>
嗟國家以為苦驅此輩戰欲其克勝艱哉貞祐初下令<lb/>
簽軍㑹一時任子為監官者以春赴吏部調數宰執使<lb/>
盡㨂取號監官軍其人憤愠號叫交愬于臺省又衝宰<lb/>
相鹵簿告丞相布薩齊勤<hi>案舊作僕散七斤今改</hi>大怒趣左右取<lb/>
弓矢射去已而上知其不可用免之元光末備潼闗黄<lb/>
河又下令簽軍諸使者厯郡邑自見居官者外無文武<lb/>
大小執事官皆揀之至許州前戸部郎中侍御史劉元<lb/>
規年㡬六十亦中選為千戸至陳州予先子以前監察<lb/>
<pb n="KR3l0079_WYG_007-15a"/>
御史亦為千户自餘不可勝言既立部曲須依軍例以<lb/>
次相鈐束物議喧然後亦罷之嗟乎以任子為兵已失<lb/>
體況以朝士大夫充斯役乎當是時余以終塲舉人獲<lb/>
免而先子以御史不免立法之弊以至于斯余赴試開<lb/>
封先子以詩送之且寄趙閑閑雷希顔有云老作一兵<lb/>
吾命也芳聮七桂汝身之厚禄故人如見問為言塵土<lb/>
困王尼二公覽之一笑<lb/>
金朝近習之權甚重置近侍局于宫中職雖五品其要<lb/>
<pb n="KR3l0079_WYG_007-15b"/>
密與宰相等如舊日中書故多以資戚世家恩倖者居<lb/>
其職士大夫不預焉<hi>案金史百官志近侍局提㸃正五品使從五品副使從六品直長正</hi>
<hi>八品此志云職五品葢獨據提㸃及局使而言之也其除授局職多以優等之官若金史完顔蘇蘭𫝊以監察</hi>
<hi>御史擢近侍局直長以正七品之臺官轉正八品之直長仍云擢則其體特優于常秩可知又提㸃局使雖止</hi>
<hi>屬五品而兼此職者亦多用優等之官若内族慶善努𫝊貞祜初遷武衛軍副都指揮使兼提㸃近侍局則以</hi>
<hi>正四品兼之完顔匡𫝊匡以秘書監及簽書樞密院事兼近侍局則以正三品兼之其不兼此職者獨宰執耳</hi>
南渡後人主尤委任大抵視宰執臺部官皆若外人而<lb/>
所謂腹心則此局也其局官以下所謂奉御奉職輩本<lb/>
<pb n="KR3l0079_WYG_007-16a"/>
以𫝊㫖詔供使令而人主委信反在士大夫右故大臣<lb/>
要官往往曲意奉承或被命出外帥臣郡守百計館饋<lb/>
葢以其親近易得言也然此曹皆膏粱子弟惟以妝飾<lb/>
體様相夸膏面鑷鬚鞌馬衣服鮮整朝夕侍上迎合諂<lb/>
媚以逸樂尊人主安其身又沮壊正人招賄賂為不法<lb/>
至于大臣退黜百官得罪多自局中御史之權反在其<lb/>
下矣其後欲收外望頗雜用士人完顔伯揚居之不嵗<lb/>
餘亦罷又于臺部令史選奉職數人又于進士中亦選<lb/>
<pb n="KR3l0079_WYG_007-16b"/>
一二人充備其人既入局中則趨進舉止曽亦未聞有<lb/>
正言補益者且此曹本僕役之職士大夫處之可羞而<lb/>
一二子泰然自以為榮亦陋也<lb/>
　<lb/>
　<lb/>
　<lb/>
　<lb/>
　歸潛志卷七<lb/>
</p>
<p>
</p>
  </div>
</body>
</text>
</TEI>
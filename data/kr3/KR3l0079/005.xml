<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸潛志巻五</head> <lb/>
    <p>
<pb n="KR3l0079_WYG_005-1a"/>
欽定四庫全書<lb/>
　歸潛志巻五<lb/>
　　　　　　　　　　　　　元　劉祁　撰<lb/>
王翰林彪字武叔大興人貞祐五年經義魁也為文頗<lb/>
馳騁波瀾性疎放嗜酒不拘細事初對廷策宣宗喜其<lb/>
文以為似古人特授太子副司經國史院編修官進司<lb/>
經末帝在東宫頗見知後入翰林為應奉遷修撰出為<lb/>
平涼府治中入為待制出刺州未赴南京被圍食乏服<lb/>
<pb n="KR3l0079_WYG_005-1b"/>
絶粒藥俄飲酒被藥死嘗賦吕唐卿海藏齋詩云虚白<lb/>
雲中含法界軟紅塵底寄虚舟又只應烏帽紅塵底羞<lb/>
見蒼烟白鷺洲亦可喜也<lb/>
張翰林邦直字子忠河内人少工詞賦嘗魁進士平陽<lb/>
南渡為國史院編修官遷應奉翰林文字在館五六年<lb/>
從趙閑閑游性朴澹好學敬善謙甚士多愛之閑閑本<lb/>
注太𤣥子忠嘗言親授于闗中𨼆士薛子明因相與講<lb/>
辨甚久俄丁母憂出館居南京從學者甚衆束脩惟以<lb/>
<pb n="KR3l0079_WYG_005-2a"/>
市書惡衣糲食雖仕宦如貧士也同年如雷宋諸人皆<lb/>
以聲名意氣相豪子忠獨恬退以學自樂正大初余先<lb/>
子入翰林子忠從之游後先子下世有挽詩云桃李雙<lb/>
鳧舄風霜一豸冠才華驚世易勲業到頭難白日空金<lb/>
馬青天下玊棺𫝊家有賢子文武似歐韓甚為諸公所<lb/>
稱先子歿與余善後南京被圍闕食余遇之富城西敝<lb/>
衣藍縷可憐已而聞鬻卜天街值一回鶻問卜子忠以<lb/>
文語應之為回鶻所毆北渡將還鄉道病死哀哉<lb/>
<pb n="KR3l0079_WYG_005-2b"/>
張翰林仲安字晉臣燕山人貞祐六年詞賦魁也為人<lb/>
謙謹有禮法時輩稱焉為文亦平暢得體尤工詞賦自<lb/>
居太學有聲入翰林為應奉秩未滿卒士論皆惜之<lb/>
髙斯誠字法颺大興人至寧九年經義魁也讀書有學<lb/>
問與王從之李之純游為詩文枯淡自得初調鳳翔府<lb/>
錄事為行部檄監支納陳州倉因忤郡魁吏搆之下獄<lb/>
㡬死已而赦免病終頗喜浮屠自號唯庵與余先子善<lb/>
劉遇字鼎臣真定人興定五年詞賦魁也少與王從之<lb/>
<pb n="KR3l0079_WYG_005-3a"/>
周晦之游兼經義學有譽南渡為國史院書寫已而擢<lb/>
第應奉翰林後出為鄜州帥府經厯官遇害<hi>案王若虚滹南集劉</hi>
<hi>鼎臣墓銘曰時闗右擾擾鄜畤被兵帥臣赫舍哩承詔往援表君從事至則城䧟遂不知所終與此志所云遇</hi>
<hi>害異</hi>嘗與余同文㑹且同試于廷讀書有文學<lb/>
張翔字茂進太原人第進士為南京𣙜貨司勾當官遷<lb/>
南京麫使出為太康令莅官清苦有治聲好書從士大<lb/>
夫講學為文作詩有志于時名遭亂殍卒與余交最善<lb/>
董治中文甫字國華潞州人第進士南渡嘗為大理司<lb/>
<pb n="KR3l0079_WYG_005-3b"/>
直後為河南府治中卒<hi>案中州集𫝊文甫後為昌武軍節度副使以公事至杞縣與此</hi>
<hi>志所云後為河南府治中異</hi>自號無事老人為人淳謹篤實學道有<lb/>
得其學參取佛老二家不喜髙逺竒異循循常道臨終<lb/>
豫知死期齋浴而逝時人異之興定初余先子居䘮淮<lb/>
陽公乗𫝊過焉談道竟夕予時為童子竊聴牕下葢其<lb/>
于六經論孟諸書凡一章一句皆深思思而有得必以<lb/>
力行為事不徒誦説而已既去先子大稱之後于郝文<lb/>
國才處得所著一編皆論道之文迄今藏余家其子安<lb/>
<pb n="KR3l0079_WYG_005-4a"/>
仁𫝊其學亦謹厚人也<lb/>
申編修萬全字百勝髙平人與其兄無移百福俱擢第<lb/>
百福為人沉重不妄交好經學勤勤君子儒也嘗為鄭<lb/>
縣令愛民慎獄不為赫譽邑民便之後召入史館俄攝<lb/>
監察御史應奉翰林居京師朝歸閉門講誦不出覩時<lb/>
事不愜意屢欲以母老歸未果也正大末為南征行臺<lb/>
辟掌書檄至淮上大雨宵行溺水死士論惜之趙閑閑<lb/>
為文以祭哀甚初百勝在太學與雷丈希顔及余先君<lb/>
<pb n="KR3l0079_WYG_005-4b"/>
同舍相善先君嘗稱其為人後公入朝先君已下世余<lb/>
因得從游為文亦典雅有體<lb/>
許國字至忠懐州人少擢第有能名性閒淡不鋭仕進<lb/>
居盧氏西山下不赴調數年後召為南京豐衍庫使傾<lb/>
家貲市書後告歸趙閑閑諸公多重之余嘗至其家敝<lb/>
衣糲食環堵蕭然葢清苦之士也未亂病卒<lb/>
王貢字安之北京人參知政事之翰從子也擢第以修<lb/>
潔稱南渡得度居郾操行純謹時人重之後病卒<lb/>
<pb n="KR3l0079_WYG_005-5a"/>
王彧字子文洺州人少擢第南渡為省掾睹時政將亂<lb/>
一旦棄妻子徑入嵩山剪髮為頭陀自號了然居士改<lb/>
名知非字无咎居達摩庵苦行自修朝廷初疑焉遣使<lb/>
亷之知其非矯偽乃止當世號王𨼆居名甚髙後十餘<lb/>
年忽下山歸其家復與妻子如舊妻死更娶又仕為洛<lb/>
陽行省參議遭亂不知所終嗟乎有始有卒者難矣哉<lb/>
馬天采字元章太原人擢第與雷希顔宋飛卿同年為<lb/>
人詭怪好異又喜為驚世駭俗之行人莫測也南渡為<lb/>
<pb n="KR3l0079_WYG_005-5b"/>
史院編修官不事麻絛草履沈浮閭里殊無朝士風雜<lb/>
學通太𤣥數又善繪畫及塑像雖居官輒為人塑畫自<lb/>
神頗善李屏山當屏山歿為寫真且題以贊皆怪語末<lb/>
曰若到黄泉見魯仲連藺相如道余𫝊示其狂誕如此<lb/>
後以病終<lb/>
楊户部槙字正夫吉州人少擢第有能名南渡為左司<lb/>
員外郎頗與權要辨争以罷後為户部侍郎又行部河<lb/>
中北兵攻胡壁保將䧟正夫知不免先使其妻子赴黄<lb/>
<pb n="KR3l0079_WYG_005-6a"/>
河已從之死為人慷慨有氣節士大夫多稱之甚可惜<lb/>
也<lb/>
李中丞英字子賢遼東渤海人布衣以氣節聞後擢第<lb/>
為省掾貞祐初北兵入京師與侯摯田琢請偕行提兵<lb/>
扼居庸闗屢戰有功擢宣差都提控南渡召為御史中<lb/>
丞詔與元帥慶夀同率兵<hi>案金史本𫝊詔元帥右監軍永錫左都監烏庫哩慶夀將</hi>
<hi>兵英督糧運與此志僅稱同慶夀率兵異</hi>援燕都至潞州遇北兵戰死<hi>案金史本</hi>
<hi>𫝊英至大名得兵數萬與元兵遇于霸州北敗死是英援燕都未嘗由潞州與此志所云至潞州異元史太祖</hi>
<pb n="KR3l0079_WYG_005-6b"/>
<hi>本紀云金御史中丞李英等率師援中都戰于霸州敗之又元史舒穆嚕明安𫝊云遇于永清命士卒佯敗金</hi>
<hi>兵來追大破之攷永清與霸州相距甚近金元二史互證適符若潞州去大名亦甚逺則此志潞字為霸字之</hi>
<hi>誤無疑</hi>初子賢之出也河南民望太平遽䘮敗天下惋惜<lb/>
朝廷襃贈焉<lb/>
田總管琢字器之蔚州人少擢第為省掾貞祐初北兵<lb/>
圍燕器之慨然來見願出招鄉里義兵守要衝宣宗壯<lb/>
之擢同知蔚州節度使得兵數千屢與敵戰有功遷濬<lb/>
州防禦使宣差都提控<hi>案金史本𫝊㙇先為宣差兵馬提控同知忠順軍節度使事後</hi>
<pb n="KR3l0079_WYG_005-7a"/>
<hi>乃加河北西路宣撫副使遥授濬州防禦使與此志異</hi>南渡駐軍陳州久之命守<lb/>
華州領節度使戰潼闗下軍敗歸罪于其副任鑄斬之<lb/>
改東平路轉運使俄命守益都為山東東路兵馬都總<lb/>
管張裕之變逐器之以城北降朝廷召之將加罪道發<lb/>
疽卒趙閑閑有送器之詩云田侯落落竒男子主辱臣<lb/>
生不如死殿前畫地作山西願與義軍相表裏恨我不<lb/>
得學李英愛君不減侯華卿横遮俘尸三十萬潼闗大<lb/>
笑哥舒翰<lb/>
<pb n="KR3l0079_WYG_005-7b"/>
梁翰林詢誼字仲經絳州人户部尚書襄子也少游太<lb/>
學有聲為人多膂力尚氣節慨然有取功名志屏山諸<lb/>
公皆壯之尤與雷希顔善文章豪放有作者氣既擢第<lb/>
復舉宏詞為應奉翰林文字出為上京留守判官宣宗<lb/>
南渡宗室萬努<hi>案萬努舊作萬奴今改</hi>叛據上京獨仲經不從以<lb/>
節死朝廷優贈之<lb/>
韓府判玉字温甫燕人少讀書尚氣節擢第入翰林為<lb/>
應奉文字後為鳳翔府判官大安中北兵圍燕都夏人<lb/>
<pb n="KR3l0079_WYG_005-8a"/>
連䧟邊州陜西帥府檄温甫為都統<hi>案金史本𫝊大金國志玉由同知陜</hi>
<hi>西東路轉運使檄授都統與此志由鳳翔府判官被㣲異</hi>募軍得萬人出屯華亭與<lb/>
夏人戰敗之而温甫毅然有勤王志因移檄闗中言詞<lb/>
忠壯聞者感動其檄有云人誰無死有臣子之當然事<lb/>
至于今忍君親之弗顧勿謂百年身後虚名一聴史臣<lb/>
只如今日目前何顔以居人世王侯將相寧有種乎富<lb/>
貴功名當自致耳或誣温甫以有異志收鞫死獄中<hi>案金</hi>
<hi>史本𫝊及大金國志均云被囚死于郡學與此志異</hi>士大夫憤惜<lb/>
<pb n="KR3l0079_WYG_005-8b"/>
聶左司天驥字元吉五臺人弱冠擢第沈静寡言不妄<lb/>
交入官以謹愿自守興定初為省掾時胥吏擅威士人<lb/>
往往附之獨元吉不少假借彼亦不能害也後平涼帥<lb/>
辟經厯官軍敗同其帥被責俄擢左司員外郎天興改<lb/>
元末帝東遷留二執政居守元吉預焉崔立之變二執<lb/>
政死元吉亦被創甚歸卧于家旬日不食卒金亡士流<lb/>
之在位以節死者惟元吉一人其死也其女子適以寡<lb/>
來歸家居見其父歿亦縊死時人傷之虞卿麻革信之<lb/>
<pb n="KR3l0079_WYG_005-9a"/>
為作聶孝子𫝊<lb/>
程御史震字威卿東勝人與其兄鼎和卿俱擢第公入<lb/>
仕有能聲興定初詔百官舉縣令公得陳留陳留南都<lb/>
屬邑頗繁公治為河南第一召拜監察御史彈劾無所<lb/>
撓時皇子英王為宰相家僮輩往往恃勢侵民公以法<lb/>
劾之英王怒未㡬坐為故吏所訟罷官<hi>案英王名守純宣宗子哀宗兄</hi>
<hi>後晉封荆王元好問御史程君墓表云震既劾荆王荆王宻遣諸奴誘奸民徐章造飛語君竟以是罷與此志</hi>
<hi>及金史本𫝊但云為故吏所訟小異</hi>嵗餘嘔血卒公為人剛直有材幹忘<lb/>
<pb n="KR3l0079_WYG_005-9b"/>
身殉國不少私與余先子同年擢第相得甚懽已而同<lb/>
為御史臺綱大振小人皆側目故俱不能久留于朝公<lb/>
既居閒慨然有志于學將延致名儒執弟子禮師事之<lb/>
㑹卒士論惜不盡其材<lb/>
魏户部琦字民英𢎞州順聖人少詞賦擢髙第為鄯陽<lb/>
令有治行南渡為南京留守判官遷户部員外郎郎中<lb/>
以材幹稱貞祐末北兵犯潼闗行部軍前至洛陽見殺<lb/>
朝廷官其子焉<lb/>
<pb n="KR3l0079_WYG_005-10a"/>
烏克遜左司努森<hi>案烏克遜舊作吾古孫努森舊作奴申今改</hi>字道逺由女<lb/>
直人譯史入官性伉特敢為有直氣嘗為監察御史時<lb/>
中丞完顔伯嘉以酷烈聞道逺以事糾罷<hi>案金史完顔伯嘉𫝊云劾</hi>
<hi>伯嘉違詔不遍按視及簿令不法受賄匿而不發等事與此志所云互有省文</hi>朝士聳異後為<lb/>
左司郎中近侍局使皆有名天興東狩留南京居守崔<lb/>
立之變同御史大夫費摩阿固岱<hi>案費摩阿固岱舊作裴滿阿虎帶今改</hi>
自縊于臺中與余先子善余嘗為賦古漆井詩<lb/>
費摩御史大夫阿固岱字仲寧女直進士也仕厯清要<lb/>
<pb n="KR3l0079_WYG_005-10b"/>
名亞完顔蘇蘭<hi>案蘇蘭舊作速蘭今改</hi>嘗為陳州防禦使累遷御<lb/>
史大夫使北朝崔立之變自縊死同時户部尚書完顔<lb/>
仲平亦自殺仲平亦女直進士也<lb/>
末帝寳符李氏國亡從太后皇后北遷至宣徳州居摩<lb/>
訶院李氏自入院止寢處佛殿中作為幡旆數合㑹當<lb/>
同后妃赴龍庭將發于佛像前自縊死且自書門紙曰<lb/>
寳符御侍此處身故凡施旛旆㡬何較之后妃輩失節<lb/>
者何啻霄壤甲午嵗余家武川觀其遺跡<lb/>
<pb n="KR3l0079_WYG_005-11a"/>
李尚書元忠字獻可武川人少擢第厯清要南渡為工<lb/>
部尚書審決河南寃獄多所平反俄坐督修京城工不<lb/>
謹出為泰寧軍節度使致仕居陳州每朝廷有政事不<lb/>
令或民間利害屢上言亦讀書有學問和厚人也<lb/>
李陳州山字夏卿一字安仁大名人少擢第厯清要南<lb/>
渡同知開封府遷陳州防禦使為小人所陷罷閒居南<lb/>
京以事赴井死為人厚重讀書喜作詩號松風老人<lb/>
劉户部元規字子正咸平人少擢第南渡為侍御史時<lb/>
<pb n="KR3l0079_WYG_005-11b"/>
珠格髙琪為相擅權公數抗言事争殿上出同知武昌<lb/>
軍節度使事後為户部郎中行部河中坐事斥後致仕<lb/>
天興改元詔使北朝不知所終<hi>案金史哀宗本紀正大九年二月以費摩阿固</hi>
<hi>岱國世榮為講和使四月以楊居仁奉金帛詣大元請和其四月改元天興之後未見有劉元規奉使之事又</hi>
<hi>元史太宗本紀元年己丑金遣阿固岱來歸太祖之賵子金為正大六年而哀宗本紀于六年内不書阿固岱</hi>
<hi>之使皆可見金史本紀之脱漏</hi>
康司農錫字百禄趙州人與雷希顔冀京父同年進士<lb/>
正大初由省掾拜監察御史上章言㸃檢完顔薩哈勒<lb/>
<pb n="KR3l0079_WYG_005-12a"/>
輩<hi>案薩哈勒舊作撒合今改</hi>預政非宜又言宿帥赫舍哩雅爾呼達<lb/>
<hi>案舊作紇石烈牙虎帶今改</hi>太恣横不法時二人權勢赫然百祿皆<lb/>
不屑士論稱焉後為河南路司農少卿再授河中帥府<lb/>
經厯官北兵陷河中帥率兵南奔濟河船敗死<hi>案中州集𫝊錫</hi>
<hi>以河中治中充行六部郎中從軍城陷投水死好問所撰大司農康君墓表亦同是錫因城陷而殉與此志所</hi>
<hi>云南奔濟河船敗而死可以攷異</hi>為人厚重有為頗讀書嘗賦打毬詩<lb/>
云髙飛逺走偶然耳坎止流行知所之余先子云亦有<lb/>
理也<lb/>
<pb n="KR3l0079_WYG_005-12b"/>
楊左司居仁字行之其先大興人後居南京十八年擢<lb/>
第入仕以能稱為人謹宻朝廷上下皆愛之為監察御<lb/>
史言事稱㫖由吏部郎中改太常少卿使北朝凡再往<lb/>
歸坐事廢天興末遷為左司郎中與二執政居守崔立<lb/>
之變被傷竄卧余家已而為立强起復舊職俄以病辭<lb/>
去將北渡舉家投黄河死時年未五十公少有吏能晩<lb/>
讀書作詩有佳處使仕清時不失為名卿材丈夫遭世<lb/>
亂困躓可嘆與余父子交最善余嘗送其北使序及詩<lb/>
<pb n="KR3l0079_WYG_005-13a"/>
房刑部維楨字周卿濟南人少擢第南渡為左司都事<lb/>
司農少卿出刺申州召為刑部郎中卒為人謹愿讀書<lb/>
作詩頗好賢<lb/>
齊申州椿字夀之夏津人少擢第入官以亷稱南渡為<lb/>
監察御史右司都事許古嘗上書薦之後為司農丞進<lb/>
少卿出刺申州卒<lb/>
張户部俊民字用章延安人擢第以材幹稱嘗為户部<lb/>
郎中進侍郎遭亂北遷病卒為人慷慨尚氣義喜學易<lb/>
<pb n="KR3l0079_WYG_005-13b"/>
楊户部慥字叔玉五臺人擢進士第南渡為監察御史<lb/>
户部郎中司農卿遷户部侍郎通吏事有能名正大末<lb/>
權參知政事後罷守户部南京降病卒嘗與余先子同<lb/>
任御史頗作詩<lb/>
髙尚書䕫字唐卿保州永平人第進士莅官有才譽南<lb/>
渡歴户部員外郎後遷尚書専治糧儲嘗巡行京東便<lb/>
宜行事抵罪詔釋之天興初為翰林學士亂後北遷還<lb/>
鄉卒<lb/>
<pb n="KR3l0079_WYG_005-14a"/>
馮内翰璧字叔獻真定人為人嚴毅整肅望之儼然人<lb/>
莫得視然文采風流言談洒落使人愛之不能舍以去<lb/>
詩筆清遒字畫嚴峻為一時所稱與李屏山王從之同<lb/>
年第二公皆重之大安初入翰林由應奉遷修撰後屢<lb/>
為法官臺察彈劾不避權勢時髙琪當國察其畏謹數<lb/>
以公推攷貴人所擬輒稱㫖朝士多側目頗有刻骨之<lb/>
譏屢上章言事又條上恢復之策出為同知亳州致仕<lb/>
<hi>案金史本傳改同知集慶軍節度使即上章乞骸骨元好問内翰馮公神道碑及中州集𫝊大金國志均與本</hi>
<pb n="KR3l0079_WYG_005-14b"/>
<hi>𫝊同攷金百官志諸州同知正七品諸節度使同知正五品此志云同知亳州與本𫝊同知集慶軍節度使有</hi>
<hi>異</hi>歸嵩山結第玉峯下自號松庵徜徉泉石間釀酒名<lb/>
松醪味勝京師採蘭置室中與山僧野客作鬭蘭㑹壬<lb/>
辰之亂北歸由東平至鎮陽以歿年七十有九平生文<lb/>
章工于四六尺牘為當代之冠人得一篇皆寳藏之與<lb/>
韓温甫髙獻臣友善後進中特喜雷希顔冀京父王仲<lb/>
澤皆從之游頗與予先子善壬辰嵗圍城中余居與公<lb/>
相近甚相往来時公年已髙神采毅然目光如炬布袍<lb/>
<pb n="KR3l0079_WYG_005-15a"/>
麻屨杖策翩然後生輩莫及也北遷後再見于鎮陽今<lb/>
其亡矣前輩風流遂不復見惜哉子渭以孝稱<lb/>
王革字徳新𢎞州人少有才思詩筆尖新風流人也屢<lb/>
舉不第以任子仕晩由恩得主宜君簿北渡居雲内後<lb/>
遷雲中卒年七十餘名士皆其友也尊酒之間一談一<lb/>
笑甚有古風今不復見也戊辰冬赴試西京自以年髙<lb/>
與諸後進偕入復作此舉因有詩云慣掣蒼龍曉漏鐘<lb/>
受恩曽受大明宫香浮扇影迎初日人逐鞭聲静曉風<lb/>
<pb n="KR3l0079_WYG_005-15b"/>
轉首俄驚成異世此身雖在已哀翁唤回五十年前夢<lb/>
再著麻衣待至公<lb/>
郭子通為太常博士宋國遣信使以申議為名將有所<lb/>
求也宰相下其事于禮官諸公環視未對子通曰申者<lb/>
重也再也自大定甲申講和之後盟約既定無復再議<lb/>
之事且以小事大事若有祈請亦難申議之名宰相是<lb/>
之後宋使之來改曰祈請<hi>案金史交聘表大定十六年三月壬子宋翰林學士知制</hi>
<hi>誥朝散大夫湯邦彦昭信軍承宣使陳雷等奉書申請丙辰宋申請使朝辭上以書答又攷宋史淳熙二年八</hi>
<pb n="KR3l0079_WYG_005-16a"/>
<hi>月丁丑遣左司諫湯邦彦等使金申議據此志則宋以申議為名因郭子通之議而改然據交聘志第改其名</hi>
<hi>曰申請使不云祈請使此志云改祈請使與交聘表有異又案交聘表大定十年九月范成大康偦至攷之宋</hi>
<hi>史葢為求陵寢地特為此名耳其十六年之申議使與十年之祈請使自為二事</hi>議者服其識<lb/>
逺大定十七年三月朔萬春節諸國人使將見而大雨<lb/>
作大宗伯張公問子通曰禮當何如子通曰曽子問孔<lb/>
子曰諸侯朝于天子而不得見也有四雨沾服失容一<lb/>
也張公曰此非使臣之事子通曰彼國主之事尚不得<lb/>
見況其臣乎<hi>案金史世宗本紀大定十六年三月朔萬春節以日食改朝與此志十七年三月朔</hi>
<pb n="KR3l0079_WYG_005-16b"/>
<hi>萬春節以大雨罷朝適合曽子問四不朝之二均闗一時典制乃改朝則書而罷朝則不書亦為脱漏攷周煇</hi>
<hi>北轅錄淳熙丙申十一月二十九日詔以張子政及趙士襃充賀金國生辰使次年三月一日雨免入賀葢即</hi>
<hi>大定十七年事也可互證以補本紀之缺</hi>少頃有敕放朝士大夫服其知體<lb/>
右見李致美作子通神道碑子通卒清州防禦使<lb/>
　<lb/>
　<lb/>
　<lb/>
　歸潛志巻五<lb/>
</p>
<p>
</p>
  </div>
</body>
</text>
</TEI>
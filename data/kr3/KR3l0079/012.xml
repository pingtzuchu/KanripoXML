<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸潛志卷十二</head> <lb/>
    <p>
<pb n="KR3l0079_WYG_012-1a"/>
欽定四庫全書<lb/>
　歸潛志卷十二<lb/>
　　　　　　　　　　　　　　元　劉祁　撰<lb/>
　　録崔立碑事<lb/>
崔立既變以南京降自負其有救一城生靈功謂左司員<lb/>
外郎元裕之曰汝等何時立一石書吾狀耶時立國柄入手<lb/>
生殺在一言省庭日流血上下震悚諸在位者畏之于是乎<lb/>
有立碑頌功徳議數日忽一省卒詣余家齎尚書禮房小<lb/>
<pb n="KR3l0079_WYG_012-1b"/>
帖子云首領官召赴禮部余初愕然自以布衣不預事不<lb/>
知何謂即徃至省門外遇麻信之余因語之信之曰昨日見<lb/>
左司郎中張信之言鄭王碑事欲屬我輩作豈其然耶即<lb/>
同入省禮房省掾曹益引見首領官張信之元裕之二人<lb/>
曰今鄭王以一身救百萬生靈其功徳誠可喜今在京官<lb/>
吏父老欲為立碑紀其事衆議屬之二君且已白鄭王矣<lb/>
二君其無讓余即辭曰祁輩布衣無職此非所當為況有<lb/>
翰林諸公如王文從之及裕之輩在祁等不敢裕之曰<lb/>
<pb n="KR3l0079_WYG_012-2a"/>
此事出于衆心且吾曹生自王得之為之何辭君等無<lb/>
讓余即曰吾當見王丈論之裕之曰王論亦如此矣余<lb/>
即趨出至學士院見王丈時修撰張子忠應奉張元美<lb/>
亦在焉余因語其事且曰此實諸公職某等何預焉王<lb/>
曰此事議久矣盖以院中人為之若尚書檄學士院作<lb/>
非出于在京官吏父老心若自布衣中為之乃衆欲也且<lb/>
子未仕在布衣今士民屬子子為之亦不傷于義也余<lb/>
于是陰悟諸公自以仕金顯達欲避其名以嫁諸布衣<lb/>
<pb n="KR3l0079_WYG_012-2b"/>
又念平生為文今而遇此患難以是知揚子雲劇秦美<lb/>
新其亦出于不得已耶因遜讓而别連延數日又被督<lb/>
促知不能辭即畧為草定付裕之一二日後一省卒来<lb/>
召云諸宰執召君余不得已赴省途中遇元裕之騎馬<lb/>
索余因刧以行且拉麻信之俱徃初不言碑事止云省<lb/>
中召王學士諸公㑹飲余亦陰揣其然既入即引詣左<lb/>
㕘政幕中見㕘政劉公謙甫舉盃屬吾二人曰大王碑<lb/>
事衆議煩公等公等成之甚善余與信之俱遜讓曰不<lb/>
<pb n="KR3l0079_WYG_012-3a"/>
敢已而謙甫出見王丈在焉相與酬酢酒數行日將入<lb/>
矣余二人告歸裕之曰省門已鎖今夕即當留宿省中<lb/>
余輩無如之何已而燭至飲余裕之倡曰鄭王碑文今<lb/>
夕可畢手也余曰有諸公在諸公為之王丈謂余曰此<lb/>
事鄭王已知衆人請太學中名士作子如堅拒使王知<lb/>
書生輩不肯作是不許其以城降也則銜之刻骨縉紳<lb/>
俱受禍矣是子以一人累衆也且子有老祖母老母在<lb/>
堂今一觸其鋒禍及親族何以為智子熟思之余懼以<lb/>
<pb n="KR3l0079_WYG_012-3b"/>
非職辭久之且曰余既為草定不當諸公意請改命他<lb/>
人諸公不許促迫甚余知其事無可奈何則曰吾素不<lb/>
知館閣體今夕諸公共議之如諸公避其名但書某名<lb/>
在諸公後于是裕之引紙落筆草其事王丈又曰此文<lb/>
姑使裕之作以為君作又何妨且君集中不載亦可也余<lb/>
曰裕之作政宜某復何言碑文既成以示王丈及余信<lb/>
之欲相商評王丈為定數字其銘詞則王丈裕之信之及<lb/>
存余舊數言其碑序全裕之筆也然其文止實叙事亦<lb/>
<pb n="KR3l0079_WYG_012-4a"/>
無襃稱立言時夜幾四鼓裕之趣曹益甫書之裕之即<lb/>
于燭前焚其藁遲明余輩趨去後數日立坐朝堂諸宰<lb/>
執首領官共獻其文以為夀遂召余信之等俱詣立第<lb/>
受官余輩深懼見立俄而諸首領官齎告身三通以出<lb/>
付余輩曰特賜進士出身因為余輩賀後聞求巨石不<lb/>
得省門左舊有宋徽宗時甘靈碑有司取而磨之工書<lb/>
人張君庸者求書刻方畢北兵入城縱剽余輩狼狽而<lb/>
出不知其竟能立否也嗟乎諸公本畏立禍不敢不成<lb/>
<pb n="KR3l0079_WYG_012-4b"/>
其言已而又欲避其名以賣布衣之士余輩不幸有虚名<lb/>
一旦為人之所刧欲以死拒之則發諸公嫁名之機諸<lb/>
公必怒怒而達崔立禍不可測則吾二親何以自存吾<lb/>
之死所謂自經于溝瀆而莫之知且輕殺吾身以憂吾<lb/>
親為大不孝矣況身未禄仕權義之輕重親莫重焉故<lb/>
余姑𨼆忍保身為二親計且其文皆衆筆非余全文彼<lb/>
欲嫁名于余余安得而辭也今天下士議徃徃知裕之<lb/>
所為且有曹通甫詩楊叔能詞在亦不待余辨也因書<lb/>
<pb n="KR3l0079_WYG_012-5a"/>
其首尾之詳以誌年少之過空山静思可以一笑<lb/>
辯亡<lb/>
或問金國之所以亡何哉末帝非有桀紂之惡害不及民疆<lb/>
土雖削士馬尚强而遽至不救亦必有説余曰觀金之始取<lb/>
天下過于後魏後唐石晉遼然其所以不能長久者根本不<lb/>
立也當其取遼時誠與後魏初起不殊及取宋責其背約名<lb/>
為伐罪弔民收徽宗圗書車服襃崇元佑諸正人取蔡京童<lb/>
貫王黼諸奸黨皆以順百姓望由能用遼宋人材如韓企先<lb/>
<pb n="KR3l0079_WYG_012-5b"/>
劉彦能韓昉輩也及得天下其封建廢置政令如前朝典<lb/>
章法度皆出于書生至海陵庶人雖淫暴自强然英鋭有<lb/>
大志定官制律令皆可觀又擢用人材將混一天下功雖<lb/>
不成其强至矣世宗天資仁厚善于守成又躬自儉約以<lb/>
育士庶故大定三十年幾致太平所用多敦厚謹勑之士<lb/>
如石琚輩為相不煩擾不更張偃息干戈修崇學校議者<lb/>
以為有漢文景風此所以基明昌承安之盛也宣孝太<lb/>
子最髙明絶人讀書喜文欲以變易風俗行中國禮樂<lb/>
<pb n="KR3l0079_WYG_012-6a"/>
如魏孝文天不祚金不即大位早世章宗聰慧有父風<lb/>
屬文為學崇尚儒雅故一時名士輩出大臣執政多有<lb/>
文采學問可取能吏直臣皆得顯用政令修舉文治爛<lb/>
然金朝之盛極矣然文學止于詞章不知講明經術為<lb/>
保國保民之道以圖基祚久長又頗好浮侈崇建宫闕<lb/>
外戚小人多預政且無志聖賢髙躅大臣惟知奉承不<lb/>
敢逆其所好故上下皆無維持長世之策安樂一時此<lb/>
所以啓大安貞祐之弱也衛王苛吝不知人君體不足<lb/>
<pb n="KR3l0079_WYG_012-6b"/>
言已而强敵生邊賊臣得柄外内交病莫敢療理宣宗<lb/>
立于賊手本懦弱無能性頗猜忌懲權臣之禍恒恐為<lb/>
人所搖故大臣宿將有罪必除去不貸其遷都大梁可<lb/>
謂失謀向使守闗中猶可以數世況南渡之後不能苦<lb/>
心刻意如越王句踐志報㑹稽之羞但茍安幸存以延<lb/>
嵗月由髙琪執政後擢用胥吏抑士大夫之氣不得伸<lb/>
文法紛然無興復逺畧大臣在位者亦無忘身徇國之<lb/>
人縱有之亦不得馳騁又偏私族𩔖疎外漢人其機宻<lb/>
<pb n="KR3l0079_WYG_012-7a"/>
謨謀雖漢相不得預人主以至公治天下其分别如此<lb/>
望羣下盡力難哉故當路者惟知迎合其意謹守簿書<lb/>
而已為將者但知奉承近侍以偷幸寵無効死之心倖<lb/>
臣貴戚皆據要職于一時士大夫一有敢言敢為者皆<lb/>
投置散地此所以啓天興之亡也末帝奪長而立出于<lb/>
愛私雖資不殘酷然以聖智自處少為黠吏時全所教<lb/>
用術取人雖外示寛宏以取名内實淫縱自肆且諱言<lb/>
過惡喜聽諛言又闇于用人其將相止取從来貴戚雖<lb/>
<pb n="KR3l0079_WYG_012-7b"/>
不殺大臣其驕將多難制不馴況不知大畧臨大事輒<lb/>
退怯自沮此所以一遇勍敵而不能振也大抵金國之<lb/>
政雜用遼宋法令所以支持百年然其分别漢人且不<lb/>
變家政不得士大夫心此所以不能長久向使大定後<lb/>
宣孝得立盡行中國法明昌承安間復知保守整頓以<lb/>
防後憂南渡之後能内修政令以恢復為志則其國祚<lb/>
亦未必遽絶也嘗記泰和間有雲中李純甫由小官上<lb/>
書萬言大畧以為此政當有為日而當路以為迂闊笑<lb/>
<pb n="KR3l0079_WYG_012-8a"/>
之宴安自處以至土崩瓦解南渡後復有以機㑹宜急<lb/>
有備為言者而上下泰然俱不以為心以至宗廟丘墟<lb/>
家國廢絶此古人所謂何世無竒材而遺之草澤者也<lb/>
金銀珠玉世人所甚貴及遇凶年則不及菽粟何哉事<lb/>
有先後勢有緩急也平時富貴之家求一珠玉犀𧰼玩<lb/>
好器物至發粟出帛惟恐其不得將以充其室誇耀于<lb/>
人以自樂者皆是也壬辰嵗余在大梁時城久被圍公<lb/>
私乏食米一升至銀二兩餘殍死者相望人視金銀如<lb/>
<pb n="KR3l0079_WYG_012-8b"/>
泥土使用不計士庶之家出其平日珠玉玩好妝具環<lb/>
珮錦繡衣衾日陳于天津橋市中惟博鬻升合米豆以<lb/>
救朝夕嘗記余家一毳袍極緻宻鮮完博米八升金釵<lb/>
易牛肉一肩趨售之以是知明君貴五榖而賤金玉誠<lb/>
知其本也古人云薪如桂米如珠豈虚言哉<lb/>
文章各有體本不可相犯欺故古文不宜蹈襲前人成<lb/>
語當以竒異自强四六宜用前人成語復不宜生澀求<lb/>
異如散文不宜用詩家語詩句不宜用散文言律賦不<lb/>
<pb n="KR3l0079_WYG_012-9a"/>
宜犯散文言散文不犯律賦語皆判然各異如雜用之<lb/>
非惟失體且梗目難通然學者闇于識多混亂交出且<lb/>
互相詆誚不自覺知此弊雖一二名公不免也<lb/>
長于此者必短于彼優于大者或劣于小士君子窮處<lb/>
不能活妻子免飢寒及其得志則兼濟天下使民物各<lb/>
得所太公困于鼓刀釣漁伊尹躬耕莘野彼豈不能妄<lb/>
營財利使生理優游耶恥不為也若夫韓淮陰少年乞<lb/>
食漂母人皆笑嗤及為將料敵制勝無遺策卒能佐漢<lb/>
<pb n="KR3l0079_WYG_012-9b"/>
祖定天下身享南面之樂豈昔之拙而今之巧耶材有<lb/>
所長志有所不為也因是以思吾儕今日遭大變遯于<lb/>
窮山荒野中日惟餬口之不給而不免有求于人亦不<lb/>
足怪但恨不能自漁樵親耕稼以自給如古之人耳彼<lb/>
窮居妻子有愠言鄉人賤人交游笑之又何病也理固<lb/>
然也<lb/>
國家養育人材當如養木彼楩楠豫章之材封植之䕶<lb/>
持之任其長成一旦可以為明堂太室之用如或牛羊<lb/>
<pb n="KR3l0079_WYG_012-10a"/>
囓之斧斤伐之則將憔悴慘淡無生姿或枯槁而死矣<lb/>
又安能有干霄拂雲之勢耶士大夫亦然國家以爵禄<lb/>
尊之以語言使之精神横出才氣得伸鋭于有為然後<lb/>
得為用倘繩以文法索過求瑕為之則有議言之則有<lb/>
罪將括囊袖手相招為自全計矣國家何頼焉余先君<lb/>
嘗為言如屏山之才國家能獎養挈提使議論天下事<lb/>
其智識盖人不可及惟其早年暫欲有為有言已遭摧<lb/>
折所以中年縱酒無功名心是可為國家惜也嗚呼自<lb/>
<pb n="KR3l0079_WYG_012-10b"/>
非堅剛不㧞之志超世絶倫之人其遇憂患遭廢絀而<lb/>
不變易者鮮矣哉<lb/>
𫝊曰人衆亦能勝天天定亦能勝人余嘗疑之誠以嚴<lb/>
冬在大厦中獨立慘淡不能久居忽有人自外至共談<lb/>
笑則殊煖燠盖人氣勝也因是以思謂人勝天亦有此<lb/>
理豈特是哉深冬執爨或厚衣重衾亦不寒夏暑居髙<lb/>
樓以氷環坐而加之以扇亦不甚熱大抵有勢力者能<lb/>
不為造物所欺然所以有勢者亦造物所使也<lb/>
<pb n="KR3l0079_WYG_012-11a"/>
人之生有三樂有志氣之樂有形體之樂有性命之樂<lb/>
夫事業功名權勢爵位樂志氣也酒色衣食使令車馬<lb/>
樂形體也仁義禮樂忠信孝弟樂性命也雖然事業功<lb/>
名權勢爵位得時者之所有也酒色衣食使令車馬富<lb/>
厚者之所備也惟仁義禮樂忠信孝弟雖不得時不富<lb/>
厚而于我皆具盖窮士之所有也今吾既不得時有志<lb/>
氣之樂又不富厚有形體之樂居荒山之中日惟藜藿<lb/>
之為養其所享無一毫過于人捨性命其何樂哉<lb/>
<pb n="KR3l0079_WYG_012-11b"/>
士之生于世何其多品耶有為公卿宰輔以事業功名<lb/>
顯于後代者有雖居下位不得柄用猶能以節義自著<lb/>
者又有浮沈閭里應物持身但以徳善立名者有放浪<lb/>
山林草衣木食以髙潔自居者有抒心文史以著述吟<lb/>
諷有聞者又有研精技藝如陰陽醫藥卜筮字畫繪畫<lb/>
以名世者又有縱酒放歌撥棄禮法以樂其形體者又<lb/>
有抑情忘慾鍊身服氣以覬飛昇者要之各從所好且<lb/>
有定數亦安能一其迹耶今吾幼而苦學及于齒壯學<lb/>
<pb n="KR3l0079_WYG_012-12a"/>
雖粗成而未有所遇合窮居草野日惟衣食之不充將<lb/>
為事業功名而不可得又非居位當言且臨事變可以<lb/>
立節義願服鍊以懶惰不能放縱以拘窒不喜諸技藝<lb/>
皆非所専心平生以經籍文翰自娯顧後日窮達猶未<lb/>
可知然則獨守吾殘編斷藁者猶未為癡計也<lb/>
予生壯年其所厯多矣嘗陪諸舉子進取矣亦嘗偕諸<lb/>
朋友講學矣又嘗視諸農夫耕穫矣又嘗同諸少年嬉<lb/>
逰矣又嘗詣諸王公貴人干謁矣自是上為卿相行輕<lb/>
<pb n="KR3l0079_WYG_012-12b"/>
濟之謀下為僕吏執奔走之役其于世故無所不涉今<lb/>
而時值亂離屏居故山之下回思向者之事擾擾膠膠<lb/>
于身初無少異所謂如夢覺如酒醒而不見纖毫形迹<lb/>
以此觀之百年之内亦可以黙覺矣而獨區區慮衣食<lb/>
之不充懼志意之不得而不能樂天知命坎止流行與<lb/>
萬物同始終亦其學之不至也哀哉<lb/>
三國時士尚權詐其間不為風俗所移者陳實徐穉魏<lb/>
晉間士尚虛𤣥其間不為風俗所移者徐邈卞壼兹數<lb/>
<pb n="KR3l0079_WYG_012-13a"/>
人者或以道徳顯或以節行聞或以智量稱或以風義<lb/>
著立身行志卓爾不羣皆豪傑之士也<lb/>
余嘗觀道藏書見其練石服氣以求長生登仙又書符<lb/>
呪水役使鬼神為人治病除祟且自立名字職位云主<lb/>
管天神而齋醮祈禳則乃能轉禍為福大抵方士之術<lb/>
其有無誰能知又觀佛書見談天堂地獄因果輪迴以<lb/>
為人與禽獸異且有千佛萬聖異世殊刧而以持誦布<lb/>
施則乃生善地大抵西方之教其有無亦誰能知因思<lb/>
<pb n="KR3l0079_WYG_012-13b"/>
吾道天地日月明照山河草木蕃息其間君臣父子兄<lb/>
弟夫婦禮文粲然而治國治家煥有條理賞罰黜陟立<lb/>
見榮枯生死窮通互分得失其明白如此豈有惑人以<lb/>
不可知之事者哉而世之愚俗徒以二氏之詭誕怪異<lb/>
出耳目外則波靡而從之而飲食起居日在吾道中而<lb/>
恬不自知反以為尋常者良可歎也嗚呼愚俗豈可責<lb/>
耶而士大夫之髙明好異者徃徃為所誘不亦悖哉<lb/>
舉世之人日奔走經營惟以衣食為事士君子則安閒<lb/>
<pb n="KR3l0079_WYG_012-14a"/>
樂道不以衣食為憂舉世之人所畏者飢寒患難死亡<lb/>
士君子則于飢寒患難死亡無所畏使道義充于中雖<lb/>
明日飢而死無歉于天地使行不義而動非禮雖貴于<lb/>
王公富積千金而内以愧于心外以怍于人然則士君<lb/>
子之所為所守誠舉世之人所背而馳者也使俗人笑<lb/>
其迂而議其拙也宜哉<lb/>
　<lb/>
　<lb/>
<pb n="KR3l0079_WYG_012-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歸濳志卷十二<lb/>
</p>
<p>
</p>
  </div>
</body>
</text>
</TEI>
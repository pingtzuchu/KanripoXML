<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸潛志卷十</head> <lb/>
    <p>
<pb n="KR3l0079_WYG_010-1a"/>
欽定四庫全書<lb/>
　歸潛志卷十<lb/>
　　　　　　　　　　　　　元　劉祁　撰<lb/>
李屏山晩年多疑畏見後進中異常者必摩撫之雷公<lb/>
希顔本其門下士後見其鋒鋩氣勢恐其害已甚憚之<lb/>
常為檄以疏其過惡已而焚之李公欽止劉公光甫皆<lb/>
推挹屏山然屏山以為李有鉤距劉談論鋒出皆憚之<lb/>
嘗謂余曰若欽止之目希顔之髯光甫之牙皆可畏余<lb/>
<pb n="KR3l0079_WYG_010-1b"/>
每與先子言以為笑<lb/>
正大間雷希顔李欽叔俱在翰林王鶚伯翼以新進狀<lb/>
元亦入院為應奉然其趨向各不同故當時館中有云<lb/>
凡在院諸公有侯門戚里者有秦樓謝館者有田夫野<lb/>
老者侯門戚里者謂雷交權要也秦樓謝館者謂李狎<lb/>
歌酒也田夫野老者謂王為其鄉人通請託也<lb/>
泰和大安以來科舉之文敝蓋有司惟守格法無育材<lb/>
心故所取之文皆猥弱陳腐茍合度程而已其逸才宏<lb/>
<pb n="KR3l0079_WYG_010-2a"/>
氣喜為竒異語者徃徃遭絀落文風益衰及宣宗南渡<lb/>
貞祐初詔免府試而趙閑閑為省試有司得李欽叔賦<lb/>
大愛之蓋其文雖格律稍疎然詞藻莊嚴絶俗因擢為<lb/>
第一又擢麻知幾為䇿論魁于是舉子輩譁然愬于臺<lb/>
省投狀陳告趙公壞了文格又作詩譏之臺官時道貞<lb/>
奏其事將覆攷久之方息俄欽叔中宏詞科遂入翰林<lb/>
衆始厭服正大中欽叔復為省試有司得史學優賦大<lb/>
愛之亦擢為第一于是舉子輩復大譟蓋史之賦比李<lb/>
<pb n="KR3l0079_WYG_010-2b"/>
尤疎第以學問詞氣見其為大手筆文賦中多用禽獸<lb/>
對屬衆言何攷官取此賦為魁蓋其中口味多也又曰<lb/>
可號學優為百獸家俄學優對廷策中之議者亦息嗟<lb/>
乎士皆安卑習陋久矣一旦見其有軒昻峭異者其怪<lb/>
駭宜哉夫科舉本以取天下英才格律其大約也或者<lb/>
舍彼取此使士有遺逸之嗟而趙李二公不循衆好獨<lb/>
所取得人彼議者紛紛何足較也<lb/>
金朝錢幣舊止用銅錢正隆大定泰和間始鑄新錢餘<lb/>
<pb n="KR3l0079_WYG_010-3a"/>
皆宋舊錢及髙岩夫為三司副使倡行鈔法初甚貴重<lb/>
過于錢以其便于持行也爾後兵興官出甚衆民間始<lb/>
輕之法益衰南渡之初至有交鈔一十貫不抵錢十文<lb/>
用者富商大賈多因鈔法用窮俗謂坐化官知其然為<lb/>
更造號曰寳劵新劵初出人亦貴之也已而復如交鈔<lb/>
官又為更造號曰通貨又改曰通寳又改曰通貨<hi>案金史食</hi>
<hi>貨志貞祐三年七月改交鈔名貞祐寳劵興定元年行貞祐通寳元光元年行興定寳泉元光二年又以綾印</hi>
<hi>製元光珍貨天興二年印天興寳㑹于蔡州續文獻通考與食貨志同此更造號曰通貨又改通寳曰通貨均</hi>
<pb n="KR3l0079_WYG_010-3b"/>
<hi>不見于食貨志劉祁金人所傳必不妄可補食貨志之遺</hi>曰寳泉珍寳珍㑹最後以<lb/>
綾織印造號珍貨抵銀一起一衰迄國亡而錢不復出<lb/>
矣予在淮陽時嘗聞宋人喜收舊錢商賈徃徃以舟載<lb/>
下江淮貿易于是錢多入宋矣嗟夫錢為至寳自古流<lb/>
下今日棄置與瓦礫等而以諸帛相誑欺無怪乎天下<lb/>
之逺<hi>案此下有闕文</hi>
興定末予在南京㑹屏山至鈞臺日游每從之多問以<lb/>
金朝舊事屏山備為予談之其談田瑴侍郎黨事云熙<lb/>
<pb n="KR3l0079_WYG_010-4a"/>
宗時韓丞相企先輔政好奬進人材田瑴輩風采誠一<lb/>
時人士魁名士皆顯達焉凡宴㑹談集間羣以分别流<lb/>
品升沈人物為事時蔡丞相松年曹尚書望之許宣徽<lb/>
霖居下位欲附其中而瑴輩不許曰松年失節望之俗<lb/>
吏霖小人皆屏而不用三人者大恨之時太師遼王以<lb/>
皇叔當國三人者遊其門甚言瑴等專進退人材用則<lb/>
將不利朝廷遼王信之將有以發怒㑹韓丞相病革遼<lb/>
王候焉適瑴在内聞之趨避門後丞相屬王以後事曰<lb/>
<pb n="KR3l0079_WYG_010-4b"/>
田瑴可代吾遼王忿然曰是子當誅相公昏矣因起而<lb/>
出瑴聞之汗沾衣已而丞相薨瑴等失勢三人者促遼<lb/>
王起黨事奏聞熙宗曰黨人何為遼王曰黨人相結欲<lb/>
反耳上曰若爾當誅之于是收瑴等下獄且逺捕四方<lb/>
黨與每得一人先漆其靣赴訊使不相識榜掠萬狀瑴<lb/>
具瞻皆死獄中而松年望之霖皆進用矣<hi>案金史田瑴傳瑴由吏部</hi>
<hi>侍郎出為横海軍節度使時選人龔夷鑒除名値赦赴吏部銓得預覃恩部吏以白瑴乃倒用月日署之許霖</hi>
<hi>在省典覃恩員外郎張子周素與瑴有怨嗾許霖發之詆以專擅朝政詔獄鞠之擬瑴與奚毅邢具瞻王植髙</hi>
<pb n="KR3l0079_WYG_010-5a"/>
<hi>鳯庭王俲趙益興龔夷鑒死與此志所云實一時事而詳略互異</hi>其後松年在相位晨<lb/>
赴朝上馬見瑴召辯左右但聞松年云某當便行望之<lb/>
在吏部㕔事亦見瑴召辯二人由此薨而霖病創頸斷<lb/>
卒天之報施亦顯哉大抵𩔖田蚡灌夫事也當瑴用事<lb/>
時士之希進者無不附之獨吾髙祖南山翁不預及其<lb/>
遘禍天下士多不免獨吾祖得全世以擬郭林宗張御<lb/>
史景仁表翁墓有云當時以聲勢為能吏巧相附㑹者<lb/>
未嘗推挽公公亦不以此屑意其後皆坐朋黨淪胥以<lb/>
<pb n="KR3l0079_WYG_010-5b"/>
敗公獨不預識者多之蓋實錄也<lb/>
屏山乂談趙閑閑初上言諸公坐詩譏諷得罪事云章<lb/>
宗誠好文奨用士大夫晚年為人讒間頗厭怒如劉左<lb/>
司之昻宗御史端修先以大中時坐謗議朝政謫外官<lb/>
其後路侍御鐸周户部昻王修撰庭筠復以趙閑閑事<lb/>
謫絀每曰措大輩止好議論人故泰和三年御試上自<lb/>
出題曰日合天統以困諸進士止取二十七人皆積漸<lb/>
之所致也初趙秉文由外官為王庭筠所薦入翰林既<lb/>
<pb n="KR3l0079_WYG_010-6a"/>
受職遽上言云願陛下進君子退小人上召入宫使内<lb/>
侍問當今君子小人為誰秉文對君子故相完顔守貞<lb/>
小人今參政胥持國也上復使語問汝何以知此二人<lb/>
為君子小人秉文惶廹不能對但言臣新自外來聞朝<lb/>
廷士大夫議論如此時上厭守貞直言由宰相出留守<lb/>
東京嚮持國諂諛驟為執政聞之大怒因窮治其事收<lb/>
王庭筠等俱下吏<hi>案金史趙秉文王庭筠傳但詳秉文庭筠下獄貶削事而未著胥持國之</hi>
<hi>窮治胥持國本傳則以罷黜完顔守貞等事一語槩之此志所云足補其缺略</hi>且搜索所作譏<lb/>
<pb n="KR3l0079_WYG_010-6b"/>
諷文字復無所得獨省掾周昂送路鐸外補詩<hi>案金史周昂傳</hi>
<hi>以詩涉謗訕坐停銓在拜監察御史後與此云省掾異當是為省掾時作詩及為御史乃追論其事</hi>有云<lb/>
龍移鰌鱔舞日落鴟梟嘯未須發三嘆但可付一笑頗<lb/>
涉譏諷奏聞上怒曰此政謂世宗升遐而朕嗣位也大<lb/>
臣皆懼罪在不可測參知政事孫公鐸從容言于上曰<lb/>
古之人臣亦有擬為龍為日者如孔明卧龍荀氏八龍<lb/>
趙衰冬日趙盾夏日宜無他于是上意稍解翼日有㫖<lb/>
庭筠坐舉秉文昂坐譏諷各杖七十左貶外官秉文狂<lb/>
<pb n="KR3l0079_WYG_010-7a"/>
愚為人所教止以本等外補初秉文與昂不相識被累<lb/>
已而昻杖卧秉文謝焉大為昂母所詬秉文但曰此前<lb/>
生寃業也故人為之語有不攀欄檻只攀人之句其後<lb/>
趙公以文章翰墨著名位三品主文盟然此少時事終<lb/>
不能掩大安中出刺寧夏屏山以詩送之有云明昌黨<lb/>
事起實夫子為根黄華文章伯抱恨入九原槃槃周大<lb/>
夫不得早調元株逮及見黜公獨擁朱轓蓋訐其舊事<lb/>
也余嘗聞故老論金朝女直宰相中最賢者曰完顔守<lb/>
<pb n="KR3l0079_WYG_010-7b"/>
貞相章宗屢正言有重望自號冷岩接援士流一時名<lb/>
士如路侍御鐸周戸部徳卿諸公皆倚以為重後竟以<lb/>
直罷相出留守東京德卿賦令山行頌其徳<lb/>
胥參政持國由經童入仕得幸于章宗擢為執政一時<lb/>
權勢赫然而張仲淹諸人游其門附以進用時號胥門<lb/>
十哲泰和南征宋人傳檄有云經童作相監女為妃皆<lb/>
指以罪章宗監女者元妃李氏其家因罪沒入官為奴<lb/>
婢屬監户李氏少給事太后章宗見而悦之其即位大<lb/>
<pb n="KR3l0079_WYG_010-8a"/>
𬒳寵嬖專房拜為元妃勢敵正后其兄錫爾<hi>案錫爾舊作喜兒今</hi>
<hi>改</hi>少嘗為盜夤緣至宣徽使弟特爾格<hi>案特爾格舊作帖哥今改</hi>至<lb/>
近侍局使<hi>案金史李元妃傳兄錫爾累官宣徽使安國軍節度使弟特爾格累官近侍局使少府監</hi>
<hi>此志因當時宣徽使近侍局使視節度使少府監更優異從省文</hi>一家權勢熏天士大<lb/>
夫好進者徃徃趨附南京李按察炳中山李翰林著皆<lb/>
與妃家結為親獨李懷州晏辭不肯後章宗崩無子元<lb/>
妃等與宰相薩克蘓<hi>案薩克蘓舊作撒速今改</hi>定䇿立衛王王世宗<lb/>
子章宗叔也王既立薩克蘓欲專其功媒孽李氏罪惡<lb/>
<pb n="KR3l0079_WYG_010-8b"/>
以為嘗為厭勝事衛王下詔賜元妃死<hi>案金史衛紹王本紀大安元年</hi>
<hi>四月殺章宗元妃李氏及承御賈氏攷李元妃傳是月詔近者有訢元妃李氏潛計負恩令承御賈氏詐稱有</hi>
<hi>身俟將臨月于李家取兒以入月日不偶則規别取以為皇嗣先皇平昔或有幸御李氏嫉妬令女巫作紙木</hi>
<hi>人鴛鴦符以事魘昧致絶聖嗣所為不軌遣大臣按問俱已款服云云不著薩克蘓媒孽罪惡之由與此志詳</hi>
<hi>畧互異</hi>且廢為庶人使天下止呼其小字李師兒其母王<lb/>
坐誅兄錫爾弟特爾格皆竄北邊李氏一門灰滅矣當<lb/>
其盛時不減唐開元楊貴妃家然止于奢縱不能害政<lb/>
蠧民也世言李氏姿色不甚麗性慧頴能迎合人主意<lb/>
<pb n="KR3l0079_WYG_010-9a"/>
以此幸于章宗初不知書後見上好文遂能作字知文<lb/>
義婦人女子變化有此哉<lb/>
張仲淹復亨少為進士同郭黼周詢盧元中宏詞科為<lb/>
文有體且長于吏事大為章宗所知登第不十年位三<lb/>
品擢中都路都轉運使卒<hi>案元好問同知河間府事張公著墓表張仲淹以趨附宰</hi>
<hi>相起家不十年至大興尹公薄其人衆辱之明日而仲淹死則以大興尹卒與此志以中都轉運使卒冇異</hi>
時年方四十餘不然大拜矣然以其附胥氏得進清論<lb/>
鄙之士大夫趨向不可不慎也<lb/>
<pb n="KR3l0079_WYG_010-9b"/>
赫舍哩執中小字呼沙呼<hi>案呼沙呼舊作胡沙虎今改</hi>世宗時為護<lb/>
衛得幸于章宗為人兇悍<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>横為舉朝所惡且莅官不<lb/>
法臺諫屢有言上常右之每曰汝輩無他事何止言呼<lb/>
沙呼斯人止是跋扈耳孟參政鑄時為御史中丞對曰<lb/>
聖世豈容有跋扈之臣上無以應然屢斥屢召恩寵不<lb/>
衰衛王即位北方兵起命執中為帥大敗于古北口北<lb/>
兵由此犯燕都衛王疏其罪除名為民未幾復起為四<lb/>
門都提控仍令參議省事執中既得兵柄遂有廢立心<lb/>
<pb n="KR3l0079_WYG_010-10a"/>
<hi>案大金國志赫舍哩執中起為右副元帥將武藝軍三千至紫荆關開關迎敵執中至京上遣完顔綱禦敵又</hi>
<hi>敗于易州綱奔還言執中受賂放敵入關執中懼誅遂謀反金史本傳則云上使奉職即軍中責執中止務馳</hi>
<hi>獵不恤軍事執中方飼鷂怒擲殺之與此志所云既得兵柄有廢立心可互證</hi>時駙馬都尉南<lb/>
平衞王心腹也方用事判大興府執中一旦勒兵言南<lb/>
平謀反殺之于街即詣宫斬關以入車載衞王還第自<lb/>
號監國元帥坐都堂百官無敢言者時完顔耀尼以參<lb/>
政將兵數萬備北邊<hi>案耀尼舊作元奴今改金史完顔綱傳謂綱之本名累官尚書左丞</hi>
<hi>至寧元年行省事于縉山此作參政有異</hi>執中懼其見討使其家人好召之<lb/>
<pb n="KR3l0079_WYG_010-10b"/>
耀尼遲疑久竟赴闕執中執而誅之遂縊衛王死時豐<lb/>
王判彰德府即迎入立是為宣宗士論謂耀尼不入都<lb/>
執中必不敢弑逆政如皇甫嵩之就董卓徵也庸人無<lb/>
識至誤國家如此宣宗以執中為太師尚書令澤王進<lb/>
退百官自恣有震主之威宣宗拱手而已珠格髙琪者<lb/>
時為西南招討使將兵執中命出都與北兵戰髙琪敗<lb/>
歸見執中將誅之已而釋之復命提兵以出又敗髙琪<lb/>
懼誅號令軍士將順衆心誅執中衆皆喏夕入執中第<lb/>
<pb n="KR3l0079_WYG_010-11a"/>
被甲胄露刃以前執中方濯足見大駭走入臥内高琪<lb/>
軍士追殺之持其首赴宮門請罪宣宗大懼遽傳詔赦<lb/>
之明日拜平章政事髙琪既為相復跋扈擅權南渡政<lb/>
事自己出宣宗甚憚之然其為人頗亷月俸計家所費<lb/>
外悉納于官性忌忍多害其敵已者殺平章政事穆延<lb/>
盡忠殺東平帥伊喇圖<hi>案伊喇圖舊作移剌都今改</hi>其力也興定初<lb/>
坐殺其夫人為家人訟言宰執將奏之法當退避髙琪<lb/>
忿然遽索馬歸宣宗即命親兵擒下獄以大不敬論殺<lb/>
<pb n="KR3l0079_WYG_010-11b"/>
之<lb/>
衞王初即位改元大安厯四年改元崇慶厯二年又改<lb/>
元至寧人謂三元大崇至矣俄有呼沙呼之變<lb/>
南京未破時一二年市中有一僧不知所從來持一布<lb/>
囊貯棗持以散市人無窮所在童兒從之又有一僧于<lb/>
街中拾破瓦子復用石擊碎所在亦兒童聚焉人初不<lb/>
知何意後國亡方知散棗者使之早散擊瓦者國家瓦<lb/>
解矣<lb/>
<pb n="KR3l0079_WYG_010-12a"/>
宣宗興定六年夏彗星出西方長丈餘朝廷下詔改元<lb/>
元光據漢武帝故事以厭之其年十一月宣宗崩<hi>案大金國</hi>
<hi>志興定六年八月甲午彗星出氐九月壬戍彗再見金史天文志興定六年八月己卯彗星出于亢宿右攝提</hi>
<hi>周鼎之間指大角宣宗崩于元光二年十二月庚寅與大金國志二年十月及此志改元之年十一月均不合</hi>
<hi>乂金史宣宗改元興定止五年即以次年彗星出之後改元元光以元光二年崩通前貞祐四年凡十一年與</hi>
<hi>大金國志所云在位一十二年不同而與此志合</hi>已而宋帝亦崩天道竟誰應<lb/>
耶<lb/>
趙翰林可獻之少時赴舉及御簾試王業艱難賦程文<lb/>
<pb n="KR3l0079_WYG_010-12b"/>
畢于席屋上戲書小詞云趙可可肚裏文章可可三塲<lb/>
捱了兩塲過只有這畨解火恰如合眼跳黄河知他是<lb/>
過也不過試官道王業艱難好交你知我時海陵庶人<lb/>
親御文明殿望見之使左右趣錄以來有旨諭攷官此<lb/>
人中否當奏之已而中選不然亦有異恩矣後仕世宗<lb/>
朝為翰林修撰因夜覽太宗神射碑反覆數四明日㑹<lb/>
世宗親饗廟立碑下召學士院官讀之適可在音吐鴻<lb/>
暢如宿習然世宗異之數日遷待制及冊章宗為皇太<lb/>
<pb n="KR3l0079_WYG_010-13a"/>
孫適可當筆有云念天下大器可不正其本歟而世嫡<lb/>
皇孫所謂無以易者人皆稱之後章宗即位偶問向者<lb/>
冊文誰為之左右以可對即擢直學士嗟乎獻之三以<lb/>
文字遇知人主異哉獻之少輕俊文章健捷尤工樂章<lb/>
有玉峯閑情集行于世晚年奉使髙麗髙麗故事上國<lb/>
使來館中有侍妓獻之作望海潮以贈為世所傳其詞<lb/>
云雲垂餘髪霧拖廣袂人間自有飛瓊三館俊游百街<lb/>
髙選翩翩老阮才名銀漢㑹雙星尚相看脉脉似隔盈<lb/>
<pb n="KR3l0079_WYG_010-13b"/>
盈醉玉添春夢雲同夜惜卿卿離觴草草同傾記靈犀<lb/>
舊曲曉枕餘酲海外九州郵亭一别此生未卜他生江<lb/>
上數峯青悵斷雲殘雨不見髙城二月遼陽芳草千里<lb/>
路傍情歸而下世人以為他生未卜之䜟云先是蔡丞<lb/>
相伯堅以嘗奉使髙麗為館妓賦石州慢云雲海蓬萊<lb/>
風霧鬢鬟不假梳掠仙衣捲盡霓裳方見宫腰纖弱心<lb/>
期得處世間言語非真海犀一㸃通寥廓無物比情濃<lb/>
與無情相博離索曉來一枕餘香酒病賴花醫卻瀲灔<lb/>
<pb n="KR3l0079_WYG_010-14a"/>
金尊收拾新愁重酌片帆雲影載將無際關山夢魂應<lb/>
被楊花覺梅子雨絲絲滿江干樓閣二詞至今人不能<lb/>
優劣余謂蕭閒之渾厚玉峯之峭拔皆可人然蔡之仙<lb/>
衣卷盡霓裳方見宫腰纖弱與趙之惜卿卿皆不免為<lb/>
人疵議之矣<lb/>
王副樞晦子明自布衣時慷慨以俠聞其友人出游久<lb/>
妻與一僧私既歸晦以告其友無如之何晦教之復為<lb/>
逺出計治裝即岐而他寓夕造其家僧見之趨唘軒以<lb/>
<pb n="KR3l0079_WYG_010-14b"/>
逃晦伏軒外以鐵簡迎擊僧腦出而斃明日晦詣有司<lb/>
自陳其事有司義而釋之其後守順州竟以節死<lb/>
金朝名士大夫多出北方世傳雲中三老圖魏參政子<lb/>
平𢎞州順聖人<hi>闕</hi>參政甫應州山隂人程參政暉蔚州<lb/>
人三公皆執政世宗時為名臣又蘓右丞宗尹天成人<lb/>
吾髙祖南山翁順聖人雷西仲父子渾源人李屏山𢎞<lb/>
州人髙丞相汝礪應州人其餘不可勝數余在南州時<lb/>
嘗與交游談及此余戲曰自古名人出東西南三方今<lb/>
<pb n="KR3l0079_WYG_010-15a"/>
日合到北方也<lb/>
周戸部徳卿嘗論時人之文曰正甫之文可敬從之之<lb/>
文可愛之純之文可畏也正甫名珪真定人嘗為省都<lb/>
事有能聲泰和南征軍書羽檄皆出其手為文條暢有<lb/>
法余嘗至欒城縣署中有一遺愛碑正甫筆也餘文不<lb/>
多見在南京時李屏山嘗云正甫文字全散失不傳以<lb/>
是知士大夫貴有良子弟也<lb/>
趙閑閑于前輩中文則推党世傑懷英蔡正甫珪詩則<lb/>
<pb n="KR3l0079_WYG_010-15b"/>
最稱趙文孺渢尹無忌<hi>闕</hi>嘗云王子端才固髙然太為<lb/>
名所使每出一聯一篇必要時人皆稱之故止是尖新<lb/>
其曰近來陡覺無詩思縱有詩成似樂天不免物議也<lb/>
李屏山于前輩中止推王子端庭筠嘗曰東坡變而山<lb/>
谷山谷變而黄華人難及也或謂趙不假借子端蓋與<lb/>
王爭名而李推黄華蓋將以軋趙也屏山南渡後文字<lb/>
多雜禪語葛藤或太鄙俚不文迄今刻石鏤板者甚衆<lb/>
余先子嘗云之純晚年文字半為葛藤古來蘓黄諸公<lb/>
<pb n="KR3l0079_WYG_010-16a"/>
亦語禪豈至如此可以為戒又多為浮屠作碑記傳贊<lb/>
文徃徃詆訾吾徒諸僧翕然歸嚮因集以板之號屏山<lb/>
翰墨佛事傳至京師士大夫覽之多愠怒有欲上章劾<lb/>
之者先子嘗謂曰此書胡不斧其板也屏山曰是向諸<lb/>
僧所鏤何預我耶後屏山殁將板其全集閑閑為塗剔<lb/>
其傷教數語然板竟不能起今為諸僧刻于木使傳後<lb/>
世惜哉<lb/>
屏山之殁雷希顔誌其墓趙閑閑表焉余先子之殁亦<lb/>
<pb n="KR3l0079_WYG_010-16b"/>
雷誌其墓趙閑閑表焉<hi>案王惲秋澗集渾源劉氏世徳碑亦云趙翰林秉文勒銘神道</hi>
<hi>而滏水集但有故葉令劉君遺愛碑及祭劉雲卿文而無所謂墓表或滏水集有所遺歟</hi>皆刻于石<lb/>
矣迨雷趙之殁既𦵏而後元裕之誌之其外表迄今皆<lb/>
闕也<lb/>
余髙祖南山翁未第時嘗夢游山寺見佛衣紋隱隱如<lb/>
金字然細視之乃七言詩也覺而記其四句云喜逢漢<lb/>
代龍興日髙謝南山豹隱秋蟾宫好養青青桂須占鼇<lb/>
頭穩上游已而金朝初開進士舉中魁甲繼以二子西<lb/>
<pb n="KR3l0079_WYG_010-17a"/>
岩龍泉同擢第又繼以孫洺州君又繼以孫中奉君朝<lb/>
列君曽孫翰林君奉政君凡四世八人也在南京時中<lb/>
奉君嘗求書八桂堂于趙閑閑閑閑曰君家豈止八桂<lb/>
而已耶為書叢桂桂窟四字<lb/>
屏山之歿諸公祭文挽詩數十篇雷宋倡之已而余先<lb/>
子歿諸公祭文挽詩纔數首後趙閑閑歿惟余及宋飛<lb/>
卿楊煥然作祭文挽詩也<lb/>
　<lb/>
<pb n="KR3l0079_WYG_010-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歸潛志卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0010_SBCK_006-1a"/>
潜夫論卷第六　王符<lb/>
　　　卜列第二十五<lb/>
　　　正列第二十六<lb/>
　　　相列第二十七<lb/>
卜列第二十五<lb/>
天地開闢有神民民神異業精氣通行有招召<lb/>
命有遭隨吉凶之期天難諶斯聖賢雖察不自<lb/>
專故立卜筮以質神靈孔子稱蓍之徳圓而神<lb/>
卦之徳方以智又曰君子將有行也問焉而已<lb/>
言其受命而嚮是以禹之得臯陶文王之取吕<lb/>
<pb n="KR3a0010_SBCK_006-1b"/>
尚皆兆告其象卜底其思以成其吉夫君子聞<lb/>
善則勸樂而進聞惡則循省而改尤故安靜而<lb/>
多福小人聞善即懾懼而妄為故狂躁而多禍<lb/>
是故凡卜筮者蓋所問吉凶之情言興衰之期<lb/>
令人脩身慎行以迎福也且聖王之立卜筮也<lb/>
不違民以為吉不專任以斷事故鴻範之占大<lb/>
同是尚書又曰假爾元龜罔敢知吉詩云我龜<lb/>
既猒不我告猶從此觀之蓍龜之情儻有隨時<lb/>
儉易不以誠邪將世無史蘇之材識神者少乎<lb/>
及周史之筮敬仲莊叔之筮穆子可謂能探賾<lb/>
<pb n="KR3a0010_SBCK_006-2a"/>
索隠鉤深致逺者矣使獻公早納史蘇之言穆<lb/>
子宿備莊叔之戒則驪姬竪牛之䜛亦將無由<lb/>
而入無破國危身之禍也聖人甚重卜筮然不<lb/>
疑之事亦不問也甚敬祭祀非禮之祈亦不為<lb/>
也故曰聖人不煩卜筮敬鬼神而逺之夫鬼神<lb/>
與人殊氣異務非有事故何奈於我故孔子善<lb/>
楚昭之不祀河而惡季氏之旅泰山今俗人筴<lb/>
於卜筮而祭非其鬼豈不惑哉亦有妄傳姓於<lb/>
五音設五宅之符第其為誣也甚矣古有隂陽<lb/>
然後有五行五帝右據行氣以生人民載世逺<lb/>
<pb n="KR3a0010_SBCK_006-2b"/>
乃有姓名敬民名字者蓋所以别衆猥而顯此<lb/>
人爾非以絶五音而定剛柔也今俗人不能推<lb/>
紀本祖而反欲以聲音言語定五行誤莫甚焉<lb/>
夫魚處水而生鳥據巢而卯即不推其本祖諧<lb/>
音而可即呼鳥為魚可内之水乎呼魚為鳥可<lb/>
棲之木邪此不然之事也命駒曰犢終不為馬<lb/>
是故凡姓之有音也必隨其本生祖所土也太<lb/>
皥木精承歲而王夫其子孫咸當為角神農火<lb/>
精承熒惑而王夫其子孫咸當為徴黄帝土精<lb/>
承鎮而王夫其子孫咸當為宫少皥金精承太<lb/>
<pb n="KR3a0010_SBCK_006-3a"/>
白而王夫其子孫咸當為商顓頊水精承辰而<lb/>
王夫其子孫咸當為羽雖號百變音行不易俗<lb/>
工又曰商家之宅宜西出門此復虚矣五行當<lb/>
出乘其勝入居其隩乃安吉商家向東入東入<lb/>
反以為金伐木則家中精神日戰闘也五行皆<lb/>
然又曰宅有宫商之第直符之歲既然者放其<lb/>
上増損門數即可以變其音而過其符邪今一<lb/>
宅也同姓相伐或吉或凶一宫也同姓相伐或<lb/>
遷或免一宫也成康居之日以興幽厲居之日<lb/>
以衰由此觀之吉凶興衰不在宅明矣及諸神<lb/>
<pb n="KR3a0010_SBCK_006-3b"/>
祇太歲豐隆鉤陳太隂將軍之屬此乃天吏非<lb/>
細民所當事也天之有此神也皆所以奉成隂<lb/>
陽而利物也若人治之有牧守令長矣向之何<lb/>
怒背之何怨君民道近不宜相責況神致貴與<lb/>
人異禮豈可望乎且欲使人而避鬼是即道路<lb/>
不可行而室廬不復居也此謂賢人君子秉心<lb/>
方直精神堅固者也至如世俗小人醜妾婢婦<lb/>
淺陋愚戅漸染既成又數揚精破膽今不順精<lb/>
誠所向而彊之以其所畏直亦増病爾何以明<lb/>
其然也夫人之所以為人者非以此八尺之身<lb/>
<pb n="KR3a0010_SBCK_006-4a"/>
也乃以其有精神也人有恐怖死者非病之所<lb/>
加也非人功之所辜也然而至於遂不損者精<lb/>
誠去之也蓋奔柙猛虎而不惶嬰人畏螻蟻而<lb/>
發聞今通士或欲彊羸病之愚人必之其所不<lb/>
能吾又恐其未盡善也移風易俗之本乃在開<lb/>
其心而正其精今民生不見正道而長於邪淫<lb/>
誑惑之中其信之也難卒解也唯王者能變之<lb/>
正列第二十六<lb/>
凡人吉凶以行爲主以命爲決行者已之質也<lb/>
命者天之制也在於己者固可爲也在於天者<lb/>
<pb n="KR3a0010_SBCK_006-4b"/>
不可知也巫覡祝請亦其助也然非徳不行巫<lb/>
史祈祝者蓋所以交鬼神而救細微爾至於大<lb/>
命末如之何譬民人之請謁於吏矣可以解微<lb/>
過不能脱正罪設有人於此晝夜慢侮君父之<lb/>
教干犯先王之禁不克已心思改過善而苟驟<lb/>
發請謁以求解免必不幾矣不若脩已小心畏<lb/>
慎無犯上之必令也故孔子不聴子路而云丘<lb/>
之禱乆矣孝經云夫然故生則親安之祭則鬼<lb/>
享之由此觀之徳義無違神乃享鬼神受享福<lb/>
祚乃隆故詩云降福禳禳降福簡簡威儀板板<lb/>
<pb n="KR3a0010_SBCK_006-5a"/>
既醉既飽福祿來反此言人徳義茂美神歆享<lb/>
醉飽乃反報之以福也虢延神而亟亡趙嬰祭<lb/>
天而速滅此蓋所謂神不歆其祀民不即其事<lb/>
也故魯史書曰國將興聴於民將亡聴於神楚<lb/>
昭不禳雲宋景不移咎子産距禆竈邾文公違<lb/>
卜史此皆審已知道身以俟命者也晏平仲有<lb/>
言祝有益也詛亦有損也季梁之諫隨侯宫之<lb/>
奇說虞公可謂明乎天人之道達乎神民之分<lb/>
矣夫妖不勝徳邪不伐正天之經也雖時有違<lb/>
然智者守其正道而不近於淫鬼所謂淫鬼者<lb/>
<pb n="KR3a0010_SBCK_006-5b"/>
閑邪精物非有守司真神靈也鬼之有此猶人<lb/>
之有姦言賣平以干求者也若或誘之則逺來<lb/>
不止而終必有咎鬼神亦然故申繻曰人之所<lb/>
忌其氣炎以取之人無釁焉妖不自作是謂人<lb/>
不可多忌多忌妄畏實致妖祥且人有爵位鬼<lb/>
神有尊卑天地山川社稷五祀百辟卿士有功<lb/>
於民者天子諸侯所命祀也若乃巫覡之謂獨<lb/>
語小人之所望畏士公飛尸咎魅北君銜聚當<lb/>
路直符七神及民間繕治微蔑小禁本非天王<lb/>
所當憚也舊時京師不防動功造禁以來吉祥<lb/>
<pb n="KR3a0010_SBCK_006-6a"/>
應瑞子孫昌熾不能過前且夫以君畏臣以上<lb/>
需下則必示弱而取陵殆非致福之招也嘗觀<lb/>
上記人君身脩正賞罰明者國治而民安民安<lb/>
樂者天悦喜而増曆數故書曰王以小民受天<lb/>
永命孔子曰天之所助者順也人之所助者信<lb/>
也履信思乎順又以尚賢是以自天祐之吉無<lb/>
不利此最却凶災而致福善之本也<lb/>
相列第二十七<lb/>
詩所謂天生烝民有物有則是故人身體形貌<lb/>
皆有象類骨法角肉各有分部以著性命之期<lb/>
<pb n="KR3a0010_SBCK_006-6b"/>
顯貴賤之表一人之身而五行八卦之氣具焉<lb/>
故師曠曰赤色不壽火家姓易滅也易之說卦<lb/>
巽為人多白眼相揚四白者兵死此猶金伐木<lb/>
也經曰近取諸身逺取諸物聖人有見天下之<lb/>
至賾而擬諸形容象其物宜此亦賢人之所察<lb/>
紀往以知來而著為憲則也人之相法或在面<lb/>
部或在手足或在行步或在聲響面部欲溥平<lb/>
潤澤手足欲深細明直行步欲安穏覆載音聲<lb/>
欲温和中宫頭面手足身形骨節皆欲相副稱<lb/>
此其略要也夫骨法為祿相表氣色為吉凶候<lb/>
<pb n="KR3a0010_SBCK_006-7a"/>
部位為年時徳行為三者招天授性命決然表<lb/>
有顯微色有濃淡行有薄厚命有去就是以吉<lb/>
㐫期㑹祿位成敗有不必非聰明慧智用心精<lb/>
宻孰能以中昔内史叔服過魯公妋敖聞其能<lb/>
相人也而見其二子焉叔服曰榖也食子難也<lb/>
收子榖也豐下必有後於魯及穆伯之老也文<lb/>
伯居養其死也惠叔典哭魯竟立獻子以續孟<lb/>
氏之後及王孫說相喬如子上㡬商臣子文憂<lb/>
越椒叔姬惡食我單襄公察晉厲子貢觀邾魯<lb/>
臧文聽禦說陳咸見張　賢人達士察以善　心<lb/>
<pb n="KR3a0010_SBCK_006-7b"/>
無不中矣及唐舉之相李兊蔡澤許負之相鄧<lb/>
通條侯雖司命班祿追叙行事弗能過也雖然<lb/>
人之有骨法也猶萬物之有種類材木之有常<lb/>
宜巧匠因象各有所授曲者宜為輿檀宜作輻<lb/>
榆宜作轂此其正法通率也若有其質而工不<lb/>
材可如何故凡相者能期其所極不能使之必<lb/>
至十種之地膏壤雖肥弗耕不穫千里之馬骨<lb/>
法雖具弗策不致夫觚而弗琢不成於器士而<lb/>
弗仕不成於位若此者天地所不能貴賤鬼神<lb/>
所不能貧富也或王公孫子仕宦終老不至於<lb/>
<pb n="KR3a0010_SBCK_006-8a"/>
榖或庶隷厮賤無故騰躍窮極爵位此受天性<lb/>
命當必然者也詩稱天難忱斯性命之質德行<lb/>
之招叅錯授不易者也然其大要骨法爲主氣<lb/>
色爲候五色之見王廢有智者見祥脩善迎之<lb/>
其有憂色循行改尤愚者反戾不自省思雖休<lb/>
徴見相福轉爲災於戯君子可不敬哉<lb/>
　　　　　六月十六日對<lb/>
潜夫論卷第六<lb/>
<pb n="KR3a0010_SBCK_006-8b"/>
</p>
<p>
</p>
  </div>
</body>
</text>
</TEI>
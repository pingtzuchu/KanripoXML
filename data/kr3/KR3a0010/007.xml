<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0010_SBCK_007-1a"/>
潜夫論卷第七　王符<lb/>
　　　夢列第二十八<lb/>
　　　釋難苐二十九<lb/>
夢列第二十八<lb/>
凡夢有直有象有精有想有人有感有時有反<lb/>
有病有性在昔武王邑姜方震太叔夢帝謂已<lb/>
命爾子虞而與之唐及生手掌曰虞因以為名<lb/>
成王滅唐遂以封之此謂直應之夢也詩云惟<lb/>
熊惟羆男子之祥惟虺惟蛇女子之祥衆惟魚<lb/>
矣實惟豐年旐惟旄矣室家蓁蓁此謂象之夢<lb/>
<pb n="KR3a0010_SBCK_007-1b"/>
也孔子生於亂世日思周公之徳夜即夢之此<lb/>
謂意精之夢也人有所思即夢其到有憂即夢<lb/>
其事此謂記想之夢也今事貴人夢之即為祥<lb/>
賤人夢之即為妖君子夢之即為榮小人夢之<lb/>
即為辱此謂人位之夢也晉文公於城濮之戰<lb/>
夢楚子伏已而盬其腦是大惡也及戰乃大勝<lb/>
此謂極反之夢也隂雨之夢使人厭迷陽旱之<lb/>
夢使人亂離大寒之夢使人怨悲大風之夢使<lb/>
人飄飛此謂感氣之夢也春夢發生夏夢髙明<lb/>
秋冬夢熱藏此謂應時之夢也隂病夢寒陽病<lb/>
<pb n="KR3a0010_SBCK_007-2a"/>
夢熱内病夢亂外病夢發百病之夢或散或集<lb/>
此謂氣之夢也人之情心好惡不同或以此吉<lb/>
或以此凶當各自察常占所從此謂性情之夢<lb/>
也故先有差武者謂之精晝有所思夜夢其事<lb/>
乍吉乍善凶惡不信者謂之想貴賤賢愚男女<lb/>
長少謂之人風雨寒暑謂之感五行王相謂之<lb/>
時隂極即吉陽極即凶謂之反觀其所疾察其<lb/>
所夢謂之病心精好惡於事驗謂之性凡此十<lb/>
者占夢之大略也而决吉凶者之類以多反其<lb/>
故哉豈人覺為陽人寐為隂隂陽之務相反故<lb/>
<pb n="KR3a0010_SBCK_007-2b"/>
邪此亦謂其不甚者爾借如使夢吉事而已意<lb/>
大喜樂發於心精則真吉矣夢凶事而已意大<lb/>
恐懼憂悲發於心精即真惡矣所謂秋冬夢死<lb/>
傷也吉者順時也雖然財為大害爾由弗若勿<lb/>
夢也凡察夢之大體清絜鮮好貌堅徤竹木茂<lb/>
美宫室器械新成方正開通光明温和升上向<lb/>
興之象皆為吉喜謀從事成諸臭汙腐爛枯槁<lb/>
絶霧傾倚徵邪劓刖不安閉塞幽昧解落墜下<lb/>
向衰之象皆為計謀不從舉事不成妖孽恠異<lb/>
可憎可惡之事皆為憂圖畫䘏胎刻鏤非真瓦器<lb/>
<pb n="KR3a0010_SBCK_007-3a"/>
虛空皆為見欺紿倡優俳儛俟小兒所戯弄之<lb/>
象皆為觀笑此其大部也夢或甚顯而無占或<lb/>
甚微而有應何也曰本所謂之夢者困不了察<lb/>
之稱而懵憒冒名也故亦不專信以斷事人對<lb/>
計事起而行之尚有不從况於忘忽雜夢亦可<lb/>
必乎唯其時有精誠之所感薄神靈之所告者<lb/>
乃有占爾是故君子之異夢非妄而已也必有<lb/>
事故焉小人之異夢非桀而已也時有眞祥焉<lb/>
是以武丁夢獲聖而得傳說二世夢白虎而其<lb/>
封夫竒異之夢多有故而少無為者矣人一寢<lb/>
<pb n="KR3a0010_SBCK_007-3b"/>
之夢或屢遷化百物代至而其主不能䆒道之<lb/>
故占者有不中也此非古之罪也乃夢者過也<lb/>
或言夢審矣而說者不能連類傳觀故其悪有<lb/>
不驗也此非書之罔乃說之過也是故占夢之<lb/>
難者讀其書為難也夫占夢必謹其變故審其<lb/>
徼候内考情意外考王相即吉凶之符善悪之<lb/>
効庶可見也且凡人道見瑞而脩德者福必成<lb/>
見瑞而縱恣者福轉為禍見妖而驕侮者禍必<lb/>
成見妖而戒懼者禍轉為福是故大姒有吉夢<lb/>
文王不敢康吉祀于羣神然後占于明堂並拜<lb/>
<pb n="KR3a0010_SBCK_007-4a"/>
吉夢修發戒懼聞喜若憂故能成吉以有天下<lb/>
虢公夢見蓐收賜之土田目以爲有吉因史嚚<lb/>
令國賀夢聞憂而喜故能成凶以滅其封易曰<lb/>
使知懼又明於憂患與故凡有異夢感心以及<lb/>
人之吉凶相之氣色無問善惡常恐懼脩省以<lb/>
徳迎之乃其逢吉天祿永終<lb/>
釋難第二十九<lb/>
庚子問於潜夫曰堯舜道徳不可兩羙實若韓<lb/>
子戈伐之說邪潜夫曰是不知難而不知類今<lb/>
夫伐者盾也厥性利戈者矛也厥性害是伐爲<lb/>
<pb n="KR3a0010_SBCK_007-4b"/>
賊伐為禁也其不俱盛固其術也夫堯舜之相<lb/>
於人也非戈與伐也其道同仁不相害也舜伐<lb/>
何如弗得俱堅堯伐何如不得俱賢哉且夫堯<lb/>
舜之徳譬猶偶燭之施明于幽室也前燭即盡<lb/>
照之矣後燭入而益明此非前燭昧而後燭彰<lb/>
也乃二者相因而成大光二聖相徳而致太平<lb/>
之功也是故大鵬之動非一羽之輕也騏驥之<lb/>
速非一足之力也衆良相徳而積施乎無極也<lb/>
堯舜兩羙蓋其則也伯叔曰吾子過矣韓非之<lb/>
取矛盾以喻者將假其不可兩立以詰堯舜之<lb/>
<pb n="KR3a0010_SBCK_007-5a"/>
不得並之勢而論其本性之仁與賊不亦失是<lb/>
譬喻之意乎潜夫曰夫譬喻也者生於直告之<lb/>
不明故假物之然否以彰之物之有然否也非<lb/>
以其文也必以其真也今子舉其實文之性以<lb/>
喻而欲使鄙也釋其文鄙也惑焉且吾聞問隂<lb/>
對陽謂之彊說論西詰東謂之彊難子若欲自<lb/>
必以則昨反思然後求無苟目彊<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>子曰周公<lb/>
知管蔡之惡以相武使肆厥毒從而誅之何不<lb/>
仁也若其不知何不聖也二者之過必處一焉<lb/>
潜夫曰書二子挾<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>子父以叛然未知其類之<lb/>
<pb n="KR3a0010_SBCK_007-5b"/>
與抑抑相反且天知桀惡而帝之夏又知紂惡<lb/>
而王之殷使虐二國殘賊下民多縱厥毒滅其<lb/>
身亦可謂不仁不知乎<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>子曰不然夫桀紂者<lb/>
無親於天故天任而弗憂誅之而弗哀今管蔡<lb/>
之與周公也有兄弟之親有骨肉之恩不量能<lb/>
而使之不堪命而任之故曰異於桀之與天也<lb/>
潜夫曰皇天無親帝王繼體之君父事天王者<lb/>
為子故父事天也率土之民莫非王臣也將而<lb/>
必誅王法公也無偏無頗親踈同也大義滅親<lb/>
尊王之義也立弊之天為周公之徳因斯也過<lb/>
<pb n="KR3a0010_SBCK_007-6a"/>
此而往者未之或知秦子問於潜夫曰耕種生<lb/>
之本也學問業之末也老𥅆有言大丈夫處其<lb/>
實不居其華而孔子曰耕也餒在其中學也祿<lb/>
在其中敦問今使舉世之人釋耨耒而程相羣<lb/>
於學何如潜夫曰善哉問君子勞心小人勞力<lb/>
故孔子所稱謂君子爾今以目所見耕食之本<lb/>
也以心原道即學又耕之本也易曰立天之道<lb/>
曰隂與陽立地之道曰柔與剛立人之道曰仁<lb/>
與義夫反徳者爲災潜夫曰嗚呼而未此察乎<lb/>
吾語子夫君子也者其賢宜君國而徳宜子民<lb/>
<pb n="KR3a0010_SBCK_007-6b"/>
也宜處此位者唯仁義人故有仁義者謂之君<lb/>
子昔荀子有言夫仁也者愛人愛人故不忍危<lb/>
也義也者聚人聚人故不忍亂也是故君子夙<lb/>
夜箴規蹇蹇匪懈者憂君之危亡哀民之亂離<lb/>
也故賢人君子推其仁義之心愛之君猶父母<lb/>
也愛居世之民猶子弟也父母將臨顛隕之患<lb/>
子弟將有陷溺之禍者豈能墨乎哉是以仁者<lb/>
必有勇而徳人必有義也且夫一國盡亂無有<lb/>
安身詩云莫肯念亂誰無父母言將皆為害然<lb/>
有親者憂將深也是故賢人君子既憂民亦為<lb/>
<pb n="KR3a0010_SBCK_007-7a"/>
身作夫蓋滿於上沾溥在下棟折欀崩懼有厭<lb/>
患故大屋移傾則下之人不待告令各爭其柱<lb/>
之仁者兼護人家者且自為也易曰王明並受<lb/>
其福是以次室倚立而嘆嘯楚女掲幡而激王<lb/>
仁惠之恩忠愛之情固能已乎<lb/>
　　　　十七日讀此卷夣列一篇亦固矣<lb/>
潜夫論卷第七<lb/>
<pb n="KR3a0010_SBCK_007-7b"/>
</p>
<p>
</p>
  </div>
</body>
</text>
</TEI>
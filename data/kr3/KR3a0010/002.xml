<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0010_SBCK_002-1a"/>
潜夫論卷第二　王符<lb/>
　　　明闇第六<lb/>
　　　考績第七<lb/>
　　　思賢第八<lb/>
　　　本政第九<lb/>
　　　潜嘆第十<lb/>
明闇第六<lb/>
國之所以治者君明也其所以亂者君闇也君<lb/>
之所以明者兼聽也所以闇者偏信也是故人<lb/>
君通必兼聽則聖日廣矣庸說偏信則過日甚<lb/>
<pb n="KR3a0010_SBCK_002-1b"/>
矣詩云先民有言詢于芻蕘夫堯舜之治闢四<lb/>
門明四目達四聡是以天下輻湊而聖無不昭<lb/>
故共鯀之徒弗能塞也靖言庸囬弗能惑也秦<lb/>
之二世務隠藏已而斷百僚隔捐䟽賤而信趙<lb/>
髙是以聽塞於貴重之臣明蔽於驕妬之人故<lb/>
天下潰叛弗得聞也皆髙所殺莫敢言之周章<lb/>
至戲乃始駭閻樂進勸乃後悔不亦晩矣故人<lb/>
兼聽納下則貴臣不得誣而逺人不得欺也慢<lb/>
賤信貴則朝廷讜言無以至而㓗士奉身伏罪<lb/>
於野矣夫朝臣所以統理而多比周則亂賢人<lb/>
<pb n="KR3a0010_SBCK_002-2a"/>
所以奉己而隱遯伏野則君孤而能存者未之<lb/>
嘗有也是故明君位衆務下言以昭外敬納卑<lb/>
賤以誘賢也其無距言未必言者之盡可用也<lb/>
其無慢賤未必其人盡賢也乃懼慢不肖而絶<lb/>
賢望也是故聖王責小以厲大賞鄙以招賢然<lb/>
後良士集于朝下情達于君也故上無遺失之<lb/>
筞官無亂法之臣此君民之所利而姧佞之所<lb/>
患也昔張祿一見而穰侯免袁絲進說而周㪍<lb/>
黜是以當塗之人恒嫉正直之士得一介言於<lb/>
君以矯其邪也故餝偽辭以彰主心下設威權<lb/>
<pb n="KR3a0010_SBCK_002-2b"/>
以固士民趙髙亂政恐惡聞上乃預要二世曰<lb/>
屢見羣臣衆議政事則黷黷且示短不若藏已<lb/>
獨斷神且尊嚴天子稱朕固但聞名二世於是<lb/>
乃深自幽隱獨進趙髙趙髙入稱好言以說主<lb/>
出倚詔令以自尊天下魚爛相帥叛秦趙髙恐<lb/>
懼歸惡於君乃使閻樂責而殺願一見髙不能<lb/>
而死夫田常囚簡公踔齒懸湣王二世亦旣聞<lb/>
之矣然猶復襲其敗迹者何也過在於不納卿<lb/>
士之箴規不受民氓之謡言自以已賢於簡湣<lb/>
而於二臣也故國已亂而上不知禍旣作而下<lb/>
<pb n="KR3a0010_SBCK_002-3a"/>
不殺此非衆共棄君乃君以衆命繫趙髙病自<lb/>
絶於民也後末世之君危何知之哉舜曰予違<lb/>
汝弼汝無面從退有後言故國之道勸之使諫<lb/>
宣之使言然後君明察而治情通矣且凡驕臣<lb/>
之好隱賢也既患其正義以繩已矣又耻居上<lb/>
位而明不及下尹其職而筞不出於已是以郄<lb/>
宛得衆而子常殺之屈原得君而椒蘭挺讒耿<lb/>
壽建常平而嚴延妬其謀陳湯殺郅支而匡衡<lb/>
捄其功由此觀之䖏位卑賤而欲効善於君則<lb/>
必先與寵人為讎恃舊寵沮之於内接賤欲自<lb/>
<pb n="KR3a0010_SBCK_002-3b"/>
信於外思善之君願忠之士所以雖並生一世<lb/>
憂心相皦而終不得遇者也<lb/>
考績第七<lb/>
凡南面之大務莫急於知賢知賢之近途莫急<lb/>
於考功功誠考則治亂暴而明善惡信則直賢<lb/>
不得見障蔽而佞巧不得竄其姦矣夫劒不試<lb/>
則利鈍闇弓不試則勁撓誣鷹不試則巧拙惑<lb/>
馬不試則良駑疑此四者之有相紛也由不考<lb/>
試故得然也今羣臣之不試也其禍非直止於<lb/>
誣闇疑惑而已又必致於怠慢之節焉設如家<lb/>
<pb n="KR3a0010_SBCK_002-4a"/>
人有五子十孫父母不察精愞則懃力者懈弛<lb/>
而惰慢者遂非也耗業家之道也父子兄弟一<lb/>
門之計猶有若此則又況乎羣臣惣猥治公事<lb/>
者哉傳曰善惡無彰何以沮勸是故大人不考<lb/>
功則子孫惰而家破窮官長不考功則吏怠傲<lb/>
而姦宄興帝王不考功則直賢抑而詐偽勝故<lb/>
書曰三載考績黜陟幽明蓋所以昭賢愚而勸<lb/>
能否也聖王之建百官也皆以承天治地物養<lb/>
萬民者也是故有號者必稱典名理者必効於<lb/>
實則官無廢職位無非人夫守相令長効在治<lb/>
<pb n="KR3a0010_SBCK_002-4b"/>
民州牧刺史在憲聡明九卿分職以佐三公三<lb/>
公惣統典和隂陽皆當考治以効實為王休者<lb/>
也侍中大夫慱士議郎以言語為職諌諍為官<lb/>
及選茂才孝廉賢良方正悙樸有道明經寛慱<lb/>
武猛治劇此皆名自命而號自定羣臣所當盡<lb/>
情竭慮稱君詔也今則不然令長守相不思立<lb/>
功貪殘專恣不奉法令侵冤小民州司不治令<lb/>
逺詣闕上書訟訴尚書不以責三公三公不以<lb/>
讓州郡州郡不以討縣邑是以凶惡狡猾易相<lb/>
冤也侍中博士諫議之官或處位歷年終無進<lb/>
<pb n="KR3a0010_SBCK_002-5a"/>
賢嫉惡拾遺補闕之語而貶黜之憂羣僚舉士<lb/>
者或以頑魯應茂才以桀逆應至孝以貪饕應<lb/>
廉吏以狡猾應方正以䛕謟應直言以輕薄應<lb/>
敦厚以空虚應有道以嚚闇應明經以殘酷應<lb/>
寛博以怯弱應武猛以愚頑應治劇名實不相<lb/>
副求貢不相稱富者乗其材力貴者阻其勢要<lb/>
以錢多為賢以剛彊為上凡在位所以多非其<lb/>
人而官聽所以數亂荒也古者諸侯貢士一適<lb/>
謂之好徳載適謂之尚賢三適謂之有功則加<lb/>
之賞其不貢士也一則黜爵載則黜地三黜則<lb/>
<pb n="KR3a0010_SBCK_002-5b"/>
爵土俱畢附下罔上者刑與聞國政而無益於<lb/>
民者斥在上位而不能進賢者逐其受事而重<lb/>
選舉審名實而取賞罰也如此故能别賢愚而<lb/>
獲多士成教化而安民氓三代於世皆致太平<lb/>
聖漢踐祚載祀四八而猶者末教不假而功不<lb/>
考賞罰稽而赦贖數也諺曰曲水惡直繩重罰<lb/>
惡明證此羣臣所以樂惣猥而惡考功也夫聖<lb/>
人為天口賢人為聖譯是故聖人之言天之心<lb/>
也賢者之所說聖人之意也先師京君科察考<lb/>
功以遺賢俊太平之基必自此始無為之化必<lb/>
<pb n="KR3a0010_SBCK_002-6a"/>
自此來也是故世主不循考功而思太平此猶<lb/>
欲舍規矩而為方圓無舟楫而欲濟大水雖或<lb/>
云縱然不知循其慮度之易且速也羣寮師尹<lb/>
咸有典司各居其職以責其効百郡千縣各因<lb/>
其前以謀其後辭言應對各緣其文以覈其實<lb/>
則奉職不解而陳言者不得誣矣書云賦納以<lb/>
言明試以功車服以庸誰能不讓誰能不敬應<lb/>
此堯舜所以養黎民而致時雍也<lb/>
思賢第八<lb/>
國之所以存者治也其所以亡者亂也人君莫<lb/>
<pb n="KR3a0010_SBCK_002-6b"/>
不好治而惡亂樂存而畏亾然常觀上記近古<lb/>
已來亾代有三穢國不數夫何哉察其敗皆由<lb/>
君常好其所亂而忘其所治憎其所以存而愛<lb/>
其所以亾是雖相去百世縣年一紀限隔九州<lb/>
殊俗千里然其已徴敗迹若重規襲矩稽節合<lb/>
符故曰雖有堯舜之美必考於周頌雖有桀紂<lb/>
之惡必譏於版蕩殷鑒不逺在夏后之世夫與<lb/>
死人同病者不可生也與亾國同行者不可存<lb/>
也豈虚言哉何以知人且病也以其不嗜食也<lb/>
何以知國之將亂也以其不嗜賢也是故病家<lb/>
<pb n="KR3a0010_SBCK_002-7a"/>
之厨非無嘉饌也乃其人弗之能食故遂於死<lb/>
也亂國之官非無賢人也其君弗之能任故遂<lb/>
於亾也夫生飰秔粱旨酒甘醪所以養生也而<lb/>
病人惡之以爲不若菽麥糠糟欲清者此其將<lb/>
死之候也尊賢任能信忠納諌所以爲安也而<lb/>
闇君悪之以爲不若姦佞闒茸䜛諛言者此其<lb/>
將亾之徴老子曰夫唯病病是以不病易稱其<lb/>
亾其亾繫于苞桒是故養壽之士先病服藥養<lb/>
世之君先亂任賢是以身常安而國永永也上<lb/>
毉毉國其次下毉毉疾夫人治國固治身之象<lb/>
<pb n="KR3a0010_SBCK_002-7b"/>
疾者身之病亂者國之病也身之病待毉而愈<lb/>
國之亂待賢而治治身有黃帝之術治世有孔<lb/>
子之經然病不愈而亂不治者唯鍼石之法誤<lb/>
而五經之言誣也乃因之者非其人苟非其人<lb/>
則規不圓而矩不方繩不直而凖不平鑚燧不<lb/>
得火鼓石不下金金馬不可以追速土舟不可<lb/>
以涉水也凡此八者天之張道有形見物苟非<lb/>
其人猶尚無功則又況乎懐道術以撫民垊乗<lb/>
六龍以御天心者哉夫治世不得真賢譬猶治<lb/>
疾不得良毉也治疾當真人參反得支羅服當<lb/>
<pb n="KR3a0010_SBCK_002-8a"/>
得麥門冬反烝橫麥已而不識真合而服之病<lb/>
以侵劇不自知為人所欺也乃反謂方不誠而<lb/>
藥皆無益於病因棄後藥而弗敢飲而便求巫<lb/>
覡者雖死可也人君求賢下應以鄙與真不以<lb/>
枉已不引真受猥官之國以侵亂不自知為下<lb/>
所欺也乃反謂經不信而賢皆無益於救亂因<lb/>
廢真賢不復求進更任俗吏雖滅亾可也三代<lb/>
以下皆以支羅服烝橫麥合藥病曰痁而遂死<lb/>
也書曰人之有能使循其行國乃其昌是故先<lb/>
王為官擇人必得其材功加於人徳稱其位人<lb/>
<pb n="KR3a0010_SBCK_002-8b"/>
謀鬼謀百姓與能務順以動天地如此三代開<lb/>
國建侯所以傳嗣百世歷載千數者也自春秋<lb/>
之後戰國之制將權臣必以親家皇后兄弟主<lb/>
壻外孫年雖童妙未脫桎梏由籍此官職功不<lb/>
加民澤不被下而取侯多受茅土又不得治民<lb/>
効能以報百姓虚食重祿素餐尸位而但事淫<lb/>
侈坐作驕奢破敗而不及傳世者也子産有言<lb/>
未能操刀而使之割其傷實多是故也主之於<lb/>
貴戚也愛其嬖媚之美不量其材而受之官不<lb/>
使立功自託於民而苟務髙其爵位崇其賞賜<lb/>
<pb n="KR3a0010_SBCK_002-9a"/>
令結怨於下民縣罪於惡積過既成豈有不顛<lb/>
隕者哉此所謂子之愛人傷之而已哉先王之<lb/>
制官民必論其材論定而後爵之位定然後祿<lb/>
之人君也此君不察而苟以親戚邑官之人典<lb/>
官者譬猶以愛子易御僕以明珠易瓦礫雖有<lb/>
可愛好之情然而其覆大車而殺病人也必矣<lb/>
書稱天工人其代之傳曰夫成天地之力者未<lb/>
嘗不蕃昌也由地觀之世主欲無功之人而彊<lb/>
冨之則是與天闘也使無徳況之人與皇天闘<lb/>
而欲久立自古以來未之嘗有也<lb/>
<pb n="KR3a0010_SBCK_002-9b"/>
本政第九<lb/>
凡人君之治莫大於和隂陽隂陽者以天為本<lb/>
天心順則隂陽和天心逆則隂陽乖天以民為<lb/>
心民安樂則天心順民愁苦則天心逆民以君<lb/>
為統君政善則民和治君政惡則民冤亂君以<lb/>
恤民為本臣忠良賜君政善臣姦枉則君政惡<lb/>
以選為本選舉實則忠賢進選虚偽則邪黨貢<lb/>
選以法令為本法令正則選舉實法令詐則選<lb/>
虚偽法以君為主君信法則法順行君欺法則<lb/>
法委棄君臣法令之功必効於民故君臣法令<lb/>
<pb n="KR3a0010_SBCK_002-10a"/>
善則民安樂民安樂則天心惣天心惣則隂陽<lb/>
和隂陽和則五穀豊五糓豐而民眉壽民眉壽<lb/>
則興於義興於義而無姧行無姧行則世平而<lb/>
國家寧社稷安而君尊榮矣是故天心隂陽君<lb/>
臣民氓善惡相輔至而代相徵也夫天者國之<lb/>
基也君者民之統也臣者治之材也工欲善其<lb/>
事必先利其器是故將致大平者必先調隂陽<lb/>
調隂陽者必先順天心順天心者必先安其人<lb/>
安其人者必先審擇其人是故國家存亡之本<lb/>
治亂之機在於明選而已矣聖人知之故以為<lb/>
<pb n="KR3a0010_SBCK_002-10b"/>
黜陟之首書曰爾安百姓何擇非人此先王致<lb/>
太平而發頌聲也否泰消息隂陽不並觀其所<lb/>
聚而興衰之端可見也稷卨臯陶聚而致雍熈<lb/>
皇父蹶踽聚而致災異夫善惡之象千里合符<lb/>
百世累迹性相近而習相逺是故賢愚在心不<lb/>
在貴賤信欺在性不在親踈二世所以共亡天<lb/>
下者丞相御史也髙祖所以共取天下者繒肆<lb/>
狗屠也驪山之徒鉅野之盜皆爲名將由此觀<lb/>
之苟得其人不患貧賤苟得其材不嫌名跡逺<lb/>
迹漢元以來驕貴之臣毎受罪誅黨與在位并<lb/>
<pb n="KR3a0010_SBCK_002-11a"/>
伏辜者常十二三由此觀之貴寵之臣未嘗不<lb/>
播授私人進姦黨也是故王莾與漢公卿牧守<lb/>
奪漢光武與漢之遺民棄士共誅如貴人必賢<lb/>
而忠賤人必愚而欺則何以若是自成帝以降<lb/>
至于莾公卿列侯下訖令尉大小之官且十萬<lb/>
人皆自漢所謂賢明忠正貴寵之士也莾之篡<lb/>
位唯安衆侯劉崇東郡太守翟義思事君之禮<lb/>
義勇奮發欲誅莾功雖不成志節可紀夫以十<lb/>
萬之計其能奉報悪二人而已由此觀之衰世<lb/>
羣臣誠少賢也其官益大者罪益重位益髙者<lb/>
<pb n="KR3a0010_SBCK_002-11b"/>
罪益深爾故曰治世之徳衰世之惡常與爵位<lb/>
自相副也孔子曰國有道貧且賤焉耻也國無<lb/>
道富且貴焉耻也詩傷皎皎白駒在彼空谷巧<lb/>
言如流俾躬處休蓋言衰世之士志彌潔者身<lb/>
彌賤佞彌巧者官彌尊也方以類聚物以羣分<lb/>
同明相見同聽相聞唯聖知聖唯賢知賢今當<lb/>
塗之人既不能昭練賢鄙然又却於貴人之風<lb/>
指脅以權勢之囑託請謁闐門禮贄輻湊迫於<lb/>
目前之急則且先之此正士之所獨蔽而羣邪<lb/>
之所黨進也周公之為宰輔也以謙下士故能<lb/>
<pb n="KR3a0010_SBCK_002-12a"/>
得真賢祁奚之為大夫也舉讎薦子故能得正<lb/>
人今世得位之徒依女妹之寵以驕士藉亢龍<lb/>
之勢以陵賢而欲使志義之士匍匐曲躬以事<lb/>
已毁顔謟諛以求親然後乃保持之則貞士採<lb/>
薇凍餒伏死巖穴之中而已爾豈有肯踐其闕<lb/>
而交其人者哉<lb/>
潜歎第十<lb/>
凡有國之君者未嘗不欲治也而治不世見者<lb/>
所任不賢故也世未嘗無賢也而賢不得用者<lb/>
羣臣妬也主有索賢之心而無得賢之術臣有<lb/>
<pb n="KR3a0010_SBCK_002-12b"/>
進賢之名而無進賢之實此以人君孤危於上<lb/>
而道猶抑於下也夫國君之所以致治者公也<lb/>
公法行則軓亂絶佞臣之所以便身者私也私<lb/>
術用則公法奪列士所以建節者義也正節立<lb/>
則醜類代此姦臣亂吏無法之徒所謂日夜杜<lb/>
塞賢君義士之間咸使不相得者也夫賢者之<lb/>
為人臣不損君以奉佞不阿衆以取容不惰公<lb/>
以聴私不撓法以吐剛其明能照姦而義不比<lb/>
黨是以范武歸晉而國姦逃華元反朝而魚氏<lb/>
亡故正義之士與邪枉之人不兩立之夫人君<lb/>
<pb n="KR3a0010_SBCK_002-13a"/>
之取士也不能叅聽民氓斷之聡明反徒信亂<lb/>
臣之說獨用汚吏之言此所謂與仇遷使令囚<lb/>
擇吏者也書云謀及乃心謀及庶人孔子曰衆<lb/>
好之必察焉衆惡之必察焉故聖人之施舍也<lb/>
不必任衆亦不必專已必察彼已之為而度之<lb/>
以義或舍人取已故舉無遺失而政無廢滅也<lb/>
或君則不然已有所愛則因以斷正不稽於衆<lb/>
不謀於心苟眩於愛唯言是從此政之所以敗<lb/>
亂而士之所以放佚者也昔紂好色九侯聞之<lb/>
乃獻厥女紂則大喜以為天下之麗莫若此也<lb/>
<pb n="KR3a0010_SBCK_002-13b"/>
以問妲己妲己懼進御而奪已愛也乃偽俯而<lb/>
泣曰君王年即耆邪明既衰邪何貌惡之若此<lb/>
而覆謂之好也紂於是渝而以為惡妲己恐天<lb/>
下之愈進美女者因白九侯之不道也乃欲以<lb/>
此惑君王也王而弗誅何以革後紂則大怒遂<lb/>
脯厥女而烹九侯自此之後天下之有美女者<lb/>
乃皆重室晝閉唯恐紂之聞也趙髙專秦將殺<lb/>
二世乃先示權於衆獻鹿於君以為駿馬二世<lb/>
占之曰鹿髙曰馬也二世收目獨視曰丞相誤<lb/>
邪此鹿也高終對以馬問於朝臣朝臣或助二<lb/>
<pb n="KR3a0010_SBCK_002-14a"/>
世而非髙髙因白二世此皆阿主惑上不忠莫<lb/>
大乃盡殺之自此之後莫敢正諌而髙遂殺二<lb/>
世於望夷竟以亡夫好之與惡放於目而鹿之<lb/>
與馬者著於形者也已又定矣還至䜛如臣妾<lb/>
之餝僞言而作辭也則君王失已心而人物喪<lb/>
我體矣況乎逢幽隠囚人而待校其信不若察<lb/>
妖女之留意也其辨賢不肖也必若辨鹿馬之<lb/>
審固也此二物者皆得進見於朝堂暴質於心<lb/>
臣矣及歡愛茍媚佞說巧辯之惑君也猶炫燿<lb/>
君目變奪君心便以好醜以鹿爲馬而況於郊<lb/>
<pb n="KR3a0010_SBCK_002-14b"/>
野之賢闕外之士未嘗得見者乎夫在位者之<lb/>
好蔽賢而務進黨也自古而然昔唐堯之大聖<lb/>
也聡明宣昭虞舜之大聖也徳音發聞堯為天<lb/>
子求索賢人訪於羣后羣后不肎薦舜而反稱<lb/>
共鯀之徒頼堯之聖後乃舉舜而放四子夫以<lb/>
古聖之質也堯聡之明也舜徳之彰也君明不<lb/>
可欺徳彰不可蔽也質鮮為佞而位者尚直若<lb/>
彼今夫列士之行其不及堯舜乎逹矣而俗之<lb/>
荒唐世法滋彰然則求賢之君哀民之士其相<lb/>
合也亦必不幾矣文王游畋遇姜尚于渭濱察<lb/>
<pb n="KR3a0010_SBCK_002-15a"/>
言觀志而見其心不諮左右不<graphic n="KR1258" url="https://raw.githubusercontent.com/kanripo/KR-Gaiji/master/images/KR1258.png" mimeType="image/png"/>羣臣遂載反<lb/>
歸委之以政用能造周故堯㕘鄉黨以得舜文<lb/>
王㕘已以得吕尚豈若殷辛秦政既得賢人反<lb/>
決滯於讎誅殺正直而進任姦臣之黨哉是以<lb/>
明聖之君於正道也不專驅於貴寵惑於嬖媚<lb/>
不棄疎逺不輕㓜賤又㕘而任之故有周之制<lb/>
也天子聽政使三公至於列士獻典良史獻書<lb/>
師箴瞍賦矇誦百工諫庻人傳語近臣盡規親<lb/>
戚補察瞽叟教誨耆艾脩之而後王斟酌焉是<lb/>
以事行而無敗也末世則不然徒信貴人驕妬<lb/>
<pb n="KR3a0010_SBCK_002-15b"/>
之議獨用苟媚蠱惑之言行豊禮者䝉愆咎論<lb/>
徳義者見尤惡於是䛕臣又從以詆訾之法被<lb/>
以議上之刑此賢士之始困也夫詆訾之法者<lb/>
伐賢之斧也而驕妬者噬賢之狗也人君内秉<lb/>
伐賢之斧權噬賢之狗而外招賢欲其至也不<lb/>
亦悲乎<lb/>
　　　　　　　十一日挍時盲風怪雨者四日矣<lb/>
潜夫論卷第二<lb/>
</p>
<p>
</p>
  </div>
</body>
</text>
</TEI>
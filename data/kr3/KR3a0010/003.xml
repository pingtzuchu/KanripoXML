<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0010_SBCK_003-1a"/>
潜夫論卷第三　王符<lb/>
　　　忠貴第十一<lb/>
　　　浮侈第十二<lb/>
　　　慎微第十三<lb/>
　　　實貢第十四<lb/>
忠貴第十一<lb/>
世有莫盛之福又有莫痛之禍處莫髙之位者<lb/>
不可以無莫大之功竊亢龍之極貴未嘗不破<lb/>
亡也成天地之大功者未嘗不蕃昌也帝王之<lb/>
所尊敬天之所甚愛者民也今人臣受君之重<lb/>
<pb n="KR3a0010_SBCK_003-1b"/>
位牧天之所甚愛焉可以不安而利之飬而濟<lb/>
之哉是以君子任職則思利民達上則思進賢<lb/>
功孰大焉故居上而下不重也在前而後不始<lb/>
也書稱天工人其代之王者法天而建官自公<lb/>
卿以下至于小司輙非天官也是故明主不敢<lb/>
以私愛忠臣不敢以誣能夫竊人之財猶謂之<lb/>
盜況偷天官以私已乎以罪犯人必加誅罰況<lb/>
乃犯天得無咎乎五代建侯開國成家傳嗣百<lb/>
世歷載千數皆以能當天官功加百姓周公東<lb/>
征後世追思召公甘棠人不忍伐見愛如是豈<lb/>
<pb n="KR3a0010_SBCK_003-2a"/>
欲私害之者哉此其後之封君多矣或不終身<lb/>
或不朞月而莫隕墜其世無者載莫盈百是人<lb/>
何也哉五代之臣以道事君以仁撫世澤及草<lb/>
木兼利外内普天率土莫不被徳其所安全直<lb/>
天工也是以福祚流衍本枝百世季世之臣不<lb/>
思順天而時主是䛕謂破敵者為忠多殺者為<lb/>
賢白起䝉恬秦以為功天以為賊息夫董賢主<lb/>
以為忠天以為盜此等之儔雖見貴於時君然<lb/>
上不順天心下不得民意故卒泣血號咷以辱<lb/>
終也易曰徳薄而位尊智小而謀大力少而任<lb/>
<pb n="KR3a0010_SBCK_003-2b"/>
重鮮不及矣是故德不稱其任其禍必酷能不<lb/>
稱其位其殃必大且夫竊位之人天奪其鑒神<lb/>
惑其心是故貧賤之時雖有鑒明之資仁義之<lb/>
志一旦冨貴則背親損舊䘮其本心皆踈骨肉<lb/>
而親便辟薄知友而厚狗馬財貨满於僕妾禄<lb/>
賜盡於猾奴寜見朽貫千萬而不忍賜人一錢<lb/>
寜積粟腐倉而不忍貸人一斗人多驕肆負債<lb/>
不償骨肉怨望於家細民謗讟於道前人以敗<lb/>
後爭襲之誠可傷也歴觀前世貴人之用心也<lb/>
與嬰兒等嬰兒有常病貴臣有常禍父母有常<lb/>
<pb n="KR3a0010_SBCK_003-3a"/>
失人君有常過嬰兒常病傷飽也貴臣常禍傷<lb/>
寵也父母常失在不能已於媚子人君常過在<lb/>
不能已於驕臣哺乳太多則必掣縱而生癎貴<lb/>
富太盛則必驕佚而生過是故媚子以賊其軀<lb/>
者非一門也驕臣用滅其家者非一世也或以<lb/>
背叛橫逆不道或以徳薄不稱其貴文昌奠功<lb/>
司命舉過觀惡深淺稱罪降罰或捕挌斬首或<lb/>
拉髆掣胷掊死深穽銜刀都市殭屍破家覆宗<lb/>
滅族者皆無功於民氓者也而後人貪權冒寵<lb/>
蓄積無極思登顛隕之臺樂循覆車之迹願禆<lb/>
<pb n="KR3a0010_SBCK_003-3b"/>
福祚以備員滿貫者何世無之當吕氏之貴也<lb/>
太后稱制而專政祿産秉事而握權擅立四五<lb/>
多封子弟兼據將相外内磐結自以雖湯武興<lb/>
五覇作弗能危也於是廢仁義而尚威虐滅禮<lb/>
信而務譎詐海内怨痛人欲其亡故一朝摩滅<lb/>
而莫之哀也霍氏之貴專相㓜主誅滅同僚廢<lb/>
帝立帝莫之敢違禹繼父位山雲屏事諸壻專<lb/>
典禁兵㛰姻本族王氏之貴九侯五將朱輪二<lb/>
十三太后專政秉權三世莾為宰衡封安漢公<lb/>
居攝假號身當南面卒以簒位十有餘年自以<lb/>
<pb n="KR3a0010_SBCK_003-4a"/>
居之已久威立恩行永無禍敗故遂肆心恣意<lb/>
私近忘逺崇聚羣小重賦殫民以奉無功動為<lb/>
姦詐託之經義迷罔百姓欺誣天地自以我宻<lb/>
人莫之知皇天從上鑒其姦神明自幽照其態<lb/>
豈有誤哉夫鳥以山為卑而橧巢其上魚以淵<lb/>
為淺而穿穴其中卒所以得之者餌也貴戚懼<lb/>
家之不吉而聚諸令名懼門之不堅而為作鐡<lb/>
樞卒其以敗者非苦禁忌少而門樞朽也常苦<lb/>
崇財貨而行驕僣虐百姓而失民心爾孔子曰<lb/>
不患無位患已不立是故人臣不奉遵禮法竭<lb/>
<pb n="KR3a0010_SBCK_003-4b"/>
精思職推誠輔君効功百姓下自附於民氓上<lb/>
承順於天心而乃欲任其私知竊君威徳以陵<lb/>
下民反戾天地欺誣神明偷進苟得以自奉厚<lb/>
居累卵之危而圖泰山之安為朝露之行而思<lb/>
傳世之功譬猶始皇之舍徳任刑而欲計一以<lb/>
至於萬也豈不惑哉<lb/>
浮侈第十二<lb/>
王者以四海為一家以兆民為通計一夫不耕<lb/>
天下必受其飢者一婦不織天下必受其寒者<lb/>
今舉世舍農桒趨商賈牛馬車輿填塞道路游<lb/>
<pb n="KR3a0010_SBCK_003-5a"/>
手爲功充盈都邑治本者少浮食者衆商邑翼<lb/>
翼四方是極今察洛陽浮末者什於農夫虚偽<lb/>
游手者什於浮末是則一夫耕百人食之一婦<lb/>
桒百人衣之以一奉百孰能供之天下百郡千<lb/>
縣市邑萬數類皆如此本末何足相供則民安<lb/>
得不飢寒飢寒並至則安能不爲非爲非則姦<lb/>
宄姦宄繁多則吏安能無嚴酷嚴酷數加則下<lb/>
安能無愁怨愁怨者多則咎徵並臻下民無聊<lb/>
則上天降災則國危矣夫貧生於富弱生於彊<lb/>
亂生於治危生於安是故明王之飬民也憂之<lb/>
<pb n="KR3a0010_SBCK_003-5b"/>
勞之教之誨之慎微防萌以斷其邪故易美節<lb/>
以制度不傷財不害民七月詩大小教之終而<lb/>
復始由此觀之民固不可恣也今民奢衣服侈<lb/>
飲食事口舌而習調欺以相詐紿比肩是也或<lb/>
以謀姦合任為業或以㳺敖慱弈為事或丁夫<lb/>
世不傳犂鋤懷丸挾彈携手遨游或取好土作<lb/>
丸賣之於彈外不可以禦冦内不足以禁鼠晉<lb/>
靈好之以増其惡未嘗聞志義之士喜操以游<lb/>
者也唯無心之人羣竪小子接而持之妄彈烏<lb/>
雀百發不得一而反中面目此㝡無用而有害<lb/>
<pb n="KR3a0010_SBCK_003-6a"/>
也或坐作竹簧削銳其頭有傷害之象傳以蠟<lb/>
蜜有甘舌之類皆非吉祥善應或作泥車瓦狗<lb/>
馬騎倡排諸戯弄小兒之具以巧詐詩刺不績<lb/>
其麻女也婆娑今多不脩中饋休其蠶織而起<lb/>
學巫祝鼓舞事神以欺誣細民熒惑百姓婦女<lb/>
羸弱疾病之家懐憂憒憒皆易恐懼至使犇走<lb/>
便時去離正宅﨑嶇路側上漏下濕風寒所傷<lb/>
姦人所利賊盜所中益禍益崇以致重者不可<lb/>
勝數或棄毉藥更徃事神故至於死亡不自知<lb/>
為巫所欺誤乃反恨事巫之晩此熒惑細民之<lb/>
<pb n="KR3a0010_SBCK_003-6b"/>
甚者也或裁好繒作為䟽頭令工采畵雇人書<lb/>
祝虚餙巧言欲邀多福或裂拆繒綵裁廣數分<lb/>
長各五寸縫繒佩之或紡綵絲而縻斷截以繞<lb/>
臂此長無益於吉凶而空殘滅繒絲縈悸小民<lb/>
剋削綺縠寸竊八采以成榆葉無窮水波之文<lb/>
碎刺縫紩詐為笥嚢裙䙏衣𬒳費繒百縑用功<lb/>
十倍此等之儔既不助長農工女無有益於世<lb/>
而坐食嘉穀消費白日毁敗成功以見為破以<lb/>
牢為行以大為小以易為難皆冝禁者也山林<lb/>
不能給野火工每不能灌漏巵孝文皇帝躬衣<lb/>
<pb n="KR3a0010_SBCK_003-7a"/>
弋綈足履革舄以韋帶劒集上書囊以爲殿帷<lb/>
盛夏苦暑欲起一臺計直百萬以爲奢費而不<lb/>
作也今亰師貴戚衣服飲食車輿文飾廬舎皆<lb/>
過王制僣上甚矣從奴僕妾皆服葛子升越筩<lb/>
中女布細緻綺縠水紈錦繡犀象珠玉琥珀瑇<lb/>
瑁石山隱飾金銀錯鏤麞麂履舄文組綵褋驕<lb/>
奢僣主轉相誇詫箕子所晞今在僕妾富貴嫁<lb/>
娶車軿各十騎奴侍僮夾轂節引富者競欲相<lb/>
過貧者耻不逮及是故一饗之所費破終身之<lb/>
本業古者必有命民然後乃得衣繒綵而乗車<lb/>
<pb n="KR3a0010_SBCK_003-7b"/>
馬今者既不能盡復古細民誠可不須乃踰於<lb/>
古昔孝子衣必細緻履必麞麂組必文采飾禨<lb/>
必緰此挍飾車馬多畜奴婢諸能若此者既不<lb/>
生穀又坐為蠧賊也子曰古之葬者厚衣之以<lb/>
薪葬之中野不封不樹喪期無時後世聖人易<lb/>
之以棺槨桐木為棺葛采為緘下不及泉上不<lb/>
泄臭後世以楸梓槐栢杶㯉各取方土所出膠<lb/>
漆分致釘細要削除鏟靡不見際㑹其堅足恃<lb/>
其用足任如此可矣其後京師貴戚必欲江南<lb/>
檽梓豫章楩柟邊逺下土亦競相倣俲夫檽梓<lb/>
<pb n="KR3a0010_SBCK_003-8a"/>
豫章所出殊逺又乃生於深山窮谷經歷山岑<lb/>
立千歩之髙百丈之谿傾倚險阻崎嶇不便求<lb/>
之連日然後見之伐斫連月然後訖㑹衆然後<lb/>
能動擔牛列然後能致水油潰入海連淮逆河<lb/>
行數千里然後到雒工匠彫治積累日月計一<lb/>
棺之成功將千萬夫既其終用重且萬斤非大<lb/>
衆不能舉非大車不能輓東至樂浪西至燉煌<lb/>
萬里之中相競用之此之費功傷農可為痛心<lb/>
古者墓而不崇仲尼䘮母冢髙四尺遇雨而墮<lb/>
弟子請治之夫子泣曰禮不脩墓鯉死有棺而<lb/>
<pb n="KR3a0010_SBCK_003-8b"/>
無槨文帝葬於芒碣明帝葬於洛南皆不藏珠<lb/>
寳不造廟不起山陵陵墓雖卑而聖髙今京師<lb/>
貴戚郡縣豪家生不極養死乃崇䘮或至刻金<lb/>
鏤玉檽梓楩柟良田造塋黃壤致藏多埋珍寳<lb/>
偶人車馬造起大冢廣種松栢廬舍祠堂崇侈<lb/>
上僣寵臣貴戚州郡世家每有䘮葬都官屬縣<lb/>
各當遣吏齎奉車馬帷帳貸假待客之具競為<lb/>
華觀此無益於奉終無増於孝行但作煩攪擾<lb/>
傷害吏民今按鄗畢之郊文武之陵南城之壘<lb/>
曽㭊之家周公非不忠也曾子非不孝也以為<lb/>
<pb n="KR3a0010_SBCK_003-9a"/>
褒君顯父不在聚財揚名顯祖不在車馬孔子<lb/>
曰多貨財傷于徳弊則沒禮晉靈厚賦以彫牆<lb/>
春秋以為非君華元樂吕厚葬文公春秋以為<lb/>
不臣况於羣司士庶乃可僣侈主上過天道乎<lb/>
景帝時原侯衛不害坐葬過律奪國明帝時枽<lb/>
民摐陽侯坐冡過制髠削今天下浮侈離本僣<lb/>
奢過上亦已甚矣凡諸所譏皆非民性而競務<lb/>
者亂政薄化使之然也王者統世觀民設教乃<lb/>
能變風易俗以致太平<lb/>
慎微第十三<lb/>
<pb n="KR3a0010_SBCK_003-9b"/>
凡山陵之髙非削而成崛起也必步増而稍上<lb/>
焉川谷之卑非截斷而顛䧟也必陂池而稍下<lb/>
焉是故積上不止必致嵩山之髙積下不已必<lb/>
極黃泉之深非獨山川也人行亦然有布衣積<lb/>
善不怠必致顔閔之賢積惡不休必致桀跖之<lb/>
名非獨布衣也人臣亦然積正不倦必生節義<lb/>
之志積邪不止必生暴弑之心非獨人臣也國<lb/>
君亦然政教積徳必致安泰之福舉錯數失必<lb/>
致危亡之禍故仲尼曰湯武非一善而王也桀<lb/>
紂非一惡而亡也三代之廢興也在其所積積<lb/>
<pb n="KR3a0010_SBCK_003-10a"/>
善多者雖有一惡是謂過失未足以亡積惡多<lb/>
者雖有一善是謂誤中未足以存人君聞此可<lb/>
以悚愳布衣聞此可以改容是故君子戰戰慄<lb/>
慄日慎一日克已三省不見是圖孔子曰善不<lb/>
積不足以成名惡不積不足以滅身夫賢聖卑<lb/>
革則登其福慶封伯荒淫于酒沈湎無度以弊<lb/>
其家晉平殆政惑以喪志良臣弗匡故俱有禍<lb/>
楚莊齊威始有荒淫之行削弱之敗幾於亂亡<lb/>
中能感悟勤恤民事勞積苦思孜孜不怠夫出<lb/>
陳應爵命管蘇召即墨烹阿大夫故能中興彊<lb/>
<pb n="KR3a0010_SBCK_003-10b"/>
覇諸侯當時尊顯後世見思傳為令名載在圖<lb/>
籍由此言之有希人君其行一也知已曰明自<lb/>
勝曰彊夫有不善未嘗不知知之未嘗復行此<lb/>
顔子所以稱庶幾也詩曰天禄定爾亦孔之固<lb/>
俾爾亶厚胡福不除足以滅身小人以小善謂<lb/>
無益而不為也以小惡謂無傷而不去也是以<lb/>
惡積而不可掩罪大而不可解也此蹶屬所以<lb/>
迷國而不返三季所以遂徃而不振者也夫積<lb/>
微成顯積着成鄂譽鄂譽鄂致存亡聖人常慎<lb/>
其微也文王小心翼翼成王夙夜敬止思慎微<lb/>
<pb n="KR3a0010_SBCK_003-11a"/>
眇早防未萌故能太平而傳子孫且夫邪之與<lb/>
正猶水與火不同原不得並盛正性勝則遂重<lb/>
已不忍虧也故伯夷餓死而不恨邪性勝則忸<lb/>
怵而不忍舍也故王莾竊位而不慙積悪習之<lb/>
所致也夫積悪習非乆致死亾非一也世品人<lb/>
遂俾爾多益以莫不庻善也此言也言天保佐<lb/>
王者定其性命甚堅固也使汝信厚何不治而<lb/>
多益之甚庻衆焉不遵履五常順養性命以保<lb/>
南山之夀松栢之茂也德輶如毛為仁由已莫<lb/>
與併<graphic n="KR1123" url="https://raw.githubusercontent.com/kanripo/KR-Gaiji/master/images/KR1123.png" mimeType="image/png"/>自求辛螫禍福無門唯人所召天之所<lb/>
<pb n="KR3a0010_SBCK_003-11b"/>
助者順也人之所尚者信也履信思乎順又以<lb/>
尚賢是以吉無不利也亮哉斯言可無思乎<lb/>
實貢第十四<lb/>
國以賢興以謟衰君以忠安以忌危此古今之<lb/>
常論而世所共知也然衰國危君繼踵不絶者<lb/>
豈世無忠信正直之士哉誠苦忠信正直之道<lb/>
不得行爾夫十步之間必有茂草十室之邑必<lb/>
有俊士賢材之生日月相屬未嘗乏絶是故亂<lb/>
殷有三仁小衛多君子以漢之廣博士民之衆<lb/>
多朝廷之清明上下之脩治而官無直吏位無<lb/>
<pb n="KR3a0010_SBCK_003-12a"/>
良臣此非今世之無賢也乃賢者廢錮而不得<lb/>
達於聖主之朝爾夫志道者少友逐俗者多儔<lb/>
是以舉世多黨而用私競比質而行趨華貢士<lb/>
者非復依其質榦凖其材行也直虚造空美掃<lb/>
地洞說擇能者而書之公卿刺史掾從事茂才<lb/>
孝廉且二百員歴察其狀徳侔顔淵卜冉㝡其<lb/>
行能多不及中誠使皆如狀文則是為歲得大<lb/>
賢二百也然則災異曷為飢此非其實之効夫<lb/>
說粱飰食肉有好於面因而不若糲粢藜烝之<lb/>
可食於口也圖西施毛嬙可恱於心而不若醜<lb/>
<pb n="KR3a0010_SBCK_003-12b"/>
妻陋妾之可御於前也虚張髙譽彊蔽疵瑕以<lb/>
相誑耀有快於耳而不若忠選實行可任於官<lb/>
也周顯拘時故蘇秦燕噲利虚譽故讓子之皆<lb/>
舍實聽聲嘔哇之過也夫聖人純賢者駮周公<lb/>
不求備四肢不相兼況末世乎是故髙祖所輔<lb/>
佐光武所將相不遂偽舉不責兼行亡秦之所<lb/>
棄王莾之所捐二祖任用以誅暴亂成致治安<lb/>
太平之世而云無士數開横選而不得直甚可<lb/>
憤也夫明君之詔也若聲忠臣之和也當如響<lb/>
應長短大小清濁疾徐必相和也是故求馬問<lb/>
<pb n="KR3a0010_SBCK_003-13a"/>
馬求驢問驢求鷹問鷹求駹問駹由此教令則<lb/>
賞罰必也夫髙論而相欺不若忠論而誠實且<lb/>
攻玉以石治金以鹽濯錦以魚浣布以灰夫物<lb/>
固有以賤治貴以醜治好者矣智者棄其所短<lb/>
而採其所長以致其功明君用士亦猶是也物<lb/>
有所宜不廢其材況於人乎夫脩身慎行敦方<lb/>
正直清廉潔白恬淡無為化之本也憂君哀民<lb/>
獨覩亂原好善嫉悪賞罰嚴明治之材也明君<lb/>
兼善而兩納之悪行之器也為金玉寳政之材<lb/>
剛鐡用無此二寳苟務作異以求名詐静以惑<lb/>
<pb n="KR3a0010_SBCK_003-13b"/>
衆則敗俗傷化今世慕虚者此謂堅白堅白之<lb/>
行明君所憎而王制所不取是故選賢貢士必<lb/>
考覈其清素據實而言其有小疵勿彊衣飾以<lb/>
壯虚聲一能之士各貢所長出處黙語勿彊相<lb/>
兼則蕭曹周韓之論何足得矣呉鄧梁竇之徒<lb/>
而致十各以所宜量材授任則庻官無曠興功<lb/>
可成太平可致麒麟可臻且燕小其位卑然昭<lb/>
王尚能招集他國之英俊興誅暴亂成致治彊<lb/>
今漢土之廣慱天子尊明而曽無一良臣此誠<lb/>
不愍兆黎之愁苦不急賢人之佐治爾孔子曰<lb/>
<pb n="KR3a0010_SBCK_003-14a"/>
未之思也夫何逺之有忠良之吏誠易得也顧<lb/>
聖王欲之不爾<lb/>
潜夫論卷第三<lb/>
<pb n="KR3a0010_SBCK_003-14b"/>
</p>
<p>
</p>
  </div>
</body>
</text>
</TEI>
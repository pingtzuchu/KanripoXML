<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷二十</head>
    <p>
<pb n="KR3a0094_WYG_020-1a"/>
欽定四庫全書<lb/>
　格物通卷二十　　　　　明　湛若水　撰<lb/>
　　　正心下<lb/>
宋儒周敦頥曰見其大則心㤗心泰則無不足無不足<lb/>
則富貴貧賤處之一也處之一則能化而齊故顔子亞<lb/>
聖<lb/>
　臣若水通曰大指天理而言曽㸃漆雕開己見大意<lb/>
　正謂此也泰舒也化即所過者化之化理無富貴貧<lb/>
<pb n="KR3a0094_WYG_020-1b"/>
　賤之殊能化其富貴貧賤之念則與道一而去聖不<lb/>
　逺矣故曰亞聖夫心廣大髙明天理渾然何嘗不泰<lb/>
　人人皆有惟顔子之心不違仁故能見之分明而外<lb/>
　物不累故能化而不滯此所以能亞於聖也學者知<lb/>
　其大皆我固有而隨處體認天理焉此入聖之門也<lb/>
荀卿曰養心莫善於誠周敦頥曰荀子元不識誠程顥<lb/>
曰既誠矣心安用養邪<lb/>
　臣若水通曰皆一心也自其生理而言謂之性自其<lb/>
<pb n="KR3a0094_WYG_020-2a"/>
　實理而言謂之誠自其主一而言謂之敬自其極實<lb/>
　無妄而言謂之至誠孟子曰誠者天之道也思誠者<lb/>
　人之道也學至於誠極矣誠心又何假於養敬者所<lb/>
　以至乎誠者也荀卿惟不識誠也故有養心用誠之<lb/>
　説不識性也故有性惡之説不識性與誠是不識心<lb/>
　也非二物也是故知性則知誠矣知誠則知心矣故<lb/>
　君子之學莫先於知心<lb/>
程顥曰學者須敬守此心不可急迫當栽培深厚涵泳<lb/>
<pb n="KR3a0094_WYG_020-2b"/>
於其間然後可以自得但急迫求之只是私己終不足<lb/>
以達道<lb/>
　臣若水通曰守操而不失也急欲速也迫促也進道<lb/>
　之功有自然之節度也或失則過焉或失則不及焉<lb/>
　皆非自然之本體也孟子曰必有事焉而勿正心勿<lb/>
　忘勿助長也夫助則過忘則不及皆不可以進道也<lb/>
　故道之進也在於勿助勿忘之間而已矣是故知道<lb/>
　者鮮矣知道者鮮而天下無善治矣嗚呼掲離明於<lb/>
<pb n="KR3a0094_WYG_020-3a"/>
　長夜㝠行之際正有望於今日<lb/>
程顥年十六時好田獵後見周敦頥自謂今無此好矣<lb/>
敦頥曰何言之易也但此心潜隱未發一日萌動復如<lb/>
前矣後十二年暮歸在田野間見田獵者不覺有喜心<lb/>
乃知果未也<lb/>
　臣若水通曰心之本體無一物也動於氣而物欲生<lb/>
　焉欲之根既生未易得而除也見天理則人欲消矣<lb/>
　顧其根未易㧞也必體認天理之公久則可奪舊習<lb/>
<pb n="KR3a0094_WYG_020-3b"/>
　矣顥天資最髙而猶不能忘少年之習於涵養積乆<lb/>
　之下者以病根在也然而下顥一等則其欲根之萌<lb/>
　技葉扶疎將折斧斤矣而顥獨先知之易曰顔氏之<lb/>
　子有不善未嘗不知知之未嘗復行程顥其殆庶㡬<lb/>
　乎<lb/>
程顥曰天下無性外之物以有限之形氣用之不以其<lb/>
道安能廣大其心也心則性也在天為命在人為性所<lb/>
主為心實一道也通乎道則何限量之有必曰有限量<lb/>
<pb n="KR3a0094_WYG_020-4a"/>
是性外有物乎<lb/>
　臣若水通曰性者心之生理也與天地萬物為一體<lb/>
　者也何限量之有人惟私欲蔽之而廣大髙明之體<lb/>
　始小矣故孟子盡心知性知天盡心者不蔽於物廓<lb/>
　其廣大髙明之量而性自見矣既知之存之而不失<lb/>
　所以養性事天不外是矣人主留心聖學宜不出於<lb/>
　斯二者伏惟深宫之中臨御之時隨處而加察焉<lb/>
程顥曰一人之心即天地之心<lb/>
<pb n="KR3a0094_WYG_020-4b"/>
　臣若水通曰記云人者天地之心也程顥之言其本<lb/>
　於斯乎夫人一天地也而心果有二乎哉天地之心<lb/>
　何心也生生不息者也人其在生生不息之中最靈<lb/>
　者爾心果有二乎哉是故人之心即天地之心即鬼<lb/>
　神之心即堯舜禹湯文武周孔之心即途之人之心<lb/>
　宇宙内只一心而已矣知乎此者可以識心矣故可<lb/>
　以知道矣<lb/>
程頥曰聖人之心未嘗有在亦無不在盖其道合内外<lb/>
<pb n="KR3a0094_WYG_020-5a"/>
體萬物<lb/>
　臣若水通曰心非物也神也神妙萬物是故合内外<lb/>
　體萬物而不遺是以謂之神聖人之心未嘗有在亦<lb/>
　無不在神也無在無不在之間吾心自然之本體乎<lb/>
　是故學者勿助勿忘之時而天理見矣滯於物而不<lb/>
　通則亦物焉而已矣豈此心神明之本體乎易曰神<lb/>
　而明之存乎其人<lb/>
程頥曰公則一私則萬殊人心不同如面只是私心<lb/>
<pb n="KR3a0094_WYG_020-5b"/>
　臣若水通曰心一也而不同者非心之本體然也程<lb/>
　顥云人能將身在天地萬物中作一例看多少快活<lb/>
　是故天體萬物而無外聖人體萬民而不私私心亡<lb/>
　而萬殊一矣故宋儒葉采亦曰公則萬物一體私則<lb/>
　人己萬殊其知此矣是故君子之道莫大乎公溥<lb/>
邵雍曰聖人所以能立於無過之地者以其善事吾心<lb/>
者也<lb/>
　臣若水通曰聖人之心一仁而已矣則亦何過之有<lb/>
<pb n="KR3a0094_WYG_020-6a"/>
　哉是以口不失於人也足不失於人也色不失於人<lb/>
　也三者盡而聖人之善事其心者可知矣是故聖人<lb/>
　之無過以其無違此心也無違心者善事心者也非<lb/>
　以此事彼之謂也事之即心也孟子曰存其心養其<lb/>
　性所以事天也然則為人君者知善事其心則知善<lb/>
　事其天矣<lb/>
張載正䝉曰聖人盡性不以見聞梏其心其視天下無<lb/>
一物非我<lb/>
<pb n="KR3a0094_WYG_020-6b"/>
　臣若水通曰人心廣大天地萬物同體者也見聞之<lb/>
　念起於軀殻之私則廣大之體蔽而身外皆非我矣<lb/>
　聖人盡已之性以盡人之性盡人之性以盡物之性<lb/>
　以其性一也其視天下無一物非我也是之謂見大<lb/>
　見大則小不足以梏之矣<lb/>
張載曰人病其以耳目見聞累其心而不務盡其心故<lb/>
思盡其心者必知心所從来而後能<lb/>
　臣若水通曰心者人之神明無所不知無所不能者<lb/>
<pb n="KR3a0094_WYG_020-7a"/>
　也惟求道於耳目聞見之際而神明之體始累於是<lb/>
　乎有不知不能也見聞何貴於人哉惟曰盡心焉爾<lb/>
　矣盡心者廓去其私則本體圓全而心所從来可不<lb/>
　求而知矣若復求心之從来則𤣥矣<lb/>
張載曰天理一貫則無意必固我之鑿意必固我一物<lb/>
存焉非誠也<lb/>
　臣若水通曰意必固我私心也非廣大髙明之本體<lb/>
　也天理見則私心亡此盛則彼衰消長之理也孔子<lb/>
<pb n="KR3a0094_WYG_020-7b"/>
　之戒門弟子以絶四毋意必固我正心之功斯其至<lb/>
　矣張載乃推原於天理又發前人所未發也四者絶<lb/>
　而天理全則誠可復矣不然則强制之猶為克伐怨<lb/>
　欲不行焉爾何足以語誠哉<lb/>
張載理窟曰求心之始如有所得乆思則茫然復失何<lb/>
也夫求心不得其要鑚研太甚則惑心之要只是要平<lb/>
曠熟後無心<lb/>
　臣若水通曰張載所謂平曠即勿忘勿助之間也得<lb/>
<pb n="KR3a0094_WYG_020-8a"/>
　此則得其理矣失此則失其理矣故茫然而失者謂<lb/>
　之忘鑚研太過者謂之助過猶不及爾學者於勿忘<lb/>
　勿助之間而平曠自然之氣象自見矣<lb/>
張載曰正心之始當以己心為嚴師凡所動作則知所<lb/>
懼如此一二年間守得牢固則自然心正矣<lb/>
　臣若水通曰人心之失事遷之也惟執事敬則心事<lb/>
　合一而本體立矣本體立則視聼言動無徃而非本<lb/>
　體之發夫惡得而放之夫人之心不可欺也知其不<lb/>
<pb n="KR3a0094_WYG_020-8b"/>
　可欺恒若嚴師之存而本心無不正者矣<lb/>
藍田吕氏論心曰如衡之平不加以物如鑑之明不蔽<lb/>
以垢乃所謂正也<lb/>
　臣若水通曰聖人之心與天地相似何有不正常人<lb/>
　之心有滯於忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>好樂恐懼憂患故與天地不相似<lb/>
　而鑑空衡平之體亡矣正之之功何如曰敬而已矣<lb/>
　是故人君一敬立而萬事出天下治矣<lb/>
五峯胡宏曰造車於室而可以通天下之險易鑄鑑於<lb/>
<pb n="KR3a0094_WYG_020-9a"/>
冶而可以定天下之妍醜盖得其道而握其要也治天<lb/>
下者何獨不觀乎此反而求諸身乎是故一正君心而<lb/>
天下定矣<lb/>
　臣若水通曰物皆有要也何獨至於人而疑之夫帝<lb/>
　王之業本諸道帝王之道本諸心是故心也者天下<lb/>
　之大夲也大本立達道行焉王業以建而天下之能<lb/>
　事畢矣孟子曰君仁莫不仁君義莫不義君正莫不<lb/>
　正故為人君者莫先於講明正心之學<lb/>
<pb n="KR3a0094_WYG_020-9b"/>
龜山楊時曰戡定禍亂雖急於戎務必本於方寸不學<lb/>
以致知則方寸亂矣何以成帝王之業乎<lb/>
　臣若水通曰萬事本乎一心心無主則一籜之墮可<lb/>
　以亂我方寸矣况能應天下之大變乎易曰震驚百<lb/>
　里不䘮匕鬯言有主也人君為天下之主者其可弗<lb/>
　之思乎<lb/>
朱熹曰天下之事其本在於一人而一人之身其主在<lb/>
於一心故人主之心一正則天下之事無有不正<lb/>
<pb n="KR3a0094_WYG_020-10a"/>
　臣若水通曰一人謂君也人君之於天下萬事萬化<lb/>
　皆生於心故心者治化之原也朱熹之言誠為根本<lb/>
　之論矣人君之學可不思所以正心以開治化之原<lb/>
　乎<lb/>
朱熹答王子合曰心猶鏡也但無塵垢之蔽則本體自<lb/>
明物來能照今欲自識此心是猶欲以鏡自照而見夫<lb/>
鏡也<lb/>
　臣若水通曰至虚至明者心之本體也私欲障之則<lb/>
<pb n="KR3a0094_WYG_020-10b"/>
　本體昏而物至不能照矣君子之學去其害本體者<lb/>
　爾若復以心求心則憧憧徃来朋從爾思是非徒無<lb/>
　益而又害之者也<lb/>
張栻答劉宰書有云物欲之防先覺所謹盖人心甚危<lb/>
氣習難化誠當兢業乎此然隨處隨遏將滅於東而生<lb/>
於西紛擾之不暇惟端本澄源養之有素則可以致消<lb/>
弭之力<lb/>
　臣若水通曰端本澄源之道在體認天理而已矣天<lb/>
<pb n="KR3a0094_WYG_020-11a"/>
　理有見則私欲自消氣習自化若有防檢之心是又<lb/>
　生一心也滅東生西豈有窮乎此張栻端本澄源之<lb/>
　論所以不可易也<lb/>
張栻擴齋記有云充無欲害人之心而至於仁不可勝<lb/>
用充無穿窬之心而至於義不可勝用仁義之不可勝<lb/>
用豈自外來乎擴而至於如天地變化草木蕃亦吾心<lb/>
體之本然者也<lb/>
　臣若水通曰充擴也穿壁踰垣為盗者也夫心之本<lb/>
<pb n="KR3a0094_WYG_020-11b"/>
　體一天理而已矣自其隨感而發則有仁義之分然<lb/>
　皆本於人之一心爾實非自外至者也我固有之者<lb/>
　也是故充其仁義而天地草木咸在其中矣故曰心<lb/>
　體天地萬物者也人主誠能知是心之大而加擴充<lb/>
　之功則足以保四海而無餘矣<lb/>
象山陸九淵曰古人教人不過存心養心求放心此心<lb/>
之良人所固有惟不知保養而反戕賊放失之爾茍知<lb/>
其如此而防閑其戕賊放失之端日夕保養灌溉使之<lb/>
<pb n="KR3a0094_WYG_020-12a"/>
暢茂條達如手足之捍頭面則豈有艱難支離之事<lb/>
　臣若水通曰人之所以為人者心也心得其公正即<lb/>
　天理也天理至易簡也何有於支離陸九淵存心養<lb/>
　心求放心之説盖本諸孟子是矣但謂防閑其戕賊<lb/>
　放失之端是放賊之者一心防之者又一心也其端<lb/>
　將無窮不可得而除矣且謂暢茂條達非識其根本<lb/>
　而立之何以能致所謂根本者天理而已矣察識天<lb/>
　理而存養之則戕賊放失之端可以不防而退聽至<lb/>
<pb n="KR3a0094_WYG_020-12b"/>
　於本立道生而暢茂條達自不能已矣臣敢以是廣<lb/>
　九淵之説伏惟皇上體而用之以為正心正百官萬<lb/>
　民之本天下幸甚<lb/>
陸九淵曰人心至靈此理至明人皆有是心心皆具是<lb/>
理<lb/>
　臣若水通曰心即理也理即心之中正也一而已矣<lb/>
　而云具者是二之也心得其正故靈惟靈故明非有<lb/>
　二也不觀之心失其職者乎心失其職則亦血肉之<lb/>
<pb n="KR3a0094_WYG_020-13a"/>
　軀殻而已矣何有於靈邪惟不靈故不明此心理合<lb/>
　一之驗也周敦頥曰匪靈弗瑩靈明一也九淵顧以<lb/>
　明屬於理而屬靈於心豈非二之也哉九淵謂讀論<lb/>
　語疑有子之言支離臣亦敢以是疑九淵焉<lb/>
潜室陳植曰人心如鏡物來則應物去依舊自在不曽<lb/>
迎物之来亦不曽送物之去只是定而應應而定<lb/>
　臣若水通曰人心如鏡者何也本無物也故物来則<lb/>
　照物去不照照與不照而鏡之本體自如也照在物<lb/>
<pb n="KR3a0094_WYG_020-13b"/>
　而不在鏡也無將無迎順其自然聖人之心不失其<lb/>
　本體如是而已矣故君子之學廓然而大公物来而<lb/>
　順應至此焉止矣是故本體得而學問之功終矣故<lb/>
　曰學問之道無他求其放心而已矣<lb/>
鶴山魏了翁曰人之一心至近而逺至小而大至微而<lb/>
著<lb/>
　臣若水通曰心者廣大而無外周流而無窮者也無<lb/>
　逺近無大小無顯㣲是故近而能逺小而能大㣲而<lb/>
<pb n="KR3a0094_WYG_020-14a"/>
　能著故盡心存心而天下之理盡之矣人君之治天<lb/>
　下可不務乎<lb/>
國朝吳元年五月置福建行省以福汀漳泉建寧邵武<lb/>
興化延平八府𨽻之命中書省叅政蔡哲為叅政太祖諭<lb/>
之曰君子立身行已莫先於辨義利夫義者保身之本<lb/>
利者敗名之源常人則惟利是趨而不知有義君子則<lb/>
惟義是守而竟忘乎利此所以異於常人者也福建地<lb/>
瀕海民物富庶番舶往来私交者衆徃時官吏多為利<lb/>
<pb n="KR3a0094_WYG_020-14b"/>
訹陷於罪戾今命卿徃必堅所守毋陷其非哲對曰臣<lb/>
以菲薄叨承恩命敢不盡公以報太祖曰公即無私義<lb/>
之謂也私即忘公利之謂也要公之一字亦未易言此<lb/>
心如止水明鏡無分毫私意累之然後揆事度物廓然<lb/>
無滯若使胷中㣲有芥蔕即不得為公矣卿宜勉之<lb/>
　臣若水通曰臣伏觀太祖髙皇帝諭蔡哲之命大哉<lb/>
　皇言一哉皇心先之以義利公私之辨明其㡬也終<lb/>
　之以止水明鏡之喻明其體也可謂深得心學之要<lb/>
<pb n="KR3a0094_WYG_020-15a"/>
　者矣仰惟我皇上當以聖祖為法而在位諸臣亦當<lb/>
　以蔡哲為法則君臣咸有一徳而治化成矣<lb/>
洪武十八年五月辛酉朔上御華盖殿文淵閣大學士<lb/>
朱善進讀心箴畢上曰人心道心有倚伏之㡬盖仁愛<lb/>
之心生則忮害之心息正直之心存則邪詖之心消羞<lb/>
惡之心形則貪鄙之心絶忠慤之心萌則巧偽之心杜<lb/>
故人常持此心不為情欲所蔽則至公無私自無物我<lb/>
之累爾<lb/>
<pb n="KR3a0094_WYG_020-15b"/>
　臣若水通曰天理人欲不容並立此盛則彼衰乗除<lb/>
　之理然也我皇祖諭學士以人心道心倚伏之㡬其<lb/>
　深得帝王精一之傳乎夫心一而已矣純乎天真謂<lb/>
　之道心雜以人偽謂之人心人心之得其正即道心<lb/>
　道心之失其正即人心非有二也仁愛正直羞惡忠<lb/>
　慤之心皆天理也忮害邪詖貪鄙巧偽之心皆人欲<lb/>
　也天理日進則人欲日消人欲消盡則純是天理化<lb/>
　之者為聖人故君子之學在隨處體認天理而已矣<lb/>
<pb n="KR3a0094_WYG_020-16a"/>
　千聖千賢之貫也此聖祖實開一代心學之源也伏<lb/>
　惟聖明留意焉<lb/>
洪武十九年正月上坐東閣因與侍臣論仁智上曰聖<lb/>
人篤於仁賢者不舞智若姑息之仁不為愛物奸欺之<lb/>
智足以禍身又論天人相與之際上曰天人之理無二<lb/>
人當以心為天論儉上曰不可儉者祭祀然祭不可瀆<lb/>
不可儉者賞賚然賞不可濫<lb/>
　臣若水通曰天地之□吾其體天地之帥吾其性人<lb/>
<pb n="KR3a0094_WYG_020-16b"/>
　與天本一理也人茍體認天理於心無私蔽之累則<lb/>
　一念之愛足以利物而不為姑息之小仁一念之明<lb/>
　足以周身而不為奸欺之私制一念之節制時豐而<lb/>
　豐時儉而儉而不為違道之豐儉皆天理之流行矣<lb/>
　天理流行與天心合矣皇祖與侍臣之論及此其天<lb/>
　人合一之心乎仰惟聖明體皇祖之心則溥博淵泉<lb/>
　而時出之家國天下永荷其無疆之休矣<lb/>
國朝太祖造觀心亭於宫城上親幸其中召學士宋濓<lb/>
<pb n="KR3a0094_WYG_020-17a"/>
謂曰人心虚靈乗氣機出入操而存之為難朕罔敢自<lb/>
暇自逸譬魚之在井雖未免乎跳躑終不能度越範圍<lb/>
况有事於天地廟社尤用祗惕致齋之日必端居亭中<lb/>
返視却聼上契冲漠體道凝神誠一弗二庶㡬將事之<lb/>
際對越在天洋洋乎如臨其上卿為朕記之傳示來裔<lb/>
咸知朕志俾弗懈愈䖍<lb/>
　臣若水通曰人心虚靈常在也蔽之若出覺之若入<lb/>
　故在操舍而己皇祖造亭宫城扁曰觀心親幸體認<lb/>
<pb n="KR3a0094_WYG_020-17b"/>
　齊一於斯即成湯銘盤之意也有事於天地廟社致<lb/>
　齊亭中返觀却聼上契冲漠洋洋如見即文王昭事<lb/>
　之敬也惟其操心誠一弗二此所以應天順人肇造<lb/>
　鴻業以開萬世之太平善於己而垂諸後其佑啟之<lb/>
　意深矣聖嗣尚當以皇祖之心為心存養於未事之<lb/>
　先廓然太公静則定矣及事物之來隨感順應動亦<lb/>
　定矣如是則皇祖之心豈不在我而皇祖之緒豈不<lb/>
　永之於無窮也哉<lb/>
<pb n="KR3a0094_WYG_020-18a"/>
國朝太祖曰人君一心治化之本存於中者無堯舜之<lb/>
心欲施於政者有堯舜之治决不可得也<lb/>
　臣若水通曰天下之治本於善政天下之政本於君<lb/>
　心堯舜以精一執中之心行精一執中之治體用一<lb/>
　原耳惟皇祖契之故發探本之論也譬之木焉心其<lb/>
　根矣政治其枝葉花實矣培植其根則生意滋息枝<lb/>
　葉花實固其一本之發也人君能涵養以正其心則<lb/>
　天理純全達於政事而治化成矣不立天下之大本<lb/>
<pb n="KR3a0094_WYG_020-18b"/>
　而欲致天下之大治是斧其根而溉其葉也豈可得<lb/>
　哉仰惟聖明因皇祖之言而反求之即存堯舜之心<lb/>
　而致堯舜之治矣愚臣不勝願望之至<lb/>
永樂二年八月翰林學士觧縉等進呈大學正心章講<lb/>
義太宗覽之至再諭縉等曰人君誠不可有所好樂一<lb/>
有好樂泥而不返則慾必勝理若心能静虚事来則應<lb/>
事去如明鏡止水自然是天理朕每退朝黙坐未嘗不<lb/>
思管束此心為切要又思為人君但於宫室車馬服食<lb/>
<pb n="KR3a0094_WYG_020-19a"/>
玩好無所増加則天下自然無事矣<lb/>
　臣若水通曰心之本體無一物也忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>恐懼好樂憂<lb/>
　患四者皆私也而有一焉即失其本體而心不正矣<lb/>
　人君居崇髙之位好樂尤為害心不可不深戒也太<lb/>
　宗文皇帝因觧縉等講大學正心章而尤以好樂為<lb/>
　戒真可謂知正心之先務者矣又以虚静應物比之<lb/>
　鏡水自然天理誠至論也夫天理二字千聖千賢之<lb/>
　大頭腦也人君於心得其正時認取則天理見矣涵<lb/>
<pb n="KR3a0094_WYG_020-19b"/>
　養而擴充之則王道不外是矣宋之人主乃厭聞正<lb/>
　心誠意之説無恠乎國祚之不競也惟聖明以堯舜<lb/>
　禹湯文武之資求堯舜禹湯文武之心學當近以祖<lb/>
　宗正心之論為的幸甚<lb/>
　<lb/>
　<lb/>
　<lb/>
　格物通卷二十<lb/>
</p>
<p>
</p>
  </div>
</body>
</text>
</TEI>
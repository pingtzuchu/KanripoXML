<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷九十一</head>
    <p>
<pb n="KR3a0094_WYG_091-1a"/>
欽定四庫全書<lb/>
　格物通卷九十一　　　　明　湛若水　撰<lb/>
　　　省國費四<hi>冗官冗食冗兵冗役附</hi>
唐徳宗建中四年五月初行税間架除陌錢法時河東<lb/>
澤潞河陽朔方四軍屯魏縣神䇿永平宣武淮南浙西<lb/>
荆南江西沔鄂湖南黔中劒南嶺南諸軍環淮寧之境<lb/>
舊制諸道軍岀境則仰給度支帝憂恤将士毎出境加<lb/>
給酒肉本道糧仍給其家一人兼三人之給故将士利<lb/>
<pb n="KR3a0094_WYG_091-1b"/>
之各出境纔踰境而止月費錢百三十餘萬緡常賦不<lb/>
能供判度支趙賛乃奏行二法所謂税間架者毎屋兩<lb/>
架者為間上屋税錢二千中税千下税五百吏執筆握<lb/>
筭入人室廬計其數或有宅屋多而無他資者出錢動<lb/>
數百緡敢匿一間杖六十賞告者錢五十緡所謂除陌<lb/>
錢者公私給與及賣買毎緡官留五十錢給他物及相<lb/>
貿易者約錢為率敢隠錢百杖六十罰錢二千賞告者錢<lb/>
十緍其賞錢皆出坐事之家於是愁怨之聲聞於逺近<lb/>
<pb n="KR3a0094_WYG_091-2a"/>
　臣若水通曰徳宗憤王靈之不振而思有為則當省<lb/>
　費休養足食足兵而民信俟時而動則可以制梃而<lb/>
　鞭笞天下之不庭一詔所出而從命所謂丕應徯志<lb/>
　者矣顧乃不然無故而動十六道之兵出境環戍所<lb/>
　謂冗兵之尤者也諸将士出境而止以叨兼三人之<lb/>
　給所謂冗費之尤者也以冗兵動冗費而間架除陌<lb/>
　之征起焉其殃民禍之尤者矣邦本蹙絶愁怨聲聞<lb/>
　彼强鎮者方幸災樂禍而起乃至䧟都邑迫乗輿呼<lb/>
<pb n="KR3a0094_WYG_091-2b"/>
　而謂民曰不奪汝商税僦質矣不税汝間架陌錢矣<lb/>
　徳宗至是星行露宿求税駕於旦夕而不可得况望<lb/>
　其振王靈乎宋儒范祖禹曰自古不固邦本而攻戰<lb/>
　不息必有意外之患真知言哉<lb/>
建中四年八月翰林學士陸贄以兵窮民困恐别生内<lb/>
變乃上奏其畧曰将不能使兵國不能馭将非止費財<lb/>
翫冦之弊亦有不戢自焚之災又曰無紓目前之虞或<lb/>
興意外之患人者邦之本財者人之心其心傷則其本<lb/>
<pb n="KR3a0094_WYG_091-3a"/>
傷其本傷則枝幹顛瘁矣又曰人揺不寧事變難測是<lb/>
以兵貴拙速不尚巧遲若不靖於本而務救於末則救<lb/>
之所為乃禍之所起也又論關中形勢畧曰今關輔之<lb/>
間興發已甚宫苑之内備衛不全萬一将帥之中又如<lb/>
朱滔希烈或負固邉壘誘致豺狼或竊發郊畿驚犯城<lb/>
闕未審陛下復何以備之贄請追還神䇿六軍明勑涇<lb/>
隴邠寧但令嚴備封守仍令更不徴發使知各保安居<lb/>
又降徳音罷京城及畿縣間架等雜税則冀已輸者弭<lb/>
<pb n="KR3a0094_WYG_091-3b"/>
怨見處者獲寧人心不揺邦本自固帝不能用<lb/>
　臣若水通曰書稱撫我則后虐我則讎甲胄啟戎干<lb/>
　戈省躬蓋以兵動干戈則糜國用虐生民矣是以聖<lb/>
　人戒之徳宗喜功而窮兵然窮兵則好貨好貨則横<lb/>
　歛横歛則民亂民亂則禍生而危亡至矣陸贄見微<lb/>
　知著而盡言之冀其改也乃猶不悟不思民財匱則<lb/>
　心傷民力竭則心悖趙襄子所謂竭民膏血以實之<lb/>
　又因而殺之其誰與我者也卒之滻水操戈大呼不<lb/>
<pb n="KR3a0094_WYG_091-4a"/>
　守贄之言驗矣後世之君知以徳宗為戒而節省國<lb/>
　費盍有取於贄之言哉<lb/>
徳宗貞元三年閏五月庚申大省州縣官員收其祿以<lb/>
給戰士張延賞之謀也時新除官千五百人而當減者<lb/>
千餘人怨嗟盈路<lb/>
　臣若水通曰徳宗從張延賞之言大省州縣官員而<lb/>
　李泌乃請復之其言曰户口雖減而事多於承平且<lb/>
　十倍吏得無増乎且所減皆有職而冗官不減此所<lb/>
<pb n="KR3a0094_WYG_091-4b"/>
　以為未當也蓋設官分職以為民也冗職可減也有<lb/>
　職不可減也夫收官之祿以給戰士延賞之計行得<lb/>
　損益之宜矣李泌之言以冗官易州縣之官亦權時<lb/>
　之宜不失公私之利未必不為得也夫増其所宜増<lb/>
　減其所宜減者其在人君秉吾心之權衡而為之輕<lb/>
　重乎<lb/>
憲宗元和六年六月丁卯李吉甫奏自秦至隋十有三<lb/>
代設官之多無如國家者天寳以後中原宿兵見在可<lb/>
<pb n="KR3a0094_WYG_091-5a"/>
計者八十餘萬其餘為商賈僧道不服田畆者什有五<lb/>
六是常以三分勞筋苦骨之人奉七分待衣坐食之軰<lb/>
也今内外官以税錢給俸者不下萬員天下三百餘縣<lb/>
或以一縣之地而為州一鄉之民而為縣者甚衆請勑<lb/>
有司詳定廢置吏員可省者省之州縣可併者併之入<lb/>
仕之塗可減者減之<lb/>
　臣若水通曰傳有之官多則民病病在剥食其膏脂<lb/>
　也夫設官之多至唐極矣吉甫所謂以三分勞筋苦<lb/>
<pb n="KR3a0094_WYG_091-5b"/>
　骨之人奉七分待衣坐食之軰是已然則民何為而<lb/>
　不困財何為而不竭邪人君能於其可去者去之亦<lb/>
　足財裕民之大道也<lb/>
穆宗長慶二年春正月中書舍人白居易請詔光顔選<lb/>
諸道兵精鋭者留之其餘不可用者悉遣歸本道自守<lb/>
土疆蓋兵多而不精豈惟虚費衣糧兼恐撓敗軍政故<lb/>
也今既祇留東西二帥請各置都監一人諸道監軍一<lb/>
時停罷如此則衆齊令一必有成功又朝廷本用田布<lb/>
<pb n="KR3a0094_WYG_091-6a"/>
令報父讎今領全師出界供給度支數月已來都不進<lb/>
討若更遷延将何供給此尤宜早令退軍者也若兩道<lb/>
止共留兵六萬所費無多既易支持自然豐足自古安<lb/>
危皆繫於此伏乞聖慮察而念之䟽奏不報<lb/>
　臣若水通曰選省冗兵則兵精而用節其養豐其氣<lb/>
　充其志一如鋭小之人精神充滿遇豐大而寡力者<lb/>
　必能出入之矣則亦何戰而不勝哉居易之論可謂<lb/>
　盡之矣為國家事計者其思之可也<lb/>
<pb n="KR3a0094_WYG_091-6b"/>
敬宗寳歴二年三月罷修東都上自即位以來欲幸東<lb/>
都宰相及朝臣諫者甚衆上皆不聽决意必行已令度<lb/>
支員外郎盧貞按視脩東都宫闕及道中行宫裴度從<lb/>
容言於上曰國家本設兩都以備巡幸自多難以來兹<lb/>
事遂廢今宫闕營壘百司廨舎率已荒弛陛下儻欲行<lb/>
幸宜命有司嵗月間徐加完葺然後可往上曰從來言<lb/>
事者皆云不當往如卿所言不往亦可㑹朱克融王庭<lb/>
湊皆請以兵匠助脩東都三月丁亥勑以脩東都煩擾<lb/>
<pb n="KR3a0094_WYG_091-7a"/>
罷之<lb/>
　臣若水通曰脩東都煩擾此義理之説羣臣之所已<lb/>
　言也朱克融王庭湊請以兵匠助修此禍福之釁事<lb/>
　機之所已動者也史言脩東都之役非以羣臣論諫<lb/>
　而罷特畏幽鎮之稱兵而罷爾臣謂是未得盡其情<lb/>
　也夫義理之心人孰無之言之不悟者必有所蔽爾<lb/>
　及夫禍患之機警發而通之則沛然矣雖然自古拒<lb/>
　諫之君固由其心之不明抑亦進言者過於訐直有<lb/>
<pb n="KR3a0094_WYG_091-7b"/>
　以激成之也然則敬宗罷東都之役以息傷財害民<lb/>
　之患豈亦裴度諷諫之力歟嗚呼此人臣所以貴於<lb/>
　諷諌也<lb/>
宋真宗咸平三年正月帝至自大名上之在大名也詔<lb/>
諭丁夫十五萬脩黄河監察御史王濟以為勞民請徐<lb/>
圖之乃命濟馳往經度還奏省其十六七<lb/>
　臣若水通曰脩河非冗役也至於丁夫十五萬則役<lb/>
　至冗矣夫役冗則罷民力竭財用歛衆怨而揺國本<lb/>
<pb n="KR3a0094_WYG_091-8a"/>
　其患有不可勝言者矣可不慎哉<lb/>
宋仁宗寳元元年六月詔省浮費時陜西用兵調費日<lb/>
蹙命近臣及三司議省浮費詔自乗輿服御及宫掖所<lb/>
須務從簡約若吏兵祿賜毋得輙行裁減時論者或欲<lb/>
損兵吏俸賜帝曰祿廪皆有定制毋遽更變以揺人心<lb/>
宜申諭之<lb/>
　臣若水通曰易云損上益下民説無疆仁宗此舉則<lb/>
　上雖損君之服用而君道愈光下則子庶民體羣臣<lb/>
<pb n="KR3a0094_WYG_091-8b"/>
　而臣民説矣其誠賢君也哉<lb/>
宋仁宗皇祐元年八月汰諸路兵文彦愽龎籍建議省<lb/>
兵衆以為不可帝以為疑彦愽籍共奏曰公私困竭正<lb/>
坐冗兵果有患臣請死之帝意遂决於是簡汰陜西及<lb/>
河北諸路羸兵為民者六萬減廪糧之半者二萬又詔<lb/>
減陜西兵屯内地以省邉費<lb/>
　臣若水通曰紓國家之急莫如豐財所謂豐財者非<lb/>
　求財而益之也去事之蠧財者而已國有冗兵乃蠧<lb/>
<pb n="KR3a0094_WYG_091-9a"/>
　財之尤者而去之則老弱無能不得以幸食財不求<lb/>
　益而自無不益也以此推之則汰兵者務實食其力<lb/>
　夫兵實食其力則財不虚用豐財之道也<lb/>
徽宗政和五年六月作三山河橋先是蔡京以孟昌齡<lb/>
為都水使者鑿大伾三山兩河創天成聖功二橋調征<lb/>
夫數十萬民不聊生至是畢工未幾水漲橋壞<lb/>
　臣若水通曰先王之政嵗十一月徒杠成十二月輿<lb/>
　梁成不過因時而脩之以利民爾至於三山二橋者<lb/>
<pb n="KR3a0094_WYG_091-9b"/>
　役夫數十萬非冗役害民者乎自古國家之亡未有<lb/>
　不由於奸邪奸邪亡國之計未有不由于大興作以<lb/>
　肆遊觀開邉隙以邀事功酷聚歛以誇富侈如蔡京<lb/>
　之為以蠱惑君心者爾噫明君能知奸邪之蠧國必<lb/>
　逺而去之則公私不費而安富尊榮之福自臻矣<lb/>
宋理宗寳祐四年九月監察御史朱熠乞汰冗吏不報<lb/>
熠言境土蹙而賦歛日繁官吏増而調度日廣景徳慶<lb/>
歴時以三百二十餘郡之財賦供一萬餘員之奉祿今<lb/>
<pb n="KR3a0094_WYG_091-10a"/>
日以一百餘郡之事力贍二萬四千餘員之冗官邉郡<lb/>
則有科降支移内地則欠經常納解欲寛民心必汰冗<lb/>
員帝嘉之而不能用<lb/>
　臣若水通曰唐虞稽古建官惟百夏商官倍周官三<lb/>
　百六十極矣官得其人而祿有餘裕是以分田制祿<lb/>
　上下相濟而不相病也理宗之時疆土蹙而賦歛日<lb/>
　繁如賈似道史嵩之麾下干進之吏不知幾百誠如<lb/>
　朱熠所言者矣使理宗嘉其言而用之剛明獨斷則<lb/>
<pb n="KR3a0094_WYG_091-10b"/>
　費省而民富兵强恢復之圖亦不難遂矣<lb/>
元成宗大徳七年詔蒙古軍居山東河南者免戍甘肅<lb/>
簽樞宻院齊諾言蒙古軍在山東河南者戍南甘肅動<lb/>
渉萬里毎行必鬻田産甚或賣妻子戍者未歸代者當<lb/>
發困苦日甚今日邉陲無事而虚殫兵力誠為非計乞<lb/>
以近甘肅之兵戍之而山東河南前戍者令有司為贖<lb/>
其田産妻子從之<lb/>
　臣若水通曰山東河南之去甘肅萬里自此往戍豈<lb/>
<pb n="KR3a0094_WYG_091-11a"/>
　特鬻田産賣妻子而已道途之勤饑寒之苦風土之<lb/>
　不宜縱脱死亡亦皆痡憊以若愁思妻子之衆就死<lb/>
　氣息奄奄之餘而攻守焉其奚以能支敵哉夫枵腹<lb/>
　待哺于國有傷而剜肉醫瘡于彼何補元成宗以邉<lb/>
　陲無事不欲虚殫兵力免河南山東之戍而以近甘<lb/>
　肅之兵代之上以節國用下以全民力誠得計矣<lb/>
元武宗至大三年冬十月詔減宫人膳尚書省言宣徽<lb/>
院廪給日増儲㣥雖廣亦不能給帝曰比見後宫飲膳<lb/>
<pb n="KR3a0094_WYG_091-11b"/>
與朕無異其覈實減之<lb/>
　臣若水通曰元武宗因尚書省言宣徽院廪給日増<lb/>
　儲供不給乃併後宫飲膳而覈實減之此可謂賢矣<lb/>
　或曰人主茍有天下之大惠則後宫飲膳之小費奚<lb/>
　用減焉夫一飲一膳民膏民脂故人君欲節用而愛<lb/>
　人必自身自家始矣故禹卑宫室菲飲食惡衣服豈<lb/>
　禹以天下不能周其身哉武宗之心本亦何異於禹<lb/>
　之心也誠見所以飲膳者皆吾民之膏脂也宫人可<lb/>
<pb n="KR3a0094_WYG_091-12a"/>
　以薄其口腹不可使吾民之剥其膏脂故感於尚書<lb/>
　省之言而觸其不忍人之心爾嗚呼以此心而節天<lb/>
　下之財則天下安得不樂從而風動者哉後之論世<lb/>
　者不可謂元無人也<lb/>
宋儒程顥䇿云所謂費益廣者不曰待哺之兵衆乎歲<lb/>
幣之遺重乎游食之徒煩乎無用之供厚乎為今之計<lb/>
兵之衆豈能遽去之哉在汰其冗而擇其精歲幣之遺<lb/>
豈能遽絶之哉在備於我而圖其後游食之徒煩則在<lb/>
<pb n="KR3a0094_WYG_091-12b"/>
禁其末而驅之農無用之供厚則在絶其源而損其數<lb/>
然其所以制之者有其道也<lb/>
　臣若水通曰四者散財之流也取於民者其源一而<lb/>
　已矣夫取之者一而散之者四譬之一源而四流欲<lb/>
　水之不竭不可得也一木而四蠧欲根之不㧞不可<lb/>
　得也今之欲省費者省其流而已矣是故其流塞而<lb/>
　源之來自無窮矣夫財國之本也無其財則國非其<lb/>
　國矣故人君節用之為貴焉<lb/>
<pb n="KR3a0094_WYG_091-13a"/>
楊時日録王安石曰臣見陛下於殿檻上蓋氊尚御批<lb/>
減省以此知不肯用上等匹帛縻費於結絡上曰本朝<lb/>
祖宗皆愛惜天物不忍横費如此縻費圖作甚漢文帝<lb/>
曰朕為天下守財爾安石曰人主若能以堯舜之政澤<lb/>
天下之民雖竭天下之力以充奉乗輿不為過當守財<lb/>
之言非天下之正理<lb/>
　臣若水通曰安石主行新法爭天下之利以富國矣<lb/>
　至此又開人主侈用之端何邪充其説不至於取之<lb/>
<pb n="KR3a0094_WYG_091-13b"/>
　盡錙銖用之如泥砂者哉且謂人主若能以堯舜之<lb/>
　政澤天下之民雖竭天下之力以充奉乗輿不為過<lb/>
　當夫堯舜土階茅茨禹惡衣菲食文武卑服未聞行<lb/>
　堯舜之政者而反竭天下以自奉也安石之學術可<lb/>
　見矣嗚呼世常慮有臣而無君當是時有其君矣而<lb/>
　臣莫與之将順其美禁其欲而反有以啟之傳曰畜<lb/>
　君者好君也安石豈有愛君之心乎噫其亦不忠甚<lb/>
　矣惜乎神宗惑而不悟爾後世近君之臣當以安石<lb/>
<pb n="KR3a0094_WYG_091-14a"/>
　為戒焉<lb/>
楊時經筵講義有云思愛人必先於節用節用而不以<lb/>
制度則儉而或至於廢非所以為節也夫先王所謂理<lb/>
財者非盡籠天下之利而有之其取之有道用之有節<lb/>
而各當於義之謂也取之不以其道用之不以其節而<lb/>
不當於義則非理矣<lb/>
　臣若水通曰財者民之膏脂也故至仁之君兼所愛<lb/>
　必兼用節節其膏脂則愛其身也至矣節其財用則<lb/>
<pb n="KR3a0094_WYG_091-14b"/>
　愛民也至矣故觀其所節而其視民如傷之仁可知<lb/>
　矣用之者節故能取之有道恭儉之君也傳曰儉者<lb/>
　徳之共也夫儉君子之所尚也而不當於義焉則亦<lb/>
　固而已矣是故儉所宜儉中正之道也後之人主其<lb/>
　試思之<lb/>
楊時述周憲之奏云比年以來吏多額外而行移者多<lb/>
違日限故中外以為病今若依官制元立吏額及行遣<lb/>
日限則無冗員滯事而得併省之實効矣<lb/>
<pb n="KR3a0094_WYG_091-15a"/>
　臣若水通曰冗吏所以耗財者也在人主沙汰節制<lb/>
　之爾若楊時之言可為萬世省費之法矣<lb/>
張栻曰紹興六年王司諫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>進對言陛下憂勤恭儉圖<lb/>
濟中興往歲金翠之禁自内庭始天下風靡而近者庫<lb/>
藏供瑇瑁坑冶採青綠未必以為器玩設飾之用然恐<lb/>
下之人妄意好尚縁類而至願深戒明皇之失終始惟<lb/>
一以永無疆之休<lb/>
　臣若水通曰慎厥終惟其始則治可成業可保矣昔<lb/>
<pb n="KR3a0094_WYG_091-15b"/>
　者唐明皇即位之初焚錦綉珠玉於殿前致開元之<lb/>
　治其終也侈心一動窮天下之欲而天寳之亂幾不<lb/>
　能自免是皆不能慎終之咎也貽譏後世宜哉詩云<lb/>
　靡不有初鮮克有終故知慎終之難為人君者尤宜<lb/>
　戒謹也<lb/>
國朝辛丑七月甲子宋思顔曰近句容有虎為害上既<lb/>
遣人捕獲之今豢養民間飼之以犬無益太祖欣然即<lb/>
命取二虎并一熊皆殺之分其肉賜百官<lb/>
<pb n="KR3a0094_WYG_091-16a"/>
　臣若水通曰書云惟天惠民惟辟奉天人君奉天以<lb/>
　愛民惟去其民害而已矣茍以養民之物而養害民<lb/>
　之獸則是違道逆天也豈為君之道哉惟我太祖髙<lb/>
　皇帝仁聖天縱有不忍人之心故一聞思顔之言沛然<lb/>
　除之書云<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>禽竒獸不畜于國此之謂也聖子神孫<lb/>
　所宜視法焉<lb/>
乙巳春太祖将經理淮甸親閲試将士命鎮撫居明率<lb/>
軍士分隊習戰勝者賞銀十兩其傷而不退者亦勇敢<lb/>
<pb n="KR3a0094_WYG_091-16b"/>
士賞銀有差且徧給酒饌勞之仍賜傷者醫藥因諭之<lb/>
曰刃不素持必致血指舟不素操必致傾溺弓馬不素<lb/>
習而欲攻戰未有不敗者吾故擇汝等練之今汝等勇<lb/>
徤若此臨敵何憂不克爵賞富貴惟有功者得之顧謂<lb/>
起居注詹同等曰兵不貴多而貴精多而不精徒累行<lb/>
陳近聞軍中募兵多冗濫者吾特為戒之冀得精鋭庶<lb/>
幾有用也<lb/>
　臣若水通曰兵貴精不貴多不精而多是冗兵也冗<lb/>
<pb n="KR3a0094_WYG_091-17a"/>
　兵是冗食也耗國用傷民財莫甚於此者是故兵不<lb/>
　可廢也在精之而已矣太祖深知其義是以親試将<lb/>
　士分隊習戰驗其勇怯等其賞勞所以精其兵而省<lb/>
　其食不使蠧國害民也可謂得豐財之道也由今觀<lb/>
　之行伍之兵老幼衰弱冗濫害財之患亦有識者之<lb/>
　所深憂也聖明尚體察於一念之間以太祖之言勇<lb/>
　决行之則去冗兵以節餘財其不致乆安長治之休<lb/>
　也哉<lb/>
<pb n="KR3a0094_WYG_091-17b"/>
洪武元年十一月中書及禮部定奏天子親祀圜丘方<lb/>
丘宗廟社稷若京師三皇孔子風雲雷雨聖帝明王忠<lb/>
臣烈士先賢等祀則遣官致祭郡縣宜立社稷有司春<lb/>
秋致祭庶人祭里社土糓之神及祖父母父母并得祀<lb/>
竈載諸祀典餘不當祀者並禁止太祖皇帝諭之曰凡<lb/>
祭享之禮載牲致帛交於神明費出已帑神必歆之如<lb/>
庶人陌紙瓣香皆可格神不以非薄而弗享者何也所<lb/>
得之物皆己力所致也若國家倉廪府庫所積乃生民膏<lb/>
<pb n="KR3a0094_WYG_091-18a"/>
脂以此為尊醪爼饌充實神庭徼求福祉以私于身神<lb/>
可欺乎惟為國為民禱祈如水旱疾疫師旅之類可也<lb/>
　臣若水通曰語云務民之義敬鬼神而逺之夫財出<lb/>
　於民傷財則害民矣茍以非禮之神祀而費有益之<lb/>
　民財智者固如是乎我太祖髙皇帝有見於此諸不<lb/>
　在祀典者並禁止之嗚呼庸君世主之陋習一日盡<lb/>
　革斯世斯民何其幸哉<lb/>
洪武元年十二月上退朝還宫皇太子諸王侍上指宫<lb/>
<pb n="KR3a0094_WYG_091-18b"/>
中隙地謂之曰此非不可起亭館臺榭為遊觀之所今<lb/>
但令内使種蔬誠不忍傷民之財勞民之力爾昔商紂<lb/>
崇飾宫室不恤人民天下怨之身死國亡漢文帝欲作<lb/>
露䑓而惜百金之費當時民安國富夫奢儉不同治亂<lb/>
懸判爾等當記吾言常存儆戒<lb/>
　臣若水通曰詩云貽厥孫謀以燕翼子書云慎乃儉<lb/>
　徳惟懷永圖祖考者子孫之所觀法不可不示之以<lb/>
　儉徳也教家以儉其後猶奢教家以奢其弊可勝言<lb/>
<pb n="KR3a0094_WYG_091-19a"/>
　哉觀太祖謂宫中隙地不起亭䑓為遊觀之所財無<lb/>
　浪費矣但令種蔬地無遺利矣是克勤克儉也至於<lb/>
　以商紂之奢漢文之儉判治亂之原指之以示太子<lb/>
　諸王不惟家法之善實有以培植宗社之大本也其<lb/>
　崇儉防奢之意深矣聖明率由祖宗之家法尚當求<lb/>
　之於心焉<lb/>
洪武五年九月上念驛傳重繁故元之民有役馬夫而<lb/>
至破家者乃諭中書省臣曰善治者視民猶己愛而勿<lb/>
<pb n="KR3a0094_WYG_091-19b"/>
傷不善者徴歛誅求惟日不足殊不知君民一體民既<lb/>
不能安其生君亦豈能獨安厥位乎譬之馭馬者急衘<lb/>
勒厲鞭䇿求騁不已鮮不顛蹶馬既顛蹶人獨能無傷<lb/>
乎元之末政寛者失之縱猛者失之暴觀其驛傳一事<lb/>
盡百姓之力而苦勞之此與馭馬者何異也豈可蹈其<lb/>
覆轍邪自今馬夫必以糧富丁多者充之庻幾其力有<lb/>
餘有司務加存恤有非法擾害者罪之<lb/>
　臣若水通曰伏覩我聖祖因元驛傳害民之弊而哀<lb/>
<pb n="KR3a0094_WYG_091-20a"/>
　矜之至有視民猶已之諭聖祖之心即文王視民如<lb/>
　傷之心也及以君之治民如以人馭馬衘勒鞭䇿求<lb/>
　騁不已則傾蹶同之至切矣至於寛猛暴縱之言非<lb/>
　執中御民之道乎書曰予臨兆民凛乎若朽索之御<lb/>
　六馬為人上者柰何不敬乎今之民力民財日蹙矣<lb/>
　聖明尚思惟於一念之間節其力以厚其財省其役<lb/>
　以阜其生則上下充足而治安矣祖宗丕緒可永於<lb/>
　無疆焉<lb/>
<pb n="KR3a0094_WYG_091-20b"/>
洪武八年九月詔改建大内宫殿上謂廷臣曰唐虞之<lb/>
時宫室朴素後世窮極侈麗習尚華美去古逺矣朕今<lb/>
所作但求安固不事華麗凡雕飾技巧一切不用惟朴<lb/>
素堅壮可傳永乆使吾後世子孫守以為法至於臺榭<lb/>
苑囿之作勞民費財以事遊觀之樂朕决不為之其勑<lb/>
所司如朕之意<lb/>
　臣若水通曰人君欲固邦本不可不節財用欲節財<lb/>
　用不可不去冗費是故臺榭在所可無而宫殿在所<lb/>
<pb n="KR3a0094_WYG_091-21a"/>
　當建也於其所可無者而興作與其所當建者而華<lb/>
　飾皆足以費財而害民也太祖知之傷今追古節費<lb/>
　裕民敦朴垂後之意至矣儉德永圖固聖子神孫萬<lb/>
　世之宜法守也<lb/>
洪武十三年五月命㑹寧侯張温雄武侯周武往河南<lb/>
理務時上以河南造周王宫殿恐軍民服役勞苦故命<lb/>
温等往撫之仍諭之曰河南將士疲勞多矣宜善撫之<lb/>
凡役萬人者可役千人役千人者可役百人使得更休<lb/>
<pb n="KR3a0094_WYG_091-21b"/>
毋盡其力<lb/>
　臣若水通曰國之所以為國者民而已矣民之與國<lb/>
　安危同焉故治國之道在節用愛人節用則税斂薄<lb/>
　力役寛民安而國亦安矣故寛一役則得一人之安<lb/>
　薄一斂則民享一分之食力舒而財豐矣太祖受命<lb/>
　而興為民造福者也觀其因造王府惟恐軍民服役<lb/>
　勞苦乃命官撫之且諭恤勞減役使得更休以寛其<lb/>
　力一念之愛天地生物之仁也聖明為國保民尚以<lb/>
<pb n="KR3a0094_WYG_091-22a"/>
　太祖為法<lb/>
國朝皇明祖訓曰四方諸夷皆限山隔海僻在一隅得<lb/>
其地不足以供給得其人不足以使令其不自揣量来<lb/>
犯我邊則彼為不祥彼既不為中國患而我興兵輕伐<lb/>
亦不祥也吾恐後世子孫倚中國富強貪一時戰功無<lb/>
故興兵致傷人命切記不可但諸部與西北邊境相密<lb/>
邇者累世戰争必選將練兵時謹備之<lb/>
　臣若水通曰此聖祖戒勿輕伐四夷之言也夫四夷<lb/>
<pb n="KR3a0094_WYG_091-22b"/>
　之人僻處塞外何係於中國之輕重也但後世人主<lb/>
　有喜功之心輕兵數戰以殃其民以耗其國家何益<lb/>
　哉故我聖祖切切以輕伐為戒其四夷邊境但𨕖將<lb/>
　練兵令謹備之天地包含之仁裁制之義並可見矣<lb/>
天順二年冬十一月聖節及冬至例宴羣臣英宗皇帝<lb/>
顧學士李賢曰節固當宴不惜所費但計牲畜甚衆尚<lb/>
有正旦慶成一歲四宴朕欲減之何如賢曰大禮之行<lb/>
初不在此減之亦是由是每嵗二宴至於正旦亦減惟<lb/>
<pb n="KR3a0094_WYG_091-23a"/>
慶成一宴嵗不缺云<lb/>
　臣若水通曰我朝四節之中慶成其最大者也其三<lb/>
　節則其小者爾禮之大者不可不宴禮之小者可以<lb/>
　宴可以無宴與其宴而傷財孰若省之以從禮易曰<lb/>
　節以制度不傷財不害民侈用而至於害民豈人君<lb/>
　之心哉我英廟省宴之舉遂為著令裕民足國其有<lb/>
　既乎惟聖明引而伸之觸類而長之安民裕國之要<lb/>
　在是矣<lb/>
<pb n="KR3a0094_WYG_091-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷九十一<lb/>
</p>
<p>
</p>
  </div>
</body>
</text>
</TEI>
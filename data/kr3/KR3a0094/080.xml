<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷八十</head>
    <p>
<pb n="KR3a0094_WYG_080-1a"/>
欽定四庫全書<lb/>
　格物通卷八十　　　　　明　湛若水　撰<lb/>
　　　抑浮末下<hi>禁淫巧奢侈附</hi>
賈誼新書曰民棄完堅而務雕鏤纎巧以相競髙作之<lb/>
宜一日今十日不輕能成用一嵗今半嵗而弊不耕而<lb/>
多食農人之食是天下之所以困窮而不足也故以末<lb/>
與民民大貧以本與民民大富<lb/>
　臣若水通曰耕桑者本也工巧者末也本末之勢相<lb/>
<pb n="KR3a0094_WYG_080-1b"/>
　趨而日相逺是故知有耕桑則不知有工巧矣知有<lb/>
　工巧則不知有耕桑矣一夫耕之百夫食之一婦蠶<lb/>
　之百人衣之豈有不窮以亂乎不耕不蠶危亂立至<lb/>
　故抑末則財足財足則民從善而天下平矣<lb/>
劉向説苑李克曰上不禁技巧則國貧民侈國貧窮者<lb/>
為奸邪而富足者為淫泆則驅民而為邪也民以為邪<lb/>
因以法隨誅之不赦則是為民設陷也<lb/>
　臣若水通曰舜至質故貴陶禹卑宫室故尊匠湯疾<lb/>
<pb n="KR3a0094_WYG_080-2a"/>
　禮樂之壞而尊梓武王疾上下失其服飾而尊輿古<lb/>
　之聖帝明王未有不以儉為天下倡者後世之君不<lb/>
　知反朴而民偽日滋奸邪淫泆寧能免哉及陷於罪<lb/>
　從而誅之是㒺民也豈仁人之所為邪然則人君欲<lb/>
　禁之有道矣在以身先之耳<lb/>
韓愈錢重物輕狀曰臣愚以為錢重物輕救之之法有<lb/>
四一日在物土貢夫五穀布帛農人之所能出也工人<lb/>
之所能為也人不能鑄錢而使之賣布帛榖米以輸錢<lb/>
<pb n="KR3a0094_WYG_080-2b"/>
於官是以物愈賤而錢愈貴也今使出布之鄉租賦悉<lb/>
以布出緜絲百貨之鄉租賦悉以緜絲百貨去京百里<lb/>
悉出草三百里以粟五百里之内及河渭可漕入願以<lb/>
草粟租賦悉以聴之則人益農錢益輕糓米布帛益重<lb/>
二曰在塞其隙無使之洩禁人無得以銅為器皿禁鑄<lb/>
銅為浮屠佛像鐘磬者蓄銅過若千斤者鑄錢以為他物<lb/>
者皆罪死不赦禁錢不得出五嶺買賣一以銀盜以錢<lb/>
出嶺及違令以買賣者皆坐死五嶺舊錢聴人載出如<lb/>
<pb n="KR3a0094_WYG_080-3a"/>
此則錢必輕矣三曰更其文貴之使一當五而新舊兼<lb/>
用之凡鑄錢千其費亦千今鑄一而得五是費錢千而<lb/>
得錢五千可立多也四日扶其病使法必立凢法始立<lb/>
必有病今使人各輸其土物以為租賦則州縣無見錢<lb/>
州縣無見錢而榖米布帛未重則用不足而官吏之祿<lb/>
俸月减其舊三之一各置鑄錢使新錢一當五者以給<lb/>
之輕重平乃止四法用錢必輕糓米布帛必重百姓必<lb/>
均矣<lb/>
<pb n="KR3a0094_WYG_080-3b"/>
　臣若水通曰此狀韓愈之所以獻之於朝廷者也其<lb/>
　何以錢重物輕為議蓋五糓布帛非可與錢比而錢<lb/>
　顧有以重之是乃率其本輕者而易夫至重則宜乎<lb/>
　天下不能生活而生理為之窮絶也况夫布帛糓米<lb/>
　之在天下猶夫水火不可一朝而無而錢之為用所<lb/>
　以為此而設也今使之賣布帛糓米以輸錢於官是<lb/>
　物何賤而錢何貴也故韓愈之意寧以彼易此而不<lb/>
　欲以此易彼也所以拳拳曰出布之鄉租賦悉以布<lb/>
<pb n="KR3a0094_WYG_080-4a"/>
　出緜絲百貨之鄉租賦悉以緜絲百貨以至欲人無<lb/>
　得以銅為器皿為浮屠佛像鍾磬等物而又嚴以死<lb/>
　刑之令至於更其文以一當五去其弊而使法必立<lb/>
　所以主張乎錢不得以重而穀米布帛不得以輕也<lb/>
　其抑末崇本之意至切矣我國朝貴五榖而賤金玉<lb/>
　百姓誠蒙夫樂利之休也韓愈之說於是乎有驗焉<lb/>
宋仁宗天聖元年春正月立計置司時承平既久兵籍<lb/>
益廣吏員益衆佛老冦敵蠧耗中國百姓縱侈而上下<lb/>
<pb n="KR3a0094_WYG_080-4b"/>
困於財三司使李諮請省浮費鹽鐵判官俞獻卿亦言<lb/>
天下糓帛日耗稻苗未生而和糴桑葉未吐而和買自<lb/>
天禧以来日甚一日宜與大臣議捄正之上納其言乃立<lb/>
計置司以張士遜吕夷簡魯宗道領之<lb/>
　臣若水通曰明王制民之産百畝之田勿奪其時五<lb/>
　畝之宅樹之以桑而又飲食衣服宫室器用各有檢<lb/>
　制不得僣越蓋重本抑末之道也後世以侈靡相尚<lb/>
　賤五糓而貴金玉風俗日偷民生日困坐此弊耳李<lb/>
<pb n="KR3a0094_WYG_080-5a"/>
　諮俞獻卿建省浮費救正之論此計置司之所以立<lb/>
　也向使因二子之言一修先王之制則禮有定則用<lb/>
　有常經浮費自省流弊不救而自正矣何憂乎縱侈<lb/>
　遂末哉<lb/>
宋徽宗宣和三年正月童貫承詔罷蘇杭應奉局花石<lb/>
綱初帝以東南之事付童貫且日如有急即以御筆行<lb/>
貫至吳見民困花石之擾衆言賊不亟平坐此耳貫即<lb/>
命其僚董耘作手詔罪己罷諸應奉造作局及御前花<lb/>
<pb n="KR3a0094_WYG_080-5b"/>
石綱運并木石彩色等場務而帝亦黜朱勔父子弟姪之<lb/>
在職者吳民大悅<lb/>
　臣若水通曰書云不作無益害有益功乃成不貴異<lb/>
　物賤用物民乃足此帝王恭儉之實徳也花石綱者<lb/>
　徒以供玩好非所謂異物而無益者邪應奉之局一<lb/>
　開則奔走承順於道路者日亦不足勞民傷財欲民<lb/>
　之足難矣罷之誠是也獨惜徽宗不以詢諸大臣而<lb/>
　以御筆付之童貫反啓宦侍矯詔之漸耳雖然徽宗<lb/>
<pb n="KR3a0094_WYG_080-6a"/>
　此舉非特無實德亦非實心也特以方臘縱于内金<lb/>
　遼迫于外上下矯飾於一時徒以鎮服人心耳不然<lb/>
　何正月罷應奉局五月方臘就平即從王黼之請而<lb/>
　復之則矯偽之事豈可久哉孟子曰侮奪人之君惡<lb/>
　得為恭儉恭儉豈可以聲音笑貌為哉是故恭儉實<lb/>
　德也未有無實心而可以為實德者亦未有無實德<lb/>
　而能禁淫巧者後之人君欲抑末崇本則盍求其道<lb/>
　矣<lb/>
<pb n="KR3a0094_WYG_080-6b"/>
元成宗大德九年八月賈胡獻寶珠西域賈人有獻珍<lb/>
寶求售者議以六十萬錠酧其直省臣有謂左丞尚文<lb/>
者曰此所謂押忽大珠也六十萬酧之不為過矣文問<lb/>
何所用之答曰含之可不渇熨面可使目有光文曰一<lb/>
人含之千萬人不渴則誠寶也若一寶止濟一人則用<lb/>
已微矣吾之所謂寶者米粟是也有之則百姓安無則<lb/>
天下亂以功用較之豈不踰於彼乎<lb/>
　臣若水通曰書云不寶逺物則逺人格寶珠之獻賈<lb/>
<pb n="KR3a0094_WYG_080-7a"/>
　人所以中人主之欲以窺中國也使以六十萬錠酧<lb/>
　其直則不免為其所中而彼所以視中國亦輕矣則<lb/>
　逺人之不服豈不由此乎夫民為國之寶粟帛為民<lb/>
　之寶寶得其寶則所濟者博矣豈若以一寶濟一人<lb/>
　者哉尚文之言亦可謂知所本矣雖然大學之教有<lb/>
　財原於有土有土原於有人有人原於有德治天下<lb/>
　之道莫要於修德矣<lb/>
元英宗至治元年正月罷元夕張燈于禁中帝欲以元<lb/>
<pb n="KR3a0094_WYG_080-7b"/>
夕張燈禁中為鼇山時張養浩以禮部尚書參議中<lb/>
書省事遂具疏因拜住以諫曰世祖臨御三十餘年每<lb/>
值元夕閭閻之間燈火亦禁况闕庭宫掖之嚴邃尤當<lb/>
戒慎今燈山之構所玩者小所繫者大所樂者淺所患<lb/>
者深帝大怒既而喜曰非張希孟不敢言即罷之賜養<lb/>
浩尚服金織幣以旌其直<lb/>
　臣若水通曰闕庭宫掖所以風示天下之地而人主<lb/>
　一身又天下臣民之主也茍於禁中為鼇山張燈之<lb/>
<pb n="KR3a0094_WYG_080-8a"/>
　戯而欲禁閭閻之燈火亦難矣茍一人為侈靡之倡<lb/>
　而欲萬民為質朴之俗亦難矣此張養浩所以有玩<lb/>
　小繫大樂淺患深之諫也英宗始而怒繼而喜罷其<lb/>
　事而旌之亦可謂勇于悔過善于納諫者矣雖然人<lb/>
　君與其能改過不若無過之可改與其能納諫不若<lb/>
　無失之可諫其要在謹獨循天理以遏人欲矣伏惟<lb/>
　聖明留神焉<lb/>
元順帝至元三年二月定服色器皿輿馬之制時服飾<lb/>
<pb n="KR3a0094_WYG_080-8b"/>
上下無别帝初禁民間服麒麟鸞鳳白兔靈芝雙角五<lb/>
爪龍八龍九龍萬壽字赭黄等服至是復詔定其制尋<lb/>
禁倡優盛服及戴笠乗馬<lb/>
　臣若水通曰先王之治天下必議禮制度服色器皿<lb/>
　輿馬之制皆有等威非徒為觀美也蓋以一乎民之<lb/>
　心而禁其滛侈也夫禮莫大乎分分莫大乎名此而<lb/>
　不謹則倡優后飾庶人帝服而異政殊俗僣亂之所<lb/>
　由起矣故孔子為政必以正名為先而繁纓之微猶<lb/>
<pb n="KR3a0094_WYG_080-9a"/>
　必惜之凡以名器之不可假人耳人主深居九重之<lb/>
　上豈能家察而人禁之惟定其制度躬儉朴以為天<lb/>
　下先則無惡無射庶㡬可以永終譽矣<lb/>
宋儒程頤劄子有云古者四民各有常職而農者十居<lb/>
八九故衣食易給而民無所苦困今京師浮民數逾百<lb/>
萬游手不可貲度觀其窮蹙辛苦孤貧疾病變詐巧偽<lb/>
以自求生而常不足以生日益歳滋久將若何事已窮<lb/>
極非聖人能變而通之則無以免患豈可謂無可柰何<lb/>
<pb n="KR3a0094_WYG_080-9b"/>
而已哉此在酌古變今均多恤寡漸為之業以救之爾<lb/>
　臣若水通曰務末機巧萬狀而恒不足者何也為無<lb/>
　本也是故明君制民之產而使浮食游手者各歸耕<lb/>
　其土則人知務本矣人知務本則地之所出者無窮<lb/>
　而人之所資者不竭然後家可足也父母斯民者其<lb/>
　念之哉<lb/>
程顥曰村市酒肆要之蠧米麥聚閑人妨農工致辭訟<lb/>
藏賊盜州縣極有害<lb/>
<pb n="KR3a0094_WYG_080-10a"/>
　臣若水通曰沫邦淫酗酒誥乃作是故酒肆之設王<lb/>
　政之所必禁也何也逐末者日滋致亂之道也喪徳<lb/>
　喪邦皆由於此可不戒哉是故欲五害之息必自嚴酒<lb/>
　肆之禁而始矣長民者可不任其責耶<lb/>
潜室陳植曰秦自商君立法欲民務農力戰故重耕戰<lb/>
之賞以商賈務末不能耕戰故重為謫罰以抑之所以<lb/>
立致富強<lb/>
　臣若水通曰商君立法欲民務農此古帝王之遺意<lb/>
<pb n="KR3a0094_WYG_080-10b"/>
　也豈不可哉而事末者又有謫罰以抑之宜其立致<lb/>
　富強也但以之為力戰之謀則開人主窮兵之端嚴<lb/>
　刑督責之慘則去先王之道逺矣是又人主不可以<lb/>
　不辨者<lb/>
張栻諭俗文云一訪聞鄉落愚民誘引他人妻室販賣<lb/>
他處謂之捲伴詞訟到官追治監錮押往尋覔緣此破<lb/>
蕩者前後非一不知懲戒其捲伴之人官司自合嚴行<lb/>
懲治外亦緣細民往往不務安業葺理農事多往南州<lb/>
<pb n="KR3a0094_WYG_080-11a"/>
興販逐錐刀之利動經年嵗不返鄉閭妻室無依以至<lb/>
為他人捲伴前去自今各仰依分安常營生自守保其<lb/>
家室無致招悔<lb/>
　臣若水通曰逐末者所以趨利也至於妻子為他人<lb/>
　所誘害孰大焉故曰求利未得而害己隨之然則人<lb/>
　之大利莫如葺理農事而妻子相保以樂天性矣張<lb/>
　栻諭俗之文及此可謂能以利害開其迷而導其明<lb/>
　抑末務本之意至矣為人上求治理者取之為法焉<lb/>
<pb n="KR3a0094_WYG_080-11b"/>
　可也<lb/>
國朝辛丑七月甲子太祖視事東閣時天熱坐久汗濕<lb/>
衣左右更衣以進皆經澣濯者叅軍宋思顏曰臣見主<lb/>
公躬行節儉舊衣皆澣濯更進禹之惡衣服誠無以加<lb/>
矣真可以示法於子孫也臣恐主公今日如此而後或<lb/>
不然願始終如此太祖喜曰思顔之言甚善他人能言<lb/>
或惟及目前而不能及於久逺或能及其己然而不能<lb/>
及於將然今思顔見我能行於前而慮我不能行於後<lb/>
<pb n="KR3a0094_WYG_080-12a"/>
信能盡忠於我也乃賜之幣以彰其直復謂思顔曰汝<lb/>
在前朝頗有善譽為主者不能知汝及歸於我數進讜<lb/>
言斯固可嘉<lb/>
　臣若水通曰聖人之恭儉必有為之本者非強制於<lb/>
　外所能久也伏覩我太祖髙皇帝衣澣濯之衣而叅<lb/>
　軍宋思顔以為禹之惡衣服無以加而有始終之願<lb/>
　可謂忠矣然未知太祖恭儉之心與禹之心一也此<lb/>
　所謂本也故能始終如一耳不然何以喜其及於久<lb/>
<pb n="KR3a0094_WYG_080-12b"/>
　逺而賜以彰之哉聖子神孫宜取法焉<lb/>
吳元年二月癸酉下令禁種糯田曰余自創業江右十<lb/>
有二年德薄才菲懼弗勝任但以軍國之需不免科徵<lb/>
于民而吾民效順樂於輸賦固為可喜然竭力畎畝所<lb/>
出有限而取之過重心甚憫焉故凡有益于民者必有<lb/>
行而又申告之曩以民間造酒破費米麥故行禁酒之<lb/>
令今春来麥稍平予以為頗有益於民然不塞其源而<lb/>
欲遏其流不可也其令農民今嵗無得種糯以塞造酒<lb/>
<pb n="KR3a0094_WYG_080-13a"/>
之源欲使五榖豐積而價平吾民得所養以樂其生庶<lb/>
㡬養民之實也<lb/>
　臣若水通曰天之生物惟榖於人為最急不可一日<lb/>
　無者是以自古善為治者莫不重穀而糜榖者莫過<lb/>
　於酒也是酒者侈靡之端而禁糯者止酒之源也先<lb/>
　王既設官以㡬謹之又作誥以示戒之然未有能禁絶<lb/>
　其源者也我皇祖敬天愛民充好生之實心為養民之<lb/>
　實政重穀必先禁用酒禁酒必先止種糯則造酒之<lb/>
<pb n="KR3a0094_WYG_080-13b"/>
　源塞而五榖之積豐國用由是以足邦本由是以固<lb/>
　不煩酒誥之諄諄而自禁矣是令也其先王重本抑<lb/>
　末之微意歟大抵夏禹以惡酒而興商受以<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>酒而<lb/>
　廢興廢係一念之微耳人君能體認於心則天理日<lb/>
　明人欲日消用酒有節而榖不可勝食矣生財之道<lb/>
　何以加此<lb/>
洪武十八年九月太祖諭戶部曰人皆言農桑衣食之<lb/>
本然棄本逐末鮮有救其弊者先王之世野無不耕之<lb/>
<pb n="KR3a0094_WYG_080-14a"/>
民室無不蠶之女水旱無虞飢寒不至自什一之制湮<lb/>
竒巧之技作而後農桑之業廢一農執耒而百家待食<lb/>
一女事織而百夫待衣欲人無貧得乎朕思足食在於<lb/>
禁末作足衣在於禁華靡爾宜申明天下四民各守其<lb/>
業不許遊食庶民之家不許衣錦繡庶㡬可以絶其弊<lb/>
也<lb/>
　臣若水通曰語有之衣食足而後禮義興衣食之於<lb/>
　人也大矣食之不足者恒起於游食之多而衣之不<lb/>
<pb n="KR3a0094_WYG_080-14b"/>
　給者每由於奢侈之過此我太祖髙皇帝所以拳拳<lb/>
　於禁末作華靡之令也足衣足食之道豈外是哉可<lb/>
　謂慮民之深者也聖子神孫其則不逺矣伊尹之告<lb/>
　太甲曰王懋乃德視乃烈祖無時豫怠敢舉以為今<lb/>
　日聖明獻焉<lb/>
洪武二十三年五月癸巳朔以沈清為工部尚書誥曰<lb/>
昔聖人之世淳朴民俗敦厚宫室什器制不飾華故所<lb/>
司之工皆無異技竒巧然而功務雖簡其成也必精其<lb/>
<pb n="KR3a0094_WYG_080-15a"/>
廢也必當故一舉而無再為一廢而無再造所以民逸<lb/>
者多勞者少因是而官稱賢君稱聖後之人受職任事<lb/>
則不然矣凡臨事之際或務為淫巧以勞人或假公營<lb/>
私而害政所為如斯豈有福臻而愆消者也所以古人<lb/>
重其事而選用必在得人今朕設工部必法古制將以<lb/>
爾清為工部尚書當敬事信工無弊上下汝惟良哉<lb/>
　臣若水通曰古之儉今之奢人心豈固相逺哉此無<lb/>
　他理欲之分爾即其宫室什器而觀之土階茅茨之<lb/>
<pb n="KR3a0094_WYG_080-15b"/>
　朴與瓊宫瑶䑓之華同一宫室爾汙罇陶匏之質與<lb/>
　象箸玉杯之竒巧同一什器爾理欲之萌其流不得<lb/>
　不爾也夫工簡而器必精然財省而民逸矣工煩而<lb/>
　器亦靡然財費而民勞矣實用之與虚飾何如哉皇<lb/>
　祖之誥沈清深以滛巧為戒且責其敬事信工以追<lb/>
　古尚實致君臣同有聖賢之美譽得用人理財之道<lb/>
　矣是故儉者天理之所以存也奢者人欲之所以肆<lb/>
　也是知崇儉去奢明君風化之本也沃心將順者大<lb/>
<pb n="KR3a0094_WYG_080-16a"/>
　臣輔治之責也<lb/>
司天監進元主所製水精刻漏備極機巧中設二木偶<lb/>
人能按時自擊鉦鼔上覽之謂侍臣曰廢萬機之務而<lb/>
用心於此所謂作無益害有益也使移此心以治天下<lb/>
豈至滅亡命左右碎之<lb/>
　臣若水通曰書云不作無益害有益功乃成不貴異<lb/>
　物賤用物民乃足元主昧此而廢我皇祖達此而興<lb/>
　興廢之間在一念儉侈之微爾夫更漏以審時刻固<lb/>
<pb n="KR3a0094_WYG_080-16b"/>
　為政者之不可無也元主製以水精設以木偶能按<lb/>
　時自擊鉦鼔則其異而無益傷功害民孰甚焉皇祖<lb/>
　疾其用心之侈至命碎之其杜奢示朴之意至矣聖<lb/>
　子神孫能致謹於心術之微而不役於耳目之好則<lb/>
　功成民足永保丕緒而前元之侈靡徒為覆轍爾<lb/>
國朝稽古定制官民房屋墳塋碑碣服飾器用斟酌損<lb/>
益著為定制其在京功臣宅舎地寛者後留空地十丈<lb/>
傍留五丈若舊居窄隘左右前後皆軍民居止仍舊不<lb/>
<pb n="KR3a0094_WYG_080-17a"/>
許那移其京城官員之家往往窺覷近宅空地日侵月<lb/>
占圍作蔬園池塘甚妨軍民居住且泄地脉今後有多<lb/>
留空地者追出給還軍民<lb/>
庶民所居房舎不許用斗拱及綵色裝飾官員人等衣<lb/>
服帳幔並不許用𤣥黄紫色及龍鳳織紋<lb/>
　臣若水通曰天地之間其所産有限故剥下則歸上<lb/>
　損上則益下俗奢則財散民儉則財聚聚散損益者<lb/>
　乗除之數也開國之初俗染元侈聖祖卑宫惡衣而<lb/>
<pb n="KR3a0094_WYG_080-17b"/>
　以節儉化之不特禁令之頒而已今又治久俗靡駸<lb/>
　駸乎華侈之風矣臣願聖明益加縞素以風天下幸<lb/>
　甚<lb/>
國朝憲綱一斛斗秤尺照依原降式様較勘相同官民<lb/>
通用仍將官降式様常於街市懸掛聴令比較母容勢<lb/>
利之徒增减作弊欺詐小民<lb/>
一時估每月初旬取勘逐一覆實依期開報母致髙擡<lb/>
時估虧官損民<lb/>
<pb n="KR3a0094_WYG_080-18a"/>
　臣若水通曰周禮有市官治市平物價息爭競賦里<lb/>
　布征夫家所以抑逐末崇務本也是故謹權量定估<lb/>
　值而民知所趨向矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0094_WYG_080-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通巻八十<lb/>
</p>
<p>
</p>
  </div>
</body>
</text>
</TEI>
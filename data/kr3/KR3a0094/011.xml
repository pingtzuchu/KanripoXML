<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷十一</head>
    <p>
<pb n="KR3a0094_WYG_011-1a"/>
欽定四庫全書<lb/>
　格物通卷十一　　　　　明　湛若水　撰<lb/>
　　　儆戒三<lb/>
唐太宗貞觀二年二月上謂侍臣曰人言天子至尊無<lb/>
所畏憚朕則不然上畏皇天之監臨下憚羣臣之瞻仰<lb/>
兢兢業業猶恐不合天意未副人望魏徵曰此誠致治<lb/>
之要願陛下慎終如始則善矣<lb/>
　臣若水通曰唐太宗不敢自恃其尊而畏天憚臣可<lb/>
<pb n="KR3a0094_WYG_011-1b"/>
　謂能自儆矣然而愆度敗禮乃有為庸人之所不為<lb/>
　何也不察天理之正爾天理不察而外施仁義徒用<lb/>
　智以服人卒成覇功尚望其上合天心下副人望邪<lb/>
　魏徵之徒初無格君之學而徒以繩愆補過為能其<lb/>
　視商周一徳之君臣何如也<lb/>
唐太宗貞觀二年四月突厥頡利可汗請入朝帝謂侍<lb/>
臣曰曏者突厥之彊控弦百萬憑陵中夏用是驕恣以<lb/>
失其民今自請入朝非困窮肯如是乎朕聞之且喜且<lb/>
<pb n="KR3a0094_WYG_011-2a"/>
懼何則突厥衰則邊境安矣故喜然朕或失道他日亦<lb/>
將如突厥能無懼乎卿等宜不惜苦諫以輔朕之不逮<lb/>
也<lb/>
　臣若水通曰易曰其亡其亡繫于苞桑書曰無怠無<lb/>
　荒四夷來王言不可不戒也人主有儆戒之心固足<lb/>
　以進徳業而保大位矣太宗貞觀之初中國人安突<lb/>
　厥入朝乃曰朕或失道他日亦將如突厥得而不忘<lb/>
　喪安而不忘危推是心也何所不至然貞觀之美雖<lb/>
<pb n="KR3a0094_WYG_011-2b"/>
　庶幾成康而無學問擴充之道所以漸不克終也故<lb/>
　儆戒善矣擴充要焉<lb/>
唐太宗貞觀五年康國求内附帝曰前代帝王好招來<lb/>
絶域以求服逺之名無益於用而靡弊百姓今康國内<lb/>
附倘有急難於義不得不救師行萬里豈不疲勞百姓<lb/>
以取虚名朕不為也遂不受魏徵曰内外治安臣不以<lb/>
為喜唯喜陛下居安思危爾<lb/>
　臣若水通曰古之明君治而不忘亂安而不忘危所<lb/>
<pb n="KR3a0094_WYG_011-3a"/>
　以存儆戒也太宗因康國來附深懐勞民之慮而絶<lb/>
　之其亦近是乎雖然他或以兵克而郡縣之者豈今<lb/>
　乃悔心之萌乎抑亦未能充其類也乎<lb/>
唐太宗貞觀十一年三月庚子上宴洛陽宫西苑泛積<lb/>
翠池顧謂侍臣曰煬帝作此宫苑結怨於民今悉為我<lb/>
有正由宇文述虞世基裴藴之徒内為謟諛外蔽聰明<lb/>
故也可不戒哉<lb/>
　臣若水通曰鑒善不如鑒惡以其懲戒之心切也鑒<lb/>
<pb n="KR3a0094_WYG_011-3b"/>
　惡之心不切則其為善之志不勇矣故觀其宫室則<lb/>
　思峻雕之戒觀其臺榭則思瓊瑶之戒然而不善者<lb/>
　未之有也詩曰殷鑒不逺在夏后之世其太宗之於<lb/>
　煬帝之謂乎<lb/>
唐太宗貞觀十一年魏徵上疏曰且以隋之府庫倉廩<lb/>
户口甲兵之盛考之今日安得擬倫然隋以富彊動之<lb/>
而危我以寡弱靜之而安安危之理皎然在目昔隋之<lb/>
未亂也自謂必無亂其未亡也自謂必無亡故賦役無<lb/>
<pb n="KR3a0094_WYG_011-4a"/>
窮征伐不息以至禍將及身而尚未之寤也夫鑒形莫<lb/>
如止水鑒敗莫如亡國伏願取鑒於隋去奢從約親忠<lb/>
逺佞以當今之無事行疇昔之恭儉則盡善盡美固無<lb/>
得而稱焉夫取之實難守之甚易陛下能得其所難豈<lb/>
不能保其所易乎<lb/>
　臣若水通曰人之常情無所懲於前則亦無所戒於<lb/>
　後故太宗恭儉之心以懲創於隋亂之初也漸不克<lb/>
　終之咎以自滿於貞觀之後也後之人君又宜鑒戒<lb/>
<pb n="KR3a0094_WYG_011-4b"/>
　於斯云<lb/>
唐太宗貞觀十二年上問侍臣曰創業與守成孰難房<lb/>
𤣥齡曰草昧之初與羣雄並起角力而後臣之創業難<lb/>
矣魏徵曰自古帝王莫不得之於艱難失之於安逸守<lb/>
成難矣上曰𤣥齡與吾共取天下出百死得一生故知<lb/>
創業之難徵與吾共安天下常恐驕奢生於富貴禍亂<lb/>
生於所忽故知守成之難然創業之難既已往矣守成<lb/>
之難方當與諸公慎之<lb/>
<pb n="KR3a0094_WYG_011-5a"/>
　臣若水通曰創業實難守成不易二者一道也故人<lb/>
　主常念創業之難則思守成之道矣二者並行而不<lb/>
　悖可也書曰慎厥終惟其始願治之君其留意焉<lb/>
唐太宗貞觀十五年上謂侍臣曰朕有二喜一懼比年<lb/>
豐稔長安斗粟直三四錢一喜也北寇乆服邊鄙無虞<lb/>
二喜也治安則驕侈易生驕侈則危亡立至此一懼也<lb/>
古人儆戒無虞正以此爾<lb/>
　臣若水通曰堯舜之間治化極矣而猶曰儆戒無虞<lb/>
<pb n="KR3a0094_WYG_011-5b"/>
　推而至於無怠無荒四夷來王充此念爾太宗以二<lb/>
　喜不忘一懼得非唐虞儆戒之意乎然而君臣無精<lb/>
　一之學故徒有一念之善而不能擴而充之此所以<lb/>
　雖一致貞觀之治而漸不克終後之人君有志圖治<lb/>
　而不講於聖學者又當儆戒於斯焉<lb/>
唐髙宗永淳元年七月監察御史裏行李善感諫曰陛<lb/>
下封泰山告太平致羣瑞與三皇五帝比隆矣數年以<lb/>
來菽粟不稔餓殍相望四夷交侵兵車嵗駕陛下宜恭<lb/>
<pb n="KR3a0094_WYG_011-6a"/>
黙思道以禳災譴乃更廣營宫室勞役不休天下莫不<lb/>
失望臣忝備國家耳目竊以此為憂也<lb/>
　臣若水通曰記有之致中和天地位焉萬物育焉時<lb/>
　和嵗豐民物安阜然後祥瑞可致彼髙宗宜因荒歉<lb/>
　兵侵之災恐懼修省可也而乃封泰山五嶽勞民興<lb/>
　役可謂無忌憚者矣中外以言為諱者幾二十年而<lb/>
　李善感獨能直諫人皆有鳯鳴朝陽之稱而髙宗不<lb/>
　知悔悟後世聼言之君尚鑒之哉<lb/>
<pb n="KR3a0094_WYG_011-6b"/>
唐則天垂拱元年秋九月己巳雍州言新豐縣東南有<lb/>
山踊出改新豐為慶山縣四方畢稱賀江陵人俞文俊<lb/>
上書言天氣不和而寒暑併人氣不和而疣贅生地氣<lb/>
不和而塠阜出今陛下以女主處陽位反易剛柔故地<lb/>
氣塞隔而山變為災陛下謂之慶山臣以為非慶也臣<lb/>
愚以為宜側身脩徳以答天譴不然殃禍至矣可不儆<lb/>
哉<lb/>
　臣若水通曰夫地隂道也臣道也女道也地而出山<lb/>
<pb n="KR3a0094_WYG_011-7a"/>
　武氏以臣妾主天下隂陽反易之徵也武氏不知儆<lb/>
　所謂利其災矣舉朝四方不能言而反賀焉號為慶<lb/>
　山所謂矯誣上帝者歟文俊布衣能言之一時之臣<lb/>
　又寧不厚顔乎<lb/>
唐𤣥宗開元二年張廷珪等皆上疏以為上春秋鼎盛<lb/>
宜崇經術邇端士尚樸素深以恱鄭聲好遊獵為戒上<lb/>
雖不能用咸嘉賞之<lb/>
　臣若水通曰天理人欲不容並立經術端士樸素崇<lb/>
<pb n="KR3a0094_WYG_011-7b"/>
　而鄭聲遊獵之事逺矣𤣥宗即位再朞更置左右教<lb/>
　坊以教俗樂又選樂工自教法曲於梨園又選妓女<lb/>
　置宜春院於西内其溺意於滛聲艶色甚矣張廷珪<lb/>
　等上疏以為宜崇經術邇端士尚樸素深以悦鄭聲<lb/>
　好遊獵為戒其遏人欲以存天理之意亦切矣惜乎<lb/>
　體認天理之學不講而徒經術端士樸素之崇無克<lb/>
　復之本至使天理不足以勝人欲如以一杯水救一<lb/>
　車薪之火晩年霓裳羽衣之好又益甚焉吁可鑒哉<lb/>
<pb n="KR3a0094_WYG_011-8a"/>
唐肅宗至徳二載李泌曰建寧廣平之事臣所以言之<lb/>
者非咎既往乃欲使陛下慎將來爾昔天后有四子長<lb/>
曰太子𢎞天后方圖稱制惡其聰明酖殺之立次子雍<lb/>
王賢賢内憂懼作黄臺𤓰辭冀以感悟天后天后不聼<lb/>
賢卒死於黔中其辭曰種𤓰黄臺下𤓰熟子離離一摘<lb/>
使𤓰好再摘使𤓰稀三摘猶為可四摘抱蔓歸今陛下<lb/>
已一摘矣慎勿再摘上愕然曰安有是哉卿錄是辭朕<lb/>
當書紳對曰陛下但識諸心以自儆何必形於外也<lb/>
<pb n="KR3a0094_WYG_011-8b"/>
　臣若水通曰詩主文而譎諫言之者無罪聞之者知<lb/>
　所戒李泌述雍王黄臺𤓰辭以告肅宗而肅宗惕然<lb/>
　知戒矣帝欲書諸紳泌以不若識諸心將順其美矣<lb/>
　廣平王之功不危而良姊之忌譛不行有以也夫泌<lb/>
　厯事肅代徳三朝皆能言人所不能言皆藥石也果<lb/>
　能從其言而識之於心豈非國家之福哉<lb/>
唐憲宗元和七年春三月丙戌上御延英殿李吉甫言<lb/>
天下已太平陛下宜為樂李綘曰漢文帝時兵不血木<lb/>
<pb n="KR3a0094_WYG_011-9a"/>
無刃家給人足賈誼猶以為厝火積薪之下不可謂安<lb/>
今法令所不能制者河南北五十餘州犬戎腥羶近接<lb/>
涇隴烽火屢驚加之水旱時作倉廩空虚此正陛下宵<lb/>
衣肝食之時豈得謂之太平遽為樂哉<lb/>
　臣若水通曰佞臣惟恐君不樂忠臣惟恐君不憂樂<lb/>
　則肆肆則慢天忽民而可憂者至矣憂則敬敬則畏<lb/>
　天䘏民而可樂者至矣觀諸吉甫與綘之言而忠佞<lb/>
　見矣幸憲宗之明有以别白之也嗚呼後之人君於<lb/>
<pb n="KR3a0094_WYG_011-9b"/>
　臣下之言尚毋喜其徇己而惡其逆已也哉<lb/>
唐宣宗大中七年冬十二月左補闕趙璘請罷來年元<lb/>
㑹止御宣政上以問宰相對曰元㑹大禮不可罷况天<lb/>
下無事上曰近華州奏有賊光火刼下邽闗中少雪皆<lb/>
朕之憂何謂無事雖宣政亦不御也<lb/>
　臣若水通曰鎮撫百姓爕理隂陽此宰相事也賊刼<lb/>
　下邽闗中少雪而宰相以為無事可宴樂是佞臣也<lb/>
　宜以上方劒斷其頭以示中外宣宗知其説之非而<lb/>
<pb n="KR3a0094_WYG_011-10a"/>
　以為憂亦可謂知所儆戒者矣惜其不能正佞臣之<lb/>
　罪而旌趙璘之忠與不知儆戒者同爾唐之不競有<lb/>
　以也夫<lb/>
後唐明宗長興三年冬十月壬申大理少卿康澄上書<lb/>
曰國家有不足懼者五有深可畏者六隂陽不調不足<lb/>
懼三辰失行不足懼小人訛言不足懼山崩川涸不足<lb/>
懼蟊賊傷稼不足懼賢人藏匿深可畏四夷遷業深可<lb/>
畏上下相徇深可畏亷耻道消深可畏毁譽亂真深可<lb/>
<pb n="KR3a0094_WYG_011-10b"/>
畏直言蔑聞深可畏不足懼者願陛下存而勿論深可<lb/>
畏者願陛下脩而靡忒優詔奬之<lb/>
　臣若水通曰天人一也天變之不測由人事之不順<lb/>
　也人君所懼者天爾誠知所以懼天變則知所以脩<lb/>
　人事矣人事脩則天變消矣康澄直言人事之不順<lb/>
　為可畏而曰天變不足懼冀以勸其君脩人事之實<lb/>
　而不知又啟其君忽天變之心非所以論天人之理<lb/>
　也<lb/>
<pb n="KR3a0094_WYG_011-11a"/>
劉向説苑曰福者禍之門也是者非之尊也治者亂之<lb/>
先也事無終始而患不及者未之聞也<lb/>
　臣若水通曰福者禍之伏也是者非之始也治者亂<lb/>
　之起也是故君子福而不忘禍是而不忘非治而不<lb/>
　忘亂憂勤惕厲之心未嘗一日而少懈也然不知所<lb/>
　謹則患不旋踵矣益曰儆戒無虞君天下者可不念<lb/>
　歟<lb/>
劉向曰福生於微禍生於忽日夜憂懼惟恐不足<lb/>
<pb n="KR3a0094_WYG_011-11b"/>
　臣若水通曰天人有交勝之理禍福有倚伏之機何<lb/>
　也其所由來者漸矣不知其萌而謹之則福將日替<lb/>
　而禍將日熾矣可不畏也惟能反之於心而乾乾以<lb/>
　終日則人可勝天禍可使福故曰禍福無門惟人所<lb/>
　召禍福無不自己求之者惟明主獨觀禍福之原而<lb/>
　謹之於豫可也<lb/>
劉向曰楚莊王曰明主有三懼一曰處尊位而恐不聞<lb/>
其過二曰得意而恐驕三曰聞至言而恐不能行<lb/>
<pb n="KR3a0094_WYG_011-12a"/>
　臣若水通曰益陳儆戒之道而歸之無怠無荒蓋處<lb/>
　尊位未至於過也而恐過者存焉得意未至於驕也<lb/>
　而恐驕者存焉聞至言未至於不能行也而恐不能<lb/>
　行者存焉故或須臾儆戒之不存則是怠荒之所由<lb/>
　起也楚莊王其知儆戒之道乎人君知此三者則必<lb/>
　觸類知儆而無怠荒焉庶乎免矣<lb/>
班固白虎通曰天所以有災變何所以譴告人君覺悟<lb/>
其行欲令改過脩徳深思慮也<lb/>
<pb n="KR3a0094_WYG_011-12b"/>
　臣若水通曰人君之於天如子之於父母不可不識<lb/>
　父母之心也天心仁愛人君人君貴識天心而已茍<lb/>
　能識之災變雖洊見而儆戒之心彌篤如父母怒不<lb/>
　悅而撻之流血起敬起孝安有父母之心不可回者<lb/>
　乎子不改故父之心斯不得而不逐之矣君不悔過<lb/>
　則上天斯絶之矣有國者儆之戒之哉<lb/>
韓文韓愈守戒曰詩曰大邦維翰書曰以蕃王室諸侯<lb/>
之於天子不惟守土地奉職貢而已固將有以翰蕃之<lb/>
<pb n="KR3a0094_WYG_011-13a"/>
也今人有宅於山者知猛獸之為害則必髙其柴援而<lb/>
外施䧟穽以待之宅於都者知穿窬之為盗則必峻其<lb/>
垣墻而内固扃鑰以防之此埜人鄙夫之所及非有過<lb/>
人之智而後能也今之通都大邑介於崛强之間而不<lb/>
知為之備噫亦惑矣野人鄙夫能之而王公大人反不<lb/>
能焉豈材力為有不足歟葢以謂不足為而不為爾天<lb/>
下之禍莫大於不足為材力不足者次之不足為者敵<lb/>
至而不知材力不足者先事於思則其禍也有間矣彼<lb/>
<pb n="KR3a0094_WYG_011-13b"/>
之崛强者帶甲荷戈不知其多少其綿地則千里而與<lb/>
我壤地相錯無有丘陵江河洞庭孟門之闗其間又自<lb/>
知其不得與天下齒朝夕舉踵引頸冀天下之有事以<lb/>
乗吾之便此其暴於猛獸穿窬也甚矣嗚呼胡知而不<lb/>
為之備乎哉賁育之不戒童子之不抗魯鷄之不期蜀<lb/>
鷄之不支今夫鹿之於豹非不巍然大矣然而卒為之<lb/>
禽者爪牙之材不同猛怯之資殊也曰然則如之何而<lb/>
備之曰在得人<lb/>
<pb n="KR3a0094_WYG_011-14a"/>
　臣若水通曰韓愈守戒之言其知道乎原患之成而<lb/>
　起於無畏要治之本以歸于得人夫無畏則肆肆則<lb/>
　不豫開敵之隙固其自為之爾惟畏則心存心存則<lb/>
　慮審得人而備自有不容己焉者畏之所生也則又<lb/>
　得人者之本也是故安危之道豈逺乎哉畏肆之間<lb/>
　而已矣冦敵之馭崛强之防天子諸侯其道一也古<lb/>
　之人安不忘危治不忘亂有備故無患也而况危亂<lb/>
　之秋乎若愈之言可以為萬世人君告也<lb/>
<pb n="KR3a0094_WYG_011-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷八十九</head>
    <p>
<pb n="KR3a0094_WYG_089-1a"/>
欽定四庫全書<lb/>
　格物通卷八十九　　　　明　湛若水　撰<lb/>
　　　省國費二<hi>冗官冗食冗兵冗役附</hi>
漢武帝元封元年桑𢎞羊領大農盡管天下鹽鐡作平<lb/>
凖之法令逺方各以其物如異時商賈所轉販者為賦<lb/>
而相灌輸置平凖於京師都受天下委輸盡籠天下之<lb/>
貨物貴即賣之賤則買之欲使富商大賈不得牟大利<lb/>
而萬物不得騰踴至是天子巡狩郡縣所過賞賜用帛<lb/>
<pb n="KR3a0094_WYG_089-1b"/>
百餘萬匹錢金以巨萬計皆取足大農<lb/>
　臣若水通曰議秦者謂其取之盡錙銖用之如泥砂<lb/>
　漢武帝以𢎞羊言利而寵之以賜爵用其計盡籠天<lb/>
　下之利與民争利盡錙銖矣及其巡狩所過賞賜幣<lb/>
　帛金錢以巨萬計非所謂如泥砂乎然而取之盡則<lb/>
　足以斂怨用之費人亦不以為恩向無輪臺之悔漢<lb/>
　其為秦乎大學曰長國家而務財用者必自小人矣<lb/>
　彼為善之小人之使為國家菑害並至其漢武與𢎞<lb/>
<pb n="KR3a0094_WYG_089-2a"/>
　羊之謂乎<lb/>
新莽三年王莽恃府庫之富欲立威匈奴乃遣孫惠等<lb/>
率十二將分道並出嚴尤諫曰匈奴為害所從來久矣<lb/>
未聞上世有必征之者也後世三家周秦漢征之然而<lb/>
未有得上䇿者也周得中䇿漢得下䇿秦無䇿焉今天<lb/>
下比年饑饉北邊尤甚大用民力功不可必臣伏憂之<lb/>
莽不聽<lb/>
　臣若水通曰嚴尤三䇿吕祖謙謂其所言誠是也其<lb/>
<pb n="KR3a0094_WYG_089-2b"/>
　所與言之人則非也信矣臣愚獨取其所謂未聞上<lb/>
　世有必征之者及比年饑饉大用民力之語蓋匈奴<lb/>
　可不必征征必師行糧食費多食於饑饉之年與勞<lb/>
　民力於萬里之外無一可者也後世好大喜功之君<lb/>
　其亦可以為戒哉<lb/>
漢光武建武二年冬十月詔徵鄧禹還曰慎毋與窮冦<lb/>
争鋒赤眉無穀自當來降吾以飽待饑以逸待勞折箠<lb/>
笞之非諸將之憂也無得復妄進兵<lb/>
<pb n="KR3a0094_WYG_089-3a"/>
建武六年六月詔曰張官置吏所以為民也今百姓遭<lb/>
難户口耗少而縣官吏職所置尚繁其令司𨽻州牧各<lb/>
實所部省减吏員縣國不足置長吏者併之於是併省<lb/>
四百餘縣吏職减損十置其一<lb/>
　臣若水通曰建武二年之詔罷兵而以飽待饑六年<lb/>
　之詔省官而以寡御衆斯二計者皆不易之良圖也<lb/>
　其成中興之業光復舊物不亦宜乎夫外無冗兵朝<lb/>
　無冗員則所謂食之者寡用之者舒則財恒足矣世<lb/>
<pb n="KR3a0094_WYG_089-3b"/>
　祖罷兵省官之詔真可以為人主足國之法矣<lb/>
建武十三年時兵革旣息天下少事文書調役從簡寡<lb/>
至乃十存一焉初平帝時河汴決壞久而不修建武十<lb/>
年光武欲修之浚儀令樂俊上言民新被兵革未宜興<lb/>
役乃止<lb/>
　臣若水通曰春秋重民力謹土功光武於兵革旣息<lb/>
　之餘調役務從寛簡議修汴河亦以諫止則所以勞民<lb/>
　力傷民財者鮮矣其亦仁矣哉<lb/>
<pb n="KR3a0094_WYG_089-4a"/>
建武二十七年五月詔曰務廣地者荒務廣德者彊今<lb/>
無善政災變不息而復欲逺事邊外乎誠能舉天下之<lb/>
半以滅大冦豈非至願苟非其時不如息民自是諸將<lb/>
莫敢復言兵事者<lb/>
　臣若水通曰兵凶器戰危事聖人伐罪弔民不得已<lb/>
　而用之也無事而興兵則費國家之財戕生民之命<lb/>
　可勝言哉若世祖罷邊息民之詔世之窮兵者可以<lb/>
　鑒矣<lb/>
<pb n="KR3a0094_WYG_089-4b"/>
漢明帝永平十四年初作壽陵制令流水而已敢有所<lb/>
興作者以擅議宗廟法從事<lb/>
　臣若水通曰工役之興與食相為糜費者也明帝作<lb/>
　壽陵惟令流水可謂省役以省大費者矣至於滹沱<lb/>
　之役豈亦能推其類也乎<lb/>
漢章帝建初三年四月罷治滹沱石臼河初顯宗之世<lb/>
治滹沱石臼河從都慮至羊腸倉欲通漕太原吏民苦<lb/>
役連年無成章帝以鄧訓上言詔罷其役更用驢輦嵗<lb/>
<pb n="KR3a0094_WYG_089-5a"/>
省億萬計全活徒士數千人<lb/>
　臣若水通曰滹沱之役死者無算民甚苦之章帝用<lb/>
　鄧訓之言罷其役更用驢輦多所全活前可以為戒<lb/>
　後可以為法矣<lb/>
章帝建初八年正月欲為原陵顯節陵起縣邑東平王<lb/>
蒼上疏諫曰造無益之功虚費國用帝乃止<lb/>
　臣若水通曰書曰不作無益害有益示人不可傷財<lb/>
　以害民也夫財者軍國之所賴可謂有益矣章帝欲<lb/>
<pb n="KR3a0094_WYG_089-5b"/>
　興大役為原陵顯節陵起縣邑果何益乎賴東平一<lb/>
　言而止仁人之言其利溥哉<lb/>
漢殤帝延平元年六月己未太后詔减大官導官尚方<lb/>
内署諸服御珍膳靡麗難成之物自非供陵廟稻粱米不<lb/>
得導擇朝夕一肉飯而已舊大官湯官經用歳且三萬萬<lb/>
自是裁數千萬及郡國所貢皆减其過半悉斥賣上林<lb/>
鷹犬離宫别館儲峙米糒薪炭悉令省之<lb/>
　臣若水通曰大官典天子御膳者也導擇也導官掌<lb/>
<pb n="KR3a0094_WYG_089-6a"/>
　擇御米者也尚方掌作御刀劒諸器物内署掌内府<lb/>
　衣服湯官丞主酒屬大官令臣謂延平一省冗官去<lb/>
　靡費遂裁减數千萬郡國减過半則上下皆足而國<lb/>
　家可保矣此為人君者之所當法也<lb/>
安帝永初二年春正月御史中丞樊準以郡國連年水<lb/>
旱民多飢困上疏請令大官尚方考功上林池籞諸官<lb/>
食减無事之物五府調省中都官吏京師作者太后從<lb/>
之<lb/>
<pb n="KR3a0094_WYG_089-6b"/>
三年太后以隂陽不和軍旅數興詔歲終享遣衞士勿<lb/>
設戯作樂减逐疫侲子之半<lb/>
　臣若水通曰侲善也善童子逐疫之人也災異荐臻<lb/>
　隂陽不和之所致也永初二年三年减官役减長物<lb/>
　去戯禁樂以寛水旱饑民之困可謂知重民力而不<lb/>
　作無益矣抑不知隂陽不和水旱為災皆女主之應<lb/>
　耳以鄧后之賢而不能歸政嗣君委任宰輔和人心<lb/>
　順天道以消災異祈休祥何明於彼而昧於此耶<lb/>
<pb n="KR3a0094_WYG_089-7a"/>
漢桓帝永壽三年閏月庚辰晦日有食之京師蝗或上<lb/>
言民之貧困以貨輕錢薄宜改鑄大錢事下四府群僚<lb/>
及太學能言之士議之太學生劉陶上議曰當今之憂<lb/>
不在於貨在乎民飢夫欲民殷財阜要在止役禁奪今<lb/>
民衆而無所食群小競進並噬無厭恐卒有役夫窮匠<lb/>
投斤攘臂使愁怨之民響應雲和雖方尺之錢何能有<lb/>
救其危也遂不改錢<lb/>
　臣若水通曰衣食之於人大矣人而無食雖父母之<lb/>
<pb n="KR3a0094_WYG_089-7b"/>
　至愛不能以保離散之子雖皇羲之純德不能以保<lb/>
　愁怨之民豈不可畏也使桓帝能因劉陶之言不但<lb/>
　不改錢而已必能止役禁奪則民殷財富而國可安<lb/>
　矣惜乎其不足以語此<lb/>
桓帝延熹六年冬十月丙辰上校獵廣成遂幸函谷闗<lb/>
上林苑光禄勲陳蕃上疏諫曰安平之時遊畋宜有節<lb/>
况今有三空之戹哉田野空朝廷空倉庫空加之兵戎<lb/>
未輯四方離散又前秋多雨民始種麥今失其勸種之<lb/>
<pb n="KR3a0094_WYG_089-8a"/>
時而令給驅禽除路之役非聖賢恤民之意也書奏不納<lb/>
　臣若水通曰遊獵禽荒也冗役也桓帝當三空兵亂<lb/>
　之時乗農田種藝之候肆其遊獵而不知恤民欲國<lb/>
　之不亂亡得乎書之以為人君侈費之戒<lb/>
漢靈帝光和三年十二月作罼圭靈昆苑司徒楊賜諫<lb/>
止帝以問侍中任芝樂松對曰昔文王之囿百里人以<lb/>
為小齊宣王四十里人以為大今與百姓共之無害於<lb/>
政也帝悦遂為之<lb/>
<pb n="KR3a0094_WYG_089-8b"/>
　臣若水通曰靈帝與文王之囿所謂天理人欲同行<lb/>
　異情者矣文王經始勿亟庶民子來靈帝免於民怨<lb/>
　乎文王之囿以蕃草木鳥獸芻蕘雉兔者往焉靈帝<lb/>
　之囿遊觀而已寧免以麋鹿而殺人乎楊賜之諫帝<lb/>
　欲止役而卒為之者芝松二臣妄引古義以逢君之<lb/>
　惡以殃民者也豈容於堯舜之世哉雖然崇侈縱奢<lb/>
　而不恤民食者亦帝之心素蠱矣二臣特巧中其欲<lb/>
　耳人怨天譴何所逃哉<lb/>
<pb n="KR3a0094_WYG_089-9a"/>
晉武帝咸寧五年十二月詔問朝臣政之損益長史傅<lb/>
咸上書以為公私不足由設官太多舊都督有四今并<lb/>
監軍乃盈於十禹分九州今之刺史幾向一倍户口比<lb/>
漢十分之一而置郡縣更多虚立軍府動有百數而無益<lb/>
宿衞五等諸侯坐置官屬諸所廩給皆出百姓此其所<lb/>
以困乏也當今之急在并官息役上下務農而已<lb/>
　臣若水通曰傅咸此書切中時弊矣夫官多則民擾<lb/>
　役重則民困朝廷設官分職本以為農民也而反冗<lb/>
<pb n="KR3a0094_WYG_089-9b"/>
　官冗役以病農如此而望天下之治可得乎<lb/>
咸寧五年十二月又議省州郡縣吏半以赴農功中書<lb/>
監荀朂以為省吏不如省官省官不如省事省事不如<lb/>
清心昔蕭曹相漢載其清静民以寧一所謂清心也抑<lb/>
浮説簡文案略細苛宥小失有好變常以徼利者必行<lb/>
其誅所謂省事也以九寺併尚書蘭臺付三府所謂省<lb/>
官也<lb/>
　臣若水通曰荀勗省吏省官省事清心之説善矣昔<lb/>
<pb n="KR3a0094_WYG_089-10a"/>
　者禹為司空兼任百揆一人而兼任四岳當時之事<lb/>
　亦無不治正以能清心故也第惜勗知清心之説而<lb/>
　不知聖賢精一執中為清心之道乃以蕭何清静當<lb/>
　之由學之不講也<lb/>
晉惠帝永寧元年嵇紹與齊王冏書曰唐虞茅茨夏禹<lb/>
卑宫今大興第舍及為三王立宅豈今日之急耶<lb/>
　臣若水通曰唐虞夏禹當豐亨之盛而猶儉於用財<lb/>
　而不敢侈晉之時何時也奸臣擅權兄弟相殘兵戈<lb/>
<pb n="KR3a0094_WYG_089-10b"/>
　四起天下民窮財盡極矣而冏猶營造不已糜財困<lb/>
　民而不恤雖以稽紹之言而不知禁止此所以卒至<lb/>
　敗也歟<lb/>
晉愍帝建興元年三月漢主聰欲作䳨儀殿廷尉陳元<lb/>
達切諫以為天生民而樹之君使司牧之非以兆民之<lb/>
命窮一人之欲也晉氏失德大漢受之蒼生引領庶幾<lb/>
息肩是以先文皇帝身衣大布居無重茵后妃不衣錦<lb/>
綺乗輿馬不食粟愛民故也陛下踐阼以來已作殿觀<lb/>
<pb n="KR3a0094_WYG_089-11a"/>
四十餘所加之軍旅數興餽運不息饑饉疾疫死亡相<lb/>
繼而益思營繕豈為民父母之意乎<lb/>
　臣若水通曰同一財也散之於下則為兆民之命聚<lb/>
　之於營作則供一人之欲而已一人之欲無窮兆民<lb/>
　之命有限幾何而不怨以叛乎劉聰暴虐不足與圖<lb/>
　存者其窮奢極欲所謂安其危利其災樂其所以亡<lb/>
　者乎元達之言後之人君所當戒也<lb/>
元帝太興四年張茂築靈均臺基高九仞武陵閻曽夜<lb/>
<pb n="KR3a0094_WYG_089-11b"/>
叩府門呼曰武公遣我來言何故勞民築臺有司以為<lb/>
妖茂曰吾信勞民曾稱先君之命以規我何謂妖乎乃<lb/>
為之罷役<lb/>
　臣若水通曰勞民築臺此冗役也冗役必有大費民<lb/>
　之膏脂竭矣閻曽託武公以為諫權而不失正者也<lb/>
　張茂聞言即止其庶幾能補過者乎<lb/>
晉明帝大寧三年十二月凉州將辛晏據枹罕不服張<lb/>
駿將討之從事劉慶諫曰霸王之師必須天時人事相<lb/>
<pb n="KR3a0094_WYG_089-12a"/>
得然後乃起辛晏凶狂安忍其亡可必奈何以饑年大<lb/>
舉盛寒攻城乎駿乃止<lb/>
晉穆帝永和元年燕參軍封裕上疏謂今官司猥多虚<lb/>
費廩禄茍才不周用皆宜澄汰<lb/>
　臣若水通曰冗兵冗官皆國家之大蠧也劉慶之諫<lb/>
　駿乃息兵封裕上疏虚禄沙汰冗費去而國用舒矣<lb/>
　亦曰有利哉<lb/>
宋武帝大明二年二月魏以髙允為中書令魏起太華<lb/>
<pb n="KR3a0094_WYG_089-12b"/>
殿給事中郭善明性傾巧説帝大起宫室髙允諫曰太<lb/>
祖始建都邑其所營立必因農隙况建國已久永安前<lb/>
殿足以朝㑹西堂温室足以宴息紫樓足以臨望縱有<lb/>
修廣亦宜馴致不可倉猝今計所當役凡三萬人老弱<lb/>
供餉又當倍之期半年可畢一夫不耕或受之飢况四<lb/>
萬人之勞費可勝道乎此陛下所宜留心也帝納之允<lb/>
好切諫朝廷事有不便允輒求見帝常屛左右以待之<lb/>
或自朝至暮或連日不出群臣莫知其所言語或痛切<lb/>
<pb n="KR3a0094_WYG_089-13a"/>
帝所不忍聞命左右扶出然終善遇之<lb/>
　臣若水通曰魏文成一納髙允之諫而所省役四萬<lb/>
　人財費饋餉稱之為利不亦溥哉當是時南北𤓰分<lb/>
　一時之君興亡倐忽若槿華之開落獨拓跋氏享國<lb/>
　久長蓋其君類知用賢納諫省費足國故耳况中華<lb/>
　之大君而率由是道其國家永命寧有旣邪<lb/>
宋文帝元嘉十九年魏文成帝從冦謙之奏作静輪宫<lb/>
必令其髙不聞鷄犬以上接天神功費萬計經年不成<lb/>
<pb n="KR3a0094_WYG_089-13b"/>
太子晃諫曰天人道殊卑髙定分不可相接理在必然<lb/>
今虚耗府庫疲弊百姓為無益之事將安用之必如謙<lb/>
之所言請因東山萬仞之髙為功差易帝不從<lb/>
　臣若水通曰魏文成作宫欲髙接天神功費萬計所<lb/>
　謂矯誣上帝暴殄天物者矣太子之諫深切著明帝<lb/>
　迷而不悟不知格天有道也民怨天咎勞民傷財其<lb/>
　不為天神所厭者幾希矣<lb/>
明帝泰和七年以故第為湘宫寺備極壯麗欲造十級<lb/>
<pb n="KR3a0094_WYG_089-14a"/>
浮圖而不能乃分為二新安太守巢尚之罷郡入見上<lb/>
謂曰卿至湘宫寺未此是我大功德用錢不少適直散<lb/>
騎侍郎會稽虞愿侍側曰此皆百姓賣兒貼婦錢所為<lb/>
佛若有知當慈悲嗟愍罪髙浮圖何功德之有侍坐者<lb/>
失色上怒使人驅下殿愿徐去無異容<lb/>
　臣若水通曰明帝侈事浮圖自以為出己財而不知<lb/>
　民之妻子膏脂也自以為功德而不知其實府辜功<lb/>
　也雖以虞愿之直言而不悟猶且怒之愚亦甚矣宋<lb/>
<pb n="KR3a0094_WYG_089-14b"/>
　祚之競難矣哉<lb/>
齊髙帝建元三年四月庚辰魏孝文帝臨虎圏詔曰虎<lb/>
狼猛暴取捕之日每多傷害旣無所益損費良多從今<lb/>
勿復捕貢<lb/>
　臣若水通曰書云珍禽竒獸不畜於國蓋以其無益<lb/>
　而損財也人君為天地民物之主其道在於養民而<lb/>
　俾萬物各遂其性也奈何捕虎以滋民害設圏以違<lb/>
　物情使之食人之食哉魏主罷之其亦知務者矣<lb/>
<pb n="KR3a0094_WYG_089-15a"/>
梁武帝天監元年春正月大司馬蕭衍下令凡東昏時<lb/>
浮費自非可以習禮樂之容繕甲兵之備者餘皆禁絶<lb/>
　臣若水通曰撥亂反正者必先去奢從儉然後民安<lb/>
　國富而天下可得而保也梁武初立即下令以禁絶<lb/>
　先朝之浮費庶乎知節用愛民矣然而不旋踵捨身<lb/>
　傾國以奉浮屠而不恤民之窮書曰四海困窮天禄<lb/>
　永終可不鑒哉<lb/>
梁武帝普通七年十一月時魏盜賊日滋征討不息國<lb/>
<pb n="KR3a0094_WYG_089-15b"/>
用耗竭豫征六年租調猶不足乃罷百官所給酒肉又<lb/>
稅入市者人一錢及邸店皆有税百姓嗟怨吏部郎中<lb/>
辛雄上疏以為中外之民相聚為亂豈有餘憾哉正守<lb/>
令不得其人百姓不<hi>闕</hi>其命故也宜及此時早加慰撫<lb/>
但郡縣選舉由來共輕貴遊雋才莫肯居此宜改其弊<lb/>
分郡縣為三等清官選補之法妙盡才望如不可並後<lb/>
地先才不得拘以停年三載黜陟有稱職者補在京名<lb/>
官如不歴守令不得為内職則人思自勉枉屈可伸彊<lb/>
<pb n="KR3a0094_WYG_089-16a"/>
暴自息矣不聽<lb/>
　臣若水通曰孔子云茍子之不欲雖賞之不竊人君<lb/>
　不能去其欲則取民無制盜賊繁興征討日起財用<lb/>
　愈窘則橫征益煩民益去而為盜其不亡者鮮矣盜<lb/>
　賊之起國用之煩雖守令者之奉行過暴亦由君心<lb/>
　之欲有以使之耳魏帝正宜清源正本信辛雄之言<lb/>
　下罪己之詔罷厚斂以省民擇守令以撫綏則猶可<lb/>
　及止矣釋此不務卒使窮兵暴斂相持民怨變生雖<lb/>
<pb n="KR3a0094_WYG_089-16b"/>
　有善者亦末如之何矣<lb/>
梁武帝大同十一年冬散騎常侍賀琛啟陳四事其二<lb/>
以為今天下所以貪殘良由風俗侈靡使之然也今之<lb/>
燕喜相競誇豪積果如丘陵列殽同綺繡露臺之產不<lb/>
周一燕之資而賓主之間裁取滿腹未及下堂已同臭<lb/>
腐又畜妓之夫無有等秩為吏牧民者致貲巨億罷歸<lb/>
之日不支數年率皆盡於燕飲之物歌謠之具所費事<lb/>
等丘山為歡止在俄頃乃更追恨向所取之少如復傅<lb/>
<pb n="KR3a0094_WYG_089-17a"/>
翼増其搏噬一何悖哉其餘淫侈著之凡百習以成俗<lb/>
日見滋甚欲使人守廉白安可得耶誠宜嚴為禁制道<lb/>
以節儉糾奏浮華變其耳目夫失節之嗟亦民所自患<lb/>
正恥不能及群故勉彊而為之茍以純素為先足正彫<lb/>
流之弊矣其四以為今天下無事而猶日不暇給宜省<lb/>
事息費事省則民養費息則財聚應内省職掌各檢所<lb/>
部<hi>闕</hi>京師治署邸肆及國容戎備四方屯傳邸治有所<lb/>
宜除除之有所宜减减之興造有<hi>闕</hi>急者徵求有可緩<lb/>
<pb n="KR3a0094_WYG_089-17b"/>
者皆宜停省以息費休民故畜其財者所以大用之也<lb/>
養其民者所以大役之也若言小事不足害財則終年<lb/>
不息矣以小役不足妨民則終年不止矣如此則難可<lb/>
以言富彊而圖逺大矣<lb/>
　臣若水通曰此賀琛告梁武帝之言也巨億者億億<lb/>
　也傅讀曰附言罷官家食之人復出為官猶不能奮<lb/>
　飛之鳥復傅之羽翼也治理事之所署舍止之所邸<lb/>
　諸王列第及諸郡朝宿之區肆市列也國容禮樂車<lb/>
<pb n="KR3a0094_WYG_089-18a"/>
　服旗章也戎備用兵之器備也屯軍屯也傳驛傳也<lb/>
　臣謂靡俗成於下而肇於上工役興於上而害於下<lb/>
　皆君之責也人君示民以朴則侈靡息而公私足矣<lb/>
　罷兵息民則用不費而財力紓矣琛之言誠救時之<lb/>
　急務也梁武不能用以自取滅亡無足怪矣有國家<lb/>
　者知二者之弊皆出於己則知所謹而裕民足國之<lb/>
　道不外是矣<lb/>
　<lb/>
<pb n="KR3a0094_WYG_089-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷八十九<lb/>
</p>
<p>
</p>
  </div>
</body>
</text>
</TEI>
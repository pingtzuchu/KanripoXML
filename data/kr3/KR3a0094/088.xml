<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷八十八</head>
    <p>
<pb n="KR3a0094_WYG_088-1a"/>
欽定四庫全書<lb/>
　格物通卷八十八　　　　明　湛若水　撰<lb/>
　　　省國費一<hi>冗官冗食冗兵冗役附</hi>
易損曷之用二簋可用享<lb/>
　臣若水通曰此文王損卦之彖辭示人於損下益上<lb/>
　之時當儉其用也二簋者禮之至薄也享者祭享也<lb/>
　言當損之時旣損下以益上矣夫旣損下而益己則<lb/>
　已亦當自損其用然當何所損哉雖二簋之至薄亦<lb/>
<pb n="KR3a0094_WYG_088-1b"/>
　可以用於祭享也夫鬼神無常享享於克誠多儀備<lb/>
　物以表其誠者也雖多儀而誠不足則神不享矣雖<lb/>
　損其物而誠敬益至也則神必享矣故曰曷之用二<lb/>
　簋可用享夫於祭祀能損其用如此則其他賓客軍<lb/>
　國之用可知矣故於宫室而知損則無峻宇雕牆於<lb/>
　飲食而知損則無酒池肉林於征伐而知損則無窮<lb/>
　兵黷武凡當損之事皆能損之以節用矣<lb/>
節彖曰天地節而四時成節以制度不傷財不害民<lb/>
<pb n="KR3a0094_WYG_088-2a"/>
　臣若水通曰此孔子傳節之彖而極言節之之道也<lb/>
　天地一氣之運而節也者隂陽之相推也寒極則節<lb/>
　之以暑為春為夏暑極則節之以寒為秋為冬分至啟<lb/>
　閉不爽其候而春夏秋冬之四時成矣體天地之節<lb/>
　者聖人也人有無窮之欲聖人有一定之節名物器<lb/>
　用各循其制度之則故財以給用者有常經而民之<lb/>
　輸財有常賦不至於掊克民之膏脂而虐害其下矣<lb/>
　是故節之道大矣天地之成歳功聖人之成治功夫<lb/>
<pb n="KR3a0094_WYG_088-2b"/>
　豈能外於節也哉<lb/>
詩國風揚之水彼其之子不與我戍申懷哉懷哉曷月<lb/>
予還歸哉<lb/>
　臣若水通曰此平王遣畿内之民以戍申國而戍者<lb/>
　怨思之辭也揚悠揚也水緩流之貌彼其之子戍人<lb/>
　指其室家而言也戍者屯兵以守也申姜姓之國平<lb/>
　王之母家也懷思也詩言彼水之悠揚而室家則不<lb/>
　與我而俱往戍於申乎遂懷思不已而嘆其何月而<lb/>
<pb n="KR3a0094_WYG_088-3a"/>
　得歸也蓋畿内之民不可戍也平王遣之而逺為申<lb/>
　侯以戍守徒知有母而不知有其父知有申侯立己<lb/>
　之恩而不知斯民為邦國之本師行而糧食役冗而<lb/>
　民勞傷財害民莫甚於此則民心安得而不怨哉後<lb/>
　之人君宜以此詩為鑒戒以省役節財為得民保國<lb/>
　之計焉可也<lb/>
大雅桑柔維彼惠君民人所瞻秉心宣猶考順其相維<lb/>
彼不順自獨俾臧自有肺腸俾民卒狂<lb/>
<pb n="KR3a0094_WYG_088-3b"/>
　臣若水通曰此芮伯刺厲王之詩惠順也順於義理<lb/>
　也宣徧也猶謀也相輔也狂惑也古者官不必備惟<lb/>
　其人茍非其人而徒備其員則冗矣官冗則食冗以<lb/>
　有限之民財而供無益之冗費非生財之道也故詩<lb/>
　言維此順理之君秉持其公心以宣徧其謀猶以謹<lb/>
　慎考察其輔相之臣其能與否也必衆以為賢者而<lb/>
　後用之而所謂冗濫者在所必汰矣彼不惠順義理<lb/>
　之君秉心不公為謀不審自是其私見而以為善自<lb/>
<pb n="KR3a0094_WYG_088-4a"/>
　有其肺腸而不通衆志於沙汰之法或踈如此事本<lb/>
　一人之職或倍之數員此官本不可充位猶姑留在<lb/>
　職徒以虚縻廩禄而無益於事所以使民眩惑卒至<lb/>
　於狂亂也所謂受若直怠若事又盜若貨器得罪於<lb/>
　民者不少矣故欲節冗費者在省冗官爾<lb/>
大雅常武赫赫明明王命卿士南仲太祖太師皇父整<lb/>
我六師以修我戎旣敬旣戒惠此南國<lb/>
　臣若水通曰此宣王自將以伐淮北之夷而親命太<lb/>
<pb n="KR3a0094_WYG_088-4b"/>
　師以三公治其軍事也卿士即皇父之官也太祖始<lb/>
　祖也曰南仲太祖者稱其世功以美大歆動之也太<lb/>
　師皇父之兼官而皇父其字也整治也六師六軍也<lb/>
　天子六軍戎兵器也夫國家之事莫重於軍而其費<lb/>
　亦莫甚於軍宣王之伐淮夷也赫赫其威明明其整<lb/>
　蓋王命卿士有南仲太祖者承世功之藉有太師皇<lb/>
　父者整治其從行之六軍選其精鋭汰其冗濫簡其<lb/>
　什伍修其器械以除淮夷之亂以惠南國之人焉若<lb/>
<pb n="KR3a0094_WYG_088-5a"/>
　宣王可謂深得治兵之法者也此其所以兵不冗食<lb/>
　不濫而動有功大振中興之業豈無自而然哉<lb/>
春秋莊公九年冬浚洙<lb/>
　臣若水通曰此魯莊畏齊之來侵故浚洙水以備之<lb/>
　也洙水名在魯北通齊之路也胡安國曰固國以保民<lb/>
　為本輕用民力妄興大作邦本一搖雖有長江巨川限<lb/>
　帶封域洞庭彭蠡河漢之險猶不足慿而况洙乎書<lb/>
　浚洙見勞民於守國之末務而不知本為後戒也臣<lb/>
<pb n="KR3a0094_WYG_088-5b"/>
　謂妄興民役則濫費國用匪但搖邦本又將傷其心<lb/>
　蠧其根株而邦國隨以滅亡也可不戒哉<lb/>
莊公三十年冬齊人伐山戎<lb/>
　臣若水通曰此山戎伐燕齊桓公救之遂往伐焉然<lb/>
　則曷為而書譏妄用兵也曷為知其譏也夫山戎燕<lb/>
　之外戎也以齊至燕之邊千里之外矣王者不治四<lb/>
　裔不窮兵於逺今齊為山戎不職貢於燕之故上無<lb/>
　天子之命下無與國之㑹而率意妄興師於千里之<lb/>
<pb n="KR3a0094_WYG_088-6a"/>
　逺以伐帝王不治之夷勞中國而事四夷舍近政而<lb/>
　貴逺略困吾民之力争不毛之地其勞人費食有不<lb/>
　可勝言者矣後之人君宜以齊侯為戒也<lb/>
莊公三十有一年春築臺于郎夏築臺于薛秋築臺于<lb/>
秦<lb/>
　臣若水通曰胡安國云何以書厲民也天子有靈臺<lb/>
　以候天地諸侯有時臺以候四時去國築臺於逺而<lb/>
　不縁占候是為游觀之所厲民以自樂也厲民自樂<lb/>
<pb n="KR3a0094_WYG_088-6b"/>
　而不與民同樂則民欲與之偕亡雖有臺豈能獨樂<lb/>
　乎臣謂莊公末年無敵國外患之警肆其崇侈縱欲<lb/>
　之心一歲三時築臺于郎于薛于秦者凡三焉其勞<lb/>
　民也費時也傷財也亦三失焉春秋書之其譏之不<lb/>
　一而足矣夫長府之為重本也閔子猶止之曰何必<lb/>
　改作蓋恐其勞民傷財也莊公為民父母不能休養<lb/>
　而生息之固已非矣又重以一嵗築臺之三役其何<lb/>
　以為民父母哉<lb/>
<pb n="KR3a0094_WYG_088-7a"/>
成公元年三月作丘甲<lb/>
　臣若水通曰何以書譏益兵也魯成憂齊難方殷慮<lb/>
　武事之未備於是作丘甲以備乎齊焉古者九夫為<lb/>
　井四井為邑四邑為丘四丘為甸甸地方八里旁加<lb/>
　一里為成所取於民者出長轂一乘此司馬一成之<lb/>
　賦也今焉増一甲於一丘之内取百人於一甸之中<lb/>
　兵愈冗而食愈費矣故書作以譏之也<lb/>
禮記王制曰冢宰制國用必於歲之杪五穀皆入然後<lb/>
<pb n="KR3a0094_WYG_088-7b"/>
制國用用地小大視年之豐耗以三十年之通制國用<lb/>
量入以為出<lb/>
　臣若水通曰古者國用之制於冢宰而用未嘗不足<lb/>
　何也隨其凶豐量入以為出今之賦幾倍於古矣而<lb/>
　大司農動必告乏何也出入無經故也夫人之常情<lb/>
　其貲少饒其欲寖廣一旦而荒歉以民力有限之積<lb/>
　為情欲無窮之求其何以能支之哉是以民窮而斂<lb/>
　急斂急而用益困即有緩急則束手無措必至於僨<lb/>
<pb n="KR3a0094_WYG_088-8a"/>
　事矣司國計者尚其念之哉<lb/>
王制曰國無九年之蓄曰不足無六年之蓄曰急無三<lb/>
年之蓄曰國非其國也三年耕必有一年之食九年耕<lb/>
必有三年之食以三十年之通雖有凶旱水溢民無菜<lb/>
色然後天子食日舉以樂<lb/>
　臣若水通曰蓄積也國非其國者言財不足以守之<lb/>
　也一年三年之食謂其餘積如此也通三十年之耕<lb/>
　則有九年之蓄矣故雖有水旱民無菜色以其有備<lb/>
<pb n="KR3a0094_WYG_088-8b"/>
　也如是則國用長足民生可遂而人君之食乃可下<lb/>
　咽天子食日舉以樂者萬物得其所然後和故樂日<lb/>
　作焉<lb/>
月令曰收禄秩之不當供養之不宜者<lb/>
　臣若水通曰此季秋之令也收謂奪之也禄秩不當<lb/>
　謂不應得而濫錫之者供養不宜謂僣侈踰制者夫<lb/>
　國用之不足冗食蠧之也人君欲足國用而不去其<lb/>
　所以蠧財者而惟財之務是猶以水注漏巵而欲其<lb/>
<pb n="KR3a0094_WYG_088-9a"/>
　滿也其可乎故祿秩有定序而於不當者則收之不<lb/>
　應得而濫錫之者無有矣供給各有常分而於不宜<lb/>
　者則收之而僣侈踰制者無有矣二者旣收則國用<lb/>
　無冗濫費有常經而財恒足矣我國家今日因秩頒<lb/>
　禄固無有不當不宜者矣抑猶或有之則為國用無<lb/>
　窮之計誠有仰於聖明之留心逺慮焉<lb/>
月令曰是月也不可以稱兵稱兵必天殃兵戎不起不<lb/>
可從我始毋變天之道毋絶地之理毋亂人之紀<lb/>
<pb n="KR3a0094_WYG_088-9b"/>
　臣若水通曰此孟春之令也稱舉也謂我興兵也不<lb/>
　得已而禦冦猶可也若兵自我起是無事而興兵則<lb/>
　變天之生道斷地之生理亂人之生事故變天則傷<lb/>
　生絶地則傷財亂人則傷力矣其可以不戒乎<lb/>
玉藻曰君無故不殺牛大夫無故不殺羊士無故不殺<lb/>
犬豕<lb/>
　臣若水通曰無故者無祭祀賓客享食之事也無故<lb/>
　不殺先王節用之禮也<lb/>
<pb n="KR3a0094_WYG_088-10a"/>
又曰年不順成君衣布搢本闗梁不租山澤列而不賦<lb/>
土功不興大夫不得造車馬<lb/>
　臣若水通曰年不順成者隂陽不和故五穀不生也<lb/>
　衣布著布衣也士以竹為笏以象飾本搢本者君揷<lb/>
　士之笏也闗梁者闗市魚梁年凶免其租税也山澤<lb/>
　之利皆不使之賦凡板築之工皆不舉大夫禁不造<lb/>
　車馬皆自貶以省用也夫君相所以燮理隂陽者也<lb/>
　隂陽不和百穀不蕃君相之責也故節縮財用使不<lb/>
<pb n="KR3a0094_WYG_088-10b"/>
　至於困乏先王之制國用隨其年之豐凶而節之也<lb/>
雜記孔子曰凶年則乘駑馬祀以下牲<lb/>
　臣若水通曰先王之於財也視年之凶豐以上下其<lb/>
　用仁之至也休戚之極相與流通猶之痒疴疾痛然<lb/>
　觸則覺之無所不至國有凶荒則殺其禮所乘者駑<lb/>
　駘之馬所祭祀者下品之牲所以順變也其心有不<lb/>
　容已焉者以其性之一也性一則情通惟先王為能<lb/>
　通天下之情則所存者可識矣若夫民就窮而斂愈<lb/>
<pb n="KR3a0094_WYG_088-11a"/>
　急豈所謂仁者損上益下之心哉<lb/>
周禮太宰以九式均節財用一曰祭祀之式二曰賓客<lb/>
之式三曰喪荒之式四曰羞服之式五曰工事之式六<lb/>
曰幣帛之式七曰芻秣之式八曰匪頒之式九曰好用<lb/>
之式<lb/>
　臣若水通曰此周禮太宰之職也式者用財之節度<lb/>
　也均平也喪荒者有喪又年凶也羞者飲食之物也<lb/>
　工者作器物也幣帛所以贈勞賓客者也芻秣者養<lb/>
<pb n="KR3a0094_WYG_088-11b"/>
　牛馬木穀也匪頒者王所分賜羣臣也好用者燕好<lb/>
　所賜予也然皆有節度焉不得以或過也是故用有<lb/>
　常經而取有定制上下皆省矣後世此禮旣廢而軍<lb/>
　國之用無節至於工事賜予燕好任其君喜好之情<lb/>
　而不以禮則安能節財之流而使財恒足也哉<lb/>
冬官廩人凡萬民之食食者人四鬴上也人三鬴中也<lb/>
人二鬴下也若食不能人二鬴則令邦移民就穀詔王<lb/>
殺邦用<lb/>
<pb n="KR3a0094_WYG_088-12a"/>
　臣若水通曰此周禮冬官廩人之職也六斗四升曰<lb/>
　鬴謂之四鬴三鬴二鬴者一月所食之米也而其食<lb/>
　不能人二鬴者蓋以年之不足也是故為人上者不<lb/>
　忍坐視斯民之困而畧不加之意於是有救荒之術<lb/>
　移民以就都鄙之有粟者又進而告於王凡國之常<lb/>
　費一切省用焉所以上回天變下救民窮雖有饑荒<lb/>
　而亦不至於困也後世如梁惠王移民就食而使狗<lb/>
　彘食人之食是不免於率獸食人豈先王殺邦用之<lb/>
<pb n="KR3a0094_WYG_088-12b"/>
　仁哉<lb/>
左傳僖公十九年梁亡不書其主自取之也初梁伯好<lb/>
土功亟城而弗處民罷而弗堪則曰某冦將至乃溝公<lb/>
宫曰秦將襲我民懼而潰秦遂取梁<lb/>
　臣若水通曰梁亡者梁國之滅也不書其主者不書<lb/>
　取梁者之國名也土功謂營繕城築之事溝公宫謂<lb/>
　鑿池而塹其宫也子夏云信而後勞其民未信則以<lb/>
　為厲已也梁伯信未孚於民役民以土功難矣況又<lb/>
<pb n="KR3a0094_WYG_088-13a"/>
　懼之以冦將襲是又教之以不信矣民以為厲不亡<lb/>
　奚待然則秦非亡梁也梁自亡爾<lb/>
僖公二十八年晉侯圍曹三月丙午入曹數之以其不<lb/>
用僖負羈而乗軒者三百人也<lb/>
　臣若水通曰數之者數曹之罪僖負羈曹之賢者也<lb/>
　軒大夫車也晉數曹不用僖負羈之賢無德而居大<lb/>
　夫之位者三百人也夫朝無倖位則食者寡固大學<lb/>
　生財之道也曹蕞爾小國其賦入無幾也一僖負羈<lb/>
<pb n="KR3a0094_WYG_088-13b"/>
　而不能用乃至乗軒者三百人焉甚矣制禄之無經<lb/>
　也國欲不貧得乎晉文公入而數其罪也宜矣<lb/>
國語晉語史蘇曰昔者之伐也起百姓以為百姓也是<lb/>
以民能欣之故莫不盡忠竭勞以致死<lb/>
　臣若水通曰昔者謂古明王也為百姓為百姓除害<lb/>
　也欣欣戴也傳曰以佚道使民雖勞不怨先王利用征<lb/>
　伐除殘去暴凡以為民也故勞而能忘死不怨殺獻<lb/>
　公之伐驪戎是亦不可以已乎又使太子將下軍其<lb/>
<pb n="KR3a0094_WYG_088-14a"/>
　賊親罷民莫甚焉為國者宜以為戒<lb/>
士蒍曰古之為軍也軍有左右闕從補之成而不知是<lb/>
以寡敗若以下貳上闕而不變敗弗能補也變非聲章<lb/>
弗能移也聲章過數則有釁有釁則敵入敵入而凶救<lb/>
敗不暇誰能退敵<lb/>
　臣若水通曰左右左右部也不知者敵不能窺其有<lb/>
　闕也聲金鼓也章旌旗也釁隙也軍法進旗鼓有數<lb/>
　過數則有隙凶恐懼也退卻也夫軍有左右左右各<lb/>
<pb n="KR3a0094_WYG_088-14b"/>
　專則有闕從而補之是以變合無迹敵莫能窺兵之<lb/>
　神妙也苟以下軍貳上軍則有掣肘有闕而莫知從<lb/>
　補則釁彰而敵入豈善治軍者乎<lb/>
晉語公屬百官賦職任功棄責薄斂施舍分寡救乏振<lb/>
滯匡困資無輕闗易道通商寛農茂穡勤分省用足財<lb/>
　臣若水通曰屬㑹也賦授也授職事任有功也棄責<lb/>
　除其宿責也施施德也舍舍禁也分寡分少財也救<lb/>
　乏救乏絶也振拯也拯淹滯之士也匡正也正窮困<lb/>
<pb n="KR3a0094_WYG_088-15a"/>
　之人也輕闗輕其闗稅也易道除盜賊也寛農寛其<lb/>
　政不奪其時也秦伯納衞三千人實紀綱之僕而省<lb/>
　費之道無弗具焉且國何以用曰財財何以充曰儉<lb/>
　苟費出無經則公私並耗國求其植得乎故善理財<lb/>
　者去不急之官省無益之費而冗兵冗役一切檢制<lb/>
　然後用舒而財足也君天下者可不以是為首務乎<lb/>
魯語仲尼曰任力以夫而議其老幼於是乎有鰥寡孤<lb/>
疾有軍旅之出則征之無則已<lb/>
<pb n="KR3a0094_WYG_088-15b"/>
　臣若水通曰力謂徭役以夫以夫家為數也議其老<lb/>
　幼老幼則有復除也又議其鰥寡孤疾而不役也征<lb/>
　徵鰥寡孤疾之賦也已止也無軍旅之出則止而不<lb/>
　賦夫力役之征聖王所不免而又議其人與力焉征<lb/>
　之者義也議之者仁也仁義並行帝王之術也故閭<lb/>
　左亡秦景陽亡隋征力於民者可不法仲尼之訓乎<lb/>
　<lb/>
　格物通卷八十八<lb/>
</p>
<p>
</p>
  </div>
</body>
</text>
</TEI>
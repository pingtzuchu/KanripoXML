<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷四十三</head>
    <p>
<pb n="KR3a0094_WYG_043-1a"/>
欽定四庫全書<lb/>
　格物通卷四十三　　　　明　湛若水　撰<lb/>
　　治國格<hi>凡七目</hi>
　　　事君使臣　　立教興化　　事長慈幼<lb/>
　　　使衆臨民　　正朝廷　　　正百官<lb/>
　　　正萬民<lb/>
　臣若水序曰治國何以言格物也程頤曰格者至也<lb/>
　物者理也至其理乃格物也至也者知行並進之功<lb/>
<pb n="KR3a0094_WYG_043-1b"/>
　也於國焉而至之也至其在國之理也故大學治國<lb/>
　章以孝弟慈以心以仁讓以恕言之吾心感應乎國<lb/>
　之理也是故事君使臣也立教興化也事長慈幼也<lb/>
　使衆臨民也正朝廷也正百官也正萬民也皆國之<lb/>
　事理也人主讀是編焉感通吾心治國之理念念而<lb/>
　知於斯存存而行於斯以有諸己則格物之功庶乎<lb/>
　於治國而盡之矣<lb/>
　　　事君使臣上<lb/>
<pb n="KR3a0094_WYG_043-2a"/>
易坤文言隂雖有美含之以從王事弗敢成也地道也<lb/>
妻道也臣道也地道无成而代有終也<lb/>
　臣若水通曰此文言釋坤六三爻辭含章可貞或從<lb/>
　王事无成有終之義也六三以隂居陽以柔順之美<lb/>
　徳闇然而不著晦其美者也然已居下之上近君之<lb/>
　位故或出而從王之事亦以柔順之徳弗敢専其功<lb/>
　者其分則然也如地承天之施而成其功不敢専其<lb/>
　資始者也如妻從夫之命以治其事无攸遂而不敢<lb/>
<pb n="KR3a0094_WYG_043-2b"/>
　専其家者也盖臣之於君宣化承流欽若君之命而<lb/>
　不敢専制其國也故三之始无成者事君之忠也繼<lb/>
　代而有終者效已之能也亦忠也人臣事君之義當<lb/>
　以六三為正<lb/>
比象曰地上有水比先王以建萬國親諸侯<lb/>
　臣若水通曰此比卦之象比卦坎上坤下為地上有<lb/>
　水之象物之相親者莫如水與地盖水地一體也君<lb/>
　子觀水地北之象建萬國親諸侯親之為言君臣一<lb/>
<pb n="KR3a0094_WYG_043-3a"/>
　體者也書曰百姓不親大學曰在親民聖人之心豈<lb/>
　不欲盡親天下之民而天下之民不可以一人親比<lb/>
　也裂天下而分建諸侯之國與賢者能者共之使各<lb/>
　比其民諸侯既建則有廵狩述職朝聘徃来之禮而<lb/>
　上下相交則諸侯親矣諸侯親則徳意流通有以宣<lb/>
　上之徳親天下於無間也故封建興而君臣比君臣<lb/>
　比而天下皆比矣栁宗元謂封建非聖人之意者豈<lb/>
　足以語治天下之道哉<lb/>
<pb n="KR3a0094_WYG_043-3b"/>
比六四外比之貞吉象曰外比於賢以從上也<lb/>
　臣若水通曰四與内之初不相應外比近於五而五<lb/>
　比之以六居四固為得正又君臣相與之正乃得貞<lb/>
　正而吉也象又釋爻辭之義言外比而貞吉者葢以<lb/>
　五陽剛中正賢也居尊位在上也四之親賢從上所<lb/>
　以為貞吉也葢君臣相遇難矣四之比五雖以下從<lb/>
　上正也而以已之正事君之賢亦正也仕適其可又<lb/>
　正也志可大行而澤可逺施非吉而何茍非其君之<lb/>
<pb n="KR3a0094_WYG_043-4a"/>
　賢凶且不免矣而况吉乎故君臣相遇自古為難事<lb/>
　君者如四之比五吉之道也<lb/>
泰彖曰泰小徃大来吉亨則是天地交而萬物通也上<lb/>
下交而其志同也<lb/>
　臣若水通曰此泰卦之彖辭坤隂在外乾陽在内有<lb/>
　小徃大来之象隂為小陽為大徃来者隂陽之交吉<lb/>
　而亨泰之道也以言乎天地則陽氣降而隂氣升二<lb/>
　氣絪緼萬物化生矣以言乎君臣則君不負其勢而<lb/>
<pb n="KR3a0094_WYG_043-4b"/>
　下交於臣臣不負其能而上交於君咸有一徳而志<lb/>
　意之相孚明良之㑹也夫天地交者氣化之泰也君<lb/>
　臣交者人事之泰也氣化人事相為致泰其唐虞三<lb/>
　代之盛而後世不可復也已非不可復也君臣之分<lb/>
　雖存而志通者鮮矣若不相疑而相契則以人事而<lb/>
　挽氣化之隆孰謂泰之不復見耶<lb/>
大有九三公用享于天子小人弗克<lb/>
　臣若水通曰九三剛而得正居下之上在下而居人<lb/>
<pb n="KR3a0094_WYG_043-5a"/>
　之上為公侯賢徳之象也五居尊位為天子之象也<lb/>
　公侯上承天子其朝聘獻享之典固其禮之常也而<lb/>
　賢者愛君之誠忘已之私以為普天之下莫非王土<lb/>
　已之富盛皆天子之有也故享其有於天子不敢私<lb/>
　其利敬之至也小人惟無其徳則以為己私而不能<lb/>
　如九三之享矣雖然小人之不能享則其忠君愛國<lb/>
　之誠可知矣終亦豈能以獨享其有哉<lb/>
坎六四樽酒簋貳用缶納約自牖終无咎<lb/>
<pb n="KR3a0094_WYG_043-5b"/>
　臣若水通曰六四以隂居隂為以正近君之臣也故<lb/>
　能質實結信而因明悟君也在險之時君臣最貴相<lb/>
　合也於此時尤不宜華飾惟當純誠質實以孚於君<lb/>
　如燕享之禮惟用一樽之酒則至誠一而不分矣惟<lb/>
　用二簋之食而復用瓦缶之器則至敬質而不飾矣<lb/>
　以誠敬感君之心其有不孚乎至於進結於君之道<lb/>
　亟攻其蔽則蔽益深惟通其所明則聰明易發牖在<lb/>
　暗室為開明之處因其明處而結納焉則暗者以明<lb/>
<pb n="KR3a0094_WYG_043-6a"/>
　矣因明以悟君心君心其有不悟乎如是則君臣道<lb/>
　合而險可濟矣其事君之忠盡矣終何咎焉<lb/>
暌九二遇主于巷无咎象曰遇主于巷未失道也<lb/>
　臣若水通曰暌卦上離火下兑澤二體相背故為暌<lb/>
　然二與五為正應相與故於暌之中又有終遇之理<lb/>
　九二以陽剛居中而上遇六五柔中之君故未為失<lb/>
　道也葢君臣之分無所逃於天地之間者也君或暌<lb/>
　於臣下臣不可以自外於君故如巷之委曲以遇之<lb/>
<pb n="KR3a0094_WYG_043-6b"/>
　而不失其正非枉已以求合也若拘固於常道則終<lb/>
　不遇矣變而通之旁行而不流委曲以期乎君之遇<lb/>
　也非過也臣事君之道也君臣道合而濟暌之功大<lb/>
　矣夫何咎焉<lb/>
蹇六二王臣蹇蹇匪躬之故象曰王臣蹇蹇終無尤也<lb/>
　臣若水通曰臣之事君致身以濟難忠而已矣六二<lb/>
　具中正之徳故能於蹇難之時竭忠於君而忘其身<lb/>
　如此夫主憂臣辱主辱臣死竭力以脱君於險蹇而<lb/>
<pb n="KR3a0094_WYG_043-7a"/>
　又蹇不有其身傳曰主爾忘身公爾忘私其志盡忠<lb/>
　故終無尤罪之者矣諸葛亮曰鞠躬盡瘁死而後已<lb/>
　成敗利鈍非臣之愚所能逆睹也其意正與此合忠<lb/>
　義之氣百世之下聞者莫不興起豈但無尤而已哉<lb/>
書虞書大禹謨曰若稽古大禹曰文命敷于四海祗承<lb/>
于帝曰后克艱厥后臣克艱厥臣政乃乂黎民敏徳<lb/>
　臣若水通曰此史臣記大禹陳謨於帝舜之言也命<lb/>
　教也祗敬也帝謂舜也史臣言大禹當文命四敷東<lb/>
<pb n="KR3a0094_WYG_043-7b"/>
　漸西被朔南暨聲教訖于四海之時猶陳其謨以敬<lb/>
　承于舜以為為君不敢易其為君之道為臣不敢易<lb/>
　其為臣之道君臣交相責難則政事乃能脩治而黎<lb/>
　民速於從上之徳教矣夫文命四敷禹之功可謂大<lb/>
　矣然猶且陳謨于舜欲君臣克艱共相警戒此君臣<lb/>
　所以各盡其道聖之所以益聖治之所以益隆也後<lb/>
　之君臣可不鑒哉<lb/>
益稷舜曰予違汝弼汝無面從退有後言欽四鄰<lb/>
<pb n="KR3a0094_WYG_043-8a"/>
　臣若水通曰此帝舜命大臣輔已之言也帝舜言我<lb/>
　有違戾於道汝當弼正其失汝無面諛以為是而背<lb/>
　毁以為非不可不敬爾鄰之職也臣謂面從者非惟<lb/>
　不能正君之失且將長君之惡矣退有後言者則是<lb/>
　心非腹誹怨謗其君者罪莫大焉舜大聖人宜無違<lb/>
　可弼也猶拳拳責望於禹如此况庸常之君乎後世<lb/>
　人君以面從為忠愛以面折為誹謗遂至忠言不聞<lb/>
　聰明日蔽自取䘮亡而不悟可不戒哉<lb/>
<pb n="KR3a0094_WYG_043-8b"/>
益稷帝庸作歌曰勑天之命惟時惟幾乃歌曰股肱喜<lb/>
哉元首起哉百工熙哉臯陶拜手稽首颺言曰念哉率<lb/>
作興事慎乃憲欽哉屢省乃成欽哉乃賡載歌曰元首<lb/>
明哉股肱良哉庶事康哉又歌曰元首叢脞哉股肱惰<lb/>
哉萬事隳哉帝拜曰俞徃欽哉<lb/>
　臣若水通曰此乃帝舜與臯陶賡歌相責難之詞庸<lb/>
　用也歌詩歌也勑戒勑也幾事之㣲也股肱臣也元<lb/>
　首君也熙廣也拜手稽首者首至手又至地也大言<lb/>
<pb n="KR3a0094_WYG_043-9a"/>
　而疾曰颺率總率也屢數也賡續載成也續帝歌而<lb/>
　成其義也帝拜者重其禮也俞者然戒言也惟時者<lb/>
　無時而不戒勑也惟幾者無事而不戒勑也帝舜用<lb/>
　作歌先述其所以歌之意以為天命無常理亂安危<lb/>
　相為倚伏今雖治定功成禮備樂和然頃刻敬畏之<lb/>
　不存則怠惰之所自起所以無時而不戒謹也毫髪<lb/>
　幾㣲之不察則禍患之所自生所以無事而不戒謹<lb/>
　也舜既言此乃作歌言人臣為君之股肱樂於趨事<lb/>
<pb n="KR3a0094_WYG_043-9b"/>
　赴工則人君之治為之興起而百官之功皆廣矣臯<lb/>
　陶聞舜之歌遂拜手稽首大言之述其所以賡歌之<lb/>
　意以為人君為臣之元首當總率群臣以起事功又<lb/>
　必謹其所守之法度葢樂於興事易至於紛更故深<lb/>
　戒之欲其不可不敬也又言既興事而又數考其成<lb/>
　如日省月試三載考績三考黜陟幽明則有課功覈<lb/>
　實之效而無誕慢欺蔽之失此又不可不敬也故兩<lb/>
　言欽哉者興事考成二者皆所當深敬而不可忽者<lb/>
<pb n="KR3a0094_WYG_043-10a"/>
　也臯陶既言此乃賡歌言君明則臣良而衆事皆安<lb/>
　所以勸之也君行臣職煩𤨏細碎則臣必懈怠不肯<lb/>
　任事而萬事廢壊所以戒之也帝舜又拜而然之曰<lb/>
　汝當徃治其職不可不敬也夫有虞之治君明臣良<lb/>
　治化隆盛之至矣而舜作歌以責難於臣臯陶賡歌<lb/>
　以責難於君君臣之相責難者如此此有虞之時聖<lb/>
　之所以益聖而治之所以益隆也歟洪惟我太祖髙<lb/>
　皇帝君臣同遊相與交孚之盛垂訓簡册伏望聖明<lb/>
<pb n="KR3a0094_WYG_043-10b"/>
　近修祖宗之典逺法唐虞之隆日召賢臣相與責難<lb/>
　以成光明正大之徳業天下幸甚<lb/>
商書説命昔先正保衡作我先王乃曰予弗克俾厥后<lb/>
惟堯舜其心愧恥若撻于市<lb/>
　臣若水通曰髙宗以伊尹望傅説故舉伊尹自任之<lb/>
　言告之也夫君道至堯舜而止故昔先正伊尹之為<lb/>
　保衡作興我先王成湯之治乃自期責曰事君而不<lb/>
　能使吾君為堯舜之君則臣職猶未盡故其心愧恥<lb/>
<pb n="KR3a0094_WYG_043-11a"/>
　若撻之於市然其志大矣厥後成湯聖敬日躋功格<lb/>
　皇天可以追蹤堯舜則伊尹之心果無愧矣世之事<lb/>
　君者當法伊尹責難其君後之使臣者當以伊尹責<lb/>
　望其臣然後君臣之道盡<lb/>
周書君奭亦惟純佑秉徳廸知天威乃惟時昭文王廸<lb/>
見冐聞于上帝惟時受有殷命哉<lb/>
　臣若水通曰此周公舉五臣之輔文王者留召公也<lb/>
　言亦惟天佑文王者純一葢以虢叔閎夭散宜生太<lb/>
<pb n="KR3a0094_WYG_043-11b"/>
　顛南宫适如是秉徳之臣廸知天威秉者執持之意<lb/>
　徳者心之天理天理有之於已則能知天之所為故<lb/>
　曰廸知天威廸知者實知而非測度聞見之知也以<lb/>
　是昭明文王啟廸其徳使著見於上覆冐於下而升<lb/>
　聞于上帝惟是之故遂能受有殷之天命也夫秉徳<lb/>
　之臣有係於君徳有闗於上下天命如此之重則後<lb/>
　之人君使臣其可忽諸<lb/>
詩小雅四牡四牡騑騑周道倭遲豈不懐歸王事靡盬<lb/>
<pb n="KR3a0094_WYG_043-12a"/>
我心傷悲<lb/>
　臣若水通曰此君勞使臣之詩也君之使臣臣之事<lb/>
　君以禮以忠而已四牡之詩其上下之交盡乎君臣<lb/>
　相與一心也故燕享之際作詩述其臣奉使之勞言<lb/>
　駕騑騑之四牡馳倭遲之周道斯時也使臣豈無懐<lb/>
　其室家父母之心但以王事不可以不堅而我心則<lb/>
　傷悲矣夫君臣各盡其道者也臣之奉使也驅馳道<lb/>
　路而不敢自以為勞臣何心哉君之遣使也叙情憫<lb/>
<pb n="KR3a0094_WYG_043-12b"/>
　勞而不敢自以為安君何心哉臣則曰奔走王事吾<lb/>
　之職也吾盡吾職所以盡吾為臣之心也君則曰誠<lb/>
　心體下吾之責也吾盡吾責所以盡吾為君之心也<lb/>
　臣盡其臣之心則事君以忠矣君盡其君之心則使<lb/>
　臣以禮矣君臣上下各盡其道此周之盛時所以臣<lb/>
　無曠職君無少恩庶績咸熙有自来矣豈若後世君<lb/>
　無體悉之誠臣無奉公之敬是以君臣離心而徳業<lb/>
　不成也歟<lb/>
<pb n="KR3a0094_WYG_043-13a"/>
大雅烝民肅肅王命仲山甫將之邦國若否仲山甫明<lb/>
之既明且哲以保其身夙夜匪解以事一人<lb/>
　臣若水通曰此詩美山甫之盡職也肅肅嚴也將奉<lb/>
　行也若順也順否猶臧否明謂明於理哲謂察於事<lb/>
　解怠也一人天子也詩言山甫謹於承王之嚴命而<lb/>
　邦國臧與否則山甫明之非但明而已又哲而明之<lb/>
　盡于以保其身而又夙夜匪解盡心力以事天子焉<lb/>
　夙夜匪解者此心之敬無間於朝夕也葢人臣事君<lb/>
<pb n="KR3a0094_WYG_043-13b"/>
　之不忠者豈有他哉皆由此心之不敬不敬則懈心<lb/>
　生懈心一生則此心之天理不存凡所以欺君罔上<lb/>
　鰥官竊禄鄙夫之事何所不為哉故敬也者人臣所<lb/>
　以事君之本也誠使此心常存天理乾乾而不懈則<lb/>
　有以見夫國家之事凡其勢之所可為力之所能為<lb/>
　者皆臣子之分所當為鞠躬盡力死而後已為之無<lb/>
　不盡矣寧肯隳厥職哉雖然臣固不可以不敬君亦<lb/>
　不可以不仁仁則明明則有以辨邪佞察忠直而不<lb/>
<pb n="KR3a0094_WYG_043-14a"/>
　失其所以為敬茍不仁則不明不明則將以奔走承<lb/>
　順為恭而以責難陳善為非敬邪佞日親忠直逺矣<lb/>
　甚非社稷生民之福也故不敬則當責之臣不仁尤<lb/>
　當責諸君<lb/>
春秋隠公四年秋翬帥師會宋公陳侯蔡人衛人伐鄭<lb/>
　臣若水通曰翬公子翬也書翬帥師譏不臣也諸侯<lb/>
　謀伐鄭宋公来乞師隠公不許翬主兵請以兵會公<lb/>
　不許固請以行無君之心也孔子告哀公君使臣以<lb/>
<pb n="KR3a0094_WYG_043-14b"/>
　禮臣事君以忠翬主兵方命而固請以兵會宋是謂<lb/>
　無君不忠隠公平日不能御臣而使之擅權自恣是<lb/>
　謂縱下無禮春秋書翬帥師則君不君臣不臣之罪<lb/>
　其間不能以寸矣此鍾巫之難所以不能免也有國<lb/>
　者可不慎乎<lb/>
閔公元年冬齊仲孫来<lb/>
　臣若水通曰仲孫齊之大夫也来者来魯也胡安國<lb/>
　云不稱使而曰来者畧其君臣之常詞以見桓公使<lb/>
<pb n="KR3a0094_WYG_043-15a"/>
　臣不以禮仲孫事君不以忠也臣謂使齊侯以魯有<lb/>
　弑逆之難茍存憂恤之誠必脩方伯之職聲罪以奉<lb/>
　天討可也而使仲孫来省難得無幸災樂禍之心窺<lb/>
　亂取國之謀乎則使臣非以禮矣使仲孫誠以不去<lb/>
　慶父魯難未已茍存責難之忠必勸其君急魯國之<lb/>
　難脩請討之禮可也而仗義之言未聞得無使君忘<lb/>
　恤鄰之典有緩追逸賊之心乎則事君非以忠矣至<lb/>
　使慶父稔惡閔公再弑則桓公與仲孫始謀不臧之<lb/>
<pb n="KR3a0094_WYG_043-15b"/>
　所致爾直書齊仲孫来交譏之也<lb/>
禮記曲禮為大臣之禮不顯諫三諫而不聽則逃之<lb/>
　臣若水通曰此言大臣以道事君不可則止之義也<lb/>
　不顯諫者即易所謂納約自牖書所謂爾有嘉謀嘉<lb/>
　猷入告爾后于内孔子所謂吾其從諷諫之意三諫<lb/>
　反覆不一之意也逃謂隠而去其位也夫既曰不顯<lb/>
　諫則其諫也深矣諫而至於三則其諫也數矣如是<lb/>
　而不聽又不能去則為貪位慕禄斯必至於辱矣此<lb/>
<pb n="KR3a0094_WYG_043-16a"/>
　臣之所以必於逃也嗚呼忠臣愛君豈願至此為人<lb/>
　君使其臣逃而去之亦危矣詩曰人之云亡邦國殄<lb/>
　瘁是可不為之寒心哉<lb/>
少儀為人臣下者有諫而無訕有亡而無疾頌而無讇<lb/>
諌而無驕怠則張而相之廢則埽而更之謂之社稷之<lb/>
役<lb/>
　臣若水通曰人臣之事君君有過諫之使止可也過<lb/>
　而至於訕之則不恭矣諫不從逃而去之可也過而<lb/>
<pb n="KR3a0094_WYG_043-16b"/>
　疾之則太傷矣頌而無讇則所頌為公諫而無驕則<lb/>
　所諫為正志怠則張大而相之事廢則埽蕩而更之<lb/>
　皆有功於社稷者也是之謂社稷之臣雖然漢武帝<lb/>
　知汲黯為社稷之臣而使之終卧淮陽唐太宗謂蕭<lb/>
　瑀為社稷之臣而不免溺於戴已故忠君者固在乎<lb/>
　臣而容臣者尤在乎君也<lb/>
表記事君大言入則望大利小言入則望小利故君子<lb/>
不以小言受大禄不以大言受小禄<lb/>
<pb n="KR3a0094_WYG_043-17a"/>
　臣若水通曰大言者言之所闗者大大本大原如正<lb/>
　君心之非是也小言者言之所闗者小一事一物如<lb/>
　用人行政之間是也所存者小則言不可强而大故<lb/>
　不受大祿所存者大則言不能貶而小故不受小禄<lb/>
　亦各稱其徳而已矣<lb/>
緇衣子曰為上可望而知也為下可述而志也則君不<lb/>
疑於其臣而臣不惑於其君矣<lb/>
　臣若水通曰陳澔曰君之待臣表裏如一故曰可望<lb/>
<pb n="KR3a0094_WYG_043-17b"/>
　而知臣之事君一由忠誠其職業皆可稱述而記志<lb/>
　此所以上下之間不疑不惑也臣謂可望而知則人<lb/>
　君正大光明之氣象可想矣可述而志則人臣徳政<lb/>
　純懿之情狀可見矣君臣相遇如此豈非千古之一<lb/>
　大快哉<lb/>
孝經孝子之事上也進思盡忠退思補過將順其美匡<lb/>
救其惡故上下能相親也<lb/>
　臣若水通曰盡忠者盡心而不欺即退而所思補過<lb/>
<pb n="KR3a0094_WYG_043-18a"/>
　之誠悃也補過者改過而復無過即進而所思盡忠<lb/>
　之實事也將順者涵養其善端引之當道志於仁也<lb/>
　匡救者繩其愆糾其謬也進退思惟無一念而不在<lb/>
　於陳善而閉邪焉則忠臣之道盡矣臣以是事君君<lb/>
　必以義接下故上下能相親也<lb/>
　<lb/>
　<lb/>
　<lb/>
<pb n="KR3a0094_WYG_043-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷四十三<lb/>
</p>
<p>
</p>
  </div>
</body>
</text>
</TEI>
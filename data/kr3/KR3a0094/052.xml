<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷五十二</head>
    <p>
<pb n="KR3a0094_WYG_052-1a"/>
欽定四庫全書<lb/>
　格物通卷五十二　　　　明　湛若水　撰<lb/>
　　　正朝廷下<lb/>
漢桓帝延熹八年李膺復拜司隸校尉時小黄門張讓<lb/>
弟朔為野王令貪殘無道畏膺威嚴逃還京師匿於兄<lb/>
家合柱中膺知其狀率吏卒破柱取朔赴雒陽獄受辭<lb/>
畢即殺之自此諸黄門常侍皆鞠躬屏氣不敢出宫省<lb/>
帝恠問其故並叩頭泣曰畏李校尉時朝廷日亂綱紀<lb/>
<pb n="KR3a0094_WYG_052-1b"/>
頽弛而膺獨持風裁以聲名自高士有被其容接者名<lb/>
為登龍門云<lb/>
　臣若水通曰桓帝之時朝廷不正甚矣由權横猖獗<lb/>
　綱紀頽弛之所致也李膺之威望誅貪殘於合柱中<lb/>
　朝綱為之一肅然不旋踵黨禍興朝綱至於掃地豈<lb/>
　非天哉<lb/>
晉惠帝元康四年司隸校尉傅咸上言貨賂流行所宜<lb/>
深絶時朝政寛弛權豪放恣咸奏免河南尹澹等官京<lb/>
<pb n="KR3a0094_WYG_052-2a"/>
師肅然<lb/>
　臣若水通曰晉惠以暗弱之資行寛縱之政朝綱大<lb/>
　紊堂陛頽毁矣傅咸持風裁而京師肅然朝廷一正<lb/>
　其弛其張在人而已矣傅曰不有君子其能國乎<lb/>
晉成帝咸和元年司徒王導稱疾不朝而私送郄鑒卞<lb/>
壼奏導虧法從私無大臣之節請免官雖事寢不行舉<lb/>
朝憚之時貴游子弟多慕王澄謝鯤為放達壼厲色於<lb/>
朝曰悖禮傷敎罪莫大焉中朝傾覆實由於此欲奏推<lb/>
<pb n="KR3a0094_WYG_052-2b"/>
之<lb/>
　臣若水通曰為國以禮禮者國之楨榦也故禮達而<lb/>
　朝廷尊矣晉之中朝傾覆皆王謝放棄禮法之疚也<lb/>
　然則後之人君欲正朝廷以立國者舍禮何以哉壼<lb/>
　不畏强禦言人之所不敢言忠義之氣與日月爭光<lb/>
　矣<lb/>
晉穆帝永和二年都鄉文穆公何充有器局臨朝正色<lb/>
以社稷為己任所選用皆以功効不私親舊<lb/>
<pb n="KR3a0094_WYG_052-3a"/>
　臣若水通曰朝廷以有人而尊也晉室不綱臣之不<lb/>
　職矣若何充者其羣鳥之孤鳯歟臨朝正色社稷自<lb/>
　任選用功能朝綱為之一振偉哉<lb/>
晉穆帝升平四年燕太原王恪雖綜大任而朝廷之禮<lb/>
兢兢嚴謹每事必與司徒評議之未嘗專決<lb/>
　臣若水通曰朝廷之禮率由權豪壊之也慕容恪當<lb/>
　國家危疑之秋而能謹禮法愽詢公議可謂能尊朝<lb/>
　廷以安社稷矣<lb/>
<pb n="KR3a0094_WYG_052-3b"/>
陳宣帝太建九年梁主入朝于鄴自秦兼天下無朝覲<lb/>
之禮至是始命有司草具其事致積致餼設九儐九介<lb/>
受享於廟三公三孤六卿致食勞賓還䞇致享皆如古<lb/>
禮<lb/>
　臣若水通曰鄴後周之都周平齊故梁朝於周也積<lb/>
　者每積有牢禮米禾芻薪也餼者腥牲也五代志曰<lb/>
　梁主之朝周入畿大冢宰命有司致積其餼五牢米<lb/>
　九十筥醯醢各三十五甕酒十八壺米禾各五十車<lb/>
<pb n="KR3a0094_WYG_052-4a"/>
　薪芻各百車既至大司空設九儐以致館梁王束帛<lb/>
　乘馬設九介以待之禮成而出明日王朝受享於廟<lb/>
　既致享大冢宰又命公一人𤣥冕乘車陳九儐以束<lb/>
　帛乘馬致食于賓及賓之從各有差致食訖又命公<lb/>
　一人弁服乘車執䞇設九儐以勞賓王設九介迎於<lb/>
　門外明日朝服乘車還䞇于公公皮弁迎于大門授<lb/>
　䞇授䞇並於堂之中楹又明日王朝服設九介乗車<lb/>
　以見于公事畢公致享明日三孤一人又執䞇勞於<lb/>
<pb n="KR3a0094_WYG_052-4b"/>
　梁王明日王還䞇又明日王見三孤如三公明日卿<lb/>
　一人又執䞇勞王王見卿又如三孤於是三公三孤<lb/>
　六卿又各餼賔並屬官之長為使牢米束帛同三公<lb/>
　臣謂君臣之相覲古之制也封建廢而朝覲之禮亡<lb/>
　矣周主因梁之朝慨然復古禮之盛其亦曠世之一<lb/>
　快覩也周之朝廷於是益尊矣<lb/>
唐太宗貞觀十年魏王泰有寵於上或言三品以上多<lb/>
輕視魏王上怒引三品以上作色讓之曰隋文帝時一<lb/>
<pb n="KR3a0094_WYG_052-5a"/>
品以下皆為諸王所顛躓彼豈非天子兒邪朕但不聽<lb/>
諸子縱横爾聞三品以上皆輕之我若縱之豈不能折<lb/>
辱公輩乎房𤣥齡等皆惶懼流汗拜謝魏徵獨正色曰<lb/>
臣竊計當今羣臣必無敢輕魏王者在禮臣子一也春<lb/>
秋王人雖微序於諸侯之上三品以上皆公卿陛下所<lb/>
尊禮若紀綱大壊固所不論聖明在上魏王必無頓辱<lb/>
羣臣之理隋文帝驕其諸子使多行無禮卒皆夷㓕又<lb/>
足法乎上恱曰理到之語不得不服朕以私愛忘公義<lb/>
<pb n="KR3a0094_WYG_052-5b"/>
曏者之忿自謂不疑及聞徵言方知理屈人主發言何<lb/>
得容易乎<lb/>
　臣若水通曰朝綱之弛自親貴始也太宗愛寵魏王<lb/>
　而怒及羣臣朝廷不正之漸矣向微魏徵引春秋倡<lb/>
　大義尊王人振朝綱則貞觀之治不足觀也巳傳曰<lb/>
　體統正而朝廷尊其斯之謂乎<lb/>
唐太宗貞觀十四年十二月言事者多請帝親覽表奏<lb/>
以防壅蔽帝以問魏徵對曰斯人不知大體必使陛下<lb/>
<pb n="KR3a0094_WYG_052-6a"/>
一一親之豈唯廟堂州縣之事亦當親之矣<lb/>
　臣若水通曰先正有言論治者貴識體所謂體者朝<lb/>
　廷上下之禮也元首明股肱良則庶事康是之謂朝<lb/>
　廷正矣元首叢脞股肱惰則萬事隳是之謂朝廷不<lb/>
　正矣魏徵一言而太宗乃悟此其所以成貞觀之治<lb/>
　也歟<lb/>
唐太宗貞觀十五年帝嘗臨朝謂侍臣曰朕為天子常<lb/>
兼將相之事給事中張行成退而上書以為禹不矜伐<lb/>
<pb n="KR3a0094_WYG_052-6b"/>
而天下莫與之爭陛下撥亂反正羣臣誠不足望清光<lb/>
然不必臨朝言之以萬乘之尊乃與羣臣校功爭能臣<lb/>
竊為陛下不取帝甚善之<lb/>
　臣若水通曰人主之責在任將相將相得而朝廷尊<lb/>
　矣太宗以天子之尊乃欲兼行將相之事而猶矜巳<lb/>
　以誇人與羣臣校功爭能矣自卑孰甚焉張行成一<lb/>
　言而朝廷之體尊其亦得尊主之道者歟<lb/>
唐肅宗至德元載塞上精兵皆選入討賊惟餘老弱守<lb/>
<pb n="KR3a0094_WYG_052-7a"/>
邊文武官不滿三十人披草萊立朝廷制度草創武人<lb/>
驕慢大將管崇嗣在朝堂背闕而坐言笑自若時監察<lb/>
御史李勉奏彈之繫於有司上特原之歎曰吾有李勉<lb/>
朝廷始尊<lb/>
　臣若水通曰武臣驕慢背闕坐笑是不知有朝廷之<lb/>
　尊矣御史李勉聲其罪以正體統而朝廷始尊此肅<lb/>
　宗之所以歸功於勉也雖然人君不能自尊而賴臣<lb/>
　下以尊之亦可悲矣然則自尊之道在正心以正朝<lb/>
<pb n="KR3a0094_WYG_052-7b"/>
　廷君人者不可不知<lb/>
唐穆宗長慶元年冬十月裴度上表極陳朋比姦蠧之<lb/>
狀以為逆豎搆亂震驚山東姦臣作朋撓敗國政陛下<lb/>
欲掃蕩幽鎮先宜肅清朝廷<lb/>
　臣若水通曰先正有言朝廷者天下之本未有朝廷<lb/>
　不正而可以正天下者也裴度謂陛下欲掃蕩幽鎮<lb/>
　先宜肅清朝廷可謂得正朝廷以正百官之體矣有<lb/>
　天下者其知所務哉<lb/>
<pb n="KR3a0094_WYG_052-8a"/>
唐文宗太和二年春三月己夘上親策制舉人賢良方<lb/>
正昌平劉蕡對䇿其畧曰陛下將杜簒弑之漸則居正<lb/>
位而近正人逺刀鋸之賤親骨鯁之直輔相得以專其<lb/>
任庶職得以守其官奈何以䙝近五六人總天下之大<lb/>
政禍稔蕭牆姦生帷幄臣恐曹節侯覽復生於今日又<lb/>
曰威柄陵夷藩臣跋扈或有不達人臣之節首亂者以<lb/>
安君為名不究春秋之微稱兵者以逐惡為義則政刑<lb/>
不由乎天子征伐必自於諸侯<lb/>
<pb n="KR3a0094_WYG_052-8b"/>
　臣若水通曰唐之季葉内豎弑立藩臣稱兵始於朝<lb/>
　廷之不正而紀綱廢壊也劉蕡以布衣發憤一言切<lb/>
　中時病可以為社稷之臣矣乃棄而不取胡寅所謂<lb/>
　違天理逆人心者是也何以為朝廷哉<lb/>
後唐明宗天成二年呉馬軍都指揮使柴再用戎服入<lb/>
朝御史彈之再用恃功不服侍中徐知誥陽於便殿誤<lb/>
通起居退而自劾呉王優詔不問知誥固請奪一月俸<lb/>
由是中外肅然<lb/>
<pb n="KR3a0094_WYG_052-9a"/>
　臣若水通曰五代之世人臣恃功驕恣者良由朝廷<lb/>
　不正而紀綱法度之不立爾知誥自劾而中外肅然<lb/>
　所謂朝廷正而百官萬民莫敢不正矣<lb/>
陸䞇奏議曰風化之大禮讓為先禮讓之行朝廷為首<lb/>
朝廷者萬方之所宗仰羣士之所楷範觀而效焉必有<lb/>
甚者是以朝廷好禮則俗尚恭敬朝廷尊讓則時恥貪<lb/>
競朝廷有失容之慢則凌暴之弊播于人朝廷有動色<lb/>
之爭則攻鬬之禍流于下聖王知其然也故選建賢德<lb/>
<pb n="KR3a0094_WYG_052-9b"/>
以為公卿使人具瞻不諭而化<lb/>
　臣若水通曰朝廷四方之極不可以不正也故體統<lb/>
　正而朝廷尊天下化服以德宗之猜疑則朝廷何由<lb/>
　而崇尊百官何由而承式諸侯固將以解體四方由<lb/>
　之而起釁禮讓風化之効胡可得也䞇之言德宗不<lb/>
　能用至今而始驗也惜哉<lb/>
宋神宗熈寧三年文彦愽久居樞密以王安石多變舊<lb/>
典言于神宗曰朝廷行事務合人心宜兼采衆論以静<lb/>
<pb n="KR3a0094_WYG_052-10a"/>
重為先陛下勵精求治而人心未安蓋更張之過也<lb/>
　臣若水通曰鎮之以静重兼之於衆論恊之於人心<lb/>
　則朝廷正矣朝廷正則政出於一而天下治矣文彦<lb/>
　愽老成忠厚之論足以破紛更亂政之惑矣惜乎神<lb/>
　宗之心溺於功利之說而不知大不利者在朝廷爾<lb/>
宋哲宗元祐六年二月以劉摰為尚書右僕射兼中書<lb/>
侍郎蘇轍為尚書右丞王巖叟簽書樞密院事轍除命<lb/>
既下右司諫楊康國奏曰轍之兄弟謂其無文學則非<lb/>
<pb n="KR3a0094_WYG_052-10b"/>
也蹈道則未也其學乃學為儀秦者也其文率務馳騁<lb/>
好作為縱横捭闔無安静理陛下若恱蘇轍文學而用<lb/>
之不疑是又用一安石也轍以文學自負而剛狠好勝<lb/>
則與安石無異不報巖叟居言職五年正諫無隠及拜<lb/>
簽樞密謝因進曰太后聽政以來納諫從善務合人心<lb/>
所以朝廷清明天下安靜願信之勿疑守之勿失復進<lb/>
言於帝曰陛下今日聖學當深辨邪正正人在朝則朝<lb/>
廷安邪人一進便有不安之象非謂一夫能然蓋其類<lb/>
<pb n="KR3a0094_WYG_052-11a"/>
應之者衆上下蒙蔽不覺養成禍胎爾又曰或聞有以<lb/>
君子小人參用之說告陛下者不知果有之否此乃深<lb/>
悞陛下也自古君子小人無參用之理聖人但云君子<lb/>
在内小人在外則泰君子在外小人在内則否小人既<lb/>
進君子必引類而去若君子與小人競進則危亡之基<lb/>
也兩宫深然之<lb/>
　臣若水通曰朝廷之正不正由於用人之邪正爾故<lb/>
　一蘇轍立朝則朝廷不正何也不正之類將從之也<lb/>
<pb n="KR3a0094_WYG_052-11b"/>
　一王巖叟立朝則朝廷正何也正人之類將從之也<lb/>
　所謂正不正之分豈有他哉於心術焉見之也四㐫<lb/>
　之於十六相其才華孰能辨之哉後之人主欲尊朝<lb/>
　廷者當慎於邪正之擇而勿貪人之文采焉可也<lb/>
宋儒程頥上英宗書云朝廷紀綱汗漫離散莫可總攝<lb/>
本源如此治將安出<lb/>
　臣若水通曰朝廷之正在紀綱而已矣紀綱者何君<lb/>
　臣父子是也禮曰聖人作為君臣父子以為紀綱紀<lb/>
<pb n="KR3a0094_WYG_052-12a"/>
　綱既正天下自定是故紀綱壊不足以言朝廷矣程<lb/>
　頥此言誠知治國家天下之大要也爲人君者其慎<lb/>
　之哉<lb/>
范祖禹曰朝廷者四方之極也非至公無以絶天下之<lb/>
私非至正無以止天下之邪人君一不正其心則無以<lb/>
正萬事茍以術御下是自行詐也何以禁臣下之欺乎<lb/>
是以術行而欺愈多知用而心愈勞蓋以詐勝詐未有<lb/>
能相一者也<lb/>
<pb n="KR3a0094_WYG_052-12b"/>
　臣若水通曰朝廷何以為四方之極也四方之所取<lb/>
　正焉者也故在公正而已矣人君之道如天運於上<lb/>
　一正以勝百邪一公以絶天下之私故孟子曰君正<lb/>
　莫不正茍以詐術御下已自不正矣何以正朝廷而<lb/>
　示天下之正乎<lb/>
朱熹曰發號施令羣聽不疑進賢退奸衆志咸服紀綱<lb/>
得以振肅而無侵撓之患政事得以修明而無阿私之<lb/>
失此所以朝廷百官六軍萬民無敢不出於正而治道<lb/>
<pb n="KR3a0094_WYG_052-13a"/>
畢矣<lb/>
　臣若水通曰朱熹之言蓋本於董仲舒正朝廷以正<lb/>
　百官萬民之意然非無其本也其要係於君心焉而<lb/>
　已爾君心正則萬化隨之然其所以得此心之正者<lb/>
　豈有他哉敬而已矣敬則天理日明人欲日消而凡<lb/>
　施為注措皆當於義而無愆也太平之治豈不可坐<lb/>
　而致哉<lb/>
國朝禮部奏定百官常朝班次及奏事等禮儀太祖皇<lb/>
<pb n="KR3a0094_WYG_052-13b"/>
帝謂中書省臣曰朝廷之禮所以辨上下正名分不以<lb/>
賤加貴不以卑踰尊百官在列班序有倫奏對雍容不<lb/>
失其度非惟朝廷之尊抑亦天下四方瞻仰所在也今<lb/>
文武百官朝叅奏事有未閒禮儀者是禮法不嚴於殿<lb/>
陛何以肅朝廷乎自今凡新任官及諸武臣禮儀有不<lb/>
閒習者令侍儀司官日於午門外演習之且命御史二<lb/>
人監視有不如儀者糾舉之百官入朝失儀者亦糾舉<lb/>
如律<lb/>
<pb n="KR3a0094_WYG_052-14a"/>
　臣若水通曰朝廷之禮主於嚴君臣之分主於敬若<lb/>
　無嚴敬則上下不辨名分不正豈足以謂之朝廷哉<lb/>
　豈足以成天下之治正天下之民哉伏覩我聖祖諭<lb/>
　中書省臣之言可謂能正心以正朝廷矣臣願聖明<lb/>
　法祖以正朝廷以正百官萬民而天下正矣<lb/>
諸司職掌朝儀凡朝班序立公侯序于文武班首次駙<lb/>
馬次伯自一品以下各照品級文東武西依次序立風<lb/>
憲糾儀官居下朝北紀事官居文武第一班之後稍近<lb/>
<pb n="KR3a0094_WYG_052-14b"/>
上便於觀聽不許攙越如有事奏須要從班末行至御<lb/>
前跪奏不許於班内横過奏畢即便入班序立<lb/>
　臣若水通曰朝廷禮法之所在朝儀不肅則禮法隳<lb/>
　矣故必有拜立之節劾奏之儀夫然後上下之間截<lb/>
　然名分之不易而禮法行矣禮法行而朝廷焉有不<lb/>
　正者哉<lb/>
禮儀定式凡朝叅遇有聖諭敎誡須當專心致意拱聽<lb/>
分明即便省身克己不許放肆馳心外想<lb/>
<pb n="KR3a0094_WYG_052-15a"/>
　臣若水通曰臣子對君之言當尊之如天而不可少<lb/>
　忽也是故專心致意誠也拱聽恭也省身克己敬也<lb/>
　戒放肆馳心立信也誠敬恭信所以尊君如尊天以<lb/>
　尊朝廷也朝廷尊則莫不出於正矣<lb/>
永樂二年十一月刑部尚書鄭賜等奏奉天征討官有<lb/>
以罪繫獄者請論功定議太宗皇帝曰朝廷大公至正<lb/>
之道有功則賞有過則刑刑賞者治天下之大法不以<lb/>
功掩過不以私廢公此輩征討之功既酬以爵賞矣今<lb/>
<pb n="KR3a0094_WYG_052-15b"/>
有犯而不罪是縱惡也縱惡何以治天下其論如律<lb/>
　臣若水通曰刑賞者朝廷之大法也所以為朝廷者<lb/>
　以其有刑賞之正也刑賞廢紀綱弛焉足以為朝廷<lb/>
　哉伏覩太宗文皇帝諭鄭賜之言朝廷大公至正之<lb/>
　道不以功而可廢矣仰惟聖明法祖圖治公道大行<lb/>
　私恩盡黜則帝王之治可致矣<lb/>
憲綱凡有朝㑹行禮失儀聽糾儀御史舉劾常朝官奏<lb/>
事理有未當及失儀者聽侍班御史并給事中劾奏依<lb/>
<pb n="KR3a0094_WYG_052-16a"/>
律罰俸<lb/>
　臣若水通曰朝廷以禮而尊也故叔孫制禮而漢尊<lb/>
　李勉一言而唐尊李綱一入而宋尊非禮儀不足以<lb/>
　肅之也然欲使朝廷之尊豈徒聲音笑貌為之哉盍<lb/>
　亦反其本矣<lb/>
　<lb/>
　<lb/>
　<lb/>
<pb n="KR3a0094_WYG_052-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷五十二<lb/>
</p>
<p>
</p>
  </div>
</body>
</text>
</TEI>
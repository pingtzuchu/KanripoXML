<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷十八</head>
    <p>
<pb n="KR3a0094_WYG_018-1a"/>
欽定四庫全書<lb/>
　格物通卷十八　　　　　明湛若水　撰<lb/>
　　正心格<lb/>
　臣若水序曰正心何以言格物也程頤曰格者至也<lb/>
　物者理也至其理乃格物也至也者知行並進之功<lb/>
　也於心焉而至之也至其心之理也學者讀是編焉<lb/>
　而感通吾心之理念念而知於斯存存而行於斯以<lb/>
　有諸己則格物之功庶乎於正心焉盡之矣<lb/>
<pb n="KR3a0094_WYG_018-1b"/>
　　　正心上<lb/>
易咸九四貞吉悔亡憧憧往來朋從爾思<lb/>
　臣若水通曰咸也者感也咸卦取象諸身人之於身<lb/>
　也無不兼知則亦無不兼感也九四心也心也者無<lb/>
　感不通者也以陽明居正故為貞吉貞者心之本體<lb/>
　天理也感通之道也以貞而感則心普萬物而無心<lb/>
　情順萬事而無情公而溥也無有不感則無有不應<lb/>
　吉而悔亡也悔生於私心體虚明憧憧則私矣物累<lb/>
<pb n="KR3a0094_WYG_018-2a"/>
　而不化將迎而無窮也感之私而應之者亦私朋比<lb/>
　之從也故繋辭傳曰天下何思何慮思慮者憧憧也<lb/>
　同歸而殊途一致而百慮一貫之道也貞也貞則感<lb/>
　而遂通矣憧憧者心之不正也<lb/>
同人文明以健中正而應君子正也唯君子為能通天<lb/>
下之志<lb/>
　臣若水通曰同人者同於人也同於人故能通其志<lb/>
　上乾下離故有文明剛健之象五二皆居中位正故<lb/>
<pb n="KR3a0094_WYG_018-2b"/>
　有中正而應君子正道之象夫文明者虚靈也剛健<lb/>
　者直方也中正者不偏倚也同徳而應信也是虚靈<lb/>
　方直而不偏心之本體所謂天理是心也人人之所<lb/>
　同有也心同則志同而無不感通矣盖君子之心先<lb/>
　得人心之所同然也故視千萬人之心猶己之心也<lb/>
　以一己之心推之千萬人無間也所謂同人于野是<lb/>
　也人皆有之特君子不失其正耳<lb/>
晉六五悔亡失得勿恤徃吉無不利<lb/>
<pb n="KR3a0094_WYG_018-3a"/>
　臣若水通曰六五以隂柔不正宜有悔以上近剛明<lb/>
　而下皆順從故悔亡然其離體髙明以照羣隂故能<lb/>
　去其計功謀利之心則徃吉而無不利也夫患得患<lb/>
　失者隂邪之人也私小也非公正之心也若夫君子<lb/>
　之心廣大而髙明則失得非所恤矣以天徳而行王<lb/>
　道如天之覆也地之載也功深而恩不露澤溥而民<lb/>
　不知吉無不利也非聖人之心廓然太公者烏足以<lb/>
　語此<lb/>
<pb n="KR3a0094_WYG_018-3b"/>
損象曰山下有澤損君子以懲忿窒慾<lb/>
　臣若水通曰山下有澤氣通上潤有損之象也君子<lb/>
　體此必損其身心之所當損者忿與慾是也忿慾之<lb/>
　害心也大矣必損之而後可以合道故武王曰危於<lb/>
　忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>失道於嗜慾也夫天理人欲相為消長人欲不<lb/>
　消則天理不長懲之窒之則心之本體復而天理全<lb/>
　矣懲與窒非强制也如塞水者窒其源也常存此心<lb/>
　體認天理有見則私意退聼矣不然愈懲而愈奮愈<lb/>
<pb n="KR3a0094_WYG_018-4a"/>
　窒而愈生其能免於私欲之害者㡬希<lb/>
艮艮其背不獲其身行其庭不見其人无咎<lb/>
　臣若水通曰艮止也背者一身之止者也艮之止者<lb/>
　必如背之止斯為止之至也夫性之至善無間動靜<lb/>
　然人心於止之時則皆至善天理斯存動而有不善<lb/>
　而天理滅矣故君子之學動靜皆定所謂艮其背則<lb/>
　止其止矣然必内外兩忘人已不見然後能止故不<lb/>
　獲其身内忘己也不見其人外忘人也内外兩忘則<lb/>
<pb n="KR3a0094_WYG_018-4b"/>
　澄然無事矣夫然後能止雖然不獲其身必獲其理<lb/>
　也不見其人必見其理也記曰知止而後有定定則<lb/>
　天理純全何咎之有正心之功此其至矣<lb/>
艮象曰兼山艮君子以思不出其位<lb/>
　臣若水通曰艮為山重艮上下皆山故有兼山之象<lb/>
　君子觀此求艮止之道不越於思焉而已爾思無邪<lb/>
　而後能止出位之思邪思即不止矣位者所處之時<lb/>
　之地之事也所思或非其時非其地非其事是出位<lb/>
<pb n="KR3a0094_WYG_018-5a"/>
　也或滯於時滯於地滯於事亦出位也必無在而無<lb/>
　不在勿助勿忘然後能中思是之謂思不出位夫思<lb/>
　者心之本體也思不出位則吾心之本體正而天理<lb/>
　見矣夫思者聖功之本也可不慎乎<lb/>
中孚中孚以利貞乃應乎天也<lb/>
　臣若水通曰天者天命賦予之本然中正而信也人<lb/>
　之心不中則不正不正則不信皆違天也是故至中<lb/>
　而信則天理流行故利而貞正則人道盡矣盡人道<lb/>
<pb n="KR3a0094_WYG_018-5b"/>
　以復乎天道者也故曰應天所謂全而歸之也非益<lb/>
　之也不然天予之而我䘮之豈應天乎此心學之大<lb/>
　端也<lb/>
書虞書大禹謨人心惟危道心惟微惟精惟一允執厥<lb/>
中<lb/>
　臣若水通曰此乃帝舜傳授大禹以心學也心者人<lb/>
　之精神虚靈知覺者也頃刻之間於軀殻上起念血<lb/>
　氣用事即謂之人心頃刻之間於義理上起念徳性<lb/>
<pb n="KR3a0094_WYG_018-6a"/>
　用事即謂之道心故程顥曰人心人欲道心天理是<lb/>
　也危者危言危行之危言大也微猶滅也惟危惟微<lb/>
　二句相因説天理人欲不容並立人欲長一分則天<lb/>
　理消一分故人心日以長大則道心日以微滅精以<lb/>
　察見此理即學問思辨之事屬知一以存養此理即<lb/>
　篤行之事屬行知行並進即執中之功夫中即此天<lb/>
　理是也天理則不偏不倚無過不及故謂之中允信<lb/>
　也執謂有之於己之意信有諸己則與中道而一矣<lb/>
<pb n="KR3a0094_WYG_018-6b"/>
　故曰惟精惟一允執厥中堯之傳舜只曰允執厥中<lb/>
　知行混合體用一原以聖授聖故不待言功夫也至<lb/>
　是舜傳禹始有人心道心惟精惟一之説則又推執<lb/>
　中之功夫言之此萬世心學之源於人君聖學最為<lb/>
　切要自後言建中建極言愽約一貫言止至善格物<lb/>
　言學問思辨篤行言集義養氣言誠言敬皆本於此<lb/>
　舍此則人欲横流天理滅絶雖有天下不能以平治<lb/>
　矣惟聖明留意焉<lb/>
<pb n="KR3a0094_WYG_018-7a"/>
商書盤庚汝猷黜乃心無傲從康<lb/>
　臣若水通曰此盤庚遷都告羣臣之言猷謀也黜去<lb/>
　也無與毋同言汝羣臣各謀去汝之私心也毋得傲<lb/>
　上之命從己之安傲上從己皆源於私心之發故私<lb/>
　心亡則心正矣心正則自無傲上從康之事矣此正<lb/>
　心處事之要為人上者可不知乎<lb/>
周書蔡仲之命率自中無作聰明亂舊章詳乃視聽㒺<lb/>
以側言改厥度<lb/>
<pb n="KR3a0094_WYG_018-7b"/>
　臣若水通曰此成王告蔡仲之言也率循也無毋同<lb/>
　詳審也中者吾心本體之正而無過不及者也舊章<lb/>
　者先王之成法厥度者吾身之法度皆中之所出者<lb/>
　作聰明聽側言皆由心之不中不正心既中正則自<lb/>
　無作聰明偏視聽之事逺則舊章近則吾身可以無<lb/>
　紛更冒亂之患矣為人上者可不正心以為萬事之<lb/>
　本乎<lb/>
周書周官作徳心逸日休作偽心勞日拙<lb/>
<pb n="KR3a0094_WYG_018-8a"/>
　臣若水通曰此成王申戒卿士持恭儉而處富貴之<lb/>
　言也逸安也休閒靜也徳者所得之理心之中正者<lb/>
　也作徳則心中自然無所矯戾故内省不疚不憂不<lb/>
　懼心常安逸而休休無入而不自得矣若有所矯飾<lb/>
　而為内無恭儉之心而外為恭儉之事是謂作偽偽<lb/>
　則揜䕶不暇故心勞然有諸中形諸外自不覺真情<lb/>
　之發見矣故曰日拙然則作徳作偽在人所自作爾<lb/>
　此君子正心之學必貴於謹獨也歟<lb/>
<pb n="KR3a0094_WYG_018-8b"/>
詩曹風鳲鳩其儀一兮心如結兮<lb/>
　臣若水通曰詩美君子用心純固而内外合一也言<lb/>
　淑人君子其見於動作威儀之間者既一而有常度<lb/>
　矣其儀一則知其心純全専一而如結矣盖和順積<lb/>
　中而英華發外自有不可揜者矣夫心無内外者也<lb/>
　故離内以言心不知心者也離外以言心亦不知心<lb/>
　者也惟知合一之道則何心非事何事非心何内非<lb/>
　外何外非内周敦頥曰動而無動靜而無靜程顥曰<lb/>
<pb n="KR3a0094_WYG_018-9a"/>
　無内外無將迎體用一源顯微無間心之本體也故<lb/>
　外則儀一内則心結由中達外其本然者不得而不<lb/>
　一也然則君子事内乎事外乎養其中以達諸外内<lb/>
　外合一吾心正矣心正而中立焉中立而和生焉是<lb/>
　謂大本達道心事一貫聖學之體用備矣<lb/>
小雅小弁相彼投兔尚或先之行有死人尚或墐之君<lb/>
子秉心維其忍之<lb/>
　臣若水通曰天地以生物為心人得其生生者以為<lb/>
<pb n="KR3a0094_WYG_018-9b"/>
　心不忍之心人孰無之故人於被逐投人之兎猶或<lb/>
　哀而脫之於死而暴露之骼猶或哀而掩之皆不忍<lb/>
　之心發於自然者不容己爾幽王何獨無是心乎乃<lb/>
　信讒而逐其子投兎死人之不若矣夫父子之愛天<lb/>
　性也人之心也幽王於是乎無人心矣心非初無也<lb/>
　良由蔽於褒姒之譛有天下者秉其不忍之心而擴<lb/>
　充之雖斬一木殺一獸非其時不忍也况於人乎况<lb/>
　於親乎故曰先王有不忍人之心斯有不忍人之政<lb/>
<pb n="KR3a0094_WYG_018-10a"/>
　亦惟察識而擴充之爾<lb/>
小雅節南山式訛爾心以畜萬邦<lb/>
　臣若水通曰式敬也訛變化之意宋儒朱熹云家父<lb/>
　自言作為此誦以究王政昏亂之所由冀其改心易<lb/>
　慮以畜養萬邦也孟子曰人不足與適也政不足間<lb/>
　也惟大人為能格君心之非盖以君心者用人行政<lb/>
　之本而萬邦休戚之所闗也故正心變而邪焉則蔽<lb/>
　蔽則正人逺奸邪秉國而萬邦蒙其禍矣邪心變而<lb/>
<pb n="KR3a0094_WYG_018-10b"/>
　正焉則明明則邪人逺正直秉國而萬邦䝉其福矣<lb/>
　故喪亂𢎞多瘁勞百姓人皆知尹氏之禍然豈知王<lb/>
　心之蔽為之乎家父訛心之説其殆知大人格心之<lb/>
　學乎惜乎其格之不豫司馬光所謂治之於著用力<lb/>
　多而功寡矣臣竊願於聖敬方躋之時益進夫誠意<lb/>
　正心之學庶聖心益正而聖徳益明則正士滿朝奸<lb/>
　邪逺迹善政協於萬邦社稷生靈之福也天下幸甚<lb/>
大雅皇矣帝謂文王無然畔援無然歆羡<lb/>
<pb n="KR3a0094_WYG_018-11a"/>
　臣若水通曰畔援言叛此而攀彼無畔援則心中正<lb/>
　而不私也歆羡欣欲愛慕無歆羡則剛直而不流也<lb/>
　文王無是二者故心極其正而深造乎道也夫人心<lb/>
　至虚本無一物本體中正何嘗有所謂畔援歆羡哉<lb/>
　有所畔援歆羡者皆心與於物者也心與於物則滯<lb/>
　於物而非本體矣文王之心廓然太公物来順應生<lb/>
　殺與奪一随物付之而已初何有與於物哉無與於<lb/>
　物故無畔援無歆羡所謂天地心普萬物而無心聖<lb/>
<pb n="KR3a0094_WYG_018-11b"/>
　人情順萬事而無情者也情而無情心之本體正矣<lb/>
　本體正則天理盡矣天理者道之極也故曰誕先登<lb/>
　于岸雖然豈惟文王然哉千聖一心萬古一理人主<lb/>
　茍能正心乾乾不息廓而清之神而明之使一心之<lb/>
　中廣大髙明一物無所與焉大公順應是亦文王而<lb/>
　已矣<lb/>
春秋隱公元年<lb/>
　臣若水通曰此魯惠既沒隱公嗣位之始年也春秋<lb/>
<pb n="KR3a0094_WYG_018-12a"/>
　謂一為元者何宋儒胡安國曰元即仁也仁人心也<lb/>
　所以明君用也盖乾元資始坤元資生者天地之用<lb/>
　也人得是元以生仁也者心之生理渾然萬物一體<lb/>
　者也大君者天地之宗子而勿忘勿助正心體元者<lb/>
　所以為治天下國家之本也本正則乾坤合徳而百<lb/>
　官萬民莫敢不一於正矣春秋紀元所以開萬世心<lb/>
　學之源也歟<lb/>
桓公十五年春二月天王使家父来求車<lb/>
<pb n="KR3a0094_WYG_018-12b"/>
　臣若水通曰春秋書天王使来求車譏侈心失王度<lb/>
　也夫遣使需索之謂求命車命服天子所以錫於臣<lb/>
　下也桓王天下之共主以喪事来求貨財已為不可<lb/>
　况車服乎所以然者以侈心一動莫為防制顛倒迷<lb/>
　惑冠屨為之倒置而王室衰亂莫能救也然則心之<lb/>
　正不正豈小故哉<lb/>
莊公十七年齊人執鄭詹<lb/>
　臣若水通曰春秋齊人執詹者何惡齊也桓為霸主<lb/>
<pb n="KR3a0094_WYG_018-13a"/>
　宜正已以格物尊君以率下而乃以鄭不朝已擅執<lb/>
　其執政可謂正已以尊君乎其何以格物而率下也<lb/>
　宜乎春秋責備之也<lb/>
僖公二十八年衛侯出奔楚<lb/>
　臣若水通曰春秋書衛侯出奔楚者何咎文公也王<lb/>
　者莫大乎存心存心莫大乎公恕胡安國曰心不外<lb/>
　者乃能統大衆智不鑿者乃能處大事晉文舉動煩<lb/>
　擾憾衛侯之不禮拒之於歛盂之盟則陷於私鑿其<lb/>
<pb n="KR3a0094_WYG_018-13b"/>
　智而心不廣矣春秋責晉文以見君人者當宅心以<lb/>
　廣大髙明而不以私小也<lb/>
宣公四年春王正月公及齊侯平莒及郯莒人不肯公<lb/>
伐莒取向<lb/>
　臣若水通曰春秋書齊魯平莒郯何也譏也平者聖<lb/>
　人之所貴也何為而譏之非譏其平也譏其平之不<lb/>
　平也盖無偏無黨王道之平平也以齊魯而平郯莒<lb/>
　講信修睦將利二國以不争也然而莒人不肯則以<lb/>
<pb n="KR3a0094_WYG_018-14a"/>
　宣公偏繋於郯而失平怨之本爾夫郯莒微國不足<lb/>
　以當天下之十一懷私以取平尚猶不可况天下乎<lb/>
　故平天下之道在於絜矩矩者吾心之理也絜者推<lb/>
　吾心以度天下也好善惡惡先正吾心之矩然後推<lb/>
　之於天下而無弗同者矣故君子貴格物<lb/>
禮記禮運曰故宗祝在廟三公在朝三老在學王前巫<lb/>
而後史卜筮瞽侑皆在左右王中心無為也以守至正<lb/>
　臣若水通曰宗祝在廟以賛禮也三公在朝以論道<lb/>
<pb n="KR3a0094_WYG_018-14b"/>
　也三老在學以示教也前設巫人以通鬼神也後設<lb/>
　史官以紀言動也設卜筮以决吉㓙也設瞽侑以宣<lb/>
　歌樂也大而廟朝小而左右㒺非正人所以養吾心<lb/>
　之正也王中心夫何為哉守吾心之正而已矣孔子<lb/>
　曰無為而治者其舜也歟夫何為哉恭己正南靣而<lb/>
　已夫人心本正也而有不正者人為害之也得人以<lb/>
　輔之而已無所為焉則心之本體正矣<lb/>
玉藻曰古之君子必佩玉右徵角左宫羽趨以采齊行<lb/>
<pb n="KR3a0094_WYG_018-15a"/>
以肆夏周旋中規折旋中矩進則揖之退則揚之然後<lb/>
玉鏘鳴也故君子在車則聞鸞和之聲行則鳴佩玉是<lb/>
以非辟之心無自入也<lb/>
　臣若水通曰徵角陽也而右佩隂中陽也宫羽隂也<lb/>
　而左佩陽中隂也皆玉也路寢門外至應門謂之趨<lb/>
　路寢門内至堂謂之行采齊肆夏詩名歌之以節行<lb/>
　也規圓矩方也鸞在衡和在軾也人心之不正多引<lb/>
　於滛聲古之君子和鸞之設所以養於車也佩玉之<lb/>
<pb n="KR3a0094_WYG_018-15b"/>
　鳴所以養於行也是故右徵角左宫羽隂陽之交所<lb/>
　以養中和之徳也采齊肆夏規矩揖揚所以養之於<lb/>
　行節也行中節也然後玉鏘鳴玉鏘鳴也然後非心<lb/>
　滌非心之萌自外感内者也心之本體無不正也觸<lb/>
　於外感乎内斯主之矣入者主之也非心體之本然<lb/>
　也故人君之心在養正而已矣<lb/>
學記曰學者有四失教者必知之人之學也或失則多<lb/>
或失則寡或失則易或失則止此四者心之莫同也知<lb/>
<pb n="KR3a0094_WYG_018-16a"/>
其心然後能救其失也教也者長善而救其失者也<lb/>
　臣若水通曰學之不明也久矣盖由其不識心爾知<lb/>
　心之病斯能知心之本體矣故知多寡易止之失則<lb/>
　知不多不寡不易不止而心正矣是故有以用心於<lb/>
　博聞强識之支離者其失也多有以不用心而徑超<lb/>
　頓悟者其失也寡有以粗心於百姓日用其失也易<lb/>
　有以丼心於自暴自棄其失也止四失者過與不及<lb/>
　皆非吾心本體之正也是故古之教者觀病以知心<lb/>
<pb n="KR3a0094_WYG_018-16b"/>
　因心以救失惟以長養其善念爾盖善也者吾心之<lb/>
　天理也學者茍知天理為本體而隨處體認焉則無<lb/>
　過不及勿忘勿助之間自有易簡之道而帝王心學<lb/>
　之傳在是矣謹以為聖明心學萬一之助<lb/>
樂記曰致樂以治心則易直子諒之心油然生矣易直<lb/>
子諒之心生則樂樂則安安則久久則天天則神天則<lb/>
不言而信神則不怒而威<lb/>
　臣若水通曰致者約而有諸己之意孟子曰樂之實<lb/>
<pb n="KR3a0094_WYG_018-17a"/>
　樂斯二者是也仁義之良心人所固有不待外求樂<lb/>
　所以養吾心之中和内外合一者也朱熹曰子諒讀<lb/>
　為慈良易直慈良之心仁也仁心生則樂矣樂有諸<lb/>
　己則安矣安則不息矣不息則天在我矣天在我則<lb/>
　妙萬物而神矣是故天則不言而民信也神則不怒<lb/>
　而民威也信且威樂以治心之功用至矣<lb/>
緇衣子曰心莊則體舒心肅則容敬心好之身必安之<lb/>
　臣若水通曰心者合内外而一之者也故容貎身體<lb/>
<pb n="KR3a0094_WYG_018-17b"/>
　皆心也其心可不正乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷十</head>
    <p>
<pb n="KR3a0094_WYG_010-1a"/>
欽定四庫全書<lb/>
　格物通卷十　　　　　　明　湛若水　撰<lb/>
　　　儆戒二<lb/>
孝經曰在上不驕高而不危制節謹度滿而不溢高而<lb/>
不危所以長守貴也滿而不溢所以長守冨也冨貴不<lb/>
離其身然後能保其社稷而和其民人<lb/>
　臣若水通曰書云貴不期驕禄不期侈此處冨貴者<lb/>
　所以不可不儆戒也能儆戒則高而不危滿而不溢<lb/>
<pb n="KR3a0094_WYG_010-1b"/>
　然後冨貴可保社稷可安而人民可和矣為人君處<lb/>
　冨貴之極者可不戒乎<lb/>
論語子之所慎齊戰疾<lb/>
　臣若水通曰此門人記孔子所謹之大事也然而聖<lb/>
　人憂勤惕厲之心何所往而不謹哉學者於身心體<lb/>
　認之功固當終日乾乾焉可也先儒曰天位惟艱一<lb/>
　念不謹或以貽四海之憂一日不謹或以致千百年<lb/>
　之患此尤有天下國家者所當深念云<lb/>
<pb n="KR3a0094_WYG_010-2a"/>
子曰學如不及猶恐失之<lb/>
　臣若水通曰所不及與失之者皆謂道即天理是也<lb/>
　蓋學貴乎有恐失之心而後有日新之功不日進者<lb/>
　必日退理固無中立者故自脩者必能時時省察其<lb/>
　功之進既如有所不及矣而其心之切猶恐其或失<lb/>
　乎前功焉則天理常存而日新又新人欲無得而間<lb/>
　之矣聖賢地位何患不能到哉否則或作或輟終不<lb/>
　足以進於道矣堯舜之兢兢業業文王之望道未見<lb/>
<pb n="KR3a0094_WYG_010-2b"/>
　皆為此爾<lb/>
子曰出門如見大賓使民如承大祭<lb/>
　臣若水通曰如見如承敬之至也夫敬德之聚也能<lb/>
　隨處警省而體認焉則天理存而仁不外是矣故程<lb/>
　顥曰夫子言仁只說出門如見大賓使民如承大祭<lb/>
　㸔其氣象便須心廣體胖動容周旋中禮唯謹獨便<lb/>
　是守之之法學者其可不究心乎<lb/>
孔子曰如知為君之難也不幾乎一言而興邦乎<lb/>
<pb n="KR3a0094_WYG_010-3a"/>
　臣若水通曰有知難之心則不難矣所謂圖難於其<lb/>
　易也禹之告舜曰后克艱厥后夫子之告定公曰為<lb/>
　君難意蓋出於此也夫舜大聖也猶相與儆戒如此<lb/>
　此古之聖王不以天位為易居而必求盡乎君道故<lb/>
　能使四方風動萬國咸寧可不儆戒哉否則易心乘<lb/>
　之天理已失荒淫暴虐將無所不至幾何而不至於<lb/>
　喪邦也哉<lb/>
孔子曰君子有三畏畏天命畏大人畏聖人之言<lb/>
<pb n="KR3a0094_WYG_010-3b"/>
　臣若水通曰天命即天理也於此畏之則必戒慎乎<lb/>
　其所不睹恐懼乎其所不聞盡心知性而知天存心<lb/>
　養性以事天者豈容有一毫之不至哉大人聖言皆<lb/>
　天命之所當畏者惟隨處而加體認之功則隨在而<lb/>
　致其謹畏矣雖然君子能畏乎此則有以得乎天命<lb/>
　至於心廣體胖則又有可樂者存焉小人不知天命<lb/>
　而不畏至於從欲而危則豈勝其戚戚之憂哉故欲<lb/>
　得君子之樂者當先存君子之畏<lb/>
<pb n="KR3a0094_WYG_010-4a"/>
孟子曰禹惡㫖酒而好善言湯執中立賢無方文王視<lb/>
民如傷望道而未之見武王不泄邇不忘逺周公思兼<lb/>
三王以施四事其有不合者仰而思之夜以繼日幸而<lb/>
得之坐以待旦<lb/>
　臣若水通曰觀此可以見羣聖人之學矣夫聖人之<lb/>
　學心而已矣羣聖之所以為聖者亦惟憂勤惕厲之<lb/>
　心須臾不敢自逸而已矣夫理無定在惟敬則常存<lb/>
　心具生意惟勤則不死人心不死則天理常存矣故<lb/>
<pb n="KR3a0094_WYG_010-4b"/>
　曰堯舜也只是兢兢業業過了一生若夫怠惰荒寧<lb/>
　者人欲肆而天理亡矣豈不大可哀哉噫敬忽之間<lb/>
　聖狂由判此志聖學者所當自勵云<lb/>
中庸道也者不可須臾離也可離非道也是故君子戒<lb/>
慎乎其所不睹恐懼乎其所不聞<lb/>
　臣若水通曰此所謂道兼體用理一分殊而言也以<lb/>
　其原於性命故不可離戒慎不怠之謂恐懼不忘之<lb/>
　謂不可睹不可聞者道之體即謂無聲無臭者也二<lb/>
<pb n="KR3a0094_WYG_010-5a"/>
　其所字皆有所指孔子曰正明目而視之不可得而<lb/>
　見也傾耳而聽之不可得而聞也君子察識乎此敬<lb/>
　以存之則有以養其中中立而和出焉則所謂大本<lb/>
　達道一以貫之推而達之天地可位萬物可育而學<lb/>
　之能事畢矣易傳曰易簡而天下之理得天下之理<lb/>
　得而成位乎其中矣人君為天地人物之主可不致<lb/>
　力於此乎<lb/>
左傳成公七年春吳伐郯郯成季文子曰中國不振旅<lb/>
<pb n="KR3a0094_WYG_010-5b"/>
蠻夷入伐而莫之或恤無弔者也詩曰不弔昊天亂靡<lb/>
有定其此之謂乎有上不弔其誰不受亂吾亡無日矣<lb/>
君子曰知懼如是斯不亡矣<lb/>
　臣若水通曰蠻夷内侵上無弔亂舉世不憂而惟季<lb/>
　文子憂之庶亦知警矣獨不思所以弔亂之方乎在<lb/>
　昔治至堯舜極矣禹之戒舜猶曰無怠無荒四夷來<lb/>
　王春秋盟主不知有上徒以怠荒趣之是亦亂而已<lb/>
　以亂弔亂其何紀極幾何而不淪胥為蠻夷也邪中<lb/>
<pb n="KR3a0094_WYG_010-6a"/>
　國有道守在四夷端有望于今日<lb/>
國語周語召公曰天子聽政使公卿至於列士獻詩瞽<lb/>
獻典史獻書師箴<graphic n="KR1363" url="https://raw.githubusercontent.com/kanripo/KR-Gaiji/master/images/KR1363.png" mimeType="image/png"/>賦矇誦百工諌庶人傳語近臣盡<lb/>
䂓親戚補察瞽史教誨耆艾脩之而後王斟酌焉是以<lb/>
事行而不悖<lb/>
　臣若水通曰召公穆公虎也典樂典也史外史也師<lb/>
　小師也賦公卿列士所獻詩也誦謂箴諌之語也近<lb/>
　臣謂驂僕之屬也補補過也察察政也夫公聽則明<lb/>
<pb n="KR3a0094_WYG_010-6b"/>
　偏聽則昏故君失之者臣得之父失之者子得之書<lb/>
　曰匹夫匹婦不獲自盡人主罔與成厥功言當悉有<lb/>
　衆善也厲王徒得衞巫以監謗是自蔽其耳目而塞<lb/>
　其聰明也為人君者可不以召公之言而自儆乎<lb/>
周語單襄公曰昔先王之教茂帥其德也猶恐隕越<lb/>
　臣若水通曰單襄公王卿士單朝也茂勉也帥循也<lb/>
　勉循其德尤恐隕越戒慎之至也况不循德者可不<lb/>
　恐懼乎陳靈公罔念妃匹而率其卿佐以淫於夏氏<lb/>
<pb n="KR3a0094_WYG_010-7a"/>
　朝有政弗䘏門有賓弗禮怠棄孰甚焉其顛隕死亡<lb/>
　無日宜哉此深可為為人上者之戒<lb/>
魯語公父文伯之母曰天子大采朝日與三公九卿祖<lb/>
識地德日中考政與百官之政事師尹惟旅牧相宣序<lb/>
民事少采夕月與太史司載紏䖍天刑日入監九御使<lb/>
潔奉禘郊之粢盛而後即安諸侯朝脩天子之禁令晝<lb/>
考其國職夕省其典刑夜儆百工使無慆淫而後即安<lb/>
卿大夫朝考其職晝講其庶政夕序其業夜庀其家事<lb/>
<pb n="KR3a0094_WYG_010-7b"/>
而後即安士朝而受業晝而講貫夕而習復夜而計過<lb/>
無憾而後即安自庶人以下明而動晦而休無日以怠<lb/>
　臣若水通曰文伯魯大夫公父穆伯之子公父歜也<lb/>
　母穆伯之妻敬姜也禮天子以春分朝日示有尊也<lb/>
　大采衮織也祖習也地德所以廣生師尹大夫官也<lb/>
　掌以善詔王惟陳也旅衆士也牧州牧也相國相也<lb/>
　皆百官政事之所及也夕月以秋分紏共也刑法也<lb/>
　少采黼衣也載天文也九御九嬪之官主粢盛祭服<lb/>
<pb n="KR3a0094_WYG_010-8a"/>
　者即就也怠慢也憾恨也凡若此者皆憂勤惕厲之<lb/>
　意易曰君子安不忘危所以昭聖功也故天子至貴<lb/>
　不廢宵旰之勞朝脩陽政夕治隂教日中序外事日<lb/>
　入課内績是以身安而化成也一或不儆而怠勝敬<lb/>
　焉丹書凶危之戒可不鑒哉斯理也自天子至於士<lb/>
　庶一也<lb/>
晉語趙襄子曰吾聞之德不純而福禄並至謂之幸夫<lb/>
幸非福非德不當雝雝不為幸<lb/>
<pb n="KR3a0094_WYG_010-8b"/>
　臣若水通曰襄子晉正卿簡子之子無䘏也純壹也<lb/>
　德不能服人必致冦故非福也當猶任也雝和也言<lb/>
　唯有德者任以福祿為和樂也能和樂則不為幸也<lb/>
　趙襄子德不足以來逺而卒有伐翟之勝臨飯色恐<lb/>
　亦足以見其幸致之福不足樂也然其論福德之言<lb/>
　亦庶乎知儆戒者歟後之為人君上者其毋以幸致<lb/>
　之福自安也哉<lb/>
晉語士蒍曰戒莫如豫豫而後給<lb/>
<pb n="KR3a0094_WYG_010-9a"/>
　臣若水通曰士蔿晉大夫劉累之後隰叔之子子輿<lb/>
　也豫備也給及也言先有備而後可以及事若夫後<lb/>
　時而戒則緩不及事矣商銘有之嗛嗛之德不足就<lb/>
　也嗛嗛之食不足狃也故君子作事謀始斯永終譽<lb/>
　若驪姬棄天違人迂求賈怨以是承君之恩是謂不<lb/>
　豫不豫則不給不給則後悔無及矣詩曰其何能淑<lb/>
　載胥及溺語曰人無逺慮必有近憂此之謂也為人<lb/>
　君者其可以溺於目前之欲而貽不及之禍乎惟聖<lb/>
<pb n="KR3a0094_WYG_010-9b"/>
　明深思而豫戒之以成聖德幸甚<lb/>
晉語范文子曰吾聞古之王者政德既成又聽於民於<lb/>
是乎使工誦諌於朝在列者獻詩使勿兠風聽臚言於<lb/>
市辨妖祥於謡考百事於朝問謗譽於路有邪而正之<lb/>
盡戒之術也<lb/>
　臣若水通曰文子范燮也工矇<graphic n="KR1363" url="https://raw.githubusercontent.com/kanripo/KR-Gaiji/master/images/KR1363.png" mimeType="image/png"/>也列位也兠惑也<lb/>
　風采也臚傳也妖惡也祥善也行歌曰謡術道也夫<lb/>
　士資諍友繩愆違也君資諍臣防驕寵也故大禹設<lb/>
<pb n="KR3a0094_WYG_010-10a"/>
　鞀周公握髮恒慮昌言之不聞蓋人之心有所儆則<lb/>
　覺覺則善心生無所儆則昏昏則邪心生大聖且不<lb/>
　忘箴戒况中人乎文子言考德必於觀民審政存乎<lb/>
　風聽以盡儆戒之術真可謂至言歟使趙武聞言而<lb/>
　信則晉之三恥豈必逞之鄢陵哉甚矣儆戒之術為<lb/>
　人主者不可不深致意也<lb/>
晉語范文子曰唯聖人能無外患又無内憂距非聖人<lb/>
必偏而後可偏而在外猶可救也疾自中起是難<lb/>
<pb n="KR3a0094_WYG_010-10b"/>
　臣若水通曰偏猶言有一也在外外有患也聖人之<lb/>
　心純乎天理兢兢業業故不待外患之警而自泰然<lb/>
　故無内憂也若非聖人則必有外患之警而後能脩<lb/>
　省故内憂不作也范文子重有感於鄢陵之役以為<lb/>
　去外患孰若存之而為内恐懼脩省之地也孟子曰<lb/>
　無敵國外患者國恒亡然後知生於憂患而死於安<lb/>
　樂也為人君者其可不因外患而自警乎<lb/>
晉語知國曰夫君子能勤小物故無大患<lb/>
<pb n="KR3a0094_WYG_010-11a"/>
　臣若水通曰知國晉大夫知氏之族也物事也夫莫<lb/>
　大之禍起於須臾之不忍故一念不謹或以貽四海<lb/>
　之憂一日不謹或以致千百年之患君子惟其慮也<lb/>
　逺故邇亦不泄惟憂也大故細行是矜襄子好大喜<lb/>
　盈自謂八柄由己豈知晉陽之難基於藍臺之宴乎<lb/>
　夫然後知知國之言真藥石也有國有家者為深長<lb/>
　之慮其可以不謹於近小乎<lb/>
楚語昔衞武公年數九十有五矣猶箴儆於國曰自卿<lb/>
<pb n="KR3a0094_WYG_010-11b"/>
以下至於師長士茍在朝者無謂我老耄而舍我必恭<lb/>
恪於朝朝夕以交戒我聞一二之言必誦志而納之以<lb/>
訓道我在輿有旅賁之䂓位宁有官師之典倚凡有誦<lb/>
訓之諌居寢有<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之箴臨事有瞽史之道宴居有師<lb/>
工之誦史不失書曚不失誦以訓御之於是乎作懿戒<lb/>
以自儆也<lb/>
　臣若水通曰武公衞僖公之子共伯之弟武公和也<lb/>
　箴刺也儆戒也長大夫士衆士也䂓䂓諌也旅賁勇<lb/>
<pb n="KR3a0094_WYG_010-12a"/>
　力之士掌執戈盾夾車而趍車止則持輪中庭之左<lb/>
　右謂之位門屏之間謂之宁師長也典常也誦訓工<lb/>
　師所誦之諌書之於几也事謂戎與祀也瞽樂太師<lb/>
　掌詔吉凶史太史也掌詔禮事師樂師工瞽矇也誦<lb/>
　謂箴諌也懿即詩大雅抑之篇也衞武公年將盈百<lb/>
　而不忘規戒之辭其惕厲之心如此此天理之所以<lb/>
　長存而為大賢也歟此所以為有斐君子而民之不<lb/>
　能忘也彼子亹以老耄逺謗得非武公之罪人歟後<lb/>
<pb n="KR3a0094_WYG_010-12b"/>
　之為人君者其尚以武公為法以子亹為戒<lb/>
漢文帝後元年詔曰間者數年不豋又有水旱疾疫之<lb/>
災朕甚憂之愚而不明未達其咎意者朕之政有所失<lb/>
而行有過與乃天道有不順地利或不得人事多失和<lb/>
鬼神廢不享與何以致此將百官之奉養或廢無用之<lb/>
事或多與何其民食之寡乏也夫度田非益寡而計民<lb/>
未加益以口量地其於古猶有餘而食之甚不足者其<lb/>
咎安在無乃百姓之從事於末以害農者蕃為酒醪以<lb/>
<pb n="KR3a0094_WYG_010-13a"/>
靡榖者多六畜之食焉者衆與細大之義吾未得其中<lb/>
其與丞相列侯二千石博士議之有可以佐百姓者率<lb/>
意逺思無有所隠<lb/>
　臣若水通曰九年之水堯曰洪水警予七年之旱湯<lb/>
　以六事自責自古帝王未嘗不以儆戒而興治也堯<lb/>
　湯大聖且猶儆戒而况其下者乎漢之文帝此詔其<lb/>
　亦庶幾近之矣然儆戒與不儆戒乃聖愚之所以分<lb/>
　而治亂之所起係於一念之微爾王安石乃曰天變<lb/>
<pb n="KR3a0094_WYG_010-13b"/>
　不足畏者豈非長君之惡乎<lb/>
漢武帝征和四年詔深陳既往之悔曰有司奏請逺田<lb/>
輪臺欲起亭隧是擾勞天下非所以優民也朕不忍聞<lb/>
當今務在禁苛暴止擅賦力本農脩馬復令以補缺毋<lb/>
乏武備而已由是不復出軍而封田千秋為冨民侯以<lb/>
明休息冨養民也<lb/>
　臣若水通曰胡寅稱人莫難於知過莫難於悔過莫<lb/>
　甚難於改過迷而不知者天下皆是也知而悔者百<lb/>
<pb n="KR3a0094_WYG_010-14a"/>
　有一人焉悔而改者千萬人有一人焉自力學反躬<lb/>
　之士尚鮮不吝之功何况人主而能改可謂明也已<lb/>
　矣可為帝王處仁遷義之法秦穆公不得專美於前<lb/>
　矣臣竊謂人主知改與否乃在一念之通塞覺與不<lb/>
　覺之間爾故曰無輪臺一詔漢幾不免為秦矣危哉<lb/>
晉惠帝太安元年侍中嵇紹上疏曰存不忘亡易之善<lb/>
戒也臣願陛下無忘金墉大司馬無忘潁上大將軍無<lb/>
忘黄橋則禍亂之萌無由而兆矣<lb/>
<pb n="KR3a0094_WYG_010-14b"/>
　臣若水通曰懲既往之愆則思將來之善而後愆可<lb/>
　免矣嵇紹之言忠矣惜未有遷善之路上無以開昏<lb/>
　愚之君下無以塞驕横之門時不知納而從之而亂<lb/>
　亡隨至夫豈不宜哉<lb/>
晉元帝太興元年十一月乙夘日夜出高三丈庚申詔<lb/>
羣公卿士各言得失御史中丞熊逺上疏曰聰賊猾夏<lb/>
梓宫未還不遣軍進討一失也羣官不以讎賊未報為<lb/>
恥二失也當官者以治事為俗吏奉法為苛刻盡禮為<lb/>
<pb n="KR3a0094_WYG_010-15a"/>
謟諛從容為高妙放蕩為達士驕蹇為簡雅三失也萬<lb/>
機未整風俗偽薄安得朝有辯爭之臣士無祿仕之志<lb/>
乎且又舉賢不出世族用法不及權貴是以才不濟務<lb/>
姦無所懲若此道不改求以救亂難矣<lb/>
　臣若水通曰日陽精也君象也日明于晝照臨下土<lb/>
　猶君主中國統御萬方也日出于夜則晝夜反易陽<lb/>
　失其所以為陽君失其所以為君天地古今之大變<lb/>
　非常者也熊逺三失之說豈足以盡其咎哉天地反<lb/>
<pb n="KR3a0094_WYG_010-15b"/>
　覆華夏擾亂冠屨倒置曠古所無之禍者矣而一時<lb/>
　君臣於此而不知儆烏乎能儆<lb/>
晉成帝咸康七年劉翔疾江南士大夫以驕奢酣縱相<lb/>
尚嘗因朝貴宴集謂何充等曰四海板蕩奄踰三紀宗<lb/>
社為墟黎民塗炭斯乃廟堂焦慮之時忠臣畢命之秋<lb/>
也而諸君宴安江左肆情縱欲以奢靡為榮以傲誕為<lb/>
賢謇諤之言不聞征伐之功不立將何以尊主濟民乎<lb/>
充等甚慙<lb/>
<pb n="KR3a0094_WYG_010-16a"/>
　臣若水通曰晉室播遷雖王謝諸人皆以江左為安<lb/>
　者無懲戒前愆之心也飲酒盤遊豈有中原之思生<lb/>
　民之念乎劉翔使臣也懇懇以生民宗社為言所以<lb/>
　愧晉廷諸臣多矣<lb/>
晉穆帝升平五年范寗好儒學性質直常謂王弼何晏<lb/>
之罪深於桀紂或以為貶之太過寗曰王何蔑棄典文<lb/>
幽沈仁義游辭浮說波蕩後生使搢紳之徒翻然改轍<lb/>
以至禮壊樂崩中原傾覆遺風餘俗至今為患桀紂縱<lb/>
<pb n="KR3a0094_WYG_010-16b"/>
暴一時適足以喪身覆國為後世戒豈能迴百姓之視<lb/>
聽哉故吾以為一世之禍輕厯代之患重自喪之惡小<lb/>
迷衆之罪大也<lb/>
　臣若水通曰虐政之害人也淺而近邪道之害正也<lb/>
　逺而深故虐政使人知警邪道使人心肆范寗之論<lb/>
　王弼何晏似過而不過也然而學術者政事之本故<lb/>
　孟子論詖淫邪遁生於其心害於其政發於其政害<lb/>
　於其事則夫桀紂之虐政亦王何之流弊也後之人<lb/>
<pb n="KR3a0094_WYG_010-17a"/>
　君主正學之權者可不有戒於斯乎<lb/>
王猛病中上疏秦王堅曰夫善作者不必善成善始者<lb/>
不必善終是以古先哲王知功業之不易戰戰兢兢如<lb/>
臨深谷伏惟追蹤前聖天下幸甚<lb/>
　臣若水通曰人之心儆與肆而已矣儆則為戰兢臨<lb/>
　谷之心以保有大業肆則為投鞭斷流之志而大業<lb/>
　以亡夫然後知王猛之言為藥石也<lb/>
晉秘書侍郎趙整作酒德之歌曰地列酒泉天垂酒池<lb/>
<pb n="KR3a0094_WYG_010-17b"/>
杜康妙識儀狄先知紂喪殷邦桀傾夏國由此言之前<lb/>
危後則符堅大恱命整書之以為酒戒<lb/>
　臣若水通曰大禹聖人也而惡㫖酒一念好惡天理<lb/>
　人欲興喪於此焉分喪德喪邦酒誥盡之矣趙整之<lb/>
　言婉而能警其古之善諷諌者歟<lb/>
晉武帝大元十四年徐邈與范寗書曰自古以來欲為<lb/>
左右耳目無非小人皆先因小忠而成其大不忠先藉<lb/>
小信而成其大不信遂使䜛謟並進善惡倒置可不戒<lb/>
<pb n="KR3a0094_WYG_010-18a"/>
哉<lb/>
　臣若水通曰語云大奸似忠大詐似信自古有之矣<lb/>
　至於䜛謟並進善惡倒置而禍亂由之是誠不可不<lb/>
　戒也戒之何如學而已矣學則本心明而是非不忒<lb/>
　不學則本體昧而何以鑑人為人君者尚知所本哉<lb/>
晉恭帝元熈元年凉公歆用刑過嚴又好治宫室從事<lb/>
中郎張顯上疏以為凉土三分勢不支久兼幷之本在<lb/>
於務農懷逺之略莫如寛簡今入嵗以來隂陽失序風<lb/>
<pb n="KR3a0094_WYG_010-18b"/>
雨乖和是宜減膳徹懸側身脩道而更繁刑峻灋繕築<lb/>
不止殆非所以致興隆也昔文王以百里而興二世以<lb/>
四海而滅前車之軌得失昭然<lb/>
　臣若水通曰人君之有失德人諌不及乃有天譴所<lb/>
　以致儆戒也凉歆嚴刑重役天垂戒於上臣進諌於<lb/>
　下而不之悟卒以亡國殺身噫可畏哉<lb/>
　<lb/>
　格物通卷十<lb/>
</p>
<p>
</p>
  </div>
</body>
</text>
</TEI>
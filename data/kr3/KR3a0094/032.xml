<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷三十二</head>
    <p>
<pb n="KR3a0094_WYG_032-1a"/>
欽定四庫全書<lb/>
　格物通卷三十二　　　　明　湛若水　撰<lb/>
　　　正嫡庻上<lb/>
易序卦傳主器者莫若長子故受之以震<lb/>
　臣若水通曰器謂鼎也鼎之用亨之以享上帝宗廟<lb/>
　社稷大亨以養聖賢鑄之以定九州天下國家之重<lb/>
　器也主之者君繼君以主重器者長子也立嫡以長<lb/>
　所以重重器也後世之君溺於私愛而嫡庻易位鼎<lb/>
<pb n="KR3a0094_WYG_032-1b"/>
　之安危繫於此矣故繼鼎以震震於乾坤乃長子也<lb/>
　聖人序卦之意㣲矣哉<lb/>
詩小雅小弁何辜于天我罪伊何心之憂矣云如之何<lb/>
　臣若水通曰申后幽王正后生宜臼宜臼已立為太<lb/>
　子幽王惑於褒姒遂黜申后而廢太子使之怨慕其<lb/>
　傅為作此詩以發其憂抑之情言我何以得罪于天<lb/>
　而我之罪何在邪求得罪於天之故而無得徒使我<lb/>
　心之憂悶將如之何哉幽王亂嫡庻之大分而使天<lb/>
<pb n="KR3a0094_WYG_032-2a"/>
　性之恩怨慕迫切如此若罔聞知此心之天理不復<lb/>
　有矣禍亂之作豈不宜哉後之人君溺於袵席之私<lb/>
　有廢后易嫡之失者宜鑒幽王之禍云<lb/>
春秋桓公六年九月丁卯子同生<lb/>
　臣若水通曰同莊公名桓之長子也同生何以書明<lb/>
　嫡也正國本也書子同生則嫡明而儲嗣之分定將<lb/>
　為土地人民社稷之主而國本立矣故書子同生所<lb/>
　以明父子嫡庻之定分不書世子未有王命之誓所<lb/>
<pb n="KR3a0094_WYG_032-2b"/>
　以明君臣上下之大義父子親而後君臣定嫡庻之<lb/>
　義所係豈小也哉<lb/>
桓公十一年宋人執鄭祭仲突歸于鄭鄭忽出奔衛<lb/>
　臣若水通曰此三事也而同書者何同譏也祭仲見<lb/>
　執而屈於宋故宋得以歸突于鄭突歸而忽出事之<lb/>
　相因也祭仲鄭相也宋人執之蓋欲脅之以廢忽而<lb/>
　立突爾夫突庻忽嫡大義昭然於天下使仲正色直<lb/>
　詞力辨其非以死繼之則宋不得逞卿之職也而不<lb/>
<pb n="KR3a0094_WYG_032-3a"/>
　能焉甘就束縛無可否於廢立之大變則仲亦簒君<lb/>
　之賊也故書之所以大仲之罪也突者鄭莊之庶子<lb/>
　也藉宋以簒國突不稱公子絶之也不以突繫之鄭<lb/>
　者明不當有鄭也書歸者言宋歸之也正逆黨之罪<lb/>
　也忽者莊之嫡子書其國氏正也出奔而名之罪不<lb/>
　能守社稷也夫傳子以嫡天地之常經也失之於父<lb/>
　得之於子失之於君得之於臣可也莊公不能正其<lb/>
　始祭仲不能守其終突庻而簒忽嫡而弱至使嫡庻<lb/>
<pb n="KR3a0094_WYG_032-3b"/>
　之名分為之蕩然其咎將安歸哉蓋自莊公克叚于<lb/>
　鄢既有以開其簒逆之源弧矢既懸又不能早定國<lb/>
　本卒致身没未㡬庻孽交爭詩曰誰生厲階至今為<lb/>
　梗莊之謂矣<lb/>
昭公二十二年劉子單子以王猛居于皇二十三年天<lb/>
王居于狄泉尹氏立王子朝<lb/>
　臣若水通曰劉蚠單旗王之卿士尹氏亦卿士也皇<lb/>
　與狄泉皆地名景王三子猛匄朝胡安國云王猛當<lb/>
<pb n="KR3a0094_WYG_032-4a"/>
　立而未能立故稱大臣以之而不言立敬王當立又<lb/>
　能立矣故直稱居于狄泉而不言立子朝庻孽奪正<lb/>
　以賤妨貴基亂周室不當立者也故特稱立而目尹<lb/>
　氏臣謂公正者人君立皇極正綱常之本也景王寵<lb/>
　愛子朝疎薄猛匄其心偏私已甚矣故死未幾嫡庻<lb/>
　紛亂綱常不正皇極不立偏之為害也春秋書劉子<lb/>
　單子以王猛居皇譏其不能立也書天王居狄泉正<lb/>
　名分也書尹氏立王子朝譏助逆也然則有天下者<lb/>
<pb n="KR3a0094_WYG_032-4b"/>
　可不以公正存心早定國本乎<lb/>
禮記曲禮天子有后有夫人有世婦有嬪有妻有妾<lb/>
　臣若水通曰后一而已下而夫人而世婦而嬪而妻<lb/>
　而妾皆三以參之而嫡庻之分嚴矣何以皆奇也以<lb/>
　事一人則偶矣古之聖王所以備内政有夙夜之賢<lb/>
　無宴安之習也<lb/>
曲禮支子不祭祭必告於宗子<lb/>
　臣若水通曰支子庻子也不祭者以已非正體故不<lb/>
<pb n="KR3a0094_WYG_032-5a"/>
　敢也明其宗也祭必告於宗子者支子為大夫而有<lb/>
　祭告必告於宗子以主之所以明其宗也故曰家無<lb/>
　二主尊無二上茍庻子而祭是二主也祭而不告是<lb/>
　二上也其何以别貴賤明嫡庻乎此古人所以立宗<lb/>
　法蓋以正嫡庻也後世嫡庻不明而骨肉之間多至<lb/>
　於仇怨忿爭者以無宗子之法爾程頥曰宗子無法<lb/>
　則朝廷無世臣宗子立而人知重本朝廷之勢自尊<lb/>
　矣其闗於天下國家者尤為不小吁是可不加之意<lb/>
<pb n="KR3a0094_WYG_032-5b"/>
　哉<lb/>
内則適子庻子祗事宗子宗婦雖貴富不敢以貴富<lb/>
入宗子之家雖衆車徒舍於外以寡約入子弟猶歸器<lb/>
衣服裘衾車馬則必獻其上而後敢服用其次也若非<lb/>
所獻則不以入於宗子之門不敢以貴富加於父兄宗<lb/>
族若富則具二牲獻其賢者於宗子夫婦皆齊而宗敬<lb/>
焉終事而後敢私祭<lb/>
　臣若水通曰適子適室所生之子宗子弟也宗子者<lb/>
<pb n="KR3a0094_WYG_032-6a"/>
　大宗子也子弟亦謂適子猶若也歸器子弟有功徳<lb/>
　而䝉上歸遺也獻其上以上等獻於宗子也非所獻<lb/>
　非宗子所當用不可獻者也富者貴也賢者善也獻<lb/>
　於宗子致祭大宗也夫宗子者承祖之正體也敬宗<lb/>
　所以尊祖也孝之至也屏貴勢尚寡約所以敬宗也<lb/>
　獻上用次所以尊宗子也非所獻而不入所以尊之<lb/>
　也夫婦齊而宗敬齊戒徃助祭致敬宗廟也私祭祖<lb/>
　禰也先宗祭而後私祭所以敬始祖也推祖禰之意<lb/>
<pb n="KR3a0094_WYG_032-6b"/>
　於始祖也<lb/>
内則國君世子生告于君接以太牢宰掌具三日卜士<lb/>
負之吉者宿齊朝服寢門外詩負之射人以桑弧蓬矢<lb/>
六射天地四方保受乃負之宰醴負子賜之束帛<lb/>
　臣若水通曰國君之於世子也接見以太牢牲之大<lb/>
　也掌禮以太宰官之尊也卜士之吉者齊宿朝服必<lb/>
　於寢門外而詩負之詩者承也承負以抱又人之賢<lb/>
　也射以桑弧蓬矢射天地四方者示志也宇宙内事<lb/>
<pb n="KR3a0094_WYG_032-7a"/>
　即已性分内事也保母受而負之宰醴賜以束帛重<lb/>
　其事也蓋以太子者國天下之本也而可忽哉若周<lb/>
　幽王廢嫡立庶卒召驪山之變齊桓公㑹衆定襄遂<lb/>
　善首止之盟嗚呼聖人定王世子之法於三代之前<lb/>
　而後世猶有巫蠱之寃庻人之廢可嘅矣夫<lb/>
喪服小記庻子不祭祖者明其宗也又曰庻子不祭禰<lb/>
者明其宗也<lb/>
　臣若水通曰庻子為適士猶得以祭禰惟不及祖爾<lb/>
<pb n="KR3a0094_WYG_032-7b"/>
　其不為士者雖禰亦不得祭矣所以然者適子本也<lb/>
　庻子支也所以明重本也臣嘗因是而考夫宗矣曰<lb/>
　别子為祖謂非適子而别與後世為祖也繼别為宗<lb/>
　謂繼别子之適子而為百世不遷之大宗也繼禰者<lb/>
　為小宗謂别子之子以適自繼而為五世則遷之小<lb/>
　宗也夫宗法者為諸侯大夫庶子以下者設也而諸<lb/>
　侯之系天子之統君也不必言宗而已為宗矣故宗<lb/>
　廟宗人之稱亦可以類見矣<lb/>
<pb n="KR3a0094_WYG_032-8a"/>
周禮九嬪掌婦學之法以教九御婦德婦言婦容婦功<lb/>
各帥其屬而以時御叙於王所<lb/>
　臣若水通曰婦德者貞順也婦言者辭令也婦容者<lb/>
　婉娩也婦功者絲枲也各帥其屬九九相次進勸王息也<lb/>
　御者進御於君所也凡羣妃進御之法卑者先尊者<lb/>
　後女御八十一人當九夕世婦二十七人當三夕九<lb/>
　嬪九人當一夕三夫人當一夕后當一夕十五日而<lb/>
　徧皆所以進養君德也而有數焉所以定其嫡庻之<lb/>
<pb n="KR3a0094_WYG_032-8b"/>
　分也聖人之教天下之大防也<lb/>
左傳桓公十八年周公欲弑莊王而立王子克辛伯告<lb/>
王遂與王殺周公黒肩王子克奔燕初子儀有寵於桓<lb/>
王桓王屬諸周公辛伯諫曰並后匹嫡兩政耦國亂之<lb/>
本也周公弗從故及<lb/>
　臣若水通曰嫡庻正則家理而國本定矣子儀有寵<lb/>
　於桓王私也桓王屬諸周公則又私矣為周公者雖<lb/>
　微辛伯之諫猶當深明嫡庻之分以止禍亂之源庻<lb/>
<pb n="KR3a0094_WYG_032-9a"/>
　或可及諫既弗聽矣且欲滛焉以逞雖欲不亡不可<lb/>
　得已<lb/>
莊公八年齊侯使連稱管至父戌葵丘瓜時而徃曰及<lb/>
瓜而代期戍公問不至請代弗許故謀作亂僖公之母<lb/>
弟曰夷仲年生公孫無知有寵於僖公衣服禮秩如<lb/>
適襄公絀之二人因之以作亂<lb/>
　臣若水通曰仲年僖公之同母弟則襄公之叔父也<lb/>
　生公孫無知則襄公弟也嫡庻之分定矣然而衣服<lb/>
<pb n="KR3a0094_WYG_032-9b"/>
　禮秩僣於嫡猶以私愛致亂襄公雖欲絀而救正之<lb/>
　然不正其本而齊其末禍亂至矣非僖公啓之哉人<lb/>
　君鑒此可不戒乎<lb/>
莊公二十八年晉獻公娶于賈無子烝於齊姜生秦<lb/>
穆夫人及太子申生又娶二女於戎大戎狐姫生重耳<lb/>
小戎子生夷吾晉伐驪戎以驪姬歸生奚齊其娣生卓<lb/>
子驪姬嬖欲立其子賂外嬖梁五與東闗嬖五使言於<lb/>
公曰曲沃君之宗也蒲與二屈君之疆也不可以無主<lb/>
<pb n="KR3a0094_WYG_032-10a"/>
宗邑無主則民不威疆場無主則啓戎心戎之生心民<lb/>
慢其政國之患也若使太子主曲沃而重耳夷吾主蒲<lb/>
與屈則可以威民而懼戎且旌君伐使俱曰狄之廣莫<lb/>
於晉爲都晉之啓土不亦宜乎晉侯說之夏使太子居<lb/>
曲沃重耳居蒲城夷吾居屈羣公子皆鄙唯二姬之子<lb/>
在綘二五卒與驪姬譛羣公子而立奚齊晉人謂之二<lb/>
五耦<lb/>
　臣若水通曰君心之蠱非人能蠱之也乃自蠱也木<lb/>
<pb n="KR3a0094_WYG_032-10b"/>
　之蠧非䖝能蠧之也乃木自蠧也太子奉冢祀社稷<lb/>
　之粢盛以朝夕視君膳者也太子出之外羣公子皆<lb/>
　鄙唯二姬之子在絳則嫡庻不正彞倫攸斁禍亂將<lb/>
　作人心天理之明孰不知之者晉獻惑於二五之言<lb/>
　而不悟咎將誰執哉然則所謂二五耦者非二五得<lb/>
　耦之也晉獻自耦之也<lb/>
昭公二十六年九月楚平王卒令尹子常欲立子西曰<lb/>
太子壬弱其母非適也王子建實聘之子西長而好善<lb/>
<pb n="KR3a0094_WYG_032-11a"/>
立長則順建善則治王順國治可不務乎子西怒曰是<lb/>
亂國而惡君王也國有外援不可瀆也王有適嗣不可<lb/>
亂也敗親速讐亂嗣不祥我受其名賂吾以天下吾滋<lb/>
不從也楚國何為必殺令尹令尹懼乃立昭王<lb/>
　臣若水通曰令尹子常之欲立子西者以其長也以<lb/>
　其好善也則非私於子西也顧未明重嫡之義爾而<lb/>
　子西乃峻拒之不敢貪天以為功且挈國柄而授之<lb/>
　昭王因之改紀其政以復楚業亦賢矣哉可以爲世<lb/>
<pb n="KR3a0094_WYG_032-11b"/>
　勸也已<lb/>
國語周語魯武公以括與戯見王王立戯樊仲山父諫<lb/>
曰不可立也不順必犯犯王命必誅夫下事上少事長<lb/>
所以爲順也今天子立諸侯而建其少是敎逆也若魯<lb/>
從之而諸侯傚之王命將有所壅若不從而誅之是自<lb/>
誅王命也<lb/>
　臣若水通曰武公獻公之子敖也括武公長子伯御<lb/>
　也戯括弟懿公也仲山父王卿士食采於樊王命言<lb/>
<pb n="KR3a0094_WYG_032-12a"/>
　先王立長之命夫嫡庻之分不可毫髮紊者也故王<lb/>
　者正宗立嫡所以息爭苟舍長建少是犯王命而紊<lb/>
　分矣王欲立戯而樊仲山父之諫九復而不囘誠非<lb/>
　為宗社計者也家天下者可不慎乎<lb/>
漢髙帝二年秋七月上寵戚姫生趙王如意上以太子<lb/>
仁弱欲廢之而立趙王大臣爭之皆莫能得御史大夫<lb/>
周昌廷爭之彊上問其說昌爲人吃又盛怒曰臣口不<lb/>
能言然臣期期知其不可陛下欲廢太子臣期期不<lb/>
<pb n="KR3a0094_WYG_032-12b"/>
奉詔上欣然而笑<lb/>
　臣若水通曰傳云溺愛者不明太子國本本動國搖<lb/>
　夫人能知之以高帝之智曽不之知乎戚姬之愛溺<lb/>
　之也周昌極諫而不能去其心之鴆毒苟非留侯四<lb/>
　皓之䇿則漢之為漢猶秦之二世爾可懼哉<lb/>
漢武帝征和二年生戾太子甚愛之及長性仁恕温謹<lb/>
上嫌其才能少不類已皇后太子寵寖衰有不自安之意<lb/>
上覺之謂大將軍青曰漢家庻事草創加以四夷侵陵<lb/>
<pb n="KR3a0094_WYG_032-13a"/>
中國朕不變更制度後世無法不出師征伐天下不安<lb/>
為此者不得不勞民若後世又如朕所為是襲亡秦之<lb/>
跡也太子敦重好靜必能安天下欲求守文之主安有<lb/>
賢於太子者乎聞皇后與太子頗有不安之意可以意<lb/>
曉之青頓首謝<lb/>
　臣若水通曰父子之愛天性也於是而不用其情烏<lb/>
　乎用其情武帝嫌戾太子才不類已與后寵愛寖衰<lb/>
　而不知嫡庻之定分則其欲易之根已萌伏於中矣<lb/>
<pb n="KR3a0094_WYG_032-13b"/>
　及后太子不自安乃為好言以餂之豈其情乎此䜛<lb/>
　譛之謀所以易入而太子危矣<lb/>
漢光武建武十九年郭后旣廢太子疆意不自安郅惲<lb/>
說太子曰久處疑位上違孝道下近危殆不如辭位以<lb/>
奉養母氏太子從之數因左右及諸王陳其懇誠願備<lb/>
藩國上不忍遲回者數嵗六月戊申詔曰春秋之義立<lb/>
子以貴東海王陽皇后之子宜承大統皇太子疆崇執<lb/>
謙退願備藩國父子之情重久違之其以疆為東海王<lb/>
<pb n="KR3a0094_WYG_032-14a"/>
立陽為太子改名莊<lb/>
　臣若水通曰禮嫡子冠乎阼衆子不得與所以辨嫡<lb/>
　庻明尊卑定國本也光武不世出之主而乃溺其私<lb/>
　愛輕於廢后易嫡曾是以為燕翼貽謀之善乎吕<lb/>
　祖謙謂其大體却遺其以此夫袁宏曰東海謙恭明<lb/>
　帝友于是亦不能三年之喪而緦小功之察者歟<lb/>
晉元帝建武元年有司請立太子王愛次子宣城公裒<lb/>
欲立之謂王導曰立子當以徳導曰世子宣城俱有明<lb/>
<pb n="KR3a0094_WYG_032-14b"/>
雋之美而世子年長王從之丙辰立世子紹為王太子<lb/>
封裒為瑯邪王奉恭王後<lb/>
　臣若水通曰告君之言當正而婉故君易知而不得<lb/>
　不從晉元欲立宣城公裒者其溺於愛也非淺矣宜<lb/>
　正大義婉而進之也王導之諫槩稱裒之美而於紹<lb/>
　特云年長爾未能白嫡庻之大義使不可易其從之<lb/>
　立紹者幸爾非諫之力也然而明敏有斷克復帝<lb/>
　業紹亦何愧哉<lb/>
<pb n="KR3a0094_WYG_032-15a"/>
隋文帝仁壽四年嘗謂羣臣曰前世天子溺於嬖幸嫡<lb/>
庻紛爭遂有廢立或至亡國朕旁無姬侍五子同母可<lb/>
謂眞兄弟也豈有此憂邪帝又懲周室諸王微弱故使<lb/>
諸子分據大鎮專制方面權侔帝室<lb/>
　臣若水通曰莫定於名分莫紛爭於僣擬而産之同<lb/>
　異不與焉隋高祖懲前世嫡庻紛爭之患謂諸子同<lb/>
　産無此憂顧乃使諸子分據大鎭非僣擬而何惟嫡<lb/>
　庻之義明則分定分定則不僣雖在異母兄弟猶無<lb/>
<pb n="KR3a0094_WYG_032-15b"/>
　憂也厥後譛毁由姬廢立以意顧以誚前世者爲後<lb/>
　世誚悲夫<lb/>
　<lb/>
　<lb/>
　<lb/>
　<lb/>
　<lb/>
　格物通卷三十二<lb/>
</p>
<p>
</p>
  </div>
</body>
</text>
</TEI>
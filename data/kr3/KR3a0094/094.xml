<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷九十四</head>
    <p>
<pb n="KR3a0094_WYG_094-1a"/>
欽定四庫全書<lb/>
　格物通卷九十四　　　　明　湛若水　撰<lb/>
　　　蠲租<lb/>
禮記王制曰古者公田藉而不税市廛而不税關譏而<lb/>
不征林麓川澤以時入而不禁夫圭田無征<lb/>
　臣若水通曰藉者借其力以助耕公田也不税者不<lb/>
　取私税也藉而不税取以義也廛市地也廛而不税<lb/>
　者賦其市宅而不征其貨也譏察也譏而不征者察<lb/>
<pb n="KR3a0094_WYG_094-1b"/>
　異服異言之人而不税往來之貨也時入者取之以<lb/>
　時也所謂草木零落而後入山林獺祭魚而後漁人<lb/>
　入澤梁也不禁不禁民之取與民共利也圭田者禄<lb/>
　外之田也無征謂不税之也所以厚賢也夫籍也㕓<lb/>
　也以時入也所以取之者也不税也不征也不禁也<lb/>
　所以蠲之者也其取之也以義其蠲之也以仁<lb/>
國語周語芮良夫曰夫王人者将導利而布之上下者<lb/>
也使神人百物無不得其極猶日怵惕懼怨之來故頌<lb/>
<pb n="KR3a0094_WYG_094-2a"/>
曰思文后稷克配彼天立我烝我莫匪爾極大雅曰陳<lb/>
錫載周是不布利而懼難乎<lb/>
　臣若水通曰良夫周大夫芮伯也導開也布賦也上<lb/>
　謂天神下謂人物極中也頌周頌經緯天地曰文言<lb/>
　后稷播百糓以利民莫非中道陳亦布也錫賜也載<lb/>
　成也大雅文王之二章言文王能布利賜民以成周<lb/>
　道也夫利者天之所生百物之所為與天下共之布<lb/>
　之可也專之則私其有也榮公好利而不知大難以<lb/>
<pb n="KR3a0094_WYG_094-2b"/>
　利導君其能免於難乎芮良夫謂王人布利於上下<lb/>
　而引后稷周文以見布利於民者以懼難也夫專利<lb/>
　者人之所怨也天下之怨歸之大難将至矣為人君<lb/>
　者其輕賦薄歛蠲租以與民可也其可專利而歛怨<lb/>
　以自及於難哉<lb/>
漢文帝二年九月詔曰農者天下之大本也民所恃以<lb/>
生也而民或不務本而事末故生不遂今兹親率羣臣<lb/>
農以勸之其賜天下民今年田租之半<lb/>
<pb n="KR3a0094_WYG_094-3a"/>
　臣若水通曰蠲租所以勸農事也勸農所以重國本<lb/>
　也文帝恭儉仁厚出於天性勸農蠲租之詔實惠及<lb/>
　於民矣當時之富庻豈無自哉<lb/>
漢武帝元鼎四年六月是時吏治皆以惨刻相尚獨左<lb/>
内史兒寛勸農桑緩刑罰理獄訟務在得人心擇用仁<lb/>
厚士推情與下不求名聲吏民大信愛之收租税時裁<lb/>
闊狹與民相假貸以故租多不入後有軍發左内史以<lb/>
負租課殿當免民聞當免皆恐失之大家牛車小家擔<lb/>
<pb n="KR3a0094_WYG_094-3b"/>
負輸租<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>屬不絶課更以最上由此愈竒寛<lb/>
　臣若水通曰兒寛為政收租税時與民相假貸而租<lb/>
　多不入國計若虧矣及有軍發以負租課殿當免而<lb/>
　牛車擔負輸租<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>屬不絶何其有餘也所謂藏富於<lb/>
　民百姓足君孰與不足者此其驗歟至唐陽城撫字<lb/>
　心勞催科政拙蓋有此風焉<lb/>
漢光武建武十九年九月壬申上幸汝南南頓縣舍置<lb/>
酒㑹賜吏民復南頓田租一嵗父老前叩頭言皇考居<lb/>
<pb n="KR3a0094_WYG_094-4a"/>
此日乆陛下識知寺舎每來輙加厚恩願賜復十年帝<lb/>
曰天下重器常恐不任安敢逺期十年乎吏民又言陛<lb/>
下寔惜之何言謙也帝大笑復増一嵗<lb/>
　臣若水通曰傳云君子大居正夫田賦自有中正之<lb/>
　法國用給焉多則桀寡則貊非中正可乆之道也南<lb/>
　頓以帝郷蠲租一嵗恩亦過矣而吏民復有十嵗之<lb/>
　望何其不以天下之大公自待哉光武復增一嵗則<lb/>
　於篤舊之仁裁制之義庻幾兩得之矣<lb/>
<pb n="KR3a0094_WYG_094-4b"/>
漢殤帝延平元年秋七月詔司𨽻校尉部刺史曰間者<lb/>
郡國或有水災妨害秋稼朝廷惟咎憂惶悼懼而郡國<lb/>
欲獲豐穰虚飾之譽遂覆蔽災害自今以後将糾其罰<lb/>
二千石長吏其各實覈所傷害為除田租芻槀<lb/>
　臣若水通曰諱災飾穰郡國之不仁也宜置之罪而<lb/>
　免其官則天下郡吏知崇飾者未必得福欺諱者未<lb/>
　免得禍各有所警下情達而民受其惠矣而又令督<lb/>
　吏覈實所傷為除田租芻槀可謂軫念民困者矣<lb/>
<pb n="KR3a0094_WYG_094-5a"/>
隋文帝開皇十二年十二月有司上言府藏皆滿無所<lb/>
容積於廊廡乃下詔曰寧積於人無藏府庫河北河東<lb/>
今年田租三分減一<lb/>
　臣若水通曰傳云王人者導利而布之上下者也利<lb/>
　而專之雖十室之長不可以為治况天下乎故古者<lb/>
　藏富於民視其在民猶其在官也隋文帝謂寧積於<lb/>
　民無藏府庫則似是矣然而至積無所容者非刻剥<lb/>
　聚歛何以致之哉及其於河北河東今年田租三分<lb/>
<pb n="KR3a0094_WYG_094-5b"/>
　減一則亦有意於民矣然必無所容積然後行之且<lb/>
　有限地有限年有限分則所惠亦有限矣得為積富<lb/>
　於民之道耶<lb/>
唐髙宗武德八年八月甲子詔關内及蒲芮虞泰陜鼎<lb/>
六州免二年租調自餘給復一年<lb/>
　臣若水通曰蠲租仁政也每聞於創業之始而不多<lb/>
　見於守成之時何耶豈創業之始用省於守成而守<lb/>
　成之後用反費於創業之時邪節與不節豐儉之道<lb/>
<pb n="KR3a0094_WYG_094-6a"/>
　殊而敬肆之心異爾夫侈用生於欲欲生於逸逸生<lb/>
　於無憂無憂則情勝欲動惟日不足矣尚何望蠲租<lb/>
　之惠及於民邪<lb/>
唐太宗貞觀元年六月山東大旱詔所在賑恤無出今<lb/>
年租賦<lb/>
　臣若水通曰國家之所係租賦為輕民為重有民則<lb/>
　有賦矣有賦則有國矣唐太宗以山東大旱下賑恤<lb/>
　之詔而免其今年租賦所以愛民者至矣貞觀之治<lb/>
<pb n="KR3a0094_WYG_094-6b"/>
　其有以也夫後世人君聞民之愁嘆而不加恤者於<lb/>
　唐太宗得無愧乎<lb/>
唐𤣥宗開元十七年十一月辛卯上行謁橋定獻昭乾<lb/>
五陵戊申還宫赦天下百姓今年地税悉蠲其半<lb/>
開元二十七年羣臣請加尊號曰聖文二月己巳許之<lb/>
因赦天下免百姓今年田租<lb/>
天寳六載春正月丁亥上享太廟戊子合祭天地於南<lb/>
郊赦天下制免百姓今載田租<lb/>
<pb n="KR3a0094_WYG_094-7a"/>
天寳十四載八月辛卯免今載百姓租庸<lb/>
　臣若水通曰天下之財不在國則在民與其藏富於<lb/>
　國寧藏富於民𤣥宗當開元天寳之間海内豐稔府<lb/>
　庫充贏屢赦田租人皆以為有與天下同樂之意矣<lb/>
　使其躬行節儉始終不渝國之安富可保於無虞也<lb/>
　惜其驕於佚樂煩費倍興向之蠲之於屢年者一時<lb/>
　取之殆盡昔之㳟儉恩惠豈非聲音笑貌為之也乎<lb/>
　有仁天下之志者宜以實心行實惠焉<lb/>
<pb n="KR3a0094_WYG_094-7b"/>
肅宗至德二載十一月戊午上御丹鳯樓赦天下郡縣<lb/>
來載租庸三分蠲一<lb/>
　臣若水通曰禄山之亂民窮財盡天下蕭然不能聊<lb/>
　生矣租庸之蠲實續民命夫肅宗以匹馬至靈武合<lb/>
　弱旅鉏疆冦收復兩京百姓喁喁以望更生之福既<lb/>
　而重之以此惠一時舞蹈之懽可知矣噫此肅宗所<lb/>
　以成中興之業也歟<lb/>
肅宗乾元元年二月丁未上御明鳯門赦天下改元免<lb/>
<pb n="KR3a0094_WYG_094-8a"/>
百姓今載租庸<lb/>
　臣若水通曰乾元之民即天寳之末之民也昔也國<lb/>
　税困於征求今也私租獲其蠲免昔之怨咨今之欣<lb/>
　悦特在一心轉移之間爾故肅宗克復大業無他焉<lb/>
　以其能慰來蘓之望而收渙散之民心也記曰財散<lb/>
　則民聚人君可不審察其幾哉<lb/>
穆宗長慶二年夏四月户部侍郎判度支張平叔奏徴<lb/>
逺年逋欠江州刺史李渤上言度支徴當州貞元二年<lb/>
<pb n="KR3a0094_WYG_094-8b"/>
逃户所欠錢四千餘緡當州今歲旱災田損什九陛下<lb/>
柰何於大旱中徴三十六年前逋負詔悉免之<lb/>
　臣若水通曰自古興利之臣急於征歛莫不以其忠<lb/>
　於君而不知其不忠之大者也莫不以其益於國而<lb/>
　不知其病國之大者也蓋征歛則民怨民怨則國本<lb/>
　危矣於國果為益於君果為忠乎張平叔奏徴逺年<lb/>
　逋負使非李渤諫而止之則民怨於下其國家之禍<lb/>
　有不可勝言者矣故曰不有君子其能國乎<lb/>
<pb n="KR3a0094_WYG_094-9a"/>
後晉髙祖天福六年九月吳越王𢎞佐即王位民有獻<lb/>
嘉禾者𢎞佐問倉吏今蓄積幾何對曰十年王曰然則<lb/>
軍食足矣可以寛吾民乃命復其境内税三年<lb/>
　臣若水通曰𢎞佐一方之雄爾量軍食既足尚知復<lb/>
　租税以寛民况萬乗之尊而富有四海者乎<lb/>
周太祖廣順三年春正月乙丑敕悉罷户部營田務以<lb/>
其民𨽻州縣其田廬牛農器並賜見佃者為永業悉除<lb/>
租牛課是嵗户部増三萬餘户民既得為永業始敢葺<lb/>
<pb n="KR3a0094_WYG_094-9b"/>
屋植木獲地利數倍或言民田有肥饒者不若鬻之可<lb/>
得錢數十萬緡以資國帝曰利在於民猶在國也朕用<lb/>
此錢何為<lb/>
　臣若水通曰周太祖利在於民猶在國斯言也其得<lb/>
　先王之遺意乎尹起莘曰人主茍有愛民之心則必<lb/>
　有愛民之政矧如五代亂離之極尤頼撫養之仁周<lb/>
　太祖之敕有四善焉罷營田之務使不為民擾一也<lb/>
　以其田廬牛器永業見佃二也除租牛之課以寛民<lb/>
<pb n="KR3a0094_WYG_094-10a"/>
　三也地利數倍四也此亦可謂有恤民之心而能達<lb/>
　之政事者矣詩曰民亦勞止汔可小康其周太祖之<lb/>
　謂乎<lb/>
賈誼新書曰鄒穆公有令食鳬鴈者必以粃毋敢以粟<lb/>
吏請曰粃食鴈無為費也今求粃於民二石粟而易一<lb/>
石粃以粃食鴈則其費矣請以粟食之公曰夫君者民<lb/>
之父母也粟之在倉與其在民於吾何擇<lb/>
　臣若水通曰食者飼鳬鴈也穆公言粟之在倉與其<lb/>
<pb n="KR3a0094_WYG_094-10b"/>
　在民於吾何擇深得君民一體之義矣令飼鴈者以<lb/>
　粃而禁其用粟盖粟可以養人而粃不可以養人也<lb/>
　穆公蓋不使禽獸食人之食公私一視可謂仁矣吏<lb/>
　之請其所見者不亦小乎雖然穆公茍能由是而充<lb/>
　之仁義不可勝用惜乎其未能也已<lb/>
栁宗元捕蛇者説曰永州之野産異蛇黒質而白章觸<lb/>
草木盡死以齧人無禦之者然得而腊之以為餌可以<lb/>
已大風攣踠瘻癘去死肌殺三蟲其始太醫以王命聚<lb/>
<pb n="KR3a0094_WYG_094-11a"/>
之嵗賦其二募有能捕之者當其租入永之人争奔走<lb/>
焉有蔣氏者專其利三世矣問之則曰吾祖死於是吾<lb/>
父死於是今吾嗣為之十二年幾死者數矣言之貎若<lb/>
甚蹙者余悲之且曰若毒之乎余将告于莅事者更若<lb/>
役復若賦則何如蔣氏大戚汪然出涕曰君将哀而生<lb/>
之乎則吾斯役之不幸未若復吾賦不幸之甚也嚮吾<lb/>
不為斯役則乆已病矣自吾氏三世居是郷積于今六十<lb/>
嵗矣而郷鄰之生日蹙殫其地之出竭其廬之入號呼<lb/>
<pb n="KR3a0094_WYG_094-11b"/>
而轉徙飢渇而頓踣觸風雨犯寒暑呼嘘毒癘往往而<lb/>
死者相藉也曩與吾祖居者今其室十無一焉與吾父<lb/>
居者今其室十無二三焉與吾居十二年者今其室十無<lb/>
四五焉非死則徙爾而吾以捕蛇獨存悍吏之來吾郷<lb/>
呌囂乎東西隳突乎南北譁然而駭者雖鷄狗不得寧<lb/>
焉吾恂恂而起視其缶而吾蛇尚存則弛然而卧謹食<lb/>
之時而獻焉退而甘食其土之有以盡吾齒葢一嵗之<lb/>
犯死者二焉其餘則熈熈而樂豈若吾郷鄰之旦旦有<lb/>
<pb n="KR3a0094_WYG_094-12a"/>
是哉今雖死于此比吾郷鄰之死則已後矣又安敢毒<lb/>
耶余聞而愈悲孔子曰苛政猛於虎也吾嘗疑乎是今<lb/>
以蒋氏觀之尤信嗚呼孰謂賦歛之毒有甚是蛇者乎<lb/>
故為之説以俟夫觀風者得焉<lb/>
　臣若水通曰桞宗元之為此説所以警夫毒賦者也<lb/>
　蓋征賦常事也而捕蛇者觸之即死然而人有願為<lb/>
　此不為彼者豈人之情也哉然則賦歛之毒甚於毒<lb/>
　蛇可知矣蓋蛇可以技術而禦而征賦之惨不可得<lb/>
<pb n="KR3a0094_WYG_094-12b"/>
　而控禦蛇毒或可幸而免而征租則不可幸而免也<lb/>
　嗚呼今之為政者其毋使斯民畏之甚於永州之蛇<lb/>
　也哉<lb/>
陸贄奏議唐興元元年大赦制曰自頃軍旅所給賦役<lb/>
繁興吏因為姦人不堪命咨嗟怨望道路無聊汔可小<lb/>
康與之休息其墊陌及税間架竹木茶漆𣙜鐡等諸色<lb/>
名目悉宜停罷京畿之内屬此冦戎攻刼焚燒靡有寧<lb/>
室王師仰給人以重勞特宜減放今年夏税之半朕以<lb/>
<pb n="KR3a0094_WYG_094-13a"/>
兇醜犯闕遽用于征爰度近郊息駕兹邑軍儲克辦軍<lb/>
旅攸寧式當褒旌以志吾過其奉天宜升為赤縣百姓<lb/>
並給復五年<lb/>
　臣若水通曰大兵之前必有横歛大兵之後必有凶<lb/>
　年夫横歛于人凶荒于天茍以常賦取民則民不堪<lb/>
　命國必危矣德宗之時師旅之興日頻征歛之門日<lb/>
　開幸而克復之餘能行寛恤之詔民復更生國脉不<lb/>
　絶豈非散財得民之驗歟<lb/>
<pb n="KR3a0094_WYG_094-13b"/>
宋髙宗紹興十八年七月寛諸郡雜税帝曰人知取之<lb/>
為取而不知予之為取若稍與展免俟家給人足税歛<lb/>
自然易辦於是蠲廬光二州上供錢米汀漳二州秋税<lb/>
處州三縣被水民家紬絹鄂州舊額絹各一年又蠲四<lb/>
州積貸常平錢十三萬緡京西路請佃田租及州縣場<lb/>
務税錢<lb/>
　臣若水通曰髙宗謂人知取之為取而不知予之為<lb/>
　取何其得失之明也寛諸郡雜税誠所謂寛一分則<lb/>
<pb n="KR3a0094_WYG_094-14a"/>
　民受一分之賜矣然此特雜税爾又安知其所謂正<lb/>
　税者果能推此意而達之乎否也然則所取而不知<lb/>
　予之者尚恐無筭爾是尚為能充其類也乎夫必有<lb/>
　不忍人之心斯有不忍人之政自非有聖學慎德君<lb/>
　子又烏足以語此哉<lb/>
宋儒楊時與胡安國書畧曰閩中二三年來盗賊羣起<lb/>
上四州軍被害為甚夷傷之餘民力凋弊極矣蒙恩放<lb/>
免紹興二年秋夏二税及役錢一料非朝廷勤恤民隠<lb/>
<pb n="KR3a0094_WYG_094-14b"/>
何以得此既而漕司檢准紹興令諸赦降放及倚閣税<lb/>
租者各不得過三分行下州縣依舊催納七分急於星<lb/>
火民被其澤方歡欣鼓舞未逾月遂轉而為怨咨良可<lb/>
惜也<lb/>
　臣若水通曰當是之時權臣竊國盗賊蜂起生民之<lb/>
　塗炭極矣縱免秋夏二税役錢一料是猶為以一杯<lb/>
　水救一車薪之火况税未及蠲而征之愈急是猶火<lb/>
　薪而注之膏矣上有蠲免之名而下不被蠲免之實<lb/>
<pb n="KR3a0094_WYG_094-15a"/>
　遂使人君之令不足以取信於天下無信不立是又<lb/>
　甚於乏食以死矣嗚呼國之有民民之有信猶身之<lb/>
　有元氣也不以信治民是自賊其元氣也元氣亡而<lb/>
　存者寡矣宋業之衰職此之由可以為鑒哉<lb/>
楊時陳論政事其畧曰近日蠲除租税而廣濟軍以放<lb/>
税降官視詔令為虚文爾安土之民不被惠澤而流亡<lb/>
為盗者獨免租賦百姓何憚不為盗哉<lb/>
　臣若水通曰蠲租之道所以慰安土之民使不至流<lb/>
<pb n="KR3a0094_WYG_094-15b"/>
　亡為盗也必仁以行之信以成之然後可以有濟也<lb/>
　若夫蠲除租税仁矣而以放税降官可謂信乎不信<lb/>
　何以成其仁也不仁不信是以惠不施於安土之良<lb/>
　而反施於流亡之盗是教安土而流亡為盗矣烏在<lb/>
　其為蠲除也哉楊時陳論政事而拳拳於此者良有<lb/>
　見也伏惟聖明一念之發仁如甘澤一令之行信如<lb/>
　四時則天下幸甚<lb/>
國朝吳元年正月太祖皇帝謂中書省臣曰予嘗親歴<lb/>
<pb n="KR3a0094_WYG_094-16a"/>
田野見人民凋弊土地荒蕪失業者多葢因乆困兵革<lb/>
生息未遂譬之觸熱者思得清凉冐寒者思就温燠為<lb/>
之上者固當念之且如太平應天宣城諸郡乃吾渡江<lb/>
開創之地供億先勞之民其有租賦宜與量免少甦民<lb/>
力省臣傅瓛對曰恤民王者善政主上念之及此真發<lb/>
政施仁之本也民之受賜如大旱之得霖雨其喜當何<lb/>
如太祖因嘆曰吾昔在軍中嘗乏糧空腹出戰歸得一<lb/>
食雖甚粗糲食之甚甘今尊居民上飲食豐美心未嘗<lb/>
<pb n="KR3a0094_WYG_094-16b"/>
忘之况吾民居於田野所業有限而又供需百出豈不<lb/>
重困於是免太平府租賦二年應天宣城等處租賦一<lb/>
年<lb/>
　臣若水通曰古言王者以四海為家然未知言之有<lb/>
　味也豈有一家之人饑寒不相恤者哉然而仁惠之<lb/>
　施也必自近者始若太平等郡實我太祖皇帝開疆<lb/>
　之首租賦之先矣親歴之地矜恤之政蠲免之仁在<lb/>
　所先務之急者也若此者得非由我太祖存如傷之<lb/>
<pb n="KR3a0094_WYG_094-17a"/>
　心懷保之仁所發哉伏惟聖明心太祖之心脩太祖<lb/>
　之政則萬世無疆之業端在是矣<lb/>
洪武二年二月免租之詔凡三焉其一謂中原之民乆<lb/>
困兵殘免山東北平燕南河東山西河南秦壠夏秋之<lb/>
税山東二年其餘一年其二謂創業之初取辦太平應<lb/>
天鎮江寧國四郡免其租一年其三謂建都金陵以鎮<lb/>
江太平宣城廣徳為京師之翼其應天太平鎮江宣城<lb/>
再免一年其廣徳及滁州和州無為州亦與免一年洪<lb/>
<pb n="KR3a0094_WYG_094-17b"/>
武三年三月又詔免應天以至滁和等七郡徽州池州<lb/>
廬州金華嚴州衢州處州廣信饒州九郡及山東河南<lb/>
二布政司一年四年五月又有免兩浙江西之詔五年<lb/>
十月有免應天等五府之詔九年二月有免山東陜右<lb/>
之詔十一年八月有免太平等六州宜興等四縣之<lb/>
詔十二年有全免北平之詔至十三年乃下詔曰荷上<lb/>
天眷佑君主華夏十有三年倉廩盈府庫充今民力未<lb/>
甦凡天下今年夏税秋糧盡蠲免之<lb/>
<pb n="KR3a0094_WYG_094-18a"/>
　臣若水通曰此御製文集之言也夫我太祖豋極之<lb/>
　初干戈甫定凡百興作皆資於財然而免租之詔無<lb/>
　嵗無之葢太祖不忍之心存於中故不忍之政發於<lb/>
　外葢有不期而必至者矣悲人窮以凝天命此豈非<lb/>
　其大端也歟<lb/>
洪武二十五年二月凉國公藍玉奏凉州衛民千七百<lb/>
餘户附籍嵗乆所種田畆宜徴其賦令輸甘肅上曰凉<lb/>
州歸附雖乆貧民至今未甦俟年豐食足然後徴之<lb/>
<pb n="KR3a0094_WYG_094-18b"/>
　臣若水通曰語云既來之則安之所謂安之者奠其<lb/>
　居止寛其徭役蠲其賦歛以仁心行仁政而惠養之<lb/>
　而已矣我皇祖之得天下也以仁觀藍玉奏徴凉州<lb/>
　衛民田租皇祖以其附籍雖乆貧民未甦而必俟之<lb/>
　豐年非其仁人之政發於仁心者乎所以安其来者<lb/>
　至矣聖子神孫所宜憲章焉<lb/>
仁宗皇帝即位之初山東布政司言豋萊諸郡今嵗雨<lb/>
水傷麥其累嵗所逋税乞令民以他物代輸命户部議<lb/>
<pb n="KR3a0094_WYG_094-19a"/>
所以寛貸之者户部以國用不足為言仁宗曰君民一<lb/>
體民貧不可不恤宜從所言其永樂二十年以前所逋<lb/>
税悉蠲之二十一年税令以鈔代輸<lb/>
　臣若水通曰仁宗皇帝即位之初山東水災發政施<lb/>
　仁莫先於此時也户部以國用不足為言葢未知為<lb/>
　徳為民之道矣既而逋税之蠲輸鈔之令出自淵衷<lb/>
　皆發於君民一體之仁也語曰百姓足君孰與不足<lb/>
　至於民有饒裕之休國無匱乏之慮何嘗不利哉實<lb/>
<pb n="KR3a0094_WYG_094-19b"/>
　聖子神孫萬世守成之程度也<lb/>
天順四年秋天下大水江南尤甚田盡渰没時上益明<lb/>
察凡事臣下莫敢發端一日李賢因召對從容為言上<lb/>
曰為之柰何賢曰若非大施恩典安得蘇息於是詔令<lb/>
被災州縣申報巡撫巡按官災重者全免稍重者免半<lb/>
又輕者免三分<lb/>
　臣若水通曰此我英宗皇帝蠲租之詔也皆發於一<lb/>
　念恤荒愛民之仁可謂至矣夫漢文帝時或賜民田<lb/>
<pb n="KR3a0094_WYG_094-20a"/>
　租之半或盡除之唐宋諸君亦多行焉然有名而無<lb/>
　實者往往而是或先期而取盈或己徴而報免或黄<lb/>
　放而白催上有虚名民無實惠則亦何益之有哉伏<lb/>
　惟聖明其垂察焉萬一或有遇此而使有司不以虚<lb/>
　應故事可也<lb/>
　<lb/>
　<lb/>
　<lb/>
<pb n="KR3a0094_WYG_094-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷九十四<lb/>
</p>
<p>
</p>
  </div>
</body>
</text>
</TEI>
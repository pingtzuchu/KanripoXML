<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷十六</head>
    <p>
<pb n="KR3a0094_WYG_016-1a"/>
欽定四庫全書<lb/>
　格物通卷十六　　　　　明　湛若水　撰<lb/>
　　　畏民上<lb/>
易屯象曰以貴下賤大得民也<lb/>
　臣若水通曰陽為貴隂為賤初九當屯難之時以陽<lb/>
　而來居隂下為以貴下賤之象如是則羣隂歸從之<lb/>
　以濟屯難故有大得民之象書曰民可近不可下君<lb/>
　下視其民而不恤民斯逺矣以貴下賤近民之謂也<lb/>
<pb n="KR3a0094_WYG_016-1b"/>
　故上愛民如子則民亦愛之如父母矣非畏民之君<lb/>
　其能然乎<lb/>
虞書大禹謨帝曰可愛非君可畏非民衆非元后何戴<lb/>
后非衆㒺與守邦欽哉慎乃有位敬修其可願四海困<lb/>
窮天禄永終<lb/>
　臣若水通曰此乃帝舜命大禹之言元后大君也欽<lb/>
　敬慎謹也可願謂人心所可願欲之事謂善也終絶<lb/>
　也舜言可愛非君乎可畏非民乎衆非君則何所奉<lb/>
<pb n="KR3a0094_WYG_016-2a"/>
　戴是君誠可愛也君非民則誰與守邦是民尤可畏<lb/>
　也其可以不敬乎人君當謹其所居之地敬修其所<lb/>
　可願欲者茍有一毫之不善生於心害於政則民不<lb/>
　得其所者多矣四海之民不得其所至於困窮則君<lb/>
　之天禄一絶而不復續豈不深可畏哉此又極言安<lb/>
　危存亡之戒以深警之雖知其功德之盛必不至此<lb/>
　然猶欲其戰戰兢兢無敢逸豫而謹之於毫釐之間<lb/>
　此其所以為聖人之心也夫君之與民義雖相須而<lb/>
<pb n="KR3a0094_WYG_016-2b"/>
　民尤為重不可不畏也人君知其可畏則能保其可<lb/>
　愛否則可愛者不足恃矣夫禹以大聖帝舜所以戒<lb/>
　之者如此况後世之君其可恃尊位以忽民哉<lb/>
虞書臯陶謨天聰明自我民聰明天明畏自我民明威<lb/>
達於上下敬哉有土<lb/>
　臣若水通曰此臯陶陳謨於舜欲其敬民也威古文<lb/>
　作畏明者顯其善畏者威其惡上天也下民也敬者<lb/>
　心無所慢也有土有民社者謂人君也臯陶言所謂<lb/>
<pb n="KR3a0094_WYG_016-3a"/>
　天之聰明者非别有他視聽也即民之視聽便是天<lb/>
　之聰明所謂天之明畏者非别有他好惡也即民之<lb/>
　好惡便是天之明畏所以然者盖由天人同氣上下<lb/>
　一理通達流行更不分别故記亦曰人者天地之心<lb/>
　民心所存即天心之所在故忽乎民即慢乎天也民<lb/>
　若可忽也天顧可慢乎有天下民社之寄者可不知<lb/>
　所以敬乎民而敬乎天哉我朝戒石之詞曰下民易<lb/>
　虐上天難欺盖亦有見於此矣伏願聖明體臯陶之<lb/>
<pb n="KR3a0094_WYG_016-3b"/>
　言鑒祖宗之戒敬畏小民以承天心幸甚<lb/>
夏書五子之歌皇祖有訓民可近不可下民惟邦本本<lb/>
固邦寧<lb/>
　臣若水通曰此五子述禹之訓也皇大也君之與民<lb/>
　以勢而言則尊卑殊分以情而言則一體相須故勢<lb/>
　踈則離離則下情親則合合則近言其可親而不可<lb/>
　踈之也且民者國之本本固而後國安其可以下之<lb/>
　乎夫惟其勢之不侔故難親而易踈惟其情之相須<lb/>
<pb n="KR3a0094_WYG_016-4a"/>
　故可親而不可踈親則民心歸歸則共戴而為人主<lb/>
　踈則民心離離則孤立而為匹夫矣故曰民惟邦本<lb/>
　譬如草木必先有根而後有榦而後有枝葉詩曰顛<lb/>
　沛之掲枝葉未有害本實先撥殷鑒不逺在夏后之<lb/>
　世此之謂也周書曰畏于民嵓為人主者可不存畏<lb/>
　民之心乎<lb/>
夏書五子之歌予視天下愚夫愚婦一能勝予一人三<lb/>
失怨豈在明不見是圖予臨兆民凛乎若朽索之馭六<lb/>
<pb n="KR3a0094_WYG_016-4b"/>
馬為人上者奈何不敬<lb/>
　臣若水通曰此亦五子歌以警太康之語予五子自<lb/>
　稱以寓警太康一能勝予者謂君失人心則為獨夫<lb/>
　獨夫則愚夫愚婦皆可以勝我也三失者言所失者<lb/>
　衆也怨豈在明不見是圖者民心怨背豈待其彰著<lb/>
　而後知之當於事幾未形之時而圖之也朽腐也朽<lb/>
　索易絶六馬易驚以朽索而馭六馬以喻其民心之<lb/>
　難收為可畏之甚也愚夫愚婦人君孰不以為可㒺<lb/>
<pb n="KR3a0094_WYG_016-5a"/>
　也然得其心則得天下失其心則失天下故黎民咸<lb/>
　貳太康之所以失位也一能勝予之言豈不可驗且<lb/>
　民心之怨其上敢怒而不敢言豈待其昭著而後知<lb/>
　之能於事幾未形之時圖之則能銷其變亂於未然<lb/>
　若其已成則噬臍何及雖悔何追君人者可不敬畏<lb/>
　之哉五子此言最為迫切哀痛萬世君人者所宜深<lb/>
　玩猛省也<lb/>
商書太甲民非后罔克胥匡以生后非民罔以辟四方<lb/>
<pb n="KR3a0094_WYG_016-5b"/>
　臣若水通曰此伊尹告太甲之言也后君也胥匡相<lb/>
　正也辟君也言民非君則强凌弱衆暴寡不能相正<lb/>
　以生君非民則孤立於上誰與為君者言民固不可<lb/>
　無君而君又不可無民君民一體相須如此為人君<lb/>
　者可以不敬其民乎<lb/>
商書太甲民罔常懐懐于有仁<lb/>
　臣若水通曰此亦伊尹告太甲之言也言民順之則<lb/>
　向逆之則背何有常懐惟有仁者則懐之盖仁者心<lb/>
<pb n="KR3a0094_WYG_016-6a"/>
　之生理與物同體痛癢相闗得乎民心故民懐之自<lb/>
　有不期然而然者矣為人君者可不體仁以懐天下<lb/>
　之民哉<lb/>
周書泰誓天矜于民民之所欲天必從之<lb/>
　臣若水通曰此武王誓師之言也矜憐也言天矜憐<lb/>
　於民凡民有所欲天必從之如民好善天則福其善<lb/>
　民惡淫天則禍其淫故民欲亡紂則天意去商也必<lb/>
　矣是故明君不畏方張之强敵而畏大可見之民心<lb/>
<pb n="KR3a0094_WYG_016-6b"/>
　民心即天地之心也其可忽乎<lb/>
周書康誥恫瘝乃身敬哉天畏棐忱民情大可見小人<lb/>
難保徃盡乃心無康好逸豫乃其乂民<lb/>
　臣若水通曰此武王告康叔之言最切於君道夫人<lb/>
　主不愛其民皆由視民與吾身有形骸之隔故痛癢<lb/>
　不相闗茍能視民之不安如疾痛之在乃身則將無<lb/>
　所不用其愛矣此大君宗子之責聖人一體之仁誠<lb/>
　不可以不敬也又言天命雖甚可畏然誠則輔之民<lb/>
<pb n="KR3a0094_WYG_016-7a"/>
　情雖大可見而小民㝡為難保若如恫瘝乃身則誠<lb/>
　矣將見難保之民可保而可畏之天命亦輔之矣盡<lb/>
　心云者如上文恫瘝乃身至誠惻怛而無一毫虚假<lb/>
　之謂自安則不便於民好逸豫則有妨於政凡此皆<lb/>
　不能盡心故又繼之曰無康好逸豫為人君者先戒<lb/>
　逸豫然後能盡心能盡心然後能視民如傷能視民<lb/>
　如傷然後能保難保之民而天命歸之矣可不加之<lb/>
　意乎<lb/>
<pb n="KR3a0094_WYG_016-7b"/>
詩唐風揚之水我聞有命不敢以告人<lb/>
　臣若水通曰此詩見民情之向背不常可畏也桓叔<lb/>
　將以傾普普人作詩興起揚之水而言我亦聞其有<lb/>
　命而不敢以告人也何哉盖以普微弱而沃盛强普<lb/>
　人不克胥匡以生故欲叛而歸之聞其命而不敢以<lb/>
　告者為之隱也為之隱者欲其事之必成也嗚呼人<lb/>
　情至此亦甚可畏矣以此觀之人主有國家者茍不<lb/>
　能及時修德强仁以庇其人民惟昏淫自肆徒以奄<lb/>
<pb n="KR3a0094_WYG_016-8a"/>
　奄之氣而欲繋將散之人心不亦危哉故叛普者固<lb/>
　國人之罪而不能强於自治以致國人之叛者普侯<lb/>
　亦不得辭其責矣此為君者之所宜鑒也<lb/>
商頌殷武天命降監下民有嚴不僣不濫不敢怠遑命<lb/>
于下國封建厥福<lb/>
　臣若水通曰此詩頌髙宗之徳能畏民以受福也書<lb/>
　曰天明畏自我民明威民之所以可畏者以其心也<lb/>
　君之所以畏民者亦以同此心也五子之歌曰予臨<lb/>
<pb n="KR3a0094_WYG_016-8b"/>
　兆民凛乎若朽索之御六馬為人上者奈何弗敬此<lb/>
　詩言上天監視於下非有耳目好惡也盖以民心即<lb/>
　天心下民則甚可嚴畏也故髙宗則不僣不濫不敢<lb/>
　怠遑盖以民雖至愚心與天通吾賞或僣是喜違於<lb/>
　民也吾刑或濫是怒違於民也吾怠遑自恣是欲違<lb/>
　於民也違民心者民心亦違之民心違之即天命違<lb/>
　之矣髙宗畏民之心如此即所以畏天也故天命於<lb/>
　下國而大建其福天人交相與也髙宗畏民而受福<lb/>
<pb n="KR3a0094_WYG_016-9a"/>
　如此則後之人主忽民自尊恣其喜怒妄行賞罰民<lb/>
　將叛之而天禍至矣古之聖君不敢侮鰥寡虐無告<lb/>
　豈非畏天命邪<lb/>
春秋莊公八年秋師還<lb/>
　臣若水通曰甚哉莊公之棄其民也莊公八年春帥<lb/>
　師以次郎夏及齊以圍郕厯三時而秋始還焉夫民<lb/>
　吾赤子也驅之於鋒刃之間固以置之死地矣又乆<lb/>
　之以困苦是自戕其赤子也可謂仁乎民㒺常懐懐<lb/>
<pb n="KR3a0094_WYG_016-9b"/>
　於有仁使三軍懐不仁之怨則赤子皆敵國也一念<lb/>
　向背之間爾可畏非民乎民可畏而不畏甚矣莊公<lb/>
　之不仁也<lb/>
僖公二年冬十月不雨三年春王正月不雨夏四月不<lb/>
雨<lb/>
　臣若水通曰詩稱僖公儉以足用寛以愛民務農重<lb/>
　穀則誠賢君也其有志乎民審矣穀梁子曰不雨者<lb/>
　勤雨也每時而一書閔雨也閔雨者有志于民者也<lb/>
<pb n="KR3a0094_WYG_016-10a"/>
　夫國以民為天民以食為天知天之天者昌不知天<lb/>
　之天者亡僖公憂民之憂惟懼民之失其所天君不<lb/>
　能以獨存也謂非有愛民之心者能之乎<lb/>
禮記緇衣子曰大人溺於民夫民閉於人而有鄙心可<lb/>
敬不可慢易以溺人故君子不可以不慎也<lb/>
　臣若水通曰人與天對天則理人則欲也閉於人者<lb/>
　閉塞於人欲也鄙心者鄙陋之心也雖閉而鄙然至<lb/>
　愚而神也故可以誠敬感以血氣用事也故不可以<lb/>
<pb n="KR3a0094_WYG_016-10b"/>
　慢易治君慢而縱欲而無敬愛之心斯亂亡繼之矣<lb/>
　故曰易以溺人也夫君猶舟也民猶水也水能載舟<lb/>
　亦能溺舟故水可畏也民尤可畏也古之君子所以<lb/>
　顧畏於民嵒者其以兹哉<lb/>
緇衣曰民以君為心君以民為體心莊則體舒心肅則<lb/>
容敬心好之身必安之君好之民必欲之心以體全亦<lb/>
以體傷君以民存亦以民亡<lb/>
　臣若水通曰宇宙一氣也君民一體也故君為心民<lb/>
<pb n="KR3a0094_WYG_016-11a"/>
　為體心與體一也心莊以肅則容體舒且敬矣不容<lb/>
　間也故志之所至氣必至焉君之所好民必從焉心<lb/>
　之全非自全也體全故也心之傷非自傷也體傷故<lb/>
　也君之存亡以民心之存亡也一體而已矣知其體<lb/>
　一所以仁也仁則民安而君安矣<lb/>
論語子路問君子子曰修己以敬曰如斯而已乎曰修<lb/>
己以安人曰如斯而已乎曰修己以安百姓<lb/>
　臣若水通曰夫敬徳之聚也敬則合内外該心事通<lb/>
<pb n="KR3a0094_WYG_016-11b"/>
　衆寡物我兩盡者也言約而義博齊家治國平天下<lb/>
　盡之矣故安人安百姓不越乎修己以敬之一言而<lb/>
　盡之爾子思曰君子篤㳟而天下平其亦有得於此<lb/>
　乎此有人民百姓之寄者之所當知也<lb/>
孟子曰民為貴社稷次之君為輕<lb/>
　臣若水通曰恒人之情莫不以君為貴民為輕也殊<lb/>
　不知社稷所以為民也君之所以為君者以有民也<lb/>
　故無民斯無君矣無君斯無社稷矣戰國之君率禽<lb/>
<pb n="KR3a0094_WYG_016-12a"/>
　獸而食人肉至於爭城爭地則糜爛其民而不恤焉<lb/>
　非惟有害於同體之仁其於固本寜邦之計亦踈矣<lb/>
　孟子之言雖為當時發實為萬世居民社之寄者告<lb/>
　也<lb/>
　<lb/>
　<lb/>
　<lb/>
　<lb/>
<pb n="KR3a0094_WYG_016-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷三十七</head>
    <p>
<pb n="KR3a0094_WYG_037-1a"/>
欽定四庫全書<lb/>
　格物通卷三十七　　　　明　湛若水　撰<lb/>
　　　養太子下<lb/>
秦始皇帝三十七年趙髙者生而隱宫始皇聞其彊力<lb/>
通於獄法舉以為中車府令使教胡亥決獄胡亥幸之<lb/>
漢文帝六年賈誼曰夏殷周為天子皆數十世秦為天<lb/>
子二世而亡人性不甚相遠也何三代之君有道之長<lb/>
而秦無道之暴也其故可知也古之王者太子乃生固<lb/>
<pb n="KR3a0094_WYG_037-1b"/>
舉以禮有司齊肅端冕見之南郊過闕則下過廟則趨<lb/>
故自為赤子而教固已行矣孩提有識三公三少明仁<lb/>
孝禮義以道習之逐去邪人不使見惡行於是皆選天<lb/>
下之端士孝悌博聞有道術者以衛翼之使與太子居<lb/>
處出入故太子乃生而見正事聞正言行正道左右前<lb/>
後皆正人也夫三代之所以長久者以其輔翼太子有<lb/>
此具也及秦則不然使趙髙傅胡亥而教之獄所習者<lb/>
非斬劓人則夷人之三族也故胡亥今日即位而明日<lb/>
<pb n="KR3a0094_WYG_037-2a"/>
射人忠諫者謂之誹謗深計者謂之妖言其視殺人若<lb/>
刈草菅然豈惟胡亥之性惡哉彼其所以道之者非其<lb/>
理故也<lb/>
　臣若水通曰刑獄者天地肅殺之氣也人君陰慘之<lb/>
　政也刑官不得與於祭齊則不行刑懼其氣之感也<lb/>
　顧可使太子親其事而近其人乎太子始生輔之以<lb/>
　正猶懼不正况習與不正者處乎此賈生以此而决<lb/>
　秦之所以不二世而亡也秦之覆轍未遠漢文之教<lb/>
<pb n="KR3a0094_WYG_037-2b"/>
　太子猶不知鑑焉何哉<lb/>
漢昭帝元鳳四年初衛太子之子史皇孫生子病已號<lb/>
皇曽孫生數月遭巫蠱事太子男女妻妾皆遇害獨皇<lb/>
曽孫在亦坐收繫獄丙吉受詔治巫蠱獄吉心知太子<lb/>
無事實重哀皇曽孫無辜擇謹厚女徒令乳養曽孫置<lb/>
閒燥處曽孫髙材好學然亦喜游俠以是具知閭里奸<lb/>
邪吏治得失及昌邑王廢霍光與張安世諸大臣議所<lb/>
立未定丙吉奏記光曰武帝曽孫名病已者至今十八<lb/>
<pb n="KR3a0094_WYG_037-3a"/>
九矣通經術有美材行安而節和願將軍定大策光與<lb/>
丞相敞上奏曰武帝曽孫病已年十八師受詩論語孝<lb/>
經躬行節儉慈仁愛人可以嗣孝昭皇帝後皇太后詔<lb/>
曰可迎曽孫即皇帝位<lb/>
　臣若水通曰丙吉䕶皇曽孫於艱險之時必擇謹厚<lb/>
　女徒養之得䝉以養正之道矣皇曽孫髙材好學行<lb/>
　安節和恭儉仁慈教養之功不可誣也及立為宣帝<lb/>
　漢室復興焉傳曰以能保我子孫黎民其丙吉之謂<lb/>
<pb n="KR3a0094_WYG_037-3b"/>
　乎向非吉之仁則漢統絶矣何望乎中興之業哉<lb/>
漢光武建武十三年光武在兵間久厭武事且知天下<lb/>
疲耗思樂息肩自隴蜀平後非警急未嘗復言軍旅皇<lb/>
太子嘗問攻戰之事帝曰昔衛靈公問陳孔子不對此<lb/>
非爾所及<lb/>
　臣若水通曰太子天下本本正而天下正矣故素教<lb/>
　預養之者不可以不正光武因皇太子問攻戰之事<lb/>
　戒之以孔子不對問陳之事豈亦養之以正者哉卒<lb/>
<pb n="KR3a0094_WYG_037-4a"/>
　之建武永平之政為東都首稱君子皆歸於養正之<lb/>
　功焉<lb/>
漢光武建武十九年六月上以沛國桓榮為議郎使授<lb/>
太子經榮辨明經義儒者莫之及特加賞賜帝使左中<lb/>
郎將汝南鍾興授皇太子及宗室諸侯春秋賜興爵關<lb/>
内侯興辭以無功帝曰生教訓太子及諸王侯非大功<lb/>
耶興曰臣師少府丁恭於是復封恭而興遂固辭不受<lb/>
　臣若水通曰世祖天資雖美非知帝王教養太子之<lb/>
<pb n="KR3a0094_WYG_037-4b"/>
　道者也其使桓榮授經太子特加賞賜鍾興授春秋<lb/>
　而賜以侯爵且追封其師丁恭尊師教子之禮亦隆<lb/>
　矣所惜者二臣徒事章句口舌之間而無格心一德<lb/>
　之道其於世祖不有負哉使世祖而知學尊嚴光以<lb/>
　為之師則懷仁輔義之學必能成太子之德業而漢<lb/>
　為三代矣<lb/>
漢光武建武二十八年上大會羣臣問誰可傅太子者<lb/>
羣臣承望上意皆言太子舅陰識可博士張佚正色曰<lb/>
<pb n="KR3a0094_WYG_037-5a"/>
今陛下立太子為陰氏乎為天下乎即為陰氏則陰侯<lb/>
可為天下則固宜用天下之賢才帝稱善曰欲置傅者<lb/>
以輔太子也今博士不難正朕況太子乎即拜佚為太<lb/>
子太傅以博士桓榮為少傅賜以輜車乘馬<lb/>
　臣若水通曰古者三公不惟其官惟其人傅太子之<lb/>
　官亦當如之所謂其人者必如伊傅之一德斯可矣<lb/>
　光武善張佚之言而以佚為太傅若佚者固知其正<lb/>
　直矣然正直而不聞道者有之也帝豈知佚為其人<lb/>
<pb n="KR3a0094_WYG_037-5b"/>
　而以應對之間遽取之哉若佚者以為諫議大夫可<lb/>
　也若敷求哲人以稱其任有嚴光在焉<lb/>
漢昭烈章武三年詔勅太子曰人五十不稱夭吾年巳<lb/>
六十有餘何所復恨但以卿兄弟為念爾勉之勉之勿<lb/>
以惡小而為之勿以善小而不為惟賢惟德可以服人<lb/>
汝父德薄不足效也汝與丞相從事事之如父<lb/>
　臣若水通曰古之明王所以教養太子者亦惟傅之<lb/>
　以正人命之以正言而已昭烈病革命太子父事丞<lb/>
<pb n="KR3a0094_WYG_037-6a"/>
　相亮是養之以正人也又言勿以善小而不為勿以<lb/>
　惡小而為之是養之以正言也使能體先帝之德意<lb/>
　而親賢去佞為善去惡何恢復之業不可圖哉奈何<lb/>
　孔明不禄黃皓用事曽不旋踵遂爾覆宗嗚呼何以<lb/>
　見其先人於地下耶謹録之以為嗣君顛覆典刑者<lb/>
　之戒<lb/>
晉元帝大興元年帝以賀循行太子太傅周顗為少傅<lb/>
庾亮以中書郎侍講東宫帝好刑名家以韓非書賜太<lb/>
<pb n="KR3a0094_WYG_037-6b"/>
子庾亮諫曰申韓刻薄傷化不足留聖心太子納之<lb/>
　臣若水通曰韓非刑名之學也王衍何晏祖尚其説<lb/>
　已致禍亂元帝中興亦可監矣顧乃教誨太子以韓<lb/>
　非刻薄之書庾亮雖諫以止之特救弊補偏者爾使<lb/>
　進丹書之訓則刑名邪説不能入矣三代教養太子<lb/>
　之道不講中原不復有由然哉<lb/>
陳宣帝太建五年周左宫正宇文孝伯言於周主曰皇<lb/>
太子四海所屬而德聲未聞且春秋尚少志業未成請<lb/>
<pb n="KR3a0094_WYG_037-7a"/>
妙選正人為其師友調護聖質猶望日就月將如或不<lb/>
然悔無及矣<lb/>
　臣若水通曰古之養太子者必有師友之臣所貴師<lb/>
　友在正人所貴正人在道德故道德由師友有之其<lb/>
　任豈不重乎後之太子之官三太三少非無師友之<lb/>
　名但惟其官不惟其人至有學術不齒於庸人者望<lb/>
　其成太子之德豈不難哉臣請以此廣孝伯之説<lb/>
陳宣帝太建八年周以左民部尚書江總為詹事吏部<lb/>
<pb n="KR3a0094_WYG_037-7b"/>
尚書孔奐奏曰江總文華之士今皇太子文華不少豈<lb/>
藉於總願選敦重之才以居輔導之職<lb/>
　臣若水通曰古之教太子之道有師保傅之官師者<lb/>
　道之教訓保者保其身體傅者傅之德義而文華不<lb/>
　與焉若江總浮靡之士豈輔養太子者哉孔奐之言<lb/>
　是矣但謂太子文華不少豈藉於總然則文華不足<lb/>
　者可藉總耶於是乎猶惜其信道不篤而未知帝王<lb/>
　之學不在文華而文華適為聖學敦本之累也故教<lb/>
<pb n="KR3a0094_WYG_037-8a"/>
　太子不以三代之法鮮有不敗德喪邦者矣此可以<lb/>
　為人君愛養太子者之鑒<lb/>
唐太宗貞觀七年十二月帝謂左庶子于志寧右庶子<lb/>
杜正倫曰朕年十八猶在民間民之疾苦情偽無不知<lb/>
之及居大位區處世務猶有差失況太子生長深宫百<lb/>
姓艱難耳目所未渉能無驕逸乎卿等不可不極諫太<lb/>
子好嬉戲頗虧禮法志寧與右庶子孔頴達數直諫上<lb/>
聞而嘉之各賜金一斤帛五百疋<lb/>
<pb n="KR3a0094_WYG_037-8b"/>
　臣若水通曰禮云禁於未發之謂豫發焉後禁為力<lb/>
　難矣故三代明王之教太子必有師傅教之道德禮<lb/>
　義陳善以閉其邪所謂禁之於未發也發而後諫斯<lb/>
　為下矣惜乎太宗不知而于杜諸人學不足以及此<lb/>
　無恠乎太子承乾嬉戲虧禮而卒於見廢也<lb/>
唐太宗貞觀十七年定太子見三師儀迎於殿門外先<lb/>
拜三師答拜每門讓於三師三師坐太子乃坐其與三<lb/>
師書前後稱名惶恐黃門侍郎劉洎上言以太子宜勤<lb/>
<pb n="KR3a0094_WYG_037-9a"/>
學問親師友今入侍宫闈動踰旬朔師保以下接對甚<lb/>
稀伏願少抑下流之愛𢎞遠大之規則海内幸甚上乃<lb/>
命洎與岑文本褚遂良馬周更日詣東宫與太子遊處<lb/>
談論<lb/>
　臣若水通曰自古帝王擇師傅以教太子固有定法<lb/>
　太宗定太子見三師儀所以養其尊師重傅之誠可<lb/>
　謂善矣然不於立承乾之日而於更立晉王治時要<lb/>
　亦有所懲而至是始悟也奈何治竊太子之位縱欲<lb/>
<pb n="KR3a0094_WYG_037-9b"/>
　崇侈乞優供給雖劉岑褚馬諸賢日與遊處談論亦<lb/>
　不能消其逸志吁哀哉<lb/>
唐太宗貞觀十七年嘗謂侍臣曰朕自立太子遇物則<lb/>
誨之見其飯則曰汝知稼穡之艱難則常有斯飯矣見<lb/>
其乘馬則曰汝知其勞不竭其力則常得乘之矣見其<lb/>
乘舟則曰水所以載舟亦所以覆舟民猶水也君猶舟<lb/>
也見其息於木下則曰木從繩則正后從諫則聖<lb/>
　臣若水通曰太宗因事而誨太子可謂愛之深矣然<lb/>
<pb n="KR3a0094_WYG_037-10a"/>
　而太子之未善者豈亦身教之未至耶<lb/>
唐德宗貞元十九年七月初翰林待詔王伾善書王叔<lb/>
文善棋俱出入東宫娯侍太子叔文詭譎多詐太子嘗<lb/>
欲諫宫市事叔文以不宜言外事止之由是大愛幸與<lb/>
王伾相依附叔文因為太子言某可為相某可為將幸<lb/>
異日用之宻結翰林學士韋執誼及當時有名而求速<lb/>
進者陸淳吕溫李景儉韓曄韓泰陳諫栁宗元劉禹錫<lb/>
等定為死友而凌凖程异又因其黨以進日與遊處蹤<lb/>
<pb n="KR3a0094_WYG_037-10b"/>
跡詭秘莫有知其端者藩鎮或陰進資幣與之相結<lb/>
　臣若水通曰賈誼云太子乃生而見正事聞正言行<lb/>
　正道左右前後皆正人三代之所以長久也夫養太<lb/>
　子以正猶恐不正而况教之以不正乎德宗之於太<lb/>
　子使小技博奕之羣小彚進教之竒巧可謂正事乎<lb/>
　止宫市之諫以為不言外事可謂正言乎陰受資幣<lb/>
　而不以為非可謂正道乎死友十人皆輕佻不逞之<lb/>
　徒以若人而與之前後左右可謂正人乎然則順宗<lb/>
<pb n="KR3a0094_WYG_037-11a"/>
　之不肖德宗養之也可以為萬世養太子者之戒矣<lb/>
唐憲宗元和元年夏四月元稹上書勸上早擇脩正之<lb/>
士使輔導諸子以為太宗自為藩王與文學清脩之士<lb/>
十八人居後代太子諸王雖有僚屬日益疎賤至於師<lb/>
傅之官非眊瞶廢疾不任事者則休戎罷帥不知書者<lb/>
為之其友諭贊議之徒尤為冗散之甚搢紳皆恥為之<lb/>
就使時得僻老儒生越月踰時僅獲一見又何暇傅之<lb/>
德義納之法度哉夫以匹夫愛其子猶知求明哲之師<lb/>
<pb n="KR3a0094_WYG_037-11b"/>
而教之况萬乘之嗣繫四海之命乎上頗嘉納其言時<lb/>
召見之<lb/>
　臣若水通曰元稹勸憲宗擇脩正之士使輔導諸子<lb/>
　是矣至引太宗之事為比則非也夫太宗開館延賢<lb/>
　先儒固已論其非况所講者又不過文籍而已亦何<lb/>
　益哉使知有格物窮理之學則不致蹀血之禍矣是<lb/>
　故人君欲養太子者必擇正人論正學夫然後可以<lb/>
　輔成其德也<lb/>
<pb n="KR3a0094_WYG_037-12a"/>
賈誼新書曰殷周之君有道之長而秦無道之暴也其<lb/>
故可知也昔者周成王幼在襁褓之中召公為太保周<lb/>
公為太傅太公為太師<lb/>
　臣若水通曰師保傅皆與太子遊處者也傅者傅之<lb/>
　義理太傅以身少傅以言申教之也師者教之德行<lb/>
　物則民彛皆懿德也保者保其身體起居動息皆天<lb/>
　理也其歸於行義道德一也而皆得其人以脩其職<lb/>
　焉太子之德業其有不成而治化其有不長乎<lb/>
<pb n="KR3a0094_WYG_037-12b"/>
宋理宗開慶元年六月立忠王樭為皇太子帝家教甚<lb/>
嚴太子鷄初鳴問安再鳴囘宫三鳴往會議所參決庶<lb/>
事退入講堂講經史將晡復至榻前起居問今日講何<lb/>
經答之是則賜坐賜茶否則為之反覆剖析又不通則<lb/>
繼以怒明日湏更覆講率為常<lb/>
　臣若水通曰養太子之道必擇正人以左右之薰陶<lb/>
　其氣質涵養其德性傅之詩書以發其良知㕘之幾<lb/>
　事以宏其大用是故人已交脩内外夾持而後德業<lb/>
<pb n="KR3a0094_WYG_037-13a"/>
　合一並進也理宗之教太子之嚴如此然究其所講<lb/>
　文義爾至於朝夕問安則亦庶乎文王世子之道不<lb/>
　可誣也雖然觀度宗嗣位之日惟拱手於賈似道之<lb/>
　權奸則昔日之所養可知也宋室之日淪於亡其亦<lb/>
　不講於三代有道之長教養太子之法然哉<lb/>
宋儒程顥曰勿謂小兒無記性所厯事皆能不忘故善<lb/>
養子者當其嬰孩鞠之使得所養全其和氣乃至長而<lb/>
性美教之示以好惡有常至如養犬者不欲其升堂則<lb/>
<pb n="KR3a0094_WYG_037-13b"/>
時其升堂而扑之若既扑其升堂又復食之於堂則使<lb/>
孰從雖日撻而求其不升不可得也養異類且爾况人<lb/>
乎故養正者聖人也<lb/>
　臣若水通曰易云蒙以養正言養之於初也又云立<lb/>
　不易方言養之於常也初則易入常則不變易入而<lb/>
　不變則可以成性矣此程顥之論雖為常人言亦可<lb/>
　為教養太子之法者歟<lb/>
程頥論經筵劄子有云昔者周公輔成王幼而習之所<lb/>
<pb n="KR3a0094_WYG_037-14a"/>
見必正事所聞必正言左右前後皆正人故習與智長<lb/>
化與心成今士夫家善教子弟者亦必延名德端方之<lb/>
士與之居處使之薫染其性故曰少成若天性習慣如<lb/>
自然伏以皇帝陛下春秋之富雖睿聖之資得於天禀<lb/>
而輔養之道不可不至所謂輔養之道非謂告詔以言<lb/>
過而後諌也在涵養薰陶而已大率一日之中親賢士<lb/>
大夫之時多親寺人宫妾之時少則自然氣質變化德<lb/>
器成就欲乞朝廷慎選賢德之士以侍勸講講讀既罷<lb/>
<pb n="KR3a0094_WYG_037-14b"/>
常留二人直日夜則一人直宿以備訪問皇帝習讀之<lb/>
暇遊息之間時於内殿召見從容宴語不獨漸磨道義<lb/>
至於人情物態稼穡艱難積久自然通達比之常在深<lb/>
宫之中為益豈不甚大<lb/>
　臣若水通曰涵養氣質薰陶德性此教養太子之上<lb/>
　䇿而規諫不與焉然非得盛德之士動物之誠者不<lb/>
　可也故三王之養太子必先其人焉書曰侍御僕從<lb/>
　㒺非正人以旦夕承弼厥辟出入起居㒺有不欽蓋<lb/>
<pb n="KR3a0094_WYG_037-15a"/>
　以此也若徒拱手黙坐當講者立案傍解釋數行而<lb/>
　退則亦何益之有夫人皆能之又奚必擇其人為哉<lb/>
　是故國家以養太子為先以擇賢德為急矣伏惟皇<lb/>
　上講學之際一留念焉<lb/>
程頥上太皇太后書云古人生子能食能言而教之大<lb/>
學之法以豫為先人之幼也知思未有所主便當以格<lb/>
言至論日陳於前雖未曉知且當薰聒使盈耳充腹久<lb/>
自安習若固有之雖以他言惑之不能入也若為之不<lb/>
<pb n="KR3a0094_WYG_037-15b"/>
豫及乎稍長私意偏好生於内衆口辨言鑠於外欲其<lb/>
純完不可得也<lb/>
　臣若水通曰教子者以豫為貴蓋人之心恒主於先<lb/>
　入之言也學記曰禁於未發之謂豫此之謂也夫人<lb/>
　少之時天性未鑿知思未有所主導之正則正矣正<lb/>
　則邪不能入矣故君子豫之為貴易曰䝉以養正聖<lb/>
　功也是䝉不可以不養也况夫太子天下之本也生<lb/>
　民利害之所關社稷存亡之所係尤不可以不養伏<lb/>
<pb n="KR3a0094_WYG_037-16a"/>
　惟皇上為社稷重之<lb/>
國朝洪武元年正月戊寅劉基陶安言於皇祖曰適聞<lb/>
中書及都督府議倣元舊制設中書令欲奏以太子為<lb/>
之皇祖曰取法於古必擇其善者而從之苟惟不善而<lb/>
一槩是從將欲望治辟猶求登髙岡而却歩渡長江而<lb/>
囘楫豈能達哉元氏北人事不師古設官不以任賢惟<lb/>
其類是與名不足以副實行不足以服衆豈可取法且<lb/>
吾子年未長學未充更事未多所宜尊禮師傅講習經<lb/>
<pb n="KR3a0094_WYG_037-16b"/>
傳博通古今識達機宜他日軍國重務皆令啓聞何必<lb/>
效彼作中書令乎乃令詹同取東宫官制觀之謂同等<lb/>
曰朕今立東宫官勲德老臣兼其職老成舊人動有典<lb/>
則若新進之賢者亦選擇參用夫舉賢任才立國之本<lb/>
崇德尚齒尊賢之道輔導得賢人各盡職故連抱之木<lb/>
必以授良匠萬金之璧不以付拙工同對曰陛下立法<lb/>
垂憲之意實深遠矣<lb/>
　臣若水通曰太子固貴乎善養而善養莫先於親賢<lb/>
<pb n="KR3a0094_WYG_037-17a"/>
　尊禮師傅所以啓沃其心也講習經傳所以開發其<lb/>
　心也博通古今識達機宜所以擴充其心也帝王之<lb/>
　學心學也其心一正則天理日以流行國體日以諳<lb/>
　練天下事物皆其度内而無難理者矣皇祖治天下<lb/>
　深重國本是以立東宫官擇老成以輔導之大本立<lb/>
　而大治成矣今日所以久安長治者不有在於此乎<lb/>
七月戊子上謂皇太子曰天子之子與公卿士庶人之<lb/>
子不同公卿士庶人之子係一家之盛衰天子之子係<lb/>
<pb n="KR3a0094_WYG_037-17b"/>
天下之安危爾承主器之重將有天下之責也公卿士<lb/>
庶人不能脩身齊家取敗止於一身一家若天子不能<lb/>
正身脩德其敗豈但一身一家之比將宗廟社稷有所<lb/>
不保天下生靈皆受其殃可不懼哉可不戒哉<lb/>
　臣若水通曰皇祖謂天子之子係天下之安危與公<lb/>
　卿士庶人之子係一家之盛衰者不同至哉聖心乎<lb/>
　大哉聖言乎蓋天下之本在國國之本在家家之本<lb/>
　在身身之本在心人君能務學以格物則知至而意<lb/>
<pb n="KR3a0094_WYG_037-18a"/>
　誠心正而身脩家以之齊國以之治天下以之平宗<lb/>
　社隆長生靈樂育有必然者君若不能豫養太子於<lb/>
　平日至於繼體宴安之餘縱欲敗度安危利災皇祖<lb/>
　所謂不但一身一家宗廟社稷之不保天下生靈之<lb/>
　受殃者豈能免哉<lb/>
洪武七年正月上召太子宫臣諭之曰汝知所謂重器<lb/>
乎對曰豈非商彛周鼎乎上曰汝所謂商彛周鼎者非<lb/>
重器也太子者天下之重器人有鼎彛尚知寶愛太子<lb/>
<pb n="KR3a0094_WYG_037-18b"/>
承主器之重豈得不寶愛之乎寶愛之者必擇端人正<lb/>
士以為輔翼朝夕與居使其熟聞善言不見詖行自然<lb/>
漸漬以成其德若惟委之於便嬖近習是委重器於途<lb/>
而不知寶愛之矣汝等日輔太子講論之時必道之以<lb/>
正使其道明德立才器充廣庶幾他日克勝重任可以<lb/>
副朕所望<lb/>
　臣若水通曰太子固天下之重器而聖德尤天地之<lb/>
　至寶也必得至寶然後可以成重器矣我皇祖諭太<lb/>
<pb n="KR3a0094_WYG_037-19a"/>
　子宫臣之言教養太子之道備矣是故寶愛重器在<lb/>
　於涵養涵養本原在於親賢故必輔以端人正士朝<lb/>
　夕與居使其熟聞善言不見詖行便嬖近習不入其<lb/>
　聰明如是則道心有所養而德性有所成所謂天地<lb/>
　之至寶在太子之身矣此皇祖拳拳諭宫臣而以三<lb/>
　代望其後也歟<lb/>
天順二年禮部請太子出閣讀書英宗皇帝召學士李<lb/>
賢曰卿可定擬講讀等官卿宜時常照管且曰先讀何<lb/>
<pb n="KR3a0094_WYG_037-19b"/>
書對曰四書經史次第講讀宜先大學尚書上曰然及<lb/>
擬講讀官將二十人上一一品其人物皆當其才<lb/>
　臣若水通曰書曰一人元良萬邦以貞記稱教世子<lb/>
　必以禮樂立之師傅古之慎教太子如是之重也英<lb/>
　宗欲教太子詔李賢而惓惓焉以擇人講讀為務其<lb/>
　慎教之心可謂至矣其垂裕之道可謂盡矣聖子神<lb/>
　孫其以先德為念哉<lb/>
　格物通卷三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷七十</head>
    <p>
<pb n="KR3a0094_WYG_070-1a"/>
欽定四庫全書<lb/>
　格物通卷七十　　　　　明　湛若水　撰<lb/>
　　　任相中<lb/>
周赧王五十六年初魏安釐王聞子順賢遣使者奉黄<lb/>
金束帛聘以爲相子順曰若王能信用吾道吾道固爲<lb/>
治世也雖𬞞食飲水吾猶爲之若徒欲制服吾身委以<lb/>
重禄吾猶一夫耳魏王奚少於一夫使者固請子順乃<lb/>
之魏<lb/>
<pb n="KR3a0094_WYG_070-1b"/>
　臣若水通曰孔子云所謂大臣者以道事君不可則<lb/>
　止又云鄙夫可與事君也與哉其未得之患得之旣<lb/>
　得之患失之子順之言宛然孔氏家法也使魏能舉<lb/>
　國以聽焉則魏可以得志於天下矣惜乎迎之致敬<lb/>
　以有禮言弗能行其言此子順之所以終去魏也子<lb/>
　順去而魏之國事可知也矣<lb/>
漢王元年陽武人陳平家貧好讀書里中社平爲宰分<lb/>
肉食甚均父老曰善陳孺子之爲宰平曰嗟乎使平得<lb/>
<pb n="KR3a0094_WYG_070-2a"/>
宰天下亦如是肉矣<lb/>
　臣若水通曰人君之宰天下平而已矣相臣相君以<lb/>
　治天下亦平而已矣故周官冢宰之任在統百官均<lb/>
　四海其亦平之已乎陳平宰肉均而言宰天下亦當<lb/>
　如此此言雖小可以喻大其得爲相之體矣雖然必<lb/>
　平其心而後平乎物也後之人君取相者必求平心<lb/>
　之人然後可<lb/>
漢高帝十二年吕后問曰陛下百歲後蕭相國旣死誰<lb/>
<pb n="KR3a0094_WYG_070-2b"/>
令代之上曰曹參可問其次曰王陵可然少戇陳平可<lb/>
以助之陳平知有餘然難獨任周勃重厚少文然安劉<lb/>
者必勃也可令爲太尉吕后復問其次上曰此後亦非<lb/>
乃所知也<lb/>
　臣若水通曰宰相者君之所擇與公卿大夫議於公<lb/>
　朝者也后理隂政於内不宜問及此者也吕后此問<lb/>
　所謂牝鷄之晨非耶高帝宜以是告之以沮其臨朝<lb/>
　之漸而慮不出此雖其所對如持權衡以上下人物<lb/>
<pb n="KR3a0094_WYG_070-3a"/>
　豈亦逆知其萌而爲獖豕之牙之計耶<lb/>
惠帝二年七月癸巳以曹參爲相國參聞何薨告舎人<lb/>
趣治行吾將入相居無何使者果召參<lb/>
　臣若水通曰古之用人者人以是許之彼以是自許<lb/>
　焉何也是非之公也高祖亦嘗與吕氏言之參可繼<lb/>
　何矣及何死而參亦自知其必入相豈非公耶夫以<lb/>
　何畫一之法其爲漢謀者至矣繼之者使非曹參之<lb/>
　清靜則民之初定者何自而安耶此高祖所遺命以<lb/>
<pb n="KR3a0094_WYG_070-3b"/>
　保於後王而亦參之所自許者也世之人君立相皆<lb/>
　得乎人心之公如此則天下豈有不服哉<lb/>
文帝元年八月陳平曰宰相者上佐天子理隂陽順四<lb/>
時下遂萬物之宜外鎮撫四夷諸侯内親附百姓使卿<lb/>
大夫各得任其職焉<lb/>
　臣若水通曰陳平之言可謂知相體矣至於相道則<lb/>
　恐未之知也孟軻氏曰惟大人爲能格君心之非此<lb/>
　相道也軻能言之亦軻之所有也斯其至矣惜乎陳<lb/>
<pb n="KR3a0094_WYG_070-4a"/>
　平不足以語此安得大人者而與之論相哉<lb/>
光武建武七年夏五月大司農江馮上言宜令司𨽻校<lb/>
尉督察三公司空椽陳元上䟽曰臣聞師臣者帝賔臣<lb/>
者霸陛下宜修文武之聖典襲祖宗之遺徳屈節待賢<lb/>
誠不宜使有司𨽻察公輔之名帝從之<lb/>
　臣若水通曰三公相天子而論道經邦所以師表百<lb/>
　僚者也選任不可不精耳乃復以司𨽻校尉而督察<lb/>
　之則非尊師重傅之誠矣是豈勸大臣之道哉陳元<lb/>
<pb n="KR3a0094_WYG_070-4b"/>
　一言其畜君之過者至矣惜乎事歸臺閣而置三公<lb/>
　於散地豈古人賔師之義也哉<lb/>
安帝永初元年秋九月庚午太尉徐防以災異冦賊䇿<lb/>
免辛未司空尹勤以水雨漂流䇿免仲長統昌言曰光<lb/>
武皇帝政不任下雖置三公事歸臺閣自此以來三公<lb/>
之職備員而已今人主誠專委三公分任責成而在位<lb/>
病民舉用失賢天地多變人物多妖然後可以分此罪<lb/>
矣<lb/>
<pb n="KR3a0094_WYG_070-5a"/>
　臣若水通曰宰相職在爕理人君必任之以實事然<lb/>
　後可以責其成功也漢自光武以來事歸臺閣三公<lb/>
　者徒擁虚器於百僚之上所謂有其名而無其實者<lb/>
　也則夫隂陽失和怪異數至是可得而歸罪於相耶<lb/>
　若仲長統之言可以爲待相之法矣<lb/>
冲帝永嘉元年太后委政宰輔李固所言太后多從之<lb/>
宦官爲惡者一皆斥遣天下咸望治平<lb/>
　臣若水通曰郎顗薦李固曰固王佐之臣若任以時<lb/>
<pb n="KR3a0094_WYG_070-5b"/>
　政則可以垂景光致休祥矣及永嘉初年得太后之<lb/>
　委遇忠以進言徳以輔政宦官之惡一切屏去天下<lb/>
　屬望焉夫然後顗之薦爲不誣而太后其亦可謂賢<lb/>
　矣惜乎梁冀竊權竟爲所害天之不祚漢也固如是<lb/>
　哉<lb/>
靈帝光和元年詔問以災異及消復之術議郎蔡邕對<lb/>
曰天於大漢屢出妖變以當譴責欲令人君感悟改危<lb/>
即安夫宰相大臣君之四體委任責成優劣已分不宜<lb/>
<pb n="KR3a0094_WYG_070-6a"/>
聽納小吏雕琢大臣也<lb/>
　臣若水通曰書云推賢譲能庻官乃和不和政厖夫<lb/>
　庻官和則和氣至而災𤯝消庻官不和則戾氣至而<lb/>
　災𤯝作靈帝不知相爲四體反以台鼎之大臣遭小<lb/>
　吏之雕琢如自傷其四體虧爕理之道不和甚矣如<lb/>
　是則欲妖𤯝之不生何可得哉吁邕之斯言豈非人<lb/>
　君不知畏相者之鑑戒哉<lb/>
漢後主建興三年呉主權以太常顧雍爲丞相王常令<lb/>
<pb n="KR3a0094_WYG_070-6b"/>
中書郎詣雍有所咨訪若合雍意事可施行即相與反<lb/>
復究而論之如不合意雍即正色改容黙然不言郎退<lb/>
告王王曰顧公歡恱是事合宜也其不言者即事未平<lb/>
也孤當重思之<lb/>
　臣若水通曰呉孫權之擅江表也孰不以爲骨體非<lb/>
　常仁而多斷之功哉殊不知委政宰輔推誠相與一<lb/>
　可一否視其欣戚以爲從違已得人君用相之體矣<lb/>
　則其成鼎峙之業也有由焉哉夫權割據一方不足<lb/>
<pb n="KR3a0094_WYG_070-7a"/>
　道也而猶有斯羙况天子爲萬國之主者可以反不<lb/>
　如權乎哉<lb/>
晉惠帝永熈元年帝以楊駿爲太傅大都督假黄鉞録<lb/>
朝政百官總已以聽傅咸謂駿曰聖上謙冲委政於公<lb/>
天下不以爲善懼明公未易當也竊謂山陵旣畢明公<lb/>
當審思進退之宜駿不平欲出咸爲郡守<lb/>
　臣若水通曰夫相者所以相人主也必選名徳之士<lb/>
　然亦未有獨任者獨任則所相者於誰哉晉惠庸愚<lb/>
<pb n="KR3a0094_WYG_070-7b"/>
　使賢者輔之猶懼不免况如駿者乎傅咸盡其忠益<lb/>
　而駿反見疾晉氏之亂蓋已兆於此矣夫豈俟八王<lb/>
　造禍而後見哉易曰鼎折足覆公餗其刑渥㓙駿之<lb/>
　謂也臣故書之以爲失於任相者之戒<lb/>
唐太宗貞觀三年二月上謂房𤣥齡杜如晦曰公爲僕<lb/>
射當廣求賢人隨才授任此宰相之職也比聞聽受辭<lb/>
訟日不給暇安能助朕求賢乎因敕尚書細務屬左右<lb/>
丞惟大事應奏者乃闗僕射臺閣規模皆二人所定二<lb/>
<pb n="KR3a0094_WYG_070-8a"/>
人深相得同心徇國故唐世稱賢相推房杜焉<lb/>
　臣若水通曰統百官均四海以人事君此宰相之職<lb/>
　也聽受辭訟一獄吏之事耳豈爲相之道哉唐太宗<lb/>
　以是語房杜可謂知相體矣夫宰相之職非但用人<lb/>
　也論道爕理固其職矣今使出則受辭訟以譏察爲<lb/>
　心入則與人主論道爕理焉其精誠感格復㡬何哉<lb/>
　惜乎房杜稱賢相而不知也<lb/>
貞觀三年四月帝謂侍臣曰中書門下機要之司詔敕<lb/>
<pb n="KR3a0094_WYG_070-8b"/>
有不便者皆應論執比來唯睹順從不聞違異若但行<lb/>
文書則誰不可爲何必擇才也房𤣥齡等皆頓首謝<lb/>
　臣若水通曰書云子違汝弼汝無面從宰相掌經綸<lb/>
　代王言以播諸天下天下之治亂係焉不可茍面從<lb/>
　也故天子曰可宰相曰不可天子曰然宰相曰不然<lb/>
　而後詔令之施於天下者盡善庻幾有益於生民有<lb/>
　禆於治道矣茍君焉出令而相臣不敢矯其非則是<lb/>
　阿諛順從遂非長惡焉用彼相爲哉此太宗所以拳<lb/>
<pb n="KR3a0094_WYG_070-9a"/>
　拳爲房杜戒也夫房杜賢相也而亦有此咎哉<lb/>
貞觀十四年十二月魏徵上䟽以爲在朝羣臣當樞機<lb/>
之寄者任之雖重信之未篤是以人或自疑心懷苟且<lb/>
陛下寛於大事急於小罪臨時責怒未免愛憎夫委大<lb/>
臣以大體責小臣以小事爲治之道也今委之以職則<lb/>
重大臣而輕小臣至於有事則信小臣而疑大臣信其<lb/>
所輕疑其所重將求致治其可得乎若任以大官求其<lb/>
細過刀筆之吏順㫖成風舞文弄法曲成其罪自陳也<lb/>
<pb n="KR3a0094_WYG_070-9b"/>
則以爲心不伏辜不言也則以爲所犯皆實進退惟谷<lb/>
莫能自明則苟求免禍矯偽成俗矣上納之<lb/>
　臣若水通曰任賢勿貳唐虞所以敬信大臣以致治<lb/>
　也太宗於任之則大臣重於小臣而信之則小臣過<lb/>
　於大臣可謂勿貳乎此魏徵之言所以深著其弊也<lb/>
貞觀十九年正月太宗發京師命房𤣥齡得以便宜從<lb/>
事不復奏請或詣留臺稱有宻謀𤣥齡問宻謀所在曰<lb/>
公則是也𤣥齡驛送行在上問告者爲誰曰房𤣥齡上<lb/>
<pb n="KR3a0094_WYG_070-10a"/>
曰果然叱令腰斬璽書讓𤣥齡以不能自信更有如是<lb/>
者可專决之<lb/>
　臣若水通曰太宗專以生殺付𤣥齡得無啟臣下作<lb/>
　福作威之心而權將下移乎曰此不可以爲常法也<lb/>
　方太宗自將輕身於萬里之外使不專任𤣥齡畱守<lb/>
　京師吾恐腹心空虚而輦轂之下變生不測矣及其<lb/>
　腰斬告宻之人則奸邪之萌絶𤣥齡之心安京師不<lb/>
　復可慮矣雖然此特一時之權耳然必得忠於奉國<lb/>
<pb n="KR3a0094_WYG_070-10b"/>
　如𤣥齡者然後可以當此任也如晉惠之於楊駿旣<lb/>
　施於平時又付於匪人則亦奚可哉<lb/>
高宗永徽元年六月有洛陽人李𢎞泰誣告長孫無忌<lb/>
謀反上命立斬之無忌與禇遂良同心輔政上亦尊禮<lb/>
二人恭已以聽之故永徽之政百姓阜安有貞觀之風<lb/>
顯慶四年許敬宗誣奏長孫無忌謀反上以爲然下詔<lb/>
削無忌太尉及封邑於黔州安置敬宗又奏無忌謀逆<lb/>
由褚遂良搆扇而成於是詔追削遂良官爵<lb/>
<pb n="KR3a0094_WYG_070-11a"/>
　臣若水通曰記稱去讒逺色賤貨而貴徳所以勸賢<lb/>
　也經曰任賢勿貳貳者小人間之也無忌遂良悉心<lb/>
　奉國而高宗復賔禮之不可不謂知其賢矣旣而自<lb/>
　敬宗用而讒邪進無忌遂良乃以竄削前日高宗賔<lb/>
　禮之意安在哉此詩人之惡讒所以必欲投彼有北<lb/>
　也人君任相可不戒之哉<lb/>
𤣥宗開元元年十月姚崇爲相嘗奏請序進郎吏帝仰<lb/>
視殿室崇再三言之終不應崇懼趨出高力士諫曰陛<lb/>
<pb n="KR3a0094_WYG_070-11b"/>
下新總萬機宰相奏事當面加可否奈何一不省察帝<lb/>
曰朕任崇以庻政大事當奏聞共議之郎吏卑秩乃一<lb/>
一以煩朕邪㑹力士宣事至省中爲崇道帝語崇乃喜<lb/>
聞者皆服帝識人君之體<lb/>
　臣若水通曰書稱任賢勿貳𤣥宗有焉雖然帝之所<lb/>
　專任者以得崇之公正君子也是以致開元之治耳<lb/>
　使如裴延齡者委任之如此則其蠧國殃民其可極<lb/>
　耶故人君之徳莫大於擇相相擇則百僚羣吏以正<lb/>
<pb n="KR3a0094_WYG_070-12a"/>
　舉正而天下治矣故曰勞於求賢逸於任人必如是<lb/>
　然後爲無弊也<lb/>
開元二年姚崇宋璟相繼爲相二人志操不同然恊心<lb/>
輔佐使賦役寛平刑罰清省百姓富庻唐世賢相前稱<lb/>
房杜後稱姚宋他人莫得比焉二人每進見上輒爲之<lb/>
起去則臨軒送之<lb/>
　臣若水通曰𤣥宗身踐憂患旣即位得姚宋二人蚤<lb/>
　夜孜孜納君於道開元之際幾致太平何其盛也自<lb/>
<pb n="KR3a0094_WYG_070-12b"/>
　天寳已還小人道長林甫進而厲階作謀之不臧前<lb/>
　功併棄夫以一人之身而治亂前後不同者何也相<lb/>
　之賢否耳可不懼哉<lb/>
開元二十一年三月韓休爲相甚允時望上曰蕭嵩奏<lb/>
事常順㫖旣退吾寢不安韓休常力爭旣退吾寢乃安<lb/>
吾用韓休爲社稷耳非爲身也<lb/>
　臣若水通曰韓休爲相力爭不阿帝亦知信用安社<lb/>
　稷矣而竟不如姚宋之功何哉書曰允迪厥徳謨明<lb/>
<pb n="KR3a0094_WYG_070-13a"/>
　弼諧蓋謨弼在相而明諧之者在君之迪徳也故君<lb/>
　志滿則忽其所謀意驕則拒其所弼外雖許可而中<lb/>
　未必然者至於禄山亂而身播遷豈徒歸諸天哉不<lb/>
　用相之咎也<lb/>
開元二十四年十一月上欲以李林甫爲相問於張九<lb/>
齡對曰宰相繫國安危陛下相林甫臣恐異日爲社稷<lb/>
之憂上不從時上漸肆奢欲怠於政事而九齡遇事無<lb/>
細大皆力爭林甫巧伺上意日思所以中傷之<lb/>
<pb n="KR3a0094_WYG_070-13b"/>
　臣若水通曰此明皇治亂之機也使九齡一日而不<lb/>
　退唐猶開元也林甫一日而進唐其天寳矣然九齡<lb/>
　之進退係於林甫之用否也夫明皇以一人之身始<lb/>
　以相之賢而致治終以相之奸而致亂任相之效昭<lb/>
　然矣君天下者可不鍳哉可不慎哉<lb/>
天寳十一載以楊國忠爲相國忠爲人彊辯而輕躁旣<lb/>
爲相公卿以下頥指氣使莫不震慴臺省官有才行時<lb/>
名不爲己用者皆出之<lb/>
<pb n="KR3a0094_WYG_070-14a"/>
　臣若水通曰林甫相則養天下之亂矣國忠相則促<lb/>
　天下之亂矣書曰邦之杌隉曰由一人况二人邪亂<lb/>
　非二人能獨成也由一人二人以至引其惡類斯亂<lb/>
　亡必矣噫以昏闇之君而委奸賊之相雖無貴妃之<lb/>
　妖淫禄山之桀驁其國亦不可保矣况其朋類自有<lb/>
　不期而至者矣乎<lb/>
代宗大厯十二年元載伏誅楊綰爲相綰性清簡儉素<lb/>
制下之日朝野相賀郭子儀方宴客聞之減座中聲樂<lb/>
<pb n="KR3a0094_WYG_070-14b"/>
五分之四京兆尹黎幹騶從甚盛即日省之止存十騎<lb/>
中丞崔寛第舎宏侈亟毁撤之<lb/>
大厯十二年七月上方倚楊綰使釐革弊政㑹綰有疾<lb/>
薨上痛悼之甚謂羣臣曰天不欲致太平耶何奪楊綰<lb/>
之速<lb/>
　臣若水通曰楊綰之在官惟以清儉稱耳白麻一下<lb/>
　而子儀黎幹崔寛皆約其情以就繩墨况名世之士<lb/>
　得君而居相位旣專且久上下交泰其風化所被豈<lb/>
<pb n="KR3a0094_WYG_070-15a"/>
　小也哉帝方倚以革弊及死之日痛悼之而咎天奪<lb/>
　綰之速不以死生易矣宋儒范祖禹謂綰爲相而天<lb/>
　下從之况人君正己以先海内其有不率者乎是以<lb/>
　先王必正其心修其身而天下自治此又探本之論<lb/>
　也嗚呼堯舜禹湯之爲君臯夔伊周之爲臣各克其<lb/>
　艱而黎民敏徳萬世所共仰者也惟聖明圖之<lb/>
徳宗建中二年正月初帝即位崔祐甫爲相務從寛大<lb/>
故當時政聲藹然以爲有貞觀之風又盧杞爲相知上<lb/>
<pb n="KR3a0094_WYG_070-15b"/>
性多忌因以疑似離間羣臣始勸上以嚴刻御下中外<lb/>
失望<lb/>
　臣若水通曰國之治亂係於相之邪正焉耳故祐甫<lb/>
　相則引君當道而政聲藹然盧杞相則勸君嚴刻而<lb/>
　中外失望此唐室所以由之不競矣雖然杞誤國之<lb/>
　罪誠可誅徳宗誤國之罪尤可憾也然則人君之於<lb/>
　任相而可不知所以擇乎<lb/>
徳宗貞元三年李泌爲相帝謂泌曰自今凡軍旅糧儲<lb/>
<pb n="KR3a0094_WYG_070-16a"/>
事卿主之吏禮委延賞刑法委渾泌曰不可陛下不以<lb/>
臣不才使待罪宰相宰相之職不可分也非如給事則<lb/>
有吏過兵過舎人則有六押至於宰相天下之事咸共<lb/>
平章若各有所主是乃有司非宰相也帝笑曰朕適失<lb/>
辭卿言是也<lb/>
　臣若水通曰徳宗以六事屬三相而不知宰相之職<lb/>
　其致一而已矣泌之對得任相之體也故范祖禹曰<lb/>
　古者惟任一相是以治出於一後世多疑而職分君<lb/>
<pb n="KR3a0094_WYG_070-16b"/>
　以爲權在己臣以爲政在君治亂休戚無所任責誠<lb/>
　哉言也然未盡人君擇相之道古者伊傅周召之爲<lb/>
　相其君擇之之精所謂真知灼見其心者也故其任<lb/>
　之專以久然後正大光明之業可與共成焉我國家<lb/>
　六卿分理而内閣論思亦甚重矣其擇之也必如虞<lb/>
　廷四岳之問乎必如商周夣卜之求乎其任之也必<lb/>
　有一徳之合交修之託乎如有之帝王之治將復見<lb/>
　矣天下幸甚<lb/>
<pb n="KR3a0094_WYG_070-17a"/>
貞元四年春二月上從容與李泌論即位以來宰相曰<lb/>
盧杞忠清彊介人言杞姦邪朕殊不覺其然泌曰人言<lb/>
杞姦邪而陛下獨不覺其姦邪此乃杞之所以爲姦邪<lb/>
也儻陛下覺之豈有建中之亂乎杞以私隙殺楊炎擠<lb/>
顔真卿於死地激李懐光使叛頼陛下聖明竄逐之人<lb/>
心頓喜天亦悔禍不然亂何由弭<lb/>
　臣若水通曰知人之難自古爲然幽求諸夣卜明求<lb/>
　諸人情則亦何難之有說者云人情賢於夣卜盧杞<lb/>
<pb n="KR3a0094_WYG_070-17b"/>
　之姦誰不知之是非之在人心也徳宗則以爲不覺<lb/>
　其姦爲是其智之不若常人哉以其心有蠱惑失其<lb/>
　是非之本心耳彼姦人之肆欺千態萬狀有不可得<lb/>
　而測者故曰大姦似忠大詐似信使非察見夫天理<lb/>
　使吾心之本體不蔽於物欲之私幾何而不被其欺<lb/>
　乎<lb/>
憲宗元和三年九月丙申以户部侍郎裴垍爲中書侍<lb/>
郎同平章事上雖以李吉甫故罷垍學士然寵信彌厚<lb/>
<pb n="KR3a0094_WYG_070-18a"/>
故未幾復擢爲相初徳宗不任宰相天下細務皆自决<lb/>
之由是裴延齡輩得用事上在藩邸心固非之及即位<lb/>
選擢宰相推心委之嘗謂垍等曰以太宗𤣥宗之明猶<lb/>
藉輔佐以成其理况如朕不及先帝萬倍者乎垍亦竭<lb/>
誠輔佐<lb/>
　臣若水通曰憲宗雖嘗罷垍相然寵信彌厚故復相<lb/>
　之垍亦竭誠輔佐觀其對爲理之要而曰先正其心<lb/>
　亦庻幾乎知宰相之體矣然徒知正心而不知所以<lb/>
<pb n="KR3a0094_WYG_070-18b"/>
　正心之學使憲宗止於憲宗爲可惜耳嗚呼此宰相<lb/>
　所以貴於知學歟<lb/>
元和十年六月裴度同平章事初徳宗多猜忌朝士有<lb/>
相過者金吾皆伺察以聞宰相不敢私第見客及度爲<lb/>
相奏言今冦盗未平宰相宜招延四方賢才與參謀議<lb/>
始請於私第見客許之<lb/>
　臣若水通曰帝舜詢于四岳闢四門明四目達四聦<lb/>
　蓋欲開天下之門以廣天下之聦明也徳宗伺察宰<lb/>
<pb n="KR3a0094_WYG_070-19a"/>
　相使不得私接賔客是欲自塗其耳目而廢其聦明<lb/>
　也使時有周公且一沭三握其髪一食三吐其哺以<lb/>
　延天下之士惟恐其聦明之不廣矣徳宗乃又反之<lb/>
　此其所以致敗也故裴度當大任而首以爲言即有<lb/>
　周公吐哺握髪之風矣憲宗從之未幾四表降心羣<lb/>
　雄歸命度之言誠可以自效焉任相之驗豈可誣哉<lb/>
元和十三年八月帝問宰相𤣥宗之政先理而後亂何<lb/>
也崔羣對曰𤣥宗用姚崇宋璟盧懐慎蘇頲韓休張九<lb/>
<pb n="KR3a0094_WYG_070-19b"/>
齡則理用宇文融李林甫楊國忠則亂故用人得失所<lb/>
係非輕人皆以天寳十四年安祿山反爲亂之始臣獨<lb/>
以爲開元二十四年罷張九齡相專任李林甫此理亂<lb/>
之所分也願陛下以開元初爲法以天寳末爲戒乃社<lb/>
稷無疆之福皇甫鏄深恨之<lb/>
　臣若水通曰崔羣以相之賢否爲𤣥宗治亂之判是<lb/>
　矣臣又以人主一心之邪正爲相之賢否世之治亂<lb/>
　所由判也蓋心得其正則正人道合而相得其人此<lb/>
<pb n="KR3a0094_WYG_070-20a"/>
　世之所以正也心陷於邪則邪人同惡而不得其人<lb/>
　此世之所以亂也故𤣥宗方用姚宋六公之時心未<lb/>
　失其正耳其用宇文林甫國忠之時心先蠧矣周惇<lb/>
　頥曰心純則賢才輔非此之謂乎故人君欲任相以<lb/>
　圖天下之治者必自純心始焉惟聖明畱念<lb/>
文宗開成五年正月武宗即位九月以李徳裕爲門下<lb/>
侍郎同平章事徳裕言於帝曰致理之要在於辨羣臣<lb/>
之邪正夫宰相不能人人忠良或爲欺罔主心始疑於<lb/>
<pb n="KR3a0094_WYG_070-20b"/>
是旁詢小臣以察執政如徳宗末年所聼任者唯裴延<lb/>
齡輩宰相署敕而已此政事所以日亂也陛下誠能慎<lb/>
擇賢才以爲宰相有姦罔者立黜去之常令政事皆出<lb/>
中書推心委托堅定不移則天下何憂不理哉<lb/>
　臣若水通曰人主無職擇相其職宰相無職用賢其<lb/>
　職是故相得其賢者其用人賢是其君之賢也相不<lb/>
　得其賢者其用人不賢是其君之不賢也故書曰任<lb/>
　賢勿貳去邪勿疑此人君之職故人君擇一相相擇<lb/>
<pb n="KR3a0094_WYG_070-21a"/>
　百官而庶政理則天下治矣徳裕之言可謂識宰相<lb/>
　之體而引其君以當道者矣不然則貳心生於疑疑<lb/>
　心生於惑小人進君子退則天下不亂者未之有也<lb/>
　此古今人主之龜鑑也伏惟聖明畱意焉<lb/>
　<lb/>
　<lb/>
　<lb/>
　<lb/>
<pb n="KR3a0094_WYG_070-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷七十<lb/>
</p>
<p>
</p>
  </div>
</body>
</text>
</TEI>
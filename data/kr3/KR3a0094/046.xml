<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷四十六</head>
    <p>
<pb n="KR3a0094_WYG_046-1a"/>
欽定四庫全書<lb/>
　格物通卷四十六　　　　明　湛若水　撰<lb/>
　　　立敎興化上<lb/>
易觀象曰風行地上觀先王以省方觀民設敎<lb/>
　臣若水通曰觀卦上巽下坤風行地上動盪周遍有<lb/>
　行敎以觀於民之象先王體觀之象立為省方觀民<lb/>
　設敎之禮王者省於方岳諸侯省於境内因民俗而<lb/>
　設敎以觀之布其政敎號令之典奢則約之以儉儉<lb/>
<pb n="KR3a0094_WYG_046-1b"/>
　則示之以禮抑其過引其不及而約民於中也後世<lb/>
　此典不行而民俗之善與否人君㒺或知之安望其<lb/>
　化民成俗之治耶<lb/>
坎象曰水洊至習坎君子以常德行習敎事<lb/>
　臣若水通曰坎為水習重也洊亦重疊之義重坎故<lb/>
　有水洊至之象君子體此内常其德行外習其敎事<lb/>
　亦皆重洊之義君子之盡性物我無間也故德行存<lb/>
　乎己教事施於人一理也皆待習而後熟也常德行<lb/>
<pb n="KR3a0094_WYG_046-2a"/>
　則動靜無間内外一致而為教事之體矣習敎事則<lb/>
　勤於敎詔詳於辨論而為德行之用矣書曰惟斆學<lb/>
　半自學教人並行兼濟者也成己成物皆性之德合<lb/>
　内外之道也在己為德行在人為敎事不盡乎己則<lb/>
　無以推於人不盡乎人則己之性分有歉也故君子<lb/>
　舉其性之全體而盡之夫然後可以成其至治也歟<lb/>
書虞書舜典慎徽五典五典克從<lb/>
　臣若水通曰此史臣叙舜歴試諸難此則敎化之事<lb/>
<pb n="KR3a0094_WYG_046-2b"/>
　也徽美也五典五常也從順也言堯使舜為司徒美<lb/>
　其五常之敎使父子有親君臣有義夫婦有别長幼<lb/>
　有序朋友有信而天下化之自相親相義相别相序<lb/>
　相信而無不從順矣不曰敷五典而曰慎徽五典慎<lb/>
　者謹其立敎之本也謹而徽之使人倫各盡其分無<lb/>
　一毫欠闕舜蓋以身教天下者所以當時各從其敎<lb/>
　無有梗化所謂以身教者從也後世為敎己無躬行<lb/>
　之實而徒用心於科條之煩無怪乎民之不從而俗<lb/>
<pb n="KR3a0094_WYG_046-3a"/>
　之不善也歟<lb/>
皋陶謨天叙有典勅我五典五惇哉天秩有禮自我五<lb/>
禮有庸哉同寅恊恭和衷哉<lb/>
　臣若水通曰此皋陶陳安民之謨於帝舜之言也叙<lb/>
　倫也典常也勅正也惇厚也秩品也庸用也衷中也<lb/>
　言天生人以君臣父子兄弟夫婦朋友之倫叙然正<lb/>
　之使叙倫而益厚在我而己天生人以五典之中有<lb/>
　尊卑貴賤等級降殺之品秩然用之使品叙而有常<lb/>
<pb n="KR3a0094_WYG_046-3b"/>
　則在我而己然惇之庸之必本於一德故君臣當同<lb/>
　其寅畏恊其恭敬誠一無間融㑹貫通而民彞物則<lb/>
　各得其正使和順中正以歸人倫之極可也臣嘗論<lb/>
　之人君惇典庸禮非有外益之也不過因其固有者<lb/>
　裁之爾孟子曰孩提之童無不知愛其親及其長也<lb/>
　無不知敬其兄是其良知良能本然天理故謂之天<lb/>
　叙天秩也然氣質之偏氣習之蔽漸不如初或失之<lb/>
　太過或失之不及不能歸於中道是故必待於人君<lb/>
<pb n="KR3a0094_WYG_046-4a"/>
　與臣惇之庸之而和衷之也所以惇庸之和衷之者<lb/>
　亦不過復其本然者而巳故寅恭者立敎之本也上<lb/>
　下一於恭敬則天地之中以立而皇極建矣伏惟聖<lb/>
　明留意寅恭和衷以立天下之極幸甚<lb/>
商書湯誥惟皇上帝降衷于下民若有恒性克綏厥猷<lb/>
惟后<lb/>
　臣若水通曰此成湯克夏以誥萬方言君道所係之<lb/>
　重如此夫天以陰陽五行化生萬物而氣之中者即<lb/>
<pb n="KR3a0094_WYG_046-4b"/>
　性無所偏倚故謂之降衷劉子所謂人受天地之中<lb/>
　以生是也人能順其自然而不鑿以私智固有仁義<lb/>
　禮智信之常性矣然氣習不能無異故必待人君建<lb/>
　極立敎而後能使之安於其道故曰克綏厥猷惟后<lb/>
　子思作中庸首章言性道敎其原蓋出於此夫道者<lb/>
　用也性者體也天也者性道之原也故道本於性性<lb/>
　出於天人君立極以敎天下者不可不知性道之原<lb/>
　伏惟聖明留意焉<lb/>
<pb n="KR3a0094_WYG_046-5a"/>
周書多方慎厥麗乃勸厥民刑用勸<lb/>
　臣若水通曰此成王舉成湯之敎化乎民者以告多<lb/>
　方也慎謹也麗依也刑儀刑也言成湯深謹其所依<lb/>
　所依謂仁也仁者人心之天理君民同然者也上行<lb/>
　之則下效之而興其同然之心故以勸勉其民則民<lb/>
　皆儀刑而用勸勉也人君之於天下仁而已矣天下<lb/>
　之民心亦仁而已矣為人君者欲興敎化豈待外求<lb/>
　之哉<lb/>
<pb n="KR3a0094_WYG_046-5b"/>
君陳惟民生厚因物有遷違上所命從厥攸好爾克敬<lb/>
典在德時乃罔不變允升于大猷<lb/>
　臣若水通曰此成王命君陳往下都監殷頑民之言<lb/>
　也典者常道君臣父子夫婦長幼朋友是也德者心<lb/>
　之所得之理也允信也猷道也言斯民得天地之和<lb/>
　氣以生故其性本淳厚知誘物化遂漸移而澆薄爾<lb/>
　然厚既可遷而薄則薄者豈不可反而厚乎厚者乃<lb/>
　其本然也反之之道惟在於上爾民之於上固不從<lb/>
<pb n="KR3a0094_WYG_046-6a"/>
　其令而從其好爾當敬其君臣父子夫婦長幼朋友<lb/>
　之常道而無不在於德蓋在心為德在事為道德者<lb/>
　體而道者用也敬典而在德則道由中出敎由我行<lb/>
　以身教者從故其感人捷於桴皷所以時乃罔不變<lb/>
　而信升于大猷也蓋人人各率其性各由其道則天<lb/>
　下為大道之世矣後之人君欲移風易俗必自身心<lb/>
　之德始也伏願聖明留神講求修德凝道以升大猷<lb/>
　之治幸甚<lb/>
<pb n="KR3a0094_WYG_046-6b"/>
君牙𢎞敷五典式和民則爾身克正罔敢弗正民心罔<lb/>
中惟爾之中<lb/>
　臣若水通曰此穆王命君牙為司徒之言也𢎞大也<lb/>
　敷布也式敬也和者和衷之和身亦心也則者有物<lb/>
　有則之則言大布君臣之義父子之親夫婦之别長<lb/>
　幼之序朋友之信五者之常道敬以和民之則典以<lb/>
　道言用也則以心言體也即親義序别信之心下文<lb/>
　所謂中正是也正也中也即民則之體而人之所同<lb/>
<pb n="KR3a0094_WYG_046-7a"/>
　然者也正以不偏不倚言中以無過不及言皆所謂<lb/>
　則也又言爾克正則民化之無不正矣民有不中則<lb/>
　在爾心之中以化之矣其中其正皆係於一心之敬<lb/>
　敬立則上感下應民則和而五典克從矣<lb/>
詩周頌時邁明昭有周式序在位載戢干戈載櫜弓矢<lb/>
我求懿德肆于時夏允王保之<lb/>
　臣若水通曰式敬也櫜藏弓矢之囊也戢聚也肆陳<lb/>
　也夏中國也此巡守而朝㑹祭告之樂歌也詩言明<lb/>
<pb n="KR3a0094_WYG_046-7b"/>
　顯昭彰乎我周也既以慶讓黜陟之典敬序在位之<lb/>
　諸侯又斂其干戈弓矢益求懿美之德以布列此中<lb/>
　國則信乎王之能保天命矣蓋偃武修文則立敎化<lb/>
　而國祚可永也武王以革命之初即大明黜陟式序<lb/>
　諸侯則大政舉矣又戢其武備陳其懿德則文敎興<lb/>
　矣政敎並行天命丕新蓋由武王實有安天下之心<lb/>
　故一政一敎皆發於仁義之自然有不容巳爾茍無<lb/>
　仁義之心徒欲行乎政敎以鼓舞於一時則是後世<lb/>
<pb n="KR3a0094_WYG_046-8a"/>
　駕御之術將治之而不服敎之而不從矣安能保人<lb/>
　心而永天命哉<lb/>
春秋定公十二年叔孫州仇帥師墮郈季孫斯仲孫何<lb/>
忌帥師墮費<lb/>
　臣若水通曰郈費者叔孫季孫之邑也春秋之時君<lb/>
　臣之禮不行政在三家固城自強公室不能制矣及<lb/>
　陪臣執命據邑以叛三家亦不能制矣一聞孔子禮<lb/>
　可治國之敎家不藏甲邑無百雉之言叔孫季孫感<lb/>
<pb n="KR3a0094_WYG_046-8b"/>
　化而帥師以墮之焉然則禮敎者可以定分可以化<lb/>
　強可以撥亂敎化之大本也向使推而行諸天下興<lb/>
　道致治可以回關雎麟趾之風東周之嘆豈虚語哉<lb/>
　惜乎聖人有通天下之化天下莫能用也<lb/>
樂記曰然後聖人作為父子君臣以為紀綱紀綱既正<lb/>
天下大定<lb/>
　臣若水通曰聖人之敎立於國行於天下者也故敎<lb/>
　立而父子君臣之名作矣父子君臣之名作而紀綱<lb/>
<pb n="KR3a0094_WYG_046-9a"/>
　立矣夫作者非聖人作之也天作之也故紀綱立而<lb/>
　天下無無人倫之人者矣紀綱也者紀綱乎人道者<lb/>
　也<lb/>
祭義孔子曰立愛自親始教民睦也立敬自長始敎民<lb/>
順也敎以慈睦而民貴有親敎以敬長而民貴用命孝<lb/>
以事親順以聽命錯諸天下無所不行<lb/>
　臣若水通曰此言先王立敎於國之要也孝弟者人<lb/>
　之心也孝弟本乎心行乎家而國之敎立矣感乎民<lb/>
<pb n="KR3a0094_WYG_046-9b"/>
　而民化之放諸四海而凖以其心之同也使人而無<lb/>
　是心也又何感化之有伏惟聖明躬行孝弟以敎於<lb/>
　國由是擴而充之則天下感慕而化有不期然者矣<lb/>
祭義曽子曰夫孝置之而塞乎天地溥之而横乎四海<lb/>
施諸後世而無朝夕推而放諸東海而凖推而放諸西<lb/>
海而凖推而放諸南海而凖推而放諸北海而凖<lb/>
　臣若水通曰孝者立敎之本也人心同然之理良知<lb/>
　良能者也故四海之凖以其同然也豈但四海哉上<lb/>
<pb n="KR3a0094_WYG_046-10a"/>
　下四方之宇古今往來之宙理一而已矣故古之先<lb/>
　王以孝理天下亦因其同然之心爾為人君者可不<lb/>
　務乎<lb/>
祭統夫祭之為物大矣其興物備矣順以備者也其敎<lb/>
之本與是故君子之敎也外則敎之以尊其君長内則<lb/>
敎之以孝於其親是故明君在上則諸臣服從崇事宗<lb/>
廟社稷則子孫順孝盡其道端其義而敎生焉<lb/>
　臣若水通曰祭祀之禮所以事天也而敎乎人所以<lb/>
<pb n="KR3a0094_WYG_046-10b"/>
　事先也而敎乎後外祭天地使人知有尊尊之義也<lb/>
　然而諸臣服從矣内祭宗廟使人知有親親之義也<lb/>
　然而子孫順孝矣孝敬盡于一人德敎興于一國然<lb/>
　則盡道端義者其惟君乎人君之學求之此心而已<lb/>
　矣孝敬存於心而敎化立於家行於國達於天下是<lb/>
　之謂要道也<lb/>
表記子言之君子之所謂仁者其難乎詩云凱弟君子<lb/>
民之父母凱以强敎之弟以說安之樂而毋荒有禮而<lb/>
<pb n="KR3a0094_WYG_046-11a"/>
親威莊而安孝慈而敬使民有父之尊有母之親如此<lb/>
而後可以為民父母矣非至德其孰能如此乎<lb/>
　臣若水通曰為民父母在於嚴慈兼濟而已非嚴不<lb/>
　敬非慈不愛愛而不敬則流敬而不愛則離父以尊<lb/>
　之則民知嚴母以親之則民知恩强敎說安同歸於<lb/>
　親愛而已矣若夫失於刑法之酷而以為强教失於<lb/>
　姑息之弊而以為說安則何凱弟之有哉<lb/>
周禮地官以鄉三物敎萬民而賓興之一曰六德知仁<lb/>
<pb n="KR3a0094_WYG_046-11b"/>
聖義忠和二曰六行孝友睦婣任恤三曰六藝禮樂射<lb/>
御書數以鄉八刑糾萬民一曰不孝之刑二曰不睦之<lb/>
刑三曰不婣之刑四曰不弟之刑五曰不任之刑六曰<lb/>
不恤之刑七曰造言之刑八曰亂民之刑<lb/>
　臣若水通曰物猶事也以鄉三物而敎乎民是故六<lb/>
　德藴之於心也六行見之於行也六藝游之於藝也<lb/>
　以三者而敎之夫然後敎之事備矣敎之而不化又<lb/>
　輔之以八刑是故勸之有道而懲之有具宜乎民日<lb/>
<pb n="KR3a0094_WYG_046-12a"/>
　遷善而不自知也有國家者盍亦留意於斯哉<lb/>
論語君子篤於親則民興於仁故舊不遺則民不偷<lb/>
　臣若水通曰親者全其親故者全其故親故者人之<lb/>
　情天之理也然上之人同此心也同此理也下之人<lb/>
　亦同此心也同此理也故我能盡此心於親親則下<lb/>
　興其仁愛之心同然矣我能循此理而不遺故舊則<lb/>
　下亦感化而厚勃然矣是故文武興則民好善幽厲<lb/>
　興則民好暴感應之機何異於影響之捷哉人君惟<lb/>
<pb n="KR3a0094_WYG_046-12b"/>
　慎其所感而已矣<lb/>
孝經曰先王見教之可以化民也是故先之以愽愛而<lb/>
民莫遺其親陳之以德義而民興行先之以敬讓而民<lb/>
不爭導之以禮樂而民和睦示之以好惡而民知禁<lb/>
　臣若水通曰愽愛者老吾老以及人之老故無不愛<lb/>
　也陳之以德義者陳說其德行道義以感動之得其<lb/>
　心之所同然故興行也先以敬讓者躬行恭敬辭讓<lb/>
　則感其辭讓之本心故不爭也禮以理其心樂以樂<lb/>
<pb n="KR3a0094_WYG_046-13a"/>
　其心故和睦也示好以引之示惡以止之故知禁也<lb/>
　博愛也德義也敬讓也禮樂也好惡也上之教也不<lb/>
　遺親也興行也不爭也和睦也知禁也下之化也是<lb/>
　故觀其敎化而人心之同然者可知矣<lb/>
孝經曰故親生之膝下以養父母日嚴聖人因嚴以教<lb/>
敬因親以教愛聖人之敎不肅而成其政不嚴而治其<lb/>
所因者本也<lb/>
　臣若水通曰何以謂親生之膝下也親愛之心自孩<lb/>
<pb n="KR3a0094_WYG_046-13b"/>
　提之時生也何以謂養日嚴也既長而養父母則知<lb/>
　識漸開明乎父子尊卑之分故日加敬於父母也親<lb/>
　也嚴也是人之良心也故聖人因之教以敬愛焉是<lb/>
　故敎不肅而成政不嚴而治也然後知聖人之政敎<lb/>
　非强為之也根之於天性者如是也<lb/>
孝經曰敎民親愛莫善於孝敎民禮順莫善於悌移風<lb/>
易俗莫善於樂安上治民莫善於禮<lb/>
　臣若水通曰敎親愛以孝者何也孝親之心即親愛<lb/>
<pb n="KR3a0094_WYG_046-14a"/>
　其君之心也敎禮順以悌者何也敬兄之心即禮順<lb/>
　長上之心也樂作而平中故風移而俗易也禮達而<lb/>
　分定故上安而下順也孝弟禮樂其立敎之本乎<lb/>
孝經曰君子之敎以孝也非家至而日見之也敎以孝<lb/>
所以敬天下之為人父者也敎以悌所以敬天下之為<lb/>
人兄者也教以臣所以敬天下之為人君者也<lb/>
　臣若水通曰孝悌忠人心之固有者也君子之敎盡<lb/>
　心焉爾矣人各盡其心然後不獨盡其心以其得所<lb/>
<pb n="KR3a0094_WYG_046-14b"/>
　同然者爾君子以孝敎乎國而凡天下之為子者無<lb/>
　弗敬其父焉以悌敎其國而凡天下之為弟者無弗<lb/>
　敬其兄焉以忠敎其國而凡天下之為臣者無弗敬<lb/>
　其君焉是則天下之孝悌忠皆君子敎之也非德之<lb/>
　至乎<lb/>
　<lb/>
　<lb/>
　格物通卷四十六<lb/>
</p>
<p>
</p>
  </div>
</body>
</text>
</TEI>
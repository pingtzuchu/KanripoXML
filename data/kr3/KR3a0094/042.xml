<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷四十二</head>
    <p>
<pb n="KR3a0094_WYG_042-1a"/>
欽定四庫全書<lb/>
　格物通卷四十二　　　　明　湛若水　撰<lb/>
　　　御臣妾下<lb/>
唐中宗神龍元年八月戊申以水災求直言右衛騎曹<lb/>
參軍西河宋務光上䟽以為水隂類臣妾之象恐後庭<lb/>
有干外朝之政者宜杜絶其萌<lb/>
　臣若水通曰君徳以剛為主剛則陽陽則明剛明者<lb/>
　御臣妾之道也臣妾隂類也水隂氣也務光上䟽欲<lb/>
<pb n="KR3a0094_WYG_042-1b"/>
　杜絶宫闈預政之端以消水澇之變真確論也帝溺<lb/>
　於袵席之愛終使政歸房帷天子拱手貽笑天下後<lb/>
　世可謂之剛明矣乎端本善則之君其鑒之哉<lb/>
唐𤣥宗開元十五年夏五月命妃嬪以下宫中育蠶欲<lb/>
使之知女功丁酉夏至賜貴近絲人一綟<lb/>
　臣若水通曰人勞則思思則善心生善心生則邪慝<lb/>
　不作妃嬪群居飽食玩日𤣥宗命育蠶宫中使勤女<lb/>
　工可謂御之有道矣夏至賜貴近絲人一綟皆女工<lb/>
<pb n="KR3a0094_WYG_042-2a"/>
　所給也然天寳以後艶妃亂政何制御之不克終耶<lb/>
　故人君欲御下者當先御其心<lb/>
𤣥宗開元十九年正月王毛仲賜死自是宦官勢益其<lb/>
髙力士尤為帝所寵信嘗曰力士上直吾寢則安故力<lb/>
士多留禁中稀至外第四方表奏皆先呈力士然後奏<lb/>
御事小力士即决之勢傾内外<lb/>
　臣若水通曰書稱惟辟作福惟辟作威此言人君之<lb/>
　御臣下不可假以威福之柄也明皇寵任力士而使<lb/>
<pb n="KR3a0094_WYG_042-2b"/>
　之省决章奏可謂威福下移矣故力士竊權怙寵而<lb/>
　威福之作無所不至卒之引類植黨而貽禍無窮豈<lb/>
　非明皇無御下之道所致乎<lb/>
開元二十四年武惠妃譖太子瑛鄂王瑶光王琚帝大<lb/>
怒以語宰相欲皆廢之張九齡諌曰陛下踐祚垂三十<lb/>
年太子諸王不離深宫日受聖訓天下之人皆慶陛下<lb/>
享國乆長子孫蕃昌今三子皆已成人不聞大過陛下<lb/>
奈何一旦以無根之語喜怒之際盡廢之乎且太子天<lb/>
<pb n="KR3a0094_WYG_042-3a"/>
下之本不可輕揺昔晉獻公聽驪姬之䜛殺申生三世<lb/>
大亂漢武帝信江充之誣罪戾太子京城流血晉惠帝<lb/>
用賈后之譖廢愍懐太子中原塗炭隋文帝納獨孤后<lb/>
黜太子勇立煬帝遂失天下由此觀之不可不慎陛下<lb/>
必欲為此臣不敢奉詔帝不悦李林甫初無所言退而<lb/>
私謂宦官之貴幸者曰此主上家事何必問外人帝猶<lb/>
豫未决惠妃宻使官奴牛貴兒謂九齡曰有廢必有興<lb/>
公為之援宰相可長處九齡叱之以其語白帝帝為之<lb/>
<pb n="KR3a0094_WYG_042-3b"/>
動色故終九齡罷相太子得無動明年將廢太子帝召<lb/>
宰相謀之林甫對曰此陛下家事非臣等宜預帝意乃<lb/>
决<lb/>
　臣若水通曰甚矣邪佞之言入人主之腹心割骨肉<lb/>
　之至愛故人主之御臣妾不可不慎也自古宫闈之<lb/>
　禍亂多生於后妃嬖倖之讒譖雖以父子之愛出於<lb/>
　天性猶能易之為寇讎而兵加骨肉焉英明之主名<lb/>
　徳之士徃徃墮其計中豈特明皇之於武惠妃欲廢<lb/>
<pb n="KR3a0094_WYG_042-4a"/>
　三子哉雖賴輔相忠直如九齡者維持於一時豈能<lb/>
　終釋乎<lb/>
代宗優寵宦官奉使者不禁其求取嘗遣中使賜妃族<lb/>
還問所得頗少代宗不悦以為輕我命妃懼遽以私物<lb/>
償之由是中使公求賂遺無所忌憚宰相常貯錢於閣<lb/>
中每賜一物宣一㫖無徒還者出使所厯州縣移文取<lb/>
貨與賦税同皆重載而歸徳宗素知其弊及即位遣中<lb/>
使邵光超賜李希烈旌節希烈贈之僕馬及縑七百疋<lb/>
<pb n="KR3a0094_WYG_042-4b"/>
黄茗二百斤帝聞之怒杖超六十而流之於是中使之<lb/>
未歸者皆潛棄所得於山谷雖與之莫敢受<lb/>
　臣若水通曰同一宦官也代宗縱之則賄賂公行徳<lb/>
　宗懲之則奸貪屏跡故人主於臣妾亦視其御之之<lb/>
　道何如爾昔齊威王烹阿大夫為其善事左右以取<lb/>
　譽也人徒知齊威之怒阿大夫而不知懲善事左右<lb/>
　者也人徒知齊威之懲善事左右者而不知乃深懲<lb/>
　所事左右之人也御臣妾之道齊威其得矣葢禄位<lb/>
<pb n="KR3a0094_WYG_042-5a"/>
　者人主之大柄毁譽者左右之利口故貪禄位者必<lb/>
　取於譽言通譽言者必賂於左右今以譽言之至而<lb/>
　推及於善事左右之奸而遂并誅焉威王之見卓矣<lb/>
　代宗者乃獨賞善事而怒不善事何其謬於齊威也<lb/>
　徳宗懲之是矣不知異日白志貞竇文瑒之掌禁兵<lb/>
　乃又授之以天下大柄自是數代子孫之廢置皆出<lb/>
　其手血流禁庭而唐遂以亡何徳宗之能明于其小<lb/>
　而暗於其大哉故學術不可不講也<lb/>
<pb n="KR3a0094_WYG_042-5b"/>
唐敬宗寳厯三年帝遊戲無度狎昵群小善擊毬好手<lb/>
搏禁軍及諸道争獻力士又以錢萬緡付内園令召募<lb/>
力士晝夜不離側又好深夜自捕狐狸性復褊急力士<lb/>
或恃恩不遜輙配流籍沒宦官小過動遭捶撻皆怨且<lb/>
懼十二月辛丑帝夜獵還宫與宦官劉克明田務澄許<lb/>
文端及擊毬軍將蘇佐明王嘉憲石從寛閻惟直等二<lb/>
十八人飲酒帝酒酣入室更衣殿上燭忽滅蘇佐明等<lb/>
弑帝於室内劉克明等矯稱帝㫖命翰林學士路隋草<lb/>
<pb n="KR3a0094_WYG_042-6a"/>
遺制以絳王悟句當軍國事壬寅宣遺制絳王見宰相<lb/>
百官於紫宸外廡克明等欲易置内侍之執權者於是<lb/>
樞宻使王守澄楊承和中尉魏從簡梁守謙定䇿以衙<lb/>
兵迎江王涵入宫發左右神䇿飛龍兵進討賊黨盡斬<lb/>
之克明赴井出而斬之絳王為亂兵所害癸卯以裴度<lb/>
攝冢宰百官謁見江王於紫宸殿外廡甲辰見諸軍使<lb/>
於少陽院乙巳文宗即位更名昂<lb/>
　臣若水通曰臣讀史至敬宗宫闈之變而嘆人主御<lb/>
<pb n="KR3a0094_WYG_042-6b"/>
　臣妾之道誠不可不講也孔子曰惟女子與小人為<lb/>
　難養也近之則不孫逺之則怨傳者云莊以蒞之慈<lb/>
　以畜之然後能無二者之弊敬宗狎昵群小晝夜不<lb/>
　離可謂近之矣擊毬手搏可謂莊乎動遭捶撻配流<lb/>
　籍沒可謂慈乎不莊不慈可謂御臣妾之道乎宜其<lb/>
　身弑國危而二日之間三易其主自開闢所無之禍<lb/>
　變一時迭見嗚呼惨哉然裴度位居上相而身繫安<lb/>
　危弑逆之賊而不能討廢置之謀而不能預噫敬宗<lb/>
<pb n="KR3a0094_WYG_042-7a"/>
　昏童殺身固其自取不足論也以度之勲徳而有此<lb/>
　焉何耶春秋書趙盾弑其君以盾為正卿出不越境<lb/>
　入不討賊故弑君之罪不得辭焉若度者其能免春<lb/>
　秋之誅乎<lb/>
文宗太和九年十一月帝與李訓鄭注謀誅中官訓及<lb/>
王璠郭行餘李孝本羅立言誅中宫不克訓出奔仇士<lb/>
良等知帝預謀怨憤出不遜語帝慙懼不復言士良等<lb/>
遣禁兵露刅出閣門逢人即殺死者千六百餘人横尸<lb/>
<pb n="KR3a0094_WYG_042-7b"/>
流血狼籍塗地擒王涯賈餗舒元輿等繫兩軍或斬李<lb/>
訓首送京師左神䇿出兵三百人以李訓首引王涯王<lb/>
璠羅立言郭行餘右軍出兵三百人擁賈餗舒兀輿李<lb/>
孝本獻於廟社徇於兩市命百官臨視斬於獨栁之下<lb/>
梟其首於興安門親屬無問親踈皆死孩穉無遺時數<lb/>
日之間殺生除拜皆决於兩中尉帝不預知鳯翔監軍<lb/>
斬鄭注獻其首梟之滅其族仇士良等各進階遷官自<lb/>
是天下事皆决於北司宰相行文書而已宦官氣益盛<lb/>
<pb n="KR3a0094_WYG_042-8a"/>
迫脅天子下視宰相凌暴朝士如草芥焉<lb/>
　臣若水通曰人君之於臣妾在慎所以御之之術爾<lb/>
　有曲突徙薪之防則無焦頭爛額之災禁兵之柄蓋<lb/>
　人主授之則人主亦可得收之也宋初諸將之兵權<lb/>
　亦不細也太祖以從容杯酒解之若無事然故在善<lb/>
　御之而已爾茍能任賢擇相脩復紀綱罷中尉之設<lb/>
　以還祖宗之舊左右權幸諭之以禍福不絶其富貴<lb/>
　人心既安法官廷議公去渠魁餘皆罔治則弑君之<lb/>
<pb n="KR3a0094_WYG_042-8b"/>
　罪正逮下之恩孚蓋若良醫之去病病去而人不知<lb/>
　乃兩得兼善矣不知出此而妄行邪謀禍亂愈熾惜<lb/>
　矣其不講於御小人之術也<lb/>
唐武宗會昌三年仇士良以左衛上將軍内侍監致仕<lb/>
其黨送歸私第士良教以固權寵之術曰天子不可令<lb/>
閒常宜以奢靡娛其耳目使日新月盛無暇更及他事<lb/>
然後吾輩可以得志慎勿使之讀書親近儒生彼見前<lb/>
代興亡心知憂懼則吾輩踈斥矣其黨拜謝而去<lb/>
<pb n="KR3a0094_WYG_042-9a"/>
　臣若水通曰仇士良愚君固寵之術人以為巧矣臣<lb/>
　獨以為拙也拙於自謀也今夫同舟之人中道遇風<lb/>
　濤之險雖在素所讎怨者猶同心共願其舟之不破<lb/>
　何者蓋各自為也天下如一舟也君相者舟師之執<lb/>
　柁者也勲戚臣庶内宦嬖近皆舟中之人也其濟其<lb/>
　溺死生共之今仇士良乃教其黨類愚弄迷惑其人<lb/>
　主是猶同舟者鴆毒其舟師俾破鑿其舟折毁其柁<lb/>
　及舟溺身死而不悟然則士良之術巧乎拙乎害人<lb/>
<pb n="KR3a0094_WYG_042-9b"/>
　乎害已乎其黨慮不下千百人無一人靈覺者何也<lb/>
　噫後世内外之臣不知此義而終日鑿舟自溺者多<lb/>
　矣臣故附其説於御臣妾之後庶聞者亦當傾聽平<lb/>
　心以共濟於大治也哉<lb/>
㑹昌三年八月帝從容言文宗好聽外議諌官言事多<lb/>
不著名有如匿名書李徳裕曰臣頃在中書文宗猶不<lb/>
爾此乃李訓鄭注教文宗以術御下遂成此風人主但<lb/>
當推誠任人有欺罔者威以明刑孰敢哉帝善之<lb/>
<pb n="KR3a0094_WYG_042-10a"/>
　臣若水通曰人主御下之道至誠而已矣至誠而不<lb/>
　動者未之有也不誠未有能動者也故上御之以誠<lb/>
　則下亦以誠應之矣上御之以術則下亦以術應之<lb/>
　矣訓注以術惑文宗文宗以術令臺諌上下内外一<lb/>
　於術而誠信之風亡矣夫任術者未有不反殃其身<lb/>
　者也識者蓋已先卜文宗訓注之不免矣人君御下<lb/>
　之道可不以至誠為本乎<lb/>
唐僖宗乾符二年帝之為晉王也小馬坊使田令孜有<lb/>
<pb n="KR3a0094_WYG_042-10b"/>
寵及即位使知樞宻遂擢為中尉帝時年十四專事遊<lb/>
戲政事一委令孜呼為阿父令孜頗讀書多巧數招權<lb/>
納賄除官及賜緋紫皆不闗白於帝每見常自備米食<lb/>
兩盤與帝相對飲㗖從容良久而退帝與内園小兒狎<lb/>
昵賞賜樂工伎兒所費動以萬計府藏空竭令孜説帝<lb/>
籍兩市商旅寳貨悉輸内庫有陳訴者付京兆杖殺之<lb/>
宰相以下鉗口莫敢言<lb/>
　臣若水通曰政權者人主御天下之術如太阿之柄<lb/>
<pb n="KR3a0094_WYG_042-11a"/>
　而以授人是反刅自戕也田令孜果何人斯僖宗使<lb/>
　之知樞宻擢中尉而政權一以委之且呼之為阿父<lb/>
　與之以對食任其縱恣攬權納賄而不之禁非授之<lb/>
　以太阿之柄乎卒之毒流中外而禍唐家國豈非僖<lb/>
　宗之自貽也哉於乎履霜堅氷至君天下者誠不可<lb/>
　不知慎其微也已<lb/>
僖宗廣明元年二月左拾遺侯昌業以盜賊滿闗東而<lb/>
帝不親政事專務遊戲賞賜無度田令孜專權無上天<lb/>
<pb n="KR3a0094_WYG_042-11b"/>
文變異社稷將危上䟽極諌帝大怒召昌業至内侍省<lb/>
賜死<lb/>
　臣若水通曰人主之於臣妾一失其御遂為邪佞所<lb/>
　入本心蠱惑則是非黒白莫能辨矣僖宗之惑於田<lb/>
　令孜天有顯戒人有顯愆臣有直言而不悟反殺之<lb/>
　則御下之道於君徳豈小也哉然昌業於唐室之將<lb/>
　危而上䟽極諌其忠足稱矣事之無益而徒以殺身<lb/>
　悲夫范祖禹謂其忠而未仁臣則謂其忠而未智也<lb/>
<pb n="KR3a0094_WYG_042-12a"/>
　於乎惜哉<lb/>
昭宗天復元年六月崔𦙍請帝盡誅宦官宦官屬耳頗<lb/>
聞之韓全誨等涕泣求哀於帝帝乃令𦙍百事宻封䟽<lb/>
以聞勿口奏宦官求美女知書者數人内之宫中隂令<lb/>
伺察其事盡得𦙍宻謀全誨等大懼每宴聚流涕相訣<lb/>
日夜謀所以去𦙍之術時𦙍領三司使全誨等教禁軍<lb/>
諠譁訴𦙍减損冬衣帝不得已解𦙍鹽鐡使時朱全忠<lb/>
李茂貞各有挾天子令諸侯之意全忠欲帝幸東都茂<lb/>
<pb n="KR3a0094_WYG_042-12b"/>
貞欲帝幸鳯翔𦙍知謀泄急遺朱全忠書稱被詔令全<lb/>
忠以兵迎車駕且言上反正公之力而鳯翔入朝引功<lb/>
自歸今不速至必成罪豈惟功為他人所有且見征討<lb/>
全忠得書十月舉兵發大梁全忠至河中表請車駕幸<lb/>
東都京城大駭士民亡竄山谷百官皆不入朝十一月<lb/>
壬子全誨等陳兵殿前奏曰全忠以大兵逼京師欲刼<lb/>
天子幸洛陽求傳禪臣等請陛下幸鳯翔收兵拒之帝<lb/>
不許仗劍登乞巧樓全誨等急即火其下帝降樓乃與<lb/>
<pb n="KR3a0094_WYG_042-13a"/>
皇后妃嬪諸王百餘人皆上馬慟哭聲不絶全誨等遂<lb/>
火宫城壬戌車駕至鳯翔二年六月全忠敗李茂貞之<lb/>
師于虢縣之北進軍攻鳯翔九月全忠圍鳯翔十月茂<lb/>
貞出兵擊之又敗還汴軍每夜鳴鼓角城中地如動是<lb/>
冬大雪城中食盡凍餒死者不可勝計或卧未死肉已<lb/>
為人所咼市中賣人肉斤直錢百犬肉直錢五百茂貞<lb/>
儲㣥亦竭以犬彘供御膳帝鬻御衣及小皇子衣於市<lb/>
以充用削漬松柹以飼御馬十二月帝召李茂貞等食<lb/>
<pb n="KR3a0094_WYG_042-13b"/>
議與朱全忠和帝曰十六宅諸王以下凍餒死者日有<lb/>
數人在内諸王及公主妃嬪一日食鬻一日食湯餅今<lb/>
已竭矣卿等意如何皆不對帝曰速當和解爾<lb/>
三年正月茂貞請誅韓全誨等與朱全忠和奉車駕還<lb/>
京帝即遣内養帥鳯翔卒四十人收全誨等斬之以第<lb/>
五可範仇承坦為左右軍中尉王知古楊䖍朗為樞宻<lb/>
使是夕又斬李繼筠等十六人遣使囊全誨等首以示<lb/>
全忠時鳯翔所誅宦官已七十三人全忠使京兆捕九<lb/>
<pb n="KR3a0094_WYG_042-14a"/>
十人甲子帝幸全忠營己巳入長安庚午崔𦙍奏誅宦<lb/>
官是日全忠以兵驅第五可範以下數百人於内侍省<lb/>
盡殺之寃號之聲徹於内外其出使者詔所在捕誅之<lb/>
止留黄衣幼弱者三十人以備灑掃帝愍可範等咸無<lb/>
罪為文祭之自是宣傳詔命皆以宫人其兩軍内外八<lb/>
鎮兵悉屬六軍以崔𦙍兼判六軍十二衛<lb/>
　臣若水通曰有唐宦官之禍慘矣人皆以宦官之擅<lb/>
　權而不知徳宗以下諸君假之權也及其敗也人皆<lb/>
<pb n="KR3a0094_WYG_042-14b"/>
　以宦官之自取而不知徳宗以下諸君假之權實殺<lb/>
　之也蓋權莫大於征伐而彼典禁兵矣事莫重於廢<lb/>
　置而彼専予奪矣故始也與南司水火而已其既也<lb/>
　呼天子為負義門生愛則非次而立之惡則改慮而<lb/>
　除之至僖昭而極矣然天道好還逆甚失速邠岐之<lb/>
　託雖親宣武之勢實熾至是天子祈請而二虜交歡<lb/>
　反本窮源則惟宦者之是誅爾一舉而誅七十再舉<lb/>
　而誅九十三舉而誅數百而在省者瀦其宫出使者<lb/>
<pb n="KR3a0094_WYG_042-15a"/>
　梟諸驛號聲動地而諸帝之寃雪矣衆正之氣伸矣<lb/>
　萬民之憤紓矣然而宦官非能自擅也諸君失御之<lb/>
　之術而以權假之也諸君假之權而使伏誅非諸君<lb/>
　殺之而何哉使其徒知足安分而以忠謹自保亦將<lb/>
　福禄攸同而何至此極也吁<lb/>
宋儒程頤舊在講筵説論語南容三復白圭處内臣帖<lb/>
却容字因問之内臣云是上舊名先生講罷因説適来<lb/>
臣講書見内臣帖却容字夫人主處天下之尊居億兆<lb/>
<pb n="KR3a0094_WYG_042-15b"/>
之上只嫌怕人尊奉過當便生驕心是皆左右近習之<lb/>
人養成之也嘗觀仁宗時宫嬪謂正月為初月蒸餅為<lb/>
炊餅皆此類請自後只諱正名不諱嫌名及舊名<lb/>
　臣若水通曰書云位不期驕非止自驕也乃左右驕<lb/>
　之斯自驕矣人君至尊且貴尤易至於驕也近正人<lb/>
　明正學猶恐不免而况溺於臣妾者乎夫臣妾志在<lb/>
　要寵凡可以諛悦者無所不至人主不可不察焉程<lb/>
　頤之言可謂中古今之病者伏惟皇上三復之<lb/>
<pb n="KR3a0094_WYG_042-16a"/>
程頤在講筵每講一處有以開導人主之心者便説始<lb/>
初内臣宫嬪們皆携筆在後抄録後来見説着佞人之<lb/>
類皆惡之吕㣲仲使人言今後且不可傷觸人范祖禹<lb/>
云但不道著名字儘説不妨<lb/>
　臣若水通曰昔鄭莊公縱其弟叔段之驕横以及於<lb/>
　誅君子以為莊公之薄於其弟夫愛而節之愛之至<lb/>
　也然則人主節宦官之權横非惡之也乃所以愛而<lb/>
　保全其富貴爾儒臣之以是進講於君非惡宦官也<lb/>
<pb n="KR3a0094_WYG_042-16b"/>
　乃所以欲君節而全之謂非愛之不可也為宦官者<lb/>
　聞其言而惡之是惡其人之愛已也不亦誤乎人主<lb/>
　御臣妾之道不可不辨好惡之實焉<lb/>
楊時上欽宗皇帝書畧曰臣竊考自古奄人用事未有<lb/>
無後患者漢之竇武何進以肺腑之親因天下怨怒收<lb/>
攬英豪如李膺陳蕃諸人共起而誅之卒不勝皆駢頸<lb/>
受戮唐之昭宗信狎宦者至東宫之幽其為厯世之禍<lb/>
大矣<lb/>
<pb n="KR3a0094_WYG_042-17a"/>
　臣若水通曰人主之於宦官嬖倖之人誠不可不善<lb/>
　其制御之術也御之不得其術縱之則至於文昭廢<lb/>
　主之禍攻之則至於何竇諸人駢頸之戮兩敗俱傷<lb/>
　其機始於一念爾語曰前車覆後車戒然則後之人<lb/>
　君御之之道如何則可亦在慈嚴兼盡仁義並行爾<lb/>
　與之以富貴而不假之以威權夫然後為嚴慈仁義<lb/>
　兩得也<lb/>
朱熹曰宫闈之内端莊齊肅后妃有闗雎之徳後宫無<lb/>
<pb n="KR3a0094_WYG_042-17b"/>
盛色之譏貫魚順序而無一人敢恃恩私以亂典常納<lb/>
賄賂而行請謁此則家之正也退朝之後從容燕息貴<lb/>
戚近臣擕僕奄尹陪侍左右各恭其職而上憚不惡之<lb/>
嚴下謹戴盆之戒無一人敢通内外竊威福招權市寵<lb/>
以紊朝政此則左右之正也<lb/>
　臣若水通曰臣妾狎恩恃愛甚為難處者也近則不<lb/>
　孫逺則怨御之不外乎中正之道焉爾中正之道在<lb/>
　正心始心正身脩則恩威兩盡矣於御臣妾也何有<lb/>
<pb n="KR3a0094_WYG_042-18a"/>
　伏惟皇上立中道以御下幸甚<lb/>
元城劉安世曰雖大無道之君亦惡亂亡而明皇中材<lb/>
之主知姦邪而用之何也曰此蔽於左右之佞幸爾蓋<lb/>
所謂佞幸者嬪御也内臣也戚里也幸臣也此皆在人<lb/>
主左右而可以進言者也<lb/>
　臣若水通曰人君之蔽於近習非近習能蔽之也自<lb/>
　蔽也由於御之無道則臣妾得以肆其奸而曲投所<lb/>
　好是以不覺其入而信之深也故夫人君之徳莫大<lb/>
<pb n="KR3a0094_WYG_042-18b"/>
　乎剛明剛足以斷明足以照則衆邪無以遁其情而<lb/>
　畏服之矣唐明皇任用姦邪而不能去者得非不剛<lb/>
　不明而私愛有以蔽之也耶<lb/>
國朝洪武元年三月辛未上命翰林儒臣脩女戒謂學<lb/>
士朱升等曰治天下者脩身為本正家為先正家之道<lb/>
始於謹夫婦后妃雖母儀天下然不可使預政事至於<lb/>
嬪嬙之屬不過備職事侍巾櫛若寵之太過則恐犯分<lb/>
上下失序觀厯代宫閫政由内出鮮有不為禍亂者也<lb/>
<pb n="KR3a0094_WYG_042-19a"/>
夫内嬖惑人甚於鴆毒惟賢明之主能察之於未然其<lb/>
他未有不為所惑者卿等為我述女戒及古賢妃之事<lb/>
可為法者使後世子孫知所持守<lb/>
　臣若水通曰自古宫闈之變非但后妃爾亦雜出於<lb/>
　嬖妾之人所以然者蓋由創業之君私愛寵嬖不能<lb/>
　脩身正家以立法垂訓也我皇祖知其然乃脩女戒<lb/>
　以訓内宫且曰后妃不預政事嬪嬙備職巾櫛凛然<lb/>
　而不可犯者御臣妾之道備矣大哉聖言其即文王<lb/>
<pb n="KR3a0094_WYG_042-19b"/>
　刑于寡妻之教也聖子神孫以皇祖之心為心不牽<lb/>
　於私愛則宫闈和敬天下太平豈不為有道之世也<lb/>
　哉<lb/>
天順初副都御史年富被石亨姪彪奏自大同逮繫至<lb/>
京英宗問學士李賢曰此人何如對曰行事公道能革<lb/>
宿弊上曰必石彪被阻不遂其私爾召錦衣衛推問明<lb/>
白已而進狀果不實賢請遣人體勘庻不枉人上曰然<lb/>
乃遣給事中郎中二人又曰再遣武職一人不然縱得<lb/>
<pb n="KR3a0094_WYG_042-20a"/>
其實彼必以為回䕶賢曰陛下所慮極是勘囘果無實<lb/>
富得致仕而歸<lb/>
　臣若水通曰人君御下之道在於明明則䜛邪無所<lb/>
　遁其情彪奏年富欲以逞報怨之私而英宗皇帝即<lb/>
　詢於賢輔導又審於三人之勘則彪之䜛譖無所投<lb/>
　而後之為彪之奸者可息矣得非御臣妾之要道乎<lb/>
英宗皇帝留心政務漸覺左右招權納賂之非嘗謂李<lb/>
賢曰為之柰何賢謂人君之權不可下移果能自攬彼<lb/>
<pb n="KR3a0094_WYG_042-20b"/>
之勢自消惟此為良法其私情既不得行趨附之人漸<lb/>
亦少矣上以為然且曰無此相礙何事不順吾早辰拜<lb/>
天謁祖畢視朝後閲章奏易决者即批出可議者送先<lb/>
生處叅决賢曰臣等所見不到更望再加詳審斟酌然<lb/>
後施行上曰然左右乃曰此等章奏何必一一親覽亦<lb/>
不必送與閣下看且曰差便差到底奸邪不忠如此賢<lb/>
曰惟陛下明見<lb/>
　臣若水通曰臣妾之柔佞縱之則驕激之則變漢唐<lb/>
<pb n="KR3a0094_WYG_042-21a"/>
　之迹可鑒矣李賢謂果能攬權彼勢自消其真得御<lb/>
　臣妾之道乎使唐徳宗諸君而知出此則上無廢置<lb/>
　之禍下無殺戮之慘而上下安寧保全福慶矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0094_WYG_042-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷四十二<lb/>
</p>
<p>
</p>
  </div>
</body>
</text>
</TEI>
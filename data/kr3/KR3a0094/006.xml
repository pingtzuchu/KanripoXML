<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷六</head>
    <p>
<pb n="KR3a0094_WYG_006-1a"/>
欽定四庫全書<lb/>
　格物通卷六　　　　　　明　湛若水　撰<lb/>
　　　謀慮下<lb/>
左傳成公八年晉侯使申公巫臣如吳假道于莒與渠<lb/>
丘公立於池上曰城已惡莒子曰辟陋在夷其孰以我<lb/>
為虞對曰夫狡焉思啓封疆以利社稷者何國蔑有唯<lb/>
然故多大國矣唯或思或縱也勇夫重閉况國乎<lb/>
　臣若水通曰書稱制治于未亂保邦于未危此古之<lb/>
<pb n="KR3a0094_WYG_006-1b"/>
　聖王思患預防之道也莒子以國僻忘虞非謀國深<lb/>
　逺之慮也申公巫臣其智矣乎<lb/>
襄公二十五年子大叔問政於子産子産曰政如農功<lb/>
日夜思之思其始而成其終朝夕而行之行無越思如<lb/>
農之有畔其過鮮矣<lb/>
　臣若水通曰夫學與政合一者也孔子論政本於修<lb/>
　道以仁又曰居之無倦行之以忠子産雖未知聖學<lb/>
　之道其言政暗與之合其曰思其始而成其終無倦<lb/>
<pb n="KR3a0094_WYG_006-2a"/>
　之謂也又曰朝夕行之行無越思以忠之謂也使子産<lb/>
　從事於聖門之學則必知王道之政教而不徒以乗<lb/>
　輿濟人於溱洧矣故君相以知學為貴<lb/>
襄公二十八年公如楚及漢楚康王卒公欲反叔仲昭<lb/>
伯曰我楚國之為豈為一人行也子服惠伯曰君子有<lb/>
逺慮小人從邇饑寒不恤誰遑其後不如姑歸也叔孫<lb/>
穆子曰叔仲子專之矣子服子始學者也滎成伯曰逺<lb/>
圖者忠也公遂行宋向戌曰我一人之為非為楚也饑<lb/>
<pb n="KR3a0094_WYG_006-2b"/>
寒之不恤誰能恤楚姑歸而息民待其立君而為之備<lb/>
公遂反<lb/>
　臣若水通曰魯襄公之行止而謀之臧否决矣且公<lb/>
　之如楚果為楚國邪則仲叔之言似為是抑為康邪<lb/>
　則子服子之言似為是公将奚適哉或曰為康王者<lb/>
　從邇也為楚國者圖逺也利民者寜逺毋寜邇是皆<lb/>
　不然公謀行之初志結康王之好以孚楚國之人為<lb/>
　是謀者遂哭於康王之尸畢平生之志出及楚國是<lb/>
<pb n="KR3a0094_WYG_006-3a"/>
　兩得也惜乎其不出此故善謀必本於學穆子之言<lb/>
　得之矣<lb/>
國語魯語叔孫穆子曰君子是以患作作而不𠂻将或<lb/>
導之是昭其不衷也<lb/>
　臣若水通曰穆子魯卿叔孫豹患作慮患其所作也<lb/>
　衷中也不得衷以亂事也季武子背盟伐莒以動諸<lb/>
　侯之兵穆子幾不免矣廼能慷慨舎生不為貨免且<lb/>
　懼作之不衷以携世卿之心可謂明且逺而慮患深<lb/>
<pb n="KR3a0094_WYG_006-3b"/>
　卒以庇魯之宗宜矣然則君天下者其可不作事謀始<lb/>
　而思所以善其後乎<lb/>
晉語宫之竒曰唯忠信者能留外冦而不害除闇以應<lb/>
外謂之忠定身以行事謂之信<lb/>
　臣若水通曰宫之竒虞大夫留外㓂謂舎晉軍於國<lb/>
　也去闇應外之忠安身行事之信皆謀慮之深者也<lb/>
　虞公舎晉軍於國而導之虢可謂能去闇安身深長<lb/>
　之慮乎使虞公能用宫之竒言豈至危亡也哉後之<lb/>
<pb n="KR3a0094_WYG_006-4a"/>
　為人君者觀此亦可以為不用臣下謀慮之戒也已<lb/>
晉語郭偃曰夫衆口禍福之門也是以君子省衆而動<lb/>
監戒而謀謀度而行故無不濟内謀外度考省不倦日<lb/>
考而習戒備畢矣<lb/>
　臣若水通曰偃晉大夫監察衆口以為戒謀事揆義<lb/>
　而後行内謀於心外度於事日自考省不倦習而行<lb/>
　之戒備之道畢於是矣天民一也輿人之言天心在<lb/>
　焉君子鍳恵公之隕師亦可以知懼矣為人君者誠<lb/>
<pb n="KR3a0094_WYG_006-4b"/>
　能内外謀度戒而後行則動罔不臧而天人恊應矣<lb/>
　可不慎哉<lb/>
楚語藍尹亹曰君子臨政思義飲食思禮同宴思樂在<lb/>
樂思善<lb/>
　臣若水通曰思者衆善之原也平仲立威於樽俎子<lb/>
　罕慟哭於陽門自古忠賢之臣未有不慷慨竊歎於<lb/>
　時者也然孰與訏謨逺猷之為賢哉茍能隨事而致<lb/>
　思不溺於飲食宴樂之間則撥亂反正變危為安猶<lb/>
<pb n="KR3a0094_WYG_006-5a"/>
　反掌爾而何以徒付之竊歎為乎此吳楚之辯子西<lb/>
　自屈於藍尹亹也為人君者其慎之哉<lb/>
漢獻帝建安十年冬十月秘書監侍中荀悦作申鑒五<lb/>
篇奏之時政在曹氏天子恭己恱志在獻替而謀無所<lb/>
用故作是書<lb/>
　臣若水通曰荀悦申鑒稱為政之術先屏四患乃崇<lb/>
　五政闗於國家興亡之大致其立論逺而慮患深矣<lb/>
　時君不之省而禍亂遂不可救也惜哉後之有志於<lb/>
<pb n="KR3a0094_WYG_006-5b"/>
　天下之治者宜無忽於忠謀焉<lb/>
劉備詣諸葛亮凡三往乃見因屏人曰漢室傾頽姦臣<lb/>
竊命孤不度徳量力欲信大義於天下而智術短淺遂<lb/>
用猖獗至於今日然志猶未巳君謂計将安出亮曰今<lb/>
曹操已擁百萬之衆挾天子而令諸侯此誠不可與爭<lb/>
鋒孫權據有江東已歴三世國險而民附賢能為之用<lb/>
此可與為援而不可圖也荆州北據漢沔利盡南海東<lb/>
連吳會西通巴蜀此用武之國而其主不能守此殆天<lb/>
<pb n="KR3a0094_WYG_006-6a"/>
所以資将軍也益州險塞沃野千里天府之國劉璋闇<lb/>
弱張魯在北民殷國富而不知存恤智能之士思得明<lb/>
君将軍既帝室之胄信義著於四海若跨有荆益保其<lb/>
巖阻撫和戎越結好孫權内修政治外觀時變則霸業<lb/>
可成漢室可興矣備曰善於是與亮情好日宻闗公張<lb/>
飛不悦備解之曰孤之有孔明猶魚之有水也願諸君<lb/>
勿復言關張乃止<lb/>
　臣若水通曰謀貴逺不貴近貴大不貴小孔明有荆<lb/>
<pb n="KR3a0094_WYG_006-6b"/>
　益定三分人皆以其謀之善而不知其為第二義而<lb/>
　其志則逺矣大矣盖有荆益以為國資而不在於荆<lb/>
　益也定三分以為己援而不在於三分也恢復大業<lb/>
　非此莫能遽濟爾惟杜甫詩云三分割據紆籌策訏<lb/>
　謨逺猷甫盖知之矣<lb/>
晉恵帝元康九年太子洗馬江統作徙戎論曰闗中土<lb/>
沃物豐帝王所居未聞外寇宜在此土也非我族類其<lb/>
心必異今因其衰敝宜及兵威方盛反其舊土使屬國<lb/>
<pb n="KR3a0094_WYG_006-7a"/>
撫夷情安集之又曰聖賢之謀事也為之於未有治之<lb/>
於未亂道不著而平徳不顯而成其次則能轉禍為福<lb/>
因敗立功值困必濟遇否能通若憚蹔舉之小勞而忘<lb/>
永逸之𢎞策惜日月之煩苦而遺累世之㓂敵非所謂<lb/>
能創業垂統謀及子孫者也又曰夫為邦者憂不在寡<lb/>
而在不安以四海之廣士民之富豈須殊族在内然後<lb/>
取足哉<lb/>
　臣若水通曰詩稱戎狄是膺荆舒是懲古之聖王嚴<lb/>
<pb n="KR3a0094_WYG_006-7b"/>
　中外之辨非特人道爾其天道陰陽之介當然也江<lb/>
　統之論察微知著超然為識治君子矣惜其論不及<lb/>
　此使中外之義未明於天下而徒以區區利害計之<lb/>
　爾洪惟我聖祖髙皇帝迅掃元人驅之北土明中外<lb/>
　之分辨陰陽之介人道明天道清真所謂刷恥酬百<lb/>
　王除兇報千古萬世之逺猷矣近聞河套之寇嵗居<lb/>
　其土漸以為安可慮也聖明宜訏謨逺計逐而出之<lb/>
　使不知我土之可安而中外不至混淆也萬世幸甚<lb/>
<pb n="KR3a0094_WYG_006-8a"/>
齊明帝建武元年春正月乙亥魏主如洛陽西宫中書<lb/>
侍郎韓顯宗上書以為陛下耳聽法音目翫墳典口對<lb/>
百辟心虞萬機景昃而食夜分而寢加以孝思之至隨<lb/>
時而深文章之業日成篇卷雖叡思所用未足為煩然<lb/>
非所以嗇神養性保無疆之祚也伏願陛下垂拱司契<lb/>
而天下治矣帝頗納之<lb/>
　臣若水通曰書稱不役耳目百度惟貞百度者心思<lb/>
　之則也心思正而萬變决矣故大學能慮本於知止<lb/>
<pb n="KR3a0094_WYG_006-8b"/>
　明帝多役其耳目心志之神可謂之訏謨逺猷乎韓<lb/>
　顯宗諫之是矣惜乎其止於嗇神養性保夀而已是<lb/>
　故人君之學必養心存神以神天下之化可焉<lb/>
唐太宗貞觀元年十二月上謂黄門侍郎王珪曰國家<lb/>
本置中書門下以相檢察中書詔勑或有差失則門下<lb/>
當行駁正人心所見互有不同茍論難往來務求至當<lb/>
捨己從人亦復何傷比來或䕶己之短遂成怨隙或茍<lb/>
避私怨知非不正順一人之顔情為兆民之深患此乃<lb/>
<pb n="KR3a0094_WYG_006-9a"/>
亡國之政也煬帝之世内外庻官務相順從當是之時<lb/>
皆自謂有智禍不及身及天下大亂家國兩亡雖其間<lb/>
萬一有得免者亦為時論所貶終古不磨卿曹各當徇<lb/>
公忘私勿雷同也<lb/>
　臣若水通曰語有之並聽則公唐之政事謀始於中<lb/>
　書審駁於門下所以集衆人之見以同歸於公是也<lb/>
　然而謀生於心也有公天下之心而後能謀天下之<lb/>
　事人君不在於得謀而在於得人使居中書門下者<lb/>
<pb n="KR3a0094_WYG_006-9b"/>
　皆無非人則謀無不臧而同於是矣煬帝之世人皆<lb/>
　尚同於非爾用非其人安得不至於是邪<lb/>
劉向說苑曰聖王之舉事必先諦之於謀慮而後考之<lb/>
於蓍龜白屋之士皆關其謀芻蕘之役咸盡其心故萬<lb/>
舉而無遺籌失䇿<lb/>
　臣若水通曰人君之於天下一日萬幾而謀慮不可<lb/>
　以不謹也故舜典曰朕志先定詢謀僉同鬼神其依<lb/>
　龜筮恊從言先諸己詢諸人而後謀之卜筮而鬼神<lb/>
<pb n="KR3a0094_WYG_006-10a"/>
　無不依也向之所言似合於聖人之指矣但先諦於<lb/>
　謀慮乃訪之白屋詢于芻蕘而後考於蓍龜可也若<lb/>
　先考於蓍龜矣而又闗之白屋芻蕘焉不已䙝神之<lb/>
　謀邪此洪範稽疑之序所以必先諸己次之以人而<lb/>
　終之以神而謀無不善也雖然謀慮尤其基也誠能<lb/>
　隨事體認務有以察見天理之實天人固莫違矣否<lb/>
　則中無所主又何假於外哉此人君之心所以貴有<lb/>
　主也<lb/>
<pb n="KR3a0094_WYG_006-10b"/>
班固白虎通曰天子下至士皆有蓍龜者重事决疑示<lb/>
不自專尚書曰女則有大疑謀及卿士謀及庻人謀及<lb/>
卜筮<lb/>
　臣若水通曰謀之臧否事之廢興成敗闗焉是故物<lb/>
　我人神一理也謀及卿士庻人人謀恊矣謀及卜筮<lb/>
　鬼謀恊矣合人鬼於一心夫然後能一天下之理也<lb/>
　其古之深謀逺慮者歟<lb/>
張載理窟曰思慮要簡省煩則所存都昏惑中夜因思<lb/>
<pb n="KR3a0094_WYG_006-11a"/>
慮不寐則驚魘不安某近來雖終夕不寐亦能安靜却<lb/>
求不寐此其驗也<lb/>
　臣若水通曰善謀慮者之於政治也猶其於學也善<lb/>
　謀事者於平心得之善為學者於中思得之張載之<lb/>
　學盖得之於精思者也故有得則疾書之程頥謂之<lb/>
　曰大率有强探力索之状而無優㳺自得之氣願更<lb/>
　完養思慮他日自當調暢然則載之此言盖深有感<lb/>
　悟於程頥之説也乎夫虚靈不昧者心之體也吾心<lb/>
<pb n="KR3a0094_WYG_006-11b"/>
　之體立則天下之理是是而非非者見矣於思慮也<lb/>
　何有舎是則憧憧往來朋從爾思本體惑矣安能善<lb/>
　謀乎<lb/>
程顥劄子有云或謂人君舉動不可不慎易於更張則<lb/>
為害大矣臣獨以為不然所謂更張者頋理所當爾其<lb/>
動皆稽古質義而行則為慎莫大焉豈若因循茍簡卒<lb/>
致敗亂者哉<lb/>
　臣若水通曰語有之琴瑟不和必取而更張之乃可<lb/>
<pb n="KR3a0094_WYG_006-12a"/>
　鼔也夫更張所以求其和也更張之當否在謀慮之<lb/>
　是非不可忽也何者當否見于事也是非生於思也<lb/>
　故更張非以為害也非其道則為害也是故君子必<lb/>
　慎之於思也易曰革言三就夫革而至於三就則亦<lb/>
　慎之至矣伏惟聖明處大寜之世容有不和之弊矣<lb/>
　如有所更張焉盍求之易哉<lb/>
程頥曰君子之志所慮者豈止其一身直慮及天下千<lb/>
萬世小人之慮一朝之忿不遑恤其身<lb/>
<pb n="KR3a0094_WYG_006-12b"/>
　臣若水通曰夫慮之逺近繫於學焉而已矣君子所<lb/>
　學者大故所慮者逺小人不學故不知所慮也嗚呼<lb/>
　一念之發忘其身以至於禍及其親雖追悔亦無及<lb/>
　矣甚矣學之不可不豫也易曰懲忿窒欲其學之道<lb/>
　乎從事於此其寡過矣學者尚勉旃哉<lb/>
張栻經筵講義有云夫治常生於敬謹而亂常起於驕<lb/>
肆使為國者而每念乎稼穡之勞而其后妃又不忘乎<lb/>
織絍之事則心不存焉寡矣何者其必嚴恭朝夕而不<lb/>
<pb n="KR3a0094_WYG_006-13a"/>
敢怠也其必懐保小民而不敢康也其必思天下之饑<lb/>
寒若已饑寒之也是心常存則驕矜放肆何自而生豈<lb/>
非治之所由興也歟<lb/>
　臣若水通曰天下之事治亂敬肆二言盡之矣天下<lb/>
　之治亂生於敬肆敬肆生於一念茍一念而敬焉則<lb/>
　上下内外化之皆思勞勞則善心生然而不治者未<lb/>
　之有也茍一念而肆焉則上下内外化之皆思逸逸<lb/>
　則惡心生然而不亂者未之有也故敬謹驕肆之審<lb/>
<pb n="KR3a0094_WYG_006-13b"/>
　實為萬世長乆之謀也嗚呼讀所其無逸之篇則知<lb/>
　周之所以興誦休其蠶織之章則知周之所以亡夫<lb/>
　興亡之迹相去之逺如此其初也直一念之微爾為<lb/>
　人君者可不鑑哉<lb/>
司馬光曰宴安怠惰肇荒滛之基竒巧珍玩發奢泰之<lb/>
端甘言卑辭啓僥倖之徒附耳屛語開䜛賊之門不惜<lb/>
名器導僣逼之源假借威福授陵奪之柄凡此六者其<lb/>
初甚微朝夕狎翫未覩其害日滋月益遂至深固比知<lb/>
<pb n="KR3a0094_WYG_006-14a"/>
而革之用力百倍矣<lb/>
　臣若水通曰初也者端也端也者事之始也易曰君<lb/>
　子作事謀始夫六者之端啓而天下亂矣救其亂則<lb/>
　難為力治其端則易為功故君子圖難於其易以逺<lb/>
　禍亂也雖然敝未極而可以救藥者未見其可畏也<lb/>
　敝而至於見其可畏則恐無所用其畏也己為人君<lb/>
　者鑒光之言其可謀之不臧也哉<lb/>
程顥曰為惡之人未嘗知有思有思則為善矣思至於<lb/>
<pb n="KR3a0094_WYG_006-14b"/>
再則已審三則惑矣<lb/>
　臣若水通曰孔子稱學而不思則罔故曰思者聖功<lb/>
　之本思之於人也大矣故凡天下之為惡者弗思爾<lb/>
　思之思之又從而思之思之不通鬼神将通之非鬼<lb/>
　神之力乃精誠之極也雖然君子可思也不可過也<lb/>
　如其過也弊斯至矣此季文子所以不見與於孔子<lb/>
　歟今之學者必思無邪而後可也<lb/>
國朝洪武甲辰四月上謂徐達等曰人之行事固欲盡<lb/>
<pb n="KR3a0094_WYG_006-15a"/>
善然一時智慮有未周及既行之後思之有未盡善亟<lb/>
欲更之已無及矣與其追悔於既往曷若致謹於其初<lb/>
大抵更涉世故則智明久歴患難則慮周近日紀綱法<lb/>
度粗若有緒其間有未盡善者諸公宜執正論亟為更<lb/>
張庻幾上下之間各得其便茍有不善豈徒予之過亦<lb/>
汝等之責也<lb/>
　臣若水通曰我皇祖諭侍臣及此即君子作事謀始<lb/>
　之心也始者念之方萌易之所謂深與幾也謀者心<lb/>
<pb n="KR3a0094_WYG_006-15b"/>
　之妙用易之極與研也惟能極深研幾則由中達外<lb/>
　天理充融智慮洞徹自能通天下之志而成天下之<lb/>
　務至於過舉而能悔之更之者鮮矣理茍未明於初<lb/>
　而欲智慮周悉於後胡可得哉皇祖極研幾之神而<lb/>
　猶欲羣臣輔之其靡盈之盛節矣乎<lb/>
洪武元年四月皇祖命工畫古孝行及身所經歴艱難<lb/>
起家戰伐之事為圖以示子孫謂侍臣曰朕家本業農<lb/>
祖父皆長者世承忠厚積善餘慶以及於朕今圖此者<lb/>
<pb n="KR3a0094_WYG_006-16a"/>
使後世觀之知王業艱難也起居官詹同等頓首曰陛<lb/>
下昭徳垂訓莫此為切太祖曰富貴易驕艱難易忽久<lb/>
逺易忘後世子孫生長深宫惟見富貴習於奢侈不知<lb/>
祖宗積累之難故示之以此使朝夕覽觀庻有所警也<lb/>
　臣若水通曰夫立教者言不如意意不如象圖所以<lb/>
　示象也觀其象則意得而言忘矣我太祖髙皇帝建<lb/>
　極之初思亂亡恒起於安寜也遂命工畫古孝行及<lb/>
　艱難戰伐之事為圖以傳子孫俾之朝夕觀覽盖其<lb/>
<pb n="KR3a0094_WYG_006-16b"/>
　意不以開萬世帝王之業為難而以保萬世帝王之<lb/>
　業為貴可謂貽謀之逺者矣故後世子孫處富貴而<lb/>
　不驕享治平於不替良以遺訓之具在也伏惟皇上<lb/>
　時加觀覽警於心謹於身勤於政以能保帝業於無<lb/>
　疆則天下幸甚<lb/>
洪武十二年上與翰林侍制吳沈論持身保業之道上<lb/>
曰人當無所不謹事雖微而必慮行雖小而必防不慮<lb/>
於微終貽大禍不防於小終虧大徳謹小行而無己者<lb/>
<pb n="KR3a0094_WYG_006-17a"/>
則可以成大善忽細事而不戒者則必成大惡常人且<lb/>
然况人君乎沈對曰聖慮及此誠社稷永安之道上曰<lb/>
安生於危危生於安安而不慮則能致危危而克慮則<lb/>
能致安安危治亂在於能謹與否爾<lb/>
　臣若水通曰人君保業之道在於持身持身之功在<lb/>
　於慎獨皇祖所謂微與小即獨也一念之方萌也於<lb/>
　此而慮則察之精矣於此而防則守之宻矣慮且防<lb/>
　則遏其欲而存其理矣由是微而顯小而大皆天理<lb/>
<pb n="KR3a0094_WYG_006-17b"/>
　流行成天下之善治獲社稷之久安矣反是所謂禍<lb/>
　與危豈能免哉皇祖諭侍臣及此得慮微防小之要<lb/>
　而知安危倚伏之機也邪人君處富貴宴安之餘忽<lb/>
　畧於微小多矣茍欲無惡於志尚當以皇祖之言為<lb/>
　法<lb/>
　<lb/>
　<lb/>
　格物通卷六<lb/>
</p>
<p>
</p>
  </div>
</body>
</text>
</TEI>
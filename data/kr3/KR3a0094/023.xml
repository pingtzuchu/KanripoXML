<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷二十三</head>
    <p>
<pb n="KR3a0094_WYG_023-1a"/>
欽定四庫全書<lb/>
　格物通卷二十三　　　　明　湛若水　撰<lb/>
　　　慎言動上<lb/>
易家人象曰風自火出家人君子以言有物而行有恒<lb/>
　臣若水通曰家人卦巽在離上故為風自火出君子<lb/>
　觀此象知事必由内而出故言行皆由中出者也由<lb/>
　中出故所言必有物所行必有恒也物者實體恒者<lb/>
　有常皆謂天理也天理存於中則言行謹於外也言<lb/>
<pb n="KR3a0094_WYG_023-1b"/>
　動謹則身脩家齊國治而天下平矣<lb/>
姤象曰天下有風姤后以施命誥四方<lb/>
　臣若水通曰姤卦乾下有巽順居徤下故為姤有風<lb/>
　行天下之象風行天下在號令而已矣為君后者觀<lb/>
　此象謹於施命以誥四方夫風者天之號令鼔舞萬<lb/>
　物者也命者君之號令鼔舞萬民者也上有逆命則<lb/>
　下有逆詞不可不慎也本吾心之誠以達諸政教焉<lb/>
　則置郵之傳者徳之流行也命斯達矣其君民協心<lb/>
<pb n="KR3a0094_WYG_023-2a"/>
　所感豈不深哉<lb/>
艮六五艮其輔言有序悔亡象曰艮其輔以中正也<lb/>
　臣若水通曰言不可以偽為也有徳者必有言也五<lb/>
　居卦之中故為中正中徳在内者也故能艮其口輔<lb/>
　而不言非不言也不輕言也言由中徳而發者也秩<lb/>
　秩徳音言滿天下無口過其寡悔矣乎<lb/>
繫辭擬之而後言議之而後動擬議以成其變化<lb/>
　臣若水通曰言動根於心也擬議之於易理也易理<lb/>
<pb n="KR3a0094_WYG_023-2b"/>
　在吾心也言行之所由發者也擬議以體認於吾心<lb/>
　由中而發則言動當其可久而變化言即教動即道<lb/>
　而擬議亡矣不然言必信行必果硜硜然爾矣豈知<lb/>
　變化之道邪<lb/>
子曰君子居其室出其言善則千里之外應之況其邇<lb/>
者乎居其室出其言不善則千里之外違之況其邇者<lb/>
乎言出乎身加乎民行發乎邇見乎逺言行君子之樞<lb/>
機樞機之發榮辱之主也言行君子之所以動天地也<lb/>
<pb n="KR3a0094_WYG_023-3a"/>
可不慎乎<lb/>
　臣若水通曰天下之感應心而已矣言行出於心感<lb/>
　應之大者也其於人也為樞機矣善則人應之非私<lb/>
　應也得其同然之心也不善則人違之非私違也失<lb/>
　其同然之心也應則榮違則辱皆由己以致之也非<lb/>
　自外至也豈惟人哉天地之於人一理也天地位與<lb/>
　不位言動之感格也人君父母乎天地而繫天下之<lb/>
　從違者其於言行之際當知與天地合可也與人合<lb/>
<pb n="KR3a0094_WYG_023-3b"/>
　可也顧可狥於一己之私邪<lb/>
書虞書舜典帝曰龍朕堲䜛説殄行震驚朕師命汝作<lb/>
納言夙夜出納朕命惟允<lb/>
　臣若水通曰此帝舜命龍謹於出納王言之詞龍舜<lb/>
　之臣堲疾殄絶也殄行者謂傷絶善人之事師衆也<lb/>
　謂其言之不正而能變亂黑白以駭衆聽也納言虞<lb/>
　官名在周為内史在漢為尚書魏晉以來為中書門<lb/>
　下夫命令人君鼓舞萬民之具誠不可以不謹而納<lb/>
<pb n="KR3a0094_WYG_023-4a"/>
　言之官命令之所由出者也䜛説之人以非為是以<lb/>
　邪為正窺伺間隙迎合主意人君惑之則賞以私喜<lb/>
　罰以私怒命令由之而不正矣此帝舜之所以深惡<lb/>
　而必慎重於納言之命也以為命令政教由納言而<lb/>
　出必使審之既信然後出之否則諫止之不必出可<lb/>
　也敷奏復逆由納言而入必使審之既信然後入否<lb/>
　則斥逐之可也是故朝廷賞罰予奪皆出聖斷大權<lb/>
　不至下移而䜛説無所容其喙矣後世人君惟欲其<lb/>
<pb n="KR3a0094_WYG_023-4b"/>
　言而莫予違使納言之官不得盡其職唯唯奉命以<lb/>
　取容説此命令之所以不正而治之不古若也有由<lb/>
　然哉夫納言之官今之通政司與夫六科十三道皆<lb/>
　其類也如朝廷之喉舌然喉舌壅塞言語不通為身<lb/>
　之大患為人君者豈不懼乎<lb/>
大禹謨帝曰惟口出好興戎<lb/>
　臣若水通曰此帝舜告禹之言好善也戎兵也言發<lb/>
　於口則有召善起兵二者之分利害之幾可畏如此<lb/>
<pb n="KR3a0094_WYG_023-5a"/>
　易曰居其室出其言善千里之外應之況其邇者乎<lb/>
　出其言不善千里之外違之況其邇者乎人君居天<lb/>
　下之上一言一動尤為千萬臣民之瞻聽甚不可不<lb/>
　慎其所發也<lb/>
商書説命惟口起羞<lb/>
　臣若水通曰此傅説告髙宗之言也言語者所以宣<lb/>
　其意而達諸政令者也輕出則有起羞之患夫言行<lb/>
　君子之樞機也樞機之發榮辱之主也故一或輕出<lb/>
<pb n="KR3a0094_WYG_023-5b"/>
　大則啓禍小則召侮人君之發言可不慎乎<lb/>
周書周官王曰嗚呼凡我有官君子欽乃攸司慎乃出<lb/>
令令出惟行弗惟反以公滅私民其允懐<lb/>
　臣若水通曰此成王訓迪百官之言也反者令出不<lb/>
　可行而壅逆之謂允信也蓋令者出於上而施於下<lb/>
　示趍向於民者也誠不可以不慎敬汝所主之職在<lb/>
　於慎令故曰欽乃攸司慎乃出令令欲其行不欲其<lb/>
　壅逆而不行此所以當慎也公理私情不容並立公<lb/>
<pb n="KR3a0094_WYG_023-6a"/>
　理勝則私情滅以公滅私則所出之令至公無我民<lb/>
　將丕應徯志豈有不敬信而懐服者乎故敬職在於<lb/>
　慎令慎令在於至公為人上者其可不立至公以為<lb/>
　出令之本乎<lb/>
畢命政貴有恒辭尚體要不惟好異商俗靡靡利口惟<lb/>
賢餘風未殄公其念哉<lb/>
　臣若水通曰此康王命畢公保釐東郊之言也蔡沈<lb/>
　曰對暫之謂恒對常之謂異趣完具而已之謂體衆<lb/>
<pb n="KR3a0094_WYG_023-6b"/>
　體所㑹之謂要政事純一辭令簡實深戒作聦明趨<lb/>
　浮末好異之事也成王言政貴有常不常則民無所<lb/>
　據守其政之號令辭不體要則失於虛文好異則辭<lb/>
　不體要而政不恒矣況商俗靡靡然而尚利口餘風<lb/>
　至今不息則有恒體要尤為對病之藥也可不念之<lb/>
　哉為人上者欲恒其政當慎其辭令焉<lb/>
詩小雅小弁莫髙匪山莫浚匪泉君子無易由言耳屬<lb/>
于垣無逝我梁無發我笱我躬不閲遑恤我後<lb/>
<pb n="KR3a0094_WYG_023-7a"/>
　臣若水通曰朱熹謂幽王太子宜臼被廢而作此詩<lb/>
　言山極髙矣而或陟其巔水極深矣而或入其底故<lb/>
　君子不可輕易於其言恐耳屬於垣者有所觀望左<lb/>
　右而生䜛譖也臣謂言者發於心者也心或受病則<lb/>
　隱之所藏顯之所發雖欲禁之不可得矣故君子欲<lb/>
　謹其言當先謹其心則言之所發皆由中出正大光<lb/>
　明無不可對人者矣故欲無易由言當自無易由心<lb/>
　始爾宜臼因被譖而為此詩是有意於謹言矣然徒<lb/>
<pb n="KR3a0094_WYG_023-7b"/>
　禁於標末爾李泌諫徳宗廢太子立舒王曰願還宫<lb/>
　勿露此意若有意於謹言矣然猶禁之於萌芽爾中<lb/>
　庸曰君子不動而敬不言而信夫敬信在言動之先<lb/>
　則邪意不生而言行可以動天地矣伏惟聖明留心<lb/>
　於敬信之學則無意無必而凡刑賞予奪如天之無<lb/>
　迹而左右不得窺伺之矣<lb/>
大雅板天之方難無然憲憲天之方蹶無然泄泄辭之輯<lb/>
矣民之洽矣辭之懌矣民之莫矣<lb/>
<pb n="KR3a0094_WYG_023-8a"/>
　臣若水通曰此詩同列相戒亦以諷王也憲憲欣欣<lb/>
　也蹶動也泄泄猶沓沓也輯和洽合懌悦莫定也首<lb/>
　章憂其出話不然故此繼之以為辭之輯和故民莫<lb/>
　不洽合矣辭之懌悦於民心故民心皆莫而定矣蓋<lb/>
　上下同此心也同此理也辭當於理而和且悦焉則<lb/>
　上無逆命下無逆辭民自無不合無不定矣夫民合<lb/>
　而定由言當乎理固也然欲其言之當理豈徒修飾<lb/>
　於外哉蓋由平時修辭立誠以涵養此心之天理使<lb/>
<pb n="KR3a0094_WYG_023-8b"/>
　之由中達外不能己焉大之為典謨訓誥小之為號<lb/>
　令詔勅莫非洋洋之天語所以鼓舞乎萬民者風行<lb/>
　草動莫之或違矣不然徒欲修飾其辭而不由中出<lb/>
　則雖學典謨訓誥亦偽辭而已矣人君欲民之信從<lb/>
　當修信於言前然後可也<lb/>
春秋桓公三年夏齊侯衞侯胥命于蒲<lb/>
　臣若水通曰春秋書胥命于蒲褒齊僖衞宣不事盟<lb/>
　誓以言而相結也是役也或曰尊王或曰推伯其事<lb/>
<pb n="KR3a0094_WYG_023-9a"/>
　之是非不暇論矣獨謂春秋之時大道隱而盟誓興<lb/>
　忠信薄而人心疑約劑亂而交質之風成烏有如二<lb/>
　國之君一言取信邪衛獻公言於寗喜求復國喜曰<lb/>
　必子鮮在不然必敗小邾射以句繹奔魯曰使季路<lb/>
　要我吾無盟子鮮季路言出而人服庶幾胥命之遺<lb/>
　風也嗚呼春秋非古也而古道猶存以是知天理之<lb/>
　在人心不以古今殊也人君敦信修道得人心之同<lb/>
　然言而世為天下則矣<lb/>
<pb n="KR3a0094_WYG_023-9b"/>
定公十年夏公㑹齊侯于夾谷<lb/>
　臣若水通曰夾谷之㑹齊侯弱魯將有萊兵之刼國<lb/>
　勢之殆亦甚矣仲尼以從容談論而却敵國之兵何<lb/>
　也蓋天下莫大於理而強衆不與焉仲尼之對齊侯<lb/>
　曰裔不謀夏夷不亂華於神為不祥於徳為愆義聽<lb/>
　其言也道徳之正自足以折其奸囘之心仁義之論<lb/>
　自足以消其桀驁之氣故俄頃之間功化如此也否<lb/>
　則齊君非不武也晏嬰非不知也胡為而有獲罪於<lb/>
<pb n="KR3a0094_WYG_023-10a"/>
　魯謝過以質之言哉故曰仲尼一言威重於三軍<lb/>
禮記曲禮曰毋勦説毋雷同必則古昔稱先王<lb/>
　臣若水通曰毋禁止之辭<graphic n="KR1158" url="https://raw.githubusercontent.com/kanripo/KR-Gaiji/master/images/KR1158.png" mimeType="image/png"/>取他人之説以為己説<lb/>
　謂之勦説聞人之説而附和之謂之雷同則猶法也<lb/>
　修辭立誠所以進徳也古之君子所以致慎於言辭<lb/>
　者非欲為觀美也蓋所以謹其心而進徳也是故勦<lb/>
　説雷同求之於人也言非由中出也言則古昔稱先<lb/>
　王非求之於古昔先王也求之我也先王之心我之<lb/>
<pb n="KR3a0094_WYG_023-10b"/>
　同然也故求之人者偽也求之我心之同然者誠也<lb/>
　故君子立誠之為貴<lb/>
曲禮曰脩身踐言謂之善行行脩言道禮之質也<lb/>
　臣若水通曰脩身以踐言言斯道矣踐言以善行行<lb/>
　斯脩矣言行者君子之樞機也禮之出也必言行以<lb/>
　為地是故言行脩禮本立矣故禮樂待人而後行<lb/>
哀公問孔子曰君子過言則民作辭過動則民作則君<lb/>
子言不過辭動不過則百姓不命而敬恭<lb/>
<pb n="KR3a0094_WYG_023-11a"/>
　臣若水通曰過言過動謂言動不當理也作如作好<lb/>
　作惡之作作辭化其過言也作則化其過動也過言<lb/>
　生於心也過行發於身也皆不恭不敬之萌也恭敬<lb/>
　存於心言行不過則百姓化而敬恭感應之理則然<lb/>
　也君子之於言動其可以不謹乎<lb/>
仲尼燕居曰言而履之禮也行而樂之樂也君子力此<lb/>
二者以南面而立夫是以天下太平也<lb/>
　臣若水通曰言出而踐則履矣言無非理是以謂之<lb/>
<pb n="KR3a0094_WYG_023-11b"/>
　禮也行發而順則樂矣動無不和是以謂之樂也禮<lb/>
　樂出於身天下化之而至理至和焉治之極也<lb/>
緇衣子曰王言如絲其出如綸王言如綸其出如綍故<lb/>
大人不倡游言可言也不可行君子弗言也可行也不<lb/>
可言君子弗行也則民言不危行而行不危言矣<lb/>
　臣若水通曰如絲如綸者發之者小而播之者大也<lb/>
　如綸如綍者發之者大而播之者尤大也蓋人君一<lb/>
　言之發一訓誥詔令之出而臣下之奉行天下之習<lb/>
<pb n="KR3a0094_WYG_023-12a"/>
　尚必有甚焉者矣發之不可不謹也故在審之而已<lb/>
　矣一言之發也必思曰他日可行於臣民乎否則不<lb/>
　必言也一政之行也必思曰此可對臣民言之乎否<lb/>
　則不必行也言必慮其所終行必稽其所敝則言行<lb/>
　相顧而天下化之矣雖然理一也合乎理未有可言<lb/>
　而不可行可行而不可言者但人君以崇髙之勢或<lb/>
　出悖理之言行以為莫予違者而不知天下之臣民<lb/>
　已議其後而莫肯信從矣王者之所發可不慎乎<lb/>
<pb n="KR3a0094_WYG_023-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷二十三<lb/>
</p>
<p>
</p>
  </div>
</body>
</text>
</TEI>
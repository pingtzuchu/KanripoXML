<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷七</head>
    <p>
<pb n="KR3a0094_WYG_007-1a"/>
欽定四庫全書<lb/>
　格物通卷七　　　　　　明　湛若水　撰<lb/>
　　　感應上<lb/>
易中孚九二鳴鶴在隂其子和之我有好爵吾與爾靡<lb/>
之<lb/>
　臣若水通曰此中孚卦九二之爻辭隂幽隠之處也<lb/>
　靡作縻慕恱之意也九陽剛二中位以剛德而居中<lb/>
　位與九五剛中相應故有鶴鳴子和我爵爾靡之象<lb/>
<pb n="KR3a0094_WYG_007-1b"/>
　蓋二臣而五君也君臣感通之道誠而已矣誠者心<lb/>
　之實理上下同然者也故彼感此應有不期然而然<lb/>
　者若不誠則心貳心貳則勢離亂之所由生也上下<lb/>
　一於誠則上下交而其志同如腹心手足之一體矣<lb/>
　以之作事何事不成乎然則君臣相與感應之際可<lb/>
　不誠哉<lb/>
咸彖天地感而萬物化生聖人感人心而天下和平觀<lb/>
其所感而天地萬物之情可見矣<lb/>
<pb n="KR3a0094_WYG_007-2a"/>
　臣若水通曰天地之與萬物一氣也故天地之氣相<lb/>
　感則太和氤氲而化育成矣聖人之與萬民一心也<lb/>
　故聖人感之以吾心之理則丕應徯志而和平致矣<lb/>
　天地以氣聖人以心其所以感應者理一而已理一<lb/>
　即性一性一即情一情不可見以其所感而見之爾<lb/>
　故天地聖人之感人物而無不應者以其情性之同<lb/>
　也故即其所感觀之天地萬物之情見矣人君能得<lb/>
　人心同然之理有感而必通矣天下其有不和平者<lb/>
<pb n="KR3a0094_WYG_007-2b"/>
　乎故不必求之天下之人心而求之吾心焉可也<lb/>
咸大象曰山上有澤咸君子以虛受人<lb/>
　臣若水通曰澤雖在下而性好潤山雖在上而土性<lb/>
　疏通受潤二物之氣相感通有以虚受人之象君子<lb/>
　觀此象而虛其中以受於人虛中者心無一物也心<lb/>
　無一物則誠矣故咸感也不從心以無心而感物則<lb/>
　物無不應矣是故感通也者心之神也虛也者感通<lb/>
　之本也天理也非以虛受以吾心之理相受也<lb/>
<pb n="KR3a0094_WYG_007-3a"/>
書虞書大禹謨禹曰惠迪吉從逆凶惟影響<lb/>
　臣若水通曰此大禹陳謨於舜之言也惠迪從逆猶<lb/>
　曰順善從惡也禹言吉凶之於善惡猶影響之於形<lb/>
　聲天道人事感應之速如此漢儒董仲舒亦曰臣觀<lb/>
　天人相與之際甚可畏亦此意也為人君者一念之<lb/>
　發即有感召可不慎乎<lb/>
大禹謨三旬苗民逆命益贊子禹曰惟德動天無逺弗<lb/>
屆滿招損謙受益時乃天道帝初于厯山往于田日號<lb/>
<pb n="KR3a0094_WYG_007-3b"/>
泣于旻天于父母負罪引慝祗載見瞽瞍䕫䕫齊慄瞽<lb/>
亦允若至諴感神矧兹有苗禹拜昌言曰俞班師振<lb/>
旅帝乃誕敷文德舞干羽于兩階七旬有苗格<lb/>
　臣若水通曰十日為旬逆命謂不服征也贊佐也屆<lb/>
　至也帝舜也仁覆閔下謂之旻天日非一日也祗敬<lb/>
　載事也齊莊敬慄戰懼䕫䕫莊敬戰懼之容也允信<lb/>
　若順也誠感物曰諴班還振整也誕大也文德文命<lb/>
　德教也干楯羽翳皆舞者所執也兩階東西階也格<lb/>
<pb n="KR3a0094_WYG_007-4a"/>
　至也益從禹出征以苗負固未可威服故贊佐於禹<lb/>
　以為惟有動天之德者必能感通之逺而無所不至<lb/>
　蓋欲禹還兵而増修其德也乃舉天道以為滿則損<lb/>
　謙則益欲其法天道以益德也又舉人事言舜耕厯<lb/>
　山往田之時日號呼旻天以不順父母之故自負其<lb/>
　罪以自引其慝不敢以為父母之罪慝敬其子職之<lb/>
　事以見瞽瞍䕫䕫齊慄敬畏小心而盡於事親者如<lb/>
　此故舜以誠孝感格雖瞽瞍頑愚亦且信順之而底<lb/>
<pb n="KR3a0094_WYG_007-4b"/>
　豫焉然非特人事為然也又推極至誠之道以為神<lb/>
　明亦且感格焉夫以天道既如彼而以人事神明又<lb/>
　如此而况於苗民乎於是大禹乃還師振旅帝舜乃<lb/>
　大修文命德教七旬而有苗來格也夫天道至逺也<lb/>
　瞽瞍至頑也鬼神至幽也苗民至難化也而一念修<lb/>
　德足以感格之者何邪蓋天地人鬼之理一而已矣<lb/>
　故一念之邪正天地鬼神莫不鑒之愚民莫不知之<lb/>
　然則人君念慮可不敬謹於獨乎<lb/>
<pb n="KR3a0094_WYG_007-5a"/>
夏書禹貢祗台徳先不距朕行<lb/>
　臣若水通曰台我也以禹而言距違也史臣紀禹平<lb/>
　水土定土賦建諸侯之外又有敬德之化以先天下<lb/>
　則天下自不能違越禹之所行也蓋聖人過化存神<lb/>
　感應之妙有如此者亦在乎一心之微爾人君欲致<lb/>
　天下之化者當自敬德始焉<lb/>
商書伊訓古有夏先后方懋厥德罔有天灾山川鬼神<lb/>
亦莫不寧暨鳥獸魚鼈咸若<lb/>
<pb n="KR3a0094_WYG_007-5b"/>
　臣若水通曰此伊尹告太甲之言有夏先后謂禹也<lb/>
　懋勉也方且也暨及也咸皆也若順其性也言夏禹<lb/>
　進德之功亹亹未巳上天無有灾異山峙川流鬼神<lb/>
　享祀無有不安寧者至於鳥獸魚鼈之微無不順其<lb/>
　性也由此觀之罔有天灾亦莫不寧者其天地位乎<lb/>
　鳥獸魚鼈咸若者其萬物育乎蓋禹德既修則以吾<lb/>
　心之中和召天地萬物之中和感應之速有如此者<lb/>
　後世人主以敬為無益謂天不足畏無怪其灾𤯝迭<lb/>
<pb n="KR3a0094_WYG_007-6a"/>
　至而覆亡相尋也歟<lb/>
太甲先王子惠困窮民服厥命罔有不恱並其有邦厥<lb/>
隣乃曰徯我后后來無罰<lb/>
　臣若水通曰此伊尹告太甲之言也言先王於困窮<lb/>
　之民若己子而惠愛之惠之若子則心之愛者誠矣<lb/>
　未有誠而不動者也故民服從其命而無不心恱至<lb/>
　其隣有邦之民莫不以湯為我君而待其來若來則<lb/>
　我無罪矣夫民恱於服命而隣國之民不君其君反<lb/>
<pb n="KR3a0094_WYG_007-6b"/>
　以湯為其君而待其來人民之向背無他一心之感<lb/>
　應爾矣然則為人君者可不慎所以感之者乎<lb/>
咸有一德非天私我有商惟天佑于一德非商求于下<lb/>
民惟民歸于一德<lb/>
　臣若水通曰此伊尹告太甲之言也言天之佑商非<lb/>
　天私我商也天之所佑者在一德爾商之得民非商<lb/>
　求于民也民之所歸者在一德爾一德者純一之德<lb/>
　即天理也夫人心有一毫私意之雜則天理息矣不<lb/>
<pb n="KR3a0094_WYG_007-7a"/>
　雜則不息不息則一故天與民歸非歸商也歸一德<lb/>
　也蓋一德者天民一者也人君具此一德而上下應<lb/>
　之者何邪以一體故也故人君者一念一則天人合<lb/>
　一念二三則天人離天人相與之際可不畏哉<lb/>
周書無逸君子所其無逸<lb/>
　臣若水通曰此周公作無逸以戒成王篇中語也蔡<lb/>
　沈曰所猶處所也君子以無逸為所動靜食息無不<lb/>
　在是焉作輟則非所謂所矣臣謂以無逸為所則隨<lb/>
<pb n="KR3a0094_WYG_007-7b"/>
　處隨時有兢兢業業之念人心不死而天理常存矣<lb/>
　人君居至尊之位多縱驕逸以至安其危利其灾樂<lb/>
　其所以亡者皆坐此爾周公無逸之一言真可為萬<lb/>
　世人君燕安痼疾之藥石也歟<lb/>
詩大雅文王穆穆文王於緝熈敬止假哉天命<lb/>
　臣若水通曰穆穆深逺之意於嘆美辭緝續熈明也<lb/>
　止語辭假大也此詩言穆穆之文王嘆其繼續光明<lb/>
　而能敬止以膺受天命之大如此有以見天人之一<lb/>
<pb n="KR3a0094_WYG_007-8a"/>
　氣也氣一則理一矣理一則心一矣心一則其感應<lb/>
　之機一矣是故維天之命於穆不已此天之所以為<lb/>
　天也文王之德緝熈敬止純亦不已則其心即天心<lb/>
　理即天理氣即天氣實與之脗合無間也感應之理<lb/>
　有不期而然者矣茍敬德弗修徒以籲天求應至於<lb/>
　封禪禱祀以徼福利特棄天褻天爾後之人主知天<lb/>
　人之一理可不敬德以為祈天永命之本乎<lb/>
周頌烈文無競維人四方其訓之不顯維德百辟其刑<lb/>
<pb n="KR3a0094_WYG_007-8b"/>
之<lb/>
　臣若水通曰無競者聖人無心之感也不顯者聖人<lb/>
　至德之淵深也訓刑皆法之之意夫天下之大感應<lb/>
　而已矣感應之道自然而已矣自然者無心者也不<lb/>
　顯者也天地之常普萬物而無心故不言而四時行<lb/>
　焉百物生焉而物之應者勃然矣聖人之常順萬事<lb/>
　而無情故無競而四方訓不顯而百辟刑人之應者<lb/>
　翕然矣此無他無心之感不言之化其理同則機之<lb/>
<pb n="KR3a0094_WYG_007-9a"/>
　自然者不容己爾故人主不患天下之不應惟患其<lb/>
　無所以感之者爾<lb/>
春秋桓公元年秋大水<lb/>
　臣若水通曰宋儒胡安國謂大水者隂逆而與怨氣<lb/>
　并之所致也桓行逆德致隂沴宜矣臣謂桓之弑逆<lb/>
　起於一念之不善而上天隂沴之應其速如此其可<lb/>
　畏哉然則為善者感動於天其機亦當如此矣人君<lb/>
　戒懼慎獨以養其中和之德致之於國家天下則天<lb/>
<pb n="KR3a0094_WYG_007-9b"/>
　地之位萬物之育亦其理勢之必然也道豈逺乎哉<lb/>
　功豈難乎哉在一念之微爾<lb/>
成公元年無氷<lb/>
　臣若水通曰宋儒胡安國謂寒極而無氷者常燠也<lb/>
　洪範傳曰豫恒燠若此政事舒緩紀綱縱弛之象成<lb/>
　公幼弱政在三家公室不張其象己見故當涸隂沍<lb/>
　寒而常燠應之臣謂天道之陽舒隂慘人君之仁育<lb/>
　義正天人未始不相通也成公幼弱縱臣失政亦猶<lb/>
<pb n="KR3a0094_WYG_007-10a"/>
　天之隂陽易位故宜寒而燠此感彼應捷於影響有<lb/>
　天下者能審其感應之機五服不濫五刑不弛則隂<lb/>
　陽合德而慘舒同運矣<lb/>
禮記檀弓魯人有周豐也者哀公執摯請見之而曰不<lb/>
可公曰我其已夫使人問焉曰有虞氏未施信於民而<lb/>
民信之夏后氏未施敬於民而民敬之何施而得斯於<lb/>
民也對曰墟墓之間未施哀於民而民哀社稷宗廟之<lb/>
中未施敬於民而民敬殷人作誓而民始畔周人作會<lb/>
<pb n="KR3a0094_WYG_007-10b"/>
而民始疑茍無禮義忠信誠慤之心以涖之雖固結之<lb/>
民其不解乎<lb/>
　臣若水通曰敬信禮義誠慤人之心不假外而有者<lb/>
　也其感其應不假物而然者也故不言之信無心之<lb/>
　感天下之至感至信也君天下者躬脩其徳見而民<lb/>
　莫不敬言而民莫不信行而民莫不說以純王之心<lb/>
　成純王之治有不難矣何也以其先得民心之所同<lb/>
　然者也<lb/>
<pb n="KR3a0094_WYG_007-11a"/>
樂記曰人心之動物使之然也感於物而動故形於聲<lb/>
聲相應故生變變成方謂之音<lb/>
　臣若水通曰寂然不動心之本體也感物而動心之<lb/>
　應用也心之感應故不能無聲聲之感應故不能無<lb/>
　音宫商角徴羽之相還清濁高下之定位成焉故音<lb/>
　之起由人心生也是故先王慎所以感之者<lb/>
樂記曰是故其哀心感者其聲噍以殺其樂心感者其<lb/>
聲嘽以緩其喜心感者其聲發以散其怒心感者其聲<lb/>
<pb n="KR3a0094_WYG_007-11b"/>
粗以厲其敬心感者其聲直以亷其愛心感者其聲和<lb/>
以柔六者非性也感於物而後動<lb/>
　臣若水通曰噍者竭而無澤也殺者減而不隆也嘽<lb/>
　者闡而無餘也緩謂紆而不迫也發者生而不窮也<lb/>
　散者施而無積也直者無委曲也亷者有分辨也和<lb/>
　不乖也柔致順也皆聲之應也哀樂喜怒敬愛皆心<lb/>
　之感也夫聲者心之宣也有是心則有是聲故聲音<lb/>
　之道誠之不可掩也是故可以知感應之道矣為人<lb/>
<pb n="KR3a0094_WYG_007-12a"/>
　君者可不正其心以為感應之本乎<lb/>
樂記曰夫民有血氣心知之性而無哀樂喜怒之常應<lb/>
感起物而動然後心術形焉<lb/>
　臣若水通曰有血氣心知之性無哀樂喜怒之常本<lb/>
　其未發者也感物而動本其已發者也故感於可矜<lb/>
　而有惻隠之心感於可怒而有羞惡之心感於交際<lb/>
　而有辭讓之心感於得失而有是非之心斯真心矣<lb/>
　故無惻隠羞惡辭讓是非之心者非人也君子觀其<lb/>
<pb n="KR3a0094_WYG_007-12b"/>
　感通之幾而聖學可至矣<lb/>
禮記孔子閒居曰清明在躬志氣如神嗜欲將至有開<lb/>
必先天降時雨山川出雲<lb/>
　臣若水通曰聖人與天地如人之一身無不相通其<lb/>
　痛癢忻戚無不相應者清明則心無私欲至虛而靈<lb/>
　故志氣如神而足以前知是故凡所願欲之事將至<lb/>
　必先有以開發其朕兆者猶天將降雨山川為之先<lb/>
　出雲聖人一心之感應亦如是而己為人君者可不<lb/>
<pb n="KR3a0094_WYG_007-13a"/>
　清心凝神以為感應之本乎<lb/>
論語曰上好禮則民莫敢不敬上好義則民莫敢不服<lb/>
上好信則民莫敢不用情<lb/>
　臣若水通曰甚矣上下感應之速也其機使之然爾<lb/>
　曷謂機理一而已矣理也者人心之所同然而上下<lb/>
　達之者也禮義信人心天理同然之機也故上有好<lb/>
　下必有甚焉者各以其類而應焉如志氣之相感一<lb/>
　體之貫通也非夫聖賢之心學足以通天下之志者<lb/>
<pb n="KR3a0094_WYG_007-13b"/>
　其孰能與於斯<lb/>
孟子曰以力服人者非心服也力不贍也以德服人者<lb/>
中心恱而誠服也如七十子之服孔子也詩云自西自<lb/>
東自南自北無思不服此之謂也<lb/>
　臣若水通曰王霸之辨如玉之與石然究其本則德<lb/>
　與力誠與偽而已矣蓋王道則本之德而由於誠霸<lb/>
　功則本之力而出於偽以力服人則無以得其心已<lb/>
　以偽感人以偽應也以德服人則得其心已以誠感<lb/>
<pb n="KR3a0094_WYG_007-14a"/>
　人以誠應也故五霸莫盛於桓文姑以其執轅濤塗<lb/>
　侵曹伐衞之事而視夫成湯之興東征而西怨文王<lb/>
　之作大畏而小懷其人心之服與不服為何如哉雖<lb/>
　然先儒程顥曰有天德便可語王道又曰其要只在<lb/>
　謹獨究其德力誠偽之分則又係於人君一念之微<lb/>
　爾君天下者有志於王道盍亦反其本矣<lb/>
中庸其次致曲曲能有誠誠則形形則著著則明明則<lb/>
動動則變變則化唯天下至誠為能化<lb/>
<pb n="KR3a0094_WYG_007-14b"/>
　臣若水通曰中庸此章言自至誠以下者當用力以<lb/>
　求至於誠也蓋天理根於人心雖昏愚之極天理猶<lb/>
　有以時發見者孟子所謂四端此所謂曲也人能因<lb/>
　其天理微處擴而充之以至其極則無小大充萬殊<lb/>
　之善協于克一也是亦無異於至誠矣由是而形則<lb/>
　睟面盎背由是而著則暢於四支由是而明則發於<lb/>
　事業由是而動則四方風動由是而變則人皆舍舊<lb/>
　從新由是而化則人各反其真而不復舊而天下化<lb/>
<pb n="KR3a0094_WYG_007-15a"/>
　成矣夫誠也者譬之樹木之根也而形著明動變化<lb/>
　則譬之樹木之有枝榦花實而生生不息焉一氣之<lb/>
　感應也至此則中和極致而位育兩全有本者如是<lb/>
　也人君欲感人心而化成天下者盍於致曲求之<lb/>
左傳隠公元年鄭武公莊公為平王卿士王貳于虢鄭<lb/>
伯怨王王曰無之故周鄭交質王子狐為質於鄭鄭公<lb/>
子忽為質於周王崩周人將畀虢公政四月鄭祭足帥<lb/>
師取温之麥秋又取成周之禾周鄭交惡君子曰信不<lb/>
<pb n="KR3a0094_WYG_007-15b"/>
由中質無益也明恕而行要之以禮雖無有質誰能間<lb/>
之茍有明信澗谿沼沚之毛蘋蘩蕰藻之菜筐筥錡釡<lb/>
之器潢汙行潦之水可薦於鬼神可羞於王公而况君<lb/>
子結二國之信行之以禮又焉用質風有采蘩采蘋雅<lb/>
有行葦泂酌昭忠信也<lb/>
　臣若水通曰天下之禍莫大於間間則疑疑則僣僣<lb/>
　則亂矣是故間者聖王之所必去者也平王既任鄭<lb/>
　伯父子為卿士而欲貳於虢則是君間其臣也鄭伯<lb/>
<pb n="KR3a0094_WYG_007-16a"/>
　怨王則是臣間其君也君臣相間天理滅矣間而不<lb/>
　已至於交質又不已至於交惡史從而書之若固然<lb/>
　者則冠屨倒置天地反易一時之化人心盡死而九<lb/>
　法盡斁矣蓋由平王一念之貳之感應也平王暗弱<lb/>
　不足論也鄭伯父子有緇衣之賢者然且至於是鄭<lb/>
　之得罪也不尤大歟<lb/>
左傳僖公二十五年冬晉侯圍原命三日之糧原不降<lb/>
命去之諜出曰原將降矣軍吏曰請待之公曰信國之<lb/>
<pb n="KR3a0094_WYG_007-16b"/>
寶也民之所庇也得原失信何以庇之所亡滋多退一<lb/>
舍而原降<lb/>
　臣若水通曰晉文公守伐原之信誠矣乎曰誠與偽<lb/>
　不容以髮者也易之革曰已日乃孚革而孚者也其<lb/>
　曰未占有孚孚而革者也誠豈可以聲音笑貌為之<lb/>
　哉文公之伐原也刻日持糧而克諜降退舍而待觀<lb/>
　其進退同一貪取之心也其誠邪偽邪夫惟大易之<lb/>
　咸聖人之感天下以無心也<lb/>
<pb n="KR3a0094_WYG_007-17a"/>
周語内史興曰禮所以觀忠信仁義也忠所以分也仁<lb/>
所以行也信所以守也義所以節也忠分則均仁行則<lb/>
報信守則固義節則度分均無怨行報無匱守固不偷<lb/>
節度不攜若民不怨而財不匱令不偷而動不攜其何<lb/>
事不濟又曰樹於有禮艾人必豐<lb/>
　臣若水通曰忠分則均者謂心中不偏故處物得其<lb/>
　平也攜離也樹種也艾報也豐厚也禮者天理之形<lb/>
　體也忠信仁義禮之本也忠分仁行信守義節上之<lb/>
<pb n="KR3a0094_WYG_007-17b"/>
　所以感人者誠矣無怨無匱不偷不攜下之所以應<lb/>
　上者至矣故曰禮以觀德德以卜世晉侯之郊勞恭<lb/>
　命則其興可以必矣况天子有天下之大其可不以<lb/>
　忠信仁義存心以禮自守以濟豐亨豫大之福哉易<lb/>
　曰視履考祥此之謂也<lb/>
　<lb/>
　<lb/>
　格物通卷七<lb/>
</p>
<p>
</p>
  </div>
</body>
</text>
</TEI>
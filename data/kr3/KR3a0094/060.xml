<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷六十</head>
    <p>
<pb n="KR3a0094_WYG_060-1a"/>
欽定四庫全書<lb/>
　格物通卷六十　　　　　明　湛若水　撰<lb/>
　　　學校三<hi>禮樂政教附</hi>
晉元帝建武元年戴邈上疏以為世道久喪禮俗日弊<lb/>
猶火消膏莫之覺也今王業肇建萬物權輿謂宜篤道<lb/>
崇儒以勵風化帝從之始立太學<lb/>
　臣若水通曰學校之教風化之本國之元氣也采芹<lb/>
　泮水魯之所以盛青衿城闕鄭之所以衰而治亂係<lb/>
<pb n="KR3a0094_WYG_060-1b"/>
　焉晉元即位之始而邈勸以立學可謂知風教之先<lb/>
　務者矣第惜太學雖立徒有師儒之名而無作人之<lb/>
　本爾夫作之者人也教由人生者也晉之一代無一<lb/>
　真儒無怪其然哉<lb/>
晉成帝咸康三年正月國子祭酒袁瓌太常馮懐以江<lb/>
左寖安請興學校帝從之<lb/>
　臣若水通曰袁瓌請興學校蓋知轉移風化之本也<lb/>
　教弛風頽蔽固已久上無精一執中之君下無反身<lb/>
<pb n="KR3a0094_WYG_060-2a"/>
　一德之臣教道所以終於不振也惜哉<lb/>
晉孝武帝太元五年秦王堅作教武堂於渭城命太學<lb/>
生明陰陽兵法者教授諸將秘書監朱彤諌曰陛下東<lb/>
征西伐所向無敵四海之地十得其八是宜偃武修文<lb/>
乃更始立學舍教人戰鬬之術殆非所以馴致昇平也<lb/>
堅乃止<lb/>
　臣若水通曰衞靈公問陳孔子對曰俎豆之事則嘗<lb/>
　聞軍旅之事未之學也明日遂行堅不務崇禮教以<lb/>
<pb n="KR3a0094_WYG_060-2b"/>
　立國而徒作教武堂專意於戰鬬之術充其類不至<lb/>
　於糜爛其民不已也堅誠佳兵也哉又烏足以語昇<lb/>
　平之致也<lb/>
晉安帝隆安三年三月魏吏部尚書崔宏請置五經愽<lb/>
士增國子太學生員合三千人魏主珪問愽士李先曰<lb/>
天下何物最善可以益人神智對曰莫若書籍珪曰書<lb/>
籍凡有幾何如何可集對曰自書契以來世有滋益以<lb/>
至于今不可勝計茍人主所好何憂不集珪信之命郡<lb/>
<pb n="KR3a0094_WYG_060-3a"/>
縣大索書籍悉送平城<lb/>
　臣若水通曰代北之俗尚武魏主珪因崔宏請置愽<lb/>
　士增國子太學生三千人聞李先書籍益人神智之<lb/>
　說則大索書籍可謂崇文之主矣獨不知所謂神智<lb/>
　者人之虚靈天之聰明也書籍但能開發之爾不然<lb/>
　則自書契以來世有滋益何神聖之寡耶<lb/>
宋文帝元嘉十五年豫章雷次宗好學以處士徵至建<lb/>
康為開館于雞籠山使聚徒教授帝雅好藝文使丹陽<lb/>
<pb n="KR3a0094_WYG_060-3b"/>
尹廬江何尚之立𤣥學太子率更令何承天立史學司<lb/>
徒參軍謝元立文學并次宗儒學為四學<lb/>
　臣若水通曰三代之學皆所以明人倫也理一而巳<lb/>
　學一而已一者堯舜禹湯文武周公孔子相傳之正<lb/>
　學也外此而二三焉則所謂異端也故古之為學者<lb/>
　一今之為學者四天道一本也本一而四支之支則<lb/>
　離離則去道逺矣此大亂之所由起乎宋文雅好藝<lb/>
　文而并立四學則其學之二三而不得其正可知矣<lb/>
<pb n="KR3a0094_WYG_060-4a"/>
　孔子曰攻乎異端斯害也已其宋文之謂乎<lb/>
宋明帝泰始二年魏始立郡學置愽士助教生員從中<lb/>
書令高允相州刺史李沂之請也<lb/>
　臣若水通曰五代兵争之日但以竊據為事不講教<lb/>
　學久矣魏起北荒數世之後始及此舉嗚呼何斯世<lb/>
　之不幸君子不得聞大道之要小人不得䝉至治之<lb/>
　澤也然而斯文命脈墜而復起此臣所以既悲之而<lb/>
　復幸之也歟<lb/>
<pb n="KR3a0094_WYG_060-4b"/>
齊高帝建元元年四月給事黄門郎清河崔思祖上言<lb/>
以為人不學則不知道此悖逆禍亂所由生也今無員<lb/>
之官空共禄力彫耗民財宜開文武二學課臺府州國<lb/>
限外之人各從所樂依方習業若有廢惰者遣還故郡<lb/>
經藝優殊者待以不次又今陛下雖躬履節儉而羣下<lb/>
猶安習侈靡宜褒進朝士之約素清修者貶退其驕奢<lb/>
荒淫者則風俗可移矣<lb/>
　臣若水通曰五代之風至此衰廢極矣建學以明道<lb/>
<pb n="KR3a0094_WYG_060-5a"/>
　崇儉以移俗崔思祖一言及此如盧醫扁鵲之良劑<lb/>
　欲回生於久病氣息奄奄之際也其亦賢哉<lb/>
齊明帝建武二年八月魏金墉宫成立國子太學四門<lb/>
小學於洛陽<lb/>
　臣若水通曰小學所以養其正也太學所以成其賢<lb/>
　也自少而長大人之事備矣孟子曰大人者不失其<lb/>
　赤子之心者也由赤子之心養之而不失聖人之教<lb/>
　也魏徒立學而未聞所以教之學者何事其亦未之<lb/>
<pb n="KR3a0094_WYG_060-5b"/>
　知本者歟<lb/>
梁武帝天監九年幸國子學親臨講肄詔皇太子以下<lb/>
及王侯之子年可從師者皆入學<lb/>
　臣若水通曰梁武帝以佛法隳政而不知聖賢大學<lb/>
　之道者也一旦視學而有此詔其亦秉彞之良心不<lb/>
　終寂滅者歟使其因此而覺悟以反正焉豈至有臺<lb/>
　城之禍也哉<lb/>
梁武帝大同五年魏丞相泰於行臺置學取丞郎府佐<lb/>
<pb n="KR3a0094_WYG_060-6a"/>
德行明敏者充學生悉令旦治公務晩就講習<lb/>
　臣若水通曰語云仕而優則學學而優則仕言仕學<lb/>
　之合一而餘力可相及也然則立學旦治公務晩就<lb/>
　講習其亦近是耶賢於後世仕學分為二途者逺矣<lb/>
　雖然即公務而學無不在者孔門執事敬之謂也何<lb/>
　有於旦暮之分哉<lb/>
唐高祖武德七年二月己酉詔諸州有明一經以上未<lb/>
仕者咸以名聞州縣及鄉皆置學丁巳上幸國子監釋<lb/>
<pb n="KR3a0094_WYG_060-6b"/>
奠詔諸王公子弟各就學<lb/>
　臣若水通曰唐承五代之餘風俗澆漓甚矣有王者<lb/>
　作則學校之興豈容一日緩乎髙祖遲遲於七年之<lb/>
　久始以明經舉士立學校於天下其志意之趨向可<lb/>
　知矣故終唐之世溺於詞章正學不明真儒未見豈<lb/>
　非垂統者之咎歟我太祖高皇帝甫平元亂而敎化<lb/>
　大興彞倫攸叙翕然反正其賢於唐逺矣傳至百六<lb/>
　十年其流弊之漸不能無也端本澄源一洗卑陋而<lb/>
<pb n="KR3a0094_WYG_060-7a"/>
　新之惟聖明留意焉<lb/>
唐太宗貞觀十四年二月上大徵天下名儒為學官數<lb/>
幸國子監使之講論學生能明一經巳上皆得補官增<lb/>
築學舍增廣生員自屯營飛騎亦給博士使授以經有<lb/>
能通經者聽得貢舉於是四方學者雲集京師乃至高<lb/>
麗百濟新羅高昌吐蕃酋長亦遣子弟請入國學升講<lb/>
筵者至八千餘人<lb/>
　臣若水通曰自古聖帝明王未有不先建學立師以<lb/>
<pb n="KR3a0094_WYG_060-7b"/>
　主教化者也然學之要不過明倫而成德達材他日<lb/>
　達而致君澤民此其具矣唐太宗幸國學增生徒使<lb/>
　屯營之士蕃夷之子翕然從教誠可謂盛矣然愽士<lb/>
　明經不越乎口耳之間而所藏乎身者不恕一時觀<lb/>
　聽之美何足取乎願治之君尚其思之哉<lb/>
唐代宗大厯元年正月勅復補國子學生自安史之亂<lb/>
國子監室堂頽壊祭酒蕭昕上言學校不可遂廢勅復<lb/>
補之<lb/>
<pb n="KR3a0094_WYG_060-8a"/>
　臣若水通曰學校不可一日而不設倫理不可一日<lb/>
　而不明唐自安史之亂學之廢也久矣教基既墜人<lb/>
　心不天如之何而望世之治也迨夫蕭昕上言而肅<lb/>
　宗勅復斯文亦幸其如綫而不絶歟<lb/>
周太祖廣順三年六月蜀九經板成自唐末以來所在<lb/>
學校廢絶蜀母昭裔出私財百萬營學館且請刻板印<lb/>
九經蜀主從之由是蜀中文學復盛<lb/>
　臣若水通曰天下之治亂係乎人才之盛衰人才之<lb/>
<pb n="KR3a0094_WYG_060-8b"/>
　盛衰由於學校之興廢五代亂亡之際孰知學校之<lb/>
　當興哉蜀主從母昭裔之請遂致文學復盛宜其獲<lb/>
　得人之效也然卒未聞有補於治者何哉良由所謂<lb/>
　盛者特文辭之士焉爾故所養非所用所用非所養<lb/>
　其弊有自來矣使得德行而用之其功烈豈止若是<lb/>
　而已邪嗚呼文藝盛而聖人之道衰矣主學教者可<lb/>
　不擇乎<lb/>
周世宗顯德六年命竇儼討論古今考正雅樂王朴素<lb/>
<pb n="KR3a0094_WYG_060-9a"/>
曉音律帝以樂事詢之朴上疏以為禮以檢形樂以治<lb/>
心形順於外心和於内然而天下不治者未之有也是<lb/>
以禮樂修於上萬國化於下聖人之教不肅而成其政<lb/>
不嚴而治用此道也<lb/>
　臣若水通曰禮由内履樂以内和夫然後形於身發<lb/>
　於聲教於天下而已王朴以禮樂分心形内外因襲<lb/>
　漢儒之陋而失孔子人而不仁如禮樂何之指矣周<lb/>
　世宗命儒臣考制度正雅樂不可謂無志但禮樂本<lb/>
<pb n="KR3a0094_WYG_060-9b"/>
　於仁積德百年而興恐亂亡之世仁德之學蓋未之<lb/>
　講爾如用之則自一身之禮樂不可斯須去者始焉<lb/>
　可也<lb/>
賈誼新書曰先王為天下設教因人所有以之為訓道<lb/>
人之情以之為真<lb/>
　臣若水通曰先王之教因人之所有而覺之非以人<lb/>
　之所無而強之也如導水者因水之性而利導之激<lb/>
　則濫矣下者水之性也善者人之情也孟子曰乃若<lb/>
<pb n="KR3a0094_WYG_060-10a"/>
　其情則可以為善矣是乃人之真心也全其真純道<lb/>
　其惻隠羞惡辭讓是非之情之性故易則易知簡則<lb/>
　易從教道立矣教道立而善人多善人多而天下治<lb/>
　矣<lb/>
劉向說苑曰天下有道則禮樂征伐自天子出夫功成<lb/>
制禮治定作樂禮樂者行化之大者也孔子曰移風易<lb/>
俗莫善於樂安上治民莫善於禮是故聖王修禮文設<lb/>
庠序陳鐘鼔天子辟雍諸侯泮宫所以行德化詩云鎬<lb/>
<pb n="KR3a0094_WYG_060-10b"/>
京辟雍自西自東自南自北無思不服此之謂也<lb/>
　臣若水通曰禮樂者化民之具庠序者化民之所也<lb/>
　以化民之所而化民不可也以化民之具而化民亦<lb/>
　不可也其必有所以為之本者矣是以古者天子諸<lb/>
　侯皆象地形而為之學蓋以身所有者推之制作以<lb/>
　顯設於天下無所待於外也德化之行天下之心固<lb/>
　有得乎吾心之同然者爾使不知此而惟求之度數<lb/>
　聲音之間固已遺其本矣豈先王建學之意哉嗚呼<lb/>
<pb n="KR3a0094_WYG_060-11a"/>
　治之隆替皆本諸此惟聖明留意焉<lb/>
班固白虎通曰天子立辟雍何所以行禮樂宣教化也<lb/>
　臣若水通曰天子之學其澤如璧故謂之辟雍禮者<lb/>
　見於升降揖讓節文度數之間而其本則序而已矣<lb/>
　樂者形於鐘鼔管籥歌詠節奏之間其本則和而已<lb/>
　矣和序者教化之本也故能宣教化是故和序體於<lb/>
　身而後禮樂備禮樂行於學而後教化宣天地位萬<lb/>
　物育致中和之功用廣矣大矣<lb/>
<pb n="KR3a0094_WYG_060-11b"/>
班固曰王者所以盛禮樂何節文之喜怒樂以象天禮<lb/>
以法地人無不含天地之氣有五常之性者故樂所以<lb/>
蕩滌反其邪惡也禮所以防淫佚節其侈靡也<lb/>
　臣若水通曰本之喜怒而節文之禮樂之本也本於<lb/>
　五常之性也故能節人之喜怒而邪侈不生樂主氣<lb/>
　故象天禮主質故法地夫有有形之禮有無形之禮<lb/>
　有有聲之樂有無聲之樂無形之禮嚴而泰及其至<lb/>
　也位天地無聲之樂和而節及其至也育萬物天地<lb/>
<pb n="KR3a0094_WYG_060-12a"/>
　位禮孰大焉萬物育樂孰廣焉是故知禮樂之非二<lb/>
　矣是故知天地萬物之一體矣<lb/>
班固曰王者設三教者何所以承衰救弊欲反正道也<lb/>
　臣若水通曰三教者何也忠敬文也何以並施也夫<lb/>
　道中正而已矣三者因時而施所以致於中正之道<lb/>
　也是故文而無忠其失薄敬而無文其失陋忠而無<lb/>
　敬其失野三教並施弊斯已矣故曰教者所以追補<lb/>
　敗政靡弊也<lb/>
<pb n="KR3a0094_WYG_060-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷六十<lb/>
</p>
<p>
</p>
  </div>
</body>
</text>
</TEI>
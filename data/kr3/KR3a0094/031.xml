<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷三十一</head>
    <p>
<pb n="KR3a0094_WYG_031-1a"/>
欽定四庫全書<lb/>
　格物通卷三十一　　　　明　湛若水　撰<lb/>
　　　謹妃匹下<lb/>
漢光武建武二年帝以隂貴人雅性寛仁欲立以為后<lb/>
貴人以郭貴人有子終不肯當六月戊戌立貴人郭氏<lb/>
為皇后十七年郭后寵衰數懐怨懟上怒之冬十月辛<lb/>
巳廢皇后郭氏立貴人隂氏為后<lb/>
　臣若水通曰傳曰並后匹嫡兩政耦國亂之本也以<lb/>
<pb n="KR3a0094_WYG_031-1b"/>
　光武之英睿聰明既后郭氏又后隂氏正始之道無<lb/>
　足取者然卒能光復舊物益隆炎祚皆才足以倖致<lb/>
　之無修身齊家之道故不足化成天下爾人君欲修<lb/>
　身正家以平天下者尚戒之哉<lb/>
漢明帝永平三年春二月甲子立貴人馬氏為皇后皇<lb/>
子炟為太子后援之女也德冠後宫既正位宫闈愈自<lb/>
謙肅好讀書常衣大練裙不加緣朔望諸姫主朝請望<lb/>
見后袍衣踈麄以為綺縠就視乃笑后曰此繒特宜染<lb/>
<pb n="KR3a0094_WYG_031-2a"/>
色故用之爾羣臣奏事有難平者帝數以試后后輙分<lb/>
解趣理各得其情然未嘗以家私干政事帝由是寵敬<lb/>
始終無衰焉<lb/>
　臣若水通曰明德馬后出於勲賢之家德冠宫闈愈<lb/>
　自謙肅顯宗自貴人立之以母儀天下宜也易曰王<lb/>
　假有家交相愛也顯宗之於馬后其庻㡬乎後之人<lb/>
　君擇后以色而不以徳徃徃不出於勲賢之族而出<lb/>
　於微寒之家及奢侈貪妬而失天下之儀表者亦惑<lb/>
<pb n="KR3a0094_WYG_031-2b"/>
　矣哉<lb/>
漢章帝建初二年十二月帝納竇勲女為貴人有寵三<lb/>
年三月癸巳立貴人竇氏爲皇后<lb/>
　臣若水通曰后以配君德也章帝立竇氏為后初未<lb/>
　聞賢德之稱特以寵愛立爾及寵之過卒使易太子<lb/>
　殺貴人必有以致之矣帝稱治從寛厚由是言之寛<lb/>
　亦甚矣曽是以為厚乎後之端本善則者宜知所鑒<lb/>
漢和帝永元十四年鄧禹子訓有女曰綏性孝友好書<lb/>
<pb n="KR3a0094_WYG_031-3a"/>
傳常晝修婦業暮誦經典家人號曰諸生後選入宫爲<lb/>
貴人恭肅小心動有法度承事隂后接撫同列嘗克已<lb/>
以下之雖宫人𨽻役皆加恩借毎有燕㑹諸姬競自修<lb/>
飾貴人獨尚質素其衣有與隂后同色者即時解易若<lb/>
並時進見則不敢正坐離立行則僂身自卑帝毎有所<lb/>
問嘗逡廵後對不敢先后言隂后短小舉措時失儀左<lb/>
右掩口而笑貴人獨愴然不樂為之隠諱若已之失帝<lb/>
知貴人勞心曲體嘆曰修德之勞乃如是乎後隂后寵<lb/>
<pb n="KR3a0094_WYG_031-3b"/>
衰貴人毎當御見輙辭以疾時帝數失皇子貴人憂繼<lb/>
嗣不廣數選進才人以傳帝意隂后見貴人德稱日盛<lb/>
深疾之帝嘗寢病危甚隂后宻言我得意不令鄧氏復<lb/>
有遺類貴人聞之流涕即欲飲藥宫人趙玉者固禁止<lb/>
之因詐言上疾已愈乃止明日上果瘳及隂后之廢貴<lb/>
人請救不能得帝欲以貴人爲皇后貴人愈稱疾篤深<lb/>
自閉絶冬十月辛卯詔立貴人鄧氏爲皇后后辭讓不<lb/>
得已然後即位郡國貢獻悉令禁絶歲時但供紙墨而<lb/>
<pb n="KR3a0094_WYG_031-4a"/>
已帝毎欲官爵鄧氏后輙哀請謙讓故兄隲終帝世不<lb/>
過虎賁中郎將<lb/>
　臣若水通曰鄧后盛徳嘉言多載史傳人皆知其賢<lb/>
　明可以爲后妃之法矣然史氏於元興元年書曰太<lb/>
　后臨朝延平元年書曰太后猶臨朝且於水旱之災<lb/>
　夷盗之害杜根上書還政之怒不一書則其所以爲<lb/>
　賢明之累者亦多矣君子之論於明徳馬后之賢皆<lb/>
　以爲學問讀書之故鄧后讀書而不免於賢明之累<lb/>
<pb n="KR3a0094_WYG_031-4b"/>
　奚以讀書爲哉吁同一讀書也一則爲兩都賢后之<lb/>
　最一則為平生賢明之累后妃之有志於講學者請<lb/>
　觀於二后尤當以心性為本焉<lb/>
漢安帝元初二年夏四月丙午立貴人滎陽閻氏為皇<lb/>
后后性妬忌後宫李氏生皇子保后鴆殺李氏<lb/>
　臣若水通曰人君之治先端其本正其始而已矣閻<lb/>
　后之妬忌猶在七去而立之是不能正始端本矣及<lb/>
　其鴆殺太子之母而安帝柔闇莫之能究是不能為<lb/>
<pb n="KR3a0094_WYG_031-5a"/>
　若夫而三綱不立矣嗚呼其本亂而末治者否也哀<lb/>
　哉<lb/>
漢桓帝建和元年八月乙未立皇后梁氏延熹二年六<lb/>
月皇后恃姊兄䕃埶恣極奢靡兼倍前世專寵妬忌<lb/>
六宫莫得進見及太后崩恩寵頓衰后既無嗣每宫<lb/>
人孕育鮮得全者帝雖廹畏梁冀不敢譴怒然進御<lb/>
轉希后益憂恚<lb/>
　臣若水通曰能正始必能正終故古之帝王后妃必<lb/>
<pb n="KR3a0094_WYG_031-5b"/>
　以徳所以正始也桓帝之后順烈后女弟所謂以親<lb/>
　進而非以德者也何有正始之道太后秉政而梁冀<lb/>
　專權后獨得寵后既無子潜懐怨忌宫人孕育鮮全<lb/>
　及冀誅而廢為貴人則亦豈非進之不能正始而不<lb/>
　克保厥終乎<lb/>
晉武帝泰始七年侍中尚書令車騎將軍賈充自文帝<lb/>
時寵任用事帝之為太子充頗有力故益有寵於帝充<lb/>
巧謟與荀顗荀朂馮紞相為黨友朝野惡之帝以充都<lb/>
<pb n="KR3a0094_WYG_031-6a"/>
督秦凉二州諸軍事將之鎭公卿餞於夕陽亭充私問<lb/>
計於荀朂朂曰是行也辭之實難獨有結婚太子可不<lb/>
辭而自留矣朂請言之因謂馮紞曰賈公逺出吾等失<lb/>
埶太子婚尚未定何不勸帝納賈公之女乎紞亦然之<lb/>
初帝將納衛瓘女為太子妃充妻郭槐賂楊后左右使<lb/>
后說帝求納其女帝曰衛公女有五可賈公女有五不<lb/>
可衛氏種賢而多子羙而長白賈氏種妬而少子醜而<lb/>
短黒后固以為請顗朂紞皆稱充女絶羙且有才徳帝<lb/>
<pb n="KR3a0094_WYG_031-6b"/>
遂從之留充復居舊任<lb/>
　臣若水通曰晉武辨二氏之女明矣而卒不能遂已<lb/>
　之志者何哉邪佞蔽之也后賈充之女所謂以邪佞<lb/>
　進者也豈復有正始之道乎宋儒真徳秀曰妃立而<lb/>
　晉室之亂萌邵雍以為禍在夕陽亭之一語而不在<lb/>
　石勒長嘯上東門之時然則正始之道豈可忽哉<lb/>
晉元帝大興元年漢主聰以中常侍王沈養女立后尚<lb/>
書令王鑒中書監崔懿之中書令曹恂諌曰臣聞王者<lb/>
<pb n="KR3a0094_WYG_031-7a"/>
立后比德乾坤生承宗廟没配后土必擇世德名宗幽<lb/>
閒令淑乃副四海之望稱神祇之心孝成帝以趙飛燕<lb/>
爲后使繼嗣絶㓕社稷為墟此前鑒也自麟嘉以來中<lb/>
宫之位不以德舉借使沈之女弟刑餘小醜猶不可以<lb/>
塵汚椒房况其家婢耶六宫妃嬪皆公子公孫柰何一<lb/>
旦以婢主之臣恐非國家之福也<lb/>
　臣若水通曰王鑒等之言得古帝王立后之禮意矣<lb/>
　劉聰立婢於中宫忠言罔聴豈天蓋欲彰其穢德也<lb/>
<pb n="KR3a0094_WYG_031-7b"/>
　耶未㡬荒耽於色骨立而死以致子烝父妾醜聲四<lb/>
　達弑逆内起焚廟斬屍劉氏家門焦類無遺矣吁后<lb/>
　妃不正其流禍之大可畏也哉<lb/>
唐高祖武德九年太宗即位八月丙子立妃長孫氏為<lb/>
皇后后少好讀書造次必循禮法上為秦王與太子建<lb/>
成齊王元吉有隙后奉事高祖承順妃嬪彌縫其闕甚<lb/>
有内助及正位中宫務存節儉服御取給而已上深重<lb/>
之嘗與之議賞罰后辭曰牝鷄之晨唯家之索妾婦人<lb/>
<pb n="KR3a0094_WYG_031-8a"/>
安敢豫聞政事固問之終不對<lb/>
　臣若水通曰臣讀唐史而至長孫皇后未嘗不嘆其<lb/>
　賢也在易柔順中正坤道之純也后之德其亦庻㡬<lb/>
　乎故讀書窮理也循禮修身也奉高祖而順妃嬪孝<lb/>
　友也彌縫君之闕失修内助也服御崇儉尚德也問<lb/>
　國政不答安婦道也后之德無愧於太宗矣閨門慙<lb/>
　德之耻太宗之於后何如耶有天下者而得賢后固<lb/>
　為正始尚思無愧嫓德於終乎<lb/>
<pb n="KR3a0094_WYG_031-8b"/>
唐髙宗永徽六年九月帝召大臣欲廢皇后立武昭儀<lb/>
李勣稱疾不入褚遂良以死爭帝大怒長孫無忌曰遂<lb/>
良受先朝顧命有罪不可加刑韓瑗涕泣極諫又上䟽<lb/>
諫來濟上表諌帝皆不納他日李勣獨入見帝問之曰<lb/>
朕欲立武昭儀為后遂良固執以為不可遂良既顧命<lb/>
大臣事當且已乎對曰此陛下家事何必更問外人帝<lb/>
意遂决<lb/>
　臣若水通曰后配天子之德而表正六宫以承九廟<lb/>
<pb n="KR3a0094_WYG_031-9a"/>
　至重也故必得闗雎之賢淑斯為君子之好逑可配<lb/>
　天子而主内化奉宗廟矣彼武氏先世遺麀淫妬惡<lb/>
　德顧可亂色敗倫以為已配邪聞遂良諸臣之諫而<lb/>
　欲且已蓋其惻隠羞惡之心萌矣因世勣之諛而事<lb/>
　遂决非逢君之惡者乎遂良之死諸王之殺九廟之<lb/>
　易國祚之移社稷之危實皆世勣為之也高宗妃匹<lb/>
　之不正在於一念悔吝之㣲爾可不戒哉<lb/>
唐徳宗貞元九年十一月納故駙馬都尉郭曖女為廣<lb/>
<pb n="KR3a0094_WYG_031-9b"/>
陵王淳妃淳太子之長子妃母即昇平公主也<lb/>
憲宗元和八年冬十月羣臣累表請立德妃郭氏為皇<lb/>
后上以妃門宗彊盛恐正位之後後宫莫得進託以嵗<lb/>
時禁忌竟不許<lb/>
　臣若水通曰后妃之謹非特以正始亦所以正終也<lb/>
　蓋昇平公主廣陵王之姑也其女於王為外兄弟在<lb/>
　禮猶為服屬而納為妃是德宗不能正其始矣為憲<lb/>
　宗者宜謂先帝所立則立后在妃無疑也憲宗乃以<lb/>
<pb n="KR3a0094_WYG_031-10a"/>
　宗門彊盛恐後宫不得進而不立其違父命而棄典<lb/>
　禮是又不能正其終矣始終不正則家且不能齊何<lb/>
　以治天下乎<lb/>
後唐莊宗同光二年二月上欲以劉夫人為皇后而有<lb/>
正妃韓夫人在太后素惡劉夫人郭崇韜亦屢諌上以<lb/>
是不果於是所親說崇韜曰公若請立劉夫人為皇后<lb/>
上必喜内有皇后之助則伶宦輩不能爲患矣崇韜從<lb/>
之與宰相帥百官共奏劉夫人宜正位中宫癸未立魏<lb/>
<pb n="KR3a0094_WYG_031-10b"/>
國夫人劉氏為皇后<lb/>
　臣若水通曰人主欲正妃匹者必先正其心而後可<lb/>
　也莊宗之欲立劉后邪心也郭崇韜欲為自全之計<lb/>
　而請立之亦邪謀也人君一念之邪則臣下必有希<lb/>
　其㫖以成其邪者矣其能有正乎然則人主之心其<lb/>
　可以頃刻而不正哉<lb/>
後唐潞王清泰二年閩主王昶元妃梁國夫人李氏同<lb/>
平章事敏之女昶嬖李春燕待夫人甚薄葉翹諫曰夫<lb/>
<pb n="KR3a0094_WYG_031-11a"/>
人先帝之甥聘之以禮柰何以新愛而棄之昶不恱<lb/>
　臣若水通曰夫者妻之表君者臣之表不可不謹也<lb/>
　嬖寵愛而棄元妃昶於是乎不夫矣聞葉翹之諌而<lb/>
　不恱又於是不君矣不夫不君何以齊家而治國乎<lb/>
班固曰王者之娶必先選於大國之女禮儀備所見多<lb/>
又曰王者娶及庻人者何開天下之賢示不遺善也<lb/>
　臣若水通曰后妃配君德母天下必得好逑之賢然<lb/>
　後稱也故先選於大國而後訪及乎庻人惟其賢而<lb/>
<pb n="KR3a0094_WYG_031-11b"/>
　已矣然而先後之間意可見矣夫選於大國非貴貴<lb/>
　也以其禮偹見廣也選及庻人非淫色也或有出類<lb/>
　之賢也後之選后者在大國則取其勢在庻人則取<lb/>
　其色及其勢熾色淫而亂亡隨之后妃之於人君豈<lb/>
　細故也哉<lb/>
宋仁宗慶厯八年冬十月以羙人張氏為貴妃初衛士<lb/>
之變帝以羙人有扈蹕功夏竦建議欲尊之同知諌院<lb/>
王贄因言賊本起皇后閣前請究其事冀動揺中宫隂<lb/>
<pb n="KR3a0094_WYG_031-12a"/>
為羙人地上以問御史何郯郯曰此姦人之謀不可不<lb/>
察上悟事遂寢然美人卒以功進貴妃<lb/>
　臣若水通曰禮莫大於分分莫大於名名分之在閨<lb/>
　閫尤所當謹蓋閨閫之中恩易掩義私情所眤自有<lb/>
　不知越於名分者矣仁宗號為賢君猶有眤愛之私<lb/>
　始欲立張美人太后不可又以為貴妃以及廢后之<lb/>
　禍皆私眤之情奸臣之惑也御史何郯可謂先見其<lb/>
　幾矣而終不能救正以全仁宗之德豈不可惜哉<lb/>
<pb n="KR3a0094_WYG_031-12b"/>
宋度宗咸淳三年春正月立皇后全氏后㑹稽人理宗<lb/>
母慈憲夫人姪孫也寳祐中父昭孫没於王事理宗以<lb/>
母故嘗召后入宫問曰爾父没於王事毎念之令人可<lb/>
哀后對曰妾父可念淮湖之民尤可念也帝異之語大<lb/>
臣曰全氏女言辭甚令宜配冡嗣以承宗祀遂納為太<lb/>
子妃<lb/>
　臣若水通曰太子者嗣人君以正位於外將為天下<lb/>
　之父者也妃者嗣太后以正位於内將爲天下之母<lb/>
<pb n="KR3a0094_WYG_031-13a"/>
　者也太子不可輕立矣妃豈可輕配乎故文王求得<lb/>
　后妃以生聖子以開周家八百年之祚非偶然也觀<lb/>
　全后對理宗曰妾父可念淮湖之民尤可念則能以<lb/>
　天下之安危為已之憂樂非特有令辭且有令徳是<lb/>
　足以毋天下矣以配冡嗣宜也向使宋當全盛之時<lb/>
　世有后妃如全氏者為之内助君徳修而政治理宋<lb/>
　之祚豈至若是哉<lb/>
宋儒程頥曰哲宗取孟后詔云孟元孫女后孟在女也<lb/>
<pb n="KR3a0094_WYG_031-13b"/>
而以孟元孫女詔者自古天子不娶小國蓋孟元孫將<lb/>
校曽隨文潞公貝州獲功官至團練使而在是時止是<lb/>
小使臣爾<lb/>
　臣若水通曰妃也者配也以配天子之德也觀孟元<lb/>
　孫女之詔則古者天子不娶小國蓋以非其配也程<lb/>
　頥之論得矣後世乃有惟色之求而下及㣲賤豈正<lb/>
　始之道哉<lb/>
程頥曰春秋喪昏無譏蓋日月自見不必譏也唯哀姜<lb/>
<pb n="KR3a0094_WYG_031-14a"/>
以禫中納幣則重疊譏之曰逆婦<lb/>
　臣若水通曰妃匹之重以其續宗嗣致孝享也禫中<lb/>
　納幣得罪於先君矣在律例則離異在春秋則書逆<lb/>
　婦其義一也不曰夫人者何以違理而昏不與其夫<lb/>
　人也嗚呼嚴哉為人君當知所戒矣<lb/>
元符末徽宗即位皇太后垂簾聴政有㫖復哲宗元祐<lb/>
皇后孟氏位號時有論其不可者曰上於元祐后叔嫂<lb/>
也叔無復嫂之禮程頥謂召伯溫曰元祐后之賢固也<lb/>
<pb n="KR3a0094_WYG_031-14b"/>
論者之言亦未為無理伯溫曰太后於哲廟母也於元<lb/>
祐后姑也毋之命姑之命何為不可非上以叔復嫂也<lb/>
程頥喜曰子之言得之矣<lb/>
　臣若水通曰廢后之事君德之衰也孟后之復揆之<lb/>
　於禮當矣伯溫是之不亦宜乎然失之於哲宗得之<lb/>
　於太后爾後之為人君者當知所戒不可以輕於廢<lb/>
　后而示失德於天下後世也哉<lb/>
國朝皇祖即位受朝賀畢令左丞相李善長奉冊寳立<lb/>
<pb n="KR3a0094_WYG_031-15a"/>
妃馬氏為皇后冊曰天眷我明啓運興王出自衡門奄<lb/>
有四海為君為后可不慎歟君以仁政慎於治外撫黎<lb/>
庻而統萬邦后以懿德慎於治内表六宫而母天下長<lb/>
久之道也咨爾馬氏同勤勞於開創之時由家成國内<lb/>
助良多今以金冊金寶立爾為皇后其敬乃職耿光後<lb/>
世於戱慎戒之<lb/>
　臣若水通曰妃匹之際生民之始萬福之原也人君<lb/>
　能慎於一念之天理則刑于之化以孚而治平之休<lb/>
<pb n="KR3a0094_WYG_031-15b"/>
　必永我皇祖應天順人肇造洪業天生賢后勤勞以<lb/>
　助之塗山太姒之興邦異世而同符矣至冊立之語<lb/>
　乃以為君為后各盡其道諄諄切至尤嚴外治内治之教<lb/>
　端政化之本以衍無疆之休是以繼至於今内嚴外<lb/>
　熙久安長治良由家法之正焉爾<lb/>
洪武四年九月丙辰冊故元太傅中書右丞相河南王<lb/>
王保保女弟為秦王樉妃時妃有王父喪上命廷臣議之<lb/>
禮部尚書陶凱奏大功以下雖庻人亦可成婚况王<lb/>
<pb n="KR3a0094_WYG_031-16a"/>
妃無服上遂令中使及女史徃諭妃家行納徴禮冊曰<lb/>
朕君天下封諸子為王必選名家女為之妃今朕第二<lb/>
子秦王樉年已長成選爾王氏昔元太傅中書右丞相<lb/>
河南王之妹授以金冊為王之妃爾其謹遵婦道以助<lb/>
我邦家敬哉<lb/>
　臣若水通曰伏觀皇祖冊選王妃於其有王父喪必<lb/>
　議無服而後行况親有喪乎命之以謹又申之以敬<lb/>
　其慎重如此敎家之道可謂至矣舊習以革綱常以<lb/>
<pb n="KR3a0094_WYG_031-16b"/>
　正帝王之治以成豈偶然哉聖子神孫可不念乎<lb/>
國朝仁孝皇后徐氏中山武寧王之長女太宗皇帝后<lb/>
也自㓜貞靜純明孝敬仁厚王與夫人言此女天禀非<lb/>
常宜以經史充其知識后於書一覽輙成誦不忘由是<lb/>
博通載籍太祖高皇帝一日召王問曰知卿有賢女朕<lb/>
第四子氣質不凢能以配焉王拜稽首謝洪武九年冊<lb/>
為燕王妃恭勤婦道孝慈高皇后深所愛重嘗曰燕<lb/>
王妃所行足以儀範宫闈又曰此吾孝婦也高皇后崩<lb/>
<pb n="KR3a0094_WYG_031-17a"/>
哀毁動左右執喪三年𬞞食如禮免喪或語及未嘗不<lb/>
流涕云<lb/>
　臣若水通曰禮謹大昏為嗣世深長慮逺矣蓋得其<lb/>
　人則有無窮之慶不得其人則有無窮之禍也是故人<lb/>
　主以慎擇妃匹為先若我太宗皇帝之於仁孝皇后<lb/>
　可謂得人者矣易曰王假有家勿恤吉不其然乎聖<lb/>
　子神孫其宜取法於是矣<lb/>
成穆貴妃孫氏父和卿母晁氏妃禀性賢淑年十八未<lb/>
<pb n="KR3a0094_WYG_031-17b"/>
聘太祖皇帝聞其有容德詔納宫中言行皆有禮法如<lb/>
古昔賢妃帝即位冊為貴妃位衆妃上小心恭謹於帝<lb/>
有儆戒相成之助佐皇后以理治於内宫壼雝肅<lb/>
　臣若水通曰先王之立妃嬪也將以輔徳也故有鷄<lb/>
　鳴之女則有無逸之君可不重歟我太祖高皇帝聞<lb/>
　成穆貴妃之容徳而召納宫中蓋已為其有徳矣及<lb/>
　即位始冊為貴妃其慎重如此宜其佐理内治而宫<lb/>
　壼為之雝肅也聖子神孫可不法乎<lb/>
<pb n="KR3a0094_WYG_031-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0094_WYG_031-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷三十一<lb/>
</p>
<p>
</p>
  </div>
</body>
</text>
</TEI>
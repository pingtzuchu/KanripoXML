<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷八十二</head>
    <p>
<pb n="KR3a0094_WYG_082-1a"/>
欽定四庫全書<lb/>
　格物通卷八十二　　　　明　湛若水　撰<lb/>
　　　屯田上<hi>受閒田水利附</hi>
國語周語虢文公曰民之大事在農上帝之粢盛於是<lb/>
乎出民之蕃庶於是乎生事之供給於是乎在和協輯<lb/>
睦於是乎興財用蕃殖於是乎始敦厖純固於是乎成<lb/>
　臣若水通曰文公虢仲之後為王卿士粢盛黍稷也<lb/>
　即所謂國之大事在祀與戎蕃庶生育冨庶也供給<lb/>
<pb n="KR3a0094_WYG_082-1b"/>
　備祀戎之用者也和協輯睦謂交隣合衆也蕃殖謂<lb/>
　積蓄也敦厖純固謂俗厚民安也數者皆取給於農<lb/>
　農用不興百事廢矣故為人君者能因虢文公之言<lb/>
　而有悟焉則知重農力本而天下國家之財用備矣<lb/>
虢文公曰隂陽分布震雷出滯土不備墾辟在司寇乃<lb/>
命其旅曰徇農師一之農正再之后稷三之司空四之<lb/>
司徒五之太保六之太師七之太史八之宗伯九之王<lb/>
則大徇<lb/>
<pb n="KR3a0094_WYG_082-2a"/>
　臣若水通曰旅衆也徇行也滯猶蟄也辟刑也司寇<lb/>
　刑官卿一二三四五六七八九者言其行之先後也<lb/>
　大徇者帥公卿大夫以徇行農事也夫自天子公卿<lb/>
　皆農籍躬行以先天下之農所以教民力本也周以<lb/>
　<hi>闕</hi>農事而興文公之言其有所受之矣治天下者其<lb/>
　毋以民事為緩也哉<lb/>
魯語仲尼曰先王制土籍田以力而砥其逺邇賦里以<lb/>
入而量其有無<lb/>
<pb n="KR3a0094_WYG_082-2b"/>
　臣若水通曰制土制其肥磽以為差也籍田謂税也<lb/>
　砥平也平逺邇因其道里以為之差而使之平也里<lb/>
　廛也以入計其利入多少而量其財業有無以為差<lb/>
　也夫先王體國經野田賦有常載之周官若康子以<lb/>
　井出賦是以一井之田出十六井之賦民有不堪矣<lb/>
　仲尼不荅冉有之問而私語先王之典豈非欲其聞<lb/>
　之而止也歟為民主者其尚亦思之哉<lb/>
漢武帝征和四年六月桑𢎞羊與丞相御史奏言輪臺<lb/>
<pb n="KR3a0094_WYG_082-3a"/>
東有溉田五十頃以上可遣屯田卒置校尉三人分䕶<lb/>
益種五穀張掖酒泉遣騎假司馬為斥候募民壯健敢<lb/>
徙者詣田所益墾溉田稍築列亭連城而西以威西國<lb/>
輔烏孫<lb/>
　臣若水通曰屯田之事所謂一舉而三善集焉者也<lb/>
　足食足兵而民信矣桑𢎞羊計利之臣也其論輪䑓<lb/>
　屯田一事司國計者有取焉語曰君子不以人廢言<lb/>
　後之人君其尚采之哉<lb/>
<pb n="KR3a0094_WYG_082-3b"/>
宣帝神爵元年七月趙充國上屯田奏曰計度臨羌東<lb/>
至浩亹羌虜故田及公田民所未墾可二千頃以上其<lb/>
間郵亭多壞者臣前部士入山伐材木六萬餘枚在水<lb/>
次臣願罷騎兵留步兵萬二百八十一人分屯要害處<lb/>
氷解漕下繕郵亭浚溝渠治隍陿以西造橋七十所令<lb/>
可至鮮水左右田事出賦人二十畮至四月草生發郡<lb/>
騎及屬國胡騎各千就草為田者遊兵以充入金城郡<lb/>
益積蓄省大費今大司農所轉榖至者足支萬人一嵗<lb/>
<pb n="KR3a0094_WYG_082-4a"/>
食謹上田處及器用簿<lb/>
　臣若水通曰趙充國興金城之師自急近功者觀之<lb/>
　非不可以嵗月下而彼獨持以經久之計者何哉蓋<lb/>
　固根本而不輕用乎技擊務全勝而不徒恃乎兵力<lb/>
　所謂逸以待勞者也卒之兵食俱足虜不敢窺而乃<lb/>
　振旅凱旋此固丈人之師也留田之疏至今流傳度<lb/>
　越漢家諸將之上矣老成謀國者宜取法焉<lb/>
漢光武建武十一年朝臣議欲棄金城破羌之西馬援<lb/>
<pb n="KR3a0094_WYG_082-4b"/>
上言不可棄帝從之民歸者三千餘口援為置長吏繕<lb/>
城郭起塢堠開溝洫勸以農桑郡中樂業又招撫塞外<lb/>
氐羌皆來附降<lb/>
　臣若水通曰金城破羌之西朝臣皆欲棄之矣然唇<lb/>
　齒之勢繫焉馬援獨弗棄又從而經理其務勸課其<lb/>
　業使民既内安而夷亦外附則所以脫邊境於左袵<lb/>
　為西邊之藩籬者援之功也後之司閫計者能法援<lb/>
　之計焉夷夏其寧一矣<lb/>
<pb n="KR3a0094_WYG_082-5a"/>
漢和帝永元十四年春安定降羌燒何種反郡兵擊滅<lb/>
之曹鳳上言宜及此時廣設屯田殖榖富邊國家可以<lb/>
無西顧之憂帝從之拜鳳為金城西部都尉屯龍耆後<lb/>
增屯田列屯夾河合三十四部<lb/>
　臣若水通曰降羌之所以背服不常者以其恃有大<lb/>
　小榆谷土地肥美也曹鳳廣設屯田之議誠可以絶<lb/>
　窺欲之源省委輸之役其利於國家大矣然而三十<lb/>
　四部之功垂立而諸羌復叛非其謀之罪也此又不<lb/>
<pb n="KR3a0094_WYG_082-5b"/>
　可以成敗論焉<lb/>
漢順帝永建五年夏帝以伊吾膏腴之地傍近西域匈<lb/>
奴資之以為鈔暴三月辛亥復令開設屯田如永元時<lb/>
事<lb/>
　臣若水通曰邊地可田而棄之外夷誠所謂賫糧以<lb/>
　資盗矣順帝遵永元故事令復屯田則鈔暴可絶邊<lb/>
　儲可實一舉而兩得其為國計之利豈小哉<lb/>
漢獻帝建安元年羽林監棗祗請建置屯田曹操從之<lb/>
<pb n="KR3a0094_WYG_082-6a"/>
以祗為屯田都尉任峻為典農中郎將募民屯田許下<lb/>
得穀百萬斛於是州郡例置田官所在積穀倉廩皆滿<lb/>
故操征伐四方無運糧之勞遂能兼并羣雄<lb/>
　臣若水通曰曹操屯田之議發之者毛玠定之者棗<lb/>
　祗成之者任峻也夫以曹操一奸雄耳當亂離之餘<lb/>
　猶能聴從羣謀收富強之效以成兼併之計使明君<lb/>
　乗無事之時而圖之以助國計以寛民租則其效之<lb/>
　所致豈但如操而已哉<lb/>
<pb n="KR3a0094_WYG_082-6b"/>
漢後主建興四年吳陸遜以所在少榖表令諸將增廣<lb/>
農畝吳主報曰甚善今孤父子親受田車中八牛以為<lb/>
四耦雖未及古人亦欲令與衆均等其勞也<lb/>
　臣若水通曰增廣農畝遜誠周於謀國矣而吳主遂<lb/>
　欲親執其勞吳之君臣同心協力此其所以鼎峙於<lb/>
　江表也<lb/>
建興十二年四月諸葛亮由斜谷伐魏以前者數出皆<lb/>
以運糧不繼使己志不伸乃分兵屯田為久住之計耕<lb/>
<pb n="KR3a0094_WYG_082-7a"/>
者雜於渭濱居民之間而百姓安堵軍無私焉<lb/>
　臣若水通曰兵以食而強古者兵農為一無事則耕<lb/>
　有事則戰自食其力而無轉輸之勞所在有備而無<lb/>
　匱乏之患則何所往而不成功也諸葛亮伐魏分兵<lb/>
　屯田則其志豈小小耶噫天不假年而不使天下䝉<lb/>
　其澤柰之何哉<lb/>
後主延熙四年魏欲廣田蓄穀於揚豫之間使鄧艾行<lb/>
陳項以東至壽春艾以為昔太祖破黄巾因為屯田積<lb/>
<pb n="KR3a0094_WYG_082-7b"/>
穀許都以制四方今三隅已定事在淮南令淮北二萬<lb/>
人淮南三萬人且田且守嵗充五百萬斛以為軍資六<lb/>
七年間可積十萬之衆五年食也以此乗吳無不克矣<lb/>
司馬懿善之始開廣漕渠每大興軍旅汎舟而下達於<lb/>
江淮資食有餘而無水害<lb/>
　臣若水通曰魏以偏安之國有外敵之患宜其應接<lb/>
　不給矣乃信用鄧艾屯田淮潁卒之國用有備而大<lb/>
　功遂成豈非富強之長策乎人君享有天下豈可緩<lb/>
<pb n="KR3a0094_WYG_082-8a"/>
　民事而不知所以經理之反視魏人之不若哉<lb/>
晉武帝泰始五年羊祐鎮襄陽减戍邏之卒以墾田八<lb/>
百餘頃其始至也軍無百日之糧及其季年乃有十年<lb/>
之積<lb/>
　臣若水通曰羊祜與陸抗之邊境相持命使交通抗<lb/>
　與之亦孚信無疑宜若無所事備矣至其墾田八百<lb/>
　頃致十年之積其自治何其宻哉内備國用外孚敵<lb/>
　人以安兩國之民其為邊計可謂萬全者矣宜書之<lb/>
<pb n="KR3a0094_WYG_082-8b"/>
　以為後世耕守備邊之法焉<lb/>
晉武帝太康元年杜預還襄陽引滍溝水以浸田萬餘<lb/>
頃開楊口通零桂之漕公私賴之<lb/>
　臣若水通曰甚矣兵食資於農畝農畝資於水利也<lb/>
　叔敖起芍陂則楚受其惠文翁穿腴口則蜀以富饒<lb/>
　史起引漳於魏而鄴旁有稻粱之詠鄭國道涇於秦<lb/>
　而谷口有禾黍之謡今杜預當倥偬多事之日而能<lb/>
　為此兵農久逺之謀其亦善於經畫者矣<lb/>
<pb n="KR3a0094_WYG_082-9a"/>
宋文帝元嘉七年十二月長沙王義欣鎮壽陽壽陽土<lb/>
荒民散城郭頽敗義欣隨宜經理見芍陂久廢修治堤<lb/>
防引河水入陂溉田萬餘頃無復旱灾<lb/>
　臣若水通曰周禮遂人主鄉遂損膏腴之地以為溝<lb/>
　洫者多於田匠人主都鄙率井田之民以治溝洫者<lb/>
　多於賦而所以專主乎稻人者以瀦蓄水雖旱不乾<lb/>
　以防止水雖水不溢此聖人經制之大利湮廢已久<lb/>
　義欣鎮壽陽而能留心於此可謂知所先務矣<lb/>
<pb n="KR3a0094_WYG_082-9b"/>
宋文帝元嘉十六年十二月魏主燾問為政何先時魏<lb/>
多封禁良田髙允曰臣少賤唯知農事若國家廣田積<lb/>
穀公私有備則饑饉不足憂矣帝乃命悉除田禁以賦<lb/>
百姓<lb/>
　臣若水通曰語云百姓足君孰與不足地生物以養<lb/>
　民民輸賦以足國上下富足而不治者未之有也若<lb/>
　封禁良田君專其利也民有不堪則亂亡至矣允之<lb/>
　對其善矣哉<lb/>
<pb n="KR3a0094_WYG_082-10a"/>
齊髙帝建元三年魏薛虎子上表以為國家欲取江東<lb/>
先湏積穀彭城切惟在鎮之兵不减數萬資糧之絹人<lb/>
十二疋用度無凖未及代下不免飢寒公私損費今徐<lb/>
州良田十萬餘頃水陸肥沃清汴通流足以溉灌若以<lb/>
兵絹市牛可得萬頭興置屯田一嵗之中具給官食半<lb/>
兵芸殖餘兵屯戍且耕且守不妨捍邊一年之收過於<lb/>
十倍之絹蹔時之耕足充數載之食於後兵資皆貯公<lb/>
庫五稔之後榖帛俱溢非直戍卒豐飽亦有吞敵之勢<lb/>
<pb n="KR3a0094_WYG_082-10b"/>
魏人從之<lb/>
　臣若水通曰虎子屯田之疏足食足兵一舉而兩得<lb/>
　矣茍能行之不替則萬世之利而萬全之計也孝文<lb/>
　從之亦可謂知大計者哉<lb/>
齊和帝中興二年東歸以蕭憺為荆州刺史荆州軍旅<lb/>
之後公私困乏憺勵精為治廣屯田省力役存問兵死<lb/>
之家供其困乏<lb/>
　臣若水通曰廣屯田則兵食有所資省力役則屯種<lb/>
<pb n="KR3a0094_WYG_082-11a"/>
　無所奪故曰勿奪其時八口之家可以無饑矣當五<lb/>
　代兵争之日適禍變相尋之時而蕭憺留心於此可<lb/>
　謂良刺史矣<lb/>
陳文帝天嘉元年十二月齊置屯田初齊顯祖之末穀<lb/>
糴踊貴濟南王即位尚書左丞蘇珍芝建議修石鼈等<lb/>
屯自是淮南軍防足食肅宗即位平州刺史嵇曄建議<lb/>
開督亢陂置屯田嵗收稻粟數十萬石北境周贍又<lb/>
於河内置懐義等屯以給河南之費由是稍止轉輸之<lb/>
<pb n="KR3a0094_WYG_082-11b"/>
勞<lb/>
　臣若水通曰齊以興屯田之政其利所濟如此其大<lb/>
　况今天下之大地有遺利民有遺力擇閒曠之田以<lb/>
　授天下之兵則兵不必仰給於民民不致轉輸於兵<lb/>
　國富人足而兵強矣不然東南之財賦有時而竭兵<lb/>
　亦何所賴耶為經國長久之計者其尚留意於此焉<lb/>
隋文帝開皇十年五月乙未詔曰魏末喪亂軍人權置<lb/>
坊府南征北伐居處無定家無完堵地罕苞桑朕甚憫<lb/>
<pb n="KR3a0094_WYG_082-12a"/>
之凡是軍人可悉屬州縣墾田籍帳一與民同軍府統<lb/>
領宜依舊式罷山東河南及北方緣邊之地新置軍府<lb/>
　臣若水通曰罷新置軍府而驅兵於農開皇之制善<lb/>
　矣葢喪亂既平兵有無事之夫地有不耕之田故兵<lb/>
　授恒産以耕之則衣食足矣居則散而為農戰則聚<lb/>
　而為兵兵農合一古之制也此開皇之治所以為可<lb/>
　觀也已有國家者豈可少隋之治而以為不足法耶<lb/>
　<lb/>
<pb n="KR3a0094_WYG_082-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷八十二<lb/>
</p>
<p>
</p>
  </div>
</body>
</text>
</TEI>
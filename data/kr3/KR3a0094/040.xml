<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷四十</head>
    <p>
<pb n="KR3a0094_WYG_040-1a"/>
欽定四庫全書<lb/>
　格物通卷四十　　　　　明　湛若水　撰<lb/>
　　　恤孤幼<lb/>
詩小雅角弓騂騂角弓翩其反矣兄弟昏姻無胥遠矣<lb/>
　臣若水通曰此詩刺王不親九族也騂赤色角弓張<lb/>
　之則張弛之則反以比兄弟不相親也長我者為兄<lb/>
　少我者為弟昏姻内外親戚也胥相也凡人之情近<lb/>
　則親遠則踈詩言角弓之騂騂其相反則翩然矣王<lb/>
<pb n="KR3a0094_WYG_040-1b"/>
　處兄弟骨肉之間昏姻戚屬之類庶幾尊其禄位同<lb/>
　其好惡無為大相反相遠而不相親愛乎雖然堯典<lb/>
　序堯德業之大亦曰克明峻德以親九族中庸九經<lb/>
　親親亦本於脩身蓋親親之恩本於德德之盛者其<lb/>
　親親德之薄者其親踈後世恩德衰薄至有身為天<lb/>
　子極享富貴九族之中有孤寒微賤下同匹夫者曹<lb/>
　植親為帝弟至有煑豆燃萁同根相煎之詠則其所<lb/>
　厚者薄亦可知矣此角弓之所以作為薄骨肉者之<lb/>
<pb n="KR3a0094_WYG_040-2a"/>
　刺也夫惟行葦之詩乎其曰戚戚兄弟莫遠具邇所<lb/>
　以篤親親之義也騂騂角弓翩其反而此所以恩義<lb/>
　之薄也揆厥所自特由其心之不仁爾不仁故不知<lb/>
　同根一體之義骨肉相殘何所不至哉故嘗觀戞羔<lb/>
　之封而悲漢髙無人君之度覩德昭之事而憫宋太<lb/>
　宗之秉心亦已忍矣骨肉如此况他人乎<lb/>
春秋昭公元年夏秦伯之弟鍼出奔晉<lb/>
　臣若水通曰鍼者秦桓之愛子景之弟也書弟書出<lb/>
<pb n="KR3a0094_WYG_040-2b"/>
　奔晉者罪景之不友於弟至不能容於我土也夫為<lb/>
　人兄者能念天顯念父母鞠子哀則必根於天性推<lb/>
　其同氣之恩以慈其弟尊其位重其禄同其好惡共<lb/>
　安富貴可也何至使之出奔乎雖為大被長枕共榻<lb/>
　可也何至使之奔晉乎景也殘忍刻薄忮害同支使<lb/>
　之出奔越境無異於路人此天倫所由壞也不然弗<lb/>
　去懼選何為其母亦誨之耶春秋以能友責人兄故<lb/>
　罪景以為後戒<lb/>
<pb n="KR3a0094_WYG_040-3a"/>
禮記月令曰安萌芽養幼少存諸孤<lb/>
　臣若水通曰此仲春之政令也安者無摧折也存亦<lb/>
　安也萌芽草木之生意初發者幼少穉弱之嬰孩孤<lb/>
　者幼而無父之人也夫仁民而後愛物施恩之序也<lb/>
　今先萌芽者因萌芽而及幼少因幼少而及諸孤所<lb/>
　以對時而育物也<lb/>
漢光武建武二年夏四月封兄縯子章為太原王興為<lb/>
魯王<lb/>
<pb n="KR3a0094_WYG_040-3b"/>
十三年二月以太原王章為齊公魯王興為魯公<lb/>
十五年夏四月追諡兄縯為齊武公帝感縯功業不就<lb/>
撫育二子章興恩愛甚篤以其少貴欲令親吏事使章<lb/>
試守平陰令興緱氏令其後章遷梁郡太守興遷𢎞農<lb/>
太守<lb/>
　臣若水通曰光武之於兄子章興先封王矣由王而<lb/>
　公由公而守令者何耶蓋先惑而後悟也孔子曰愛<lb/>
　之能勿勞乎生而王之非所以至愛也光武撫兄二<lb/>
<pb n="KR3a0094_WYG_040-4a"/>
　孤盡恩至使降富貴親吏事試守令所以勞之非禽<lb/>
　犢之私矣愛之不亦深乎上恤孤則民不倍此光武<lb/>
　之所以中興而平天下也<lb/>
漢和帝永元十五年夏四月甲子晦日有食之時帝遵<lb/>
肅宗故事兄弟皆留京師有司以日食陰盛奏遣諸王<lb/>
就國詔曰甲子之異責由一人諸王幼穉早離顧復弱<lb/>
冠相育常有蓼莪凱風之哀選懼之恩知非國典且復<lb/>
宿留<lb/>
<pb n="KR3a0094_WYG_040-4b"/>
　臣若水通曰和帝幼冲而能友愛兄弟宿留京師不<lb/>
　以有司之請而少間蓋其親親之仁根於天性故如<lb/>
　此彼蹀血禁門推刃同氣者獨何心哉<lb/>
漢安帝建光元年初汝南薛包少有至行父母亡弟子<lb/>
求分財異居包不能止乃中分其財奴婢引其老者曰<lb/>
與我共事久若不能使也田廬取其荒頓者曰吾少時<lb/>
所治意所戀也器物取其朽敗者曰我素所服食身口<lb/>
所安也弟子數破其産輙復賑給帝聞其名令公車特<lb/>
<pb n="KR3a0094_WYG_040-5a"/>
徵至拜侍中包以死自乞有詔賜告歸加禮如毛義<lb/>
　臣若水通曰薛包孝友之行讓財之善皆由所安隠<lb/>
　於無迹蓋有泰伯之風矣慈幼之道豈不為百世之<lb/>
　師哉使人人能是則比屋有可封之俗矣安帝聞其<lb/>
　名徵以公車加以殊禮其知風化之本也不亦善哉<lb/>
宋文帝元嘉十八年春正月彭城王義康至豫章辭刺<lb/>
史甲辰以義康都督江交廣三州諸軍事前龍驤參軍<lb/>
巴東扶令育詣闕上表稱昔袁盎諫漢文帝曰淮南王<lb/>
<pb n="KR3a0094_WYG_040-5b"/>
若道路遇霜露死陛下有殺弟之名文帝不用追悔無<lb/>
及彭城王義康先朝之愛子陛下之次弟若有迷謬之<lb/>
愆正可數之以善惡導之以義方奈何信疑似之嫌一<lb/>
旦黜削遠送南垂草萊黔首皆為陛下痛之廬陵往事<lb/>
足為龜鑑恐義康年窮命盡奄忽于南臣雖微賤竊為<lb/>
陛下羞之陛下徒知惡枝之宜伐豈知伐枝之傷樹伏<lb/>
願急詔義康返於京甸兄弟協和君臣輯睦則四海之<lb/>
望塞多言之路絶矣何必司徒公揚州牧然後可以置<lb/>
<pb n="KR3a0094_WYG_040-6a"/>
彭城王哉若臣所言於國為非請伏重誅以謝陛下表<lb/>
奏即收付建康獄賜死<lb/>
　臣若水通曰孟軻稱孩提無不知愛親敬兄為人之<lb/>
　良知良能所不慮而知不學而能者也曽參亦曰未<lb/>
　有學養子而后嫁者也是慈孝乃人之本心固有者<lb/>
　也文帝於彭城王義康削黜遠投獨無良知良能乎<lb/>
　及巴東扶令育之言宜悟矣而反殺之詩曰他人有<lb/>
　心予忖度之帝果無人心矣哉<lb/>
<pb n="KR3a0094_WYG_040-6b"/>
唐中宗神龍元年二月初武后誅唐宗室有才德者先<lb/>
死惟呉王恪之子鬰林侯千里褊躁無才又數獻符瑞<lb/>
故獨得免上即位立為成王拜左金吾大將軍武后所<lb/>
誅唐諸王妃主駙馬等皆無人𦵏埋子孫或流竄嶺表<lb/>
或拘囚歴年或逃匿民間為人傭保至是制州縣求訪<lb/>
其柩以禮改𦵏追復官爵召其子孫使之承襲無子孫<lb/>
者為擇後置之既而宗室子孫相繼而至皆召見涕泣<lb/>
舞蹈各以親踈襲爵拜官有差<lb/>
<pb n="KR3a0094_WYG_040-7a"/>
　臣若水通曰孟軻曰未有仁而遺其親者也唐中宗<lb/>
　收宗室子孫於武后誅殘之餘死者禮𦵏生者襲封<lb/>
　仁慈之推燕及㷀嫠澤逮枯骨不遺幽明矣既而幼<lb/>
　孤相繼召見涕泣舞蹈謂非仁心之感召哉<lb/>
唐𤣥宗素友愛近世帝王莫能及初即位為長枕大被<lb/>
與兄弟同寢聽朝罷多從諸王遊在禁中拜跪如家人<lb/>
禮飲食起居相與同之於殿中設五幄與諸王更處其<lb/>
中謂之五王帳宋王成器尤恭慎未嘗議及時政與人<lb/>
<pb n="KR3a0094_WYG_040-7b"/>
交結帝愈信重之故讒間之言無自而入<lb/>
　臣若水通曰書云孝乎惟孝友于兄弟施於有政詩<lb/>
　云刑于寡妻至于兄弟以御于家邦語曰孝弟也者<lb/>
　其為仁之本與孝友根於天性惟孝故弟惟弟故慈<lb/>
　惟慈故有刑于之化以及家邦皆推此仁而已矣明<lb/>
　皇友愛之至而於兄弟寢食遊息動與之俱可謂篤<lb/>
　於天顯者矣使能充是心而廣之慈以畜其子義以<lb/>
　處其妻恩以逮其臣下則必不以讒殺其子不以嬖<lb/>
<pb n="KR3a0094_WYG_040-8a"/>
　黜其妻不以無罪殄戮臣下而疑忌宗室幽閉骨肉<lb/>
　之事必無矣寧不為全德之主乎惜其明於此暗於<lb/>
　彼不能學以充之也孟軻氏曰茍能充之足以保四<lb/>
　海茍不充之不足以事父母君天下者可不念哉<lb/>
唐文宗太和七年宰相李德裕言昔𤣥宗以臨淄王定<lb/>
内難自是疑忌宗室不令出閣天下議者皆以為幽閉<lb/>
骨肉虧傷人倫曏使天寳之末建中之初宗室散處方<lb/>
州雖未能安定王室尚可各全其生所以悉為安禄山<lb/>
<pb n="KR3a0094_WYG_040-8b"/>
朱泚所魚肉者由聚於一宫故也陛下誠因冊太子制<lb/>
書聽宗室年髙屬踈者出閣且除諸州上佐使携其男<lb/>
女出外婚嫁此則百年弊法一且因陛下去之海内孰<lb/>
不欣悦帝曰兹事朕久知其不可方今諸王豈無賢才<lb/>
無所施爾八月庚寅冊太子因下制諸王自今以次出<lb/>
閣授𦂳望州刺史上佐竟以議所除官不决而罷<lb/>
　臣若水通曰三代之君所以分封同姓而布之天下<lb/>
　各有寧宇蓋推一念之孝慈以及之爾非有所為而<lb/>
<pb n="KR3a0094_WYG_040-9a"/>
　為也至於藩垣屏翰王室有頼焉唐明皇友愛兄弟<lb/>
　枕被五帳起居與處此仁心矣至於疑忌宗室不令<lb/>
　出閣是為能充其類也乎文宗聽德裕之言雖制諸<lb/>
　王以次出閣而除官不决不可謂勇於為義者矣大<lb/>
　抵𤣥宗之孝友兄弟有所為而發故不能推其恩文<lb/>
　宗之制諸王有所牽而滯故不能遂其志使文宗决<lb/>
　而行之雖不能如三代封建之制而刺史上佐猶可<lb/>
　以盡其才能庶幾蕃其枝葉以固其本根則唐之祚<lb/>
<pb n="KR3a0094_WYG_040-9b"/>
　本支百世豈至傾覆相尋而卒無靈長之福哉<lb/>
宋儒楊時云夫仁人之親愛其弟非徒富貴之而已亦<lb/>
必為之節之也富貴而不為之節使之驕慢陵僭以速<lb/>
禍敗則其親愛之也適所以害之爾<lb/>
　臣若水通曰孟子稱仁人之於弟親愛之而已又言<lb/>
　舜封象於有庳富貴之也然必天子使吏治其國不<lb/>
　得暴彼民焉故愛弟者如愛寳矣愛寳者必防䕶不<lb/>
　使物壞焉愛之至也後世之為宗室者以驕慢陵僭<lb/>
<pb n="KR3a0094_WYG_040-10a"/>
　而受誅者多矣是皆不能防慎之於始也是故聖人<lb/>
　之於宗室也有愛之之仁有節之之義焉楊時之言<lb/>
　蓋本於孟子而我國家之所已行者矣為宗藩者其<lb/>
　尚深體仁義之愛也哉<lb/>
國朝孝慈髙皇后性慈惠嘗語諸王妃公主曰無功受<lb/>
福造化所惡吾與若屬被錦繡美飲食終日無所為當<lb/>
勤女工以報造物者太子諸王雖愛之甚篤勉令務學<lb/>
諄切懇至嘗曰汝父尊臨萬國身致太平亦由學以聚<lb/>
<pb n="KR3a0094_WYG_040-10b"/>
之爾小子當思繼繼繩繩以不辱所生又曰汝輩異日<lb/>
有人民社稷之寄尤必積累忠厚乃可長世切不可自<lb/>
恃而不務德謂事有偶然也汝切識之諸王或以衣服<lb/>
器皿相尚者髙皇后曰唐堯虞舜茅茨土階夏禹文王<lb/>
惡衣卑服汝父猶惡奢麗日夜憂勤以治天下汝輩無<lb/>
功錦衣玉食猶欲以服御相加何志氣不同如是乎惟<lb/>
當親師取友講論聖賢之學開明心志自無此氣習也<lb/>
　臣若水通曰孔子曰愛之能勿勞乎蓋愛之不得不<lb/>
<pb n="KR3a0094_WYG_040-11a"/>
　勞而勞之乃所謂愛之深也我孝慈髙皇后性本慈<lb/>
　惠故其訓戒太子諸王妃公主拳拳以勤女工務講<lb/>
　學崇忠厚尚節儉而教之甚嚴豈非美質與孔子之<lb/>
　意暗合歟臣謹錄之以為聖子神孫誦法之獻<lb/>
永樂三年十月太宗皇帝賜諸王皇明祖訓且諭之曰<lb/>
皇考所以垂訓子孫至要之道具在此書朝廷常守之<lb/>
可以永安宗室藩王常守之可以長保富貴朝廷與藩<lb/>
王本同祖宗所出但能皆以祖宗之心為心則自然各<lb/>
<pb n="KR3a0094_WYG_040-11b"/>
盡其道前代有帝王不能保全宗室者如宋太宗亦有<lb/>
宗室不能自保全者如周王監漢七國此皆是不能以<lb/>
祖宗之心為心朕與諸弟各勉之<lb/>
　臣若水通曰祖宗之於子孫如其心之於四肢百體<lb/>
　無尺寸之膚不愛則無尺寸之膚不保全也惟其愛<lb/>
　之也深則其慮之也至仰觀聖祖述創業之艱為皇<lb/>
　明祖訓以詔孫子貽謀遠矣太宗文皇帝既以之賜<lb/>
　諸王而又諭以保守之道焉其恤孤幼之仁至矣伏<lb/>
<pb n="KR3a0094_WYG_040-12a"/>
　惟聖子神孫以祖宗之心為心以其法為法則帝王<lb/>
　之業永保無疆矣<lb/>
永樂二十二年十一月仁宗皇帝諭侍臣曰守成之主<lb/>
動法祖宗斯鮮過舉書曰監于先王成憲其永無愆後<lb/>
世嗣位者往往作聰明亂舊章而卒致喪敗可為鑒戒<lb/>
朕十有餘歲侍太祖皇帝側親見作祖訓屢更改易而<lb/>
後成書是時秦晉周世子皆在太祖閒暇即召太孫及<lb/>
諸世子於前分條逐事委曲開諭之皆持身正家以至<lb/>
<pb n="KR3a0094_WYG_040-12b"/>
治天下之要道為天子為藩王能每事遵守豈不福禄<lb/>
永遠者朕寤寐不忘今已命司禮監刊印將賜諸子及<lb/>
弟姪侍臣對曰陛下此心即太祖皇帝之心也<lb/>
　臣若水通曰盈成之世易至於驕肆也惟其愛之也<lb/>
　深故其戒之也屢太宗文皇帝既以祖訓賜諸王矣<lb/>
　及仁宗嗣位之初又命司禮監刊印賜諸子及弟姪<lb/>
　嗚呼祖宗之心其愛子孫屢屢無窮有如此也為子<lb/>
　孫者茍能推是心焉則家可齊矣家齊而國可治矣<lb/>
<pb n="KR3a0094_WYG_040-13a"/>
　於天下也何有伏惟聖明留心焉幸甚<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0094_WYG_040-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷四十<lb/>
</p>
<p>
</p>
  </div>
</body>
</text>
</TEI>
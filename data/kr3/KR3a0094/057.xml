<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷五十七</head>
    <p>
<pb n="KR3a0094_WYG_057-1a"/>
欽定四庫全書<lb/>
　格物通卷五十七　　　　明　湛若水　撰<lb/>
　　平天下格<hi>凡三綱二十目</hi>
　　公好惡<lb/>
　　用人<lb/>
　　　學校<hi>禮樂政教附</hi>舉措　課功　任相　任將　六<lb/>
　　　官<lb/>
　　理財<lb/>
<pb n="KR3a0094_WYG_057-1b"/>
　　　脩虞衡<hi>貢賦附</hi>抑浮末<hi>禁淫巧/奢侈附</hi>飭百工　屯田<hi>授間</hi>
　　　<hi>田水利附</hi>馬政　轉運　勸課　禁奪時　省國費<lb/>
　　　<hi>冗官冗兵冗役之類</hi>慎賞賜　蠲租　薄斂　恤窮　賑<lb/>
　　　濟<lb/>
　臣若水通曰平天下何以言格物也程頥曰格者至<lb/>
　也物者理也至其理乃格物也至也者知行並進之<lb/>
　功也於平天下焉而至之也至其應天下之理也故<lb/>
　大學平天下章以絜矩以好惡以忠信以仁義言之<lb/>
<pb n="KR3a0094_WYG_057-2a"/>
　無非吾心應天下之理也是故公好惡焉其要矣其<lb/>
　用人焉則學校也舉措也課功也任相也任將也六<lb/>
　官也其理財焉則脩虞衡貢賦也抑浮末也飭百工<lb/>
　也屯田水利也馬政也轉運也勸課也禁奪時也省<lb/>
　國費也愼賞賜也蠲租也薄歛也恤窮也賑濟也皆<lb/>
　天下之事理也人主讀是編焉感通吾心平天下之<lb/>
　理念念而知於斯存存而行於斯以有諸己則格物<lb/>
　之功庻乎於平天下而盡之矣<lb/>
<pb n="KR3a0094_WYG_057-2b"/>
　　　公好惡<lb/>
詩大雅假樂威儀抑抑徳音秩秩無怨無惡率由羣匹<lb/>
受福無疆四方之綱<lb/>
　臣若水通曰此詩人願王者之子孫其適為天子者<lb/>
　公以任賢也抑抑密也秩秩有常也匹類也羣匹謂<lb/>
　衆賢也言願王者有威儀聲譽之美秉其好善惡惡<lb/>
　是是非非之公心無私怨私惡以任衆賢是能受無<lb/>
　窮之福為四方之綱矣夫好賢而惡不肖人之本心<lb/>
<pb n="KR3a0094_WYG_057-3a"/>
　也任賢勿貳去邪勿疑必百志惟熈者能之若夫本<lb/>
　心不明以異同為好惡則賢者必以忠直而見怨惡<lb/>
　怨惡之私生於中人之有技媢嫉以惡之人之彦聖<lb/>
　而違之俾不通寔不能容以不能保我子孫黎民矣<lb/>
　故唯仁人能好人能惡人無怨惡之私故能率用羣<lb/>
　賢賢者在位能者在職用賢致治而受安富尊榮之<lb/>
　福於無窮而為四方之綱矣君者朝廷之綱朝廷者<lb/>
　天下之綱綱舉而萬目張故天下治矣夫以四方之<lb/>
<pb n="KR3a0094_WYG_057-3b"/>
　綱無疆之福人才之盛由於一念好惡之公如此可<lb/>
　不謹乎成湯之立賢無方武王之建官惟賢位事惟<lb/>
　能宣王之任賢使能是皆本於好惡之公而卒獲其<lb/>
　應者也伏惟聖明以古聖賢為法存公正之心以為<lb/>
　用賢受福之本則休明之治自臻矣斯世斯民何其<lb/>
　幸邪<lb/>
大雅泂酌泂酌彼行潦挹彼注兹可以餴饎豈弟君子<lb/>
民之父母<lb/>
<pb n="KR3a0094_WYG_057-4a"/>
　臣若水通曰此詩召康公戒成王而作也泂逺也行<lb/>
　潦流潦也餴烝米一熟而以水沃之乃再烝也饎酒<lb/>
　食也豈弟樂易也君子指王也言逺酌彼行潦之水<lb/>
　挹之於彼注之於此而澄渟之則濁者以清猶可以<lb/>
　烝米而為酒食矣况此豈弟之君子能以民心而為<lb/>
　己心凡有所好也好民之所好而好以天下凡有所<lb/>
　惡也惡民之所惡而惡以天下則好惡通乎民心而<lb/>
　一毫己私不以與乎其間矣是以民之仰之戴之者<lb/>
<pb n="KR3a0094_WYG_057-4b"/>
　尊之如父而有父之尊親之如母而有母之親自固<lb/>
　結而不可解自眷戀而不忍離矣豈不謂民之父母<lb/>
　乎是則民之尊親之至者非私之也以君子好惡之<lb/>
　公有以動之一天理之自然者也則夫有天下者烏<lb/>
　可横之以私作好作惡而不以天下之心為心邪<lb/>
春秋昭公十五年秋晉荀吳帥師伐鮮虞<lb/>
　臣若水通曰左傳晉荀吳帥師伐鮮虞圍鼓鼓白狄<lb/>
　之别種也鼓人或請以城叛而降晉荀吳不肯受左<lb/>
<pb n="KR3a0094_WYG_057-5a"/>
　右曰師徒不致勤勞而可坐得一城何故不為荀吳<lb/>
　曰我聞諸叔向好惡無有過差使民曉然知其好惡<lb/>
　之所在則事無不濟也或以吾城叛而歸敵吾所甚<lb/>
　惡也今人以城來吾獨何好焉賞所甚可惡者則於<lb/>
　甚可好者將何處之若受其叛而不推賞是失信也<lb/>
　何以庇民吾力所能則進而取之力所不能則退而<lb/>
　舍之量力而行之不可欲急得城而近奸邪之人所<lb/>
　喪失滋多矣乃使鼔人殺其叛人而繕脩守備臣謂<lb/>
<pb n="KR3a0094_WYG_057-5b"/>
　好而知其惡惡而知其美好惡之公也好惡之公實<lb/>
　自正其心始心正則誠矣誠則明明則知千萬人之<lb/>
　好惡卽一己之好惡誠則公公則以一己之好惡而<lb/>
　為千萬人之好惡也荀吳却鼓城之叛而自其己之<lb/>
　好惡推之庻幾近於道乎惜乎未能擴充之以成王<lb/>
　佐之才也歟<lb/>
禮記坊記子云上酌民言則下天上施上不酌民言則<lb/>
犯也下不天上施則亂也<lb/>
<pb n="KR3a0094_WYG_057-6a"/>
　臣若水通曰書稱清問下民謀及庶人所以廣聰明<lb/>
　也蓋天下之道理無窮而一人之聰明有限故政教<lb/>
　之施必參酌乎庶人之言而後盡善盡美也如是則<lb/>
　能合人情而宜土俗其行之也無弊其利之也無窮<lb/>
　下民之恱之眞若天之膏澤之降施於上矣茍惟任<lb/>
　一己之私好民之所惡惡民之所好則拂人之性矣<lb/>
　故謂之犯上旣犯則下亂膏澤不下於民而下民不<lb/>
　天上之所施矣豈不背叛而為亂哉或曰九重深䆳<lb/>
<pb n="KR3a0094_WYG_057-6b"/>
　民言何自而達君亦何自而酌之也曰詢之左右詢<lb/>
　之羣臣詢之庶民而又命使以觀風問俗於天下民<lb/>
　之利病莫遁其情君則酌其至公至當者而施之則<lb/>
　民雖未言君固已逆探其欲言者而播之雖不中不<lb/>
　逺矣傳曰如保赤子心誠求之惟聖明畱意焉<lb/>
緇衣子曰下之事上也不從其所令從其所行上好是<lb/>
物下必有甚者矣故上之所好惡不可不愼也是民之<lb/>
表也<lb/>
<pb n="KR3a0094_WYG_057-7a"/>
　臣若水通曰好惡者不必行勸懲於天下而天下從<lb/>
　違而趨避之者也蓋天下之民同此心也同此情也<lb/>
　則亦同此好惡也上感而下應蓋有不賞而民勸不<lb/>
　怒而民威者矣<lb/>
緇衣子曰有國家者章善癉惡以示民厚則民情不二<lb/>
詩云靖恭爾位好是正直<lb/>
　臣若水通曰章明也所謂明明揚側陋也癉病也所<lb/>
　謂維王之卭也善者明而揚之為士為大夫為公卿<lb/>
<pb n="KR3a0094_WYG_057-7b"/>
　所謂五服五章是也惡者病而去之移之郊遂迸之<lb/>
　四夷所謂除惡務本是也夫公好惡者則民化之亦<lb/>
　好其所好而惡其所惡矣治天下之要何以外於此<lb/>
　哉<lb/>
論語子曰唯仁人能好人能惡人<lb/>
　臣若水通曰好善而惡惡天下之同情也但有一毫<lb/>
　私意以雜乎其間斯有好而不知其惡惡而不知其<lb/>
　美者矣故好惡得正唯仁者能之蓋仁者之心渾然<lb/>
<pb n="KR3a0094_WYG_057-8a"/>
　天理廓然而大公物來而順應故因人之善而好之<lb/>
　好非以己而無有作好也因人之惡而惡之惡必以<lb/>
　物而無有作惡也何有於親愛賤惡之辟哉雖然常<lb/>
　人之好惡所係猶小也若夫人君之情有所好惡則<lb/>
　或為刑賞或為用舍或為予奪或為黜陟或為生殺<lb/>
　一失其正將拂人之性而使天下䝉其禍且不免於<lb/>
　逮身之菑矣可不愼歟<lb/>
孟子曰樂民之樂者民亦樂其樂憂民之憂者民亦憂<lb/>
<pb n="KR3a0094_WYG_057-8b"/>
其憂樂以天下憂以天下然而不王者未之有也<lb/>
　臣若水通曰此孟子於雪宫告齊宣王之言也因宣<lb/>
　王有賢者亦有此樂之問故告之以此言君民一體<lb/>
　上下一心為人君者能以民心為己之心如飽煖安<lb/>
　逸民之樂也君則見民之樂猶己之樂而懽欣之情<lb/>
　有所不能已焉民則曰君之樂吾樂也是愉悦之情<lb/>
　同我矣吾胡為而不樂君之愉悅乎饑寒勞困民之<lb/>
　憂也君則見民之憂猶己之憂而痛悼之情自有所<lb/>
<pb n="KR3a0094_WYG_057-9a"/>
　不能已焉民則曰君之憂吾憂也是哀怛之情同我<lb/>
　矣吾胡為而不憂君之哀怛乎夫樂民樂而民樂之<lb/>
　是以一己之樂為天下之樂非私樂矣憂民憂而民<lb/>
　憂之是以一人之憂為天下之憂非私憂矣夫得民<lb/>
　之情是得民心也得民心是得民也如是而不王於<lb/>
　天下者寧有是理哉齊王以雪宫為樂是樂以一己<lb/>
　之私矣孟子以是告之所以擴天理遏人欲而引之<lb/>
　當道志於仁也足為萬世人君審好惡之法矣<lb/>
<pb n="KR3a0094_WYG_057-9b"/>
萬章曰父母使舜完廩捐階瞽瞍焚廩使浚井出從而<lb/>
揜之象曰謨蓋都君咸我績牛羊父母倉廩父母干戈<lb/>
朕琴朕弤朕二嫂使治朕棲象徃入舜宫舜在牀琴象<lb/>
曰鬱陶思君爾忸怩舜曰惟兹臣庻汝其于予治不識<lb/>
舜不知象之將殺己與曰奚而不知也象憂亦憂象喜<lb/>
亦喜<lb/>
　臣若水通曰此孟子答門人萬章之言以見大舜憂<lb/>
　喜好惡純乎天理之公也萬章以所聞父母與象害<lb/>
<pb n="KR3a0094_WYG_057-10a"/>
　舜之事而舜則見而喜之之情為問言舜父頑母嚚<lb/>
　象傲日以殺舜為事故使之治粟廩去其梯而焚之<lb/>
　又使之掘井舜從旁空而出父母不知又從而以土<lb/>
　揜井象言謀揜蓋殺舜於井中者皆我功故牛羊倉<lb/>
　廩皆與父母干戈琴弤皆當與我二嫂舜之二妃當<lb/>
　治我棲乃徃舜宫而舜巳在牀鼓琴矣象乃言我思<lb/>
　兄之切鬱陶而氣不得伸故來見爾象此時蓋有忸<lb/>
　怩慙愧之色舜乃言曰我有臣庶之衆汝其治之萬<lb/>
<pb n="KR3a0094_WYG_057-10b"/>
　章旣述此言而問以為舜果不知象之將殺己故喜<lb/>
　之如此歟孟子告之以為舜豈有不知象之殺己但<lb/>
　舜大聖人也天理之全人倫之至常知有弟之親而<lb/>
　不知有象之惡故於象有謨蓋之憂則憂之情亦與<lb/>
　象同曰吾何以使弟至此也於象有鬱陶之喜則喜<lb/>
　之情亦與象同幸得以遂天倫之樂也一憂一喜皆<lb/>
　在象而舜無與焉其好惡一天理之公也人君於人<lb/>
　倫物理之際可不以此體認於心乎<lb/>
<pb n="KR3a0094_WYG_057-11a"/>
國語周語王孫説曰聖人之施舍也議之其喜怒取予<lb/>
也亦議之是以不主寛惠亦不主猛毅主徳義而已<lb/>
　臣若水通曰説周大夫賞得其人罰當其罪是為徳<lb/>
　義夫取予施舍喜怒君之大柄也不擬議以求公正<lb/>
　之歸何以執大柄以示好惡之則於人乎為人君者<lb/>
　可不取説之言執大柄以御天下哉<lb/>
晉語史蘇曰吾聞君子好好而惡惡樂樂而安安是以<lb/>
能常<lb/>
<pb n="KR3a0094_WYG_057-11b"/>
　臣若水通曰史蘇晉大夫占卜之史也好者好之惡<lb/>
　者惡之樂則説之安則居之得好惡之正故能有常<lb/>
　而不變夫君子平其心以和其情故好惡安樂不違<lb/>
　乎天天也者常久不變之道也觀獻公之於申生好<lb/>
　惡安樂拂人之情戾天之常甚矣君子是以知其難<lb/>
　作也為人君者可不鑒乎<lb/>
梁武帝大同十一年散騎常侍賀琛啓陳四事其三以<lb/>
為陛下憂念四海不憚勤勞至於百司莫不奏事但斗<lb/>
<pb n="KR3a0094_WYG_057-12a"/>
筲之人旣得伏奏帷扆便欲詭競求進不論國之大體<lb/>
心存明恕惟務吹毛求疵擘肌分理以深刻為能以繩<lb/>
逐為務迹雖似於奉公事更成其威福犯罪者多巧避<lb/>
滋甚長弊増姦寔由於此誠願責其公平之效黜其讒<lb/>
慝之心則下安上謐無儌倖之患矣<lb/>
　臣若水通曰此賀琛陳説於梁武帝之言也吹毛以<lb/>
　求其疵擘肌以分其理言其苛刻繩逐者繩糾其過<lb/>
　失而斥逐之也夫好惡之公私在邪正而已爾故公<lb/>
<pb n="KR3a0094_WYG_057-12b"/>
　平之政行則好惡公讒慝之説行則好惡不公矣賀<lb/>
　琛之言亦救時之弊也然人君好惡之公在正其心<lb/>
　而已心正則孰為公平孰為讒慝孰為邪孰為正而<lb/>
　趨舍之歸自定矣<lb/>
唐太宗貞觀五年十二月上謂執政曰朕常恐因喜怒<lb/>
妄行賞罰故欲公等極諫公等亦宜受人諫不可以己<lb/>
之所欲惡人違之茍自不能受諫安能諫人<lb/>
　臣若水通曰喜怒情也賞罰政也政生於情也太宗<lb/>
<pb n="KR3a0094_WYG_057-13a"/>
　旣責臣下之陳諫於君又責以受諫於人可謂能絜<lb/>
　矩矣然情生於性性生於心心性者政事之根本也<lb/>
　太宗誠知養其心性而臣下之所以輔導者胥不外<lb/>
　是則發之而為情逹之而為政無弗善也惜乎君以<lb/>
　納諫名臣以直諫顯徒事其末而不深探其本故諫<lb/>
　愈多而過愈著其不足以望先王之治有由然矣故<lb/>
　君臣相與以有成須於本原求之記曰其本亂而末<lb/>
　治者否矣信夫<lb/>
<pb n="KR3a0094_WYG_057-13b"/>
貞觀十年十二月治書侍御史權萬紀上言宣饒二州<lb/>
銀大發采之嵗可得數百萬緡上曰朕貴為天子所乏<lb/>
者非財也但恨無嘉言可以利民爾與其多得數百萬<lb/>
緡何如得一賢才卿未嘗進一賢退一不肖而專言税<lb/>
銀之利昔堯舜抵璧於山投珠於谷漢之桓靈乃聚錢<lb/>
為私藏卿欲以桓靈事我邪是日黜萬紀使還家<lb/>
　臣若水通曰寳藏恒情之所好也而不好焉專利之<lb/>
　臣恒情所不惡也而能惡焉輕百萬之緡而重賢才<lb/>
<pb n="KR3a0094_WYG_057-14a"/>
　之士太宗之好惡可謂得其正矣然而一事如此而<lb/>
　他事或有不然者豈非體認天理之功未知而本原<lb/>
　之學未之講邪<lb/>
貞觀十七年四月以楊師道為吏部尚書初長廣公主<lb/>
適趙慈景生節慈景死更適師道師道與長孫無忌等<lb/>
共鞫承乾獄隂為趙節地道由是獲譴上至公主所公<lb/>
主以首擊地泣謝子罪上亦拜泣曰賞不避仇讐罰不<lb/>
阿親戚此天下至公之道不敢違也<lb/>
<pb n="KR3a0094_WYG_057-14b"/>
　臣若水通曰太宗謂賞不避仇讐罰不阿親戚此公<lb/>
　天下之好惡割骨肉之私愛而公主之請不行所以<lb/>
　能成貞觀之治也凡為天下國家者於好惡不可以<lb/>
　不愼焉<lb/>
貞觀二十一年上謂侍臣曰自古帝王多疾勝己者朕<lb/>
見人之善若巳有之人之才有能有不能朕取其所長<lb/>
棄其所短人主徃徃見賢則欲寘諸懐不肖則欲推諸<lb/>
壑朕見賢者則敬之不肖者則憐之賢不肖各得其所<lb/>
<pb n="KR3a0094_WYG_057-15a"/>
人主多惡正直隂誅顯戮無代無之朕踐祚以來正直<lb/>
之士比肩於朝未嘗黜責一人自古皆貴中華賤四夷<lb/>
朕獨愛之如一故其種落皆依朕如父母此五者朕所<lb/>
以成今日之功也<lb/>
　臣若水通曰不疾勝己不没人長敬其賢矜其不肖<lb/>
　不惡正直兼愛四夷太宗之好惡可謂公矣所以成<lb/>
　莫大之功而為唐配天之主也後之人君尚取法之<lb/>
　哉<lb/>
<pb n="KR3a0094_WYG_057-15b"/>
宋徽宗崇寧二年九月令州縣立黨人碑蔡京又自書<lb/>
姦黨為大碑頒於郡縣令監司吏㕔皆刻石有長安石<lb/>
工安民當鐫字辭曰民愚人固不知立碑之意但如司<lb/>
馬相公者海内稱其正直今謂之姦邪民不忍刻也府<lb/>
官怒欲加之罪民泣曰被役不敢辭乞免鐫安民二字<lb/>
於石末恐得罪後世聞者愧之<lb/>
　臣若水通曰人之生也直好惡之公出於性生者也<lb/>
　孔子曰斯民也三代之所以直道而行也蔡京以才<lb/>
<pb n="KR3a0094_WYG_057-16a"/>
　智自雄黨碑之立是無惻隱羞惡辭讓是非之心矣<lb/>
　反不若一石工之明者何哉蓋由安石學術之辟故<lb/>
　好惡之僻塗天下之耳目蔽天下之聰明故京迷而<lb/>
　不自知也夫豈其智弗若歟其術使之然也若安石<lb/>
　者所謂以學術殺天下後世者邪或曰京狐媚也豈<lb/>
　足以人道齒之後之人主見如此之人尚謹所好惡<lb/>
　焉<lb/>
元仁宗延祐七年四月有獻七寳帶者因近臣以進帝<lb/>
<pb n="KR3a0094_WYG_057-16b"/>
曰朕登大位不聞卿等進賢而為人獻帶是以利誘朕<lb/>
也其還之<lb/>
　臣若水通曰亡人無以為寳仁親以為寳此好惡之<lb/>
　公也仁宗不愛七寳帶之獻而責近臣以無賢人之<lb/>
　進其庶幾近是乎甚矣近臣之難御也狎之則玩其<lb/>
　威忽之則投其好故夫明王聖主正身脩徳防漸謹<lb/>
　微必自貴近始使之窺見其隙鮮有不以利誘其君<lb/>
　者矣周書曰所寳惟賢則邇人安其仁宗之謂與雖<lb/>
<pb n="KR3a0094_WYG_057-17a"/>
　然君人者無乾健離明之徳其不為奸臣之所入者<lb/>
　幾希矣<lb/>
國朝憲綱風憲存心須用明白正大不可任一己之私<lb/>
昧衆人之公凡考察官吏㢘貪賢否必於民間廣詢密<lb/>
訪務循公論以協衆情毋得偏聽及輒慿里老吏胥人<lb/>
等之言顚倒是非亦毋得搜求細事羅織人過使奸人<lb/>
得志善人遭屈<lb/>
又曰所至之處博采諸司官吏行止㢘勤公謹者禮待<lb/>
<pb n="KR3a0094_WYG_057-17b"/>
之薦舉之汙濫奸佞者戒飭之糾劾之勸懲得體人自<lb/>
敬服大抵心正無私則事公當<lb/>
　臣若水通曰大禹謨曰稽于衆舍已從人罔咈百姓<lb/>
　以從己之欲夫是非之心人皆有之故小民至愚而<lb/>
　神是非善惡靡不明且公也皇祖以舉措命憲臣而<lb/>
　必使之循公論以協輿情人自敬服蓋我是非之心<lb/>
　即人是非之心也至於一則曰存心明白正大二則<lb/>
　曰心正無私眞可謂知好惡之本哉<lb/>
<pb n="KR3a0094_WYG_057-18a"/>
憲綱原設旌善亭申明亭但有損壞行屬脩理接示姓<lb/>
名行實使善惡知所懲勸<lb/>
　臣若水通曰書云爾惟風下民惟草孔子之告康子<lb/>
　亦此意也是故為之旌善為之申明為之榜示行實<lb/>
　則好惡明而民之趨善避惡也易易爾昔成湯播告<lb/>
　之脩不匿厥指豈非豫示好惡於民哉夫明示好惡<lb/>
　者在君申好惡之實而達之於民者在有司矣<lb/>
　<lb/>
<pb n="KR3a0094_WYG_057-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷五十七<lb/>
</p>
<p>
</p>
  </div>
</body>
</text>
</TEI>
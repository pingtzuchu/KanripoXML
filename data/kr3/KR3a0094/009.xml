<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷九</head>
    <p>
<pb n="KR3a0094_WYG_009-1a"/>
欽定四庫全書<lb/>
　格物通卷九　　　　　　明　湛若水　撰<lb/>
　　　儆戒一<lb/>
易乾九三君子終日乾乾夕惕若厲无咎<lb/>
　臣若水通曰九三以陽剛居正故有能乾乾之象乾<lb/>
　乾徤而不息之意敬也終日而敬體天理也至夕而<lb/>
　惕若則敬之不息也敬也者存吾心天理之本體也<lb/>
　一息有間則天理滅矣道不可須臾離也敬亦不可<lb/>
<pb n="KR3a0094_WYG_009-1b"/>
　須臾忘也敬則心存而理得順理則裕也雖危何咎<lb/>
　焉傅曰君子終日對越在天其乾乾之謂邪<lb/>
既濟象曰水在火上既濟君子以思患而豫防之<lb/>
　臣若水通曰天下之濟莫大於交通坎水在離火之<lb/>
　上上潤下下炎上隂陽之氣交通故有既濟之象時<lb/>
　之既濟若治平而無復為矣然亂常生於治思患也<lb/>
　者患其亂之生於治圖之於無形也防諸己者嗜慾<lb/>
　也防諸人者奸佞也防諸外患者寇敵也防諸紀綱<lb/>
<pb n="KR3a0094_WYG_009-2a"/>
　法度者僣竊而廢弛也凡踰越於天理之外者皆患<lb/>
　也皆豫防之也身心為尤切矣邵雍曰防乎其防邦<lb/>
　家之昌其永既濟之盛於無窮也乎<lb/>
繫辭子曰危者安其位者也亡者保其存者也亂者有<lb/>
其治者也是故君子安而不忘危存而不忘亡治而不<lb/>
忘亂是以身安而國家可保也易曰其亡其亡繫于苞<lb/>
桑<lb/>
　臣若水通曰危者以危為心也亡者以亡為心也亂<lb/>
<pb n="KR3a0094_WYG_009-2b"/>
　者以亂為心也非深憂過計也所以存警戒也警戒<lb/>
　存而保存治安警戒之所致也人君於安存久治之<lb/>
　日存危亂喪亡之戒則驕奢淫慾不生故君德脩而<lb/>
　王政舉矣安富尊榮之福臻矣有國家者宜慎之<lb/>
震象曰洊雷震君子以恐懼脩省<lb/>
　臣若水通曰震一陽生於二隂之下動而上者故為<lb/>
　震其象為雷重震故有洊雷之象雷之聲洊而重乃<lb/>
　天之威也天無心而人心則因天怒而警省人心與<lb/>
<pb n="KR3a0094_WYG_009-3a"/>
　天一者也不恐懼脩省則與天不相似而棄天矣君<lb/>
　子事天者也恐懼以自持思省其過而改之存心養<lb/>
　性以事天也致中和以位天地也天人交應之理也<lb/>
　孔子迅雷風烈必變與天一矣為天之元子者可不<lb/>
　知乎<lb/>
虞書大禹謨益曰吁戒哉警戒無虞罔失法度罔遊于<lb/>
逸罔淫于樂任賢勿貳去邪勿疑疑謀勿成百志惟熈<lb/>
罔違道以干百姓之譽罔咈百姓以從己之欲無怠無<lb/>
<pb n="KR3a0094_WYG_009-3b"/>
荒四夷來王<lb/>
　臣若水通曰此乃伯益廣大禹克艱惠迪之謨於帝<lb/>
　舜之前罔失法度以下皆儆戒之意虞慮也罔勿也<lb/>
　法度法則制度也淫過也謀圖為也咈逆也九州之<lb/>
　外世一見曰王百志猶易所謂百慮益言當四方無<lb/>
　可慮之時人心易懈故當儆戒也此時法度易至縱<lb/>
　弛故戒其罔失此時逸樂易至縱恣故戒其遊滛此<lb/>
　時任賢易以小人間之故戒其勿貳此時去邪必不<lb/>
<pb n="KR3a0094_WYG_009-4a"/>
　能果斷故戒其勿疑此時圖為或行其疑故戒其勿<lb/>
　成凡若此者則百慮熈明方寸之間光輝明白心正<lb/>
　身修義理昭著而於違道干譽咈人從欲之私皆能<lb/>
　禁絶朝夕戒懼無怠於心無荒於事則治道益隆四<lb/>
　夷之逺莫不歸往矣夫四夷之歸由於無怠荒無怠<lb/>
　荒由於儆戒其始起於一念之微其效感化乎四夷<lb/>
　之逺為人君者可不知所務乎<lb/>
虞書禹戒舜曰無若丹朱傲惟慢遊是好傲虐是作罔<lb/>
<pb n="KR3a0094_WYG_009-4b"/>
晝夜頟頟罔水行舟朋淫于家用殄厥世<lb/>
　臣若水通曰此乃禹戒帝舜之言朱堯之子名丹朱<lb/>
　所封國名也頟頟不休息之狀罔水行舟如奡盪舟<lb/>
　之類朋淫于家者朋比小人而淫亂於家也丹朱不<lb/>
　肖堯以天下與舜故曰殄世禹戒於帝舜曰無若丹<lb/>
　朱之傲好慢遊作傲虐蓋丹朱頟頟然晝夜不少休<lb/>
　息無水而行舟朋比而淫亂以自滅其世也夫舜大<lb/>
　聖人也不為慢遊傲虐豈惟禹知之雖愚人亦當知<lb/>
<pb n="KR3a0094_WYG_009-5a"/>
　之然惟聖罔念作狂况處崇高之位易至傲逸使一<lb/>
　念之邪生則此一念便是慢遊便是傲虐便與丹朱<lb/>
　無異矣故人君當防微杜漸日以莊敬自强然後可<lb/>
　也<lb/>
夏書五子之歌曰訓有之内作色荒外作禽荒甘酒嗜<lb/>
音峻宇雕牆有一於此未或不亡<lb/>
　臣若水通曰此亦五子述禹之訓以戒太康之意色<lb/>
　荒惑嬖寵也禽荒耽遊畋也荒者迷亂之謂甘嗜皆<lb/>
<pb n="KR3a0094_WYG_009-5b"/>
　無厭也峻高大也宇棟宇也雕繪飾也言六者有其<lb/>
　一皆足以致滅亡也禹之訓昭明如此太康乃不念<lb/>
　祖訓而盤遊于有洛之表十旬不反安得不致有窮<lb/>
　后羿之距而自取滅亡乎臣愚謂此六者乃庸君世<lb/>
　主之所必犯有一亦足以亡國不必六者之兼備矣<lb/>
　後之人君欲守祖宗之大業當以禹之訓自省而以<lb/>
　太康之禍為戒<lb/>
𦙍征先王克謹天戒臣人克有常憲百官脩輔厥后惟<lb/>
<pb n="KR3a0094_WYG_009-6a"/>
明明<lb/>
　臣若水通曰此乃𦙍侯述先王君臣儆戒之意天戒<lb/>
　如日蝕災異之類天所以警動開發人主者也董仲<lb/>
　舒謂天心仁愛人君故以災異警動之即此也𦙍侯<lb/>
　誓師言先王嚴於事天見天戒則恐懼脩省克自抑<lb/>
　畏以致謹於上而一時臣人百工又能戒謹常法各<lb/>
　自脩省以輔於下由是君德益以脩明而災變不為<lb/>
　之損矣故曰厥后惟明明觀堯舜有九年之水成湯<lb/>
<pb n="KR3a0094_WYG_009-6b"/>
　有七年之旱而無損於至德者何邪蓋由其存兢業<lb/>
　勅天之心反躬自責之誠故也夫天居高聽卑至不<lb/>
　可欺也後之人君遇上天之戒可不以誠心脩省而<lb/>
　徒以文應天乎<lb/>
商書仲虺之誥欽崇天道永保天命<lb/>
　臣若水通曰此仲虺以天命勸勉成湯也欽崇者恭<lb/>
　敬奉承之意殖有禮覆昏暴福善禍淫天之道也恭<lb/>
　敬奉承乎天之道則能敬天矣敬天則與天合德天<lb/>
<pb n="KR3a0094_WYG_009-7a"/>
　命歸之故能永保其天命而不替矣為人君者喜怒<lb/>
　刑賞之間可不以欽崇為心乎<lb/>
伊訓制官刑儆于有位曰敢有恒舞于宫酣歌于室時<lb/>
謂巫風敢有殉于貨色恒于遊畋時謂淫風敢有侮聖<lb/>
言逆忠直逺耆德比頑童時謂亂風惟兹三風十愆卿<lb/>
士有一于身家必喪邦君有一于身國必亡臣下不匡<lb/>
其刑墨具訓于䝉士<lb/>
　臣若水通曰此伊尹述成湯儆戒之政令以訓太甲<lb/>
<pb n="KR3a0094_WYG_009-7b"/>
　也制立也官刑官府之刑也墨者墨刑也匡正也三<lb/>
　風綱也十愆目也卿士諸侯十有其一已喪其家亡<lb/>
　其國矣臣下而不能匡正其君則以墨刑加之童蒙<lb/>
　始學之士則詳悉以是告之欲其入官而知所以正<lb/>
　諫也夫人心惟危道心惟微一不儆戒則怠忽之心<lb/>
　生人欲肆而天理滅矣夫天理存亡之幾安危治亂<lb/>
　之决係於一念之微爾可不謹乎<lb/>
商書太甲先王顧諟天之明命以承上下神祗社稷宗<lb/>
<pb n="KR3a0094_WYG_009-8a"/>
廟罔不祗肅<lb/>
　臣若水通曰此伊尹告太甲以成湯之敬天者欲其<lb/>
　法之也顧者常目在之也諟古是字明命者上天顯<lb/>
　然之理而命之我者也即天理是也承者奉也上下<lb/>
　神祇天神地祇也祗敬也肅畏也伊尹言成湯察見<lb/>
　天理動靜食息常目在之焉故於奉祀天地神祇社<lb/>
　稷宗廟之時無不敬肅也蓋天理無時無處不在此<lb/>
　特其著見之大者爾其所謂顧諟即孔子所謂立則<lb/>
<pb n="KR3a0094_WYG_009-8b"/>
　見其參於前在輿則見其倚於衡也如此則其心誠<lb/>
　敬可以交於神明是故祭天地則能敬天地祭社稷<lb/>
　宗廟則能敬社稷宗廟蓋罔不祗肅即顧諟之心發<lb/>
　之爾人君為天地社稷宗廟百神之主其可不敬天<lb/>
　明命以為感格之本乎<lb/>
商書太甲惟天無親克敬惟親<lb/>
　臣若水通曰此亦伊尹告太甲之言也伊尹言上天<lb/>
　無常親能敬者則親之人君動靜語默不使一毫之<lb/>
<pb n="KR3a0094_WYG_009-9a"/>
　慢則能敬矣敬則德與天合天豈有不親之乎<lb/>
商書咸有一德曰嗚呼天難諶命靡常常厥德保厥位<lb/>
厥德匪常九有以亡<lb/>
　臣若水通曰此伊尹將歸而告太甲之言也嗚呼嘆<lb/>
　辭諶信也靡不也九有九州也嘆息而言天之難信<lb/>
　以其命之或去或留而不常也然天命雖不常惟德<lb/>
　是與君德有常則天命亦常而保厥位矣君德不常<lb/>
　則天命亦去雖九州之廣亦以亡矣然則人君可不<lb/>
<pb n="KR3a0094_WYG_009-9b"/>
　脩德以永天命保其位於無窮乎<lb/>
周書旅獒玩人喪德玩物喪志<lb/>
　臣若水通曰此召公因西旅貢獒而戒武王之言也<lb/>
　德者己之所得也志者心之所之也玩者狎慢怠忽<lb/>
　之意言玩人則以驕而滅敬故喪德玩物則以慾而<lb/>
　勝剛故喪志夫人怠忽之心生則狎慢之念起至於<lb/>
　玩人玩物而喪其德與志矣可不戒哉<lb/>
周書召誥曰嗚呼皇天上帝改厥元子兹大國殷之命<lb/>
<pb n="KR3a0094_WYG_009-10a"/>
惟王受命無疆惟休亦無疆惟恤嗚呼曷其奈何弗敬<lb/>
　臣若水通曰此召公託周公達成王之言也皇大也<lb/>
　以天之主宰而言謂之帝休美也恤憂也言皇天上<lb/>
　帝既立商受為天子矣以其惡而改之故大國殷之<lb/>
　命亦從而改焉夫元子不可改而天改之大國之命<lb/>
　未易亡而天亡之皇天上帝其命之不可恃如此今<lb/>
　王受命固有無窮之美然亦有無窮之憂於是嘆息<lb/>
　言王曷其奈何弗敬乎蓋深言不可以弗敬也夫敬<lb/>
<pb n="KR3a0094_WYG_009-10b"/>
　肆在於一念邪正之間而存亡闗於天命人心之大<lb/>
　有天下者可不惕然起敬乎<lb/>
召誥我不敢知曰有夏服天命惟有厯年我不敢知曰<lb/>
不其延惟不敬厥德乃早墜厥命我不敢知曰有殷受<lb/>
天命惟有厯年我不敢知曰不其延惟不敬厥德乃早<lb/>
墜厥命<lb/>
　臣若水通曰此亦召公告成王之言也厯年永年也<lb/>
　延長也德者心之理敬者德之聚也言夏商厯年長<lb/>
<pb n="KR3a0094_WYG_009-11a"/>
　短皆不敢知我所知者惟不敬則德不脩德不脩則<lb/>
　天命去矣故曰早墜厥命然則後之人君欲永命而<lb/>
　厯年者可不敬德乎<lb/>
召誥王敬作所不可不敬德<lb/>
　臣若水通曰此召公告成王之言也敬者程顥云主<lb/>
　一之謂所處所也敬者心之本體德者心之天理也<lb/>
　王能以敬為所則動靜語默出入起居心無往而不<lb/>
　一而德存矣謂之處所者乃出入起居之地以敬作<lb/>
<pb n="KR3a0094_WYG_009-11b"/>
　處所則是常戒慎恐懼而不能須臾離矣程顥曰天<lb/>
　地設位而易行乎其中只是敬也敬則無間斷故纔<lb/>
　間斷則非僻之心入而本心之德亡矣况君德不立<lb/>
　何以為化服臣民之本故又曰不可不敬德所以致<lb/>
　丁寧之意也為人君者可不敬以立德為萬化之本<lb/>
　乎<lb/>
多方惟聖罔念作狂惟狂克念作聖<lb/>
　臣若水通曰此周公傳成王之言以告多方也聖者<lb/>
<pb n="KR3a0094_WYG_009-12a"/>
　通明之稱狂者愚惑之謂念者警惺之謂言聖而罔<lb/>
　念之時則失其本心而為狂矣愚而能念之時則得<lb/>
　其本心而為聖矣作狂作聖在於一念存亡之間可<lb/>
　不謹乎<lb/>
周官若昔大猷制治于未亂保邦于未危<lb/>
　臣若水通曰此成王訓百官之言也言亂不生於亂<lb/>
　而生於治未亂而為制治之策則亂可弭危不起於危而<lb/>
　起於安未危而為保邦之計則危可免若至危亂之時則<lb/>
<pb n="KR3a0094_WYG_009-12b"/>
　緩不逮事噬臍何及此古昔聖王大道之世治不忘<lb/>
　亂安不忘危而制治保邦之心常拳拳於無事之時<lb/>
　也有天下者所當知焉<lb/>
周官居寵思危罔不惟畏弗畏入畏<lb/>
　臣若水通曰此亦成王訓迪百官之言也言居寵盛<lb/>
　者則思危辱蓋盛則必衰滿則招損天之道也當無<lb/>
　不致其祗畏茍不知祗畏則驕侈之心生亡身滅族<lb/>
　之禍至入于可畏之中矣可不以盛滿為儆戒乎人<lb/>
<pb n="KR3a0094_WYG_009-13a"/>
　君之愛臣下亦不宜以寵利處之乃所以保全之也<lb/>
詩豳風鴟鴞迨天之未隂雨徹彼桑土綢繆牖戸今此<lb/>
下民或敢侮予<lb/>
　臣若水通曰此詩周公因三叔流言成王疑之故自<lb/>
　陳其儆戒豫防之意託鳥言於天未隂雨之時取桑<lb/>
　根之土纒綿堅固其巢之牖戸思患豫防如此今此<lb/>
　衆人孰有因隂雨之至而覆巢取卵者乎以比國家<lb/>
　於禍亂未萌之先及時而豫為之備則禍亂不能為<lb/>
<pb n="KR3a0094_WYG_009-13b"/>
　之患周公為此詩自陳其忠誠備患之悃以冀王之<lb/>
　悟也嗚呼以公之忠聖儆戒豫防如此而猶不免流<lb/>
　言之禍而成王之疑必待公作詩以自明如此成王<lb/>
　亦非明哲之主矣使無周公之聖自忘儆戒之心而<lb/>
　天不動威則王終不悟周之為周未可知也嗚呼危<lb/>
　哉後之人君又當以為儆戒<lb/>
齊風鷄既嗚矣朝既盈矣匪鷄則鳴蒼蠅之聲<lb/>
　臣若水通曰鷄鳴乃古之賢妃御於其君夙興儆戒<lb/>
<pb n="KR3a0094_WYG_009-14a"/>
　於將旦之時必告君以鷄既鳴而候朝之臣已盈滿<lb/>
　矣然而匪鷄鳴也乃蒼蠅之聲而惕然若鷄鳴爾夫<lb/>
　以蒼蠅為鷄鳴則警惕之心不溺宴欲如此可謂賢<lb/>
　矣夫虛靈不昧心之本體豈待人而後能之也氣習<lb/>
　物欲蔽之則本體昏塞迷而不知返天理滅矣故人<lb/>
　君者外有師傅弼正之臣内有妃嬪僕從之賢無非<lb/>
　欲以警省其良心開發其聰明則人心不死而天理<lb/>
　長存矣夫惟有昧爽丕顯之聖學則乾剛不息而内<lb/>
<pb n="KR3a0094_WYG_009-14b"/>
　外將化之矣是又不待儆戒而存者也<lb/>
春秋隠公五年春公觀魚于棠<lb/>
　臣若水通曰傳有之天理人欲同行異情顧其心之<lb/>
　邪正爾茍所好者正則見魚之躍淵悟道體之活潑<lb/>
　見魚之洋洋則曰吾民之樂生得如是乎見魚之圉<lb/>
　圉則曰吾民之困亦如此乎隨處知警容亦何妨若<lb/>
　以為樂則戕心之斧斤也隠公為政春不省耕而恣<lb/>
　情縱欲慢遊于棠觀魚為樂以蕩其心其能知警戒<lb/>
<pb n="KR3a0094_WYG_009-15a"/>
　者寡矣天理之存者寡矣向使克自惕厲體認天理<lb/>
　則與天地萬物同體何者非樂奚必於魚邪而乃玩<lb/>
　物喪志未見其能樂也人君欲樂物之樂不若能樂<lb/>
　民之樂<lb/>
宣公八年楚人滅舒蓼<lb/>
　臣若水通曰楚人滅舒蓼何以書志警也何警也楚<lb/>
　疆舒蓼及滑汭盟吳越將為中國憂也夫中國不貴<lb/>
　其無四夷之虞惟患其無四夷之警無四夷之虞者<lb/>
<pb n="KR3a0094_WYG_009-15b"/>
　弛德忘備安而不安也有四夷之警者思患固封危<lb/>
　而不危也知危而危者危可使平知安而安者易可<lb/>
　使傾此舒蓼之滅春秋書之以為經世者之一警云<lb/>
禮記曲禮曰敖不可長欲不可從志不可滿樂不可極<lb/>
賢者狎而敬之畏而愛之愛而知其惡憎而知其善積<lb/>
而能散安安而能遷臨財毋茍得臨難毋茍免狠毋求<lb/>
勝分毋求多<lb/>
　臣若水通曰人心之動幾也幾也者理欲之分而善<lb/>
<pb n="KR3a0094_WYG_009-16a"/>
　惡之原也君子知其幾而謹焉故能領惡而全好也<lb/>
　是故長敖者賊也從欲者荒也志滿者驕也樂極者<lb/>
　淫也若是者欲之熾而惡幾之成也故在逺之而已<lb/>
　矣狎而敬敬所忽也畏而愛愛所嚴也愛憎好惡不<lb/>
　失其正也施仁徙義必得其道也若是者理之充而<lb/>
　善幾之成也故在為之而已矣毋茍得所以取義也<lb/>
　毋茍免所以求仁也毋求勝所以養讓也毋求多所<lb/>
　以養亷也若是者去人欲而存天理領惡而全好者<lb/>
<pb n="KR3a0094_WYG_009-16b"/>
　故在謹之而已矣然所以逺之為之謹之者敬也敬<lb/>
　也者人心之所以不死天理之所以長存也易曰君<lb/>
　子終日乾乾夕惕若人主可不知乎<lb/>
曲禮曰嵗凶年榖不登君膳不祭肺馬不食榖馳道不<lb/>
除祭事不縣大夫不食粱士飲酒不樂<lb/>
　臣若水通曰此言凶荒之變君臣自貶損以憂民也<lb/>
　肺者周人所重食必先祭不祭示不殺牲為盛饌也<lb/>
　馬不食榖不以粟秣之也馳道天子所行之路不除<lb/>
<pb n="KR3a0094_WYG_009-17a"/>
　不敢勞民人也祭事必縣鍾鼓不縣言不敢作也夫<lb/>
　國以民為本民以食為天嵗凶年榖不登則民無以<lb/>
　為生災異莫此為甚君臣與民一體者也於飲食祭<lb/>
　饗之供無不裁抑所以致憂恤於民而祈之於天也<lb/>
　乃若遇此而恬不知脩省則棄天矣棄天者天亦棄<lb/>
　之為人君者可不儆戒乎<lb/>
玉藻曰卒食𤣥端而居動則左史書之言則右史書之<lb/>
御瞽幾聲之上下年不順成則天子素服乘素車食無<lb/>
<pb n="KR3a0094_WYG_009-17b"/>
樂<lb/>
　臣若水通曰𤣥端者幽隂之色宴息向晦之服也𤣥<lb/>
　端而居者貴幽靜以養其心也史書言動者察身之<lb/>
　得失也瞽幾聲上下者察政之得失也年不順成縞<lb/>
　素無樂者察天時之得失以罪己也察焉則知所警<lb/>
　知警則無怠荒而政治行矣<lb/>
少儀曰執虛如執盈入虛如有人<lb/>
　臣若水通曰敬者心之本體也心無時而不在則敬<lb/>
<pb n="KR3a0094_WYG_009-18a"/>
　亦無時而可忽手執虚器如捧盈焉身入虛室如有<lb/>
　人焉言人心無一時而可忽也語曰執圭鞠躬如也<lb/>
　如不勝詩曰相在爾室尚不愧于屋漏其斯之謂乎<lb/>
　人君能存此敬則推其執虛之心而執天下之大柄<lb/>
　可以不下移矣推其入虛之心則於深宫永巷儼乎<lb/>
　法家拂士之在前敵國外患之將至矣臣於此不勝<lb/>
　拳拳<lb/>
表記子曰君子莊敬日强安肆日偷君子不以一日使<lb/>
<pb n="KR3a0094_WYG_009-18b"/>
其躬儳焉如不終日<lb/>
　臣若水通曰莊者嚴於心敬者一於心莊敬則神完<lb/>
　而氣固故日强安肆則神散而氣昏故日偷儳者參<lb/>
　錯之意内不莊敬則心不專一而其身參錯不齊如<lb/>
　不能終日矣况人君以一心應天下之變以一身臨<lb/>
　天下之上茍不莊敬而日偷焉雖有天下不能一朝<lb/>
　居也豈不可戒哉<lb/>
周禮春官保章氏掌天星以志日月星辰之變動以觀<lb/>
<pb n="KR3a0094_WYG_009-19a"/>
天下之遷辨其吉凶以星土辨九州之地所封封域皆<lb/>
有分星以觀妖祥以十有二嵗之相觀天下之妖祥以<lb/>
五雲之物辨吉凶水旱降豐荒之祲象以十有二風察<lb/>
天地之和命乖别之妖祥凡此五物者以詔救政訪序<lb/>
事<lb/>
　臣若水通曰天人上下一氣感應者也其兆有五所<lb/>
　以致警戒之道也故天有日月星辰之變動人有吉<lb/>
　凶之變遷也天地有星辰封域之分野人有妖祥値<lb/>
<pb n="KR3a0094_WYG_009-19b"/>
　遇之感應也時有十有二嵗之相人有先見之妖祥<lb/>
　也天有五雲之物色人有水旱豐荒之祲氛也天有<lb/>
　十二風之和戾人有乖别之妖祥也此謂之五物五<lb/>
　物者天地人相與流通者也達上下而一之者在君<lb/>
　身君身不脩何以反凶為吉化妖為祥轉荒為豐哉<lb/>
　故洪範以人應天而取必於五事故曰詔救政謂上<lb/>
　告于君不徒告也稽君身無不脩以弭其變也又曰<lb/>
　訪序事謂下謀於臣不徒謀也稽臣職無不盡以相<lb/>
<pb n="KR3a0094_WYG_009-20a"/>
　夫君也如是則君臣儆戒克謹于天政無不舉而祥<lb/>
　瑞至矣<lb/>
大卜以邦事作龜之八命一曰征二曰象三曰與四曰<lb/>
謀五曰果六曰至七曰雨八曰瘳以八命者贊三兆三<lb/>
易三夢之占以觀國家之吉凶以詔救政<lb/>
　臣若水通曰大卜灼龜而命之有八者何也以盡天<lb/>
　下之變也曰征者何也卜行師之勝負也曰象者何<lb/>
　也卜天象之妖祥也曰與者何也卜與人共事之成<lb/>
<pb n="KR3a0094_WYG_009-20b"/>
　否也曰謀者何也卜謀事與人之得失也曰果者何<lb/>
　也卜事之成與否也曰至者何也卜人之至與否也<lb/>
　曰雨者何也卜時之隂晴也曰瘳者何也卜疾之進<lb/>
　退也是故欲有卜焉以此而命于龜也卜之龜筮之<lb/>
　蓍考之夢則國家之或吉或凶可以前知矣果凶咎<lb/>
　歟不可坐待其變而必進告於君使之恐懼脩省而<lb/>
　祈之於天也故曰以觀國家之吉凶以詔救政故為<lb/>
　君者幸毋曰天變不足畏可焉<lb/>
<pb n="KR3a0094_WYG_009-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0094_WYG_009-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷九<lb/>
</p>
<p>
</p>
  </div>
</body>
</text>
</TEI>
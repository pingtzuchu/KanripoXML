<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷二十一</head>
    <p>
<pb n="KR3a0094_WYG_021-1a"/>
欽定四庫全書<lb/>
　格物通卷二十一　　　　明　湛若水　撰<lb/>
　　脩身格<hi>凡三目</hi>
　　　正威儀　　慎言動　　進徳業<lb/>
　臣若水序曰脩身何以言格物也程頥曰格者至也<lb/>
　物者理也至其理乃格物也至也者知行並進之功<lb/>
　也故大學舊本以脩身申格物曰此謂知本此謂知<lb/>
　之至也於身焉而至之也至其身之理也是故威儀<lb/>
<pb n="KR3a0094_WYG_021-1b"/>
　也言動也徳業也皆身之事也人主讀是編焉感通<lb/>
　吾身之理念念而知於斯存存而行於斯以有諸己<lb/>
　則格物之功庶乎於脩身焉而盡之矣<lb/>
　　　正威儀上<lb/>
易小畜象曰風行天上小畜君子以懿文徳<lb/>
　臣若水通曰宋儒朱熹云風有氣而無質能畜而不<lb/>
　能久故不能如大畜多識前言往行以畜徳也故為<lb/>
　小畜之象文徳者文章之外著威儀文辭皆徳之流<lb/>
<pb n="KR3a0094_WYG_021-2a"/>
　裔故曰文徳文章者末也徳者本也本末合一其文<lb/>
　王孔子之至文乎美其文徳雖不離於道而未一於<lb/>
　道然下一等則如成帝之威儀非不足觀也本之則<lb/>
　無如之何故人君之學必由中以達外<lb/>
震彖傳震驚百里驚逺而懼邇也出可以守宗廟社稷<lb/>
以為祭主也<lb/>
　臣若水通曰邇也下程頥朱熹皆以為脱不喪匕鬯<lb/>
　四字夫雷聲震乎百里逺者驚而邇者懼内失其守<lb/>
<pb n="KR3a0094_WYG_021-2b"/>
　外忒其儀也威儀也者本諸誠敬以為之主也致祭<lb/>
　者灌以降神之時誠敬之至於震驚之甚而不喪失<lb/>
　匕鬯其威儀不忒如是而為宗廟社稷之祭主不亦<lb/>
　宜乎人君之敬無往而不存故威儀無時而不正也<lb/>
　其於祭祀之時尤致謹可也非謹於威儀也敬主於<lb/>
　中而威儀外肅矣<lb/>
書周書顧命曰思夫人自亂于威儀爾無以釗冐貢于<lb/>
非幾<lb/>
<pb n="KR3a0094_WYG_021-3a"/>
　臣若水通曰此成王顧命羣臣輔康王之言也威者<lb/>
　有威可畏儀者有儀可象舉一身之則而言人受天<lb/>
　地之中以生是以有動作威儀之則亂喪也釗康王<lb/>
　名貢進也幾者動之㣲善惡之所由分也人之自喪<lb/>
　威儀而身之不脩蓋由心有不善之幾所發爾故戒<lb/>
　羣臣毋以康王進乎不善之幾也為人君者可不慎<lb/>
　其幾以正威儀乎<lb/>
詩大雅抑抑威儀維徳之隅人亦有言靡哲不愚庶人<lb/>
<pb n="KR3a0094_WYG_021-3b"/>
之愚亦職維疾哲人之愚亦維斯戾<lb/>
　臣若水通曰抑抑恭遜之貌隅廉隅也夫内外一理<lb/>
　也威儀之恭遜者是其徳必嚴正如宫室之制内有<lb/>
　繩直則外有廉隅也曾子之言正顔色動容貌孟子<lb/>
　之言睟於面盎於背正動而睟盎焉者以其徳之存<lb/>
　於中者有本如是也武公為此詩其亦知内外合一<lb/>
　之道乎故易曰和順積中英華發外中庸曰誠則形<lb/>
　形則著著則明孟子曰動容周旋中禮盛徳之至也<lb/>
<pb n="KR3a0094_WYG_021-4a"/>
　皆此之謂也以此觀之文末也徳本也然則専事於<lb/>
　徳乎曰偏於内而忘其外非内外交養之道也故古<lb/>
　之君子周旋必中規折旋必中矩趨以采齊行以肆<lb/>
　夏出必鳴鸞行必佩玉所以敬其儀者敬其徳也知<lb/>
　所以敬徳則知合内外之道而脩身格物之功備矣<lb/>
魯頌泮水穆穆魯侯敬明其徳敬慎威儀維民之則<lb/>
　臣若水通曰魯侯之明徳以化民頌曰敬慎威儀何<lb/>
　哉蓋徳化之本也儀者徳之符也徳藴於中而無迹<lb/>
<pb n="KR3a0094_WYG_021-4b"/>
　儀著於外而可觀一或有愆旦失色於朝暮傳笑於<lb/>
　國人將易之何以為法於民哉故古之賢君必慎其<lb/>
　徳由中達外其在朝廷垂衣裳負斧扆執言在左執<lb/>
　史在右凜乎不敢肆雖在宫寢猶其在朝廷動止必<lb/>
　臧衣冠必整一顰一笑必自愛焉凡俳戯䙝慢之事<lb/>
　不足以動天顔之一顧則威儀正矣使民望其顔色<lb/>
　而化之則而象之畏而敬之人君之於威儀豈細故<lb/>
　哉後之人主乃不慎乎此或岸幘箕踞或不冠可奏<lb/>
<pb n="KR3a0094_WYG_021-5a"/>
　或鷂匿懐中其於威儀何如哉蓋由不愛其身故内<lb/>
　外不檢爾<lb/>
春秋昭公二十五年齊侯唁公于野井<lb/>
　臣若水通曰胡安國云齊侯唁公于野井以遇禮相<lb/>
　見孔子曰其禮與其辭足觀矣然則何以失國而不<lb/>
　反乎禮有本末正身治人禮之本也威儀文辭禮之<lb/>
　末也昭公喪齊歸無戚容而不顧娶孟子為夫人而<lb/>
　不命政令在三家而不能取有子家子之賢而不能<lb/>
<pb n="KR3a0094_WYG_021-5b"/>
　用而屑屑焉習儀以亟能有國乎雖齊侯來唁其禮<lb/>
　與辭是矣而方伯連帥之職則未脩也又豈所以為<lb/>
　禮哉臣謂禮有本末文質誠主於中而達之於儀文<lb/>
　是謂文質彬彬能以禮讓為國也何有否則周旋儀<lb/>
　文之度偽而已矣其如禮何哉其如國何哉<lb/>
禮記曲禮曰天子穆穆諸侯皇皇大夫濟濟士蹌蹌庶<lb/>
人僬僬<lb/>
　臣若水通曰此言人君當敬其威儀以為臣民之則<lb/>
<pb n="KR3a0094_WYG_021-6a"/>
　也蓋人君一身諸侯大夫士庶人之望茍無威儀臣<lb/>
　下將何所法哉故孟子見梁襄王而語諸人曰望之<lb/>
　不似人君就之而不見所畏焉蓋言無威儀也穆穆<lb/>
　敬也深逺之貌也詩曰穆穆文王於緝熙敬止是敬<lb/>
　止乃穆穆之本人君能敬則穆穆之儀自形而諸侯<lb/>
　望之自將皇皇而美大夫士望之自將濟濟蹌蹌而<lb/>
　有容至於庶人雖無與為禮亦将僬僬而趨走促數<lb/>
　於下矣中庸曰篤恭而天下平言徳容之化也茍不<lb/>
<pb n="KR3a0094_WYG_021-6b"/>
　此之務而徒以端冕凝旒深居髙拱不動聲色為穆<lb/>
　穆焉則淺矣是不可以不慎也<lb/>
曲禮曰國君不乗奇車車上不廣欬不妄指<lb/>
　臣若水通曰國君者國人之瞻望在車尤為衆人之<lb/>
　視聽而威儀不可以不慎也故奇邪不正之車也廣<lb/>
　欬駭人之聽也妄指手容之失也非所乗而乗非所<lb/>
　欬而欬非所指而指皆在車威儀之失也一車且不<lb/>
　可不正其儀況臨御之時乎<lb/>
<pb n="KR3a0094_WYG_021-7a"/>
曲禮曰若夫坐如尸立如齊<lb/>
　臣若水通曰如尸則莊也如齊則敬也莊敬者威儀<lb/>
　之則而脩身之本也<lb/>
玉藻曰凡行容惕惕又曰足容重手容恭目容端口容<lb/>
止聲容靜頭容直氣容肅立容徳色容莊<lb/>
　臣若水通曰形色天性也不充其性則形不可得而<lb/>
　踐矣故君子一身之間曰惕曰重曰恭曰端曰止曰<lb/>
　靜曰直曰肅曰徳曰莊所以盡性踐形也<lb/>
<pb n="KR3a0094_WYG_021-7b"/>
玉藻曰燕居告温温凡祭容貌顔色如見所祭者喪容<lb/>
纍纍色容顛顛視容瞿瞿梅梅言容繭繭戎容暨暨言<lb/>
容詻詻色容厲肅視容清明<lb/>
　臣若水通曰此言容貌隨所寓而變蓋温温和易者<lb/>
　燕居告語之容也如見所祭者祭容也纍纍而羸憊<lb/>
　顛顛而不舒瞿瞿而驚遽梅梅而茫昧繭繭而低㣲<lb/>
　者皆喪容也暨暨而果毅詻詻而整飭嚴厲而莊肅<lb/>
　瑩徹而明審者皆戎容也夫容一也隨所在而變者<lb/>
<pb n="KR3a0094_WYG_021-8a"/>
　何也主於中者隨感而見也可以見君子慎威儀之<lb/>
　至矣<lb/>
孔子閒居曰威儀棣棣不可選也無體之禮也<lb/>
　臣若水通曰此引弼風栢舟之詩以明無體之禮之<lb/>
　意詩言仁人威儀之盛周旋中禮不可選擇夫子釋<lb/>
　之以謂威儀之著雖時乎因禮以形然齊莊於閒燕<lb/>
　之時亦無往而非禮也非無體之禮乎觀於此言則<lb/>
　凡人君色莊於臨御之時而怠慢於深宫獨處之地<lb/>
<pb n="KR3a0094_WYG_021-8b"/>
　者可以警矣<lb/>
少儀曰言語之美穆穆皇皇朝廷之美濟濟翔翔祭祀<lb/>
之美齊齊皇皇車馬之美匪匪翼翼鸞和之美肅肅雍<lb/>
雍<lb/>
　臣若水通曰穆穆和敬也皇皇正大也濟濟和整也<lb/>
　翔翔舒張也齊齊致一也皇皇如有求也匪匪翼翼<lb/>
　嚴正也肅肅雍雍亦和嚴也美者有儀也在言語則<lb/>
　和敬而正大矣在朝廷則和整而舒張矣在祭祀則<lb/>
<pb n="KR3a0094_WYG_021-9a"/>
　致一而有求矣在車馬則嚴以正矣在鸞和則和以<lb/>
　敬矣然而皆原於徳矣容儀之美徳之符也<lb/>
周禮秋官司儀掌九儀之賓客擯相之禮以詔儀容辭<lb/>
令揖讓之節將合諸侯則令為壇三成宫旁一門詔王<lb/>
儀南鄉見諸侯土揖庶姓時揖異姓天揖同姓及其擯之<lb/>
各以其禮公於上等侯伯於中等子男於下等其將幣<lb/>
亦如之其禮亦如之<lb/>
　臣若水通曰容貌等威各有攸當皆天理也有一失<lb/>
<pb n="KR3a0094_WYG_021-9b"/>
　焉則其儀忒而天理滅矣出接賓曰擯入贊禮曰相<lb/>
　諸侯有事而會不可茍也故有儀容辭令揖讓之當<lb/>
　詔告者又必三重其壇壇外之宫每旁一門凡此欲<lb/>
　諸侯之有處所也及諸侯相見之儀又不可槩施也<lb/>
　故俯手揖之則謂之土揖見庶姓之儀也平手揖之<lb/>
　則謂之時揖見異姓之儀也舉手揖之則謂之天揖<lb/>
　見同姓之儀也及其擯之各以其爵之尊卑為禮之<lb/>
　隆殺故處公於上等處侯伯於中等處子男於下等<lb/>
<pb n="KR3a0094_WYG_021-10a"/>
　自有不容紊者而於幣帛之將祼將之禮亦若是而<lb/>
　已噫此豈小哉一有所失則威不振威不振則禍隨<lb/>
　之矣而況於辱乎<lb/>
夏官道右掌前道車王出入則持馬陪乗如齊車之儀<lb/>
自車上諭命于從車詔王之車儀<lb/>
　臣若水通曰道車王常行大道之車謂象路也王之<lb/>
　出入乗則持馬行則陪乗皆如齊車之儀也王行則<lb/>
　以車從王有命焉則道右宣王命以諭之也然則車<lb/>
<pb n="KR3a0094_WYG_021-10b"/>
　儀如何知升車必正立執綏車中不妄指立視五嶲<lb/>
　式視馬尾是也尤必有待於詔告之何也正欲其周<lb/>
　旋中禮而端嚴若神矣吁一登車之儀如此況夫在<lb/>
　朝莅政之時乎<lb/>
論語子曰君子不重則不威學則不固<lb/>
　臣若水通曰此孔子言君子自脩之道也重内厚重<lb/>
　也威謂外威嚴也内外相符誠不可掩故内不主敬<lb/>
　則内不重矣故其發於容貌動作者必無可畏之威<lb/>
<pb n="KR3a0094_WYG_021-11a"/>
　而所學不能得之心身安能動靜堅定而固乎故曾<lb/>
　子告孟敬子以動容貌正顔色出辭氣夫動正出由<lb/>
　中發外者也故君子以内重為貴<lb/>
曾子曰動容貌斯逺暴慢矣正顔色斯近信矣出辭氣<lb/>
斯逺鄙倍矣<lb/>
　臣若水通曰此曾子垂没之言所以告魯之孟敬子<lb/>
　者也夫人一身之間固不外乎容貌顔色辭氣而已<lb/>
　惟無平日涵養之功固有容貌不免於暴慢顔色不<lb/>
<pb n="KR3a0094_WYG_021-11b"/>
　免於偽為辭氣不免於鄙倍者矣茍涵養之功既至<lb/>
　則其動由中動正由中正出由中出何有於暴慢不<lb/>
　信而鄙倍者哉此見曾子篤實之學有得於一貫之<lb/>
　傳者也然敬子為魯之大夫特舉以告之正欲其知<lb/>
　脩身之要為政之本而知所重焉惜乎敬子不能問<lb/>
　以求其用力之要也噫<lb/>
子曰非禮勿視非禮勿聽非禮勿言非禮勿動<lb/>
　臣若水通曰此聖人告顔子克己復禮之目如此固<lb/>
<pb n="KR3a0094_WYG_021-12a"/>
　非徒使之制乎其外而已也蓋視聽言動皆身之儀<lb/>
　見乎其外而其所以視聽言動之者則心也故勿之<lb/>
　者亦心也一念之㣲渉於非禮而即有以勿之則所<lb/>
　謂不逺復无祗悔由乎中而應乎外心體威儀之間<lb/>
　無適而非天理之流行矣<lb/>
君子正其衣冠尊其瞻視儼然人望而畏之斯不亦威<lb/>
而不猛乎<lb/>
　臣若水通曰衣冠瞻視固皆威儀之著見也然威儀<lb/>
<pb n="KR3a0094_WYG_021-12b"/>
　者徳之表固非聲音笑貌之所能為也故君子之正<lb/>
　衣冠尊瞻視而臨民以莊者皆實徳自然之形見而<lb/>
　民自望而畏焉爾何猛之有哉有徳以發之故威而<lb/>
　不猛使有意於作威則猛而反害於威矣漢之成帝<lb/>
　臨朝淵黙尊嚴若神史氏稱其有穆穆天子之容然<lb/>
　湛於酒色則其所謂威儀者亦矯飾於外而已爾豈<lb/>
　所以為脩身之道哉<lb/>
孟子曰動容周旋中禮者盛徳之至也<lb/>
<pb n="KR3a0094_WYG_021-13a"/>
　臣若水通曰威儀者徳之符也禮也者理也動容周<lb/>
　旋中禮則無非天理之流行矣故曰禮儀三百威儀<lb/>
　三千無一而非性也又曰自無聲無臭散而為三千<lb/>
　三百自三千三百復歸於無聲無臭程子之言蓋與<lb/>
　此契矣其知一本之道乎<lb/>
中庸齊明盛服非禮不動所以脩身也<lb/>
　臣若水通曰盛服動作皆威儀之外見者也齊一明<lb/>
　清徳之存於中者也是合内外之道也身之所以為<lb/>
<pb n="KR3a0094_WYG_021-13b"/>
　身二者而已其致一也脩身之道豈有外此哉中庸<lb/>
　曰脩身則道立至於九經則又以脩身為之本為人<lb/>
　君有天下之責者可不講哉<lb/>
　<lb/>
　<lb/>
　<lb/>
　<lb/>
　格物通卷二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷三十八</head>
    <p>
<pb n="KR3a0094_WYG_038-1a"/>
欽定四庫全書<lb/>
　格物通卷三十八　　　　明　湛若水　撰<lb/>
　　　嚴内外上<lb/>
易家人彖曰家人女正位乎内男正位乎外男女正天<lb/>
地之大義也<lb/>
　臣若水通曰程頥云彖以卦才而言陽居五在外也<lb/>
　陰居二處内也男女各得其正位也臣謂内外男女<lb/>
　之大限也遠别也男之剛健中正制義於外正也女<lb/>
<pb n="KR3a0094_WYG_038-1b"/>
　之柔順中正嚴肅於内正也男女者天地之象也男<lb/>
　女正則一陰一陽之為道一剛一柔之為德天地之<lb/>
　大義也治天下者觀于家治家者觀于内外之正而<lb/>
　已人君欲正家者在嚴其大限之分焉<lb/>
暌彖曰天地暌而其事同也男女暌而其志通也萬物<lb/>
暌而其事類也暌之時用大矣哉<lb/>
　臣若水通曰天下之道以異而同一於同者未有能<lb/>
　同者也故暌也者合之地也不暌則不能合矣故天<lb/>
<pb n="KR3a0094_WYG_038-2a"/>
　髙地下暌也上降而下升其化育則以暌而成也男<lb/>
　剛女柔暌也男倡女隨而其志交感以暌而通也萬<lb/>
　物散殊暌也然均禀同氣則以暌而類也聖人以三<lb/>
　者而贊暌時用之大如此齊家而嚴内外之限暌也<lb/>
　暌則内外相維而家正矣不暌則内外無别而家亂<lb/>
　矣人君觀暌之道其知齊家之方也歟<lb/>
詩大雅緜廼立臯門臯門有伉廼立應門應門將將<lb/>
　臣若水通曰此詩詠太王遷岐首立門以嚴内外也<lb/>
<pb n="KR3a0094_WYG_038-2b"/>
　周禮五門一曰臯門四曰應門詩言太王遷岐之初<lb/>
　則立臯門伉而高大矣又立應門則將將而壯麗矣<lb/>
　太王於草昧之初而嚴内外之防如此蓋自古奸人<lb/>
　盜竊宫庭瀆亂皆由内外之不嚴内外不嚴則内言<lb/>
　得出外言得入禍亂之所由生也故古者諸侯三門<lb/>
　天子五門門各有禁所以嚴内外謹出入以防姦亂<lb/>
　之萌也故太王遷岐首建二門雖以壯觀廟宇而其<lb/>
　意實有所在也雖然此特嚴於有形者爾其所以自<lb/>
<pb n="KR3a0094_WYG_038-3a"/>
　嚴於無形則在人主之一心不然始皇朝禁非不嚴<lb/>
　也而圖窮匕見幾危環柱之厄是誰為之歟明皇宫<lb/>
　禁非不嚴也號洗禄兒卒兆漁陽之禍果誰召之歟<lb/>
　良由一念貪淫之肆雖曰徒嚴於外而不知已瞰乎<lb/>
　其中矣是故人主欲嚴内外之禁以杜禍亂之萌惟<lb/>
　在致謹於一心則内嚴而外宻矣其宻禁而曲防者<lb/>
　末焉者也<lb/>
春秋僖公十四年夏六月季姬及鄫子遇于防使鄫子<lb/>
<pb n="KR3a0094_WYG_038-3b"/>
來朝<lb/>
　臣若水通曰季姬魯侯女鄫國名防魯地名夫男女<lb/>
　内外天地之大防也春秋書季姬及鄫子遇于防譏<lb/>
　魯也女不出梱外以内為正者也而魯侯鍾愛季姬<lb/>
　使自擇配出遇鄫子于防可謂能女乎春秋書使鄫<lb/>
　子來朝病鄫也男外言不入于梱以剛御外為正者<lb/>
　也而以季姬婦人使之來朝可謂能男乎夫男女内<lb/>
　外之防决故夫婦之道喪淫辟之風興矣倡教阜俗<lb/>
<pb n="KR3a0094_WYG_038-4a"/>
　挽囘關雎之化將不在於盛世耶<lb/>
僖公三十一年冬杞伯姬來求婦<lb/>
　臣若水通曰杞伯姬來求婦曷為而書譏之也婦言<lb/>
　不出梱外㛰姻國之大事也而使夫人主之豈禮也<lb/>
　哉特書之戒為婦人之亂政也夫亂匪自天生自婦<lb/>
　人牝雞之有晨家之所以索也杞伯姬之事可以為<lb/>
　永鑒矣<lb/>
禮記曲禮男女不雜坐不同椸枷不同巾櫛不親授嫂<lb/>
<pb n="KR3a0094_WYG_038-4b"/>
叔不通問諸母不潄裳外言不入於梱内言不出於梱<lb/>
女子許嫁纓非有大故不入其門姑姊妺女子子已嫁<lb/>
而反兄弟弗與同席而坐弗與同器而食<lb/>
　臣若水通曰植者曰楎橫者曰椸枷與架同巾以捝<lb/>
　浣櫛以理髪者也不通問無往來問遺也諸母庶母<lb/>
　不使潄裳亦尊父之道也梱門限也女子許嫁則繫<lb/>
　以纓明有屬也是故不雜不同不親也者遠䙝也不<lb/>
　通不潄也者遠嫌也外不入内不出遠别也不入其<lb/>
<pb n="KR3a0094_WYG_038-5a"/>
　門慎變也不同席不同器遠同等也是故男女内外<lb/>
　之分嚴矣<lb/>
内則曰外内不共井不共湢浴不通寢席不通乞假男<lb/>
女不通衣裳内言不出外言不入男子入内不嘯不指<lb/>
夜行以燭無燭則止女子出門必擁蔽其面夜行以燭<lb/>
無燭則止<lb/>
　臣若水通曰不共井嫌同汲也不共湢浴嫌相䙝也<lb/>
　不通寢席嫌相親也不通乞假嫌往來也不通衣裳<lb/>
<pb n="KR3a0094_WYG_038-5b"/>
　嫌淆雜也内言不出惡交於外也外言不入惡交於<lb/>
　内也不嘯不指男入内之禮也擁蔽其面女出門之<lb/>
　禮也夜行以燭則男女皆然者所以明内外之辨也<lb/>
　雖然内外之禍每生於言之相通姑舉其尤者言之<lb/>
　吕后稱漢制而有諸吕之變武后稱唐制而有改周<lb/>
　之亂書曰牝雞之晨惟家之索詩曰婦有長舌維厲<lb/>
　之階自古以來女禍未有不啟於言之相通也<lb/>
内則禮始於謹夫婦為宫室辨外内男子居外女子居<lb/>
<pb n="KR3a0094_WYG_038-6a"/>
内深宫固門閽寺守之男不入女不出<lb/>
　臣若水通曰閨門者萬化之原故禮始於謹夫婦為<lb/>
　宫室以居之辨外内以防之男外而女内者順陰陽<lb/>
　之道也男不入而女不出所以嚴别也古之明君致<lb/>
　禁於桂掖椒房者嚴矣至於漢以審食其監禁門軍<lb/>
　唐以安禄山典禁中宋以徐知常出入劉妃所亦獨<lb/>
　何哉<lb/>
周禮天官小宰之職掌建邦之宫刑以治王宫之政令<lb/>
<pb n="KR3a0094_WYG_038-6b"/>
凡宫之糾禁<lb/>
　臣若水通曰宫刑王宫中之刑也建謂明而布告之<lb/>
　也政者式法之謂令者告戒之謂糾謂糾其過失禁<lb/>
　謂禁於未然一宫之中而嚴之如此則内政脩家齊<lb/>
　而國可治矣<lb/>
天官宫正掌王宫之戒令糾禁以時比宫中之官府次<lb/>
舎之衆寡為之版以待夕擊柝而比之國有故則令宿<lb/>
其比亦如之辨外内而時禁稽其功緒糾其德行幾其<lb/>
<pb n="KR3a0094_WYG_038-7a"/>
出入均其稍食去其淫怠與其竒衺之民會其什伍而<lb/>
教之道藝<lb/>
　臣若水通曰官府次舎之衆有多寡以時比較之慮<lb/>
　其離次失守也為之版以待則籍其人使之可考也<lb/>
　夕撃柝而比則人之在否可察也以至國有變故不<lb/>
　可以常處也則令宿衛其比亦然至於王宫之内外<lb/>
　在所當嚴故有以辨之而於啟閉之際以時而察之<lb/>
　又慮其防之未至也故考其功之見於事者糾其德<lb/>
<pb n="KR3a0094_WYG_038-7b"/>
　之見於行者察其人之出入均其人之廪禄或有淫<lb/>
　怠竒衺之民則斥而去之然後會其什伍而教以道<lb/>
　藝使之相觀而善相勉而成焉夫宫閫者内外之防<lb/>
　不可以不謹焉者也謹而教之其即所謂室家之壼<lb/>
　者矣又何有慚德之事哉<lb/>
周禮閽人掌守王宫之中門之禁喪服凶器不入宫潛<lb/>
服賊器不入宫竒服恠民不入宫凡内人公器賓客無<lb/>
帥則幾其出入以時啟閉凡外内命夫命婦出入則為<lb/>
<pb n="KR3a0094_WYG_038-8a"/>
之闢<lb/>
　臣若水通曰閽人守門禁之官也凶器者兵喪之器<lb/>
　也潛服幽隠之服竒服不正之服皆非先王法服也<lb/>
　賊器者不正之器如淫巧是也恠民恠異之人帥謂<lb/>
　引導者也闢謂除行人以避之也王有五門中門即<lb/>
　雉門也喪服凶器不入者遠不祥也潛服賊器不入<lb/>
　者防不道也竒服恠民不入者禁不常也皆所以嚴<lb/>
　禁衛也内人公器賓客之無帥導者則幾其出入所<lb/>
<pb n="KR3a0094_WYG_038-8b"/>
　以防閑之也時啟閉循其常也出入為闢致其肅也<lb/>
　夫如是則門禁嚴而内外正家道理矣<lb/>
左傳桓公十八年春公將有行遂與姜氏如齊申繻曰<lb/>
女有家男有室無相瀆也謂之有禮易此必敗公會齊<lb/>
侯于濼遂及文姜如齊齊侯通焉公謫之以告夏四月<lb/>
丙子享公使公子彭生乘公公薨于車<lb/>
　臣若水通曰南山之詩君子不屑道也聖人著之於<lb/>
　經蓋以床簀之言雖不踰閾然微而著者亦自有不<lb/>
<pb n="KR3a0094_WYG_038-9a"/>
　容掩焉公薨于車天其假手於彭生乎<lb/>
莊公十年蔡哀侯娶于陳息侯亦娶焉息媯將歸過蔡<lb/>
蔡侯曰吾姨也止而見之弗賓息侯聞之怒使謂楚文<lb/>
王曰伐我吾求救於蔡而伐之楚子從之秋九月楚敗<lb/>
蔡師于莘以蔡侯獻舞歸<lb/>
　臣若水通曰蔡侯姨息侯之妻止見之者無别也弗<lb/>
　賓者無禮也其失在蔡侯也息侯不能禁妻之不見<lb/>
　徒惡人之無禮至搆兵以逞其忿吁一男女之無别<lb/>
<pb n="KR3a0094_WYG_038-9b"/>
　遂延交兵之禍可不戒哉<lb/>
僖公二十二年鄭文夫人芈氏姜氏勞楚子于柯澤楚<lb/>
子使師縉示之俘馘君子曰非禮也婦人送迎不出門<lb/>
見兄弟不踰閾戎事不邇女器丁丑楚子入饗于鄭九<lb/>
獻庭實旅百加籩豆六品饗畢夜出文芈送于軍取鄭<lb/>
二姬以歸叔詹曰楚王其不没乎為禮卒於無别無别<lb/>
不可謂禮將何以没諸侯是以知其不遂覇也<lb/>
　臣若水通曰論者徒咎楚成之不能遂覇於天下何<lb/>
<pb n="KR3a0094_WYG_038-10a"/>
　其責之薄也楚成壞禮之罪甚矣且無以自立於天<lb/>
　下況霸乎禮始於男女楚成取二甥女歸違禮無别<lb/>
　之甚也商臣之禍自取之矣首惡者鄭文芈乎而主<lb/>
　之者則文公也男女之防可以不慎乎<lb/>
國語魯語哀姜至公使大夫宗婦覿用幣宗人夏父展<lb/>
曰非故也公曰君作故對曰君作而順則故之逆則亦<lb/>
書其逆也臣從有司懼逆之書於後也故不敢不告夫<lb/>
婦贄不過棗㮚以告䖍也男則玉帛禽鳥以章物也今<lb/>
<pb n="KR3a0094_WYG_038-10b"/>
婦執幣是男女無别也男女之别國之大節也不可無<lb/>
也公弗聽<lb/>
　臣若水通曰公取於齊曰哀姜宗婦同宗大夫之婦<lb/>
　也覿見也用幣言與大夫同贄宗人宗伯也夏父氏<lb/>
　展名宗伯主男女贄幣之禮故故事也順於禮則書<lb/>
　以為故事逆理亦書言不可不慎也從有司言備位<lb/>
　從有司後行也玉公執桓圭侯執信圭伯執躬圭子<lb/>
　執穀璧男執蒲璧孤執皮帛卿執羔大夫執鴈士執<lb/>
<pb n="KR3a0094_WYG_038-11a"/>
　雉庶人執鶩工商執鷄也章明也明尊卑異物也古<lb/>
　者男女有别各異其儀使不相瀆婦執棗㮚男執玉<lb/>
　帛禽鳥所以明别也夫禮也者天之所秩雖人君不<lb/>
　能易也哀姜至公使大夫宗婦覿則用幣非禮矣乃<lb/>
　曰自我作故是豈知此禮作之於天萬世不可易之<lb/>
　道哉<lb/>
魯語公父文伯之母如季氏康子在其朝與之言弗應<lb/>
從之及寢門弗應而入康子辭於朝而入見曰肥也不<lb/>
<pb n="KR3a0094_WYG_038-11b"/>
得聞命無乃罪乎曰子聞乎天子及諸侯合民事於外<lb/>
朝合神事於内朝自卿以下合官職於外朝合家事於<lb/>
内朝寢門之内婦人治其業焉上下同之夫外朝子將<lb/>
業君之官職焉内朝子將庀季氏之政焉皆非吾所敢<lb/>
言也<lb/>
　臣若水通曰康子魯大夫季孫肥也神事祭祀也内<lb/>
　朝在路門内外朝君之公朝寢門正室之門庀治也<lb/>
　皆非吾所敢言非婦人言語之所也夫男不言内女<lb/>
<pb n="KR3a0094_WYG_038-12a"/>
　不言外禮義之大閑也文伯之母其庶幾乎後世女<lb/>
　主臨朝垂簾稱制聞敬姜之言亦可以警矣<lb/>
魯語公父文伯之母季康子之從祖叔母也康子往焉<lb/>
䦱門與之言皆不踰閾祭悼子康子與焉酢不受徹俎<lb/>
不宴宗不具不繹繹不盡飫則退仲尼聞之以為别於<lb/>
男女之禮矣<lb/>
　臣若水通曰䦱闢也門寢門也閾門限也皆者二人<lb/>
　也悼子穆伯之父敬姜先舅也與與祭也不受敬姜<lb/>
<pb n="KR3a0094_WYG_038-12b"/>
　不親受也祭畢徹俎又不與康子宴飲也繹明日又<lb/>
　祭也宗宗臣主祭祀之禮者也不具謂宗臣不具在<lb/>
　則敬姜不與繹也立飲曰飫坐飲曰宴言宗具則與<lb/>
　繹繹畢而飲不盡飫禮而退皆所以遠嫌也夫男正<lb/>
　位乎外女正位乎内男女正天地之大義也故江漢<lb/>
　之化基於國風若文伯之母䦱門而與言不踰閾不<lb/>
　受酢不宴繹不盡飫真宫闈之軌範也乎<lb/>
魯語公父文伯之母欲室文伯饗其宗老而為賦綠衣<lb/>
<pb n="KR3a0094_WYG_038-13a"/>
之三章老請守龜卜室之族師亥聞之曰善哉男女之<lb/>
饗不及宗臣宗室之謀不過宗人謀而不犯微而昭矣<lb/>
詩所以合意歌所以詠詩也今詩以合室歌以詠之度<lb/>
於法矣<lb/>
　臣若水通曰室妻也家臣稱老宗人主禮樂者也綠<lb/>
　衣詩弼風也其三章曰我思古人實獲我心也守龜<lb/>
　卜人也族姓也師亥魯樂師之賢者不過宗人則不<lb/>
　與他姓議親親也此宗人即上宗臣也不犯不犯禮<lb/>
<pb n="KR3a0094_WYG_038-13b"/>
　也微而昭詩以合意也合成也古者男子受室謀及<lb/>
　宗人欲其不犯也公父文伯之母欲室文伯而饗其<lb/>
　宗老為之賦綠衣之三章雖前賢正室之道何以過<lb/>
　此為人君者能取法焉則能謹大昏之禮為天下則<lb/>
　矣<lb/>
漢光武建武二年以宋𢎞為大司空湖陽公主新寡帝<lb/>
與共論朝臣微觀其意主曰宋公威容德器羣臣莫及<lb/>
帝曰方且圖之後𢎞被引見帝令主坐屏風後因謂𢎞<lb/>
<pb n="KR3a0094_WYG_038-14a"/>
曰諺言貴易交富易妻人情乎𢎞曰臣聞貧賤之交不<lb/>
可忘糟糠之妻不下堂帝顧謂主曰事不諧矣<lb/>
　臣若水通曰禮外言不入於梱内言不出於梱況從<lb/>
　一而終婦貞之吉光武於新寡之公主與論朝臣以<lb/>
　觀其意令坐屏後以蕩其心謂之嚴内外不可也徒<lb/>
　論事之諧否而内外之分不嚴禮義之閑已壞脩身<lb/>
　正家之道歉矣則夫風化之本何自而端哉後之君<lb/>
　天下者宜以為戒云<lb/>
<pb n="KR3a0094_WYG_038-14b"/>
漢明帝永平十八年二月太子即位年十八明帝初崩<lb/>
馬氏兄弟爭欲入宫北宫衛士令楊仁被甲持㦸嚴勒<lb/>
門衛人莫敢輕進者諸馬乃共譖仁於章帝言其峻刻<lb/>
帝知其忠愈善之<lb/>
章帝建初二年欲封爵諸舅太后不聽會大旱言事者<lb/>
以為不封外戚之故有司請依舊典太后詔曰凡言事<lb/>
者皆欲媚朕以要福爾昔王氏五侯同日俱封黃霧四<lb/>
塞不聞澍雨之應夫外戚貴盛鮮不傾覆故先帝防慎<lb/>
<pb n="KR3a0094_WYG_038-15a"/>
舅氏不令在樞機之位又言我子不當與先帝子等今<lb/>
有司奈何欲以馬氏比陰氏乎吾為天下母而身服大<lb/>
練食不求甘左右但著帛布無香薰之飾者欲身率下<lb/>
也以為外戚見之當傷心自敕但笑言太后素好儉前<lb/>
過濯龍門上見外家問起居者車如流水馬如游龍蒼<lb/>
頭衣綠褠領袖正白顧侍御者不及遠矣故不加譴怒<lb/>
但絶歲用而已冀以黙愧其心猶懈怠無憂國忘家之<lb/>
慮知臣莫若君況親屬乎吾豈可上負先帝之旨下虧<lb/>
<pb n="KR3a0094_WYG_038-15b"/>
先人之德重襲西京敗亡之禍哉固不許帝省詔悲嘆<lb/>
復重請曰漢興舅氏之封侯猶皇子之為王也太后誠<lb/>
存謙虚奈何令臣獨不加恩三舅乎太后報曰吾反覆<lb/>
念之思令兩善豈徒欲獲謙讓之名而使帝受不外施<lb/>
之嫌哉昔竇太后欲封王皇后之兄丞相條侯言髙祖<lb/>
約無軍功不侯今馬氏無功於國豈得與陰郭中興之<lb/>
后等耶常觀富貴之家禄位重疊猶再實之木其根必<lb/>
傷吾計之熟矣勿有疑也初太夫人𦵏起墳微高<hi>太夫人太</hi>
<pb n="KR3a0094_WYG_038-16a"/>
<hi>后母也</hi>太后以為言兄衛尉廖等即時减削其外親有謙<lb/>
素義行者輙假借溫言賞以財位如有纎芥則先見嚴<lb/>
恪之色然後加譴其美車服不遵法度者便絶屬籍遣<lb/>
歸田里於是内外從化被服如一諸家惶恐倍於永平<lb/>
時置織室蠶於濯龍中<hi>濯龍宫名</hi>數往觀視以為娯樂常與<lb/>
帝旦夕言道政事及教授小王論語經書述叙平生雍<lb/>
和終日馬廖慮美業難終上疏勸成德政太后深納之<lb/>
　臣若水通曰漢章之時宫闈嚴内外之禁人知由於<lb/>
<pb n="KR3a0094_WYG_038-16b"/>
　楊仁之固守而不知由於馬太后外戚無覬覦之私<lb/>
　人知由太后之恭儉而不知由於馬廖蓋馬廖慮美<lb/>
　業難終上疏勸成德政故太后得以割其私恩此外<lb/>
　戚所以絶其覬覦之心也太后不私外家力止封爵<lb/>
　故楊仁得以列㦸嚴衛諸馬不得入宫而章帝得以<lb/>
　不行其譖也然則章帝宫庭戚畹之正上有太后下<lb/>
　有馬廖忠孝賢德萃于一門兩漢稱首固足為劉氏<lb/>
　之美亦何負於馬氏哉<lb/>
<pb n="KR3a0094_WYG_038-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0094_WYG_038-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷十九</head>
    <p>
<pb n="KR3a0094_WYG_019-1a"/>
欽定四庫全書<lb/>
　格物通卷十九　　　　　明　湛若水　撰<lb/>
　　　正心中<lb/>
論語子曰詩三百一言以蔽之曰思無邪<lb/>
　臣若水通曰此聖人掲魯頌駉篇之指以示人也夫<lb/>
　思者心之神也心體何嘗不正思焉而㡬動則善惡<lb/>
　分矣心之本體至正而善也私意萌焉則邪惡矣而<lb/>
　心中正之體無不在特蔽於私爾思無邪所以復心<lb/>
<pb n="KR3a0094_WYG_019-1b"/>
　之本體也人能隨處體認察見本體而涵養之則内<lb/>
　欲不萌外誘不累而心思之神澄然無事是謂無邪<lb/>
　也不能見理則私心邪念潜伏於中雖欲規規焉除<lb/>
　之不免於滅東生西之患矣欲其無邪也得乎<lb/>
子曰囘也其心三月不違仁其餘則日月至焉而己矣<lb/>
　臣若水通曰仁者心之生理也程顥所謂心如穀種<lb/>
　仁則其生之性是也仁未嘗與心判為二物也蔽於<lb/>
　邪私則心為人心而天理滅矣故違而二之顔子克<lb/>
<pb n="KR3a0094_WYG_019-2a"/>
　己故禮復禮復則天理流行與心為一故曰不違仁<lb/>
　三月言其久也乆於仁也其餘日月至焉者盖或一<lb/>
　月之内存乎仁或一日之内存乎仁不能如顔子之<lb/>
　久矣如謂必日月而後一至焉豈聖門之賢之學哉<lb/>
　先儒謂顔子有王佐之才觀其心不違仁是有天徳<lb/>
　矣有天徳便可以語王道此顔子所以為王佐乎伏<lb/>
　惟聖明取顔子之學以志仁為要尤博求天下學顔<lb/>
　子之學者以為輔則君臣咸有一徳而王道成矣<lb/>
<pb n="KR3a0094_WYG_019-2b"/>
子絶四毋意毋必毋固毋我<lb/>
　臣若水通曰此聖門心學之要門人記聖人之所以<lb/>
　教人者即子以四教之意也夫心之本體無一物也<lb/>
　如天地之至公有物則非本體矣張載曰四者有一<lb/>
　焉則與天地不相似四者在人相為終始有則俱有<lb/>
　無則俱無惟聖人之心廓然大公物来順應故無四<lb/>
　者之病也然此不曰無而曰毋者盖嘗以禁止學者<lb/>
　之辭也學者誠能體認天理不以己與物克去四者<lb/>
<pb n="KR3a0094_WYG_019-3a"/>
　之私不為本體之累矣故程顥曰敬則無己可克始<lb/>
　須絶四又曰意必固我既亡之後必有事焉夫四者<lb/>
　既亡則天理自見是謂有事否則雖强無之且將失<lb/>
　於空虚流於異學而何可以入道哉此學者所當自<lb/>
　究竟也<lb/>
孟子曰人皆有不忍人之心先王有不忍人之心斯有<lb/>
不忍人之政矣以不忍人之心行不忍人之政治天下<lb/>
可運之掌上所以謂人皆有不忍人之心者今人乍見<lb/>
<pb n="KR3a0094_WYG_019-3b"/>
孺子將入於井皆有怵惕惻隱之心非所以内交於孺<lb/>
子之父母也非所以要譽於鄉黨朋友也非惡其聲而<lb/>
然也由是觀之無惻隱之心非人也無羞惡之心非人<lb/>
也無辭讓之心非人也無是非之心非人也惻隱之心<lb/>
仁之端也羞惡之心義之端也辭讓之心禮之端也是<lb/>
非之心智之端也人之有是四端也猶其有四體也有<lb/>
是四端而自謂不能者自賊者也謂其君不能者賊其<lb/>
君者也凡有四端於我者知皆擴而充之矣若火之始然泉之<lb/>
<pb n="KR3a0094_WYG_019-4a"/>
始達茍能充之足以保四海苟不充之不足以事父母<lb/>
　臣若水通曰孟子此章直指本心體用全具可謂深<lb/>
　切而著明矣不忍人之心即心之生理所謂仁也即<lb/>
　下惻隱之心至於羞惡辭讓是非之心即是四端之<lb/>
　發隨感而異見爾非謂原有四心也夫惟聖人有是<lb/>
　心則有是政者所謂體用一原也君子能知是心而<lb/>
　擴充之復其本心也衆人不能則此心雖發將隨發<lb/>
　隨泯自暴自棄者也雖然充之則足以保四海不充<lb/>
<pb n="KR3a0094_WYG_019-4b"/>
　之不足以事父母是故帝堯之徳光被四表後之人<lb/>
　主或以天下之大不能恱其親而遂肆欲以危宗廟<lb/>
　社稷是心充與不充之間其所係豈細故哉故人君<lb/>
　茍不失其本心之正斯不失天下之心而天下國家<lb/>
　可保也<lb/>
孟子曰君子之所以異於人者以其存心也君子以仁<lb/>
存心以禮存心<lb/>
　臣若水通曰此孟子明君子所存之心示人以正心<lb/>
<pb n="KR3a0094_WYG_019-5a"/>
　之學也夫以仁禮存心非謂取諸外以存之也仁即<lb/>
　是心之生理禮即是心之天理同是一理茍能體認<lb/>
　此理而心存存即無一念而非仁禮矣此乃復吾心<lb/>
　本體之正非由外鑠我也我之心也得其心則得仁<lb/>
　禮矣失其心則失仁禮矣此君子之所以異於人者<lb/>
　乃得人心之常爾豈别有異於人哉故君子之學在<lb/>
　於體認天理而存隨感而見施之愛人則為仁施之<lb/>
　敬人則為禮本立而道自生矣<lb/>
<pb n="KR3a0094_WYG_019-5b"/>
孟子曰雖存乎人者豈無仁義之心哉其所以放其良<lb/>
心者亦猶斧斤之於木也旦旦而伐之可以為美乎其<lb/>
日夜之所息平旦之氣其好惡與人相近也者㡬希則<lb/>
其旦晝之所為有梏亡之矣梏之反覆則其夜氣不足<lb/>
以存夜氣不足以存則其違禽獸不逺矣人見其禽獸<lb/>
也而以為未嘗有才焉者是豈人之情也哉故茍得其<lb/>
養無物不長茍失其養無物不消孔子曰操則存舍則<lb/>
亡出入無時莫知其鄉惟心之謂與<lb/>
<pb n="KR3a0094_WYG_019-6a"/>
　臣若水通曰夜氣之説未之前聞也至孟子而始發<lb/>
　之於此可以知理氣之合一矣夫仁義之心即吾心<lb/>
　之生理所謂性也旦晝不害其性則夜氣益清夜氣<lb/>
　既清則旦晝之理益明盖性之存亡係乎氣之清濁<lb/>
　氣得其中正即仁義之性也故曰合一奈何人之轉<lb/>
　展相害使夜氣薄濁而仁義之良心亦亡要之良心<lb/>
　之消長顧人所以養之者何如引孔子之言正以明<lb/>
　心之不可以頃刻失其養也學者誠能隨時随處察<lb/>
<pb n="KR3a0094_WYG_019-6b"/>
　識此心之本體而涵養之造次顛沛必於是旦晝常<lb/>
　如夜氣之時則何徃而非仁義哉李侗曰孟子夜氣<lb/>
　之説於學者極有力有志於學者所宜務焉<lb/>
孟子曰人有鷄犬放則知求之有放心而不知求學問<lb/>
之道無他求其放心而已矣<lb/>
　臣若水通曰仁人心義人路孟子既重為不由不求<lb/>
　者哀矣於此復致意於放心之求者何哉盖萬事萬<lb/>
　變皆本於心千聖千賢皆是心學欲求放心非强制<lb/>
<pb n="KR3a0094_WYG_019-7a"/>
　妄想能之也在於學問耳孔子曰吾嘗終日不食終<lb/>
　夜不寢以思無益不如學也中庸學問思辯篤行之<lb/>
　事是也故學問之道不過只為此心求其放失者而<lb/>
　已人纔學問則有以管攝此心發明此心不求而復<lb/>
　矣所謂博學切問仁在其中也然而人君以一心而<lb/>
　受衆欲之攻尤易以放故尤當自力以求之求之匪<lb/>
　他惟學問體認天理存存於勿忘勿助之間心存則<lb/>
　仁存仁存則義路以由矣存心也者其聖學之要乎<lb/>
<pb n="KR3a0094_WYG_019-7b"/>
孟子曰養心莫善於寡欲其為人也寡欲雖有不存焉<lb/>
者寡矣其為人也多欲雖有存焉者寡矣<lb/>
　臣若水通曰心之本體即天理也欲害之故失其本<lb/>
　體爾莊周曰其嗜欲深者其天機淺夫欲去一分則<lb/>
　理存一分欲去十分則理存十分而心之本體正矣<lb/>
　周敦頥曰聖可學乎曰可有要乎曰一為要一者無<lb/>
　欲也無欲則靜虚動直靜虚則明明則通動直則公<lb/>
　公則溥明通公溥庶矣乎然則志於聖學者必自寡<lb/>
<pb n="KR3a0094_WYG_019-8a"/>
　欲以去其害心者然後可也<lb/>
左傳莊公四年春王三月楚武王荆尸授師孑焉以伐<lb/>
隨將齊入告夫人鄧曼曰余心蕩鄧曼歎曰王禄盡矣<lb/>
盈而蕩天之道也先君其知之矣故臨武事將發大命<lb/>
而蕩王心焉<lb/>
　臣若水通曰鄧曼知王心之盈蕩而歎王禄之盡是<lb/>
　矣特謂先君蕩之則非也王自蕩也人之一心至微<lb/>
　而見至隱而顯操舍之機在敬肆之間爾人心皆然<lb/>
<pb n="KR3a0094_WYG_019-8b"/>
　而况君心尤易肆者乎荆即楚尸陳孑㦸制楚兵陳<lb/>
　法用㦸授師伐隨其心驕盈惟盈故蕩一念之微爾<lb/>
　鬼神得以窺之婦人女子得以知之徒以其身而與<lb/>
　國俱燼者不足惜也其為後世之永鑑亦至明矣故<lb/>
　為人君者當正此心以為天下萬事之本焉<lb/>
昭公二十一年春天王將鑄無射伶州鳩曰王其以心<lb/>
疾死乎夫樂天子之職也夫音樂之輿也而鍾音之器<lb/>
也天子省風以作樂器以鍾之輿以行之小者不窕大<lb/>
<pb n="KR3a0094_WYG_019-9a"/>
者不摦則和於物物和則嘉成故和聲入於耳而藏於<lb/>
心心億則樂窕則不咸摦則不容心是以感感實生疾<lb/>
今鍾摦矣王心弗堪其能乆乎<lb/>
　臣若水通曰無射鍾名窕摦鍾之弊病也人之心無<lb/>
　所不感也其可以一或不正乎景王之死心疾也心<lb/>
　疾之死曷為於無射見之樂記曰凡音之起由人心<lb/>
　也人心之動物使之然也無射之摦者心之感於音<lb/>
　者乎是故即音以知其心即心以知其疾即疾以知<lb/>
<pb n="KR3a0094_WYG_019-9b"/>
　其不乆也决矣人君知此蓋必正其心約其情使聲<lb/>
　和則氣和氣和則形和形和則天地之和亦至矣<lb/>
昭公二十五年宋公享昭子賦新宫昭子賦車轄明日<lb/>
宴飲酒樂宋公使昭子右坐語相泣也樂祈佐退而告<lb/>
人曰今兹君與叔孫其皆死乎吾聞之哀樂而樂哀皆<lb/>
喪心也心之精爽是謂魂魄魂魄去之何以能乆<lb/>
　臣若水通曰哀樂情也情者心之發也敬也者其操<lb/>
　之之要乎敬存則心存心存則情正情正則哀樂之<lb/>
<pb n="KR3a0094_WYG_019-10a"/>
　發各當其可初非有意為之也宋公之與昭子當宴<lb/>
　而泣其得哀樂之正乎心有不存焉故爾宋儒朱熹<lb/>
　曰凡人之病皆可治惟心病則難幸毋䧟於心病使<lb/>
　無下藥之理哉<lb/>
國語周語單穆公曰夫耳目心之樞機也故必聽龢而<lb/>
視正聽龢則聰視正則明聰則言聽明則徳昭聴言昭<lb/>
徳則能思慮純固以言徳於民民歆而徳之則歸心焉<lb/>
　臣若水通曰穆公王卿士單靖公之曽孫樞機發動<lb/>
<pb n="KR3a0094_WYG_019-10b"/>
　所由也心有所欲耳目為之發動習於和正則心可<lb/>
　正矣夫人心之神皆發於耳目故書曰不役耳目百<lb/>
　度惟貞百度者心之謂也故耳和目正則心亦正而<lb/>
　常存矣夫然後思慮純固言順徳昭而民心歸焉為<lb/>
　人君者可不慎耳目之好養其心以為化民之本乎<lb/>
　伏惟聖明留意焉<lb/>
晉語竇犨曰君子哀無人不哀無賄哀無徳不哀無寵<lb/>
哀名之不令不哀年之不登<lb/>
<pb n="KR3a0094_WYG_019-11a"/>
　臣若水通曰竇犨晉大夫哀猶慮也登髙也賄財也<lb/>
　寵位也年壽也富貴與夀三者皆人之欲也然所欲<lb/>
　有甚於此者有徳有人令名之謂也孟子曰君子有<lb/>
　終身之憂是其所哀者大矣為人上者徳修則人歸<lb/>
　名從而彼皆所性不存者矣簡子能信竇犨之言則<lb/>
　哀樂得其正情不蕩而性不鑿矣乎<lb/>
楚語觀射父曰聖王正端冕以其不違心帥其羣臣精<lb/>
物以臨監享祀無有苛慝於神者謂之一純<lb/>
<pb n="KR3a0094_WYG_019-11b"/>
　臣若水通曰觀射父楚大夫端𤣥端之服也冕大冠<lb/>
　也監視也不違心謂心思端正則服正端冕夫純心<lb/>
　者享神之本也故正端冕無苛慝純心之謂也語曰<lb/>
　惟聖人為能享帝心之純也聖人純其心以承天之<lb/>
　心故昭孝息民天神來格而錫福無彊也為天地民<lb/>
　物之主者可不知所以養其心耶<lb/>
唐太宗貞觀元年上謂太子少傅蕭瑀曰朕少好弓矢<lb/>
得良弓十數自謂無以加近以示弓工乃曰皆非良材<lb/>
<pb n="KR3a0094_WYG_019-12a"/>
朕問其故工曰木心不直則脉理皆邪弓雖勁而發矢<lb/>
不直朕始寤曏者辨之未精也<lb/>
　臣若水通曰夫人與物莫不有心觀物則知人矣弓<lb/>
　工之言不為無見其殆輪扁之流乎唐太宗知愛弓<lb/>
　而不知愛身知弓之木非其心而不自知其心之非<lb/>
　正可謂自知自愛乎骨肉相殘閨門慚徳非自其不<lb/>
　正之心發之乎易曰正其本則萬事理工之言暗合<lb/>
　此矣夫噫一弓之微而尚欲端本如此况人君居天<lb/>
<pb n="KR3a0094_WYG_019-12b"/>
　下之尊乎書曰惟木從繩則正后從諫則聖使太宗<lb/>
　知愛身如愛弓則必於臣之進諫求正心之術矣而<lb/>
　乃不然一時諸臣又未有知正心之學者以將順其<lb/>
　美豈不為千載英君之一歎歟<lb/>
唐太宗貞觀十七年上謂侍臣曰人主惟有一心而攻<lb/>
之者甚衆或以勇力或以辯口或以謟諛或以奸詐或<lb/>
以嗜欲輻凑攻之各求自售以取寵禄人主少懈而受<lb/>
其一則危亡隨之此其所以難也<lb/>
<pb n="KR3a0094_WYG_019-13a"/>
　臣若水通曰人君以正心為本一心正則羣邪不入<lb/>
　矣人心危而道心微一有不正則亂亡相隨太宗盖<lb/>
　知之矣雖然卒未聞其有大學正心之道治不三代<lb/>
　何足恠哉<lb/>
唐中宗神龍元年左拾遺李邕上疏以為詩三百一言<lb/>
以蔽之曰思無邪若有神仙能令人不死則秦始皇漢<lb/>
武帝得之矣佛能為人福利則梁武帝得之矣堯舜所<lb/>
以為帝王首者亦修人事而已尊寵此屬何補於國<lb/>
<pb n="KR3a0094_WYG_019-13b"/>
　臣若水通曰古先哲王皆以正心為正萬事之要故<lb/>
　心思之本體無邪也其有邪者欲誘之也仙道佛教<lb/>
　皆其一二也其於身心國家何補哉李邕引思無邪<lb/>
　之一言為戒良有以也可以為人君慕仙事佛者之<lb/>
　鑒<lb/>
唐憲宗元和三年嘗問裴垍為理之要何先對曰先正<lb/>
其心<lb/>
　臣若水對曰惟大人為能格君心之非君正莫不正<lb/>
<pb n="KR3a0094_WYG_019-14a"/>
　一正君而國定矣君心克正則用人行政皆出於正<lb/>
　而國豈有不治乎裴垍之言善矣惜乎未聞有正心<lb/>
　之學足以格君也<lb/>
唐憲宗元和十五年上見夏州觀察判官栁公權書跡<lb/>
愛之卒酉以公權為右拾遺翰林侍書學士上問公權<lb/>
卿書何能如是之善對曰用筆在心心正則筆正上黙<lb/>
然改容知其以筆諫也<lb/>
　臣若水通曰萬事萬變生於心心正則莫不正矣憲<lb/>
<pb n="KR3a0094_WYG_019-14b"/>
　宗聞公權正心之説而改容豈非惻隱之心所發乎<lb/>
　然而不能用之使啓心沃心以究正心之學擴充之<lb/>
　以保四海惜哉<lb/>
賈誼曰楚懐王心矜好髙人無道而欲有伯王之號鑄<lb/>
金以象諸侯趨君令諸侯聞之以為不宜故興師伐之<lb/>
　臣若水通曰心之本體無物也無物故神好矜好髙<lb/>
　心之蔽也矜髙者勝心人思以勝心乗之矣勝心者<lb/>
　召敵之媒也語曰魚惡其網人惡其上勝心之召也<lb/>
<pb n="KR3a0094_WYG_019-15a"/>
　故君子先正其心使克伐不存則天下莫與争功争<lb/>
　能矣<lb/>
賈誼曰諸侯凡有治心者必修之以道而興之以敬然<lb/>
後能以成也<lb/>
　臣若水通曰率性之謂道勿忘勿助之謂敬是故敬<lb/>
　立而道修矣道修而治成矣故心也者萬事萬化之<lb/>
　大原乎<lb/>
宋太祖建隆三年春正月宋廣東京城宋主既廣汴城<lb/>
<pb n="KR3a0094_WYG_019-15b"/>
且命有司畫洛陽宫殿按圗修之以韓重贇董其役營<lb/>
繕既畢宋主坐寢殿令洞開諸門皆端直軒豁無有壅<lb/>
蔽謂左右曰此如我心若有邪曲人皆見之矣<lb/>
　臣若水通曰人君一心之邪正不可掩也心正則天<lb/>
　下皆知其正心邪則天下皆知其邪深宫獨處之地<lb/>
　淵衷隐微之所潜雖伏矣亦孔之昭故曰莫見乎隱<lb/>
　莫顯乎㣲宋祖以重門端直軒豁比其心心有邪曲<lb/>
　人皆見之庶乎能知正心者矣宜乎創業垂統逺過<lb/>
<pb n="KR3a0094_WYG_019-16a"/>
　漢唐也惜其正心之道知足以及之仁不能守之此<lb/>
　宋之治所以不三代乎<lb/>
宋哲宗元祐四年東平公吕公著卒公著自少講學即<lb/>
以治心養性為本於聲利紛華泊然無所好簡重清靜<lb/>
茍便於國不以利害動其心<lb/>
　臣若水通曰孟子言盡心知性而知天存心養性以<lb/>
　事天盖必知所有而後能養所有也史稱公著學以<lb/>
　治心養性為本盖即孟子存心養性之意也獨不知<lb/>
<pb n="KR3a0094_WYG_019-16b"/>
　其於盡心知性知天者何如爾茍不知之則所存所<lb/>
　養者何事程頥云只被君家學佛公著父子多讀釋<lb/>
　氏書故其父子反以程頥兄弟為所見者淺近則史<lb/>
　所謂性者又未可知也故君子之學以盡心存心為<lb/>
　務以知性養性為要<lb/>
宋髙宗紹興三十二年召張浚入朝以為江淮宣撫使<lb/>
封魏國公帝手書召浚入見浚至帝改容曰久聞公名<lb/>
今朝廷所恃惟公因賜之坐浚從容言人主之學以心<lb/>
<pb n="KR3a0094_WYG_019-17a"/>
為本一心合天何事不濟所謂天者天下之公理而已<lb/>
必兢業自持使清明在躬則賞罸舉措無有不當人心<lb/>
自歸敵讎自服帝悚然曰當不忘公言加浚少傅魏國<lb/>
公宣撫江淮<lb/>
　臣若水通曰觀張浚之言似乎得心學之㫖上可以<lb/>
　啓君心之明下足以救人心之溺者矣雖然知而不<lb/>
　行猶為不知知行並進而後心學可純也浚以吴玠<lb/>
　之故殺曲端則行浸潤之譛謂之不明詆李綱趙鼎<lb/>
<pb n="KR3a0094_WYG_019-17b"/>
　而不獲大用則以愛憎為用舍謂之不公不明生於<lb/>
　不公不公由於不察見天理則亦何貴于心學之説<lb/>
　也噫心學不純而欲格君心之非望之為堯舜者未<lb/>
　之有也敢附春秋責脩賢者之義<lb/>
宋孝宗乾道三年以陳俊卿叅知政事劉珙同知樞宻院事<lb/>
珙自河南召還初入見首論獨斷雖英主之能事然必合<lb/>
衆智而質之以至公然後有以合乎天理人心之正而事<lb/>
無不成若棄僉謀徇私見而有獨御區宇之心則適所以<lb/>
<pb n="KR3a0094_WYG_019-18a"/>
蔽四達之明而左右私昵之臣將有乘之以干天下之公<lb/>
議者又論羡餘和糴之弊帝皆嘉納之授翰林學士復上<lb/>
言世儒多病漢髙帝不悦學輕儒生臣以為漢髙帝所不<lb/>
悦者特腐儒宿學爾使當時有以二帝三王告之知其必敬<lb/>
信功烈不止此因陳聖王之學所以明理正心為萬事之綱帝<lb/>
稱善遂拜樞副珙因薦張栻汪應辰陳良翰學行于帝<lb/>
　臣若水通曰宇宙之内人心一而已矣何則天一而<lb/>
　已矣故一人之心即千萬人之心一時之心即千萬<lb/>
<pb n="KR3a0094_WYG_019-18b"/>
　世之心孔子曰斯民也三代之所以直道而行也然<lb/>
　而一人一時之心或有所蔽故古之聖人必闢四門<lb/>
　廣衆論合乎人心之正則天理之公在是矣正心之<lb/>
　説首以為孝宗告此劉珙所以度越諸臣也歟<lb/>
宋孝宗淳熈六年詔求直言知南康軍朱熹上疏其畧<lb/>
曰天下之務莫大於恤民在人君正心術以立紀綱盖<lb/>
紀綱不能以自立必人主之心術公平正大無偏黨反<lb/>
側之私然後有所係而立君心不能以自正必親賢臣<lb/>
<pb n="KR3a0094_WYG_019-19a"/>
逺小人講明義理閉塞私邪然後可得而正<lb/>
　臣若水通曰人君心術之邪正係君子小人之親踈<lb/>
　也小人踈君子親則養之以正君心自不能以不正<lb/>
　矣君子踈小人親則養之以邪君心自不能以不邪<lb/>
　矣君心正則政莫不正然而不治者未之有也君心<lb/>
　邪則政莫不邪然而不亂者未之有也朱熹心術之<lb/>
　論真人主之龜鑑也哉<lb/>
宋孝宗淳熙十五年以朱熹為崇政殿説書熹辭不至<lb/>
<pb n="KR3a0094_WYG_019-19b"/>
熹既歸投匭進封事言大本急務大本者陛下之心急<lb/>
務則輔翼太子選用大臣振舉紀綱變化風俗愛養民<lb/>
力修明軍政凡此六事皆不可緩而本在於陛下之一<lb/>
心一心正則六事無不正一有人心私欲介乎其間則<lb/>
雖憊精勞心不可為矣疏入夜漏下七刻帝已就寢亟<lb/>
起秉燭讀之終篇明日除主管西太一宫兼崇政殿説<lb/>
書熹力辭乃以祕閣修撰奉祠<lb/>
　臣若水通曰天下之本在乎一人一人之本存乎一<lb/>
<pb n="KR3a0094_WYG_019-20a"/>
　心未有心不正而能治天下者也亦未有不加正心<lb/>
　之功而能正其心者也故心正而六事舉矣唐虞三<lb/>
　代之君正心以成治化有本者如是也使孝宗能用<lb/>
　熹之言則宋之治未可量也一齊衆楚指為偽學豈<lb/>
　不惜哉<lb/>
宋光宗紹熈五年羅㸃卒㸃孝友端介不為矯激之行<lb/>
或謂天下事非才不辦羅㸃曰當論其心心茍不正才<lb/>
雖過人果何取哉<lb/>
<pb n="KR3a0094_WYG_019-20b"/>
　臣若水通曰古之才也出於一今之才也出於二古<lb/>
　之所謂才合徳而言之者也今之所謂才外徳而言<lb/>
　之者也易曰貞固足以幹事心正則何事而不可為<lb/>
　也又曰開國成家小人勿用心茍不正則何事而可<lb/>
　為也羅㸃言人當論其心似矣其曰心茍不正才雖<lb/>
　過人不足取者是未知才徳合一之道也夫小人無<lb/>
　才惟君子有之故能開物成務若夫小人之便㨗智<lb/>
　不足以周身臣不謂之才也已<lb/>
<pb n="KR3a0094_WYG_019-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0094_WYG_019-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷十九<lb/>
</p>
<p>
</p>
  </div>
</body>
</text>
</TEI>
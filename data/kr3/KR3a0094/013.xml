<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷十三</head>
    <p>
<pb n="KR3a0094_WYG_013-1a"/>
欽定四庫全書<lb/>
　格物通卷十三　　　　　明　湛若水　撰<lb/>
　　　敬天上<lb/>
易益六二王用享于帝吉<lb/>
　臣若水通曰六二以虚中受益虚者誠也祭祀以誠<lb/>
　為享王者之享帝萬物本乎天也所以報本也虚中<lb/>
　則齊一齊一則誠誠至則格矣黍稷非馨明徳惟馨<lb/>
　吉孰大焉故曰惟聖人為能享帝<lb/>
<pb n="KR3a0094_WYG_013-1b"/>
復象曰雷在地中復先王以至日閉闗商旅不行后不<lb/>
省方<lb/>
　臣若水通曰雷在地中一陽始復之時生生之機萬<lb/>
　化之本也弗靜則弗養弗養則弗固先王順天道者<lb/>
　也閉闗於冬至之日使商旅不行后不巡狩也夫天<lb/>
　人一氣也禁乎人而安靜以養乎天也養則固固則<lb/>
　生物勃然矣仁者天地生物之心於人則為陽也人<lb/>
　君致養於始發則發之沛然及於四海矣所以賛化<lb/>
<pb n="KR3a0094_WYG_013-2a"/>
　育而配天者也敬天其至矣<lb/>
書虞書堯典乃命羲和欽若昊天歴象日月星辰敬授<lb/>
人時<lb/>
　臣若水通曰此乃史臣記帝堯敬天勤民之政也羲<lb/>
　氏和氏主歴象授時之官也若順也昊天廣大之天<lb/>
　厯是紀數之書象是觀天之器如璣衡之屬是也日<lb/>
　陽精一日而繞地一周月隂精一月而與日一㑹星<lb/>
　者二十八宿衆星為經金木水火土五星為緯皆是<lb/>
<pb n="KR3a0094_WYG_013-2b"/>
　也辰以日月所㑹分周天之度為十二次也人時謂<lb/>
　耕穫之候凡民事早晩之所闗也夫在天成象在人<lb/>
　為時天象各有常度四時各有常運不得乖違人君<lb/>
　代天理民者也非敬則不能順天度以厯象不順即<lb/>
　不敬也不敬順乎天以厯象故隂陽不序而寒暑反<lb/>
　易安能定四時以敬授乎民使知耕穫之候人事之<lb/>
　序乎此堯放勲之治首汲汲於此故聖人先天而天<lb/>
　弗違后天而奉天時始終一敬爾為人君者奉天理<lb/>
<pb n="KR3a0094_WYG_013-3a"/>
　民可不敬乎<lb/>
舜典肆類于上帝禋于六宗望于山川徧于羣神<lb/>
　臣若水通曰此乃帝舜於受終觀象之後即祭祀上<lb/>
　下神祗所以致誠敬也肆遂也類禋望皆祭名非常<lb/>
　祀而祭告於天其禮依郊祀為之故曰類上帝天神<lb/>
　也禋精意以享之謂宗尊也所尊祭者其祀有六謂<lb/>
　祭時祭寒暑祭日祭月祭星祭水旱是也山川名山<lb/>
　大川五嶽四瀆之屬望而祭之故曰望徧周徧也羣<lb/>
<pb n="KR3a0094_WYG_013-3b"/>
　神謂丘陵墳衍古昔聖賢之類是也人君為天地百<lb/>
　神之主故舜於受終觀象之後即祭祀上下神祗乃<lb/>
　攝位之始事也類禋望徧其為祭之名不同而所以<lb/>
　感格之者不越乎此心之誠敬而已人君祭天地百<lb/>
　神可不致其誠敬乎<lb/>
詩大雅板敬天之怒無敢戯豫敬天之渝無敢馳驅昊<lb/>
天曰明及爾出王昊天曰旦及爾游衍<lb/>
　臣若水通曰序以此為凡伯刺厲王之詩渝變也王<lb/>
<pb n="KR3a0094_WYG_013-4a"/>
　往也言出而有所往也旦亦明也及爾出王言無所<lb/>
　往而不與天俱也及爾游衍言無一游息而不與天<lb/>
　俱也程顥曰天人一也更不分别故人性情形體皆<lb/>
　天也喘息呼吸皆天也飲食起居命討典禮皆天也<lb/>
　故此詩語敬天曰昊天曰明及爾出王昊天曰旦及<lb/>
　爾游衍豈人之外别有所謂天者哉曰及爾出王游<lb/>
　衍則我之出王游衍者皆天之所為也天與人其氣<lb/>
　一也其心一也其理一也茍動靜食息心有不敬焉<lb/>
<pb n="KR3a0094_WYG_013-4b"/>
　是不敬天矣人而至於不敬天是得罪於天也可不<lb/>
　畏哉<lb/>
周頌敬之敬之天維顯思命不易哉無曰髙髙在上陟<lb/>
降厥士日監在兹<lb/>
　臣若水通曰此成王受羣臣之戒而述其戒之之辭<lb/>
　葢羣臣之意欲王持敬以保天命也敬者主一之謂<lb/>
　中庸所謂戒慎恐懼也即天理也言天理至為顯著<lb/>
　人君當敬之以顧諟天之明命也思語辭也不易言<lb/>
<pb n="KR3a0094_WYG_013-5a"/>
　難保也士事也存天理則天命眷之失天理則天命<lb/>
　去之其去就予奪之㡬無常而難保也是以人君與<lb/>
　天其勢雖若懸絶然事之隱顯大細逺邇天無不陟<lb/>
　降而日監視之人君當無一念而不敬以合乎天理<lb/>
　則天命歸之矣然則吾心即天也有天下者烏可謂<lb/>
　天為髙逺忽而不敬乎於戯天人一理也伏惟聖明<lb/>
　凝神於斯則敬立而天命自永矣<lb/>
春秋隱公三年春王二月己巳日有食之<lb/>
<pb n="KR3a0094_WYG_013-5b"/>
　臣若水通曰胡安國曰經書日食三十六行有常度<lb/>
　然每食必書示後世遇災而懼之意也臣謂日者衆<lb/>
　陽之宗人君之象也食則以隂乘陽君徳蒙蔽之象<lb/>
　故書之將以警懼乎君也為人君者果能欽若昊天<lb/>
　用慎厥身凡權臣之竊柄内寵之扇惑隂崖寒谷之<lb/>
　隱情不得聞於上者悉旁燭無疆則更化善治萬邦<lb/>
　惟慶亦猶日之晦而復明也故曰君子之過如日月<lb/>
　之食焉其更也人皆仰之<lb/>
<pb n="KR3a0094_WYG_013-6a"/>
莊公十一年秋宋大水<lb/>
　臣若水通曰左傳秋宋大水公使弔焉曰天作淫雨<lb/>
　害於粢盛若之何不弔對曰孤實不敬天降之災又<lb/>
　以為君憂拜命之辱臧文仲曰宋其興乎禹湯罪己<lb/>
　其興也勃焉桀紂罪人其亡也忽焉且列國有凶稱<lb/>
　孤禮也言懼而名禮其庶乎既而聞之曰公子御説<lb/>
　之辭也臧孫逹曰是宜為君有恤民之心臣謂萬物<lb/>
　本乎天地人君者天地人物之宗也敬天者人君之<lb/>
<pb n="KR3a0094_WYG_013-6b"/>
　所以事天也宋公感滛雨之變以不能敬事天地為<lb/>
　罪引咎責躬其亦可謂賢矣<lb/>
文公十五年齊侯侵我西鄙遂伐曹入其郛<lb/>
　臣若水通曰左傳齊侯侵我西鄙謂諸侯不能救也<lb/>
　遂伐曹入其郛討其來朝魯也季文子曰齊侯其不<lb/>
　免乎已則無禮而討於有禮者曰女何故行禮禮以<lb/>
　順天天之道也已則反天而又以討人難以免矣詩<lb/>
　曰胡不相畏不畏于天君子之不虐㓜賤畏于天也<lb/>
<pb n="KR3a0094_WYG_013-7a"/>
　在周頌曰畏天之威于時保之不畏于天將何能保<lb/>
　以亂取國奉禮以守猶懼不終多行無禮弗能在矣<lb/>
　臣謂天者理而已矣大之字小小之事大順天之所<lb/>
　為理而已矣故湯事葛文王事昆夷齊魯隣國也懿<lb/>
　公不能脩殷聘世朝之禮又怒曹而伐之是棄天䙝<lb/>
　天矣棄天我之罪也䙝天亦我之罪也不棄不䙝而<lb/>
　畏天樂天固保國保天下者之責也<lb/>
成公五年梁山崩<lb/>
<pb n="KR3a0094_WYG_013-7b"/>
　臣若水通曰梁山者韓國之鎮天下之具瞻也崩者<lb/>
　紀綱淪替法度廢弛之象匪天之警乎一國也將以<lb/>
　警乎天下也天將以警乎天下御天下者因之而自<lb/>
　警若成湯六事自責髙宗克正厥事宣王側身脩行<lb/>
　使三綱不至於淪九法不至於斁則梁山之崩不能<lb/>
　為國家之災矣當時君臣無畏天之心不知出此惜<lb/>
　乎<lb/>
禮記月令曰日長至隂陽爭死生分君子齊戒處必掩<lb/>
<pb n="KR3a0094_WYG_013-8a"/>
身毋躁止聲色毋或進薄滋味毋致和節嗜欲定心氣<lb/>
百官靜事無刑以定晏隂之所成<lb/>
又曰日短至隂陽爭諸生蕩君子齊戒處必掩身身欲<lb/>
寧去聲色禁嗜欲安形性事欲靜以待隂陽之所定<lb/>
　臣若水通曰靜事無刑者不以隂助隂也定猶順也<lb/>
　夫天人一也人之氣天之氣也故隂陽消長之際君<lb/>
　子必謹於身謹於身所以事天也吾身即天也仲夏<lb/>
　日長極矣陽盡午中隂𦕈重淵故爭焉於是乎陽死<lb/>
<pb n="KR3a0094_WYG_013-8b"/>
　而隂生矣是以君子齋戒有五事焉所以調陽躁而<lb/>
　備隂疾也仲冬日短極矣隂往而陽來之交也故爭<lb/>
　焉於是乎萬物之生機動矣是以君子齋戒有五事<lb/>
　焉易所謂先王以至日閉闗養微陽也文言曰後天<lb/>
　而奉天時此之謂也<lb/>
郊特牲曰器用陶匏以象天地之性也又曰祭之日王<lb/>
被衮以象天<lb/>
　臣若水通曰人君事天莫大乎郊是故聖人之制郊<lb/>
<pb n="KR3a0094_WYG_013-9a"/>
　也有質以示内心之敬有文以示外心之勤器用陶<lb/>
　匏以象天地之性者所以尚質也祭之日被衮以象<lb/>
　天者所以尚文也聖人之心一而已矣何有内外之<lb/>
　别蓋質以示内天之性也文以示外天之象也其實<lb/>
　一也故事天者因丘以壇掃地以位藁秸以席素車<lb/>
　以乗皆以廣内心之質也鎮圭以執繅藉以采旂龍<lb/>
　以章黄鍾以鈞皆以廣外心之文也故曰事天者内<lb/>
　外合一情文兼備然後敬天之事畢矣<lb/>
<pb n="KR3a0094_WYG_013-9b"/>
玉藻曰若有疾風迅雷甚雨則必變雖夜必興衣服冠<lb/>
而坐<lb/>
　臣若水通曰君子之事天如子之事父母父母怒而<lb/>
　不畏者非孝子也天怒而不畏者非仁人也故疾風<lb/>
　迅雷甚雨者天之怒也晝則必變其容貌夜則必興<lb/>
　而衣冠所以致敬也昔者舜於大麓烈風雷雨弗迷<lb/>
　孔子於迅雷風烈必變以其敬心存也後之人君欲<lb/>
　事天者必以存心為本<lb/>
<pb n="KR3a0094_WYG_013-10a"/>
祭法燔柴<hi>加牲玉于上欲氣通于天</hi>於泰壇<hi>即圓/丘</hi>祭天也瘞埋於<hi>埋牲</hi>
<hi>幣也</hi>太圻<hi>即方/丘</hi>祭地也用騂犢<hi>句/</hi>埋少牢<hi>羊/豕</hi>於太昭<hi>壇名</hi>祭<lb/>
時也相近<hi>當作祈禳</hi>於坎壇祭寒暑也王宫<hi>壇名</hi>祭日也夜明<lb/>
<hi>祭月之坎</hi>祭月也幽宗<hi>星之/隠也</hi>祭星也雩宗<hi>求雨之處</hi>祭水旱也四<lb/>
坎壇祭四方也山林川谷丘陵能出雲為風雨見怪物<lb/>
皆曰神有天下者祭百神諸侯在其地則祭之<lb/>
　臣若水通曰祭法此言祭天地六宗山川羣神之禮<lb/>
　敬天之道也何以為敬天也凡地之所載皆天也是<lb/>
<pb n="KR3a0094_WYG_013-10b"/>
　故祭天而燔尚升陽也祭地而瘞尚降隂也然而天<lb/>
　地之祀正矣四時不忒則于太昭寒暑不時則于坎<lb/>
　壇王者日之象也祭日于王宫夜明月之坎也祭月<lb/>
　于夜明幽宗之隠以祭星也雩宗之禱以祭水旱也<lb/>
　然而六宗之祀正矣祭四方則于坎壇以至山林川<lb/>
　谷丘陵所謂百神者天子皆得祭之諸侯在其地則<lb/>
　祭之然而山川羣神之祀正矣若此者皆天也氣之<lb/>
　所貫無一而非天也敬也者通乎天地而無不貫者<lb/>
<pb n="KR3a0094_WYG_013-11a"/>
　也是故敬則誠誠則郊而天神格廟而人鬼享而敬<lb/>
　天之事盡矣伏惟聖明為天地神人之主惟聖教日<lb/>
　躋以盡事天之道則保佑命之自天申之於無疆矣<lb/>
祭義唯聖人為能饗帝<lb/>
　臣若水通曰饗帝謂祭天也天人一理也聖人之誠<lb/>
　純亦不己與天一也與天一故不違不違故感之而<lb/>
　能應記曰祭則受福又曰郊則天神格匪夫神之格<lb/>
　也精誠之極也後之人君欲事天者可不素養其誠<lb/>
<pb n="KR3a0094_WYG_013-11b"/>
　敬乎<lb/>
孔子閒居天無私覆地無私載日月無私照奉斯三者<lb/>
以勞天下此之謂三無私<lb/>
　臣若水通曰易曰大人者與天地合其徳與日月合<lb/>
　其明言其公也聖人公天下之心故與之合是故三<lb/>
　王之治天下者亦惟奉若天道而已葢以其至公無<lb/>
　私之心發而為兼臨溥照之徳而萬物得所故三光<lb/>
　全寒暑時天地位萬物育矣後之有志于三王之治<lb/>
<pb n="KR3a0094_WYG_013-12a"/>
　者盍于兹乎法焉<lb/>
表記子言之昔三代明王皆事天地之神明無非卜筮<lb/>
之用不敢以其私䙝事上帝<lb/>
　臣若水通曰人君無時而非事天也郊社祭祀特其<lb/>
　事之顯著者爾是故三王之祀天地其心足以有享<lb/>
　矣而猶不敢不卜日焉言無一而不禀之於天地神<lb/>
　明而不敢以己私主之也不敢䙝也不敢也者不敢<lb/>
　也敬天之至也雖然後之人君之於天匪徒卜日之<lb/>
<pb n="KR3a0094_WYG_013-12b"/>
　為敬也當無時而不敬則無時而非事天然後謂之<lb/>
　敬天焉<lb/>
表記曰天子親耕粢盛秬鬯以事上帝<lb/>
　臣若水通曰粢盛謂黍稷也秬者一稃二米和氣所<lb/>
　生者鬯鬱金香草以秬鬯作酒以祭也以天子之尊<lb/>
　耕非無人也而必親耕者以力養也夫天子者天之<lb/>
　宗子也天子之事天猶子之養父母也舜曰我竭力<lb/>
　耕田以養父母知人子以力養親之道則知天子親<lb/>
<pb n="KR3a0094_WYG_013-13a"/>
　耕之義乃敬天之至者也惟聖明其留神焉<lb/>
周禮地官救日月則詔王鼓<lb/>
　臣若水通曰日月天之精也天人一體欣戚相通者<lb/>
　也日月薄蝕天之大變如痛之切身人君於此能不<lb/>
　動心乎故詔告之者欲其恐懼脩省親伐鼓以救之<lb/>
　所以致敬於天也<lb/>
孟子曰以大事小者樂天者也以小事大者畏天者也<lb/>
樂天者保天下畏天者保其國<lb/>
<pb n="KR3a0094_WYG_013-13b"/>
　臣若水通曰天者理而已矣大事小小事大皆天之<lb/>
　所為乃天理也仁智之樂天畏天雖有保國保天下<lb/>
　之殊然而一於敬天矣詩曰敬天之怒無敢戯豫敬<lb/>
　天之渝無敢馳驅此為人君者所宜三復以養之於<lb/>
　素也<lb/>
左傳僖公三十一年夏四月四卜郊不從乃免牲非禮<lb/>
也猶三望亦非禮也禮不卜常祀而卜其牲日牛卜日<lb/>
曰牲牲成而卜郊上怠慢也望郊之細也不郊亦無望<lb/>
<pb n="KR3a0094_WYG_013-14a"/>
可也<lb/>
　臣若水通曰四卜凡四卜也不從不吉也免牲不郊<lb/>
　也望謂祭山川也魯之郊也其非禮矣牲成而卜郊<lb/>
　又非禮也四卜不從而後止之又非禮也不郊而猶<lb/>
　三望又非禮也是之謂瀆故瀆禮斯瀆天矣宜春秋<lb/>
　書之以為人君事天之戒也<lb/>
　<lb/>
　<lb/>
<pb n="KR3a0094_WYG_013-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷六十七</head>
    <p>
<pb n="KR3a0094_WYG_067-1a"/>
欽定四庫全書<lb/>
　格物通卷六十七　　　　明　湛若水　撰<lb/>
　　　課功上<lb/>
易師上六大君有命開國承家小人勿用象曰大君有<lb/>
命以正功也小人勿用必亂邦也<lb/>
　臣若水通曰師之爲卦坤上坎下内險外順師險道<lb/>
　而以順行故爲師師終必有賞功之典上六師之終<lb/>
　也故以正功言坤爲土故有裂土封爵之象程頥曰<lb/>
<pb n="KR3a0094_WYG_067-1b"/>
　開國封之以爲諸侯也承家以爲卿大夫也承受也<lb/>
　象言大君於師終功成之時因其功而命之以爵賞<lb/>
　功之大者則封之爲諸侯而開國功之次而小者則<lb/>
　封之爲卿大夫而受成家之慶然有貪殺冒功者小<lb/>
　人也則黜之而不用葢五爻皆隂故有小人勿用之<lb/>
　戒若封之使有國有家則爲政害人必多而爵賞濫<lb/>
　及惡徳亦不足以爲勸懲而人心不服矣象又釋之<lb/>
　以爲夫大君之爵命者所以報軍旅之功使大小各<lb/>
<pb n="KR3a0094_WYG_067-2a"/>
　以其等而得其正也所謂小人勿用者固非正功之<lb/>
　典使如此之人而用之必播其惡於衆而亂人國家<lb/>
　矣夫立功者人臣之忠也報功者人君之正也故有<lb/>
　天下非得而私開國承家亦非得而私因其功而差<lb/>
　等之小人不得而與焉天下之正也夫賞之也以天<lb/>
　下之正其勿用之也亦以天下之正聖人亦何容心<lb/>
　哉<lb/>
謙九三勞謙君子有終吉象曰勞謙君子萬民服也<lb/>
<pb n="KR3a0094_WYG_067-2b"/>
　臣若水通曰朱熹云卦惟一陽居下之上剛而得正<lb/>
　上下所歸有功勞而能謙臣謂以陽剛之才而上得<lb/>
　君下得民其功徳可施是有勞也以九居三得位之<lb/>
　正正則不矜伐是能謙也以可爲之才而得正故乆<lb/>
　而不變有終而吉也象又釋之以爲君子之有勞有<lb/>
　謙如此而萬民之心皆服之矣夫挾勞以傲物小人<lb/>
　之情也勞而不自伐知道之君子也以爲功非有加<lb/>
　於我也性分之當爲也惡盈好謙人情之公也故民<lb/>
<pb n="KR3a0094_WYG_067-3a"/>
　皆服其謙徳之盛莫與之爭功爭能者矣功髙天下<lb/>
　而不危位極人臣而不疑其有終而吉也宜矣人君<lb/>
　立課功之法天下之公也萬民之公也九三君子之<lb/>
　勞謹而不伐人臣當以此自考焉可也<lb/>
書虞書舜典五載一廵守羣后四朝敷奏以言明試以<lb/>
功車服以庸<lb/>
　臣若水通曰此史臣記帝舜立朝廵課功行賞之法<lb/>
　如此也敷陳也奏進也庸者民功蔡沉曰五載之内<lb/>
<pb n="KR3a0094_WYG_067-3b"/>
　天子廵守者一諸侯來朝者四蓋廵守之明年則東<lb/>
　方之諸侯來朝於天子之國又明年則南方之諸候<lb/>
　來朝又明年則西方之諸侯來朝又明年則北方之<lb/>
　諸侯來朝又明年則天子復廵守是則天子諸侯雖<lb/>
　有尊卑而一徃一來禮無不答是以上下交通而逺<lb/>
　近洽和也諸侯來朝使各陳其爲治之說言之善者<lb/>
　則從而明考其功有功則賜車及服以旌之其言不<lb/>
　善則亦有以告飭之也臣謂朝廵之禮非特上下交<lb/>
<pb n="KR3a0094_WYG_067-4a"/>
　通而已廵守所以觀政於下述職所以報政於上上<lb/>
　下交相勸勉於政如是而政不修治不成者未之有<lb/>
　也後世此制旣廢而諸侯縱恣遂以爲封建不可行<lb/>
　易之以郡縣抑豈反本之論哉<lb/>
舜典三載考績三考黜陟幽明庶績咸熈<lb/>
　臣若水通曰此史臣記帝舜考績黜陟之法也考者<lb/>
　核實也黜降陟升也三考謂九載也蔡沈傳曰九載<lb/>
　則人之賢否事之得失可見於是陟其明而黜其幽<lb/>
<pb n="KR3a0094_WYG_067-4b"/>
　賞罰明信人人自力於事功此所以庶績咸熈也此<lb/>
　言舜命二十二人之後立此考績黜陟之法以時舉<lb/>
　行而卒言其效如此也臣伏覩國朝立三年考察外<lb/>
　官六年考察京官之法蓋本於此然以三年進退未<lb/>
　至於三考甚者上官苛刻以爲能或逞其喜怒之私<lb/>
　多有蒞任一年半歲而蒙黜退者雖使聖賢生於其<lb/>
　間如孔子子産徳政未能盡施而人心未易卒恊則<lb/>
　亦無以自見也伏願聖明慎任之於初乆任之於後<lb/>
<pb n="KR3a0094_WYG_067-5a"/>
　必三載而考三考而黜陟則事皆核實而治可責成<lb/>
　矣<lb/>
周書周官六年五服一朝又六年王乃時廵考制度于<lb/>
四岳諸候各朝于方岳大明黜陟<lb/>
　臣若水通曰此周官之書史臣紀朝廵之典所以課<lb/>
　功也五服者侯甸男采衛也朝者諸侯見天子之名<lb/>
　也時廵者以時而廵猶舜之四仲廵狩也考制度者<lb/>
　猶舜之恊時月正日同律度量衡等事也建官之體<lb/>
<pb n="KR3a0094_WYG_067-5b"/>
　統旣定然無以激厲之則人不能各勉於修職致治<lb/>
　故周官之法必諸侯六年一朝於天子而述其職又<lb/>
　六年則十二年也王乃分四時廵狩各方諸侯之國<lb/>
　考其時日律度量衡之事所以一道徳而同風俗而<lb/>
　諸侯則各來朝于方岳天子乃各於方岳大明其黜<lb/>
　陟賢而修職者升之不賢而廢職者黜退之所以示<lb/>
　勸懲之典使之鼓舞而不已也夫人主所以鼔舞天<lb/>
　下者黜陟與奪而已然必施得其當用一人足以爲<lb/>
<pb n="KR3a0094_WYG_067-6a"/>
　千萬人之勸退一人足以爲千萬人之懲然後可也<lb/>
詩大雅江漢王命召虎來旬來宣文武受命召公維翰<lb/>
無曰予小子召公是似肇敏戎公用錫爾祉<lb/>
　臣若水通曰此詩人羙召穆公平淮南之夷而作旬<lb/>
　徧也宣布也召公召康公奭也翰榦也似嗣也肇開<lb/>
　戎女也公功也詩人述宣王命召虎來江漢徧治事<lb/>
　而布命曰昔文武受命爾祖召公奭爲國之楨榦今<lb/>
　爾且勿以予爲言也爾祖之事可以不嗣而開敏汝<lb/>
<pb n="KR3a0094_WYG_067-6b"/>
　功乎若然則我當與汝以福矣夫勸功之道在激其<lb/>
　心而爵賞次之夫人心激之以義則奮賢臣固不待<lb/>
　賞而立功也顧人君所以激之何如耳故激之以忠<lb/>
　則以忠奮激之以孝則以孝奮而功業隨之周宣王<lb/>
　每於臣子效忠之日必激之以繼先之孝纘戎祖考<lb/>
　南仲太祖所以激樊侯皇父也此詩曰文武受命召<lb/>
　公維翰無曰予小子召公是似所以激召虎也此諸<lb/>
　臣所以皆用命思奮大佐中興之功以復文武之業<lb/>
<pb n="KR3a0094_WYG_067-7a"/>
　也豈非由人君感激中來耶後之人主不知此義徒<lb/>
　以爵賞畜其臣而不責其功其亦異乎先王之政矣<lb/>
周禮天官大宰嵗終則令百官府各正其治受其㑹聽<lb/>
其致事而詔王廢置三歲則大計羣吏之治而誅賞之<lb/>
　臣若水通曰此即書三載考績三考黜陟幽明之典<lb/>
　而大宰掌之特加詳焉於一歳之終則令庶府百執<lb/>
　事各修其職一嵗之計謂之㑹則受之以聽察其所<lb/>
　致之事以此進而告於王無功者則貶削而廢之有<lb/>
<pb n="KR3a0094_WYG_067-7b"/>
　功者則轉遷而置之以至於三嵗則又大計羣吏之<lb/>
　治於無功者不但廢也而誅行焉於有功者不但置<lb/>
　也而賞行焉如此則賞罰當而勸懲嚴矣其視後世<lb/>
　校米鹽之利責旦暮之效者豈可同年而語哉<lb/>
天官司㑹以參互攷日成以月要攷月成以歲㑹攷歲<lb/>
成以周知四國之治以詔王及冢宰廢置<lb/>
　臣若水通曰事合衆數爲目合衆目爲凢曰參者以<lb/>
　凢攷目以目攷數之謂也曰互者凢與數相攷數與<lb/>
<pb n="KR3a0094_WYG_067-8a"/>
　目相攷之謂也旣參以考又互以攷則日成無遺矣<lb/>
　積日而爲月月合衆凢謂之要故以月要而攷月成<lb/>
　積月而爲嵗歲合衆要謂之㑹則以歲㑹而攷歲成<lb/>
　如此則治雖在四國之逺可以坐而知矣然此特掌<lb/>
　之於司㑹之手而賞罰之典又在於君相故進而告<lb/>
　於王及冢宰凡吏治惰而無功者則有廢廢以懲之<lb/>
　也吏治勤而有功者則有置置以勸之也此所以成<lb/>
　太平之治而垂無疆之休者有由然哉<lb/>
<pb n="KR3a0094_WYG_067-8b"/>
宰夫掌治法以攷百官府羣都縣鄙之治乗其財用之<lb/>
出入凡失財用物辟名者以官刑詔冢宰而誅之其足<lb/>
用長財善物者賞之<lb/>
　臣若水通曰羣都者諸采邑也六遂五百家爲鄙五<lb/>
　鄙爲縣此云縣鄙六鄉州黨亦在其中矣財者錢榖<lb/>
　也用者貨賄也物者百物也辟名謂僞作文書與實<lb/>
　不相應也官刑司冦所掌是也夫辟名則財用物三<lb/>
　者皆違於是宰夫詔冢宰誅之得辟名則財用物三<lb/>
<pb n="KR3a0094_WYG_067-9a"/>
　者皆長足而善矣故賞之賞罰明則課功之典舉孰<lb/>
　有怠玩而不戒勉者哉<lb/>
宰夫歲終則令羣吏正歲㑹月終則令正月要旬終則<lb/>
令正日成而以攷其治治不以時舉者以告而誅之<lb/>
　臣若水通曰歲有㑹冢宰㑹之而小宰贊之月有要<lb/>
　小宰受之而宰夫贊之日有成宰夫受之而皆得以<lb/>
　令羣吏正要㑹焉蓋一事之修積而至於無事不修<lb/>
　一日之謹積而至於無日不謹故歲㑹月要日成之<lb/>
<pb n="KR3a0094_WYG_067-9b"/>
　治宰夫皆得以令之也攷治也者小宰旣有常刑之<lb/>
　戒令其有違時令失期㑹者則宰夫告冢宰而誅之<lb/>
　以法是司㑹攷於前宰夫正於後課功之典其至詳<lb/>
　而至備矣<lb/>
國語周語單襄公曰夫仁禮勇皆民之爲也以義死用<lb/>
謂之勇奉義順則謂之禮畜義豐功謂之仁姦仁爲佻<lb/>
姦禮爲羞姦勇爲賊夫戰盡敵爲上守龢同順義爲上<lb/>
故制戎以果毅制朝以序成<lb/>
<pb n="KR3a0094_WYG_067-10a"/>
　臣若水通曰豐大也守和同謂不相與戰而平和也<lb/>
　殺敵爲果致果爲毅朝不越爵則政成易曰大君有<lb/>
　命以正功也功之不正民焉用勸若卻至佻天以爲<lb/>
　已庸不亦異乎單襄公仁禮勇義之論非課功制戎<lb/>
　之定法邪<lb/>
魯語展禽曰夫仁者講功而知者處物無功而祀之非<lb/>
仁也不知而不問非知也<lb/>
　臣若水通曰展禽魯大夫栁下惠字季講論也仁者<lb/>
<pb n="KR3a0094_WYG_067-10b"/>
　心平故可論功也處名也夫古之聖王報徳報功之<lb/>
　典所以爲功徳之勸也無故而加焉則不足以爲勸<lb/>
　矣仁以行之知以察之夫然後施當其實也爲人君<lb/>
　者可不慎其所施乎<lb/>
晉語叔向曰夫爵以建事禄以食爵徳以賦之功庸以<lb/>
稱之<lb/>
　臣若水通曰事職事也祿以食爵謂隨爵尊卑也稱<lb/>
　副也先王班爵禄之制所以酬徳而報功也故爵以<lb/>
<pb n="KR3a0094_WYG_067-11a"/>
　定職祿以稱爵凡以徳與功爲之差等也故絳商雖<lb/>
　富足以行賄於諸候然而秪以韋藩木楗而不得金<lb/>
　玉其車文錯其服者無爵禄功徳故也秦楚二公子<lb/>
　田止一卒爵祿然也豈可回於富而厚薄其祿哉<lb/>
漢髙帝六年始剖符封諸功臣爲徹侯蕭何封鄼侯所<lb/>
食邑獨多功臣皆曰臣等身被堅執銳多者百餘戰少<lb/>
者數十合今蕭何未嘗有汗馬之勞徒持文墨議論反<lb/>
居臣等上何也帝曰諸君知獵乎追殺獸兎者狗也而<lb/>
<pb n="KR3a0094_WYG_067-11b"/>
發縱指示者人也今諸君徒能得走獸耳功狗也至如<lb/>
蕭何發縱指示功人也羣臣皆莫敢言<lb/>
　臣若水通曰班固嘗稱蕭何以謹信守管籥功冠羣<lb/>
　臣漢高封之食邑獨多宜也發縱指示之喻亦足以<lb/>
　服諸臣之心矣然禮擬人必於其倫宋牼說秦楚搆<lb/>
　兵以不利孟子言其號則不可君子於其言無所茍<lb/>
　而已今以狗功爲喻得無視臣犬馬之心也乎至於<lb/>
　𦵔醢誅戮相繼其已幾於功狗之一言矣豈所以報<lb/>
<pb n="KR3a0094_WYG_067-12a"/>
　功之典乎故高帝課功則當而其義則非後世所宜<lb/>
　法也<lb/>
高帝詔定元功十八人位次皆曰平陽侯曹參身被七<lb/>
十創攻城畧地功最多宜第一鄂千秋進曰羣臣議皆<lb/>
誤夫曹參雖有野戰畧地之功此特一時之事上與楚<lb/>
相距五歲失軍亡衆跳身遁者數矣蕭何常從闗中遣<lb/>
軍補其處又軍無見糧蕭何轉漕闗中給食不乏陛下<lb/>
雖數亡山東何常全闗中以待陛下此萬世之功也今<lb/>
<pb n="KR3a0094_WYG_067-12b"/>
雖亡參等百數何闕於漢奈何欲以一旦之功而加萬<lb/>
世之功哉蕭何第一曹參次之上曰善於是乃賜蕭何<lb/>
帶劒履上殿入朝不趨上曰吾聞進賢受上賞蕭何功<lb/>
雖高得鄂君乃益明於是封鄂千秋爲安平侯<lb/>
　臣若水通曰功以兵而成兵以食而强蕭何漕餉不<lb/>
　絶而兵頼焉故有蕭何則天下自有成參等之功者<lb/>
　矣無蕭何則雖百參等無所施也漢定元功十八人<lb/>
　位次鄂千秋以蕭何為萬世之功宜第一是不易之<lb/>
<pb n="KR3a0094_WYG_067-13a"/>
　論矣故漢祖並封之則非徒足以報何之功且足以<lb/>
　報千秋之功也嗚呼天下後世無千秋之見以一時<lb/>
　之功而忽萬世之功者豈少哉<lb/>
宣帝甘露三年上以四方賔服思股肱之羙乃圖畫其<lb/>
人於麒麟閣法其形貌署其官爵姓名唯霍光不名曰<lb/>
大司馬大將軍愽陸侯姓霍氏其次張安世韓増趙充<lb/>
國魏相丙吉杜延年劉徳梁丘賀蕭望之蘇武凡十一<lb/>
人皆功徳知名當世是以表而揚之明著中興輔佐列<lb/>
<pb n="KR3a0094_WYG_067-13b"/>
於方叔召虎仲山甫焉<lb/>
　臣若水通曰功臣之圖始於博陸終於蘇武雖一時<lb/>
　人材功業各有可觀然忠節如武者豈盡出於張韓<lb/>
　諸人之下哉故論者謂斯舉也正逺人觀聽所係平<lb/>
　日知畏者武而已置之於後使中國隠然有虎豹在<lb/>
　山之勢耳然則此殆非課功之常典矣<lb/>
宣帝地節二年帝興於閭閻知民事之艱難霍光旣薨<lb/>
始親政事勵精爲治五日一聽事自丞相以下各奉職<lb/>
<pb n="KR3a0094_WYG_067-14a"/>
奏事敷奏其言考試功能侍中尚書功勞當遷及有異<lb/>
善厚加賞賜至於子孫終不改易樞機周宻品式備具<lb/>
上下相安莫有茍且之意<lb/>
　臣若水通曰漢宣考試功能賞賜異善勸課之典明<lb/>
　矣所以然者良由帝起自閭閻備知疾苦勵精爲治<lb/>
　智慧益長故其信賞必罰吏稱民安有如此者可謂<lb/>
　中興之茂烈矣貞觀開元之治鮮克有終又豈足以<lb/>
　望之哉<lb/>
<pb n="KR3a0094_WYG_067-14b"/>
元帝建昭二年京房曰古之帝王以功舉賢則萬化成<lb/>
瑞應著末世以毁譽取人故功業廢而致災異宜令百<lb/>
官各試其功災異可息<lb/>
　臣若水通曰天道逺人事邇故以功舉賢則賢者勸<lb/>
　上以福於君下以福於民否則誤君殘民之事至矣<lb/>
　此所謂人事也房之學雖未知聖賢之道然其爲此<lb/>
　舉功成化毁譽廢業之說庶幾得課功之法矣至於<lb/>
　區區祥瑞災異而已天道幽逺豈足慿耶<lb/>
<pb n="KR3a0094_WYG_067-15a"/>
明帝永平三年帝思中興功臣乃圖畫二十八將於南<lb/>
宮雲臺以鄧禹爲首次馬成呉漢王梁賈復陳俊耿弇<lb/>
杜茂冦恂傅俊岑彭堅鐔馮異王覇朱祐任光祭遵李<lb/>
忠景丹萬修蓋延邳肜姚期劉植耿純臧宮馬武劉隆<lb/>
又益以王常李通竇融卓茂三十二人馬援以椒房之<lb/>
親獨不與焉<lb/>
　臣若水通曰明帝圖畫功臣三十二人於雲臺可謂<lb/>
　善繼世祖褒功之志矣而馬援獨以椒房之親不與<lb/>
<pb n="KR3a0094_WYG_067-15b"/>
　夫以雲臺之繪報功也夫報功者不以其人之親踈<lb/>
　惟以功之大小耳邊功如援斯亦偉矣而乃以嫌掩<lb/>
　之像設不及殊非國家賞勸之公恐外戚藉口沮其<lb/>
　建功立業之心者未必不由此也然則人君之報功<lb/>
　者而可以不公哉<lb/>
永平七年荆州刺史郭賀官有殊政上賜以三公之服<lb/>
黼黻冕旒敕行部去襜帷使百姓見其容服以章有徳<lb/>
　臣若水通曰唐虞之典車服以庸昭功徳也郭賀有<lb/>
<pb n="KR3a0094_WYG_067-16a"/>
　殊政而帝褒表之使百姓見其容服以章有徳非但<lb/>
　報功爾章一人而使千萬人勸則人孰不思自奮於<lb/>
　功徳者乎後世有功徳表表者則羣起而忌之從而<lb/>
　與碌碌常流同混是不以徳章於百姓也豈不誤哉<lb/>
雒陽令王渙居身平正發姦摘伏外猛内慈京師以爲<lb/>
有神卒於官百姓流涕爲立祠作詩每祭輙絃歌而薦<lb/>
之太后詔以渙子石爲郎中以勸勤勞<lb/>
　臣若水通曰仕者世祿先王之仁政也鄧太后追惟<lb/>
<pb n="KR3a0094_WYG_067-16b"/>
　王渙之善政官其子石爲郎中以勸勤勞非考據經<lb/>
　典何以知此哉人君欲廣賞延于世之意者其勿以<lb/>
　鄧后女主之政爲不足法焉<lb/>
安帝延光四年濟隂王即皇帝位楊震門生虞放陳翼<lb/>
諸闕追訟震事詔除震二子爲郎贈錢百萬以禮改塟<lb/>
於華隂潼亭逺近畢至有大鳥高丈餘集震喪前郡以<lb/>
狀上帝感震忠詔復以中牢具祠之<lb/>
　臣若水通曰震以畏四知不受暮金跡其清白則忠<lb/>
<pb n="KR3a0094_WYG_067-17a"/>
　直賢臣也被宦官之譖見殺忠氣欝積天地神人鑒<lb/>
　之而莫伸者久矣濟隂以幼冲即帝位乃能聽其門<lb/>
　生之追訟官其二子賜錢禮塟及致異鳥之祥又重<lb/>
　以中牢之祠數年忠貞之積一旦獲伸逹於天地神<lb/>
　人無間矣嗚呼褒死者於前所以警生者於後帝亦<lb/>
　賢哉<lb/>
宋蒼梧王元徽元年正月甲戌魏詔縣令能靜一縣刼<lb/>
盜者兼治二縣即食其祿能靜二縣者兼治三縣三年<lb/>
<pb n="KR3a0094_WYG_067-17b"/>
遷爲郡守二千石能靜二郡上至三郡亦如之三年遷<lb/>
爲刺史<lb/>
　臣若水通曰盜賊之起大抵由於守令之貪殘故孔<lb/>
　子曰茍子之不欲雖賞之不竊清源正本止欲之道<lb/>
　也故能靜二縣三縣之盜則令之徳足以及二三縣<lb/>
　矣能靜二郡三郡之盜則守之徳足以及二三郡矣<lb/>
　以此而遷秩則賞當其功而守令知勸矣是亦足爲<lb/>
　課功之法也<lb/>
<pb n="KR3a0094_WYG_067-18a"/>
齊明帝建武元年九月壬申朔魏主宏詔曰三載考績<lb/>
三考黜陟可黜者不足爲遲可進者太成賖緩朕今三<lb/>
載一考即行黜陟欲令愚滯無妨於賢者才能不壅於<lb/>
下位各令當曹考其優劣爲三等其上下二等仍分爲<lb/>
三六品已上尚書重問五品已上朕將親與公卿論其<lb/>
善惡上上者遷之下下者黜之中者守其本任魏主之<lb/>
北廵也留任城王澄銓簡舊臣自公侯已下有官者以<lb/>
萬數澄品其優劣能否爲三等人無怨者壬午魏主臨<lb/>
<pb n="KR3a0094_WYG_067-18b"/>
朝堂黜陟百官謂諸尚書曰尚書樞機之任非徒總庶<lb/>
務行文書而已朕之得失盡在於此卿等居官年埀再<lb/>
朞未嘗獻可替否進一賢退一不肖此最罪之大者又<lb/>
謂錄尚書事廣陵王羽曰汝爲朕弟居機衡之右無勤<lb/>
恪之聲有阿黨之私今黜汝録尚書廷尉但爲特進太<lb/>
子太保又謂尚書令陸叡曰叔翻到省之初甚有善稱<lb/>
比来偏頗懈惰由卿不能相導以義雖無大賞宜有小<lb/>
罰今奪卿禄一朞又謂左僕射拓䟦贊曰叔翻受黜卿<lb/>
<pb n="KR3a0094_WYG_067-19a"/>
應大辟但以咎歸一人不復重責今觧卿少師削祿一<lb/>
朞又謂左丞公孫良右丞乞伏義受曰卿罪亦應大辟<lb/>
可以白衣守本官冠服祿䘏盡從削奪若三年有成還<lb/>
復本任無成永歸南畆又謂尚書任城王澄曰叔神志<lb/>
驕傲可解少保又謂尚書于果曰卿不勤職事數辭以<lb/>
疾可解長兼削祿一朞其餘守尚書尉羽盧淵等並以<lb/>
不職或解任或黜官或奪禄皆靣數其過而行之<lb/>
　臣若水通曰唐虞三載考績三考黜陟幽明其黜陟<lb/>
<pb n="KR3a0094_WYG_067-19b"/>
　行於九年之後非賖緩也俗淳事簡在位皆各思盡<lb/>
　其職不爲奸欺就有不稱者考而未黜兾其能自盡<lb/>
　也其不能盡者曰才力有所逮有不逮耳再考未稱<lb/>
　而猶未黜曰才有短長臨事有過誤前考已稱其職<lb/>
　今考不稱則必曰過誤也前考不稱今考已稱者則<lb/>
　曰能自勉也三考皆不稱其人信不可用矣於是乎<lb/>
　黜之此唐虞忠厚之至也周官計羣吏之治旬終則<lb/>
　令正日成月終則令正月要嵗終則令正歲㑹三歲<lb/>
<pb n="KR3a0094_WYG_067-20a"/>
　則大計羣吏之治而誅賞之是皆無日而不考覈而<lb/>
　誅賞則行於三年大計之時蓋俗益薄人益偷而行<lb/>
　九年之黜陟則爲賖緩觀魏孝文之考績旣無唐虞<lb/>
　敷言明功之實又無成周日成月要嵗㑹之詳而徒<lb/>
　以察察爲明雖或巧中恐傷苛刻非有道之氣象也<lb/>
　然而不以親而貸又自引咎其善不可誣也<lb/>
梁武帝大同五年東魏丞相高歡以徐州刺史房謨廣<lb/>
平太守羊敦廣宗太守竇瑗平原太守許惇有政績清<lb/>
<pb n="KR3a0094_WYG_067-20b"/>
能與諸刺史書褒稱謨等以勸之<lb/>
　臣若水通曰刺史民之父母也得其人則一方之民<lb/>
　蒙其福不得其人則一方之民受其殃高歡於政績<lb/>
　清能者褒稱之其知所先務者與夫褒一人而衆之<lb/>
　賢者莫不知勸其不賢者莫不知懲刺史之職處之<lb/>
　而各得其宜矣賢愚混淆則孰肯自勵哉<lb/>
　<lb/>
　格物通卷六十七<lb/>
</p>
<p>
</p>
  </div>
</body>
</text>
</TEI>
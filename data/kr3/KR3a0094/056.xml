<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷五十六</head>
    <p>
<pb n="KR3a0094_WYG_056-1a"/>
欽定四庫全書<lb/>
　格物通卷五十六　　　　明　湛若水　撰<lb/>
　　　正萬民下<lb/>
漢高帝元年十一月沛公悉召諸縣父老豪傑謂曰父<lb/>
老苦秦苛法乆矣吾當王關中與父老約法三章爾殺<lb/>
人者死傷人及盗抵罪餘悉除去秦法諸吏民皆按堵<lb/>
如故凡吾所以來為父老除害非有所侵暴無恐且吾<lb/>
所以還軍覇上待諸侯至而定約束爾乃使人與秦吏<lb/>
<pb n="KR3a0094_WYG_056-1b"/>
行縣鄉邑告諭之秦民大喜爭持牛羊酒食饗軍士沛<lb/>
公又讓不受曰倉粟多非乏不欲費民民又益喜惟恐<lb/>
沛公不為秦王<lb/>
　臣若水通曰秦之所以得罪於天下者暴虐之政使<lb/>
　民無所措手足爾高祖入關之初而遂除秦苛法約<lb/>
　法三章其庻幾仁以育之義以正之者矣此漢之所<lb/>
　以興乎史氏掲而書之蓋其仁義之舉雖未足以追<lb/>
　配湯武亦庻幾秋殺之中而寓春生之仁乎<lb/>
<pb n="KR3a0094_WYG_056-2a"/>
漢文帝六年冬十月梁太傅賈誼上疏其畧曰商君遺<lb/>
禮義棄仁恩并心於進取行之二嵗秦俗日敗故秦人<lb/>
家富子壯則出分家貧子壯則出贅借父耰鋤慮有徳<lb/>
色母取箕箒立而誶語抱哺其子與公併倨婦姑不相<lb/>
悦則反唇而相稽其慈子嗜利不同禽獸者亡幾矣今<lb/>
其遺風餘俗猶尚未改棄禮義捐亷恥日甚可謂月異<lb/>
而嵗不同矣<lb/>
　臣若水通曰先正有言風俗者起於上而成於下者<lb/>
<pb n="KR3a0094_WYG_056-2b"/>
　也故上有好者下必有甚焉者矣秦因商君以其慘<lb/>
　刻之心務功利之政風俗薄惡至文帝之世其俗尚<lb/>
　在宜乎有更化善治之君也記曰堯舜帥天下以仁<lb/>
　而民從之桀紂帥天下以暴而民從之其本則在於<lb/>
　君相而已有天下者當正其所好尚好尚正而民心<lb/>
　正民心正而天下之風俗正矣<lb/>
漢光武建武十四年秋大中大夫梁統上疏曰臣竊見<lb/>
元帝初元五年輕殊死刑三十四事哀帝建平元年輕<lb/>
<pb n="KR3a0094_WYG_056-3a"/>
殊死刑八十一事其四十二事手殺人者减死一等自<lb/>
是之後著為常凖故人輕犯法吏易殺人經曰爰制百<lb/>
姓於刑之𠂻自高祖至於孝宣海内稱治至初元建平<lb/>
而盗賊浸多皆刑法不𠂻愚民易犯之所致也由此觀<lb/>
之則刑輕之作反生大患惠加姦軌而害及良善也事<lb/>
寢不報<lb/>
　臣若水通曰仁育義正古昔聖王所以治民之要道<lb/>
　也故天之道非春不生非秋不成故有肅殺所以成<lb/>
<pb n="KR3a0094_WYG_056-3b"/>
　其生長之功也元哀二帝法弛而輕縱是失其所以<lb/>
　正萬民之道矣及民易犯刑罰何以異設水於前而<lb/>
　使之易玩而溺之死也哉梁統之論救正其弊光武<lb/>
　不能嘉納其言而用之此東漢之治所以不能追三<lb/>
　代之隆也然則光武其亦中才之主也哉<lb/>
漢桓帝元嘉元年十一月詔舉獨行之士涿郡舉崔寔<lb/>
詣公車稱病不對策退而論世事名曰政論其辭曰刑<lb/>
罰者治亂之藥石也徳教者興平之粱肉也山陽仲長<lb/>
<pb n="KR3a0094_WYG_056-4a"/>
統見其書歎曰凡為人主宜寫一通置之座側<lb/>
　臣若水通曰子産惠人也亦鑄刑書水火之喻切矣<lb/>
　崔寔立政論於漢粱肉藥石之喻得救時正民之道<lb/>
　君子有取焉孟子曰以生道殺民其此之謂乎然則<lb/>
　人主盍亦酌剛柔之中哉<lb/>
魏無鄉黨之法唯立宗主督䕶民多隱冒三五十家始<lb/>
為一户内秘書令李冲上言宜準古法五家立鄰長五<lb/>
鄰立里長五里立黨長取鄉人彊謹者為之鄰長復一<lb/>
<pb n="KR3a0094_WYG_056-4b"/>
夫里長二夫黨長三夫三載無過則升一等其民調一<lb/>
夫一婦帛一匹粟二石大率十匹為公調二匹為調外<lb/>
費三匹為百官俸此外復有雜調民年八十巳上聽一<lb/>
子不從役孤獨癃老篤疾貧窮不能自存者三長内迭<lb/>
養食之書奏詔百官通議甲戌初立黨里鄰三長定民<lb/>
户籍民始皆愁苦豪彊者尤不願旣而課調省費十餘<lb/>
倍上下安之<lb/>
　臣若水通曰三長旣立萬民表正上有經費下無侵<lb/>
<pb n="KR3a0094_WYG_056-5a"/>
　害壯有復夫窮有迭養而民俗厚矣李冲之言豈非<lb/>
　經國要務哉<lb/>
隋文帝開皇九年二月丙申制五百家為鄉置鄉正一<lb/>
人百家為里置里長一人<lb/>
　臣若水通曰鄉正里長即古鄉大夫里宰之遺意也<lb/>
　然以正以長為名豈非欲其以公正之徳而長之教<lb/>
　之親睦戒之刑法以同歸於無偏無黨無反無側之<lb/>
　化哉後世失其意而徒以追租之隳突獄訟之交攻<lb/>
<pb n="KR3a0094_WYG_056-5b"/>
　為務豈立正長之法固如是哉<lb/>
唐高祖武徳七年春正月依周齊舊制每州置大中正<lb/>
一人掌知州内人物品量望第以本州門望高者領之<lb/>
無品秩<lb/>
　臣若水通曰古者閭胥書其徳族師書其行則民不<lb/>
　敢為惡而勉於為善大中正之設雖自唐而用之品<lb/>
　量人物則亦古之遺意也夫以中正為名必其人果<lb/>
　足以當之可也不然不中不正未有不以賢為不肖<lb/>
<pb n="KR3a0094_WYG_056-6a"/>
　以不肖為賢者矣故以中正而察人則易而得其中<lb/>
　正之人則難得其人則足以中人之不中正人之不<lb/>
　正矣<lb/>
賈誼新書曰以禮義治之者積禮義以刑罰治之者積<lb/>
刑罰刑罰積而民怨背禮義積而民和親故世主欲民<lb/>
之善同而所以使民之善者或異或道之以徳教或敺<lb/>
之以法令道之以德教者德教洽而民氣樂敺之以法<lb/>
令者法令極而民風哀哀樂之感禍福之應也<lb/>
<pb n="KR3a0094_WYG_056-6b"/>
　臣若水通曰書曰刑期於無刑民協于中又曰伯夷<lb/>
　降典折民惟刑禮義刑罰皆所以正萬民而不可偏<lb/>
　廢者也茍禮義不施而惟刑罰之滋焉祗見民未正<lb/>
　而天下之亂成矣今夫天道之大也四時之運也徒<lb/>
　以秋殺而無春生之仁則萬物其不漸盡而磨滅者<lb/>
　幾希矣故為君者徳刑兼濟仁義並行陽舒隂慘體<lb/>
　天之道夫然後中和致而天地之祥應矣<lb/>
劉向説苑曰聖人之治天下也先文徳而後武力凡武<lb/>
<pb n="KR3a0094_WYG_056-7a"/>
之興為不服也文化不改然後加誅夫下愚不移純徳<lb/>
之所不能化而後武力加焉<lb/>
　臣若水通曰天地之化獨隂不生獨陽不成程頥曰<lb/>
　文徳所不能服而不用威武何以平治天下由是言<lb/>
　之文武並用人君中正之道也君天下者可不知所<lb/>
　審哉<lb/>
劉向曰百方之事萬變蜂出或欲持虚或欲持實或好<lb/>
浮遊或好誠必或行安舒或為飄疾從此觀之天下不<lb/>
<pb n="KR3a0094_WYG_056-7b"/>
可一聖王臨天下而能一之<lb/>
　臣若水通曰天下民心之不正者風俗之不同也風<lb/>
　俗之不同者道徳之不一也百方之事雖有萬變所<lb/>
　不能變者此心此徳耳聖君臨御於上而所以一天<lb/>
　下者皆本之身心之正焉則風行草偃自不容己者<lb/>
　矣是故人君之正萬民盍求所以一之者哉<lb/>
劉向曰禹出見罪人下車而泣之左右曰夫罪人不順<lb/>
道故使然焉君王何為痛之至於此也禹曰堯舜之人<lb/>
<pb n="KR3a0094_WYG_056-8a"/>
皆以堯舜之心為心今寡人之為君也百姓各自以其<lb/>
心為心是以痛之也書曰百姓有罪在予一人<lb/>
　臣若水通曰宇宙之内一心爾堯舜此心也堯舜之<lb/>
　民亦此心也禹此心也禹之民亦此心也故禹之民<lb/>
　之心得其正即堯舜之民之心堯舜之民之心得其<lb/>
　正即堯舜之心堯舜之民以堯舜之心為心者以得<lb/>
　其同然者非謂本無是而求於堯舜也禹之民各自<lb/>
　以為心是失其所同然者耳仰惟皇上秉堯舜禹之<lb/>
<pb n="KR3a0094_WYG_056-8b"/>
　資其心即堯舜禹之心矣斯民也三代之所以直道<lb/>
　而行也今之百姓之心者獨非堯舜之民之心乎顧<lb/>
　躬行以率之者何如爾詩曰天之牖民如塤如篪如<lb/>
　取如携携無曰益牖民孔易言致同也開聰明擴良<lb/>
　知是已蓋凡民自有之矣開之擴之如呼夢者而使<lb/>
　寤喚醉者而使醒我但能覺之而已非外與之以寤<lb/>
　與醒也顧不易哉茍體認擴充大禹泣罪之心則皇<lb/>
　上之心即堯舜禹之心而今天下之民亦莫不以皇<lb/>
<pb n="KR3a0094_WYG_056-9a"/>
　上之心為心矣孰謂唐虞三代之治不可復見也<lb/>
周敦頥通書曰天以陽生萬物以隂成萬物生仁也成<lb/>
義也故聖人在上以仁育萬民以義正萬民天道行而<lb/>
萬物順聖徳修而萬民化大順大化不見其迹莫知其<lb/>
然之謂神故天下之衆本在一人道豈逺乎哉術豈多<lb/>
乎哉<lb/>
　臣若水通曰夫民非仁不育非義不正育之也者生<lb/>
　之也正之也者成之也茍生矣而不正之以義則欲<lb/>
<pb n="KR3a0094_WYG_056-9b"/>
　動情勝相攻賊滅不可得而成矣奚其正故仁育義<lb/>
　正而後君道成春生秋殺而後天徳成闕一則偏廢<lb/>
　匪順匪化何以成聖人天地之神哉故君民之道在<lb/>
　仁義並行矣<lb/>
程顥曰古者鄉田同井而民之出入相友故無爭鬬之<lb/>
獄今之郡邑之訟往往出於愚民以戾氣相搆善為政<lb/>
者勿聽焉可也又時取强暴而好譏侮者痛懲之則柔<lb/>
良者安鬬訟可息矣<lb/>
<pb n="KR3a0094_WYG_056-10a"/>
　臣若水通曰明刑所以期於無刑孔子曰聽訟吾猶<lb/>
　人也必也使無訟乎此息訟之道也明道勿聽之説<lb/>
　蓋一時救弊之言爾何則君子之為政也端本尚矣<lb/>
　乃若訟生於前茍無説以開明之則亦迷而不悟而<lb/>
　已何以動其自責自咎之念哉臣故曰一時救弊之<lb/>
　言為不端本者設也<lb/>
邵雍曰天有隂陽人有邪正邪正之由繫乎上之所好<lb/>
也上好徳則民用正上好佞則民用邪邪正之由有自<lb/>
<pb n="KR3a0094_WYG_056-10b"/>
來矣<lb/>
　臣若水通曰上者下之倡也孔子曰子帥以正孰敢<lb/>
　不正又曰上有好者下必有甚焉者矣下民之邪正<lb/>
　在上所以感之者何如爾然則後之人君世主欲正<lb/>
　天下之民者可不正其好惡以端其本哉經曰表正<lb/>
　萬邦是在君身而已矣<lb/>
蔡沈洪範内篇曰制人為九行<lb/>
　臣若水通曰制别也九行謂寛而栗柔而立愿而恭<lb/>
<pb n="KR3a0094_WYG_056-11a"/>
　亂而敬擾而毅直而温簡而亷剛而塞彊而義也九<lb/>
　行人所固有皆一理也聖人别而制之所以示人以<lb/>
　徳行之實也正民之道豈有外於此哉<lb/>
國朝吳元年皇祖命中書省定官房舍服色等第諭廷<lb/>
臣曰古昔帝王之治天下必定禮制以辨貴賤明等威<lb/>
是以漢高初興即有衣錦繡綺縠操兵乗馬之禁歴代<lb/>
皆然近世風俗相承流於奢侈閭里之民服食居處與<lb/>
公卿無異貴賤無等僣禮敗度此元之失政中書以其<lb/>
<pb n="KR3a0094_WYG_056-11b"/>
房舍服色等第明立禁條頒布中外俾各有所守以正<lb/>
名分<lb/>
　臣若水通曰正民之道莫先於正名分正名分莫先<lb/>
　於定服器前元以失其政是以名分不正風俗不美<lb/>
　奢侈相承貴賤無等閭里之民服食宫室與公卿無<lb/>
　異僣禮敗度莫此為甚矣我皇祖明大義於天下頓<lb/>
　革舊習乃命中書定服舍器用之制明立禁條以正<lb/>
　名分使萬民歸正還古帝王之道昔武王滅商乃反<lb/>
<pb n="KR3a0094_WYG_056-12a"/>
　商政政由舊我皇祖之謂乎<lb/>
洪武元年聖祖為大明令一百四十五條頒行天下制<lb/>
曰惟律令者治天下之法也令以教之於先律以齊之<lb/>
於後古者律令至簡後世漸以煩多甚至有不能通其<lb/>
義者何以使人知法意而不犯哉人旣難知是啓吏之<lb/>
奸而陷民於法朕甚憫之今所定律令芟繁就簡使之<lb/>
歸一直言其事庶幾人人易知而難犯書曰刑期于無<lb/>
刑天下果能遵令而不蹈於律刑措之效亦不難致兹<lb/>
<pb n="KR3a0094_WYG_056-12b"/>
命頒行四方惟爾臣庻體予至意<lb/>
　臣若水通曰此聖祖頒律令於天下諭民之詔也書<lb/>
　曰刑期于無刑民協于中故律令行則民徳協中而<lb/>
　無不正矣我太祖之臨御臣庶必先立律令以正之<lb/>
　其義之盡而仁之至矣<lb/>
國朝太祖作為條訓以示子孫有曰朕自起兵至今四<lb/>
十餘年人情善惡眞偽無不歴渉其中奸頑刁詐之徒<lb/>
情犯深重灼然無疑者特令法外加刑使人知所警懼<lb/>
<pb n="KR3a0094_WYG_056-13a"/>
不敢輕易犯法然此特權時處置頓挫奸頑非守成之<lb/>
君所常用以後子孫做皇帝時止守律與大誥並不許<lb/>
用黥刺剕劓閹割之刑敢有請用此刑者犯人凌遲全<lb/>
家處死<lb/>
　臣若水通曰吕刑曰刑罰世輕世重故刑亂國用重<lb/>
　典刑平國用中典此聖祖承前元之亂旣以法外加<lb/>
　刑於奸頑之人矣其所謂用重典者乎至是復戒子<lb/>
　孫止守律與大誥而禁用黥刺剕劓閹割之刑其所<lb/>
<pb n="KR3a0094_WYG_056-13b"/>
　謂用中典者乎世輕世重與時宜之得先王制百姓<lb/>
　于刑之中之道矣正民之義何以加此雖然世平法<lb/>
　玩久則委靡人尚姑息法就廢弛如久病之人氣息<lb/>
　奄奄隨世輕重當思所以振作之術乎此又惟聖祖<lb/>
　言外之意也<lb/>
洪武二十二年十一月乙丑上御謹身殿翰林院學士<lb/>
劉三吾侍因論治民之道三吾言南北風俗不同有可<lb/>
以徳化有當以威制上曰地有南北民無兩心帝王一<lb/>
<pb n="KR3a0094_WYG_056-14a"/>
視同仁豈有彼此之間汝謂南方風氣柔弱故可以徳<lb/>
化北方風氣剛勁故當以威制然君子小人何地無之<lb/>
君子懐徳小人畏威施之各有攸當烏可槩以一言乎<lb/>
三吾悚服稽首而退<lb/>
　臣若水通曰正民之道中而已矣剛柔强弱中焉而<lb/>
　已矣所以能中者心而已矣三吾所謂徳化於南威<lb/>
　制於北不知民心中正之理矣皇祖諭以地有南北<lb/>
　民無兩心其眞識本心而得帝王心學之傳者乎人<lb/>
<pb n="KR3a0094_WYG_056-14b"/>
　君茍明諸心而得中正之理則至中有以救天下之<lb/>
　邪至正足以一天下之動沉潛剛克高明柔克强弗<lb/>
　友剛克燮友柔克可以持三徳之用正萬民之偏矣<lb/>
大明令庶民男女衣服並不得僣用錦繡許用紵絲綾<lb/>
羅紬絹素紗金首飾一件金耳環一對餘止用銀翠帽<lb/>
頂帽珠並不得用金玉珊瑚琥珀靴不得製造花様金<lb/>
線粧飾<lb/>
　臣若水通曰易曰上天下澤履君子以辨上下定民<lb/>
<pb n="KR3a0094_WYG_056-15a"/>
　志夫民志之不定以名分之不明名分之不明以僣<lb/>
　侈之無禁古之時農工商賈各勤其事而所享有限<lb/>
　故皆有定志而上下之分明矣後世僣侈之風日盛<lb/>
　庶民服用上擬王公名分之不明莫此為甚我聖祖<lb/>
　著為此令其所以辨上下而定民志者不在是哉<lb/>
教民榜凡民間户婚田土鬬毆相爭一切小事不許輒<lb/>
便告官須經里老理斷違者不問虚實杖六十仍發里<lb/>
老理斷若民自能含忍不願告訴者不許里老風聞尋<lb/>
<pb n="KR3a0094_WYG_056-15b"/>
趂勾引生事違者亦杖六十有贓重論<lb/>
　臣若水通曰民生有欲不能無爭爭者小則小理之<lb/>
　在里老則情易得而悔易生禁生事則其萌易除而<lb/>
　其燄易熄一朝之忿至於亡身及親者可免矣萬民<lb/>
　之正有不由於此哉<lb/>
教民榜里老不但與民果决是非務要勸民為善其本<lb/>
鄉本里人民務要見丁着業出入互相周知違者論罪<lb/>
教民榜本鄉本里有孝子順孫義夫節婦及一善可稱<lb/>
<pb n="KR3a0094_WYG_056-16a"/>
者以實跡申奏有司不舉者罪之其無籍刁頑挾制官<lb/>
府者嚴加懲治其强刼盗賊逃軍逃囚及生事惡人里<lb/>
老即須㑹多人擒拏送官違者治罪<lb/>
　臣若水通曰鼓舞萬民之術勸懲舉措而已矣一鄉<lb/>
　之人善惡必不能遁其情也故責之以勸戒於前舉<lb/>
　措於後而賞罰行焉則民徳歸正矣<lb/>
教民榜鄉里人民住居相近父祖以來非親即識其年<lb/>
老者或父祖輩行或伯叔輩行年㓜子弟皆須敬讓敢<lb/>
<pb n="KR3a0094_WYG_056-16b"/>
有輕薄不循教者許里老量情責罰若年老者不以禮<lb/>
導生事羅織亦治以罪務要鄰里和睦長㓜相愛如此<lb/>
自無爭訟安享太平<lb/>
　臣若水通曰史臣贊堯之治化而曰協和萬邦誠使<lb/>
　長㓜有序老少相得其為協和何如也然堯必先明<lb/>
　峻徳公孫𢎞曰人主和徳於上百姓和合於下蓋必<lb/>
　有以本之也其明徳和徳之學動民之道伏惟聖明<lb/>
　留神焉<lb/>
<pb n="KR3a0094_WYG_056-17a"/>
宣徳二年七月上御奉天門諭兵部尚書張本等曰近<lb/>
來民有訴妄解充軍者此乃有司之過彼意蓋謂朝廷<lb/>
所重在軍不知民乃國家根本夫朝廷於軍民正如舟<lb/>
車任載不可偏有輕重今後卿等須令有司審實軍則<lb/>
為軍民則為民毋致妄冒違者必罪不恕<lb/>
　臣若水通曰古者因井田而制軍賦兵出於農有事<lb/>
　從司馬而閲之以擊刺征伐之方無事從司徒而訓<lb/>
　之以事君親上之道何有軍民之分降及後世兵農<lb/>
<pb n="KR3a0094_WYG_056-17b"/>
　分而為二兵出身以衛農農出粟以養兵故當變故<lb/>
　則崇軍旅而輕農氓當治平則重農氓而蔑軍士殊<lb/>
　不知文武一道軍民一體而可以偏重乎哉我宣宗<lb/>
　之言可以為永鑒矣<lb/>
　<lb/>
　<lb/>
　<lb/>
　格物通卷五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷四十八</head>
    <p>
<pb n="KR3a0094_WYG_048-1a"/>
欽定四庫全書<lb/>
　格物通卷四十八　　　　明　湛若水　撰<lb/>
　　　立敎興化下<lb/>
宋儒周敦頥通書曰聖人立敎俾人自易其惡自至其<lb/>
中而止矣<lb/>
　臣若水通曰敎者所以覺人之良知而歸於中正者<lb/>
　也中正也者天理也良知即人心之本體也人之性<lb/>
　質一而已矣中正則善偏邪則惡邪者惡者易則中<lb/>
<pb n="KR3a0094_WYG_048-1b"/>
　者善者正矣故至其中則正正則天理至矣易惡非<lb/>
　拔其本有也至中非益其所無也堯之於變舜之風<lb/>
　動禹之不距朕行湯之彰信兆民文武之於昭丕冒<lb/>
　洪範之剛克柔克其道豈外求之哉皆易惡至中之<lb/>
　教爾故人君之立敎豈外於一心邪正善惡之間哉<lb/>
周敦頥曰十室之邑人人提耳而敎且不及況天下之<lb/>
廣兆民之衆哉曰純其心而已矣<lb/>
　臣若水通曰國家之本在君君之本在身身之本在<lb/>
<pb n="KR3a0094_WYG_048-2a"/>
　心純心也者感化人心之本也心有不純則其本先<lb/>
　己失矣將何以為敎乎故吾心純則有感而天下應<lb/>
　放諸四海而凖矣是之謂操約而施愽教不必耳提<lb/>
　面命於天下而天下勸者也人君立教興化可不知<lb/>
　其本乎書曰民心罔中惟爾之中故人君之教在純<lb/>
　其心欲純心者必自中始焉<lb/>
伊川程頥曰知道者多即道明知者少即道不明也知<lb/>
者多少亦由乎教以魯國言之止及今之一大州然一<lb/>
<pb n="KR3a0094_WYG_048-2b"/>
時所出大賢十餘人豈不是有教以致然也<lb/>
　臣若水通曰道者天理是也此乃人心之所本有也<lb/>
　夫豈難知惟物欲不蔽本體澄徹則為聖人之生知<lb/>
　也其次有氣拘物蔽者必待教而學之去其蔽道者<lb/>
　而道體自見矣知道者漸多則明以相養習以成化<lb/>
　如覩青天如覩日星有不待言說而道自顯然矣是<lb/>
　由於教之行與不行爾魯國之地未為大也而一時<lb/>
　大賢輩出後世之逺天下之大未多見其人焉今之<lb/>
<pb n="KR3a0094_WYG_048-3a"/>
　天下即古之天下今之人心即古之人心其人才之<lb/>
　多寡相懸何也在敎學之興廢所致矣故師道立則<lb/>
　善人多有志世道者當以立敎為急務焉<lb/>
程頥曰為政之本莫大於使民興行民俗善而衣食不<lb/>
足者未之有也水旱螟虫之災皆不善之致也<lb/>
　臣若水通曰中庸曰致中和天地位焉萬物育焉使<lb/>
　民興行非上有以分而與之也中和者人人之所同<lb/>
　有也善行者人人之所同有也感發而興起之致其<lb/>
<pb n="KR3a0094_WYG_048-3b"/>
　中和之德在一念之間爾致中和則民俗善庶草蕃<lb/>
　百穀登萬物若而衣食足矣是故一念之善景星慶<lb/>
　雲祥風瑞日至矣一念之惡則災星厲氣凶荒札瘥<lb/>
　生矣為人君者可不謹其教化之原哉<lb/>
唐棣問祭起於聖人制作以教人否伊川程頥曰非也<lb/>
祭先本天性如豺有祭獺有祭鷹有祭皆是天性豈有<lb/>
人而不如鳥乎聖人因而裁成禮法以敎人爾<lb/>
　臣若水通曰聖人之制禮以敎人也蓋本之天理爾<lb/>
<pb n="KR3a0094_WYG_048-4a"/>
　天理者天性也故三千三百無一而非性也豈但祭<lb/>
　祀為然哉故祭所以報本至於豺獺亦有然者矣豈<lb/>
　敎使之然哉君子於此可以知天性矣聖人之敎裁<lb/>
　成天性之自然者也人君欲立天下之敎者非得於<lb/>
　天性之極致其孰能之<lb/>
程氏遺書曰敎人者養其善心而惡自消治民者導之<lb/>
敬讓而爭自息<lb/>
　臣若水通曰邪正不兩立者也故善心生則惡念消<lb/>
<pb n="KR3a0094_WYG_048-4b"/>
　敬讓興則爭訟息故教人者在使之體認天理而己<lb/>
　治民者在感發其天理之念而己天理日長則人欲<lb/>
　日消而惡與忿爭日化矣茍舍其本而欲治其末徒<lb/>
　事刑法以制之吾恐欲民無惡而犯者日多欲民息<lb/>
　爭而爭者日熾其端不可得而窮也意盍亦深探其<lb/>
　本哉<lb/>
張栻作南康軍新立濂溪祠記有云秦漢以來言治者<lb/>
汩於五霸功利之習求道者淪於異端空虚之說而於<lb/>
<pb n="KR3a0094_WYG_048-5a"/>
先王發政施仁之實聖人天理人倫之教莫克推尋而<lb/>
講明之故言治者若無預於學而求道者反不涉於事<lb/>
孔孟之書僅傳而學者莫得其門而入生民不克睹乎<lb/>
三代之盛可勝嘆哉<lb/>
　臣若水通曰心與事不可離則學與政不可二臣於<lb/>
　他章張載之說盡之矣今張栻之言蓋與脗合夫言<lb/>
　治而不本於學則終於雜霸而天下無善治求道而<lb/>
　不涉於事則淪於空寂而天下無真儒故學也者道<lb/>
<pb n="KR3a0094_WYG_048-5b"/>
　之本也治也者道之用也道一則二者不可偏廢也<lb/>
　故哀公問政而孔子告之以達德達道之學子路問<lb/>
　政而孔子告之以先之勞之而無倦然則聖人所以<lb/>
　垂世立教之本其意深矣<lb/>
横渠張載曰凡學官先事士先志謂有官者先敎之事<lb/>
未官者使正其志焉志者敎之大倫而言也<lb/>
　臣若水通曰張載之言官先事謂有官者先敎之治<lb/>
　民事神之事也士先志謂未官者先正其志使為他<lb/>
<pb n="KR3a0094_WYG_048-6a"/>
　日治民事神之本也蓋各就其所先務言之可謂切<lb/>
　矣雖然體用一原心事無二合内外之道也學之道<lb/>
　未有離事而為志者仕之道未有舍志而為事者故<lb/>
　曰學而優則仕仕而優則學言學與仕兼資在力優<lb/>
　為之爾學者宜潜心而玩索焉<lb/>
劉蕡曰事天地以教人恭奉宗廟以教人孝養高年以<lb/>
教人弟長字百姓以教人慈幼<lb/>
　臣若水通曰恭敬慈孝人心之所同然者也上行之<lb/>
<pb n="KR3a0094_WYG_048-6b"/>
　則下效之此無他故矣蓋其所同然者有不期然而<lb/>
　然爾故先王事天地奉宗廟養高年字百姓皆盡吾<lb/>
　性之不容己者爾民之恭敬孝慈之化豈非感發其<lb/>
　所同然者乎故立教者得其心之所同然者則幾矣<lb/>
國朝丙午三月命江淮行省平章韓政率指揮顧時業<lb/>
皇祖謂之曰公卿貴人子弟雖讀書多不能通曉奥義<lb/>
不若集古之忠良姦惡事實以恒辭直解之使觀者易<lb/>
曉他日縱學無成亦知古人行事可以勸戒其民間農<lb/>
<pb n="KR3a0094_WYG_048-7a"/>
工商賈子弟亦多不知讀書宜以其所當務者直辭解<lb/>
說作務農技藝商賈書使之通知大義可以化民成俗<lb/>
至是書成命頒行之<lb/>
　臣若水通曰賈誼曰閩越之子生而同聲及其長也<lb/>
　累重譯而不能相通者其習使之然也故士風民俗<lb/>
　在素教習之而己爾我皇祖有見於此故於公卿貴<lb/>
　人子弟則集古事實以為勸戒之規於農工商賈子<lb/>
　弟則作務農技藝書以為化成之具立教興化規模<lb/>
<pb n="KR3a0094_WYG_048-7b"/>
　宏逺此其所以定丕丕之基而垂千萬年無彊之休<lb/>
　也聖子神孫宜玩索焉<lb/>
洪武五年四月太祖皇帝以海内晏安思化民俗以復<lb/>
於古乃詔有司各行鄉飲於是禮部奏取儀禮及唐宋<lb/>
之制又采周官屬民讀法之㫖叅定其儀在内應天府<lb/>
及直𨽻府州縣每嵗孟春正月孟冬十月有司與學官<lb/>
率士大夫之老者行之於學校在外行省所屬府州縣<lb/>
亦皆取法於京師其民間里社以百家為一㑹或糧長<lb/>
<pb n="KR3a0094_WYG_048-8a"/>
或里長主之百人内以年最長者為正賓餘以齒序坐<lb/>
每季行之於里中大率皆本於正齒位之說而賓興賢<lb/>
能春秋習射亦可通行焉所用酒殽毋致奢靡若讀律<lb/>
令則以刑部所編申明戒諭書兼讀之其武職衙門在<lb/>
内各衞親軍指揮使司及指揮使司凡鎮守官每月朔<lb/>
日亦以大都督府所編戒諭書率僚佐讀之如此則衆<lb/>
皆知所警而不犯法矣制曰可<lb/>
　臣若水通曰臣伏讀我聖祖此制乃周官之法先王<lb/>
<pb n="KR3a0094_WYG_048-8b"/>
　之遺意也是故鄉飲之禮所以尊高年老老而長長<lb/>
　也尚有德别賢良異姦頑善善而惡惡也所以敦風<lb/>
　化也賓興賢能所以鄉舉而里選也春秋習射所以<lb/>
　觀德而成材也讀律讀戒諭所以警其怠也立教興<lb/>
　化之道官民文武可謂兼備矣臣竊惟飲射讀律之<lb/>
　禮至今行之不替甚為教化之助也惟賓興賢能一<lb/>
　事先王之政最為首務今則莫之行爾所取者特文<lb/>
　辭之末技取非所用用非所取國家何賴惟聖明慨<lb/>
<pb n="KR3a0094_WYG_048-9a"/>
　然以祖宗之法為必可行先王之治為必可復講求<lb/>
　修舉之則賢才出而天下治矣<lb/>
洪武初高原侃為監察御史言京師人民循習元氏舊<lb/>
俗凡有喪葬設宴㑹親友作樂娯尸惟較酒殽厚薄無<lb/>
哀戚之情流俗之壊至此甚非所以為治且京師者天<lb/>
下之本萬民之所取則一事非禮則海内之人轉相視<lb/>
傚弊可勝言況送終禮之大者不可不謹乞禁止以厚<lb/>
風化太祖皇帝可其言乃詔禮官定官民喪服之制<lb/>
<pb n="KR3a0094_WYG_048-9b"/>
　臣若水通曰曽子曰人未有自致者也必也親喪乎<lb/>
　故親喪者乃出於人之至情所自致者也禮教不眀<lb/>
　小民狃于故俗喪葬宴㑹設樂娯尸喪服失制可謂<lb/>
　有人心乎風俗之壊至此極矣三綱淪九法斁天地<lb/>
　神明厭之而不可解我聖祖起而大正之定官民喪<lb/>
　服之制舊俗一朝而改觀焉真可謂功加百王啟無<lb/>
　疆之休者矣但法久易弛今京師之吏民猶有此習<lb/>
　餘風未殄伏惟聖明修廢舉墜大復祖宗之法以追<lb/>
<pb n="KR3a0094_WYG_048-10a"/>
　蹤三代之治天下萬世幸甚<lb/>
洪武八年御製資世通訓成上謂侍臣曰人君者為臣<lb/>
民之主任治教之責上有帝王道與天同今朕統一寰<lb/>
宇晝夜弗遑思以化民成俗復古治道乃著是書以示<lb/>
訓戒爾侍臣皆曰此臣民萬世之寶也<lb/>
　臣若水通曰天生下民作之君作之師人主體上天<lb/>
　君師下民之心則所以治而教之者自不容巳矣皇<lb/>
　祖之心其天地之心乎有是心故不能無是言此資<lb/>
<pb n="KR3a0094_WYG_048-10b"/>
　世通訓之所以作也觀於此書君師之道盡矣今日<lb/>
　法守道揆朝信道工信度治隆俗美有不由於此乎<lb/>
洪武二十四年七月壬辰上御謹身殿觀大學之書謂<lb/>
大臣曰治道必本於教化民俗之善惡教化之得失也<lb/>
大學一書其要在於修身身者教化之本也人君身修<lb/>
而人化之好仁者恥於為不仁好義者恥於為不義如<lb/>
此則風俗豈有不美國家豈有不興茍不明教化之本<lb/>
致風俗陵替者民不知趨善欲國家長治久安不可得<lb/>
<pb n="KR3a0094_WYG_048-11a"/>
也<lb/>
　臣若水通曰聖祖觀大學書以為其要在於修身至<lb/>
　哉皇言蓋與大學古本黙契矣大學古本者孔氏之<lb/>
　全書未經改本之前載在漢儒十三經之中自明明<lb/>
　德於天下逆推其功本於格物又自物格順循其效<lb/>
　至於天下平是格物乃大學一篇之本始功夫要約<lb/>
　處也下文又曰自天子至於庶人一是皆以修身為<lb/>
　本其本亂而末治者否矣其所厚者薄而其所薄者<lb/>
<pb n="KR3a0094_WYG_048-11b"/>
　厚未之有也此謂知本此謂知之至也是則以修身<lb/>
　釋格物矣聖祖謂大學一書其要在修身者誠為獨<lb/>
　見深契古人而治化之本端不外是矣嗚呼㫖哉<lb/>
洪武二十年閏六月太祖皇帝謂禮部試尚書李原名<lb/>
曰尚齒所以教敬事長所以教順虞夏商周之世莫不<lb/>
以齒為尚而養老之禮未嘗廢是以人興於孝弟風俗<lb/>
淳厚治道隆平曩者朕詔天下行養老之政凡耆民年<lb/>
八十以上鄉黨稱善貧無産業者月給米五斗酒三斗<lb/>
<pb n="KR3a0094_WYG_048-12a"/>
肉五斤九十以上嵗加帛一匹綿一斤若有田産能自<lb/>
贍者止給酒肉絮帛其應天鳯陽二府富民九十以上<lb/>
賜爵社士八十以上賜爵里士咸許冠帶復其家尚慮<lb/>
有司奉行不至爾其以朕命申之<lb/>
　臣若水通曰播棄黎老商之所以亡也善養其老而<lb/>
　周之所以興焉一興一亡昭然可見矣我皇祖之養<lb/>
　老也著之詔令以告天下又慮有司奉行不至而勅<lb/>
　禮部申命之親親之仁敬長之義達之天下矣宜其<lb/>
<pb n="KR3a0094_WYG_048-12b"/>
　教化大行薄海内外以繼堯舜三代之治也子孫萬<lb/>
　世之法其在兹矣<lb/>
太祖御製大誥曰鄉飲酒禮不過申明古先哲王教令<lb/>
而己所以郷飲酒禮序長幼論賢良别姦頑異罪人其<lb/>
坐席間年高有德者居于上年高純篤者並之以次序<lb/>
齒而列其席間有曽違條犯法之人列於外坐同類者<lb/>
成席不許干於良善之席主者若不分别致使貴賤混<lb/>
淆察知或坐中人發覺主者坐以違制姦頑不由其主<lb/>
<pb n="KR3a0094_WYG_048-13a"/>
紊亂正席全家移出化外嗚呼斯禮古先哲王之制妥<lb/>
良善于宇内亘古至今興者鄉里安鄰里和長㓜序無窮<lb/>
之樂<lb/>
　臣若水通曰此聖祖鄉飲酒之禮也鄉飲之禮所以<lb/>
　老老也所以善善而惡惡也老老之化行民知有長<lb/>
　幼矣善惡之分嚴民知從事於善矣是故刑賞不必<lb/>
　加於天下而天下知勸懲者其惟鄉飲酒之禮乎<lb/>
國朝太祖登極之初制曰凡孝子順孫義夫節婦志行<lb/>
<pb n="KR3a0094_WYG_048-13b"/>
卓異者有司正官舉明監察御史按察司體覆轉達上<lb/>
司旌表門閭<lb/>
　臣若水通曰此太祖旌奬之制也旌奬亦教化之一<lb/>
　端是故旌一孝子一順孫則凡天下之為人子為人<lb/>
　孫者皆孝順矣旌一義夫一節婦則凡天下之為人<lb/>
　夫為人婦者皆節義矣何也上有好者下必有甚焉<lb/>
　者矣<lb/>
國朝太祖御製教民榜曰每鄉每里各置木鐸一箇於<lb/>
<pb n="KR3a0094_WYG_048-14a"/>
本里内選年高或殘疾不能生理之人或瞽者持鐸循<lb/>
行俱令直言呌喚其辭曰孝順父母尊敬長上和睦鄉<lb/>
里教訓子孫各安生理毋作非為如此每月六次其持<lb/>
鐸之人秋成隨多寡資助糧食<lb/>
　臣若水通曰遒人以木鐸徇于道路此先王教化盛<lb/>
　典也今木鐸之辭言近而指逺藹然孝友慈睦之風<lb/>
　矣語曰天將以夫子為木鐸禮教既衰彞倫攸斁我<lb/>
　太祖應時而出仗仁義以興師旅載復萬世之綱常<lb/>
<pb n="KR3a0094_WYG_048-14b"/>
　豈非上天厭天下之亂而特眷命以為木鐸繼天立<lb/>
　極也耶此在聖子神孫修舉之無斁可焉<lb/>
教民榜父母生育之恩至大其鞠育劬勞詳載大誥今<lb/>
再申明民間有祖父母父母在堂者當隨貧富奉養無<lb/>
缺已亡者依時祭祀展其孝敬為父母者教訓子弟為<lb/>
子弟者孝敬伯叔為妻者勸夫為善如此和睦宗族不<lb/>
犯刑憲父母妻子朝夕相保豈不安享太平<lb/>
　臣若水通曰人之至情莫過於父子夫婦之間情之<lb/>
<pb n="KR3a0094_WYG_048-15a"/>
　至故親之至親之至故相保愛者至而相摩於道義<lb/>
　之行矣舜命契曰百姓不親五品不遜汝作司徒敬<lb/>
　敷五教太祖親民之心其堯舜之心乎此令一出則<lb/>
　民知胥保惠教誨之道百姓親彞倫叙矣其修道之<lb/>
　教以致中和位天地而育萬物者端在此乎<lb/>
教民榜鄉里人民貧富不等婚姻死葬誰家無之今後<lb/>
本里人户凡遇此等互相賙䘏毎户出鈔一貫便是百<lb/>
貫每五貫便是五百貫雖有貧者亦可措辦如此則衆<lb/>
<pb n="KR3a0094_WYG_048-15b"/>
輕易舉行之日久鄉里自然親愛<lb/>
　臣若水通曰凡人相與之情莫善於親莫不善於疎<lb/>
　親則如痛癢之相關疎則如秦越之肥瘠也故我聖<lb/>
　祖同里死喪相周之令所以親之也孟子鄉田同井<lb/>
　出入相友守望相助疾病相扶持則百姓親睦王政<lb/>
　然也滕文公不能行之於昔而我聖祖行之於今其<lb/>
　仁民之政蓋與三王同符矣<lb/>
教民榜民間子弟或七八嵗或十一二嵗欲心未動良<lb/>
<pb n="KR3a0094_WYG_048-16a"/>
心未喪早令講讀大誥三編誠以先入之言為主使知<lb/>
避㓙趨吉日後皆成賢人君子為良善之民免貽父母<lb/>
憂慮不犯刑憲永保身家<lb/>
　臣若水通曰善教者禁之於未發豫養之也大誥之<lb/>
　作懼民之麗于刑蒙而養之期于無刑此聖祖之仁<lb/>
　其與禹泣罪人成湯祝網異世而同符者哉<lb/>
　<lb/>
　<lb/>
<pb n="KR3a0094_WYG_048-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷四十八<lb/>
</p>
<p>
</p>
  </div>
</body>
</text>
</TEI>
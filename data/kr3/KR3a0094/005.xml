<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷五</head>
    <p>
<pb n="KR3a0094_WYG_005-1a"/>
欽定四庫全書<lb/>
　格物通卷五　　　　　　明　湛若水　撰<lb/>
　　　謀慮上<lb/>
易訟象曰天與水違行訟君子以作事謀始<lb/>
　臣若水通曰天上水下其行相違相訟之象作事謀<lb/>
　始所以止訟端也張載曰戲動作於謀也謀而善則<lb/>
　善謀而不善則不善不善則訟端啓矣謀始者何也<lb/>
　人心發慮之初也吉凶善惡於是乎分而訟不訟兆<lb/>
<pb n="KR3a0094_WYG_005-1b"/>
　焉故謀之慮之求盡乎天理而人心安矣孰得而訟<lb/>
　乎人君事失其謀天下訟之也其可不謹始而慮終<lb/>
　也耶<lb/>
履上九視履考祥其旋元吉<lb/>
　臣若水通曰上者履之終九以剛明之才處之故能<lb/>
　自考於其終視其所履行以考其祥不祥而善惡禍<lb/>
　福之分數見矣蓋禍福無不自己求之者祥生於所<lb/>
　履之善考祥非徼福也以自考也審視其所履者果<lb/>
<pb n="KR3a0094_WYG_005-2a"/>
　天理邪人欲邪善邪私邪私則不祥生焉善則周旋<lb/>
　無虧吉孰大焉人君履天下之事隨處體認天理其<lb/>
　履而皆善則天下治矣豈非所謂元吉哉<lb/>
蠱彖傳先甲三日後甲三日終則有始天行也<lb/>
　臣若水通曰三日言久也故齋以三日喪歛以三日<lb/>
　先甲三日後甲三日并甲為七日矣書曰服念五六<lb/>
　日言甚乆也久則慮之詳而事無不善治蠱之道審<lb/>
　而人謀盡矣人謀非他也盡乎天理之極致而無歉<lb/>
<pb n="KR3a0094_WYG_005-2b"/>
　者也如是則亂於是乎終而治於是乎始矣天道之<lb/>
　運行無終不始無往不復其理然也而况於人乎人<lb/>
　君之治蠱致其先甲後甲之謀則何憂乎蠱之不可<lb/>
　治哉<lb/>
巽九五貞吉悔亡旡不利旡初有終先庚三日後庚三<lb/>
日吉<lb/>
　臣若水通曰巽之九五剛徤中正故為貞正而吉吉<lb/>
　則悔亡而無不利矣先庚後庚猶蠱先甲後甲之義<lb/>
<pb n="KR3a0094_WYG_005-3a"/>
　甲者干之始庚者干之中故舉以互言之五為上之<lb/>
　中庚為干之中故有無初之義言貞吉如此雖無初<lb/>
　而亦有終况有初者乎先庚後庚謀之六七日則謀<lb/>
　之審而無不正矣以是居巽其有不吉乎<lb/>
繫辭人謀鬼謀百姓與能<lb/>
　臣若水通曰物我人鬼理一而已矣人謀者謀諸人<lb/>
　驗其理之同然者也鬼謀者謀諸蓍龜驗其理之自<lb/>
　然者也蓋人心之理即易也易之理即吾心也故二<lb/>
<pb n="KR3a0094_WYG_005-3b"/>
　謀盡而理得矣吉凶决而亹亹成百姓日用而不迷<lb/>
　矣豈惟百姓為然哉古之帝王詢于芻蕘鬼神其依<lb/>
　而龜筮恊從夫然後盡天下之謀也謀其可以不審<lb/>
　耶<lb/>
繫辭能説諸心能研諸侯之慮定天下之吉凶成天下<lb/>
之亹亹者<lb/>
　臣若水通曰箕子稱汝則有大疑謀及乃心謀及卿<lb/>
　士謀及庶人謀及卜筮以其心一而已矣理一而已<lb/>
<pb n="KR3a0094_WYG_005-4a"/>
　矣說諸心則理得矣謀諸己也研精諸侯之慮則盡<lb/>
　羣臣卿士之謀謀諸人也夫然卜筮之用盡矣决吉<lb/>
　凶而不疑成事功之亹亹而不倦焉學易者合物我<lb/>
　人鬼而一之則天下之能事畢矣<lb/>
書虞書大禹謨舜贊堯曰稽于衆舎己從人<lb/>
　臣若水通曰稽謀也此理在人心本自固有然或有<lb/>
　所蔽則此理不明所以不能不資人問詢以警發其<lb/>
　良知蓋此理人人同得故也然徒謀於人而不能從<lb/>
<pb n="KR3a0094_WYG_005-4b"/>
　從而不能舎己皆不足以成徳致治也故宋儒程頥<lb/>
　曰舎己從人最為難事己者我之所有雖痛舎之猶<lb/>
　懼守己者固而從人者輕也夫人君一有自聖之心<lb/>
　則不能兼有衆善而忠言不聞謟諛日至欲其治也<lb/>
　得乎堯大聖也而舜稱之不過如此故舜好問好察<lb/>
　所以為大智他日告禹亦曰弗詢之謀勿庸禹拜昌<lb/>
　言其得於舜深矣三大聖皆資人言以自益况其他<lb/>
　乎伏惟聖明欲法唐虞之治宜法三聖求善之心可<lb/>
<pb n="KR3a0094_WYG_005-5a"/>
　焉<lb/>
商書太甲慎乃儉徳惟懐永圖<lb/>
　臣若水通曰慎者謹也儉徳者儉約之徳也永長也<lb/>
　圖謀也伊尹告太甲當謹其儉約之徳不可以欲敗<lb/>
　度縱敗禮夫欲與縱皆奢侈失之無長逺之謀者然<lb/>
　以約失之者鮮矣故不可不謹於儉約而懐長久<lb/>
　之謀也夫人君一身萬化之原奢侈之心一萌則将<lb/>
　無所不至此伊尹之所以告太甲必欲謹其儉徳也<lb/>
<pb n="KR3a0094_WYG_005-5b"/>
　然常情奢侈皆因徒見目前之欲而無長逺之慮有<lb/>
　逺慮者自不容於不儉矣故又繼之曰惟懐永圖後<lb/>
　之人君不可不以伊尹之言為切己對病之藥也<lb/>
商書太甲弗慮胡獲弗為胡成<lb/>
　臣若水通曰此亦伊尹告太甲之言也慮謀也獲得<lb/>
　也言人不慮則何所得乎欲其謹思之也不為則何<lb/>
　所成乎欲其篤行之也然思者行之主也不思則不<lb/>
　能行矣故一人元良萬邦以貞夫萬國之正本於人<lb/>
<pb n="KR3a0094_WYG_005-6a"/>
　君之善人君之善本於思為故思者萬善之原聖功<lb/>
　之本也為人君者可不加之意乎<lb/>
商書説命慮善以動動惟厥時<lb/>
　臣若水通曰善當乎理也時時措之宜也傅説告髙<lb/>
　宗言凡事當謀之於始必念慮之善合於天理然後<lb/>
　動慮者心之思也動者思慮之萌達於事者也慮善<lb/>
　以動慎動之功也善固可動動以時乃所謂善也若<lb/>
　動非其時便是私意程頥曰發不以時紛然無度雖<lb/>
<pb n="KR3a0094_WYG_005-6b"/>
　正亦邪亦此意也為人君者可不謹動於念慮之善<lb/>
　使發當其時以及天下乎<lb/>
周書洪範汝則有大疑謀及乃心謀及卿士謀及庻人<lb/>
謀及卜筮<lb/>
　臣若水通曰此乃箕子陳洪範稽疑之疇於武王也<lb/>
　大疑謂祭祀征伐之事以至凡國家欲有舉動有闗<lb/>
　於生靈社稷者皆是謀及乃心斷之已以定其志之<lb/>
　是非也謀及卿士庻人㕘之衆以天理人心之所同<lb/>
<pb n="KR3a0094_WYG_005-7a"/>
　然也然謀於人之有心不若謀於神之無心之為公<lb/>
　焉故終謀之卜筮也夫古之人君不徒謀於心又謀<lb/>
　於卿士不徒謀於卿士而又謀於庻人不徒謀於庻<lb/>
　人而又謀於卜筮焉其謀之詳如此是以謀無不善<lb/>
　而事無不濟後之人君每徇一己之私而不恤卿士<lb/>
　庻人之議鬼神之怒者亦獨何哉<lb/>
周書周官蓄疑敗謀<lb/>
　臣若水通曰此乃成王訓告百官之言也言人之有<lb/>
<pb n="KR3a0094_WYG_005-7b"/>
　所謀為必决斷然後可以成天下之亹亹若積蓄其<lb/>
　疑而不决則所謀之事見之不明行之不果必至於<lb/>
　敗而不成矣故曰猶豫者事之賊也後之人君人臣<lb/>
　共謀天下之治者可不決之於理乎<lb/>
詩大雅文王有聲詒厥孫謀以燕翼子<lb/>
　臣若水通曰孟子稱君子創業垂綂為可繼也古之<lb/>
　帝王之創業孰不欲為子孫千萬世之計哉頋其所<lb/>
　謀之臧不臧而天理人欲判焉謀出於天理則以仁<lb/>
<pb n="KR3a0094_WYG_005-8a"/>
　義立國而有可繼之綂為可大可久之業矣謀出於<lb/>
　人欲則以功利遺後而無可繼之規非久安長治之<lb/>
　道矣故周武王之遷鎬即臨辟雝講學行禮以敦天<lb/>
　下之大化以淑天下之人心則其所謀者一天理之<lb/>
　正所謂以仁義立國矣此其所以為子孫之可繼而<lb/>
　綿綿八百年有道之長也雖然豈無所本哉武王受<lb/>
　戒丹書深明敬義以成聖學及其出謀發慮無非仁<lb/>
　義之懿天理之正有天下者欲為子孫千萬世之計<lb/>
<pb n="KR3a0094_WYG_005-8b"/>
　外天理又豈復有逺圖哉始皇徒欲以長城萬里為<lb/>
　子孫萬萬世之業而不知二世已無秦矣豈非逆天<lb/>
　理不行仁義之故乎噫可鑒矣<lb/>
大雅抑訏謨定命逺猶辰告<lb/>
　臣若水通曰訏大謨謀也猶圖也辰時也告戒也衛<lb/>
　武公自儆之詩以為謀之在於己者大不為一身之<lb/>
　謀而有天下之慮則令之播於人者定不朝出而夕<lb/>
　改也所謂信如四時堅如金石矣事之圖於心者逺<lb/>
<pb n="KR3a0094_WYG_005-9a"/>
　不為一時之計而有千百年之規也故辭命之播於<lb/>
　下者以時非不戒視成所謂三命而五申是矣然謀<lb/>
　猶命令二者皆見於事而實本於心也茍吾心純於<lb/>
　天理有所謨猶一天理也天理則公公則大大則逺<lb/>
　矣有所告命一天理也天理則正正則定定則時矣<lb/>
　夫謀發於中令行於外由中達外一天理之中正則<lb/>
　道徳在我而人之訓之順之有不期然而然者矣嗚<lb/>
　呼武公知此其亦聖賢之徒歟原其要惟在不愧屋<lb/>
<pb n="KR3a0094_WYG_005-9b"/>
　漏之一言爾<lb/>
春秋荘公十八年夏公追戎于濟西<lb/>
　臣若水通曰書追戎者何譏無備也何以譏無備無<lb/>
　逺謀也書曰惟事事乃其有備有備無患濟西魯地<lb/>
　也西戎逺戎也魯茍有備預防戎何為而至於此未<lb/>
　雨無徹桑之謀居安乏思危之計無惑乎戎之入境<lb/>
　而不知已去而乃追故曰無備也無逺謀也而國已<lb/>
　坐受其弊矣然則為人君者固當思患預防為千百<lb/>
<pb n="KR3a0094_WYG_005-10a"/>
　年之計然後可<lb/>
僖公三年秋齊侯宋公江人黄人㑹于陽穀<lb/>
　臣若水通曰用兵在謀謀生於機有正有竒所以神<lb/>
　其機也聚諸侯之師次陘為正以宣中國之威江人<lb/>
　黄人守境為竒以應八國之援使之腹背受敵進退<lb/>
　無所據自非老於謀國智於料敵者不能然也夫惟<lb/>
　三代仁義之兵乃能正而不竒以制勝也歟<lb/>
宣公十二年晉人宋人衛人曹人同盟于清丘<lb/>
<pb n="KR3a0094_WYG_005-10b"/>
　臣若水通曰書同盟譏也何譏爾不與其盟也譏失<lb/>
　謀也春秋無善盟盟者忠信之薄也茍能以忠信相<lb/>
　固結結固而不可解各信任仁賢修明政事上下相<lb/>
　孚於忠信之化使國無可乗之釁則楚雖强入陳圍<lb/>
　鄭敗晉滅蕭之謀焉能載逞乎頋不出此而徒盟誓<lb/>
　於鬼神而不謀吾心忠信之不可解者春秋書以譏<lb/>
　之不待乎人列國之卿而義自見也宜其盟血未乾<lb/>
　将不免於塗地卒致寝門蒲胥之辱析骸易子之慘<lb/>
<pb n="KR3a0094_WYG_005-11a"/>
　而盟果安在哉謀之不臧亦可嘆也已<lb/>
襄公九年冬公㑹晉侯宋公衛侯曹伯莒子邾子滕子<lb/>
薛伯杞伯小邾子齊世子光伐鄭十有二月己亥同盟<lb/>
于戲<lb/>
　臣若水通曰鄭之受伐者何違子展之謀也晉之同<lb/>
　盟于戲者何用知罃之策也夫鄭之見伐於楚欲從<lb/>
　楚以茍安者子駟也請完守以老楚杖信以待晉者<lb/>
　子展也子展之謀賢于子駟逺矣簡不用之而盟楚<lb/>
<pb n="KR3a0094_WYG_005-11b"/>
　無惑乎今日之受伐也鄭之行成於晉欲圍鄭以激<lb/>
　楚者荀偃也請還師以敝楚分軍而逆來者知罃也<lb/>
　知罃之策過於荀偃逺矣晉能用之而盟鄭無惑乎<lb/>
　後日之成功也是則進謀在臣聽謀在君鄭以違善<lb/>
　謀而䝉辱晉以用善謀而成功君天下者可不審於<lb/>
　用謀也哉<lb/>
禮記内則四十始仕方物出謀發慮道合則服從不可<lb/>
則去<lb/>
<pb n="KR3a0094_WYG_005-12a"/>
　臣若水通曰方猶對也物猶事也方物而出其謀發<lb/>
　其慮則因事制宜而謀慮不過矣知謀慮之道則知<lb/>
　仕止之道仕止者謀慮之知幾者也<lb/>
周禮秋官小司宼之職掌外朝之政以致萬民而詢焉<lb/>
一曰詢國危二曰詢國遷三曰詢立君其位王南鄉三<lb/>
公及州長百姓北面羣臣西靣羣吏東靣小司宼擯以<lb/>
叙進而問焉以衆輔志而弊謀<lb/>
　臣若水通曰此小司宼之職專以詢民者何哉詩曰<lb/>
<pb n="KR3a0094_WYG_005-12b"/>
　詢于芻蕘書曰謀及庻人夫天下之人心同此虛靈<lb/>
　所謂聰明也一已之聰明有限而天下之聰明無窮<lb/>
　况夫國之危國之遷國之欲立其君三者天下之大<lb/>
　事而可以弗詢之衆乎故始則稽于衆而終則斷諸<lb/>
　獨衆無不出之謀而已無不斷之志則大疑以定而<lb/>
　事無不善矣然此豈可易能哉亦在於忘已而已忘<lb/>
　已則衆自盡衆自盡則謀恊謀協則天下之聰明皆<lb/>
　已之聰明沛然而無疑也<lb/>
<pb n="KR3a0094_WYG_005-13a"/>
論語子曰人無逺慮必有近憂<lb/>
　臣若水通曰慮者謀也憂者患害也逺謀莫過於道<lb/>
　道無窮盡以道存心體認天理則自一念之微以至<lb/>
　四海之廣自一息之間以至千百年之逺皆道也道<lb/>
　無不善善無不吉何憂乎反是則未能貽四海之憂<lb/>
　而憂先及其身未能致千百年之患而患先見於瞬<lb/>
　息之頃矣世之人君觀此可不為寒心哉夫惟篤於<lb/>
　學慎於動則可以免矣<lb/>
<pb n="KR3a0094_WYG_005-13b"/>
子曰不曰如之何如之何者吾末如之何也已矣<lb/>
　臣若水通曰如之何如之何乃反覆慮於心謀於人<lb/>
　之辭也為政為學皆當如此庻有進修之幾而為政<lb/>
　者尤不可不謹先儒有言善為天下國家者謹於微<lb/>
　而已謹微之道在於熟思而審處是以欲興一念作<lb/>
　一事取一物用一人必思諸已謀之人真見其為天<lb/>
　理之公然後行之如此則不至於逆人心而悖天理<lb/>
　危亡之禍可免矣茍或不然徒率意妄行以取一時<lb/>
<pb n="KR3a0094_WYG_005-14a"/>
　之快一旦禍敗将至雖噬臍無及聖人所謂吾末如<lb/>
　之何也禹之告君曰安汝止惟幾惟康在聖君賢相<lb/>
　猶拳拳致謹若此而况於其下者乎後世君臣欲審<lb/>
　於幾事者必自安汝止始<lb/>
子曰君子有九思視思明聽思聰色思温貌思恭言思<lb/>
忠事思敬疑思問忿思難見得思義<lb/>
　臣若水通曰學之要在隨處體認天理而已體認者<lb/>
　心思之用也故曰思則睿睿作聖孟子曰思則得之<lb/>
<pb n="KR3a0094_WYG_005-14b"/>
　茍於視聽色貌言事疑忿見得而各致其思焉則書<lb/>
　所謂慮善以動動惟厥時隨處體認而天理見矣夫<lb/>
　事雖九而思一也一思之通乎九事如土之通乎五<lb/>
　行記曰聰明聖知達天徳思之用廣矣大矣<lb/>
孟子曰權然後知輕重度然後知長短物皆然心為甚<lb/>
王請度之<lb/>
　臣若水通曰是非之心人皆有之故人之知幾應物<lb/>
　皆本於心心之是非之矩譬物之有權度也差毫釐<lb/>
<pb n="KR3a0094_WYG_005-15a"/>
　而謬千里其本體惑矣故權度立而輕重長短之差<lb/>
　見矣本體立而是非邪正之分明矣故謀事者必正<lb/>
　其本以揆萬變君子絜矩聖人不踰矩古之人所以<lb/>
　大過人者無他善推其所為而已矣親親而後仁民<lb/>
　仁民而後愛物分定故也然則君人者可不講於心<lb/>
　術之微以為制事之本哉<lb/>
　<lb/>
　<lb/>
<pb n="KR3a0094_WYG_005-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷五<lb/>
</p>
<p>
</p>
  </div>
</body>
</text>
</TEI>
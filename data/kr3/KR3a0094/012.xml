<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷十二</head>
    <p>
<pb n="KR3a0094_WYG_012-1a"/>
欽定四庫全書<lb/>
　格物通卷十二　　　　　明　湛若水　撰<lb/>
　　　儆戒四<lb/>
宋徽宗建中靖國元年春正月朔是夕有赤氣起東北<lb/>
亘西南中凾白氣將散復有黑祲在旁右正言任伯雨<lb/>
言正嵗之始而赤氣起於暮夜之幽日為陽夜為隂東<lb/>
南為陽西北為隂朝廷為陽宫禁為隂中國為陽四夷<lb/>
為隂君子為陽小人為隂此宫禁隂謀下干上四夷竊<lb/>
<pb n="KR3a0094_WYG_012-1b"/>
發之證也天心仁愛以災異為警戒願陛下進忠良絀<lb/>
邪佞正名分亟使小人無得生干上之心則災異可變<lb/>
為休祥矣<lb/>
　臣若水通曰任伯雨因天變以君子小人宫廷中國<lb/>
　四夷分别隂陽使徽宗知警所以扶陽抑隂使君子<lb/>
　進小人退正宫闈以正朝廷中國治而四夷可攘矣<lb/>
　何天變之不可弭哉惜乎徽宗不足以語此後之人<lb/>
　君尚宜鑑諸<lb/>
<pb n="KR3a0094_WYG_012-2a"/>
宋徽宗崇寜五年正月詔求直言毁黨人碑復謫者仕<lb/>
籍帝以星變避殿損膳劉逵請碎元祐黨人碑寛上書<lb/>
邪籍之禁帝從之夜半遣黄門至朝堂毁碑翼日蔡京<lb/>
見之厲聲曰石可毁名不可滅也尋以太白晝見命除<lb/>
黨人一切之禁權罷方田諸法及諸州嵗貢供奉物詔<lb/>
崇寧以來左降者無問存歿稍復其官盡還諸徙者<lb/>
　臣若水通曰徽宗以星變毁黨人碑而弛其禁還諸<lb/>
　謫徙者盡復其官罷新法停歲貢可謂應天以實者<lb/>
<pb n="KR3a0094_WYG_012-2b"/>
　矣後之人君止於避殿减膳欲以行故事而消天變<lb/>
　不亦難乎夫天居髙聽卑不容以偽者也豈可以聲<lb/>
　音笑貌為之哉<lb/>
宋髙宗建炎三年六月大霖雨詔郎官以上言闕政中<lb/>
丞張守上疏曰陛下處宫室之安則思二帝母后穹廬<lb/>
毳幕之居享膳羞之奉則思二帝母后羶肉酪漿之味<lb/>
服細煖之衣則思二帝母后窮邉絶塞之寒苦操予奪<lb/>
之柄則思二帝母后語言動作受制於人享嬪御之適<lb/>
<pb n="KR3a0094_WYG_012-3a"/>
則思二帝母后誰為之使令對臣下之朝則思二帝母<lb/>
后誰為之尊禮思之又思兢兢栗栗聖心不倦而天不<lb/>
為之助順者萬無是理也今罪己之詔數下而天未悔<lb/>
禍實有所未至爾<lb/>
　臣若水通曰大霖雨隂甚之象也四夷犯中國小人<lb/>
　䧟君子臣下蒙君上皆其應也髙宗不思二帝母后<lb/>
　窮苦受制于敵而去邪用賢以大恢復事之闕孰有<lb/>
　大於此者哉張守之言可謂因事儆戒急先務者矣<lb/>
<pb n="KR3a0094_WYG_012-3b"/>
宋髙宗建炎三年六月大霖雨詔郎官以上言闕政罷<lb/>
王安石配享神宗廟庭時乆雨恒隂吕頥浩張浚皆謝<lb/>
罪求去詔郎官以上言闕政司勲員外郎趙鼎上疏曰<lb/>
自熙寧間王安石用事變祖宗之法而民始病假闢國<lb/>
之謀造生邊患興理財之政窮困民力設虚無之學敗<lb/>
壞人才至崇寧初蔡京託紹述之名盡祖安石之政凡<lb/>
今日之患始于安石成於蔡京今安石猶配享神宗而<lb/>
京之黨未除時政之闕莫大于此帝從之遂罷安石配<lb/>
<pb n="KR3a0094_WYG_012-4a"/>
享尋下詔以四失罪己一曰昧經邦之大略二曰昧戡<lb/>
難之逺圖三曰無綏人之徳四曰失馭臣之柄仍榜朝<lb/>
堂使知朕悔過之意<lb/>
　臣若水通曰王安石欺君悮國幾危社稷宗廟神宗<lb/>
　之罪人也乃以配享神宗天地神人豈可欺邪其為<lb/>
　此舉者是又罪人之罪人也髙宗感大雨遂因趙鼎<lb/>
　之言而罷其配享且有罪己悔過之詔可謂能畏天<lb/>
　之威矣宋之社稷宗廟不至危亡者其頼有此乎故<lb/>
<pb n="KR3a0094_WYG_012-4b"/>
　人君不可不常存警戒之心<lb/>
宋寧宗嘉定五年秋八月雷雨太廟屋壞權直學士院真<lb/>
徳秀上疏曰臣博觀經籍史傳所志自非甚無道之世<lb/>
未聞震霆之警及於宗廟者魯之展氏人臣爾己夘之<lb/>
異春秋猶謹書之葢震霆者上天至怒之威宗廟者國<lb/>
家至嚴之地以至怒之威而加諸至嚴之地其為可畏<lb/>
也明矣古先哲王遇非常之變異則必應之以非常之<lb/>
徳政未嘗僅舉故事而已今日避殿損膳之外咸無聞<lb/>
<pb n="KR3a0094_WYG_012-5a"/>
焉或者固己妄議陛下務為應天之文而不究其實矣<lb/>
臣願陛下内揆之一身外察諸庶政勉進君徳毋以豢<lb/>
養安逸為心博通下情深求致異召和之本庶幾善祥<lb/>
日應咎徵日消矣<lb/>
　臣若水通曰天人一氣也如父母之於子喘息呼吸<lb/>
　無不相通故人君之於天地如長子之於父母一氣<lb/>
　相通天喜亦喜天怒亦怒故恐懼之心每感於上天<lb/>
　譴怒之時豈偽為之哉孔子迅雷風烈必變為是故<lb/>
<pb n="KR3a0094_WYG_012-5b"/>
　也風霆雷電天怒之尤彰著者也而加於太廟天怒<lb/>
　之尤彰著而切近者也徳秀之言可謂至矣惜乎未<lb/>
　聞寧宗因此而有警悟也後之人君當知父母宗子<lb/>
　之義斯可以克謹天戒矣<lb/>
寧宗嘉定十五年蒙古特穆津入西域屠蔑里城滅囬<lb/>
囬國大掠忻都而還䝉古主遂進次于忻都國鐵門闗<lb/>
侍衛見一獸鹿形馬尾緑色而獨角能為人言謂之曰<lb/>
汝君宜早回䝉古主恠之以問邪律楚材對曰此獸名<lb/>
<pb n="KR3a0094_WYG_012-6a"/>
角端解四夷語是惡殺之象今大軍征西已四年葢上<lb/>
天惡殺遣之告陛下願承天心宥此數國人命寔無疆<lb/>
之福䝉古遂大掠忻都而還<lb/>
　臣若水通曰天地之大徳曰生人君之大徳曰仁故<lb/>
　人君者體天地好生之心以仁天下者也耶律楚材<lb/>
　稱一時之傑平日不能輔養君徳引君當道以志於<lb/>
　仁及特穆津屠城滅國而乃假角端以懼之尚大掠<lb/>
　忻都而還猶為善承天心乎<lb/>
<pb n="KR3a0094_WYG_012-6b"/>
宋理宗寳祐三年春正月起居郎牟子才上疏言元夜<lb/>
張燈侈靡娼優下賤竒技獻笑媟汙清禁上累聖徳今<lb/>
震霆示威願聖明覺悟天意可回帝納其言<lb/>
　臣若水通曰人主有所警則惕厲之心生無所警則<lb/>
　逸豫之心勝此天理人欲相勝之幾而國家安危治<lb/>
　亂之决也元夕張燈侈靡竒技雜進快心人主之逸<lb/>
　樂也牟子才因迅雷進諫使理宗惕厲之心勝其逸<lb/>
　豫之私由是而遏人欲存天理徳可成矣弼正之士<lb/>
<pb n="KR3a0094_WYG_012-7a"/>
　勑天之言人主可不常聞乎<lb/>
元成宗大徳七年地震平陽太原尤甚村堡移徙地裂<lb/>
成渠壞廬舍萬八百區人民壓死不可勝計詔問致災<lb/>
之由齊履謙言地為隂而主靜妻道臣道子道也三者<lb/>
失其道則地為之不寧弭之之道大臣當反躬責己去<lb/>
專制之威以答天變不可徒為祈禳也時帝寢疾宰臣<lb/>
及中宫專政故履謙言及之<lb/>
　臣若水通曰成宗末年朝廷之政内决于宫闈外委<lb/>
<pb n="KR3a0094_WYG_012-7b"/>
　于權幸履謙之言天道人事之對証矣尚何必他求<lb/>
　所以致之之由哉若夫弭之之道在獨斷以收中外<lb/>
　之柄以剛制柔以陽御隂立君道以應天徳建中和<lb/>
　之極其感應之機雖位天地育萬物可也後之有天<lb/>
　下之任者所當知焉<lb/>
元仁宗皇慶二年彗見紫㣲垣赦丞相額森等以星變<lb/>
乞避位帝曰此朕之愆豈卿等所致其復乃職茍政有<lb/>
過差勿憚于改而凡可以安百姓者當悉言之因赦免<lb/>
<pb n="KR3a0094_WYG_012-8a"/>
各路差稅有差<lb/>
　臣若水通曰宰相輔人君論道經邦爕理隂陽隂陽<lb/>
　不和星象垂變君相之責也彗見紫微垣所以示譴<lb/>
　於君相切近災者也丞相額森引咎避位仁宗負愆<lb/>
　大赦可謂克謹天戒克有常憲者矣當時仁宗守成<lb/>
　之治其君臣之交儆有如此者以視天變不恤遇災<lb/>
　異為宰相者恬然不求䇿免為人君者以文應天晏<lb/>
　然不知責己獨不愧於斯人哉<lb/>
<pb n="KR3a0094_WYG_012-8b"/>
宋儒張載西銘曰不愧屋漏為無忝存心養性為匪懈<lb/>
　臣若水通曰不愧匪懈君子終日乾乾之心所以存<lb/>
　心養性也故君子之學存儆戒之心隨處體認是之<lb/>
　謂不懈不懈則不愧而心性以存而無忝所生矣無<lb/>
　忝所生則事天之功至矣體乾父坤母之所生而全<lb/>
　歸者其在於學乎此又為大君宗子所宜致力焉者<lb/>
　也<lb/>
程頥代作應詔上神宗書云人君因億兆以為尊其撫<lb/>
<pb n="KR3a0094_WYG_012-9a"/>
之治之之道當盡其至誠惻怛之心視之如傷動敢不<lb/>
慎兢兢然惟恐一政之不順於天一事之不合於理如<lb/>
此王者之公心也若乃恃所㨿之勢肆求欲之心以嚴<lb/>
法令舉條綱為可喜以富國家强兵甲為自得銳於作<lb/>
為快於自任貪惑至於如此迷錯豈能自知若是者以<lb/>
天下徇其私欲者也勤身勞力適足以致負敗夙興夜<lb/>
寐適足以招後悔以是而致善治者未之聞也顧陛下<lb/>
内省於心有近於是者乎<lb/>
<pb n="KR3a0094_WYG_012-9b"/>
　臣若水通曰程頥此言儆戒之意備矣惜乎神宗溺<lb/>
　心於功利而不知省使天祚宋唯其言而從之兢兢<lb/>
　業業自持吾見萬姓咸和庶物咸若可致之祥將至<lb/>
　矣<lb/>
程顥曰聖人在上無雹雖有不為災<lb/>
　臣若水通曰雹者隂陽相搏不和之氣也聖人極中<lb/>
　和之至也故無之雖有之不為災是反災為祥也聖<lb/>
　人即天也蔡沉曰一成于數天地不能易能易之者<lb/>
<pb n="KR3a0094_WYG_012-10a"/>
　人也易曰君子以恐懼脩省君人者其毋自荒于佚<lb/>
　樂也哉<lb/>
問春秋書日食如何程頥曰日食有定數聖人必書者<lb/>
葢欲人君因此恐懼脩省如治世而有天變則不能為<lb/>
災亂世則為災矣人氣血盛雖遇寒暑邪穢不能為害<lb/>
其氣血衰則為害必矣<lb/>
　臣若水通曰日蝕雖有定數然亦有當蝕不蝕者矣<lb/>
　人君之於天一體者也如子之於父母者也豈有父<lb/>
<pb n="KR3a0094_WYG_012-10b"/>
　母有變而子不動心者乎豈有天變而人君不恤者<lb/>
　乎春秋書之明天人感應之理也明人君事天之道<lb/>
　也<lb/>
胡安國曰克謹天戒則雖有其象而無其應弗克畏天<lb/>
災咎之來必矣<lb/>
　臣若水通曰災害之成否係於人君之一心爾有反<lb/>
　身脩徳之誠則變災為祥怠荒弗悛則咎禍必至故<lb/>
　曰禍福無不自己求之者可不戒哉<lb/>
<pb n="KR3a0094_WYG_012-11a"/>
張載曰富貴福澤將厚吾之生也貧賤憂戚庸玉汝於<lb/>
成也<lb/>
　臣若水通曰儆戒之道二順與逆而已矣何謂順富<lb/>
　貴福澤是也所以奉順於我厚吾為善之資也何為<lb/>
　逆貧賤憂戚是也所以拂亂於我而增益其所不能<lb/>
　也然而富貴福澤之為儆也順而難貧賤憂戚之為<lb/>
　儆也逆而易君子之學體認天理故能見大見大則<lb/>
　心泰而富貴貧賤處之一矣人君處崇髙富貴之位<lb/>
<pb n="KR3a0094_WYG_012-11b"/>
　當從事於斯焉<lb/>
楊時述曾文昭公率彭汝礪上疏曰天菑方作民食未<lb/>
充正君臣側身畏懼憂恤百姓之時乃相與飲食燕樂<lb/>
恐無以消復天變導迎和氣<lb/>
　臣若水通曰於此可以覘知宋室之不兢矣唐虞君<lb/>
　臣相為儆戒宋之時何時哉天災時見於上民食大<lb/>
　屈於下脩徳以弭患猶恐其不及也而乃君臣飲食<lb/>
　燕樂玩之若罔聞知焉可以為國乎後之人君大臣<lb/>
<pb n="KR3a0094_WYG_012-12a"/>
　不可不鑒戒於斯也<lb/>
張栻曰紹興六年六月臨安地震王司諫縉言地震駐<lb/>
蹕之所豈非天心仁愛著隂盛之戒邪女子小人四夷<lb/>
盗賊皆隂類也女子小人則逺之四夷盗賊則備之恐<lb/>
懼祗畏以應天心此先哲王所以中興也<lb/>
　臣若水通曰王縉地震之疏最為明白痛切為君者<lb/>
　聞之亦可以儆矣而若罔聞知至隂類長勝坤徳不<lb/>
　寧小人誤國是四夷侵中華遂於危亡而不可救矣<lb/>
<pb n="KR3a0094_WYG_012-12b"/>
　悲夫<lb/>
張栻曰人主不可以蒼蒼者便為天當求諸視聽言動<lb/>
之間一念纔是便是上帝鑒觀上帝臨汝簡在帝心一<lb/>
念纔不是便是上帝震怒<lb/>
　臣若水通曰記云人者天地之心也是人即天心也<lb/>
　心即天也故知天之天者荒知心之天者王唯人主<lb/>
　知心之天焉則無往而不知儆而善心生矣善心生<lb/>
　則治道成而天下可保矣是故人主莫大於自儆<lb/>
<pb n="KR3a0094_WYG_012-13a"/>
國朝洪武元年太祖髙皇帝謂侍臣曰朕念創業之艱<lb/>
難日不暇食夜不安寢侍臣對曰陛下日鑒萬幾未免<lb/>
有勞聖慮上曰汝曹不知創業之初其功實難守成之<lb/>
後其事尤難朕安敢懐宴安而忘艱難哉<lb/>
　臣若水通曰人心之警恒生於所勉而怠恒生於所<lb/>
　忽故詩曰靡不有初鮮克有終其所忽也夫惟我太<lb/>
　祖髙皇帝區夏肇造撥亂反正雖當四海咸寧之日<lb/>
　而每懐宴安之懼亦古人安不忘危之意也聖子神<lb/>
<pb n="KR3a0094_WYG_012-13b"/>
　孫得以享悠乆之治者孰非太祖一念憂勤之所致<lb/>
　歟伏惟皇上以祖宗為法則帝業萬世無疆矣<lb/>
甲辰三月江西行省以陳友諒鏤金牀進太祖皇帝觀<lb/>
之謂侍臣曰此與孟昶七寳溺器何異以一牀工巧若<lb/>
此其餘可知陳氏父子窮奢極靡焉得不亡即命毁之<lb/>
侍臣曰未富而驕未貴而侈此所以取敗太祖曰既富<lb/>
豈可驕乎既貴豈可侈乎人有驕侈之心雖富貴豈能<lb/>
保乎處富貴者正當抑奢侈宏儉約戒嗜欲以厭衆心<lb/>
<pb n="KR3a0094_WYG_012-14a"/>
况窮天下之技巧以為一己之奉乎其致亡也宜矣然<lb/>
此亦足以示戒覆車之轍不可蹈也<lb/>
　臣若水通曰驕侈之心縱欲之萌危亡之道也大夫<lb/>
　而驕侈則失其家諸侯而驕侈則失其國天子而驕<lb/>
　侈則失其天下不可不防之於其始也我太祖髙皇<lb/>
　帝因陳氏鏤金之床而有驕侈覆轍之戒葢有以先<lb/>
　見其幾矣其聰明睿智豈不髙出於千古帝王之上<lb/>
　也哉伏惟聖明念太祖之言而存儆之意則社稷大<lb/>
<pb n="KR3a0094_WYG_012-14b"/>
　幸<lb/>
洪武十年九月上謂侍臣曰前代庸君暗主莫不以垂<lb/>
拱無為藉口縱恣荒寧不親政事殊不知治天下者無<lb/>
逸然後可逸若以荒寧怠政為垂拱無為帝舜何為曰<lb/>
耄期倦于勤大禹何以惜寸隂文王何以日昃不食且<lb/>
人君日理萬幾怠心一生則庶政壅滯貽患不可勝言<lb/>
朕即位有年常以勤勵自勉逹旦即臨朝晡時而還宫<lb/>
夜卧不能安席披衣而起或仰觀天象見一星失次即<lb/>
<pb n="KR3a0094_WYG_012-15a"/>
為憂惕或量度民事有當速行者即次第筆記待旦發<lb/>
遣朕非不欲蹔安但祗畏天命不敢故爾朕言及此者<lb/>
但恐羣臣以天下無事便欲逸樂股肱既惰元首叢脞<lb/>
民何所頼書云功崇惟志業廣惟勤爾羣臣但能以此<lb/>
為勉朕無憂矣羣臣皆頓首受命<lb/>
　臣若水通曰語有之燕安鴆毒夫燕安若小事也而<lb/>
　比之鴆毒焉孟子曰生於憂患而死於安樂二者之<lb/>
　間生死以之可不戒哉太祖皇帝憂勤一念終始如<lb/>
<pb n="KR3a0094_WYG_012-15b"/>
　一其所以拳拳戒告於羣臣者如此真有以契乎周<lb/>
　公無逸之戒矣臣願聖明以皇祖為法終日乾乾不<lb/>
　自暇逸則萬世社稷之福矣<lb/>
國朝孝慈皇后曰陛下一念救民之心格于皇天天命<lb/>
眷之祖宗佑之妾何力之有但願陛下不忘於窮約之<lb/>
時而儆戒於治安之日妾亦不忘相從於患難而謹飭<lb/>
於朝夕則天地祖宗非惟庇佑於今日將為子孫無窮<lb/>
之福<lb/>
<pb n="KR3a0094_WYG_012-16a"/>
　臣若水通曰易曰危者安其位者也亡者保其存者<lb/>
　也亂者有其治者也自古人君安富尊榮而不知戒<lb/>
　其能免於亂亡者能㡬何哉是故君子有儆戒之道<lb/>
　也觀我孝慈太皇后之言則所以大成内助之功而<lb/>
　培養無疆之業者端不出於此矣詩云子興視夜明<lb/>
　星有爛太后以之宜謹書之以為萬世母儀天下者<lb/>
　之龜鑑也<lb/>
洪武丁亥皇上御東閣御史中丞章溢學士陶安等侍<lb/>
<pb n="KR3a0094_WYG_012-16b"/>
因論前代興亡之事上曰喪亂之源由於驕逸大抵居<lb/>
髙位者易驕處逸樂者易侈驕則善言不入而過不聞<lb/>
侈則善道不立而行不顧如此者未有不亡今日聞卿<lb/>
等論此深有儆於予心古者今之鑑豈不信歟<lb/>
　臣若水通曰伏覩皇祖與侍臣論前代興亡之故即<lb/>
　大學忠信以得之驕泰以失之之㫖也道之得失則<lb/>
　天命人心之得失繫焉人君茍心存天理主於忠信<lb/>
　以實心行實政則有安富尊榮之福此兢惕之所以<lb/>
<pb n="KR3a0094_WYG_012-17a"/>
　興也心茍累於人欲日以驕泰則生於心害於政而<lb/>
　有亂亡傾覆之禍此驕侈之所以亡也聖子神孫體<lb/>
　皇祖之心而監其所監則可以祈天永命於無窮矣<lb/>
洪武二十八年十一月癸亥侍臣進講尚書無逸篇皇<lb/>
祖曰自昔有國家者未有不以勤而興以逸而廢勤與<lb/>
逸理亂盛衰攸係也人君當常存惕厲不可少怠以圖<lb/>
其終成王之時天下晏然周公輔政乃作是書反覆開<lb/>
諭上自天命之精微下至生民稼穡之艱難以及閭里<lb/>
<pb n="KR3a0094_WYG_012-17b"/>
小民之怨詛莫不具載周公之愛君先事而慮其意深<lb/>
矣朕每讀是篇必反覆詳味求古人之用心當令儒臣<lb/>
書于殿壁朝夕省閱以為鑒戒今日講此深惟朕心聞<lb/>
之愈警惕<lb/>
　臣若水通曰無逸一書周公葢自其繼日待旦憂勤<lb/>
　惕厲之心發之也有是心則天理著見失是心則人<lb/>
　欲横流天理著見則天命歸焉人欲横流則人心叛<lb/>
　焉此興亡之所由决也皇祖開國立極之餘因進講<lb/>
<pb n="KR3a0094_WYG_012-18a"/>
　無逸之書探周公之心深體警戒之義甚盛心也聖<lb/>
　子神孫監于成憲每於進講之時深存警惕開心論<lb/>
　難一如聖祖之䂓則啓心沃心之學可致而日不知<lb/>
　其盛徳大業之成矣<lb/>
　<lb/>
　<lb/>
　<lb/>
　<lb/>
<pb n="KR3a0094_WYG_012-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷十二<lb/>
</p>
<p>
</p>
  </div>
</body>
</text>
</TEI>
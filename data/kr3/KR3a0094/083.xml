<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通巻八十三</head>
    <p>
<pb n="KR3a0094_WYG_083-1a"/>
欽定四庫全書<lb/>
　格物通巻八十三　　　　明　湛若水　撰<lb/>
　　　屯田下<hi>授間田水利附</hi>
唐髙祖武德六年十月壬戌并州大總管府長史竇静<lb/>
表請於太原署屯田以省餽運議者以為煩擾不許静<lb/>
切論不已敇徵静入朝使與裴寂蕭瑀封徳彜相論難<lb/>
於上前寂等不能屈乃從静議嵗收穀數千斛上善之<lb/>
命檢校并州大總管<lb/>
<pb n="KR3a0094_WYG_083-1b"/>
　臣若水通曰餽運之勞孰與坐食之安閒曠之兵孰<lb/>
　與耕桑之利狃於茍且而病其更張天下國家之事<lb/>
　無一可為者矣竇静之請屯田其慮逺矣裴寂輩習<lb/>
　於一時之安而欲沮之豈足與謀國者哉唐祖從静<lb/>
　之議而行之豈特一時之利此萬世之利也<lb/>
唐髙宗龍朔二年劉仁軌鎮百濟修屯田儲糗糧訓<lb/>
士卒以圖髙麗<lb/>
　臣若水通曰國之大事在戎而戎之大命在食修屯<lb/>
<pb n="KR3a0094_WYG_083-2a"/>
　田所以備食而即戎也如從仁軌之言髙麗可以不<lb/>
　圖而坐制矣<lb/>
唐中宗嗣聖十八年十一月以郭元振為凉州都督令<lb/>
甘州刺史李漢通開置屯田盡水陸之利舊凉州粟麥<lb/>
斛至數千至是一縑糴數十斛軍糧支數十年<lb/>
　臣若水通曰元振都督凉州率漢通修屯田之政盡<lb/>
　水陸之利以收富實之效則天之時功顯節完如元<lb/>
　振者㡬何人哉<lb/>
<pb n="KR3a0094_WYG_083-2b"/>
唐𤣥宗開元五年宋慶禮為營州都督慶禮清勤嚴肅<lb/>
開屯田八十餘所數年之間倉廪充實市里寖繁<lb/>
　臣若水通曰屯田之設有古兵農之遺法且耕且守<lb/>
　可以免内輓之勞可以嚴外侮之備農作相勵守望<lb/>
　相助冦敵相保以實待虚以逸待勞安邊足用之策<lb/>
　莫此為善者也慶禮營州之備可以為後世法矣<lb/>
開元十二年五月制聽逃戶自首闢所在閒田隨宜收<lb/>
税毋得差科征役租庸一皆蠲免仍以兵部員外郎兼<lb/>
<pb n="KR3a0094_WYG_083-3a"/>
侍御史宇文融為勸農使廵行州縣與吏民議定賦役<lb/>
　臣若水通曰閒田而征科則民未獲開墾之利而已<lb/>
　苦督責之患矣𤣥宗聽逃戶自首所闢閒田隨宜收<lb/>
　税悉蠲租庸可謂善於治地舒於取利者矣戶口之<lb/>
　蕃宜哉<lb/>
唐德宗貞元九年五月陸贄上奏謂宜罷諸道將士防<lb/>
秋之制令本道但供衣糧募戍卒願留及蕃漢子弟多<lb/>
開屯田官為收糴冦至則人自為戰時至則家自力農<lb/>
<pb n="KR3a0094_WYG_083-3b"/>
與夫倐来忽往者豈可同等而論哉<lb/>
　臣若水通曰先王之時所恃以為萬全取勝之計者<lb/>
　以兵農為一也屯田之制食出於民亦備邊之良法<lb/>
　也陸贄所謂冦至則人自為戰時至則家自力農其<lb/>
　利一何愽哉惜乎德宗徒善其言而不能盡用也後<lb/>
　之有天下者必求其法順天時因地利酌其宜而行<lb/>
　之則財無不豐而兵無不足矣<lb/>
貞元元年陸贄草大赦制曰朕憫念蒼生務恤征討頻<lb/>
<pb n="KR3a0094_WYG_083-4a"/>
有詔命許其自新其歸順百姓仍委節度觀察使刺史<lb/>
給空閒地任便安居優復終身務令全濟待事平已後<lb/>
聽歸本貫<lb/>
又曰諸道有解退官建州府長吏切務安存仍量以空<lb/>
閒田地給付免其差役任自營生<lb/>
　臣若水通曰帝王以好生為德法天因地以盡利者<lb/>
　也是故閒地授于歸順之民而民樂其生閒田授于<lb/>
　解退之官而官遂其性土膏無遺棄之利生人無喪<lb/>
<pb n="KR3a0094_WYG_083-4b"/>
　貧之嘆王者之政也嗚呼世稱贄為王佐之才其近<lb/>
　是耶<lb/>
韓愈送水陸運使韓重華歸所治序曰六年冬振武軍<lb/>
吏走驛馬詣闕告飢公卿廷議以轉運使不得其人宜<lb/>
選才幹之士往換之吾族子重華適當其任至則出贓<lb/>
罪吏九百餘人脫其桎梏給耒耜與牛使耕其傍便近<lb/>
地以償所負釋其粟之在吏者四十萬斛不徵吏得去<lb/>
罪死假種糧齒平人有以自效莫不涕泣感奮相率盡<lb/>
<pb n="KR3a0094_WYG_083-5a"/>
力以奉其令而又為之奔走經營相原隰之宜指授方<lb/>
法故連二嵗大熟吏得盡償其所亡失四十萬斛者而<lb/>
私其贏餘得以蘇息軍不復饑君曰此未足為天子言<lb/>
請益募人為十五屯屯置百三十人而種百頃令各就<lb/>
髙為堡東起振武轉而西過雲州界極於中受降城出<lb/>
入河山之際六百餘里屯堡相望冦来不能為暴人得<lb/>
肆耕其中少可以罷漕輓之費朝廷從其議秋果倍收<lb/>
嵗省度支錢千三百萬八年詔拜殿中侍御史錫服朱<lb/>
<pb n="KR3a0094_WYG_083-5b"/>
銀其冬来朝奏曰得益開田四千頃則盡可以給塞下<lb/>
五城矣田五千頃法當用人七千臣令吏於無事時督<lb/>
習弓矢為戰守備因可以制敵庶㡬所謂兵農兼事務<lb/>
一而兩得者也大臣方持其議吾以為邊軍皆不知耕<lb/>
作開口望哺有司常僦人以車船自他郡往輸乗沙逆<lb/>
河逺者數千里人畜死蹄踵交道費不可勝計中國坐<lb/>
耗而邊吏恒苦食不繼今君所請田皆故秦漢時郡縣<lb/>
地其課績又已驗白若從其言其利未可遽以一二數<lb/>
<pb n="KR3a0094_WYG_083-6a"/>
也<lb/>
　臣若水通曰甚矣屯田之為務重而有闗於國家之<lb/>
　大利也今夫二人之鬬必須之於力力之足否勝負<lb/>
　之所由判力之足者食為之也况夫振武之告饑已<lb/>
　非一人之命非一軍之命而一國之命脉所由係也<lb/>
　重華至則捐逋租釋贓罪而使之盡力於農遂收其<lb/>
　入以償四十萬斛之粟由是而推廣之屯愈多而利<lb/>
　益愽使當時公卿不沮盡行其說其為國家之賴可<lb/>
<pb n="KR3a0094_WYG_083-6b"/>
　量也哉行之而不弛則唐至今猶存可也<lb/>
宋太宗淳化四年三月以何承矩為河北屯田制置使<lb/>
時契丹撓邊承矩請於順安砦西開易河蒲口導水東<lb/>
注於海東西三百餘里南北五七十里資其陂澤築堤<lb/>
貯水為屯田以遏敵騎之奔軼俟朞嵗間闗南諸河悉<lb/>
壅闐即播為稻田其緣邊州軍臨塘水者止畱城守軍<lb/>
士不煩發兵廣戍收地利以實邊設險固以防塞春夏<lb/>
課農秋冬習武休息民力以助國經將見彼弱我強彼<lb/>
<pb n="KR3a0094_WYG_083-7a"/>
勞我逸此禦邊之要策也太宗嘉納之<lb/>
　臣若水通曰邊陲之所需者兵而已矣兵之所急者<lb/>
　食而已矣舍屯田以求足食之道舎足食而求足兵<lb/>
　之策奚可得哉是故屯田有法則兵農合而守戰利<lb/>
　内輓之勞可省而外侮之備可嚴矣承矩之為屯田<lb/>
　也兵農兼至而國家大賴其利安邊之要策誠無以<lb/>
　踰於此矣有天下者可不擇是人而用之哉<lb/>
宋仁宗天聖七年三月給契丹流民田契丹饑流民至<lb/>
<pb n="KR3a0094_WYG_083-7b"/>
境上帝曰皆吾赤子也詔給以唐鄧州閒田仍令所過<lb/>
給食<lb/>
　臣若水通曰契丹饑而来以中國之有仁君也及境<lb/>
　而給田賜食無内外彼此之私所謂既来之則安之<lb/>
　者矣仁宗曰皆吾赤子則愛民之心又與天地同體<lb/>
　矣吁其仁矣哉<lb/>
宋髙宗建炎三年七月廣州教授林勲上本政書十三<lb/>
篇言國朝兵農之政大抵因唐末今農貧而多失職兵<lb/>
<pb n="KR3a0094_WYG_083-8a"/>
驕而不可用地利多遺財用不足皆本政不修之故宜<lb/>
倣古井田之制使民一夫占田五十畆其有羡田之家<lb/>
毋得市田其無田與游惰末作者皆驅之使為𨽻農以<lb/>
耕田之羡者而雜紐錢穀以為什一之稅每十六夫為<lb/>
一井毎井賦二兵馬一匹蠶婦之貢絹三尺綿一兩非<lb/>
蠶鄉則布六尺麻二兩其說甚備書奏詔以為桂州節<lb/>
度掌書記其後朱熹甚愛其書陳亮亦曰此書考古驗<lb/>
今思慮周密世之為井田之學者無以加矣<lb/>
<pb n="KR3a0094_WYG_083-8b"/>
　臣若水通曰古者兵與農一三時務農一時講武無<lb/>
　事則耕有事則戰皆出於井田之制爾後世則兵與<lb/>
　農二故有屯田之名夫屯田固不若井田矣然今之<lb/>
　所謂屯田者抑豈如趙充國諸葛亮之所經營者乎<lb/>
　林勲痛知此弊欲復古制以井田為言可謂豪傑之<lb/>
　士矣然井田之行在有君有臣爾髙宗之時奸檜當<lb/>
　國非其器矣惜哉<lb/>
宋髙宗紹興四年七月岳飛復襄陽等六郡因奏金人<lb/>
<pb n="KR3a0094_WYG_083-9a"/>
所愛惟子女金帛志已驕惰劉豫僣偽人心終不忘宋<lb/>
如以精兵二十萬直擣中原恢復故疆誠易為力襄陽<lb/>
隨郢地皆膏腴茍行營田其利甚厚臣候糧足即過江<lb/>
北𠞰敵時方重深入之舉而營田之議自是興矣<lb/>
　臣若水通曰岳飛以恢復為己任此大事也而以營<lb/>
　田厚利為請必候糧足而後動其慮逺矣及其用兵<lb/>
　規置烏珠屢躓至以父呼豈非屯田之利助之也乎<lb/>
　使其志得行不困於和議之非恢復中原特易易爾<lb/>
<pb n="KR3a0094_WYG_083-9b"/>
宋髙宗時陳規守德安嘗條上營屯田事宜欲倣古屯<lb/>
田之制合射士民兵分地耕墾軍士所屯之田皆相險<lb/>
隘立堡砦冦至則保聚捍禦無事則乗時田作射士皆<lb/>
分半以耕屯田民户所營之田水田畆賦粳米一斗陸<lb/>
田賦麥荳各五升滿三年無逋輸給為永業流民自歸<lb/>
者以田還之凡屯田事營田司兼行營田事府縣官兼<lb/>
行皆不更置吏詔嘉奬之仍下其法於諸鎮<lb/>
　臣若水通曰營田屯田名雖不同其為足國之道一<lb/>
<pb n="KR3a0094_WYG_083-10a"/>
　也規守德安條陳營屯田事其說善矣髙宗既嘉奬<lb/>
　之又下其法於諸鎮可不謂從善之君乎<lb/>
宋儒楊時邊事劄子有云聞燕地尚多閒田不若募邊<lb/>
民為弓箭手如陜西例蠲其租賦使習騎射亦足殺常<lb/>
勝軍之勢仍立定額無使增置不三五年可漸消矣<lb/>
　臣若水通曰張闡有言非田之不可耕也無耕田之<lb/>
　民也此所以地多閒田乎棄地之利失民之天禍莫<lb/>
　甚焉故募邊民以耕之而因之以習騎射開衣食之<lb/>
<pb n="KR3a0094_WYG_083-10b"/>
　源為戰守之備孔子所謂足食足兵盡在於是矣後<lb/>
　之人君之制四夷主將之為邊備盍亦效法於是乎<lb/>
張栻云持節利路興洋間多營田與民田錯官軍怙強<lb/>
為擾田且多荒張梲上其事於宣撫使請令民亦得佃<lb/>
耕穀用以廣<lb/>
　臣若水通曰軍民皆耕足用之道也然而民田與營<lb/>
　田雜錯則不無侵擾之患矣所以治之者必得以軍<lb/>
　法行之則軍民皆和畏法而各安其業矣<lb/>
<pb n="KR3a0094_WYG_083-11a"/>
張栻述吏部侍郎李浩奏曰臣親見兩淮可耕之田盡<lb/>
為廢地心實痛之條畫營田便利甚悉<lb/>
　臣若水通曰土地之生物也力勤者穰力惰者荒是<lb/>
　故有沃人而無沃地矣夫以兩淮之沃壤棄而不耕<lb/>
　遂為廢土是天之所以養民者而使民棄之此仁人<lb/>
　之所宜痛心也及其條畫營田便利仁人君子之用<lb/>
　心固如是乎孟子曰仁者宜在髙位人君得若人而<lb/>
　用之則民物各得其所矣<lb/>
<pb n="KR3a0094_WYG_083-11b"/>
國朝洪武十九年九月庚申西平侯沐英奏雲南土地<lb/>
甚廣而荒蕪居多宜置屯令軍士開耕以備儲偫上諭<lb/>
户部曰屯田之攻可以紓民力足兵食邊防之計莫善<lb/>
於此趙充國始屯金城而儲蓄充實漢享其利後之有<lb/>
天下者亦莫能廢英之是謀可謂盡心有志古人宜如<lb/>
所言然邊城久荒榛莽蔽翳用力實難宜緩其嵗限之<lb/>
粟使彼樂於耕作數年之後徵之可也<lb/>
　臣若水通曰屯田内有不費之惠外有守禦之備古<lb/>
<pb n="KR3a0094_WYG_083-12a"/>
　今足兵食守邊境之良法莫有過焉者也是以善為<lb/>
　國者必因天時盡地利不以邊荒之地而輟人為之<lb/>
　功廢天地自然之利也雲南地廣而荒沐英首建開<lb/>
　墾置屯之議可謂有志復古矣皇祖知屯田之利而<lb/>
　善之可謂能用善謀矣至於緩其嵗徵之例則又一<lb/>
　念之仁而為生財之本矣惟聖明留意聿修祖徳俾<lb/>
　守在四夷社稷幸甚<lb/>
洪武三十二年己夘詔遣延安侯唐勝宗長興侯耿炳<lb/>
<pb n="KR3a0094_WYG_083-12b"/>
文廵視陜西城督軍屯田<lb/>
　臣若水通曰邊守者中國外夷之大防而天下安危<lb/>
　之所闗也邊兵之不足以食之不給也道路之逺輸將<lb/>
　之難率數十倍而致其一此晁錯所以謂守邊備塞<lb/>
　勸農力本為當世之急務也我皇祖撥亂反治安内<lb/>
　備外之事靡不悉舉其屯田之制則於閒曠之土分<lb/>
　軍以立屯堡俾其且耕且守守者十七耕者十三而<lb/>
　更畨之遇有儆急朝發夕至是於守禦之中而收耕<lb/>
<pb n="KR3a0094_WYG_083-13a"/>
　穫之利一舉而兩得矣至是詔遣二侯廵視城池督<lb/>
　軍屯種其督責之法何其嚴也臣竊以為每人受田<lb/>
　二十畆出租六石比之民為重恐軍人不堪而屯法<lb/>
　易廢也伏願聖明體皇祖之心擴優恤之令較其腴<lb/>
　瘠之分均其輕重之入宜稍倣井田之制嵗收公田<lb/>
　之入上無科徵之促下無逋負之患則屯種之軍樂<lb/>
　於耕勇於戰既得以足軍國之儲又得以遂室家之<lb/>
　樂公私兩便上下俱足矣<lb/>
<pb n="KR3a0094_WYG_083-13b"/>
國朝諸司職掌凡邊防郡縣守禦去處新立衞分撥軍<lb/>
開墾荒田屯種須計算頃畆數目及田地肥瘠人力勤<lb/>
惰務在不曠征徭不失軍餉合用農器有司鑄造發用<lb/>
木植自行採辦牛隻不敷移文索取官廄數多發遣如<lb/>
果路逺官價收買給用<lb/>
國朝問刑條例凡用強占種屯田者問罪官調邊衞<lb/>
帶俸差操旗軍軍丁人等發邊衞充軍民發口外為民<lb/>
管屯等官不行用心清查者糾奏治罪<lb/>
<pb n="KR3a0094_WYG_083-14a"/>
　臣若水通曰古者寓兵於農屯田之設其遺意與語<lb/>
　曰千里餽糧士有饑色故趙充國屯田金城孔明屯<lb/>
　田渭上誠足食足兵之要道也然必廣設而多聚之<lb/>
　嚴禁而勤督之其庶㡬行而不廢收久逺之利焉<lb/>
永樂十一年四月太宗皇帝坐御幄中召問足食足兵<lb/>
之策大學士楊榮對宜擇將帥力屯田將得人則軍士<lb/>
弗擾軍士既安則耕不違時何患兵食之不足哉<lb/>
　臣若水通曰屯田者富國強兵自然之利也然或將<lb/>
<pb n="KR3a0094_WYG_083-14b"/>
　帥不得其人則占役以違其時刻剝以侵其利而法<lb/>
　遂廢爾茍得其人則軍士弗擾而均得以力於農將<lb/>
　見食不求足而自足兵不求強而自強矣若大學士<lb/>
　楊榮者豈非謀國之善者哉伏惟聖明為經國久逺<lb/>
　之圖宜體太宗之意而推行之如有占役侵利之將<lb/>
　即以軍法從事則其事可修舉而不壞矣<lb/>
永樂二十二年十一月仁廟諭戶部尚書夏原吉曰古<lb/>
者寓兵於農而不奪其時所以民無轉輸之勞而兵食<lb/>
<pb n="KR3a0094_WYG_083-15a"/>
足後世莫善於漢之屯田先帝所立屯田法甚善蓋用<lb/>
心亦甚至但後来所司數以征徭擾之既失其時遂無<lb/>
其效所儲蓄十不及二三有事不免勞民轉輸矣其令<lb/>
天下衞所凡屯田軍士自今不許擅差妨其農務違者<lb/>
處以重法<lb/>
　臣若水通曰兵農一則所謂足食足兵民信之矣孟<lb/>
　子云不違民時榖不可勝食也是以古之聖王必以<lb/>
　農事為重而不可輕役其民焉我朝屯田之制甚善<lb/>
<pb n="KR3a0094_WYG_083-15b"/>
　其效不著以征役妨其時而不得以盡力於南畆故<lb/>
　也仁廟之諭洞見弊端修舉善政且嚴其法禁可謂<lb/>
　知務之急矣臣竊觀今日屯田之士其困蓋有不止<lb/>
　於昔時者惟聖明深念之<lb/>
國朝憲綱一荒閒田土行屬正官設法召民開墾趂時<lb/>
布種其合納錢糧須候年限滿日科徵毋致抛荒<lb/>
國朝問刑條例河南北直𨽻各處空閒地土祖宗朝俱<lb/>
聴民儘力開耕永不起科若有占奪投獻者照屯田及<lb/>
<pb n="KR3a0094_WYG_083-16a"/>
民田寺觀田例問發<lb/>
　臣若水通曰國以民保民以土養故易曰何以守位<lb/>
　曰仁何以聚人曰財郊野之有閒田而使民得以耕<lb/>
　焉或徵收以限或永不起科恤其時而不妨其功嚴<lb/>
　其令使不奪其利此我祖宗之仁敬天勤民之意其<lb/>
　出於尋常萬萬矣聖子神孫宜深體焉<lb/>
　<lb/>
　<lb/>
<pb n="KR3a0094_WYG_083-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷八十三<lb/>
</p>
<p>
</p>
  </div>
</body>
</text>
</TEI>
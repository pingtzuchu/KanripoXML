<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷二十八</head>
    <p>
<pb n="KR3a0094_WYG_028-1a"/>
欽定四庫全書<lb/>
　格物通卷二十八　　　　明　湛若水　撰<lb/>
　　　進徳業三<lb/>
左傳莊公八年夏師及齊師圍郕郕降于齊師仲慶父<lb/>
請伐齊師公曰不可我實不徳齊師何罪罪我之由夏<lb/>
書曰臯陶邁種徳徳乃降姑務脩徳以待時乎秋師還<lb/>
君子是以善魯莊公<lb/>
　臣若水通曰孟子云仁人無敵於天下盖言有仁則<lb/>
<pb n="KR3a0094_WYG_028-1b"/>
　强弱非所較也齊之於魯猶齊魯之於郕也其大小<lb/>
　强弱之不敵皎然矣以齊魯之大而可加於郕之小<lb/>
　則夫以齊之强而可加於魯之弱也不難矣向使魯<lb/>
　莊計不出此徒欲以逞一時其不為郕者㡬希不用<lb/>
　慶父之言而惟脩徳是務則固已無敵矣是故君子<lb/>
　善之<lb/>
僖公十九年宋人圍曹討不服也子魚言於宋公曰文<lb/>
王聞崇徳亂而伐之軍三旬而不降退脩教而復伐之<lb/>
<pb n="KR3a0094_WYG_028-2a"/>
因壘而降詩曰刑于寡妻至于兄弟以御于家邦今君<lb/>
徳無乃猶有所闕而以伐人若之何盍姑内省徳乎無<lb/>
闕而後動<lb/>
　臣若水通曰宋襄急於求霸不顧省徳惟務伐人圍<lb/>
　曹之役是也至於鹿上之盟反欲以小國争盟公子<lb/>
　目夷之所憂以為禍者其證成矣子魚之言雖不見<lb/>
　用然其引文王之事則固可法然子魚之意盖欲以<lb/>
　善服人而文王則脩徳而人服者也進徳業者又不<lb/>
<pb n="KR3a0094_WYG_028-2b"/>
　可以不辨<lb/>
宣公十一年晉郤成子求成于衆狄衆狄疾赤狄之役<lb/>
遂服于晉秋會於櫕函衆狄服也是行也諸大夫欲召<lb/>
狄郤成子曰吾聞之非徳莫如勤非勤何以求人能勤<lb/>
有繼其從之也詩曰文王既勤止文王猶勤况寡徳乎<lb/>
　臣若水通曰成猶言和好也櫕函地名召謂召其來<lb/>
　會也非徳猶言寡徳也前此郤成子為趙宣子謀者<lb/>
　善矣特其言爾今觀不欲召狄之會乃欲徃而從之<lb/>
<pb n="KR3a0094_WYG_028-3a"/>
　拳拳以勤為言則以身踐之非徒能言之而已也用<lb/>
　此道也雖得志於天下可也于衆狄也何有<lb/>
國語周語有神降于莘王問於内史過曰是何故國有<lb/>
之乎對曰有之國之將興其君齊明𠂻正精㓗恵和其<lb/>
徳足以昭其馨香其惠足以同其民人神饗而民聽民<lb/>
神無怨故明神降之觀其政徳而均布福焉<lb/>
　臣若水通曰齊一也𠂻中也馨香芳香之升聞者同<lb/>
　猶一也夫人君之徳所以協上下而致休徴通于神<lb/>
<pb n="KR3a0094_WYG_028-3b"/>
　明者一理之感應然也故夏興而祝融降於崇山商<lb/>
　興而檮杌次于丕山非其大驗邪内史謂莘神降以<lb/>
　觀徳政有天下者可不務脩徳政以為天地神人之<lb/>
　主乎<lb/>
周語富辰曰夫義所以生利也祥所以事神也仁所以<lb/>
保民也不義則利不阜不祥則福不降不仁則民不至<lb/>
古之明王不失此三徳者故能光有天下而龢寜百姓<lb/>
令聞不忘<lb/>
<pb n="KR3a0094_WYG_028-4a"/>
　臣若水通曰富辰周大夫也三徳仁義祥也有此三<lb/>
　徳則福利民至理之自然非為三者而後脩徳也周<lb/>
　鄭兄弟之國也武莊之平桓有大勲勞者也如以㳺<lb/>
　孫伯之故而棄之則周亦不義不祥不仁矣尚何以<lb/>
　昌其業乎是故光有天下而令聞赫然必其謹是三<lb/>
　徳者也為人君者其可不勉諸<lb/>
晉語范文子曰夫王者成其徳而逺人以其方賄歸之<lb/>
故無憂<lb/>
<pb n="KR3a0094_WYG_028-4b"/>
　臣若水通曰大學曰是故君子先慎乎徳有徳此有<lb/>
　人有人此有土有土此有財有財此有用故古之明<lb/>
　王必文徳脩備然後逺人來歸方物畢至反之則憂<lb/>
　在我矣奚其樂此厲公伐鄭文子止之以見惟徳為<lb/>
　能動人也伏惟皇上為天下四方之主而四夷各以<lb/>
　方物入貢豈非聞風慕義而來乎惟益脩徳以賓服<lb/>
　之幸甚<lb/>
晉語范獻子曰人之有學也猶木之有枝葉也木有枝<lb/>
<pb n="KR3a0094_WYG_028-5a"/>
葉猶庇䕃人而况君子之學乎<lb/>
　臣若水通曰學以成徳徳以潤身是故可以知本矣<lb/>
　范獻子以人猶木也學猶枝葉可以庇䕃得矣惜乎<lb/>
　不知枝葉之暢荗由於根本也語曰君子務本本立<lb/>
　而道生是故道生則仁民愛物而可以保䕃四海矣<lb/>
　故人君求聖學以脩徳以庇天下不可以不知本<lb/>
漢武帝建元元年董仲舒告漢武帝引曽子曰尊其所<lb/>
聞則髙明矣行其所知則光大矣髙明光大不在乎他<lb/>
<pb n="KR3a0094_WYG_028-5b"/>
在乎加之意而已<lb/>
　臣若水通曰心學之不明也久矣是以道化不明而<lb/>
　卒無善治髙明光大吾心之本體也加之意在反求<lb/>
　之而已耳仲舒之告武帝誠知徳業之本矣他如一<lb/>
　則曰王心未加焉二則曰設誠於内合而觀之豈非<lb/>
　以二帝三王之心學望武帝乎惜乎内多欲而外施<lb/>
　仁義其蔽固已深矣<lb/>
漢光武中元二年光武受尚書通大義召桓榮入說甚<lb/>
<pb n="KR3a0094_WYG_028-6a"/>
善之每朝㑹輙令榮敷奏經義帝稱善帝每旦視朝日<lb/>
昃乃罷數引公卿郎將講論經理夜分乃寐皇太子見<lb/>
帝勤勞不怠諫曰陛下有禹湯之明而失黄老養性之<lb/>
福願頥愛精神優㳺自寜帝曰我自樂此不為疲也<lb/>
　臣若水通曰夫學所以進徳業也光武雖孜孜經術<lb/>
　惜乎徒事講説不能體於身心而明善誠身之功未<lb/>
　之聞也然榮固徒事稽古者也格心之學引君當道<lb/>
　而志於仁者則榮非其人爾故光武雖光復舊物身<lb/>
<pb n="KR3a0094_WYG_028-6b"/>
　致小康然父子夫婦君臣之間不能無可憾者焉後<lb/>
　之人君欲進徳脩業者請自明善誠身始<lb/>
漢明帝永平二年上幸辟雍初行養老禮禮畢引桓榮<lb/>
及弟子升堂上自為下說諸儒執經問難于前下詔賜<lb/>
榮爵關内侯上自為太子受尚書于桓榮及即位猶尊<lb/>
榮以師禮<lb/>
　臣若水通曰孔子云徳之不脩學之不講盖言徳業<lb/>
　不可不兼進也宋儒胡寅曰顯宗事師之意百千年<lb/>
<pb n="KR3a0094_WYG_028-7a"/>
　鮮有其儷可謂人主之髙致惜乎桓榮受業専門章<lb/>
　句不知脩身治天下之大義故其君之徳業止於如<lb/>
　是臣愚於顯宗未見其為徳業特為一時之羙觀爾<lb/>
　向使顯宗以其尊師重傅之心榮有格心之輔脩徳<lb/>
　以為之本講學以為之資徳業合一太甲髙宗何尚<lb/>
　焉而君臣之間皆不能然未㡬崇信西佛而遣使求<lb/>
　之佛入中國自永平始孔子曰攻乎異端斯害也已<lb/>
　孟子曰我亦欲正人心息邪說距詖行放淫辭以承<lb/>
<pb n="KR3a0094_WYG_028-7b"/>
　三聖者夫徳業在心術之微其端一而已爾顯宗事<lb/>
　異端壊心術可謂之徳業乎仰惟聖明好學不倦立<lb/>
　心以為徳業之大本而講學以培養之則髙出百王<lb/>
　矣天下幸甚<lb/>
漢章帝元和二年帝之為太子也受尚書于東郡太守<lb/>
汝南張酺及廵幸東郡引酺及門生掾史並會庭中帝<lb/>
先備弟子之儀使酺講尚書一篇然後脩君臣之禮<lb/>
　臣若水通曰宋儒真徳秀云章帝尊經事師不愧前<lb/>
<pb n="KR3a0094_WYG_028-8a"/>
　人又惜其以嚴憚不得久在左右所以輔成徳業如<lb/>
　是而止臣謂徳業生於心者也尚書所載皆帝王脩<lb/>
　徳業之要張酺徒能講說而不能啟心沃心以輔君<lb/>
　徳豈非格心之學未聞乎<lb/>
漢獻帝建安十五年吳主孫權謂呂䝉曰卿今當塗掌<lb/>
事不可不學䝉辭以軍中多務權曰孤豈欲卿治經為<lb/>
博士邪但當涉獵見徃事爾卿言多務孰若孤孤嘗讀<lb/>
書自以為大有所益䝉乃始就學及魯肅過尋陽與䝉<lb/>
<pb n="KR3a0094_WYG_028-8b"/>
論議大驚曰卿今者才畧非復吳下阿䝉䝉曰士别三<lb/>
日即當刮目相待大兄何見事之晩乎肅遂拜䝉母結<lb/>
友而别<lb/>
　臣若水通曰權語䝉以學是矣但其所謂學止於涉<lb/>
　獵讀書爾而孔門黙識徳行之學未聞曽是以為學<lb/>
　乎雖然䝉就學未㡬而論議驚人亦其氣質之小變<lb/>
　邪抑其矜伐之心形於詞氣所謂以學問驕人者非<lb/>
　邪雖曰學臣不敢信也宋儒胡寅謂權䝉皆以學進<lb/>
<pb n="KR3a0094_WYG_028-9a"/>
　而大其益過矣夫權奸雄之邪心未損豈古人之所<lb/>
　謂學易之所謂益者乎<lb/>
晉武帝泰始九年周魴之子處膂力絶人不脩細行鄉<lb/>
里患之處嘗問父老曰今時和嵗豐而人不樂何邪父<lb/>
老歎曰三害不除何樂之有處曰何謂也父老曰南山<lb/>
白額虎長橋蛟幷子為三矣處曰若所患止此吾能除<lb/>
之乃入山求虎射殺之因投水摶殺蛟遂從機雲受學<lb/>
篤志讀書砥礪節行比及期年州府交辟<lb/>
<pb n="KR3a0094_WYG_028-9b"/>
　臣若水通曰成湯懋徳不吝改過聞過非難改過為<lb/>
　難改過非難而不吝尤難周處聞父老三害之言除<lb/>
　蛟虎以自勵其行可謂勇於改過而得處仁遷義之<lb/>
　法矣以其果敢之資茍自得師聞孔孟之學則下為<lb/>
　子路上為成湯其徳業可量邪而師機雲下不過辭<lb/>
　章記誦上不過節行不聞大道之要豈非學負其質<lb/>
　哉<lb/>
陳文帝天嘉四年周太傅燕國公于謹對周武帝曰去<lb/>
<pb n="KR3a0094_WYG_028-10a"/>
食去兵信不可去願陛下守信勿失又曰言行者立身<lb/>
之基願陛下三思而言九慮而行勿使有過天子之過<lb/>
如日月之食人莫不知願陛下慎之<lb/>
　臣若水通曰易曰言行君子之樞機于謹以為立身<lb/>
　之基是也殊不知言心聲也行心迹也言行由中則<lb/>
　發皆天理而動無不善若徒求無過於三思九慮之<lb/>
　間誠使發皆中節亦謂之克伐怨欲不行其誠偽何<lb/>
　如也此何故歟不見天理故也孔子曰言顧行行顧<lb/>
<pb n="KR3a0094_WYG_028-10b"/>
　言顧也者其體認天理之謂乎<lb/>
唐太宗於𢎞文殿聚四庫書二十餘萬卷置𢎞文館於<lb/>
殿側精選天下文學之士虞世南禇亮姚思㢘歐陽詢<lb/>
蔡允恭蕭徳言等以本官兼學士令更日宿直聽朝之<lb/>
隙引入内殿講論前言徃行商確政事或至夜分乃罷<lb/>
　臣若水通曰太宗聚書於𢎞文館選文臣以更直講<lb/>
　論古今亦云盛矣其果古之博學審問之謂邪帝王<lb/>
　之學格物而已誠意正心脩身齊家治國平天下皆<lb/>
<pb n="KR3a0094_WYG_028-11a"/>
　隨處體認天理以格物者也豈徒講說而已邪太宗<lb/>
　不知大學之道群臣皆非正學之人而昧聖學之本<lb/>
　故學不純而心不正治不古以雜于霸有由然矣伏<lb/>
　惟我祖宗有君臣同遊輪直文華講習文樓之典甚<lb/>
　盛舉也仰惟皇上聖學日新今年盛暑不以例輟講<lb/>
　廢學詔日講經筵官日各輪一員入直文華是能復<lb/>
　祖宗之舊章而唐不足論矣臣愚謂人君之學貴知<lb/>
　本也方今道學漸明之時正心一徳之臣布於中外<lb/>
<pb n="KR3a0094_WYG_028-11b"/>
　四方茍選取入京以本官兼文職俾之入侍日講經<lb/>
　筵之班則其誠意徳氣亦足以薰陶㴠養而正君心<lb/>
　矣誠為莫大之益天下幸甚<lb/>
唐太宗貞觀二年六月戊子上謂侍臣曰朕觀隋煬帝<lb/>
集文辭博奥亦知是堯舜而非桀紂然行事何其反也<lb/>
魏徴對曰人君雖聖哲猶當虚已以受人故智者獻其<lb/>
謀勇者竭其力煬帝恃其俊才驕矜自用故口誦堯舜<lb/>
之言而身為桀紂之行曽不自知以至覆亡也上曰前<lb/>
<pb n="KR3a0094_WYG_028-12a"/>
事不逺吾属之師也<lb/>
　臣若水通曰魏徴虚之一言庶乎知徳業之本矣虚<lb/>
　明者心之本體也亦在乎盡心與否而已譬之鑑焉<lb/>
　今日明燭妍媸非加光也不翳於塵爾明日一物莫<lb/>
　燭非始無光也蔽之深爾君子能去其蔽光者則本<lb/>
　體自見矣是之謂盡心而知性隋煬帝知是堯舜非<lb/>
　桀紂心之本體有時而明然而身口頓異身為桀紂<lb/>
　䧟於亡而不知非其慾蔽之深乎揆厥所由惟其不<lb/>
<pb n="KR3a0094_WYG_028-12b"/>
　學故無以成其徳業爾或曰煬帝著書三十萬巻謂<lb/>
　之不學可乎噫不立其本而徒事夫文詞之末雖曰<lb/>
　充棟祗足以為惑爾奚學之云學也者其聖狂之判<lb/>
　乎<lb/>
唐太宗貞觀三年十二月上問給事中孔頴達曰論語<lb/>
以能問於不能以多問於寡有若無實若虚何謂也頴<lb/>
達具釋其義以對且曰非獨匹夫如是帝王亦然帝王<lb/>
内藴神明外當𤣥黙故易稱以蒙養正以明夷涖衆<lb/>
<pb n="KR3a0094_WYG_028-13a"/>
　臣若水通曰曽子此言謂昔者吾友嘗從事於斯則<lb/>
　此乃孔門之學所從事者也盖學以虚心受人為本<lb/>
　唐太宗之問可謂善矣頴達者宜以此義開其君之<lb/>
　心心虚則善日生帝王之學可基矣不知出此徒具<lb/>
　訓釋以對遂使論語之義晦而孔門之學不明也噫<lb/>
　有君如此而不遇格心之臣以佐之此太宗之所以<lb/>
　多慚徳而貞觀之治不克終豈非輔臣之罪哉<lb/>
唐太宗貞觀十五年指殿屋謂侍臣曰治天下如建此<lb/>
<pb n="KR3a0094_WYG_028-13b"/>
屋營構既成勿數改移茍易一榱正一瓦踐履動揺必<lb/>
有所損若慕竒功變法度不恒其徳勞擾實多<lb/>
　臣若水通曰太宗以殿屋喻治道且戒慕竒功變法<lb/>
　度而又本於其徳之恒若太宗可謂知進脩矣向使<lb/>
　當時有知學之臣將順其羙必曰屋以基為本如道<lb/>
　以心為本帝恒徳之言若知本矣屋之榱瓦之損小<lb/>
　而基崩之害大人君之治法度之損小而壊心之禍<lb/>
　大心恒則徳恒徳恒則無法度之變矣徳業之成豈<lb/>
<pb n="KR3a0094_WYG_028-14a"/>
　至貞觀之不終乎<lb/>
唐徳宗建中四年十一月陸贄上疏曰臣聞仲虺賛成<lb/>
湯不稱其無過而稱其改過吉甫歌誦周宣不羙其無<lb/>
闕而羙其補闕是則聖賢之意較然著明惟以改過為<lb/>
能不以無過為貴盖為人之行已必有過差上智下愚<lb/>
俱所不免智者改過而遷善愚者恥過而遂非遷善則<lb/>
其徳日新遂非則其惡彌積<lb/>
　臣若水通曰改過遷善進徳之基也陸贄以是而告<lb/>
<pb n="KR3a0094_WYG_028-14b"/>
　徳宗可謂對病之藥矣惜乎剛愎自任而不能此其<lb/>
　所以卒成亂階也歟<lb/>
賈誼新書曰人主仁而境内和矣故其士民莫弗親也<lb/>
人主義而境内理矣故其士民莫弗順也人主有禮而<lb/>
境内肅矣故其士民莫弗敬也人主有信而境内貞矣<lb/>
故其士民莫弗信也<lb/>
　臣若水通曰仁義禮信人之性也性也者心之理也<lb/>
　是故心性感於上而民心應於下其心同也故進徳<lb/>
<pb n="KR3a0094_WYG_028-15a"/>
　脩業存之於身孚之於家國天下之人而治道具矣<lb/>
　可不重乎<lb/>
劉向說苑曽子曰君子脩禮以立志則貪欲之心不來<lb/>
君子脩禮以脩身則怠惰慢易之節不至君子脩禮以<lb/>
仁義則忿爭暴亂之辭逺<lb/>
　臣若水通曰立志脩身居仁由義君子之徳業備矣<lb/>
　禮也者理也體用之貫也故在心則志立在身則身<lb/>
　脩在事則仁義而無貪欲怠慢争亂之邪焉何患乎<lb/>
<pb n="KR3a0094_WYG_028-15b"/>
　徳業之不成哉<lb/>
陸贄奏議曰愚智兼納洪纎靡遺葢之如天容之如地<lb/>
埀旒黈纊而黜其聰察匿瑕藏疾而務於包涵不示威<lb/>
而人畏之如雷霆不用明而人仰之如日月此天子之<lb/>
徳也<lb/>
　臣若水通曰天子之徳與天同體者也與天同覆而<lb/>
　無外與地同載而不遺與日月同明而不蔽與雷霆<lb/>
　同威而不怒所以復徳之本體而配天者也其徳崇<lb/>
<pb n="KR3a0094_WYG_028-16a"/>
　矣其業廣矣脩之者非在乎他在吾心之本體始爾<lb/>
　伏惟皇上加之意焉因陸贄之言而求之本心廓天<lb/>
　地日月雷霆之徳以治天下幸甚<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0094_WYG_028-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷九十六</head>
    <p>
<pb n="KR3a0094_WYG_096-1a"/>
欽定四庫全書<lb/>
　格物通卷九十六　　　　明　湛若水　撰<lb/>
　　　薄歛下<lb/>
唐高祖武徳七年夏四月庚子初定均田租庸調法丁<lb/>
中之民給田一頃篤疾減十之六寡妻妾減七皆以十<lb/>
之二為世業八為口分每丁嵗入租粟二石調隨土地<lb/>
所宜綾絹絁布嵗役二旬不役則收其傭日三尺有事<lb/>
而加役者旬有五日免其調三旬租調俱免水旱蟲霜<lb/>
<pb n="KR3a0094_WYG_096-1b"/>
為災什損四以上免租損六以上免調損七以上課役<lb/>
俱免凡民貲業分九等百户為里五里為鄉四家為鄰<lb/>
四鄰為保在城邑者為坊田野者為村食禄之家無得<lb/>
與民爭利工商雜類無預士伍男女始生為黄四嵗為<lb/>
小十六為中二十為丁六十為老嵗造計帳三年造户<lb/>
籍<lb/>
　臣若水通曰唐之立法雖非皆古之制而亦古之遺<lb/>
　意也曰租者粟米之征也曰調者布縷之征也曰庸<lb/>
<pb n="KR3a0094_WYG_096-2a"/>
　者力役之征也豐年則取之凶年則損之此民不困<lb/>
　於誅求而貞觀之斗米三錢有以哉後世惟竭民之<lb/>
　財以恣己之欲不知損下則上下俱損益下則上下<lb/>
　俱益君民一體而貧富豈容二致耶今天下公私俱<lb/>
　竭而病於國家之冗費未去其取諸民者亦重矣伏<lb/>
　惟聖明崇儉以節用損上以益下天下幸甚<lb/>
唐太宗貞觀九年三月上謂魏徴曰齊後主周天元皆<lb/>
重歛百姓厚自奉養力竭而亡譬如饞人自啖其肉肉<lb/>
<pb n="KR3a0094_WYG_096-2b"/>
盡而斃何其愚也<lb/>
　臣若水通曰君民相為一體者也何者天地萬物與<lb/>
　吾一體者也知其一體則所以愛之而不傷者無所<lb/>
　不至矣其忍重歛以自殘乎太宗啖肉充饑之喻近<lb/>
　之矣噫刲巳則痛戚至於截人肢體而不恤者氣血<lb/>
　不相關而己是葢未能真見天地萬物一體之道則<lb/>
　一膜之外已為秦越夫焉得不重歛相殘邪故人君<lb/>
　之學莫大乎體仁易曰君子體仁足以長人<lb/>
<pb n="KR3a0094_WYG_096-3a"/>
貞觀十一年八月侍御史焉周上疏以為自古以來國<lb/>
之興亡不以畜積多少在於百姓苦樂且以近事驗之<lb/>
隋貯洛口倉而李宻資之東郊積布帛而世充資之兩<lb/>
京府庫亦為國家之用至今未盡夫積畜固不可無要<lb/>
當人有餘力然後收之不可强歛以資冦敵也夫儉以<lb/>
息人陛下已於貞觀之初親所服行在於今日為之固<lb/>
不難也陛下必為長久之謀不必逺求上古但如貞觀<lb/>
之初則天下幸甚<lb/>
<pb n="KR3a0094_WYG_096-3b"/>
　臣若水通曰焉周之言切矣國之興亡係於民之苦<lb/>
　樂故厚歛以病民則民怨苦而喪其樂生之心則亂<lb/>
　亡安得不至也使太宗能從其言如貞觀之初政何<lb/>
　其治之不可長哉<lb/>
貞觀十六年十一月壬申上曰朕為兆民之主輕徭薄<lb/>
歛使之各治生業則皆富矣若家給人足朕雖不聽管<lb/>
絃樂在其中矣<lb/>
　臣若水通曰民吾同胞痛癢欣戚相關者也孟子曰<lb/>
<pb n="KR3a0094_WYG_096-4a"/>
　樂民之樂者民亦樂其樂太宗欲薄歛以富民而言<lb/>
　樂在其中葢近於樂民之樂矣貞觀之盛斗米三錢<lb/>
　外户不閉行旅不齎糧民之樂其樂豈無所自哉<lb/>
唐代宗元年冬十月京兆尹第五琦言什一税法民苦<lb/>
其重多流亡十一月甲子日南至赦改元悉停什一税法<lb/>
　臣若水通曰十畝税一唐之法與古名同而實異也<lb/>
　代宗始不知而誤行之及聞民苦其重多所流亡即<lb/>
　赦停其法所謂勇於改過不失為愛民之主頼有此<lb/>
<pb n="KR3a0094_WYG_096-4b"/>
　耳人君之於民其愁苦之聲可不聞哉<lb/>
徳宗建中元年春正月丁卯朔赦天下始用楊炎議命<lb/>
黜陟使與觀察刺史約百姓丁産定等級改作兩税法<lb/>
比來新舊徴科色目一切罷之二税外輙率一錢者以<lb/>
枉法論唐初賦歛之法曰租庸調有田則有租有身則<lb/>
有庸有户則有調𤣥宗之末版籍浸壊多非其實及至<lb/>
徳兵起所在賦歛廹趣取辦無復常凖賦歛之司増數<lb/>
而莫相統攝各隨意増科自立色目新故相仍不知紀<lb/>
<pb n="KR3a0094_WYG_096-5a"/>
極民富者丁多率為官為僧以免課役而貧者丁多無<lb/>
所伏匿故上户優而下户勞吏因縁蠶食旬輸月送不<lb/>
勝困弊率皆逃徙為浮户其土著百無四五至是炎建<lb/>
議作兩税法先計州縣每嵗所應費用及上供之數而<lb/>
賦於人量出以制入户無主客以見居為簿人無丁中<lb/>
以貧富為差為行商者在所州縣税三十之一使與居<lb/>
者均無僥利居人之税秋夏兩徴之其租庸調雜徭悉<lb/>
省皆總統於度支上用其言因赦令行之<lb/>
<pb n="KR3a0094_WYG_096-5b"/>
　臣若水通曰唐初租庸調之法雖不及三代然亦取<lb/>
　之有制民未稱病也楊炎乃倡為兩税之議徳宗用<lb/>
　之以赦天下悉除新舊征科色目孰不以為寛也殊<lb/>
　不知法愈煩而病民終不免於流弊然則人君其可<lb/>
　以畜聚歛之臣亂舊章以誤國家哉<lb/>
建中二年五月淮南節度使陳少逰奏本道稅錢每千<lb/>
請増二百五月詔他道皆如淮南又鹽每斗價皆増百<lb/>
錢十一月加少逰同平章事<lb/>
<pb n="KR3a0094_WYG_096-6a"/>
　臣若水通曰大學云長國家而務財用者必自小人<lb/>
　矣孟子曰長君之惡其罪小逢君之惡其罪大徳宗<lb/>
　好利之心非楊炎諸羣小從䛕之耶是時已稅商錢<lb/>
　括富商僦質而少遊者請増税錢非所謂逢君之惡<lb/>
　而長之耶繼是而往税架間陌錢無虚日而四方解<lb/>
　體亂臣乗之而逆節矣向使帝能節用愛人於平時<lb/>
　則固不致興兵而侈用矣若非唐命未改而諸將死<lb/>
　綏瓊林大盈之積其不為鉅橋鹿臺也哉為人君者<lb/>
<pb n="KR3a0094_WYG_096-6b"/>
　所宜戒也<lb/>
徳宗貞元四年九月庚申元友直句檢諸道税外物悉<lb/>
輸户部遂為定制嵗於税外輸百餘萬緡斛民不堪命<lb/>
諸道多自訴於上上意窹詔今年已入在官者輸京師<lb/>
未入者悉以與民明年以後悉免之於是東南之民復<lb/>
安其業<lb/>
　臣若水通曰友直之為句檢使以諸道税外之緡輸<lb/>
　京師此小人以利逢徳宗之欲者也民不堪命邦本<lb/>
<pb n="KR3a0094_WYG_096-7a"/>
　將蹙矣李泌為相宜斥友直之非而止徳宗之欲也<lb/>
　乃無一言由是而推之乃其前日受淮南二十萬之<lb/>
　運悉輸之大盈者啟之是泌欲為徳宗豐其私財而<lb/>
　不知歛天下之怨也及諸道自訴而上始免未入之<lb/>
　税吁亦晩矣故司馬光曰李泌欲弭徳宗之欲而豐<lb/>
　其私財是欲啟其門而禁其出也嗚呼孰謂李泌之<lb/>
　賢而有此邪<lb/>
徳宗貞元十三年十二月先是宫中市物令官吏主之<lb/>
<pb n="KR3a0094_WYG_096-7b"/>
隨給其直此嵗以宦者為使謂之宫市抑買人物稍不<lb/>
如本估其後不復行文書置白望數百人於兩市及要<lb/>
閙坊曲閱人所賣物但稱宫市則歛手付與真偽不復<lb/>
可辨而敢問所從來及論價之高下者率用直數百錢<lb/>
買人直數千物多以紅紫染故衣敗繒尺寸裂而給之<lb/>
仍索進奉門户及脚價錢人將物詣市至有空手而歸<lb/>
者名為宫市其實奪之商賈有良貨皆深匿之每勑使<lb/>
出雖沽漿賣餅者轍棄閉門諫官御史數奏諫不聽徐<lb/>
<pb n="KR3a0094_WYG_096-8a"/>
州節度使張建封入朝具奏之帝頗嘉納以問工部侍<lb/>
郎判度支蘇弁弁希宦者意對曰京師遊手萬家無土<lb/>
著生業仰宫市取給帝信之故凡言宫市者皆不聽<lb/>
　臣若水通曰易稱何以守位曰仁何以聚人曰財故<lb/>
　聚人之道必在於理財而理財之道必在於仁而後<lb/>
　可安其位也徳宗嗜利其税於民極矣又為宫市索<lb/>
　進奉取脚錢以困商民民將何極邪言官諫之而不<lb/>
　聽及張建封具奏帝嘉納若有感悟之幾矣蘇弁黨<lb/>
<pb n="KR3a0094_WYG_096-8b"/>
　宦寺而詭言以沮焉由是歛愈急人愈散而位愈危<lb/>
　以至奔走郊原求食不得餉絶命危得韓滉一餽而<lb/>
　以得生為賀向之所暴歛果安在也徒足以為君人<lb/>
　者之戒耳<lb/>
唐穆宗長慶元年五月壬子鹽鐵使王播奏約𣙜茶額<lb/>
每百錢加税五十右拾遺李珏等上疏以為𣙜茶近起<lb/>
貞元多事之際今天下無虞所宜寛横歛之目而更増<lb/>
之百姓何時當得息肩不從<lb/>
<pb n="KR3a0094_WYG_096-9a"/>
　臣若水通曰自𣙜酤之法一興而不已遂至於𣙜茶<lb/>
　又不已遂至王播又奏於税百錢之上而加五十焉<lb/>
　民何以堪哉嗚呼民就窮而歛愈急穆宗之謂也此<lb/>
　其所以再失河朔而不能復歟<lb/>
唐懿宗咸通元年五月壬申右拾遺供奉薛調上言以<lb/>
為兵興以來賦歛無度所在羣盜半是逃户固須翦滅<lb/>
亦可閔傷望勅州縣税外毋得科率仍勅長吏嚴加紏<lb/>
察從之<lb/>
<pb n="KR3a0094_WYG_096-9b"/>
　臣若水通曰自古盜賊之生起於賦歛之重及其為<lb/>
　害也乃從而翦滅之不知兵愈繁而歛愈急歛愈急<lb/>
　而盜愈滋滅於東而生於西奈之何不展轉以亡也<lb/>
　薛調知盜賊起於賦歛無度請盡除横暴之歛加賙<lb/>
　恤之仁招叛亡之衆庶猶可以止也不知出此而但<lb/>
　令州縣禁税外之科率而已是猶放飯流歠而問無<lb/>
　齒决也烏能大有濟哉<lb/>
後唐莊宗同光三年閏十二月帝以軍儲不足謀於羣<lb/>
<pb n="KR3a0094_WYG_096-10a"/>
臣豆盧革以下皆莫知為計吏部尚書李琪上疏以為<lb/>
古者量入以為出計農而發兵故雖有水旱之災而無<lb/>
匱乏之憂近代税農以養兵未有農富給而兵不足農<lb/>
損瘠而兵豐飽者也今縱未能蠲省租税茍除折納紐<lb/>
配之法農亦可以小休矣帝即敕有司如琪所言然竟<lb/>
不能行<lb/>
　臣若水通曰兵以䕶國農以養兵故人君在薄歛以<lb/>
　豐農農給而兵足矣此李琪探本之論也唐莊宗亂<lb/>
<pb n="KR3a0094_WYG_096-10b"/>
　亡之事非一及軍儲不足乃謀於羣臣除折納紐配<lb/>
　之法亦晩矣然又竟不能行其後甚至於豫借民税<lb/>
　以給軍至是豈復可為耶事機之徃雖有善者亦無<lb/>
　如之何矣謀國者盍亦謹之於其始哉<lb/>
後晉高祖天福五年秋九月辛未李崧奏諸州倉糧於<lb/>
計帳之外所餘頗多上曰法外税民罪同枉法倉吏特<lb/>
貸其死各痛懲之<lb/>
　臣若水通曰上發以意則下承其事人君誠有薄歛<lb/>
<pb n="KR3a0094_WYG_096-11a"/>
　愛民之心則臣下必不敢違其意以厚歛倉吏數外<lb/>
　歛民上之意可知矣貸死抵罪徒空言何益乎<lb/>
賈誼新書曰衛懿公好鶴鶴有飾以文繡而乗軒者賦<lb/>
歛繁多而不顧其民翟冦遂入衛君奔死遂喪其國<lb/>
　臣若水通曰衛君奔死喪國不在於奔亡之時而在<lb/>
　於賦歛繁多之日賦歛繁多不在於賦歛之日而在<lb/>
　好鶴乗軒之前書曰玩人喪徳玩物喪志徳志皆喪<lb/>
　則重微物輕人民厚歛以供禽獸則民怨日生盜冦<lb/>
<pb n="KR3a0094_WYG_096-11b"/>
　日至此亂亡之道也可不戒哉<lb/>
劉向説苑曰魯哀公問政於孔子對曰政有使民富且<lb/>
夀哀公曰何謂也孔子曰薄賦歛則民富無事則逺罪<lb/>
逺罪則民夀公曰若是則寡人貧矣孔子曰詩云愷悌<lb/>
君子民之父母未見子富而父母貧者也<lb/>
　臣若水通曰欲富欲夀雖民之情而君之富夀亦於<lb/>
　是乎在矣葢君與民為一體相因者也民富且夀君<lb/>
　豈有獨貧之理哉民貧且死君豈有獨富之理哉先<lb/>
<pb n="KR3a0094_WYG_096-12a"/>
　王經土地而井牧其田野為之井邑邱甸縣都以任<lb/>
　事而令貢賦即所以藏富於民也薄其税歛則萬邦<lb/>
　惟正之供亦猶子弟有餘而奉養於父母者無不足<lb/>
　矣奚必箕㑹大盈竭四海而帑藏之然後謂之富哉<lb/>
　此人君之所以長治乆安祈天永命者在是夀孰有<lb/>
　大於此者耶孔子之言萬世人君之龜鑑也不可不<lb/>
　加之意焉<lb/>
宋仁宗皇祐五年十一月詔減畿内諸縣税端明殿學<lb/>
<pb n="KR3a0094_WYG_096-12b"/>
士張方平言王畿賦歛之重詔開封府諸縣兩税於元<lb/>
額減二分永為定式<lb/>
　臣若水通曰畿内者天下根本之地諸縣所供視天<lb/>
　下之州縣為尤繁故薄歛之政所宜先焉者也張方<lb/>
　平此言可謂得矣然王者與天地同體以四海為家<lb/>
　四海之民猶畿内之民也方平能知王道則必請行<lb/>
　王政立什一中正之法由王畿以達之天下則愽施<lb/>
　濟衆而仁澤及於無窮矣惜乎其學不足以及此<lb/>
<pb n="KR3a0094_WYG_096-13a"/>
宋理宗景定元年五月蒙古左丞張文謙罷遂求出宣<lb/>
撫大名臨發語中書平章政事王文統曰民困日久况<lb/>
當大旱不量减税賦何以慰來蘇之望文統曰上新即<lb/>
位國家經費止仰税賦茍復減損何以供給文謙曰百<lb/>
姓足君孰與不足至任蠲常賦什之四商酒税什之二<lb/>
　臣若水通曰文統知在官之為富而不知在民之為<lb/>
　富且無殃也後世之聚歛之臣欲為富國之計如文<lb/>
　統者每每厚征于民殊不知民散則國雖富孰與守<lb/>
<pb n="KR3a0094_WYG_096-13b"/>
　是富而有殃矣如紂之鹿臺鉅橋唐徳宗之瓊林大<lb/>
　盈是也故薄歛者國賦雖損國富則益張文謙謂百<lb/>
　姓足君孰與不足其善於謀國者矣若文統其文謙<lb/>
　之罪人乎<lb/>
元世祖至元二十一年詔盧世榮行鈔法下御史中丞<lb/>
崔彧吏罷之世榮既入中書即日奉詔理鈔法之弊自<lb/>
謂其生財有法用其法當賦倍増而民不擾翰林學士<lb/>
董文用謂曰此錢取于右丞家耶將取之民耶取于右<lb/>
<pb n="KR3a0094_WYG_096-14a"/>
丞家則吾不知若取于民則有説矣牧羊者嵗當兩剪<lb/>
其毛今牧人日剪以獻主者固悦其得毛之多然羊無<lb/>
所避寒熱既死且盡毛又可得乎民財有限右丞將盡<lb/>
取之得無有日剪其毛之患乎世榮不能對<lb/>
　臣若水通曰財出於民未有不擾民而賦倍増者也<lb/>
　盧世榮理鈔法之弊自謂其生財有法用其法當賦<lb/>
　倍増而民不擾嗚呼天下寜有是理哉以此欺人罔<lb/>
　上何異于指鹿為馬者乎夫益上則必損下自然之<lb/>
<pb n="KR3a0094_WYG_096-14b"/>
　理也乃謂賦増而民不擾豈天雨而鬼輸之耶文用<lb/>
　以牧羊剪毛喻之宜世榮之無辭以對矣然謂之剪<lb/>
　毛猶可後之歛民者猶并其膏血食之矣獻子曰與<lb/>
　其有聚歛之臣寜有盜臣獻子所以惡聚歛之臣者<lb/>
　以其剥民而必為之辭也吁世榮可謂聚歛之臣矣<lb/>
　人君茍喜其能豐財而信任之則未有不耗國之元<lb/>
　氣以亡者可不慎歟<lb/>
程氏遺書曰今之税實輕於什一但歛之無法與不均<lb/>
<pb n="KR3a0094_WYG_096-15a"/>
耳<lb/>
　臣若水通曰什一天下之中正也而云宋之税反輕<lb/>
　於此焉若賢於堯舜禹湯文武之制矣然民不受惠<lb/>
　而無補於治亂之數者横征多門一也轉輸數倍二<lb/>
　也所過掊克三也有是三者則又倍於什一者不知<lb/>
　其幾矣此名同而實異治亂之所以不倫乎為人君<lb/>
　有愛民之心者其可務虚名而不行實惠哉<lb/>
横渠張載曰野九一而助郊之外助也國中什一使自<lb/>
<pb n="KR3a0094_WYG_096-15b"/>
賦郊門之内通謂之國中田不井授故使什而自賦其<lb/>
一也<lb/>
　臣若水通曰郊外都鄙之地也助藉其力也郊門之<lb/>
　内鄉遂之地也自賦使民自賦乃古之貢法也古之<lb/>
　聖人班爵有等而受禄皆因之以為差故財散於下<lb/>
　不困民以自奉也是以十夫有溝八家同井耕則通<lb/>
　力而作收則計畝而分上下各足職是故耳秦漢以<lb/>
　來時君不知天地之財上下公共之義乃剥民奉巳<lb/>
<pb n="KR3a0094_WYG_096-16a"/>
　爭為奢泰至於民貧國亡而不自知也其亦可哀也<lb/>
　夫伏惟聖明酌古凖今逺宗三代之法則民富國足<lb/>
　而自不必厚歛矣區區漢唐敝政何足言哉<lb/>
張栻云嵗受民租總賦者輙對糴以給軍先時民輸一<lb/>
以七合為羡其後並縁十倍之至是又欲以七升為額<lb/>
張棁曰作法於貪其弊將可窮邪力沮止之<lb/>
　臣若水通曰糴以給軍舊法也變而為七合之羡又<lb/>
　變而為十倍之征又變而為七升之額葢人君有無<lb/>
<pb n="KR3a0094_WYG_096-16b"/>
　窮之欲宜其無一定之制而奉承者由之而日滋也<lb/>
　上下相殘亂安得不作耶此張梲所以力沮止之也<lb/>
　雖然民者君之天也君不愛其民是自賊其天也不<lb/>
　智孰大焉故人君雖貴於謀國之良又當慎於用人<lb/>
　之善<lb/>
華陽范祖禹曰自井田廢而貧富不均後世未有能制<lb/>
民之産使之養生送死而無憾者也立法者未嘗不欲<lb/>
抑富而或益助之不知富者所以能兼并由貧者不能<lb/>
<pb n="KR3a0094_WYG_096-17a"/>
自立也貧者不能自立由上之賦歛重而力役繁為國<lb/>
者必曰財用不足故賦役不可以省盍亦反其本矣<lb/>
　臣若水通曰井田廢則賦已煩賦已煩則民日貧也<lb/>
　久矣賦役之困民恒由於財用之濫費范祖禹所謂<lb/>
　本者在是矣為人君者誠能存心於天下加志於窮<lb/>
　民崇儉黜奢量入為出則財恒足矣何必重賦而煩<lb/>
　役哉若然上下貧富皆有其分均天下之道其在兹<lb/>
　乎<lb/>
<pb n="KR3a0094_WYG_096-17b"/>
國朝洪武十二年十一月甲午朔上觀漢武帝紀顧謂<lb/>
翰林待制吳沈曰人君理財之道視國如家也一家之<lb/>
内父子不異貨其父經營儲積未有不為子計者父子<lb/>
如異貨家必隳矣君民猶父子也若惟損民以益君民<lb/>
衣食不給而君獨富豈有是理哉<lb/>
　臣若水通曰伏觀皇祖感於漢武之紀以諭侍臣即<lb/>
　有若百姓足君孰與不足百姓不足君孰與足之義<lb/>
　也至於以天下為一家以君民猶父子則又有如保<lb/>
<pb n="KR3a0094_WYG_096-18a"/>
　赤子之心也是心也天理之公也茍有公心何所不<lb/>
　至雖博施濟衆亦由此心擴充之爾故由理國之財<lb/>
　之心以為理民之財之心則民財足而國用足矣聖<lb/>
　諭所謂一家父子不異貨其父經營儲積未有不為<lb/>
　子計者是已故為子經營儲積而已財足矣此人人<lb/>
　能公於家者之心人君能以之公於國則天下其有<lb/>
　不平乎惜乎漢武不足以知此<lb/>
洪武十三年六月上謂户部臣曰曩者奸臣聚歛深為<lb/>
<pb n="KR3a0094_WYG_096-18b"/>
民害税及天下纎悉之物朕甚恥焉自今如軍民嫁娶<lb/>
䘮祭之物舟車絲布之類皆勿税爾户部其榜示天下<lb/>
使其周知<lb/>
　臣若水通曰孟獻子曰百乗之家不畜聚歛之臣與<lb/>
　其有聚歛之臣寜有盜臣甚言其聚歛之臣不可有<lb/>
　也夫剥民之膏血以奉上怨將誰歸乎蹙邦本以供<lb/>
　淫欲禍將誰咎乎我皇祖一念之仁視民如傷知聚<lb/>
　歛之奸臣深為民害乃痛絶之以稅及天下之纎悉<lb/>
<pb n="KR3a0094_WYG_096-19a"/>
　為恥即諭户部軍民嫁娶喪祭之物舟車絲布之類<lb/>
　皆勿税且榜示天下防其壅蔽而欲小民之受惠也<lb/>
　仁心仁政之施此其急務也今日之民皇祖之民也<lb/>
　今日纎悉之税果如皇祖之勿稅乎惟聖明體察於<lb/>
　心以擴充於政焉天下之民幸甚<lb/>
洪武二十年十二月辛未河間阜城驛馬户以孳生馬<lb/>
來進上曰馬户應役惟仰於馬然芻荳之給其費不輕<lb/>
故嘗命兵部榜諭凡驛馬孳生聽民畜賣今復有來進<lb/>
<pb n="KR3a0094_WYG_096-19b"/>
者豈朕言不信於民耶無乃有司奉行之不至其即還<lb/>
之<lb/>
　臣若水通曰孟子云用其一而緩其二夫養馬之役<lb/>
　亦賦之一事而尤勞費者也孳生上進亦不得已之<lb/>
　義也聖祖之諭乃謂馬户應役惟仰於馬芻荳之給<lb/>
　其費不輕誠體悉民隠之至矣遂命還之聽其畜賣<lb/>
　至責有司奉行之過誠緩征恤民之至仁矣葢馬進<lb/>
　於君不見其益也養馬於民祗見其損也故損下益<lb/>
<pb n="KR3a0094_WYG_096-20a"/>
　上則無所不損矣損上益下則無所不益矣仰惟聖<lb/>
　明體聖祖之仁心知損益之大義保天命人心於無<lb/>
　窮可焉<lb/>
洪武二十四年九月庚子詔建寜嵗貢上供茶聽茶户<lb/>
採進有司勿與勅天下産茶去處嵗貢皆有定額而建<lb/>
寜茶品為上其所進者必碾而揉之壓以銀板為大小<lb/>
龍圑上以重勞民力罷造龍團惟採茶芽以進其品有<lb/>
四曰探春先春次春紫筍置茶户五百免其徭役俾専<lb/>
<pb n="KR3a0094_WYG_096-20b"/>
事採植既而有司恐其後時嘗遣人督之茶户畏其逼<lb/>
迫往往納賂上聞之故有是命<lb/>
　臣若水通曰孟子云賢君必恭儉取於民有制茶課<lb/>
　之征民尤病焉至於茶造龍圑物小而費大也自唐<lb/>
　以來用茶皆為末製片碾用而所謂龍團者茶末則<lb/>
　蒸而碾合以諸香以為餅始於丁謂而成於蔡襄歐<lb/>
　陽脩曰君謨士人何至作此事葢譏其啓無益之費<lb/>
　也張詠鎮蜀見民植茶者令易之以桑恐其貽征歛<lb/>
<pb n="KR3a0094_WYG_096-21a"/>
　之患於後也則茶課固已病民久矣皇祖於茶户乃<lb/>
　免徭役罷造龍團實以厚民力又以防奢漸即大禹<lb/>
　菲飲食之心而陋宋人之為矣人君天理之心體認<lb/>
　之功一有不純則物欲得以乗之一欲之肆有以貽<lb/>
　天下之害一身之奉有以費天下之財可不慎歟<lb/>
𢎞治十一年孝宗皇帝欽依問刑條例凡審編均徭從<lb/>
公查照嵗額差使於該年均徭人户丁糧有力之家止<lb/>
編本等差役不許分外加増餘剰銀兩貧難下户并逃<lb/>
<pb n="KR3a0094_WYG_096-21b"/>
亡之數聽其空閑不許徴銀及額外濫設聽差等項料差<lb/>
違者聽撫按等官糾察問罪奏請改調容隠不舉各治<lb/>
以罪鎮守衙門不許干預均徭<lb/>
　臣若水通曰古云寛一分民受一分之賜上有遺力<lb/>
　則下有遺惠嵗額之役民力已不堪又増之以餘剰<lb/>
　之銀而括及貧亡之户益之以額外之設其可支乎<lb/>
　陸䞇曰財者民之心黄庭堅曰民膏民脂喻之誠切<lb/>
　矣夫刲其心食其膏而民不叛者未之有也我孝宗<lb/>
<pb n="KR3a0094_WYG_096-22a"/>
　皇帝時使薄歛垂十八載深仁厚澤民不能忘伏惟<lb/>
　聖明申明而嚴禁之民其少瘳乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0094_WYG_096-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷九十六<lb/>
</p>
<p>
</p>
  </div>
</body>
</text>
</TEI>
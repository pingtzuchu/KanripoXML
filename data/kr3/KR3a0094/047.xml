<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷四十七</head>
    <p>
<pb n="KR3a0094_WYG_047-1a"/>
欽定四庫全書<lb/>
　格物通卷四十七　　　　明　湛若水　撰<lb/>
　　　立敎興化中<lb/>
漢光武建武元年宛人卓茂寛仁恭愛為密令視民如<lb/>
子舉善而敎口無惡言吏民親愛不忍欺之民嘗有言<lb/>
部亭長受其米肉遺者茂曰亭長為從汝求乎為汝有<lb/>
事囑之而受乎將平居自以恩意遺之乎民曰往遺之<lb/>
爾茂曰遺之而受何故言邪吏顧不當乘威力彊求請<lb/>
<pb n="KR3a0094_WYG_047-1b"/>
爾亭長素善吏嵗時遺之禮也民曰茍如此律何故禁<lb/>
之茂笑曰律設大法禮順人情今我以禮敎汝汝必無<lb/>
怨惡以律治汝汝何所措其手足乎且歸念之初茂到<lb/>
縣有所廢置吏民笑之鄰城聞者皆嗤其不能河南郡<lb/>
為置守今茂不為嫌治事自若數年敎化大行道不拾<lb/>
遺遷京部丞密人老少皆涕泣隨送及以病免歸詔曰<lb/>
夫名冠天下當受天下重賞今以茂為太傅封褒德侯<lb/>
　臣若水通曰善政不如善敎之得民也卓茂以禮敎<lb/>
<pb n="KR3a0094_WYG_047-2a"/>
　治邑民不忍欺敎化大行謂非得其本哉其折禮遺<lb/>
　亭長之數言藹然尚德君子矣吏民始嗤而久服之<lb/>
　秉彞之在人者不可誣也光武褒德之賞其為世敎<lb/>
　之勸大矣哉<lb/>
漢桓帝延熹四年夏四月以太常劉矩為太尉初矩為<lb/>
雍丘令以禮讓化民有訟者常引之於前提耳訓告以<lb/>
為忿恚可忍縣官不可入使歸更思訟者感之輒各罷<lb/>
去<lb/>
<pb n="KR3a0094_WYG_047-2b"/>
　臣若水通曰為國以禮讓為本孔子曰必也使無訟<lb/>
　乎劉矩令雍丘以禮讓化民而訟者罷去得其本之<lb/>
　明效也然則人君之為治豈可不端其本哉<lb/>
延熹七年陳留仇香至行純嘿鄉黨無知者年四十為<lb/>
蒲亭長民有陳元獨與母居母詣香告元不孝香到元<lb/>
家為陳人倫孝行譬以禍福之言元感悟卒為孝子考<lb/>
城令王奐署香主簿謂之曰聞在蒲亭陳元不罰而化<lb/>
之得無少鷹鸇之志邪香曰以為鷹鸇不若鸞鳯故不<lb/>
<pb n="KR3a0094_WYG_047-3a"/>
為也奐曰枳棘之林非鸞鳯所集百里非大賢之路乃<lb/>
以一月俸資香使入太學郭泰符融齎刺謁之因留宿<lb/>
明旦泰起下牀拜之曰君泰之師非泰之友也<lb/>
　臣若水通曰甚矣敎化之易以感人也得乎人心之<lb/>
　所同然故也仇香陳人倫孝行卒能化成蒲民之孝<lb/>
　其所以見署於王奐取重於郭泰非得其同然者如<lb/>
　是乎<lb/>
延熹八年秋七月議郎王暢嘗為南陽太守奮厲威猛<lb/>
<pb n="KR3a0094_WYG_047-3b"/>
張敞諫曰懇懇用刑不如行恩孶孶求姦未若禮賢化<lb/>
人在德不在用刑暢深納其言更崇寛政敎化大行<lb/>
　臣若水通曰化人在德不在刑德者順也刑者逆也<lb/>
　信乎張敞之言矣王暢然其言改威猛而崇寛厚卒<lb/>
　之敎化大行貴戚豪族斂手革心而前所謂發屋伐<lb/>
　樹堙井夷竈之嚴猛將焉用哉<lb/>
延熹八年十一月徵東海相劉寛為尚書令寛歴典三<lb/>
郡温仁多恕雖在倉卒未嘗疾言遽色吏民有過但用<lb/>
<pb n="KR3a0094_WYG_047-4a"/>
蒲鞭罰之示辱而巳終不加苦每見父老慰以農里之<lb/>
言少年勉以孝弟之訓人皆恱而化之<lb/>
　臣若水通曰傳云孝弟順德也觀劉寛歴典三郡温<lb/>
　仁多恕蒲鞭示辱藹然愷悌君子矣及慰父老以農<lb/>
　里之言所謂上老老而長長者耶其訓勉少年以孝<lb/>
　弟卓乎順德之化矣此其所以感人心而受上賜也<lb/>
　歟然則為治者奚以嚴峻苛刻為哉<lb/>
延熹九年賈彪嘗為新息長小民困貧多不養子彪嚴<lb/>
<pb n="KR3a0094_WYG_047-4b"/>
為其制與殺人同罪城南有盜刼害人者北有婦人殺<lb/>
子者彪出案驗掾吏欲引南彪怒曰賊盜害人此則常<lb/>
理母子相殘逆天違道遂驅車北行案致其罪城南賊<lb/>
聞之亦面縛自首數年間人養子者以千數曰此賈父<lb/>
所生也皆名之為賈<lb/>
　臣若水通曰乍見孺子入井在他人猶有怵惕惻隠<lb/>
　之心而況於骨肉乎甚哉風俗之移人雖人心天性<lb/>
　尤不能不為之奪也賈彪之治新息不治刼人之盜<lb/>
<pb n="KR3a0094_WYG_047-5a"/>
　而獨案殺子之罪可以敎人慈矣遂使民間養子俱<lb/>
　稱賈父天性之愛豈終泯也臣聞兩浙之間以婚嫁<lb/>
　侈靡殺其女雖名士大夫之家慈母之愛猶不能免<lb/>
　況貧困小民乎其滅天之性傷天之和莫大於此甚<lb/>
　為國家治化之累也伏望聖明推大孝之心以為慈<lb/>
　幼之政詔浙江有司嚴禁示以殺人之罪徐以遍及<lb/>
　天下則人倫之愛同天理之和積而休徵至矣幸甚<lb/>
齊武帝永明五年十二月魏主問高祐曰何以止盜對<lb/>
<pb n="KR3a0094_WYG_047-5b"/>
曰昔宋均立德猛虎渡河卓茂行化蝗不入境況盜賊<lb/>
人也苟守宰得人治化有方止之易矣<lb/>
　臣若水通曰敎化之於人大矣猛虎蝗虫異類無知<lb/>
　猶且感格而況於盜賊乎而況於人乎所以然者以<lb/>
　其氣之一也夫守令近民也人君為國得人以立敎<lb/>
　化如均茂焉則人人施其敎而天下平矣<lb/>
齊武帝永明十年八月魏司徒尉元大鴻臚卿游明根<lb/>
累表請老魏主許之引見賜元𤣥冠素衣明根委貌青<lb/>
<pb n="KR3a0094_WYG_047-6a"/>
紗單衣及被服雜物等而遣之魏主親養三老五更於<lb/>
明堂己酉詔以元為三老明根為五更帝再拜三老親<lb/>
袒割牲執爵而饋肅拜五更且乞言焉元明根勸以孝<lb/>
友化民又養庶老國老於階下禮畢各賜元明根以步<lb/>
挽車及衣服禄三老以上公五更以元卿<lb/>
　臣若水通曰魏主禮尉元明根為三老五更所以老<lb/>
　老賢賢之禮其至矣及元根勸之孝友化民卒以孝<lb/>
　稱詩曰無言不酬無德不報元根之於魏主以之北<lb/>
<pb n="KR3a0094_WYG_047-6b"/>
　朝之君猶能行之以立敎化亦可以見天理之在人<lb/>
　心矣為中國之大君者可不動心哉<lb/>
齊明帝建武三年二月丙午魏詔畿内七十已上暮春<lb/>
赴京師行養老之禮三月丙寅宴羣臣及國老庶老於<lb/>
華林園詔國老黄耉以上假中散大夫郡守耆年以上<lb/>
假給事中縣令庶老直假郡縣各賜鳩杖衣裳<lb/>
　臣若水通曰上老老而民興孝上長長而民興弟魏<lb/>
　主詔畿内七十以上至京師行養老之禮所謂老老<lb/>
<pb n="KR3a0094_WYG_047-7a"/>
　而長長矣所以厚風俗而崇治化豈小小哉先王養<lb/>
　老之政至五代蕩不復存矣孰知舉盛典於久曠之<lb/>
　餘乃出於北魏之君也耶<lb/>
陳宣帝太建六年五月周禁佛道二敎經像悉毁<lb/>
　臣若水通曰異端之害道凡志於道皆知拒之然卒<lb/>
　未能殄絶之者何也凡以吾道之未明也孟子曰君<lb/>
　子反經而已矣經正則庶民興庶民興斯無邪慝矣<lb/>
　周武帝知排佛老可謂難矣使能明先王之道以敎<lb/>
<pb n="KR3a0094_WYG_047-7b"/>
　國天下則二氏之學不毁而自廢矣雖然後世之君<lb/>
　尚崇信焉其視武帝又何如耶<lb/>
唐太宗貞觀四年十二月上之初即位也嘗與羣臣語<lb/>
及教化魏徵對曰久安之民驕佚驕佚則難敎經亂之<lb/>
民愁苦愁苦則易化譬猶饑者易為食渇者易為飲也<lb/>
封德彞非之曰三代以還人漸澆訛故秦任法律漢雜<lb/>
霸道蓋欲化而不能豈能之而不欲耶魏徵曰五帝三<lb/>
王不易民而化若謂古人淳朴漸至澆訛則至于今日<lb/>
<pb n="KR3a0094_WYG_047-8a"/>
當化為鬼魅矣人主安得而治之上卒從徵言<lb/>
　臣若水通曰唐太宗不可謂無志於教化者矣惜乎<lb/>
　魏徵之徒知敎化之可興而不知興敎化之有本是<lb/>
　以貞觀之治不能如三代之時雍也夫形之不端影<lb/>
　將何正立身刑家多欲慚德尚能以敎而化人哉易<lb/>
　曰聖人以神道設敎而天下服知神道者而後可以<lb/>
　語治化矣<lb/>
貞觀十六年十一月壬申上曰朕為兆民之主皆欲使<lb/>
<pb n="KR3a0094_WYG_047-8b"/>
之富貴若教以禮義使之少敬長婦敬夫則皆貴矣<lb/>
　臣若水通曰太宗欲敎民興禮義使之少敬長婦敬<lb/>
　夫庶乎知天之良貴矣然敎化之立豈無所謂本與<lb/>
　則者哉記曰所藏乎身不恕而能喻諸人者未之有<lb/>
　也人君為敎化之主者可不端本以善則哉<lb/>
劉向說苑曰道之所在天下歸之德之所在天下貴之<lb/>
仁之所在天下愛之義之所在天下畏之<lb/>
　臣若水通曰道德仁義一理而巳以其事理之常行<lb/>
<pb n="KR3a0094_WYG_047-9a"/>
　則謂之道以其得諸心則謂之德以其全體好生則<lb/>
　謂之仁以事得其宜則謂之義此理不出於吾心也<lb/>
　以是而立教焉則以心感心天下豈有不興起者哉<lb/>
宋理宗嘉熈二年䝉古建太極書院于燕京時濂溪周<lb/>
子之學未至於河朔楊惟中用師于蜀湖京漢得名士<lb/>
數十人始知其道之粹乃收集伊洛諸書載送燕京師<lb/>
還與姚樞謀建太極書院及周子祠以二程張楊游朱<lb/>
六子配食請趙復為師選俊秀有識度者為道學生由<lb/>
<pb n="KR3a0094_WYG_047-9b"/>
是河朔始知道學<lb/>
　臣若水通曰元自太祖至世祖用兵百四十年至滅<lb/>
　宋而始一天下其戰勝攻取古所未有之盛及觀史<lb/>
　至楊惟中與姚樞奮然興起道學而嘆其有以也豈<lb/>
　非知守天下者乎夫蒙古北俗也乃能興道學之教<lb/>
　而當時南宋乃禁錮道學指為偽學使天理民彞之<lb/>
　在人心澌滅殆盡以歸於敗亡之轍而不悟為能保<lb/>
　天下者耶欲其不亡難矣元儒劉因詩云王綱一紊<lb/>
<pb n="KR3a0094_WYG_047-10a"/>
　國風沈人道方乖鬼境侵生理本直宜細玩蓍龜千<lb/>
　古在人心蓋嘆宋也書曰商俗靡靡利口惟賢餘風<lb/>
　未殄後之主敎化之責者可不獨觀而深省之以救<lb/>
　流俗之弊乎<lb/>
元成宗大德十一年武宗即位七月制加孔子號曰大<lb/>
成制曰先孔子而聖者非孔子無以明後孔子而聖者<lb/>
非孔子無以法所謂祖述堯舜憲章文武儀範百主師<lb/>
表萬世者也可加大成至聖文宣王遣使闕里祀以太<lb/>
<pb n="KR3a0094_WYG_047-10b"/>
牢於戲父子之親君臣之義永惟聖教之遵天地之大<lb/>
日月之明奚罄名言之妙尚資神化祚我皇元<lb/>
　臣若水通曰自有生民以來聖神之倫衆矣而未有<lb/>
　孔子自有孔子以來帝王之尊之者多矣而未有如<lb/>
　元武宗者至矣備矣傳之萬世而無以有加矣然則<lb/>
　天理之在人心豈嘗一日息耶夫元以此而開教化<lb/>
　之原此所以能自立其國乎不然則雖有天下不能<lb/>
　一朝居也<lb/>
<pb n="KR3a0094_WYG_047-11a"/>
元大德十一年八月賜諸王孝經中書右丞博囉特穆<lb/>
爾以國字譯孝經進詔曰孔子微言王公庶民皆當由<lb/>
是而行命刻板模印諸王公以下咸賜之<lb/>
　臣若水通曰孝經乃曾參與師孔子問答之辭自天<lb/>
　子至於庶人孝事父母之道立教之大本也其道始<lb/>
　於立身中於事親終於事君自家而國而天下通于<lb/>
　神明光于四海天之經地之義而民之行固有不可<lb/>
　一日不講者況朔漠之俗禮教未嫺而諸王家世驕<lb/>
<pb n="KR3a0094_WYG_047-11b"/>
　貴尤其所易犯此義不明則亂臣賊子不可勝誅矣<lb/>
　元武知其然乃譯而頒之諸王使其知愛親則不敢<lb/>
　惡於人知敬親則不敢慢於人愛敬始于事親而德<lb/>
　教加于百姓則雖堯舜之聖何以加此惜乎元武徒<lb/>
　知尊崇其書而未有以立天下之大本又何以經綸<lb/>
　天下之大經乎<lb/>
　<lb/>
　格物通卷四十七<lb/>
</p>
<p>
</p>
  </div>
</body>
</text>
</TEI>
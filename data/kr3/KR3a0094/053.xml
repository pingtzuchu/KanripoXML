<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷五十三</head>
    <p>
<pb n="KR3a0094_WYG_053-1a"/>
欽定四庫全書<lb/>
　格物通卷五十三　　　　明　湛若水　撰<lb/>
　　　正百官上<lb/>
書虞書舜典輯五瑞旣月乃日覲四岳群牧班瑞于群<lb/>
后<lb/>
　臣若水通曰此舜見諸侯來朝之事也史臣言舜初<lb/>
　政之時輯歛五等瑞信以徴五等之諸侯五瑞謂天<lb/>
　子始封諸侯所錫之珪公桓珪侯信珪伯躬珪子榖<lb/>
<pb n="KR3a0094_WYG_053-1b"/>
　璧男蒲璧五等其珪頭斜銳以合符於天子冒珪之<lb/>
　刻小大長短廣狹之度以騐其信否者也旣盡也此<lb/>
　正月四方諸侯有至者如四岳為四方之諸侯群牧<lb/>
　為九州之牧伯則日日覲見之蓋欲以少接得盡其<lb/>
　詢察禮意旣見之後則又頒還其瑞以與天下正始<lb/>
　也夫不徒徴之而日日見之然後還其瑞焉見之所<lb/>
　以通其意也頒之所以新其始也孚上下之情同道<lb/>
　徳之化聖人所以治天下如此今之布政郡州古之<lb/>
<pb n="KR3a0094_WYG_053-2a"/>
　諸侯也明主欲同天下之化必因其來朝召見詢之<lb/>
　然後心志可一而治化可行也<lb/>
舜典帝曰咨汝二十有二人欽哉惟時亮天功<lb/>
　臣若水通曰此帝舜總命羣臣之言咨嗟嘆而告四<lb/>
　岳九官十二牧爾二十有二人不可不欽敬爾職以<lb/>
　明亮天之事也孔子告哀公問政曰為政在人夫政<lb/>
　由人生者也今觀帝舜之初治拳拳於羣臣旣分命<lb/>
　之又總告之其丁寧諄復如此成有虞之盛治由此<lb/>
<pb n="KR3a0094_WYG_053-2b"/>
　故也伏望聖明留心於用人以追唐虞之治幸甚<lb/>
臯陶謨無曠庻官天工人其代之<lb/>
　臣若水通曰此臯陶陳知人之謨於帝舜也蔡沉曰<lb/>
　曠廢也言不可用非才而使庻官曠廢厥職也天工<lb/>
　天之工也人君代天理物庻官所治無非天事茍一<lb/>
　職之或曠則天工廢矣可不深戒哉然則廢人職且<lb/>
　不可也而至於廢天工焉可乎<lb/>
商書仲虺之誥佑賢輔徳顯忠遂良兼弱攻昧取亂侮<lb/>
<pb n="KR3a0094_WYG_053-3a"/>
亡推亡固存邦乃其昌<lb/>
　臣若水通曰此仲虺以正臣下之道告成湯也蔡沉<lb/>
　曰諸侯之賢徳者佑之輔之忠良者顯之遂之所以<lb/>
　善善也諸侯之弱者兼之昧者攻之亂者取之亡者<lb/>
　侮之所以惡惡也推亡者兼攻取侮也固存者佑輔<lb/>
　顯遂也推彼之所以亡固我之所以存邦國乃其昌<lb/>
　矣臣謂不但諸侯由諸侯以至於羣臣皆當如此則<lb/>
　害治者去而輔治者安而治可幾矣舜誅四凶命十<lb/>
<pb n="KR3a0094_WYG_053-3b"/>
　六相天下無為而治可見為治之道非有他惟進賢<lb/>
　退不肖爾然則賢愚同混而不亂者未之有也惟聖<lb/>
　明留意焉<lb/>
周書洪範人之有能有為使羞其行而邦其昌凢厥正<lb/>
人旣富方榖<lb/>
　臣若水通曰此箕子衍皇極之疇言造就羣臣之道<lb/>
　也人有位之人也有能有為謂有才幹者羞進也昌<lb/>
　盛也正人者在官之人也富禄之也榖善也有能有<lb/>
<pb n="KR3a0094_WYG_053-4a"/>
　為者不進於行則徳不勝才非吉士也故必使之進<lb/>
　其行焉行者徳之實事才之本也如此不惟有以擴<lb/>
　充其才且有徳以將之不至恃才妄作矣由是官使<lb/>
　皆賢才而邦國有不昌盛矣乎夫在官之人有禄可<lb/>
　仰斯可責其為善而羞行也否則雖欲進行其可得<lb/>
　乎<lb/>
周官六卿分職各率其屬以倡九牧阜成兆民<lb/>
　臣若水通曰此成王訓迪六卿之言也六卿者冢宰<lb/>
<pb n="KR3a0094_WYG_053-4b"/>
　司徒宗伯司馬司冦司空也屬者毎卿六十屬六卿<lb/>
　三百六十屬也倡亦率也九牧者九州之牧伯也阜<lb/>
　厚也成化也言六卿各分其職不相侵奪各倡其屬<lb/>
　勤供職事以為九牧之倡政治明教化洽使兆民之<lb/>
　衆莫不阜厚而化成也夫朝廷百官乃萬邦之表率<lb/>
　也百官正則萬邦正矣萬邦正則兆民安矣然欲正<lb/>
　百官者又在人君正心始也<lb/>
詩小雅巧言亂之初生僣始旣涵亂之又生君子信讒<lb/>
<pb n="KR3a0094_WYG_053-5a"/>
君子如怒亂庻遄沮君子如祉亂庻遄已<lb/>
　臣若水通曰此詩乃大夫傷讒之所作也言亂之所<lb/>
　以生者由讒人以不信之言始入而王涵容不察其<lb/>
　眞偽也亂之又生者則旣信其讒言而用之矣君子<lb/>
　見讒人之言惡之如怒則亂庻幾遄沮矣見賢者之<lb/>
　言喜之如祉則亂庻幾遄已矣若夫忠讒莫辨善惡<lb/>
　不分則百官何由而正哉人主欲正百官必明善惡<lb/>
　之歸鑒忠讒之别在正其一心而巳正其心在正其<lb/>
<pb n="KR3a0094_WYG_053-5b"/>
　喜怒而已喜怒者發於君心而小人最易於窺伺一<lb/>
　或不正則讒邪得入亂之所由生也百官安得正乎<lb/>
禮記王制曰千里之外設方伯五國以為屬屬有長十<lb/>
國以為連連有帥三十國以為卒卒有正二百一十國<lb/>
以為州州有伯八州八伯五十六正百六十八帥三百<lb/>
三十六長八伯各以其屬屬於天子之老二人分天下<lb/>
以為左右曰二伯<lb/>
　臣若水通曰屬連卒州以大小異其名皆聚之意也<lb/>
<pb n="KR3a0094_WYG_053-6a"/>
　長帥正伯亦以大小而異其官也凢此皆因賢侯為<lb/>
　之統於外者也二伯統於内者也所謂自陜以東周<lb/>
　公主之自陜以西召公主之者也陳澔曰八伯為八<lb/>
　州之伯二伯為天下之伯也内外相承而體統立矣<lb/>
王制曰天子三公九卿二十七大夫八十一元士大國<lb/>
三卿皆命於天子下大夫五人上士二十七人次國三<lb/>
卿二卿命於天子一卿命於其君下大夫五人上士二<lb/>
十七人小國二卿皆命於其君下大夫五人上士二十<lb/>
<pb n="KR3a0094_WYG_053-6b"/>
七人<lb/>
　臣若水通曰三公師保傅也象三光也取數於陽也<lb/>
　卿大夫元士之數三倍之也所以備陽道之用也次<lb/>
　國二卿命於天子殺於大國也小國二卿皆命於其<lb/>
　君殺於次國也卿大夫士之數皆竒也取數於陽也<lb/>
　佐其君以陽道治人者也生育之義也<lb/>
王制曰制三公一命卷若有加則賜也不過九命次國<lb/>
之君不過七命小國之君不過五命大國之卿不過三<lb/>
<pb n="KR3a0094_WYG_053-7a"/>
命下卿再命小國之卿與下大夫一命<lb/>
　臣若水通曰制三公三公命服之制也卷與衮同有<lb/>
　降龍無升龍也有加則賜者三公若加一命與王者<lb/>
　之後同故賜衮也不過九命者孔穎逹曰三公八命<lb/>
　身着鷩冕若加一命則為上公而着衮冕九旒服九<lb/>
　章也加賜制特數也不過九示定制也次國之君謂<lb/>
　侯伯也及天子之卿出封者皆七命服七章七旒之<lb/>
　鷩冕也小國之君謂子男也及天子之大夫出封者<lb/>
<pb n="KR3a0094_WYG_053-7b"/>
　皆五命服五章五旒之毳冕也是故制其命數而官<lb/>
　爵之禮著矣<lb/>
坊記子云制國不過千乗都城不過百雉家富不過百<lb/>
乗以此坊民諸侯猶有畔者<lb/>
　臣若水通曰千乗之國諸侯之國也都城卿大夫都<lb/>
　邑之城也家富卿大夫之富也夫名分者人君所以<lb/>
　御臣之柄是故大夫而僣卿則卿可僣諸侯諸侯可<lb/>
　僣天王天下之亂何時而已乎古之明王聖帝防微<lb/>
<pb n="KR3a0094_WYG_053-8a"/>
　於其漸故服采以章之爵位以辨之名分正則百官<lb/>
　正而天下定矣於乎寵禄之過其分而弗致三家六<lb/>
　卿之黨者臣未之聞也吁可不懼哉<lb/>
表記子曰邇臣守和宰正百官大臣慮四方<lb/>
　臣若水通曰邇臣近君者也故欲其守和蓋過於和<lb/>
　則流而為同不及於和則過而為亢是故知剛知柔<lb/>
　納約自牖者可以語守和之道矣宰者太宰之官掌<lb/>
　建邦之六典故以正百官使不越其分不曠其職而<lb/>
<pb n="KR3a0094_WYG_053-8b"/>
　百官正矣大臣二伯六卿也爵位旣重故慮四方先<lb/>
　天下之憂而憂後天下之樂而樂自不容己矣邇臣<lb/>
　太宰大臣各修其職此朝廷所以無不正之官乎<lb/>
周禮天官以八柄詔王馭羣臣一曰爵以馭其貴二曰<lb/>
禄以馭其富三曰予以馭其幸四曰置以馭其行五曰<lb/>
生以馭其福六曰奪以馭其貧七曰廢以馭其罪八曰<lb/>
誅以馭其過<lb/>
　臣若水通曰正百官者當審其馭之之法無法以馭<lb/>
<pb n="KR3a0094_WYG_053-9a"/>
　之則亂亂則庻事隳矣是故有爵以貴之有禄以富<lb/>
　之有予以幸之有置以行之有生以福之有奪以貧<lb/>
　之有廢以罪之有誅以過之八者之柄操而後羣臣<lb/>
　之職正故書曰臣無有作福作威玉食故為人主臨<lb/>
　莅百官之上在攬其威福予奪之柄而後可<lb/>
天官以官府之六叙正羣吏一曰以叙正其位二曰以<lb/>
叙進其治三曰以叙作其事四曰以叙制其食五曰以<lb/>
叙受其㑹六曰以叙聽其情<lb/>
<pb n="KR3a0094_WYG_053-9b"/>
　臣若水通曰叙秩次乃一尊一卑之不容紊者也其<lb/>
　曰以官府之六叙正羣吏者何哉蓋位有貴賤治有<lb/>
　大小事有先後食有多寡㑹有詳畧情有好惡其分<lb/>
　之殊誠不容以弗辨者也以此六叙而正之則莫不<lb/>
　一於正矣其於董正治官何難之有哉<lb/>
太宰之職掌建邦之六典以佐王治邦國一曰治典以<lb/>
經邦國以治官府以紀萬民二曰教典以安邦國以教<lb/>
官府以擾萬民三曰禮典以和邦國以統百官以諧萬<lb/>
<pb n="KR3a0094_WYG_053-10a"/>
民四曰政典以平邦國以正百官以均萬民五曰刑典<lb/>
以詰邦國以刑百官以糾萬民六曰事典以富邦國以<lb/>
任百官以生萬民<lb/>
　臣若水通曰擾猶馴也統猶㑹也詰猶禁也任猶使<lb/>
　也生猶養也天官冢宰之職統百官是故大司徒以<lb/>
　下之官於此亦正焉冢宰建立六者典常之法以佐<lb/>
　王之治冢宰掌邦治故一曰治典其曰經曰治曰紀<lb/>
　皆其職也司徒掌邦教故二曰教典其曰安曰教曰<lb/>
<pb n="KR3a0094_WYG_053-10b"/>
　擾皆其職也宗伯掌邦禮故三曰禮典司馬掌邦政<lb/>
　故四曰政典司冦掌邦禁故五曰刑典司空掌邦事<lb/>
　故六曰事典其自曰和邦國以下曰統曰諧也曰平<lb/>
　曰正曰均也曰詰曰刑曰糾也曰富曰任曰生也皆<lb/>
　各以其職也是故六典舉而六官正矣<lb/>
太宰以八法治官府一曰官屬以舉邦治二曰官職以<lb/>
辨邦治三曰官聯以㑹官治四曰官常以聽官治五曰<lb/>
官成以經邦治六曰官法以正邦治七曰官刑以糾邦<lb/>
<pb n="KR3a0094_WYG_053-11a"/>
治八曰官計以弊邦治<lb/>
　臣若水通曰府者百官所居也糾察也弊斷也官屬<lb/>
　者六官各有屬也屬各六十故以舉邦治也官職者<lb/>
　六官各有職也職各有别故以辨邦治也官聯者衆<lb/>
　官共舉之而後事得㑹合故曰㑹也官常者非連事<lb/>
　通職而各自聽治之故曰聽也官成者官有成事品<lb/>
　式依而行之以經紀邦治也官法者當職所主之法<lb/>
　度將此以正邦之政治也官刑者官中之刑也官計<lb/>
<pb n="KR3a0094_WYG_053-11b"/>
　者平治官府之計也是故八法修而百官無不正矣<lb/>
國語魯語叔孫穆子曰天子有虎賁習武訓也諸侯有<lb/>
旅賁禦災害也大夫有貳車備承事也士有陪乗告奔<lb/>
走也<lb/>
　臣若水通曰訓教也虎賁掌先後王而趨舍則守王<lb/>
　閑在國則守宫門所以習武教者也旅賁掌戈盾夾<lb/>
　車而趨車止則持輪所以備非常禁災害也貳副也<lb/>
　陪重也奔走使令也夫自天子以至百官尊卑之分<lb/>
<pb n="KR3a0094_WYG_053-12a"/>
　森若堂陛然是故有虎賁之臣有旅賁之士有貳車<lb/>
　之御有陪乗之徒上下有章不可以毫髮僣差也文<lb/>
　武周公之道不衰周官之法行則楚公子圍以大夫<lb/>
　而干諸侯之服者罪不容誅矣<lb/>
漢順帝漢安元年八月遣侍中杜喬周舉守光禄大夫<lb/>
周栩馮羡魏郡欒巴張綱郭遵劉班分行州郡表賢良<lb/>
顯忠勤其貪汚有罪者刺史二千石驛馬上之墨綬以<lb/>
下便輒収舉喬等受命之部張綱獨埋其車輪於雒陽<lb/>
<pb n="KR3a0094_WYG_053-12b"/>
都亭曰豺狼當路安問狐狸遂劾奏大將軍冀河南尹<lb/>
不疑以外戚䝉恩居阿衡之任而專肆貪叨縱恣無極<lb/>
以害忠良謹條其無君之心十五事斯皆臣子所切齒<lb/>
者也書奏京師震竦<lb/>
　臣若水通曰激濁揚清人主所以振肅百僚也順帝<lb/>
　遣八使分行州郡表賢懲貪可謂知務矣張綱獨埋<lb/>
　輪於都亭慨然有芟鋤罪魁之志遂劾梁冀之惡夫<lb/>
　冀無忌憚甚至殺賢臣弑幼君釋此不問惡在其為<lb/>
<pb n="KR3a0094_WYG_053-13a"/>
　激濁揚清振肅百僚也哉<lb/>
漢桓帝延熹二年以大司農黄瓊為太尉是時新誅梁<lb/>
冀天下想望異政瓊首居公位乃舉奏州郡素行貪汚<lb/>
至死徙者十餘人海内翕然稱之瓊辟汝南范滂滂少<lb/>
勵清節為州里所服嘗為清詔使案察冀州滂登車攬<lb/>
轡慨然有澄清天下之志守令贓汚者皆望風解印綬<lb/>
去<lb/>
　臣若水通曰人之恒情必有所懲而後有所勸故舜<lb/>
<pb n="KR3a0094_WYG_053-13b"/>
　誅四凶而天下咸服故正百官者在愼勸懲而已黄<lb/>
　瓊首居公位力去奸貪而海内翕然范滂案察冀州<lb/>
　有志澄清贓吏解去肅僚貞度君子於二臣有取焉<lb/>
晉武帝太康五年劉毅上䟽曰今立中正定九品高下<lb/>
任意榮辱在手操人主之威福奪天朝之權勢公無考<lb/>
校之負私無告詰之忌用心百態營求萬端亷讓之風<lb/>
㓕爭訟之俗成臣竊為聖朝恥之<lb/>
　臣若水通曰唐虞取士惟賢惟能成周取士鄉舉里<lb/>
<pb n="KR3a0094_WYG_053-14a"/>
　選是以官必稱任士無倖進風動咸寧此其由也自<lb/>
　後漢立四科去古未逺魏承漢統立中正之官定九<lb/>
　品之制用人之法始弊矣晉踵其失是以官無純徳<lb/>
　朝多弊政此劉毅所以懇切為晉武言也惜乎晉武<lb/>
　非大有為之君不能更張以新治化遷延不振晉因<lb/>
　以亡後之有天下者宜可以鑒矣至於身言書判之<lb/>
　法立年格詩賦之制興上旣以言而求人下皆以言<lb/>
　而進用是以凢庸者或得以伸於上純徳者或反以<lb/>
<pb n="KR3a0094_WYG_053-14b"/>
　屈於下遂使賢能之典舉選之制不見於後世矣嗚<lb/>
　呼惜哉<lb/>
晉武帝太康十年劉頌上疏曰古者六卿分職冢宰為<lb/>
師秦漢以來九列執事丞相都總今尚書制斷諸卿奉<lb/>
成於古制為太重可出衆事付外寺使得專之尚書統<lb/>
領大綱若丞相之為嵗終課功校簿當罰而已斯亦可<lb/>
矣<lb/>
　臣若水通曰成周公孤之任論道爕理𢎞化寅亮六<lb/>
<pb n="KR3a0094_WYG_053-15a"/>
　卿分職率屬阜成兆民未嘗以相侵奪也後世宰輔<lb/>
　下侵衆職此百官之所以不正而作威作福之禍興<lb/>
　也劉頌之言豈不信哉<lb/>
晉孝武太元十四年徐邈與范寗書曰足下愼選綱紀<lb/>
必得國事以攝諸曹諸曹皆得良吏以掌文案又擇公<lb/>
方之人以為監司則清濁能否與事而明足下但平心<lb/>
處之何取於耳目哉<lb/>
　臣若水通曰上下大小體統不紊而後百官得其正<lb/>
<pb n="KR3a0094_WYG_053-15b"/>
　故君擇相相擇六曹六曹統監司監司統庻僚如綱<lb/>
　之有紀故得一正人則用無非正人百官正而萬事<lb/>
　理矣徐邈之言可謂知要哉<lb/>
晉懷帝永嘉二年尚書令楊褒好直言成主雄初得蜀<lb/>
用度不足諸將有以獻金銀得官者褒諫曰陛下設官<lb/>
爵當網羅天下英豪何有以官賣金邪雄謝之<lb/>
　臣若水通曰設官所以為民設爵所以待官也故重<lb/>
　其爵所以重其官也重其官所以重其民也自輸粟<lb/>
<pb n="KR3a0094_WYG_053-16a"/>
　拜爵之制啓而爵始輕爵輕而官不重何以望其有<lb/>
　以澤乎民哉故上進之以義則下之進也以義故百<lb/>
　官正下懷義以報其上然而不王者未之有也上進<lb/>
　之以利則下之進也以利故百官不正下以利而事<lb/>
　其上然而不亡者未之有也<lb/>
梁武帝天監元年癸酉詔公車府謗木肺石傍各置一<lb/>
函若肉食莫言欲有横議投謗木函若以功勞才器寃<lb/>
沈莫達投肺石函上身服浣濯之衣常膳惟以菜蔬毎<lb/>
<pb n="KR3a0094_WYG_053-16b"/>
簡長吏務選亷平皆召見於前朂以政道擢尚書殿中<lb/>
郎到漑為建安内史左户侍郎劉鬷為晉安太守二人<lb/>
皆以亷潔著稱漑彦之曽孫也又著令小縣令有能遷<lb/>
大縣大縣有能遷二千石以山隂令丘仲孚為長沙内<lb/>
史武康令東海何逺為宣城太守由是亷能莫不知勸<lb/>
　臣若水通曰正萬民必本於正百官正百官必本於<lb/>
　正朝廷而正其心始也夫正心者聖學之要也孟子<lb/>
　曰我亦欲正人心息邪説梁武帝立謗木肺石通下<lb/>
<pb n="KR3a0094_WYG_053-17a"/>
　情也詳於擇守知先務也通下情急先務宜乎百官<lb/>
　正而萬民正矣然而不免海内之亂者何哉武帝好<lb/>
　尚佛教心術之邪也人君其愼於擇術哉<lb/>
魏太師宇文泰始作九命之典以叙内外官爵改流外<lb/>
品為九秩<lb/>
　臣若水通曰書曰不惟其官惟其人魏以九命設官<lb/>
　其爵禄之差等辨矣然居之者人也辨其官而不辨<lb/>
　其人則高墉之集鼫鼠之羞其召亂必矣故以徳而<lb/>
<pb n="KR3a0094_WYG_053-17b"/>
　定爵以能而授官則賢者在位能者在職豈非天下<lb/>
　有道之隆邪操用舍之權者愼之哉<lb/>
隋治書侍御史趙郡李諤上書曰士大夫矜伐干進無<lb/>
復亷恥乞明加罪黜以懲風軌<lb/>
　臣若水通曰書曰爾惟風下民惟草故正民者先正<lb/>
　百官也又曰爾身克正罔敢弗正故欲正百官者先<lb/>
　正君身也李諤欲抑干進勵亷恥可謂救時之弊矣<lb/>
　然徒欲正其末而不知先正其本未見其能正也已<lb/>
<pb n="KR3a0094_WYG_053-18a"/>
　是故人君欲知正百官之道者則盍反其本矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0094_WYG_053-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷五十三<lb/>
</p>
<p>
</p>
  </div>
</body>
</text>
</TEI>
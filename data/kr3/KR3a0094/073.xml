<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷七十三</head>
    <p>
<pb n="KR3a0094_WYG_073-1a"/>
欽定四庫全書<lb/>
　格物通卷七十三　　　　明　湛若水　撰<lb/>
　　　任將中<lb/>
周威烈王二十三年吳起者衞人仕於魯齊人伐魯魯<lb/>
人欲以為將起取齊女為妻魯人疑之起殺妻以求將<lb/>
大破齊師或譛之魯侯曰起始事曽參母死不奔喪曽<lb/>
參絶之今又殺妻以求為君將起殘忍薄行人也且以<lb/>
魯國區區而有勝敵之名則諸侯圖魯矣起恐得罪聞<lb/>
<pb n="KR3a0094_WYG_073-1b"/>
魏文侯賢乃歸之文侯問諸李克克曰起貪而好色然<lb/>
用兵司馬穰苴弗能過也於是文侯以為將撃秦㧞五<lb/>
城<lb/>
　臣若水通曰孟子云壯者以暇日修其孝弟忠信入<lb/>
　以事其父兄出以事其長上可使制梃以撻秦楚之<lb/>
　堅甲利兵矣夫三綱者軍政之本也起之為人如此<lb/>
　是三綱絶矣求大將者可以無父子夫婦之人為之<lb/>
　乎雖百戰百勝有不足恃也文侯用將如此曽足以<lb/>
<pb n="KR3a0094_WYG_073-2a"/>
　為賢乎<lb/>
周赧王三十六年樂毅圍二邑三年未下或讒之於燕<lb/>
昭王曰樂毅智謀過人伐齊呼吸之間克七十餘城今<lb/>
不下者兩城爾非其力不能㧞欲久仗兵威以服齊人<lb/>
南面而王爾昭王於是置酒大㑹引言者斬之遣國相<lb/>
立樂毅為齊王毅惶恐不受拜書以死自誓由是齊人<lb/>
服其義諸侯畏其信莫敢復有謀者頃之昭王薨恵王<lb/>
立恵王自為太子時嘗不快於樂毅田單聞之乃縱反<lb/>
<pb n="KR3a0094_WYG_073-2b"/>
間曰樂毅與燕新王有隙畏誅而不敢歸以伐齊為名<lb/>
齊人惟恐他將来即墨殘矣燕王已疑得齊反間乃使<lb/>
騎刼代將而召樂毅毅遂奔趙燕將士由是憤惋不和<lb/>
田單乃身操版鍤與士卒分功妻妾編於行伍之間盡<lb/>
散飲食饗士令甲卒皆伏使老弱子女乘城約降燕軍<lb/>
益懈田單乃収城中得牛千餘為絳繒衣畫以五采龍<lb/>
文束兵刄於其角而灌脂束葦於其尾燒其尾鑿城數<lb/>
十穴夜縱牛壯士五千人隨其後牛尾熱怒而犇燕軍<lb/>
<pb n="KR3a0094_WYG_073-3a"/>
燕軍大驚視牛皆龍文所觸盡死傷而城中皷譟從之<lb/>
老弱皆撃銅器為聲聲動天地燕軍大敗走齊人殺騎<lb/>
刼追亡逐北所過城邑皆叛燕復為齊齊七十餘城皆<lb/>
復焉乃迎襄王於莒入臨淄封田單為安平君<lb/>
　臣若水通曰將以忠義為先燕用樂毅齊用田單皆<lb/>
　可謂之得人矣智勇仁信皆忠義之心所發也然單<lb/>
　於敗亡之齊得以忠義自遂而全齊毅在盈盛之燕<lb/>
　故君聽間而疑此燕齊勝敗存亡之勢所以分也然<lb/>
<pb n="KR3a0094_WYG_073-3b"/>
　則人君之於將其可以間諜動哉<lb/>
秦王政三年趙王以李牧為將伐燕取武遂方城李牧<lb/>
者趙之北邉良將也嘗居代鴈門備匈奴以便宜置吏<lb/>
市租皆輸入幕府為士卒費日撃數牛饗士習騎射謹<lb/>
烽火多間諜為約曰匃奴即入盗急入收保有敢捕虜<lb/>
者斬匃奴毎入烽火謹輙入保不戰如是數歳亦不亡<lb/>
失匃奴以為怯邉士日得賞賜而不用皆願一戰於是<lb/>
大破匃奴十餘萬騎滅襜襤破東胡單于犇走十餘歳<lb/>
<pb n="KR3a0094_WYG_073-4a"/>
不敢近趙邉<lb/>
　臣若水通曰李牧之為趙邉將也可謂蔵大智於至<lb/>
　愚蓄大勇於至怯而為萬全之計矣史稱其為趙北<lb/>
　邉之良將然求之天下豈多得哉雖然亦其君信任<lb/>
　之専致然也天之生材何世無之特以時君不能用<lb/>
　之爾古之命將者君跪而推轂曰自閫以内寡人主<lb/>
　之自閫以外將軍自主之故將在軍君命有所不受<lb/>
　後世遣將者能如是乎生殺與奪將能自専制之乎<lb/>
<pb n="KR3a0094_WYG_073-4b"/>
　市租之入果能聽其餉勞之用乎至於朝出為將而<lb/>
　夕有議其後者矣必受廟堂之成算呼吸之間而事<lb/>
　機徃矣是故雖有頗牧不能用也<lb/>
漢文帝十四年上輦過郎署問馮唐曰父家安在對曰<lb/>
臣大父趙人上曰昔有為我言趙將李齊之賢戰於鉅<lb/>
鹿下今吾毎飯意未嘗不在鉅鹿也唐對曰尚不如廉<lb/>
頗李牧之為將也上拊髀曰嗟夫吾獨不得㢘頗李牧<lb/>
為將吾豈憂匃奴哉唐曰陛下雖得㢘頗李牧弗能用<lb/>
<pb n="KR3a0094_WYG_073-5a"/>
也上怒譲唐唐曰上古王者之遣將也跪而推轂曰閫<lb/>
以内寡人制之閫以外將軍制之軍功爵賞皆决於外<lb/>
李牧是以北逐單于破東胡滅儋林西抑强秦南支韓<lb/>
魏今魏尚為雲中守其軍市租盡以饗士卒匃奴逺避<lb/>
不敢近塞間曽一入尚率車騎擊之所殺甚衆上功幕<lb/>
府一言不相應文吏以法䋲之其賞不行陛下賞太輕<lb/>
罰太重魏尚坐上功首虜差六級陛下下之吏削其爵<lb/>
罰及之由此言之陛下雖得㢘頗李牧弗能用也上悦<lb/>
<pb n="KR3a0094_WYG_073-5b"/>
是日令唐持節赦魏尚復以為雲中守而拜唐為車騎<lb/>
都尉<lb/>
　臣若水通曰人君之於將必修古命將之禮然後軍<lb/>
　法行軍法行則無不勝矣文帝徒慕頗牧之名而不<lb/>
　求任之之術乃罰及於有功之魏尚其能用頗牧乎<lb/>
　然聞馮唐之言即悟而赦尚者此其所以為漢令主<lb/>
　也歟<lb/>
文帝後六年冬匃奴三萬騎入上郡三萬騎入雲中烽<lb/>
<pb n="KR3a0094_WYG_073-6a"/>
火通於甘泉長安以周亞夫為將軍次細柳劉禮為將<lb/>
軍次覇上徐厲為將軍次棘門以備之上自勞軍至覇<lb/>
上及棘門中軍直馳入將以下騎送迎已而之細柳軍<lb/>
軍士吏被甲鋭兵刃彀弩持滿天子先驅不得入先驅<lb/>
曰天子且至軍中都尉曰將軍令曰軍中聞將軍令不<lb/>
聞天子詔上至又不得入於是上使使持節詔將軍吾<lb/>
欲入營勞軍亞夫乃傳言開壁門壁門士請車騎曰將<lb/>
軍約軍中不得馳驅於是天子乃按轡徐行至營將軍<lb/>
<pb n="KR3a0094_WYG_073-6b"/>
亞夫持兵揖曰介胄之士不拜請以軍禮見天子改容<lb/>
式車使人稱謝皇帝敬勞將軍成禮而去既出軍門羣<lb/>
臣皆驚上曰嗟乎此真將軍矣曩者覇上棘門軍若兒<lb/>
戱爾其將固可襲而擄也至於亞夫可得而犯邪稱善<lb/>
者久之月餘漢兵至邉匃奴亦逺塞漢兵亦罷乃拜周<lb/>
亞夫為中尉<lb/>
　臣若水通曰亞夫能守軍法確乎不可拔宜乎文帝之<lb/>
　稱善矣或曰然必就其中使三軍之士知尊君親上<lb/>
<pb n="KR3a0094_WYG_073-7a"/>
　可也曰夫亞夫與三軍之士所守者天子法也凛乎<lb/>
　而不可奪其為尊君親上孰大焉胡宏云亞夫不學<lb/>
　不知道蓋謂其少愷悌温潤之氣也邪後日怏怏非<lb/>
　少主臣之疑而亡身之禍蓋先兆之矣景帝不終馭<lb/>
　將之道其少㤙哉<lb/>
漢武帝元光六年匃奴入上谷遣將軍衞青出上谷公<lb/>
孫敖出代公孫賀出雲中李廣出鴈門各萬騎撃之衞<lb/>
青至龍城得敵首虜七百人公孫賀無所得公孫敖李<lb/>
<pb n="KR3a0094_WYG_073-7b"/>
廣皆為敵所敗惟青賜爵闗内侯青雖出於奴虜然善<lb/>
騎射材力過人遇士大夫以禮與士卒有㤙衆樂為用<lb/>
有將帥材故毎出輒有功天下由此服上之知人<lb/>
　臣若水通曰甚矣史之好以成敗論人也元光禦邉<lb/>
　四將當以李廣為首而青次之廣為名將而數竒是<lb/>
　以所向無功故夫成敗者數也安可遽以此論人而<lb/>
　以青之有功為武帝知人之明哉<lb/>
漢元帝竟寧元年三月甘延夀陳湯既至論功石顯匡<lb/>
<pb n="KR3a0094_WYG_073-8a"/>
衡以為延壽湯擅興師矯制幸得不誅如復加爵土則<lb/>
後奉使者爭欲乘危徼倖生事於蠻夷為國招難帝内<lb/>
嘉延壽湯功而重違衡顯之議久之不決故宗正劉向<lb/>
上䟽曰貳師將軍李廣利捐五萬之師靡億萬之費經<lb/>
四年之勞而僅獲駿馬三十匹雖斬宛王毋寡之首猶<lb/>
不足以復費其私罪惡甚多孝武以為萬里征伐不録<lb/>
其過遂封拜兩侯今康居之國强於大宛郅支之號重<lb/>
於宛王殺使者罪甚於留馬而延壽湯不煩漢士不費<lb/>
<pb n="KR3a0094_WYG_073-8b"/>
斗糧比於貳師功徳百之於是天子下詔赦延壽湯罪<lb/>
勿治令公卿議封焉封延夀為義成侯賜湯爵闗内侯<lb/>
　臣若水通曰御將之道當求可通行無弊之法而不<lb/>
　為不可繼之事也春秋譏遂事甘陳之事功過當相<lb/>
　凖省費成功僅足以贖矯制之罪此所謂通行之道<lb/>
　也劉向以方李廣利奉命之師以費多寡而論優劣<lb/>
　是以利害而蔑義理非其倫矣夫以義而論事則人<lb/>
　爭競於義所謂懷仁義以事其君也以利而論事則<lb/>
<pb n="KR3a0094_WYG_073-9a"/>
　人爭競於利所謂懷利以事其君也利害相尋其有<lb/>
　極乎此所謂不可繼之道矣匡衡之論為近之矣後<lb/>
　之取將者其毋以功利求之哉<lb/>
漢帝𤣥更始二年蕭王以河内險要富實欲擇諸將守<lb/>
河内者而難其人問於鄧禹禹曰冦恂文武備足有牧<lb/>
民御衆之才非此子莫可使也乃拜恂河内太守行大<lb/>
將軍事蕭王謂恂曰昔髙祖留蕭何守闗中吾今委公<lb/>
以河内當給足軍糧率厲士馬防遏他兵勿令北渡而<lb/>
<pb n="KR3a0094_WYG_073-9b"/>
已<lb/>
　臣若水通曰孟子云國君進賢如不得已光武方聞<lb/>
　鄧禹之言即任冦恂而無疑者何邪不已易乎孔子<lb/>
　云舉爾所知爾所不知人其舎諸光武審在於擇禹<lb/>
　之日故信禹之所信爾用將之效擬於髙祖宜哉<lb/>
漢光武建武十五年十一月使騎都尉張堪領杜茂營<lb/>
撃破匃奴於髙栁拜堪漁洋太守堪視事八年匃奴不<lb/>
敢犯塞<lb/>
<pb n="KR3a0094_WYG_073-10a"/>
　臣若水通曰邉將以備守為上而戰勝次之堪之禦<lb/>
　匃奴猶李牧充國也始而撃之安郡界而已而其中<lb/>
　也開稻田八千餘頃勸民耕種為自守之計爾雖無<lb/>
　斬獲之功而以萬全取勝矣卒之八年之久邉塵晏<lb/>
　然豈非老成持重自足以却敵也邪噫誠得若人而<lb/>
　布之閫外君天下者豈復有北顧之憂乎<lb/>
漢明帝永平十八年司馬耿恭為戊校尉車師叛與匃<lb/>
奴共攻耿恭率勵士衆禦之數月食盡窮困乃煮鎧弩<lb/>
<pb n="KR3a0094_WYG_073-10b"/>
食其筋革恭與士卒推誠同死生故皆無二心單于知<lb/>
恭已困遣使招恭恭誘其使手撃殺之單于大怒更益<lb/>
兵圍恭不能下<lb/>
　臣若水通曰恭之為將神箭以懼敵拜井而得泉孰<lb/>
　不以為幸也及觀夫推誠而得士卒之心固守而拒<lb/>
　單于之圍則平日之㤙信洽人已深而忠貞之莭又<lb/>
　濵死而弗易所以増漢之威而破敵人之膽者豈無<lb/>
　所自邪謹書之以為邉將者之法<lb/>
<pb n="KR3a0094_WYG_073-11a"/>
漢和帝永元四年護𦍑校尉鄧訓卒吏民羌酋旦夕臨<lb/>
者日數千人羌酋或以刀自割又刺殺其犬馬牛羊曰<lb/>
鄧使君已死我曺亦俱死爾前烏桓吏士皆奔走道路<lb/>
至空城郭家家為訓立祠<lb/>
　臣若水通曰禽獸異類能嚙噬人者也猶有使之馴<lb/>
　者㤙育之爾羌酋亦人類也孰謂桀鷔之性終莫得<lb/>
　而柔化之邪觀鄧訓之沒而𦍑人之感可知矣雖然<lb/>
　家為立祠訓之威徳生殺素服人心雖亡猶存也噫<lb/>
<pb n="KR3a0094_WYG_073-11b"/>
　安得將如訓者數十人以守四夷哉<lb/>
晉武帝泰始八年羊祜歸自江陵務修徳信以懷呉人<lb/>
毎交兵刻日方戰不為掩襲之計出軍行呉境割穀為<lb/>
糧皆計所侵送絹償之毎㑹衆江沔遊獵常止晉地若<lb/>
禽獸先為吳人所傷而為晉兵所得者皆送還之於是<lb/>
吳邉人皆悦服<lb/>
　臣若水通曰羊祜之鎮南夏也垂大信於南服傾吳<lb/>
　人於江沔賢如陸抗猶有不戰而服之語則其平吳<lb/>
<pb n="KR3a0094_WYG_073-12a"/>
　之功不在於解縳焚櫬之日而已預卜於償絹歸獸<lb/>
　之先矣及其成功弗居幅巾閭巷雖古之名將何以<lb/>
　加此哉<lb/>
晉愍帝建興元年祖逖居京口紏合驍徤瑯邪王睿以<lb/>
逖為奮威將軍豫州刺史逖將部曲渡江中流撃楫而<lb/>
誓曰祖逖不能清中原而復濟者有如大江遂屯淮隂<lb/>
起冶鑄兵募得二千餘人而後進<lb/>
元帝大興三年秋七月詔加祖逖征西將軍逖與將士<lb/>
<pb n="KR3a0094_WYG_073-12b"/>
同甘苦約已務施勸課農桑撫納新附雖踈賤者皆接<lb/>
以㤙禮<lb/>
　臣若水通曰逖之慷慨忠義見於渡江撃楫之日然<lb/>
　鋭氣頗凌邁矣及鎮雍丘智勇㤙信結於士卒雖古<lb/>
　名將何以加焉氈裘之心已寒華夏之氣舒矣雖石<lb/>
　勒勇略猶知畏避况其他乎使天假以年則中原之<lb/>
　地二帝之讎可一洗而復之矣卒之怏怏發病而死<lb/>
　豈非才有餘而量不足哉<lb/>
<pb n="KR3a0094_WYG_073-13a"/>
晉成帝咸和九年六月太尉長沙公陶侃在軍四十一<lb/>
年明毅善斷識察纎宻人不能欺自南陵迄於白帝數<lb/>
千里中路不拾遺<lb/>
　臣若水通曰明則有智毅則有勇斷察則有謀三者<lb/>
　皆將道也侃以國之良臣鎮西南重地其威信服人<lb/>
　數千里道不拾遺巍然國家之干城矣江左之安非<lb/>
　頼此邪<lb/>
晉哀帝興寧三年燕太宰恪為將不事威嚴専用㤙信<lb/>
<pb n="KR3a0094_WYG_073-13b"/>
撫士卒務綜大要不為苛令使人人得便安平時營中<lb/>
寛縱似若可犯然警備嚴宻敵至莫能近者故未嘗負<lb/>
敗<lb/>
　臣若水通曰為將者在得士卒之心而已武王三千<lb/>
　同心同徳徳以孚之信以結之而士心得矣郤縠説<lb/>
　禮樂敦詩書卒能勝楚於城濮祭遵雅歌投壺從容<lb/>
　軍旅亦能助漢於中興恪不事威嚴然警備嚴宻敵<lb/>
　莫能近此其不徒寛者矣<lb/>
<pb n="KR3a0094_WYG_073-14a"/>
隋文帝仁夀二年皇太子問於賀若弼韓擒虎史萬歳<lb/>
皆稱良將其優劣何如弼曰楊素猛將非謀將韓擒虎<lb/>
鬬將非領將史萬歳騎將非大將太子曰然則大將誰<lb/>
也弼拜曰惟殿下所擇弼意自許也<lb/>
　臣若水通曰太子煬帝廣也太子之問將非所問矣<lb/>
　而弼之對非所對矣蓋為將之道才徳兼備然後可<lb/>
　稱也剛中而應行險而順易之稱為丈人者此將之<lb/>
　道也曰猛曰鬬曰騎將於人可也以之而將人則敗<lb/>
<pb n="KR3a0094_WYG_073-14b"/>
　矣夫豈得謂之將乎介胄之士能稱者寡矣間有之<lb/>
　亦偏禆之材爾人君之用將何所取哉不得已取諸<lb/>
　公卿之賢者可也昔太公為相實兼司馬周公冢宰<lb/>
　亦主東征文武一也將相豈有二哉<lb/>
唐太宗貞觀十四年十二月岑文本上䟽以為髙昌昏<lb/>
迷陛下命君集等討而克之不踰旬日並付大理雖君<lb/>
集等自掛網羅恐海内之人疑陛下惟録其過而遺其<lb/>
功也臣聞命將出師主於克敵茍能克敵雖貪可賞若<lb/>
<pb n="KR3a0094_WYG_073-15a"/>
其敗績雖㢘可誅是以漢之李廣利陳湯晉之王濬隋<lb/>
之韓擒虎皆負罪譴人主以其有功咸受封賞由是觀<lb/>
之將帥之臣廉慎者寡貪求者衆是以黄石公軍勢曰<lb/>
使智使勇使貪使愚故智者樂立其功勇者好行其志<lb/>
貪者急趨其利愚者不計其死伏願録其㣲勞忘其大<lb/>
過使君集重升朝列復備馳驅雖非清貞之臣猶得貪<lb/>
愚之將斯則陛下雖屈法而徳彌顯君集等雖䝉宥而<lb/>
過更彰矣上乃釋之<lb/>
<pb n="KR3a0094_WYG_073-15b"/>
　臣若水通曰侯君集討髙昌之功足以掩過太宗因<lb/>
　岑文本之言釋之乃八議之法而我國家之於武臣<lb/>
　功罪亦許相凖至於文本使貪要之不可以為訓也<lb/>
　夫世之以貪而窮黷以貪而妄殺以貪而敗績以貪<lb/>
　而失紀律者多矣豈聖人任將之道哉<lb/>
貞觀十五年十二月以李世勣為兵部尚書世勣在并<lb/>
州十六年令行禁止民夷懷服上曰隋煬帝勞百姓築<lb/>
長城以備突厥卒無所益朕惟置李世勣於晉陽而邉<lb/>
<pb n="KR3a0094_WYG_073-16a"/>
塵不驚其為長城豈不壯哉<lb/>
　臣若水通曰兵法貴嚴故威克厥愛允濟世勣在并<lb/>
　令行禁止威嚴所致也民夷懷服而國家無西顧之<lb/>
　憂太宗稱之為長城矣然而不學無術㣲臨大節不<lb/>
　可奪之義友與許李同比倡武氏之亂幾絶唐祀所<lb/>
　謂長城固如是乎<lb/>
唐髙宗儀鳳三年太學士宋城魏元忠上封事言禦吐<lb/>
蕃之䇿以為理國之要在文與武今言文者則以辭華<lb/>
<pb n="KR3a0094_WYG_073-16b"/>
為首而不及經綸言武者則以騎射為先而不及方略<lb/>
是皆何益於理亂哉故陸機著辨亡之論無救河橋之<lb/>
敗養由基射穿七札不濟鄢陵之師此已然之明效也<lb/>
古語有之人無常俗政有理亂兵無强弱將有巧拙故<lb/>
選將當以智略為本勇力為末今朝廷用人類取將門<lb/>
子弟及死事之家彼皆庸人豈足當閫外之任李左車<lb/>
陳湯吕蒙孟觀皆出貧賤而立殊功未聞其家代為將<lb/>
也夫賞罰者軍國之切務茍有功不賞有罪不誅雖堯<lb/>
<pb n="KR3a0094_WYG_073-17a"/>
舜不能以致理議者皆云近日征伐虚有賞格而無事<lb/>
實蓋由小才之吏不知大體徒惜勲庸恐虚倉庫不知<lb/>
士不用命所損幾何黔首雖㣲不可欺罔豈得懸不信<lb/>
之令設虚賞之科而望其立功乎<lb/>
　臣若水通曰選將以智略為本智略者所以求必勝<lb/>
　之道也行師以賞罰為先賞罰者所以勵必死之士<lb/>
　也若選將則以將門是未嘗選將也賞罰而無實事<lb/>
　是未嘗賞罰也豈任將之道哉宋城魏元忠之言豈<lb/>
<pb n="KR3a0094_WYG_073-17b"/>
　可謂諸生不識時務者哉欲知行師者宜考焉<lb/>
唐髙宗永淳元年突厥餘黨入冦并州薛仁貴將兵撃<lb/>
之敵問大將為誰應之曰薛仁貴也曰吾聞仁貴流象<lb/>
州死久矣何以紿我仁貴免胄示之面敵相顧失色下<lb/>
馬列拜稍稍引去仁貴因奮撃大破之<lb/>
　臣若水通曰仁貴驍勇冠軍發三矢而定天山提卒<lb/>
　二千而降四十城其威信服於敵也久矣所以鋒鏑<lb/>
　未交而聲名自足以奪敵人之氣向使流死象州則<lb/>
<pb n="KR3a0094_WYG_073-18a"/>
　何以致敵之畏遁而其為禍於國家者可勝道哉然<lb/>
　則名將者天下之所屬心而安危之攸係也為人君<lb/>
　者慎無輕黜之焉<lb/>
唐𤣥宗開元元年六月幽州大都督薛訥鎮幽州二十<lb/>
餘年吏民安之未嘗舉兵出塞寇亦不敢犯<lb/>
　臣若水通曰邉將之道以鎮靜為上喜功好大將斯<lb/>
　為下矣訥性沉勇綽有父風當夫灤河覆没白衣從<lb/>
　軍好大喜功之意消矣所以幽州鎮靜之久内以撫<lb/>
<pb n="KR3a0094_WYG_073-18b"/>
　民外以却敵開元之盛邉釁不生未必非訥之功也<lb/>
　為邉將者幸取法於是焉<lb/>
𤣥宗天寳四載二月以王忠嗣為河東節度使忠嗣少<lb/>
以勇敢自負及鎮方面専以持重安邉為務常曰太平<lb/>
之將但當撫循訓練士卒而已不可疲中國之力以邀<lb/>
功名邉人以為自張仁亶之後將帥皆不及<lb/>
　臣若水通曰忠嗣撫循訓練邉將之上䇿也疲中國<lb/>
　力以邀功名此邉將之大患也斯言可以為萬世守<lb/>
<pb n="KR3a0094_WYG_073-19a"/>
　邉者之勸戒矣夫以忠嗣䇿石堡之得不當所亡髙<lb/>
　馬直以空敵資論禄山亂之有萌可謂深謀矣而復<lb/>
　能韜漆弓於不用以鎮靜安邉世號名將宜也然亦<lb/>
　不免於讒其亦工於謀國而拙於謀己者邪豈天不<lb/>
　欲福唐使𤣥宗擯干城而生厲階也哉<lb/>
唐肅宗乾元元年九月命郭子儀等九節度討安慶緒<lb/>
帝以子儀光弼皆元勲難相統屬故不置元帥但以宦<lb/>
官魚朝㤙為觀軍容宣慰處置使觀軍容之名自此始<lb/>
<pb n="KR3a0094_WYG_073-19b"/>
明年三月九節度之師六十萬潰於相州<lb/>
　臣若水通曰范祖禹云夙沙衞殿齊師殖綽郭最曰子<lb/>
　殿國師齊之辱也夫以諸侯之師使閹人殿之猶以<lb/>
　為辱况天子之師而使宦者為之主帥乎臣謂大將<lb/>
　得其人則有師中丈人之吉而無弟子輿尸之凶矣<lb/>
　故傳曰將非其人則敗雖得其人而以親信剛愎者<lb/>
　參焉則敗其肅宗之謂乎夫以李郭元勲難相統屬<lb/>
　為肅宗計者命二人率各偏禆分道并進踦角同功<lb/>
<pb n="KR3a0094_WYG_073-20a"/>
　腹背交敵則慶緒當束手就擒矣奈何以宦者主之<lb/>
　卒使李郭不世出之將六十萬之衆牽制於朝㤙心<lb/>
　徳離渙潰於相州非肅宗大棄其師乎噫可以為戒<lb/>
　矣<lb/>
唐代宗永泰元年十月回紇吐蕃合兵圍涇陽子儀欲<lb/>
挺身徃説回紇遂與數騎開門而出回紇大驚子儀免<lb/>
胄釋甲投槍而進諸酋長皆下馬羅拜曰我曺豈肯與<lb/>
令公戰乎<lb/>
<pb n="KR3a0094_WYG_073-20b"/>
　臣若水通曰兵貴乎先聲將貴乎重望蓋以其平素<lb/>
　所養自足以先服乎敵心是以能却敵也當夫二寇<lb/>
　内侵涇陽累卵子儀單騎至壘免胄一示而敵人逡<lb/>
　廵莫敢爭鋒是豈一朝一夕之所能猝辦哉宜乎功<lb/>
　塞天地而寵榮終始垂之萬世為將相之師表也<lb/>
唐徳宗貞元八年八月陸贄上言以邉儲不贍由措置<lb/>
失當蓄歛乖宜其略曰所謂措置失當者戍卒不𨽻於<lb/>
守臣守臣不緫於元帥至有一城之將一旅之兵各降<lb/>
<pb n="KR3a0094_WYG_073-21a"/>
中使監臨皆承别詔委任分鎮亘千里之地莫相率從<lb/>
縁邉列十萬之師不設謀主每有冦至方從中覆比䝉<lb/>
徴發赴援冦已獲勝罷歸吐蕃之比中國衆寡不敵工<lb/>
拙不侔然而彼攻有餘我守不足蓋彼之號令由將而<lb/>
我之節制在朝彼之兵衆合并而我之部分離析故也<lb/>
　臣若水通曰古之命將者跪而推轂曰閫以内寡人<lb/>
　制之閫以外將軍制之故將在軍君命有所不受此<lb/>
　所以戰無不克而功無不成也徳宗之世毎有冦至<lb/>
<pb n="KR3a0094_WYG_073-21b"/>
　方從中覆其有専制之權乎一城之將一旅之兵各<lb/>
　降中使監臨其有由將之專乎命將之制不修則軍<lb/>
　法之令不行其不敗而有成功者鮮矣噫斯弊也自<lb/>
　唐以來非一日矣陸贄此䟽真可以為後世命將者<lb/>
　之戒矣豈獨可用於徳宗之世而已哉<lb/>
徳宗興元元年五月帝使謂陸贄曰渾瑊李晟諸軍當<lb/>
議規畫令其進取朕欲遣使宣慰卿宜細審條䟽以聞<lb/>
贄以為賢君選將委任責成故能有功况今秦梁千里<lb/>
<pb n="KR3a0094_WYG_073-22a"/>
兵勢無常遥為規畫未必合宜彼違命則失君威從命<lb/>
則害軍事進退覊礙難以成功不若假以便宜之權待<lb/>
以殊常之賞則將帥感悦贄上奏其略曰鋒鏑交於原<lb/>
野而決䇿於九重之中機㑹變於斯湏而定計於千里<lb/>
之外用捨相礙臧否皆凶上有掣肘之譏下無死綏之<lb/>
志又曰傳聞與指實不同懸算與臨事有異又曰君上<lb/>
之權特異臣下惟不自用乃能用人<lb/>
　臣若水通曰古之制將在軍則君命有所不受是以<lb/>
<pb n="KR3a0094_WYG_073-22b"/>
　能成功傳曰有可以安國家利社稷者專之可也徳<lb/>
　宗多疑贄之言反覆詳盡而歸要於自用之一言深<lb/>
　切而著明矣范祖禹曰師之道在擇人而委任之不<lb/>
　可以牽制也而人君常欲權在於己或不欲歸功於<lb/>
　人將在外而以君命制之兵從中御未有能成功者<lb/>
　也盡之矣贄之言既入曽未踰月而諸將奏凱京師<lb/>
　克復贄之言於是乎驗矣蓋李晟渾瑊仲山甫之流<lb/>
　也贄之内相其張仲孝友也哉<lb/>
<pb n="KR3a0094_WYG_073-23a"/>
唐宣宗大中五年春正月上頗知党項之反由邉帥利<lb/>
其羊馬數欺奪之或妄誅殺党項不勝憤怨故反乃以<lb/>
右諫議大夫李福為夏綏節度使自是繼選儒臣以代<lb/>
邉帥之貪暴者行日復面加戒勵党項由是遂安福石<lb/>
之弟也<lb/>
　臣若水通曰邉境之不寧以將帥之貪暴也將帥之<lb/>
　貪暴由於武夫之不學也故人君為邉境長逺之慮<lb/>
　者當以儒臣之賢有文武兼備者為之則文能附衆<lb/>
<pb n="KR3a0094_WYG_073-23b"/>
　武能威敵貪暴逺而邉境靖矣宣宗選儒臣以代邉<lb/>
　將之貪暴者而党項遂安是其驗也我國家選用儒<lb/>
　臣以為各邉總制正用此道矣然以一時人材之盛<lb/>
　豈無文武吉甫者乎仰惟聖明留意焉<lb/>
　<lb/>
　<lb/>
　<lb/>
　格物通卷七十三<lb/>
</p>
<p>
</p>
  </div>
</body>
</text>
</TEI>
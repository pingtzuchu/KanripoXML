<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷二十二</head>
    <p>
<pb n="KR3a0094_WYG_022-1a"/>
欽定四庫全書<lb/>
　格物通卷二十二　　　　明　湛若水　撰<lb/>
　　　正威儀下<lb/>
左傳桓公九年享曹太子初獻樂奏而歎施父曰曹太<lb/>
子其有憂乎非歎所也<lb/>
　臣若水通曰曹太子射姑來朝魯賓以上卿其禮厚<lb/>
　矣於時金石在庭籩豆在列所以觀威儀而省禍福<lb/>
　者皆在是我孔熯矣式禮莫愆射姑臨樂而歎威儀<lb/>
<pb n="KR3a0094_WYG_022-1b"/>
　愆矣觀此則太子之所養者可知也<lb/>
僖公十一年天王使召武公内史過賜晉侯命受玉惰<lb/>
過歸告王曰晉侯其無後乎王賜之命而惰於受瑞先<lb/>
自棄也已其何繼之有禮國之幹也敬禮之輿也不敬<lb/>
則禮不行禮不行則上下昏何以長世<lb/>
　臣若水通曰孔子稱大聖必著乎執圭之容而執玉<lb/>
　髙卑必徵其死亡之禍一執玉之間而聖狂之所由<lb/>
　分禍福之所由辨也夫其容肅者其心敬也其容惰<lb/>
<pb n="KR3a0094_WYG_022-2a"/>
　者其心肆也惠公即位之始且承天子之賜命受玉<lb/>
　而惰其心驕且肆矣夫初服而驕於人且不可況於<lb/>
　天王乎是自滅其天也何長世之有故君子一動容<lb/>
　而不敢忘其敬所以敬其天以保天命也為人上者<lb/>
　可不敬乎<lb/>
文公九年冬楚子使越椒來聘執幣傲叔仲惠伯曰是<lb/>
必滅若敖氏之宗傲其先君神弗福也<lb/>
　臣若水通曰越椒執幣傲一威儀之㣲爾惠伯胡以<lb/>
<pb n="KR3a0094_WYG_022-2b"/>
　知其必滅若敖氏也事雖㣲而害徳則大傲凶徳也<lb/>
　敬者徳之輿也天道虧盈而益謙鬼神害盈而福謙<lb/>
　徳之凶者神必弗福也然則若敖氏之鬼其不血食<lb/>
　也矣<lb/>
成公六年春鄭伯如晉拜成子游相授玉于東楹之東<lb/>
士貞伯曰鄭伯其死乎自棄也已視流而行速不安其<lb/>
位宜不能久<lb/>
　臣若水通曰玉重器也於是乎失其儀則安往而<lb/>
<pb n="KR3a0094_WYG_022-3a"/>
　不失儀也失之於主得之於相則其儀不忒矣如<lb/>
　晉拜成者鄭悼公也相之者公子偃也二者均有事<lb/>
　焉授玉兩楹之間禮也而於東楹之東其儀忒矣然<lb/>
　而士貞伯獨咎鄭伯之自棄者何曰罪所主也罪其<lb/>
　主者何相由主而擇也主棄禮矣而相亦奚辭之有<lb/>
　焉<lb/>
成公十三年三月公及諸侯朝王遂從劉康公成肅公<lb/>
會晉侯伐秦成子受脹于社不敬劉子曰吾聞之民受<lb/>
<pb n="KR3a0094_WYG_022-3b"/>
天地之中以生所謂命也是以有動則威儀之則以定<lb/>
命也能者養之以福不能者敗以取禍是故君子勤禮<lb/>
小人盡力勤禮莫如致敬盡力莫如敦篤敬在養神篤<lb/>
在守業國之大事在祀與戎祀有執膰戎有受賑神之<lb/>
大節也今成子惰棄其命矣其不反乎<lb/>
　臣若水通曰劉子其知道乎夫天命之謂性以命為<lb/>
　令先正之言也劉子以天地之中為命是以命為中<lb/>
　如所謂命根命脉之云也可以破千載性命之惑矣<lb/>
<pb n="KR3a0094_WYG_022-4a"/>
　又以動作威儀之則以定命是動作威儀原於命命<lb/>
　原於天地之中深得乎天人體用之一貫矣孰謂春<lb/>
　秋之時有知道如劉子者乎此言豈獨為成公發哉<lb/>
　人君宜寫一通置諸左右以備朝夕之覽焉可也<lb/>
襄公二十七年齊慶封來聘其車美孟孫謂叔孫曰慶<lb/>
季之車不亦美乎叔孫曰豹聞之服美不稱必以惡終美<lb/>
車何為叔孫與慶封食不敬為賦相鼠亦不知也<lb/>
　臣若水通曰車服以庸彰有徳也是故采菽所以美<lb/>
<pb n="KR3a0094_WYG_022-4b"/>
　諸侯也候人所以刺羣小也慶封之來徒美其車而<lb/>
　徳不稱一失儀也又當食而不敬二失儀也至於相<lb/>
　鼠之譏且猶不知悟而悔禍有識者知其不終也已<lb/>
　矣故君子之學在輿則見其倚於衡無終食之間違<lb/>
　仁則動不失禮而可以自求多福矣<lb/>
襄公三十一年衛侯在楚北宫文子見令尹圍之威儀<lb/>
言於衛侯曰令尹似君矣將有他志雖獲其志不能終<lb/>
也詩云靡不有初鮮克有終終之實難令尹其將不免<lb/>
<pb n="KR3a0094_WYG_022-5a"/>
公曰子何以知之對曰詩云敬慎威儀惟民之則令尹<lb/>
無威儀民無則焉民所不則以在民上不可以終公曰<lb/>
善哉何謂威儀對曰有威而可畏謂之威有儀而可象<lb/>
謂之儀君有君之威儀其臣畏而愛之則而象之故能<lb/>
有其國家令聞長世臣有臣之威儀其下畏而愛之故<lb/>
能守其官職保族宜家順是以下皆如是是以上下能<lb/>
相固也衛詩曰威儀棣棣不可選也言君臣上下父子<lb/>
兄弟内外大小皆有威儀也周詩曰朋友攸攝攝以威<lb/>
<pb n="KR3a0094_WYG_022-5b"/>
儀言朋友之道必相教訓以威儀也周書數文王之徳<lb/>
曰大國畏其力小國懐其徳言畏而愛之也詩云不識<lb/>
不知順帝之則言則而象之也紂囚文王七年諸侯皆<lb/>
從之囚紂於是乎懼而歸之可謂愛之文王伐崇再駕<lb/>
而降為臣蠻夷帥服可謂畏之文王之功天下誦而歌<lb/>
舞之可謂則之文王之行至今為法可謂象之有威儀<lb/>
也故君子在位可畏施舍可愛進退可度周旋可則容<lb/>
止可觀作事可法徳行可象聲氣可樂動作有文言語<lb/>
<pb n="KR3a0094_WYG_022-6a"/>
有章以臨其下謂之有威儀也<lb/>
　臣若水通曰臣始讀劉康公中命儀則之説歎春秋<lb/>
　有一知道者及觀北宫文子之論又知有文子也此<lb/>
　當與劉康公之言參㸔大都康公之論奥而核文子<lb/>
　之論詳而整觀此則威儀之説無餘藴矣仰惟聖明<lb/>
　受天明命髙拱穆清之上深惟淵黙之化必以二子<lb/>
　之言為念則命於是乎可定上下亦於是乎可固矣<lb/>
　臣不勝至願<lb/>
<pb n="KR3a0094_WYG_022-6b"/>
定公十五年春邾隱公來朝子貢觀焉邾子執玉髙其<lb/>
容仰公受玉卑其容俯子貢曰以禮觀之二君者皆有<lb/>
死亡焉夫禮死生存亡之體也將左右周旋進退俯仰<lb/>
於是乎取之朝祀喪戎於是乎觀之今正月相朝而皆<lb/>
不度心已亡矣嘉事不體何以能久髙仰驕也卑俯替<lb/>
也驕近亂替近疾君為主其先亡乎<lb/>
　臣若水通曰子貢觀二君之不度而知心之亡又知<lb/>
　死亡之禍蓋死亡由於不度不度由於心亡此不易<lb/>
<pb n="KR3a0094_WYG_022-7a"/>
　之確論也中庸所謂見乎四體不其然乎人君體此<lb/>
　必思以立吾心之中正心中正則威儀之間一髙一<lb/>
　卑一俯一仰皆有常度而不可以毫髮僭差夫然後<lb/>
　事體而身安身安而福亦佑之矣不然驕近亂替近<lb/>
　疾疾與亂非天使之然也皆其自致之也人君可不<lb/>
　正其心以正其威儀以為福徳之基乎<lb/>
國語周語定王曰歲飫不倦時宴不淫月㑹旬脩日完<lb/>
不忘服物昭庸采飾顯明文章比象周旋序順容貌有<lb/>
<pb n="KR3a0094_WYG_022-7b"/>
崇威儀有則<lb/>
　臣若水通曰定王周頃王之子榆也禮立歲為飫歲<lb/>
　行飫禮而不倦怠春夏秋冬為時一時之間必有宴<lb/>
　禮不至淫湎㑹計也計一月之經用旬脩謂脩十日<lb/>
　之中所為者日完完一日之所為者不忘不忘其禮<lb/>
　也冕服旗章所以昭有功采色之飾所以顯明徳也<lb/>
　文章謂黼黻錦繡之文也比象比文以象山龍華蟲<lb/>
　之屬崇飾也詩曰其儀不忒正是四國故王公諸侯<lb/>
<pb n="KR3a0094_WYG_022-8a"/>
　之脩飫宴而不淫倦服物采飾文章周旋容貌所以<lb/>
　正儀刑也況居天子之尊為諸侯王之表率者可不<lb/>
　正其儀以為正四國之本乎<lb/>
周語單襄公曰夫君子目以定體足以從之是以觀其<lb/>
容而知其心矣目以處義足以步目又曰夫目以處義<lb/>
足以踐徳口以庇信耳以聽名者也故不可不慎也偏<lb/>
喪有咎<lb/>
　臣若水通曰體手足也心不固則容不正言行相覆<lb/>
<pb n="KR3a0094_WYG_022-8b"/>
　為信耳所以聽别萬物之名聲喪亡也步言視聽四<lb/>
　者而亡其二為偏喪咎咎及身也夫君子有威有儀<lb/>
　食福無替晉侯視逺足髙則威儀忒矣咎將焉避故<lb/>
　觀目可以知義觀足可以知徳觀心可以知福不可<lb/>
　誣也故君子篤恭而天下平大舜恭已南面無為而<lb/>
　治慎威儀立徳脩身而天下化之可不重乎<lb/>
周語晉孫談之子周適周事單襄公立無跛視無還聽<lb/>
無聳言無逺襄公言於頃公曰立無跛正也視無還端<lb/>
<pb n="KR3a0094_WYG_022-9a"/>
也聽無聳成也言無逺慎也夫正徳之道也端徳之信<lb/>
也成徳之終也慎徳之守也守終純固道正事信明令<lb/>
徳矣慎成端正徳之相也<lb/>
　臣若水通曰談晉襄公之孫惠伯談也周者談之子<lb/>
　晉悼公之名晉自獻公用驪姬之䜛詛不畜羣公子<lb/>
　故孫周適周事單襄公睛轉復反為還逺謂非耳目<lb/>
　所及也成定也道者徳之道路志定故能終也相猶<lb/>
　相貌之相慎成端正徳之相貌也視聽言動本諸心<lb/>
<pb n="KR3a0094_WYG_022-9b"/>
　所以定威儀之則也君子之居民上非有異也言有<lb/>
　儀也非有塞也言有則也故視聽言動爰立民則一<lb/>
　物偏喪為徳之疵詩云民具爾瞻此之謂也晉孫周<lb/>
　構䜛出亡遊事襄公而容貌詞氣昭宣令徳宜其三<lb/>
　襲嘉祥終昌晉室也況有天下者可不慎威儀以為<lb/>
　脩身化民之本歟<lb/>
魯語叔孫穆子曰夫服心之文也如龜焉灼其中必文<lb/>
於外<lb/>
<pb n="KR3a0094_WYG_022-10a"/>
　臣若水通曰文謂著見於外者言心所向身必服之<lb/>
　也蓋服之不𠂻身之災也中庸曰齊明盛服所以脩<lb/>
　身也君子慎物居方亦以寡過而已楚公子圍以大<lb/>
　夫而設諸侯之服是服之不𠂻非盛服矣其能保其<lb/>
　身乎<lb/>
楚語左史倚相曰君子之行欲其道也故進退周旋惟<lb/>
道之從<lb/>
　臣若水通曰倚相楚左史也欲其道欲得其道也進<lb/>
<pb n="KR3a0094_WYG_022-10b"/>
　退周旋之中道所以慎其威儀而身脩矣<lb/>
漢武帝元朔五年夏四月大將軍青雖貴有時侍中上<lb/>
踞厠而視之丞相𢎞燕見上或時不冠至於汲黯見上<lb/>
不冠不見也上嘗坐武帳中黯前奏事上不冠望見黯<lb/>
避帷中使人可其奏其見敬禮如此<lb/>
　臣若水通曰記曰齊明盛服非禮不動所以脩身也<lb/>
　故君子無衆寡無小大無敢慢武帝能正衣冠於所<lb/>
　嚴憚之臣而倨傲於所狎侮者焉豈知脩身之道哉<lb/>
<pb n="KR3a0094_WYG_022-11a"/>
漢獻帝初平二年劉備少語言喜怒不形於色備少與<lb/>
河東關羽涿郡張飛相友善與二人寢則同牀恩若兄<lb/>
弟而稠人廣坐侍立終日隨備周旋<lb/>
　臣若水通曰威儀者内心之表也詩曰抑抑威儀維<lb/>
　徳之隅又曰敬慎威儀維民之則昭烈之喜怒不形<lb/>
　其徳之嚴宻可想見矣關張之侍主周旋豈非視之<lb/>
　以為法哉<lb/>
梁武帝大同十一年帝雖暗室恒理衣冠小坐盛暑未<lb/>
<pb n="KR3a0094_WYG_022-11b"/>
嘗褰袒對内豎小臣如遇大賓<lb/>
　臣若水通曰暗室盛暑衣冠不袒威儀不䙝雖力學<lb/>
　自脩之士何以過此若梁武者似有受道之器矣而<lb/>
　乃至號為不道莫保其身以禍其國家者何邪異端<lb/>
　之學害之也孔子曰攻乎異端斯害也己生於其心<lb/>
　害於其政發於其政害於其事而亂亡至矣雖正威<lb/>
　儀其猶色莊者乎雖如佛之寂容枯槁何補於國家<lb/>
　之理亂乎此又足以為徒事威儀而不知正學者之<lb/>
<pb n="KR3a0094_WYG_022-12a"/>
　戒耳<lb/>
唐太宗貞觀元年十二月上好騎射孫伏伽諫以為天<lb/>
子居則九門行則警蹕非欲茍自尊嚴乃為社稷生民<lb/>
之計也陛下好自走馬射的以娛悦近臣此乃少年為<lb/>
諸王時所為非今日天子事業也既非所以安養聖躬<lb/>
又非所以儀刑後世臣竊為陛下不取上悦未幾以伏<lb/>
伽為諫議大夫<lb/>
　臣若水通曰九門警蹕天子之儀也走馬射的武夫<lb/>
<pb n="KR3a0094_WYG_022-12b"/>
　之技也太宗不脩天子穆穆之容而不忘少年武夫<lb/>
　之技欲為天下後世之儀刑得乎詩曰儀刑文王萬<lb/>
　邦作孚蓋無誠敬以為之本爾不有伏伽之諫欲為<lb/>
　漢唐之中主不可得況稱三宗乎<lb/>
唐宣宗大中十二年上臨朝接對羣臣如賓客雖左右<lb/>
近習未嘗見其有惰容每宰相奏事旁無一人立者威<lb/>
嚴不可仰視奏事畢忽然曰可以閑語矣因問閭閻細<lb/>
事或談宫中遊宴無所不至一刻許復整容曰卿輩善<lb/>
<pb n="KR3a0094_WYG_022-13a"/>
為之朕常恐卿輩負朕後日不復得相見乃起入宫令<lb/>
狐綯謂人曰吾十年秉政最承恩遇然每延英奏事未<lb/>
嘗不汗霑衣也<lb/>
　臣若水通曰宣宗對宰相威嚴不可仰視至使汗霑<lb/>
　衣可謂能正威儀者矣及其忽然之際乃問閭閻細<lb/>
　事或談宫中遊宴則非人君大體矣何其前後不類<lb/>
　邪夫人君與宰相論事豈無天下大政可言邪觀此<lb/>
　則知宣宗徒事乎威儀末節之間而不知温厲正大<lb/>
<pb n="KR3a0094_WYG_022-13b"/>
　之體此其所以不能成中興之業也歟<lb/>
賈誼新書曰夫有威而可畏謂之威有儀而可象謂之<lb/>
文富不可為量多不可數<lb/>
　臣若水通曰威儀者徳之符也徳者威儀之基也是<lb/>
　故有徳之威可畏則亦可懐也有徳之儀可象則亦<lb/>
　可敬也可畏可懐可象可敬則威儀文章之盛又孰<lb/>
　得量而數之也故為人上者脩其徳容則民畏而象<lb/>
　之不可量數而心化之矣威儀之於人豈小也哉<lb/>
<pb n="KR3a0094_WYG_022-14a"/>
劉向説苑曰陳靈公行僻而言失泄冶曰陳其亡矣吾<lb/>
驟諫君君不吾聽而愈失威儀夫上之化下猶風靡草<lb/>
東風則草靡而西西風則草靡而東在風所由而草為<lb/>
之靡是故人君之動不可不慎也<lb/>
　臣若水通曰威儀者本諸恭敬之徳而達諸治化之<lb/>
　美者也故盛徳之至然後動容周旋中禮堯之放勲<lb/>
　本乎允恭舜之重華本乎温恭豈外致哉泄冶之言<lb/>
　徒知人君當慎動而不求其本茍其君聽之亦未見<lb/>
<pb n="KR3a0094_WYG_022-14b"/>
　其所以正也何以維民之則乎若靈公言失行僻固<lb/>
　不足道也後世有臨朝淵黙尊嚴若神如漢成帝者<lb/>
　號稱穆穆天子之容矣然政柄不免於下移者無本<lb/>
　故也故欲威儀之正者必由中達外然後可<lb/>
宋太祖建隆元年冬十月翰林學士王著以酒失貶官<lb/>
宋主謂宰相曰深嚴之地當使宿儒處之范質等對曰<lb/>
竇儀清介重厚然己自翰林遷端明矣宋主曰非斯人<lb/>
不可卿當諭以朕意勉令就職即日復入翰林宋主嘗<lb/>
<pb n="KR3a0094_WYG_022-15a"/>
召儀草制至苑門儀見宋主岸幘跣足而坐却立不肯<lb/>
進宋主遽索冠帶而後召入儀曰陛下創業垂統宜以<lb/>
禮示天下恐豪傑聞而解體宋主歛容謝之自是對近<lb/>
臣未嘗不冠帶<lb/>
　臣若水通曰詩稱文王雝雝在宫肅肅在廟不顯亦<lb/>
　臨無射亦保蓋言聖人敬和之容雖幽隱而不敢肆<lb/>
　也宋祖方召儒臣草制岸幘跣足而坐則幽隱可知<lb/>
　矣自非竇儀之嚴重則宋祖之威儀何從而正哉自<lb/>
<pb n="KR3a0094_WYG_022-15b"/>
　是對羣臣未嘗不冠帶方正補衮之臣人主左右安<lb/>
　可少哉使竇儀能以曾子動容貌正顔色之説而益<lb/>
　之則知正由中出宋祖所得不可量矣惜乎儀不知<lb/>
　聖賢之學無恠其然也<lb/>
宋儒程頥曰范祖禹色温而氣和其人如玉可以開陳<lb/>
是非導人主之意<lb/>
　臣若水通曰雖有遜志之言乗之以厲色戾氣則化<lb/>
　而為不善矣雖有逆耳之言乗之以怡顔下氣則化<lb/>
<pb n="KR3a0094_WYG_022-16a"/>
　而為善矣人臣陳是非導上意乗之以温色和氣則<lb/>
　不覺其入之深矣然非所存有中和之徳安能以温<lb/>
　和其氣色哉<lb/>
問人之燕居形體怠惰心不慢可否程頥曰安有箕踞<lb/>
而心不慢者昔吕與叔六月中來緱氏閒居中某嘗窺<lb/>
之見其儼然危坐可謂敦篤矣學者須恭敬但不可令<lb/>
拘迫拘迫則難久也<lb/>
　臣若水通曰有中和之心然後有中和之氣也是故<lb/>
<pb n="KR3a0094_WYG_022-16b"/>
　過焉者則失之拘矣不及焉者則失之肆矣非中和<lb/>
　也禮曰斯須而不莊不敬則慢易之心入之矣夫敬<lb/>
　以存心則莊見於容内外皆中和也可不慎乎學者<lb/>
　且然而況於居九重之上為兆民之表者乎詩曰敬<lb/>
　慎威儀維民之則為人君者之所宜慎也<lb/>
張栻語吕祖謙云古人衣冠容止之間不是要作意矜<lb/>
持只是循他天則<lb/>
　臣若水通曰天則自然之法也夫中外一貫者也心<lb/>
<pb n="KR3a0094_WYG_022-17a"/>
　中正則貌齊莊不期然而然矣不然不失之放肆怠<lb/>
　惰則失之作意矜持而中正自然之天則違矣敬也<lb/>
　者中正之矩也然則主敬之學豈非人君之所當講<lb/>
　者哉<lb/>
宋儒楊時經筵講義有云古之聖人前旒蔽明非禮勿<lb/>
視黈纊塞聦非禮勿聽在車則有和鸞之音行路則有<lb/>
佩玉之聲出入起居容節必比於禮樂人君所以自重<lb/>
其身也<lb/>
<pb n="KR3a0094_WYG_022-17b"/>
　臣若水通曰楊時進講之言皆古人培養君徳之遺<lb/>
　法也惜乎未盡根本之論爾蓋人主之心如樹木之<lb/>
　根天理乃其生意也生意既得則根本已立然後有<lb/>
　冕旒黈纊和鸞佩玉容節禮樂所以養其根本也否<lb/>
　則所養者何物哉顧乃舍其本惟末之是務何也後<lb/>
　世聖學不明類皆趨於支離之歸已乏一徳之臣矣<lb/>
　安望其輔成人君一徳之學哉伏望聖明畧其枝葉<lb/>
　之煩自立於根本之地以為天下先則道徳可一而<lb/>
<pb n="KR3a0094_WYG_022-18a"/>
　風俗可同矣<lb/>
國朝洪武九年正月丁巳太子諸王侍上顧謂之曰汝<lb/>
等聞脩徳進賢之道乎太子對曰每聞儒臣講説知其<lb/>
畧矣未領其要上曰藻率雜佩為身之容恭遜温良為<lb/>
徳之容見於外者可以知其内也古之君子趨蹌有節<lb/>
步降有數周旋跬步而不違於規矩者由其徳充於内<lb/>
而著乎外也所以器識髙明而治道日臻惡行不見而<lb/>
邪僻日逺己徳既脩自然足以服人賢者彚進而不肖<lb/>
<pb n="KR3a0094_WYG_022-18b"/>
者日去天下國家未有不治不務此者鮮不取敗夫貨<lb/>
財聲色戕徳之斧斤䜛佞奸諛杜賢之荆棘當拒之如<lb/>
虎狼畏之如蛇虺茍溺於所好則必為其所䧟矣汝等<lb/>
其慎之<lb/>
　臣若水通曰伏觀聖祖諭太子以内外徳容之理與<lb/>
　古聖賢一揆矣詩曰抑抑威儀維徳之隅譬如宫室<lb/>
　焉内有繩直則外有廉隅徳其繩直矣威儀其廉隅<lb/>
　矣人君茍存諸心者渾然天理積中發外自有威可<lb/>
<pb n="KR3a0094_WYG_022-19a"/>
　畏有儀可象動容周旋自中乎禮刑于家則齊刑于<lb/>
　國則治刑于天下則平由是天下之賢能俊傑莫不<lb/>
　彚進以贊治化之盛而䜛謟奸諛之人逺矣此我聖<lb/>
　祖垂訓之至意也惟聖明體察焉<lb/>
　<lb/>
　<lb/>
　<lb/>
　<lb/>
<pb n="KR3a0094_WYG_022-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷二十二<lb/>
</p>
<p>
</p>
  </div>
</body>
</text>
</TEI>
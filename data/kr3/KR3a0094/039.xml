<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷三十九</head>
    <p>
<pb n="KR3a0094_WYG_039-1a"/>
欽定四庫全書<lb/>
　格物通卷三十九　　　　明　湛若水　撰<lb/>
　　　嚴内外下<lb/>
漢章帝建初四年夏四月有司連據舊典請封諸舅帝<lb/>
以天下豐稔方垂無事癸夘遂封衛尉廖為順陽侯車<lb/>
騎將軍防為潁陽侯執金吾光為許侯太后聞之曰吾<lb/>
少壯時但慕竹帛志不顧命今雖已老猶戒之在得廖<lb/>
等並辭讓願就關内侯帝不許廖等不得已受封爵而<lb/>
<pb n="KR3a0094_WYG_039-1b"/>
上書辭位帝許之<lb/>
　臣若水通曰以戚畹而與朝憲固非國家之令典亦<lb/>
　非外戚之福也馬氏三舅辭避不已受封爵而辭位<lb/>
　就第蓋由廖慮美業難終一念發之也及其享積善<lb/>
　履謙之祐亦何負於廖等哉要皆太后德化之所漸<lb/>
　染而廖之盛德不可誣也豈若後世以皇戚而肆無<lb/>
　厭之求而卒以取敗者哉<lb/>
漢章帝建初八年中郎將竇憲恃宫掖聲勢以賤直請<lb/>
<pb n="KR3a0094_WYG_039-2a"/>
奪沁水公主園田發覺帝大怒召憲切責曰深思前過<lb/>
奪主田園時何用愈趙高指鹿為馬久念使人驚怖國<lb/>
家棄憲如孤雛腐鼠爾憲大懼皇后為毁服深謝良久<lb/>
乃得解<lb/>
漢章帝建初八年皇后兄憲為侍中虎賁中郎將弟篤<lb/>
為黃門侍郎並恃宫省賞賜累積喜交通賓客司空第<lb/>
五倫上疏曰願陛下中宫嚴敇憲等閉門自守無妄交<lb/>
通士夫防其未萌慮於無形令憲永保福禄君臣交歡<lb/>
<pb n="KR3a0094_WYG_039-2b"/>
無纎介之嫌此臣之所至願也<lb/>
　臣若水通曰前諸馬爭欲入宫章帝能遂楊仁之嚴<lb/>
　拒而不聽其譖今明知竇憲奪沁水之田指鹿為馬<lb/>
　而不終究及諸竇又得以並恃宫省妄通賓客而不<lb/>
　能禁何耶豈前則明於公義後則溺於私愛也歟然<lb/>
　而終貽外戚之禍實非忠愛之道也欲嚴内外者尚<lb/>
　鑒之哉<lb/>
漢章帝章和二年春正月帝崩太子即位年十歲尊皇<lb/>
<pb n="KR3a0094_WYG_039-3a"/>
后曰皇太后三月太后臨朝竇憲兄弟皆在親要之地<lb/>
憲客崔駰以書戒憲曰傳曰生而富者驕生而貴者傲<lb/>
今寵禄初隆百僚觀行豈可不庶幾夙夜以永終譽乎<lb/>
昔馮野王以外戚居位稱為賢臣近陰衛尉克已復禮<lb/>
終受多福漢興以後迄于哀平外家二十保族全身四<lb/>
人而已書曰監于有殷可不慎哉<lb/>
漢和帝永元九年閏月辛巳皇太后竇氏崩甲子追尊<lb/>
母梁貴人為皇太后追封梁竦為褒親愍侯封子棠為<lb/>
<pb n="KR3a0094_WYG_039-3b"/>
樂平侯棠弟雍為乘氏侯雍弟翟為單父侯位皆特進<lb/>
梁氏自此盛矣<lb/>
　臣若水通曰竇氏之禍起於太后之臨朝梁氏之禍<lb/>
　起於三侯之並封可以為内外不嚴之覆轍矣然和<lb/>
　帝以幼冲能誅竇氏之惡而不能禁梁氏之禍於未<lb/>
　萌豈欲故害之也溺愛不明爾<lb/>
漢殤帝延平元年八月鄧太后詔告司隸校尉河南尹<lb/>
南陽太守曰每覽前代外戚賓客濁亂奉公為民患苦<lb/>
<pb n="KR3a0094_WYG_039-4a"/>
咎在執法怠懈不輙行其罰故也今車騎將軍隲等雖<lb/>
懷敬順之志而宗門廣大姻戚不少賓客姦猾多干禁<lb/>
憲其明加檢敇勿相容護自是親屬犯罪無所假貸<lb/>
　臣若水通曰鄧氏此詔雖有感於竇氏之敗要亦自<lb/>
　讀書中來也然稱制終身號令自出亂内外之政長<lb/>
　諸鄧之惡何耶太后徒號讀書而不能知内外二字<lb/>
　雖多亦奚以為此史氏所以譏之也<lb/>
漢順帝陽嘉元年春正月立貴人梁氏為皇后后父商<lb/>
<pb n="KR3a0094_WYG_039-4b"/>
加位特進頃之拜執金吾二年三月封商子冀為襄邑<lb/>
侯尚書令左雄諫曰梁冀之封事非機急宜過災戹之<lb/>
運然後平議可否六月帝問以當時之敝為政所宜李<lb/>
固對曰宜令歩兵校尉冀及諸侍中還居黃門之官使<lb/>
權去外戚政歸國家<lb/>
　臣若水通曰梁氏之權至此始盛左雄李固言之而<lb/>
　帝不悟其漸將有不可制者矣如二臣之言則國家<lb/>
　無弑逆之禍而梁氏亦無赤族之誅豈不兩全也哉<lb/>
<pb n="KR3a0094_WYG_039-5a"/>
漢質帝本初元年冲帝立尊梁后為皇太后臨朝冲帝<lb/>
尋崩復立質帝質帝少而聰慧嘗因朝會目梁冀曰此<lb/>
䟦扈將軍也冀聞深惡之閏月甲申冀使左右置毒於<lb/>
煑餅而進之帝苦煩而崩冀迎蠡吾侯志即皇帝位時<lb/>
年十五太后猶臨朝政<lb/>
　臣若水通曰梁氏弑君之禍由太后臨朝踰内外之<lb/>
　禮執累世之權為之也且春秋之義臣弑其君凡在<lb/>
　官者殺無赦梁冀弑君之賊法所必誅而朝臣縮舌<lb/>
<pb n="KR3a0094_WYG_039-5b"/>
　太后甘心雖頼桓帝誅之然不能正其不赦之罪吁<lb/>
　可嘆也哉<lb/>
漢桓帝永康元年桓帝崩無嗣竇后為皇太后臨朝䇿<lb/>
立解瀆亭侯宏是為靈帝太后父大將軍武謀誅宦官<lb/>
中常侍曹節等殺武遷太后於南宫<lb/>
漢靈帝中平六年帝崩皇子辯即位尊何后為皇太后<lb/>
臨朝后兄大將軍進欲誅宦者反為所害後董卓專政<lb/>
遷太后於永安宫為所弑<lb/>
<pb n="KR3a0094_WYG_039-6a"/>
　臣若水通曰後漢皇后紀云主幼時艱必委成冢宰<lb/>
　簡求忠賢未有專任婦人斷割重器漢權歸女主外<lb/>
　立者四帝臨朝者六后莫不定䇿帷帟委事父兄貪<lb/>
　孩童以久其政抑賢明以專其威臣按四帝安質桓<lb/>
　靈也六后竇鄧閻梁竇何也嗚呼既以中壼而預國<lb/>
　政又以外家而攬朝權卒之並嬰禍敗也宜矣尚鍳<lb/>
　兹哉<lb/>
魏文帝黃初三年詔曰婦人與政亂之本也自今以來<lb/>
<pb n="KR3a0094_WYG_039-6b"/>
羣臣無得奏事太后后族之家不得輔政<lb/>
　臣若水通曰太后與政后族輔政二者交濟其惡而<lb/>
　亂成矣其在春秋毋使婦人預國事魏文無足取者<lb/>
　而此詔合春秋之大義保國保家之令典也豈可以<lb/>
　人廢言哉<lb/>
梁武帝普通六年魏太后頗事裝飾數出遊幸元順面<lb/>
諫曰禮婦人夫没自稱未亡人首去珠玉衣不文采陛<lb/>
下母臨天下年垂不惑修飾過甚何以儀刑後世太后<lb/>
<pb n="KR3a0094_WYG_039-7a"/>
慚而還宫召順責之曰千里相徵豈欲衆中見辱耶順<lb/>
曰陛下不畏天下之笑而恥臣之一言乎<lb/>
　臣若水通曰元順之諫可謂切直矣然不以古人男<lb/>
　女内外之禮正其出遊之非而徒論其裝飾女事之<lb/>
　末所謂放飯流歠而問無齒決者非耶宜乎不能服<lb/>
　后之心也使知内外之禮則防閑嚴而出幸息婦容<lb/>
　之事在所不必論也<lb/>
梁武帝天監十五年魏胡太后數幸宗戚勲貴之家侍<lb/>
<pb n="KR3a0094_WYG_039-7b"/>
中崔光表諫曰禮諸侯非問疾弔喪而入諸臣之家謂<lb/>
之君臣為謔不言王后夫人明無適臣家之義夫人父<lb/>
母在有歸寧没則使卿寧漢上官皇后將廢昌邑霍光<lb/>
外祖也親為宰輔后猶御武帳以接羣臣示男女之别<lb/>
也今帝族方衍勲貴増遷祗請遂多將成彛式願陛下<lb/>
簡息遊幸則率土屬頼含生仰悦矣<lb/>
　臣若水通曰男女有别而後家道正天下之事可從<lb/>
　而理胡后以正位之尊而下幸勲舊之室甚哉其不<lb/>
<pb n="KR3a0094_WYG_039-8a"/>
　正也前有元順之諫而徒慙今有崔光之諫而不悟<lb/>
　未幾穢德彰聞彼既自賊其子人亦共殺其身而魏<lb/>
　之天下因亦亂矣嗚呼其可戒哉<lb/>
隋文帝開皇十一年二月吐谷渾可汗世伏立使其兄<lb/>
子無素奉表稱藩并獻方物請以女備後庭上謂無素<lb/>
曰若依來請他國聞之必當相傚何以拒之朕情存安<lb/>
養各令遂性豈可聚歛子女以實後宫乎竟不許<lb/>
　臣若水通曰四夷者又天下内外之大閑也故聖人<lb/>
<pb n="KR3a0094_WYG_039-8b"/>
　之教嚴焉奉職脩貢禮之常也無故獻女非禮之誘<lb/>
　也故責之以禮則中國尊貪其非誘則外夷慢中外<lb/>
　之防孰大於是為人君者不可以不謹<lb/>
唐中宗神龍元年桓彦範上表以為易稱無攸遂在中<lb/>
饋貞吉書稱牝鷄之晨惟家之索伏見陛下每臨朝皇<lb/>
后必施帷幔坐殿上預聞政事竊觀自古帝王未有與<lb/>
婦人共政而不破國亡身者也且以陰乘陽違天也以<lb/>
婦陵夫違人也伏願陛下覧古今之戒以社稷蒼生為<lb/>
<pb n="KR3a0094_WYG_039-9a"/>
念令皇后專居中宫治陰教勿出外朝干國政<lb/>
　臣若水通曰易女正位乎内男正位乎外禮男不言<lb/>
　内女不言外故王率公卿大夫士以聽陽政后率妃<lb/>
　嬪夫人以理陰政中宗每臨朝皇后必施帷幔預政<lb/>
　是廢男女内外陰陽之大閑矣此彦範所以直諫而<lb/>
　不避也<lb/>
唐中宗神龍二年四月處士韋月將上書告武三思潛<lb/>
通宫掖必為逆亂帝大怒命斬之黃門侍郎宋璟固執<lb/>
<pb n="KR3a0094_WYG_039-9b"/>
不奉詔蘇珦等皆以為方夏行戮有違時令帝乃命與<lb/>
杖流嶺南過秋分一日平曉廣州都督周仁軌斬之<lb/>
唐中宗景龍四年四月定州人郎岌上言韋后宗楚客<lb/>
將為逆亂韋后白帝杖殺之五月許州司兵參軍燕欽<lb/>
融復上言皇后淫亂干預國政宗族强盛安樂公主武<lb/>
廷秀宗楚客圖危宗社帝召欽融面詰之欽融頓首抗<lb/>
言神色不撓帝黙然宗楚客矯制令飛騎撲殺之投於<lb/>
殿庭石上折頸而死楚客大呼稱快帝雖不窮問意頗<lb/>
<pb n="KR3a0094_WYG_039-10a"/>
怏怏不悦由是韋后及其黨始憂懼<lb/>
　臣若水通曰莫大之禍起於一念之不忍羞惡之心<lb/>
　誰則無之中宗不忍於韋后之愛三思廷秀楚客得<lb/>
　以出入禁庭而不能制親為㸃籌而不知恥及穢德<lb/>
　彰聞又不忍私愛而殺月將之直言又不忍聽韋后<lb/>
　而殺郎岌又不忍遂使楚客等得矯制殺欽融而不<lb/>
　問至是徒怏怏不悦而亡身亂國之禍至矣語曰小<lb/>
　不忍則亂大謀惟其不忍故棄先王内外之大防一<lb/>
<pb n="KR3a0094_WYG_039-10b"/>
　至於此極也嗚呼帝之愚惑不足論矣仁軌獨非夫<lb/>
　人之子歟何其無人心也<lb/>
唐穆宗長慶四年春正月庚午上疾復作壬申大漸命<lb/>
太子監國宧官欲請郭太后臨朝稱制太后曰昔武后<lb/>
稱制幾危社稷我家世守忠義非武氏之比也太子雖<lb/>
少但得賢宰相輔之卿軰勿預朝政何患國家不安自<lb/>
古豈有女子為天下主而能致唐虞之理乎取制書手<lb/>
裂之<lb/>
<pb n="KR3a0094_WYG_039-11a"/>
　臣若水通曰郭太后此言深明先王内外之禮懲戒<lb/>
　累朝稱制之非真可為萬世母后之龜鑑矣唐稱賢<lb/>
　后孰有過於郭太后者哉<lb/>
後唐莊宗同光元年前蜀王王衍以文思殿大學士韓<lb/>
昭内皇城使潘在迎武勇軍使顧在珣為狎客陪侍遊<lb/>
宴與宫女雜坐或為豔歌相唱和或談嘲謔浪鄙俚䙝<lb/>
慢無所不至蜀主樂之<lb/>
　臣若水通曰男女無别亂亡之道也不以為恥而反<lb/>
<pb n="KR3a0094_WYG_039-11b"/>
　以為樂豈蜀主果無羞惡之心哉孟子曰樂其所以<lb/>
　亡者蜀主之謂也嗚呼本心一失其顛倒錯亂一至<lb/>
　於此史稱其有陳後主之風是矣有國家者可不戒<lb/>
　哉<lb/>
宋仁宗天聖七年帝每以歲且冬至率百官上太后壽<lb/>
于會寧殿遂同御大安殿以受朝秘閣校理范仲淹上<lb/>
疏曰天子奉親于内自有家人禮今顧與百官同列北<lb/>
面而朝虧君體損主威非所以垂法後世也疏入不報<lb/>
<pb n="KR3a0094_WYG_039-12a"/>
　臣若水通曰禮家無二主國無二王奉親上壽者家<lb/>
　人之禮也百官北面者朝廷之禮也家人之禮行於<lb/>
　家内政也故人子得以伸無二主之敬朝廷之禮行<lb/>
　於國外政也故天子得以享無二王之尊仁宗乃欲<lb/>
　與羣臣同列上壽太后是二王矣亦豈所以尊太后<lb/>
　乎悖經失禮莫此為甚仲淹之言亦不見報仁宗賢<lb/>
　君也他尚何望哉<lb/>
宋高宗建炎三年禁内侍干預朝政詔内侍不得與主<lb/>
<pb n="KR3a0094_WYG_039-12b"/>
兵官交通及饋遺假貸借役禁軍干預朝政外官非親<lb/>
戚亦不得往還如違並行軍法<lb/>
　臣若水通曰建炎之令可謂内外人已兼盡者矣禁<lb/>
　内侍不得預朝政者所以治内也禁外官不得通内<lb/>
　侍者所以治外也治内非病内也使不預政則無敗<lb/>
　事乃保全其福爾治外非病外也使不交通則無玷<lb/>
　行乃保全其德爾内外不亂則朝廷自正而安富尊<lb/>
　榮享無疆之休故曰内外人已兼盡者也雖然高宗<lb/>
<pb n="KR3a0094_WYG_039-13a"/>
　此令固善矣而使奸檜專制國命殺忠良虧元氣而<lb/>
　宋祚日以就亡豈減於内侍預政之禍哉<lb/>
宋儒楊時述曽肇奏疏有曰伏見太皇太后聽政以來<lb/>
止於延和殿垂簾視事受契丹人使朝見亦止御崇政<lb/>
殿未嘗出踐外朝蓋外朝天子之正宁太皇太后崇執<lb/>
謙德不欲臨御以為天下後世法<lb/>
　臣若水通曰延和崇政非外朝也外朝天子南面以<lb/>
　聽天下之所也髙太后知内外之分如天地陰陽之<lb/>
<pb n="KR3a0094_WYG_039-13b"/>
　不可易不敢以或違嗚呼賢哉<lb/>
國朝洪武十七年七月丁酉敕内官毋預外事凡諸司<lb/>
毋與内官監文移來往上謂侍臣曰為政必先謹内外<lb/>
之防絶黨與之私庶得朝廷清明紀綱振肅前代人君<lb/>
不鑒於此縱宦侍與外臣交通覘視動靜夤縁為奸假<lb/>
竊威柄以亂國家其為害非細故也間有發奮欲去之<lb/>
者勢不得行反受其禍延及善類漢唐之事深可嘆也<lb/>
夫仁者治于未亂知者見于未形朕為此禁所以戒未<lb/>
<pb n="KR3a0094_WYG_039-14a"/>
然爾<lb/>
　臣若水通曰内外之防乃天地之大義陰陽之大分<lb/>
　不可紊焉者也我皇祖勅内官毋預外事諸司毋通<lb/>
　内官雖所以絶覘視杜夤縁振紀綱清朝廷亦所以<lb/>
　懲前代内外之禍而欲兩全其福禄也夫仁者圖治<lb/>
　於未亂智者見禍於未形非我皇祖體仁智之至者<lb/>
　曷足以及此惟聖子神孫其永鑒于兹哉<lb/>
洪武十八年九月庚午上御華蓋殿文淵閣大學士朱<lb/>
<pb n="KR3a0094_WYG_039-14b"/>
善講周易至家人上曰齊家治國其理無二使一家之<lb/>
内長幼内外盡其分事事循理則一家治矣一家既治<lb/>
達之一國以至天下亦舉而措之爾朕觀其要只在誠<lb/>
實而有威嚴誠則篤親愛之恩嚴則無閨門之失善對<lb/>
曰誠如聖諭<lb/>
　臣若水通曰家人者治家之道也在易家人彖曰男<lb/>
　女正天地之大義也此我聖祖嚴之謂乎其九五象<lb/>
　曰王假有家交相愛也此我聖祖誠實親愛之謂乎<lb/>
<pb n="KR3a0094_WYG_039-15a"/>
　是則家人之道不在易而在聖祖之心矣夫惟嚴以<lb/>
　涖之愛以結之而後齊家之道盡嚴愛皆出於心也<lb/>
　伏惟聖明體而行之則家齊國治而天下平矣幸甚<lb/>
國朝祖宗於門禁出入其法最嚴每四孟享太廟夜間<lb/>
出鑰於門隙早朝亦於御前奏知各門監守官及各衛<lb/>
官軍遇有出入者必湏有牌面方許其入迨其出也必<lb/>
搜檢之其入也不許携寸鐵其出也不許帶一物<lb/>
　臣若水通曰此祖宗嚴宫禁之良法也夫宫禁之嚴<lb/>
<pb n="KR3a0094_WYG_039-15b"/>
　閨門之約束也閨門之道治化之根本也是故古先<lb/>
　哲王㒺不於斯而致謹焉致謹於斯猶或有穢德亂<lb/>
　正者況不嚴於斯乎此我祖宗宫禁立法之至意也<lb/>
　然欲嚴於此者必嚴於心心苟放肆無嚴禁之不弛<lb/>
　矣可不戒哉<lb/>
　<lb/>
　<lb/>
　格物通卷三十九<lb/>
</p>
<p>
</p>
  </div>
</body>
</text>
</TEI>
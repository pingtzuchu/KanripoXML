<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷九十七</head>
    <p>
<pb n="KR3a0094_WYG_097-1a"/>
欽定四庫全書<lb/>
　格物通卷九十七　　　　明　湛若水　撰<lb/>
　　　恤窮上<lb/>
書周書無逸先知稼穡之艱難乃逸則知小人之依<lb/>
　臣若水通曰此周公作無逸以訓成王之言也蔡沈<lb/>
　傳曰依者指稼穡而言小民所恃以為生者也農之<lb/>
　依田猶魚之依水木之依土魚無水則死木無土則<lb/>
　枯民非稼穡則無以生也乃逸則知小人之依者言<lb/>
<pb n="KR3a0094_WYG_097-1b"/>
　及其逸居君位則知小民依稼穡以生也周公謂四<lb/>
　民之事惟稼穡最為勞苦古之人君於稼穡艱難先<lb/>
　已曉然於心是故居上臨民則不溺於安逸便能知<lb/>
　小人之依稼穡朝饔夕飱仰事俯育皆于是而取給<lb/>
　如此則凡逰田興作勞民傷財之事一切不敢輕舉<lb/>
　自不能不所其無逸矣後世人主生於深宫長於豢<lb/>
　養不知閭閻之疾苦無怪其為昏為虐輕棄民財而<lb/>
　不知恤也及邦本既㧞而危亡隨之可不懼乎<lb/>
<pb n="KR3a0094_WYG_097-2a"/>
無逸其在祖甲不義惟王舊為小人作其即位爰知小<lb/>
人之依能保惠于庶民不敢侮鰥寡<lb/>
　臣若水通曰此亦周公戒成王無逸之言也不義惟<lb/>
　王者鄭𤣥曰高宗欲廢祖庚立祖甲祖甲以為不義<lb/>
　逃於民間故有此稱而又曰舊為小人也作其即位<lb/>
　者謂及其作而即位也言舊為小人居民間之時已<lb/>
　知稼穡之艱難及其作而即位則知小民之所依以<lb/>
　生者在稼穡故能保愛庶民而於鰥寡之人無父母<lb/>
<pb n="KR3a0094_WYG_097-2b"/>
　妻子之養者尤不敢侮而輕忽之也臣謂恤窮之政<lb/>
　發於一念之仁人君茍有同胞共與之心則親見困<lb/>
　窮疾苦之狀而怵惕惻隠之心自不可遏矣茍能即<lb/>
　此一念而擴充之則仁不可勝用而足以保四海矣<lb/>
　故人君深居宫中未嘗見稼穡艱難及小民窮苦之<lb/>
　狀當令臣下圖其形以進置之座右使常動惻隠之<lb/>
　心焉可也<lb/>
君牙夏暑雨小民惟曰怨咨冬祁寒小民亦惟曰怨咨<lb/>
<pb n="KR3a0094_WYG_097-3a"/>
厥惟艱哉思其艱以圖其易民乃寜<lb/>
　臣若水通曰此穆王命君牙為大司徒之言也祁大<lb/>
　也怨在心而咨發於慨嘆也艱者飢寒之艱易者衣<lb/>
　食之易暑雨祁寒天時之常而小民怨咨者自傷其<lb/>
　生之艱難也厥惟艱哉嘆小民誠為艱難也思念其<lb/>
　飢寒為生之艱為之制産薄歛而衣食之以圖其生<lb/>
　之易民豈有不安乎穆王告君牙以養民之難有如<lb/>
　此臣謂民生之難易係於為人上思與圖之一念耳<lb/>
<pb n="KR3a0094_WYG_097-3b"/>
　是上之一念乃萬民性命之主也可不重留心而加<lb/>
　之意乎<lb/>
詩小雅鴻鴈鴻鴈于飛肅肅其羽之子于征劬勞于野<lb/>
爰及矜人哀此鰥寡<lb/>
　臣若水通曰此周室離散之民因宣王能勞來還定<lb/>
　而安集之故喜之而作此詩也鴻鴈之大者肅肅羽<lb/>
　聲也之子流民自相謂也征行也劬勞病苦也矜憐<lb/>
　也老而無妻曰鰥老而無夫曰寡夫君者民之父母<lb/>
<pb n="KR3a0094_WYG_097-4a"/>
　一民失所如赤子之失乳哺非人君父母之心也周<lb/>
　室中衰萬民離散劬勞鰥寡窮亦甚矣宣王中興撫<lb/>
　而恤之勞來還定而安集之亦可謂有仁心者矣作<lb/>
　是詩追叙其始興起而言鴻鴈之飛則肅肅其羽矣<lb/>
　而我離居蕩析則劬勞于野矣然相與劬勞于野者<lb/>
　皆可矜憐之人而所矜憐者於鰥寡之窮民猶宜重<lb/>
　致其哀恤也然鴻鴈之謠方已而黄鳥之詩復作有<lb/>
　初靡終者何歟葢宣王之仁特鼓舞於一時而本之<lb/>
<pb n="KR3a0094_WYG_097-4b"/>
　一心者未能至誠而無間耳使本諸心者至誠而無<lb/>
　間如文王之止於仁焉則將視民如傷保民如子乾<lb/>
　乾而不息矣寜有仁於始而不仁於終邪故治必本<lb/>
　於仁仁必本於至誠不息而悠久矣<lb/>
禮記王制曰少而無父者謂之孤老而無子者謂之獨<lb/>
老而無妻者謂之鰥老而無夫者謂之寡此四者天下<lb/>
之窮而無告者也皆有常餼<lb/>
　臣若水通曰聖人之治天下不能保其無鰥寡孤獨<lb/>
<pb n="KR3a0094_WYG_097-5a"/>
　之窮民也聖人之政能使之有養而已故堯之不虐<lb/>
　無告文王不敢侮鰥寡此先王恤窮之政也故王制<lb/>
　有常餼以養之然後無一物不得其所而仁覆天下<lb/>
　矣國家仁厚之澤下及孤老無告之人甚渥也府州<lb/>
　縣設為養濟院而又嵗時有給賜焉固無有一夫之<lb/>
　不被者矣然臣猶恐深山窮谷之中頽簷破屋之下<lb/>
　或有困窮之民無力以自致於養濟而吏胥索錢莫<lb/>
　之恤者矣我聖明其亦軫念之乎<lb/>
<pb n="KR3a0094_WYG_097-5b"/>
周禮秋官大司冦以肺石達窮民凡逺近惸獨老幼之<lb/>
欲有復於上而其長弗達者立于肺石三日士聽其辭<lb/>
以告于上而罪其長<lb/>
　臣若水通曰此周禮秋官之職也君門咫尺萬里使<lb/>
　下情壅蔽則雖有欲赴愬于王者孰從而上達邪于<lb/>
　是立之以肺石凢逺近惸獨老幼窮民之無告者欲<lb/>
　愬于上而長令不以聞則使立於肺石之上至於三<lb/>
　日之久則真情得矣然後士師聽其辭以告于上而<lb/>
<pb n="KR3a0094_WYG_097-6a"/>
　罪其長吏焉何則君腹心也民四體也四體受病而<lb/>
　腹心弗察此身心不相聫属者莫大之症矣先王灼<lb/>
　知乎此必使之相通則民隠無不達而後人君恤窮<lb/>
　之心可盡而窮民得其所也為人君者其可忽諸<lb/>
孟子春省耕而補不足秋省歛而助不給<lb/>
　臣若水通曰此孟子引晏子對齊景公逰觀之典以<lb/>
　為宣王告也損下益上益也而謂之損損上益下損<lb/>
　也而謂之益者何也百姓足君孰與不足百姓不足<lb/>
<pb n="KR3a0094_WYG_097-6b"/>
　君孰與足故先王一廵狩之行必省乎民春補其種<lb/>
　秋助其收所以恤乎不足不給者也至於家給人足<lb/>
　則君之藏富於民者亦厚矣非自足之道乎夫耕者<lb/>
　民之業歛者國之用業無常盛而用有常入非人君<lb/>
　知損益之道者其孰能軫念之哉<lb/>
左傳僖公十三年晉薦饑使乞糴于秦秦伯謂子桑與<lb/>
諸乎對曰重施而報君將何求重施而不報其民必攜<lb/>
攜而討焉無衆必敗謂百里與諸乎對曰天災流行國<lb/>
<pb n="KR3a0094_WYG_097-7a"/>
家代有救災恤鄰道也行道有福㔻豹在秦請伐晉秦<lb/>
伯曰其君是惡其民何罪秦於是乎輸粟于晉自雍及<lb/>
絳相繼<lb/>
　臣若水通曰荐饑者連年饑饉也乞糴于秦者使使<lb/>
　告糴于秦國也子桑公孫枝也百里百里奚也㔻豹<lb/>
　在秦者㔻鄭之子豹奔于秦也雍秦都絳晉都相繼<lb/>
　者運粟不絶也夫晉之乞糴于秦其難亟矣百里奚<lb/>
　以救災恤鄰為道仁人之言矣異哉子桑之為秦伯<lb/>
<pb n="KR3a0094_WYG_097-7b"/>
　謀乎方施之而遽責報之既責報之又欲俟其攜而<lb/>
　討之於恤鄰之義何有丕豹之請則又甚焉然晉饑<lb/>
　秦輸之粟秦饑晉閉之糶則晉之負義於天下何以<lb/>
　為覇哉<lb/>
宣公二年初宣子田於首山舍于翳桑見靈輙餓問其<lb/>
病曰不食三日矣食之舍其半問之曰宦三年矣未知<lb/>
母之存否今近焉請以遺之使盡之而為之簞食與肉<lb/>
寘諸橐以與之既而與為公介倒㦸以禦公徒而免之<lb/>
<pb n="KR3a0094_WYG_097-8a"/>
問何故對曰翳桑之餓人也問其名居不告而退遂自<lb/>
亡也<lb/>
　臣若水通曰宣子晉大夫靈輙晉人田首山田獵於<lb/>
　晉之首山也食之者宣子賜輙以食也舍其半既食<lb/>
　乃留其半也宦三年者出外宦學三年問其名居問<lb/>
　其姓名與所居也不告而退不望報故不告而去也<lb/>
　昔人有一飯之恩必報睚眦之怨必償者此淺丈夫<lb/>
　者之所為也若趙宣子之施靈輙恤翳桑之餓而遺<lb/>
<pb n="KR3a0094_WYG_097-8b"/>
　及其母無所為而施者也靈輙之報宣子不言其名<lb/>
　居而遂自亡無所為而報者也無所為而施報者天<lb/>
　理也臣故書之以為恤窮者之法焉<lb/>
國語魯語魯飢臧文仲言於莊公曰夫為四鄰之援結<lb/>
諸侯之信重之以婚姻申之以盟誓固國之艱急是為<lb/>
鑄名器藏寳財固民之殄病是待今國病矣君盍以名<lb/>
器請糴於齊公使文仲以鬯圭與玉磬如齊告糴齊人<lb/>
歸其玉而予之糴<lb/>
<pb n="KR3a0094_WYG_097-9a"/>
　臣若水通曰臧文仲魯大夫臧孫氏名辰援所攀援<lb/>
　以為助也申重也名器鍾鼎也寳財玉帛也殄絶也<lb/>
　市榖曰糴鬯圭祼鬯之圭長尺二寸有瓉以祀宗廟<lb/>
　玊磬鳴璆也夫名器寳財鬯圭玉磬皆國之寳也而<lb/>
　民惟邦本則重寳矣卿大夫國之貴臣也而得夫丘<lb/>
　民為天子則為至貴矣夫天之立君承以大夫師長<lb/>
　凡以為民也民饑國病則主憂臣辱此臧文仲所以<lb/>
　請往莊公所以不愛圭玉而告糴於齊齊反玉而與<lb/>
<pb n="KR3a0094_WYG_097-9b"/>
　之糴皆得濟窮之道矣君天下者其可不念困窮之<lb/>
　民而亟思所以濟之之術哉<lb/>
漢章帝建初八年以侍中鄭𢎞為大司農在職二年所<lb/>
省息以億萬計遭天下旱邊方有警民食不足而帑藏<lb/>
殷積𢎞又奏宜省貢獻减徭費以利飢民帝從之<lb/>
　臣若水通曰一民之饑由己饑之故子惠困窮人主<lb/>
　矜恤之仁也天下旱災民食不足窮亦甚矣顯宗從<lb/>
　鄭𢎞之言省貢减費以利饑民可不謂之仁君乎<lb/>
<pb n="KR3a0094_WYG_097-10a"/>
齊武帝求明十一年九月壬寅魏孝文帝至泗州道路<lb/>
民有跛眇者停駕慰勞給衣食終身<lb/>
　臣若水通曰孟子云今人乍見孺子將入於井皆有<lb/>
　怵惕惻隠之心又曰凡有四端於我者知皆擴而充<lb/>
　之矣若火之始然泉之始達茍能充之足以保四海<lb/>
　茍不充之不足以事父母魏文見道路民有跛眇者<lb/>
　停駕慰勞給之衣食不可謂無惻隠之心矣茍能由<lb/>
　此心擴而充之則保四海之民而衣食之無難也今<lb/>
<pb n="KR3a0094_WYG_097-10b"/>
　特施於道路之所見則夫天下之所不見者多矣可<lb/>
　得而盡衣食之耶故人君恤窮之政由其所見以達<lb/>
　於其所不見則仁覆天下矣<lb/>
唐高祖武徳九年冬十月甲申民部尚書裴矩奏民遭<lb/>
突厥暴殘者請户給絹一疋太宗曰朕以誠信御下不<lb/>
欲虚有存恤之名而無其實户有大小豈得雷同給賜<lb/>
乎於是計口為率<lb/>
　臣若水通曰易曰有孚惠心勿問元吉太宗之愛民<lb/>
<pb n="KR3a0094_WYG_097-11a"/>
　而不徇其名可謂有孚矣易户給而為口給其惠廣<lb/>
　矣夫君之於民猶父母之於子也察其飢寒而體悉<lb/>
　之周父母之心豈有為名哉人君以父母斯民為王<lb/>
　道則凡恩出於上而及於下者非有所為而為之也<lb/>
　必如此然後可以為民父母矣<lb/>
唐中宗嗣聖二十一年四月李嶠上疏以為天下編户<lb/>
貧弱者衆造像錢見有一十七萬餘緡若將散施拯飢<lb/>
寒之弊省勞役之勤霑聖君生育之意人神胥悅功徳<lb/>
<pb n="KR3a0094_WYG_097-11b"/>
無窮<lb/>
　臣若水通曰聖帝明王未有不加志於窮民者也武<lb/>
　后陰悍女主惟思竭財佞佛以求福而天下之貧窮<lb/>
　何暇恤也李嶠乃欲散造像之錢而拯飢寒之弊其<lb/>
　仁民之深意不以亂世而少變豈非忠義之臣哉<lb/>
唐代宗永泰元年三月左拾遺洛陽獨孤及上䟽曰今<lb/>
陛下師興不息十年矣人之生産空於杼軸擁兵者第<lb/>
館亘街陌奴婢厭酒肉而貧人羸餓就役剥膚及髓長<lb/>
<pb n="KR3a0094_WYG_097-12a"/>
安城中白晝椎剽吏不敢詰官亂職廢將墮卒暴百揆<lb/>
隳刺如沸粥紛麻民不敢訴於有司有司不敢聞於陛<lb/>
下茹毒飲痛而無告陛下不以此時思所以救之術臣<lb/>
實懼焉<lb/>
　臣若水通曰兵擾則民窮民窮則變生故在上者不<lb/>
　可無恤之之政也獨孤及憫時哀窮上䟽極言欲其<lb/>
　急思所以救之之術可謂盡忠於代宗者也至讀剥<lb/>
　膚及髓茹毒飲痛之言則為之掩卷太息流涕不忍<lb/>
<pb n="KR3a0094_WYG_097-12b"/>
　復觀之矣<lb/>
唐代宗永泰元年四月裴諝入奏事上問㩁酤之利嵗<lb/>
入幾何諝乆之不對上復問之對曰臣自河東來所過<lb/>
見菽粟未種農夫愁怨臣以為陛下見臣必先問人之<lb/>
疾苦乃責臣以營利臣是以不敢對也上謝之<lb/>
唐僖宗乾符元年春正月丁亥翰林學士盧攜上言以<lb/>
為臣竊見闗東去年旱災自虢至海麥纔半收秋稼幾<lb/>
無冬菜至少貧者磑蓬實為麵蓄槐葉為虀或更衰羸<lb/>
<pb n="KR3a0094_WYG_097-13a"/>
亦難收拾常年不稔則散之隣境今所在皆飢無所依<lb/>
投坐守鄉閭待盡溝壑其蠲免餘稅實無可徴而州縣<lb/>
以有上供及三司錢督趣甚急動加捶撻雖撤屋伐木<lb/>
雇妻鬻子止可供所由酒食之費未得至於府庫也或<lb/>
租税之外更有他徭朝廷儻不撫存百姓實無生計乞<lb/>
勅州縣應所欠錢税並一切停徴以俟蠶麥仍發所在<lb/>
義倉亟加賑給至春深之後有菜葉木芽繼以桑椹漸<lb/>
有可食在今數月之間尤為窘急行之不可稽緩敕從<lb/>
<pb n="KR3a0094_WYG_097-13b"/>
其言<lb/>
　臣若水通曰裴諝告代宗以農夫愁怨之情盧攜告<lb/>
　僖宗以窮民窘急之狀皆可謂恤乎民而忠於君者<lb/>
　矣二帝聞之其有不為之流涕者乎人君為民父母<lb/>
　何為而使民至于此極哉葢由不知天地萬物一體<lb/>
　之仁視民之休戚若無與於已故耳後之人君當以<lb/>
　此為鑒哉<lb/>
周太祖廣順元年夏四月壬辰朔濵淮州鎮上言淮南<lb/>
<pb n="KR3a0094_WYG_097-14a"/>
饑民過淮糴榖未敢禁止詔曰彼之生民與此何異宜<lb/>
令州縣津鋪無得禁止<lb/>
　臣若水通曰五覇葵丘之盟猶曰無遏糴後世一遇<lb/>
　饑嵗往往以閉糴為先何不仁之甚哉周太祖曰彼<lb/>
　之生民與此何異何其公也曰無得禁止何其仁也<lb/>
　可謂有不忍人之心而惠及於鄰國者矣其亦賢矣<lb/>
　哉<lb/>
　<lb/>
<pb n="KR3a0094_WYG_097-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷九十七<lb/>
</p>
<p>
</p>
  </div>
</body>
</text>
</TEI>
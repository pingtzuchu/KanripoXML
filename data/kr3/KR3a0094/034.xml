<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷三十四</head>
    <p>
<pb n="KR3a0094_WYG_034-1a"/>
欽定四庫全書<lb/>
　格物通卷三十四　　　　明　湛若水　撰<lb/>
　　　事親長上<lb/>
易蠱六五幹父之蠱用譽象曰幹父之蠱承以德也<lb/>
　臣若水通曰山下有風回而撓物壊亂有蠱壞之義<lb/>
　然五以尊為蠱之主而以柔中與九二剛中之臣應<lb/>
　能治蠱者故為幹前人之蠱蠱者前人之墜緒待其<lb/>
　後而振者也六五之君當蠱之時也脩廢舉墜而一<lb/>
<pb n="KR3a0094_WYG_034-1b"/>
　新之其蓋父之愆善繼而成令名者也象又釋其義<lb/>
　云非五之自能如此也虚心應九二之賢承之以剛<lb/>
　中之德輔相之功也如成王太甲皆用賢而致譽者<lb/>
　也故天下之才孰非人君之才不用人而自用則蠱<lb/>
　日深矣六五其明於用人而孝於事親者歟<lb/>
家人彖傳家人有嚴君焉父母之謂也<lb/>
　臣若水通曰凡人之心必有所主而嚴憚乃能自治<lb/>
　有天下者天下之主也有一家者一家之主也父母<lb/>
<pb n="KR3a0094_WYG_034-2a"/>
　以主乎一家有君道焉家人之所取則焉者也嚴而<lb/>
　敬之則倫理正恩義篤而家道理矣不然情勝禮恩<lb/>
　勝義而家道亂矣善事其親者事之如事君則父母<lb/>
　之命行而一家無不率者矣家其有不齊耶<lb/>
書虞書堯典瞽子父頑母嚚象傲克諧以孝烝烝乂不<lb/>
格姦<lb/>
　臣若水通曰此四岳稱舜之孝友以告帝堯也瞽者<lb/>
　無目之名舜父號瞽䏂母舜後母也頑者心不則德<lb/>
<pb n="KR3a0094_WYG_034-2b"/>
　義之經嚚者口不道忠信之言象舜後母弟也傲驕<lb/>
　慢也諧和也烝進也乂治也格至也克諧以孝烝烝<lb/>
　乂不格姦者言舜遭父母兄弟之變而能和順之以<lb/>
　孝道使之進進以善自治而不至於爲大姦惡也所<lb/>
　謂允若底豫是已觀此可見天下無不可事之親顧<lb/>
　吾所以事之者未若舜爾臣愚竊以為大舜之心當<lb/>
　時惟自見其實有未盡分處爾非心知其親之不是<lb/>
　而姑若是順從也昔羅從彦語云舜只為天下無不<lb/>
<pb n="KR3a0094_WYG_034-3a"/>
　是底父母陳瓘聞而善之曰惟如此而後天下之為<lb/>
　父子者定彼臣弑其君子弑其父者嘗始於見其有<lb/>
　不是處爾此言足以深明舜之心事後之欲盡孝弟<lb/>
　之道以法堯舜者當熟玩之<lb/>
商書伊訓立愛惟親立敬惟長始於家邦終於四海<lb/>
　臣若水通曰此太甲新嗣位伊尹告之之言也立植<lb/>
　也立愛於天下使天下之人各愛其親者必自吾之<lb/>
　親始立敬於天下使天下之人各敬其長者必自吾<lb/>
<pb n="KR3a0094_WYG_034-3b"/>
　之長始所謂老吾老以及人之老長吾長以及人之<lb/>
　長也始于家達于國終而措之天下矣夫家邦四海<lb/>
　之人可謂衆矣其於人君勢若相懸矣然感之而無<lb/>
　不應者何也以其心同也孝弟人之真心所不慮而<lb/>
　知所不學而能所謂良知良能者也是心也放之四<lb/>
　海而凖故君人者可不盡之於心行之於家而達之<lb/>
　於國於天下乎<lb/>
周書君陳惟爾令徳孝恭惟孝友于兄弟克施有政<lb/>
<pb n="KR3a0094_WYG_034-4a"/>
　臣若水通曰此書君陳篇成王命君陳之言也君陳<lb/>
　臣名令善也善事親曰孝善事上曰恭成王言君陳<lb/>
　有令善之德事親孝事上恭又言惟其孝友於家是<lb/>
　以能施政於邦也臣謂政也者正也故能孝則可以<lb/>
　正一國之孝矣能恭則可以正一國之恭矣成王即<lb/>
　其孝友於家而知其必能施政於邦者家國無二理<lb/>
　齊治無二機也孔子曰居家理故治可移於官且管<lb/>
　蔡之監殷也惟其不孝不友故至為逆亂不順之事<lb/>
<pb n="KR3a0094_WYG_034-4b"/>
　今君陳孝友如此其能代周公化訓殷民格其舊染<lb/>
　之俗而一新之必矣此東郊之命成王所以拳拳以<lb/>
　屬於孝弟之君陳也漢之賢主詔求孝弟力田之人<lb/>
　蓋猶有古人之遺意也後之人君用人化俗必求如<lb/>
　君陳孝弟之人而使之毋汲汲於利口嗇夫也乎<lb/>
詩小雅小宛題彼脊令載飛載鳴我日斯邁而月斯征<lb/>
夙興夜寐無忝爾所生<lb/>
　臣若水通曰題視也脊令鳥名飛鳴相顧以比兄弟<lb/>
<pb n="KR3a0094_WYG_034-5a"/>
　也邁征皆徃也而汝也此大夫遭亂而兄弟相戒之<lb/>
　詩也言我視彼脊令之鳥且飛且鳴而相顧矣今我<lb/>
　日斯邁而汝亦月斯征矣當夙興夜寐不遑暇逸以<lb/>
　求無忝父母所生之性勿自取於禍可也為此詩者<lb/>
　其知事親之道乎曰日斯邁月斯征夙興夜寐而無<lb/>
　忝者則其愛親之誠雖以終身可矣葢慮日月之征<lb/>
　邁而夙夜之興寐者惟求無忝所生爾父母之於子<lb/>
　一氣而已氣一則理一是理也即天之命也人之性<lb/>
<pb n="KR3a0094_WYG_034-5b"/>
　也純粹至善天地萬物一體而無間者也父母全而<lb/>
　生之子全而歸之乃為克肖克肖乃為無忝故宇宙<lb/>
　性分茍有一之未盡則吾心不能無愧於父母之所<lb/>
　生者是得為全歸乎故必日斯邁日而乾乾月斯征<lb/>
　月而乾乾夙興夜寐夙夜乾乾自強不息及天游衍<lb/>
　自一念以至於萬事以至於萬物以至於天地無一<lb/>
　而不求盡吾此心此理以復吾父母所生之性則無<lb/>
　愧於天下無忝於父母矣雖然大君猶父母宗子民<lb/>
<pb n="KR3a0094_WYG_034-6a"/>
　胞物與其責又有大焉者故或行一不義殺一不辜<lb/>
　一民之未安一物之失所天髙地下一行不得其序<lb/>
　皆其性分之有闕有忝於父母宗子矣可不念哉<lb/>
大雅行葦曽孫維主酒醴維醹酌以大斗以祈黄耉黄<lb/>
耉台背以引以翼夀考維祺以介景福<lb/>
　臣若水通曰曽孫主祭者之稱主謂主祭也醹厚也<lb/>
　大斗勺五升徑六寸柄長三尺蓋用挹酒以注於尊<lb/>
　黄耉老也背有鮐文行葦所以燕父兄也觀其既燕<lb/>
<pb n="KR3a0094_WYG_034-6b"/>
　以燕之射以樂之末復祝頌之曰主祭之曽孫燕飲<lb/>
　之酒厚矣以大斗酌此酒祈其夀考又引導翼輔之<lb/>
　享夀考而維祺吉以介景福也蓋不徒愛敬之而已<lb/>
　必欲其相與引導輔翼以進修於德業徳業脩則所<lb/>
　以享夀年而大祺福者無窮而愛敬之者亦無窮矣<lb/>
　故行葦者其得親親之道乎至於後世此義不明故<lb/>
　漢之文帝亦可謂能篤於親親者矣然恩有餘而義<lb/>
　不足縱之過而防或踈卒之淮南諸王不能保全葢<lb/>
<pb n="KR3a0094_WYG_034-7a"/>
　不知此詩之義爾故有國家者能篤親親之恩必求<lb/>
　保終之道徳業相勸是乃保終之道也<lb/>
春秋桓公九年冬曹伯使其世子射姑來朝<lb/>
　臣若水通曰曹伯身當疾革而遣儲副以聘魯曹宣<lb/>
　固不父矣使射姑能子將必裁之以義也顧乃供事<lb/>
　魯庭舎藥膳而不視焉雖有當享之嘆果何及耶阿<lb/>
　意曲從庸得為孝乎<lb/>
僖公八年秋七月禘于太廟用致夫人<lb/>
<pb n="KR3a0094_WYG_034-7b"/>
　臣若水通曰太廟者魯周公廟也成風僖公之母也<lb/>
　周公臣爾禘以天子之禮可乎成風妾爾尊為夫人<lb/>
　可乎使周公成風而有知焉吾知其不享矣是知生<lb/>
　事𦵏祭一當以禮不以非所得而加之乃為孝也<lb/>
禮記曲禮凡為人子之禮冬温而夏清昏定而晨省在<lb/>
醜夷不爭<lb/>
　臣若水通曰温以禦寒凊以致凉定其袵席省其安<lb/>
　否所以安親也醜類也夷等也不爭思辱親也可謂<lb/>
<pb n="KR3a0094_WYG_034-8a"/>
孝矣<lb/>
曲禮夫為人子者出必告反必面所遊必有常所習必<lb/>
有業恒言不稱老年長以倍則父事之十年以長則<lb/>
兄事之五年以長則肩隨之羣居五人則長者必異席<lb/>
　臣若水通曰告謂告親以所徃也反者還也面者見<lb/>
　親也有常有定處也異席者席容四人若五人則長<lb/>
　必别一席也夫人子之事親出入告面敬之至矣遊<lb/>
　必有常謹之至矣習有恒業孝之至矣立身行道顯<lb/>
<pb n="KR3a0094_WYG_034-8b"/>
　其親矣言不稱老尊親之至矣其父事兄事肩隨者<lb/>
　盈天地之間民胞物與均之有父子之義也均之有<lb/>
　兄弟之義也故其少長之序天理然爾異席所以長<lb/>
　長也<lb/>
曲禮從於先生不越路而與人言遭先生於道趨而進<lb/>
正立拱手先生與之言則對不與之言則趨而退從長<lb/>
者而上丘陵則必郷長者所視<lb/>
　臣若水通曰先生者有齒徳可師者也步趨應接主<lb/>
<pb n="KR3a0094_WYG_034-9a"/>
　乎所尊也進退語黙視乎所尊也所以致尊敬之道<lb/>
　也向長者所視所以候長者也<lb/>
檀弓事親有隱而無犯左右就養無方服勤至死致喪<lb/>
三年<lb/>
　臣若水通曰有隱者子為父隠也無犯者不可犯親<lb/>
　也無方者無一定之方順親之情不泥於一也致者<lb/>
　極其哀毁之節也<lb/>
内則在父母舅姑之所有命之應唯敬對進退周旋慎<lb/>
<pb n="KR3a0094_WYG_034-9b"/>
齊升降出入揖遊不敢噦噫嚏咳欠伸跛倚睇視不敢<lb/>
唾洟寒不敢襲癢不敢搔不有敬事不敢袒裼不渉不<lb/>
撅䙝衣衾不見裏父母唾洟不見冠帶垢和灰請潄衣<lb/>
裳垢和灰請澣衣裳綻裂紉箴請補綴五日則燂湯請<lb/>
浴三日具沐其間面垢燂潘請靧足垢燂湯請洗少事<lb/>
長賤事貴共帥時<lb/>
　臣若水通曰應之辭唯為恭旋轉而周也齊心之齊<lb/>
　也噦嘔逆聲噫噫氣也鼻有聲曰嚏咳𠻳聲也欠氣之<lb/>
<pb n="KR3a0094_WYG_034-10a"/>
　乏也伸體之疲也跛偏任也倚身倚物也睇視傾視<lb/>
　也洟自鼻出者襲重衣也袒裼露臂不敬事也撅攝<lb/>
　也不因渉水則不攝裳也不見裏為其可穢也孝子<lb/>
　愛敬存於中發於氣形於動靜見於其衣服孝敬之<lb/>
　至也不見謂即刷除之也潄澣皆洗也紉箴以線貫<lb/>
　箴也燂温也浴洗身也沐洗髮也其間三日五日之<lb/>
　間也潘淅米汁也靧洗面也帥循也時此禮也㓗親<lb/>
　之體以及其親於體者所以保養神氣愛之至也<lb/>
<pb n="KR3a0094_WYG_034-10b"/>
内則曽子曰孝子之養老也樂其心不違其志樂其耳<lb/>
目安其寝處以其飲食忠養之孝子之身終終身也者<lb/>
非終父母之身終其身也是故父母之所愛亦愛之父<lb/>
母之所敬亦敬之至於犬馬盡然而况於人乎<lb/>
　臣若水通曰樂其心諭於道養其心也不違其志養<lb/>
　其志也樂耳目安寢處飲食忠養養其體也愛敬<lb/>
　之至矣然此不過終父母之身爾愛親之所愛敬親<lb/>
　之所敬終已之身焉可也終親之身有窮也終已之<lb/>
<pb n="KR3a0094_WYG_034-11a"/>
　身無窮也是之謂能繼其孝矣<lb/>
内則父母有過下氣怡色柔聲以諌諌若不入起敬<lb/>
起孝說則復諌不說與其得罪於郷黨州閭寜孰諌父<lb/>
母怒不說而撻之流血不敢疾怨起敬起孝<lb/>
　臣若水通曰孝經云父有爭子則親不䧟於不義人<lb/>
　子之諌親也必孝敬以為之本矣和諌而不入惟起<lb/>
　孝敬焉曰我孝敬之未至也熟諌而不恱亦起孝敬<lb/>
　焉曰我孝敬之未至也是故孝敬者諌父母之道也<lb/>
<pb n="KR3a0094_WYG_034-11b"/>
　為人子者可不務乎<lb/>
祭義孝子之有深愛者必有和氣有和氣者必有愉<lb/>
色有愉色者必有婉容孝子如執玉如奉盈洞洞屬屬<lb/>
然如弗勝如將失之嚴威儼恪非所以事親也成人之<lb/>
道也<lb/>
　臣若水通曰孝子之愛根乎天性所謂深也然而誠<lb/>
　矣誠則著著則形由氣而色由色而容皆愛之著焉<lb/>
　誠之不可揜也由是則如執玉如奉盈不敢肆也洞<lb/>
<pb n="KR3a0094_WYG_034-12a"/>
　洞然直而通也屬屬然貫而續也如弗勝如將失之<lb/>
　不敢少忽也敬之至也愛所生也愛以生敬敬以成<lb/>
　愛愛而弗敬其失也以恩掩義敬而不愛其失也嚴<lb/>
　威儼恪故愛敬兼致而後孝道可盡也何以為成人<lb/>
　之道也夫孝者不失其赤子之心者也老萊子孝奉<lb/>
　二親斑衣戯綵於膝下失跌為嬰兒之啼以娛其親<lb/>
　忘乎其為成人之老也此其所以為至孝乎<lb/>
祭義曽子曰孝有三小孝用力中孝用勞大孝不匱思<lb/>
<pb n="KR3a0094_WYG_034-12b"/>
慈愛忘勞可謂用力矣尊仁安義可謂用勞矣愽施備<lb/>
物可謂不匱矣父母愛之喜而弗忘父母惡之懼而無<lb/>
怨父母有過諌而不逆父母既沒必求仁者之粟以祀<lb/>
之此之謂禮終<lb/>
　臣若水通曰用力者能養能養庶人之孝也用勞<lb/>
　者能弗辱能弗辱諸侯卿大夫士之孝也徳教加於<lb/>
　百姓刑于四海天子之孝也而四海之内各以其職<lb/>
　來助祭焉故曰不匱是之謂大孝伏惟聖明推純孝<lb/>
<pb n="KR3a0094_WYG_034-13a"/>
　之心以及天下則光于四海通于神明天下幸甚<lb/>
祭義孔子曰父母全而生之子全而歸之可謂孝矣不<lb/>
虧其體不辱其身可謂全矣<lb/>
　臣若水通曰身者父母之所遺而萬物皆備可謂全<lb/>
　矣唯聖人為能踐形以全其歸是故孝子一舉足而<lb/>
　不敢忘父母則游荒之欲不滋于左右矣一出言而<lb/>
　不敢忘父母則背謬之語不下于朝廷矣天理流行<lb/>
　徳教洋溢而天地付與萬物皆備之全體始無忝也<lb/>
<pb n="KR3a0094_WYG_034-13b"/>
　於此觀之則知事親事天之道豈外乎吾心而求之<lb/>
　哉<lb/>
論語孟懿子問孝子曰無違樊遲御子告之曰孟孫問<lb/>
孝於我我對曰無違樊遲曰何謂也子曰生事之以禮<lb/>
死𦵏之以禮祭之以禮<lb/>
　臣若水通曰此聖人告懿子之問孝葢因三家之僣<lb/>
　禮而發然自天子以至於庶人上下皆通也禮者朱<lb/>
　熹曰天理之節文臣謂天理則自有條理便是節文<lb/>
<pb n="KR3a0094_WYG_034-14a"/>
　便是中正處不可過不可不及也人之所以事親者<lb/>
　不合於天理中正即不以君子之道待其親雖欲尊<lb/>
　親實非所以尊親不惟失所以尊親亦不可以為子<lb/>
　矣故聖人必合生事𦵏祭始終而言之以見不容一<lb/>
　毫之或苟也故胡氏曰人之欲孝其親心雖無窮而<lb/>
　分則有限得為而不為與不得為而為之均於不孝<lb/>
　所謂以禮者為其所得為者而已然則事親可不講<lb/>
　求於天理之正乎<lb/>
<pb n="KR3a0094_WYG_034-14b"/>
孟子曰天下大恱而將歸已視天下恱而歸已猶草芥<lb/>
也惟舜為然不得乎親不可以為人不順乎親不可以<lb/>
為子舜盡事親之道而瞽瞍底豫瞽瞍底豫而天下化<lb/>
瞽瞍底豫而天下之為父子者定此之謂大孝<lb/>
　臣若水通曰孔門之論孝多矣孟子此章又發出得<lb/>
　親順親一節如此夫父子之愛天性也乃人之真心<lb/>
　即所謂天理也葢天下恱而歸已是亦可以樂矣舜<lb/>
　則視之如草芥之輕所重者在父母舜以為若不得<lb/>
<pb n="KR3a0094_WYG_034-15a"/>
　父母之歡心則不可為人不諭父母於道則不可以<lb/>
　為子舜父頑母嚚嘗欲害舜然舜惟積誠引咎盡其<lb/>
　道以事之至於親亦底豫焉感發其真心葢有以得<lb/>
　其歡而順於道而舜為人子之心始可解矣卒之天<lb/>
　下之為父子者皆感發興起其同然之心化於慈孝<lb/>
　而止其所而無不各有定天下之人之孝皆舜之孝<lb/>
　也此舜之孝所以為大足以法天下而傳後世也歟<lb/>
　昔羅從彦語此云只為天下無不是底父母陳瓘聞<lb/>
<pb n="KR3a0094_WYG_034-15b"/>
　而善之曰惟如此而後天下之為父子者定彼臣弑<lb/>
　其君子弑其父者嘗始於見其有不是處爾然則後<lb/>
　之事親者其必以舜爲法乎<lb/>
孝經曰身體髮膚受之父母不敢毁傷孝之始也立身<lb/>
行道揚名於後世以顯父母孝之終也夫孝始於事親<lb/>
中於事君終於立身<lb/>
　臣若水通曰身體髮膚親之遺體也不敬其身則毁<lb/>
　傷毁傷則是傷其親也豈得為孝故少而敬謹守身<lb/>
<pb n="KR3a0094_WYG_034-16a"/>
　不敢毁傷孝由此始也及壯而出仕以事君則推父<lb/>
　母之所生者以盡忠爾故曰事君不忠非孝也故為<lb/>
　孝之中及其由少而壯而老體道於身而身立則體<lb/>
　父母所生而全歸名於天下傳於後世是即父母所<lb/>
　生之道傳名於後世而孝道畢矣<lb/>
左傳隠公元年鄭伯寘姜氏于城潁而誓之曰不及黄<lb/>
泉無相見也既而悔之潁考叔為潁谷封人聞之有獻<lb/>
於公公賜之食食舎肉公問之對曰小人有母皆嘗小<lb/>
<pb n="KR3a0094_WYG_034-16b"/>
人之食矣未嘗君之羮請以遺之公曰爾有母遺繄我<lb/>
獨無潁考叔曰敢問何謂也公語之故且告之悔對曰<lb/>
君何患焉若闕地及泉隧而相見其誰曰不然公從之公<lb/>
入而賦大隧之中其樂也融融姜出而賦大隧之外其樂<lb/>
也洩洩遂為母子如初君子曰潁考叔純孝也愛其母施<lb/>
及莊公詩曰孝子不匱永錫爾類其是之謂乎<lb/>
　臣若水通曰父子之愛天性根於心而不可解者也<lb/>
　莊公以叔段之故遂寘其母私欲蔽之也既而悔焉<lb/>
<pb n="KR3a0094_WYG_034-17a"/>
　天理之不容泯㓕也考叔因其善端而開發之葢亦<lb/>
　因其所固有者而擴充之爾非莊公所本無而考叔<lb/>
　能錫與而外益之也雖然考叔純孝人也事親孝故<lb/>
　忠可移於君然則人君欲孝其親者可不講學以擴<lb/>
　充之乎故曰苟能充之足以保四海此又孝之大者<lb/>
昭公十九年夏許悼公瘧五月戊辰飲太子止之藥卒<lb/>
太子奔晉書曰弑其君君子曰盡心力以事君舎藥物<lb/>
可也<lb/>
<pb n="KR3a0094_WYG_034-17b"/>
　臣若水通曰禮父母疾飲藥子先嘗之季康子饋藥<lb/>
　孔子受之而不敢嘗謹疾故也父母惟其疾之憂况<lb/>
　人子養親之疾乎原止之進藥也未必有弑親之心<lb/>
　其卒也以飲止之藥止弑之也旣曰無之哀慟以自<lb/>
　絶可也奔晉何為故人子之事親飲食起居無一而<lb/>
　不致其敬謹焉爾否則止之罪有所必至何以逃於<lb/>
　天地之間乎<lb/>
定公五年葉公諸梁之弟后臧從其母於呉不待而歸<lb/>
<pb n="KR3a0094_WYG_034-18a"/>
葉公終不正視<lb/>
　臣若水通曰葉公之於后臧同母兄弟也母同則恩<lb/>
　同者也吳入楚獲母而去獨后臧為可從哉比其反<lb/>
　也棄母不顧后臧固不孝矣葉公不義其弟弟獨無<lb/>
　辭乎<lb/>
國語魯語夏父弗忌為宗烝將躋僖公宗有司曰非昭<lb/>
穆也曰我為宗伯明者為昭其次為穆何常之有有司曰<lb/>
夫宗廟之有昭穆也以次世之長㓜而等胄之親踈也<lb/>
<pb n="KR3a0094_WYG_034-18b"/>
夫祀昭孝也各致齊敬於其皇祖昭孝之至也<lb/>
　臣若水通曰弗忌魯大夫夏父展之後宗伯掌國祭<lb/>
　祀之禮烝祭也僖閔之兄繼閔而立躋僖公逆祀也<lb/>
　宗有司者宗人官之有司也父為昭子為穆僖為閔<lb/>
　臣臣子一例而升閔上故曰非昭穆也明言僖有明<lb/>
　徳也長㓜先後也等齊也皇大也夫逆祀非禮也非<lb/>
　禮之祀神必不享夫神不享猶不祀也可以為孝乎<lb/>
　夏父弗忌為宗烝將躋僖公其亦不知孝子享親<lb/>
<pb n="KR3a0094_WYG_034-19a"/>
　之道矣展禽謂後必有殃誠不可逭主祀昭孝者可<lb/>
　不念哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0094_WYG_034-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷三十四<lb/>
</p>
<p>
</p>
  </div>
</body>
</text>
</TEI>
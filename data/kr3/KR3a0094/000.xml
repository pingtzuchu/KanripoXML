<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通目録</head>
    <p>
<pb n="KR3a0094_WYG_000-1a"/>
欽定四庫全書　　　　　子部一<lb/>
　格物通目録　　　　　　儒家類<lb/>
　　卷一<lb/>
　　　誠意格<lb/>
　　　　審幾上<lb/>
　　卷二<lb/>
　　　　審幾下<lb/>
　　卷三<lb/>
<pb n="KR3a0094_WYG_000-1b"/>
　　　　立志上<lb/>
　　卷四<lb/>
　　　　立志下<lb/>
　　卷五<lb/>
　　　　謀慮上<lb/>
　　卷六<lb/>
　　　　謀慮下<lb/>
　　卷七<lb/>
<pb n="KR3a0094_WYG_000-2a"/>
　　　　感應上<lb/>
　　卷八<lb/>
　　　　感應下<lb/>
　　卷九<lb/>
　　　　儆戒一<lb/>
　　卷十<lb/>
　　　　儆戒二<lb/>
　　卷十一<lb/>
<pb n="KR3a0094_WYG_000-2b"/>
　　　　儆戒三<lb/>
　　卷十二<lb/>
　　　　儆戒四<lb/>
　　卷十三<lb/>
　　　　敬天上<lb/>
　　卷十四<lb/>
　　　　敬天下<lb/>
　　卷十五<lb/>
<pb n="KR3a0094_WYG_000-3a"/>
　　　　敬祖考<lb/>
　　卷十六<lb/>
　　　　畏民上<lb/>
　　卷十七<lb/>
　　　　畏民下<lb/>
　　卷十八<lb/>
　　　正心格<lb/>
　　　　正心上<lb/>
<pb n="KR3a0094_WYG_000-3b"/>
　　卷十九<lb/>
　　　　正心中<lb/>
　　卷二十<lb/>
　　　　正心下<lb/>
　　卷二十一<lb/>
　　　脩身格<lb/>
　　　　正威儀上<lb/>
　　卷二十二<lb/>
<pb n="KR3a0094_WYG_000-4a"/>
　　　　正威儀下<lb/>
　　卷二十三<lb/>
　　　　慎言動上<lb/>
　　卷二十四<lb/>
　　　　慎言動中<lb/>
　　卷二十五<lb/>
　　　　慎言動下<lb/>
　　卷二十六<lb/>
<pb n="KR3a0094_WYG_000-4b"/>
　　　　進徳業一<lb/>
　　卷二十七<lb/>
　　　　進徳業二<lb/>
　　卷二十八<lb/>
　　　　進徳業三<lb/>
　　卷二十九<lb/>
　　　　進徳業四<lb/>
　　卷三十<lb/>
<pb n="KR3a0094_WYG_000-5a"/>
　　　齊家格<lb/>
　　　　謹妃匹上<lb/>
　　卷三十一<lb/>
　　　　謹妃匹下<lb/>
　　卷三十二<lb/>
　　　　正嫡庶上<lb/>
　　卷三十三<lb/>
　　　　正嫡庶下<lb/>
<pb n="KR3a0094_WYG_000-5b"/>
　　卷三十四<lb/>
　　　　事親長上<lb/>
　　卷三十五<lb/>
　　　　事親長下<lb/>
　　卷三十六<lb/>
　　　　養太子上<lb/>
　　卷三十七<lb/>
　　　　養太子下<lb/>
<pb n="KR3a0094_WYG_000-6a"/>
　　卷三十八<lb/>
　　　　嚴内外上<lb/>
　　卷三十九<lb/>
　　　　嚴内外下<lb/>
　　卷四十<lb/>
　　　　恤孤幼<lb/>
　　卷四十一<lb/>
　　　　御臣妾上<lb/>
<pb n="KR3a0094_WYG_000-6b"/>
　　卷四十二<lb/>
　　　　御臣妾下<lb/>
　　卷四十三<lb/>
　　　治國格<lb/>
　　　　事君使臣上<lb/>
　　卷四十四<lb/>
　　　　事君使臣中<lb/>
　　卷四十五<lb/>
<pb n="KR3a0094_WYG_000-7a"/>
　　　　事君使臣下<lb/>
　　卷四十六<lb/>
　　　　立教興化上<lb/>
　　卷四十七<lb/>
　　　　立教興化中<lb/>
　　卷四十八<lb/>
　　　　立教興化下<lb/>
　　卷四十九<lb/>
<pb n="KR3a0094_WYG_000-7b"/>
　　　　事長慈幼<lb/>
　　卷五十<lb/>
　　　　使衆臨民<lb/>
　　卷五十一<lb/>
　　　　正朝廷上<lb/>
　　卷五十二<lb/>
　　　　正朝廷下<lb/>
　　卷五十三<lb/>
<pb n="KR3a0094_WYG_000-8a"/>
　　　　正百官上<lb/>
　　卷五十四<lb/>
　　　　正百官下<lb/>
　　卷五十五<lb/>
　　　　正萬民上<lb/>
　　卷五十六<lb/>
　　　　正萬民下<lb/>
　　卷五十七<lb/>
<pb n="KR3a0094_WYG_000-8b"/>
　　　平天下格<lb/>
　　　　公好惡<lb/>
　　卷五十八<lb/>
　　　　學校一<lb/>
　　卷五十九<lb/>
　　　　學校二<lb/>
　　卷六十<lb/>
　　　　學校三<lb/>
<pb n="KR3a0094_WYG_000-9a"/>
　　卷六十一<lb/>
　　　　學校四<lb/>
　　卷六十二<lb/>
　　　　學校五<lb/>
　　卷六十三<lb/>
　　　　舉措一<lb/>
　　卷六十四<lb/>
　　　　舉措二<lb/>
<pb n="KR3a0094_WYG_000-9b"/>
　　卷六十五<lb/>
　　　　舉措三<lb/>
　　卷六十六<lb/>
　　　　舉措四<lb/>
　　卷六十七<lb/>
　　　　課功上<lb/>
　　卷六十八<lb/>
　　　　課功下<lb/>
<pb n="KR3a0094_WYG_000-10a"/>
　　卷六十九<lb/>
　　　　任相上<lb/>
　　卷七十<lb/>
　　　　任相中<lb/>
　　卷七十一<lb/>
　　　　任相下<lb/>
　　卷七十二<lb/>
　　　　任將上<lb/>
<pb n="KR3a0094_WYG_000-10b"/>
　　卷七十三<lb/>
　　　　任將中<lb/>
　　卷七十四<lb/>
　　　　任將下<lb/>
　　卷七十五<lb/>
　　　　六官<lb/>
　　卷七十六<lb/>
　　　　脩虞衡上<lb/>
<pb n="KR3a0094_WYG_000-11a"/>
　　卷七十七<lb/>
　　　　脩虞衡下<lb/>
　　卷七十八<lb/>
　　　　抑浮末上<lb/>
　　卷七十九<lb/>
　　　　抑浮末中<lb/>
　　卷八十<lb/>
　　　　抑浮末下<lb/>
<pb n="KR3a0094_WYG_000-11b"/>
　　卷八十一<lb/>
　　　　飭百工<lb/>
　　卷八十二<lb/>
　　　　屯田上<lb/>
　　卷八十三<lb/>
　　　　屯田下<lb/>
　　卷八十四<lb/>
　　　　馬政<lb/>
<pb n="KR3a0094_WYG_000-12a"/>
　　卷八十五<lb/>
　　　　漕運<lb/>
　　卷八十六<lb/>
　　　　勸課<lb/>
　　卷八十七<lb/>
　　　　禁奪時<lb/>
　　卷八十八<lb/>
　　　　省國費一<lb/>
<pb n="KR3a0094_WYG_000-12b"/>
　　卷八十九<lb/>
　　　　省國費二<lb/>
　　卷九十<lb/>
　　　　省國費三<lb/>
　　卷九十一<lb/>
　　　　省國費四<lb/>
　　卷九十二<lb/>
　　　　慎賞賜上<lb/>
<pb n="KR3a0094_WYG_000-13a"/>
　　卷九十三<lb/>
　　　　慎賞賜下<lb/>
　　卷九十四<lb/>
　　　　蠲租<lb/>
　　卷九十五<lb/>
　　　　薄斂上<lb/>
　　卷九十六<lb/>
　　　　薄斂下<lb/>
<pb n="KR3a0094_WYG_000-13b"/>
　　卷九十七<lb/>
　　　　恤窮上<lb/>
　　卷九十八<lb/>
　　　　恤窮下<lb/>
　　卷九十九<lb/>
　　　　賑濟上<lb/>
　　卷一百<lb/>
　　　　賑濟下<lb/>
<pb n="KR3a0094_WYG_000-14a"/>
　　　　<hi>臣</hi>等謹案格物通一百卷明湛若水撰若水<lb/>
　　　　有春秋正傳已别著録是編乃嘉靖七年若<lb/>
　　　　水任南京禮部侍郎時所進體例略仿大學<lb/>
　　　　衍義以致知併於格物而以格物統貫誠意<lb/>
　　　　正心脩身齊家治國平天下六條凡誠意格<lb/>
　　　　十十卷分審㡬立志謀慮感應儆戒敬天敬<lb/>
　　　　祖考畏民八子目正心格三卷無子目脩身<lb/>
　　　　格九卷分正威儀慎言語進徳業三子目齊<lb/>
<pb n="KR3a0094_WYG_000-14b"/>
　　　　家格十三卷分謹妃匹正嫡庶事親長養太<lb/>
　　　　子嚴内外恤孤幼御臣妾七子目治國格十<lb/>
　　　　四卷分事君使臣立教興化事長慈幼使衆<lb/>
　　　　臨民正朝廷正百官正萬民七子目平天下<lb/>
　　　　格四十四卷分公好惡用人理財三子目而<lb/>
　　　　用人之中又分學校舉錯課功任相任將六<lb/>
　　　　官六目理財之中又分脩虞衡抑浮末飭百<lb/>
　　　　工屯田馬政漕運勸課禁奪時省國費慎賞<lb/>
<pb n="KR3a0094_WYG_000-15a"/>
　　　　賜蠲租薄歛恤窮賑濟十四目皆襍引諸儒<lb/>
　　　　之言參以明之祖訓而各以己意發明之大<lb/>
　　　　致與邱濬大學衍義補相近而濬書多徵舊<lb/>
　　　　事以為法戒之資此書多引前言以為講習<lb/>
　　　　之助二書相輔而行均於治道有禆者也乾<lb/>
　　　　隆四十三年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR3a0094_WYG_000-16a"/>
欽定四庫全書<lb/>
　格物通卷首　　　　　　明　湛若水　撰<lb/>
　　表<lb/>
南京吏部右侍郎臣湛若水誠惶誠恐稽首頓首昧死<lb/>
上言臣伏覩嘉靖四年七月初四日邸報該司禮監官<lb/>
捧御筆㫖意一道命文臣將歴代鑑書中撮其有關於<lb/>
帝王徳政之要者撰直解講并周易詩經中庸序次聫<lb/>
冩日逐進覽又欲將尚書作為文詞或詩或賦以成一<lb/>
<pb n="KR3a0094_WYG_000-16b"/>
代美事用備開冩臣誠懽誠忭不揣疎愚謹采五經諸<lb/>
子史及我聖祖聖宗格言大訓疏解成帙名曰聖學格<lb/>
物通謹進上聞者伏以龍興而雲從聖作而物覩故上<lb/>
有采菲之誠則下懐獻芹之悃上有光天之徳則下共<lb/>
臣帝之願乃感召之一心亦不應而徯志在物理則固<lb/>
有然者是以㒺避夫位逺言親之嫌必致其廸徳沃心<lb/>
之懇况乎位有崇卑而臣子之心則一乃臣舊忝講官<lb/>
而忠愛之念不忘者哉臣聞帝王之治本乎道而道徳<lb/>
<pb n="KR3a0094_WYG_000-17a"/>
之懿存乎心心無事而不包事無一而非道惟心有所<lb/>
蔽則道不見如鑑有所塵則明弗昭故聖帝明王必先<lb/>
務學而修徳講學皆以治心將達諸事業而成其治化<lb/>
焉如磨彼寳鑑以大其光照也蓋心事合一體用同原<lb/>
雖殊塗而同歸實一致而百慮有天徳則有王道具内<lb/>
聖則具外王故溥博淵泉而時出流水盈科而後進滄<lb/>
溟之廣不外勺水而求華嶽之崇必自卷石而累是知<lb/>
萬變萬化只在一徳一心故堯舜禹三聖授受惟曰精<lb/>
<pb n="KR3a0094_WYG_000-17b"/>
一執中成湯文武千古相傳亦云懋徳敬止孔顔明博<lb/>
文約禮之教孟軻示詳說反約之功夫羣籍所載皆務<lb/>
此本而曽子之傳尤得其宗故大學之書全功在乎格<lb/>
物而格物之要其道本乎知行知止定静安慮相承即<lb/>
其功夫意心身家國天下貫穿乃其實地必綱舉而目<lb/>
斯張惟領挈而裔乃理雖心有良知不假外求然學于<lb/>
古訓乃可有獲六經諸史皆所以明心而千聖萬賢必<lb/>
歸乎窮理總是同條同貫那堪二本三本言念臣乃嶺<lb/>
<pb n="KR3a0094_WYG_000-18a"/>
海鮿儒舊忝翰林末品以三十餘年而力學至六十之<lb/>
外而無聞竊嘗有得於大學之正經自謂不詭於聖賢<lb/>
之中路下契乎程張至其理乃格物之言上稽諸聖祖<lb/>
論大學在脩身之訓乃於職務之暇輒加蒐羅之功粤<lb/>
自帝王之經有倫有要爰逮祖宗之訓有典有則輯事<lb/>
以從其類取義以暢其情因事以明其理㑹理而感諸<lb/>
心故一聞一見若决江河而前言往行可以畜徳雖或<lb/>
掛一而漏夫萬可因以觸類而盡其餘所以開發聰明擴<lb/>
<pb n="KR3a0094_WYG_000-18b"/>
充良知庶幾為祖述憲章之一助也茲蓋伏遇皇帝陛<lb/>
下聰明天授孝敬神通篤志聖賢之學既日新而又新<lb/>
期致天下之治必㑹極而歸極奮振委靡之餘大𢎞中<lb/>
興之業仰攬乾綱俯補坤維掀掲天地彌綸宇宙並明<lb/>
日月奔走鬼神誠振古大有為之君實歴代僅間見之<lb/>
材也經筵日講不間夫寒暑隨處用力豈貳於宫庭故<lb/>
敬一有箴洪範有序仰仭神衷深造聖域猶不以能而<lb/>
自滿抑且以虚而受人即與堯之清問下民舜之好問<lb/>
<pb n="KR3a0094_WYG_000-19a"/>
好察何以異哉此臣所以不辭夫四載編摩之勞必盡<lb/>
其一心夙夜之瘁竭精畢神刳心戮力而欲效愚於聖<lb/>
徳庶有禆于涓埃也干犯天威伏祈電覽倘於萬幾之<lb/>
暇不遺一得之愚逺宗聖哲之謨近法祖徳之懿㑹萬<lb/>
理於一心由成徳而致治式恢蕩蕩之徳用𢎞丕丕之<lb/>
基如天之覆如地之載勵無前之休烈如川之至如日<lb/>
之升永多所之厯年臣無任激切屏營之至謹以所纂<lb/>
撰聖學格物通一百卷并序纂要目録共為二十八冊<lb/>
<pb n="KR3a0094_WYG_000-19b"/>
黄綾套袱封襲謹隨表上進以聞嘉靖七年六月初一<lb/>
日南京吏部右侍郎臣湛若水謹上表<lb/>
<pb n="KR3a0094_WYG_000-20a"/>
　　序<lb/>
臣若水序曰夫聖學格物通何為者也明聖學也明聖<lb/>
學何以謂之格物通也宋儒程頥曰格者至也物者理<lb/>
也至其理乃格物也致知在所養養知莫過於寡欲夫<lb/>
以涵養寡欲言格物則格物有知行之實非但聞見之<lb/>
粗矣然則何以至其理也知止知也定静安慮行也知<lb/>
而弗去格物之功盡於此矣夫通有四倫焉有總括之<lb/>
義焉有疏解之義焉有貫穿之義焉有感悟之義焉夫<lb/>
<pb n="KR3a0094_WYG_000-20b"/>
聖人之道莫備於大學大學曰欲明明徳於天下者先<lb/>
治其國欲治其國者先齊其家欲齊其家者先脩其身<lb/>
欲脩其身者先正其心欲正其心者先誠其意欲誠其<lb/>
意者先致其知致知在格物物格而后知至知至而后<lb/>
意誠意誠而后心正心正而后身脩身脩而后家齊家<lb/>
齊而后國治國治而后天下平夫自天下逆推本於格<lb/>
物是格物乃其本始用功之要也又自物格順循其效<lb/>
於天下是格物乃其本始致效之原也經曰物有本末<lb/>
<pb n="KR3a0094_WYG_000-21a"/>
事有終始物格者其本始之謂乎宋臣彭龜年曰大學<lb/>
之書其節雖繁而道甚要格致而已張栻答曰自誠正<lb/>
以至治平固無非格致事也伏覩我太祖髙皇帝諭侍<lb/>
臣曰大學一書其要在脩身而大學古本以脩身釋格<lb/>
至曰此謂知本此謂知之至也經文兩推天下國家身<lb/>
心意皆歸其要於格物則聖祖盖深契夫古本大學之<lb/>
要矣乎由是言之聖人之學通在於格物矣故曰有總<lb/>
括之義焉凡意之事則誠意之類舉之矣凡心之事則<lb/>
<pb n="KR3a0094_WYG_000-21b"/>
正心之類舉之矣凡身之事則脩身之類舉之矣凡家<lb/>
之事則齊家之類舉之矣凡國之事則治國之類舉之<lb/>
矣凡天下之事則平天下之類舉之矣輯事以從其類<lb/>
取義以暢其情故曰有疏解之義焉列誠意所以示人<lb/>
於意焉格之也列正心所以示人於心焉格之也列脩<lb/>
身所以示人於身焉格之也列齊家所以示人於家焉<lb/>
格之也列治國所以示人於國焉格之也列平天下所<lb/>
以示人於天下焉格之也意心身之於家國天下之事<lb/>
<pb n="KR3a0094_WYG_000-22a"/>
非二也一以貫之也故大學於誠意曰好惡曰慎獨於<lb/>
正心曰忿懥曰憂患曰恐懼曰好樂於脩齊曰辟曰好<lb/>
惡於齊治曰孝弟慈曰心誠求曰恕於治平曰絜矩曰<lb/>
辟曰好惡曰忠信曰仁義皆以其心言之也而通之於<lb/>
各條因事以明其理因理而㑹諸心通一無貳故曰有<lb/>
貫穿之義焉是故君子之學讀誠意之事則感其意之<lb/>
理讀正心之事則感其心之理讀脩身之事則感其身<lb/>
之理讀齊家之事則感其家之理讀治國之事則感其<lb/>
<pb n="KR3a0094_WYG_000-22b"/>
國之理讀平天下之事則感其天下之理理也者吾之<lb/>
良知也學之者所以覺其良知也知也存之又存存存<lb/>
而不息由一念以達諸萬事皆行也故曰有感悟之義<lb/>
焉是故讀斯通者意心身家國天下之理皆備於我矣<lb/>
故君得之以成其仁臣得之以成其敬學士得之以成<lb/>
其徳家國天下之民得之以㑹極而歸極是故聖人之<lb/>
學無餘藴矣或曰諸通無格致者何也臣曰誠意正心<lb/>
脩身齊家治國平天下之事無非格致之地也夫又何<lb/>
<pb n="KR3a0094_WYG_000-23a"/>
贅焉或又曰夫格致而不及天地萬物者何也臣曰意<lb/>
心身家國天下一貫聖門切問近思之學也然而天地<lb/>
萬物同體無外矣雖位育配天可也何别髙逺之求或<lb/>
疑曰真徳秀之衍義丘濬之補具矣而乃又有格物通<lb/>
者何居臣應之曰孔門一本無二之指臣幸得之於正<lb/>
經證之於諸儒仰稽於我皇祖之訓者上下十餘年而<lb/>
思欲效其愚見者久矣乃今伏聞聖明四年七月初四<lb/>
日詔令文臣撮經書史鑑有關帝王徳政之要者直解<lb/>
<pb n="KR3a0094_WYG_000-23b"/>
進覽臣實欣慶聖學日升務求典要竊念臣亦舊忝詞<lb/>
臣講官也心在皇室忠切勸學故不揣疏愚逺自伏羲<lb/>
二帝三王與夫諸儒之格言近至我祖宗列聖之謨烈<lb/>
章采而節釋之不詭於衍義與補而容或少有發明而<lb/>
一助焉庶或上禆聖明進徳脩業合一之要領且明經<lb/>
文直以格物為諸條之綂㑹樞紐也有隨事體認之實<lb/>
合孔門求仁一貫之指夫聖人之學體用一原本末逺<lb/>
近兼致知行並進者也此臣格物通之所以作也嘉靖<lb/>
<pb n="KR3a0094_WYG_000-24a"/>
七年六月初一日南京吏部右侍郎臣湛若水謹序<lb/>
<pb n="KR3a0094_WYG_000-25a"/>
　　纂要録<lb/>
臣若水既謹纂撰聖學格物通一百卷矣又撮此書之<lb/>
中篇目小序及所采經訓以為纂要録焉何也夫學莫<lb/>
貴於知約知約然後可以盡博也是故挈裘者先挈其<lb/>
領則其裔可理舉網者先舉其綱則其目可張夫物則<lb/>
亦有然者矣而况聖人之學乎是故臣今纂要之録亦<lb/>
一書之綱領也仰惟聖明萬幾之暇倘蒙畱神先覽于<lb/>
此録則頃刻之間可了一書之大指然後隨日逐條以<lb/>
<pb n="KR3a0094_WYG_000-25b"/>
盡書中所載之經訓子史及祖宗聖制而隨處體認開<lb/>
發涵養以自得焉則易所謂知至至之知終終之心事<lb/>
一貫進脩兼致盛徳大業日臻於髙明而堯舜禹湯文<lb/>
武之治可比隆矣<lb/>
　　誠意格<lb/>
臣若水序曰何以不著致知格曰經曰致知在格物則<lb/>
格物即致知也誠意何以言格物也程頥曰格者至也<lb/>
物者理也至其理乃格物也至也者知行並進之功也<lb/>
<pb n="KR3a0094_WYG_000-26a"/>
於意焉而至之也至其意之理也是故審幾也立志也<lb/>
謀慮也感應也儆戒也敬天也敬祖考也畏民也皆意<lb/>
之事也人主讀是編焉感通吾意之理念念而知於斯<lb/>
存存而行於斯以有諸己則格物之功庶乎於誠意焉<lb/>
而盡之矣<lb/>
　　凡八目<lb/>
　　　審幾<hi>凡三十九條</hi>
　　　立志<hi>凡四十條</hi>
<pb n="KR3a0094_WYG_000-26b"/>
　　　謀慮<hi>凡四十七條</hi>
　　　感應<hi>凡五十四條</hi>
　　　儆戒<hi>凡一百二條</hi>
　　　敬天<hi>凡五十一條</hi>
　　　敬祖考<hi>凡二十九條</hi>
　　　畏民<hi>凡三十六條</hi>
右篇内采易書詩春秋禮記周禮孝經論語中庸孟子<lb/>
左傳國語史鑑新書說苑白虎通周敦頥程顥程頤張<lb/>
<pb n="KR3a0094_WYG_000-27a"/>
載楊時韓愈胡安國真徳秀張栻朱熹司馬光尹焞胡<lb/>
宏諸儒録集及國朝皇祖皇宗聖諭<lb/>
　　正心格<lb/>
臣若水序曰正心何以言格物也程頥曰格者至也物<lb/>
者理也至其理乃格物也至也者知行並進之功也於<lb/>
心焉而至之也至其心之理也人主讀是編焉而感通<lb/>
吾心之理念念而知於斯存存而行於斯以有諸己則<lb/>
格物之功庶乎於正心焉而盡之矣<lb/>
<pb n="KR3a0094_WYG_000-27b"/>
　　　正心上<hi>凡二十五條</hi>
　　　正心中<hi>凡二十八條</hi>
　　　正心下<hi>凡三十一條</hi>
右篇内采易書詩春秋禮記論語孟子左傳國語史鑑<lb/>
新書周敦頥程顥程頥張載邵雍朱熹陸九淵吕大臨<lb/>
胡宏楊時張栻陳植魏了翁諸儒録集及國朝皇祖皇<lb/>
宗聖諭<lb/>
　　脩身格<lb/>
<pb n="KR3a0094_WYG_000-28a"/>
臣若水序曰脩身何以言格物也程頥曰格者至也物<lb/>
者理也至其理乃格物也至也者知行並進之功也故<lb/>
大學舊本以脩身申格物曰此謂知本此謂知之至也<lb/>
於身焉而至之也至其身之理也是故威儀也言動也<lb/>
徳業也皆身之事也人主讀是編焉感通吾身之理念<lb/>
念而知於斯存存而行於斯以有諸己則格物之功庶<lb/>
乎於脩身焉而盡之矣<lb/>
　　凡三目<lb/>
<pb n="KR3a0094_WYG_000-28b"/>
　　　正威儀<hi>凡四十七條</hi>
　　　慎言動<hi>凡五十九條</hi>
　　　進徳業<hi>凡九十二條</hi>
右篇内采易書詩春秋禮記周禮孝經論語中庸孟子<lb/>
左傳國語史鑑新書說苑周敦頤程顥程頥張載邵雍<lb/>
楊時張栻朱熹韓愈陸贄吳澄許衡諸儒録集及國朝<lb/>
皇祖皇宗聖諭<lb/>
　　齊家格<lb/>
<pb n="KR3a0094_WYG_000-29a"/>
臣若水序曰齊家何以言格物也程頥曰格者至也物<lb/>
者理也至其理乃格物也至也者知行並進之功也於<lb/>
齊家焉而至之也至其家之理也故大學齊家章以辟<lb/>
以好惡言之乃吾心應之之理也是故妃匹也嫡庶也<lb/>
親長也太子也内外也孤幼也臣妾也皆家之事理也<lb/>
人主讀是編焉感通吾心處家之理念念而知於斯存<lb/>
存而行於斯以有諸己則格物之功庶乎於齊家焉而<lb/>
盡之矣<lb/>
<pb n="KR3a0094_WYG_000-29b"/>
　　凡七目<lb/>
　　　謹妃匹<hi>凡四十四條</hi>
　　　正嫡庶<hi>凡三十九條</hi>
　　　事親長<hi>凡五十三條</hi>
　　　養太子<hi>凡二十九條</hi>
　　　嚴内外<hi>凡四十六條</hi>
　　　恤孤幼<hi>凡十六條</hi>
　　　御臣妾<hi>凡四十三條</hi>
<pb n="KR3a0094_WYG_000-30a"/>
右篇内采易書詩春秋禮記周禮孝經論語孟子左傳<lb/>
國語史鑑白虎通韓愈程顥程頤張載楊時劉安世朱<lb/>
熹吕希哲陳植許衡諸儒録集及國朝皇祖皇宗聖諭<lb/>
　　治國格<lb/>
臣若水序曰治國何以言格物也程頥曰格者至也物<lb/>
者理也至其理乃格物也至也者知行並進之功也於<lb/>
國焉而至之也至其在國之理也故大學治國章以孝<lb/>
弟慈以心以仁讓以恕言之吾心感應乎國之理也是<lb/>
<pb n="KR3a0094_WYG_000-30b"/>
故事君使臣也立教興化也事長慈幼也使衆臨民也<lb/>
正朝廷也正百官也正萬民也皆國之事理也人主讀<lb/>
是編焉感通吾心治國之理念念而知於斯存存而行<lb/>
於斯以有諸己則格物之功庶乎於治國焉而盡之矣<lb/>
　　凡七目<lb/>
　　　事君使臣<hi>凡七十條</hi>
　　　立教興化<hi>凡五十八條</hi>
　　　事長慈幼<hi>凡十九條</hi>
<pb n="KR3a0094_WYG_000-31a"/>
　　　使衆臨民<hi>凡二十八條</hi>
　　　正朝廷<hi>凡四十九條</hi>
　　　正百官<hi>凡五十三條</hi>
　　　正萬民<hi>凡五十二條</hi>
右篇内采易書詩春秋禮記周禮論語孝經孟子左傳<lb/>
國語史鑑新書說苑白虎通陸贄周敦頤程顥程頥邵<lb/>
雍張載蔡沈范祖禹胡宏楊時張浚張栻朱熹栁宗元<lb/>
顔之推劉蕡張九成諸儒録集及國朝皇祖皇宗聖制<lb/>
<pb n="KR3a0094_WYG_000-31b"/>
聖諭<lb/>
　　平天下格<lb/>
臣若水序曰平天下何以言格物也程頤曰格者至也<lb/>
物者理也至其理乃格物也至也者知行並進之功也<lb/>
於平天下焉而至之也至其應天下之理也故大學平<lb/>
天下章以絜矩以好惡以忠信以仁義言之無非吾心<lb/>
應天下之理也是故公好惡焉其要矣其用人焉則學<lb/>
校也舉措也課功也任相也任將也六官也其理財焉<lb/>
<pb n="KR3a0094_WYG_000-32a"/>
則脩虞衡貢賦也抑浮末也飭百工也屯田水利也馬<lb/>
政也漕運也勸課也禁奪時也省國費也慎賞賜也蠲<lb/>
租也薄斂也恤窮也賑濟也皆天下之事理也人主讀<lb/>
是編焉感通吾心平天下之理念念而知於斯存存而<lb/>
行於斯以有諸己則格物之功庶乎於平天下焉而盡<lb/>
之矣<lb/>
　　凡三綱二十目<lb/>
　　公好惡<hi>凡二十一條</hi>
<pb n="KR3a0094_WYG_000-32b"/>
　　用人<lb/>
　　　學校<hi>禮樂政教附凡一百五條</hi>
　　　舉措<hi>凡九十八條</hi>
　　　課功<hi>凡四十七條</hi>
　　　任相<hi>凡七十一條</hi>
　　　任將<hi>凡六十一條</hi>
　　　六官<hi>凡三十五條</hi>
　　理財<lb/>
<pb n="KR3a0094_WYG_000-33a"/>
　　　脩虞衡<hi>貢賦附四條凡四十</hi>
　　　抑浮末<hi>禁淫巧奢侈附凡四十九條</hi>
　　　飭百工<hi>凡一十五條</hi>
　　　屯田<hi>授閒田水利附凡四十五條</hi>
　　　馬政<hi>凡二十四條</hi>
　　　漕運<hi>凡一十六條</hi>
　　　勸課<hi>凡二十五條</hi>
　　　禁奪時<hi>凡二十七條</hi>
<pb n="KR3a0094_WYG_000-33b"/>
　　　省國費<hi>冗官冗食冗兵冗役之類凡一百五條</hi>
　　　慎賞賜<hi>凡三十八條</hi>
　　　蠲租<hi>凡二十九條</hi>
　　　薄斂<hi>凡五十六條</hi>
　　　恤窮<hi>凡三十四條</hi>
　　　賑濟<hi>凡三十九條</hi>
右篇内采易書詩春秋禮記周禮論語中庸孟子國語<lb/>
左傳新書說苑白虎通史鑑陸贄韓愈栁宗元周敦頤<lb/>
<pb n="KR3a0094_WYG_000-34a"/>
程顥程頤張載胡瑗胡宏邵雍羅從彦楊時張栻胡安<lb/>
國范祖禹陸九淵真徳秀陳植王栢許衡諸儒録集及<lb/>
國朝皇祖皇宗聖諭聖制<lb/>
</p>
<p>
</p>
  </div>
</body>
</text>
</TEI>
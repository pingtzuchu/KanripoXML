<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷七十七</head>
    <p>
<pb n="KR3a0094_WYG_077-1a"/>
欽定四庫全書<lb/>
　格物通卷七十七　　　　明　湛若水　撰<lb/>
　　　脩虞衡下<hi>貢賦附</hi>
漢順帝永建元年帝即位以遺詔罷郡國鹽鐵之禁縱<lb/>
民煮鑄<lb/>
　臣若水通曰鹽鐵者天地自然之利先王之世與民<lb/>
　同之後世之君鑄山煮海欲以富强於天下至安帝<lb/>
　收鹽鐵固非先王公天下之利矣順帝即位以遺詔<lb/>
<pb n="KR3a0094_WYG_077-1b"/>
　弛其禁而縱民以煮鑄懲創前弊其庶幾先王之意<lb/>
晉武帝咸寧四年司冀兖豫荆揚州大水螟傷稼度支<lb/>
尚書杜預上疏以為今者水災東南尤劇宜敕兖豫諸<lb/>
州留漢氏舊陂繕以蓄水餘皆決令饑者盡得魚菜螺<lb/>
蜯之饒此目下日給之益也水去之後填淤之田畝收<lb/>
數鍾此又明年之益也典收種牛有四萬五千餘頭可<lb/>
分以給民使及春耕種榖登之後責其租稅此又數年<lb/>
以後之益也帝從之民頼其利<lb/>
<pb n="KR3a0094_WYG_077-2a"/>
　臣若水通曰大水天地之災也魚菜螺蜯填淤之田<lb/>
　天地之利也或決陂或留陂而反災為利杜預權時<lb/>
　之宜經畫出自意外真得度支之體矣周詩曰靡人<lb/>
　不周無不能止䘏患之仁固如是也<lb/>
梁武帝天監五年四月魏御史中尉甄琛表稱周禮山<lb/>
林川澤有虞衡之官為之厲禁盖取之以時不使戕賊<lb/>
而已故雖置有司實為民守之也夫一家之長必恵養<lb/>
子孫天下之君必恵養兆民未有為人父母而吝其醯<lb/>
<pb n="KR3a0094_WYG_077-2b"/>
醢富有羣生而㩁其一物者也今縣官鄣䕶河東鹽池<lb/>
而收其利是専養口腹而不及四體也乞弛鹽禁與民<lb/>
共之<lb/>
　臣若水通曰甄琛口腹四體之喻可謂切至矣君之<lb/>
　於民如口腹四體民胞物與之仁也徒知㩁民之利<lb/>
　以奉上而不知均利以養民則民日貧而君亦不能<lb/>
　獨富矣不亦猶口腹四體與俱喪乎故周禮山林川<lb/>
　澤皆有厲禁撙節培養以待用無非為民也後世反<lb/>
<pb n="KR3a0094_WYG_077-3a"/>
　以之自為而㩁其利亦獨何哉<lb/>
唐肅宗至徳元載三月第五琦為山南等五道度支使<lb/>
𤦺作𣙜鹽法用以饒<lb/>
　臣若水通曰琦初變鹽法就山海井竈近利之地為<lb/>
　鹽院業鹽者免其雜徭私市者論以法使人不益稅<lb/>
　而上用以饒當肅宗初年間關戰伐而琦也為之經<lb/>
　營國費亦可謂能臣矣惜乎不講於先王虞衡與民<lb/>
　同利之政爾<lb/>
<pb n="KR3a0094_WYG_077-3b"/>
代宗大歴十二年秋八月霖雨河中府池鹽多敗判度<lb/>
支韓滉恐鹽户減稅奏雨雖多不害鹽仍有瑞鹽生帝<lb/>
疑其不然遣蔣震往視之<lb/>
　臣若水通曰鹽之為物天地自然之利所以養人也<lb/>
　古之虞衡之官為之厲禁其實為民守之也韓滉之<lb/>
　判度支秋霖敗鹽宜以實奏乃復為瑞鹽以進諛則<lb/>
　是㒺上賊民也以是為富國之計可乎<lb/>
徳宗建中元年五月轉運使劉晏専用𣙜鹽法充軍國<lb/>
<pb n="KR3a0094_WYG_077-4a"/>
之用時自許汝鄭鄧之西皆食河東池鹽汴滑唐蔡之<lb/>
東皆食海鹽其江嶺間去鹽鄉逺者轉官鹽於彼貯之<lb/>
或商絶鹽貴則減價鬻之謂之常平鹽由是國用充足<lb/>
而民不困弊<lb/>
　臣若水通曰山林川澤之利鹽其一也禁之是上下<lb/>
　争利也不禁則民相争利也求其下不至於互争其<lb/>
　利上不争民之利夫然後不失先王之意也唐至中<lb/>
　葉起兵天下軍饟祿俸皆仰給於鹽夫以天下之大<lb/>
<pb n="KR3a0094_WYG_077-4b"/>
　其賦之多而専利於鹽則當時之民貧可知矣劉晏<lb/>
　雖善理財獨非病民者乎<lb/>
柳宗元零陵郡復乳穴記曰石鐘乳餌之最良者也楚<lb/>
越之山多産焉于連于韶者獨名於世連之人告盡焉<lb/>
者五載矣以貢則買諸他部今刺史崔公至踰月穴人<lb/>
来以乳復告邦人恱是祥也雜然謡曰甿之熈熈崔公<lb/>
之来公化所徹土石蒙烈以為不信起視乳穴穴人笑<lb/>
之曰是惡知所謂祥邪向吾以刺史之貪戾嗜利徒吾<lb/>
<pb n="KR3a0094_WYG_077-5a"/>
役而不吾貨也吾是以病而紿焉今吾刺史令明而志<lb/>
潔先頼而後力欺誣屛息信順休治吾是以誠告焉且<lb/>
夫乳穴必在深山窮林氷雪之所儲豺虎之所廬由而<lb/>
入者觸昬霧扞龍蛇束火以知其物縻繩以志其返其<lb/>
勤若是出又不得吾直吾用是安得不以盡告今令仁<lb/>
而乃誠吾告故也何祥之為士聞之曰謡者之祥也乃<lb/>
其所謂怪者也笑者之非祥也乃其所謂真祥者也君<lb/>
子之祥也以政不以怪誠乎物而信乎道人樂用命熈<lb/>
<pb n="KR3a0094_WYG_077-5b"/>
熈然以效其有斯其為政也而獨非祥也歟<lb/>
　臣若水通曰上下相與之際公而已矣上以公利之<lb/>
　心感其下下以公利之心應其上矣栁宗元鍾乳廢<lb/>
　復之說得非在人情間哉上苟以公不失民之利則<lb/>
　利之歸於上必多故曰未有上好仁而下不好義者<lb/>
　也又曰未有義而後其君者也故後之人君欲得天<lb/>
　下之利必先公天下之利則其為利也慱矣<lb/>
宋儒程顥劄子云聖人奉天理物之道在乎六府六府<lb/>
<pb n="KR3a0094_WYG_077-6a"/>
之任治於五官山虞澤衡各有常禁故萬物阜豐而財<lb/>
用不乏今五官不脩六府不治用之無節取之不時豈<lb/>
惟物失其性材木所資天下皆已童赭斧斤焚蕩尚且<lb/>
侵尋不禁而川澤漁獵之繁暴殄天物亦已耗竭則將<lb/>
若之何此乃窮弊之極矣惟脩虞衡之職使將養之則<lb/>
有變通長乆之勢<lb/>
　臣若水通曰虞廷之治咨益作虞周禮虞衡屬於地<lb/>
　官參賛化育其職匪輕矣自古以来官得其人則品<lb/>
<pb n="KR3a0094_WYG_077-6b"/>
　物咸亨國用不匱而民頼以安自夫山林川澤之禁<lb/>
　弛而萬物弗若其性府庫空民用困矣故後世有圖<lb/>
　治之君者虞衡之脩山澤之禁乃王政之先務也<lb/>
陜西曽有議欲罷鑄銅錢者以謂官中費一貫鑄得一<lb/>
貫為無利程頥曰此便是公家之利利多費省私鑄者<lb/>
衆費多利薄盗鑄者息權歸公上非利而何又曽有議<lb/>
解鹽鈔欲髙其價者増六千為八千頥曰若増鈔價賣<lb/>
數須減鹽出既衆低價易之人人食鹽鹽不停積嵗入<lb/>
<pb n="KR3a0094_WYG_077-7a"/>
必敷<lb/>
　臣若水通曰鑄銅煮鹽皆山澤之利也鑄錢者利在<lb/>
　收公權而不在於多入也論鹽鈔者利在乎廣食户<lb/>
　贏嵗入而不在乎髙價也是山澤之利始以裕民終<lb/>
　以裕國惟理之無其道則始以求利終以致害矣程<lb/>
　頥之言其真見利害之實乎然則理財之職豈可任<lb/>
　之匪人哉是故治天下者當知用人又為理財之本<lb/>
程頥論鄭白渠書云昔韓欲罷秦兵使鄭國說以鑿涇<lb/>
<pb n="KR3a0094_WYG_077-7b"/>
水溉田注填閼之水溉㵼鹵之地四萬頃畝收常一鍾<lb/>
關中遂為沃壤無凶年秦以富强至漢白公復引涇水<lb/>
以溉田民得其饒歌之曰田於何所池陽谷口鄭國在<lb/>
前白渠起後衣食關中億萬之口此兩渠之功也秦漢<lb/>
而下皆獲其利<lb/>
　臣若水通曰鄭國渠鑿涇水自中山西抵瓠口為渠<lb/>
　並北山東注洛三百餘里白渠引涇水首起谷口尾<lb/>
　入櫟陽注渭中袤三百里兩渠之利秦漢而下咸頼<lb/>
<pb n="KR3a0094_WYG_077-8a"/>
　之是故水利興則民食足水利廢則民食匱故自然<lb/>
　之利在天府事之脩在人然則水利誠不可以不講<lb/>
　也有裁成輔相之責者可不究哉<lb/>
胡瑗在湖州置治事齋學者有欲明治道者講之於中<lb/>
如治兵治民水利筭數之類嘗言劉彛善治水利後累<lb/>
為政皆興水利有功<lb/>
　臣若水通曰財用治國之首務也水利生財之大道<lb/>
　也是故水利興則上可以足國下可以足民矣劉彛<lb/>
<pb n="KR3a0094_WYG_077-8b"/>
　以治水利有功豈無自而然哉嘗有言曰二股河北<lb/>
　流今已閉塞然御河水由冀州下流尚當疏導以絶<lb/>
　河患此其學之所見者也雖然天下之用皆原於心<lb/>
　教者以是為教而學者亦以是為學水利諸事乃其<lb/>
　心中所發之事業耳<lb/>
楊時論金人入冦第二劄子有云夫天地之蔵取之不<lb/>
竭實在山澤摘山煮海之利天下財計所從出也<lb/>
　臣若水通曰自古有天下者必厲山海之禁何哉盖<lb/>
<pb n="KR3a0094_WYG_077-9a"/>
　以天下之財多山海之所生其生也有時其取也無<lb/>
　窮故也是故山澤之令弛而財用困矣楊時當金人<lb/>
　入冦之急而為此言似迂濶而逺於事情矣然衣食<lb/>
　者人之命財賦者國之命不可朝夕無者也是故欲<lb/>
　禦冦者在强兵欲强兵者在富國欲富國者在山澤<lb/>
　若外此以求富國之術如王安石之為則國未及富<lb/>
　而國本已蹶矣然後知時之説為義利兩全富强之<lb/>
　至計也奚其迂然則虞衡之職最今日所當重者伏<lb/>
<pb n="KR3a0094_WYG_077-9b"/>
　惟聖明留意焉<lb/>
楊時上淵聖皇帝書略云自漢唐以来善治財賦者必<lb/>
以劉晏為稱首晏之言曰理財當以養民為先户口衆<lb/>
多賦稅自廣此至論也然晏専用鹽利以充軍國之用<lb/>
其為法止於出鹽鄉置官收買鹽户所煮之鹽轉鬻商<lb/>
人任其所之無餘事也其始江淮鹽課嵗不過四十萬<lb/>
緡季年乃至六百餘萬緡不啻相什百也豈當時可行<lb/>
而今不可行耶<lb/>
<pb n="KR3a0094_WYG_077-10a"/>
　臣若水通曰劉晏之時天下之賦鹽居其半何脩而<lb/>
　可以至此極也不過剥削竈户轉鬻商賈之所致爾<lb/>
　夫以天子萬民之父母而為轉販剥削之事其於王<lb/>
　道之愛民也不亦逺乎書曰利用厚生孔子曰因民<lb/>
　之所利而利之所謂利者皆為民而言也若夫瓊林<lb/>
　大盈之積果足以為利耶人臣為其君之深計者固<lb/>
　當以義為利也<lb/>
楊時上茶法劄子有云𣙜茶自唐末始有祖宗盖嘗行<lb/>
<pb n="KR3a0094_WYG_077-10b"/>
之矣而官自鬻之積年之乆流弊滋甚仁祖令有司㑹<lb/>
𣙜茶净利均為茶租而户輸之弛其禁使自興販縣官<lb/>
坐收𣙜茶之利而民得自便無冒禁之患可謂公私兩<lb/>
利也故當時詔書有曰民被誅求之困日惟咨嗟官受<lb/>
濫惡之入嵗以陳腐私蔵盗販犯者實繁嚴刑重誅情<lb/>
所不忍是以江湖數千里設䧟穽以害吾民也<lb/>
　臣若水通曰茶者天地自然之利生人之所日用不<lb/>
　可闕者也人君與之以利民宜矣而唐徳宗時趙賛<lb/>
<pb n="KR3a0094_WYG_077-11a"/>
　議税茶以為常平本錢然尋即亟罷貞元九年張滂<lb/>
　又請以税茶錢代水旱田租民猶未至於病也穆宗<lb/>
　時王播増天下茶稅率百錢増五十及為相置𣙜使<lb/>
　自領之延及有宋太祖乾徳五年又有私賣之禁民<lb/>
　之受害於是滋矣仁宗始令有司㑹𣙜茶净利均為<lb/>
　茶租而户輸之弛其禁使自興販楊時以為公私兩<lb/>
　利似矣雖然書曰以萬民惟正之供故先王之治天<lb/>
　下義有貢賦之正而不利𣙜酤之私此又公私兩利<lb/>
<pb n="KR3a0094_WYG_077-11b"/>
　之至道也然則利害之辨為人君者可不省念之哉<lb/>
楊時鹽法劄子有云熈寧間有獻議再𣙜者方神考大<lb/>
有為之時凡可以益國而利民者知無不為以是為不<lb/>
可沮其議而不行是終不可行也<lb/>
　臣若水通曰利害公私之辨不明由於聖學之不講<lb/>
　爾管夷吾相齊負山海之利始有鹽鐵之征以為利<lb/>
　國之術而不知其大不利也其論鹽則曰少男少女<lb/>
　所食皆欲計之其法自以為詳而不知其為大踈也<lb/>
<pb n="KR3a0094_WYG_077-12a"/>
　自夷吾以下又可知矣宋熈寧間有獻議再𣙜者神<lb/>
　宗寢其議而不行嗚呼亦悟矣語曰一之為甚而可<lb/>
　再乎後之為人君者宜講明利害公私之極致審於<lb/>
　王覇之辨神宗之為君管仲之為臣未足以法也<lb/>
楊時鹽法劄子有云山谷之民食鹽之家十無二三而<lb/>
州縣均敷鹽鈔民間陪費與茶引等廹於殿最之嚴往<lb/>
往計口授之以充嵗額人何以堪<lb/>
　臣若水通曰先王山海之禁所以為民畜利而已初<lb/>
<pb n="KR3a0094_WYG_077-12b"/>
　無所利焉後世管商功利之説興始有征其税者矣<lb/>
　又不已則有𣙜其沽者矣又不已則有户收食鹽之<lb/>
　鈔者矣又不已則又有不食鹽而亦取其鹽鈔者矣<lb/>
　此楊時所以感而有言乎大學曰未有上好仁而下<lb/>
　不好義者也上之取之剥刻無所不至而望下之以<lb/>
　義報其上不亦難乎為人君者可以思矣<lb/>
楊時坑冶劄子有云取鑛皆穴地而入有深及五七里<lb/>
處僅能容身一有摧䧟則無遺類矣非有厚利人誰為<lb/>
<pb n="KR3a0094_WYG_077-13a"/>
之縱大興發亦民間私自貨易官中亦無所得雖有重<lb/>
法不能禁也若以數千萬緡分在諸塲中使以時給與<lb/>
則坑冶自興不須他求也<lb/>
楊時坑冶劄子又有云元符中亦嘗遣使踏逐坑冶姦<lb/>
吏詭妄百出乃以新坑銅量増價市之嵗終與舊坑銅<lb/>
通融以充嵗額監官無虧課之責不復檢東而坑户得<lb/>
以自便以舊為新冒取善價而新坑實無有也其欺㒺<lb/>
莫此為甚<lb/>
<pb n="KR3a0094_WYG_077-13b"/>
　臣若水通曰此二節皆楊時坑冶奏劄中語也金銀<lb/>
　未成器謂之鑛周禮丱人掌金玉錫石之地為之厲<lb/>
　禁盖防民之竊取君未嘗利之也楊時坑冶劄子前<lb/>
　一節懸價以與坑户以期坑冶之興後一節言以舊<lb/>
　坑為新坑而欲禁奸欺之弊其興利除弊固無所不<lb/>
　悉矣臣愚以為人主者天下之表上苟以利存心則<lb/>
　下莫不競於利上下交利而能治者未之有也上茍<lb/>
　以義存心則下莫不趨於義上下交義而不治者未<lb/>
<pb n="KR3a0094_WYG_077-14a"/>
　之有也夫天下之大亨而利於正利孰過焉進言於<lb/>
　君者當正義利之辨苟以利言矣猶區區於得失利<lb/>
　病之間抑末矣<lb/>
國朝教民榜民間或有某水可以灌溉田苗某水為害<lb/>
可以隄防某河壅塞可以疏通里老人等㑹集踏勘丈<lb/>
量畫圖貼説以憑興利除害<lb/>
諸司職掌凡各處水道可灌田畝以利農民者務要時<lb/>
常整理疏浚如有河水横流泛溢損壊房屋田地禾稼<lb/>
<pb n="KR3a0094_WYG_077-14b"/>
者須要設法隄防止遏踏勘丈尺濶狹及工力多寡若<lb/>
本處人民不敷令鄰近添助所用木石或見有支用或<lb/>
附近采取務要農隙之時興工毋妨民業其急於害民<lb/>
功可卒成者隨時脩築以禦其患<lb/>
憲綱圩岸埧堰陂塘行屬常川體勘境内遇有坍塌壅<lb/>
塞務要趂時脩濬以備旱潦<lb/>
問刑條例河南地方盗決及故決河防毁害人家漂失<lb/>
財物渰没田禾犯該徒罪以上為首者充軍<lb/>
<pb n="KR3a0094_WYG_077-15a"/>
　臣若水通曰帝之命益曰往哉汝諧孔子之稱禹盡<lb/>
　力乎溝洫王制司空度地居民山川沮澤時四時量<lb/>
　逺近興事任力盖國依於民民依於食食依於地水<lb/>
　土之用不亦大哉害者除之利者興之而民斯樂業<lb/>
　矣書曰民非后不能胥匡以生我祖宗拳拳保民之<lb/>
　至意可以為萬世元后者之法矣<lb/>
宣徳九年六月行在工部尚書吴中言湖廣及山西蔚<lb/>
州産木山塲宜禁民採伐上曰卿為國計意甚厚但山<lb/>
<pb n="KR3a0094_WYG_077-15b"/>
林川澤之利古者與民共之不必屑屑其已之<lb/>
　臣若水通曰文王之囿方七十里民以為小者與民<lb/>
　同其利故也齊宣之囿方四十里民以為大者不與<lb/>
　民同其利故也君不私其利而公於民民不有其利<lb/>
　而忠於君上下懐仁義以相與欲天下無治不可得<lb/>
　矣君専其利而攘其民民私其有而遺其君上下懐<lb/>
　利以相與欲天下之治不可得矣此我宣宗弛山澤<lb/>
　之禁而與民同之雖三代公天下之心何以過此聖<lb/>
<pb n="KR3a0094_WYG_077-16a"/>
　子神孫所宜萬世遵之而不可忘焉者也㫖哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0094_WYG_077-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷七十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷五十一</head>
    <p>
<pb n="KR3a0094_WYG_051-1a"/>
欽定四庫全書<lb/>
　格物通卷五十一　　　　明　湛若水　撰<lb/>
　　　正朝廷上<lb/>
易乾九五飛龍在天利見大人<lb/>
　臣若水通曰重乾為乾徤之至也九為陽德剛徤居<lb/>
　五為中正具剛徤中正之徳變化不測有龍之象五<lb/>
　為君傳履帝位而有天下龍之飛于天所謂大人也<lb/>
　此心此德人人所共有故興起其秉彞之心天下快<lb/>
<pb n="KR3a0094_WYG_051-1b"/>
　覩而願見之以其有中正之徳澤天下而足以為人<lb/>
　之所賴者也其見之不亦利乎由是言之人之利見<lb/>
　大人以其有龍德中正也彼有是位而無是德者民<lb/>
　將逺之矣故朝覲訟獄者不之堯之子而之舜不之<lb/>
　舜之子而之禹其利見大人之謂乎<lb/>
乾彖曰首出庶物萬國咸寧<lb/>
　臣若水通曰聖人具體乾道有元亨利貞之德出類<lb/>
　拔萃卓冠羣倫而高拱於穆清之表居臣民之上所<lb/>
<pb n="KR3a0094_WYG_051-2a"/>
　謂首出庶物也而萬國之臣民䝉聖人之澤感而化<lb/>
　之各遂其生各復其性而無不安寧外寧其生内寧<lb/>
　其性所謂萬國咸寧也是則聖人具中正之德極其<lb/>
　裁成輔相之功猶乾道之變化也澤及於民生養遂<lb/>
　而成性復猶萬物之歸根復命也此聖人之利貞也<lb/>
　聖人體具乾剛中正之德運諸朝廷之上則朝廷正<lb/>
　而天下治矣<lb/>
履彖曰剛中正履帝位而不疚光明也<lb/>
<pb n="KR3a0094_WYG_051-2b"/>
　臣若水通曰否德忝位則疚也剛徤中正德之至也<lb/>
　有是德而受命尊履帝位故不疚也然其所以不疚<lb/>
　者以其德之光明爾陽剛中正故光大而高明足以<lb/>
　居帝位而臨御朝廷以為臣民之瞻仰又何疚乎<lb/>
離象曰明兩作離大人以繼明照于四方<lb/>
　臣若水通曰離為火重離兩火相照故曰繼明日月<lb/>
　為明離日之象也離之相麗而作日之至明容光必<lb/>
　照也大人禮此象其德之明緝熈而不已猶日之繼<lb/>
<pb n="KR3a0094_WYG_051-3a"/>
　也四方之逺庶物之繁無有能遁其情者矣中庸曰<lb/>
　唯天下至聖為能聰明睿知足以有臨日月所照莫<lb/>
　不尊親凡日之所照大人之德亦照之也夫明德人<lb/>
　人所同有人惟蔽於氣禀物欲之私則失其明矣不<lb/>
　明不足以照物豈足以立朝廷而臨天下耶故朝廷<lb/>
　四方之極君德以高明為主未至於明者其亦反求<lb/>
　諸心之所同有者明之而已矣<lb/>
鼎象曰木上有火鼎君子以正位凝命<lb/>
<pb n="KR3a0094_WYG_051-3b"/>
　臣若水通曰鼎卦上離下巽以木出火有烹飪之象<lb/>
　故為鼎君子觀鼎之象知鼎為法象之器其形端正<lb/>
　取之以自正其位以凝承休命位者天位也天之道<lb/>
　正也居其位而體天道之正隨所居之位而正焉正<lb/>
　其心則思無邪也正其身則正顔色動容貌也正其<lb/>
　事紀綱法度也與天合德而天命聚於我矣故人君<lb/>
　以此而正位凝命以臨朝廷立四方之極如鼎之定<lb/>
　而不遷矣可不慎歟<lb/>
<pb n="KR3a0094_WYG_051-4a"/>
書周書洪範凡厥庶民無有淫朋人無有比德惟皇作<lb/>
極<lb/>
　臣若水通曰此箕子衍皇極之疇告武王也淫朋邪<lb/>
　黨也人有位之人比德私相比附也言庶民無有邪<lb/>
　黨在位之人無有私相比附者惟人君立極於上皇<lb/>
　極立則朝廷正矣斯有以化臣民之心使之大公無<lb/>
　私爾淫朋比德皆私心為之也堯舜之時公道大明<lb/>
　人皆以堯舜之心為心者以堯舜執中之化也人君<lb/>
<pb n="KR3a0094_WYG_051-4b"/>
　居臣民之上可不謹於心術之微公私之辨以立朝<lb/>
　廷大中至正之矩乎<lb/>
召誥其惟王位在德元小民乃惟刑用于天下越王顯<lb/>
　臣若水通曰此召公告成王之言也位君位也德元<lb/>
　者謂為德之首也刑儀刑也越猶於也顯明也言居<lb/>
　天下之上必有首天下之德君德既立則朝廷以正<lb/>
　而小民觀感興起皆儀刑用德於下所謂羣黎百姓<lb/>
　徧為爾德是天下小民之德皆王之德也於王之德<lb/>
<pb n="KR3a0094_WYG_051-5a"/>
　豈不益光顯矣乎<lb/>
詩大雅棫樸追琢其章金玉其相勉勉我王綱紀四方<lb/>
　臣若水通曰此詩詠文王之德也追雕也金曰雕玉<lb/>
　曰琢相質也勉勉者勉而又勉純亦不巳之意我王<lb/>
　謂文王也大者為綱小者為紀四方之本在朝廷朝<lb/>
　廷之本在紀綱紀綱之本在君心故棫樸詠文王之<lb/>
　德言其如金玉之質而有雕琢之文蓋其勉而又勉<lb/>
　純亦不巳而為四方之綱紀也蓋文王之心純乎天<lb/>
<pb n="KR3a0094_WYG_051-5b"/>
　理故運之於綱紀大之而綱人倫統體常張而不弛<lb/>
　小之而紀政事節目常理而不亂所以維持統御乎<lb/>
　四方者如金玉雕琢之文章也以此觀之人主欲正<lb/>
　乎朝廷在先正乎紀綱欲正紀綱在先正乎一心使<lb/>
　天理之本體大公至正廣大高明足以為紀綱之本<lb/>
　而後施之紀綱者皆此心之管攝運用罔不振肅者<lb/>
　矣紀綱振肅則體統尊嚴朝廷㒺不正矣朝廷者四<lb/>
　方之極也朝廷正而四方敢有不正者乎故曰人主<lb/>
<pb n="KR3a0094_WYG_051-6a"/>
　一心萬化之源茍欲正紀綱以正朝廷而不先正此<lb/>
　心以立其本則枝葉雖茂本根已蹷形體雖安命脈<lb/>
　以危其如紀綱朝廷何哉<lb/>
春秋成公十六年曹伯歸自京師<lb/>
　臣若水通曰書曹伯者王與其伯也因魯史之文也<lb/>
　書歸自京師譏王之不罪其罪而成其爵也京師者<lb/>
　朝廷也朝廷四方之極而命德討罪之所從出也其<lb/>
　言自京師王命也言天王之不誅有罪而釋之歸以<lb/>
<pb n="KR3a0094_WYG_051-6b"/>
　成其為伯也負芻殺世子而自立王不能因晉之執<lb/>
　置諸刑典討罪之權不行矣而使復國則命德之典<lb/>
　何在焉命德討罪之典壞之於朝廷又何以為天下<lb/>
　之共主哉<lb/>
禮記王制天子無事與諸侯相見曰朝考禮正刑一德<lb/>
以尊于天子<lb/>
　臣若水通曰此諸侯朝天子之事也天子無他事故<lb/>
　諸侯各以其期見于天子是之謂朝其來朝之事豈<lb/>
<pb n="KR3a0094_WYG_051-7a"/>
　徒然哉亦為述職而行也故又考禮正刑一德以尊<lb/>
　天子禮者五禮天子嘗因天秩而五庸之矣於是考<lb/>
　諸侯之禮合於天子之禮否歟刑者五刑天子嘗因<lb/>
　天討而五用之矣乃正諸侯之刑合於天子之刑否<lb/>
　歟德者天子嘗因人之固有而敎之矣又一諸侯之<lb/>
　道德以同風俗果合於天子歟如是則天子之禮刑<lb/>
　道德諸侯奉承而不敢違是所以尊天子者至矣天<lb/>
　子尊則朝廷尊矣臣民賴天子朝廷之尊以安者也<lb/>
<pb n="KR3a0094_WYG_051-7b"/>
　我朝稽古為治三年一朝天下岳牧郡縣之臣萃而<lb/>
　覲之於天子固所以述職也而銓衡亦嘗有殿最之<lb/>
　課矣今天下車同軌書同文王制所謂禮刑固不待<lb/>
　考正而自同矣獨一道德以同風俗者則在明天子<lb/>
　之主盟斯道而輔臣宜賛襄之以成一德之化天下<lb/>
　幸甚<lb/>
郊特牲君之南鄉答陽之義也臣之北面答君也<lb/>
　臣若水通曰君即天子也答對也南鄕南面也陽盛<lb/>
<pb n="KR3a0094_WYG_051-8a"/>
　於南方長養萬物之地也人君對時育萬物故南面<lb/>
　以對陽也人臣北面以朝君者對君育養之德也君<lb/>
　南面臣北面上下之位定而朝廷正矣<lb/>
玉藻朝辨色始入君日出而視之退適路寢聽政使人<lb/>
視大夫大夫退然後適小寢釋服<lb/>
　臣若水通曰辨色謂初明之時可辨顔色也視之視<lb/>
　朝也詩曰夜向晨庭燎有煇即臣之辨色入朝也所<lb/>
　以防微也又曰東方明矣朝既盈矣即君之日出視<lb/>
<pb n="KR3a0094_WYG_051-8b"/>
　朝也所以優尊也然入而臣先於君明分守也退而<lb/>
　使人視大夫大夫退而後退小寢釋服君後於臣防<lb/>
　怠荒也君無怠荒而羣臣守分則朝廷尊矣漢唐以<lb/>
　來或五日或三日或旬日始朝我祖宗以勤為治無<lb/>
　日不朝仰惟聖明早朝晏罷退御便殿延訪政事可<lb/>
　謂逺追帝王近遵成憲者矣持此始終如一不替益<lb/>
　䖍豈不休哉<lb/>
哀公問孔子對曰政者正也君為政則百姓從政矣君<lb/>
<pb n="KR3a0094_WYG_051-9a"/>
之所為百姓之所從也君所不為百姓何從公曰敢問<lb/>
為政如之何孔子對曰夫婦别父子親君臣嚴三者正<lb/>
則庶物從之矣<lb/>
　臣若水通曰正政者所以正朝廷也正三綱者所以<lb/>
　正政也君為臣綱父為子綱夫為妻綱三綱正則五<lb/>
　倫正而為政之道得矣此朝廷之所以尊乎<lb/>
仲尼燕居曰以之朝廷有禮故官爵序也<lb/>
　臣若水通曰朝廷禮法之所出也故禮用之朝廷則<lb/>
<pb n="KR3a0094_WYG_051-9b"/>
　上下辨名分嚴尊卑有等是故官爵序也然則朝廷<lb/>
　之禮其可以不肅乎<lb/>
坊記天無二日土無二王家無二主尊無二上示民有<lb/>
君臣之别也<lb/>
　臣若水通曰何以天無二日日者天之陽精也陽一<lb/>
　而已故日無二何以土無二王王御土中者也土中<lb/>
　一而已故王無二何以家無二主主者家之尊也其<lb/>
　本一而已故家主無二故三才之道一而已矣天之<lb/>
<pb n="KR3a0094_WYG_051-10a"/>
　尊在一日土之尊在一王家之尊在一父何二尊之<lb/>
　有哉如此則君臣上下之等威以别而朝廷尊矣<lb/>
表記朝極辨不繼之以倦<lb/>
　臣若水通曰朝廷之上君臣上下貴極辨其分而不<lb/>
　可紊久則弛而有倦則紀綱弗振而奸邪得以窺伺<lb/>
　矣雖然嚴上下之分而必通上下之情然後有都俞<lb/>
　吁咈之美也茍一于嚴則秦皇尊君卑臣之儀其可<lb/>
　法乎而夫子云然者特感於春秋君弱臣强之弊故<lb/>
<pb n="KR3a0094_WYG_051-10b"/>
　傷之也乎<lb/>
周禮大宗伯以九儀之命正邦國之位壹命受職再命<lb/>
受服三命受位四命受器五命賜則六命賜官七命賜<lb/>
國八命作牧九命作伯<lb/>
　臣若水通曰儀猶等威也每命異儀也位者貴賤之<lb/>
　位也何以謂受職始為正吏受職事如王之下士列<lb/>
　國之士子男之大夫之職是也何以謂受服受皮弁<lb/>
　之服如王之中士列國之大夫子男之卿之服是也<lb/>
<pb n="KR3a0094_WYG_051-11a"/>
　何以謂受位始有列位為王之臣如王之上士及列<lb/>
　國之卿位是也何以謂受器始有祭器也如王之下<lb/>
　大夫及公之孤有祭器者是也何以謂賜則則者未<lb/>
　成國之名也王之下大夫出封則加一等而賜以百<lb/>
　里二百里之地也何以謂賜官王六命之卿始得具<lb/>
　臣治家邑也何以謂之賜國王之卿出封加一等為<lb/>
　侯伯之國也何謂作牧侯伯有功德則加命之得專<lb/>
　征伐為一州之牧也何謂作伯上公有功德者加命<lb/>
<pb n="KR3a0094_WYG_051-11b"/>
　為二伯是之謂方伯也夫命也受也賜也作也皆出<lb/>
　於朝廷主於宗伯所謂天下有道禮樂征伐自天子<lb/>
　出而朝廷正矣<lb/>
司士正朝儀之位辨其貴賤之等王南鄉三公北面東<lb/>
上孤東面北上卿大夫西面北上王族故士虎士在路<lb/>
門之右南面東上大僕大右大僕從者在路門之左南<lb/>
面西上司士儐孤卿特揖大夫以其等旅揖士旁三揖<lb/>
王還揖門左揖門右大僕前王入内朝皆退<lb/>
<pb n="KR3a0094_WYG_051-12a"/>
　臣若水通曰朝儀者王視朝於路門外之儀也東上<lb/>
　其次以東為上也西上以西為上也北上以北為上<lb/>
　也王族故士者王之族故為士而宿衞者也虎士者<lb/>
　虎賁之士也大僕者侍御之長也大右者司右也大<lb/>
　僕從者小臣祭僕之類也擯者詔王出揖也特揖者<lb/>
　孤卿尊也旅揖者大夫卑也旁揖者士又卑也還揖<lb/>
　左右者在路門左右者皆南面者也大僕前者自本<lb/>
　位而前正王視朝之位也内朝者路門之内聽政處<lb/>
<pb n="KR3a0094_WYG_051-12b"/>
　也君臣上下貴賤之等其秩然而朝廷尊矣<lb/>
論語子路曰衞君待子而為政子將奚先子曰必也正<lb/>
名乎子路曰有是哉子之迂也奚其正子曰野哉由也<lb/>
君子於其所不知蓋闕如也名不正則言不順言不順<lb/>
則事不成事不成則禮樂不興禮樂不興則刑罰不中<lb/>
刑罰不中則民無所措手足<lb/>
　臣若水通曰名者實之表也其名正則實正實正則<lb/>
　朝廷正逺近莫不一於正矣故孔子因仲由之設問<lb/>
<pb n="KR3a0094_WYG_051-13a"/>
　而告以正名為先仲由未達於為國以禮之道遂疑<lb/>
　其迂濶而逺於事情非今之急務也孔子乃責其不<lb/>
　能闕疑而告之以為使名有不正其實俱亡所以言<lb/>
　不順事不成禮樂不興刑罰不中其流之弊不可勝<lb/>
　言故正名分者所以正治之本而塞亂之源也夫子<lb/>
　此言豈特為衞國之所當先耶於凡有國家者舍此<lb/>
　不可以自立矣觀其修春秋而於踐土河陽之役去<lb/>
　實以全名曰與其名存而實亡猶愈於名實之俱亡<lb/>
<pb n="KR3a0094_WYG_051-13b"/>
　是以周室雖微諸侯强盛以齊楚大國卒不敢侮所<lb/>
　謂植遺腹朝委裘而不亂者豈非以名分素明而民<lb/>
　志素定哉此圖治者所當究心也<lb/>
國語周語祭公謀父曰先王之訓也有不祭則修意有<lb/>
不祀則修言有不享則修文有不貢則修名有不王則<lb/>
修德序成而有不至則修刑於是乎有刑不祭伐不祀<lb/>
征不享讓不貢告不王於是乎有刑罰之辟有攻伐之<lb/>
兵有征討之備有威讓之令有文告之辭布令陳辭而<lb/>
<pb n="KR3a0094_WYG_051-14a"/>
又不至則又增修於德無勤民於逺是以近無不聽逺<lb/>
無不服<lb/>
　臣若水通曰祭畿内之國周公之後為王卿士謀父<lb/>
　字也邦甸之内有違闕不供日祭者先修意以自責<lb/>
　畿内近知王意也言號令也文典法也名謂尊卑職<lb/>
　貢之名號序謂上五者次序也已成而有不至則有<lb/>
　刑誅讓譴責也告謂以文辭曉告之地逺者辠輕也<lb/>
　夫大君立極以風四方故必自治而後治人也是故<lb/>
<pb n="KR3a0094_WYG_051-14b"/>
　下有不祭不祀不享不貢不王之違上有修意修言<lb/>
　修文修名修德之政未嘗舍己而勤人也是以近無<lb/>
　不聽逺無不服先正謂朝廷四方之極其是之謂歟<lb/>
　君天下者可不正心以正朝廷立四方之極乎<lb/>
晉語僖負羈曰愛親明賢政之幹也禮賓矜窮禮之宗<lb/>
也禮以紀政國之常也<lb/>
　臣若水通曰負羈曹大夫幹楨榦也宗本也紀理也<lb/>
　夫親親賢賢國之大政也而有賓窮之禮焉所以行<lb/>
<pb n="KR3a0094_WYG_051-15a"/>
　其政也故曰國君無親國以為親故不親其親則不<lb/>
　能明賢矣不親親明賢則不能禮賓矜窮矣其於禮<lb/>
　政夫何有晉重耳出亡於外而國相多從之是終必<lb/>
　有興者曹伯舍之而不禮是棄愛親明賢禮賓矜窮<lb/>
　之義其能久立乎君子聞僖負羈之言可以知朝廷<lb/>
　之體<lb/>
漢文帝寵幸鄧通賞賜累鉅萬申屠嘉嘗入朝而通居<lb/>
上旁有怠慢之禮嘉奏事畢因言曰陛下愛幸羣臣則<lb/>
<pb n="KR3a0094_WYG_051-15b"/>
富貴之至於朝廷之禮不可以不肅罷朝嘉坐府中為<lb/>
檄召通詣丞相府不來且斬通恐入言上上曰汝第往<lb/>
通詣丞相府免冠徒跣頓首謝嘉坐自如弗為禮責曰<lb/>
夫朝廷者高帝之朝廷也通小臣戲殿上大不敬當斬<lb/>
吏合行斬之通頓首出血不解上度丞相已困通使使<lb/>
持節召通而謝丞相曰此吾弄臣君釋之<lb/>
　臣若水通曰朝廷之不正近貴壊之也漢文以堂堂<lb/>
　帝王之貴寵幸鄧通之微臣朝廷解體而堂陛陵夷<lb/>
<pb n="KR3a0094_WYG_051-16a"/>
　矣幸而申屠嘉之守法使朝廷尊如泰山文帝雖曲<lb/>
　䕶通而終不罪嘉之守法此朝廷之所以反正歟<lb/>
漢武帝元朔元年徐樂上書言天下之患在於土崩秦<lb/>
之末世是也間者關東五穀不登民多窮困重之以邊<lb/>
境之事推數循理而觀之民不安者土崩之勢也故賢<lb/>
主獨觀萬化之原明於安危之機修之廟堂之上而銷<lb/>
未形之患也其要期使天下無土崩之勢而已矣<lb/>
　臣若水通曰廟堂者政事之所出也朝廷正則萬事<lb/>
<pb n="KR3a0094_WYG_051-16b"/>
　正而民心定而無土崩之患矣徐樂謂賢主獨觀萬<lb/>
　化之原其原在修於朝廷自君心之正始也惜乎武<lb/>
　帝樂其言而不能用也<lb/>
漢元帝永光二年匡衡上疏曰治天下者審所上而已<lb/>
敎化之流非家至而人說之也賢者在位能者在職朝<lb/>
廷崇禮百寮敬讓道德之行由内及外自近者始然後<lb/>
民知所法遷善日進而不自知也<lb/>
　臣若水通曰治在風化而巳家至人說則堯舜之聖<lb/>
<pb n="KR3a0094_WYG_051-17a"/>
　不能以遍也故賢能任職百僚敬讓則朝廷尊崇而<lb/>
　風化之本立矣風化之流自内而外由近而逺有不<lb/>
　可禦者焉爾<lb/>
漢光武建武十一年趙王良從帝入夏城門與中郎將<lb/>
張邯爭道叱邯旋車又詰責門候使前走數十步司隸<lb/>
校尉鮑永劾奏良無藩臣禮大不敬良尊戚貴重而永<lb/>
劾之朝廷肅然永辟扶風鮑恢為都官從事恢亦抗直<lb/>
不避彊禦帝常曰貴戚且斂手以避二鮑<lb/>
<pb n="KR3a0094_WYG_051-17b"/>
　臣若水通曰朝廷四方之極紀綱之所係焉者也故<lb/>
　一人足以壞之趙王良之豪横是也一人足以正之<lb/>
　鮑永之抗直是也向使非永之肅正則上無道揆下<lb/>
　無法守其何以立極於四方哉此二鮑之劾奏權貴<lb/>
　不避彊禦所以能肅清朝廷而森嚴堂陛也嗚呼賢<lb/>
　哉<lb/>
　<lb/>
　格物通卷五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷四十五</head>
    <p>
<pb n="KR3a0094_WYG_045-1a"/>
欽定四庫全書<lb/>
　格物通卷四十五　　　　明　湛若水　撰<lb/>
　　　事君使臣下<lb/>
漢光武建武五年馮異治關中出入三歳上林成都人<lb/>
有上章言異威權至重百姓歸心號為咸陽王帝以章<lb/>
示異異惶懼上書陳謝詔報曰將軍之於國家義為君<lb/>
臣恩猶父子何嫌何疑而有懼意<lb/>
　臣若水通曰君臣之間嫌隙易生光武之於馮異不<lb/>
<pb n="KR3a0094_WYG_045-1b"/>
　以人言而間示之章奏恩如父子真所謂推赤心置<lb/>
　人腹中矣此其所以豪傑響應而再延漢祚也後之<lb/>
　人君御臣之道當以光武為法<lb/>
漢光武建武九年潁陽成侯祭遵為人廉約小心克己<lb/>
奉公賞賜盡與士卒約束嚴整所在吏民不知有軍取<lb/>
士皆用儒術對酒設樂必雅歌投壺臨終遺戒薄𦵏問<lb/>
以家事終無所言帝愍悼之䘮至河南車駕素服臨之<lb/>
望哭哀慟復親祠以大牢詔大長秋謁者河南尹䕶䘮<lb/>
<pb n="KR3a0094_WYG_045-2a"/>
事大司農給費至𦵏車駕復臨之既𦵏又臨其墳存見<lb/>
夫人室家其後朝㑹帝每歎曰安得憂國奉公如祭征<lb/>
虜者乎<lb/>
　臣若水通曰君止於仁臣止於敬祭遵之憂國奉公<lb/>
　光武之哀痛𦵏祭君仁臣敬兩無愧矣然則人君於<lb/>
　効忠之臣可不知所以厚之哉人臣於恩禮之君孰<lb/>
　不思所以報之哉<lb/>
漢光武建武十二年帝以睢陽令任延為武威太守親<lb/>
<pb n="KR3a0094_WYG_045-2b"/>
見戒之曰善事上官無失名譽延對曰臣聞忠臣不和<lb/>
和臣不忠履正奉公臣子之節上下雷同非陛下之福<lb/>
善事上官臣不敢奉詔帝歎息曰卿言是也<lb/>
　臣若水通曰履正奉公人臣事君之忠也舉直錯枉<lb/>
　人君用人之道也有臣如任延斯可勝公卿之任矣<lb/>
　何必國䜟之求哉<lb/>
晉孝武帝咸寧四年羊祜疾篤舉杜預自代辛卯以預<lb/>
為鎮南大將軍都督荆州諸軍事<lb/>
<pb n="KR3a0094_WYG_045-3a"/>
　臣若水通曰薦賢所以為國羊祜疾篤舉預自代以<lb/>
　人事君之心死而不忘若祜者可以為大臣事君之<lb/>
　法矣人之有技<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>嫉以惡之人之彦聖而違之俾不<lb/>
　通其上負於君下負天下之賢才多矣有臣如此迸<lb/>
　諸四夷不與同中國豈不宜哉<lb/>
北漢劉殷常戒子孫曰事君當務幾諫凡人尚不可面<lb/>
斥其過况萬乗乎夫幾諫之功無異犯顔但不彰君之<lb/>
過所以為優爾殷在公卿間常恂恂有卑色故能處驕<lb/>
<pb n="KR3a0094_WYG_045-3b"/>
暴之國保其富貴不失令名<lb/>
　臣若水通曰書稱爾有嘉謀嘉猷入告爾后於内爾<lb/>
　乃順之于外曰斯謀斯猷惟我后之徳其幾諫之意<lb/>
　乎夫人臣諫君欲以全其徳愛也而以幾諫不欲顯<lb/>
　君之過善則歸之以全令名又愛之至也然直諫難<lb/>
　容幾諫易入期於補過則一而幾諫之收功多矣此<lb/>
　在後世為臣者尤所當法焉漢主劉聰殺兄之惡而<lb/>
　劉殷忘同姓之恥以二女為貴嬪殷豈幾諫之人聰<lb/>
<pb n="KR3a0094_WYG_045-4a"/>
　豈幾諫所能正哉其為此言葢欲為全身保富貴之<lb/>
　計耳<lb/>
晉成帝咸和二年宣城内史桓<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>欲起兵以赴朝廷其<lb/>
長史禆惠以郡兵寡弱山民易擾謂宜且按甲以待之<lb/>
彛厲色曰見無禮於其君者若鷹鸇之逐鳥雀也今社<lb/>
稷危逼義無宴安<lb/>
　臣若水通曰桓彛既不怯於兵力之薄又不貳於禆<lb/>
　惠之言討賊一念終始不渝既而忠貞之志感夫禆<lb/>
<pb n="KR3a0094_WYG_045-4b"/>
　將雖死猶不負彜猶彜之不負國也嗚呼雖不幸而<lb/>
　敗人臣之義何愧哉<lb/>
晉簡文帝咸安元年王猛以六州任重言于秦王堅請<lb/>
改授親賢及府選便宜堅報曰朕之於卿義則君臣親<lb/>
踰骨肉雖復桓昭之有管樂𤣥徳之有孔明自謂踰之<lb/>
夫人主勞於求才逸於得士既以六州相委則朕無東<lb/>
顧之憂非所以為優崇乃朕自求安逸也夫取之不易<lb/>
守之亦難茍任非其人則患生慮表豈獨朕之憂亦卿<lb/>
<pb n="KR3a0094_WYG_045-5a"/>
之責也故虛位台鼎而以分陜為先卿未照朕心殊乖<lb/>
素望新政俟才宜速銓補俟東方化洽當衮衣西歸猛<lb/>
乃視事如故<lb/>
　臣若水通曰猛辭任讓賢事君之忠也堅委心付托<lb/>
　待臣之誠也比諸桓公之管仲燕昭之樂毅劉備之<lb/>
　孔明真無愧哉<lb/>
北魏成帝命古弼輔太子决庶政古弼為人忠慎質直<lb/>
嘗以上谷苑囿太廣乞减大半以賜貧民入見魏主欲<lb/>
<pb n="KR3a0094_WYG_045-5b"/>
奏其事帝方與給事中劉樹圍棋志不在弼弼侍坐良<lb/>
乆不獲陳聞忽起捽樹頭掣下牀摶其耳毆其背曰朝<lb/>
廷不治實爾之罪帝失容捨棋曰不聽奏事朕之過也<lb/>
樹何罪置之弼具以狀聞帝皆可其奏弼曰為人臣無<lb/>
禮至此其罪大矣出詣公車免冠徒跣請罪帝召入謂<lb/>
曰吾聞築社之役蹇蹷而築之端冕而事之神降之福<lb/>
然則卿有何罪其冠履就職茍可以利社稷便百姓者<lb/>
竭力為之勿顧慮也<lb/>
<pb n="KR3a0094_WYG_045-6a"/>
　臣若水通曰古弼之捽樹直諫而以身請罪成帝之<lb/>
　霽怒優容而勉使竭力君臣可謂兩得矣至於玩人<lb/>
　䘮徳玩物䘮志之規未聞而自怨自艾改過遷善之<lb/>
　勇不著惜哉<lb/>
唐太宗貞觀元年有上書去佞臣者上因告之曰君源<lb/>
也臣流也濁其源而求其流之清不可得矣君自為詐<lb/>
何以責臣下之直乎<lb/>
　臣若水通曰唐太宗君臣源流之喻切矣然徒知源<lb/>
<pb n="KR3a0094_WYG_045-6b"/>
　之不可濁而不能浚之以清知其自為詐而不能養<lb/>
　之於誠乃至以已之尚詐而恕其佞臣而不問夫佞<lb/>
　者固不臣矣容佞者果得其為君之道乎<lb/>
唐太宗貞觀元年十二月或告右丞魏徵私其親戚上<lb/>
使御史大夫温彦博按之無狀彦博言於上曰徵不存<lb/>
形迹逺避嫌疑心雖無私亦有可責上令彦博讓徵且<lb/>
曰自今宜存形迹他日徵入見言於上曰臣聞君臣同<lb/>
體宜相與盡誠若上下俱存形迹則國之興喪尚未可<lb/>
<pb n="KR3a0094_WYG_045-7a"/>
知臣不敢奉詔上瞿然曰吾已悔之徵再拜曰臣幸得<lb/>
奉事陛下願使臣為良臣勿為忠臣上曰忠良有以異<lb/>
乎對曰稷契臯陶君臣協心俱享尊榮所謂良臣龍逢<lb/>
比干面折廷争身誅國亡所謂忠臣上悦賜絹五百疋<lb/>
又六年閏月乙卯上宴近臣於丹霄殿長孫無忌曰王<lb/>
珪魏徵昔為仇讎不謂今日得此同宴上曰徵珪盡心<lb/>
所事故我用之然徵每諫我不從我與之言輙不應何<lb/>
也魏徵對曰臣以事為不可故諫陛下不從而臣應之<lb/>
<pb n="KR3a0094_WYG_045-7b"/>
則事遂施行故不敢應上曰且應而復諫庸何傷對曰<lb/>
昔舜戒群臣爾無面從退有後言臣心知其非而口應<lb/>
陛下乃面從也豈稷契事舜之意邪上大笑曰人言魏<lb/>
徵舉止踈慢我視之更覺娬媚正為此爾徵起拜謝曰<lb/>
陛下開臣使言故臣得盡其愚若陛下拒而不受臣何<lb/>
敢數犯顔色乎<lb/>
　臣若水通曰太宗之於魏徵可謂信任矣然聞人之<lb/>
　言猶不能不假他人之考按者是得為任賢勿疑乎<lb/>
<pb n="KR3a0094_WYG_045-8a"/>
　魏徵之告太宗欲為良臣矣然而無臯䕫稷契之學<lb/>
　故不能致其主得盡事君之忠乎故為君者舍堯舜<lb/>
　禹湯之學未盡其為君也為臣者舍臯䕫稷契之學<lb/>
　未盡其為臣也仰惟聖明天授聰明負堯舜禹湯文<lb/>
　武之資陋太宗而不屑為也而輔養聖學者必皆臯<lb/>
　䕫稷契其人然後可也<lb/>
賈誼新書曰上設亷恥禮義以遇其臣而群臣不以節<lb/>
行而報其上者即非人類也故化成俗定則為人臣者<lb/>
<pb n="KR3a0094_WYG_045-8b"/>
主爾忘身國爾忘家公爾忘私<lb/>
　臣若水通曰上以亷恥禮義遇之則使臣以禮矣下<lb/>
　以節行忘私報之則事君以忠矣故上以禮則下以<lb/>
　忠感應之必然也為人君欲得臣之報禮以圖治理<lb/>
　者何憚而不以禮乎<lb/>
劉向説苑曰人臣之行有六正六邪行六正則榮犯六<lb/>
邪則辱榮辱者禍福之門也賢臣處六正之道不行六<lb/>
邪之術故上安而下治生則見樂死則見思<lb/>
<pb n="KR3a0094_WYG_045-9a"/>
　臣若水通曰六正者曰聖曰良曰忠曰智曰貞曰直<lb/>
　善雖不同同歸於治也六邪者曰具曰諛曰姦曰䜛<lb/>
　曰賊曰亡國惡雖不同同歸於亂也故與治同道罔<lb/>
　不興與亂同事罔不亡矣君子小人分而治忽見矣<lb/>
　則何以辨之曰自君心好惡始故人君之心能公則<lb/>
　明明則邪正不混矣故臣之事君當正其術君之取<lb/>
　臣當正其心<lb/>
劉向曰虚心白意進善通道勉主以禮義論主以長䇿<lb/>
<pb n="KR3a0094_WYG_045-9b"/>
將順其美匡救其惡功成事立歸善於君不敢獨伐其<lb/>
勞<lb/>
　臣若水通曰陳善閉邪敬之至也歸善不有尊之至<lb/>
　也劉向之言其知事君之道哉食君之禄荷君之恩<lb/>
　者宜佩之無斁也<lb/>
班固白虎通曰君使臣以禮臣事君以忠謙謙君子利<lb/>
涉大川以貴下賤大得民也<lb/>
　臣若水通曰君臣一心而治化行矣君臣二心則禍<lb/>
<pb n="KR3a0094_WYG_045-10a"/>
　亂至矣是故以貴下賤禮以使臣君之心即臣之心<lb/>
　也利涉大川忠以事君臣之心即君之心也夫一心<lb/>
　者豈人之所不能哉不為爾一之何如曰在講學學<lb/>
　一則徳一徳一則心一矣<lb/>
宋儒程顥曰今天下之士人在朝者又不能言退者遂<lb/>
忘之又不肯言此非朝廷吉祥雖未見從又不曾有大<lb/>
横見加便豈可自絶也君臣即如父子也父子之義不<lb/>
可絶豈有身為侍從尚食其禄視其危亡曾不論列君<lb/>
<pb n="KR3a0094_WYG_045-10b"/>
臣之義固如此乎<lb/>
　臣若水通曰古之君臣之喻多矣有喻之以父子者<lb/>
　非不親也然而有父子不相顧者矣有喻之以元首<lb/>
　股肱腹心手足者非不一體也然而有痛癢不相闗<lb/>
　者矣至於喉舌之喻則一體死生以之可不懼乎夫<lb/>
　君猶心腹也臣之侍從言論猶喉舌也侍從臺諫之<lb/>
　官不言如喉舌不通其身心將與喉舌俱死矣此非<lb/>
　特人君家國之憂亦為人臣者終身之憂也臣愚敢<lb/>
<pb n="KR3a0094_WYG_045-11a"/>
　以此廣程顥孟軻之説以為明主獻以為言路規<lb/>
程頤曰為人臣者居其位食其禄必思何所得爵禄来<lb/>
處乃得君也必思所以報其君凡勤勤盡忠為報君也<lb/>
　臣若水通曰程頤之説葢就中人以下食禄思報者<lb/>
　之警䇿也語曰肉食者謀之又曰朝不坐燕不與殺<lb/>
　三人足以反命議者謂其自待之薄夫君臣之義不<lb/>
　可解於心者也有去就而無厚薄扶危濟傾之力多<lb/>
　出於踈逺下位之臣豈以其禄之厚薄異其心哉故<lb/>
<pb n="KR3a0094_WYG_045-11b"/>
　臣之盡忠非欲以相報也乃自盡也人之所以根於<lb/>
　天性者也夫豈有所為而為之者哉必如此而後君<lb/>
　臣之義正<lb/>
或謂程頤曰先生於上前委曲已甚不亦過乎曰不於<lb/>
此致力盡心而於何所<lb/>
　臣若水通曰孟子稱我非堯舜之道不敢以陳於王<lb/>
　前程頤學似孟子者也故其在經筵容貌極其莊誠<lb/>
　敬極其至宜乎或人有已甚之疑也他日文彦博聞<lb/>
<pb n="KR3a0094_WYG_045-12a"/>
　其講説嘗歎曰真侍講也若程頤者可謂萬世事君<lb/>
　者之法矣<lb/>
龜山楊時曰人臣之事君豈可佐以刑名之説如此是<lb/>
使人主失仁心也人主無仁心則不足以得人故人臣<lb/>
能使其君視民如傷則王道行矣<lb/>
　臣若水通曰易曰立天之道曰隂與陽立地之道曰<lb/>
　柔與剛立人之道曰仁與義人主之學在知道而已<lb/>
　矣知道則仁義並行而天地隂陽剛柔備矣故禮以<lb/>
<pb n="KR3a0094_WYG_045-12b"/>
　勸之刑以懲之同於仁義也同於道也故春以生之<lb/>
　秋以殺之而萬物成矣楊時之所惡刑名者葢謂商<lb/>
　鞅韓非慘刻者之刑爾非謂弼教之刑也所謂仁者<lb/>
　葢能好惡人之仁也非姑息之仁也時之言葢有為<lb/>
　而發也歟<lb/>
五峰胡宏曰自三代之道不行君臣之義不明君誘其<lb/>
臣以富貴臣干其君以文藝夫君臣相與之際萬化之<lb/>
原也既汩於利矣末流其可禁乎此三代之治所以不<lb/>
<pb n="KR3a0094_WYG_045-13a"/>
復也<lb/>
　臣若水通曰三代君臣以道相與以義相合誠而已<lb/>
　矣上下交誠然而徳業不成者未之有也後世君誘<lb/>
　其臣以富貴臣干其君以文藝相率為偽而已矣上<lb/>
　下交偽然而災害不生者未之有也治不古若無恠<lb/>
　乎其然矣為人君者其可專以文辭取士而徒以富<lb/>
　貴誘其臣哉<lb/>
張栻囘嚴主簿啓有云皇家設科本收多士之用而君<lb/>
<pb n="KR3a0094_WYG_045-13b"/>
子從事豈為一身之謀故官無尊卑而報國則均事無<lb/>
大小而行志則一<lb/>
　臣若水通曰君之取士也為其賢也臣之事君也為<lb/>
　其道也故君有取於其臣臣有期於其君期之者至<lb/>
　矣夫何有尊卑大小之間哉臣於人者可以悟矣<lb/>
張九成曰君不信其臣故以術而御其臣臣不信其君<lb/>
故以術而防其君君臣上下無非以術相與欲其終始<lb/>
無間難矣<lb/>
<pb n="KR3a0094_WYG_045-14a"/>
　臣若水通曰君臣相與之際信與不信而已夫信者<lb/>
　結於心者也信則用誠不信則用術誠則始終皆一<lb/>
　術則始終皆二君以術而御其臣臣以術而應其君<lb/>
　相二相間則臣之寵愛不終而君之盛徳有累而亂<lb/>
　亡之所由起也臣故掲之以為萬世君臣之戒<lb/>
張浚曰事君者必此心純一而後能有感格<lb/>
　臣若水通曰上下之心一而已矣理一而已矣故純<lb/>
　一則不雜不雜則誠未有誠而不動者一心之感應<lb/>
<pb n="KR3a0094_WYG_045-14b"/>
　也故言無不聽諫無不行信在言前也然則為人臣<lb/>
　欲格君心者其可不求夫純一之學也哉<lb/>
國朝洪武十七年十一月乙丑上御東閣從容謂侍臣<lb/>
曰責難之辭人所難受明君受之為無難諂諛之語人<lb/>
所易從昏主信之為易入朕觀唐虞君臣賡歌責難之<lb/>
際氣象雍容後世以諂諛相歡如陳後主江總輩汙穢<lb/>
簡䇿貽譏千古此誠可為戒右春坊右贊善董倫對曰<lb/>
誠如陛下所諭惟明主則能慎擇之上曰責難易入於<lb/>
<pb n="KR3a0094_WYG_045-15a"/>
賢君而諂諛難動乎明主人臣以道事君惟在守之以<lb/>
正若患得失則無所不至矣<lb/>
　臣若水通曰書云有言逆于汝心必求諸道有言巽<lb/>
　于汝志必求諸非道責難者逆心之言也故難受諂<lb/>
　諛者巽志之言也故易入賢明之君在審之而已矣<lb/>
　責難之言入則天下䝉其福諂諛之言入則天下受<lb/>
　其殃故人君以難受為藥以易入為毒人臣以責難<lb/>
　為恭以諂諛為賊則君臣上下各盡其道而國治矣<lb/>
<pb n="KR3a0094_WYG_045-15b"/>
　皇祖諭侍臣及此灼見其弊非天下之至明其孰能<lb/>
　與於斯此聖子神孫當念之以為御臣下聽言之法<lb/>
　也<lb/>
國朝太祖高皇帝大誥曰昔者人臣得與君同遊者其<lb/>
竭忠誠全其君飲食夢寐未嘗忘其政所以政者何惟<lb/>
務為民造福拾君之失撙君之過補君之闕顯祖宗於<lb/>
地下歡父母於生前榮妻子於當時身名流芳千萬載<lb/>
不磨<lb/>
<pb n="KR3a0094_WYG_045-16a"/>
　臣若水通曰此聖祖君臣同遊之誥也葢君臣之分<lb/>
　如天尊地卑之嚴嚴則踈踈則上下不交而徳業日<lb/>
　廢矣故唐虞三代之時君臣相親於一堂之上都俞<lb/>
　吁咈將順匡救無非講學之時也此徳業之所以隆<lb/>
　盛乎自漢唐以下諸君非不有時而同遊不過宴賞<lb/>
　觴詠助欲喪徳而已我聖祖君臣同遊之誥直欲拾<lb/>
　其失撙其過補其闕不忘其政以福乎民而涵養徳<lb/>
　性變化氣質之益又黙寓於其間所以格心成徳尤<lb/>
<pb n="KR3a0094_WYG_045-16b"/>
　有出於言語之外者仰惟聖明脩復舊章而力行之<lb/>
　則君聖臣賢一舉兩得而萬化成矣天下幸甚<lb/>
正統四年欽定憲綱居風憲者須用持身端肅公勤詳<lb/>
慎毋得䙝慢怠惰凡飲食供帳只宜從儉不得踰分風<lb/>
憲之職其任至重行止語黙必須循理守法若纎毫有<lb/>
違則人人得而非議之為風憲之累矣故所至州縣取<lb/>
假分毫之物即自玷溷在我無瑕方可律人若於各衙<lb/>
門囑託公事比常人加三等有贓者從重論<lb/>
<pb n="KR3a0094_WYG_045-17a"/>
　臣若水通曰風憲之職在亷以律己正以格物而已<lb/>
　矣英廟以是諭其臣得使臣之道矣為臣以是奉其<lb/>
　公得事君之道矣臣故敬表而出之以為萬世使臣<lb/>
　事君之龜鑑焉<lb/>
憲綱出廵同事之人須相協和若有所見不同而行事<lb/>
乖碍者可於無人之處從容陳説利害以開導之彼心<lb/>
既悟自能從正凡人言語須虚心以聽不可偏執己見<lb/>
若聽者能從則言者亦不可矜為己功大抵同事當如<lb/>
<pb n="KR3a0094_WYG_045-17b"/>
兄弟相親相愛積誠相與未有不相契者凡有善相勸<lb/>
有過相規相規亦不可對衆發之庶其能從不可推惡<lb/>
避勞不可妨彼利己不可揚己抑人必務協和以相助<lb/>
益不但風憲如此諸司處同僚者亦皆當然<lb/>
　臣若水通曰共事之道不貴於同而貴於和同則不<lb/>
　和而和所以濟其同也同者私也和者公也甲曰可<lb/>
　乙亦曰可所謂同也是未得可之正也甲曰可乙曰<lb/>
　不可是必求得夫可之正矣所謂和也鹽梅酸醎不<lb/>
<pb n="KR3a0094_WYG_045-18a"/>
　同而同於和羮以梅濟梅以鹽濟鹽其能有和乎書<lb/>
　曰庶官乃和不和政厖夫和者人臣事君之忠也祖<lb/>
　宗憲綱所謂不同乖碍有過相規則亦不貴乎同也<lb/>
　所謂必於無人之處從容開導則亦所以為和也雖<lb/>
　然世之士夫外每失於同而内則不足於和何耶則<lb/>
　盍反其本矣書曰同寅協恭和𠂻哉故欲相濟於和<lb/>
　者必有寅恭之心然後可<lb/>
　<lb/>
<pb n="KR3a0094_WYG_045-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷四十五<lb/>
</p>
<p>
</p>
  </div>
</body>
</text>
</TEI>
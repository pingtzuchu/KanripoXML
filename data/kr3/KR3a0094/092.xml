<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷九十二</head>
    <p>
<pb n="KR3a0094_WYG_092-1a"/>
欽定四庫全書<lb/>
　格物通卷九十二　　　　明　湛若水　撰<lb/>
　　　慎賞賜上<lb/>
詩小雅彤弓彤弓弨兮受言藏之我有嘉賓中心貺之<lb/>
鐘皷既設一朝饗之<lb/>
　臣若水通曰此天子燕有功諸侯而錫以弓矢之樂<lb/>
　歌也彤弓朱弓也弨弛貎嘉賓指有功諸侯而言也<lb/>
　貺與也大飲賓曰饗夫諸侯有四夷之功而獻之王<lb/>
<pb n="KR3a0094_WYG_092-1b"/>
　則王賜之弓矢以覺報宴此有國者之常典也詩言<lb/>
　王者有弓其色彤然其體弨然受之弓人而藏之王<lb/>
　府以待乎有功其藏之也重矣迨夫我有嘉賓敵王<lb/>
　所愾而功在四夷者則中心實欲以此弓而與之夫<lb/>
　與之出於中心其與之也誠矣然與不徒與也必鍾<lb/>
　皷既設一朝舉以與之而遲留顧惜之心不少懷焉<lb/>
　又何與之之决哉是則始而藏弓以待有功之人<lb/>
　則不敢輕及其推誠以錫有功之人則不敢吝蓋藏<lb/>
<pb n="KR3a0094_WYG_092-2a"/>
　之重則必能不與其所不當與與之决則必能與其<lb/>
　所當與藏之重而與之决王者賞功之大權當如是<lb/>
　矣伏惟聖明留意於斯則賚與之際必致其謹不至<lb/>
　於過而財用節矣<lb/>
小雅采菽采菽采菽筐之筥之君子來朝何錫予之雖<lb/>
無予之路車乗馬又何予之𤣥衮及黼<lb/>
　臣若水通曰此詩采菽之首章天子美諸侯來朝而<lb/>
　言其賞賜之意也菽大豆也君子諸侯也路車金路<lb/>
<pb n="KR3a0094_WYG_092-2b"/>
　以賜同姓象路以賜異姓也𤣥衮𤣥衣而盡以卷龍<lb/>
　也黼如斧形刺之於裳也夫濫賞則妄費妄費則傷<lb/>
　財而耗國矣故天子因諸侯來朝而言采菽采菽則<lb/>
　必以筐筥盛之君子來朝則必有以賜予之又言今<lb/>
　雖無以予之然已有路車駕之乘馬以為乘御之寵<lb/>
　𤣥衮兼之黼裳以為佩服之榮則所以賜之者乃國<lb/>
　家之常典亦賜所當賜而慎且重矣何嘗或濫及哉<lb/>
　後之人主無公正之心賞賜出於私喜者多矣故武<lb/>
<pb n="KR3a0094_WYG_092-3a"/>
　庫之兵或賜於弄臣貂璫之寵或加於近侍或一媚<lb/>
　而蒙千金之賞或微勞而冒爵邑之封不知賞賜之<lb/>
　物雖出於朝廷而貢賦之輸實剥乎百姓也人君當<lb/>
　存心於喜怒之正則賞不濫而財自舒矣<lb/>
春秋成公八年秋七月天子使召伯來賜公命<lb/>
　臣若水通曰書天子使召伯來賜公命者何也譏失<lb/>
　賞也魯成公未有大功顯徳而周簡王特遣召伯以<lb/>
　賜之命非禮也書天子者君天下之稱夫賞罰予奪<lb/>
<pb n="KR3a0094_WYG_092-3b"/>
　自天子出者也故天子於諸侯終喪入見則有賜歲<lb/>
　時來朝則有賜敵王所愾而獻功焉則有賜今魯成<lb/>
　公免喪嗣位而不入見既更五服一朝之歲而不來<lb/>
　朝又未嘗敵王所愾而無功之可獻周胡為而賜命<lb/>
　于魯乎魯胡為而受之于周乎夫天命有徳五服五<lb/>
　章賜予者天之命也不當賜而賜之是謂僣賞僣賞<lb/>
　是違天矣違天是失其所以為天子之道矣此春秋<lb/>
　之所以譏之也歟<lb/>
<pb n="KR3a0094_WYG_092-4a"/>
禮記王制曰有功徳於民者加地進律<lb/>
　臣若水通曰此言古之天子巡狩所至見有功勞及<lb/>
　於民有徳澤布於下者則從而加其封域之制進其<lb/>
　爵命之等所以報其功崇其徳也夫賞罰之義人君<lb/>
　非故厚薄天下也所以礪世磨鈍也蓋不賞不勸不<lb/>
　罰不恥人無所用勸恥焉天下所由以不振也故曰<lb/>
　有功不賞有罪不誅雖堯舜不能以化天下也夫賞<lb/>
　賜必以其功徳則賞賜之行非褒其人也褒其功徳<lb/>
<pb n="KR3a0094_WYG_092-4b"/>
　也故賞以其功徳罰以其罪惡已不得而私焉後世<lb/>
　此義不明人君不以功徳而取人惟以私喜而授賞<lb/>
　則夫蒙其賞者亦輕之矣嗚呼古之賞賜也重後之<lb/>
　賞賜也輕故賞愈重人視之愈輕而國家之財愈困<lb/>
　則亦何益之有哉此今日不可以不慎者也<lb/>
月令曰賞公卿大夫於朝命相布徳和令行慶施惠下<lb/>
及兆民慶賜遂行毋有不當<lb/>
　臣若水通曰此孟春之令也天子於立春之日帥三<lb/>
<pb n="KR3a0094_WYG_092-5a"/>
　公九卿諸侯大夫迎春東郊而還乃賞公卿大夫於<lb/>
　朝又恐其恩未溥故命相行慶以賞有功之人又施<lb/>
　惠布澤下及兆民慶惠之典遂行矣毋有不當所以<lb/>
　謹之者至矣<lb/>
周禮夏官司勲掌六卿賞地之法以等其功王功曰勲<lb/>
國功曰功民功曰庸事功曰勞治功曰力戰功曰多凡<lb/>
有功者銘書于王之太常祭於大烝司勲詔之大功司<lb/>
勲藏其貳<lb/>
<pb n="KR3a0094_WYG_092-5b"/>
　臣若水通曰此周禮夏官之屬掌司勲之職吳澄定<lb/>
　以為天官是也下同曰賞地者即當田在逺郊之内<lb/>
　也王功如周公輔成王業其功最大故謂之勲也國<lb/>
　功如伊尹保全國家其功次之故謂之功也民功者<lb/>
　如后稷法施於民是也故謂之庸事功如大禹勤勞<lb/>
　於事是也故謂之勞治功曰力如臯陶强力以制治<lb/>
　也戰功曰多如韓信多筭以勝敵也凡若此者悉書<lb/>
　其名于王之太常太常旗也畫日月於旗故曰太常<lb/>
<pb n="KR3a0094_WYG_092-6a"/>
　以旌其功又祭于大烝以報其功不但已也又以配<lb/>
　享之功告于神藏于紀功之副以待攷若此則賞必<lb/>
　以功而無功者不得以濫賞而國用節矣<lb/>
夏官司士以詔王治以徳詔爵以功詔祿以能詔事以<lb/>
乆奠食唯賜無常<lb/>
　臣若水通曰此夏官之屬司士所掌之職也然曰詔<lb/>
　王治者告王以當治之事也有徳者告王而爵之有<lb/>
　功者告王而祿之有能者告王而任以事以至任職<lb/>
<pb n="KR3a0094_WYG_092-6b"/>
　之乆者則定其餼廪之多寡不必告于王也然此皆<lb/>
　以常職而食於上者至於賜則出於人君之特恩勵<lb/>
　世之權也何常數乎夫有常者一定之制而無常者<lb/>
　一定之義義之與比何常之有由是觀之先王之賞<lb/>
　賚豈作好作惡為之哉<lb/>
左傳文公十二年秦伯使西乞術來聘且言将伐晉㐮<lb/>
仲辭曰君不忘先君之好照臨魯國鎮撫其社稷重之<lb/>
以大器寡君敢辭玉對曰不腆敝器不足辭也主人三<lb/>
<pb n="KR3a0094_WYG_092-7a"/>
辭賔荅曰寡君願徼福乎周公魯公以事君不腆先君<lb/>
之敝器使下臣致諸執事以為瑞節要結好命所以藉<lb/>
寡君之命結二國之好是以敢致之㐮仲曰不有君子<lb/>
其能國乎國無陋矣厚賄之<lb/>
　臣若水通曰先君謂魯先君也大器謂珪璋也腆厚<lb/>
　也徼要也魯公伯禽也下臣西乞術自稱不敢斥尊<lb/>
　故言致諸執事節信也執珪璋為信故言以為瑞信<lb/>
　致謂致玉也賄贈也西乞術之聘為伐晉也襄仲既<lb/>
<pb n="KR3a0094_WYG_092-7b"/>
　不欲棄二國之好而辭玉矣曷為而復賄之乎善其<lb/>
　不辱命也賄以不辱命則其所賜亦有節而非無義<lb/>
　之費矣<lb/>
宣公十五年晉侯賞桓子狄臣千室亦賞士伯以𤓰衍<lb/>
之縣曰吾獲狄土子之功也微子吾䘮伯氏矣羊舌職<lb/>
説是賞也曰周書所謂庸庸祗祗者謂此物也夫士伯<lb/>
庸中行伯君信之亦庸士伯此之謂明徳矣文王所以<lb/>
造周不是過也故詩曰陳錫哉周能施也率是道也其<lb/>
<pb n="KR3a0094_WYG_092-8a"/>
何不濟<lb/>
　臣若水通曰桓子荀林父也士伯即士貞子也微無<lb/>
　也䘮伯氏言邲之敗晉侯欲殺林父因士伯之諫而<lb/>
　止也羊舌職叔向父也庸庸祗祗謂用所可用敬所<lb/>
　可敬也此書康誥之言而言文王之克明徳者如上<lb/>
　所云也詩大雅文王之篇率循也夫先王之賞賜必<lb/>
　有功徳者乃施之士伯得與荀林父同受晉侯之賞<lb/>
　何也蓋晉侯用荀林父而成獲狄之功荀林父則由<lb/>
<pb n="KR3a0094_WYG_092-8b"/>
　士伯而進用保全林父以成功者也以是而施諸有<lb/>
　功之臣而推及薦賢為國之人則用為有義矣羊舌<lb/>
　職之説是賞也不亦宜乎<lb/>
襄公二十六年鄭伯賞入陳之功三月甲寅朔享子展<lb/>
賜之先路三命之服先八邑賜子産次路再命之服先<lb/>
六邑子産辭邑曰自上以下降殺以兩禮也臣之位在<lb/>
四且子展之功也臣不敢及賞禮請辭邑公固予之乃<lb/>
受三邑公孫揮曰子産其将知政矣譲不失禮<lb/>
<pb n="KR3a0094_WYG_092-9a"/>
　臣若水通曰子展為元帥鄭伯賜之享之皆以賞其<lb/>
　入陳之功也先路次路皆周王所賜車也八邑三十<lb/>
　二井也六邑二十四井也子産位次當受二邑以公<lb/>
　固予之故受三邑示不當受也不失禮謂不失其班<lb/>
　次之禮也夫入陳之功首子展次子産其分固自有<lb/>
　不同者鄭伯請于周而賞之似也然子産位在四則<lb/>
　義宜賜二邑爾公賜之六焉過矣及子産辭之義也<lb/>
　而卒受其三者以君之命亦義也故受之三則下不<lb/>
<pb n="KR3a0094_WYG_092-9b"/>
　至失禮上不至違君子産於義得矣鄭伯之賜予能<lb/>
　免過舉乎<lb/>
襄公二十七年公與免餘邑六十辭曰唯卿備百邑臣<lb/>
六十矣下有上祿亂也臣弗敢聞且寗子唯多邑故死<lb/>
臣懼死之速及也公固與之受其半以為少師公使為<lb/>
卿辭曰大叔儀不貳能賛大事君其命之乃使文子為<lb/>
卿<lb/>
　臣若水通曰公謂衛獻公免餘公孫氏衛大夫六十<lb/>
<pb n="KR3a0094_WYG_092-10a"/>
　指一乗之邑而言寗子名喜死謂死於禍為少師以<lb/>
　免餘為少師之官也不貳謂事君無貳心也賛佐也<lb/>
　命之勸獻公命大叔儀為卿也書曰天命有徳五服<lb/>
　五章哉則知賞曰天命非人君所得私也衛獻與免<lb/>
　餘之邑果天命之公乎葢其賞免餘者賞其能殺寗<lb/>
　喜也殺寗喜者徳其因之而返國也逐我者出納我<lb/>
　者死此子鮮之所以終身不仕也免餘其可徳之哉<lb/>
國語周語晉文公既定襄王于郟王勞之以地辭請隧<lb/>
<pb n="KR3a0094_WYG_092-10b"/>
焉王弗許曰昔我先王之有天下也規方千里以為甸<lb/>
服以供上帝山川百神之祀以備百姓兆民之用以待<lb/>
不庭不虞之患其餘以均分公侯伯子男使各有寧宇<lb/>
以順及天地無逢其災害先王豈有頼焉内官不過九<lb/>
御外官不過九品足以供給神祇而已豈敢厭縱其耳<lb/>
目心腹以亂百度亦惟是死生之服物采章以臨長百<lb/>
姓而輕重布之王何異之有<lb/>
　臣若水通曰王勞之以地謂陽樊温原攅茅之田隧<lb/>
<pb n="KR3a0094_WYG_092-11a"/>
　王之𦵏禮闕地為道故曰隧百姓百官族姓有世功<lb/>
　者用財用也庭直也虞度也其餘甸服之外地也寕<lb/>
　安也宇居也頼利也死之服謂六隧之民引王柩輅<lb/>
　輕重布之貴賤各有等也何異之有言帝王皆然夫<lb/>
　文公定襄王於郟其翊戴之功可謂大矣請隧宜無<lb/>
　不從者然地可多與而名器不可以假人使襄王茍<lb/>
　溺一時之私如其請焉則周之禍未可量也故孔子<lb/>
　先正名之政重繁纓之惜豈徒然哉<lb/>
<pb n="KR3a0094_WYG_092-11b"/>
周語王孫説曰魯叔孫之來也必有異焉其享覲之幣<lb/>
薄而言謟殆請之也若請之必欲賜也魯執政惟强故<lb/>
不歡焉而後遣之且其狀方上而鋭下宜觸冐人王其<lb/>
勿賜若貪陵之人來而盈其願是不賞善也且財不給<lb/>
　臣若水通曰説周大夫魯執政惟强故不歡焉而後<lb/>
　遣之者謂魯執政之人唯畏其強禦難距其欲故不<lb/>
　歡悦而復遣之也夫賞錫者天王之殊恩自上而下<lb/>
　者非可得而請也可請則惠䙝矣叔孫僑如幣薄而<lb/>
<pb n="KR3a0094_WYG_092-12a"/>
　言謟宜王孫説豫有以待之歟故明主愛一顰一笑<lb/>
　况錫與之大者哉<lb/>
魯語臧文仲曰善有章雖賤賞也<lb/>
　臣若水通曰章著也謂善之章著者也夫天命有徳<lb/>
　所以懋賞也天命者天之理也故君天下賞一人而<lb/>
　千萬人勸奉天之理而得乎民之同然者也故賞惟<lb/>
　其善不惟其人奚貴賤之間是以刑賞不必徧於天<lb/>
　下而天下服者凡以得其心故也君天下者可不監<lb/>
<pb n="KR3a0094_WYG_092-12b"/>
　文仲之言乎<lb/>
魯語仲尼曰古者分同姓以珍王展親也分異姓以逺<lb/>
方之職貢使無忘服也<lb/>
　臣若水通曰展重也玉謂若夏后氏之璜也無毋通<lb/>
　服事也使毋忘所事也夫古之明王重一顰一笑親<lb/>
　親賢賢各有攸當故分同姓以珍玉分異姓以逺物<lb/>
　䟽戚不踰其常親賢不失其倫以示不茍也後之賢<lb/>
　君如漢文帝猶有鄧通銅山之賜况其下者乎操威<lb/>
<pb n="KR3a0094_WYG_092-13a"/>
　福之柄者蓋思所以慎其賜予哉<lb/>
周顯王十八年韓昭侯有弊袴命藏之侍者曰君亦不<lb/>
仁者矣不賜左右而藏之昭侯曰吾聞明主愛一嚬一<lb/>
笑今袴豈特嚬笑哉吾必待有功者<lb/>
　臣若水通曰詩云彤弓弨兮受言藏之此古昔帝王<lb/>
　之所以待有功也必待有功則無功者不得以濫賞<lb/>
　賞不濫則國用舒矣夫弊袴微物也昭侯以待有功<lb/>
　則凡大於弊袴其肯輕以與人乎由是言之則昭侯<lb/>
<pb n="KR3a0094_WYG_092-13b"/>
　之能節用以足其國可知矣後之人君賞賜無度寧<lb/>
　不亦可愧乎<lb/>
漢章帝性寛仁篤於親親故叔父濟南中山二王毎數<lb/>
入朝特加恩寵又賞賜羣臣過於制度倉帑為虚何敞<lb/>
奏記宋由曰尋公家之用皆百姓之力明君賜賚宜有<lb/>
品制忠臣受賞亦應有度<lb/>
　臣若水通曰予奪辭受義焉而已過焉濫也故上不<lb/>
　濫與下無濫受上下相孚於義然後國家可保也上<lb/>
<pb n="KR3a0094_WYG_092-14a"/>
　過予下過受上下相誘於利則財困民離将并其有<lb/>
　而亡之矣安能保其國家乎章帝數加恩寵於二王<lb/>
　而羣臣賞賜無度則傷財害民矣何敞獨能言於宋<lb/>
　由其亦忠臣愛國之心哉是故明君之賞賜不可以<lb/>
　不慎焉<lb/>
晉惠帝永康元年九月吏部尚書劉頌曰昔漢之錫魏<lb/>
魏之錫晉皆一時之用非可通行周勃霍光其功至大<lb/>
皆不聞有九錫之命也<lb/>
<pb n="KR3a0094_WYG_092-14b"/>
　臣若水通曰聖帝明王謹賜賚之禮所以防僣妄而<lb/>
　生厲階也錫命賜予之大者也况九錫之命權臣肆<lb/>
　姦之漸爾曹瞞司馬懿挾天子以令諸侯得非九錫<lb/>
　為之崇乎漢魏之祚所由終晉亦可以監矣劉頌言<lb/>
　之所以抑姦臣無上之心何其切哉<lb/>
　<lb/>
　<lb/>
　格物通卷九十二<lb/>
</p>
<p>
</p>
  </div>
</body>
</text>
</TEI>
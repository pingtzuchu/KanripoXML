<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷三</head>
    <p>
<pb n="KR3a0094_WYG_003-1a"/>
欽定四庫全書<lb/>
　格物通卷三　　　　　　明　湛若水　撰<lb/>
　　　立志上<lb/>
易臨初九咸臨貞吉象曰咸臨貞吉志行正也<lb/>
　臣若水通曰臨卦初九陽明居正徧臨四陰君子臨<lb/>
　照小人之情状故有咸臨之象以其陽剛居正故云<lb/>
　貞吉象又發明爻辭之義以為咸臨所以貞吉者以<lb/>
　其志行正也以剛徳得正位以正為志者也又上與<lb/>
<pb n="KR3a0094_WYG_003-1b"/>
　六四近君柔中之人相應則又志於行己之正以正<lb/>
　乎小人之不正而其志可大行也臨則羣邪去而大<lb/>
　道斯行矣非君子之志之正其能不惑于小人者乎<lb/>
　孟子曰惟大人為能格君心之非君正莫不正一正<lb/>
　君而國定矣是故人君大臣之志莫大於至正以正<lb/>
　朝廷正百官正萬民而王道畢矣<lb/>
恒象曰雷風恒君子以立不易方<lb/>
　臣若水通曰雷風相與有恒之象君子觀此以常乆<lb/>
<pb n="KR3a0094_WYG_003-2a"/>
　其徳立者中立不倚三十而立之立有立者道也不<lb/>
　易者志也道無定方感而發於事然後義形而方義<lb/>
　無窮而志有定吾志之道應萬變之義而不變與天<lb/>
　道常運日月常明悠乆而無疆何易之有故君子定<lb/>
　其志而道義出矣<lb/>
兊九二孚兊吉悔亡象曰孚兊之吉信志也<lb/>
　臣若水通曰兊説也以九陽剛居二中為以孚信自<lb/>
　守而説者雖比陰柔小人和而不同説而不失剛中<lb/>
<pb n="KR3a0094_WYG_003-2b"/>
　故吉而悔亡也於是象又發明爻義云所謂孚兊之<lb/>
　吉者盖九陽剛為孚信二在中為志以孚信存於中<lb/>
　心為志存天理之正也故於小人説之以正小人感<lb/>
　而説之何悔之有君志莫貴於至誠誠則天下小人<lb/>
　革面君子革心而皆我説矣<lb/>
書商書太甲王懋乃徳視乃烈祖無時豫怠<lb/>
　臣若水通曰此乃伊尹告太甲之言也懋勉怠惰皆<lb/>
　謂有志無志也徳者心所得之理也烈祖有功之祖<lb/>
<pb n="KR3a0094_WYG_003-3a"/>
　謂成湯也伊尹言太甲亦當勉於其徳視烈祖之所<lb/>
　為所謂日新又新者不可頃刻而逸豫怠惰也夫人<lb/>
　之為善在於立志豫怠則其志荒矣其志荒則天理<lb/>
　滅而徳亡矣故人君當以法祖為志法祖當以懋徳<lb/>
　為志洪惟我太祖豐功茂烈徳庇萬世誠今日聖明<lb/>
　之所當法以勉徳不可豫怠者也<lb/>
周官功崇惟志業廣惟勤惟克果斷乃罔後艱<lb/>
　臣若水通曰此成王申戒卿士果於立志以廣功業<lb/>
<pb n="KR3a0094_WYG_003-3b"/>
　之言也事之所成為功心之所存為志志於王者則<lb/>
　王矣志於道徳者則道徳矣志於聖賢者則聖賢矣<lb/>
　夫志氣之帥也志之所至氣必至焉豈有志於是而<lb/>
　事之所成有不至於是者邪故言功崇者在於志也<lb/>
　業廣者在於勤也若能果斷則無後艱之患矣宋儒<lb/>
　程顥曰義理不先定則多聴而易惑志意不先定則<lb/>
　守善而或移其示人立志之説尤深切矣故果斷則<lb/>
　志立志立則勤勤則功崇業廣而可以裕後於無窮<lb/>
<pb n="KR3a0094_WYG_003-4a"/>
　矣何後艱之有哉後之聖君賢相欲圖悠乆之治者<lb/>
　必先自立志始<lb/>
詩魏風伐檀坎坎伐檀兮寘之河之干兮河水清且漣<lb/>
漪不稼不穡胡取禾三百廛兮不狩不獵胡瞻爾庭有<lb/>
縣貆兮彼君子兮不素餐兮<lb/>
　臣若水通曰此詩人言伐檀者之勵志也坎坎伐斧<lb/>
　之聲言用力伐檀将以為車今乃寘之河干而無所<lb/>
　用不得自食其力矣如不耕則不可以得禾不獵則<lb/>
<pb n="KR3a0094_WYG_003-4b"/>
　不可以得獸是以寜甘心窮餓而不素餐也然其勵<lb/>
　志何以能若此哉原其志之所存必有在矣非真有<lb/>
　以見夫天理之本體富貴貧賤處之一而不少易其<lb/>
　志者能之乎志定則守定守定則非其道一介不取<lb/>
　非其力一食不受也嗚呼賢哉伐檀之志乎由此推<lb/>
　之立此志於學則必為先難而後獲矣立此志於仕<lb/>
　則必為先事而後食矣立此志於天下則必為先天<lb/>
　下之憂而憂後天下之樂而樂矣故曰不患志之不<lb/>
<pb n="KR3a0094_WYG_003-5a"/>
　立惟患心之無見故君子之學必先求見大而後可<lb/>
周頌敬之維予小子不聦敬止日就月將學有緝熈于<lb/>
光明<lb/>
　臣若水通曰此成王既受羣臣之戒乃自為答之之<lb/>
　言也小子成王自謂也熈亦明也成王言我不聰而<lb/>
　未能敬也然當自勉於學庶幾日有所就月有所將<lb/>
　續而明之廓清昏蔽使吾心光大髙明之本體以復<lb/>
　可也夫聖學莫先於立志立志莫先於見大見大者<lb/>
<pb n="KR3a0094_WYG_003-5b"/>
　非他即天理也天理者非他即吾心之本體也心體<lb/>
　本自廣大本自髙明人惟不見此體則志無定向而<lb/>
　學有間斷廣大髙明之體失矣成王言學而以緝熈<lb/>
　光明為志盖有以見大矣豈非堯舜禹湯文武心學<lb/>
　之傳乎嗚呼賢哉人主誠志乎成王之所志而自求<lb/>
　本體之光明則聦明聖智皆由此出何憂乎徳不如<lb/>
　唐虞治不如三代哉<lb/>
春秋莊公十二年春王正月紀叔姬歸于酅<lb/>
<pb n="KR3a0094_WYG_003-6a"/>
　臣若水通曰叔姫歸酅者何明志也曰歸者何明所<lb/>
　天也叔姫紀侯之媵妾也酅者紀國之屬邑也叔姬<lb/>
　者以宗廟在酅歸奉其祀也夫仁不以盛衰改節義<lb/>
　不以存亡易心志定故也天一而已故也叔姫以一<lb/>
　婦人尚能全節守義立綱常於萬世其志亦可壮也<lb/>
　詩曰髧彼兩髦誓弗二天殆與共姜之節同垂不朽<lb/>
　後之賣國降虜奄奄出婦人下其志亦可悲夫<lb/>
禮記禮運曰大道之行也與三代之英丘未之逮也而<lb/>
<pb n="KR3a0094_WYG_003-6b"/>
有志焉<lb/>
　臣若水通曰大道之行謂上古道洽之時也三代之<lb/>
　英謂名世之臣也當時君臣皆以天下為一身者也<lb/>
　未逮而有志謂慕而願學之也慕之故志之志之故<lb/>
　學之學之故身有之故曰老者安之朋友信之少者<lb/>
　懐之其夫子慕大道之志乎<lb/>
孔子閒居曰志之所至詩亦至焉詩之所至禮亦至焉<lb/>
禮之所至樂亦至焉樂之所至哀亦至焉<lb/>
<pb n="KR3a0094_WYG_003-7a"/>
　臣若水通曰五至一而已矣何以曰一志而已矣夫<lb/>
　志心之之也心有所之而不已焉必形諸言而詩成<lb/>
　矣由詩之所至而不已焉必将加于民而禮以動之<lb/>
　矣由禮之所至而不已焉必将樂民之樂而樂以和<lb/>
　之矣由樂民之樂而不已焉必将憂其將壊而哀思<lb/>
　民勤至矣夫由哀以遡于詩而卒本之志焉則人君<lb/>
　之志誠萬事之本而不可不立焉者由是推之凡志<lb/>
　於正者必無往而不正志於邪者必無往而不邪邪<lb/>
<pb n="KR3a0094_WYG_003-7b"/>
　正公私立乎中而以類應于外者若影響焉人君之<lb/>
　志可不慎歟是故格物之道審幾要矣立志急焉<lb/>
儒行曰身可危也而志不可奪也雖危起居竟信其志<lb/>
　臣若水通曰危起居謂比黨者因事傷之也所謂身<lb/>
　危也竟終信不屈也所謂志不可奪也夫立志至身<lb/>
　危矣而不可奪焉夫然後謂之志志也者志於道也<lb/>
　伸志則伸道矣<lb/>
射義曰天地四方者男子之所有事也故必先有志於<lb/>
<pb n="KR3a0094_WYG_003-8a"/>
其所有事然後敢用穀也<lb/>
　臣若水通曰上下四方曰宇古今往來曰宙宇宙内<lb/>
　事即已性分内事也此性道渾淪之體也志也者<lb/>
　志於此而已矣故男子之生必先懸桑弧蓬矢六以<lb/>
　射天地四方而後乃使母食之所以示志也<lb/>
論語子曰吾十有五而志于學<lb/>
　臣若水通曰此章聖人自言其進徳之序而始之以<lb/>
　此也然以此而始亦以此而終夫學莫先於立志而<lb/>
<pb n="KR3a0094_WYG_003-8b"/>
　所志莫大乎道志於學即志於道也人之志道如木<lb/>
　之有根然株榦花實皆與根一貫者也三十而立志<lb/>
　之立也四十不惑志之不惑也五十而知天命窮知<lb/>
　此志之藴也耳順從心則極其變化而所志始畢矣<lb/>
　然則志也者其聖學始終之要乎故世之學者未有<lb/>
　不先定其志能任重而道逺者也然而持志有要焉<lb/>
　忘則不及助則過皆非善學也勿忘勿助此孟子之<lb/>
　所以善持其志而為學者之所當從事歟<lb/>
<pb n="KR3a0094_WYG_003-9a"/>
子曰茍志於仁矣無惡也<lb/>
　臣若水通曰仁與不仁之間不能以髪者也入乎此<lb/>
　則出乎彼惡者非仁也吾心之邪念也仁者天理也<lb/>
　吾心之中正也人於頃刻之間邪念生焉則為惡而<lb/>
　不仁矣頃刻之間而正念生焉則為天理而不仁逺<lb/>
　矣故其心誠在於仁隨時隨處體認天理一毫私意<lb/>
　亦退聴矣惡念何自而生哉故曰無惡也然則如是<lb/>
　何以至於聖乎曰係乎誠否何如耳誠則不已不已<lb/>
<pb n="KR3a0094_WYG_003-9b"/>
　則變變則化孟子曰夫仁亦在乎熟之而已有志於<lb/>
　仁者其可以不勉乎<lb/>
顔淵季路侍子曰盍各言爾志子路曰願車馬衣輕裘<lb/>
與朋友共敝之而無憾顔淵曰願無伐善無施勞子路<lb/>
曰願聞子之志子曰老者安之朋友信之少者懐之<lb/>
　臣若水通曰此章記聖賢言志大小不同而同有所<lb/>
　志也子路之車裘共敝乃以物公共於人者也且其<lb/>
　仁及朋友耳顔淵之不伐善施勞乃以善公共於人<lb/>
<pb n="KR3a0094_WYG_003-10a"/>
　者也其仁所及稍廣矣至於夫子所言之志則物各<lb/>
　付物又有以盡天下之人矣其仁蓋與天地萬物為<lb/>
　一體者也故程頥曰夫子安仁顔淵不違仁子路求<lb/>
　仁由此觀之則孔門之學志於仁而已矣學者欲求<lb/>
　聖賢之志同物之仁必先忘子路之車裘乃可以忘<lb/>
　顔子之勞善然後聖人天地之志可造矣<lb/>
子曰志於道據於徳依於仁游於藝<lb/>
　臣若水通曰此章聖人言為學進修之序道徳仁藝<lb/>
<pb n="KR3a0094_WYG_003-10b"/>
　四者名雖異而實則同天理一而已矣自其天理渾<lb/>
　淪而言謂之道志則心之所存惟在乎此而已矣志<lb/>
　而後有得自其得天理而言謂之徳據則常守之不<lb/>
　失據而後有仁自其純於天理而言謂之仁依則與<lb/>
　之一而不違自其天理之散殊而言謂之藝游則涵<lb/>
　養吾心之天理而已要之始終惟用力於天理耳蓋<lb/>
　天理二字乃千聖千賢之大頭腦學者之學聖賢舎<lb/>
　此宜無用力者矣<lb/>
<pb n="KR3a0094_WYG_003-11a"/>
子曰三軍可奪帥也匹夫不可奪志也<lb/>
　臣若水通曰志者心之所主也三軍之勇其帥可奪<lb/>
　者以其機非在己者匹夫雖微其志不可奪者以其<lb/>
　機非在人者一成于志天地不能奪而况於人乎使<lb/>
　其可奪則不可謂之志矣然其所志必如所謂志於<lb/>
　學志於道志於仁斯有實體乃能堅定確乎其不可<lb/>
　拔若無所見而徒執守以為志所志者何事邪春秋<lb/>
　傳曰吾志其目言有所主也然則欲立其志者又不<lb/>
<pb n="KR3a0094_WYG_003-11b"/>
　可無見道之明學問涵養之功<lb/>
左傳襄公二十七年諸侯将盟於宋西門之外楚人衷<lb/>
甲伯州犂曰合諸侯之師以為不信無乃不可乎夫諸<lb/>
侯望信於楚是以來服若不信是棄其所以服諸侯也<lb/>
固請釋甲子木曰晉楚無信久矣事利而已茍得志焉<lb/>
焉用有信太宰退告人曰令尹将死矣不及三年求逞<lb/>
志而棄信志将逞乎志以發言言以出信信以立志參<lb/>
以定之信亡何以及三<lb/>
<pb n="KR3a0094_WYG_003-12a"/>
　臣若水通曰志也者信之主也信也者志之成也楚<lb/>
　欲棄信刼盟而求逞志楚誠夷狄也言忠信雖蠻貊<lb/>
　之邦行矣民無信不立棄信是棄志也其能有逞乎<lb/>
　志立而信行孚及豚魚而况於人乎雖得志行乎中<lb/>
　國可也故信者人君之大寳志者行信之大本君天<lb/>
　下者可不知所務乎<lb/>
襄公二十七年鄭伯享趙孟于垂隴子展伯有子西子<lb/>
産子大叔二子石從趙孟曰七子從君以寵武也請皆<lb/>
<pb n="KR3a0094_WYG_003-12b"/>
賦以卒君貺武亦以觀七子之志子展賦草蟲趙孟曰<lb/>
善哉民之主也抑武也不足以當之伯有賦鶉之賁賁<lb/>
趙孟曰牀第之言不踰閾况在野乎非使人之得聞也<lb/>
子西賦黍苖之四章趙孟曰寡君在武何能焉子産賦<lb/>
隰桑趙孟曰武請受其卒章子大叔賦野有蔓草趙孟<lb/>
曰吾子之恵也印叚賦蟋蟀趙孟曰善哉保家之主也<lb/>
吾有望矣公孫叚賦桑扈趙孟曰匪交匪敖福将焉往<lb/>
若保是言也欲辭福禄得乎卒享文子告叔向曰伯有<lb/>
<pb n="KR3a0094_WYG_003-13a"/>
将為戮矣詩以言志志誣其上而公怨之以為賔榮其<lb/>
能久乎幸而後亡叔向曰然已侈所謂不及五稔者夫<lb/>
子之謂矣文子曰其餘皆數世之主也子展其後亡者<lb/>
也在上不忘降印氏其次也樂而不荒樂以安民不滛<lb/>
以使之後亡不亦可乎<lb/>
　臣若水通曰七子之賦一時之事也然而其志不可<lb/>
　掩矣觀其志而吉凶不可逃矣然則君子之於志豈<lb/>
　可不立而養之於素也哉<lb/>
<pb n="KR3a0094_WYG_003-13b"/>
昭公二十年齊侯田于沛招虞人以弓不進公使執之<lb/>
辭曰昔我先君之田也旃以招大夫弓以招士皮冠以<lb/>
招虞人臣不見皮冠故不敢進乃舎之仲尼曰守道不<lb/>
如守官君子韙之<lb/>
　臣若水通曰器與道一道與官一者也故有官守者<lb/>
　盡其職有言責者盡其忠是亦道而已矣守其官則<lb/>
　與道而俱得判官與道而二之非聖人之所謂道也<lb/>
　夫子官道之論聖門合一之㫖也虞人其亦志道之<lb/>
<pb n="KR3a0094_WYG_003-14a"/>
　士隱於下位者邪孟子曰志士不忘在溝壑虞人以<lb/>
　之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0094_WYG_003-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷三<lb/>
</p>
<p>
</p>
  </div>
</body>
</text>
</TEI>
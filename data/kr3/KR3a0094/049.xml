<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷四十九</head>
    <p>
<pb n="KR3a0094_WYG_049-1a"/>
欽定四庫全書<lb/>
　格物通卷四十九　　　　明　湛若水　撰<lb/>
　　　事長慈幼<lb/>
詩幽風七月五月斯螽動股六月莎雞振羽七月在野<lb/>
八月在宇九月在户十月蟋蟀入我牀下穹窒熏鼠塞<lb/>
向墐户嗟我婦子曰為改歲入此室處六月食鬱及薁<lb/>
七月烹葵及菽八月剥棗卞月穫稻為此春酒以介眉<lb/>
夀<lb/>
<pb n="KR3a0094_WYG_049-1b"/>
　臣若水通曰此詩周公陳后稷公劉風化之所由以<lb/>
　告成王也而此詩豳風之五章六章見敬老慈幼之<lb/>
　道至矣二章皆歴叙其自秋而冬時物改易而嵗寒<lb/>
　巳至其五章曰嗟我婦子曰為改嵗入此室處者老<lb/>
　者嘆嗟語其婦子言今歳暮而將改天寒可以休息<lb/>
　而入處於奥矣此可見老者慈幼之仁也其六章曰<lb/>
　為此春酒以介眉夀者眉夀謂年老有毫眉秀出也<lb/>
　少者當十月穫稻之時以此新穀釀為來春之酒以<lb/>
<pb n="KR3a0094_WYG_049-2a"/>
　進夀觥於親長致頌禱之意以助眉夀矣此可見少<lb/>
　者事長之義也仁義固人心之天理然而為流俗所<lb/>
　陷溺者多矣邠民長幼之間至誠<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>惻藹然慈孝之<lb/>
　交孚豈無所自而然哉蓋由公劉之治其國也推仁<lb/>
　義之心以行仁義之政老老幼幼各得其所故仁義<lb/>
　之化薰蒸於一國而國人化之亦各老其老而幼其<lb/>
　幼天理民彞日用由之而不知爾嗚呼邠乃西戎之<lb/>
　地公劉以一心治之而其民風土俗如此之美有非<lb/>
<pb n="KR3a0094_WYG_049-2b"/>
　聲華文物之都所可及者況御中土而有天下者能<lb/>
　舉斯心加諸彼老吾老以及人之老幼吾幼以及人<lb/>
　之幼何時雍之治不可致哉<lb/>
禮記王制曰凡養老有虞氏以燕禮夏后氏以饗禮殷<lb/>
人以食禮周人修而兼用之五十養於鄉六十養於國<lb/>
七十養於學達於諸侯<lb/>
　臣若水通曰養老者如三老五更及致仕者與庶人<lb/>
　之老有德者皆是也養之之禮春夏飲養陽氣也秋<lb/>
<pb n="KR3a0094_WYG_049-3a"/>
　冬食養陰氣也春入學釋菜合禮也秋頒樂合聲也<lb/>
　季春大合樂天子視學也燕禮何也獻既畢坐飲酒<lb/>
　至醉其牲用狗行於寢也尚和也饗禮何也體薦而<lb/>
　不食爵盈而不飲立而不坐尊卑行獻畢而止也尚<lb/>
　言也食禮何也有飯有殽設酒不飲以食為主行於<lb/>
　廟也尚養也兼之何也春夏用燕饗秋冬用食也兼<lb/>
　和嚴以食也故食得其正也是以和而不流其周之<lb/>
　盛德乎鄉也者鄉學也國也者國中小學也學也者<lb/>
<pb n="KR3a0094_WYG_049-3b"/>
　大學也養於鄉國大學明長長也達於諸侯自天子<lb/>
　達也長長老老之政同也<lb/>
孟子葵丘之㑹三命曰敬老慈幼<lb/>
　臣若水通曰此齊桓葵丘之㑹申明王禁之辭也蓋<lb/>
　有國者不知敬老則無以達吾親親之心不知慈幼<lb/>
　則無以達吾幼幼之心而王者仁義之道息矣其何<lb/>
　以為國哉然敬老慈幼皆根於天性之固有人心之<lb/>
　所同也為君者能體物我同體之意因人心之同而<lb/>
<pb n="KR3a0094_WYG_049-4a"/>
　敬慈施於老幼則上老老而民興孝上恤孤而民不<lb/>
　倍矣其於治國也何有哉<lb/>
孟子曰五畝之宅樹牆下以桑匹婦蠶之則老者足以<lb/>
衣帛矣五母雞二母彘無失其時老者足以無失肉矣<lb/>
百畝之田匹夫耕之八口之家足以無饑矣<lb/>
　臣若水通曰此孟子言文王養老之政如此每夫五<lb/>
　畝之宅二畝半在田二畝半在邑於宅牆之下植之<lb/>
　以桑使匹婦供其蠶事為繭繅為布帛則五十非帛<lb/>
<pb n="KR3a0094_WYG_049-4b"/>
　不暖之老者可以有所衣矣每夫養母雞五母彘二<lb/>
　於孕字之時而不失如於仲春之月母用牝育之牲<lb/>
　則七十非肉不飽之老者可以有所肉食矣每夫受<lb/>
　田百畝以耕之則秋收之餘私田之入上自父母下<lb/>
　及妻子凡八口者可以仰事俯育而無饑矣夫文王<lb/>
　養老慈幼之政不假乎他不過推其父母萬物之心<lb/>
　制常生之産以惠之爾有天下者可不思因民之所<lb/>
　利而利之哉<lb/>
<pb n="KR3a0094_WYG_049-5a"/>
左傳隠公元年叔段入于鄢公伐諸鄢五月辛丑大叔<lb/>
出奔共書曰鄭伯克段于鄢段不弟故不言弟如二君<lb/>
故曰克稱鄭伯譏失教也謂之鄭志不言出奔難之也<lb/>
　臣若水通曰叔段不弟如二君是無事長之義矣鄭<lb/>
　伯失教志殺其弟是無友愛之慈矣此宋儒吕祖謙<lb/>
　所以深誅其心術之微而不可逭乎惟大舜之仁心<lb/>
　篤於親愛之誠故能處傲象而烝乂不格姦也可以<lb/>
　為事長慈幼之法矣<lb/>
<pb n="KR3a0094_WYG_049-5b"/>
陳文帝天嘉四年夏四月乙未周主幸太學以太傅燕<lb/>
國公于謹為三老設三老席於中楹南向太師宇文䕶<lb/>
陞階設几大司馬豆盧寧正舄帝跪設醬跪授爵豆以<lb/>
酳親為袒割<lb/>
　臣若水通曰三代之學所以明人倫也故曰庠者養<lb/>
　也養老之禮其古之帝王敎天下以孝弟之義歟此<lb/>
　義廢之久矣周武獨能折節而躬行之豈非後世之<lb/>
　一快覩哉其不能追先王治化之隆者不能擴充其<lb/>
<pb n="KR3a0094_WYG_049-6a"/>
　善念以達之國家爾曽子曰所藏乎身不恕而能喻<lb/>
　諸人者未之有也吾於武帝不能無憾焉<lb/>
唐太宗貞觀十一年三月以禮部尚書王珪為魏王泰<lb/>
師上謂泰曰汝事珪當如事我泰見珪輒先拜珪亦以<lb/>
師道自居珪子敬直尚南平公主先是公主下嫁皆不<lb/>
以婦禮事舅姑珪曰今主上欽明動循禮法吾受公主<lb/>
謁見豈為身榮所以成國家之美爾乃與其妻就席坐<lb/>
令公主執笲行盥饋之禮<lb/>
<pb n="KR3a0094_WYG_049-6b"/>
　臣若水通曰笲竹器也以盛棗栗腵脩盥以盤水沃<lb/>
　洗手也婦以特豚饋夫弟子之事師長婦之事舅姑<lb/>
　禮也王珪傅皇子以師道自居其婦公主行執笲盥<lb/>
　饋之儀蓋教之以孝弟之道也其為慈愛孰大於是<lb/>
　是故太子從其教以之治天下則平也公主安其分<lb/>
　以之閑有家則齊也禮之有益於人大矣後之為君<lb/>
　師者可不以禮慈愛其世子公主乎<lb/>
班固白虎通曰君幼稚唯考不黜者何君子不備責童<lb/>
<pb n="KR3a0094_WYG_049-7a"/>
子也禮八十曰耄九十曰悼悼與耄雖有罪不加刑焉<lb/>
　臣若水通曰考謂撻之示懲也不黜不退之也耄老<lb/>
　而衰憊之貌悼可傷也君子不備責童子何也以其<lb/>
　幼也悼耄有罪不加刑者何也以其老也老老之教<lb/>
　不行民弗知有長矣慈幼之教不行民弗知恤孤矣<lb/>
　弗恤弗長則仁孝之風幾乎息矣故觀於此可以見<lb/>
　古人慈幼事長之風矣<lb/>
劉向說苑景公探爵鷇鷇弱故反之晏子聞之不待請<lb/>
<pb n="KR3a0094_WYG_049-7b"/>
而入景公汗出惕然晏子曰君胡為者也景公曰我探<lb/>
爵鷇鷇弱故反之晏子逡巡北面再拜而賀曰吾君有<lb/>
聖王之道矣景公曰何也晏子曰君探爵鷇鷇弱故反<lb/>
之是恤幼也吾君仁愛禽獸之加焉而況於人乎此聖<lb/>
王之道也<lb/>
　臣若水通曰景公以爵弱而反之藹然惻隠之心矣<lb/>
　晏子賀之以成其恤幼之仁可謂善矣齊宣王不忍<lb/>
　牛之觳觫孟子曰是心足以王矣由是心也茍能體<lb/>
<pb n="KR3a0094_WYG_049-8a"/>
　認擴充之可以保天下矣惜乎二君聞二臣之言而<lb/>
　不能行也意<lb/>
宋儒程顥策云老吾老以及人之老幼吾幼以及人之<lb/>
幼此純王之心也使老者得其養幼者得其所此純王<lb/>
之政也尚慮其未也則又尊國老而躬事之優庶老而<lb/>
時養之風行海流民陶其化孰有怠於親而慢於長者<lb/>
哉虞夏商周之盛王由是道也人倫以正風俗以厚鰥<lb/>
寡孤獨無不得其養焉<lb/>
<pb n="KR3a0094_WYG_049-8b"/>
　臣若水通曰人君體同胞之義則於老無所不兼敬<lb/>
　也於幼無所不兼愛也故由老老之心而老老之政<lb/>
　行焉由幼幼之心而幼幼之政行焉夫以純王之心<lb/>
　行純王之政不越乎親長慈幼之間爾夫豈人之所<lb/>
　不能哉不為爾為君者在立志焉<lb/>
伊川程頥曰閭閻小人得一食必先以食父母夫何故<lb/>
以父母之口重於己之口也得一衣必先以衣父母夫<lb/>
何故以父母之體重於己之體也至於犬馬亦然待父<lb/>
<pb n="KR3a0094_WYG_049-9a"/>
母之犬馬必異乎己之犬馬也獨愛父母之子却輕於<lb/>
己之子甚者至若仇敵舉世皆如此惑之甚矣<lb/>
　臣若水通曰父母與己之身父母之子與己之子皆<lb/>
　同氣者也故愛則皆愛慈則皆慈亦各盡其心遂其<lb/>
　天性而已矣於此有一薄焉則無所不薄矣後世兄<lb/>
　弟賊恩仇敵同氣其亦不仁甚矣<lb/>
或曰事兄盡禮不得兄之歡心奈何程頥曰但當起敬<lb/>
起孝盡至誠不求伸己可也曰接弟之道如何曰盡友<lb/>
<pb n="KR3a0094_WYG_049-9b"/>
愛之道而已<lb/>
　臣若水通曰孝慈之道各欲自盡其心爾舍是心而<lb/>
　有間焉則己私勝之也程頥之言真可為事長慈幼<lb/>
　之法也歟<lb/>
張載西銘曰尊高年所以長其長慈孤弱所以幼其幼<lb/>
　臣若水通曰仁人之心無親疎内外之間也而其由<lb/>
　親以及疎自内以及外者亦天理之當然爾故吾之<lb/>
　長長之而高年無所不尊則天下之長無不長之矣<lb/>
<pb n="KR3a0094_WYG_049-10a"/>
　吾之幼幼之而孤弱無所不慈則天下之幼無不幼<lb/>
　之矣驅天下長長幼幼而歸之仁人長者之域是即<lb/>
　所謂與天地萬物一體者矣施無不博而濟無不衆<lb/>
　故堯舜之道孝弟而已矣此在人君自盡其心爾<lb/>
楊時謂李䕫知杭州錢塘縣事有兄弟爭財而訟者累<lb/>
政不能決公至取案牘焚之諭以同氣至情財不足言<lb/>
兄弟感泣拜於庭而去異日公復過錢塘二人猶求見<lb/>
公以謝<lb/>
<pb n="KR3a0094_WYG_049-10b"/>
　臣若水通曰孩提之童無不知愛其親及其長也無<lb/>
　不知敬其兄天之性也故謂之良知良能爭財致訟<lb/>
　情欲相攻而天性滅矣豈刑獄之所能回哉李䕫一<lb/>
　言而兄弟感悟其賢於五刑三千者矣何也得心之<lb/>
　本然故也<lb/>
張栻謂呉芾少而孝友既孤事母訓弟有聞于其鄉母<lb/>
病瞽踰紀芾精意療治一日復明如初人以為孝誠之<lb/>
感也<lb/>
<pb n="KR3a0094_WYG_049-11a"/>
　臣若水通曰孝弟之至通于神明感乎天地蓋人與<lb/>
　天地鬼神萬物之氣一也是以能感格王祥之鯉孟<lb/>
　宗之笋物固有然者而況於吾親一體之間乎宋呉<lb/>
　芾母瞽踰紀積誠精治一日復明乃其感應之必然<lb/>
　者也然則人子事親其可不盡孝誠也哉<lb/>
顔之推曰父子之嚴不可以狎骨肉之愛不可以簡簡<lb/>
則慈孝不接狎則怠慢生焉<lb/>
　臣若水通曰父子主恩也是以愛生焉相處以敬相<lb/>
<pb n="KR3a0094_WYG_049-11b"/>
　接以禮愛之至也狎與簡者可謂之至愛乎曲禮曰<lb/>
　君臣上下父子兄弟非禮不定詎不信夫<lb/>
國朝洪武三年二月太祖皇帝行後苑見巢鵲卵翼之<lb/>
勞喟然歎曰禽鳥劬勞若是況人母子之恩乎乃令羣<lb/>
臣有親老者許歸養時故元鎮撫陳興被俘來京恩待<lb/>
甚厚興言有母在嵩州年八十餘欲求歸養即賜白金<lb/>
衣帽遣之興辭太祖顧謂侍臣曰孝弟之性天下皆同<lb/>
陳興雖武夫聞朕言即愴然思歸朕始不知其有母若<lb/>
<pb n="KR3a0094_WYG_049-12a"/>
知之肯令其違逺耶人夀不過百嵗今其母年已八十<lb/>
餘萬一不得相見興有無窮之痛興歸母子相見其樂<lb/>
宜何如侍臣曰陛下以孝治天下推測人情無微不燭<lb/>
非惟一家之老者得所天下之惸獨鰥寡皆䝉其惠矣<lb/>
太祖曰人情莫不愛其親必使之得盡其孝一人孝而<lb/>
衆人皆趨於孝此風化之本也故聖王之於天下必本<lb/>
人情而為治<lb/>
　臣若水通曰記曰親親而仁民仁民而愛物齊王不<lb/>
<pb n="KR3a0094_WYG_049-12b"/>
　忍牛之觳觫孟子謂其恩足以及禽獸而功不至於<lb/>
　百姓太祖皇帝因巢鵲卵翼而感母子之恩令羣臣<lb/>
　歸養且及於亡國之俘使全母子之愛非自其天性<lb/>
　孝友中來耶是親親仁民愛物仁孝上下周洽立慈<lb/>
　孝之教於天下所謂皇建有極也聖子神孫當以聖<lb/>
　祖為法焉<lb/>
國朝李貞尚皇姊長公主貞性孝友母太夫人性嚴微<lb/>
忤其意輒加叱責嘗侍養值母怒投其食器於地貞徐<lb/>
<pb n="KR3a0094_WYG_049-13a"/>
拾之恭敬愈至有弟四人父既没求分財異居貞語之<lb/>
曰父没而母在苟分財異居老母得無不可於意乎先<lb/>
人田廬俱俟老母百嵗後隨所欲取之吾不較也諸弟<lb/>
皆愧服<lb/>
　臣若水通曰孝弟者人之天性各欲自盡者也故親<lb/>
　雖不慈而子不可以不孝弟雖不敬而兄不可以不<lb/>
　友古人處變之道固如是也李貞其殆庶幾者乎<lb/>
國朝李文選早喪父事母莫氏至孝具甘旨候寒温晨<lb/>
<pb n="KR3a0094_WYG_049-13b"/>
昏不少懈母喜則喜母或不樂則拜問其故致婉辭以<lb/>
慰之必母喜乃止尤能友愛其兄弟鄉黨稱之無間言<lb/>
　臣若水通曰李文選事親處兄弟之道皆本於天性<lb/>
　之自然者也孟子曰人有所不學而能者其良能也<lb/>
　所不慮而知者其良知也文選其近是耶是足以表<lb/>
　風俗也矣<lb/>
　<lb/>
　格物通卷四十九<lb/>
</p>
<p>
</p>
  </div>
</body>
</text>
</TEI>
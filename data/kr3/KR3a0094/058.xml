<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷五十八</head>
    <p>
<pb n="KR3a0094_WYG_058-1a"/>
欽定四庫全書<lb/>
　格物通卷五十八　　　　明　湛若水　撰<lb/>
　　　學校一<hi>禮樂政敎附</hi>
易蒙初六發䝉利用刑人用說桎梏以往吝<lb/>
　臣若水通曰初六以陰居下而不正下民之䝉者也<lb/>
　爻言上之治䝉當有發之之道明刑以示之使知所<lb/>
　畏懼而感悟其良知去其蒙蔽如脫去其桎梏焉然<lb/>
　必有脫其桎梏之心乃可若過此而往專用刑法以<lb/>
<pb n="KR3a0094_WYG_058-1b"/>
　為治則民之䝉不能發矣故有吝也夫人性本然之<lb/>
　善蔽於䝉昧猶桎梏也桎梏去而真性全懲之以威<lb/>
　去其桎梏者也故書曰明于五刑以弼五教又曰伯<lb/>
　夷降典折民惟刑教者以發蒙為功蒙之不亨教者<lb/>
　之吝也故威以懲之使歸於德化之中教得其道而<lb/>
　䝉者亨矣賢才胥由是出國家曷勝其用耶<lb/>
書虞書舜典舜曰契百姓不親五品不遜汝作司徒敬<lb/>
敷五教在寛<lb/>
<pb n="KR3a0094_WYG_058-2a"/>
　臣若水通曰此帝舜命契以掌教之言也親者相親<lb/>
　一體之義也五品父子君臣夫婦長幼朋友五者之<lb/>
　名位等級也遜順也司徒掌教之官也敷布也五教<lb/>
　者以父子之親君臣之義夫婦之别長幼之序朋友<lb/>
　之信布而為教令也敬者心之主一而教之本也寛<lb/>
　謂寛裕以待之也蓋五者之理出於人心之本然非<lb/>
　假外求惟教學不明則無以開發其良心故不相親<lb/>
　不相順教也者所以開發其良心而復其本然之理<lb/>
<pb n="KR3a0094_WYG_058-2b"/>
　也故舜因禹之讓又申命契仍為司徒使之敬以敷<lb/>
　教而又寛裕以待之使其優游浸漬以漸而入則其<lb/>
　天性之真自然呈露不能自已矣臣謂由百姓不相<lb/>
　親各自以其心為心而無同胞共與之公各以其形<lb/>
　骸分爾汝君臣父子夫婦兄弟朋友皆如路人五品<lb/>
　所以不順其理也故舜命契敬敷五品之教所以明<lb/>
　其相親之理而使相遜則天下無事矣此唐虞三代<lb/>
　之治必先於建學立師師之所以教弟子之所以學<lb/>
<pb n="KR3a0094_WYG_058-3a"/>
　有司之所以選舉朝廷之所以擢用皆在人倫物理<lb/>
　德行道藝之實所養所用皆出於一後世立教或以<lb/>
　詩賦或以訓詁詞章徒事口耳而不可推之天下國<lb/>
　家此學問政事所以分為二事治之所以不古若也<lb/>
　有志於治者尚其攷之<lb/>
舜典帝曰咨四岳有能典朕三禮僉曰伯夷帝曰俞咨<lb/>
伯汝作秩宗夙夜惟寅直哉惟清<lb/>
　臣若水通曰此帝舜命伯夷典禮之言也典主也三<lb/>
<pb n="KR3a0094_WYG_058-3b"/>
　禮者祀天神享人鬼祭地祇之禮也秩宗者主叙次<lb/>
　百神之官伯夷臣名夙早也寅敬也直者心無私曲<lb/>
　也帝舜咨問於四岳在廷之臣有能典主我天神地<lb/>
　祇人鬼之禮者乎四岳遂舉伯夷舜乃然其舉呼而<lb/>
　命之曰爾作秩宗之官當早夜致敬敬則内直無有<lb/>
　私曲之萌則其心潔清心潔清則德足以通神明而<lb/>
　可以感格矣帝舜命伯夷專言祭祀而不及乎他者<lb/>
　何耶蓋事神實難而三千三百之禮皆本於敬也<lb/>
<pb n="KR3a0094_WYG_058-4a"/>
益稷䕫曰戛擊鳴球搏拊琴瑟以咏祖考來格虞賓在<lb/>
位羣后德讓下管鼗鼓合止柷敔笙鏞以間鳥獸蹌蹌<lb/>
簫韶九成鳯凰來儀<lb/>
　臣若水通曰此䕫述作樂之功用也戛擊考擊也鳴<lb/>
　球玉磬也七絃為琴二十四絃為瑟咏者人歌聲也<lb/>
　虞賓丹朱也羣后助祭諸侯也下堂下之樂也柷敔<lb/>
　節樂之器也笙竹音鏞鍾金音也䕫言樂之始作戛<lb/>
　擊鳴球搏拊琴瑟以合歌咏之聲是時丹朱在陪祭<lb/>
<pb n="KR3a0094_WYG_058-4b"/>
　之位與助祭諸侯以德相讓則人無不和可知矣始<lb/>
　則擊柷以合之終則櫟敔以止之笙鏞之音與咏歌<lb/>
　而迭奏是時則見鳥獸無知亦蹌蹌行動相率而舞<lb/>
　簫韶至九變則見鳯凰靈鳥亦且來舞而有儀容則<lb/>
　物無不和可知矣夫感神人和上下格鳥獸致祥瑞<lb/>
　作樂功效之大感通之妙如此為人君欲化成天下<lb/>
　位育天地萬物者可不講求之乎<lb/>
周書武成重民五教惟食喪祭<lb/>
<pb n="KR3a0094_WYG_058-5a"/>
　臣若水通曰此周史臣述武王政治之大事也五教<lb/>
　者君臣父子夫婦長幼朋友五典之教也教以厚倫<lb/>
　食以養生喪以送死祭以追逺皆所以立人紀而厚<lb/>
　風俗聖人之所以甚重焉者也孟子論王道使民養<lb/>
　生送死無憾謹庠序之教申之以孝弟之義其言蓋<lb/>
　本於此人君欲行王道者盍於此求之哉<lb/>
洪範凡厥庶民有猷有為有守汝則念之不協于極不<lb/>
罹于咎皇則受之而康而色曰予攸好德汝則錫之福<lb/>
<pb n="KR3a0094_WYG_058-5b"/>
時人斯其惟皇之極<lb/>
　臣若水通曰箕子衍洪範皇極之疇此言庶民也有<lb/>
　猷謂有謀慮者有為謂有設施者有守謂有操守者<lb/>
　念之不忘之謂也不恊于極未合於善者也不罹于<lb/>
　咎不陷于惡者也受之者受教之也攸所也錫與也<lb/>
　福爵禄也有猷有為有守三者其材質可進於大道<lb/>
　君之所當念念不忘而進之也未合於善不陷于惡<lb/>
　材質中人也進之則可以為善棄之則流於惡君所<lb/>
<pb n="KR3a0094_WYG_058-6a"/>
　當受教之而不拒也念而深進之受而與進之各隨<lb/>
　其才而輕重以成就之也由前二等之人而造就見<lb/>
　於外而有安和之色發於中而有好德之言汝於是<lb/>
　既觀其色又聽其言知其為善則錫之以爵祿而是<lb/>
　人斯其惟皇之極矣宋儒程顥言於朝曰治天下以<lb/>
　正風俗得賢才為本夫人君於天下之人當隨其材<lb/>
　而成就之使賢者能者各以時見用於朝則風俗日<lb/>
　厚而王道可幾矣後之人君有志於圖治者可不務<lb/>
<pb n="KR3a0094_WYG_058-6b"/>
　乎<lb/>
詩大雅棫樸倬彼雲漢為章于天周王夀考遐不作人<lb/>
　臣若水通曰倬大雲漢天河也章文章也周王謂文<lb/>
　王也文王九十七乃終故言夀考遐何也作者鼓舞<lb/>
　振德之意此詩美文王教化成賢之隆也言雲漢之<lb/>
　大則為章于天矣文王夀考何不作成人才如是乎<lb/>
　養士莫大於學校學校者固教化之地其所以鼓舞<lb/>
　而作興之者實本於君心之德爾故棫樸詠峩峩髦<lb/>
<pb n="KR3a0094_WYG_058-7a"/>
　士桓桓六師人才可謂盛矣而必曰周王夀考遐不<lb/>
　作人蓋必有文王之德享文王之夀而久於其道則<lb/>
　在位一日聖德薰蒸于一日在位百年聖德薰蒸于<lb/>
　百年然後禮樂興而教化成賢才出而天下治矣不<lb/>
　然徒有學校之設茍無聖德以為鼓舞作興之本如<lb/>
　漢明帝開辟廱衣冠縉紳環橋門而觀聽者蓋億萬<lb/>
　計而卒無以成教化之功學校之設徒為粉飾虚文<lb/>
　而已安得真才以為實用哉<lb/>
<pb n="KR3a0094_WYG_058-7b"/>
大雅靈臺虡業維樅賁鼓維鏞於論鼓鍾於樂辟廱<lb/>
　臣若水通曰此詠文王敎化之詩也虡者植木以懸<lb/>
　鍾磬其横者曰栒業者栒上大版刻之捷業如鋸齒<lb/>
　者也樅者業上懸鐘磬處以綵色為崇牙其狀樅樅<lb/>
　然也賁鼓大鼓也鏞大鍾也於嘆辭論倫理也廱澤<lb/>
　也辟廱天子之學也言文王之樂於其虡業則樅樅<lb/>
　然其賁鼓與大鐘既作而有倫文王則樂于辟廱矣<lb/>
　文王鐘鼓之樂作於辟廱者何蓋古者首以禮樂而<lb/>
<pb n="KR3a0094_WYG_058-8a"/>
　教胄子也故文王於辟廱之中既教之養老習射之<lb/>
　禮矣猶懼其一於嚴而情不通則其教有難入矣故<lb/>
　又考鐘擊鼓秩然有倫使入乎耳感乎心而辟廱之<lb/>
　樂藹如春風和氣之薰蒸所以涵養其性情蕩滌其<lb/>
　邪穢優游變化自成其德爾雖然禮樂本於人心非<lb/>
　自外也故曰論曰樂文王本之此心一天理中和之<lb/>
　極故發之於禮樂自然中正和平有以感人心於和<lb/>
　樂也茍無中和之本而徒事其文焉其如禮樂何故<lb/>
<pb n="KR3a0094_WYG_058-8b"/>
　曰履中正而樂和平可謂達禮樂之本矣<lb/>
魯頌泮水思樂泮水薄采其藻魯侯戾止其馬蹻蹻其<lb/>
馬蹻蹻其音昭昭載色載笑匪怒伊敎<lb/>
　臣若水通曰此詩頌魯僖公修泮宫之教也教以和<lb/>
　樂為主和樂則感人心於易從易從則教化行而人<lb/>
　才出矣故舜命契曰敬敷五教在寛謂之寛者即和<lb/>
　樂之意也泮水之詩言魯侯莅止載色載笑匪怒伊<lb/>
　教方其莅學敷教之時假之言笑以通其情斯時也<lb/>
<pb n="KR3a0094_WYG_058-9a"/>
　威怒為之泯然惟循循善誘而教養之爾然和樂豈<lb/>
　假於外哉實本諸心爾故記曰中心斯須不和不樂<lb/>
　則鄙詐之心入之矣鄙詐一入中心安得和樂心不<lb/>
　和樂施之教者又安得而和樂哉故心敬而後鄙詐<lb/>
　消鄙詐消而後中心自然和樂而施之教者亦無不<lb/>
　和不樂優而游之使自求之如春風着物生意勃然<lb/>
　矣故人主之和德實學校教化之本也<lb/>
禮記王制天子命之教然後為學小學在公宫南之左<lb/>
<pb n="KR3a0094_WYG_058-9b"/>
大學在郊天子曰辟廱諸侯曰頖宫<lb/>
　臣若水通曰凡教自上出者也天子天下之主故必<lb/>
　天子命之教然後為學也小學者小子之學也公宫<lb/>
　南之左者東南方也生長之地也大學者大人之學<lb/>
　也十五嵗入焉郊者郭門之外也辟璧也辟廱環學<lb/>
　宫皆水如璧之象頖宫者半水也<lb/>
王制樂正崇四術立四教順先王詩書禮樂以造士春<lb/>
秋教以禮樂冬夏教以詩書王大子王子羣后之大子<lb/>
<pb n="KR3a0094_WYG_058-10a"/>
卿大夫元士之適子國之俊選皆造焉凡入學以齒<lb/>
　臣若水通曰樂正掌教之官也術者道路之名也詩<lb/>
　書禮樂四者皆入德之路也故謂之四術造士者造<lb/>
　就選士俊士而成之也樂主發禮主收故宜於春秋<lb/>
　也詩主暢書主藏故宜於冬夏也主乎一而三者輔<lb/>
　之也王大子適子也王子支子也羣后諸侯也適子<lb/>
　長子也俊升於學者選升於司徒者也以齒不以貴<lb/>
　所以興讓也<lb/>
<pb n="KR3a0094_WYG_058-10b"/>
文王世子凡語于郊者必取賢斂才焉或以德進或以<lb/>
事舉或以言揚曲藝皆誓之以待又語<lb/>
　臣若水通曰語論才也郊太學也有德者謂之賢有<lb/>
　能者謂之才即事也言者敷奏之言也曲藝有一長<lb/>
　者也又語再論也古者即學論人之法尚賢而用才<lb/>
　故德進為先事舉次之言者事之緒餘故又次之曲<lb/>
　藝則僅能一技故為下此論人之序也雖然以德以<lb/>
　事以言以曲藝有立賢無方隨材器使聖人之仁不<lb/>
<pb n="KR3a0094_WYG_058-11a"/>
　遺乎物也惟我聖明之教如天地之覆載大以成大<lb/>
　小以成小無物不育如大匠之於羣材大則大用小<lb/>
　則小用而無遺與成周之法同一揆矣<lb/>
文王世子天子視學大昕鼓徵所以警衆也衆至然後<lb/>
天子至乃命有司行事興秩節祭先師先聖焉<lb/>
　臣若水通曰此天子視學之禮也於大明之時鼓徵<lb/>
　召大衆之至而後天子至焉遂命有司行事舉禮以<lb/>
　祭先師先聖所以報本不忘學之所自致崇儒重道<lb/>
<pb n="KR3a0094_WYG_058-11b"/>
　之誠而身親學焉以為教者也自漢以來目視學為<lb/>
　異事故不曰視學而曰幸學視者親臨之辭所以著<lb/>
　重敎也幸者寵遇之辭所以見尊君也君尊而崇師<lb/>
　重道之意殺矣為人君者可不知所重乎<lb/>
學記古之教者家有塾黨有庠術有序國有學<lb/>
　臣若水通曰古人立學二十五家之閭曰<hi>闕</hi>
<pb n="KR3a0094_WYG_058-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0094_WYG_058-12b"/>
　<lb/>
　<lb/>
　<lb/>
　<lb/>
　臣若水通曰中年間一年也離絶也羣者朋儕也古<lb/>
　者學校逐年比較之法每一年必有入學之人間一<lb/>
　年則進退可知矣於是考其進否之藝即又申其說<lb/>
　以為一年所視者離絶其經書之句讀辨别其志向<lb/>
<pb n="KR3a0094_WYG_058-13a"/>
　之邪正三年所視者敬其所習而無怠忽樂其朋徒<lb/>
　而無暌貳五年所視者愽習而無限制親師而知嗜<lb/>
　好七年所視者論學之㣲取友之益夫然則學巳小<lb/>
　成者也至於九年知類通達而義理無不明卓然强<lb/>
　立而外物不能反此之謂大成夫曰經曰業曰羣曰<lb/>
　習曰學曰類是所謂業也曰志曰敬曰樂曰愽曰親<lb/>
　曰通達曰强立是所謂德也德業合一先王之所以<lb/>
　教而學者之所以學而成其賢者也今之所教學者<lb/>
<pb n="KR3a0094_WYG_058-13b"/>
　不越乎記誦辭章之間豈可謂之成賢哉<lb/>
學記大學之法禁於未發之謂豫當其可之謂時不陵<lb/>
節而施之謂孫相觀而善之謂摩此四者教之所由興<lb/>
也發然後禁則扞格而不勝時過然後學則勤苦而難<lb/>
成雜施而不孫則壊亂而不修獨學而無友則孤陋而<lb/>
寡聞燕朋逆其師燕辟廢其學此六者教之所由廢也<lb/>
　臣若水通曰學之所由興者有四焉屬於師者三曰<lb/>
　禁止其未發之非一也告之以當可之時二也不陵<lb/>
<pb n="KR3a0094_WYG_058-14a"/>
　犯節次而施之有序三也屬於友者一曰彼此相觀<lb/>
　而摩厲以善是也學之所由廢有六焉屬於師者三<lb/>
　其一曰發然後禁而扞格不勝其二曰過然後學而<lb/>
　勤苦難成其三曰雜施而使之壊亂属於友者三焉<lb/>
　一曰孤陋而寡聞二曰燕私為朋以逆其師三曰燕<lb/>
　遊邪僻以廢其學由是觀之自天子以至於庶人未<lb/>
　有不由師而成者然師之為教止於大綱而朋友講<lb/>
　習之益尤多也古人重朋友之樂其以此夫<lb/>
<pb n="KR3a0094_WYG_058-14b"/>
禮運五聲六律十二管還相為宫也<lb/>
　臣若水通曰十二律管者正五音之具也五音者作<lb/>
　樂之本也樂之本由人聲起也五聲者宫商角徵羽<lb/>
　也六律者黄鍾大簇姑洗㽔賓夷則無射為六陽律<lb/>
　大吕夾鍾仲吕林鍾南吕應鍾為六陰吕均之皆可<lb/>
　以言律此云六律者陽可以該陰也十二管者十二<lb/>
　律吕之管所以候氣者也還相為宫者以十二律吹<lb/>
　之而為聲迭相為宫也夫十二律有吹有候吹之以<lb/>
<pb n="KR3a0094_WYG_058-15a"/>
　審聲之高下候之以審陽氣之升而為之調燮以取<lb/>
　中也吹以審於聲候以審於氣則無不和而可被於<lb/>
　八音為樂其管止於十二者律之正管十二也變律<lb/>
　非正律閏月無中氣故不候也候氣應而吹其管則<lb/>
　中聲在是矣其為宫也惟十二正律各自為宫以偕<lb/>
　五聲之正而周流以徧故為六十調蓋六十調者十<lb/>
　二宫也然每宫起調畢曲迺以二變聲濟五聲之不<lb/>
　和以六變律續㽔賓以下之不及所以然者無非欲<lb/>
<pb n="KR3a0094_WYG_058-15b"/>
　其聲之和夫宫者君也十二宫者皆君德之所吹也<lb/>
　故律管之灰半出者為和氣全出者為猛氣不能出<lb/>
　者為衰氣和氣者其政平猛氣者其臣縱衰氣者其<lb/>
　君暴日别月異以其天與人君交相感應如影響然<lb/>
　也作樂之功用豈小也哉<lb/>
樂記是故先王慎所以感之者故禮以道其志樂以和<lb/>
其聲政以一其行刑以防其姦禮樂政刑其極一也所<lb/>
以同民心而出治道也<lb/>
<pb n="KR3a0094_WYG_058-16a"/>
　臣若水通曰道猶理也君民相感之際微矣故先王<lb/>
　於感人心之道必致其謹焉是故禮樂政刑不同而<lb/>
　理同歸於感人心而已爾夫恭敬辭讓人皆有是心<lb/>
　也而無以理之或失則過或失則不及矣故禮以理<lb/>
　之使無過不及而志正矣既有是志不能無聲聲而<lb/>
　不和至於乖戾則無以宣其志之中和故樂所以和<lb/>
　其聲也禮制樂作感人者具矣其有不一者於是乎<lb/>
　有法制禁令之政焉以一之又不齊則有墨劓剕宫<lb/>
<pb n="KR3a0094_WYG_058-16b"/>
　大辟之刑焉以防之夫禮以道之樂以和之政以一<lb/>
　之刑以防之果為何物蓋事雖殊而所以為民使循<lb/>
　乎天理之正其極則一也後世廢棄禮樂專尚政刑<lb/>
　是驅民於罪戾之歸豈先王之意哉嗚呼禮樂政刑<lb/>
　出于一此先王之世所以治也禮樂政刑岐而為二<lb/>
　此後世之所以亂也為人君者可不慎乎<lb/>
樂記是故先王之制禮樂也非以極口腹耳目之欲也<lb/>
將以教民平好惡而反人道之正也<lb/>
<pb n="KR3a0094_WYG_058-17a"/>
　臣若水通曰人生而静天之性也性本無不正也情<lb/>
　蕩之也情本無不中也欲誘之也欲非自内生也形<lb/>
　累之也是故有形而后有欲有欲而后失其情情蕩<lb/>
　而性鑿性鑿而人道乖欲動情勝賊㓕無倫此大亂<lb/>
　之道也是故先王有憂之制以禮樂推而達之天下<lb/>
　使自得之禮以制心樂以樂心則口腹耳目之欲不<lb/>
　流矣欲不流則好惡之情以平而不蕩各得其中正<lb/>
　而性復人道其有興矣此禮樂之用所以為大也哉<lb/>
<pb n="KR3a0094_WYG_058-17b"/>
樂記樂者天地之和也禮者天地之序也和故萬物皆<lb/>
化序故羣物皆别樂由天作禮以地制過制則亂過作<lb/>
則暴明於天地然後能興禮樂也<lb/>
　臣若水通曰天高地下萬物散殊天地之序也流而<lb/>
　不息合同而化天地之和也和故氣行而物化序故<lb/>
　質定而物分此天地自然之禮樂也先王仰觀俯察<lb/>
　而有得焉禮樂所以興乎禮樂何以由天地制作也<lb/>
　樂也者聲也氣之所為也是故擬之天道焉禮也者<lb/>
<pb n="KR3a0094_WYG_058-18a"/>
　形也質之所為也是故擬之地道焉天地之和序盡<lb/>
　形于此由是大樂與天地同和大禮與天地同節天<lb/>
　地奠位而萬物生參賛之能事畢矣夫何以致於是<lb/>
　也天地聖人之道一也先王得天地之道焉合氣與<lb/>
　質道之至也和序生于其心繼之以器以文而禮樂<lb/>
　出矣禮樂出而和序之心盡矣先王之教何莫而非<lb/>
　天地之所為哉是故其始也則深體之其中也則效<lb/>
　法之而其終也則參賛之天地聖人其體一也而禮<lb/>
<pb n="KR3a0094_WYG_058-18b"/>
　樂也者所以合天人之藴者也噫不聞性與天道而<lb/>
　能制禮作樂者末矣過則暴亂其斯之謂歟<lb/>
樂記禮樂不可斯須去身致樂以治心則易直子諒之<lb/>
心油然生矣易直子諒之心生則樂樂則安安則久久<lb/>
則天天則神天則不言而信神則不怒而威致樂以治<lb/>
心者也致禮以治躬則莊敬莊敬則威嚴中心斯須不<lb/>
和不樂而鄙詐之心入之矣外貌斯須不莊不敬而易<lb/>
慢之心入之矣<lb/>
<pb n="KR3a0094_WYG_058-19a"/>
　臣若水通曰斯須暫時也致者中庸致中和春秋致<lb/>
　女禮致爵之致言推而達之於彼也子諒慈良也入<lb/>
　謂主之也先王禮樂之化神矣哉蓋先王不能斯須<lb/>
　去身推而達之天下亦不欲其斯須去焉廣禮樂之<lb/>
　教以成其化也是故樂由中出故推樂于民以治心<lb/>
　禮自外作故推禮于民以治躬樂推則民化之易直<lb/>
　慈良之心生矣生則樂樂則安安則久久則天天則<lb/>
　神不言而信不怒而威矣禮推則民法之故莊敬莊<lb/>
<pb n="KR3a0094_WYG_058-19b"/>
　敬則威嚴而無易慢之心矣威嚴則和樂而無鄙詐<lb/>
　之心矣夫易直慈良之生也心之治也和也而樂而<lb/>
　安而久以至信且威焉躬其有不莊敬者乎莊敬威<lb/>
　嚴之著也敬也而和而樂以至易慢鄙詐皆泯焉心<lb/>
　其有不和樂者乎易直慈良之或未至也則安久天<lb/>
　神之機或幾乎息鄙詐易慢之或主于内也則莊敬<lb/>
　和樂之著必有泯然而滅者矣是故心所生也治心<lb/>
　也亦所以治躬也治躬也亦所以治心也合内外之<lb/>
<pb n="KR3a0094_WYG_058-20a"/>
　道也知内外之合一斯可與語禮樂之全教化之備<lb/>
　矣<lb/>
禮運曰先王修禮以達義體信以達順故此順之實也<lb/>
　臣若水通曰天地間之祥瑞無不至焉者豈無故哉<lb/>
　其禮樂之感應也是故先王修天理秩然之禮於心<lb/>
　以達其適宜之義於事體真實之信於心以達其和<lb/>
　德之順於事忠信者禮之本也順宜者義之道也修<lb/>
　禮所以體信適義所以達順體用之謂也故其瑞應<lb/>
<pb n="KR3a0094_WYG_058-20b"/>
　即順氣之實而可見者抑體信達順之道程頥推原<lb/>
　上下一於恭敬是也信順者恭敬之謂也以此恭敬<lb/>
　修其禮節於吾身則謂之體信以此恭敬達其事宜<lb/>
　於天下則謂之達順朱熹亦曰體信者致中也達順<lb/>
　者致和也要之一恭敬與致中和皆不外夫先王之<lb/>
　禮義也<lb/>
　<lb/>
　格物通卷五十八<lb/>
</p>
<p>
</p>
  </div>
</body>
</text>
</TEI>
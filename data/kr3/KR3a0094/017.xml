<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷十七</head>
    <p>
<pb n="KR3a0094_WYG_017-1a"/>
欽定四庫全書<lb/>
　格物通卷十七　　　　　明　湛若水　撰<lb/>
　　　畏民下<lb/>
左傳文公十三年邾文公卜遷于繹史曰利於民而不<lb/>
利於君邾子曰茍利於民孤之利也天生民而樹之君<lb/>
以利之也民既利矣孤必與焉左右曰命可長也君何<lb/>
弗為邾子曰命在養民死之短長時也民茍利矣遷也<lb/>
吉莫如之遂遷于繹<lb/>
<pb n="KR3a0094_WYG_017-1b"/>
　臣若水通曰遷都大事也在書稽諸人神至再至三<lb/>
　而後舉孟子亦以太王之去岐為不得已盖民不可<lb/>
　以輕動邾文公之遷繹雖未知其得已與否觀其稽<lb/>
　諸人神者始欲以民之利為利終欲以民之命為命<lb/>
　其利其命無非為民其仁也夫彼徒犬羊其民者烏<lb/>
　足以語此<lb/>
國語周語召公曰民之有口也猶土之有山川也財用<lb/>
於是乎出猶其有原隰衍沃也衣食於是乎生口之宣<lb/>
<pb n="KR3a0094_WYG_017-2a"/>
言也善敗於是乎興行善而備敗所以阜財用衣食者<lb/>
也夫民慮之於心而宣之於口成而行之胡可壅也壅<lb/>
其口其與能幾何<lb/>
　臣若水通曰山川所以宣地氣而出財用猶口之宣<lb/>
　人心而言善敗廣平曰原下濕曰隰下平曰衍有溉<lb/>
　曰沃善謂民所善者敗謂民所惡者阜厚也與語辭<lb/>
　能㡬何言不乆也夫人君考徳必聼於民故百工陳<lb/>
　諌庶人傳語嘗使之宣其情而勿壅也厲王乃使衛<lb/>
<pb n="KR3a0094_WYG_017-2b"/>
　巫以監謗是壅民之口民將叛之亡無㡬矣為人君<lb/>
　居民之上者慎勿壅其口以自潰也<lb/>
周語内史過曰不親於民而求用焉民必違之<lb/>
　臣若水通曰内史周大夫過其名用用其財力也人<lb/>
　君臣妾兆民貢賦萬國以勢視之何者非其所當用<lb/>
　財者民之心也失其民則失其心矣而欲用其財可<lb/>
　得乎傳曰有徳此有人有人此有土有土此有財又<lb/>
　曰未有上好仁而下不好義者也是故慈保恵懐薄<lb/>
<pb n="KR3a0094_WYG_017-3a"/>
　歛輕徭親民之謂也虢公動匱百姓以逞其違雖欲<lb/>
　利將焉利哉内史過謂求用先於親民此真君天下<lb/>
　者所當法<lb/>
周語單襄公曰書曰民可近也而不可上也詩曰愷悌<lb/>
君子求福不回在禮敵必三讓是則聖人知民之不可<lb/>
加也故王天下者必先諸民然後庇焉則能長利<lb/>
　臣若水通曰回邪也加猶上也先諸民先求民志也<lb/>
　庇猶䕃也謂先安民然後自䕃也長利長有福利也<lb/>
<pb n="KR3a0094_WYG_017-3b"/>
　夫人君居九重之上故常有輕視下民之心則凡縱<lb/>
　欲以害民者無不至矣惟聖人之心能畏於民嵓而<lb/>
　不敢忽故有不可上不可加之心則知所以畏矣傳<lb/>
　曰得乎丘民而為天子有天下者可不懼乎<lb/>
漢和帝永元元年春竇憲將征匈奴待御史魯恭上䟽<lb/>
曰萬民者天之所生天愛其所生猶父母愛其子一物<lb/>
有不得其所則天氣為之舛錯况於人乎故愛民者必<lb/>
有天報今始徵發而大司農調度不足上下相迫民間<lb/>
<pb n="KR3a0094_WYG_017-4a"/>
之急亦已甚矣奈何以一人之計棄萬人之命不䘏其<lb/>
言乎<lb/>
　臣若水通曰書云惟天恵民惟辟奉天故人君者體<lb/>
　上天子恵之意而致之民者也則夫恵鮮子育如父<lb/>
　母之愛子不傷其力則民心可得而天意亦可副矣<lb/>
　茍以徵發而傷民之力棄民之命其不逆天矣乎噫<lb/>
　魯恭之言其可謂知重民者矣<lb/>
唐髙祖武徳九年九月上曰王者至公無私故能服天<lb/>
<pb n="KR3a0094_WYG_017-4b"/>
下之心朕與卿軰日所衣食皆取諸民者也故設官分<lb/>
職以為民也<lb/>
　臣若水通曰君者食民之力民者賴君之治君而非<lb/>
　民民而非君皆不能獨生是上下相須以為命者也<lb/>
　然民徒知畏君之勢而君不知畏民之勢此所以以<lb/>
　私滅公民心不服而危亡至矣髙祖之言真可為萬<lb/>
　世人君之戒哉<lb/>
唐太宗貞觀十一年八月魏徵曰臣觀自古以來百姓<lb/>
<pb n="KR3a0094_WYG_017-5a"/>
愁怨聚為盗賊其國未有不亡者人主雖欲追改不能<lb/>
復全故當修於可修之時不可悔之於己失之後也盖<lb/>
幽厲嘗笑桀紂矣煬帝亦笑周齊矣不可使後之笑今<lb/>
如今之笑煬帝也<lb/>
　臣若水通曰書云敬修其可願四海困窮天禄永終<lb/>
　故保天禄在於裕民裕民在於敬修可願可願者善<lb/>
　也天理也人君不修其善端則天理日㓕縱欲日甚<lb/>
　民生日困飢寒日迫愁怨日生其相去而為盗也必<lb/>
<pb n="KR3a0094_WYG_017-5b"/>
　矣君位其可保乎魏徵謂修於可修之時是矣獨未<lb/>
　聞其引君當道志於仁以不忍人之心行不忍人之<lb/>
　政爾為人君者尚當正其本焉<lb/>
後梁均王龍徳二年十二月普王李存朂以魏博觀察<lb/>
判官晉陽張憲兼鎮冀觀察判官權鎮州軍府事魏州<lb/>
税多逋負普王以讓司録濟隂趙季良季良曰殿下何<lb/>
時當平河南王怒曰汝職在督稅職之不修何敢預我<lb/>
軍事季良對曰殿下方謀攻取而不愛百姓一旦百姓<lb/>
<pb n="KR3a0094_WYG_017-6a"/>
離心恐河北亦非殿下之有况河南乎王恱謝之自是<lb/>
重之每預謀議<lb/>
　臣若水通曰孟軻云得天下有道得其民斯得天下<lb/>
　矣得其民有道得其心斯得民矣夫財者民之心普<lb/>
　王方謀攻取乃急於征稅而不愛百姓是欲用民力<lb/>
　而先傷民心也倒戈之禍皆鹿臺鉅橋傷心之民為<lb/>
　之也可不畏哉後之為君者宜鑒季良之言<lb/>
賈誼新書曰君子之富貴也至於子孫而衰則士民皆<lb/>
<pb n="KR3a0094_WYG_017-6b"/>
曰何君子之道衰也數也不肖暴者禍及其身則士民<lb/>
皆曰何天誅之遲也夫民者萬世之本也不可欺<lb/>
　臣若水通曰斯民也三代之所以直道而行也民之<lb/>
　公是公非其可畏哉是故君子之澤沒世不忘何其<lb/>
　長也小人之禍時日曷䘮何其速也書曰吉人為善<lb/>
　惟日不足凶人為不善亦惟日不足吁抑孰知惟日<lb/>
　不足者乃自促其禍也邪<lb/>
劉向説苑曰武王問政於尹逸曰吾何徳之行而民親<lb/>
<pb n="KR3a0094_WYG_017-7a"/>
其上對曰使之以時而敬順之忠而愛之布令信而不<lb/>
食言王曰其度安在對曰如臨深淵如履薄氷王曰懼<lb/>
哉對曰天地之間四海之内善之則畜也不善則仇也<lb/>
若何其無懼也<lb/>
　臣若水通曰民心之向背善惡而已矣所謂善者敬<lb/>
　忠信而已矣所以行敬忠信者臨深履薄之心而已<lb/>
　矣書曰兢兢業業其謂是乎人君恒存兢業之心則<lb/>
　能敬忠信于天下之民而民歸之矣否則民將不背<lb/>
<pb n="KR3a0094_WYG_017-7b"/>
　而為仇乎宜武王聞之而發懼哉之嘆也歟<lb/>
韓愈曰財已竭而歛不休人已窮而賦愈急其不去為<lb/>
盗也亦幸矣<lb/>
　臣若水通曰民之為盗非天性然也飢寒迫之也民<lb/>
　之飢寒非自致然也賦歛剥之也傳曰文王視民如<lb/>
　傷夫如傷者如傷己也書曰恫瘝乃身使為人上者<lb/>
　視民之饑寒如疾痛之在身視民之傷如傷己焉則<lb/>
　必不至於暴歛以自傷痛矣夫痛癢不相闗謂之不<lb/>
<pb n="KR3a0094_WYG_017-8a"/>
　仁也是故惟仁君然後能畏民矣<lb/>
宋仁宗至和元年春正月京師疫内出犀角二令太醫<lb/>
和藥以療民其一通天犀也左右請留供服御帝曰吾<lb/>
豈貴異物而賤百姓哉立命碎之<lb/>
　臣若水通曰君道以堯舜為至治道以唐虞為至仁<lb/>
　宗立碎通天犀以療民疫此即宣王不忍觳觫之心<lb/>
　足以王矣使當時有能將順其美推召災之由而反<lb/>
　求致中和之道則堯舜可為矣况天下之疫或有如<lb/>
<pb n="KR3a0094_WYG_017-8b"/>
　京師而通天犀亦不能盡天下之藥劑也邪遂使帝<lb/>
　心以此為至左右以此為難仁宗之不得為堯舜者<lb/>
　其無格心之臣矣<lb/>
宋儒程顥嘗言鄭戩作縣定民陳氏為里正既暮有姓<lb/>
陳人乞分居戩立笞之曰安有朝定里正而夕乞分居<lb/>
既而察之乞分居者非定里正也今夫赤子未能言其<lb/>
志意嗜欲人所未知其母必不能知之然不至誤認其<lb/>
意者何也誠心愛敬而已若使愛敬其民如其赤子何<lb/>
<pb n="KR3a0094_WYG_017-9a"/>
錯誤之有<lb/>
　臣若水通曰記云若保赤子心誠求之雖不中不逺<lb/>
　矣夫父子之愛天性也誠心而愛敬之則志意嗜欲<lb/>
　未有不得者也若夫喜怒之私先横於胷中則刑及<lb/>
　無辜而爵及惡徳者將無所不至矣豈直錯撻人而<lb/>
　已哉此忽民而不知愛敬者之咎也<lb/>
程顥作縣凡坐處皆書視民如傷四字常曰顥常愧此<lb/>
四字<lb/>
<pb n="KR3a0094_WYG_017-9b"/>
　臣若水通曰視民如傷此文王之所以聖也如傷者<lb/>
　如傷己也夫視民之傷如傷己焉一體之仁也仁之<lb/>
　至也醫書以手足痿痺為不仁語曰不仁便是死漢<lb/>
　不知痛癢痛癢相闗此文王視民如傷之心也為人<lb/>
　君欲師文王者當因程顥之言以求恵鮮之仁則仁<lb/>
　不可勝用矣<lb/>
程頥應詔上英宗皇帝書云百姓窮蹙日以加甚而重<lb/>
歛繁賦消削之不息天下户口雖衆而自足者益寡司<lb/>
<pb n="KR3a0094_WYG_017-10a"/>
牧者治其事爾非有師保左右之也其善惡勤惰趨利<lb/>
避害或昧而反之一從其自然而困之陷之之道又非<lb/>
一塗人用無聊茍度嵗月驅之於治則難格率之於惡<lb/>
則易揺民惟邦本本根如是邦國奈何民無生業困極<lb/>
則慮生不漸善教思利而志動乗間隙則萌姦宄逼凍<lb/>
殍則為盗賊今兹幸無大故尚爾茍安設或遇大饑饉<lb/>
有大勞役奸雄一呼所在必應以今無事之時尚恐力<lb/>
不能制况勞擾多事之際乎天下安危寔係於此<lb/>
<pb n="KR3a0094_WYG_017-10b"/>
　臣若水通曰記云得衆則得國失衆則失國民猶水<lb/>
　也水能載物亦能溺物故君之防民如防水也防之<lb/>
　於未潰也易防之於既潰也難語曰願主君無得罪<lb/>
　於羣臣百姓其防民之至也夫<lb/>
張栻經筵講畢復進有云天生民以立君非欲其立乎<lb/>
民之上以自逸也盖欲分付天之赤子而為之主人主<lb/>
不以此為職分以何為職分人主不於此存心於何所<lb/>
存心若人主之心念念在民惟恐傷之則百姓之心自<lb/>
<pb n="KR3a0094_WYG_017-11a"/>
然親附如一體若在我者先散了此意思與之不相管<lb/>
攝則彼之心亦將泮渙而離矣可不懼哉<lb/>
　臣若水通曰物我一體天之道也故其感應也如響<lb/>
　君之於民也其心聚則民心亦聚其心散則民心亦<lb/>
　散所謂至愚而神者也書曰元后作民父母有父母<lb/>
　之心則無念而不在民所欲與之聚之所惡勿施而<lb/>
　民焉有不父母其君者乎是故得為元后者得父母<lb/>
　之道也得父母之道者得其民也得其民者得其心<lb/>
<pb n="KR3a0094_WYG_017-11b"/>
　也得民心者得吾之心也為大君者可不念乎<lb/>
國朝洪武十五年七月庚戌上謂翰林院學士宋訥曰<lb/>
朕每觀尚書至敬授人時嘗嘆敬天之事後世中主猶<lb/>
能知之敬民之事則鮮有知之者盖彼自謂崇髙民皆<lb/>
事我者分所當然故威嚴日重而恩撫寖薄所以然者<lb/>
只為視民輕也視民輕則與己不相干而畔渙離散惟<lb/>
能知民與己相資則必無慢視之弊故曰可愛非君可<lb/>
畏非民衆非元后何戴后非衆㒺與守邦古之帝王視<lb/>
<pb n="KR3a0094_WYG_017-12a"/>
民何嘗敢輕故致天下長乆者以此而已<lb/>
　臣若水通曰書云撫我則后虐我則讐民以為讐則<lb/>
　后非其后矣故得乎丘民為天子失乎丘民為匹夫<lb/>
　民不亦可重乎不亦可畏乎書曰弗畏入畏故在於<lb/>
　人君一念之㣲爾君心知畏仁以撫之則戴之為君<lb/>
　君心弗畏不仁以虐之則叛而為讐自古之治亂興<lb/>
　亡未有不在是也皇祖諭宋訥及此真知君民一體<lb/>
　而得興邦致治之本為萬世之所當法也歟<lb/>
<pb n="KR3a0094_WYG_017-12b"/>
洪武十八年七月上問近臣今天下百姓安否左春坊<lb/>
左贊善劉三吾對曰賴陛下威徳四方無虞盗賊屏息<lb/>
比嵗豐登民皆安樂上曰天下人民之衆豈能保其皆<lb/>
安朕為天下主心常在民惟恐其失所故每加詢問未嘗<lb/>
一日忘之三吾對曰聖心拳拳若此恩徳之及民者深<lb/>
矣上曰恩徳亦非徒然醫如盧扁不施藥石病不自瘳<lb/>
匠如公輸不施繩墨木不自正君如堯舜無紀綱法度<lb/>
之施而但曰恩徳所謂徒善不足以為政也<lb/>
<pb n="KR3a0094_WYG_017-13a"/>
　臣若水通曰傳云聖人既竭心思焉繼之以不忍人<lb/>
　之政而仁覆天下矣皇祖心常在民每問安否可謂<lb/>
　竭仁心矣猶欲施於綱紀法度之間所謂先王有不<lb/>
　忍人之心斯有不忍人之政乎惜乎當時侍臣不能<lb/>
　將順其美而徒以諛言進也聖明統理民物尚當以<lb/>
　聖祖之心為心<lb/>
永樂元年十二月太宗皇帝宴閒顧問侍臣曰今一嵗<lb/>
又終外間軍民安否如何對曰陛下臨御以来所施無<lb/>
<pb n="KR3a0094_WYG_017-13b"/>
非仁政今軍民皆安正太平無事之時曰太平豈易言<lb/>
朕惟遵皇考成憲以為治如得雨暘時若年穀豐登兵<lb/>
革不興兆民安樂朝無奸邪然後可為太平無事<lb/>
　臣若水通曰君民一體民安則君安民危則君危其<lb/>
　相闗有如此者後世昏主以秦越視之不亦異乎此<lb/>
　所以治日少而亂日多也惟我太宗皇帝方嵗云暮念<lb/>
　及軍民安否而不敢以太平自居所謂視民如傷者<lb/>
　邪其仁天下之心何其至哉聖子神孫萬代當鑒也<lb/>
<pb n="KR3a0094_WYG_017-14a"/>
　書曰欽若先王成烈以休於前政惟聖明留神焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0094_WYG_017-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷十七<lb/>
</p>
<p>
</p>
  </div>
</body>
</text>
</TEI>
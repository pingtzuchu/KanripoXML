<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷十五</head>
    <p>
<pb n="KR3a0094_WYG_015-1a"/>
欽定四庫全書<lb/>
　格物通卷十五　　　　　明　湛若水　撰<lb/>
　　　敬祖考<lb/>
易豫象曰雷出地奮豫先王以作樂崇徳殷薦之上帝<lb/>
以配祖考<lb/>
　臣若水通曰此豫卦象辭言聖人體豫之功用也殷<lb/>
　盛也豫卦震在坤上有雷出地奮之象雷出地則萬<lb/>
　物忻育故有和樂之意先王體之以作樂崇徳其徳<lb/>
<pb n="KR3a0094_WYG_015-1b"/>
　盛者其樂盛也殷薦之上帝以配祖考蓋樂主和也<lb/>
　陽也氣也達陽和之氣於上帝以祖考配天所以通<lb/>
　其誠敬也宜乎上帝時歆祖考來格矣聖人體豫之<lb/>
　功用大矣哉然究其本必聖人和徳於中心和則氣<lb/>
　和氣和則聲和而天地之和應矣方今國家百有六<lb/>
　十餘年聖明御極致治中興處豫之時夙夜奮勵制<lb/>
　禮作樂以盡保豫之道此其時矣臣不勝顒望之至<lb/>
萃彖曰王假有廟致孝享也<lb/>
<pb n="KR3a0094_WYG_015-2a"/>
　臣若水通曰此明萃卦彖王假有廟之旹也假至也<lb/>
　致孝享者即聚己之精神以聚祖考之精神也夫祖<lb/>
　考之於子孫一氣也固無時而不聚也王必假于有<lb/>
　廟者何蓋祖考之精神雖在於廟而實通乎吾身也<lb/>
　故王者當萃之時必假有廟以致孝享則吾身之精<lb/>
　神以在廟而聚祖考之精神以吾身而聚庶幾幽明<lb/>
　感格百順攸聚萃之道莫大於此矣雖然仁孝之心<lb/>
　豈必假廟而後聚哉故曰惟聖人為能享帝惟孝子<lb/>
<pb n="KR3a0094_WYG_015-2b"/>
　為能享親葢養之于素爾<lb/>
渙象曰風行水上渙先王以享于帝立廟<lb/>
　臣若水通曰此渙卦象辭言聖人濟渙之道也夫風<lb/>
　行水上有渙散之象聖人體之以濟渙固各有道矣<lb/>
　而必先之以享帝立廟者何葢萬物本乎上帝人本<lb/>
　乎祖考上帝之與萬物祖考之與子孫其氣一故其<lb/>
　精神一也然其分則殊故不能不散渙茍非有以聚<lb/>
　之二者一渙天人間矣故先王濟渙必先之以此享<lb/>
<pb n="KR3a0094_WYG_015-3a"/>
　于郊以聚上帝之精神祭于廟以聚祖考之精神故<lb/>
　天神人鬼散而有合而萬物生生不息矣濟渙之道<lb/>
　其至矣哉雖然必仁孝誠敬之至者方可以語此否<lb/>
　則中心無合一之理而欲為合渙之文其何以能濟<lb/>
　渙乎<lb/>
書周書武成丁未祀于周廟邦甸侯衛駿奔走執豆籩<lb/>
　臣若水通曰此周書言武王克商祭告于祖廟也邦<lb/>
　甸侯衛皆諸侯之國駿疾也武王癸巳克商丁未即<lb/>
<pb n="KR3a0094_WYG_015-3b"/>
　率諸侯執豆籩駿奔走以祭告于祖廟所以致孝享<lb/>
　萃人心崇大化之本者莫盛於此舉矣武王之心豈<lb/>
　有他哉孝思一念自有不容己爾此武王之所以為<lb/>
　達孝也然則有天下者思祖宗功徳之盛報本追逺<lb/>
　之禮可不重與<lb/>
周書冏命惟予弗克于徳嗣先人宅丕后怵惕惟厲中<lb/>
夜以興思免厥愆<lb/>
惟予一人無良實頼左右前後有位之士匡其不及繩<lb/>
<pb n="KR3a0094_WYG_015-4a"/>
愆糾謬格其非心俾克紹先烈<lb/>
　臣若水通曰此周書穆王命伯冏之辭也穆王始以<lb/>
　弗徳嗣先人丕后有夙夜危厲之誠繼欲羣臣匡輔<lb/>
　格非以紹先烈夫穆王望伯冏以輔己徳然必以先<lb/>
　人先烈為言者葢己徳之進否有係於祖考之隆替<lb/>
　一時尊祖敬宗之心惻然若不自遑矣卒之廵遊無<lb/>
　度勞民傷財敗先王成憲何其言行先後之不類也<lb/>
　嗚呼人心惟危可不畏哉<lb/>
<pb n="KR3a0094_WYG_015-4b"/>
詩大雅思齊惠于宗公神罔時怨神罔時恫<lb/>
　臣若水通曰此詩以詠歌文王之徳此曰惠于宗公<lb/>
　罔時怨恫者以言其徳能格乎祖考也惠順也宗公<lb/>
　宗廟先公也恫痛也葢周之先王皆有盛徳使文王<lb/>
　厥德弗修弗克肖于先王則㝠㝠之中不免有怨痛<lb/>
　矣惟文王之徳克順其心無怨無恫所謂惟孝子為<lb/>
　能享親者此也肆我祖宗聖徳在天正惟聖明聿修<lb/>
　厥徳以慰在天之心萬世幸甚<lb/>
<pb n="KR3a0094_WYG_015-5a"/>
大雅江漢告于文人錫山土田<lb/>
　臣若水通曰此詩宣王䇿命召虎之辭也夫爵人必<lb/>
　於宗廟者何也尊祖也尊祖故不敢專事死如事生<lb/>
　也故夫人子之於親生也出入必告有事必告孝敬<lb/>
　之至也况山川爵土皆祖宗功徳之所在乃專以與<lb/>
　人而不告豈事死如生之禮與故召虎平夷之功錫<lb/>
　之山川土田宜矣而必告于文人宣王其知敬祖者<lb/>
　歟中興周道固其宜矣後世乃有挾其私恩專封爵<lb/>
<pb n="KR3a0094_WYG_015-5b"/>
　邑而不告于祖者其為不敬祖考孰甚焉<lb/>
周頌我將儀式刑文王之典日靖四方<lb/>
　臣若水通曰此宗祀文王以配上帝之樂歌葢言其<lb/>
　法典安民而知其必享也儀式刑皆法也典即其禮<lb/>
　樂制度所以致治于天下者皆是也靖安也法典致<lb/>
　治何以知其必享也葢願其子孫之法成憲以致治<lb/>
　者祖考之心也茍弗念厥紹顛覆典刑則神靈方且<lb/>
　怨憤之矣安能享其祭乎故曰儀式刑文王之典日<lb/>
<pb n="KR3a0094_WYG_015-6a"/>
　靖四方則法祖之道備矣孝子之心盡矣不待祭而<lb/>
　己享矣故以是知孝子仁人之所以敬其祖考者固<lb/>
　不專於祭享而在於遵成憲以致治爾<lb/>
春秋文公六年閏月不告朔猶朝于廟十有六年夏五<lb/>
月公四不視朔<lb/>
　臣若水通曰此春秋書魯文公始廢告朔之禮也夫<lb/>
　告朔之禮行于祖廟所以重正朔尊祖考萃人心勤<lb/>
　政事一舉而衆善集焉魯之先公嗣而行之無敢廢<lb/>
<pb n="KR3a0094_WYG_015-6b"/>
　者至于文公六年閏不告朔己有不視朔之漸矣十<lb/>
　有六年夏五月四不視朔其尊祖之心已蕩然矣故<lb/>
　春秋兩書其事以著此禮之廢實始于此而文公不<lb/>
　得辭其無上慢祖之罪矣<lb/>
禮記曲禮國君下齊牛式宗廟<lb/>
　臣若水通曰宗廟者祖之神所在而齊牛又為祭祖<lb/>
　而備者也國君茍存孝敬之心則見齊牛過宗廟敬祖<lb/>
　之念油然生矣其式而下之葢出於敬祖之誠而不<lb/>
<pb n="KR3a0094_WYG_015-7a"/>
　能已也夫敬其祖以及其牛孝敬之至也後之國君<lb/>
　遇祀事而不敬者慢祖孰甚焉<lb/>
禮器太廟之内敬矣君親牽牲大夫賛幣而從君親制<lb/>
祭夫人薦盎君親割牲夫人薦酒卿大夫從君命婦從<lb/>
夫人洞洞乎其敬也屬屬乎其忠也勿勿乎其欲其饗<lb/>
之也<lb/>
　臣若水通曰賛助也制祭謂絶肺也盎者盛肺之器<lb/>
　也牲熟體也太廟之事惟一敬而已矣君親牽牲大<lb/>
<pb n="KR3a0094_WYG_015-7b"/>
　夫幣以從所以迎牲也君親制祭夫人薦盎所以祭<lb/>
　肺也君親割牲夫人薦酒所以薦熟也夫卿大夫從<lb/>
　君命婦從夫人凡在廟者罔不洞洞乎其敬之淵深<lb/>
　也屬屬乎其忠之始終無間也惟敬以忠勿勿乎於<lb/>
　恍惚幽宻之中而欲其神之饗之也是敬也從之者<lb/>
　夫人也卿大夫也而主之者君也故牲曰親牽祭曰<lb/>
　親制體曰親割所謂自致者也夫然後為敬之至也<lb/>
大傳人道親親也親親故尊祖尊祖故敬宗敬宗故收<lb/>
<pb n="KR3a0094_WYG_015-8a"/>
族收族故宗廟嚴宗廟嚴故重社稷重社稷故愛百姓<lb/>
愛百姓故刑罰中刑罰中故庶民安庶民安故財用足<lb/>
財用足故百志成百志成故禮俗刑禮俗刑然後樂<lb/>
　臣若水通曰宗謂宗子言為祭祀之所宗也此記大<lb/>
　傳明王者親親之效大也親親何以尊祖祖者親之<lb/>
　所出也尊祖何以敬宗宗者祖之統也敬宗何以能<lb/>
　收族族者宗之屬也收族何以嚴宗廟人心萃故宗<lb/>
　廟肅也宗廟嚴何以為重社稷社稷受之宗廟者也<lb/>
<pb n="KR3a0094_WYG_015-8b"/>
　重社稷何以愛百姓百姓社稷之本也愛百姓刑罰<lb/>
　何以中也庶民何以安也財用何以足也百志何以<lb/>
　成也禮俗何以刑也和樂何以起也葢樂生於禮禮<lb/>
　形于志志集于用用足于民安民安于法平法平于<lb/>
　仁民仁民逹于親親故一親親而尊祖也敬宗也收<lb/>
　族也嚴宗廟也重社稷也愛百姓也平刑罰也足財<lb/>
　用成百志興禮樂也而百順萃焉此之謂理一分殊<lb/>
　物我兩盡先王繼志述事之大者莫過於此矣伏惟<lb/>
<pb n="KR3a0094_WYG_015-9a"/>
　聖明體乾父坤母之心萬物一體之念以承祖宗休<lb/>
　徳以廣先王達孝萬世幸甚<lb/>
祭法天下有王分地建國置都立邑設廟祧壇墠而祭<lb/>
之乃為親疏多少之數<lb/>
　臣若水通曰此言祖祭之禮之義建國封諸侯也置<lb/>
　邦立邑為卿大夫之采地及賜士有功者廟宗廟也<lb/>
　祧祧主廟也築土曰壇除土曰墠親疏昭穆祖考也<lb/>
　多少七五三二廟數也親而徹倫而有别先王仁孝<lb/>
<pb n="KR3a0094_WYG_015-9b"/>
　之心其達乎是故王立七廟三昭三穆與太廟而七<lb/>
　皆月祭之逺廟為祧若周之文武四時祭之由是去<lb/>
　祧為壇去壇為墠禱則祭之去墠曰鬼不之祭矣諸<lb/>
　侯五廟考祖曾祖月祭之髙祖始祖四時祭之去祖<lb/>
　為壇去壇為墠禱斯為祭去墠不祭矣大夫三廟考<lb/>
　祖曽祖四時祭之髙祖始祖禱則為壇祭之去壇已<lb/>
　矣適士二廟考祖已矣曽祖則禱于壇官師一廟祀<lb/>
　考也而祖同焉去壇已矣庶士庶人薦于寢死不祭<lb/>
<pb n="KR3a0094_WYG_015-10a"/>
　矣嗚呼兹隆殺之别而親親之徹也兹先王仁孝之<lb/>
　達也是故諸侯而上於親有加焉所以致崇尊也大<lb/>
　夫以下於親漸减焉所以卑卑而致崇尊也故祭于<lb/>
　壇墠附于廟寢而天下無不祭之四親夫是之謂隆<lb/>
　殺之别親親之徹知親親之義而上下達矣上下達<lb/>
　而仁孝同祖祭之禮根乎一心推之凖而達之治也<lb/>
　不亦大乎不明祖祭之禮而能治天下者鮮矣<lb/>
祭法王立七廟<hi>三昭三穆與太廟而七</hi>一壇一墠曰考廟<hi>考成也父有成</hi>
<pb n="KR3a0094_WYG_015-10b"/>
<hi>己之徳也</hi>曰王考廟<hi>祖/也</hi>曰皇考廟<hi>皇大也/曽祖也</hi>曰顯考廟<hi>髙祖也</hi>曰<lb/>
祖考廟<hi>始祖也此五者與文武不遷合為七也</hi>皆月祭之<hi>每月祭也</hi>一逺廟為<lb/>
祧<hi>孔氏曰謂文武在祧以功徳不祧也</hi>有二祧享嘗乃止<hi>二祧即文武也文武以功徳特</hi>
<hi>留故不月祭但四時祭而止</hi>去祧為壇去壇為墠壇墠有禱焉祭之<lb/>
無禱乃止去墠曰鬼<hi>去者離逺之義逺祖藏於祧廟又於廟外為壇逺祖之父則離於壇</hi>
<hi>則為墠禱祝也當祭時則出而祭之若又逺則去墠為鬼而不祭矣</hi>　諸侯立五廟一壇<lb/>
一墠曰考廟<hi>父也</hi>曰王考廟<hi>祖/也</hi>曰皇考廟<hi>曽祖也</hi>皆月祭之<lb/>
顯考廟<hi>髙祖也</hi>祖考廟<hi>始祖/也</hi>享嘗乃止<hi>止享嘗不月祭也</hi>去祖為<lb/>
<pb n="KR3a0094_WYG_015-11a"/>
壇<hi>自祖之上無廟止為壇</hi>去壇為墠<hi>祖之父以上又無壇止為墠耳</hi>壇墠有禱焉<lb/>
祭之無禱乃止去墠為鬼<hi>髙祖父祖寄太祖之廟至祭時則出而祭於壇墠也</hi>
大夫立三廟二壇曰考廟曰王考廟曰皇考廟享嘗乃<lb/>
止<hi>不月祭也</hi>顯考祖考無廟有禱焉為壇祭之去壇為鬼<lb/>
適士二廟一壇曰考廟曰王考廟享嘗乃止皇考<hi>曽祖也</hi>
無廟有禱焉為壇祭之去壇為鬼　官師一廟曰考廟<lb/>
王考無廟而祭之<hi>共祭考廟</hi>去王考<hi>曽祖/也</hi>為鬼<hi>曽祖以上就廟薦之而已</hi>
庶士庶人無廟<hi>薦於寢</hi>死曰鬼<lb/>
<pb n="KR3a0094_WYG_015-11b"/>
　臣若水通曰此祭法之文或者疑焉其秦漢之間之<lb/>
　傳乎祭者何繼養也則凡四代之親無不養也然而<lb/>
　有差矣夫祭者服之推四代之親無不服則亦無不<lb/>
　祭也然而有差矣故自天子諸侯大夫士庶人皆宜<lb/>
　得祭四親焉何也其親同故其繼養與服之者同也<lb/>
　然而廟制則有差矣故王七諸侯五大夫三適士二<lb/>
　官師一庶士庶人無廟而寢其分殊也分雖殊而心<lb/>
　則一也盡分者禮也盡心者孝也故禮曰祖考同廟<lb/>
<pb n="KR3a0094_WYG_015-12a"/>
　由是觀之則天子諸侯分得為之則異廟大夫以下<lb/>
　至官師分不得為之則同廟禮也然則貴賤無不祭<lb/>
　之親而其孝同矣記曰父母之喪無貴賤一也故得<lb/>
　為而不為謂之慢不得為而為謂之瀆瀆與慢皆弗<lb/>
　敬也弗敬神弗享故人之於親多不盡分者豈惟不<lb/>
　及者之罪過猶不及<lb/>
祭義是故君子合諸天道春禘秋嘗霜露既降君子履<lb/>
之必有悽愴之心非其寒之謂也春雨露既濡君子履<lb/>
<pb n="KR3a0094_WYG_015-12b"/>
之必有怵惕之心如將見之樂以迎來哀以送徃<lb/>
　臣若水通曰祭祀之所由生繼養也已食之則時思<lb/>
　之矣時思之則時養之矣是故天時感之而祭祀之<lb/>
　禮舉焉樂以迎來哀以送往其心一也夫君子之心<lb/>
　無時而忘其親也何待天時之履而後感哉葢曰時<lb/>
　之變也則感焉而後祭因之起非謂至此而後思者<lb/>
　也是故禴于春則祀于夏可知矣嘗于秋則烝于冬<lb/>
　可知矣四時之祭合諸天道而吾之思見焉然存之<lb/>
<pb n="KR3a0094_WYG_015-13a"/>
　乎心者則無時而或忘也嗚呼思者祭之本也無思<lb/>
　則無祭彼夫儀文之托而思或怠焉者其殆生事之<lb/>
　疎而繼養之衰歟可悲已矣<lb/>
祭義曰致齊於内散齊於外齊之日思其居處思其笑<lb/>
語思其志意思其所樂思其所嗜齊三日乃見其所為<lb/>
齊者祭之日入室僾然必有見乎其位周還出户肅然<lb/>
必有聞乎其容聲出户而聼愾然必有聞乎其歎息之<lb/>
聲是故先王之孝也色不忘乎目聲不絶乎耳心志嗜<lb/>
<pb n="KR3a0094_WYG_015-13b"/>
欲不忘乎心致愛則存致慤則著著存不忘乎心夫安<lb/>
得不敬乎君子生則敬養死則敬享思終身弗辱也<lb/>
　臣若水通曰致齊者散齊後三日之齊也内謂齊所<lb/>
　也散齊者致齊前七日之戒不飲酒茹葷也外未就<lb/>
　齊所也齊之日凡親之身所當思者無或忘焉内外<lb/>
　致一齊之至也見所為齊思之至也是則敬之始也<lb/>
　出入周還必有見聞乎聲容歎息者祭如在也敬之<lb/>
　至也是故先王之孝致其追念之愛則聲色志欲不<lb/>
<pb n="KR3a0094_WYG_015-14a"/>
　忘而存焉致其想見之慤則聲容歎息不微而著焉<lb/>
　然而慤也者愛之所為也著也者存之所為也愛則<lb/>
　慤存則著愛慤無二心存著無二事是故孝子之敬<lb/>
　貫始終而一之者也生則敬養盡吾愛也死則敬享<lb/>
　繼吾養也思終身弗辱焉終己之身也敬之至也然<lb/>
　則人子事親之道可一言而盡者其敬乎<lb/>
祭義曰君子有終身之喪忌日之謂也<lb/>
　臣若水通曰忌日親亡日也人子於此念親之終如<lb/>
<pb n="KR3a0094_WYG_015-14b"/>
　喪親之日焉哀之至也<lb/>
祭義文王之祭也事死者如事生思死者如不欲生忌<lb/>
日必哀稱諱如見親祀之忠也如見親之所愛如欲色<lb/>
然其文王歟<lb/>
又曰仲尼嘗奉薦而進其親也慤其行也趨趨以數<lb/>
　臣若水通曰堯舜之道孝弟而已矣文王孔子之孝<lb/>
　其堯舜之道乎夫聖人人倫之至萬世帝王之則也<lb/>
　伏惟我聖明以是為則日省于心而擴充之則文王<lb/>
<pb n="KR3a0094_WYG_015-15a"/>
　孔子之孝在我而堯舜之道盡人倫之至可建極於<lb/>
　天下矣<lb/>
祭義曰孝子將祭慮事不可以不豫比時具物不可以<lb/>
不備虚中以治之<lb/>
　臣若水通曰夫祭有三備焉豫事者禮儀之習所以<lb/>
　脩禮也具物者器物之陳所以脩養也中虚者齊莊<lb/>
　靜一清明在躬所以脩心交于神也三者備而后能<lb/>
　享合外内之道也<lb/>
<pb n="KR3a0094_WYG_015-15b"/>
祭義曰宫室既脩墻屋既設百物既備夫婦齊戒沐浴<lb/>
奉承而進之洞洞乎屬屬乎如弗勝如將失之其孝敬<lb/>
之心至也與薦其薦爼序其禮樂備其百官奉承而進<lb/>
之於是諭其志意以其慌惚以與神明交庶或饗之庶<lb/>
或饗之孝子之志也<lb/>
　臣若水通曰當祭之時致享之道不可少有不慎焉<lb/>
　宫室墻屋百物所以慎之於物也夫婦齊戒所以慎<lb/>
　之於心也沐浴盛服所以慎之於體也洞洞屬屬所<lb/>
<pb n="KR3a0094_WYG_015-16a"/>
　以慎之於誠也弗勝如失所以慎之於貌也百官承<lb/>
　進所以慎之於嚴事也諭其志意所以慎之於祝告<lb/>
　以孝也恍惚與交欲饗所以慎之於致養也夫是之<lb/>
　謂備孝不如是不可以享夫禍莫大於不享矣是故<lb/>
　孝子之心一以貫之故曰備孝之道也<lb/>
祭統是故天子親耕於南郊以共齊盛王后蠶於北郊<lb/>
以共純服諸侯耕於東郊亦以共齊盛夫人蠶於北郊<lb/>
以共冕服天子諸侯非莫耕也王后夫人非莫蠶也身<lb/>
<pb n="KR3a0094_WYG_015-16b"/>
致其誠信誠信之謂盡盡之謂敬敬盡然後可以事神<lb/>
明此祭之道也<lb/>
　臣若水通曰天子諸侯之耕王后夫人之蠶者何也<lb/>
　以祭祀也凡己之身天地父母之身也故竭身以事<lb/>
　之所以致誠信也粢盛之薦冕服之飾所以交于神<lb/>
　明者而莫或親之則不能身致其誠信而逹敬於神<lb/>
　明則夫唯物之具豈交神之道乎夫何後世雖有耕<lb/>
　蠶之禮或視為故事草草應文而誠信莫存為之臣<lb/>
<pb n="KR3a0094_WYG_015-17a"/>
　者謟媚以從而不知養其君誠敬之心天地神明其<lb/>
　可罔乎噫至於犬馬皆能有養不敬何以饗乎此可<lb/>
　以鑒戒矣<lb/>
祭統先期旬有一日宫宰宿夫人夫人亦散齊七日致<lb/>
齊三日君致齊於外夫人致齊於内然後㑹於太廟君<lb/>
純冕立於阼夫人副褘立於東房君執圭瓉<hi>瓉祼神器以圭為柄</hi>
祼<hi>以瓉酌鬱鬯酒灌地降神也</hi>尸大宗<hi>或夫人有故/大宗攝之</hi>執璋瓉亞祼<hi>以璋</hi>
<hi>為瓉柄酌鬱鬯酒以降神</hi>及迎牲君執紖<hi>牽牲/者</hi>卿大夫從士執芻<hi>藁也</hi>
<pb n="KR3a0094_WYG_015-17b"/>
<hi>殺牲時用薦之</hi>宗婦<hi>同宗/之婦</hi>執盎從夫人薦涗水<hi>明水也盎齊差清和以清酒泲</hi>
<hi>之謂之涗酌涗即盎齊以盎齊加明水</hi>君執鸞刀羞嚌<hi>一朝踐之時取肝以膋貫之入室燎</hi>
<hi>於爐灰出薦之一饋熟之時君執鸞刀割所羞嚌肺横切之使不絶奠于爼上尸嚌之</hi>夫人薦豆<lb/>
此之謂夫婦親也<lb/>
　臣若水通曰夫婦兼祭象隂陽之行乎變化也兼祭<lb/>
　則兼致其齊兼齊則兼執其事是故親執則鸞刀羞<lb/>
　嚌不敢以假者不敢以尊處也親薦則涗水則豆不<lb/>
　敢以假者不敢以貴加也親莫大焉恩莫重焉君夫<lb/>
<pb n="KR3a0094_WYG_015-18a"/>
　人雖尊且貴亦不過夫人之子之婦焉爾父子之道<lb/>
　無所逃於天地之間而豈尊貴之所能敵哉嗚呼此<lb/>
　義不明先王之孝不盡傳于天下也乆矣語以子弟<lb/>
　之職則若耻其卑賤而失其尊崇之勢者為是心者<lb/>
　豈以父子之道之在天下也有二乎哉可以深思矣<lb/>
周禮天官中春詔后帥外内命婦始蠶于北郊以為祭<lb/>
服<lb/>
　臣若水通曰中春蠶桑盛時也北郊隂方且潔地也<lb/>
<pb n="KR3a0094_WYG_015-18b"/>
　以時蠶桑于此以為祭服必后帥命婦親為之者禮<lb/>
　曰王后夫人非莫蠶也身致其誠信是也敬祖考之<lb/>
　至矣<lb/>
春官以肆獻祼享先王以饋食享先王以祠春享先王<lb/>
以禴夏享先王以嘗秋享先王以烝冬享先王<lb/>
　臣若水通曰曰肆曰獻曰祼者五年之禘曰饋食者<lb/>
　三年之祫夫禘之以五年而又祫之以三年其義周<lb/>
　矣而四時之享獨非仁人孝子之心歟故祠者祠也<lb/>
<pb n="KR3a0094_WYG_015-19a"/>
　春物初生以祠為主故以祠而享乎先王禴者薄也<lb/>
　夏物未成其意尚薄故以禴而享乎先王嘗者食也<lb/>
　秋物漸成其味可食故以嘗而享乎先王烝者衆也<lb/>
　冬物畢藏可陳者衆故以烝而享乎先王是故四時<lb/>
　之享異而孝子之誠一也非天下之至仁其孰能與<lb/>
　於此<lb/>
漢靈帝熹平元年春正月車駕上原陵司徒掾陳留蔡<lb/>
邕曰吾聞古不墓祭朝廷有上陵之禮始謂可損今見<lb/>
<pb n="KR3a0094_WYG_015-19b"/>
威儀察其本意乃知孝明皇帝至孝惻隠不易奪也禮<lb/>
有煩而不可省者此之謂也<lb/>
　臣若水通曰古不墓祭未備禮也古者不封不樹何<lb/>
　墓祭之有然而仁人孝子之心怵惕悽愴之情其能<lb/>
　已乎故親之始死則慿戸而哭之歛則慿棺而哭之<lb/>
　葬則就墓而求焉凡出於孝心之誠而已此墓祭之<lb/>
　所由起乎靈帝昏弱之主也原陵之上其良心之不<lb/>
　能已矣向使由此念而擴充之則仁孝不可勝用保<lb/>
<pb n="KR3a0094_WYG_015-20a"/>
　其社稷以光于四海豈至亂與亡哉傳曰不能充之<lb/>
　不足以保妻子<lb/>
晉武帝泰始二年晉文帝之喪臣民皆從權制三日除<lb/>
服既葬帝亦除之然猶素冠蔬食哀毁如居䘮者後羣<lb/>
臣請易服復膳詔曰每念幽㝠而不得終苴絰之禮以<lb/>
為沈痛况當食稻衣錦乎適足激切其心非所以相解<lb/>
也四年三月葬文明皇后有司又奏既虞除衰服詔曰<lb/>
受終身之愛而無數年之報情所不忍也有司固請不<lb/>
<pb n="KR3a0094_WYG_015-20b"/>
已乃許之然猶素冠蔬食以終三年如文帝之喪<lb/>
　臣若水通曰三年之喪自天子逹於庶人要皆出於<lb/>
　人心之所固有者也後世帝王不能逺追先王之禮<lb/>
　而徒藉口於漢文之陋食稻衣錦於心安乎至於晉<lb/>
　武獨以天性矯而行之謂非仁孝之發不可也而有<lb/>
　司庸劣顧乃蹈常安故而不能將順其美悲乎<lb/>
梁武帝普通七年十一月丁貴嬪卒太子水漿不入口<lb/>
上使謂之曰毁不滅性况我在邪乃進粥數合太子體<lb/>
<pb n="KR3a0094_WYG_015-21a"/>
素肥壯腰帶十圍至是减削過半<lb/>
　臣若水通曰孝也者人之良心真切者也昭明喪母<lb/>
　水漿不入孝心篤矣使有伊周為之師傅舉先王養<lb/>
　太子之道則商之太甲周之成王可為也惜乎一時<lb/>
　之臣無以將順之而徒區區於文藝之末也雖然元<lb/>
　服既加之後懿徳彰聞卒之日朝野惋愕男女垂泣<lb/>
　嗚呼使天永其年國祚其可量哉<lb/>
國朝洪武六年祖訓錄成於是頒賜諸王且錄于謹身<lb/>
<pb n="KR3a0094_WYG_015-21b"/>
殿東廡乾清宫東壁仍令諸王書于王宫正殿内以時<lb/>
觀省上因謂侍臣曰朕著祖訓錄所以垂訓子孫朕更<lb/>
厯世故創業艱難常慮子孫不知所守故為此書日夜<lb/>
以思具悉周至紬繹六年始克成編後世子孫守之則<lb/>
永保天禄茍作聰明亂舊章是違祖訓矣侍臣對曰自<lb/>
古創業之主其慮事周詳立法垂訓必有典則若後世<lb/>
子孫不知而輕改鮮有不敗故經云不愆不忘率由舊<lb/>
章上曰日月之能乆照萬世不改其明堯舜之道不息<lb/>
<pb n="KR3a0094_WYG_015-22a"/>
萬世不改其行三代因時損益者其小過不及爾若一<lb/>
代定法具存不可輕改故荒墜祖緒㡬於亡夏顛覆典<lb/>
刑幾於亡商後世子孫當思敬守祖法<lb/>
　臣若水通曰書云明明我祖萬邦之君有典有則貽<lb/>
　厥子孫我皇祖祖訓之著即大禹之典則乎皇祖應<lb/>
　天順人肇造鴻業大經大法可以萬世行之而無弊<lb/>
　尤慮世逺紛更乃以心思之微著為一書以垂訓後<lb/>
　昆誠一代之定法也嗣皇守之可以永安宗社藩王<lb/>
<pb n="KR3a0094_WYG_015-22b"/>
　守之可以長保富貴然欲法祖在於修徳也徳修即<lb/>
　能敬守祖法聿追來孝矣<lb/>
　<lb/>
　<lb/>
　<lb/>
　<lb/>
　<lb/>
　格物通卷十五<lb/>
</p>
<p>
</p>
  </div>
</body>
</text>
</TEI>
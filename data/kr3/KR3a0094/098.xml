<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷九十八</head>
    <p>
<pb n="KR3a0094_WYG_098-1a"/>
欽定四庫全書<lb/>
　格物通卷九十八　　　　明　湛若水　撰<lb/>
　　　恤窮下<lb/>
賈誼新書曰楚昭王當房而立愀然有寒色曰寡人朝<lb/>
飯餟醇酒二觛重裘而立猶憯然有寒氣奈我元元之<lb/>
百姓何是日也出府之裘以衣寒者出倉之粟以賑飢<lb/>
者<lb/>
　臣若水通曰古之人所以大過人者善推所為而已<lb/>
<pb n="KR3a0094_WYG_098-1b"/>
　楚昭王能推己以及於民因其寒而賜之以裘因其<lb/>
　飢而賜之以粟可謂有仁恕之心矣此其所以大得<lb/>
　民心而克復舊物也歟<lb/>
陸贄奏議告徳宗曰昔子夏問於孔子曰何如斯可謂<lb/>
人之父母孔子對曰四方有敗必先知之斯可謂人之<lb/>
父母矣葢以君人之道子育為心雖深居九重而慮周<lb/>
四表雖恒處安樂而憂及困窮近取諸身如一體之於<lb/>
四肢其疾病無不恤也逺取諸物如兩曜之於萬類其<lb/>
<pb n="KR3a0094_WYG_098-2a"/>
鑒照無不均也故時有凶害而人無流亡恃天聽之必<lb/>
聞知上澤之必至是以有母之愛有父之尊古之聖王<lb/>
能以天下為一家中國為一人用此術也今水潦為敗<lb/>
綿數十州奔告於朝日月相繼若哀其疾苦固宜降㫖<lb/>
優矜儻疑其詐欺亦當遣使廵視安可狥往來之浮説<lb/>
忘惠䘏之大猷失人得財是將焉用<lb/>
　臣若水通曰天地民物一體者也其感應神速痛癢<lb/>
　相闗陸䞇一體四肢兩曜萬類之言其必有見於此<lb/>
<pb n="KR3a0094_WYG_098-2b"/>
　矣茍有痛癢感應之心則民之旱潦窮苦無不兼知<lb/>
　則亦無不兼惠矣徳宗刻薄好用聚歛之臣其視窮<lb/>
　民之無告若秦人視越人之肥瘠而恝然不相闗者<lb/>
　以其無一體之仁也後之為君者宜味陸勢之言由<lb/>
　是以達於聖人仁民之道可焉<lb/>
韓愈曰臣伏以今年已來京畿諸縣夏逢亢旱秋又早<lb/>
霜田種所收十不存一陛下恩踰慈母仁過春陽租賦<lb/>
之間例皆蠲免所徴至少所放至多上恩雖宏下困猶<lb/>
<pb n="KR3a0094_WYG_098-3a"/>
甚至聞有棄子逐妻以求口食拆屋伐樹以納稅錢寒<lb/>
餒道塗斃踣溝壑有者皆以輸納無者徒被追徴臣愚<lb/>
以為此皆羣臣之所未言陛下之所未知者也臣竊見<lb/>
陛下憐念黎元同於赤子至或犯法當戮猶且寛而宥<lb/>
之况此無辜之人豈有知而不救又京師者四方之腹<lb/>
心國家之根本其百姓實宜倍加優恤今瑞雪頻降來<lb/>
年必豐急之則得少而人傷緩之則事存而利逺伏乞<lb/>
特勅京兆府應今年稅錢及草粟等在百姓腹内徴未<lb/>
<pb n="KR3a0094_WYG_098-3b"/>
得者並且停徴容至來年蠶麥庶得少有存立臣至陋<lb/>
至愚無所知識受恩思效有見輙言無任懇欵慙懼之<lb/>
至<lb/>
　臣若水通曰韓愈此䟽所以欲寛恤窮民如是其懇<lb/>
　切者何也葢君民一體安危同機故書曰四海困窮<lb/>
　天禄永終夫百姓既窮君有不能以獨安富者矣此<lb/>
　韓愈所以欲廣君之仁而於飢民致厪夫優恤之請<lb/>
　也<lb/>
<pb n="KR3a0094_WYG_098-4a"/>
元仁宗延祐四年七月賜衛士錢帛帝出見衛士有弊<lb/>
衣者駐馬問之對曰戍守邊鎮餘十五年以故貧耳帝<lb/>
曰此輩久勞於外留守臣未嘗以聞非朕親見何由知<lb/>
之自今有類此者必言於朕因命賜之錢帛<lb/>
　臣若水通曰元仁宗見衛士弊衣詢知其戍邊之苦<lb/>
　而賜之錢帛可謂有惻隠之心恤窮之實矣其與禹<lb/>
　見罪人而泣之湯見網而解之其心何以異哉然禹<lb/>
　湯行仁政而澤及天下而仁宗不能然者何也其不<lb/>
<pb n="KR3a0094_WYG_098-4b"/>
　忍人之心一也能擴充與不能擴充是以異耳故人<lb/>
　君垂旒蔽目懸纊塞耳而無所不知不見仁澤覆天<lb/>
　下者自其本心而推之不在乎見聞之狹也故人君<lb/>
　貴乎有恤民之大政而不貴乎分財之小惠焉<lb/>
宋儒張載西銘曰民吾同胞物吾與也又曰凡天下之<lb/>
疲癃殘疾惸獨鰥寡者皆吾兄弟之顛連無告者也<lb/>
　臣若水通曰天地萬物本吾一體者也是萬物皆吾<lb/>
　同得於天所與之氣故曰吾與而民尤同吾得天地<lb/>
<pb n="KR3a0094_WYG_098-5a"/>
　之正氣於吾並生之中乃為同類而至貴者故曰同<lb/>
　胞曰同胞則視之如己之兄弟矣而天下之逺兆民<lb/>
　之衆有疲癃殘疾惸獨鰥寡之人皆我兄弟之中顛<lb/>
　連無告者然則知疲癃殘疾惸獨鰥寡皆吾之同氣<lb/>
　則其哀恤之情根於天性自有所不能已者矣<lb/>
程顥在神宗時言不可賣祠部添常平本錢事王安石<lb/>
曰顥所言未達王道之權也男女授受不親禮也嫂溺<lb/>
援之以手權也嫂溺不援是豺狼也今祠部所可致粟<lb/>
<pb n="KR3a0094_WYG_098-5b"/>
四五十萬若凶年人貸三石可得全十五萬性命今欲<lb/>
為凶年計當以凶嵗為之而國用有所不暇故賣祠部所<lb/>
剃三千人頭而所可救活者十五萬人性命若以為不可<lb/>
是不知權也<lb/>
　臣若水通曰王安石主賣祠部之説自附於恤窮救<lb/>
　荒之權矣臣恐窮未及恤而所以益天下之窮者至<lb/>
　矣故楊時曰鬻祠部三千葢六十餘萬緡固非三千<lb/>
　人所能自具也取之於力本之民而已由是得以不<lb/>
<pb n="KR3a0094_WYG_098-6a"/>
　蠶而衣不耕而食亦取資於力本之民而已故其徒<lb/>
　益繁則其蠧益甚是未及賑飢而先困吾民以資游<lb/>
　手也先王之時三年耕必有一年之積故凶年飢嵗<lb/>
　民免於死亡以其豫備故也不知為此乃欲髠其人<lb/>
　而取其資以是為賑飢之術正孟子所謂雖得禽若<lb/>
　丘陵弗為也以是為王道之權豈不謬哉詩云誰生<lb/>
　厲階至今為梗王安石之謂乎<lb/>
楊時經筵講義有云古之聖人以天下為心其於居食<lb/>
<pb n="KR3a0094_WYG_098-6b"/>
之際非徒若是而已食而飽必思天下之有未飽者居<lb/>
而安必思天下之有未安者<lb/>
　臣若水通曰楊時言一食一居必思天下之未安飽<lb/>
　者所以養人君恤民之仁也夫惟飲食起居而不忘<lb/>
　天下之窮民則無事必思所以加惠之有災必能有<lb/>
　以恤賚之則雖不能使天下皆飽皆安也而安飽之<lb/>
　政可由是而推行矣否則素無所養一旦遇天下之<lb/>
　災其能沛然行寛恤之惠乎是故人君之心在於素<lb/>
<pb n="KR3a0094_WYG_098-7a"/>
　養矣<lb/>
楊時糴買劄子有云産絹縣分每匹不下二千三百足<lb/>
錢而上户有敷及百餘匹者民力固未易辦矣又有非<lb/>
時抛買如燕山絲絹之類所須不一秋成榖未上場而<lb/>
催科之吏及門矣力耕之民日食糠粃而輸官常恐不<lb/>
足欲民之不流亡不可得也<lb/>
　臣若水通曰孟子云有粟米之征有布縷之征有力<lb/>
　役之征君子用其一而緩其二用其二而民有莩用<lb/>
<pb n="KR3a0094_WYG_098-7b"/>
　其三而父子離葢言取之非其時則民力不堪而困<lb/>
　窮極矣人君恤窮之政在寛之而已矣楊時之論誠<lb/>
　救弊之良劑也為人君者盍思所以恤其流亡之苦<lb/>
　而加之意哉<lb/>
王栢論社倉利害有云淳熈八年朱熹申請社倉指揮<lb/>
若曰其歛散之事與本鄉耆老公共措置州縣並不須<lb/>
干預抑勒至哉言乎此行法者所當共守也今也不然<lb/>
領以縣官主以案吏各鄉又非有徳望之人為官吏之<lb/>
<pb n="KR3a0094_WYG_098-8a"/>
所畏敬者俯首聽命茍且逃責利害不敢専决姦弊不<lb/>
敢自懲玩舞虚文壅塞實意吏既慕於前權宜伸縮隨<lb/>
時輕重吏則議其後故賢者不屑與之相牴牾也此立<lb/>
法之不審一也昔之法也先給以米貸以米歛亦以米<lb/>
今也不然歛以錢科以糴若能薄増厥直亦何患民之<lb/>
不樂輸哉價既不平榖不時至勢必至於數擾以抑勒<lb/>
人情之所不堪小民未受其利中産先被其害此立法<lb/>
之不審二也後之繼者慮既貸而民不盡償則社倉之<lb/>
<pb n="KR3a0094_WYG_098-8b"/>
惠窮而追呼之害起矣<lb/>
　臣若水通曰法之立也將以為民法之行也反以病<lb/>
　民豈其心固如是哉社倉之設本以恤窮也及其官<lb/>
　吏承行之弊輸擾抑勒而有追呼之害者安在其能<lb/>
　恤窮也况夫人君舉動關天下之欣戚又非一郡邑<lb/>
　之比矣其立法行惠可不慎哉<lb/>
國朝戊戌十二月庚辰太祖自宣至徽召故老耆儒訪<lb/>
以民事有儒士唐仲實姚璉者來見太祖問曰喪亂以<lb/>
<pb n="KR3a0094_WYG_098-9a"/>
來民多失業其心望治甚於飢渴吾深知之仲實對曰<lb/>
自大軍克復民獲所歸矣以今日觀之民雖得所歸而<lb/>
未遂生息太祖曰此言是也我積少而費多取給於民<lb/>
甚非得已然皆為軍需所用未嘗以一毫奉巳民之勞<lb/>
苦恒思所以休息之曷嘗忘也仲實等曰誠如是民之<lb/>
生息可待矣太祖曰有不便盍盡言之仲實等皆拜謝<lb/>
乃賜諸父老布帛撫慰之而去<lb/>
　臣若水通曰文王發政施仁必先窮民恤窮者治天<lb/>
<pb n="KR3a0094_WYG_098-9b"/>
　下之首務也我太祖高皇帝方大軍之後即召耆儒<lb/>
　訪知民未遂生即念民之勞苦思所以休息之是心<lb/>
　也非堯舜其猶病諸之心乎此萬世人君之所當法<lb/>
　也<lb/>
洪武元年七月謂中書省臣曰中原兵難之後老稚孤<lb/>
貧者多有失所宜遣人賑恤之省臣以國用不足為對<lb/>
太祖皇帝曰得天下者得民心也夫老者民之父母幼<lb/>
者民之子孫恤其老則天下之為子孫者恱恤其幼則<lb/>
<pb n="KR3a0094_WYG_098-10a"/>
天下之為父母者恱天下之老幼咸恱其心有不歸者<lb/>
寡矣茍視其困窮而不之恤民將憮然曰惡在其為我<lb/>
上也故周窮乏者不患無餘財惟患無是心能推是心<lb/>
何憂不足今日之務此最為先宜速行之<lb/>
　臣若水通曰有天下者有其民也有其民者得其心<lb/>
　也夫得民之心何心哉亦惟遂其老老幼幼之願焉<lb/>
　耳惟我太祖皇帝明見萬里視天下之民瘼如在目<lb/>
　前故不以國用之不足而阻其勤恤之心也伏惟聖<lb/>
<pb n="KR3a0094_WYG_098-10b"/>
　明推是心以往則民懐於有仁而無疆之休與天地<lb/>
　同其久矣<lb/>
國朝太祖皇帝肇基五年詔天下郡縣立孤老院凡民<lb/>
之孤獨殘疾不能自生者許入院官為贍養每人月米<lb/>
三斗薪三十斤冬夏布一匹小口給三分之二後改孤<lb/>
老院為養濟院其初著之於令曰凡鰥寡孤獨每月給<lb/>
米每嵗給布務在存恤監察御史按察司官常加體察<lb/>
既而著之於律曰凡鰥寡孤獨及廢疾之人貧窮無親<lb/>
<pb n="KR3a0094_WYG_098-11a"/>
属依倚不能自存所在官司應收養而不收養者杖若<lb/>
應給衣糧而官吏尅减者以監守自盜論又申之以憲<lb/>
綱曰存恤孤老仁政所先仰府州縣所属凡有鰥寡孤<lb/>
獨廢疾無依倚之人俱收於養濟院常加存恤合得衣<lb/>
糧依期按月支給毋令失所遇有疾病督醫治療<lb/>
　臣若水通曰我聖祖於登極之五年即有恤窮之制<lb/>
　是即文王發政施仁必先鰥寡孤獨之仁心也使臣<lb/>
　下常奉承徳意以施行之而不失則仁政之澤可以<lb/>
<pb n="KR3a0094_WYG_098-11b"/>
　被於無窮矣是故鰥寡孤獨歸於養濟俾得其所也<lb/>
　嵗有衣糧俾不困於飢寒也有司時察防吏姦也應<lb/>
　收而不收則杖應給而吏尅減者論以自盜嚴其法<lb/>
　也督醫治疾冀其生也仁之至義之盡矣然法久而<lb/>
　弊生養濟雖有其名而在京在外乞丐之人盈於道<lb/>
　路豈吏之奉法寖弊而無力者不得以入院乎未可<lb/>
　知也伏惟聖明體太祖恤窮之仁則堯之不虐無告<lb/>
　在是矣<lb/>
<pb n="KR3a0094_WYG_098-12a"/>
國朝太祖登極七年詔天下曰曩因天下大亂死者不<lb/>
可勝數朕日夕慮上帝有責思之再三民間流離避亂<lb/>
父南子北至今不能㑹聚或子殁親老而無養親殁子<lb/>
㓜而無依皆朕之過也今詔天下有司具名以言朕當<lb/>
㑹居存養使不失所<lb/>
　臣若水通曰兵亂之際流離死徙骨肉不顧誠甚可<lb/>
　憫也詩曰哿矣富人哀此煢獨我太祖之心切於仁<lb/>
　民故下恤窮之詔拳拳以窮民無依失所為已過而<lb/>
<pb n="KR3a0094_WYG_098-12b"/>
　必使有司䟽名㑹居存養焉書曰痌瘝乃身其我太<lb/>
　祖之謂乎<lb/>
洪武八年正月上命中書省令天下郡縣訪窮民無告<lb/>
者月給以衣食無所依者給以屋舍仍諭之曰天下一<lb/>
家民猶一體有不獲其所者當思所以安養之昔吾在<lb/>
民間目擊其苦鰥寡孤獨飢寒困踣之徒常自厭生恨<lb/>
不即死如此者宛轉於溝壑可坐而待也吾亂離遇此<lb/>
心常惻然故躬提師旅誓清四海以同吾一家之安今<lb/>
<pb n="KR3a0094_WYG_098-13a"/>
代天理物已十餘年若天下之民有流離失所者非惟昩<lb/>
朕之初志於代天之工亦不能盡也爾等為輔相當體<lb/>
朕懐不可使天下有一夫之不獲也<lb/>
　臣若水通曰孟子云先王有不忍人之心斯有不忍<lb/>
　人之政矣我太祖皇帝方在民間親見鰥寡孤獨之<lb/>
　困苦心常惻然則存不忍人之心乆矣故五年下詔<lb/>
　七年下詔及此八年又以命中書省訪窮民無告者<lb/>
　給之衣糧屋舍焉非所謂不忍人之政乎噫可以為<lb/>
<pb n="KR3a0094_WYG_098-13b"/>
　萬世帝王之法矣<lb/>
國朝諸司職掌鰥寡孤獨之人行属將合支衣糧依期<lb/>
按月闗給存䘏養贍母使失所御史按臨處所審問曽<lb/>
無支給但有欺弊即便究問<lb/>
　臣若水通曰昔者文王不敢侮鰥寡葢以鰥寡孤獨<lb/>
　之人無父母妻子之養尤宜加意焉者也我祖宗設<lb/>
　養濟之典所以恤窮民使不至於失所其即文王治<lb/>
　岐先斯四者之政矣夫天地之大徳曰生為有司者<lb/>
<pb n="KR3a0094_WYG_098-14a"/>
　果能衣食以時乎治療以醫乎如其不然則上孤君<lb/>
　徳下絶民生可得謂之良有司哉可謂民之父母哉<lb/>
永樂元年閏十一月河南南陽縣言本縣民多逃徙他<lb/>
縣賦役無所出乞下令捕之太宗皇帝顧謂户部尚書<lb/>
郁新等曰人情懐土誰肯樂去其鄉河南諸郡連嵗水<lb/>
旱蝗螟飢饉相仍守令又鮮能盡撫綏之道不得已舉<lb/>
家逃徙自圖存活之計耳今其鄉田廬生業必已廢棄<lb/>
歸且何依捕之徒益困之耳所言不可聽<lb/>
<pb n="KR3a0094_WYG_098-14b"/>
　臣若水通曰君猶腹心也民猶四肢也四肢疾病而<lb/>
　腹心不知又從而抑困之非仁者也故知愛心腹者<lb/>
　必知䕶其四肢矣知愛其君者則知愛其民矣南陽<lb/>
　縣欲捕逃徙而不恤焉彼豈知忠愛之道者哉我太<lb/>
　宗文皇帝聞而拒之曰歸且何依捕之徒益困之耳<lb/>
　恤窮之心藹然見於言表矣臣故謹録之以為聖子<lb/>
　神孫告焉<lb/>
　格物通卷九十八<lb/>
</p>
<p>
</p>
  </div>
</body>
</text>
</TEI>
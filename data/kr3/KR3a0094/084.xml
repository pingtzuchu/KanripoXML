<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷八十四</head>
    <p>
<pb n="KR3a0094_WYG_084-1a"/>
欽定四庫全書<lb/>
　格物通卷八十四　　　　明　湛若水　撰<lb/>
　　　馬政<lb/>
詩魯頌駉駉駉牡馬在坰之野薄言駉者有驈有皇有<lb/>
驪有黄以車彭彭思無疆思馬斯臧<lb/>
　臣若水通曰此詩言僖公牧馬之盛由其立心之逺<lb/>
　也駉駉腹幹肥張之貌林外謂之坰彭彭盛貌思無<lb/>
　疆言其思之深廣無窮也臧善也記曰問國君之富<lb/>
<pb n="KR3a0094_WYG_084-1b"/>
　數馬以對則馬之盛衰其有闗於國家之盛衰矣僖<lb/>
　公之馬薄言其在坰者有驈皇驪黄而色無不備以<lb/>
　車彭彭而力無不齊是豈偶然而致哉蓋由其立心<lb/>
　逺大無見小欲速之私故思及於馬凡所以牧養而<lb/>
　調用者不狥私以廢法故馬之在官在民者各無不<lb/>
　善矣茍立心不逺輕謀淺慮則凡施之國家大小皆<lb/>
　無成矣豈獨一馬政哉伏惟聖明於思無疆之學益<lb/>
　深講求以為蓄牧富強之本焉<lb/>
<pb n="KR3a0094_WYG_084-2a"/>
禮記月令曰游牝别羣則縶騰駒班馬政<lb/>
　臣若水通曰此仲夏之令也别羣者離其羣也季春<lb/>
　游牝於牧至仲夏姙孕已遂故别羣也縶維之也騰<lb/>
　駒者騰躍之駒也於此時繫騰躍之駒恐踶囓以傷<lb/>
　其孕也二者皆以遂長養也班布也馬政養馬之政<lb/>
　令也<lb/>
月令曰是月也天子乃教於田獵以習五戎班馬政<lb/>
　臣若水通曰此季秋之令也先王於季秋之月天氣<lb/>
<pb n="KR3a0094_WYG_084-2b"/>
　平和之時教人田獵以逐禽獸因以習五戎之事即<lb/>
　車攻所謂因田獵以選車徒者也斯時也又班布馬<lb/>
　政必齊色度力然後同乗焉夫田獵所以得利人之<lb/>
　所欲莫甚於利者軍戎所以效死人之所惡莫甚於<lb/>
　死者以所惡寓所欲而習焉先王之深意也然必繼<lb/>
　之以班馬政者蓋行獵必以車駕車必以馬故必班<lb/>
　馬政比乗車然後田獵之事可因之而舉而軍戎之<lb/>
　教寓於其中矣今天下雖無事然不可忘戰而馬政<lb/>
<pb n="KR3a0094_WYG_084-3a"/>
　亦所當修有太僕之官以專其事有御史之烙以稽<lb/>
　其弊蓋亦嘗備矣伏惟聖明嚴加戒飭以復先王之<lb/>
　遺意焉<lb/>
周禮夏官馬質掌質馬量三物一曰戎馬二曰田馬三<lb/>
曰駑馬皆有物賈綱惡馬<lb/>
　臣若水通曰此周禮夏官之政也馬質官名質平也<lb/>
　主買馬而平其價者也謂之量三物者别三馬之<lb/>
　材有髙下之等必有以量之然後可以知其賈也<lb/>
<pb n="KR3a0094_WYG_084-3b"/>
　其材力可以供兵戎之事者曰戎馬可以供田獵之事<lb/>
　者曰田馬以至駑馬則駑下之材所以供冗事也三<lb/>
　者皆有物賈焉曰綱惡馬者以索綱而縶之使不得<lb/>
　奔逐蹄齧也此先王養馬之政布在方冊後之人主<lb/>
　果能行之則馬生日蕃而軍國之用無窮矣<lb/>
校人掌王馬之政辨六馬之屬種馬一物戎馬一物齊<lb/>
馬一物道馬一物田馬一物駑馬一物凡頒良馬而養<lb/>
乗之乗馬一師四圉三乗為皁皁一趣馬三皁為繫繫<lb/>
<pb n="KR3a0094_WYG_084-4a"/>
一馭夫六繫為廄廄一僕夫六廄成校校有左右駑馬<lb/>
三良馬之數麗馬一圉八麗一師八師一趣馬八趣馬<lb/>
一馭夫天子十有二閑馬六種邦國六閑馬四種家四<lb/>
閑馬二種凡馬特居四之一春祭馬祖執駒夏祭先牧<lb/>
頒馬攻特秋祭馬社臧僕冬祭馬步獻馬講馭夫<lb/>
　臣若水通曰此亦周禮夏官之馬政也校人掌蕃育<lb/>
　之官也種馬者上善似母者也物猶色也毛色之不<lb/>
　同也六馬者玉路駕種馬戎路駕戎馬金路駕齊馬<lb/>
<pb n="KR3a0094_WYG_084-4b"/>
　象路駕道馬田路駕田馬駑馬給宫中之役也師圉<lb/>
　趣馬馭夫僕夫皆掌馬之官吏也良馬者即五路之<lb/>
　馬也乗馬四馬也四馬故四圉而一師也由師而上<lb/>
　以至左右校則良馬一種為匹四百三十二五種凡<lb/>
　二千一百六十七匹也駑馬三之則為匹千二百九<lb/>
　十六五良一駑凡三千四百五十六匹而王馬大備<lb/>
　矣麗也者耦也八皆當作六駑馬師十二匹則馭夫<lb/>
　四百三十二匹矣夫然後三之其無僕夫者不駕於<lb/>
<pb n="KR3a0094_WYG_084-5a"/>
　五路卑之也閑猶闌也十二閑者六廄成校校有左<lb/>
　右也六閑者齊馬道馬田馬為三閑而駑馬三之也<lb/>
　四閑者良馬一駑馬三也四種二種何也四種無種<lb/>
　與戎二種田與駑也特居四之一者為牝三也欲其<lb/>
　生之衆也馬祖天駟也執駒者春通滛之時駒弱恐<lb/>
　乗匹傷之也先牧始養馬者也攻特者為其蹄囓不<lb/>
　可乗用也馬社始乗馬者也馬步神之為馬灾害者<lb/>
　也講馭夫者簡練習熟馭馬之人也<lb/>
<pb n="KR3a0094_WYG_084-5b"/>
左傳莊公二十九年春新作延廄書不時也凡馬日中<lb/>
而出日中而入<lb/>
　臣若水通曰不時者非作廄之時也凡馬凡養馬之<lb/>
　法也日中者春分秋分也春分則蒭繁而馬牧于野<lb/>
　秋分則水寒而馬還於廄也書新者則前此未有也<lb/>
　書新于春非其時也非其時而馬方出而徒以妨農<lb/>
　非所以為馬政矣夫馬出入於日中何也所以順天<lb/>
　之道因地之宜而盡物之性也延廄之作其意則異<lb/>
<pb n="KR3a0094_WYG_084-6a"/>
　乎是矣詩曰秉心塞淵騋牝三千衞文公之所以復<lb/>
　國也夫以忘親釋怨如莊公者又烏足以語此哉<lb/>
漢文帝初年廄馬止有百餘匹下取給於邊郡班氏居<lb/>
塞則致馬數千群橋桃居塞則致馬千匹是時内郡之<lb/>
盛則衆庶街巷有馬阡陌之間成群乗牸牝者擯不聚<lb/>
㑹邊郡之盛則三十六苑分置西北邊其良者以給乗<lb/>
輿<lb/>
　臣若水通曰動植之物天之所生地之所養而人則<lb/>
<pb n="KR3a0094_WYG_084-6b"/>
　參贊裁成焉漢文之時馬不過百餘匹及班氏橋桃<lb/>
　馬政一修遂至阡陌成羣夫天地之生養如故也其<lb/>
　所以盛衰相逺者則由人爾矣司馬政者當求得如<lb/>
　班氏橋桃者任之可也<lb/>
漢景帝時造苑馬以廣用四年御史大夫鄧綰奏禁馬<lb/>
髙九尺五寸以上齒未平不得出關時太僕牧師諸苑<lb/>
三十六所分布西北邊以郎為苑監官奴婢三萬人養<lb/>
馬三萬匹<lb/>
<pb n="KR3a0094_WYG_084-7a"/>
　臣若水通曰牧馬之政在嚴法禁明分數而已法禁<lb/>
　嚴則馬無妄用而得以盡其材分數明則人有定牧<lb/>
　而得以専其責鄧綰所謂馬髙九尺五寸以上齒未<lb/>
　平不得出闗者其法禁之嚴乎其奴婢三萬人養馬<lb/>
　三萬匹者其分數之明乎此所以人專其責馬盡其<lb/>
　材而牧馬之所以蕃昌也歟<lb/>
漢武帝征伐四夷益盛養馬以西河上郡為萬騎太守<lb/>
而馬政始掌於郡二千石矣蓄積廄馬有四十萬自遣<lb/>
<pb n="KR3a0094_WYG_084-7b"/>
衞霍之師追匈奴而馬大耗焉晩年乃詔修復馬令以<lb/>
補缺使毋之武備而已<lb/>
　臣若水通曰郡二千石掌馬政此其創始乎蓄馬之<lb/>
　盛古未有也自此以還而馬大耗於匈奴之逺追矣<lb/>
　嗚呼蓄之難而棄之甚易夫武王歸馬放牛留有餘<lb/>
　不盡之偹於後也孰謂武帝號為雄材大畧之主而<lb/>
　乃計不出此耶輪臺之悔蓋亦晩矣語曰前車覆後<lb/>
　車戒伏惟聖明察焉<lb/>
<pb n="KR3a0094_WYG_084-8a"/>
漢昭帝元鳳二年令郡國毋斂今年馬口錢又令民有<lb/>
車騎馬一匹者復卒三人是時有馬者閒居則免三人<lb/>
之算有事則當三人之卒其制優異此内郡之制也至<lb/>
於邊郡則縱民畜牧而官不禁<lb/>
　臣若水通曰漢初内郡之盛則衆庶有馬阡陌成羣<lb/>
　邊郡之盛則三十六苑分置西北而昭帝之時申明<lb/>
　舊制并其所謂馬口錢者而去之其意亦善矣昭帝<lb/>
　能法祖以修馬政之善如此可以為後世嗣君率由<lb/>
<pb n="KR3a0094_WYG_084-8b"/>
　舊章之法矣<lb/>
漢靈帝光和四年春正月初置騄驥廄丞領受郡國調<lb/>
馬豪右辜𣙜馬一匹至二百萬<lb/>
　臣若水通曰馬政乃兵戎之重務國之命脉繋焉不<lb/>
　可不預為之備也漢至靈帝國事已去始置廄丞領<lb/>
　受調馬豪右辜𣙜又從而踊騰其直雖有非子司其<lb/>
　事亦末如之何矣有天下者宜鑒戒之<lb/>
唐𤣥宗開元十三年十一月以王毛仲為開府儀同三<lb/>
<pb n="KR3a0094_WYG_084-9a"/>
司初隋末國馬皆為盜賊及邊冦所掠唐初纔得牝牡<lb/>
三千匹於赤岸澤徙之隴右命太僕張萬嵗掌之萬嵗<lb/>
善於其職自貞觀至麟德馬蕃息及七十萬匹分為八<lb/>
坊四十八監各置使以領之是時天下以一絹易一馬<lb/>
垂拱以後潜耗大半𤣥宗初即位牧馬有二十四萬匹<lb/>
以王毛仲為内外閑廄使張景順副之至是有馬四十<lb/>
三萬匹上之東封以牧馬數萬匹從色别為羣望之如<lb/>
雲錦加毛仲官<lb/>
<pb n="KR3a0094_WYG_084-9b"/>
　臣若水通曰唐承周隋離亂之後四方征伐之餘馬<lb/>
　政之廢也久矣鳩括殘騎但得赤岸澤之牝牡三千<lb/>
　爾及其徙之隴右掌之張萬嵗馬大蕃息有一絹一<lb/>
　匹之盛迨至𤣥宗掌之以毛仲馬復大蓄有望如雲<lb/>
　錦之美是蓋唐都闗中其地宜馬而又監牧之得其<lb/>
　人芻牧之有其法是何患乎馬之不盛也後之修馬<lb/>
　政者當取法於是焉<lb/>
開元十五年聽突厥於西受降城為互市每嵗齎絹帛<lb/>
<pb n="KR3a0094_WYG_084-10a"/>
數十萬匹就市戎馬以助軍旅且為監牧之種由是國<lb/>
馬益壯焉<lb/>
　臣若水通曰馬莫壯於西北以其風氣剛勁而牧地<lb/>
　茂碩也唐羣牧之馬既富而又市戎馬以為之種此唐<lb/>
　之馬政所以駕秦漢而獨盛也故謂開元天寶時海<lb/>
　内富實此非其驗歟<lb/>
唐德宗建中元年市闗輔馬三萬實内廄貞元三年吐<lb/>
蕃羌渾犯塞詔禁大馬出潼蒲武闗者元和十年伐蔡<lb/>
<pb n="KR3a0094_WYG_084-10b"/>
命中使以絹一萬市馬河曲其始置四十八監據隴西<lb/>
金城平凉天水圓廣千里繇京度隴置八坊為㑹計都<lb/>
領其間善水草腴田廄旋以給貧民及軍吏間及佛寺<lb/>
道館㡬千頃十一年廄使張茂宗舉故事盡牧岐陽坊<lb/>
地失業者甚衆十三年以蔡州牧地為龍陂監十四年<lb/>
置臨漢監於襄州牧馬三千二百費田四百頃<lb/>
　臣若水通曰天地之性人為貴土地所以養民也戎<lb/>
　馬所以衞民也二者並行而不以相害可也故牧地<lb/>
<pb n="KR3a0094_WYG_084-11a"/>
　與農畆各有界限牧地必不可耕可耕者必不雜以<lb/>
　為牧地則二者有相濟而無相妨矣若德宗之初牧<lb/>
　地有定民田有界固無不善矣及張茂宗之為廄使<lb/>
　牧馬三千二百費田四百頃則是以其所衞民者而<lb/>
　害養民者矣此司其事者所當致謹焉<lb/>
宋太祖以五代時監牧多廢官失其守國馬不蕃息時<lb/>
但有左右飛龍院帝始置養馬之務嵗遣中使諸邊州<lb/>
市馬自是閑廄始充矣<lb/>
<pb n="KR3a0094_WYG_084-11b"/>
　臣若水通曰五代監牧廢弛而馬不蕃息宋祖市馬<lb/>
　修政而閑廄始充是故事之廢興皆由乎人匪由乎<lb/>
　天也然則修舉廢墜在君臣之責爾<lb/>
宋太宗既平太原遂觀兵范陽得汾晉燕薊之馬凡四<lb/>
萬二千餘匹國馬增多乃詔於景陽門外新作四廄名<lb/>
曰天駟監左右各二以左右飛龍使為左右天廄使閑<lb/>
廄使為崇儀使内廄馬既充牣始分置諸州牧養雍熙<lb/>
初禁邊臣於邊外市蕃馬勿得虧其直改太廄院為騏<lb/>
<pb n="KR3a0094_WYG_084-12a"/>
驥院天駟監為天廄坊自河北洛陽至許州鎮監凡十<lb/>
八監又詔北冦未平方資戰騎分遣使臣收買京城諸<lb/>
道私家所産之<hi>以下原本闕</hi>
<pb n="KR3a0094_WYG_084-13a"/>
宋真宗咸平三年羣牧司總内外馬政其後嵗遣判官<lb/>
一人廵行諸監取孳生駒二嵗已上者㸃印之左右騏<lb/>
驥院六坊監止留馬二千餘匹餘皆三月出就牧放秋<lb/>
冬而入其御馬凖備用者在京師<lb/>
　臣若水通曰馬之生也日蕃而人之偽也日滋真宗<lb/>
　取其駒而㸃印之防𨼆匿也夫隠匿之弊也久矣惟<lb/>
　智者為能防其未然而弊可已也然則宋真宗可謂<lb/>
　智哉我國家則既行之矣事久法玩在戒飭之而已<lb/>
<pb n="KR3a0094_WYG_084-13b"/>
　耳伏惟聖明留神焉<lb/>
宋仁宗時舊制以羣牧司總天下馬政其屬有左右騏<lb/>
驥院分領左右天駟監左右天廄坊其畜病馬有收飬<lb/>
上下監收兵校長有提舉指揮使副使諸監之在外者<lb/>
知州通判兼領之各據芻地列棚並課士卒春夏出牧<lb/>
秋冬入廄孳息有賞耗亡有罰其為條教甚備丁度為<lb/>
群牧使上言天聖中牧馬至十餘萬其後言者以天下<lb/>
無事遂廢八監陜西河東嵗市馬一萬二百尤能補京<lb/>
<pb n="KR3a0094_WYG_084-14a"/>
畿塞下之闕自用兵數年所市馬比常嵗特三之一請<lb/>
下令河東京東京西淮南籍丁壯為兵處有能蓄一戰<lb/>
馬者與免二丁仍不升戶等以備緩急如此則國馬蕃矣<lb/>
　臣若水通曰宋制掌馬之官甚備而牧馬之政甚詳<lb/>
　丁度請為蓄馬免丁之令修數年市馬之缺亦良策<lb/>
　也馬之蕃盛固其宜矣由是而觀馬之盛衰係法之<lb/>
　修否司是政者不可不因時以補其弊也<lb/>
宋英宗時唐介知太原請於交城縣置馬監詔比部員<lb/>
<pb n="KR3a0094_WYG_084-14b"/>
外郎崔台符相視得汾州故牧地三千餘頃其千二百<lb/>
餘頃民以租佃者令入租以給寒月芻豆已從介請置<lb/>
監自沙苑發牝馬五百匹徃交城帝謂文彦博曰馬政<lb/>
之盡善繇羣牧判官國冀其蕃息以給騎兵遂以台符<lb/>
權群牧判尋詔台符及劉航刪收群牧司勅令<lb/>
　臣若水通曰兵之有馬猶身之有足也身非足則無<lb/>
　以行兵非馬則無以進知身之不可以無足則知兵<lb/>
　之不可以無馬矣唐介之請英宗之言其亦有見於<lb/>
<pb n="KR3a0094_WYG_084-15a"/>
　此也乎是故人君之修馬政非以外觀也所以備用<lb/>
　也其可不盡心乎<lb/>
宋神宗即位留意於馬政於是樞宻使邵亢請以牧馬<lb/>
餘田修稼政以資牧馬之利而羣牧司言馬監草地四<lb/>
萬餘頃今以五萬為率一馬占地五十畆大名廣平四<lb/>
監餘田無㡬宜且仍舊而原武單鎮洛陽沙苑淇水安<lb/>
陽東平等監餘田萬七千頃可賦民以芻粟從之又詔<lb/>
河南北分置監牧使以劉航崔台符為之又置都監各<lb/>
<pb n="KR3a0094_WYG_084-15b"/>
一員其在河南者為孳生監凡外諸監並分屬兩使諸<lb/>
監官吏若牧田縣令佐並委監牧使舉劾專𨽻樞宻院不<lb/>
𨽻於羣牧制置<lb/>
　臣若水通曰周禮圉人掌養馬芻牧之事以役圉師<lb/>
　皆屬於大司馬若夫樞宻所掌者調度機務大事而<lb/>
　以下侵羣牧之職不亦謬乎蓋牧所以放馬者也放<lb/>
　之即所以養之爾惟其養之也專則生息多而壯健<lb/>
　緩急之用有備矣此神宗即位之初而拳拳於馬政<lb/>
<pb n="KR3a0094_WYG_084-16a"/>
　其亦知國之所賴者兵而兵之所賴者馬歟後之為人<lb/>
　君欲詰爾戎兵者取法焉可也<lb/>
宋髙宗謂輔臣吕頥浩曰若復孳生馬當就水草地是<lb/>
日條畫於饒州四望山等處以為牧地郡守帶提領選<lb/>
差使臣五員專管牧飬事<lb/>
　臣若水通曰髙宗謂兵以馬政為先可謂知守備之<lb/>
　要矣然牧之在有其地掌之在得其人有其地而又<lb/>
　有其人矣在專其任知斯三者則唐之雲錦成羣之<lb/>
<pb n="KR3a0094_WYG_084-16b"/>
　效豈不可見哉為人君修馬政者宜知此三要焉否<lb/>
　則徒文具爾<lb/>
國朝洪武三十年乙巳曹國公李景隆還自西蕃先是<lb/>
命景隆賫金符往西蕃以茶易馬凡用茶五十餘萬斤<lb/>
得馬一萬三千五百一十八匹至是還命分給京衞騎<lb/>
士操養<lb/>
　臣若水通曰周禮夏官卿掌兵而以司馬名之是兵<lb/>
　戎之用在於馬古先王未嘗不以此為重也欲修馬<lb/>
<pb n="KR3a0094_WYG_084-17a"/>
　政必聖人在上盡人之性而有以盡物之性又必得<lb/>
　同心一德之臣以分職於下則芻牧有道而生育蕃<lb/>
　息矣我皇祖拳拳留意於馬政兼用前代之善在内地<lb/>
　則散於民即宋户馬之令也在邊地則牧於官即唐<lb/>
　監牧之制也至於川陜又有茶馬之設豈非宋之市<lb/>
　於夷者乎令臣賫符以茶易馬於西蕃歸則分給京<lb/>
　衞騎士操養可謂得之不費而處之有方矣夫戎人得<lb/>
　茶不能為我害中國得馬足以為我利其潜移黙奪<lb/>
<pb n="KR3a0094_WYG_084-17b"/>
　之機則宻矣但承平日久法玩弊生詰爾戎兵亦聖<lb/>
　學中之一事也伏惟聖明體皇祖立法之心為國家<lb/>
　先事之圖幸甚<lb/>
國初都金陵設太僕寺于滁州其後定都于北又設太<lb/>
僕寺于京師凡兩淮及江南馬政則屬于南其順天等<lb/>
府暨山東河南馬政則屬于北其後又用言者毎府州<lb/>
若縣添設佐貳官一員専管馬政在外設行太僕寺於<lb/>
山西陜西遼東凡三處苑馬寺亦三處陜西甘肅各轄<lb/>
<pb n="KR3a0094_WYG_084-18a"/>
一監二十四苑遼東僅一監二苑焉内地則民牧以給<lb/>
京師之用外地則官牧以給邊方之用又於四川陜西<lb/>
立茶馬五司以茶易蕃戎之馬亦用以為邊備<lb/>
　臣若水通曰此我朝國馬之制也夫國之大事莫大<lb/>
　於戎戎之所急莫急於馬故我朝於戎馬之政尤甚<lb/>
　詳焉其地屬有南北各以其便以茶易馬又有其法<lb/>
　自内及外周悉詳備此馬之用所以無乏絶也然今<lb/>
　之蕃育生息不知能如國初之盛者乎其所司之官<lb/>
<pb n="KR3a0094_WYG_084-18b"/>
　不知能如前之得人乎修廢振弊惟在聖明之一心<lb/>
　爾<lb/>
　<lb/>
　<lb/>
　<lb/>
　<lb/>
　<lb/>
　格物通卷八十四<lb/>
</p>
<p>
</p>
  </div>
</body>
</text>
</TEI>
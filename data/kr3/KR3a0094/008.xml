<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷八</head>
    <p>
<pb n="KR3a0094_WYG_008-1a"/>
欽定四庫全書<lb/>
　格物通卷八　　　　　　明　湛若水　撰<lb/>
　　　感應下<lb/>
漢淮陽王更始二年大司馬劉秀至滹沱河候吏還白<lb/>
河水流澌無船不可濟秀使王霸往視之霸恐驚衆欲<lb/>
且前阻水還即詭曰氷堅可渡官屬皆喜秀笑曰候吏<lb/>
果妄語也遂前比至河河氷亦合乃令王霸䕶渡未畢<lb/>
數騎而氷解<lb/>
<pb n="KR3a0094_WYG_008-1b"/>
　臣若水通曰氷合之說先儒陳𫝊良論之詳矣大抵<lb/>
　以人君不可恃其或然之數而忽其必然之理或然<lb/>
　之數者天也必然之理者人也天意之不集人事或<lb/>
　可以自盡幸乎天而人不繼之鮮有不敗事者矣是<lb/>
　固然臣竊以為人心與天相通故匹夫匹婦之志可<lb/>
　以動天地况人君為天之元子乎故一念之誠天必<lb/>
　歸之一念之惡天必背之書曰惠迪吉從逆凶惟影<lb/>
　響觀光武氷合之應可信矣而况聖學格天之誠乎<lb/>
<pb n="KR3a0094_WYG_008-2a"/>
　人君一念之微實感應之主不可不慎也<lb/>
東漢光武建武三年馮異攻赤眉大破之帝降璽書勞<lb/>
異方論功賞以答大勲赤眉餘衆東向宜陽帝親勒六<lb/>
軍嚴陣以待之赤眉驚震遣劉恭乞降曰盆子將百萬<lb/>
衆降陛下何以待之帝曰待汝以不死爾丙午盆子及<lb/>
丞相徐宣以下三十餘人肉袒降上所得傳國璽綬赤<lb/>
眉衆尚十餘萬人帝令縣厨皆賜食明旦大陳兵馬臨<lb/>
雒水令盆子君臣列而觀之帝謂樊崇等曰得無悔降<lb/>
<pb n="KR3a0094_WYG_008-2b"/>
乎朕遣卿歸營勒兵鳴鼓相攻决其勝負不欲强相服<lb/>
也徐宣等叩頭曰臣等出長安東都門君臣計議歸命<lb/>
聖德百姓可與樂成難與圖始故不告衆爾今日得降<lb/>
猶去虎口歸慈母誠歡誠喜無所恨也帝曰卿所謂鐵<lb/>
中錚錚傭中佼佼者也<lb/>
　臣若水通曰王者感人以誠人亦以誠應之盆子君<lb/>
　臣乞降皆光武推赤心至誠之感自然之應故曰至<lb/>
　誠而不動者未之有也然則人君欲服人心而安天<lb/>
<pb n="KR3a0094_WYG_008-3a"/>
　下者尚監之哉<lb/>
晉武帝泰始四年南郡民聞羊祜卒為之罷市巷哭聲<lb/>
相接吳守邊將士亦為之泣祜好遊峴山襄陽人建碑<lb/>
立廟於其地嵗時祭祀望其碑者無不流涕因謂之墮<lb/>
淚碑<lb/>
　臣若水通曰治民之道與其繩之以威孰若懷之以<lb/>
　仁與其人望威而畏之孰若人慕信而歸之也觀羊<lb/>
　祜杜預皆晉室之望同守襄陽者也一則身没澤存<lb/>
<pb n="KR3a0094_WYG_008-3b"/>
　遺墮淚之碑一則身死名滅無遺愛之流則義仁恩<lb/>
　威之入人蓋可見矣凡為人上者其知所擇哉<lb/>
齊明帝建武三年魏孝文帝以久旱自癸未不食至於<lb/>
乙酉羣臣皆詣中書省請見帝在崇虛樓遣舍人辭焉<lb/>
且問來故豫州刺史王肅對曰今四郊雨霑洽獨京城<lb/>
微少細民未乏一餐而陛下輟膳三日臣下惶惶無復<lb/>
情地帝使舍人應之曰朕不食數日猶無所感比來中<lb/>
外貴賤皆言四郊有雨朕疑其欲見寛勉未必有實方<lb/>
<pb n="KR3a0094_WYG_008-4a"/>
將遣使視之果如所言即當進膳如其不然朕何以生<lb/>
為當以身為萬民塞咎爾是夕大雨<lb/>
　臣若水通曰民者天之心也敬其民所以敬乎天也<lb/>
　孝文値旱躬自悼責其與雲漢憂旱成湯責躬其心<lb/>
　何以異是夕大雨天監其衷也嗚呼觀前史有謹戒<lb/>
　格天之主凡後世之人君為天之宗子繼天體元者<lb/>
　可以玩天灾而不之省哉<lb/>
唐太宗貞觀元年帝與侍臣論周秦脩短蕭瑀對曰紂<lb/>
<pb n="KR3a0094_WYG_008-4b"/>
為無道武王征之周及六國無罪始皇滅之得天下雖<lb/>
同失人心則異帝曰公知其一未知其二周得天下増<lb/>
脩仁義秦得天下遂尚詐力此脩短之所以殊也蓋取<lb/>
之或可以逆得而守之不可以不順瑀謝不及<lb/>
　臣若水通曰周秦國祚之脩短誠與偽之感應也誠<lb/>
　則為仁義偽則為詐力書曰天夀平格多厯年所又<lb/>
　曰惟不敬厥德乃早墜厥命豈非天命之脩短乃其<lb/>
　自為之感應也邪太宗仁義詐力之說是矣乃又謂<lb/>
<pb n="KR3a0094_WYG_008-5a"/>
　可以逆取而不可不順守不知同心同德之誓順天<lb/>
　應人之舉始終何適而非順哉太宗逆取順守之言<lb/>
　固為失而蕭瑀得天下則同之說亦未為得也蓋唐<lb/>
　之君臣皆未覩於感應之道此唐之治所以雜於偽<lb/>
　且霸也<lb/>
唐太宗貞觀二年夏四月畿内有蝗上入苑中見蝗掇<lb/>
數枚祝之曰民以穀為命而汝食之寧食吾之肺腸舉<lb/>
手欲吞之左右諌曰惡物或成疾上曰朕為民受灾何<lb/>
<pb n="KR3a0094_WYG_008-5b"/>
疾之避遂吞之是嵗蝗不為灾<lb/>
　臣若水通曰天人一也感應之理相為流通固其宜<lb/>
　矣唐太宗為民吞蝗而蝗不為灾豈蝗固有情邪蓋<lb/>
　一念之誠上格于天以及草木昆蟲無不感應何也<lb/>
　蓋天人之氣其體本一爾噫一念之感而一事之應<lb/>
　如此况人君之心學能致中和者邪<lb/>
唐太宗貞觀十一年魏徴上疏以為文子曰同言而信<lb/>
信在言前同令而行誠在令外自王道休明十有餘年<lb/>
<pb n="KR3a0094_WYG_008-6a"/>
然而德化未洽者由待下之情未盡誠信故也<lb/>
　臣若水通曰誠信感通莫大於言行不可以偽為也<lb/>
　唐太宗之納諫使出於誠則與成湯從諌之心同三<lb/>
　王之治不足為也而有不盡然者魏徴述文子之言<lb/>
　以諷太宗可謂切中其病矣然而聖賢誠敬之學雖<lb/>
　徴與帝俱未之講也太宗雖志於周官之法徴雖能<lb/>
　直諌皆不識君臣之道文武周召固如是哉故君相<lb/>
　以講學為本<lb/>
<pb n="KR3a0094_WYG_008-6b"/>
唐高宗總章元年四月彗星見於五車帝避正殿減常<lb/>
膳撤樂許敬宗等奏請復常曰彗星見東北高麗將滅<lb/>
之兆也帝曰朕之不德謫見于天豈可歸咎小夷且高<lb/>
麗百姓猶朕之百姓也不許戊辰彗星滅<lb/>
　臣若水通曰天垂象見吉凶仁愛人君之至也故古<lb/>
　之人君以象異不見為天忘予許敬宗於彗之見乃<lb/>
　謟言歸之高麗可謂愛君乎得非欺君乎乃逢君之<lb/>
　惡大罪人也高宗獨能出一善言彗亦隨滅其即宋<lb/>
<pb n="KR3a0094_WYG_008-7a"/>
　景有君人之言而退熒惑者矣感應之理安可誣也<lb/>
　然其所謂不德又有大於此者而戕殺忠良馴致大<lb/>
　禍是天亦有以應之也天命何常為人君者宜畏天<lb/>
　之威而不可少忽也<lb/>
唐代宗廣德元年郭子儀讓回紇曰汝有大功於唐唐<lb/>
之報汝亦不薄奈何負約深入吾地侵逼畿縣棄前功<lb/>
結怨仇背恩德而助叛臣何其愚也且懷恩叛君棄母<lb/>
於汝國何有今吾挺身而來聽汝執我殺之我之將士<lb/>
<pb n="KR3a0094_WYG_008-7b"/>
必致死與汝戰矣藥葛羅曰吾為懷恩所誤負公誠深<lb/>
豈肯與公戰乎今請為公盡力擊吐蕃以謝過<lb/>
　臣若水通曰天理之在人心無間於中外逺近一也<lb/>
　故感之而無不應者此心此理同也郭令公單騎見<lb/>
　虜一言而回紇驚服且為出力擊吐蕃以謝過書曰<lb/>
　至諴感神矧兹有苗豈不信乎使代宗挈國權兵柄<lb/>
　而付之太宗之業可不戰而復矣惜乎其不能也<lb/>
唐代宗廣德元年栁伉上疏曰犬戎犯關度隴不血刃<lb/>
<pb n="KR3a0094_WYG_008-8a"/>
而入京師刼宫闈焚陵寢武士無一人力戰者此將帥<lb/>
叛陛下也陛下疏元功委近習日引月長以成大禍羣<lb/>
臣無一人犯顔回慮者此公卿叛陛下也陛下始出都<lb/>
百姓填然奪府庫相殺戮此三輔叛陛下也召諸道兵<lb/>
盡四十日無隻輪入關此四方叛陛下也内外離叛陛<lb/>
下以今日之勢為安邪危邪若以為危豈得高枕不為<lb/>
天下討罪人乎臣聞良醫療疾當病飲藥藥不當病猶<lb/>
無益也陛下視今日之病何繇至此乎必欲存宗廟社<lb/>
<pb n="KR3a0094_WYG_008-8b"/>
稷獨斬元振首馳告天下悉出内使𨽻諸州持神䇿兵<lb/>
付大臣然後削尊號下詔引咎曰天下其許朕自新改<lb/>
過宜即募士西赴朝廷若以朕惡不悛則帝王大器敢<lb/>
妨聖賢其聽天下所往如此而兵不至人不感天下不<lb/>
服臣請闔門寸斬以謝陛下<lb/>
　臣若水通曰至誠而不動者未之有也誠信之在人<lb/>
　雖販夫賤役猶不可一日無而况君臣之大義乎使<lb/>
　代宗能用栁伉之言下詔引咎布誠信於天下則人<lb/>
<pb n="KR3a0094_WYG_008-9a"/>
　心響應大業不足復矣知不出此而坐視程元振之<lb/>
　誤國至流離而不悔况望其有所感於天下乎孟子<lb/>
　曰安其危利其灾樂其所以亡不仁而可與言則何<lb/>
　亡國敗家之有<lb/>
唐德宗建中四年十一月陸䞇上疏曰唯信與誠有補<lb/>
無失一不誠則心莫之保一不信則言莫之行陛下所<lb/>
謂失於誠信以致患害者臣竊以斯言為過矣又曰馭<lb/>
之以智則人詐示之以疑則人偷上行之則下從之上<lb/>
<pb n="KR3a0094_WYG_008-9b"/>
施之則下報之若誠不盡於己而望盡於人衆必怠而<lb/>
不從矣不誠於前而曰誠於後衆必疑而不信矣是知<lb/>
誠信之道不可斯須而去身願陛下慎守而行之有加<lb/>
恐非所以為悔者也<lb/>
　臣若水通曰孟軻有言至誠而不動者未之有也不<lb/>
　誠未有能動者也誠也者達上下通人已合前後而<lb/>
　一之者也故感應之妙有不期然矣人君特患未誠<lb/>
　爾烏有誠而不能感人者哉德宗反謂失於誠信以<lb/>
<pb n="KR3a0094_WYG_008-10a"/>
　致患害何其謬邪陸䞇因言䂓正可謂引君當道志<lb/>
　於仁者矣惜乎德宗以不誠之資而不能從是無怪<lb/>
　乎其有天下不能一朝居也噫<lb/>
德宗興元元年帝問陸䞇近有卑官自山北來者率非<lb/>
良士有邢建者論說賊勢語最張皇察其事情頗似窺<lb/>
覘今已於一所安置如此之類更有數人若不追尋恐<lb/>
成姦計卿試思之如何為便䞇上奏以為今盗據宫闕<lb/>
有冒險逺來赴行在者當量加恩賞豈得復猜慮拘囚<lb/>
<pb n="KR3a0094_WYG_008-10b"/>
其畧曰以一人之聽覽而欲窮宇宙之變態以一人之<lb/>
防慮而欲勝億兆之姦欺役智彌精失道彌逺又曰虛<lb/>
懷待人人亦思附任數御物物終不親情思附則感而<lb/>
悅之雖冦讎化為心膂矣意不親則懼而阻之雖骨肉<lb/>
結為讎慝矣又曰陛下智出庶物有輕待人臣之心思<lb/>
周萬機有獨御區宇之意謀吞衆畧有過慎之防明照<lb/>
羣情有先事之察嚴束百辟有任刑致理之䂓威制四<lb/>
方有以力勝殘之志由是才能者怨於不任忠藎者憂<lb/>
<pb n="KR3a0094_WYG_008-11a"/>
於見疑著勲業者懼於不容懷反側者迫於見討馴致<lb/>
離叛搆成禍灾<lb/>
　臣若水通曰人君代天理物則當以天為心天普萬<lb/>
　物而無情豈嘗以猜察為明者哉古之人君以無情<lb/>
　御物而不疑者合之於天也卒之天下莫敢不用情<lb/>
　而不疑其上其感應之機則然也德宗猜忌經多難<lb/>
　而猶不自省向微陸䞇因事䂓諌而罪己之詔猶在<lb/>
　人心豈能不失舊物邪嗚呼此人主之心所以當慎<lb/>
<pb n="KR3a0094_WYG_008-11b"/>
　其所感也<lb/>
唐德宗貞元元年八月䞇又曰陛下懷悔過之深誠降<lb/>
非常之大號所在宣敭之際聞者莫不流涕假王叛渙<lb/>
之夫削偽號以請罪觀釁首鼠之將一純誠以效勤<lb/>
　臣若水通曰悔過一詔而人之響應如此則誠之足<lb/>
　以感人而前謂推誠以致患害誤矣使德宗由此善<lb/>
　端擴而充之雖成湯之改過不吝何加焉四海不足<lb/>
　保矣此心不繼失之於安樂之時而唐之業遂不競<lb/>
<pb n="KR3a0094_WYG_008-12a"/>
　孟子曰不能充之不足以保妻子豈不信乎<lb/>
唐憲宗元和四年春三月乙酉上以久旱欲降德音翰<lb/>
林學士李絳白居易上言以為欲令實惠及人無如減<lb/>
其租稅又言宫人驅使之餘其數猶廣事宜省費物貴<lb/>
狥情又請禁諸道横歛以充進奉又言嶺南黔中福建<lb/>
風俗多掠良人賣為奴婢乞嚴禁止閏三月己酉降制<lb/>
放天下繫囚蠲租稅出宫人絶進奉禁掠賣皆如二人<lb/>
之請己未雨降表賀曰乃知憂先於事故能無憂事至<lb/>
<pb n="KR3a0094_WYG_008-12b"/>
而憂無救於事<lb/>
　臣若水通曰天人之際至不逺也惟一誠足以通之<lb/>
　人君之心上與天通所行出於至誠則有以格天矣<lb/>
　憲宗降詔而久旱乃雨天人相與豈可誣哉故曰言<lb/>
　行君子之所以動天地可不慎乎<lb/>
唐昭宗天復元年六月癸亥韓偓對曰夫帝王之道當<lb/>
以重厚鎮之公正御之至於瑣細機巧此機生則彼機<lb/>
應矣終不能成大功所謂理絲而棼之者也况今朝廷<lb/>
<pb n="KR3a0094_WYG_008-13a"/>
之權散在四方茍能先收此權則事無不可為者矣上<lb/>
深以為然<lb/>
　臣若水通曰君臣上下其感應之機㨗於影響上以<lb/>
　誠感之則下以誠應之上下一出於誠然而不王者<lb/>
　未之有也上以機巧馭之則下亦以機巧應之上下<lb/>
　一於機巧然而不亡者未之有也為人君者烏可不<lb/>
　誠其意慎其所以感天下者而顧以機巧為哉<lb/>
後周世宗顯德三年山南東道節度使守太尉兼中書<lb/>
<pb n="KR3a0094_WYG_008-13b"/>
令安審琦鎮襄州十餘年至是入朝除守太師遣還鎮<lb/>
既行上問宰相卿曹送之乎對曰送至城南審琦深感<lb/>
聖恩上曰近朝多不以誠信待諸侯諸侯雖有欲効忠<lb/>
節者其道無由王者但能無失其信何患諸侯不歸心<lb/>
哉<lb/>
　臣若水通曰誠信之道無感不通者也夫惟信及豚<lb/>
　魚而况於人乎世宗欲以誠信而待諸侯庶幾乎知<lb/>
　感通之理矣其亦賢矣哉<lb/>
<pb n="KR3a0094_WYG_008-14a"/>
劉向說苑齊大旱景公召羣臣問曰天不雨久矣民且<lb/>
有饑色寡人欲祠靈山河伯可乎晏子曰不可君誠避<lb/>
宫殿暴露與靈山河伯共憂其幸而雨乎於是景公出<lb/>
野暴露三日天果大雨民盡得種樹<lb/>
　臣若水通曰人之所為美惡與天地流通而相為感<lb/>
　應者何也其氣同也景公匪純德之主也行晏子之<lb/>
　言而致感應之速若人之呼吸者何與蓋一念之誠<lb/>
　固已通於天矣况人君能脩其德由一念之微擴而<lb/>
<pb n="KR3a0094_WYG_008-14b"/>
　充之以至乎極則和氣絪緼充塞無間固不特弭變<lb/>
　而已致中和天地位焉萬物育焉不能不有望於今<lb/>
　日<lb/>
班固白虎通曰王者承統理調和隂陽隂陽和萬物序<lb/>
休氣充塞故符瑞並臻皆應德而至<lb/>
　臣若水通曰書曰惟德動天無逺弗屆蓋天人一體<lb/>
　也感應之機捷於影響可不畏哉是故人君務脩德<lb/>
　致中和位天地育萬物而符瑞固所不論也<lb/>
<pb n="KR3a0094_WYG_008-15a"/>
宋太宗淳化二年旱蝗甚禱雩無應帝手詔宰相曰朕<lb/>
將自焚以答天譴翌日大雨蝗盡死<lb/>
　臣若水通曰湯大旱以身為犧牲六事自責太宗詔<lb/>
　宰相欲將自焚以答天譴庶幾近是乎可謂以誠應<lb/>
　天矣翌日大雨蝗盡死其感應之理豈可誣哉使太<lb/>
　宗繼此一念之誠而擴充之則仁義不可勝用而成<lb/>
　湯格天之功業不難致矣惜乎其未講於成湯懋敬<lb/>
　厥德日新又新之學而徒有一念之誠一事之感也<lb/>
<pb n="KR3a0094_WYG_008-15b"/>
　已孟子曰茍能充之則足以保四海不能充之不足<lb/>
　以保妻子此太宗之所以止於太宗也歟後之人主<lb/>
　欲追三代之治者無他因善端之萌而培養之以達<lb/>
　於天下爾<lb/>
宋真宗祥符九年季迪言陛下土木之役過甚蝗旱之<lb/>
灾殆天意以警陛下也帝然之至是詔禁樂罷秋宴督<lb/>
諸路捕蝗遂罷營造禁天下貢瑞物詔民能振貧者官<lb/>
之未幾得雨青州飛蝗多赴海死<lb/>
<pb n="KR3a0094_WYG_008-16a"/>
　臣若水通曰天下之事未有不用民力而為之者也<lb/>
　故土木兵甲之役興奇物淫技之事至而民力有所<lb/>
　不堪矣民力不堪則怨咨競起怨咨日起則人和日<lb/>
　乖而天地太和日傷此水旱灾異之所由以致也真<lb/>
　宗禁樂罷宴息營造却貢瑞而雨降蝗死豈偶然之<lb/>
　故哉然則人主可不謹於一念感應之微乎<lb/>
宋神宗熈寧七年詔求直言夏四月權罷新法自去秋<lb/>
七月不雨至夏四月帝憂形於色欲盡罷法度之不善<lb/>
<pb n="KR3a0094_WYG_008-16b"/>
者王安石曰水旱常數堯湯所不免但當脩人事以應<lb/>
之帝曰朕所以恐懼者正為人事之未脩爾今取免行<lb/>
錢太重人情咨怨自近臣以至后族無不言其害者馮<lb/>
京曰臣亦聞之安石曰士大夫不逞者以京為歸故京<lb/>
獨聞此言翰林學士韓維言陛下損膳避殿行故事爾<lb/>
恐不足以應天變當痛自責己廣求直言帝命維草詔<lb/>
行之監安上門鄭俠為流民圖以上帝反覆觀圖寢不<lb/>
能寐遂命開封免行錢三司察市易司農發常平倉三<lb/>
<pb n="KR3a0094_WYG_008-17a"/>
衞具熈河所用兵青苗免役權息追呼方田保甲並罷<lb/>
凡十有八事民間讙呼相賀是日果大雨逺近沾洽<lb/>
　臣若水通曰安石此對欺君之罪不能掩矣而乃云<lb/>
　人事未脩不知所謂未脩之人事孰有大於新法者<lb/>
　是又欺天欺人矣神宗感久旱之灾憂形於色又能<lb/>
　知人事之未脩即為權罷新法可謂應天以實矣宜<lb/>
　其民間呼賀大雨沾洽感應如是之速也安石謂天<lb/>
　變不足憂人言不足恤者其亦可謂小人無忌憚之<lb/>
<pb n="KR3a0094_WYG_008-17b"/>
　尤者歟後之人君有臣如安石當迸諸四夷不與同<lb/>
　中國可也神宗知安石之誤國而不能誅之惜哉<lb/>
宋儒程顥曰聖人責己感也處多責人應也處少<lb/>
　臣若水通曰感而後有應未有不感而應者也是以<lb/>
　聖人不責之人而責諸已盡其所以感之者而已矣<lb/>
程頥曰天地之間只有一箇感與應而已矣更有甚事<lb/>
　臣若水通曰感應之道廣矣哉其觀於天地鬼神之<lb/>
　屈伸也日月之弦望也晝夜之相代也寒暑之往來<lb/>
<pb n="KR3a0094_WYG_008-18a"/>
　也其於物也亦然鶴鳴而子和鍾動而谷應也其於<lb/>
　人也亦然人心之寂感也動靜之無端也聞言而沛<lb/>
　然也至誠之動物也是故一感應而天下之道備矣<lb/>
　噫君子之學其可忽於吾心之感應也哉<lb/>
張栻與曾節夫撫幹書有云此間土剛而農惰自前月<lb/>
二十八九有雨至今近旬已嘗所求舊例祈禱無義理<lb/>
盡削之只到社壇風雲雷雨師壇及於湘南樓望拜堯<lb/>
山灕江遣官寮奉祝板瘞山間及投江中今日五更登<lb/>
<pb n="KR3a0094_WYG_008-18b"/>
湘南樓雷電倐興下樓雨已下須臾大集滂沛過午方<lb/>
止庭下水深數尺四郊盡徧<lb/>
　臣若水通曰書稱望于山川則山川之神信有之矣<lb/>
　然而茍無其誠則無其神矣而望其感應也不亦難<lb/>
　乎是以張栻一禱於社稷風雲雷雨之壇而雨澤遂<lb/>
　至於滂沛何者由有其誠也故凡後之有事於神者<lb/>
　其可不知其感通之本哉<lb/>
宋和靖處士尹焞毎赴經筵前夕必沐浴更衣設香案<lb/>
<pb n="KR3a0094_WYG_008-19a"/>
以來日所當講書置案上朝服再拜拈香又再拜齋于<lb/>
燕室初夜乃寢次日入侍講筵學者問焉曰必欲以所<lb/>
言感悟君父安得不盡敬人君其尊如天必須盡己之<lb/>
誠意<lb/>
　臣若水通曰人臣感君之道誠敬為之本託辭氣而<lb/>
　達之者也感之不在辭氣也故在易之咸咸其輔頰<lb/>
　舌騰口說也以之感人亦已淺矣而况感君感天乎<lb/>
　惟有誠敬為之本然則辭氣容貌之間無非誠敬之<lb/>
<pb n="KR3a0094_WYG_008-19b"/>
　發自足以格君心之非而感悟之者深矣後之進講<lb/>
　於君者酒讌縱欲自若至乃善其辭說於君父之前<lb/>
　茍應故事下以是感上上以是應下其視尹焞毎經<lb/>
　筵而必致其誠也何如為人臣者不能脩德積誠以<lb/>
　自盡而往往尤之君何哉<lb/>
真德秀曰人主之心與天地相為流通而善惡吉凶之<lb/>
符甚於影響<lb/>
　臣若水通曰人主天地之子也天地人主之父母也<lb/>
<pb n="KR3a0094_WYG_008-20a"/>
　父母之於子其心非有二也故人君居其室而發一<lb/>
　念之善焉則吉必應之况其大者乎人主居其室而<lb/>
　發一念之不善焉則凶必應之况其大者乎書曰作<lb/>
　善降之百祥作不善降之百殃以言其一心之感應<lb/>
　也可不慎乎伏惟聖明凝神體察則天人協應福祥<lb/>
　駢臻天下幸甚<lb/>
國朝丙午八月壬子上命博士許存仁進講經史存仁<lb/>
講尚書洪範篇至休徴咎徴之應上因語之曰天道微<lb/>
<pb n="KR3a0094_WYG_008-20b"/>
妙難知人事感通易見天人一理必以類應稽之往昔<lb/>
君能脩德則七政順度雨暘應期災害不生不能脩德<lb/>
則三辰失行旱潦不時災異迭見其應如響箕子以是<lb/>
告武王以為君人者之儆戒今宜體此下脩人事上合<lb/>
天道然豈特為人上者當勉為人臣者亦當脩省以輔<lb/>
其君上下交脩斯為格天之本<lb/>
　臣若水通曰天人相與之際至不誣也何者天人一<lb/>
　心也心一則理一也人君茍能體認天人理一之實<lb/>
<pb n="KR3a0094_WYG_008-21a"/>
　涵養以至之則肅乂哲謀聖之善在我而天之雨暘<lb/>
　燠寒風之時其應也如響矣反是則天理滅而狂僣<lb/>
　豫急䝉之惡至而雨暘燠寒風之恒其應也亦如響<lb/>
　矣天人感通之速如此其幾在於脩德而脩德不外<lb/>
　乎一心爾皇祖深知休徴咎徴之應繋於君德之脩<lb/>
　否不惟有得箕子之㫖抑以見天人相與之心一也<lb/>
　至諭講官以君臣交脩之義尤為切要蓋格天之本<lb/>
　雖在君心而沃心之道又在臣職也仰惟聖明繼天<lb/>
<pb n="KR3a0094_WYG_008-21b"/>
　體元可不法皇祖交脩之學乎<lb/>
洪武三年夏久不雨上謂中書省臣曰今仲夏不雨實<lb/>
為農憂禱祠之事禮所不廢朕已擇明日詣山川壇躬<lb/>
為禱之爾中書各官其代告諸祠且命皇后與諸妃執<lb/>
㸑為昔日農家之食令皇太子諸王供饋于齋所至是<lb/>
日四鼓上素服草履徒步出詣山川壇設藁席露坐晝<lb/>
曝于日頃刻不移夜卧于地衣不解帶皇太子捧榼進<lb/>
蔬食雜麻麥菽粟凡三日既而大雨四郊霑足<lb/>
<pb n="KR3a0094_WYG_008-22a"/>
　臣若水通曰古今天人其心一而已矣皇祖禱于山<lb/>
　川之心即成湯禱于桑林之心也齋心三日大雨四<lb/>
　郊霑足即自責未巳大雨數千里之應也所以然者<lb/>
　理一而已誠一而已皇祖致齋山川素服菲食坐露<lb/>
　曝日步卧靡寧皇眷内外罔不同心㸑饋于齋所蓋<lb/>
　與剪爪斷髮素車白馬身嬰白茅以為犧牲者異世<lb/>
　而同心是心即天心也其應之速也宜哉<lb/>
洪武十四年聖祖命今後祭祀以文職長官通行三獻<lb/>
<pb n="KR3a0094_WYG_008-22b"/>
禮武官不與祭禮部臣言官有職掌禮貴誠一古之刑<lb/>
官尚不使與祭而况兵又為刑之大者乎<lb/>
　臣若水通曰此聖祖命禮臣祭祀之制而禮臣對之<lb/>
　之言也夫先王制祭禮所以達誠意而行鬼神也故<lb/>
　兵刑不祭所以致齊一也意弗一鬼神弗格而感應<lb/>
　之道微矣書曰夙夜惟寅直哉惟清蓋責直清於禮<lb/>
　官所以主敬致一而已其可以二三乎哉<lb/>
　格物通卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷七十六</head>
    <p>
<pb n="KR3a0094_WYG_076-1a"/>
欽定四庫全書<lb/>
　格物通卷七十六　　　　明　湛若水　撰<lb/>
　　　修虞衡上<hi>貢賦附</hi>
易繋辭傳作結繩而為網罟以佃以漁蓋取諸離<lb/>
　臣若水通曰此是聖人制網罟之器以為佃漁取離<lb/>
　卦之象也作者創始之名網以取獸曰佃罟以取魚<lb/>
　曰漁網罟興於伏羲佃於山以取禽獸漁於澤以取<lb/>
　魚鼈取諸離離者麗也二卦相麗又二火相麗又六<lb/>
<pb n="KR3a0094_WYG_076-1b"/>
　爻一隂一陽皆有兩目相承為網罟而物麗之之象<lb/>
　也蓋愛物者聖人之仁而不能不取之者義也為祭<lb/>
　祀為賔客為充庖而不取者非義也竭山澤而盡取<lb/>
　之者非仁也禁其利而不與民同者非仁非義也故<lb/>
　文王之囿民以為小子釣不綱弋不射宿聖人取物<lb/>
　之義愛物之仁同物之公盡之矣<lb/>
書虞書舜典帝曰疇若予上下草木鳥獸僉曰益哉帝<lb/>
曰俞咨益汝作朕虞<lb/>
<pb n="KR3a0094_WYG_076-2a"/>
　臣若水通曰此帝舜修虞衡之初政也疇誰也若順<lb/>
　也上下謂山林澤藪也虞者掌山澤之官周禮分為<lb/>
　虞衡屬於地官帝舜言誰能順我山林澤藪草木鳥<lb/>
　獸之性取之以時用之以節使各遂其生各得其所<lb/>
　者而用之乎在朝衆臣同舉伯益帝舜乃然其舉呼<lb/>
　益而命之曰汝作朕之虞官也夫聖人所以育萬物<lb/>
　理隂陽足財用莫重於虞衡之官宋大儒程顥上王<lb/>
　道劄子於朝亦必以此職為要務後之虞衡之官雖<lb/>
<pb n="KR3a0094_WYG_076-2b"/>
　設而其任太輕豈帝王為治之意乎<lb/>
詩國風騶虞彼茁者葭壹發五豝于嗟乎騶虞彼茁者<lb/>
蓬壹發五豵于嗟乎騶虞<lb/>
　臣若水通曰此詩人羙南國諸侯被文王之化仁澤<lb/>
　及於物而見王道之成也茁生出壯盛之貌葭蘆也<lb/>
　亦名葦發發矢也豝牡豕也一發五豝猶言中必疊<lb/>
　䨇也蓬草名一歳曰豵亦小豕也于作吁歎美之辭<lb/>
　也騶虞獸名白虎黑文不食生物不履生草仁獸也<lb/>
<pb n="KR3a0094_WYG_076-3a"/>
　南國諸侯承文王之化脩身齊家以治其國而其仁<lb/>
　民之餘㤙又有以及於庶類故其春田之際曰葭曰<lb/>
　蓬生出壯盛則草木茂矣曰豝曰豵壹矢得五則禽<lb/>
　獸多矣夫草木之茂非自茂也禽獸之多非自多也<lb/>
　蓋由諸侯仁民之餘恩有以及之故茂且多爾詩人<lb/>
　既述其事以羙之且嘆之曰騶虞仁獸也諸侯仁心<lb/>
　自然不由勉强是真所謂騶虞矣夫文王之化能使<lb/>
　諸侯仁澤及物其廣如此蓋意誠心正之功不息而<lb/>
<pb n="KR3a0094_WYG_076-3b"/>
　久自有所不能已者豈智力之私所能及哉是則草<lb/>
　木鳥獸虞衡之事也虞衡之修先王愛物之仁盡物<lb/>
　之性而賛天地之化育者也君天下者可不務邪<lb/>
春秋桓公七年春二月己亥焚咸丘<lb/>
　臣若水通曰咸丘魯地焚咸丘者焚林而田也夫先<lb/>
　王盛時山林川澤皆有厲禁而撙莭愛養之意寓焉<lb/>
　故易稱王用三驅在禮天子不合圍諸侯不掩群皆<lb/>
　愛物之仁也推此心以及物所以鳥獸若草木蕃矣<lb/>
<pb n="KR3a0094_WYG_076-4a"/>
　春秋之時王政不行聖學不明仁民愛物之道息而<lb/>
　淫獵之事興矣<lb/>
禮記王制曰凡居民材必因天地寒煖燥濕廣谷大川<lb/>
異制民生其間者異俗剛柔輕重遲速異齊五味異和<lb/>
器械異制衣服異宜修其教不易其俗齊其政不易其<lb/>
宜<lb/>
　臣若水通曰此聖王仁民愛物之政盡人物之性者<lb/>
　也居材者生養儲積其材用也秋冬為寒春夏為煖<lb/>
<pb n="KR3a0094_WYG_076-4b"/>
　上原為燥下澤為濕廣谷大川乃材用之所出也異<lb/>
　制所謂順天時以興地利也其愛物之仁如此民生<lb/>
　其間異俗異齊異和異制異宜謂其性情食味器械<lb/>
　衣服因山川分氣而俗尚由之也教者三綱五典也<lb/>
　俗者如上數事之異也政者禮樂刑政也俗雖不同<lb/>
　而同於政教之道夫不同者人也其所同者天也故<lb/>
　聖人之政不責同於人而求同於天天也者性之本<lb/>
　也其仁民之政又如此<lb/>
<pb n="KR3a0094_WYG_076-5a"/>
王制曰獺祭魚然後虞人入澤梁豺祭獸然後田獵鳩<lb/>
化為鷹然後設罻羅草木零落然後入山林昆蟲未蟄<lb/>
不以火田不麛不卵不殺胎不殀夭不覆巢<lb/>
　臣若水通曰此王者順時漁獵所以廣仁也蓋物生<lb/>
　有時春夏生長之時也於此時而山澤無檢制焉則<lb/>
　天地之生意遏矣其何仁之有故先王立山澤之官<lb/>
　而重為之防於十月之中獺得魚將食而祭天則魚<lb/>
　長大矣然後得使漁人入澤梁以取魚焉於九月十<lb/>
<pb n="KR3a0094_WYG_076-5b"/>
　月之交豺得獸將食而祭天則獸壯長矣然後使得<lb/>
　以田獵而取獸焉八月之時鳩化為鷹禽鳥之長也<lb/>
　然後得以設罻羅以取禽鳥焉十月之時草木零落<lb/>
　則生意歸根矣天地之氣肅殺矣然後斧斤得以入<lb/>
　山林而取材木焉故春夏生長之時昆蟲未藏蟄則<lb/>
　不以火而田恐傷昆蟲也鹿麛之小鳥之卵獸之孕<lb/>
　胎者夭稚者巢將育者皆禁之不取不殺不殀不覆<lb/>
　焉可見先王漁獵之制順天之時因地之利仁之至<lb/>
<pb n="KR3a0094_WYG_076-6a"/>
　義之盡也此所以鳥獸草木昆蟲無不咸若後世乃<lb/>
　有竭澤而漁焚林而狩者曽是以為仁義乎曽子曰<lb/>
　草木以時伐焉鳥獸以時殺焉短一樹殺一獸不以<lb/>
　其時非孝也人君為天之子其念之哉<lb/>
月令曰是月也樹木方盛命虞人入山行木毋有斬伐<lb/>
　臣若水通曰此季夏之令也季夏樹木方盛王者命<lb/>
　山虞之官而廵行之所以禁其斬伐恐傷方盛之氣<lb/>
　也孟子論王道曰斧斤以時入山林材木不可勝用<lb/>
<pb n="KR3a0094_WYG_076-6b"/>
　也然則虞衡之修非其所當急者邪嗚呼王者之政<lb/>
　山林有禁如此而後世之斬伐無時至於童其山而<lb/>
　不恤者亦獨何哉<lb/>
月令曰乃命水虞漁師收水泉池澤之賦毋或敢侵削<lb/>
衆庶兆民以為天子取怨於下其有若此者行罪無赦<lb/>
　臣若水通曰此孟冬之令也水虞漁師者澤衡之吏<lb/>
　漁師善取魚者也賦者税也收賦以正也戒侵削防<lb/>
　濫取而使天子取怨於百姓兆民又言有犯者加罪<lb/>
<pb n="KR3a0094_WYG_076-7a"/>
　無赦也<lb/>
月令曰山林藪澤有能取蔬食田獵禽獸者野虞教道<lb/>
之其有相侵奪者罪之不赦<lb/>
　臣若水通曰此仲冬之令也𬞞食野菜也野虞虞人<lb/>
　小吏也教道者教訓引導以取之之方法也仲冬之<lb/>
　時開山澤之禁故以此時教道之也所以教民共利<lb/>
　聖人之仁也戒其侵奪聖人之義也<lb/>
周禮大宰以九職任萬民一曰三農生九穀二曰園圃<lb/>
<pb n="KR3a0094_WYG_076-7b"/>
毓草木三曰虞衡作山澤之材四曰藪牧養蕃鳥獸五<lb/>
曰百工飭化八材六曰商賈阜通貨賄七曰嬪婦化治<lb/>
絲枲八曰臣妾聚歛䟽材九曰閒民無常職轉移執事<lb/>
　臣若水通曰九職者民之職業也三農者山澤平地<lb/>
　也九穀者黍稷稻粱秫菰麻麥荳也虞衡者掌山澤<lb/>
　之官也藪者澤之無水處也牧牧地也八材者珠曰<lb/>
　切象牙曰磋玉曰琢石曰磨木曰刻金曰鏤革曰剥<lb/>
　羽曰析也商賈貨賄者行曰商坐曰賈金玉曰貨布<lb/>
<pb n="KR3a0094_WYG_076-8a"/>
　帛曰賄也嬪者婦人之羙稱也絲繭之已繰者枲麻<lb/>
　之未緝者也臣妾者男女之賤者也䟽材者百草根<lb/>
　實之可食者也閒民者非若八者之有常職也轉移<lb/>
　執事若今之雇傭為工者也於此見先王之時無一<lb/>
　職不得其養無一民不任其職者山澤之利修所以<lb/>
　盡人物之性裁成天地之道輔相天地之宜其參賛<lb/>
　之功用豈小也哉<lb/>
天官司㑹以九貢之法致邦國之財用以九賦之法令<lb/>
<pb n="KR3a0094_WYG_076-8b"/>
田野之財用以九功之法令民職之財用以九式之法<lb/>
均節邦之財用<lb/>
　臣若水通曰此周禮天官之職也下供於上曰貢貢<lb/>
　之法有九曰祀貢曰嬪貢曰器貢曰幣貢曰財貢曰<lb/>
　貨貢曰服貢曰斿貢曰物貢是也謂之致者使之自<lb/>
　至而用者適於用而已上取於下曰賦賦之法亦有<lb/>
　九曰邦中之賦曰四郊之賦曰邦甸之賦曰家削之<lb/>
　賦曰邦縣之賦曰邦都之賦曰闗市之賦曰山澤之<lb/>
<pb n="KR3a0094_WYG_076-9a"/>
　賦曰幣餘之賦是也謂之田野除闗市邦中幣餘之<lb/>
　外而餘則取於田概言之也以至九功者即九職以<lb/>
　任萬民者也而其目則曰三農生九穀曰園圃毓草<lb/>
　木曰虞衡作山澤之材曰藪澤畜鳥獸曰百工飭化<lb/>
　八材曰商賈阜通貨賄曰嬪婦化治絲枲曰臣妾聚<lb/>
　歛䟽材曰閒民無常職轉移執事之類是也又有九<lb/>
　式之法以用財而其目則曰祭祀之式曰賔客之式<lb/>
　曰䘮荒之式曰羞服之式曰工事之式曰幣帛之式<lb/>
<pb n="KR3a0094_WYG_076-9b"/>
　曰芻秣之式曰匪頒之式曰好用之式是也謂之均<lb/>
　者即量入為出之謂也由前貢賦功三者論之則先<lb/>
　王取財之法可見由後九式之用論之則先王用財<lb/>
　之法亦可知也所以著為一定之式而太宰皆得與<lb/>
　聞者誠以財之出於民也有限而用之費於上也無<lb/>
　窮而况人主侈心一生極天下之奉而不足以供其<lb/>
　欲先王獨見於此創法立制匪徒為太平之羙觀而<lb/>
　已為可繼也詩曰有典有則以貽子孫其斯之謂歟<lb/>
<pb n="KR3a0094_WYG_076-10a"/>
地官山虞掌山林之政令物為之厲而為之守禁仲冬<lb/>
斬陽木仲夏斬隂木凡服耜斬季材以時入之<lb/>
　臣若水通曰此周禮地官之職也虞衡掌山林澤藪<lb/>
　之官也其職則毎物先别其類厲以限之而後設其<lb/>
　人以守之又設其法以禁之是故陽木有生意者而<lb/>
　斬之時必以仲冬欲其堅也隂木枯木無生意者而<lb/>
　斬之時必以仲夏蓋急於用不拘時禁也服車材也<lb/>
　耜農器也季穉也服耜用季材者尚其柔韌之性也<lb/>
<pb n="KR3a0094_WYG_076-10b"/>
　斬木必以時者恐其物之竭也即所謂先王以茂對<lb/>
　時育萬物聖人之仁及於草木也<lb/>
地官川衡掌廵川澤之禁令而平其守以時舎其守犯<lb/>
禁者執而誅罰之祭祀賔客共川奠<lb/>
　臣若水通曰此周禮地官之職也川衡之官所以掌<lb/>
　川澤者也流水曰川鍾水曰澤平其守者平其所出<lb/>
　之物舎其守者按其所守之舎犯其禁令者又從而<lb/>
　誅罰之則人有所懲於前而警於後矣然川澤之物<lb/>
<pb n="KR3a0094_WYG_076-11a"/>
　果何所用哉將以供祭祀賔客之需也川奠謂籩豆<lb/>
　之實魚鱐蜃蛤之屬也觀此可見先王制法非以專<lb/>
　於自奉而已一為祭祀一為賔客此奉宗廟和神人<lb/>
　之大事也取之以義不亦可見哉<lb/>
山師掌山林之名辨其物與其利害而頒之於邦國使<lb/>
致其珍異之物<lb/>
川師掌川澤之名辨其物與其利害而頒之於邦國使<lb/>
致其珍異之物<lb/>
<pb n="KR3a0094_WYG_076-11b"/>
　臣若水通曰名者山林川澤之名也物謂其所産者<lb/>
　也利害者物之可用及其毒惡螫噬者也珍異之物<lb/>
　若岱畎絲枲嶧陽孤桐則自山林而致之者也泗濵<lb/>
　浮磬淮夷蠙珠則自川澤而致之者也聖王非貴異<lb/>
　物供耳目玩好而已所以備禮樂之用因地而貢不<lb/>
　責有於無也仁義兼得之矣<lb/>
論語子曰因民之所利而利之斯不亦恵而不費乎<lb/>
　臣若水通曰此孔子因子張之問從政而告之以此<lb/>
<pb n="KR3a0094_WYG_076-12a"/>
　利者天地自然之利而民利之為服食器用以生者<lb/>
　也導以利其利者人君之恵也利生於天地而力勤<lb/>
　於民及其恵也以歸於君何也順天之時因地之利<lb/>
　撙節愛養以左右民使遂其生者則在乎君也易曰<lb/>
　弗損益之其人君生財之道乎<lb/>
孟子曰數罟不入洿池魚鼈不可勝食也斧斤以時入<lb/>
山林材木不可勝用也<lb/>
　臣若水通曰此孟子因梁恵王行小惠欲望民之多<lb/>
<pb n="KR3a0094_WYG_076-12b"/>
　於鄰國故舉王道之事以告之也蓋王道以得民心<lb/>
　為本也欲得民心者亦惟因天地自然之利而撙節<lb/>
　愛養之爾數宻也數罟者取魚宻網也洿窊下之地<lb/>
　水所聚也斧斤者伐木之器也山林者材木所出之<lb/>
　處也數罟不入洿池者澤梁之處必有厲禁網罟必<lb/>
　用四寸之目非四寸之網不得入聚水之洿池魚不<lb/>
　滿尺市不得粥人不得食則不至盡洿池而取之而<lb/>
　魚鼈之多用之不竭矣時謂草木黄落之時春則材<lb/>
<pb n="KR3a0094_WYG_076-13a"/>
　木勾萌夏則暢茂茍旦旦而伐之則生長之意息矣<lb/>
　亦必設為厲禁必草木黄落然後斧斤入山林以採<lb/>
　伐為宫室為器械之用則不至盡拱把而伐之而材<lb/>
　木之積取之無窮矣夫如是則養生䘮死皆有所備<lb/>
　而無不足之憾而民心得矣王道不於此而基乎惜<lb/>
　夫恵王蔽錮日深聖學不講徒知移民移粟之小而<lb/>
　不知有王道之大使孟軻王道之事徒託諸空言也<lb/>
　噫<lb/>
<pb n="KR3a0094_WYG_076-13b"/>
孟子曰澤梁無禁<lb/>
　臣若水通曰此文王治岐仁政之一而孟子舉之以<lb/>
　告齊宣王者也澤者瀦水之處梁者絶澤而畜魚者<lb/>
　也澤梁之利天之生物以利斯民者也文王不為之<lb/>
　禁取魚鼈者徃焉取蠃蛤者徃焉因民之所利而利<lb/>
　之也先王於山林川澤之利皆有禁然所禁者時爾<lb/>
　非禁民之利也此獨言澤梁者舉一以互見之爾王<lb/>
　道以得民心為本文王行之其即王道之始而為三<lb/>
<pb n="KR3a0094_WYG_076-14a"/>
　分有二之本乎噫以四十里之囿而為阱於國中他<lb/>
　可知也已齊宣曷足以語此哉<lb/>
左傳昭公二十年齊侯疥遂痁期而不瘳梁丘據與裔<lb/>
款言於公曰君盍誅於祝固史嚚以辭賔公說告晏子<lb/>
對曰不可為也山林之木衡鹿守之藪之薪烝虞候守<lb/>
之暴征其私淫樂不違民人苦病夫婦皆詛祝有益也<lb/>
詛亦有損君若欲誅於祝史脩徳而後可公説使有司<lb/>
寛政毁闗去禁薄歛已責<lb/>
<pb n="KR3a0094_WYG_076-14b"/>
　臣若水通曰疥當作痎痁謂因痎變為<graphic n="KR1211" url="https://raw.githubusercontent.com/kanripo/KR-Gaiji/master/images/KR1211.png" mimeType="image/png"/>疾也梁丘<lb/>
　據裔款齊嬖大夫也衡鹿官名麄曰薪細曰烝虞候<lb/>
　亦官名毁闗謂毁偪介之闗也夫先王虞衡之官以<lb/>
　為山林川澤也其利廣矣而晏子若以為不可而告<lb/>
　其君者何也蓋虞衡可也守之而弗與民公共不可<lb/>
　也自夫官為之守也始有殺其麋鹿與殺人同罪者<lb/>
　矣壅其利也而民怨之孰若文王之囿與民共之而<lb/>
　民樂其樂乎當是時非無虞衡之官也為之厲禁而<lb/>
<pb n="KR3a0094_WYG_076-15a"/>
　已利不專於上而公於民理財之大道也晏子非知<lb/>
　王道者也一言而悟景公毁闗去禁薄歛已責先王<lb/>
　之遺法復見其利也不亦慱乎<lb/>
國語周語單子曰虞人入材甸人積薪<lb/>
　臣若水通曰虞人掌山澤之官也甸人掌田賦芻草<lb/>
　之事者夫位事建官所以制周故周之秩官奠厥攸<lb/>
　司而虞衡之利興焉罘山網澤各供其材凡祭祀賔<lb/>
　客於此焉需惟正之供備而無缺神人上下咸以懐<lb/>
<pb n="KR3a0094_WYG_076-15b"/>
　恊財之用大矣為人君者可不愛天地自然之利以<lb/>
　制國用哉<lb/>
齊語管子曰山澤各致其時則民不茍<lb/>
　臣若水通曰時謂虞衡之官禁令各順其時則民之<lb/>
　心不茍得也夫先王之制草木零落然後斧斤入山<lb/>
　林獺祭魚然後漁人入澤梁所以撙節愛養天地自<lb/>
　然之利以富國足民也人君治天下有志於先王之<lb/>
　治者可不修復之哉<lb/>
<pb n="KR3a0094_WYG_076-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0094_WYG_076-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷七十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷八十一</head>
    <p>
<pb n="KR3a0094_WYG_081-1a"/>
欽定四庫全書<lb/>
　格物通卷八十一　　　　明　湛若水　撰<lb/>
　　　飭百工<lb/>
易萃象曰澤上於地萃君子以除戎器戒不虞<lb/>
　臣若水通曰此聖人於萃卦示人以備器械之義也<lb/>
　物萃則争亂之機也除者修而聚之之謂戒猶備也<lb/>
　除戎器以防其亂也兊西方金三四五互巽巽木外<lb/>
　有兊金戎器之象也坤平地無險阻可恃不虞之象<lb/>
<pb n="KR3a0094_WYG_081-1b"/>
　也蓋君子於萃而無虞之時猶治器以戒備安不忘<lb/>
　危之心天理之正也鍜乃甲胄礪乃戈盾皆其心之<lb/>
　形於警備者也先事有備有備無患而暮夜之戎勿<lb/>
　恤矣彼銷鋒鏑以鑄金人與銷兵於不用者豈非狃<lb/>
　於安逸而不思其器械之備乎<lb/>
書虞書舜典帝曰疇若予工僉曰垂哉帝曰俞咨垂汝<lb/>
共工<lb/>
　臣若水通曰此帝舜命工官之言也疇誰也若順也<lb/>
<pb n="KR3a0094_WYG_081-2a"/>
　工者百工之事土工金工石工木工獸工草工皮工<lb/>
　皆是也僉衆也咨嗟也垂舜臣名俞者然其舉也共<lb/>
　工官名帝舜詢於羣臣言誰能順其理而治我百工<lb/>
　之事者乎群臣同辭對曰能順理而治百工者其惟<lb/>
　垂哉於是帝舜即然其言咨垂而告之曰汝為我共<lb/>
　工之官也然所謂順其理者何也蓋聖人觀象制器<lb/>
　莫不各有自然之理焉一不順其理則欲心生欲心<lb/>
　生必至於侈靡侈靡則必至於淫巧以蕩上心耗民<lb/>
<pb n="KR3a0094_WYG_081-2b"/>
　財僣逼之禍皆起於此矣然則帝王於百工致謹豈<lb/>
　曰小小之故哉<lb/>
禮記王制曰作淫聲異服竒技竒器以疑衆殺<lb/>
　臣若水通曰淫聲非先王之樂也異服非先王之服<lb/>
　也竒技竒器淫巧也是皆滅天理蕩人心亂政治者<lb/>
　故不聴而刑所以若天道正人心以保至治而使之<lb/>
　不壞者也<lb/>
月令曰百工咸理監工日號毋悖于時毋或作為淫巧<lb/>
<pb n="KR3a0094_WYG_081-3a"/>
以蕩上心<lb/>
　臣若水通曰此季春之令也百工者工之事非一也<lb/>
　咸理者各治造作之器也監工者工師監臨之官也<lb/>
　日號者每日號令下文即其言也言百工之事當因<lb/>
　時而制無或悖逆又不得作為過巧之工以獻于上<lb/>
　使上恱之而蠱惑其心志也夫百工若小事也以蕩<lb/>
　上心則其事之所闗大矣事有甚小而禍不可勝既<lb/>
　者非滛巧蕩心之謂乎故監工之日號不特使之順<lb/>
<pb n="KR3a0094_WYG_081-3b"/>
　時以善其事而又以滛巧為戒蓋物莫全於質而莫<lb/>
　壞於文而人之心因物有遷亦必由之况人君之心<lb/>
　衆欲所攻由是而日滋焉豈有紀極耶故象箸之作<lb/>
　君子占知其終而瓊宫瑶臺卒用此以喪天下此固<lb/>
　往事之明鑑也然則後之人君欲飭百工者則如之<lb/>
　何亦惟曰日省月試既稟稱事庶乎其可爾<lb/>
月令曰是月也命工師效功陳祭器按度程毋或作為<lb/>
淫巧以蕩上心必功致為上物勒工名以考其誠功有<lb/>
<pb n="KR3a0094_WYG_081-4a"/>
不當必行其罪以窮其情<lb/>
　臣若水通曰此孟冬之令也霜降而百工休至此物<lb/>
　皆成也故令工師百工之長效其功諸器皆成獨舉<lb/>
　祭器者蓋莫尊於祭器君子不敢以其私䙝同其所<lb/>
　尊敬故也所謂按度程者觀其體制大小之合式與<lb/>
　否而又戒之勿作為淫巧之工以蕩上心恐玩之而<lb/>
　奢侈之情或生也必以功致為上惟欲精宻工緻以<lb/>
　久於用也必物勒工名以考其誠功有不當如上不<lb/>
<pb n="KR3a0094_WYG_081-4b"/>
　合度程或淫巧功不致者則其不誠矣必行其罪罰<lb/>
　以窮其情蓋所以稽而警之於後使其不敢不誠于<lb/>
　功也如是則不信度作滛巧者無所容矣先王之飭<lb/>
　百工如此然則今之命工效物其亦以祭器為先乎<lb/>
　而所以先於祭器者亦惟令其可悦於心抑誠於工<lb/>
　以久於用乎此固任工者之所當知也<lb/>
周禮地官司市凡市偽飾之禁在民者十有二在商者<lb/>
十有二在賈者十有二在工者十有二<lb/>
<pb n="KR3a0094_WYG_081-5a"/>
　臣若水通曰偽飾之禁如用器不中度布帛不中數<lb/>
　之類也凡此之禁其目有十二焉一曰圭璧二曰金<lb/>
　璋三曰命服四曰命車五曰宗廟之器六曰戎器七<lb/>
　曰用器八曰兵車九曰姦色十曰錦文十一曰珠十<lb/>
　二曰玉是也故四民皆禁之者以民不得畜商不得<lb/>
　資賈不得鬻工不得作如此則國無作偽之人其於<lb/>
　治也何有哉<lb/>
夏官槀人掌受財於職金以齎其工弓六物為三等弩<lb/>
<pb n="KR3a0094_WYG_081-5b"/>
四物亦如之矢八物皆三等箙亦如之春獻素秋獻成<lb/>
書其等以饗工乗其事試其弓弩以下上其食而誅賞<lb/>
　臣若水通曰齎工者給市財用之直也弓六物者王<lb/>
　弧夾庾唐大也三等者因人強弱長短為制也弩四<lb/>
　物者視弓無王弧也矢八物者枉絜殺鍭矰茀恒庳<lb/>
　也箙者載矢者也素者胎素也書等饗工者書其工<lb/>
　拙之等降制其饗食之厚薄也乗其事者計其事之<lb/>
　成功也試而上下誅賞者考之善則上其食尤善又<lb/>
<pb n="KR3a0094_WYG_081-6a"/>
　賞之也不然則罰亦如之故觀於槀人而百工之職<lb/>
　其可推矣<lb/>
中庸日省月試既稟稱事所以勸百工也<lb/>
　臣若水通曰此孔子告哀公九經中之一事也既讀<lb/>
　曰餼餼稟稍食也周官太宰以九職任萬民而必謹<lb/>
　於百工飭化八材者以民生日用衣服器械之所由<lb/>
　出也而况於公府之地乎不知有以飭之則工不信<lb/>
　度矣故日以省之月以試之所以程其能也既以廩<lb/>
<pb n="KR3a0094_WYG_081-6b"/>
　之必稱其事而上下之所以償其勞也由是事必效<lb/>
　能工必信度而百工自勸器按度程功無不當作竒<lb/>
　技淫巧以蕩上心者舉無所容矣百工豈有不飭者<lb/>
　哉<lb/>
左傳昭公三十二年士彌牟營成周計丈數揣髙卑度<lb/>
厚薄仞溝洫物土方議逺邇量事期計徒庸慮材用書<lb/>
餱糧以令役於諸侯屬役賦丈書以授師而效諸劉子<lb/>
韓簡子臨之以為成命<lb/>
<pb n="KR3a0094_WYG_081-7a"/>
　臣若水通曰計丈數者計所當成之丈數也揣髙卑<lb/>
　度厚薄揣版榦髙卑之宜度本末厚薄之制也仞溝<lb/>
　洫物土方仞溝洫深淺之凖相取土之方面也議逺<lb/>
　邇量事期者議徒役之逺近命時日之多寡也計徒<lb/>
　庸慮財用書餱糧者知用㡬人功知費㡬財用知用<lb/>
　㡬糧食以令於諸侯使供其役也夫周敬王欲罷戍<lb/>
　周之役合諸侯而城之事委諸晉無徵怨於百姓其<lb/>
　意良是也范獻子知奉王命而以後事謂晉勿與知<lb/>
<pb n="KR3a0094_WYG_081-7b"/>
　其謀則非也士彌牟營城之制亦詳且備矣獨不思<lb/>
　君德不修徒欲徼福於成周何為也哉故曰在德不<lb/>
　在險<lb/>
國語周語内史過曰庶人工商各守其業以共其上猶<lb/>
恐有墜失也故為車服旗章以旌之<lb/>
　臣若水通曰共與供同旌表也車服旗章上下有等<lb/>
　所以彰明貴賤為之表識夫百工不飭則利用不興<lb/>
　利用不興則不可以為國况天下乎故禹陳三事利<lb/>
<pb n="KR3a0094_WYG_081-8a"/>
　用與焉孔陳九經亦來百工故日省月試既稟稱事<lb/>
　所以勸之也有天下以内史之言合觀之夫然後知<lb/>
　虞廷若工之命為重務也<lb/>
漢景帝後二年夏四月詔曰雕文刻鏤傷農事者也錦<lb/>
繡纂組害女紅者也農事傷則饑之本女紅害則寒之<lb/>
源夫飢寒並至而能亡為非者寡矣<lb/>
　臣若水通曰淫巧之滋非生財之道也夫生財何道<lb/>
　也尚儉素而已矣是故民朴素則財用足而風俗美<lb/>
<pb n="KR3a0094_WYG_081-8b"/>
　也於風俗而能反其本焉天下其有不治哉易賁之<lb/>
　上九曰白賁無咎知白賁之無咎則知後世之事淫<lb/>
　巧者皆咎矣為人上者其可不革兹弊乎<lb/>
宋武帝永初三年五月嶺南獻入筒細布一端八丈帝<lb/>
惡其精細勞人即付有司彈太守以布還之并制嶺南<lb/>
禁作此布<lb/>
　臣若水通曰竒巧之物人情所好也宋武帝乃獨黜<lb/>
　其人而禁其物者蓋亦知竒巧者為滛侈之漸此而<lb/>
<pb n="KR3a0094_WYG_081-9a"/>
　不禁則天下從風而靡矣宋武創業之君備嘗艱苦<lb/>
　故崇朴戒侈將以風天下遺後嗣也使其子孫世守<lb/>
　其朴而不失焉則豈至一再傳而恣淫肆侈卒為蕭<lb/>
　氏所乗也哉<lb/>
陳武帝永定二年六月周左光祿大夫猗氏樂遜上言<lb/>
四事其一日頃者魏都洛陽一時殷盛貴勢之家競為<lb/>
侈靡使禍亂多興天下喪敗比来朝貢器服稍華百工<lb/>
造作務盡竒巧臣竊恐物逐好移有損政俗<lb/>
<pb n="KR3a0094_WYG_081-9b"/>
　臣若水通曰傳云夫有尤物足以移人豈不信乎甚<lb/>
　矣竒巧之能移人心也人君之心一為所移而無主<lb/>
　則流於欲而不知蕩其情鑿其性而風俗化之矣然<lb/>
　則百工者雖若末務然敦本尚實必自百工始也君<lb/>
　天下者可不務乎<lb/>
唐髙宗乾封二年正月耕籍田因閱耒耜有雕刻文飾<lb/>
曰田器農人執之在於朴素豈貴文飾乎乃命撤之<lb/>
　臣若水通曰語云上有好者下必有甚焉者矣百工<lb/>
<pb n="KR3a0094_WYG_081-10a"/>
　之淫巧起於人主之所喜也是故人主敦本尚質而<lb/>
　天下向風矣若髙宗者撤雕文之耒耜豈不足以為<lb/>
　法於後世乎書曰不役耳目百度惟貞人主之玩好<lb/>
　可不慎哉<lb/>
國朝洪武十九年四月丙戌朔定工匠輪班初工部籍<lb/>
諸工匠驗其丁力定以三年為班更畨赴京輪作三月<lb/>
如期交代名曰輪班匠議而未行至是工部侍郎秦逵<lb/>
復議舉行量地逺近以為班次且置籍為勘合付之至<lb/>
<pb n="KR3a0094_WYG_081-10b"/>
期賫至工部聴撥免其家他役著為令於是諸工匠便<lb/>
之<lb/>
　臣若水通曰虞廷九官共工居一周禮太宰以九職<lb/>
　任萬民五曰百工飭化八材是則工師之官所掌之<lb/>
　事雖若輕而小而其所以闗繫者華朴之間君心之<lb/>
　存亡係焉夫人君一心萬化之本天下安危生民休<lb/>
　戚皆由乎此茍能體認天理於游藝之時則凡身之<lb/>
　所居與夫服飾器用之奉必不事侈靡尚淫巧以費<lb/>
<pb n="KR3a0094_WYG_081-11a"/>
　民財勞民力則斂薄役輕而天下安矣我皇祖昭明<lb/>
　物理體悉人情知工匠之艱苦命工部驗其丁力定<lb/>
　以輪班免以他役無非一念恭儉之發也聖子神孫<lb/>
　其視法之哉<lb/>
　<lb/>
　<lb/>
　<lb/>
　<lb/>
<pb n="KR3a0094_WYG_081-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷八十一<lb/>
</p>
<p>
</p>
  </div>
</body>
</text>
</TEI>
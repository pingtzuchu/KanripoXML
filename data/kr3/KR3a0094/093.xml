<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷九十三</head>
    <p>
<pb n="KR3a0094_WYG_093-1a"/>
欽定四庫全書<lb/>
　格物通卷九十三　　　　明　湛若水　撰<lb/>
　　　慎賞賜下<lb/>
唐太宗貞觀十四年十二月髙昌之平也諸将皆即受<lb/>
賞行軍總管阿史那社爾以無勑㫖獨不受及别勑既<lb/>
下乃受之所取唯老弱故幣而已上嘉其㢘慎以髙昌<lb/>
所得寳刀及雜綵十叚賜之<lb/>
　臣若水通曰髙昌之平諸将皆以功受賞者也阿史<lb/>
<pb n="KR3a0094_WYG_093-1b"/>
　那社爾以無敕㫖獨不受而太宗乃復以寳刀雜綵<lb/>
　重賜之者何也旌其㢘慎也夫㢘慎美徳也凡賜予<lb/>
　之道徳為上功次之夫以㢘慎而受上賞旌其徳也<lb/>
　然則太宗之賜予豈妄施者哉<lb/>
唐髙宗顯慶五年三月皇后宴親戚故舊鄰里於朝堂<lb/>
婦人於内殿班賜有差<lb/>
　臣若水通曰賞賜所以酬功德以示勸也無功而加<lb/>
　賞不惟不足以勸而又至於濫國財而耗國用其流<lb/>
<pb n="KR3a0094_WYG_093-2a"/>
　之弊有不可勝言者矣武后之賜親戚故舊鄰里及<lb/>
　其婦人抑何名耶由是觀之竊政之漸蠧國之奸識<lb/>
　者蓋已知其萌於此矣<lb/>
唐中宗景龍二年夏四月癸未置脩文舘大學士四員<lb/>
直學士八員學士十二員選公卿以下善為文者李嶠<lb/>
等為之毎遊幸禁苑或宗戚宴集學士無不畢從賦詩<lb/>
屬和使上官昭容第其甲乙優者賜金帛同預宴者惟<lb/>
中書門下及長參王公親貴數人而已至大宴方召八<lb/>
<pb n="KR3a0094_WYG_093-2b"/>
座九列諸司五品以上預焉於斯天下靡然好事以文<lb/>
華相尚儒學忠讜之士莫得進矣<lb/>
　臣若水通曰中宗之好游幸一費也宴宗戚二費也<lb/>
　以賦詩之甲乙而為金帛受賞之優劣三費也大宴<lb/>
　八座九列諸司五品以上四費也夫財源之出者一<lb/>
　而其用流之費者四則國安得而不困民安得而不<lb/>
　窮哉<lb/>
唐𤣥宗開元二十三年初公主實封止三百户中宗時<lb/>
<pb n="KR3a0094_WYG_093-3a"/>
太平公主至五千户率以七丁為限開元以來皇妹止<lb/>
千户皇女又半之皆以三丁為限駙馬皆除三品員外<lb/>
官而不任以職事公主邑入至少至不能具車服左右<lb/>
或言其太薄上曰百姓租賦非我所有戰士出死力賞<lb/>
不過束帛女子何功而享多户耶且欲使之知儉嗇爾<lb/>
　臣若水通曰明皇裁損公主户封一則曰女子何功<lb/>
　而享多賜明禄賞所以報有功也一則曰欲使之知<lb/>
　儉嗇明多財所以累儉徳也所謂愛之以徳而兼有<lb/>
<pb n="KR3a0094_WYG_093-3b"/>
　節用之道矣户口之蕃其有自哉<lb/>
天寳八載二月引百官觀左藏賜物有差帝以國用豐<lb/>
衍故視金帛如糞壌賞賜貴寵之家無有限極<lb/>
　臣若水通曰財者天之物地之利民之膏也故不能<lb/>
　以不用亦不可以輕用也傳曰可以與可以無與與<lb/>
　傷惠有功者賞之可以與者也無功者不得以倖賜<lb/>
　可以無與者也故與不與用不用之間有義存焉爾<lb/>
　錫予之典在人君信不可以不慎也濫予侈用則傷<lb/>
<pb n="KR3a0094_WYG_093-4a"/>
　財以害民之膏棄地之利暴天之物而亂亡至矣明<lb/>
　皇以國用豐衍取左藏之積賜百官賞貴寵無有限<lb/>
　極可謂輕視三才之用而不知慎重者矣禍之所以<lb/>
　不免而國之所以不競有由然哉<lb/>
天寳十載帝命有司為安祿山起第於親仁坊敕令但<lb/>
窮壯麗不限財力既成具幄帟器皿充牣其中雖禁中<lb/>
服御之物殆不及也祿山生日帝及貴妃賜衣服寳器<lb/>
酒饌甚厚後三日召祿山入禁中貴妃以錦繡為大襁<lb/>
<pb n="KR3a0094_WYG_093-4b"/>
褓裹禄山使宫人以綵輿舁帝觀之喜賜貴妃洗兒金<lb/>
錢復厚賜禄山盡歡而罷自是禄山出入宫掖不禁或<lb/>
與貴妃對食或通宵不出頗有醜聲聞於外帝亦不之<lb/>
疑也<lb/>
　臣若水通曰書云臣無有作福臣無有作威臣無有<lb/>
　玉食臣之有作福作威玉食其害于而家凶于而國<lb/>
　言權不可下移也臣謂三者尤萌於玉食之僣名器<lb/>
　輕濫而不已則威福之權下移又不已則簒弑之禍<lb/>
<pb n="KR3a0094_WYG_093-5a"/>
　起矣此國家之所以凶亂乎明皇之於禄山侈其第<lb/>
　宅盛其幄帟聚其寳器上擬王公殊無品制豈但玉<lb/>
　食而已即由是威福之柄人自趨而成之不能已矣<lb/>
　至於亂宫掖動鼙皷禍四方逼京師乗輿播遷宗廟<lb/>
　不守幾危社稷成曠古所無之大變而為天下笑豈<lb/>
　非明皇賜予之過有以召之乎嗚呼真可以為萬世<lb/>
　之大戒矣<lb/>
肅宗至徳元載九月上皇賜張良姊七寳鞍李泌言於<lb/>
<pb n="KR3a0094_WYG_093-5b"/>
上曰今四海分崩當以儉約示人良姊不宜乗此請撤<lb/>
其珠玉付庫吏以俟有戰功者賞之良姊自閤中言曰<lb/>
郷里之舊何至於是上曰先生為社稷計也遽命撤之<lb/>
　臣若水通曰𤣥宗寵厚貴戚賞賜無筭所以致乗輿<lb/>
　之播遷也肅宗宜鑒前愆而良姊七寳鞍之賜幾復<lb/>
　蹈其覆轍矣頼李泌賞功之言一入深知為社稷之<lb/>
　計遽撤其珠玉然則克復舊物再造唐室其係此一<lb/>
　念出入之幾乎<lb/>
<pb n="KR3a0094_WYG_093-6a"/>
肅宗至徳二載春正月上謂李泌曰今郭子儀李光弼<lb/>
已為宰相若克兩京平四海則無官以賞之柰何對曰<lb/>
為今之計莫若䟽爵土以賞功臣雖大國不過二三百<lb/>
里可比今之小郡豈難制哉於人臣乃萬世之利也上<lb/>
曰善<lb/>
　臣若水通曰書云列爵唯五分土唯三此先王賞功<lb/>
　之典也夫賞功以土惠而不為費公而不私者也李<lb/>
　泌言以官賞功非才則廢事權重則難制誠確論也<lb/>
<pb n="KR3a0094_WYG_093-6b"/>
　如裂土以封功臣則上之所錫有定分而不踰制下<lb/>
　之所得有實利而非虚名夫下有實利而上有定分<lb/>
　則又何損於國用何傷於民財哉<lb/>
憲宗元和七年十月李絳上言魏博五十餘年不霑皇<lb/>
化一旦舉六州之地來歸刳河朔之腹心傾叛亂之巢<lb/>
穴不有重賞過其所望則無以慰士卒之心使四隣勸<lb/>
慕請發内庫錢百五十萬緡以賜之左右宦官以為所<lb/>
與太多後復有此将何以給之帝以語絳絳曰田興不<lb/>
<pb n="KR3a0094_WYG_093-7a"/>
貪專地之利不顧四隣之患歸命聖朝陛下柰何愛小<lb/>
費而遺大計不以收一道人心錢用盡更來機事一失<lb/>
不可復追借使國家發十五萬兵以取六州期年而克<lb/>
之其費豈止百五十萬緍而已乎帝悦曰朕所以惡衣<lb/>
菲食蓄聚貨財正為欲平定四方不然徒貯之府庫何<lb/>
為十一月遣知制誥裴度至魏愽宣慰以錢百五十萬<lb/>
緍賞軍士六州百姓給復一年軍士受賜歡聲如雷成<lb/>
徳兖鄆使者數輩見之相顧失色嘆曰崛彊者果何益<lb/>
<pb n="KR3a0094_WYG_093-7b"/>
乎<lb/>
　臣若水通曰語云逺人不服則修文德以來之既來<lb/>
　之則安之言來而安之以德也孟子曰分人以財者<lb/>
　謂之惠故安之以德者上也分之以惠者次也德者<lb/>
　所以結其心惠者所以報其功非相餂以利私之也<lb/>
　蘇轍言倡莫善乎私私也者厚賞以悦人心之謂則<lb/>
　是小人之術以利相籠絡者之為也豈古之帝王賞<lb/>
　予大賚之公哉唐憲宗從李絳之言出百五十萬緍<lb/>
<pb n="KR3a0094_WYG_093-8a"/>
　以賜田興六州來歸之軍士百姓給復一年可謂能<lb/>
　用忠謀不惑於羣議者矣已而歸順之功既賞而四<lb/>
　方之不順者知勸固其勢也自時厥後元濟授首師<lb/>
　道革面韓𢎞效力承宗歸疆亦其處之者有道也雖<lb/>
　要之與安以徳而心服者異然賞惠之於人國豈小<lb/>
　小哉後之人君其尚知所慎焉<lb/>
賈誼新書曰晉文公率師征賊定周國之亂復襄王之<lb/>
位於是襄王賞以南陽之地文公辭南陽即死得以隧<lb/>
<pb n="KR3a0094_WYG_093-8b"/>
下襄王弗聽曰周國雖微未之或代也天子用隧伯父<lb/>
用隧是二天子也<lb/>
　臣若水通曰古者天子𦵏用隧諸侯用縣禮也功懋<lb/>
　懋賞諸侯有功爵之以地未聞以天子之𦵏賜諸侯<lb/>
　也襄王能慎賞賜而不以禮許人此見周之禮樂猶<lb/>
　在天子也<lb/>
劉向説苑曰諸侯三年一貢士士一適謂之好徳再適<lb/>
謂之尊賢三適謂之有功有功者天子一賜以輿服弓<lb/>
<pb n="KR3a0094_WYG_093-9a"/>
矢再賜以鬯三賜以虎賁百人<lb/>
　臣若水通曰記云薦賢受上賞古者諸侯貢士有功<lb/>
　天子嘉其進賢而懋賞之可見人主之賞必皆當其<lb/>
　功也後世之君予奪一出於心之喜怒或有功而吝<lb/>
　或無功而濫則何以為勸懲哉劉安世曰人主所以<lb/>
　鼓動天下制馭臣民之柄莫大於賞罰惟聖明念之<lb/>
班固白虎通曰禮記九錫車馬衣服樂朱户納陛虎賁<lb/>
鈇鉞弓矢秬鬯皆隨其徳<lb/>
<pb n="KR3a0094_WYG_093-9b"/>
　臣若水通曰賞賜者天子之大權也濫則國用以侈<lb/>
　功過以混國用侈則民食艱矣功過混則風俗弊矣<lb/>
　故王者必有九徳九功然後有九錫行焉此古之天<lb/>
　下所以平也後世曹操司馬懿奸雄之資皆假九錫<lb/>
　以為狐媚簒奪之計可以為萬世戒矣<lb/>
元順帝至正元年帝如上都時帝數以歴代珍寳分賜<lb/>
近侍御史崔敬上䟽曰臣聞世皇時大臣有功所賜不<lb/>
過槃革重惜天物為後慮至逺也今山東大饑燕南亢<lb/>
<pb n="KR3a0094_WYG_093-10a"/>
旱海潮為災天文示儆地道失寧京畿南北飛蝗蔽天<lb/>
正當聖主恤民之日近侍之臣不知慮此奏禀承請殆<lb/>
無虚日甚至於府庫百年所積之寳物遍賜僕御閽寺<lb/>
之流乳穉童孩之子帑藏或空萬一國有大事人有大<lb/>
功又将何以為賜乎乞追囬所賜以示恩不可濫庶允<lb/>
公論<lb/>
　臣若水通曰記云陳其宗器説者以為先祖所藏之<lb/>
　重器若赤刀之類是也夫赤刀之微亦何益於理亂<lb/>
<pb n="KR3a0094_WYG_093-10b"/>
　之數而謂之重器以陳之祖廟何哉重先世之微澤<lb/>
　也書曰分寳玉于伯叔之國時庸展親故寳器者上<lb/>
　以陳於宗廟下以伸其親親者也元順帝當水旱飢<lb/>
　饉災蝗之際不知修德節用以荅天譴而以府庫百<lb/>
　年所積之寳物徧賜僕御閽寺之流乳稚童孩之子<lb/>
　是不唯暴殄天物輕遺宗器賞不以功賚不以親而<lb/>
　于世守之義亦安在哉嗚呼寳玉大弓之失春秋不<lb/>
　能為魯定公貸其責而敝袴之賞以待有功史有取<lb/>
<pb n="KR3a0094_WYG_093-11a"/>
　于韓昭侯也入君茍能重其宗器而不輕用慎其賞<lb/>
　賜而不濫與則萬一國有大事有備無患矣<lb/>
宋儒程頥曰太祖初有天下士卒人許賞二百緍及即<lb/>
位以無錢乆不賜士卒至有題詩於後苑太祖一日遊<lb/>
後苑見詩乃曰好詩遂索筆和之以故毎於郊時各賜<lb/>
賞給至今因以為例不能去或問今欲新兵不給郊賞<lb/>
數十年後可革曰新兵本無此望不與可也<lb/>
　臣若水通曰子産以其乗輿濟人於溱洧孟子曰惠<lb/>
<pb n="KR3a0094_WYG_093-11b"/>
　而不知為政又曰分人以財者謂之惠夫帝王之為<lb/>
　治也有公平正大之體而已耳未聞以私惠也私惠<lb/>
　所及有限而大政所濟無窮宋太祖初有天下許賞<lb/>
　士卒人二百緡是以私惠嗛人也必至於無錢以償<lb/>
　所許焉又必至於怨望而詩作焉又必至於郊時而<lb/>
　賞給焉又必至於後世為例而不能去焉又必至於<lb/>
　數十年之乆而不革焉夫初有天下許賞郊時而例<lb/>
　賞皆非有義之用也一啟其源而流遂至於如此然<lb/>
<pb n="KR3a0094_WYG_093-12a"/>
　則欲為天下惜財者其可輕於賚與也哉<lb/>
國朝洪武三年朱友文為大榮衛知事初指揮張温守<lb/>
蘭州元将王保保兵圍城温率将士備守夜二皷圍兵<lb/>
登城千户郭祐被酒醉卧不之覺巡城官軍擊却之圍<lb/>
既解温執祐将斬之友文諍之曰當賊犯城時将軍斬<lb/>
祐以令衆所謂以軍令從事人無得而議之今賊既退<lb/>
乃追罪之非惟無及於事且有擅殺之名竊以為不可<lb/>
温悟杖祐而釋之太祖皇帝聞之謂輔臣曰友文以幕<lb/>
<pb n="KR3a0094_WYG_093-12b"/>
僚能守朝廷法直言開諭長官此正人也宜加賚予以<lb/>
勸其餘遂賜綺帛各五疋<lb/>
　臣若水通曰朱友文以正人受賞賞善也賞之當矣<lb/>
　賞而當善則不善者不得以濫賞而國用不困矣此<lb/>
　太祖髙皇帝所以髙出於漢唐宋之上也伏惟皇上<lb/>
　以祖宗為法好惡以公則賞不濫而財用恒足矣<lb/>
韓太初妻劉氏事姑寗氏甚謹事聞太祖皇帝遣中使<lb/>
賜劉氏衣一襲鈔二十錠官為送其姑喪歸葬旌表其<lb/>
<pb n="KR3a0094_WYG_093-13a"/>
門復其家徭役<lb/>
　臣若水通曰周有大賚善人是富武王之所以興也<lb/>
　夫孝善之首也太祖聞劉氏事姑甚孝賜衣及鈔非<lb/>
　所謂善人是富乎此所以保有天下而垂裕於無疆<lb/>
　也今天下未必無善者也伏唯聖明以祖宗為法而<lb/>
　惟善是富焉則賞賜不濫而享安富尊榮之福矣<lb/>
洪武十年二月學士宋濂辭歸瀕行太祖賜紙幣文綺<lb/>
及御製文集皇太子贈以衣三襲太祖諭之曰朕最慎<lb/>
<pb n="KR3a0094_WYG_093-13b"/>
于賞予嘉卿忠誠可貫金石故以是贈卿今年幾何濂<lb/>
曰六十有八太祖曰藏此綺俟三十二年後作百嵗衣<lb/>
也濂叩首謝太祖復囑曰大江漲不可舟卿宜循内河<lb/>
達家庻幾無虞仍俾孫慎護行<lb/>
　臣若水通曰學士宋濂乃開國之文臣所謂忠誠者<lb/>
　也我太祖知之明而信之深矣賜以文綺之物旌其<lb/>
　忠也表其誠也是故足以為天下之忠誠者勸矣是<lb/>
　之謂惠而不傷也其賚與之不茍也如是哉<lb/>
<pb n="KR3a0094_WYG_093-14a"/>
洪武二十五年二月辛巳潁國公傅友德請懷逺縣等<lb/>
官地九頃六十餘畆以為田圃上曰爾貴為上公食禄<lb/>
數千石而猶請地獨不聞公儀休事邪友德慚而退<lb/>
　臣若水通曰荀子以賞不當功為不祥也夫賞必以<lb/>
　功無功而賞則僥倖之門開而祈請之風行在國則<lb/>
　空其府庫之積在民則奪其衣食之源而亂亡之禍<lb/>
　起矣非所謂不祥乎傅友德貴為上公食禄數千石<lb/>
　而希恩無厭奪民利而不恤不祥之大者矣皇祖戒<lb/>
<pb n="KR3a0094_WYG_093-14b"/>
　諭以沮之而示以公儀休㧞園葵去織婦之事則沮<lb/>
　一人而千百人息於財用可節矣人君有志於天下<lb/>
　之平治者可不慎乎<lb/>
洪武二十九年九月大賚天下致仕武臣皇祖因嘆曰<lb/>
同歴艱難致有今日顧朕子孫保無窮之天下則爾等<lb/>
子孫亦享無窮之爵禄諸将臣無不感激至有墮淚者<lb/>
　臣若水通曰此太祖大賚致仕武臣而諭之之言也<lb/>
　夫爵賞所以報功也然歴代人主常行於征戰之時<lb/>
<pb n="KR3a0094_WYG_093-15a"/>
　以為激勵勸功之地而我太祖乃大賚於致仕之日<lb/>
　而諭告之至皆出於念功念勞之誠無所為而為者<lb/>
　諸将之感激而墮淚也宜哉聖子神孫所當萬世憲<lb/>
　章而不失焉<lb/>
天順日録既上太后徽號復加贈其親及䕃子弟數人<lb/>
有為其次兄求陞者上謂李賢曰孫氏一門盛矣復希<lb/>
恩澤不知太后正不以此為慰比者授子弟官請數次<lb/>
方允且不樂累日曰有何功於國家濫受禄秩如此然<lb/>
<pb n="KR3a0094_WYG_093-15b"/>
物盛必衰一旦有干國憲吾亦不能救矣今若聞此必<lb/>
怒賢曰此足以見太后盛德<lb/>
　臣若水通曰書云車服以庸賞文治也詩曰彤弓弨<lb/>
　兮賞武功也以戚里而侈爵賞於文武之功乎何有<lb/>
　以予奪之義乎何居善哉太后之不樂可謂爱人以<lb/>
　德親親之至者矣英宗之不與可謂能養親志者矣<lb/>
　慈孝豈不兩盡也哉此我朝家法所以髙出於漢唐<lb/>
　之上也<lb/>
<pb n="KR3a0094_WYG_093-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0094_WYG_093-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷九十三<lb/>
</p>
<p>
</p>
  </div>
</body>
</text>
</TEI>
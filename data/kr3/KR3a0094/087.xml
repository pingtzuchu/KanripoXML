<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷八十七</head>
    <p>
<pb n="KR3a0094_WYG_087-1a"/>
欽定四庫全書<lb/>
　格物通卷八十七　　　　明　湛若水　撰<lb/>
　　　禁奪時<lb/>
詩小雅十月之交抑此皇父豈曰不時胡為我作不即<lb/>
我謀徹我牆屋田卒汙萊曰予不戕禮則然矣<lb/>
　臣若水通曰此詩皇父役民不以其時而致民怨之<lb/>
　之詞也抑發語詞時農隙之時也作勤也即就也卒<lb/>
　盡也汙停水處也萊草穢也戕害也夫三時務農一<lb/>
<pb n="KR3a0094_WYG_087-1b"/>
　時服役固使民之常也然有仁心者尤必憫其勤勞<lb/>
　不忍煩其役以疲民之力也今皇父不然故民之怨<lb/>
　而作詩言此皇父之役我民不自以其役使之非時<lb/>
　而胡為動我以徙而不就我之謀以恤其私使我至<lb/>
　於徹其牆屋而家居為之廢毁荒其農畆而卑者以<lb/>
　汙高者以萊亦已忍矣然且曰非我戕害於汝民也<lb/>
　下供上役乃其禮則然爾是誠何心哉蓋由其心之<lb/>
　不仁故痛癢不知休戚不關以致此也然則人君於<lb/>
<pb n="KR3a0094_WYG_087-2a"/>
　使民之際誠存不忍之心則必知農事之重而不奪<lb/>
　其時矣不奪其時則財阜民安而國家無事矣否則<lb/>
　一念不仁則土木煩興戰伐遊田不息而勞民傷財<lb/>
　以斂怨於天下亦何所不至哉<lb/>
春秋隱公七年夏城中丘九年夏城郎<lb/>
　臣若水通曰隠公魯君名息姑中丘河内之邑郎魯<lb/>
　邑也謂之城者完舊也此魯隠將為宋而伐邾是以<lb/>
　有中丘之城尋復為鄭伐宋於是有郎邑之築也然<lb/>
<pb n="KR3a0094_WYG_087-2b"/>
　則何以書譏不時也夫人君之道在愛其民故土功<lb/>
　龍見而戒事火見而致用水昏正而栽日至而畢時<lb/>
　也𨼆公城中丘城郎而皆以夏則妨農務而非時矣<lb/>
　其如君國子民之道何哉<lb/>
禮記王制曰用民之力歳不過三日<lb/>
　臣若水通曰此古者役民之制也人君之所以尊為<lb/>
　其有民也欲得其民心當節其力也役之以道斯民<lb/>
　不怨勞而事集矣然恐役之者且不恤其民力之弗<lb/>
<pb n="KR3a0094_WYG_087-3a"/>
　堪也故又制為三日以限之三日之限又隨其年之<lb/>
　豐者以為等若中年無年則惟一日二日而已爾古<lb/>
　人之於民節其力而不盡也如此秦不師古為長城<lb/>
　阿房之役而不恤民之怨以至於亡天下然則人君<lb/>
　之虐役其民力者非徒以病民且反以自斃也可不<lb/>
　戒哉<lb/>
月令曰耕者少舍乃修闔扇寢廟畢備毋作大事以妨<lb/>
農之事<lb/>
<pb n="KR3a0094_WYG_087-3b"/>
　臣若水通曰此仲春之令也少舍者播種稍畢可暫<lb/>
　息也闔者木門扇者竹門也寢廟者前曰廟後曰寢<lb/>
　也大事大興作之事也仲春耕少舍者以養民力也<lb/>
　修門者以待風雨也修寢廟以時祭也禁大事以重<lb/>
　農也<lb/>
月令曰不可以興土功不可以合諸侯不可以起兵動<lb/>
衆毋舉大事以搖養氣毋發令而待以妨神農之事也<lb/>
　臣若水通曰此季夏之令也土功板築之事舉大事<lb/>
<pb n="KR3a0094_WYG_087-4a"/>
　者即興土功也合諸侯謂起兵也搖養氣散長養之<lb/>
　氣也發令而待謂未及役期先發民待之也神農主<lb/>
　農事之神也夫季夏耕耘之時故戒工役戒興兵恐<lb/>
　上散養氣下妨農工也<lb/>
論語子曰使民以時<lb/>
　臣若水通曰此聖人言治國之要也時農隙之候春<lb/>
　耕夏耘秋收之時凡有興作必於此時之隙乃役之<lb/>
　也臣謂此章孔子於上文旣言道千乗之國敬事而<lb/>
<pb n="KR3a0094_WYG_087-4b"/>
　信節用而愛人此又言人君若興土工動大衆而不<lb/>
　以其時則妨農害稼民食不足是無愛民之實民貧<lb/>
　怨生雖有城郭之固無與守宫室之成無與居臺池<lb/>
　之美不得以享其樂矣不可輕用民力也<lb/>
孟子曰不違農時穀不可勝食也<lb/>
　臣若水通曰此孟子告梁惠王以王道之始事也違<lb/>
　失也時者耕作之時也不可勝食言多也蓋謂凡興<lb/>
　土功動大衆不失其春耕夏耘秋收之時則民得盡<lb/>
<pb n="KR3a0094_WYG_087-5a"/>
　力於農畆而所入無窮用之不盡矣夫軍國需於五<lb/>
　穀五穀成於農時時也者其君民貧富之所闗也奪<lb/>
　其時是自奪其食矣人君而自奪其食則將何以守<lb/>
　國乎是故民事不可緩也而况可以少違之乎蓋食<lb/>
　者民之天也民者君之天也民非食罔生君非民罔<lb/>
　守然則為人君者可不先於勸農以行養民之政哉<lb/>
左傳莊公二十九年冬十二月城諸及防書時也凡土<lb/>
功龍見而畢務戒事也火見而致用水昏正而栽日至<lb/>
<pb n="KR3a0094_WYG_087-5b"/>
而畢<lb/>
　臣若水通曰龍見畢務者謂今九月周十一月龍星<lb/>
　角亢晨見東方三務始畢也戒事者戒民以正土功<lb/>
　之事也火見致用者謂大火心星次角亢見者致築<lb/>
　作之物也水昏正而栽者謂十月定星昏而中於時<lb/>
　樹板榦而興作也日至日南至微陽始動故土功息<lb/>
　也書曰食哉惟時夫國以民為本而民以食為天時<lb/>
　也者民之所由以資食者也為人君而違農時則將<lb/>
<pb n="KR3a0094_WYG_087-6a"/>
　何以養民而裕其國乎春秋書莊公以冬城諸及防<lb/>
　之役以時也時而書之又以見不違民時者寡而民<lb/>
　力所當重也聖人之意微矣<lb/>
襄公十七年宋皇國父為太宰為平公築臺妨於農收<lb/>
子罕請俟農功之畢公弗許築者謳曰澤門之晳實興<lb/>
我役邑中之黔實慰我心子罕聞之親執朴以行築者<lb/>
而抶其不勉者曰吾儕小人皆有闔廬以辟燥濕寒暑<lb/>
今君為一臺而不速成何以為役謳者乃止或問其故<lb/>
<pb n="KR3a0094_WYG_087-6b"/>
子罕曰宋國區區而有詛有祝禍之本也<lb/>
　臣若水通曰妨農收者謂奪收斂之時也親執朴者<lb/>
　親朴杖以董役也然平公之築臺速之者皇國父緩<lb/>
　之者子罕也謳者之言似矣子罕始欲緩役終則督<lb/>
　役者何邪此蓋子罕分謗弭禍之深意也然而重農<lb/>
　務本之意則可法矣<lb/>
昭公八年春石言於晉魏榆晉侯問於師曠曰石何故<lb/>
言對曰石不能言或馮焉不然民聽濫也抑臣又聞之<lb/>
<pb n="KR3a0094_WYG_087-7a"/>
曰作事不時怨讟動於民則有非言之物而言今宫室<lb/>
崇侈民力彫盡怨讟並作莫保其性石言不亦宜乎於<lb/>
是晉侯方築虒祁之宫叔向曰子野之言君子哉<lb/>
　臣若水通曰石言者晉魏邑之榆地有石作人言也<lb/>
　然春秋不書豈亦傳者之訛乎然師曠以為春築虒<lb/>
　祁之應者亦因事獻忠之義爾噫可以為崇工作彫<lb/>
　民力興怨讟召災異者之戒矣<lb/>
昭公八年冬築郎囿書時也季平子欲其速成也叔孫<lb/>
<pb n="KR3a0094_WYG_087-7b"/>
昭子曰詩曰經始勿亟庶民子來焉用速成其以勦民<lb/>
也無囿猶可無民其可乎<lb/>
　臣若水通曰昭公築郎囿何以書時也冬者農事之<lb/>
　暇也故工築其時也然築囿遊觀之玩無益之役也<lb/>
　雖得時矣亦非聖人之所取也特取其不以遊觀無<lb/>
　益之務而妨農作之時爾季平子乃欲速成之叔孫<lb/>
　昭子是以有速成勦民之言可無囿不可無民之戒<lb/>
　可謂知重民事矣後之人君鑒昭公之過取昭子之<lb/>
<pb n="KR3a0094_WYG_087-8a"/>
　言念小民之依憫農事之重愛養民力奉若天道實<lb/>
　生民之福社稷之福也<lb/>
國語周語單子曰不奪農時不蔑民功有優無匱有逸<lb/>
無罷<lb/>
　臣若水通曰農時農作之時也蔑棄也民功農功也<lb/>
　優有餘也匱乏也罷勞憊也夫財出於民而農務為<lb/>
　本故曰收而場功偫而畚挶營室之中土工其始先<lb/>
　王之教藝所以重農務也然則逐末之流爭刀錐競<lb/>
<pb n="KR3a0094_WYG_087-8b"/>
　淫巧不亦徒棄農民之功罷百姓之力而匱天下之<lb/>
　財乎故市廛之法抑其末而使務本也<lb/>
齊語管子曰陸阜陵墐井田疇均則民不憾無奪民時<lb/>
則百姓富<lb/>
　臣若水通曰髙平曰陸大陸曰阜大阜曰陵墐溝上<lb/>
　之道也八夫為井井間有溝穀地曰田麻地曰疇均<lb/>
　平也民時農務之時也天地養萬物聖人養萬民不<lb/>
　過曰時而已故井地雖均違奪其時則慢天虐民民<lb/>
<pb n="KR3a0094_WYG_087-9a"/>
　貧而憾怨不可以一朝居矣管子言陸阜陵墐田疇<lb/>
　之均而必繼之以不奪民時其知養民富國之道者<lb/>
　歟<lb/>
楚語伍舉曰先王之為臺榭也榭不過講軍實臺不過<lb/>
望氛祥故榭交於大卒之居臺度於臨觀之髙其所不<lb/>
奪穡地其為不匱財用其事不煩官業其日不廢時務<lb/>
瘠磽之地於是乎為之城守之本於是乎用之官竂之<lb/>
暇於是乎臨之四時之隙於是乎成之<lb/>
<pb n="KR3a0094_WYG_087-9b"/>
　臣若水通曰積土曰臺無室曰榭講習也軍實戎事<lb/>
　也凶氣為氛吉氣為祥大卒王士卒也度謂足以臨<lb/>
　見之磽确也隙農務空閒時也夫先王施令德於遐<lb/>
　邇而小大安之未聞侈臺榭以為務也是故僅足以<lb/>
　備講武之用而不傷乎稼地官業財用農務之本焉<lb/>
　為人君者其可不以為法哉<lb/>
宋文帝元嘉十六年二月荆州刺史義季嘗出畋有老<lb/>
父被苫而耕左右斥之老父曰盤于遊畋古人所戒今<lb/>
<pb n="KR3a0094_WYG_087-10a"/>
陽和布暖一日不耕民失其時奈何以從禽之樂而驅<lb/>
斥老農也義季止馬曰賢者也命賜之食辭曰大王不<lb/>
奪農時則境内之民皆飽大王之食老夫何敢獨受大<lb/>
王之賜乎義季問其名不告而退<lb/>
　臣若水通曰田間老父因被斥而出正言戒義季遊<lb/>
　畋以妨農時亦其偉矣及賜之食又推以廣惠於境<lb/>
　内之民若老父者其有道而隠者與義季不能載之<lb/>
　而歸以薦諸朝使其抱負不得盡施以飽天下之民<lb/>
<pb n="KR3a0094_WYG_087-10b"/>
　焉惜哉<lb/>
唐太宗貞觀五年春正月有司上言皇太子當冠用二<lb/>
月吉請造兵備儀仗上曰東作方興宜改用十月少傅<lb/>
蕭瑀奏據隂陽不若二月上曰吉凶在人若動依隂陽<lb/>
不顧禮義吉可得乎循正而行自與吉㑹<lb/>
　臣若水通曰書云欽若昊天敬授民時然則重農時<lb/>
　以奉若天道其為隂陽之時休祥孰大焉况冠期可<lb/>
　改而農時不可改也無害乎冠禮而信隂陽之説以<lb/>
<pb n="KR3a0094_WYG_087-11a"/>
　違農事之時瑀可謂惑矣太宗不以私愛而廢民務<lb/>
　非明哲之主其能之乎後世務農之君宜取法焉<lb/>
貞觀十四年八月上將幸同州校獵劉仁軌上言今秋<lb/>
大稔民收穫者十纔一二使之供承獵事治道葺橋動<lb/>
費一二萬功實妨農事願少留鑾輿旬日俟其畢務則<lb/>
公私俱濟上賜璽書嘉納之<lb/>
　臣若水通曰書云若農服田力穡乃亦有秋夫三農<lb/>
　舉家勤勞於春夏正以有秋之望也幸而大稔而君<lb/>
<pb n="KR3a0094_WYG_087-11b"/>
　乃以校獵違其收穫之期則天固生之君固殺之也<lb/>
　家食且無備而國稅將何徵乎劉仁軌上言而太宗<lb/>
　竟寢其事其亦有惠於民矣<lb/>
唐髙宗顯慶元年夏謂侍臣曰朕思養人之道未得其<lb/>
要公等為朕陳之來濟對曰昔齊桓公出遊見老而饑<lb/>
寒者命賜之食老人曰願賜一國之饑者賜之衣曰願<lb/>
賜一國之寒者公曰寡人之廩庫安足以周一國之饑<lb/>
寒老人曰君不奪農時則國人皆有餘食矣不奪蠶要<lb/>
<pb n="KR3a0094_WYG_087-12a"/>
則國人皆有餘衣矣故人君之養人在省其征役而已<lb/>
今山東役丁歳則數萬役之則人大勞取庸則人大費<lb/>
臣願陛下量公家所須外餘悉免之上從之<lb/>
　臣若水通曰齊國老人所謂不奪農時則國人皆有<lb/>
　餘食不奪蠶要則國人皆有餘衣是故勸課農桑則<lb/>
　足以衣食四方矣因民之利而利之惠而不費何憚<lb/>
　而不為乎唐髙宗因來濟所陳而能從其言以罷山<lb/>
　東之役其知重農者矣臣謹録之為人君之取法焉<lb/>
<pb n="KR3a0094_WYG_087-12b"/>
高宗儀鳳二年四月詔遣崔謐等分道存問賑給御史<lb/>
劉思立上疏曰今麥秀蠶老農事方殷勅使撫巡人皆<lb/>
悚忭聚集參迎妨廢不少望且待秋務閒出使疏奏謐<lb/>
等遂不行<lb/>
　臣若水通曰奪時之事非特行兵工役而已一巡一<lb/>
　遊靡不闗係焉麥秀蠶老而有巡行存問之舉則其<lb/>
　所傷豈小哉夫以農事方殷一年衣食之計一家長<lb/>
　幼之望正切於此於此時而遣使以存問則栁宗元<lb/>
<pb n="KR3a0094_WYG_087-13a"/>
　所謂鷄犬為之不寧名雖為惠實則為暴將以利之<lb/>
　適以害之所得不能償其所失矣思立疏以止之其<lb/>
　知以民事為重者乎<lb/>
中宗嗣聖十三年十月狄仁傑為魏州刺史前刺史獨<lb/>
孤思莊畏契丹猝至悉驅百姓入城繕修守備仁傑至<lb/>
悉遣還農曰賊猶在逺何煩如是萬一賊來吾自當之<lb/>
百姓大悦<lb/>
　臣若水通曰修守備雖以禦㓂妨耕農是又無異乎<lb/>
<pb n="KR3a0094_WYG_087-13b"/>
　冦之先至者也仁傑蒞魏之初能改前政驅民歸農<lb/>
　藹然仁心之發矣且曰萬一賊來吾自當之凛然義<lb/>
　氣之激矣是宜百姓之大悦也哉<lb/>
𤣥宗開元元年修大明宫未畢夏五月勅以農務方勤<lb/>
罷之以待閒月<lb/>
　臣若水通曰五月乃農夫耘苗之時也一日作之百<lb/>
　日食之一夫力之八口仰之可不重歟至於閒月乃<lb/>
　農功告畢歳晩務閒可以興作之時也𤣥宗罷大明<lb/>
<pb n="KR3a0094_WYG_087-14a"/>
　宫之修以待閒月可謂重農時矣他日海内富實謂<lb/>
　不本於此乎<lb/>
後晉高祖天福三年六月己丑金部郎中張鑄奏竊見<lb/>
鄉村浮户非不勤稼穡非不樂安居但以種木未盈十<lb/>
年墾田未及三頃似成生業已為縣司收供徭役責之<lb/>
重賦威以嚴刑故不免捐功捨業更思他適乞自今民<lb/>
墾田及五頃以上三年外乃聽縣司徭役從之<lb/>
　臣若水通曰庶民之心惟其利而趨避之爾利在農<lb/>
<pb n="KR3a0094_WYG_087-14b"/>
　則趨農否則有思他適爾今使種木未及十年墾田<lb/>
　未及三頃業未成而遽有征徭之責是害生於農也<lb/>
　亦何怪其民之他適哉後晉高祖從張鑄之請墾田<lb/>
　三年外乃聴役其亦知重農之意歟<lb/>
賈誼新書曰天有常災必與奪民時<lb/>
　臣若水通曰孔子曰使民以時蓋使以時則力本者<lb/>
　得以自盡故財以時阜民以財富而休徵至矣故天<lb/>
　之災人能備之其不能備之者人之災也夫災莫大<lb/>
<pb n="KR3a0094_WYG_087-15a"/>
　於奪農時矣故雖有九年之水而民不告病雖有七<lb/>
　年之旱而民不致饑者人能備之也<lb/>
劉向説苑晉平公春築臺叔向曰不可古者聖王貴德<lb/>
而務施緩刑辟而趨民時今春築臺是奪民時也夫德<lb/>
不施則民不歸刑不緩則百姓愁使不歸之民役愁怨<lb/>
之百姓而奪其時是重竭也平公曰善乃罷臺役<lb/>
趙簡子築臺於邯鄲天雨而不息謂左右曰可無趨種<lb/>
乎尹鐸對曰公事急歴種而懸之臺夫雖欲趨種不能<lb/>
<pb n="KR3a0094_WYG_087-15b"/>
得也簡子釋然乃釋臺罷役<lb/>
　臣若水通曰養民之道地以生之人以作之天以時<lb/>
　之不違農功則三才合德而民得其養矣夫先王之<lb/>
　政不奪民時故周禮均人凡均力政以歳上下豐年<lb/>
　則公旬用三日中年公旬用二日無年公旬用一日<lb/>
　凶札則無力政蓋恐民勞逸之不均也先王有絜矩<lb/>
　之心故能用民力而民不知倦晉平公罷臺役不忍<lb/>
　民重竭趙簡子釋臺罷役使民趨種雖未必合先王<lb/>
<pb n="KR3a0094_WYG_087-16a"/>
　均力之政亦庶幾不奪民時矣君人者茍有愛民之<lb/>
　心必知民事之艱難知民事之艱難必能愛養夫民<lb/>
　力愛養民力而民生不殖者未之有也<lb/>
國朝洪武十八年入月遣使齎勅諭宋國公馮勝時勝<lb/>
督工建周王宫殿於開封府將以九月興役以其時民<lb/>
當種麥勅諭之曰中原民食所恃者二麥爾近聞爾令<lb/>
有司集民夫欲以九月赴工正當播種之時而役之是<lb/>
奪共時也過此則天寒地凍種不得入土來年何以續食<lb/>
<pb n="KR3a0094_WYG_087-16b"/>
自古治天下者必重農時朕封建諸子將以福民今福<lb/>
未及施而先奪民時朕恐小民之怨咨也勅至其即放<lb/>
還俟農隙之時赴工未晩也<lb/>
　臣若水通曰孟子云先王有不忍人之心斯有不忍<lb/>
　人之政矣蓋仁政由心生者也我皇祖因馮勝督建<lb/>
　周王府欲九月興役妨民種麥之時而諭使放還以<lb/>
　俟農隙且拳拳於奪時續食之憂諄諄乎分封福民<lb/>
　之義可謂不忍人之政矣得非由於一念仁民愛物<lb/>
<pb n="KR3a0094_WYG_087-17a"/>
　之心所發乎臣謹録之以為聖子神孫萬代勤恤小<lb/>
　民之法焉<lb/>
永樂二十二年十一月仁宗皇帝諭户部尚書夏原吉<lb/>
等曰農者生民衣食之原耕耘收穫不可失時自今一<lb/>
切不急之役有當用人力者皆俟農隙前代蓋有不恤<lb/>
農事而以徭役妨耕作召亂亡者矣不可不謹<lb/>
　臣若水通曰民者國之本食者民之心而農時又衣<lb/>
　食之本也古者役民於農隙之時蓋有其道矣夫奪<lb/>
<pb n="KR3a0094_WYG_087-17b"/>
　其時者奪其食也奪其食傷其心也傷其心而民弗<lb/>
　叛國不亡者未之有也仁宗皇帝當嗣位之初鑒前<lb/>
　代之失以是諭夏原吉等此蓋仁民之心本於天性<lb/>
　者也真能慎農時重民食而保國家於無疆者矣伏<lb/>
　惟聖明以仁祖之心為心則天下不勝幸甚<lb/>
　<lb/>
　<lb/>
　格物通卷八十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷二十五</head>
    <p>
<pb n="KR3a0094_WYG_025-1a"/>
欽定四庫全書<lb/>
　格物通卷二十五　　　　明　湛若水　撰<lb/>
　　　慎言動下<lb/>
賈誼新書曰言有四術言敬以固朝廷之言也文言有<lb/>
序祭祀之言也屏風折聲軍旅之言也言若不足喪紀<lb/>
之言也<lb/>
　臣若水通曰言一也而有四術焉何也隨感而發不<lb/>
　可僭忒天之理也而或僭忒焉是不能謹矣故敬謹<lb/>
<pb n="KR3a0094_WYG_025-1b"/>
　者在人為之爾謹於心謹在言前天理渾存隨感而<lb/>
　見各有攸當也於言己發而始思謹焉則駟不及舌<lb/>
　矣況人君一言兆民頼之天地臨之鬼神司之可不<lb/>
　慎乎<lb/>
賈誼曰令行者必謹於言<lb/>
　臣若水通曰言者命令之所寓也命令教誡必允而<lb/>
　後出則令出如流水以順人心其行也沛然莫之能<lb/>
　禦矣<lb/>
<pb n="KR3a0094_WYG_025-2a"/>
劉向説苑曰師經鼓琴衞文侯起儛賦曰使我言而無<lb/>
見違師經曰若堯舜之為君也惟恐言而人不違桀紂<lb/>
之為君也惟恐言而人違之<lb/>
　臣若水通曰書云予違汝弼汝無面從退有後言是<lb/>
　堯舜恐人不違其言也龍逢比干以諫而死是桀紂<lb/>
　恐人之違其言也恐人不違其言則言必謹矣恐人<lb/>
　違其言則言必不謹矣孔子曰如其善而莫之違也<lb/>
　不亦善乎如不善而莫之違也不幾乎一言而喪邦<lb/>
<pb n="KR3a0094_WYG_025-2b"/>
　乎蓋人君言動之際實興喪之源一言而善則舉天<lb/>
　下蒙其福一言而不善則舉天下受其殃君人者誠<lb/>
　不可不慎也茍惟其言而莫予違則一人附之十人<lb/>
　比之䜛謟面諛無所不至禍天下可勝言哉<lb/>
劉向曰口者關也舌者機也出言不當駟馬不能追也<lb/>
口者關也舌者兵也出言不當反自傷也<lb/>
　臣若水通曰出言如機言失不可轉也出言如兵言<lb/>
　失反自傷也夫一言之失不可轉而反自傷豈不可<lb/>
<pb n="KR3a0094_WYG_025-3a"/>
　懼也哉劉向此言真可為人君慎言者之深警矣<lb/>
韓愈擇言解曰火洩於宻而為用且大能不違於道可<lb/>
燔可炙可鎔可甄以利乎生物及其放而不禁反為災<lb/>
矣水發於深而為用且逺能不違於道可浮可載可飲<lb/>
可灌以濟乎生物及其導而不防反為患矣言起於㣲<lb/>
而為用且博能不違於道可化可令可告可訓以推於<lb/>
生物及其縱而不慎反為禍矣火既我災有水而可伏<lb/>
其熖能使不䧟於灰燼矣水既我患有土而可遏其流<lb/>
<pb n="KR3a0094_WYG_025-3b"/>
能使不仆於波濤矣言既我禍即無以掩其辭能不罹<lb/>
於過者亦鮮矣所以知理者又焉得不擇其言歟其為<lb/>
慎而甚於水火<lb/>
　臣若水通曰韓愈擇言解水火之喻不違則為用違<lb/>
　之則為災其意亦云切矣然而未知本也夫導水者<lb/>
　於其源治火者於其熖有本者如是也火之失而水<lb/>
　得以制之水之失而土得以制之猶假於他物也若<lb/>
　夫言者心之發也自心失之自心慎之在我而已矣<lb/>
<pb n="KR3a0094_WYG_025-4a"/>
　豈假乎外哉亦敬諸心而已矣敬立則心存心存則<lb/>
　理定理定則明生夫其明之生也隨感而應雖欲其<lb/>
　言之過焉弗可得已而又奚待於擇乎是故君子之<lb/>
　學貴務其本而語黙惟時<lb/>
周惇頥通書曰文辭藝也道徳實也篤其實而藝者書<lb/>
之美則愛愛則傳焉賢者得以學而至之是為教故曰<lb/>
言之無文行之不逺<lb/>
　臣若水通曰文辭末也故謂之藝道徳本也故謂之<lb/>
<pb n="KR3a0094_WYG_025-4b"/>
　實然本末不可偏廢故曰篤其實而藝者書之則所<lb/>
　謂仁義之言藹如也故美則人愛而傳之逺矣雖然<lb/>
　猶似以藝實為二臣每讀程顥作字時甚敬曰非欲<lb/>
　字好只此是學而深愛之由是而推焉則讀書作文<lb/>
　而吾心之敬無不隨時而在則實與藝一時並行而<lb/>
　徳業文章合一矣此正今世時病之藥惟聖明體而<lb/>
　行之以變士風之陋天下後世幸甚<lb/>
周惇頥曰聖人之道入乎耳存乎心藴之為徳行行之<lb/>
<pb n="KR3a0094_WYG_025-5a"/>
為事業彼以文辭而已者陋矣<lb/>
　臣若水通曰聖賢千言萬語皆為心也人心同然讀<lb/>
　之者可以感其心矣故聖賢之言為感人心而設也<lb/>
　是故可以開發聦明而喚醒人之良知如醉者夢者<lb/>
　必喚之乃能醒也及其醒也乃已之知覺非人與之<lb/>
　醒也後世之習遂以文辭為學而喪志於書懲之者<lb/>
　乃欲遂廢經書是猶懲醉夢之深者而遂不喚之也<lb/>
　故夫廢古訓而語者孔子不能也喪志於書冊者孔<lb/>
<pb n="KR3a0094_WYG_025-5b"/>
　子不為也是必有其道矣<lb/>
程顥曰聖人之言中和之氣也貫徹上下<lb/>
　臣若水通曰聖人之言貫徹上下者何也以其中和<lb/>
　也中和故其理一也徳之盛也是故有徳者必有言<lb/>
　也賢人則不然語本而遺末語精而遺粗也何中和<lb/>
　貫徹之有<lb/>
邵雍曰應變而言言不在我也<lb/>
　臣若水通曰言語之道感應而已矣未應不能顯已<lb/>
<pb n="KR3a0094_WYG_025-6a"/>
　應不能黙是故應變之言如扣鐘矣扣則鳴不扣則<lb/>
　不鳴鳴不鳴在物而鐘未嘗不定也知此者可以知<lb/>
　言語之道矣<lb/>
張載曰辭取意達多則反害也<lb/>
　臣若水通曰言者心聲也故辭所以宣意也無意而<lb/>
　言言愈多而意愈窒也已是故傷易而誕傷煩而支<lb/>
　徳之累也孔子曰辭達而已矣張載之言其出於此<lb/>
　乎<lb/>
<pb n="KR3a0094_WYG_025-6b"/>
張載曰知徳之難言知之至也孟子謂我於辭命則不<lb/>
能又謂浩然之氣難言易謂不言而信存乎徳行又以<lb/>
尚辭為聖人之道非知徳達乎是哉<lb/>
　臣若水通曰孟子云梓匠輪輿能與人規矩不能使<lb/>
　人巧有形者可以言盡而無形者不可以言盡徳無<lb/>
　形者也故其言之難知言之難則真知矣孟子謂浩<lb/>
　然之氣難言程顥知其實有是氣亦可以見有徳者<lb/>
　之言矣<lb/>
<pb n="KR3a0094_WYG_025-7a"/>
楊時上淵聖皇帝書畧曰自正月以來屢降徳音盡復<lb/>
祖宗之舊賦外征歛並行蠲除閭巷懽忻鼓舞日需膏<lb/>
澤今既數月矣未有一事如祖宗之時者賦外征歛率<lb/>
由舊貫自崇寧迄於宣和寛恤之詔歲一舉之宣之通<lb/>
衢而人不聽掛之墻壁而人不視以其文具而實不至<lb/>
故也陛下嗣守神器尤宜慎始詔令如此是亦文具而<lb/>
已後雖有徳意人誰信之<lb/>
　臣若水通曰詔令者人君之大號也信則天下信之<lb/>
<pb n="KR3a0094_WYG_025-7b"/>
　不信則天下疑之天下疑之雖小事而何濟天下信<lb/>
　之何大事之不成孔子曰民無信不立況人君乎昔<lb/>
　商鞅欲變法先徙木立信於民況天下之主乎孔子<lb/>
　曰上好信則民莫敢不用情此為人君者之所當慎<lb/>
　也<lb/>
程頥嘗謂其兄顥云吾兄弟近日説話太多顥云使見<lb/>
吕晦叔則不得不少見司馬君實則不得不多<lb/>
　臣若水通曰孔子曰可與言而不與之言失人不可<lb/>
<pb n="KR3a0094_WYG_025-8a"/>
　與言而與之言失言二者無一可者也是以君子或<lb/>
　黙或語顧其時何如爾此程顥之所以因人而施者<lb/>
　其有得於孔子之遺意歟<lb/>
元儒許衡曰人君不患出言之難而患踐言之難知踐<lb/>
言之難則其出言不容不慎矣茍從古者大學之道以<lb/>
脩身為本凡一事之來一言之發必求其所以然與其<lb/>
所當然熟思而審處之雖有不中者蓋鮮矣<lb/>
　臣若水通曰曾子曰出辭氣斯逺鄙倍矣出也者謂<lb/>
<pb n="KR3a0094_WYG_025-8b"/>
　出於中也言辭由中而出則言自謹而無不踐之患<lb/>
　矣惟不出諸中則朝更暮改欲民之信不可得也語<lb/>
　曰信如四時堅如金石惟聖明留意焉<lb/>
國朝洪武二年三月戊申上謂翰林侍讀學士詹同曰<lb/>
古人為文章或以明道徳或以通當世之務如典謨之<lb/>
言皆明白易知無深怪險僻之語至如諸葛孔明出師<lb/>
表亦何嘗雕刻為文而誠意溢出至今使人誦之自然<lb/>
忠義感激近世文士不究道徳之本不達當世之務有<lb/>
<pb n="KR3a0094_WYG_025-9a"/>
詞雖艱深意實淺近即使過相如揚雄何禆實用自今<lb/>
翰林為文但取通道理明世務無事浮藻<lb/>
　臣若水通曰人之言皆本於心也故心有所養明於<lb/>
　道徳通於世務則其發於言辭皆吾自得之實事典<lb/>
　謨出師表之渾厚平正是也不培養其本而徒靡麗<lb/>
　於末滕口説爾此文風士習之所以日弊可歎也皇<lb/>
　祖偃武修文之初拳拳以明道徳通世務為至文崇<lb/>
　典謨出師之渾厚黜相如楊雄之浮藻此文風士習<lb/>
<pb n="KR3a0094_WYG_025-9b"/>
　之所以一丕變矣乎今國家歴百六十年文辭之富<lb/>
　麗甚矣轉移而挽囘之復洪武淳朴之風在聖明一<lb/>
　念之間爾語曰上有好者下必有甚焉者矣文運與<lb/>
　國運同隆汚夫豈細故哉<lb/>
洪武六年詔禁四六文詞先是上命翰林儒臣擇唐宋<lb/>
名儒表箋可為法者翰林諸臣以柳宗元代柳公綽謝<lb/>
表及韓愈賀雨表進上命中書省臣録二表頒為天下<lb/>
式因諭羣臣曰唐虞三代典謨訓誥之詞質實不華誠<lb/>
<pb n="KR3a0094_WYG_025-10a"/>
可為千萬世法漢魏之間猶近古晉宋以降文體日衰<lb/>
駢麗奇靡而古法蕩然矣唐宋之時名儒輩出雖欲變<lb/>
之而卒未能盡變近代制誥表章之類仍蹈舊習朕嘗<lb/>
厭其雕琢殊異古體且使事實為虚文所蔽其自今凡<lb/>
告諭臣下詞務從簡古以革舊習爾中書宜播告中外<lb/>
臣民凡表箋奏疏毋用四六對偶悉從典雅<lb/>
　臣若水通曰制誥王言也四六之文近俳文士之有<lb/>
　識者猶恥為之而況人君之嚴重乎表箋告君父之<lb/>
<pb n="KR3a0094_WYG_025-10b"/>
　言也四六之文近戱對尊己者猶不敢用之況君父<lb/>
　之至尊乎皇祖諭辭臣以典謨訓誥質實無華次取<lb/>
　漢魏韓柳誠有意於復古而振衰世之陋矣故當時<lb/>
　制誥皆質實不用偶麗四六文風為之丕變臣毎從<lb/>
　舊臣家拜讀誥勅及洪武永樂試録而欽慕之柰何<lb/>
　近代誥勅復為四六之習似與國初漸不同矣書曰<lb/>
　大哉王言此聖明之主所宜不崇朝而變之以復舊<lb/>
　章者也臣不勝願望之至<lb/>
<pb n="KR3a0094_WYG_025-11a"/>
洪武九年十二月庚戌朔頒建言格式時刑部主事茹<lb/>
太素上書論時務五事累萬餘言上令中書郎中王敏<lb/>
誦而聽之虚文多而實事少次夕於宫中復令誦之再<lb/>
三採其切要可行者四事纔五百餘言因喟然曰為君<lb/>
難為臣不易朕所以求直言欲其切於事情而有益於<lb/>
天下國家彼浮詞者徒亂聽爾遂令中書行其言之善<lb/>
者具為定式頒示中外使言者直陳得失無事繁文復<lb/>
自序其事於首<lb/>
<pb n="KR3a0094_WYG_025-11b"/>
　臣若水通曰伏觀皇祖於言求之以實而太素之言<lb/>
　乃應之以文非善言矣雖累萬餘言無足取者宜在<lb/>
　所惡也皇祖乃令擇其善者而行之可謂惡而知其<lb/>
　美矣詩曰他山之石可以為錯非好問好察之大智<lb/>
　其孰能之懿哉<lb/>
洪武十年七月甲申置通政使司太祖髙皇帝遂命曾<lb/>
秉正為通政使以應天府尹劉仁為左通政諭之曰壅<lb/>
蔽於言者禍亂之萌専恣於事者權姦之漸故必有喉<lb/>
<pb n="KR3a0094_WYG_025-12a"/>
舌之司以通上下之情以達天下之政昔者虞之納言<lb/>
唐之門下省皆其職也今以是職命卿等官以通政為<lb/>
名政猶水也欲其常通無壅遏之患卿其審命令以正<lb/>
百司達幽隱以通庶務當執奏者勿忌避當駁正者勿<lb/>
阿隨當敷陳者無隱蔽當引見者無留難毋巧言以取<lb/>
容毋苛察以邀功毋䜛間以欺㒺公清直亮以處厥心<lb/>
庶不負委任之意<lb/>
　臣若水通曰舜命龍云朕堲䜛説殄行震驚朕師命<lb/>
<pb n="KR3a0094_WYG_025-12b"/>
　汝作納言夙夜出納朕命惟允夫允者信也言信之<lb/>
　於心也聖祖命曾秉正為通政使勉其通達戒其壅<lb/>
　蔽而必本於公清直亮之心其與舜命龍之出納而<lb/>
　必欲其允於心者同一揆也夫通政者王言之得失<lb/>
　所關也通政得其人則王言審矣若龍之在虞庭與<lb/>
　臯䕫稷契並稱皆有聖賢之徳者也夫何後之任其<lb/>
　職者取其聲華而不取其人品豈聖祖選擇秉正之<lb/>
　盛心哉伏惟聖明其留意焉<lb/>
<pb n="KR3a0094_WYG_025-13a"/>
國朝太祖皇帝欽定諸司職掌通政司職専出納帝命<lb/>
凡有帝命必當詳審覆奏允當然後施行<lb/>
　臣若水通曰書云慎乃出令夫令者人君之喉舌所<lb/>
　以通徳意致和氣於天下者也命令不慎則喉舌病<lb/>
　矣一身之精神血氣且不通而況望其通徳意致和<lb/>
　氣於逺乎此聖祖之所以立通政專出納之深意也<lb/>
　<lb/>
　<lb/>
<pb n="KR3a0094_WYG_025-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷二十五<lb/>
</p>
<p>
</p>
  </div>
</body>
</text>
</TEI>
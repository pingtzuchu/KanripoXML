<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷七十二</head>
    <p>
<pb n="KR3a0094_WYG_072-1a"/>
欽定四庫全書<lb/>
　格物通卷七十二　　　　明　湛若水　撰<lb/>
　　　任將上<lb/>
易師貞丈人吉无咎<lb/>
　臣若水通曰此師卦彖辭言人君用師之道六五以<lb/>
　柔居上為人君任將九二以陽剛居下得中為將兵<lb/>
　之主故曰貞曰丈人其餘諸爻皆隂柔為師之象師<lb/>
　者兵衆也貞者師出以正也丈人者老成之人也吉<lb/>
<pb n="KR3a0094_WYG_072-1b"/>
　者師出必勝無敵於天下也言得此九二剛中之將<lb/>
　則其徳老成而行師必得其正乃得吉而無咎也夫<lb/>
　師之興實非得已不貞則為忿為貪為驕非王者之<lb/>
　師矣戡亂禦暴師之貞者茍非其人而帥之鮮不敗<lb/>
　也得如丈人之徳之才授以閫外之寄無憂矣何也<lb/>
　師貞足以服衆將賢足以制敵有不戰戰必勝矣吉<lb/>
　又何咎焉<lb/>
師九二在師中吉無咎王三錫命象曰在師中吉承天<lb/>
<pb n="KR3a0094_WYG_072-2a"/>
寵也王三錫命懷萬邦也<lb/>
　臣若水通曰此爻有貞正丈人之徳而為君所委任<lb/>
　者也九二以一陽為衆隂所歸剛而居下卦之中而<lb/>
　六五正應以専任之故有師中錫命之象在師中吉<lb/>
　者言在軍旅之中則可蓋古閫外専制之義也王三<lb/>
　錫命者言為君寵任之専也夫為將之道徳不備則<lb/>
　不勝其任任不専則不盡其才皆致敗之機也九二<lb/>
　具有中之德而上應於五其徳備矣其任専矣克敵<lb/>
<pb n="KR3a0094_WYG_072-2b"/>
　而得吉非倖也王者寵任之心正欲其靖難撫萬邦<lb/>
　而懷之也九二可謂得其心而無負矣為人君任將<lb/>
　者可不求中貞之丈人而専任之哉<lb/>
師六五田有禽利執言无咎長子帥師弟子輿尸凶象<lb/>
曰長子帥師以中行也弟子輿尸使不當也<lb/>
　臣若水通曰六五以隂柔居君位而得中師出以正<lb/>
　而任丈人者也田有禽者田中有禽隼猶國有門庭<lb/>
　之冦也利者宜也執言者奉辭也言蠻夷猾夏冦賊<lb/>
<pb n="KR3a0094_WYG_072-3a"/>
　姦宄如田有此禽則宜奉辭以征討之此師出有名<lb/>
　非輕動以毒人者何咎之有長子謂九二陽剛在中<lb/>
　為師之主者也弟子三四也輿尸者師徒撓敗輿尸<lb/>
　而歸也夫兵凶器戰危事聲罪致討不得已而用之<lb/>
　帥之以長子善將將也若使弟子則必致敗而輿尸<lb/>
　以歸雖行師以正亦凶矣象又釋彖之義言長子之<lb/>
　帥師者蓋長子以剛居柔得其中行不剛不柔才徳<lb/>
　之全也若任之弟子而輿尸者蓋以弟子隂柔不中<lb/>
<pb n="KR3a0094_WYG_072-3b"/>
　之人使之為將非所宜也故其敗必矣夫師旅勝敗<lb/>
　吉凶而國之存亡係焉其要在於任將之得人與否<lb/>
　爾為人君者可不慎擇而専任之邪<lb/>
豫利建侯行師<lb/>
　臣若水通曰此卦言豫之道建侯行師和悦之大者<lb/>
　也豫和樂也以順動而致也逆理則拂人心而不和<lb/>
　矣建候行師必得人心之和可也故豫以建侯藩屏<lb/>
　王室惟賢惟能天下樂而從之矣豫以行師除殘去<lb/>
<pb n="KR3a0094_WYG_072-4a"/>
　暴救民水火之中天下悦而從之矣非順動不可也<lb/>
　蓋順動則利天下而天下和矣豈有不得天下之和<lb/>
　而可以建侯行師邪豈有不順動而可以得天下之<lb/>
　和邪故人君之擇將必以順動為本<lb/>
既濟九三髙宗伐鬼方三年克之小人勿用<lb/>
　臣若水通曰此爻因九三當既濟而用剛故發此義<lb/>
　以示人也夫人君之徳剛主威而柔主愛興師以征<lb/>
　不服剛徳之著也志於靖難而安民則亦未嘗不愛<lb/>
<pb n="KR3a0094_WYG_072-4b"/>
　矣故曰仁義之師也髙宗之於鬼方是也鬼方醜虜<lb/>
　為商之患久矣征之至於三年之久而後克之功之<lb/>
　難成如此故兵非聖人之得已也使復以小人用之<lb/>
　則除暴未能先已為暴也人君其可不慎於將邪<lb/>
詩小雅出車王命南仲徃城于方出車彭彭旗旐央央<lb/>
　天子命我城彼朔方赫赫南仲玁狁于襄<lb/>
　臣若水通曰此勞還率之詩而述其傳命令衆之詞<lb/>
　也王周王也南仲大將也方朔方彭彭衆盛貌交龍<lb/>
<pb n="KR3a0094_WYG_072-5a"/>
　為旂此所謂左青龍也央央鮮明也赫赫威名光顯<lb/>
　也襄除也夫自古閫將生事四夷勞費中國者皆起<lb/>
　於貪功之心也貪心一萌則利於戰而不利於守故<lb/>
　有違天子之命而輕兵縱殺以毒民者矣南仲之為<lb/>
　將也其車則彭彭其旐則央央可利於戰矣而傳命<lb/>
　令衆惟曰天子命我城彼朔方觀其立心惟以守備<lb/>
　為上如驅逐犬羊然使不為中國患斯已矣曾有一<lb/>
　毫貪功之心乎貪心既忘以全取勝而大功自成真<lb/>
<pb n="KR3a0094_WYG_072-5b"/>
　可謂老成練逹得為將之體者矣朝廷命將出師而<lb/>
　得斯人者豈非中國生民之福哉<lb/>
小雅六月戎車既安如輊如軒四牡既佶既佶且閑薄<lb/>
伐玁狁至於太原文武吉甫萬邦為憲<lb/>
　臣若水通曰此詩美尹吉甫北伐成功而見其為文<lb/>
　武全才也輊車之覆而前也軒車之却而後也佶壯<lb/>
　徤貌閑閑習也太原地名憲法也夫征伐以車馬為<lb/>
　先車不善而馬不良則其成功也難矣詩言吉甫帥<lb/>
<pb n="KR3a0094_WYG_072-6a"/>
　師北伐其車則如輊如軒而車善矣其馬則既佶且<lb/>
　閑而馬良矣車善馬良不事窮追而但逐出玁狁至<lb/>
　于太原而止蓋由吉甫有文以附衆有武以威敵而<lb/>
　文武全才足以為萬邦諸侯之法矣尚何功而弗成<lb/>
　者哉嘗攷諸三代而上文武合而為一故出則為將<lb/>
　而入則為相三代而下文武岐而為二而將相各専<lb/>
　其門此古今之所以不同而治道之所以不能復古<lb/>
　也伏惟皇上欲有事於用將也必求文武兼全者而<lb/>
<pb n="KR3a0094_WYG_072-6b"/>
　用之斯為國家之福矣<lb/>
春秋閔公二年鄭棄其師<lb/>
　臣若水通曰書鄭棄其師譏鄭也何以不譏髙克也<lb/>
　譏將之者也夫髙克好利而不顧其君文公惡之而<lb/>
　不能逺使克將兵禦狄於境翺翔河上久而不召衆<lb/>
　散而歸髙克遂奔陳焉夫人君擅一國之名生殺予<lb/>
　奪惟我所制爾使克不臣之罪己著按而誅之可也<lb/>
　情狀未明黜而逺之可也愛惜其才以禮馭之可也<lb/>
<pb n="KR3a0094_WYG_072-7a"/>
　烏有假以兵權委諸境上坐視其失位離次而莫之<lb/>
　恤乎此春秋所以不書出奔以貶克而獨歸咎於鄭<lb/>
　伯也然則棄師者鄭伯乃以國稱何也二三執政股<lb/>
　肱心膂休戚之所同也不能進謀於君恊志同力黜<lb/>
　逐小人而國事至此是謂危而不持顛而不扶則將<lb/>
　焉用彼相為哉<lb/>
宣公二年春王二月壬子宋華元帥師及鄭公子歸生<lb/>
帥師戰於大棘宋師敗績獲宋華元<lb/>
<pb n="KR3a0094_WYG_072-7b"/>
　臣若水通曰此鄭歸生受命於楚以伐宋宋遣華元<lb/>
　以禦鄭大棘交鋒宋師敗績宋華元且見獲焉師將<lb/>
　敗獲並書於䇿者何也示兼重之義也夫元帥三軍<lb/>
　之司命大衆有邦之基本將不輕於師矣師豈輕於<lb/>
　將乎為人君者當審於用將必丈人之貞吉然後可<lb/>
　以遣之不可主以非人間以親信叅以剛愎也審於<lb/>
　用師必誅暴禁亂之事然後可以用之不可恣其驕<lb/>
　兵貪兵暴兵也是故師將並録所以示兼重之意爾<lb/>
<pb n="KR3a0094_WYG_072-8a"/>
　為人君者念師衆之重其於命帥可或輕乎<lb/>
禮記月令曰是月也以立秋先立秋三日太史謁之天<lb/>
子曰某日立秋盛徳在金天子乃齊立秋之日天子親<lb/>
帥三公九卿諸侯大夫以迎秋於西郊還反賞軍帥武<lb/>
人於朝天子乃命將帥選士厲兵簡練桀俊専任有功<lb/>
以征不義詰誅暴慢以明好惡順彼逺方<lb/>
　臣若水通曰孟秋盛徳在金金主殺故特命將帥所<lb/>
　以順天時也其曰選士使精其能也曰厲兵使利於<lb/>
<pb n="KR3a0094_WYG_072-8b"/>
　用也然又以選士之中簡其桀俊而練之又於簡練<lb/>
　之内取其有功者而専任之以之征討不義詰誅暴<lb/>
　慢則好惡明矣夫好賢惡不肖者人之同心也如是<lb/>
　則逺方之人其有不順從乎此先王順時以命將而<lb/>
　用武以順人如此雖然在今日雖承平無事也然天<lb/>
　下雖安忘戰則危固有不可不為之備者矣然則選<lb/>
　任將帥必法先王之遺意而後可也<lb/>
孟子魯欲使慎子為將軍孟子曰不教民而用之謂之<lb/>
<pb n="KR3a0094_WYG_072-9a"/>
殃民殃民者不容於堯舜之世<lb/>
　臣若水通曰此魯欲使慎子為將伐齊取南陽故孟<lb/>
　子謂用兵之法以教習為務先有以教之而後用之<lb/>
　也所謂教者必教之以孝弟教之以忠信入以事父<lb/>
　兄出以事長上比之什伍時其簡練於農隙以講武<lb/>
　事因田獵以寓訓兵坐作進退之有數攻殺擊刺之<lb/>
　有法使同心同徳如子弟之衞父兄如手足之捍頭<lb/>
　目民有勇而知方計萬全而不失必如是而後用之<lb/>
<pb n="KR3a0094_WYG_072-9b"/>
　可也不以此教之而徒驅市人而赴戰無子弟父兄<lb/>
　之固結無手足頭目之照應將不知卒卒不知兵以<lb/>
　攻則不能取以守則不能固是殃民而使之糜爛肝<lb/>
　腦塗地也如斯人者無不忍之心惻隠之實使在堯<lb/>
　舜之世必見誅戮而不以宥者也孟子此言雖為魯<lb/>
　將慎子而發實為當時貪將暴將而發也<lb/>
左傳桓公十七年夏五月丙午及齊師戰于奚疆事也<lb/>
於是齊人侵魯疆疆吏來告公曰疆場之事慎守其一<lb/>
<pb n="KR3a0094_WYG_072-10a"/>
而備其不虞姑盡所備焉事至而戰又何謁焉<lb/>
　臣若水通曰疆事疆界之事也疆吏魯國守疆之吏<lb/>
　也疆場之事當謹守其一定之疆界而備不虞而已<lb/>
　盡其所備冦至則戰冦去則守我常逸而彼常勞是<lb/>
　以逸待勞禦侮之上計也何必謁告乎夫天下有道<lb/>
　則公侯能為民干城而制其腹心此邉之所以有將<lb/>
　也當是時魯弱齊强魯不幸而與齊為疆其戰於奚<lb/>
　疆事也而侵魯疆是曲在齊也書曰惟事事乃其有<lb/>
<pb n="KR3a0094_WYG_072-10b"/>
　備有備無患善乎桓公之告疆吏所以制勝而待敵<lb/>
　者有道矣魯用孔子夾谷之㑹而侵田以還則禦侮<lb/>
　之道果在人也漢趙充國守備之法蓋合乎此此可<lb/>
　以為邉將之法也已<lb/>
國語魯語叔孫穆子曰天子作師公帥之以征不徳元<lb/>
侯作師卿帥之以承天子諸侯有卿無軍帥教衞以賛<lb/>
元侯自伯子男有大夫無卿帥賦以從諸侯是以上能<lb/>
征下下無姦慝<lb/>
<pb n="KR3a0094_WYG_072-11a"/>
　臣若水通曰師謂六軍之衆也公謂諸侯為王卿士<lb/>
　者也元侯大國之君也師三軍之衆也大國三卿皆<lb/>
　命於天子諸侯謂次國之君也有卿有命卿也二卿<lb/>
　命於天子一卿命於其君無軍無三軍也若元侯有<lb/>
　事則令卿帥其所教武衞之士以佐元侯賛佐也無<lb/>
　卿無命卿也帥賦帥國中出兵車甲士以從大國之<lb/>
　諸侯也征正也慝惡也夫兵師之法咸有紀律天子<lb/>
　之帥唯公元侯之帥唯卿諸侯伯子男則帥衞賦以<lb/>
<pb n="KR3a0094_WYG_072-11b"/>
　翊賛之是故征伐自天子出矣天子討而不伐諸侯<lb/>
　伐而不討故邪慝無自生也善乎叔孫穆子之知將<lb/>
　道矣<lb/>
晉語晉文公問元帥於趙哀對曰郤縠可行年五十矣<lb/>
守學彌惇夫先王之法志徳義之府也夫徳義生民之<lb/>
本也能惇篤者不忘百姓也請使郤縠公從之<lb/>
　臣若水通曰元帥上卿彌益也惇厚也夫君必擇將<lb/>
　將必知兵行師之大要也不然則以卒以國而與敵<lb/>
<pb n="KR3a0094_WYG_072-12a"/>
　矣若趙衰則知將者也若郤縠則善將者也夫如是<lb/>
　戰何不克人君擇將可不慎乎<lb/>
楚語范無宇曰國有都鄙古之制也先王懼其不帥故<lb/>
制之以義旌之以服行之以禮辨之以名書之以文道<lb/>
之以言既其失也易物之由夫邉境國之尾也<lb/>
　臣若水通曰無宇楚大夫也帥循也禮謂名位不同<lb/>
　禮亦異數名號也文謂書其名位定其掌主也易物<lb/>
　易其尊卑服物之宜也先王疆理宇内必制外以輯<lb/>
<pb n="KR3a0094_WYG_072-12b"/>
　内弱末而重本謹邉任將勢若馭馬然必制以義旌<lb/>
　以服行以禮辨以名書以文道以言所以慎重而不<lb/>
　敢忽也茍非其人其為長城萬里何賴焉<lb/>
越語范蠡曰夫勇者逆徳也兵者凶器也争者事之末<lb/>
也隂謀逆徳好用凶器始於人者人之所卒也淫佚之<lb/>
事上帝之禁也先行此者不利<lb/>
　臣若水通曰徳尚禮譲勇則攻奪徳不行然後用武<lb/>
　故曰爭者事之末也卒終也始於伐人人終害之淫<lb/>
<pb n="KR3a0094_WYG_072-13a"/>
　佚放濫也夫天道先春生而後秋殺聖人法天故先<lb/>
　徳而後刑夫悖而出者則亦悖而入茍隂謀逆徳好<lb/>
　用凶器以始於人人其不卒反之乎若范蠡者始可<lb/>
　以將兵矣使勾踐能用之何至㑹稽之棲乎而不然<lb/>
　此范蠡之所以見幾而去也治天下者尚其鑒諸<lb/>
　<lb/>
　<lb/>
　<lb/>
<pb n="KR3a0094_WYG_072-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通卷七十二<lb/>
</p>
<p>
</p>
  </div>
</body>
</text>
</TEI>
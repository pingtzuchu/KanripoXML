<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通巻二十九</head>
    <p>
<pb n="KR3a0094_WYG_029-1a"/>
欽定四庫全書<lb/>
　格物通巻二十九　　　　明　湛若水　撰<lb/>
　　　進徳業四<lb/>
宋太宗勤于讀書自己至申然後釋卷詔史館脩太平<lb/>
御覽一千卷日進三卷宋琪以勞瘁諫帝曰開卷有益<lb/>
不為勞也朕欲周嵗讀遍是書爾每暇日則問呂文仲<lb/>
以經義王著以茟法<lb/>
　臣若水通曰宋儒周敦頥有言聖人之訓入乎耳感<lb/>
<pb n="KR3a0094_WYG_029-1b"/>
　乎心藴之為徳行行之為事業黄庭堅亦言以我觀<lb/>
　書則處處得益以書駁我則釋卷而茫然程顥亦以<lb/>
　博記為玩物䘮志此三言者真讀書之要法也傅說<lb/>
　告髙宗學于古訓古訓豈可不學然學之亦有道矣<lb/>
　盖心存則志定志定則我立我立而觀書則聖人之<lb/>
　訓感吾心養吾志焉徃而非益若我不立心志不定<lb/>
　則逐書而移書亦物爾其䘮志也必矣人君有志於<lb/>
　學古者其深思之<lb/>
<pb n="KR3a0094_WYG_029-2a"/>
宋太宗端拱元年夏五月詔就崇文院中堂建秘閣分<lb/>
三館書籍置其中以侍郎李至兼秘書監帝謂至曰人<lb/>
君當澹然無欲勿使嗜好形見于外則奸佞無自入朕<lb/>
無他好但喜讀書多見古今成敗善者從之不善者改<lb/>
之如斯而已矣至每與李昉王化基觀書閣下帝必遣<lb/>
使賜宴且命三館學士皆預焉<lb/>
　臣若水通曰心者進徳業之地也澹然無欲則心正<lb/>
　徳崇而業廣奸佞逺而賢人親矣豈但嗜好不形奸<lb/>
<pb n="KR3a0094_WYG_029-2b"/>
　佞不入而已哉但云所好者讀書讀書以明心非以<lb/>
　溺心也茍不善讀則程顥以博記為玩物䘮志者同<lb/>
　一欲爾而君之徳業豈不荒矣乎惜乎李至諸臣未<lb/>
　聞聖學之要無以䆒無欲之本周敦頥曰一者無欲<lb/>
　也無欲則静虚動直静虚則明明則通動直則公公<lb/>
　則溥明通公溥其聖矣乎然則古人成敗之理在吾<lb/>
　心之蓍龜矣<lb/>
宋儒周敦頥博學力行為南安司理時通判程珦以其<lb/>
<pb n="KR3a0094_WYG_029-3a"/>
為學知道使二子顥頥徃受業敦頥每令尋孔顔樂處<lb/>
所樂何事顥嘗曰自再見周茂叔後吟風弄月以歸有<lb/>
吾與㸃也之意<lb/>
　臣若水通曰自天子至於庶人欲成其徳業者不可<lb/>
　以不學而學不可不知其所有知其所有而真見焉<lb/>
　則仲尼顔子之樂在我其學之進自有不能已者矣<lb/>
周敦頥曰君子脩之吉小人悖之凶<lb/>
　臣若水通曰脩謂治而去之也悖者逆也之字指太<lb/>
<pb n="KR3a0094_WYG_029-3b"/>
　極而言即天理是也聖人全體太極無非中正仁義<lb/>
　之至矣君子未至於此則敬以脩之人心之天理本<lb/>
　自完全何待外飾以益之但為私欲汚壊爾故治而<lb/>
　去之去其私欲而天理自全所謂克已而復禮也如<lb/>
　是則天人恊應而動罔不吉矣小人不知天理而悖<lb/>
　逆之則縱欲害身而動罔不凶矣君子小人吉凶之<lb/>
　别在於脩與悖而脩與悖在乎一念敬肆之間而已<lb/>
　矣為人君者其可弗思也哉<lb/>
<pb n="KR3a0094_WYG_029-4a"/>
周敦頥曰徳愛曰仁宜曰義理曰禮通曰智守曰信性<lb/>
焉安焉之謂聖復焉執焉之謂賢發㣲不可見充周不<lb/>
可窮之謂神<lb/>
　臣若水通曰仁義禮智信皆人之得於天以為徳者<lb/>
　也徳即性也性即理也理一也自其惻隠之心而愛<lb/>
　人則謂之仁自其發而當宜則謂之義自其所履而<lb/>
　理則謂之禮自其通達事理則謂之智自其存之而<lb/>
　實則謂之信皆天理也天理在心渾然而不可别發<lb/>
<pb n="KR3a0094_WYG_029-4b"/>
　而後五者别焉性此而安之則聖矣復此而守之則<lb/>
　賢矣發之㣲妙而不可見充之周徧而不可窮則聖<lb/>
　人之神矣然而千聖千賢同此心也同此天理也更<lb/>
　何别心别理孟子曰堯舜性之也湯武反之也又曰<lb/>
　聖而不可知之謂神所性所反所不可知只此一理<lb/>
　爾途之人之心亦只同此理爾後之人君何憚乃譲<lb/>
　其與堯舜湯武之同然者而不為堯舜湯武之徳業<lb/>
　乎<lb/>
<pb n="KR3a0094_WYG_029-5a"/>
周敦頥曰實勝善也名勝恥也君子進徳脩業孳孳不<lb/>
息務實勝也徳業有未著則恐恐然畏人知逺恥也<lb/>
　臣若水通曰恐恐畏懼之意實者實有也譬之形也<lb/>
　名也者名其實也譬之影也實有而名名之如形之<lb/>
　有影天理之發見也無實而名焉其能無愧恥乎君<lb/>
　子忠信内主而徳進多識前言徃行以蓄其徳而業<lb/>
　脩徳業合一内外夾持所以篤吾實也徳業未著而<lb/>
　畏人知恥名過其實也人君好大喜功而不以實勝<lb/>
<pb n="KR3a0094_WYG_029-5b"/>
　為務則直諒多聞之士逺而䜛謟面諛之人至矣何<lb/>
　以成盛徳大業於天下哉故曰好名人主之累<lb/>
周敦頥曰天地間至尊者道至貴者徳而已矣至難得<lb/>
者人人而至難得者道徳有於身而已矣<lb/>
　臣若水通曰道徳也者吾心之天理也以其得於心<lb/>
　故謂之徳以其行於事故謂之道一而已矣人之所<lb/>
　以為人而與天地參為三才者全在於是故曰至尊<lb/>
　至貴又曰至難得者人此理人人同有然䘮失者多<lb/>
<pb n="KR3a0094_WYG_029-6a"/>
　是自棄其至尊至貴之寳藏而失其所以為難得者<lb/>
　矣故人之所以為難得者以其全復至尊至貴之天<lb/>
　理而有之於身而已矣人君以一人之身居億兆之<lb/>
　上是可謂至尊至貴者也然因其所至尊以求諸吾<lb/>
　心之至尊因其所至貴以求諸吾心之至貴則大徳<lb/>
　受命而安富尊榮於無窮矣<lb/>
周敦頥曰至易而行難果而確無難焉<lb/>
　臣若水通曰朱熹云實理自然故易人偽奪之故難<lb/>
<pb n="KR3a0094_WYG_029-6b"/>
　臣謂果者知之真確者行之篤知行並進果確一心<lb/>
　則難者易矣何難之有此進徳脩業之要學者不可<lb/>
　不知也<lb/>
程顥曰所謂定者動亦定静亦定無將迎無内外<lb/>
　臣若水通曰程顥定性書中此數言為一篇之體要<lb/>
　皆是本體亦是功夫體用一原故性無内外只是一<lb/>
　個定體故動而非隨之徃静而非隨之來故曰定又<lb/>
　曰無將迎無内外盖其本體一定故也學者當察見<lb/>
<pb n="KR3a0094_WYG_029-7a"/>
　此本體而存之内外兩忘無動静徃來之間而本體<lb/>
　澄然常定大學言知止而后有定者此也大抵只是<lb/>
　體認天理一言盡之矣伏惟皇上留心問學兼脩徳<lb/>
　業體認而躬行之幸甚<lb/>
程顥劄子有云古者自天子達於庶人必湏師友以成<lb/>
就其徳業故舜禹文武之聖亦皆有所從學今師傅之<lb/>
職不脩友臣之義未著所以尊徳樂善之風未成於天<lb/>
下也<lb/>
<pb n="KR3a0094_WYG_029-7b"/>
　臣若水通曰二帝三王皆有師傅賓友者非為羙觀<lb/>
　虚設也盖以非師友無以成其徳業也師友者所以<lb/>
　開君之聰明而養君之徳性者也故自天子以達於<lb/>
　庶人未有不須師友而能獨成也故古之舜禹文武<lb/>
　或學於務成昭或學於西王國或學於太公或學於<lb/>
　伊尹是故聖益聖而治益隆也後世不知出此雖具<lb/>
　其官而非其人或用其人而不師其道徒為虚設宜<lb/>
　其徳業不成而治之不古若哉書曰能自得師者王<lb/>
<pb n="KR3a0094_WYG_029-8a"/>
　謂人莫已若者亡成敗之决皆在於此也伏惟皇上<lb/>
　師法徃古以重師傅之任則天下將䝉其休澤矣<lb/>
張載曰人能不疑便是徳進盖已於大本處不惑則雖<lb/>
未加工思慮必常如此積久自覺漸變<lb/>
　臣若水通曰學求其不疑而已學問思辨所以求不<lb/>
　疑也不疑則洞見本體而天徳日進矣然見之真則<lb/>
　行必至知行不離者也夫然後可以語變化矣書曰<lb/>
　王忱不艱言見之真則行必至也載謂不疑則徳進<lb/>
<pb n="KR3a0094_WYG_029-8b"/>
　深明易簡之學矣但謂大本不惑雖未加工意思必<lb/>
　常如此似分知行為二矣且思慮常如此而積久之<lb/>
　非工夫而何此又不可不知也<lb/>
朱熹曰事變無窮機會易失酬酢之間盖有未及省察<lb/>
而謬以千里者是以君子貴明理理明則異端不能惑<lb/>
流俗不能亂而徳可久業可大矣<lb/>
　臣若水通曰朱熹明理之論至為千聖千賢大頭腦<lb/>
　處理者天理也體認天理則天理日明徳可久業可<lb/>
<pb n="KR3a0094_WYG_029-9a"/>
　大盖有本者如是也其不及省察亂於流俗惑於異<lb/>
　端而不免千里之謬者皆由於無隨處體認天理之<lb/>
　功爾故體認天理而學問之道畢矣學問之道畢而<lb/>
　聖賢之事業成矣從事於斯者其勉旃哉<lb/>
張栻作静江府學記云天之生斯民也則有常性人之<lb/>
立於天地之間也則有常事在身有一身之事在家有<lb/>
一家之事在國有一國之事其事也非人之所能為也<lb/>
性之所有也弗勝其事則為弗有其性弗有其性則為<lb/>
<pb n="KR3a0094_WYG_029-9b"/>
弗克若天矣克保其性而不悖其事所以順乎天地然<lb/>
則捨講學其能之哉<lb/>
　臣若水通曰人之同有是心則同有是性同有是性<lb/>
　則同有是事宋儒陸九淵曰宇宙内事即已性分内<lb/>
　事已性分内事即宇宙内事言其理之一也盡心則<lb/>
　盡性盡性則盡事盡事則盡事天之道矣是故君子<lb/>
　有講習進脩之功所以存此而已心性與事離而二<lb/>
　之是二乎天矣徳何由而進業何由而脩哉噫弊也<lb/>
<pb n="KR3a0094_WYG_029-10a"/>
　久矣人主欲盡事天之道當自盡心始<lb/>
臨川吳澄曰所貴乎學者以其能變化氣質也學而不<lb/>
足以變化氣質何以學為哉世固有率意而建功立業<lb/>
者矣亦有肆情而敗國殄民者矣彼其或剛或柔或善<lb/>
或惡任其氣質之何如而無復矯揉克治以成人學者<lb/>
則不如是昏可變而明也弱可變而强也貪可變而廉<lb/>
也忍可變而慈也學之為用大矣哉凡氣質之不羙者<lb/>
皆可變而羙况其生而羙者乎<lb/>
<pb n="KR3a0094_WYG_029-10b"/>
　臣若水通曰人之氣質一而已矣中正者則道也偏<lb/>
　而邪者即非道也故學之道不過變其偏以歸之中<lb/>
　正而已矣學而不能變化氣質又奚庸於學哉是知<lb/>
　人不可以不學而學者所以為道也記曰雖愚必明<lb/>
　雖柔必强氣質之變也學者其可不加百倍之功也<lb/>
　哉<lb/>
國朝乙巳三月起居注宋濂乞歸省金華太祖賜金幣<lb/>
而遣之濂還金華進表謝復致書世子勸以進脩太祖<lb/>
<pb n="KR3a0094_WYG_029-11a"/>
覽書喜召世子諭之曰吾自㓜極艱難今爾曹冠服華<lb/>
麗飲食甘羙安居深宮不思勇於進脩是自棄也宋起<lb/>
居之言有益爾其味之復遣使至金華賜書奬諭濂賜<lb/>
以綺帛仍令世子親致書以報人皆歎太祖待士之盛<lb/>
　臣若水通曰遜志時敏則徳可久業可大而况帝王<lb/>
　之學與韋布不同者乎宋濂身處江湖心存廊廟致<lb/>
　書世子勉以自脩孟子曰責難於君謂之恭若宋濂<lb/>
　者可以當之矣此為人臣者之所當法也易曰進徳<lb/>
<pb n="KR3a0094_WYG_029-11b"/>
　脩業欲及時也仰惟皇上春秋鼎盛好學不倦宜推<lb/>
　此心上法皇祖之訓及時勉進徳業以隆治化永丕<lb/>
　基于億萬年幸甚<lb/>
丙午五月皇祖命有司訪古今書籍藏之秘府以資覽<lb/>
閱因謂侍臣詹同等曰三皇五帝之書不盡傳於世故<lb/>
後世鮮知其行事漢武帝購求遺書而六經始出唐虞<lb/>
三代之治始得而見武帝雄才大畧後世罕及至表章<lb/>
六經開闡聖賢之學有功於後世又曰吾每於宮中無<lb/>
<pb n="KR3a0094_WYG_029-12a"/>
事思節用而愛人使民以時真治國之良規萬世之師<lb/>
法也<lb/>
　臣若水通曰伏觀我聖祖命有司求書籍藏之秘府<lb/>
　以資觀覽而拳拳以聖賢之學為言切至矣夫聖人<lb/>
　之治本於一心聖人之心見於六經故學六經者所<lb/>
　以因聖言以感吾心而達於政治者也後世之學乃<lb/>
　以經書資口耳言語之末讓聖賢之道而不為得非<lb/>
　買櫝而還其珠之謂哉法皇祖之訓脩聖賢之徳業<lb/>
<pb n="KR3a0094_WYG_029-12b"/>
　以一洗士習之陋誠在今日矣<lb/>
洪武十五年五月十七日上幸國子監謁先師孔子釋<lb/>
菜禮成退御講筵祭酒吳顒等以次講畢上謂之曰中<lb/>
正之道無踰於儒上古聖人不以儒名而徳行實儒後<lb/>
世儒之名立雖有儒名或無其實孔子生於周末身儒<lb/>
服行儒道立儒教率天下後世皆欲歸于中正惜乎魯<lb/>
國君臣無能用之者當時獨一公父文伯之母知其賢<lb/>
責其子之不能從卿等為師表正當以孔子之道為教<lb/>
<pb n="KR3a0094_WYG_029-13a"/>
使諸生咸趨乎正則朝廷得人矣復命取尚書大禹臯<lb/>
陶謨洪範親為講說反覆開論羣臣聞者莫不悚悅遂<lb/>
賜宴竟日而還<lb/>
　臣若水通曰我皇祖中正之訓深契堯舜禹湯文武<lb/>
　周孔相傳執中建極一貫之指矣又嚴儒者名實之<lb/>
　辨而以表正之責歸之師儒以為諸生脩徳業之規<lb/>
　誠開一代道徳之原也夫何後之士習日異貴名而<lb/>
　賤實崇末而棄本溺於記誦辭章之習連篇累牘皆<lb/>
<pb n="KR3a0094_WYG_029-13b"/>
　仁義道徳之言至於躬踐其實則羣非之其亦異乎<lb/>
　皇祖之訓矣伏惟聖明留意焉<lb/>
洪武二十年二月甲辰御註尚書洪範成上嘗命儒臣<lb/>
書洪範掲於御座之右朝夕觀覽因自為註至是成召<lb/>
賛善劉三吾曰朕觀洪範一篇帝王為治之道也所以<lb/>
叙彛倫立皇極保萬民叙四時成百榖本於天道而驗<lb/>
於人事箕子為武王陳之武王猶自謙曰五帝之道我<lb/>
未能焉朕每為惕然遂疏其㫖為註朝夕省覽三吾對<lb/>
<pb n="KR3a0094_WYG_029-14a"/>
曰陛下留心是書上明聖道下福生民為萬世開太平<lb/>
者也<lb/>
　臣若水通曰洪範一篇帝王之學三極之道備矣皇<lb/>
　祖註觧以掲於座右所以埀帝王相傳之道統以佑<lb/>
　啓於萬世者至矣聖明繼皇極之統宜憲章祖述以<lb/>
　為徳業久大之圖焉<lb/>
永樂十二年二月百官奏事太宗皇帝退坐右順門所<lb/>
服裏衣䄂敝垢納而復出侍臣有賛聖徳者上慨然歎<lb/>
<pb n="KR3a0094_WYG_029-14b"/>
曰朕雖日十易新衣未嘗無但自念當惜福故每澣濯<lb/>
更進昔皇妣躬補緝故衣皇考見而善曰皇后居富貴<lb/>
勤儉如此正可以為子孫法故朕常守先訓不敢忘言<lb/>
已愴然侍臣頓首曰陛下恭儉如此誠萬世之法<lb/>
　臣若水通曰勤儉羙徳也神禹大聖孔子稱之不過<lb/>
　惡衣服卑宮室菲飲食而已然則聖人之所以聖亦<lb/>
　不外此爾我太宗文皇帝克守先訓惟恭儉是尚非<lb/>
　盛徳者能之乎書稱克勤克儉聖子神孫宜念兹在<lb/>
<pb n="KR3a0094_WYG_029-15a"/>
　兹也哉<lb/>
國朝英宗皇帝言朕一日之間五鼓初起拜天雖足疾<lb/>
亦跪而拜拜畢省奏章復謁八廟禮畢視朝退即朝母<lb/>
后復出親政務有關大臣者召而訪問商確復省章奏<lb/>
乃囬宮進膳飲食隨分未嘗揀擇衣服亦隨宜雖着布<lb/>
衣人不以為非天子也大學士李賢曰如此節儉益見<lb/>
盛徳若朝廷節儉天下百姓自然富庶惟耳目玩好不<lb/>
必留意自然節儉上又曰朕至申初復省章奏暇則聽<lb/>
<pb n="KR3a0094_WYG_029-15b"/>
内政至晩而休賢曰自古賢君脩徳勤政莫不皆然陛<lb/>
下持此不衰可以為堯舜之君矣上曰如此亦有何勞<lb/>
否則便於安逸怠荒至矣雖悔何追賢曰陛下言及於<lb/>
此社稷蒼生之福也<lb/>
　臣若水通曰昔堯之欽恭舜之兢業禹克勤克儉文<lb/>
　王自朝至於日中昃不遑暇食英廟是事也有衆善<lb/>
　焉拜天謁祖孝也惡衣惡食儉也省奏清問而以宴<lb/>
　安為戒勤也此其所以克終厥徳視古之帝王無愧<lb/>
<pb n="KR3a0094_WYG_029-16a"/>
　焉<lb/>
國朝英宗皇帝曰書經四書朕皆讀遍如二典三謨真<lb/>
是嘉言賢曰誠如聖諭帝王脩身齊家敬天勤民用人<lb/>
為政之事皆在其中貴乎體而行之曰然<lb/>
　臣若水通曰傅說之告髙宗曰學於古訓乃有獲古<lb/>
　訓者典謨諸書皆是也然徒誦其文而不能體其實<lb/>
　則亦何獲之有夫傅說之所謂學者覺也於古訓而<lb/>
　覺我之心則非徒知之亦力行之矣此體行之說李<lb/>
<pb n="KR3a0094_WYG_029-16b"/>
　賢所以為英廟勸歟惟陛下留意<lb/>
　<lb/>
　<lb/>
　<lb/>
　<lb/>
　<lb/>
　<lb/>
　格物通巻二十九<lb/>
</p>
<p>
</p>
  </div>
</body>
</text>
</TEI>
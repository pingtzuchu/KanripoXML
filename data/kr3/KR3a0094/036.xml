<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格物通卷三十六</head>
    <p>
<pb n="KR3a0094_WYG_036-1a"/>
欽定四庫全書<lb/>
　格物通卷三十六　　　　明　湛若水　撰<lb/>
　　　養太子上<lb/>
易蒙䝉以養正聖功也<lb/>
　臣若水通曰䝉卦上艮下坎山下出泉泉之始達如<lb/>
　物之初生穉小蒙昧未發故謂之䝉在人則赤子之<lb/>
　心去正未遠未發之中也於此而養其本體之正最<lb/>
　易為力正者人心之本體所謂天理與聖人一者也<lb/>
<pb n="KR3a0094_WYG_036-1b"/>
　教人者欲其至於聖也然至知誘物化之時而失其<lb/>
　正其去聖遠矣自其䝉穉純一未發之時而養之發<lb/>
　其良知堅其良能以充其本體天理之正正則可聖<lb/>
　美大聖神以漸而至矣故記曰少成若天性習慣成<lb/>
　自然正謂此也夫人豈不可為聖耶教之者之責也<lb/>
　太子天下本尤不可不早養也人君重其社稷宗廟<lb/>
　之托則所以養其太子之正者亦必有道矣<lb/>
書虞書舜典帝曰䕫命汝典樂教胄子直而溫寛而栗<lb/>
<pb n="KR3a0094_WYG_036-2a"/>
剛而無虐簡而無傲詩言志歌永言聲依永律和聲八<lb/>
音克諧無相奪倫神人以和<lb/>
　臣若水通曰此帝舜命䕫典樂教養胄子之言也䕫<lb/>
　舜臣也胄長也自天子至卿大夫之適子也栗莊敬<lb/>
　也志者心之所之也詩者言之成文者也歌者言之<lb/>
　長短也聲者五聲宫商角徵羽也律者十二律黃鍾<lb/>
　太簇姑洗𬎼賓夷則無射太吕夾鍾仲吕林鍾南吕<lb/>
　應鍾也帝言以樂變化胄子使凡直者不可不足於<lb/>
<pb n="KR3a0094_WYG_036-2b"/>
　溫寛者不可不足於栗剛者不可過於虐簡者不可<lb/>
　過於傲所以抑揚進退以歸於中正之德也然必有<lb/>
　中和之樂乃可以養其中和之德故必有詩歌聲律<lb/>
　以和人聲為作樂之本然後可被之八音而成樂也<lb/>
　心有所之必形於言而成文故以詩而言其志既形<lb/>
　於言則必有長短之節故以歌而永其言既有長短<lb/>
　則必有髙下清濁之殊故以聲依歌永而作如歌聲<lb/>
　長而濁者為宫以漸而清且短則為商為角為徵為<lb/>
<pb n="KR3a0094_WYG_036-3a"/>
　羽所謂聲依永也既有長短清濁則又必以十二律<lb/>
　和之乃能成文而不亂如黃鍾為宫則太簇為商姑<lb/>
　洗為角林鍾為徵南吕為羽蓋以三分損益隔八相<lb/>
　生而得之餘律皆然所謂律和聲也人聲既和乃以<lb/>
　其聲被之八音而為樂則無不諧協而不相侵亂失<lb/>
　其倫次可以奏之朝廷薦之郊廟而神人以和矣抑<lb/>
　考周禮大司樂掌成均之法以教國子而孔子亦曰<lb/>
　興於詩成於樂蓋所以蕩滌邪穢斟酌飽滿動盪血<lb/>
<pb n="KR3a0094_WYG_036-3b"/>
　脉流通精神養其中和之德而救其氣質之偏者也<lb/>
　是故聖人作樂以養性情育人才其功效神速教養<lb/>
　太子之具未有切於此者賈誼亦曰天下之命係於<lb/>
　太子太子之善在於早教諭與選左右左右正則太<lb/>
　子正而天下定矣合是觀之樂以養之左右以輔之<lb/>
　故太子乃生而近正人聞正言見正事聽正聲然而<lb/>
　不正者未之有也後之為教不過記誦書札之間無<lb/>
　乃導欲益偏爾於德性何補於身心何益程顥曰聲<lb/>
<pb n="KR3a0094_WYG_036-4a"/>
　音所以養其耳采色所以養其目歌詠所以養其性<lb/>
　情舞蹈所以養其血脉今皆無之是以古之成材也<lb/>
　易今之成材也難可勝嘆哉伏惟聖明畱神念君德<lb/>
　太子不可不預養之訓思禮樂百年可興之期脩復<lb/>
　先王之舊以為教養之本天下幸甚<lb/>
商書伊訓敷求哲人俾輔于爾後嗣<lb/>
　臣若水通曰此伊尹舉成湯教養太子之事告太甲<lb/>
　也敷廣也俾使也輔佐也後嗣謂太甲也上文述成<lb/>
<pb n="KR3a0094_WYG_036-4b"/>
　湯之脩人紀以至于有萬邦造大業之難如此然所<lb/>
　以守大業於無窮者惟在太子故又言成湯廣求賢<lb/>
　人使輔于爾後嗣蓋太子者天下之根本宗社之所<lb/>
　由係於長短者也故太子善則大業定宗社固矣伊<lb/>
　尹此言真可為萬世人君教養太子之法矣<lb/>
詩周南麟趾麟之趾振振公子于嗟麟兮<lb/>
　臣若水通曰麟趾美文王公子也而曰麟之趾振振<lb/>
　公子者何耶蓋言文王后妃有仁厚之德故和氣薰<lb/>
<pb n="KR3a0094_WYG_036-5a"/>
　蒸而公子亦化於仁厚猶麟性仁厚而其趾亦仁厚<lb/>
　不踐生草不履生蟲也是故仁厚者其所以教養太<lb/>
　子之本乎故曰天地之大德曰生聖人之大德曰仁<lb/>
　仁厚者即天地生生之性也人君教養太子誠有以<lb/>
　養其仁厚之心天地之性無驕縱刻薄之風則國家<lb/>
　元氣有所培植而天下之大本正矣此社稷生民之<lb/>
　福也後世之君見不及此輔養太子付之非人如始<lb/>
　皇以趙髙傅胡亥所見者無非刑殺之事故胡亥今<lb/>
<pb n="KR3a0094_WYG_036-5b"/>
　日即位明日殺人漢文以晁錯傅景帝所學者無非<lb/>
　刻薄之術故景帝方在青宫格殺親戚豈皆其性惡<lb/>
　哉輔之者非人養之者非其術也然則人主欲教養<lb/>
　太子必内有文王后妃仁厚之化外有端正格心之<lb/>
　人内外夾輔使之見正事聞正言行正道則帝王德<lb/>
　器有所成此聖人之教也<lb/>
禮記文王世子文王之為世子朝於王季日三鷄初鳴<lb/>
而衣服至於寢門外問内豎之御者曰今日安否何如<lb/>
<pb n="KR3a0094_WYG_036-6a"/>
内豎曰安文王乃喜及日中又至亦如之及莫又至亦<lb/>
如之其有不安節則内豎以告文王文王色憂行不能<lb/>
正履王季復膳然後亦復初食上必在視寒煖之節食<lb/>
下問所膳命膳宰曰末有原應曰諾然後退武王帥而<lb/>
行之不敢有加焉文王有疾武王不説冠帶而養文王<lb/>
一飯亦一飯文王再飯亦再飯旬有二日乃間又曰成<lb/>
王幼不能涖阼周公相踐阼而治抗世子法於伯禽欲<lb/>
令成王之知父子君臣長幼之道也成王有過則撻伯<lb/>
<pb n="KR3a0094_WYG_036-6b"/>
禽所以示成王世子之道也<lb/>
　臣若水通曰文王之為世子也問安視膳武王之為<lb/>
　世子也帥而行之真足以為萬代世子之法及成王<lb/>
　幼而周公相又抗其法於伯禽以教之真足以為萬<lb/>
　代教世子之法然而文武之所以行周公之所以教<lb/>
　亦曰父子君臣長幼之道也夫其所謂道即天理爾<lb/>
　豈嘗外於人倫哉<lb/>
文王世子凡學世子及學士必時春夏學干戈秋冬學<lb/>
<pb n="KR3a0094_WYG_036-7a"/>
羽籥皆於東序小樂正學干大胥贊之籥師學戈籥師<lb/>
丞贊之胥鼓南春誦夏弦大師詔之瞽宗秋學禮執禮<lb/>
者詔之冬讀書典書者詔之禮在瞽宗書在上庠<lb/>
　臣若水通曰學謂教也以時教學者所以效天地之<lb/>
　變化也干戈者武舞也羽籥者文舞也鼓南者以鼔<lb/>
　節二南之詩也誦者口誦樂歌之章也弦者以琴瑟<lb/>
　播夫詩章也禮者經禮曲禮之文也書者三皇五帝<lb/>
　之紀也凡此皆學之事也曰小樂正曰大胥曰籥師<lb/>
<pb n="KR3a0094_WYG_036-7b"/>
　曰丞曰胥曰大師曰執禮者曰典書者皆學之官也<lb/>
　於東序於瞽宗於上庠皆學之地也世子於春夏秋<lb/>
　冬而無不學之時如此若學士者皆將有輔世長民<lb/>
　之責者也故亦使之學世子之所學焉噫先王教養<lb/>
　太子之法不失其時如此後之人君於太子之幼則<lb/>
　姑息不教至於習惡成性害其身以墮先王之大業<lb/>
　豈不可惜哉<lb/>
文王世子凡三王教世子必以禮樂樂所以脩内也禮<lb/>
<pb n="KR3a0094_WYG_036-8a"/>
所以脩外也禮樂交錯於中發形於外是故其成也懌<lb/>
恭敬而溫文<lb/>
　臣若水通曰養太子者養其成性而已矣禮也者理<lb/>
　此者也樂也者樂此者也禮樂備而内外一而云脩<lb/>
　内脩外則各言其類也爾矣故五禮六樂無一而非<lb/>
　性也禮樂交脩成性存存存中發外成性之體用備<lb/>
　矣恭敬溫文内敬而外恭内溫而外文内外合一而<lb/>
　君德成矣先王之教世子豈責之以所無哉亦使之<lb/>
<pb n="KR3a0094_WYG_036-8b"/>
　勿壞其成性而已矣<lb/>
文王世子君之於世子也親則父也尊則君也有父之<lb/>
親有君之尊然後兼天子而有之是故養世子不可不<lb/>
慎也<lb/>
　臣若水通曰君謂世子之父也其於世子以親而言<lb/>
　則為世子之父是可以教父道矣以尊而言則為世<lb/>
　子之君是可以教君道矣世子知為君父之道則可<lb/>
　以父母君長乎百姓而能保天下也世子也者繼君<lb/>
<pb n="KR3a0094_WYG_036-9a"/>
　而保天下者也故養不可不慎也立君父之道以保<lb/>
　天下也可不慎乎<lb/>
文王世子故父在斯為子君在斯謂之臣居子與臣之<lb/>
節所以尊君親親也故學之為父子焉學之為君臣焉<lb/>
學之為長幼焉父子君臣長幼之道得而國治<lb/>
　臣若水通曰學謂教之也父子也君臣也長幼也三<lb/>
　者人道之大也君所以建極於天下者也教世子所<lb/>
　以立極也故不知子之道則不知父之道矣不知臣<lb/>
<pb n="KR3a0094_WYG_036-9b"/>
　之道則不知君之道矣不知幼之道則不知長之道<lb/>
　矣故不學則不可以為君父長上矣可不重乎<lb/>
内則異為孺子室於宫中擇於諸母與可者必求其寛<lb/>
裕慈惠溫良恭敬慎而寡言者使為子師其次為慈母<lb/>
其次為保母皆居子室他人無事不往<lb/>
　臣若水通曰寛裕慈惠溫良恭敬中和之德也以為<lb/>
　子之師慈保母養之以中和也蒙以養正聖功也故<lb/>
　䝉則有子師慈母保母長則有師傅保之臣則太子<lb/>
<pb n="KR3a0094_WYG_036-10a"/>
　不能以不正太子正而天下定矣此先王養子之禮<lb/>
　也為人君愛其子愛天下者可不重乎<lb/>
祭義君子設四學當入學而太子齒<lb/>
　臣若水通曰四學者虞夏商周之學也有小學大學<lb/>
　天子之學建于王宫者小學也建于國都者大學也<lb/>
　是故天子之元子八歲則入小學十有五歲則入大<lb/>
　學其入于學也與同學者序齒焉而莫之或異夫學<lb/>
　所以明人倫也太子而齒于人所以教其孝弟之行<lb/>
<pb n="KR3a0094_WYG_036-10b"/>
　養其謙冲之德遏其驕侈之心也有天下深長之慮<lb/>
　者宜於此而求之<lb/>
哀公問孔子曰子也者親之後也敢不敬與<lb/>
　臣若水通曰子者傳先君之後以為天地宗廟社稷<lb/>
　之主故不可不敬也知敬之則必教之矣故古之聖<lb/>
　帝明王必於其太子而預養之敬之至也彼漢唐庸<lb/>
　君甘心於巫蠱之禍逞意於誅夷之慘詎非先王之<lb/>
　讐賊天地宗廟社稷之罪人乎孔子斯言雖以警哀<lb/>
<pb n="KR3a0094_WYG_036-11a"/>
　公實足為千古之法也<lb/>
國語晉語士蒍言於諸大夫曰夫太子君之貳也恭以<lb/>
俟嗣何官之有今君分之土而官之是左之也吾將諫<lb/>
以觀之乃言於公曰夫太子君之貳也而帥下軍無乃<lb/>
不可乎又曰夫太子國之棟也棟成乃制之不亦危乎<lb/>
公曰輕其所任雖危何害<lb/>
　臣若水通曰士蒍晉大夫劉累之後隰朋之子子輿<lb/>
　也貳副也棟成謂太子之名位已定而更其制使將<lb/>
<pb n="KR3a0094_WYG_036-11b"/>
　兵危之道也明王教養太子所以重宗社承天心也<lb/>
　獻公溺於驪姬之䜛分申生以土而官之又使之將<lb/>
　下軍以伐翟豈非責以難能置之危地以陰為易嫡<lb/>
　之謀乎夫天下如大厦也太子如大厦之棟也棟成<lb/>
　而易焉大厦將顛矣棄人滅天忘宗亂紀無甚於此<lb/>
　聞士蒍之言可不戒哉<lb/>
晉文公問於胥臣曰吾欲使陽處父傅讙也而教誨之<lb/>
其能善之乎對曰是在讙也籧篨不可使俛戚施不可<lb/>
<pb n="KR3a0094_WYG_036-12a"/>
使仰僬僥不可使舉侏儒不可使援矇瞍不可使視嚚<lb/>
瘖不可使言聾聵不可使聽僮昏不可使謀質將善而<lb/>
賢良贊之則濟可竢也若有違質教將不入其何善之<lb/>
為臣聞昔者太任娠文王不變少溶于豕牢而得文王<lb/>
不加病焉文王在母不憂在傅弗勤處師弗煩事王不<lb/>
怒敬友二虢而惠慈二蔡刑于太姒比于諸弟詩云刑<lb/>
于寡妻至于兄弟以御于家邦於是乎用四方之賢良<lb/>
及其即位也詢于八虞而咨于二虢度于閎夭而謀于<lb/>
<pb n="KR3a0094_WYG_036-12b"/>
南宫諏于蔡原而訪于辛尹重之以周召畢榮億寧百<lb/>
神而柔和萬民故詩曰惠于宗公神罔時恫是則文王<lb/>
非專教誨之力也公曰然則教無益乎對曰胡為文益<lb/>
其質故人生而學非學不入公曰奈夫八疾何對曰官<lb/>
師之所材也戚施直鐘籧篨䝉璆侏儒扶盧矇瞍修聲<lb/>
聾聵司火僮昏嚚瘖僬僥官師所不材也以實裔土夫<lb/>
教者因體能質而利之者也若川然有原以卬浦而後<lb/>
大<lb/>
<pb n="KR3a0094_WYG_036-13a"/>
　臣若水通曰陽處父晉大夫陽子也讙文公子襄公<lb/>
　名籧篨偃人不可使俛戚施僂人不可使仰僬僥長<lb/>
　三尺不可使舉重侏儒短者不可使抗援也口不道<lb/>
　忠信之言為嚚瘖不能言者耳不别五聲之和曰聾<lb/>
　生而聾曰聵僮無知者昏闇亂也言質性將自善而<lb/>
　賢良之傅贊導之則其成就可立竢也娠有身也不<lb/>
　變不變動也少小也溶便也豕牢厠也二虢文王弟<lb/>
　虢仲虢叔也刑法也二蔡文王子太姒文王妃詩大<lb/>
<pb n="KR3a0094_WYG_036-13b"/>
　雅思齊之二章八虞周八士伯達伯适仲突仲忽叔<lb/>
　夜叔夏季隨季騧南宫名适蔡蔡公原原公辛辛甲<lb/>
　尹尹佚皆周太史周周文公召召康公畢畢公榮榮<lb/>
　公億安也八疾謂籧篨至僮昏也宗公大臣也恫痛<lb/>
　也不入謂不入於道也直主也言主擊鍾蒙戴也璆<lb/>
　玉磬也不能俛故使之戴磬扶縁也盧矛㦸之柲縁<lb/>
　之以為戯也能才也卬迎也言川有原因開利迎之<lb/>
　以浦然後大也夫古之明王太子乃生立師保傅三<lb/>
<pb n="KR3a0094_WYG_036-14a"/>
　太三少先後左右之必曲盡輔翼之法以引導焉故<lb/>
　太子乃生而聞善言見善行行善政故習與性成不<lb/>
　能不善也若胥臣之所陳亦詳且明矣然必曰質將<lb/>
　善而賢良贊之乃可濟爾豈其然乎孔子曰有教無<lb/>
　類易曰童蒙吉亦在有教教之於早焉爾有天下宗<lb/>
　社之計者不可不以此為先務也<lb/>
楚語楚莊王使士亹傅太子箴辭曰臣不材無能益焉<lb/>
王曰頼子之善善之也對曰夫善在太子太子欲善善<lb/>
<pb n="KR3a0094_WYG_036-14b"/>
人將至若不欲善善則不用故堯有丹朱舜有商均啟<lb/>
有五觀湯有太甲文王有管蔡是五王者皆元德也而<lb/>
有姦子夫豈不欲其善不能故也若民煩可教訓蠻夷<lb/>
戎翟其不賓也久矣中國所不能用也王卒使傅之問<lb/>
於申叔時叔時曰教之春秋而為之聳善而抑惡焉以<lb/>
戒勸其心教之世而為之昭明德而廢幽昏焉以休懼<lb/>
其動教之詩而為之道廣顯德以耀明其志教之禮使<lb/>
知上下之則教之樂以疏其穢而鎮其浮教之令使訪<lb/>
<pb n="KR3a0094_WYG_036-15a"/>
物官教之語使明其德而知先王之務用明德於民也<lb/>
教之故志使知廢興者而戒懼焉教之訓典使知族類<lb/>
行比義焉若是而不從動而不悛則文詠物以行之求<lb/>
賢良以翼之悛而不攝則身勤之多訓典刑以納之務<lb/>
慎惇篤以固之攝而不徹則明施舎以道之忠明久長<lb/>
以道之信明度量以道之義明等級以道之禮明恭儉<lb/>
以道之孝明敬戒以道之事明慈愛以道之仁明昭利<lb/>
以道之文明除害以道之武明精意以道之罰明正德<lb/>
<pb n="KR3a0094_WYG_036-15b"/>
以道之賞明齊肅以耀之臨若是而不濟不可為也且<lb/>
夫誦詩以輔相之威儀以先後之體貎以左右之明行<lb/>
以宣翼之制節義以動行之恭敬以臨監之勤勉以勸<lb/>
之孝順以納之忠信以發之德音以揚之教備而不從<lb/>
者非人也其可興乎夫子踐位則退自退則敬不則赧<lb/>
　臣若水通曰莊王楚成王之孫穆王之子旅也士亹<lb/>
　楚大夫箴恭王名朱堯之子封於丹均舜之子封於<lb/>
　商啟禹子也五觀啟子太康昆弟也觀洛汭之地太<lb/>
<pb n="KR3a0094_WYG_036-16a"/>
　甲湯孫太丁之子不遵湯法伊尹不能正放之於桐<lb/>
　管蔡文王子周公兄也叔時楚賢大夫申公也煩亂<lb/>
　也世先王之世系也令者先王之官法時令也故志<lb/>
　謂前代之書訓典五帝之書攝固也徹通也夫子指<lb/>
　太子退謙退也不與否同夫莊王使士亹傅太子其<lb/>
　知教矣乎士亹謂善在太子其知學矣乎是故教之<lb/>
　在師傅而學之在太子矣夫教之而不學則申叔時<lb/>
　之論雖教導之方何益於太子之善乎是故教與學<lb/>
<pb n="KR3a0094_WYG_036-16b"/>
　交致而德業成矣厥後鄢陵之戰幾於覆楚士亹其<lb/>
　亦先見之乎易曰童䝉之吉此聖學之明訓也<lb/>
　<lb/>
　<lb/>
　<lb/>
　<lb/>
　<lb/>
　格物通卷三十六<lb/>
</p>
<p>
</p>
  </div>
</body>
</text>
</TEI>
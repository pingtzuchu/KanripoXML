<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>格致餘論</head>
    <p>
<pb n="KR3e0060_WYG_000-1a"/>
欽定四庫全書　　　　　子部五<lb/>
　格致餘論　　　　　　　醫家類<lb/>
　　提要<lb/>
　　　　<hi>臣</hi>等謹案格致餘論一卷元朱震亨撰震亨<lb/>
　　　　字彦修金華人受業于羅知悌得劉守真之<lb/>
　　　　𫝊其説謂陽易動隂易虧獨重滋隂降火創<lb/>
　　　　為陽常有餘隂常不足之論張介賔等攻之<lb/>
　　　　不遺餘力然震亨意主補益故諄諄以飲食<lb/>
<pb n="KR3e0060_WYG_000-1b"/>
　　　　色欲為箴所立補隂諸丸亦多竒效孫一奎<lb/>
　　　　醫㫖緒餘云丹溪生當承平見人多酗酒縱<lb/>
　　　　欲精竭火熾復用剛劑以至于斃因為此救<lb/>
　　　　時之説後人不察遂以寒凉殺人此不善學<lb/>
　　　　丹溪者也其説可謂平允矣是編前有自序<lb/>
　　　　云古人以醫為吾儒格物致知之一事故特<lb/>
　　　　以是名書葢震亨本儒者受業於許謙之門<lb/>
　　　　學醫特其餘事乃性之所近竟不以儒名而<lb/>
<pb n="KR3e0060_WYG_000-2a"/>
　　　　以醫名然究較方技者流為能明其理故其<lb/>
　　　　言如是戴良九靈山房集有丹溪翁𫝊叙其<lb/>
　　　　始末甚詳云乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>陸　費　墀<lb/>
<pb n="KR3e0060_WYG_000-3a"/>
格致餘論原序<lb/>
金之以善醫名者凡三人曰劉守真氏曰張子和氏曰<lb/>
李明之氏雖其人年之有先後術之有攻補至於惟隂<lb/>
陽五行升䧏生成之理則皆以黄帝内經為宗而莫之<lb/>
有異也張一再傳其後無所聞李雖多門弟子又在中<lb/>
州人有罕知之者獨劉之學授之荆山浮屠師師江南<lb/>
始傳太無羅知悌子杭太無宋寶祐中人受幸穆陵得<lb/>
給事禁中性倨甚無有能承其學者又獨至烏傷朱君<lb/>
<pb n="KR3e0060_WYG_000-3b"/>
始能傳之初君之未從太無也手抄陳師文裴宗元所<lb/>
定大觀二百九十有七方晝夜而習焉既而悟曰故方<lb/>
新病安有能相值者泥是且殺人乃盡棄去渡淛河走<lb/>
吳中尋師而求其説乆之不能得復走宛陵走南徐走<lb/>
建業皆無吳中時纍纍道途間方不知所適忽有以太<lb/>
無為告者遂還杭拜之凡十往返不得通君乃立其門<lb/>
終日不動太無憐其志為敷暢三家之旨而一折以經<lb/>
越數年悉受其學以歸郷之羣醫方泥陳裴學聞君言<lb/>
<pb n="KR3e0060_WYG_000-4a"/>
皆大驚已而又皆大服翕然共尊事之君年既髙所見<lb/>
益粹精其自得者類多前人所未發乃徇門人張翼等<lb/>
請著為書若干篇名之曰格致餘論持以示金華宋濓<lb/>
濓竊受而讀之見其立言深察證詳未嘗不歎君用志<lb/>
之勤也盖當大觀之方盛行世之人烏知有所謂内經<lb/>
之學君獨能﨑嶇數十百里必欲求師而受其説雖險<lb/>
阻艱難更嬰迭挫曽不為之少動所以卒能成其學向<lb/>
使君之志稍變焉烏有今日哉傳曰用志不分其道乃<lb/>
<pb n="KR3e0060_WYG_000-4b"/>
成殆君之謂矣此書其有功於生民者甚大宜與三家<lb/>
所著並傳於世故濓得備書傳學用功之所自於篇端<lb/>
其見君之自序者因不暇及也君名震亨字彦脩許文<lb/>
懿公之髙弟弟子公講學入華山時君即從之遊而聞<lb/>
道最先剛明正直不可干以私其安貧守道雖古君子<lb/>
弗過也而醫又特其一事云至正七年冬十有一月日<lb/>
南至金華宋濓書於浦陽東明山中<lb/>
</p>
<p>
</p>
  </div>
</body>
</text>
</TEI>
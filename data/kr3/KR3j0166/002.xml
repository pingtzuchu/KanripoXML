<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古夫于亭雜録卷二</head> <lb/>
    <p>
<pb n="KR3j0166_WYG_002-1a"/>
欽定四庫全書<lb/>
　古夫于亭雜録卷二<lb/>
　　　　　　　　　　　刑部尚書王士禎撰<lb/>
江都門人宗元鼎字梅岑以詩鳴江淮間有詠李後主<lb/>
絶句云江淮歌舞尋常事便遣曹彬下蔣州余最爱其<lb/>
措語之妙取入感舊集近覆閲之乃知其誤南唐自元<lb/>
宗時周世宗屢侵淮南國勢削弱至遷都豫章以避之<lb/>
非始宋也後主仁爱無荒滛失德但溺於釋氏耳宋太<lb/>
<pb n="KR3j0166_WYG_002-1b"/>
祖諭徐鉉曰江南亦有何罪但卧榻之旁豈容他人鼾<lb/>
睡耶亦非以歌舞為兵端宗語非實事矣<lb/>
有求竹軒名於東坡者久之書扁還之乃竹軒二字甚<lb/>
矣題榜之不易也余再入蜀謁武侯廟見某中丞題牓<lb/>
曰丞相祠堂余深歎其大雅不可移易又吾郡重修歴<lb/>
下亭或題其牓曰海右此亭古亦歎其確此所謂顚撲<lb/>
不破者也<lb/>
七言律有以疊字益見悲壯者如杜子美無邊落木蕭<lb/>
<pb n="KR3j0166_WYG_002-2a"/>
蕭下不盡長江滾滾來江天漠漠鳥雙去風雨時時龍<lb/>
一吟是也有以疊字益見蕭散者如王摩詰漠漠水田<lb/>
飛白鷺隂隂夏木囀黄鸝徐昌榖開軒歴歴明星夕隠<lb/>
几蕭蕭古木秋王敬美山鳥自呼泥滑滑行人相對馬蕭<lb/>
蕭是也詩小雅蕭蕭馬鳴悠悠斾旌楊柳依依雨雪霏<lb/>
霏此用疊字之始後人千古受用不盡<lb/>
余每怪新唐書不載詔令往往不詳事之首尾筆記一<lb/>
條云史近古不對偶今以對偶之文入史如以粉黛飾<lb/>
<pb n="KR3j0166_WYG_002-2b"/>
壯士笙匏佐鼙鼔乃知其刋削之意然此亦一隅之見<lb/>
若陸宣公李衛公論事之文何嘗非對偶但須分别觀<lb/>
之耳<lb/>
景文云唐蘇廷碩朝覲壇頌有乩虞氏字翰林挍讐官<lb/>
輙㸃乩字側云疑不知乩即稽字愚按今召仙決休咎<lb/>
曰乩俗語郤近古<lb/>
筆記云顔之推説唐末文籍散亡故諸儒不知字學江<lb/>
南惟徐鉉徐鍇中朝惟郭忠恕鍇為説文系傳忠恕作<lb/>
<pb n="KR3j0166_WYG_002-3a"/>
汗簡佩觿愚案佩觿彚書有之汗簡今吳人汪立名得<lb/>
古本刻之甚古雅惟説文系傳未見不知海内藏書家<lb/>
尚有傳之者否也然謂顔之推語則誤之推後魏黄門<lb/>
侍郎而預知南唐宋初事耶疑是傳冩之譌<lb/>
余再使蜀於緜州山中見羣鹿賦詩云逺遊忽憶楊岐<lb/>
語只有渠儂得自由用宗門楊岐方㑹禪師語葢自言<lb/>
行役萬里不及鹿之飲食止息得自由也余兒啟涑和<lb/>
之用唐吕温由鹿賦曰由此鹿以致他鹿故曰由鹿可<lb/>
<pb n="KR3j0166_WYG_002-3b"/>
謂工切能押險韻宋景文云率烏者繫生烏以來之名<lb/>
㘥㘥音由吕得其意而不知説文有此㘥字㘥葢與囮<lb/>
字媒字義同<lb/>
景文云焉本鳥名為猴名愚案此二字多取以為單名<lb/>
如漢有劉馬苻秦時有李焉今秀水徐閣學勝力<hi>嘉炎</hi>本<lb/>
名徐焉唐有丘為張為南唐有江為余門人御史温為<lb/>
皆是也然終未雅馴<lb/>
乂云老子云無物之象韓非子曰人希見生象得死象<lb/>
<pb n="KR3j0166_WYG_002-4a"/>
圖之又案其圖以想其生也余按今生象滇南常貢何<lb/>
希見之有且詩云元龜象齒不應戰國時反不見生象<lb/>
也<lb/>
又云蕭蕭馬鳴悠悠斾旌顔之推愛之昔我往矣楊柳<lb/>
依依今我來思雨雪霏霏謝𤣥愛之訏謨定命逺猶辰<lb/>
告安石以為有雅人深致愚按𤣥與之推所云是矣太<lb/>
傅所謂雅人深致終不能喻其旨<lb/>
又云左太沖振衣千仭岡濯足萬里流不減嵇叔夜手<lb/>
<pb n="KR3j0166_WYG_002-4b"/>
揮五絃目送飛鴻愚按左語豪矣然他人可到嵇語妙<lb/>
在象外六朝人詩如池塘生春草清暉能娛人及謝朓<lb/>
何遜佳句多類此讀者當以神㑹庻幾遇之　顧長康<lb/>
云手揮五弦易目送飛鴻難兼可悟畫理<lb/>
又云莊周云送君者皆自厓而返君自此逺矣令人蕭<lb/>
寥有遺世意愚謂秦風□葭之詩亦然姜白石所云言<lb/>
盡意不盡也<lb/>
蔡邕集有劉鎭南碑即劉表也案獻帝初平二年夏四<lb/>
<pb n="KR3j0166_WYG_002-5a"/>
月誅董卓夷三族邕亦庾死初平四年改元興平又三<lb/>
年改元建安而表以建安十三年卒邕之死至是已十六<lb/>
年安得復起九原而為其碑頌耶碑又云太和二年葬<lb/>
於先塋太和乃曹叡年號按丕以建安二十五年簒漢<lb/>
改元黄初在位七年而叡嗣立自建安十三年至是又<lb/>
二十一年距邕之死且四十年矣然則此碑果出邕手<lb/>
否乎<lb/>
武則天祔𦵏乾陵過客有譏毁謔浪者輙報以風雷之<lb/>
<pb n="KR3j0166_WYG_002-5b"/>
異丙子余再使蜀過廣元縣縣古利州武所生處江干<lb/>
黄澤寺有則天尼像余投以詩云鏡殿春深往事空嘉<lb/>
陵禍水恨難窮曾聞奪壻瑶光寺持較金輪恐未工蓋<lb/>
用洛陽伽藍記瑶光寺尼工奪壻之語以謔之也是日<lb/>
風平浪靜更無風雷之變余笑謂則天虐𦦨獨能施於<lb/>
乾陵而不能神於利州耶抑薄余詩為不足較耶<lb/>
五木呼盧世但知有劉毅耳潘氏紀聞云骰子飾四以<lb/>
朱者因明皇與貴妃彩戲將北惟重四可轉敗為勝上<lb/>
<pb n="KR3j0166_WYG_002-6a"/>
連呼之骰子宛轉良乆而成重四上大悦顧高力士令<lb/>
賜四緋遂不易云<lb/>
馬嵬乃人名於此築城以避兵因名見景安征塗記學<lb/>
圃蘐蘇載之<lb/>
杜詩近時馮紹正能畫鷙鳥様歴代名畫記紹正開元<lb/>
中官少府監八年為戸部侍郎喜畫鷹鶻雞雉談賔録<lb/>
云高力士父喪左金吾衛大將軍陸伯獻少府監馮紹<lb/>
正二人於喪前被髮而哭甚於已親人皆笑之即是人<lb/>
<pb n="KR3j0166_WYG_002-6b"/>
也<lb/>
世以徐敬業駱賔王皆為僧且老壽即不知果然與否<lb/>
亦稍為忠臣義士吐氣若一雪竇禪師而一以為龎勛<lb/>
一以為黄巢必傅㑹之以叛賊何也此眞名教之罪人<lb/>
矣乂雪竇寺誌辯黄巢墓云案巢傳唐僖宗乾符中巢<lb/>
㓂淛東髙騈擊破之後未嘗至淛東也及中和四年始<lb/>
為尚讓所敗巢甥林言斬首以降安得有墓在雪竇山<lb/>
中耶而揮麈録言雪竇山有黄巢墓邑官歲時遣祭之<lb/>
<pb n="KR3j0166_WYG_002-7a"/>
然則巢墓亦載祀典耶如此不經之語固亂臣賊子所<lb/>
樂聞耳<lb/>
王安石之姦文富諸賢皆為所欺其預識之者惟蘇李<lb/>
二公耳然貴耳集所載安石初讀書鍾山一長老謂之<lb/>
先輩必做宰相但不可念舊惡改壞祖宗格法則此僧<lb/>
識之又在二公之先矣又謂安石為秦王後身不知因<lb/>
果何以應爾豈銜太宗之怨毒必欲亂其天下雖以眞<lb/>
仁英三宗之賢亦不能挽回耶秦王報怨而為安石錢<lb/>
<pb n="KR3j0166_WYG_002-7b"/>
王索土而都臨安宋欲不南渡得乎<lb/>
弇州巵言評中州集云直於宋而太淺質於元而少情<lb/>
二語最確<lb/>
余極喜山泉翁山藏柳市無車馬水隔桃源有子孫之<lb/>
句池北偶談載之矣然不詳為何許人閲壽光縣志乃<lb/>
知山泉名澄甫姓劉氏字子静文和公<hi>珝</hi>之孫正德戊<lb/>
辰進士官御史有直聲與弟淵甫范泉皆工詩歸田後<lb/>
與馮閭山<hi>裕</hi>黄海亭<hi>卿/</hi>諸老為海岱吟社其叔<hi>鈗</hi>號西<lb/>
<pb n="KR3j0166_WYG_002-8a"/>
橋八嵗通五經成化中以神童召見文華殿以廕累官<lb/>
太常少卿與何李康邊諸公相唱和有西橋集<lb/>
舜殛鯀於羽山化為黄熊入於羽泉是鯀旣為熊矣淮<lb/>
南子又云禹通轘轅山化為熊塗山氏慙之至嵩高山<lb/>
下化為石若然則大禹父子皆化熊不根甚矣古傳記<lb/>
荒唐謬悠如此者甚多不可枚舉<lb/>
大名門人成<hi>文昭</hi>字周卜相國曾孫也寄陸務觀南唐書<lb/>
宋槧本也凡十五卷與今刻十八卷縮次小異前有陸<lb/>
<pb n="KR3j0166_WYG_002-8b"/>
友私印陸友仁印燕處超然小印<lb/>
張易字簡能元城人髙祖萬福唐金吾將軍後徙掖縣<lb/>
易性豪舉尚氣少讀書於長白山又徙王屋嵩山苦學自<lb/>
勵食無鹽酪齊有高士王達靈居海上博學精識少許<lb/>
可易從游數年入洛舉進士不中昇元二年歸南唐官<lb/>
終右諫議大夫改勤政殿學士判御史臺采武德至寳<lb/>
歴論奏骨鯁者七十二事為七卷曰諫奏集上之見陸書<lb/>
本傳馬書不立易傳余纂長白山録偶遺之補録於此<lb/>
<pb n="KR3j0166_WYG_002-9a"/>
康熈丙子余奉<lb/>
朝命祭告華山憩王山史待菴閲架上書有趙松雪集<lb/>
乃先太師大司馬公較刋本遂告於主人攜歸先太師<lb/>
所刻書甚多亂後惟文選刪注沈文端公<hi>鯉</hi>集尚存餘<lb/>
悉不可問矣得此如拱璧也<lb/>
老杜玉華宫詩千古絶唱張文潛用元韻儗之作别黄州詩<lb/>
自謂似之特其音節耳未神似也吾觀谷音下卷所載臨江<lb/>
楊雯宋武帝廟詩雖不摹杜反得神似此非深於詩者未易<lb/>
<pb n="KR3j0166_WYG_002-9b"/>
知也詩云谿聲畣松風巨石出老拳古樹不知名岌岌蛟龍<lb/>
纏<hi>云云</hi>案宋武帝廟在新淦縣四十里尚樂山山經云本禿<lb/>
女皇后廟禿女少孤後母苦之令牧豕於陂陂生蕅因取食<lb/>
聚蕅絲結為履靈鵲銜於武帝殿下帝異之取以為后其説<lb/>
不經臨江府誌載之亦傳疑也或云唐光化中邑人劉輝以<lb/>
尚樂山羅公阬地形之勝剏為廟阯而設宋武帝像與禿女<lb/>
并為一祠遂稱宋武帝廟要無所考據云雯臨江人<lb/>
放翁筆記言王中父韓持國作詩喜用語助如用舍時<lb/>
<pb n="KR3j0166_WYG_002-10a"/>
焉耳窮通命也歟居仁由義吾之素處順安時理則然<lb/>
殆可發笑天啟後竟陵派盛行後生效之多用焉哉乎<lb/>
也等虗字成句往往令人噴飯不知宋人已有先之者<lb/>
矣<lb/>
湘山野録載兾公王欽若微時應舉過圃田為令公邀<lb/>
飲大第明日跡之乃裴晉公廟也後以翰林學士使西<lb/>
川回至褒城驛將吏見騶導云是唐相裴令公來謁宻<lb/>
告大用之期以晉公勲德品望何數百年後獨惓惓於<lb/>
<pb n="KR3j0166_WYG_002-10b"/>
欽若如此且宰相拜罷亦尋常事何預晉公事而僕僕<lb/>
預告之此或其門生親黨傅㑹造作之語傳聞失實而<lb/>
文瑩遂記之耳如唐小説載李林甫為神仙事亦類此<lb/>
皆誕謾不足信<lb/>
劉念臺先生<hi>宗周</hi>以御史大夫罷歸舍於逆旅身衣布褐<lb/>
一童子侍側蕭然如田父野老鄞縣秦進士<hi>祖襄</hi>亦能文<lb/>
之士初第南歸儀從甚都將入舍於正㕔見有一叟方<lb/>
危坐遣僕誰何之知為劉公急避去宋杜祁公致仕居<lb/>
<pb n="KR3j0166_WYG_002-11a"/>
南京新牓一巍峩者出倅巨郡導從呵擁甚盛祁公遇<lb/>
於通衢無它路可避公乘欵段裘帽暗弊二老卒歛馬<lb/>
側立道旁舉褏障面新貴問從者曰誰乎對曰太師相<lb/>
公此二事頗相似少年得志者當知此而杜劉二公老<lb/>
成典型尤可師法也<hi>淄川韓浚官御史時有疏云劉宗周何物么□云云人笑之齒冷</hi>
同年劉吏部公㦷順治己亥官刑部主事將假歸潁川<lb/>
有詩别予及苕文周量曰緝有句云燕市酒人稀未幾<lb/>
余作九日詩云十年長事少袁絲公㦷見之笑曰何相<lb/>
<pb n="KR3j0166_WYG_002-11b"/>
報之速耶<lb/>
古者鬭將見於書傳者不一余已著之池北偶談又隋<lb/>
書史萬歲傳萬歲戍燉煌竇榮定擊突厥萬歲詣轅門<lb/>
請自効遣人謂突厥曰士卒何罪但當各遣一壯士決<lb/>
勝負耳突厥許諾遣一騎挑戰榮定令萬歲出應之馳<lb/>
斬其首而還此亦鬬將也<lb/>
酉陽雜爼載北齊房君豹山池在濟南有詩云風淪歴<lb/>
城水月倚華山樹云云初不詳何許人案隋唐書房彦<lb/>
<pb n="KR3j0166_WYG_002-12a"/>
謙傳彦謙事伯父樂陵太守豹竭力四時珍果口弗先<lb/>
嘗乃知豹即彦謙之伯父𤣥齡大父行也<lb/>
武人能詩史載沈慶之曹景宗而不知周羅㬋按本傳<lb/>
羅㬋在陳為太子右衛率時參宴席陳主曰周率武將<lb/>
詩每前成文士何反後也都官尚書孔範曰羅㬋執筆<lb/>
制詩還如上馬入陣不在人後<lb/>
日知録云唐人稱父為哥舊唐書王琚傳𤣥宗泣曰四<lb/>
哥仁孝同氣惟有太平睿宗行四故也棣王琰傳惟三<lb/>
<pb n="KR3j0166_WYG_002-12b"/>
哥辨其罪𤣥宗行三故也<hi>日知録崑山顧絳寧人著</hi>
温公家老蒼頭稱公曰君實秀才東坡教之始改曰端<lb/>
明人謂東坡教壞君實家僕黄氏日鈔云温公剏獨樂<lb/>
園洛俗春月放園園子得茶湯錢與主人平分一日園<lb/>
子吕直納錢十千公命持去後十餘日吕直剏一井亭<lb/>
問之乃用前不用十千也觀此二事温公平日修身教<lb/>
家可知近代權門豪僕如嚴嵩之嚴年張居正之尤七<lb/>
視司馬僕不居然舜跖徒之分哉而其主人人品相業從<lb/>
<pb n="KR3j0166_WYG_002-13a"/>
可知矣<lb/>
黄氏云太宗飛白題翰林學士院曰玉堂之廬此四字<lb/>
出漢書李尋傳玉堂殿名而待詔者有直廬在其側元<lb/>
豐中有學士上言乞摘去二字使牓院門以為光寵詔<lb/>
可是以殿名名其院不典甚矣今相沿旣久知此亦少<lb/>
東坡以紫團蓡寄王定國詩谽谺土門口突兀太行頂<lb/>
豈惟團紫雲實自凌倒景剛風被草木真氣入苕穎舊<lb/>
聞人銜芝生此羊腸嶺㩥㩥虎豹鬛蹙縮龍蛇癭蠶頭<lb/>
<pb n="KR3j0166_WYG_002-13b"/>
試小嚼龜息變方騁矧予明真子已造浮玉境清宵月<lb/>
挂戸半夜珠落井灰心寧復然汗喘久已靜東坡猶故<lb/>
日北藥致遺秉欲持三椏根往侑九轉鼎為予置齒頰<lb/>
豈不賢酒茗<lb/>
皮日休謝人蓡詩神草延年出道家是誰披露記三椏<lb/>
開時底定涵雲液斸後還應帶石花名士寄來消酒渴<lb/>
野人煎處掇泉華從今湯劑如相贈不用金山焙上茶<lb/>
陸龜蒙和五葉初成椴樹隂紫團峰外即雞林名參鬼<lb/>
<pb n="KR3j0166_WYG_002-14a"/>
蓋須難見材似人形不可尋品第已聞升碧簡攜持應<lb/>
合重黄金殷勤潤取相如胏封禪書成動帝心<lb/>
東坡小圃五詠人蓡一首上黨天下脊遼東真井底𤣥<lb/>
泉傾海腴白露灑天醴靈田此孕育肩股或具體移根<lb/>
到羅浮越水灌清泚地殊風雨隔臭味終祖禰青椏綴<lb/>
紫萼圓實墮紅米窮年生意足黄土手自啟上藥無炮<lb/>
炙齕齧盡根柢開心定魂魄憂恚何足洒糜身輔吾軀<lb/>
旣食首重稽<lb/>
<pb n="KR3j0166_WYG_002-14b"/>
錢起紫蓡歌幷序紫蓡幽芳也五葩連萼狀飛禽羽舉<lb/>
俗名之五鳥花故山道人蘭若豐此藥挍書劉公詠歌<lb/>
俾余繼作逺公林下滿蒼苔春藥偏宜閒石開往往幽<lb/>
人尋水見時時仙蝶隔雲來隂陽彫刻花如鳥對鳳連<lb/>
雞一何小春風宛轉虎谿旁紫翼紅翹翻霽光貝葉經<lb/>
前無住色蓮花㑹裏暫留香蓬山才子憐幽性白雪陽<lb/>
春動新詠應知仙卉老煙霞莫賞夭桃滿蹊徑<lb/>
周繇以人蓡遺柯古詩人形上品傳方志我得真英自<lb/>
<pb n="KR3j0166_WYG_002-15a"/>
紫團慚非叔子空持藥更請伯言審細看<hi>按周詩殊劣伯言非抗字亦誤也</hi>
段成式求人蓡詩少賦令才猶彊作衆醫多失不能呼<lb/>
九莖仙草眞難得五葉靈根許惠無<lb/>
元和中裴晉公為盜所傷𨽻人王義扞刄死之公自為<lb/>
文以祭是歲進士纂義傳者什有二三余兒汸官唐山<lb/>
令夜有盜警小僕紀綱以身衛主死之余亦為文祭焉<lb/>
帖黄二字前已引王文貞所云著之唐國史補云黄勅<lb/>
既行下有小異同曰帖黄一作押黄此與今章奏帖黄<lb/>
<pb n="KR3j0166_WYG_002-15b"/>
不同<lb/>
國史補云天寶之風尚黨大厯之風尚浮貞元之風尚<lb/>
蕩元和之風尚怪<lb/>
唐趙璧善彈五弦人問其術曰吾之於五弦也始則心<lb/>
驅之中則神遇之終則天隨之吾方浩然不知五弦之<lb/>
為璧璧之為五弦也此語與莊子相似<lb/>
南唐徐知諤好蓄竒翫從粤商得一鳳頭彩翠奪目朱<lb/>
冠紺毛金嘴如生廣五寸其腦平正可為枕以錢五十<lb/>
<pb n="KR3j0166_WYG_002-16a"/>
萬償之<lb/>
劇談録元和中進士李賀善歌詩元相國稹年老以明<lb/>
經擢第常願結交執贄造門賀覽刺遽令閽者謂曰明<lb/>
經擢第何事來看李賀相國慚憤而退按元擢第既非<lb/>
遲暮於賀亦稱前輩詎容執贄造門反遭輕薄小説之<lb/>
不根如此<lb/>
經霜冬𤓰皮同朴硝煎湯治翻花痔立愈或以蘿葡代<lb/>
𤓰皮亦可　烏藥細磨冷濃茶治湯火瘡　生白礬末<lb/>
<pb n="KR3j0166_WYG_002-16b"/>
半分入臍以一指甲水滴之治婦人小便不通　細辛<lb/>
白茝雄黄以好酒研末入麝香少許服治蛇犬傷　鹽<lb/>
和油敷治鼅鼄齩遍身生絲　亂髮灰吹入鼻治鼻衂<lb/>
　黄連一兩酒浸曬吳茱萸一兩滾湯泡七八次聞桂<lb/>
花香止曬乾用神麴為餬作丸如桐子大食後以荷葉<lb/>
湯送下三十丸治梅核膈　蜜陀僧滑石等分薑汁調<lb/>
敷治腎囊瘡　金絲荷葉擣汁塗患處治蛇傷　甘草<lb/>
濃煎汁調地龍糞塗擦治小兒腎囊虗腫　人中白火<lb/>
<pb n="KR3j0166_WYG_002-17a"/>
煅存性一錢銅緑三分麝香為末二分擦治小兒走馬<lb/>
牙疳　端午日收桑葉隂乾為末空心滾白湯下治痔<lb/>
舊㯶燒灰置瓦上收火氣清晨温茶調服三四錢治婦<lb/>
人血山崩<hi>已上俱見嫏嬛記</hi>　橄欖解河豚毒槐花微煼與乾<lb/>
燕支等分同擣碎水調灌亦能解毒<hi>見輟耕録</hi>
新城東北有龎家湖亦名龎居士湖相傳以為龎居士<lb/>
沈金處然不知居士何許人也陶南邨輟耕録云相傳<lb/>
龎居士家貲鉅萬殊用勞神自念曰若以予人又恐人<lb/>
<pb n="KR3j0166_WYG_002-17b"/>
之我若不如置之無何有之鄉遂輦送大海中舉家脩<lb/>
道總成證果即此事也湖在錦秋湖之西青沙湖之東<lb/>
邑誌當補入<lb/>
陳去非語人云本朝詩慎不可讀者梅聖俞也不可不<lb/>
讀者陳無巳也見郤掃編如此議論殊不可解<lb/>
陶南邨述歴代醫師列殷仲堪於西晉又分貞白先生<lb/>
陶宏景為兩人疎謬甚矣<lb/>
元人俞文豹稱其兄文龍駮諸葛忠武之言曰孔明之<lb/>
<pb n="KR3j0166_WYG_002-18a"/>
才謂之知時務則可謂之明大義則未也謂之忠於劉<lb/>
備則可謂之忠於漢室則未也又龍泉葉氏習學記言<lb/>
論昭烈武侯謂其以一隅而抗天下與公孫述相去幾<lb/>
何又謂臣死之日不使内有餘帛外有贏財以負陛下<lb/>
然以上當更有事又謂鞠躬盡瘁死而後已至於成敗<lb/>
利鈍非臣之明所能逆覩此全不是議論又謂其於義<lb/>
利之際更宜詳處若其義不深其效不逺故材薄而功<lb/>
陋且與荀彧並稱凡詆諆忠武者無所不至若二子者<lb/>
<pb n="KR3j0166_WYG_002-18b"/>
可謂名教之罪人亦薛能之比與<lb/>
葉氏論史記伯夷列傳云負芻吳光皆弑君竊國子臧<lb/>
季札尚不恥立於其朝況武王周公以至仁大義滅商<lb/>
夷齊奚為而惡之云云以此尚論古人是長亂臣賊子<lb/>
之風短忠臣義士之氣其罪可勝誅哉<lb/>
葉氏論晉人物首推温嶠智以緯忠再匡晉室取與伸<lb/>
縮一本至誠充其所能非東晉人才也一人而已此論<lb/>
得之<lb/>
<pb n="KR3j0166_WYG_002-19a"/>
葉氏亟稱梁武帝情念在民精擇守宰拔舉人才不隔<lb/>
前後博雅通經精義不窮所謂游畋聲色翫好致敗之<lb/>
具色色無之不特江左所無秦漢以來語賢君者皆未<lb/>
易及此論亦自有見<lb/>
葉氏謂詩有美一人清揚婉兮邂逅相遇適我願兮序<lb/>
詩者謂男女思不期而㑹余固疑其非是案孔子引此<lb/>
以況程子然則凡詩人稱美人皆謂賢者其於刺滛貶<lb/>
色要須特有所指乃可從爾不然則彼何足以汚簡䇿<lb/>
<pb n="KR3j0166_WYG_002-19b"/>
而複載重出諄悉不已哉此論得之<lb/>
書奕云小説載人蓡果亦有據大食王遣人之海上見<lb/>
一方石石上有樹枝赤葉青蔥生小兒手足著枝上不<lb/>
語能笑<hi>書奕黄秉石著</hi>
張横浦家蓄犀帶一胯中有一月過望則見蓋犀牛望<lb/>
月之久故感其影於犀<lb/>
古今推好士者率以韓蘇竝稱余嘗考之退之非子瞻<lb/>
比也李翺與韓侍郎書云如兄者頗亦好賢然必甚有<lb/>
<pb n="KR3j0166_WYG_002-20a"/>
文辭兼能附已順我之欲則汲汲孜孜引拔之矣若不<lb/>
能然則將乞丐不暇安肯汲汲孜孜為之先後云云由<lb/>
此觀之退之但喜附已者耳安能盡天下之才如子瞻<lb/>
之好士者哉<lb/>
元丞相巴延使于闐國於井中得一玉佛白如截肪高<lb/>
可四五尺<lb/>
劉宋王惠為吏部尚書兄鑒好聚歛惠謂曰何用田為<lb/>
鑒怒曰無田何由得食惠又曰何用食為余常慕其人<lb/>
<pb n="KR3j0166_WYG_002-20b"/>
故從宦四十餘年祗守先人田廬惟增一别墅以其在<lb/>
山水之間耳<lb/>
隋獨孤后性妬忌後宫莫敢進御此猶婦人之常也以<lb/>
太子勇多内寵則䜛而廢之高熲賢相也其妾生子后<lb/>
聞而惡之屢譖於帝竟殺熲乃至諸羣臣有妾孕者必<lb/>
勸帝斥之一婦人之妬而其禍家國至此異哉<lb/>
雙槐歲鈔記宣德癸丑諭改進士為翰林六科庻吉士<lb/>
分兩等合三科進士共選二十八人前此解學士縉亦<lb/>
<pb n="KR3j0166_WYG_002-21a"/>
為中書科庻吉士云<lb/>
成化中南京給事中王淵王徽合疏劾内閹被謫時以<lb/>
言路風力北不如南為之語曰南京科道猛如虎九年<lb/>
考滿陞知府北京科道緜如羊九年考滿陞京堂蓋因<lb/>
淵徽二人發非謂例也<lb/>
洪武初進㑹試録止刻序文與執事官及中式姓名三<lb/>
塲題目至乙丑戊辰始刻文見黄瑜雙槐歲鈔<lb/>
華亭門人周庻常䇿銘<hi>彜</hi>寄元人揭曼碩泥金細書金<lb/>
<pb n="KR3j0166_WYG_002-21b"/>
剛經工妙不減二王末題字云翰林國史院編修臣揭<lb/>
徯斯奉勅焚香盥手拜書至治二年二月吉旦<lb/>
明大理莆田林炳章有留耕園别業殁後建祠其中子<lb/>
弟軰延師許國器讀書祠側萬厯己酉許科試不録無<lb/>
意秋闈暑月晝寢夢林告之云君今歲當薦賢書胡不<lb/>
赴省試覺而異之果以遺才入試中式己未登第又彭<lb/>
副使憲范諸生時讀書園中禱於神一日坐桐下忽一<lb/>
葉飄墮其前有蟲蝕成文曰今科而舉是年萬厯戊子<lb/>
<pb n="KR3j0166_WYG_002-22a"/>
果中式其弟某亦來禱復有葉墜下其文曰子亦能科<lb/>
某喜頗自負後竟老於諸生其子汝亨舉崇禎庚子科<lb/>
鄉試其靈騐如此此與九鯉湖皆在莆而知之者少<lb/>
康熈二十九年九月閩興化府西巖寺發地得一穴甃<lb/>
以巨甎甎上有花卉紋三面凸起旁篆太康八年八月<lb/>
日作辟亭使<hi>闕</hi>中獲古鏡一古劍一金環數枚環徑二<lb/>
寸劍脊有字土花剥蝕不可辨<lb/>
徐巨源<hi>世溥</hi>云江陵去揚州三千二百里已行一千三所<lb/>
<pb n="KR3j0166_WYG_002-22b"/>
有二千在此有何情何景而古雅雋永味之不盡凡作<lb/>
六朝樂府當識此意故録其語<lb/>
古同官同姓者率以所居之地别之如西楊東楊南楊<lb/>
東王西王<hi>直英</hi>皆君子也劉文和<hi>珝/</hi>劉文穆<hi>吉</hi>同居内閣<lb/>
稱東劉北劉而邪正判然<lb/>
知人實難宋富司馬諸公不能預燭王安石之姦明英<lb/>
宗以李文達公之殁諭王忠肅公使舉可任内閣者忠<lb/>
肅薦五人而萬安與焉殆不可曉若焦芳能薦劉文肅<lb/>
<pb n="KR3j0166_WYG_002-23a"/>
<hi>忠</hi>亦不可解豈以郷里故耶<lb/>
弇州盛事述載父子官三品以上者工部尚書畢亨子<lb/>
副都御史昭吾邑人也司空為𢎞正間名臣今墓在系<lb/>
河北岸中丞祔焉碑版尚存而宰樹翦伐盡矣毎過之<lb/>
輒為歎息<lb/>
何左丞眞初以義兵𠞰東莞賊王成陳仲玉等仲玉就<lb/>
禽懸賞購成成奴阿巢伺間縳成以出眞如格賞之而<lb/>
使具湯鑊烹阿巢此事與竇建德誅王軌奴事相類光<lb/>
<pb n="KR3j0166_WYG_002-23b"/>
武媿此多矣<lb/>
萊州府城東北滿家亭子有水石之觀地産石色理如<lb/>
碧玉瑩如水晶可為印章但苦質脆耳先兄考功客萊<lb/>
時余寄詩云雁門石砆谷崐山玉子岡古人風流入筆<lb/>
墨每恨道逺難㩦將滿家亭子水清妙試采瑶華來錦<lb/>
囊兄有答詩載集中南陽門人李鴻常貽余墨晶印章<lb/>
色如㸃漆而温潤如玉尤可愛余刻其文曰茗柯有實<lb/>
理鴻名相文達公裔孫也<lb/>
<pb n="KR3j0166_WYG_002-24a"/>
史載陳伯獻稱林文安公<hi>瀚</hi>賤者即之不知其為貴卑<lb/>
者即之不知其為尊愚不肖即之不知其為賢智獨非<lb/>
意相干者即之始知其凛然不可犯余常服膺斯言竊私<lb/>
淑之而媿未能也<lb/>
王文定論朱子不取東萊讀詩紀一條最為確論今録<lb/>
於此云東萊讀詩紀多是裁剪先儒成説擇其理之正<lb/>
者用之間有少出己見又皆謙退和平深得詩人本意<lb/>
且恪守序説推其甚難解處方以别義代之亦不犯程<lb/>
<pb n="KR3j0166_WYG_002-24b"/>
子説書必非古義轉使人薄之戒學者不可以朱子之<lb/>
言而遂輕視之也又曰朱子説詩大意盡具於此然甚<lb/>
是偏拗恐不得聖人刪述本意馬臨端文獻通考逐一<lb/>
辯之甚明切且使朱子見之當心服矣<lb/>
福王欲謚刑部尚書王世貞為文憲而孟津為相力沮<lb/>
之不識何意時同議補謚者高啟文愍周新忠直況鍾<lb/>
肅惠陶魯襄靖王思文端王三善襄烈朱燮元襄寧亦<lb/>
格不行<lb/>
<pb n="KR3j0166_WYG_002-25a"/>
四川劍州有小廟祀鄧艾余欲告州守廢之而未果追<lb/>
賦一絶云申屠曾毁曹暪廟常侍<hi>髙適逹夫</hi>還焚董卓祠劍<lb/>
閣至今思伯約蜀巫翻賽棘陽兒後閲唐彦謙詩云昭<lb/>
烈遺黎死尚羞揮刀斫石恨譙周如何千載留遺廟血<lb/>
食巴山伴武侯三代之直古今人所見畧同也<lb/>
元白長慶集皆有老劉白謂夢得元謂太眞非一人也<lb/>
唐彦謙齊文惠宫人詩認得前家令宫人淚滿裾那知梁<lb/>
佐命全是沈尚書余以事實考之誤也文惠太子武帝長子<lb/>
<pb n="KR3j0166_WYG_002-25b"/>
鬱林王之父蚤薨鬱林即位西昌侯鸞輔政鬱林失道<lb/>
鸞遂謀簒弑盡害髙武諸王是為明帝鸞之子東昏侯<lb/>
無道無罪殺尚書令蕭懿懿弟衍乃起兵於襄陽葢明帝<lb/>
乃高武二帝之仇而梁之革命在東昏之世與文惠相去逺<lb/>
矣不應捨蕭鸞而怨及梁也詩人之不核史事如此<lb/>
馬人見韓詩衙時龍户集上日馬人來注馬人出後漢<lb/>
書馬援傳又馬人繁昌山名在銅官鄉山多竒石形肖<lb/>
人馬宋人詩霧浴千峰失馬人<lb/>
<pb n="KR3j0166_WYG_002-26a"/>
梁亦有朱買臣元帝將也王僧辯既平侯景表請還都<lb/>
建鄴宗懔黄羅漢阻之而止及魏師逼江陵買臣拔劍<lb/>
欲斬二人以謝天下元帝曰此出朕意非二人之罪乃<lb/>
已<lb/>
　<lb/>
　<lb/>
　<lb/>
　<lb/>
<pb n="KR3j0166_WYG_002-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古夫于亭雜録卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古夫于亭雜録卷四</head> <lb/>
    <p>
<pb n="KR3j0166_WYG_004-1a"/>
欽定四庫全書<lb/>
　古夫于亭雜録卷四<lb/>
　　　　　　　　　　　刑部尚書王士禎撰<lb/>
檀弓季武子寢疾蟜固不説齊衰而入見曰斯道也將<lb/>
亡矣士惟公門説齊衰武子曰不亦善乎君子表微昔<lb/>
蕭頴士不脱齊衰謁李林甫近謝通判良琦不脱齊衰<lb/>
謁胡僉事在恪亦猶行古之道也李與胡怪而叱退之<lb/>
則不讀書之過也然公門脱齊衰而頴士不脱麻衣何<lb/>
<pb n="KR3j0166_WYG_004-1b"/>
以得至政事堂不可解也<lb/>
明世宗讀孟子至對齊宣王禮為舊君有服云云幾罷<lb/>
配享今觀㓂讎何服之有一語亦誠過矣以此垂訓後<lb/>
世且為亂臣賊子口實然吾觀檀弓子思對穆公之詞<lb/>
曰古之君子進人以禮退人以禮故有為舊君反服之<lb/>
禮今之君子進人若將加諸膝退人若將墜諸淵毋為<lb/>
戎首不亦善乎又何反服之禮之有此語亦太過當殊<lb/>
不類子思之言恐記者有所傅㑹耳總之此等議論猶<lb/>
<pb n="KR3j0166_WYG_004-2a"/>
是戰國譎詐相傾氣習如豫讓不報中行氏而報知伯<lb/>
皆是此一種見解祗從恩怨起見非天理民彛之正余<lb/>
昔題國士橋絶句云國士橋邊水千年恨未窮如聞柱<lb/>
厲叔死報莒敖公此詩自謂可以敦薄<lb/>
唐初削平羣㓂殺竇建德蕭銑而赦王世充宋太宗忌<lb/>
李後主賜牽機藥必置諸死而赦窮兇極惡之劉鋹古<lb/>
今刑章之失未有如是之甚者<lb/>
唐藩鎮跋扈至河北三鎮極矣而皆起於僕固懷恩之<lb/>
<pb n="KR3j0166_WYG_004-2b"/>
養㓂自重其禍遂與唐相終始中間止一魏博田𢎞正<lb/>
田布父子乃心王室盡變悖逆桀驁之風不愧忠臣孝子<lb/>
而皆不良於死天之報施善人何太憒憒耶宜朱滔王<lb/>
庭凑之流不絶於世也<lb/>
故友劉吏部公㦷<hi>體仁</hi>尺牘題跋風味不減蘇黄往與余<lb/>
往復最多今倂佚失偶從蠧簡中得其小札一通書法<lb/>
言語皆可寶翫因付大兒涑藏弆别録於此潤州握手<lb/>
謂我猶遊戲人間喜極淚下不知公㦷何人而先生眷眷若此<lb/>
<pb n="KR3j0166_WYG_004-3a"/>
揚署再晤見退衙時小書一屛書洛神賦壁上懸松圓<lb/>
詩老小景一幀匡牀棐几蕭然無㸃塵令人意消白沙<lb/>
客舍下馬踞牀為我特留一日集諸勝流修談讌之娛<lb/>
昔人有言不幸生末俗猶幸識元紫芝僕既幸識先生<lb/>
又辱眷眷若此想曾於無量阿僧祗刼奉養承事一切<lb/>
慧業文人故兹生乃享此報不落落也嘗與同人言讀<lb/>
同時它人作雖心知其什倍於我竊復漫臆儻假以問<lb/>
學似若可追至吾阮亭即使我更讀書三十年自覺去<lb/>
<pb n="KR3j0166_WYG_004-3b"/>
之愈逺正如仙人嘯樹其異在神骨之間又如天女微<lb/>
妙偶然動步皆中竒舞之節當使千秋後謂我為知言<lb/>
近所作既不欲刋布可時冩一通見示僕所纂汝頴集<lb/>
蒙宣索繕冩寄呈先君子遺集一卷幷呈不知能邀先<lb/>
生跋數語不姪子詩一幅閨房詩一册附發一笑粲亦<lb/>
委巷語耳近日兒女頗好文術但為之父兄者愧無以<lb/>
教之然不可不令先生知之也欲言無窮忽已紙盡西<lb/>
風有便時望嗣音公㦷為詩矯矯有竒氣常寄余五言<lb/>
<pb n="KR3j0166_WYG_004-4a"/>
云離居才幾日蘭葉春風生門外即流水布帆東下輕<lb/>
野處寡新友良辰多逺情思君如草色迢遞向蕪城<lb/>
又簡得友人董侍御玉虯<hi>文驥</hi>臨洛神十三行一卷自題<lb/>
後云宋思陵十三行賈似道所購九行後四行有悦生<lb/>
小印此子敬真蹟余從宋搨唐摹力追而不得其形模<lb/>
華亭公云趙松雪臨之少洛神疎雋之法當從悟入耳<lb/>
千年人蓡根作人形千年枸杞根作犬形中夜常出游<lb/>
烹而食之則仙去相傳有女道士師弟二人居深山中<lb/>
<pb n="KR3j0166_WYG_004-4b"/>
一日其徒汲水於井畔見一嬰兒抱歸成一樹根師大<lb/>
喜烹之未熟以糧盡下山為水阻不得還徒飢聞甑中<lb/>
氣香美遂食之比師歸已飛昇矣又揚州一老叜常擾<lb/>
衆酒食一日治具邀衆令丏者數人捧二盤至一蒸小<lb/>
兒一蒸犬也衆踧踖不敢食叜乃自食之以其餘分羣<lb/>
丏語衆曰此千年人蓡枸杞求之甚難食之者白日飛<lb/>
昇吾感諸君特以相報而乃不食信矣仙分之難也言<lb/>
未已而叜已上昇羣丏隨之矣<hi>五雜爼</hi>
<pb n="KR3j0166_WYG_004-5a"/>
人蓡出遼東上黨者最佳頭面手足皆具清河次之髙<lb/>
麗新羅又次之今生者不可得見其入中國者皆繩縳<lb/>
蒸而夾之故上有夾痕及麻綫痕新羅蓡雖大皆數片<lb/>
合而成之其力反減擇蓡惟取透明如肉及近蘆有横<lb/>
紋則不患其偽矣<hi>五雜俎</hi>
人蓡在本地價不甚髙過山海諸闗納税加以内監髙<lb/>
淮檄取動以數百斤計故近日佳者絶不至京師其中<lb/>
上者亦幾與白鏹同價矣<hi>五雜俎</hi>
<pb n="KR3j0166_WYG_004-5b"/>
王介甫云平生無紫團蓡亦活到今日案紫團上黨山<lb/>
名也本草及唐宋已來皆貴黨蓡今惟貴遼東及髙麗<lb/>
産佳者每一兩價至白金五兩而上黨每一斤價止白<lb/>
金二錢近人蓡禁嚴價驟貴始稍以黨蓡代之每一斤<lb/>
價至白金一兩有竒而購之亦不易也<lb/>
宋宣和間有妃嬪病𠻳侍醫胗治百計無效後遇賣藥<lb/>
者以十錢得十貼㩦入進之一服而瘥以百金購其方<lb/>
乃天花粉青黛也<lb/>
<pb n="KR3j0166_WYG_004-6a"/>
唐鄭相國年七十五為南海節度使以粤地卑濕得疾<lb/>
有訶陵國舶主進一方服之良騐乃録而傳之破故紙<lb/>
十兩擇净皮洒過擣簁令細胡桃肉三十兩湯浸去皮<lb/>
細研如泥入前末用好蜜和勻盛甆器中清晨以暖酒<lb/>
二合調藥一匙服之隨以飯壓如不飲酒以滾白水代<lb/>
之久服延年益氣悦心明目兼壯筋骨但忌食蕓薹羊<lb/>
血耳<lb/>
秦少游五言雨砌墮危芳風軒納飛絮六朝佳句也余<lb/>
<pb n="KR3j0166_WYG_004-6b"/>
少時在廣陵有句云露檻警孤鶴風櫺散叢菊汪鈍翁<lb/>
説鈴取此一聨云二句已逗漏柳柳州矣今全篇刪去<lb/>
不載集中葢余論詩絶句云風懷澄澹推韋柳佳處多<lb/>
從五字求解識無聲弦指妙柳州那得竝蘇州與東坡<lb/>
之論特相反故鈍翁云云<lb/>
竹坡詩話云李白柳公權俱與唐文宗論詩夫太白與<lb/>
文宗安得相及少隠譌謬不應至此豈傳録之誤耶<lb/>
慈谿姜編修西溟<hi>宸英</hi>為舉子時表聯中用塗抹堯典舜<lb/>
<pb n="KR3j0166_WYG_004-7a"/>
典字㸃竄清廟生民詩語監試御史不知出處指摘令<lb/>
易西溟曰此出李義山韓碑詩非杜撰也御史怒借微<lb/>
錯貼出之<lb/>
許顗彦周云東坡詩如長江大河飄沙卷沫枯槎束薪<lb/>
蘭舟繡鷁皆隨流矣珍泉幽磵澄澤靈沼可愛可喜無<lb/>
一㸃塵滓只是體不似江河耳余謂由上所云惟杜子<lb/>
美與子瞻足以當之由後所云則宣城水部右丞襄陽<lb/>
蘇州諸公是也大家名家之别在此<lb/>
<pb n="KR3j0166_WYG_004-7b"/>
宋熈寧中㑹稽僧重喜有詩云地爐無火一囊空雪似<lb/>
楊花落歳窮乞得苧麻縫破衲不知身在寂寥中此詩<lb/>
甚佳惜不遇坡公與佛印參寥守詮清順軰同蒙品藻<lb/>
耳<lb/>
紫微詩話載張子厚詩井丹已厭嘗蔥葉庾亮何勞惜<lb/>
薤根按三韭二十七乃杲之事與元䂓何涉張誤用而<lb/>
居仁亦無辯證何也<lb/>
長洲尤太史悔菴<hi>侗</hi>晚年作詩中二十四友歌乃仿杜<lb/>
<pb n="KR3j0166_WYG_004-8a"/>
飲中八仙歌之體所載皆海内名士之已殁者而中亦<lb/>
及余盖因先兄西樵考功而連類及之也詩見本集辭<lb/>
多不錄<lb/>
菽園雜記言明時頒厯後各布政司送厯于諸司大臣<lb/>
旁午於道每百本為一塊有一家送至十塊二十塊者<lb/>
誠亦太費然亦可以見當時物力之豐余為侍郎總憲<lb/>
時本衙門司務領厯不過二十冊至為刑部尚書則不<lb/>
過十餘冊耳及家居本院司所送總計不過五六冊此<lb/>
<pb n="KR3j0166_WYG_004-8b"/>
亦物力盈絀之一徴也<lb/>
明故事四月八浴佛日賜百官不落夾萬厯中慈聖李<lb/>
太后宫中祀九蓮菩薩四月供不落夾先從祖季木<hi>象春</hi>
考功詩云慈寧宫裏佛龕崇瑶水珠鐙照碧空四月䖍<lb/>
供不落夾内官催辦小油紅盖故事四月供佛後即賜<lb/>
百官不始萬厯也夾菽園雜記作莢<lb/>
李白謂五言為四言之靡七言又其靡也至於詞曲又<lb/>
靡之靡者詞如少㳺易安固是本色當行而東坡稼軒<lb/>
<pb n="KR3j0166_WYG_004-9a"/>
直以太史公筆力為詞可謂振竒矣元曲之本色當行<lb/>
者不必論近如徐文長漁陽三弄木蘭從軍沈君庸之<lb/>
覇亭秋梅邨先生之通天臺尤悔菴之黒白衛李白登<lb/>
科激昻慷慨可使風雲變色自是天地間一種至文不<lb/>
敢以小道目之<lb/>
菽園雜記云凡咽喉初覺壅塞一時無藥以紙絞探鼻<lb/>
中或齅皁角末歕嚏數次可散熱毒仍以李樹近根皮<lb/>
磨水塗喉外即愈<lb/>
<pb n="KR3j0166_WYG_004-9b"/>
鄉前軰某公入秋闈䇿問天文不能悉偶憶地理一篇<lb/>
遂用塞白自謂必無望矣牓發中式及領卷閲之批云<lb/>
題問天文而子兼言地理可稱博雅之甚文章遇合信<lb/>
有命哉<lb/>
李西涯樂府謝鐸潘辰所評按辰青田人父流清游太<lb/>
學與岳文肅公季方友善流清早卒辰少孤流落京師<lb/>
文肅一日過陳緝熙見其友李斯式愕視乆之曰此吾<lb/>
友潘流清也命工冩其真以遺辰辰持歸示其母母涕<lb/>
<pb n="KR3j0166_WYG_004-10a"/>
泣而藏之事載菽園雜記近日嘉定李長衡與景陵譚<lb/>
友夏貌相似友夏有詩云他年誰後死優孟免躊躇<hi>文正</hi>
<hi>乃岳之壻</hi>
陳其年<hi>維崧</hi>少有文名於江左數竒落魄一日過京口有<lb/>
相士熟視良乆曰君五十後當入翰林然不由科甲人<lb/>
皆笑以為妄或贈詩云朝來日者橋邊過見説功名似<lb/>
馬周後康熙己未果以博學宏詞薦入翰林為檢討吾<lb/>
鄉長官玉<hi>琯</hi>為諸生時一星士决其丙戌必中鄉試亦<lb/>
<pb n="KR3j0166_WYG_004-10b"/>
以為妄後順治丙戌再行鄉試果中式又鄒平馬驄御<lb/>
<hi>驌</hi>以順治丙戌中鄉試己亥中㑹試皆添設之科也<lb/>
掖縣張大司㓂北海<hi>忻</hi>夫人陳大學士文安公端母也<lb/>
張與胡中丞為姻家胡故有優伶一部一日兩夫人宴<lb/>
㑹張謂胡曰聞尊府梨園最佳胡古樸不曉文語輒應<lb/>
曰如何稱得梨園不過老棗樹幾株耳左右皆匿笑萊<lb/>
人因號胡氏班為老棗樹班<lb/>
陳其年以四六詩餘冠絶一世然其詩亦豪邁有竒氣<lb/>
<pb n="KR3j0166_WYG_004-11a"/>
嘗贈先西樵兄及余詩云名士終朝能妄語盖反用世<lb/>
説語也又贈山隂吕生云馬中赤兔人中布用成語尤<lb/>
竒<lb/>
本朝詩餘頗有十數名家惟禾中曹講學顧菴<hi>爾堪</hi>南谿<lb/>
詞沖澹如陶靖節田園詩彭少宰羨門<hi>孫遹</hi>延露詞清新<lb/>
俊逸逼似秦李二家尤天然難及毘陵董孝廉舜民<hi>元愷</hi>
蒼梧詞感慨悲凉不減横槊亦後勁也<hi>三家詞皆余所選定故特論之</hi>
宋孫奕季昭示兒編云泗州大聖傳和尚何國人也考<lb/>
<pb n="KR3j0166_WYG_004-11b"/>
隋書西域傳有何國東坡雪夜詩試掃北臺看馬耳不<lb/>
隨埋没有雙尖次公曰馬耳山名殊不知王晉之與霍<lb/>
辦雪夜對談曰看北臺馬耳菜何如左右曰有兩尖在<lb/>
坡正用此事趙未見而妄為是説耳然孫亦不注出處<lb/>
桐城方邵邨<hi>亨咸</hi>侍御坦菴詹事<hi>拱乾</hi>次子㓜而頴慧父竒<lb/>
愛之命小名曰姐哥以嬌女況之也坦翁寓廣陵余時<lb/>
為揚州節推以年家子見明日語人曰王君才美勝吾<lb/>
姐哥邵邨亦語余曰吾書畫度曲事事過子惟作五七<lb/>
<pb n="KR3j0166_WYG_004-12a"/>
字則逺不及嘗為予畫兩扇其一花樹上作一雀雛其<lb/>
一子母雞小者如豆意態如生殆入神品其詩初未入<lb/>
格後游汴梁手書近詩作長卷寄余京師風調格律無<lb/>
一不合惜未裝潢今忘之矣<lb/>
示兒編云句讀字自漢有之周禮宫正春秋以木鐸修<lb/>
火禁凡邦之事蹕鄭司農讀火絶之云禁邦之事蹕若<lb/>
今之衛士填街蹕也鄭康成注春秋以木鐸修火禁句<lb/>
絶讀徐音豆韓退之師説云彼童子之師授之書而習<lb/>
<pb n="KR3j0166_WYG_004-12b"/>
其句讀者也洪曰讀音豆馬融笛賦云覩法於節奏察<lb/>
度於句投注投徒鬬切句投猶章句也其字畫異而音<lb/>
訓同也<lb/>
又云章句孔安國曰自古而有篇章之名故那序曰得<lb/>
商頌十二篇東山序曰一章言其完足也句則古者謂<lb/>
之言論語曰一言以蔽之曰思無邪則以一句為一言<lb/>
趙簡子稱子太叔遺我以九言皆以一句為一言秦漢<lb/>
以來諸儒各為訓詁乃有句詩家有四言五言六言七<lb/>
<pb n="KR3j0166_WYG_004-13a"/>
言則又以一字為一言也<lb/>
孫季昭説經釋詩黽勉從事句云黽鼃屬也周禮蟈氏<lb/>
掌去鼃黽注謂鼃為蟈黽耿黽也蛙黽之行勉强自力<lb/>
故曰黽勉如猶豫孤疑之類也説甚新又云月令仲春<lb/>
言鷹化為鳩喜其能變不仁之心也如王制言鳩化為鷹<lb/>
然後設罻羅周禮司裘注亦云仲秋鳩化為鷹而月令<lb/>
於仲秋當言而不言者嫌其變而之不仁也康熙癸丑<lb/>
余邑新城之曹邨有羣鳩食麥則鳩之害稼有同於蟊<lb/>
<pb n="KR3j0166_WYG_004-13b"/>
螣所謂鷹眼未化者非耶又何變不仁之有<lb/>
孫氏解論語哀公問社章云哀公患三桓之侈欲以諸<lb/>
侯去之為日久矣而惡其彊故假古人弗用命戮于社<lb/>
之意為問宰我謂周人以粟使民戰栗勸之以誅也夫<lb/>
子警之曰成事不説云云謂三桓自宣公以來勢偪公<lb/>
室積威五世莫能制之一旦欲誅之則昭公之事可鑒<lb/>
矣<hi>昭公二十三年季平子作亂昭公奔晉</hi>哀公能自治三桓之禍自息無<lb/>
事於誅也<lb/>
<pb n="KR3j0166_WYG_004-14a"/>
子見南子章説者皆引史記以謂孔子見衛靈公寵姬<lb/>
南子非也考之家語孔子適衛子驕為僕<hi>顔髙</hi>靈公與夫<lb/>
人南子同車出使孔子為次乘孔子恥之且夫子方以<lb/>
季桓子受齊女樂去魯適衛至衛又恥為次乘豈肯輕<lb/>
身以先於匹婦哉此必魯之南蒯耳昭公十四年南蒯<lb/>
奔齊侍飲於景公公曰畔夫對曰臣欲張公室也南蒯<lb/>
欲弱季氏而强公室夫子故欲往見之將以興魯也此<lb/>
等議論極有見<lb/>
<pb n="KR3j0166_WYG_004-14b"/>
竊比於我老彭案大有卦匪其彭陸音步郎反子夏作<lb/>
旁老彭當讀如匪其彭之彭音旁旁側也欲自比於老<lb/>
子之側葢謙詞也考曾子問記孔子問諸老聃者屢矣<lb/>
家語亦云孔子問禮於老𥅆此孔子欲自附於老𥅆之<lb/>
側之騐也舊説以為彭祖彭祖六經所不載聖人所不<lb/>
道豈孔子之願比者哉<lb/>
自行束脩以上束脩漢儒謂十段脯為束脩葢因禮記<lb/>
束脩之問不出境誤之也鄭康成注謂年十五以上也<lb/>
<pb n="KR3j0166_WYG_004-15a"/>
後漢杜詩薦伏諶曰自行束脩迄無毁玷注謂年十五<lb/>
以上然以經意詳之亦非也鄭均傳曰均束脩安貧太<lb/>
守薦劉般曰束脩至行延篤傳曰吾自束脩以來為人<lb/>
臣不䧟於不忠為人子不䧟於不孝皆同此意方性夫<lb/>
解禮記束脩之問謂與論語名同而實異其説以為約<lb/>
治其身則無不誨之深得所謂人潔己以進與其潔也<lb/>
之意案已上數條皆不易之論録之<lb/>
陸容文量曰駙馬都尉本秦官漢有奉車都尉主車與<lb/>
<pb n="KR3j0166_WYG_004-15b"/>
駙馬都尉主駙馬尉都尉主羽林騎是謂三都尉今數<lb/>
列侯曰公侯駙馬伯省文耳若施之章奏當云駙馬都<lb/>
尉乃止稱駙馬臣某誤也余案唐宋已來中書省為宰<lb/>
相之署今内閣中書舍人尚沿古中書舍人舊名官銜<lb/>
應稱中書舍人每見鄉㑹試録列銜止云内閣中書則<lb/>
是以古署名為官稱踳誤甚矣不可不正<lb/>
順治初有太原進士趙瑾字懿侯官長洲知縣江西新<lb/>
城進士楊思本字因之其詩皆似才調集非一時噉名<lb/>
<pb n="KR3j0166_WYG_004-16a"/>
者所及而世罕知之<lb/>
纂本朝詩者數十家大都以為結納之具風騷一道江<lb/>
河日下皆若輩為之惟施愚山藏山集葉訒菴獨賞集<lb/>
陳其年篋衍集卷帙不多猶有殷璠高仲武唐選之風<lb/>
陳伯璣<hi>允衡</hi>國雅始甚矜貴不妄入一篇後遂汎濫可惜<lb/>
其詩慰一編先已成書乃可傳葢無所瞻徇故也上元<lb/>
龔賢字半千纂詩遇率近體專宗晚唐亦不至惡道<lb/>
猫生子胎衣隂乾燒灰存性溫酒服之治噎塞疾然猫<lb/>
<pb n="KR3j0166_WYG_004-16b"/>
生子後即食胎衣必伺而急取方可得<lb/>
明𢎞治學正王庭病大便下血瀕危昏憒中聞人語之<lb/>
曰喫小水果飲溺一盌而甦乃日飲之漸愈<lb/>
康熙己未博學宏詞之徵<lb/>
御試於體仁閣首題璿璣玉衡賦前蘇松糧儲道參議<lb/>
壬辰進士臨川李仲章來泰冠塲雖彭羡門少宰壓卷<lb/>
亦當遜之李改翰林院侍講一典湖廣鄉試未幾死<lb/>
宋末浦江吳渭清翁作月泉吟社以范石湖春日田園<lb/>
<pb n="KR3j0166_WYG_004-17a"/>
雜興為題中選者若干人謝臯羽所評定至今人艷稱<lb/>
之順治丁酉余在濟南明湖倡秋栁社南北和者至數<lb/>
百人廣陵閨秀李季<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>王璐卿亦有和作後二年余至<lb/>
淮南始見之葢其流傳之速如此同年汪鈍翁在蘇州<lb/>
為栁枝詩十二章仿月泉例徴詩淛西江南和者亦數<lb/>
百人<lb/>
亡友姜編修西溟<hi>宸英</hi>以古文名當世其文滂沛英發於<lb/>
蘇分為多未第時以薦舉入明史館分纂刑法志極言<lb/>
<pb n="KR3j0166_WYG_004-17b"/>
明三百年詔獄廷杖立枷東西厰衛緹騎之害其文痛<lb/>
切淋漓不減司馬子長其論文則謂六經而下衰於左氏<lb/>
再振於戰國策葢其為文本挾縱横之氣故云爾常選<lb/>
唐文粹之文出以示余惜未借鈔今其家尚存此本與<lb/>
否不可知曾語其從弟孝亷宸萼訪之未見示也<lb/>
桐城方嵞山<hi>文</hi>少有才華後學白樂天遂流為俚鄙淺<lb/>
俗如所謂打油釘鉸者余常問其族子邵邨<hi>亨咸</hi>曰君家<lb/>
嵞山詩果是樂天否邵邨笑曰未敢具結狀須再行查<lb/>
<pb n="KR3j0166_WYG_004-18a"/>
菽園載成化間提督徐州倉太監韋通於桓山寺鑿井<lb/>
得獨輪銅車一色緑如瓜皮洒而視之上有識文陸機<lb/>
造三字重三十鈞推之輪轉而可行進於朝但不知當<lb/>
日造此何所用之徐又非士衡常游之地何以瘞桓山<lb/>
地中不可得而詳也<lb/>
病霍亂煎香薷湯泠飲之或掘井為坎汲井水於中飲<lb/>
之亦可最忌飲熱湯若飲熱米湯必死<lb/>
姚寛西溪叢語於陶詩聞有田子春節義為士雄引漢<lb/>
<pb n="KR3j0166_WYG_004-18b"/>
書劉澤傅髙后時齊人田生云云楚漢春秋田生名子<lb/>
春按此詩上句云辭家夙嚴駕當往至無終無終正田<lb/>
疇居處田疇傳云字子春有何可疑况劉澤傳之田生乃<lb/>
齊人其說謁者張卿乃游士說客之流安得稱節義而<lb/>
淵明企慕之至形於篇什如此耶寛字令威宋人出處<lb/>
見葉水心集<lb/>
康熙四十六年邑東唐山店民家有豬生子人面眉目<lb/>
口鼻悉具惟兩耳及身則豕也擊殺之又轅固莊豬生<lb/>
<pb n="KR3j0166_WYG_004-19a"/>
四子其二一人面人身手足亦如人惟爪似豕而兩耳<lb/>
則居然豕也其一人身手足亦如之而無首兩耳生肩<lb/>
上怪而擊殺之同時徐家店有豬生象墮地即死是年<lb/>
六月霪雨大水害稼<lb/>
是嵗七月吳郡木凟有譚氏女子納凉於庭忽墜一星<lb/>
如石壓焉頃之復甦則已化為男子<lb/>
古人山水之作莫如康樂宣城盛唐王孟李杜及王昌<lb/>
齡劉眘虚常建盧象陶翰韋應物諸公捜抉靈奥可謂<lb/>
<pb n="KR3j0166_WYG_004-19b"/>
至矣然總不如曹操水何澹澹山島竦峙二語此老殆<lb/>
不易及<lb/>
捫蝨新話載蔡相當國日適有美闕兩選人競欲得之<lb/>
蔡曰能誦盧仝月蝕詩乎一耆年者應聲而誦如瓶㵼<lb/>
水一座盡傾蔡大喜遂得美除近日崐山顧<hi>炎武</hi>寧人號<lb/>
强記在京師一日㑹於邸舍余謂之曰先生博學強記<lb/>
請誦古樂府蛺蝶行一過當拜服顧即琅琅背誦不失<lb/>
一字葢此篇聲字相雜無句讀又無文理可尋最為難<lb/>
<pb n="KR3j0166_WYG_004-20a"/>
讀故也<lb/>
鍾嶸詩品余少時深喜之今始知其踳謬不少嶸以三<lb/>
品銓叙作者自譬諸九品論人七略裁士乃以劉楨與<lb/>
陳思竝稱以為文章之聖夫楨之視植豈但斥鷃之與<lb/>
鵾鵬耶又置曹孟徳下品而楨與王粲反居上品他如<lb/>
上品之陸機潘岳宜在中品中品之劉崐郭璞陶潛鮑<lb/>
照謝脁江淹下品之魏武宜在上品下品之徐幹謝莊<lb/>
王融帛道猷湯恵休宜在中品而位置顛錯黒白淆譌<lb/>
<pb n="KR3j0166_WYG_004-20b"/>
千秋定論謂之何哉建安諸子偉長實勝公幹而榮譏<lb/>
其以筳扣鐘乖反彌甚至以陶潛出於應璩郭璞出於<lb/>
潘岳鮑照出於二張尤陋矣又不足深辯也<lb/>
金人劉祁京叔歸潛志章宗春水放海青趙黄山渢應<lb/>
制立進詩云駕鵝初暖下陂唐羽騎星馳入建章黄繖<lb/>
輕陰隨鳳輦緑衣小隊出鷹坊摶空玉爪凌霄漢瞥眼<lb/>
風毛墮雪霜共喜園林得新薦侍臣齊捧萬年觴章宗<lb/>
大喜之以為非宿搆不能至此此詩雖唐宋名人應制<lb/>
<pb n="KR3j0166_WYG_004-21a"/>
不能過也<lb/>
小說記漢昭烈帝有一玉人常置甘夫人帳中月映之<lb/>
與玉人一色此真不經之談昭烈在劉景升座上感髀<lb/>
裏肉生慨然流涕乃屑作此兒女態乎唐人有題劉郎<lb/>
浦詩云吳蜀成婚此水潯明珠步障幄黄金誰將一女<lb/>
輕天下欲換劉郎鼎峙心此語差識得英雄本色<lb/>
息夫人廟今曰桃花夫人廟王摩詰詩云莫以今時寵<lb/>
能忘舊日恩看花滿眼淚不共楚王言杜牧之詩云細<lb/>
<pb n="KR3j0166_WYG_004-21b"/>
腰宫裏露桃新脈脈無言度㡬春至竟息亾縁底事可<lb/>
憐金谷墜樓人近益都孫相國沚亭<hi>廷銓</hi>詩云無言空有<lb/>
恨兒女粲成行則以詼嘲出之令人絶倒<lb/>
温庭筠詩古戍落黄葉浩然離故闗髙風漢陽渡初日<lb/>
郢門山此晚唐而有初唐氣格者最為髙調至於鷄聲<lb/>
茅店月人跡板橋霜乃近俗諦世人顧亟賞之而罕知<lb/>
前作之妙豈知詩者哉<lb/>
故大司㓂蔚州魏敏果公<hi>象樞</hi>在京師與余投契甚深所<lb/>
<pb n="KR3j0166_WYG_004-22a"/>
作詩文每相質證一字一句瑕纇必指公顧大喜語其<lb/>
子今宫諭無偽<hi>學誠</hi>曰吾在都數十載閲人多矣所心折<lb/>
者惟有阮亭耳諭徳甲申秋入都為余言如此<lb/>
吳天章<hi>雯</hi>天才超軼人不易及嘗為余題倪雲林畫云<lb/>
豈但穠華謝桃李空林黄葉亦無多尋常眼前語正自<lb/>
百思不到晚買小圃中條之陰有竹數百竿梅橘各數<lb/>
株余題之曰中條竹隠乃未及歸老而天章死矣惜哉<lb/>
其集遺言屬余刪定後世必有知之者<lb/>
<pb n="KR3j0166_WYG_004-22b"/>
唐末之文吾喜杜牧孫樵宋南渡之文吾喜陸游羅願<lb/>
元文吾喜戴表元明初之文吾喜徐一䕫明季之文吾<lb/>
喜嘉定婁堅臨川傅占衡餘姚黄宗羲<lb/>
竟陵鍾伯敬集中早朝詩一聯云殘雪在簾如落月輕<lb/>
煙半樹信柔風閲之不覺失笑如此措大寒乞相乃欲<lb/>
周旋金華殿中將易千門萬户為茅茨土堦耶<lb/>
閩有朱竹色如丹砂余嘗寄書門人李中丞質君殷太<lb/>
學彦來求一枝作杖彦來云舊惟古田縣一僧舎有之<lb/>
<pb n="KR3j0166_WYG_004-23a"/>
周櫟園侍郎求以為杖自後官閩者競取之遂成故事<lb/>
僧苦之竟剷去其種絶矣<lb/>
余前言鹿<graphic n="KR1430" url="https://raw.githubusercontent.com/kanripo/KR-Gaiji/master/images/KR1430.png" mimeType="image/png"/>二字未詳適閲王伯厚漢制考引周禮麋<lb/>
鹿魚為菹注云今益州有鹿<graphic n="KR1430" url="https://raw.githubusercontent.com/kanripo/KR-Gaiji/master/images/KR1430.png" mimeType="image/png"/>者近由比為之矣<hi>
                        <graphic n="KR1430" url="https://raw.githubusercontent.com/kanripo/KR-Gaiji/master/images/KR1430.png" mimeType="image/png"/>於偽反</hi>
疏益州人將鹿肉畜之<graphic n="KR1430" url="https://raw.githubusercontent.com/kanripo/KR-Gaiji/master/images/KR1430.png" mimeType="image/png"/>爛謂之鹿<graphic n="KR1430" url="https://raw.githubusercontent.com/kanripo/KR-Gaiji/master/images/KR1430.png" mimeType="image/png"/>也<lb/>
又素沙注素沙者今之白縳也<hi>縳音絹</hi>六服皆袍制以白<lb/>
縳為裏使之張顯今世有沙縠者名出於此則古沙紗<lb/>
縳絹字皆通用<lb/>
<pb n="KR3j0166_WYG_004-23b"/>
小說有唐解元詭娶華學士家婢秋香事乃江陰吉道<lb/>
人非伯虎也吉父為御史以建言譴戍道人於洞庭遇<lb/>
異人得道術能役鬼神嘗游虎丘時有兄之喪上襲麻<lb/>
衣而内著紫綾褌適上海一大家㩦室亦游虎丘其小<lb/>
婢秋香者見吉衣紫顧而一笑吉以為悦己也詭裝變<lb/>
姓名投身為僕久之竟得秋香為室一日遯去大家跡<lb/>
之知為吉厚贈奩具遂為翁壻華則吉之本姓云<lb/>
唐鄭谷浯谿詩曲曲清江疊疊山白雲白鳥在其間漁<lb/>
<pb n="KR3j0166_WYG_004-24a"/>
翁醉睡又醒睡誰道皇天最惜閒又唐嶺南節度使蔡<lb/>
京泊浯谿詩停橈積水中極目孤煙外借問浯谿人誰<lb/>
家有山賣　右二詩余作浯谿考亦遺之今從萬首絶<lb/>
句錄出當補入之逺搜僻祕而近失之睂睫之間殊自<lb/>
笑也<lb/>
王渙字羣吉唐末人常作惆悵詩者載在唐詩紀事而<lb/>
才調集譌作王之渙洪容齋亦仍之勿論詩之氣格相<lb/>
去霄壤而開元間人預詠霍小玉崔鶯鶯事豈非千古<lb/>
<pb n="KR3j0166_WYG_004-24b"/>
笑柄余選才調集萬首絶句乃為正之<lb/>
唐末朱温躬為弑逆盡滅昭宗諸子而盜取神器時藩<lb/>
鎮聲大義以討賊名正言順者惟河東耳而通鑑以㓂<lb/>
書與書武侯㓂魏同不知温公與劉道原范淳父軰當<lb/>
日何所見而好惡拂人之性乃至於此使非新安綱目<lb/>
瓊山世史正綱改書討君臣大義將澌滅於天下矣孰<lb/>
謂温公大賢而有是哉<lb/>
章丘諸生李觀善醫常傳治小便不通一方用犀角瑇<lb/>
<pb n="KR3j0166_WYG_004-25a"/>
瑁二味研水服之果立効<lb/>
余家有疑耀一書凡七卷乃李贄所著而其門人張萱<lb/>
序刻者余嘗疑其為萱自纂而駕名於贄盖以中數有<lb/>
校秘閣書及修玉牒等語萱嘗為中書舎人纂文淵閣<lb/>
書目而贄未嘗一官禁近也及觀論温公一條中云余<lb/>
鄉海忠介益信不疑萱廣東人與忠介正同鄉里然必<lb/>
駕名於李又何説也<lb/>
　<lb/>
<pb n="KR3j0166_WYG_004-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古夫于亭雜録卷四<lb/>
</p>
<p>
</p>
  </div>
</body>
</text>
</TEI>
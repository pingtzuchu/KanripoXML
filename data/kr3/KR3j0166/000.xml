<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古夫于亭雜録</head>
    <p>
<pb n="KR3j0166_WYG_000-1a"/>
欽定四庫全書　　　　　子部十<lb/>
　古夫于亭雜録　　　　　雜家類三<hi>雜說之屬</hi>
　　提要<lb/>
　　　　<hi>臣</hi>等謹案古夫于亭雜録五卷<lb/>
　　　國朝王士禎撰士禎以康熈甲申罷刑部尚書<lb/>
　　　　里居乙酉續成香祖筆記之後復采綴聞見<lb/>
　　　　以成此書自序謂無凡例無次第故曰雜以<lb/>
　　　　所居漁子山有古夫于亭因以為名其中如<lb/>
<pb n="KR3j0166_WYG_000-1b"/>
　　　　據西京襍記鈎弋夫人事以駁正史則誤採<lb/>
　　　　偽書據貴耳集以王安石為秦王廷美後身<lb/>
　　　　則輕信小説據詩元龜象齒之文謂韓非希<lb/>
　　　　見生象之語不足為信據易匪其彭之文謂<lb/>
　　　　竊比老彭彭當音旁訓為側據子華子證詩<lb/>
　　　　有美一人據示兒編解詩黽勉從事則附㑹<lb/>
　　　　經義以張為為南唐人以俞文豹為元人亦<lb/>
　　　　失於考核然如謂岳珂桯史之名出於李徳<lb/>
<pb n="KR3j0166_WYG_000-2a"/>
　　　　裕辨劉表碑非蔡邕作辨貼黄古今不同辨<lb/>
　　　　劇談録元稹見李賀之妄辨丹鉛録載蘇軾<lb/>
　　　　詞之謬辨洪邁萬首絶句辨西溪叢話誤引<lb/>
　　　　田子春辨才調集誤題王之渙辨唐彦謙誤<lb/>
　　　　詠齊文恵太子宮人皆引據精核品題諸詩<lb/>
　　　　亦皆惬當而記董文驥論擬李白孟浩然詩<lb/>
　　　　記汪琬論新異字句不諱所短若預知其詩<lb/>
　　　　派流弊而防之者可謂至公之論異乎沾沾<lb/>
<pb n="KR3j0166_WYG_000-2b"/>
　　　　自䕶者矣乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0166_WYG_000-3a"/>
古夫于亭雜録序<lb/>
嵗晚長安殘雪初霽九衢泥深三尺蹇衛駕小車阻淖<lb/>
不得前徘徊道左識蔣五靜山故居問緑楊紅杏之軒<lb/>
已易他姓訪其子於街南頽坦敗簏昔之香盌酒彞縹<lb/>
囊緗帙零落不可復覩獨大司㓂新城先生夫于亭雜<lb/>
録鏤板插架蓬勃塵沙亟取歸補其殘缺使復完好因<lb/>
憶疇昔辛未之冬偶和先生石帆亭諸詠吾鄉少宰羡<lb/>
門彭公取粘齋壁先生一見擊賞明年春于慈仁海棠<lb/>
<pb n="KR3j0166_WYG_000-3b"/>
花下向諸先達稱余名無人知者葢余方年少自顧學<lb/>
殖淺鄙青袍白苧偶踏軟紅又鮮有氣力者為之汲引<lb/>
以故于名流鉅公未敢通一刺即有相識不過視為尋<lb/>
常無聞之人而先生偶閲壁間詩輒念之不置先生之<lb/>
扶奬後進其用心有大過人者矣先生沈神六籍貫穿<lb/>
百家朝堂政事之暇時作經生咿唔心目所遇釐正蹖<lb/>
駮或事恐失𫝊亟為表微積日累月薈成雜録五卷而<lb/>
以己之精意别解寓焉夫神經怪牒支離汗漫間有嗜<lb/>
<pb n="KR3j0166_WYG_000-4a"/>
茄亦非公好至于捜討佚事排比義類徒供捃摭而中<lb/>
無上下千古之識均毋足存先生于絙窻風雨明燈花<lb/>
月或燕居孤坐或對客劇談意有所得筆之于書若不<lb/>
經意者然而舉事詮理必歸至當由其平生浸滛卷帙<lb/>
冰解的破故拂素含毫根柢深厚非掇拾補綴誇竒鬭<lb/>
麗不堪尋味者比今先生天上騎箕靜山又玉樓超召<lb/>
堂前舊燕故壘難尋此板流傳㡬為爨釜之燄盛衰今<lb/>
昔僅一彈指頃不勝感愴云康熙辛丑十二月廿日海<lb/>
<pb n="KR3j0166_WYG_000-4b"/>
鹽俞兆晟<lb/>
</p>
<p>
</p>
  </div>
</body>
</text>
</TEI>
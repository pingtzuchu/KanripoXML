<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古夫于亭雜錄卷一</head> <lb/>
    <p>
<pb n="KR3j0166_WYG_001-1a"/>
欽定四庫全書<lb/>
　古夫于亭雜錄卷一<lb/>
　　　　　　　　　　　刑部尚書王士禎撰<lb/>
司馬文正公徽言僅二卷公雜采春秋外傳孔子家語<lb/>
孟子荀卿韓詩外傳諸書之言為之又有有其目而無<lb/>
其辭者春秋繁露法言太𤣥文中子新書新序說苑潛<lb/>
夫論管子莊子墨子意林李翺十餘種陳氏曰司馬温<lb/>
公手鈔諸子題其末曰余此書類舉人鈔書然舉人獵<lb/>
<pb n="KR3j0166_WYG_001-1b"/>
其辭余覈其意舉子志科名余志道德其首書迂叜年<lb/>
六十有八盖公在相位時且將屬疾而好學不厭克勤<lb/>
小物如此所鈔自國語而下六書其目三百一十有二<lb/>
小楷端謹百世之下使人肅然起敬真蹟藏邵康節家<lb/>
其諸孫䢍守漢嘉從邵氏借而刻之攜其版歸越今在<lb/>
其羣從述尊古家是書無門類無義例盖未成之書也<lb/>
東萊張夙行刻之大梁有尉氏阮漢聞太沖序<lb/>
安丘女子梁頎字秀中號褏石道人歸韓生頗能詩常<lb/>
<pb n="KR3j0166_WYG_001-2a"/>
有句云梨花皓月元同色風竹流泉不辨聲蚤卒<lb/>
髙侍郎念東<hi>珩</hi>和寒山子詩云詆佛躭空處空于世何<lb/>
益此言影響耳元未究實際空者空情想空者空慾嗜<lb/>
空者空煩惱空者空榮利未發之謂中試想歸何處真<lb/>
空乃妙有此中生天地空有即中和豈得妄同異鴟䑕<lb/>
笑鴻鵠下士多苛議學術本上乗反訾無利濟試看王<lb/>
陽明勲業名當世吹毛詆良知又謂學乖剌旨哉古人<lb/>
言蚍蜉撼大樹又世儒詆仙佛此亦不足怪弟子不如<lb/>
<pb n="KR3j0166_WYG_001-2b"/>
師門風坐頽敗兩家之兒孫其行同乞丏都是師了蟲<lb/>
反把師子壊即如所謂儒科第事冠盖豈徒周孔羞那<lb/>
是程朱派所以秦始皇辣手亦痛快前一首破卻頑空<lb/>
後一首説盡三教末流之弊<lb/>
盤山釋拙菴訪宋牧仲中丞于吳中一日㑹滄浪亭唱<lb/>
和裟字韻拙菴押衲裟近讀唐人李羣玉惱僧自澂詩<lb/>
常聞天女㑹玉指散天花莫遣春風裏紅芳㸃架裟則<lb/>
袈字從木作去聲唐人用字必有据依惜向來未之知<lb/>
<pb n="KR3j0166_WYG_001-3a"/>
也案袈裟本作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>㲚葛洪始改今字從衣<hi>
                        <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>與袈音同</hi>
釋覺範文字禪䟦蘇叔黨書云叔黨行草皆蟬蛻塵壒<lb/>
筆法亞乃翁惜其蚤世不秋邵陽儉上人攜此帖見過<lb/>
翛然如見其父子角巾竹杖行小港榕林之下不勝清<lb/>
絶又跋本上人所畜小坡書後云雞蘇本草龍腦薄荷<lb/>
也東吳林下人夏月多以飲客而俗人便私議坡誤用<lb/>
雞蘇為紫蘇可發一笑予將發鸞谿上人出示此軸筆<lb/>
勢飛動學坡而未臻坡險處政如馬巷中遇王謝子弟<lb/>
<pb n="KR3j0166_WYG_001-3b"/>
步趨狀貎藴藉風流有自來矣觀此則知小坡不獨工<lb/>
詩賦而書法亦不媿家學矧其忠孝大節尤卓然者哉<lb/>
<hi>黄氏日鈔云覺範本是醫士</hi>
寂音石門文字禪有云何忠孺家有石如研以水灌之<lb/>
則枝葉出石門如叢桂狀亦奇物<lb/>
世但知東坡善畫枯木竹石寂音集中有東坡畫應身<lb/>
彌勒贊云相傳始作以寄少游卿上人得於少㳺之家<lb/>
則坡老亦工畫道釋人物也<lb/>
<pb n="KR3j0166_WYG_001-4a"/>
今順德府唐山縣有干言山水經注泜水又東南經干<lb/>
言山一統志衛風出宿于干飲餞于言即此地理志東<lb/>
郡有發干縣<hi>今觀城縣</hi>曹氏曰即所謂干路史衛縣南有干<lb/>
城詩所云出宿于干者或以為今之順德或以為今之<lb/>
東昌或以為今之開封孔氏云衛女所嫁不知何國諸<lb/>
書參錯不同如此未可據依也<lb/>
豫章徐巨源<hi>世溥</hi>以古文名家余素愛其文中間諸葛武<lb/>
侯論一篇持論甚謬余既著說以駮之其集末詩話一<lb/>
<pb n="KR3j0166_WYG_001-4b"/>
條云王劭冬夜對雪詩隔牖風驚竹開門雪滿山云云<lb/>
使先讀唐詩後看六朝掩姓名而閱之鮮不以為左司<lb/>
者此右丞詩而巨源以為王劭以為六朝踳譌甚矣此<lb/>
亦如李君實不知韓退之山石犖确行徑微一篇同一<lb/>
笑枋也<lb/>
康熙三十年寧海州有木工十數人浮海至大洋忽沈<lb/>
舟其家皆已絶望矣閱八年乃俱歸言舟初入洋倐有<lb/>
夜叉四軰掣其四角入水至一處宫闕巍煥如王者之居<lb/>
<pb n="KR3j0166_WYG_001-5a"/>
曰此龍宫也王欲造宫殿而匠役缺故召爾軰至此無<lb/>
恐也尋傳王命令入亦不見王遂至工所各使飲酒一<lb/>
甌即不飢渴如是八年不思飲食而工作不輟工既竣<lb/>
夜叉復傳命爾軰久役于此今可歸矣王有犒直已在<lb/>
舟中可自取之各令飲蜜漿一椀夜叉引入舟復撮其<lb/>
四角舟已出水上其行甚駛頃之抵岸忽覺飢渴乃覓<lb/>
酒肆飲食而舟中已先有錢數百千持以歸舟主楊御<lb/>
史也操舟者得珊瑚樹一株于洋中將以獻盖亦龍王<lb/>
<pb n="KR3j0166_WYG_001-5b"/>
所酬也初諸匠至工所有督工者自言亦寧海人諸生<lb/>
馮姓春名字大年比歸訪之則馮得狂疾閉置室中八<lb/>
年矣匠至而疾瘳如舊相識者所言悉同楊名維喬字<lb/>
岱楨順治己亥進士以御史外遷口北道參議有㢘幹<lb/>
稱<lb/>
高邑趙忠毅公<hi>南星</hi>高陽孫文正公<hi>承宗</hi>皆北方之偉人天<lb/>
下望之如泰山北斗二公集皆吳橋范文貞公<hi>景文</hi>刻于<lb/>
金陵予兒啟汸官畿南屬購二集僅得忠毅公集十四<lb/>
<pb n="KR3j0166_WYG_001-6a"/>
卷已軼其半有公之子清衡印記蓋其家藏本也公詩<lb/>
長于古選頗有法度而又能自見其才思惜近體軼不<lb/>
可見文尤長于碑版如吏部尚書孫清簡公<hi>鑨</hi>山西布<lb/>
政使王公<hi>述古</hi>兵部職方郎中張公<hi>主敬</hi>諸誌銘翰林侍讀<lb/>
學士吳公<hi>中行</hi>傳少傅兵部尚書李公<hi>化龍</hi>兵部侍郎魏公<lb/>
<hi>允貞</hi>光禄少卿顧公<hi>憲成</hi>諸碑于國是之是非人才之枉直<lb/>
痛切言之可禆信史或稱其文滔滔莽莽輸寫塊壘而<lb/>
起伏頓挫不能禀合古法要其雄健磊落奔軼絶塵北<lb/>
<pb n="KR3j0166_WYG_001-6b"/>
方之學者未能或之先也予謂讀其文居然有壁立萬<lb/>
仞之㮣<lb/>
予作浯谿考頗搜抉僻祕如李易安二長句皆世所未<lb/>
習見頃讀洪覺範石門文字禪有同景莊游浯谿讀中<lb/>
興碑長句一首恨此書版行已久不及収入亟録于此<lb/>
以補漏略詩云上皇御天功最盛生民温飽卧安枕醉<lb/>
凭豔姬一笑適薄夫議之無乃甚長安遮天胡騎塵潼<lb/>
關戰血深没人哥舒臣賊不足惜要臠國忠如鱠鱗蒼<lb/>
<pb n="KR3j0166_WYG_001-7a"/>
黄去國食不暇賜死馬嵬謝天下反身罪已成湯心奈<lb/>
何猶有譏之者取非其子又遽悤靈武君臣無怍容何<lb/>
須嗚咽讓衮服自鞚歸鞍八尺龍誰磨石壁湘江上揩拭<lb/>
雲煙濺驚浪龍蛇飛動忠義辭顔元色莊儼相向與君<lb/>
來游秋滿眼閒行古寺西風晚道人興廢了不知但見<lb/>
游人來讀碑<hi>此詩與易安二篇皆未佳但珍其僻祕耳</hi>
中州集詩石鼎夜唫詩句健奚囊春醉酒錢麤豪句也<lb/>
然不如南唐吟凭蕭寺㫋檀閣醉倚王家瑇瑁筵風調<lb/>
<pb n="KR3j0166_WYG_001-7b"/>
嫺雅子向謂徐文長詩欠雅馴者以此<lb/>
唐侯寧極藥名譜人薓曰皺面還丹薺苨曰賊薓<lb/>
先大父尚書公羣芳譜一條云馬患諸病白鳳仙花連<lb/>
根葉熬膏不論何症抹馬眼四角上即汗出而愈<lb/>
簾名蝦鬚人多不曉其義升庵丹鉛録云爾雅以鰝為<lb/>
大蝦出海中者長二三丈游行則䜿其鬚髙于水面鬚<lb/>
長數尺可為簾洞冥記馬丹常折蝦鬚為杖<lb/>
常某開平裔孫也居湖孰種菜自給人謂之湖孰菜其<lb/>
<pb n="KR3j0166_WYG_001-8a"/>
妻即中山女也至是已先逝汪于鼎<hi>洪度</hi>湖孰菜歌云腰<lb/>
圍寳帶盤羅珍笙歌叢裏莫連晨頭戴篛笠手鉏土烈<lb/>
燄光中日卓午昔人身未離朱門自道心如游蓬户今<lb/>
觀此翁殊不然蚤向朱門曽晏眠天傾地坼身何惜蓬<lb/>
户還容受一廛開門江天直入座生涯況有鉏能荷耕<lb/>
砂耘礫代菑畬細風飄飄吹雨過霜根得氣乳膏蒸迸<lb/>
泥甲拆聲最清繞塍顧眄色飛動栩栩黄蝶知予情一<lb/>
肩入市晨光爛道塗所過香風散只數金錢莫問名買<lb/>
<pb n="KR3j0166_WYG_001-8b"/>
魚沽酒歸來貫遥望鍾陵土一抔有時落日重廻頭鳳<lb/>
皇已逐青冥去無夢吹簫共跨遊<lb/>
于鼎又作鐡劵歎甚有史筆其序云明成祖即位封駙<lb/>
馬都尉王寧永春侯鐡劵旌德民得之田間劵載寧受<lb/>
通燕之謗拘繫三年靖難師至始得釋褒其始終不改<lb/>
之節則其人可知矣　老農得劵隴畝旁人間因得瞻<lb/>
龍光琢鐡嵌金為文章山河帶礪憑永長一代舊制何<lb/>
輝煌惜哉名以靖難揚金枝玉葉同苞桑豈導姬旦來<lb/>
<pb n="KR3j0166_WYG_001-9a"/>
輔王不然潛通奚所望華衮字字褒忠良承家只道永<lb/>
流芳豈知隙影駒奔忙吹簫臺空無鳳皇銅駝陌上隨<lb/>
淪亡此劵流傳天意藏金鐡不滅名彌彰<lb/>
又建文鐘云天留正統還讓帝如以黍谷存陽氣歳晚<lb/>
冰霜律未囘一綫微陽正藏閉我來深山憩古寺瞥見<lb/>
孤鐘思往事風雷未敢信流言貴戚何當輕易位麤砂<lb/>
磨治碑版文烈火銷融金鐡製普天盡易洪武年何處還<lb/>
稱建文歳其時鈎連盡十族斷支交首盈衢市輕生不<lb/>
<pb n="KR3j0166_WYG_001-9b"/>
乏有心人百年猶為存苖裔赫赫雷霆九天怒威有難<lb/>
加勢難至正學緜緜一孑遺孤鐘歴歴半行字天軸地<lb/>
維未傾拆萬古千秋此維繫<lb/>
革除一案萬古公憤右二篇發揮痛快故備錄之于鼎<lb/>
新安歙人余門人也其息廬詩集余所論定<lb/>
康熙四十五年丙戌㑹試總裁官止用二員吏部左侍<lb/>
郎李録予工部右侍郎彭㑹淇房考皆新差直省督學<lb/>
科道官餘止部屬二人蓋所以杜揣摩之弊也㑹試總<lb/>
<pb n="KR3j0166_WYG_001-10a"/>
裁近例用四人正考皆大學士尚書為之變例自此科<lb/>
始<lb/>
東坡于戰國之士獨取魯仲連顔斶而皆惜其未聞道<lb/>
升菴以為名言今吾邑錦秋湖上有魯連陂顔斶墓<lb/>
黄山谷云論文則文心彫龍評史則史通二書不可不<lb/>
觀明王侍郎損仲<hi>惟儉</hi>作彫龍史通二書訓故以此二訓故<lb/>
援據甚博實二劉之功臣余訪求二十餘年始得之子<lb/>
孫所當寳惜<lb/>
<pb n="KR3j0166_WYG_001-10b"/>
程孟陽<hi>嘉燧</hi>常選元遺山中州集新安有刻本余觀其去<lb/>
取率不可解即如劉迎無黨之七言古詩李汾長源之<lb/>
七言律詩乃集中眼目雖北宋作者無以過之顧多從<lb/>
刋削所収反叢脞不足觀于鼎以此書寄余求増刪重<lb/>
刻之余謂存而不論可也<lb/>
唐人常侍言旨記明皇遷西内事云出朱崖太尉所續<lb/>
桯史朱崖者贊皇公也宋岳侍郎珂著桯史蓋襲取贊皇<lb/>
之書以為名字<lb/>
<pb n="KR3j0166_WYG_001-11a"/>
常疑漢武殺鈎弋事不可解或以為雄猜之主不近人<lb/>
情事亦有之耳考之西京雜記鈎弋夫人從幸甘泉告<lb/>
上曰妾相運應為陛下生一男年七歳妾當死今必死<lb/>
于此不得歸矣願自愛言終而卒香聞十餘里因葬雲<lb/>
陵上哀悼之發冢開視惟衣履存乃為起通靈臺於甘泉<lb/>
據此則鈎弋去來皆非常人常理安得有去去不得活<lb/>
之語邪<lb/>
康熙四十二年<lb/>
<pb n="KR3j0166_WYG_001-11b"/>
恩詔耆民百歳者給與銀兩建坊甘肅廵撫題報三人<lb/>
寧夏右衛莫進忠一百三歳肅州衛于國良一百歳秦<lb/>
州李剛一百四歳<lb/>
邑耆民劉才旺者少曽為先伯祖大司馬公圉人康熙<lb/>
乙酉年一百八歳尚無恙一夕其子某與數客飲榻前<lb/>
才旺已卧亦引滿自歌一曲復引滿又歌如前凡三釂<lb/>
歌亦三闋遂鼾睡明晨視之已化去矣雖本厮役亦逹<lb/>
人也<lb/>
<pb n="KR3j0166_WYG_001-12a"/>
唐于頔以樂府有想夫憐其名不雅或曰南朝相府有<lb/>
瑞蓮因歌為相府蓮<hi>或是因王儉蓮幕事耳</hi>至今詩餘有相府蓮<lb/>
頔所改也余昔與鄒程邨<hi>祇謨</hi>同定倚聲集長調有秋思<lb/>
耗者余嫌其名不雅改為畫屏秋色今詩餘遂有此名<lb/>
余所改也<lb/>
平原董黙菴<hi>訥</hi>以御史大夫改江南江西總督有某御<lb/>
史者造之甫就坐大哭不已董為感動舉坐訝之某出<lb/>
旋造大冶相余佺廬<hi>國柱</hi>入門揖起即大笑余驚問之對<lb/>
<pb n="KR3j0166_WYG_001-12b"/>
曰董某去矣拔去眼中釘也京師傳之皆惡其反覆未<lb/>
幾罷官<lb/>
平原髙苑城晉寧州刺史辟閭允墓前有白銀樹二十<lb/>
株髙苑吾鄉鄰邑也竟不知白銀樹何狀案洞㝠記影<lb/>
娥池北鳴禽苑有青金樹皮間有屑如金西京雜記上<lb/>
林有白銀黄銀樹各十株<lb/>
陸魯望詠木蘭花詩云幾度木蘭舟上望不知元是此<lb/>
花身述異記七里洲有魯班刻木為舟至今在洲中<hi>或以</hi>
<pb n="KR3j0166_WYG_001-13a"/>
<hi>為李義山詩</hi>
漢元封二年鬱林郡貢珊瑚婦人命植殿前號曰女珊<lb/>
瑚<lb/>
京師極貴鹿尾予向引陳子昻賦耶律楚材詩證之考<lb/>
酉陽雜俎所記乃不始於唐魏使崔劼李騫在中丞劉<lb/>
孝儀坐孝儀曰鄴中鹿尾酒肴之最劼曰生魚熊掌孟<lb/>
子所稱雞跖猩脣吕氏所尚鹿尾乃有奇味竟闕載籍<lb/>
騫曰鄭氏稱益州鹿<graphic n="KR1430" url="https://raw.githubusercontent.com/kanripo/KR-Gaiji/master/images/KR1430.png" mimeType="image/png"/>但未是尾耳觀此則自南北朝<lb/>
<pb n="KR3j0166_WYG_001-13b"/>
已貴之<hi>
                        <graphic n="KR1430" url="https://raw.githubusercontent.com/kanripo/KR-Gaiji/master/images/KR1430.png" mimeType="image/png"/>烏魁切弱病也/鹿<graphic n="KR1430" url="https://raw.githubusercontent.com/kanripo/KR-Gaiji/master/images/KR1430.png" mimeType="image/png"/>之義未詳</hi>
余嘗謂唐末詩人馬戴為冠其行誼亦不可及摭言記<lb/>
戴佐大同軍幕許棠往謁之流連數月但詩酒而已忽<lb/>
一旦大㑹賔友出棠家書授之啟緘乃知潛遣一介䘏<lb/>
其家矣此事亦古人所少<lb/>
唐相楊収每下朝常弄一玉婆羅門子髙數寸瑩徹精巧<lb/>
云是于闐王内庫中物周時渠胥國獻玉駱駝髙五尺<lb/>
今人誤以奕棊為彈棊固謬然彈棊之制終亦不解廣<lb/>
<pb n="KR3j0166_WYG_001-14a"/>
記云今彈棊用棊二十四色色别貴賤又魏戲法先立<lb/>
一棊于局中餘者間黑白圍繞之十八籌成都曹子桓<lb/>
云昔京師先工有馬合鄉侯東方安世張公子常恨不<lb/>
得與之對也國史補唐有吉逹髙越藏鈎亦謂之意彄<lb/>
亦曰行鈎見庾闡賦其制衆人分曹或有奇則往來于<lb/>
兩賏謂之誐鴟亦曰飛鳥<hi>誐吾何切吟也説文嘉言也與哦同</hi>
唐文宗一日問宰相古詩云輕衫襯跳脱跳脱竟是何<lb/>
物宰臣未對上曰即今之腕釧也真誥有斲粟金跳脱<lb/>
<pb n="KR3j0166_WYG_001-14b"/>
是臂飾又宣宗嘗賦詩上句有金步揺遣求進士對之<lb/>
温庭筠以玉條脱為對宣宗賞焉二事皆見唐人小説<lb/>
或是一事而傳聞異辭邪<hi>上條出盧氏雜記下條出北夢𤨏言</hi>
吳道子畫鍾馗手捉一鬼以右手第二指抉鬼眼時稱<lb/>
神妙或以進蜀主孟昶甚愛重之一日召示黄筌謂曰<lb/>
若以拇指搯鬼眼更有力試改之筌請歸數日看之不<lb/>
足以絹素别畫一鍾馗如昶指并吳本進納昶問之對<lb/>
曰道子所畫一身氣力色貎俱在第二指不在拇指今<lb/>
<pb n="KR3j0166_WYG_001-15a"/>
筌所畫一身氣力意思併在拇指是以不敢輒改此雖<lb/>
論畫實詩文之妙訣讀史記漢書須具此識力始得其<lb/>
精義所在<lb/>
昔在郎署有龔萬二郎中同舎相狎龔長身而萬短小<lb/>
一日同僚畢㑹龔復以短小為謔萬徐曰左氏云蓍短<lb/>
龜長殆為兄發耳一座大笑<lb/>
文章遲速不同此由天性不關工拙故漢人云飛章馳<lb/>
檄用枚臯髙文典册用相如唐人詩云潘緯十年唫古<lb/>
<pb n="KR3j0166_WYG_001-15b"/>
鏡何涓一夕賦瀟湘又吳道子大李將軍俱畫嘉陵江<lb/>
水於大同殿壁明皇曰李思訓數月之功吳道𤣥一日<lb/>
之跡皆極其妙蓋又不獨文章為然<lb/>
唐邊鸞攻丹青尤長于花鳥折枝之妙古所未有晚客<lb/>
澤潞貎五薓連根精妙之至<hi>畫斷</hi>
朝野僉載云被馬齩者燒鞭梢灰塗之蜘蛛齧者用雄<lb/>
黄末傅之筋斷者取旋覆花絞取汁以筋相對以汁塗<lb/>
而封之即續<lb/>
<pb n="KR3j0166_WYG_001-16a"/>
廣五行記云絳州一僧病噎都不下食遺命弟子開其<lb/>
胷喉視有何物如其言開視胷中得一物似魚有兩頭<lb/>
徧體肉鱗置盆中跳躍不止以諸毒藥内之藥悉化為<lb/>
水一僧以藍靛致盆此蟲惶懼繞盆馳走須㬰化為水<lb/>
矣故世傳以靛水治噎疾此與余香祖筆記所記鵝血<lb/>
治噎相類然鵝血試之亦不甚效<lb/>
唐天寳中有趙生者其先以文學顯兄弟俱以進士明<lb/>
經入仕生獨魯鈍年已壯不為郡貢發憤笈數百編隠<lb/>
<pb n="KR3j0166_WYG_001-16b"/>
晉陽山中旬餘有翁衣褐造之謂生曰子志甚堅老夫<lb/>
雖無術有補于郎君幸一謁我耳且曰吾段氏家于山<lb/>
西大木之下言訖忽無所見生遂往山西尋其跡果有<lb/>
椴樹甚茂生曰豈所謂段氏者乎遂以鍤發其下得人<lb/>
参長尺餘肖翁形貎生曰吾聞人参能為怪者可愈疾<lb/>
遂㵸而食之自是豁然明悟目所覽書盡能窮其奥歳<lb/>
餘明經及第<hi>宣室志切案字書椴舉雅  音賈</hi>
畫家畫古人圖像皆須考其時代如冠舄衣褶車服之<lb/>
<pb n="KR3j0166_WYG_001-17a"/>
類一有踳誤杜纂後人得而指之詩賦亦然宋史繩祖<lb/>
學齋佔畢稱杜牧阿房宫賦煙斜霧横焚椒蘭也二句<lb/>
尤不可及謂六經止以椒蘭為香楚辭言椒漿蘭膏亦<lb/>
然若沈檀龍麝等字皆出于西京以後近世文士作婕<lb/>
妤怨明妃曲而引用梅裝蓮步更為可笑此皆齊梁間<lb/>
事漢時寧有之邪故知作詩賦作畫皆貴考據典故乃<lb/>
不貽譏後人<lb/>
宋政和初定命婦八階孺人次以室人後改安人見佔<lb/>
<pb n="KR3j0166_WYG_001-17b"/>
畢<lb/>
佔畢載漢西京時南宫寢殿内有醇儒王史威長葬銘<lb/>
曰明明哲士知存知亡崇隴原壄非寧非康不封不樹<lb/>
作靈垂光厥銘何依王史威長云見張茂先博物志此<lb/>
西漢墓銘之最古者<lb/>
白樂天東林寺藏集唐末為髙駢取之宋真宗重令繕<lb/>
寫裝潢送東林其龍門香山寺本經亂亦不復存後履<lb/>
道宅為普明僧院後唐明宗子秦王從榮又寫本置院<lb/>
<pb n="KR3j0166_WYG_001-18a"/>
之經藏即今本是也乃知右文好事不但真宗也<lb/>
余觀宋景文詩雖所傳篇什不多殆無一字無來歴明<lb/>
諸大家用功之深如此者絶少宋人詩何可輕議邪<lb/>
宋初上元中元下元京師皆張鐙上元御乾元門中元<lb/>
下元御東華門後罷中元下元二節見春明退朝録<lb/>
科塲舊例凡兼作五經文字者以違例貼出惟順治乙<lb/>
酉<lb/>
龍飛首科膠州法若真黄石以五經疏請<lb/>
<pb n="KR3j0166_WYG_001-18b"/>
上裁<lb/>
世祖皇帝特恩准作舉人仍授中書舎人丙戌成進士<lb/>
入翰林此後至康熙戊辰始有查嗣韓<hi>余太學門人</hi>林文英<lb/>
二人亦經御史疏請<lb/>
特賜進士查榜眼及第林選庻吉士壬午京闈又有莊<lb/>
令輿俞長策二人亦疏請<lb/>
特賜舉人遂有<lb/>
旨以後願作五經文字者聽乙酉各直省習五經者驟<lb/>
<pb n="KR3j0166_WYG_001-19a"/>
多順天解元張南齡陜西解元王承烈皆五經而吾山<lb/>
東中式者亦三人可謂盛矣又第二塲故事有詔誥二<lb/>
道乃具文自明相沿已久至是九卿議凡習五經并令<lb/>
全作詔誥直省進呈試録増詔誥兩篇自康熙乙酉科<lb/>
始也丙戌㑹試第十一名索太滿洲人亦五經中式<lb/>
宋開寳二年詔西川山南荆湖等道舉人皆給來往公<lb/>
劵自初起程以至還鄉費皆給于公家不獨右文盛典<lb/>
亦忠厚之至也其享國三百餘年終食士大夫忠義之<lb/>
<pb n="KR3j0166_WYG_001-19b"/>
報宜矣<lb/>
南唐李氏鑄鐡錢宋太宗始令収民間鐡錢鑄農器給<lb/>
江北流民復業者仁宗慶厯初詔江饒池三州鑄鐡錢<lb/>
助陜西經費民苦之後停罷其患方息山谷詩紫参可<lb/>
劚宜包貢青鐡無多莫鑄錢蓋謂此也<lb/>
宋李遵朂本名朂尚長公主真宗御筆加遵字使升為<lb/>
其祖崇炬之子以父繼昌為兄此最無義理後竟為例<lb/>
至神宗始降手詔述英宗治命停罷之見燕翼貽謀録<lb/>
<pb n="KR3j0166_WYG_001-20a"/>
宋制京師置大宗正司其後又于西京置西外宗正司<lb/>
南京<hi>今歸德府</hi>置南外宗正司殊非理體<lb/>
宋賈魏公昌朝建議修唐書初命王文安宋景文楊宣<lb/>
懿趙少卿張尚書余尚書為修纂曽魯公趙龍圖周翰<lb/>
何密直公南范侍郎景仁邵龍圖不疑宋集賢次道為<lb/>
編修而賈為提舉賈罷相用丁文簡丁卒用劉丞相劉<lb/>
罷用王文安王卒又用曽魯公中間景文以修慶厯編<lb/>
敕不到局趙守蘇州王丁母憂張楊皆補外後景文獨<lb/>
<pb n="KR3j0166_WYG_001-20b"/>
秉筆久之歐陽文忠領刋修遂分作紀志曽亦以編敕<lb/>
不入局周翰亦未嘗至公南遷開封幕不疑以目疾辭<lb/>
去以王忠簡秉彛補其缺頃之吕縉叔入局劉仲更修<lb/>
天文律厯志將卒業而梅聖俞入局修方鎮百官表嘉<lb/>
祐五年始成書近修明史初以徐閣學立齋<hi>元文</hi>為監修<lb/>
翰學葉訒菴<hi>方藹</hi>左庻子張素存<hi>玉書</hi>為總裁分纂者數十<lb/>
人後或遷官給假去勿論纂修官即總裁亦遷替不恒<lb/>
最後乃益以熊相國青岳<hi>賜履</hi>首尾二十餘年成書之難<lb/>
<pb n="KR3j0166_WYG_001-21a"/>
如此蓋事權不專其在宋時已有然矣司馬子長史記<lb/>
班孟堅漢書皆成于一家父子之手故其書千古不朽<lb/>
而成書亦易惟專故也<lb/>
宋太宗至道二年司天冬官正楊文鎰建言于厯日六<lb/>
十甲子外更留二十年帝命存兩周甲子共成上壽之<lb/>
數使期頤之人猶見當生紀年遂造新厯頒行知宋時<lb/>
厯日皆載兩周甲子今亦可仿而行之<lb/>
今六部都察院公署吏户禮在禁城之東兵部工部在<lb/>
<pb n="KR3j0166_WYG_001-21b"/>
三部後街之東皆沿明舊惟三法司及兵部督捕侍郎<lb/>
公署與太常寺在禁城之西刑部乃明之鎮撫司署都<lb/>
察院乃明之通政司署前代通政司題名碑尚在而本<lb/>
署題名反為闕如近都察院刻順治已來掌院副院已<lb/>
下題名與前代通政司題名對立于正聽之東西而刑<lb/>
部無之督捕裁歸刑部公署亦廢矣余昔由副都御史<lb/>
遷督捕侍郎由户部左侍郎遷都察院左都御史由左<lb/>
都遷刑部尚書皆在西故詳著之<lb/>
<pb n="KR3j0166_WYG_001-22a"/>
宋太宰牧仲<hi>犖</hi>寄近所著筠廊二筆中一條云四明周<lb/>
屺公<hi>斯盛</hi>曽于人家見一蠃貯水中别取水一盂入鹽少<lb/>
許置蠃于内則蠃殻自開飛出一蠭髙尺許蠭尾一綫<lb/>
綴殻中飛舞良久以蠃還納元盂蠭即縮入其理殆不<lb/>
可曉<lb/>
又云福唐葉文忠公有白玉觀世音一髙尺餘脣朱髪<lb/>
漆相好天然不假人力宜興故相家一白玉太真妃睡<lb/>
相乃宋製近為武林一貴人購去<lb/>
<pb n="KR3j0166_WYG_001-22b"/>
宋時學士院賜御書玉堂者有二前則太宗賜蘇易簡<lb/>
後則髙宗賜周麟之<lb/>
國老談苑以五帝官天下三王家天下為徐騎省對宋<lb/>
太宗語與他書所載不同<lb/>
上嘗<lb/>
御書清慎勤三大字刻石<lb/>
賜内外諸臣士禎二十年前亦蒙<lb/>
賜案此三字本吕本中居仁官箴中語也<lb/>
<pb n="KR3j0166_WYG_001-23a"/>
余昔在京師有畣宣城梅耦長<hi>庚</hi>送木𤓰詩云作貢當<lb/>
年事已陳煙林揺落重含辛之句陸冰修施愚山<hi>嘉淑閏章</hi>
諸公皆次韻陸用受辛字案宋景文公筆記云盆擣辛<lb/>
物作虀所謂金虀玉鱠東南佳味古説虀臼曰受辛是<lb/>
臼中受辛物擣之蓋楊德祖解黄絹幼婦外孫虀臼之<lb/>
語<lb/>
同年汪鈍翁<hi>琬</hi>晚刻類藳字畫多用古文時人亦有效<lb/>
之者宋景文云吾友楊備得古文尚書釋文讀之大喜<lb/>
<pb n="KR3j0166_WYG_001-23b"/>
于是書訊刺字皆用古文僚友多不之識指為怪物要<lb/>
之亦有所不必也<lb/>
吾鄉武城王文定公<hi>道</hi>嘉靖中官吏部侍郎名臣也其<lb/>
文錄議論純正節錄數條于此<lb/>
論鄭衛二國風曰鄭風二十一篇其的為淫泆之辭者<lb/>
野有蔓草溱洧二篇可疑而難決者丰一篇而已其他<lb/>
緇衣二叔于田清人羔裘女曰雞鳴出其東門七篇語<lb/>
意明白難以誣説至于將仲子遵大路有女同車山有<lb/>
<pb n="KR3j0166_WYG_001-24a"/>
扶蘇籜兮狡童褰裳東門之墠風雨子衿揚之水凡十<lb/>
一篇序説古注皆有事證可據而朱子一切翻倒盡以<lb/>
淫奔目之而蔽以放鄭聲之一語殊不知孔子論治則<lb/>
放聲述經則刪詩正樂刪詩即所以放也刪而放之即<lb/>
所以正樂也若曰放其聲于樂而存其辭于詩則詩樂<lb/>
為兩事矣且使諸篇果如朱子所説乃淫泆狎蕩之尤<lb/>
者聖人欲垂訓萬世何取于此而乃錄之以為經也邪<lb/>
反正詭道侮亂聖言近世儒者若馬端臨楊鏡川程篁<lb/>
<pb n="KR3j0166_WYG_001-24b"/>
墩諸人皆已辯之矣又曰鄭衛多淫聲如桑中溱洧男<lb/>
女戲謔之詩蓋亦多矣孔子盡刪而放之其所存者發<lb/>
乎情止乎禮義而可以為法戒者也中閒三四篇蓋皆<lb/>
刪放之餘習俗所傳而漢儒于經殘之後見三百之數<lb/>
有不足者乃取而補之而不知其為世教之害也<lb/>
案左傳韓起聘鄭鄭六卿餞于郊宣子請皆賦子齹賦<lb/>
野有蔓草宣子曰孺子善哉吾有望矣子太叔賦褰裳<lb/>
子㳺賦風雨子旗賦有女同車子栁賦籜兮宣子曰二<lb/>
<pb n="KR3j0166_WYG_001-25a"/>
三君子數世之主也可以無懼矣夫餞大國之使而所<lb/>
賦皆淫奔之詩辱國已甚宣子又何以歎其為數世之<lb/>
主乎此亦一證且知野有蔓草亦必非淫詩也<lb/>
古人事有極相類者故曹秋岳<hi>溶</hi>侍郎作同書來元成<lb/>
<hi>集之</hi>樵書尤多搜摭近觀南北史偶得數事記之江革除<lb/>
都官尚書還都贈遺一無所受惟乗臺給一舸舸艚偏<lb/>
欹將濟江或請徙重物以迮輕艚革既無物乃于西陵<lb/>
岸取石十餘片實之此與陸績鬱林石相似魏使尚書<lb/>
<pb n="KR3j0166_WYG_001-25b"/>
李孝伯聘宋宋孝武帝駿遣長史張暢與語而帝微服<lb/>
觀之孝伯目帝不輟出謂人曰張侯側有人風骨瞻視<lb/>
非凡品也此與曹孟德牀頭捉刀相似又中書舎人王<lb/>
𢎞為宋太祖所愛謂曰卿欲作士人得就王球乃當判<lb/>
耳若往詣球可稱旨就席𢎞如言往球舉扇揮曰若不<lb/>
得爾𢎞還白太祖曰我便無如此何此與江斆移牀逺<lb/>
客相似而又在其前<lb/>
　古夫于亭雜錄卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古夫于亭雜録卷三</head> <lb/>
    <p>
<pb n="KR3j0166_WYG_003-1a"/>
欽定四庫全書<lb/>
　古夫于亭雜録卷三<lb/>
　　　　　　　　　　　刑部尚書王士禎撰<lb/>
崑山顧絳亭林作革除辯其言確當不可易此史館所<lb/>
當知者畧曰成祖以建文四年六月己巳即皇帝位夫<lb/>
前代之君若此者多即其年改元矣不急於改元者本<lb/>
朝之家法也不容仍稱建文四年者歴代易君之常例<lb/>
也故七月壬午朔詔文一欵今年仍以洪武三十五年<lb/>
<pb n="KR3j0166_WYG_003-1b"/>
為紀其改明年為永樂元年幷未嘗有革除之説即云<lb/>
革除亦革除七月以後之建文未嘗幷六月以前及元<lb/>
二三年之建文而革除之也故建文有四年而不終洪<lb/>
武有三十五年而無三十二三十三三十四年云云或<lb/>
曰洪武有三十五年而無三十二三十三三十四年可<lb/>
乎考之於古後漢高祖之即位也仍稱天福十二年其<lb/>
前則出帝之開運二年故天福有十二年而無九十十<lb/>
一年與成祖之仍稱洪武豈不闇合者哉<lb/>
<pb n="KR3j0166_WYG_003-2a"/>
近少年才人負竒夭折有雲間夏完淳存古故吏部瑗<lb/>
公允彛之子十七嵗著大哀賦不減庾子山世多傳之<lb/>
豫章黎祖功耆爾前淛江提學博庵元寛之子詩甚竒<lb/>
崛意不可一世亦十七嵗江行死於盜先是賦吁嗟行<lb/>
一篇不數日遂死若讖然其詩云山何不攢峰為刄以<lb/>
絶我脰天何不降玉為棺以封我尸區區姓氏人不知<lb/>
面目塵土何所為魯連好倜儻曹公無威儀肻如小儒<lb/>
舉舉衣裳學仲尼起齧我筆燔我詩手中提㩦三尺兒<lb/>
<pb n="KR3j0166_WYG_003-2b"/>
誰博白兔兩丸泥荒雞驚起夜亂啼神鬼駓駓得志天<lb/>
地悲南城陳伯璣<hi>允衡</hi>取其遺集入詩慰新建陳士業宏<lb/>
緒序之序亦竒<lb/>
邊華泉尚書集有送于利四絶句利吾縣人𢎞治己酉<lb/>
舉人官揚州府同知苑馬寺卿璧之子也邊詩云送君<lb/>
城南橋笑折城南柳歸來掩闗坐皎月當窗牖露下夜<lb/>
已久清軒調玉琴凄凉湘水曲窈窕白頭吟一别春城<lb/>
雨兩回秋月圓樽前不盡醉書札但空傳離腸似連環<lb/>
<pb n="KR3j0166_WYG_003-3a"/>
宛轉不可絶相送淮水秋相思燕地雪<lb/>
觚不觚録云故事投刺通書簡面皆書一正字及萬厯<lb/>
丙子入朝投刺俱不書正字初亦以為雅既而知其為<lb/>
江陵諱也是正字一諱於秦始再諱於江陵矣<lb/>
弇州先生明盛事述父子至三品九卿工部尚書畢公<lb/>
亨子都察院右副都御史昭　蚤達十九嵗今王方伯<lb/>
象坤中解元二十嵗登第已上俱吾縣人方伯即二先<lb/>
伯祖也　又異典述天順七年庚午㑹試貢院災舉人<lb/>
<pb n="KR3j0166_WYG_003-3b"/>
死於火者九十人俱特贈賜進士出身内榮華新城人<lb/>
𢎞治中太監李廣敗吏部員外郎張綵疏言太監汪直<lb/>
梁芳撓亂國典熒惑聖心脱死幸矣久擯不用而陛下<lb/>
復召還之李廣招權納賄致陛下受姦諛蠱惑之名而<lb/>
不自知軍民罹貪殘剥削之害而無所愬今縱不追僇<lb/>
其罪豈可倂置其惡黨漫不懲戒乎伏望斷自聖心凡營<lb/>
求餽遺者大臣致仕小臣罷黜云云其言頗正乃正德<lb/>
初劉瑾亂政綵與焦芳首相比附躐致通顯卒致大辟<lb/>
<pb n="KR3j0166_WYG_003-4a"/>
身名俱敗貽笑千古前言竟自蹈之何哉<lb/>
正德中給事中屈銓祭酒王雲鳳先後疏請刋定正德<lb/>
元年以後現行事例編集成書頒布中外又請瑾釋奠<lb/>
如魚朝恩故事銓不足言雲鳳號稱名臣乃亦靦顔為<lb/>
此何也雲鳳與喬莊簡王瓊齊名號河東三鳳莊簡尚<lb/>
矣瓊與雲鳳何異華歆之龍尾乎虎谷集詩文皆未成<lb/>
家然一時名流如石邦彦喬白巖儲柴墟邵二泉王陽<lb/>
明韓苑洛五泉皆與唱和<lb/>
<pb n="KR3j0166_WYG_003-4b"/>
中官張雄㓜為繼母所凌遂怨其父鋭既貴不與相見<lb/>
同類或勸之雄乃立中堂垂簾杖其父二十既乃相抱<lb/>
而泣此亦千古竒聞<lb/>
錢寧家有祖母緑如來像白玉琴白玉琵琶各一<lb/>
王寧波方田<hi>崇義</hi>筆談一條嘉靖甲辰牓諸公取其名之<lb/>
相近者作一聯云蕭一鶚余一鵬羅一鸑何一舉以登<lb/>
科李九功方九叙金九成戈九章而作樂葢以四人名<lb/>
輳合之其巧如此又乙未牓有勞姓者號原野為屯田<lb/>
<pb n="KR3j0166_WYG_003-5a"/>
郎中時都水郎顧號一江同年也戲勞曰原野屯其田<lb/>
空勞碌碌勞應聲曰一江都是水四顧茫茫聞者絶倒<lb/>
順治戊子山東鄉試解元伊闢吾縣人三名連應鄭樂<lb/>
安人四名綦汝舟高密人五名戚延錫黄縣人皆希姓<lb/>
時謂之五花牓辛卯九十九名韓魏膠州人一百名柳<lb/>
燾臨清人時謂韓柳押牓及丁酉末二人王颺昌高密<lb/>
人謝某時又謂王謝押牓<lb/>
杜牧詩小溪光汃汃宋黄仁傑詩汃月不虗為朽月今<lb/>
<pb n="KR3j0166_WYG_003-5b"/>
年頼得是豐年楊用修云汃怕平聲又文加切案正字<lb/>
通普八切攀入聲爾雅西極于汃國汃西極水名又水<lb/>
相激聲韓愈詩獠江息澎汃與湃同張衡南都賦流湍<lb/>
投濈砏汃輣軋注音八汃有平去入三聲<lb/>
予少時有一聨云山雲遥變夏水草静當軒汪苕文程<lb/>
周量皆喜之六合李侍郎聖一獨云律詩一聯中銖兩<lb/>
須字字相稱軒字恐對夏字不過余深服之又余少時<lb/>
最愛李太白牛渚西江夜孟浩然掛席幾千里諸篇數<lb/>
<pb n="KR3j0166_WYG_003-6a"/>
數儗之董侍御玉虯䂓余云律詩須句句做未可但騁<lb/>
逸氣余亦深服之此皆余五十年論文益友今俱宿草<lb/>
追思愴然聊記之以示來者<lb/>
陸放翁詩扁舟繫著古梅林初以為汎然語耳按宋縉<lb/>
雲馮時行從諸朋舊十有五人㩦酒具出西梅林分韻<lb/>
賦詩林本王建梅苑樹老其大可庇一畝屈盤如龍孫<lb/>
枝叢生直上尤怪古者凡三四酒行以舊時愛酒陶彭<lb/>
澤今作梅花樹下僧為韻然後知梅林之義葢梅林即<lb/>
<pb n="KR3j0166_WYG_003-6b"/>
所謂梅龍者也<lb/>
虞伯生送袁伯長扈駕上都詩中聯云山連閣道晨留<lb/>
輦野散周廬夜屬櫜以示趙承旨子昻曰美則美矣若<lb/>
改山為天野為星則尤美虞深服之葢鍊字鍊句之法<lb/>
與篇法竝重學者不可不知於此可悟三昧<lb/>
丹鉛録載東坡贈青神楊棟詞云允文事業從容了要<lb/>
岷峨人物後先相照見説君王曾有問似此人才多少<lb/>
而引小説高宗問馬騏蜀中人才如虞允文者有幾云<lb/>
<pb n="KR3j0166_WYG_003-7a"/>
云按允文采石之功在南渡以後時東坡之殁久矣安<lb/>
得先有此詞誤甚矣而曹能始蜀中十志亦載之畧不<lb/>
駮正何也<lb/>
左思别傳云皇甫謐西州高士摯仲治宿儒知名非思<lb/>
倫比劉淵林衛伯輿竝蚤終未嘗為思序注皆思自為<lb/>
以重其文案太沖三都賦自是接跡揚馬乃云假諸人<lb/>
為重何其陋耶且西晉詩氣體高妙自劉越石而外豈<lb/>
復有太沖之比别傳不知何人所作定出怨謗之口不<lb/>
<pb n="KR3j0166_WYG_003-7b"/>
足信也太沖吾鄉臨淄人<lb/>
右丞詩萬壑樹參天千山響杜鵑山中一夜雨樹杪百<lb/>
重泉興來神來天然入妙不可凑泊而詩林振秀改為<lb/>
山中一丈雨潼川志作春聲響杜鵑方輿勝覽作鄉音<lb/>
響杜鵑此何異㸃金成鐵故古人詩一字不可妄加如謝<lb/>
茂秦改宣城澂江浄如練作秋江亦其類也近餘姚譚<lb/>
宗纂唐律秋陽諸名家詩無不妄加㸃竄古人何不幸<lb/>
横遭黥劓如此<lb/>
<pb n="KR3j0166_WYG_003-8a"/>
蜀中十志以物類相感志十八卷為東坡著謬甚不知<lb/>
何據按此書是宋初僧贊寧著<lb/>
普曜經言太子薩婆悉達手七弓一發透七鐵鼓又一<lb/>
手執大象擲著城外還以手接之不令傷損又發一矢<lb/>
穿大鐵圍山誕妄不經極矣且如來為人天師詎與孟<lb/>
賁烏獲角力耶何其鄙而無識耶<lb/>
勾濤字景山成都人官史館修纂重修哲宗徽宗實録<lb/>
髙宗一日謂相檜曰勾濤久閒性喜泉石可進職除一<lb/>
<pb n="KR3j0166_WYG_003-8b"/>
山水近郡檜對永嘉有天台雁宕之勝上曰永嘉地逺<lb/>
可以湖州命之高宗此事可謂憐才矣<lb/>
王偁東都事略淹貫有良史才與曾子固隆平集頡頏<lb/>
上下然蜀志載偁父禮部侍郎賞著玉臺集東都事略<lb/>
一百二十卷則此書亦如遷固之史記漢書本於談彪<lb/>
耶但未得此書全本不知是百二十卷否偁於父書之<lb/>
外有所増益否偁亦不當没其父之名掩為已有也俟<lb/>
更考之賞睂山人<lb/>
<pb n="KR3j0166_WYG_003-9a"/>
新津任淵字子淵常注宋子京黄魯直陳無已三集號<lb/>
稱博洽又摘山谷詩文為精華録按淵紹興元年乙丑<lb/>
類試第一仕至潼川憲其稱天社任淵者新津山名也<lb/>
漢樂府鼓吹二十二曲今所存朱鷺以下是也魏繆襲<lb/>
吳韋昭晉𫝊𤣥皆儗之率淺俗無復古意其詞尤多狂<lb/>
誖如昭之闗背德襲之平南荆元之宣受命惟庸蜀等<lb/>
篇狺狺狂吠讀之髮指而左克明郭茂倩皆取以附漢<lb/>
曲之後何其謬也無巳寧取柳宗元謝翺耳<lb/>
<pb n="KR3j0166_WYG_003-9b"/>
文字之於先達遇合似有夙縁有不可解者如髙陽李<lb/>
文勤公之於曹祭酒頌嘉<hi>禾</hi>真定梁公之於汪刑部季<lb/>
甪<hi>懋麟</hi>臨朐馮文毅公之於陳舍人賡明<hi>玉璂</hi>栢鄉魏公之<lb/>
於董秀才文友<hi>以寧</hi>服膺讚歎不啻若自其口出然諸君<lb/>
皆及門若文友與栢鄉則平生未嘗識面而傾倒如此<lb/>
更可異也余門人吳江葉進士元禮<hi>舒崇</hi>神清不減衛叔<lb/>
寶少負雋才嘗注庾子山哀江南賦為時所稱康熈己<lb/>
未博學宏詞之舉閣中諸老亟薦之皆欲為之道地葢<lb/>
<pb n="KR3j0166_WYG_003-10a"/>
公論也元禮至京師而病病旬日竟死豈非其命乎是<lb/>
時文友已前殁而栢鄉罷相久矣汪陳亦連蹇不遇惟<lb/>
頌嘉以中書舍人改編修累官國子祭酒<lb/>
宋初潘閬跅<graphic n="KR1375" url="https://raw.githubusercontent.com/kanripo/KR-Gaiji/master/images/KR1375.png" mimeType="image/png"/>不羈然其詩實有可觀如久客見華髮<lb/>
孤櫂桐廬歸初月無朗照落日有餘暉漁浦風水急龍<lb/>
山煙火微時聞沙上雁一一皆南飛右詩在唐人中亦<lb/>
推髙作<lb/>
往在京師於卞中丞家觀袁安卧雪圖人物生動林木<lb/>
<pb n="KR3j0166_WYG_003-10b"/>
籬落間積雪皓然鬚眉衣裘皆有寒色因憶宋真宗常<lb/>
以此圖賜王欽若令至金陵擇江山最佳處張之因置<lb/>
諸賞心亭太平佳話千載而下談之齒頰俱芳不知即<lb/>
此本否但以之賜欽若不免夜光暗投耳數年來此畫<lb/>
往來胸臆欲賦一詩終不能成聊記於此<lb/>
先大父尚書府君明天啟中以儀制郎扈惠王之國著<lb/>
翦桐載筆一卷載銅梁張襄憲公肖甫家藏清明上河<lb/>
圖第二本後病中戒子孫曰此圖有名於世初本為豪<lb/>
<pb n="KR3j0166_WYG_003-11a"/>
貴脅取賈禍他日有求者便可與之公殁後幾年中丞<lb/>
某宦於蜀以三百金檄銅梁令往求之公之子某如其<lb/>
所戒而返其直中丞得之喜甚再使銅梁令將命終辭<lb/>
其直不受令乃大張供具伎樂召公諸子姓宴飲盡歡<lb/>
而罷按張擇端上河圖曾入嚴分宜家所謂豪貴者謂<lb/>
世蕃也肖甫之見過於李衛公逺矣<lb/>
侍御傅彤臣<hi>扆</hi>余同邑同年也博雅能詩為詞曲亦有<lb/>
致順治辛丑請急歸康熈戊午應博學宏詞之徴明年<lb/>
<pb n="KR3j0166_WYG_003-11b"/>
報罷往來滄洲道中感秋柳賦詩二十首多可誦身後<lb/>
著述散佚聊録數章於此以見一斑云㶚橋橋畔美人<lb/>
居性慧能為倒薤書一覩靚容頻問訊十睂新様近何<lb/>
如絶代容華照眼明幾年聲價重金城誰言青鬢垂垂<lb/>
老一到臨風百媚生零露蕭晨半未乾日髙猶自怯輕<lb/>
寒連錢驄馬驕嘶過青眼樓頭帶笑看殘照芙蓉溢額<lb/>
紅珊珊骨節玉瓏璁幾番眠起嬌無力披拂偏宜少女<lb/>
風垂金小篆不曾譌葉葉紛披撇與波截柳編蒲無用<lb/>
<pb n="KR3j0166_WYG_003-12a"/>
處祗傳新様似元和靈和前殿見丰姿成辟耽情冩艷<lb/>
詞九月受風秋色裏冶游心醉麴塵絲拂隄又復映征<lb/>
帆折贈還宜女手摻薄暮一番微雨後江州司馬濕青<lb/>
衫<lb/>
東漢末有議郎張華與蔡扈同以博奥著在茂先之前<lb/>
今人止知茂先著博物志耳右見從伯文玉<hi>與玟</hi>籠鵝館<lb/>
集惜不記出處<lb/>
從兄孤絳<hi>士純</hi>詠新月詩云乍見一簾水回頭月抱肩黄<lb/>
<pb n="KR3j0166_WYG_003-12b"/>
如浮醡酒痿比壓琴弦孤絳少有叔寶神清之目書法<lb/>
擅絶一時弱冠殉崇禎壬午之難<lb/>
洪覺範作夾山本禪師銘云白墖林間矯如飛鶴不涉<lb/>
春縁碧巖花落宛然坡谷語<lb/>
昔在京師士人有數謁余而不獲一見者以告崐山徐<lb/>
尚書健菴<hi>乾學</hi>徐笑謂之曰此易耳但値每月三五於慈<lb/>
仁寺市書攤候之必相見矣如其言果然廟市賃僧廊<lb/>
地粥故書小肆皆曰攤也又書賈欲昻其値必曰此書<lb/>
<pb n="KR3j0166_WYG_003-13a"/>
經新城王先生鑒賞者粥銅玉窯器則曰此經商丘宋<lb/>
先生鑒賞者謂今冡宰牧仲<hi>犖</hi>也士大夫言之輒為絶<lb/>
倒<lb/>
林子羽鳴盛集四卷其同郡邵銅所編銅作後序稱中<lb/>
憲大夫温州府知府成化三年丁亥歳也按邵銅天順<lb/>
間以御史言事忤權姦與張鵬等十三人皆左遷知縣<lb/>
載葉文莊水東日記<lb/>
葉文莊公<hi>盛</hi>云古人所作墓文碑誌叙述子婦者甚少<lb/>
<pb n="KR3j0166_WYG_003-13b"/>
詳書其子之行實生卒及婦家之世出者加少也惟歐<lb/>
陽圭齋於圭塘之父獨然豈變例歟圭塘者元中書省<lb/>
參知政事魯郡公許公有壬也余平生為人纂碑版文<lb/>
字多矣率遵古法而世俗不知多以為怪至有詰其不<lb/>
書之故者葢皆不讀書考古之過也<lb/>
華隂王伯佐<hi>宜輔</hi>來求其父山史<hi>𢎞撰</hi>墓銘以文五峰畫驪<lb/>
山圖潤筆上方自題云萬厯乙亥孟夏四月以董巨墨<lb/>
法寫驪山弔古圖葢唐世游觀勝地貞觀建之天寶成<lb/>
<pb n="KR3j0166_WYG_003-14a"/>
之弔之者後之鑒也豈直區區楮墨之間哉五峰山人文<lb/>
伯仁書時年七十有四余昔登驪山山之佳處在東繡<lb/>
嶺石甕寺一帶林麓磵壑映帶如畫而西繡嶺平曠但<lb/>
可造宫殿宜輦路耳故華清朝元諸遺阯尚在其處詳<lb/>
余秦蜀驛程後記<lb/>
童子入家塾講誦之餘令其屬對凡以調聲律覘器識<lb/>
不為無補昔程篁墩舉神童以此得名余邑前軰沈澂<lb/>
川<hi>淵</hi>先生㓜時塾師夏楚之負痛投地師曰一滾滾下<lb/>
<pb n="KR3j0166_WYG_003-14b"/>
地能對則貰汝公應聲曰兩登登上天師大竒之後果<lb/>
以嘉靖乙丑登進士入翰林官國子司業余八九嵗時<lb/>
先父尚書府君召叔祖洞庭<hi>象咸</hi>飲叔祖豪於酒而工草<lb/>
聖有張顛之風大父顧余兄弟曰醉愛羲之蹟余應聲<lb/>
對曰狂吟白也詩公大喜賞以名人書畫扇謂先君曰<lb/>
此子必蚤成後順治辛卯倖叨魁薦府君時年九十一<lb/>
猶及見之乙未成進士歴官左都御史刑部尚書府君<lb/>
暨先君皆累贈如其官<lb/>
<pb n="KR3j0166_WYG_003-15a"/>
明時京師士大夫冬日製貂為套著冠帽上以禦寒名<lb/>
曰帽套一詞林乘馬謁客有騎而過者掠而去之明日<lb/>
入署訴于其僚同年某公好謔改崔顥黄鶴樓詩贈之<lb/>
云昔人已偷帽套去此地空餘帽套頭帽套一去不復<lb/>
返此頭千載空悠悠衆皆大笑<lb/>
謝在杭<hi>肇淛</hi>與友人登張秋之戊己山酒間徴古來干支<lb/>
命名者如子午谷丁戊山丙穴之類而不及丁卯橋癸<lb/>
辛巷漢宫之甲觀吳興之癸亭何也<lb/>
<pb n="KR3j0166_WYG_003-15b"/>
唐劉伯芻品水以中泠為第一惠山虎丘次之陸羽則<lb/>
以康王谷為第一而次以谷簾惠山古今耳食者遂以<lb/>
為不易之論其實二子所見不過江南數百里内之水<lb/>
逺如峽中蝦蟇碚纔一見耳陋亦甚矣不知大江以北<lb/>
如吾郡發地皆泉其著名者七十有二以之烹茶皆不<lb/>
在惠泉之下宋李文叔格非郡人也常作濟南水記與<lb/>
洛陽名園記竝傳惜水記不存無以正二子之陋耳謝<lb/>
在杭品平生所見之水首濟南趵突泉次以益都孝婦<lb/>
<pb n="KR3j0166_WYG_003-16a"/>
泉<hi>在顔神鎮</hi>青州范公泉而尚未見章丘之百脉泉右皆吾<lb/>
郡之水二子何嘗夢見余常題王秋史<hi>苹</hi>二十四泉草<lb/>
堂云翻憐陸鴻漸跬步限江東正此意也<lb/>
明世宗末年患喉閉江西一糧長運米至京以山豆根<lb/>
煎進立愈後徐文貞階病亦以此方奏効<lb/>
余居易録載竒疾數事又謝在杭云淛有士人一手指<lb/>
忽痛指甲間生珊瑚髙二寸許氣成海市有人物城郭<lb/>
樓臺醫皆不識何症或以為火也投以大黄而愈此與<lb/>
<pb n="KR3j0166_WYG_003-16b"/>
穆桂陽吏部晚年額上皮肉腫起晶瑩中有一人騎驢<lb/>
往來終日不少休同一怪症即緩扁未必知也<lb/>
宋慶厯時有宦官蓄一古鏡背鑄鬼形而其影在鑑中<lb/>
明人小説載驛丞問楊文懿公官名洗馬日洗幾馬公<lb/>
畣之云云水東日記又載一事劉洗馬定之與兵侍王<lb/>
偉遇於朝偉戲劉曰吾太僕馬多公須一一洗之劉應<lb/>
聲曰何止太僕諸太僕諸司馬不潔我固當洗之耳聞<lb/>
者快之偉即媚王振者<lb/>
<pb n="KR3j0166_WYG_003-17a"/>
日本國重儒書十三經而下無所不有獨無孟子中國<lb/>
人有私㩦過海者輙有風濤蛟龍覆舟之患此理之不<lb/>
可解者余謂孟子泰山巖巖氣象於此猶見一斑歴數<lb/>
千年肸蠁如在也刺孟非孟之屬其亦可以不作矣<lb/>
祡窯於陶器中最古流傳至今者碎片與金翠同價亡<lb/>
友劉吏部公㦷<hi>體仁</hi>每自詡其詩文為祡窯片雖謔語亦<lb/>
有所本也<lb/>
説文驢父馬母曰驘馬父驢母曰駃騠玊篇驢父牛母<lb/>
<pb n="KR3j0166_WYG_003-17b"/>
曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
元至正間有范益者京師名醫也一日有嫗㩦二女求<lb/>
胗曰此非人脈必異類也當實告我嫗泣拜曰我西山<lb/>
老狐也與之藥而去今小説平妖傳實借用其事而所<lb/>
謂嚴三㸃則南昌名醫也余已别記於居易録又傳中<lb/>
杜七聖與蛋子和尚鬭法斬葫蘆事見五雜組乃明<lb/>
嘉隆間事皆非杜纂也<lb/>
宋洪容齋纂唐人萬首絶句曾表進孝宗御覽批畣甚<lb/>
<pb n="KR3j0166_WYG_003-18a"/>
優又賜茶一百夸清馥香十貼薰香二十貼金器一百<lb/>
兩當時右文之盛可以想見然余觀其書踳譌淆亂如<lb/>
何遜沈警乃梁陳間人槩行采入何警句江暗雨欲來<lb/>
浪白風初起改作絶句至唐小説如東陽夜怪録諸詩<lb/>
皆載之敬去文盧倚馬之類亦載之更為不根而四唐<lb/>
之詩畧無詮次有一人之作而分屬數卷者尤難撿閲<lb/>
盖當日祗欲取盈萬首都無持擇故也余每病之歸田<lb/>
後選鈔數百首别為一集以繼文粹詩選之後面目差<lb/>
<pb n="KR3j0166_WYG_003-18b"/>
改觀矣<lb/>
吾鄉風雅明季最盛如益都王<hi>遵坦</hi>太平長山劉<hi>孔和</hi>節之<lb/>
尤非尋常所及王巡撫<hi>瀠</hi>子劉相國<hi>鴻訓</hi>子也余為作合<lb/>
傳他如益都王<hi>若之</hi>湘客諸城丁<hi>耀/亢</hi>野鶴丘<hi>石常</hi>海石掖縣<lb/>
趙<hi>士詰</hi>伯濬<hi>士/亮</hi>丹澤萊陽姜<hi>埰/</hi>如農弟<hi>垓/</hi>如須宋<hi>玫</hi>文玉<lb/>
弟<hi>琬</hi>玉叔董<hi>樵/</hi>樵谷淄川髙<hi>珩/</hi>蔥佩益都孫<hi>廷/銓</hi>道相趙<hi>進美</hi>
韞退章丘張<hi>光啟</hi>元明新城徐<hi>夜</hi>東癡軰皆自成家余久<lb/>
欲輯其詩為一集傳之未果也孫<lb/>
<pb n="KR3j0166_WYG_003-19a"/>
本朝拜相高吏部侍郎趙與<hi>琬</hi>俱按察使丁丘皆以教<lb/>
職遷知縣丁自有集余僅記丘馬上見一絶云薄羅衫<lb/>
子凌春風誰家馬上口脂紅馬蹏蹋入落花去一谿柳<lb/>
條黄淡中<lb/>
太學春秋祭例遣大學士一人主之翰林官二員公獻<lb/>
公宴惟祭酒與大學士南北相向司業則側坐余為祭<lb/>
酒時値高陽李文勤公代祭公與余有師生之誼余欲<lb/>
移席公曰古禮不可廢也卒從之時太常卿辟君梁公<lb/>
<pb n="KR3j0166_WYG_003-19b"/>
<hi>柱斗</hi>軰皆側坐<lb/>
朝廷重師儒如此<lb/>
王晉谿一生仇彭襄毅然跡其行事邪正判然侯吏部<lb/>
一間録謂王祀鄉賢久萬厯四十六年督學某始革之<lb/>
為非此鄉曲之私言非公論也<lb/>
一間録云呵膠出塞外可以羽箭婦人貼花鈿呵噓隨<lb/>
融此與兗州阿膠非一物也世多不知<lb/>
故友山陽丘洗馬季貞<hi>象隨</hi>與張虞山<hi>養重</hi>游淛東行處州<lb/>
<pb n="KR3j0166_WYG_003-20a"/>
山中各有即事詩一云西風黄葉無人徑破廟山神對<lb/>
古松一云百年無與人間事老死深山古木中今人穰<lb/>
穰入市者不知世有此境<lb/>
永壽明月山婁敬祠神像是其肉身後潰里人貯之石<lb/>
匣更為裝塑石匣尚存祠中水旱癘疫禱之輒應<lb/>
　<lb/>
　<lb/>
　<lb/>
<pb n="KR3j0166_WYG_003-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古夫于亭雜録卷三<lb/>
</p>
<p>
</p>
  </div>
</body>
</text>
</TEI>
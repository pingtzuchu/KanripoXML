<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳氏香譜卷四</head> <lb/>
    <p>
<pb n="KR3i0016_WYG_004-1a"/>
欽定四庫全書<lb/>
　陳氏香譜卷四<lb/>
　　　　　　　　　　　　　宋　陳敬　撰<lb/>
　　香珠<lb/>
香珠之法見諸道家者流其来尚矣若夫茶藥之屬豈<lb/>
亦漢人含雞舌之遺製乎兹故録之以備聞見庶㡬免<lb/>
一物不知之議云<lb/>
　　　孫廉訪木犀香珠<lb/>
<pb n="KR3i0016_WYG_004-1b"/>
木犀花蓓蕾未開全者開則無香矣露未晞時先用布<lb/>
幔鋪地如無幔浄掃樹下地面令人登梯上樹打下花<lb/>
蕋收拾歸家擇去梗葉須精揀花蕋用中様石磨磨成<lb/>
漿次以布複包裹榨壓去水将已乾花料盛貯新磁礶<lb/>
内逐旋取出於乳鉢内研令細輭用小竹筒為則度築<lb/>
劑或以滑石平片刻竅取則手握圓如小錢大竹籖穿<lb/>
孔置盤中以紙四五重襯藉日傍隂乾稍健百顆作一<lb/>
串小竹弓絣掛當風處次至八九分乾取下每十五顆<lb/>
<pb n="KR3i0016_WYG_004-2a"/>
以浄潔水略略揉洗去皮透青黒色又用盤盛於日影<lb/>
中暵乾如天氣隂晦紙隔之於幔火上焙乾新綿裹以<lb/>
時時取觀則香味可數年不失其磨乳員洗之際忌穢<lb/>
汚婦女銀噐油鹽等觸犯瑣碎録云木犀香念珠須入<lb/>
少西木香<lb/>
　　　龍涎香珠<lb/>
大黄一兩半　甘松一兩三錢　川芎一兩半　牡丹<lb/>
皮一兩三錢　藿香一兩三錢　三柰子一兩三錢<hi>以上</hi>
<pb n="KR3i0016_WYG_004-2b"/>
<hi>六味並用酒發留一宿次五更以後藥一處拌勻於露天安待日出晒乾用</hi>　白芷二兩<lb/>
零陵香一兩半　丁香皮一兩三錢　檀香三兩　滑<lb/>
石一兩三錢<hi>别研</hi>　白芨六兩<hi>煑/糊</hi>　均香二兩<hi>炒乾</hi>　白礬<lb/>
一兩三錢<hi>二味另研</hi>　好棧香二兩　秦皮一兩三錢　樟<lb/>
腦一兩　麝香半字<lb/>
　右圓晒如前法旋入龍涎腦麝<lb/>
　　　香珠<lb/>
天寳香一兩　土光香半兩　速香一兩　蘇合香半<lb/>
<pb n="KR3i0016_WYG_004-3a"/>
兩　牡丹皮一兩　降真香半兩　茅香一錢半　草<lb/>
香一錢　白芷二錢<hi>豆腐蒸過</hi>　三柰子二分<hi>同上</hi>　丁香半<lb/>
錢　藿香五錢　丁皮一兩　藁本半兩　細辛二分<lb/>
　白檀一兩　麝香檀一兩　零陵香二兩　甘松半<lb/>
兩　大黄二兩　茘枝殻二錢　麝香<hi>不拘多少</hi>　黄蠟一<lb/>
兩　滑石<hi>量用</hi>　石膏五錢　白芨一兩<lb/>
　右料蜜梅酒松子三柰白芷糊夏白芨春秋瓊枝冬<lb/>
　阿膠黒色竹葉灰石膏黄色檀香蒲黄白色滑石麝<lb/>
<pb n="KR3i0016_WYG_004-3b"/>
　菩提色細辛牡丹皮檀香麝檀檀大黄石膏沉香噀<lb/>
　濕用蠟丸打輕者用水噀打<lb/>
　　　香珠<lb/>
零陵香<hi>酒洗</hi>　甘松<hi>酒洗</hi>　茴香各等分　丁香等分　茅<lb/>
香<hi>酒洗</hi>　木香<hi>少/許</hi>　藿香<hi>酒洗此項/奪香味少</hi>　川芎<hi>少/許</hi>　桂心<hi>少許</hi>
　檀香等分　白芷<hi>麫裹燒熟去麫不用</hi>　牡丹皮<hi>酒浸一日晒乾</hi>　三<lb/>
柰子<hi>加白芷治  少用</hi>　大黄<hi>蒸過此項收香珠又且染色</hi>
　右件如前治度晒乾合和為細末用白芨末和麫打<lb/>
<pb n="KR3i0016_WYG_004-4a"/>
　糊為劑隨大小圓趂濕穿孔半乾用麝香稠調水為<lb/>
　衣<lb/>
　　　收香珠法<lb/>
凡香環佩帶念珠之屬過夏後須用木賊草擦去汗垢<lb/>
庶不蒸壊若蒸損者以温湯洗過晒乾其香如初<lb/>
　　香藥<lb/>
　　　丁沉煎圓<lb/>
丁香二兩半　沉香四錢　木香一錢　白荳蔲二兩<lb/>
<pb n="KR3i0016_WYG_004-4b"/>
　檀香二兩　甘草四兩<lb/>
　右為細末以甘草熬膏和勻為圓如雞頭大每用一<lb/>
　丸噙化常服調順三焦和養營衛治心胸痞滿<lb/>
　　　木香餅子<lb/>
木香　檀香　丁香　甘草　肉桂　甘松　縮砂<lb/>
丁皮　莪术各等分<lb/>
　莪术醋煑過用鹽水浸出醋漿米浸三日為末蜜和<lb/>
　同甘草膏為餅每服三五枚<lb/>
<pb n="KR3i0016_WYG_004-5a"/>
　　香茶<lb/>
　　　經進龍麝香茶<lb/>
白荳蔲一兩<hi>去皮</hi>　白檀末七錢　百藥煎五錢　寒水<lb/>
石五分<hi>薄荷汁製</hi>　麝香四錢　沉香三錢<hi>梨汁製</hi>　片腦二<lb/>
錢半　甘草末三錢　上等髙茶一斤<lb/>
　右為極細末用浄糯米半升煑粥以宻布絞取汁置<lb/>
　浄盌内放冷和劑不可稀輭以鞕為度於石版上杵<lb/>
　一二時辰如粘<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>用小油二兩煎沸入白檀香三五<lb/>
<pb n="KR3i0016_WYG_004-5b"/>
　片脫印時以小竹刀刮背上令平<lb/>
　　　孩兒香茶<lb/>
孩兒香一斤　髙末茶三兩　片腦二錢半<hi>或糖米者韶腦不用</hi>
　麝香四錢　薄荷霜五錢　川百藥煎一兩<hi>研細</hi>
　右五件一處和勻用熟白糯米一升半淘洗令浄入<lb/>
　鍋内放水髙四指煑作糕麝取出十分冷定於磁盆<lb/>
　内揉和成劑却扵平石砧上杵千餘轉以多為妙然<lb/>
　後将花脫子洒油少許入劑作餅扵潔浄透風篩子<lb/>
<pb n="KR3i0016_WYG_004-6a"/>
　頓放隂乾貯磁噐内青紙襯裏宻封　附造薄荷霜<lb/>
　法寒水石研極細末篩羅過以薄荷二斤加扵鍋内<lb/>
　傾水一椀扵下以瓦盆盖定用紙濕封四圍文武火<lb/>
　蒸熏兩頓飯久氣定方開微有黄色嘗之涼者是<lb/>
　　　香茶<lb/>
上等細茶一斤　片腦半兩　檀香三兩　沉香一兩<lb/>
　舊龍涎餅一兩　縮砂三兩<lb/>
　右為細末以甘草半斤剉水一椀半煎取浄汁一椀<lb/>
<pb n="KR3i0016_WYG_004-6b"/>
　入麝香末三錢和勻隨意作餅<lb/>
　　　香茶<lb/>
龍腦　麝香<hi>雪梨汁製</hi>　百藥煎　楝草　寒水石<hi>飛過末</hi>
白荳蔲各三錢　髙茶一斤　硼砂一錢<lb/>
　右同碾細末以熬過熟糯米粥浄布中絞取濃汁和<lb/>
　勻石上杵千餘方脫花様<lb/>
　　事類<lb/>
　　　香尉<lb/>
<pb n="KR3i0016_WYG_004-7a"/>
漢仲雍子進南海香拜洛陽尉人謂之香尉<hi>述異記</hi>
　　　香户<lb/>
南海郡有採香户述異記海南俗以貿香為業<hi>東坡文集</hi>
　　　香市<lb/>
南方有香市乃商人交易香處<hi>述異記</hi>
　　　香洲<lb/>
朱崖郡洲中出諸異香往往有不知名者<hi>述異記</hi>
　　　香溪<lb/>
<pb n="KR3i0016_WYG_004-7b"/>
吳宫有香水溪俗云西施浴處又呼為脂粉塘吳王宫<lb/>
人濯袚扵此溪上源至今猶香<lb/>
　　　香界<lb/>
回香所生以香為界<hi>楞嚴經</hi>
　　　香篆<lb/>
鏤木為篆紋以之範香塵然於飲食或佛象前有至二<lb/>
三尺徑者<hi>洪譜</hi>香藹雕盤<hi>坡詞</hi>
　　　香珠<lb/>
<pb n="KR3i0016_WYG_004-8a"/>
以雜香搗之丸如梧桐子青繩穿之此三皇真元之香<lb/>
珠也燒之香徹天<hi>三洞珠囊</hi>
　　　香纓<lb/>
詩親結其褵註云褵香纓也女将嫁母結纓而戒之<lb/>
　　　香囊<lb/>
晉謝𤣥常佩紫羅香嚢謝安患之而不欲傷其意自戲<lb/>
賭取香嚢焚之𤣥遂止又古詩云香嚢懸肘後後蜀文<lb/>
澹生五嵗謂母曰有五色香嚢在否林下往取得之乃<lb/>
<pb n="KR3i0016_WYG_004-8b"/>
澹前生五嵗失足落井今再生也<hi>並本傳</hi>
　　　香獸<lb/>
以塗金為狻猊麒麟鳬鴨之状空中以焚香使烟以口<lb/>
出以為玩好復有雕木塊土為之者<hi>洪譜</hi>北里志書曰新<lb/>
團香獸不焚燒<lb/>
　　　香童<lb/>
唐元寳好賓客務扵華侈噐玩服用僣扵王公而四方<lb/>
之士盡仰歸焉常扵寢帳牀前刻鏤童子人捧七寳博<lb/>
<pb n="KR3i0016_WYG_004-9a"/>
山香爐日暝焚香徹曙其驕貴如此<hi>天寳遺事</hi>
　　　香巖童子<lb/>
香巖童白佛言我諸比丘燒水沉香香氣寂然来入鼻<lb/>
中非木非空非烟非火去無所著来無所従由是意銷<lb/>
發明無漏得阿羅漢<hi>楞嚴經</hi>
　　　宗超香<lb/>
宗超嘗露壇行道奩中香盡自然滿溢爐中無火烟自<lb/>
出<hi>洪譜</hi>
<pb n="KR3i0016_WYG_004-9b"/>
　　　南蠻香<lb/>
訶陵國亦曰闍婆在南海中貞觀時遣使獻婆律膏又<lb/>
驃古朱波也有以名思利毗離芮土多異香王宫設金<lb/>
銀二爐冦至焚香擊之以占吉凶有巨白象髙數尺訟<lb/>
者焚香自跽象前自思是非而退有災疫至亦焚香對<lb/>
象跽自咎無膏油以蠟雜香代炷又真臘國客至屑檳<lb/>
榔龍腦以進不飲酒<hi>唐書南蠻𫝊</hi>
　　　棧槎<lb/>
<pb n="KR3i0016_WYG_004-10a"/>
番禺民忽扵海旁得古槎長丈餘濶六七尺木理甚堅<lb/>
取為溪橋數年後有僧過而識之謂衆曰此非久計願<lb/>
捨衣鉢資易為石橋即求此槎為薪衆許之得棧香數千<lb/>
兩<hi>洪譜</hi>
　　　披香殿<lb/>
漢宫闕名長安有合歡殿披香殿<hi>郡國志</hi>
　　　採香徑<lb/>
吳王闔閭起響<graphic n="KR1231" url="https://raw.githubusercontent.com/kanripo/KR-Gaiji/master/images/KR1231.png" mimeType="image/png"/>廊採香徑<hi>郡國志</hi>
<pb n="KR3i0016_WYG_004-10b"/>
　　　柏香臺<lb/>
漢武帝作柏香臺以柏香聞數十里<hi>本紀</hi>
　　　三清臺<lb/>
王審知之孫昶襲為閩王起三清臺三層以黄金鑄像<lb/>
日焚龍腦薰陸諸香數斤<hi>五代史十國世家</hi>
　　　沉香牀<lb/>
沙門支法有八尺沉香牀<hi>異苑</hi>
　　　沉香亭<lb/>
<pb n="KR3i0016_WYG_004-11a"/>
開元中禁中初重木芍藥即今牡丹也得四本紅紫淺<lb/>
紅通白者上因移植扵興慶池東沉香亭前<hi>李白集</hi>敬宗<lb/>
時波斯國進沉香亭子拾遺李漢諫曰沉香為亭何異<lb/>
瓊臺瑤室<hi>本𫝊</hi>
　　　沉香堂<lb/>
隋越國公楊素大治第宅有沉香堂<lb/>
　　　沉香火山<lb/>
隋煬帝每除夜殿前設火山數十皆沉香木根每一山<lb/>
<pb n="KR3i0016_WYG_004-11b"/>
焚沉香數車以甲煎沃之香聞數十里<hi>續世說</hi>
　　　沉香山<lb/>
華清温泉湯中疊沉香為方丈瀛洲<hi>明皇雜録</hi>
　　　沉屑泥壁<lb/>
唐宗楚客造新第用沉香紅粉以泥壁每開户則香氣<lb/>
蓬勃<hi>洪譜</hi>
　　　檀香亭<lb/>
宣州觀察使楊牧造檀香亭子初成命賓落之<hi>杜陽編</hi>
<pb n="KR3i0016_WYG_004-12a"/>
　　　檀槽<lb/>
天寳中中官白秀貞自蜀使回得琵琶以獻其槽以沙<lb/>
檀為之温潤如玉光耀可鑑　李宣詩云琵琶聲亮紫<lb/>
檀槽<lb/>
　　　麝壁<lb/>
南齊廢帝東昏侯塗壁皆以麝香<hi>雞石集</hi>
　　　麝枕<lb/>
置真麝香扵枕中可絶惡夢<hi>續博物志</hi>
<pb n="KR3i0016_WYG_004-12b"/>
　　　龍香撥<lb/>
貴妃琵琶以龍香版為撥<hi>外傳</hi>
　　　龍香劑<lb/>
𤣥宗御案墨曰龍香劑一日見墨上有道士如蠅而行<lb/>
上叱之即呼萬嵗曰臣松墨使者也上異之<hi>陶家餘事</hi>
　　　香閣<lb/>
後主起臨春結綺望春三閣以沉檀香木為之<hi>陳書</hi>楊國<lb/>
忠嘗用沉香為閣檀香為欄檻以麝香乳香篩土和為<lb/>
<pb n="KR3i0016_WYG_004-13a"/>
泥餙閣壁每於春時木芍藥盛開之際聚賓於此閣上<lb/>
賞花焉禁中沉香亭逺不侔此壮麗也<hi>天寳遺事</hi>
　　　香牀<lb/>
隋煬帝於觀文殿前兩廂為堂十二間每間十二寳厨<lb/>
前設五方香牀綴貼金玉珠翠每駕至則宫人擎香爐<lb/>
在輦前行<hi>隋書</hi>
　　　香殿<lb/>
大明賦云香殿聚扵沉檀豈待焚夫椒蘭<hi>黄萃卿</hi>水殿風<lb/>
<pb n="KR3i0016_WYG_004-13b"/>
来暗香滿<hi>坡詞</hi>
　　　五香席<lb/>
石季倫作席以錦装五香雜以五綵編蒲皮縁<lb/>
　　　七香車<lb/>
梁簡文帝詩云丹轂七香車<lb/>
　　　椒殿<lb/>
唐宫室志有椒殿<lb/>
　　　椒房<lb/>
<pb n="KR3i0016_WYG_004-14a"/>
應邵漢官儀曰后宫稱椒房以椒塗壁也<lb/>
　　　椒漿<lb/>
桂醑兮椒漿<hi>離騷</hi>元日上椒酒於家長舉觴稱夀元日進<lb/>
椒酒椒是玉衡之精服之令人却老<hi>崔寔月令</hi>
　　　蘭湯<lb/>
五月五日以蘭湯沐浴<hi>大戴禮</hi>浴蘭湯兮沐芳<hi>楚詞注云芳芷也</hi>
　　　蘭佩<lb/>
紉秋蘭以為佩<hi>楚詞注云佩也記曰佩帨<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>蘭</hi>
<pb n="KR3i0016_WYG_004-14b"/>
　　　蘭畹<lb/>
既滋蘭之九畹又樹蕙之百畮<hi>同上</hi>
　　　蘭操<lb/>
孔子自衛反魯隠谷之中見香蘭獨茂喟然歎曰夫蘭<lb/>
當為王者香今乃獨茂與衆草為伍乃止車援琴鼔之<lb/>
自傷不逢時托辭於幽蘭云<hi>琴操</hi>
　　　蘭亭<lb/>
暮春之初㑹扵㑹稽山隂之蘭亭<hi>王逸少叙</hi>
<pb n="KR3i0016_WYG_004-15a"/>
　　　蘭室<lb/>
黄帝𫝊岐伯之術書於玉版蔵諸靈蘭之室<hi>素問</hi>
　　　蘭臺<lb/>
楚襄王逰扵蘭臺之宫<hi>風賦</hi>龍朔中改秘書省曰蘭臺<lb/>
　　　椒蘭養鼻<lb/>
椒蘭芬苾所以養鼻也　前有澤芷以養鼻蘭槐之根<lb/>
是為芷註云蘭槐香草也其根名芷<hi>並荀子</hi>
　　　焚椒蘭<lb/>
<pb n="KR3i0016_WYG_004-15b"/>
烟斜霧横焚椒蘭也<hi>杜牧之阿房宫賦</hi>
　　　懐香<lb/>
尚書省懐香握蘭趨走丹墀<hi>漢官儀</hi>
　　　含香<lb/>
漢桓帝時侍中刁存年老口臭上出雞舌香使含之香<lb/>
頗小辛螫不敢嚥自疑有過賜毒也歸舍與家人辭訣<lb/>
欲就便宜衆求視其藥乃口香衆笑之更為含食意遂<lb/>
解<hi>漢官儀</hi>
<pb n="KR3i0016_WYG_004-16a"/>
　　　㗖香<lb/>
唐元載寵姬薛瑶英母趙娟幼以香㗖英故肌肉悉香<lb/>
<hi>杜陽編</hi>
　　　飯香<lb/>
維摩詰經畤化菩薩以滿鉢香與維摩詰飯香普薰毗<lb/>
耶離城及三千大千世界時維摩詰語舍利佛等諸大<lb/>
聲聞仁者可食如来甘露味飯大悲所熏無以限意食<lb/>
之使不消<hi>栁文註</hi>
<pb n="KR3i0016_WYG_004-16b"/>
　　　貢香<lb/>
唐貞觀中勅下度支求杜若省郎以謝𤣥暉詩云芳洲<lb/>
採杜若乃責坊州貢之<hi>通志</hi>
　　　分香<lb/>
魏王操臨終遺令曰餘香可分與諸夫人諸舍中無所<lb/>
為學作履組賣也<hi>三國志及文選</hi>
　　　賜香<lb/>
𤣥宗夜宴以琉璃噐盛龍腦香數斤賜羣臣馮謐起進<lb/>
<pb n="KR3i0016_WYG_004-17a"/>
曰臣請效陳平為宰自丞相以下悉皆跪受尚餘其半<lb/>
乃捧拜曰欽賜録事馮謐𤣥宗笑許之<lb/>
　　　熏香<lb/>
荘公束縳管仲以予齊使而以退比至三釁三浴之註<lb/>
云以香塗身曰釁釁為熏<hi>齊語</hi>魏武帝令云天下初定吾<lb/>
便禁家内不得熏香<hi>三國志</hi>
　　　竊香<lb/>
韓夀字徳真為賈充司空掾充女窺見夀而悅之目婢<lb/>
<pb n="KR3i0016_WYG_004-17b"/>
通殷勤夀踰垣而至時西域有貢奇香一著人經月不<lb/>
散帝以賜充其女宻盜以遺夀後充與夀宴聞其芬馥<lb/>
計武帝所賜惟已及陳騫家餘無疑夀與女通乃取左<lb/>
右婢考問即以状言充秘之以女妻夀<hi>晉書本𫝊</hi>
　　　愛香<lb/>
劉季和性愛香常如厠還輒過爐上主簿張垣曰人名<lb/>
公俗人不虚也季和曰荀令君至人家坐席三日香為<lb/>
我如何坦曰醜婦效顰見者必走公欲坦遁走耶季和<lb/>
<pb n="KR3i0016_WYG_004-18a"/>
大笑<hi>襄陽記</hi>
　　　喜香<lb/>
梅學士詢性喜焚香其在官所每晨起将視事必焚香<lb/>
兩爐以公服罩之撮其袖以出坐定撒開兩袖郁然滿<lb/>
室焚香時人謂之梅香<hi>歸日録</hi>
　　　天女擎香<lb/>
夫子當生之日有二蒼龍旦而下来附徴在房因夢而<lb/>
生夫子夫子當生時有天女擎香自空而下以沐浴徴<lb/>
<pb n="KR3i0016_WYG_004-18b"/>
在<hi>拾遺記</hi>
　　　三班喫香<lb/>
三班院所領使臣八千餘人涖事扵外其罷而在院者<lb/>
常數百人每嵗乾元節醵錢飯僧進香合以祝聖夀謂<lb/>
之香錢京師語曰三班喫香<hi>歸田録</hi>
　　　露香告天<lb/>
趙清獻公抃衢州人舉進士官至參政平生所為事夜<lb/>
必衣冠露香九拜手告扵天應不可告者則不敢為也<hi>言行</hi>
<pb n="KR3i0016_WYG_004-19a"/>
<hi>録</hi>
　　　焚香祝天<lb/>
後唐明宗每夕扵宫中焚香祝天曰某為衆所共推戴<lb/>
願早生聖人為生民主<hi>五代史帝記</hi>初廢帝入欲擇宰相扵<lb/>
左右左右皆言盧文紀及姚顗有人望帝乃悉書清要<lb/>
姓名内琉璃瓶中夜焚香祝天以筯挟之首得文紀之<lb/>
名次得姚顗遂並相焉<hi>五代史本𫝊</hi>
　　　焚香讀章奏<lb/>
<pb n="KR3i0016_WYG_004-19b"/>
唐宣宗每得大臣章奏必盥手焚香然後讀之<hi>本紀</hi>
　　　焚香讀孝經<lb/>
岑之敬字由禮淳厚有孝行五嵗讀孝經必焚香正坐<lb/>
<hi>南史</hi>
　　　焚香讀易<lb/>
公退之暇戴華陽巾披鶴氅衣手執周易一卷焚香黙<lb/>
坐消遣世慮<hi>王元之竹樓記</hi>
　　　焚香致水<lb/>
<pb n="KR3i0016_WYG_004-20a"/>
襄國城塹水源暴竭石勒問扵佛圗澄澄曰今當勅龍<lb/>
取水乃至源上坐繩床燒安息香呪數百言水大至隍<lb/>
塹皆滿<hi>載記</hi>
　　　焚香禮神<lb/>
漢武故事昆邪王殺休屠王来降得其金人之神置之<lb/>
甘泉宫金人者皆長丈餘其祭不用牛羊惟燒香禮拜<lb/>
　于吉精舍燒香燒道書<hi>三國志</hi>
　　　降香嶽瀆<lb/>
<pb n="KR3i0016_WYG_004-20b"/>
國朝每嵗分遣驛使賫御香有事扵五嶽四瀆名山大<lb/>
川循舊典也廣州之南海道八十里扶胥之口黄木之<lb/>
灣南海祝融之廟也嵗二月朝遣使馳馹有事扵海神<lb/>
香用沉檀具牲幣使初獻其亞獻終獻各以官攝行三<lb/>
獻三奏樂主者以祝文告扵前禮畢使以餘香分給<lb/>
　　　焚香静坐<lb/>
人在家及外行卒遇飄風暴雨震電昏暗大霧皆諸龍<lb/>
神經過宜入室閉户焚香静坐避之不爾損人<hi>温子皮</hi>
<pb n="KR3i0016_WYG_004-21a"/>
　　　燒香勿返顧<lb/>
南嶽夫人云燒香勿返顧忤真氣致邪應也<hi>真誥</hi>
　　　燒香辟瘟<lb/>
樞宻王博文每扵正旦四更燒丁香以辟瘟氣<hi>瑣碎録</hi>
　　　燒香引䑕<lb/>
印香五文狼糞少許為細末同和勻扵浄室内以爐燒<lb/>
之其䑕自至不得殺<hi>戯術</hi>
　　　求名如燒香<lb/>
<pb n="KR3i0016_WYG_004-21b"/>
人隨俗求名譬如燒香衆人皆聞其香不知薰以自焚<lb/>
盡則氣滅名文則身絶<hi>真誥</hi>
　　　五色香烟<lb/>
許逺逰燒香皆五色香烟出<hi>三洞珠囊</hi>
　　　香奩<lb/>
韓偓香奩集自叙云咀五色之靈芝香生九竅嚥三清<lb/>
之瑞露春動七情古詩云開奩集香蘇<lb/>
　　　防蠧<lb/>
<pb n="KR3i0016_WYG_004-22a"/>
辟惡生香聊防羽陵之蠧<hi>玉臺新詠序</hi>
　　　除邪<lb/>
地上魔邪之氣直上沖天四十里人燒青木薫陸安息<lb/>
膠扵寝室披濁臭之氣却邪穢之霧故夫人玉女太一<lb/>
帝皇隨香氣而来下<hi>洪譜</hi>
　　　香玉辟邪<lb/>
唐肅宗賜李輔國香玉辟邪二玉之香可聞數里輔國<lb/>
每置之坐隅一日輔國方巾櫛一忽大笑一忽悲啼輔<lb/>
<pb n="KR3i0016_WYG_004-22b"/>
國碎之未㡬事敗為刺客所殺<hi>杜陽編</hi>
　　　香中忌麝<lb/>
唐鄭注赴河中姬妾百餘盡熏麝香氣數里逆扵人鼻<lb/>
是嵗自京兆至河中所過之地𤓰盡一蒂不獲<hi>洪譜</hi>
　　　被草負笈<lb/>
宋景公燒異香於臺有野人被草負笈扣門而進是為<lb/>
子常世司天部<hi>洪譜</hi>
　　　異香成穂<lb/>
<pb n="KR3i0016_WYG_004-23a"/>
二十二祖摩挲羅至西印土焚香而月氐國王忽睹異<lb/>
香成穂<hi>傳燈録</hi>
　　　逆風香<lb/>
竺法深孫興公共聴北来道人與支道林瓦棺寺講小<lb/>
品北来屢設疑問林辨答俱爽北道每屈孫問深公上<lb/>
人當是逆風家何以都不言深笑而不答曰白栴檀非<lb/>
不馥焉能逆風深夷然不屑　波利質色香樹其香逆<lb/>
其風而聞今返之曰白栴檀非不香豈能逆風言深非<lb/>
<pb n="KR3i0016_WYG_004-23b"/>
不能難正不必難也<lb/>
　　　古殿爐香<lb/>
問如何古殿一爐香寳盖納師曰廣大勿入齅者如何<lb/>
師曰六根俱不到<lb/>
　　　買佛香<lb/>
問動容沈古路身没乃方知此意如何師曰偷佛錢買<lb/>
佛香曰學人不㑹師曰不㑹即燒香供養本耶娘<hi>泐潭師話</hi>
　　　戒定香<lb/>
<pb n="KR3i0016_WYG_004-24a"/>
釋氏有定香戒香韓侍郎贈僧詩云一靈令用戒香薰<lb/>
　　　結願香<lb/>
省郎逰花巖寺巖下見老僧前有香爐烟穟㣲甚僧謂<lb/>
曰此檀越結願香尚在而檀越已三生矣　陳去非詩<lb/>
再燒結願香<lb/>
　　　香偈<lb/>
謹爇道香徳香無為香無為清浄自然香妙洞真香靈<lb/>
寳惡香朝三界香香滿瓊樓玉境徧諸天法界以此真<lb/>
<pb n="KR3i0016_WYG_004-24b"/>
香騰空上奏爇香有偈返生寳木沉水奇材瑞氣氤氲<lb/>
祥雲繚繞上通金闕下入幽㝠<hi>道書</hi>
　　　香光<lb/>
楞嚴經大勢至法王子云如染香人身有香氣此則名<lb/>
曰香光<lb/>
　　　香鑪<lb/>
鑪之名始見扵周禮冢宰之屬宫人凡寝中共鑪炭<lb/>
　　　博山香爐<lb/>
<pb n="KR3i0016_WYG_004-25a"/>
武帝内𫝊有博山爐盖西王母遺帝者<hi>事物紀原</hi>皇太子初<lb/>
拜有銅博山香爐<hi>東宫故事</hi>丁緩作九層博山香爐鏤琢奇<lb/>
禽怪獸皆自然能動<hi>西京雜記</hi>其爐象海中博山下盤貯湯<lb/>
使潤氣蒸香以象海之四環<hi>吕大臨考古圗</hi>
　　　被中香爐<lb/>
長安巧工丁緩作被中香爐亦名卧褥香爐本出房風<lb/>
其法後絶緩始更為之機環運轉四周而爐體常平可<lb/>
置扵被褥故以為名今之香毬是也<hi>雜記</hi>
<pb n="KR3i0016_WYG_004-25b"/>
　　　薰爐<lb/>
尚書郎入直臺中給女侍史二人皆選端正指使従直<lb/>
女侍史執香爐燒熏以從入臺中給使䕶衣<hi>漢官儀</hi>
　　　金爐<lb/>
魏武上御物三十種有純金香爐一枚<hi>雜物疏</hi>
　　　麒麟<lb/>
晉儀禮大朝㑹郎鎮官以金鍍九尺麒麟大爐唐薛逢<lb/>
詩云獸坐金牀吐碧烟是也<lb/>
<pb n="KR3i0016_WYG_004-26a"/>
　　　帳角香爐<lb/>
石季倫冬月為煖帳四角安綴金銀鑿鏤香爐<hi>鄴中記</hi>
　　　鵲尾香爐<lb/>
宋玉賢山隂人也既稟女質厥志彌髙自童年及笲應<lb/>
適外兄許氏宻具法服登車既至大門時及交禮更著<lb/>
黄巾裙手執鵲尾香爐不親婦禮賓主駭愕夫家力不<lb/>
能屈乃放還遂出家梁大同初隠弱溪之間法苑珠林<lb/>
云香爐有柄可爇者曰鵲尾香爐<lb/>
<pb n="KR3i0016_WYG_004-26b"/>
　　　百寳爐<lb/>
唐安樂公主百寳香爐長二丈<hi>朝野僉載</hi>
　　　香爐為寳子<lb/>
錢鎮州詩雖未脫五季餘韻然回環讀之故自娓娓可<lb/>
觀題者多云寳子弗知何物以余攷之乃迦葉之香爐<lb/>
上有金華華内有金臺即臺為寳子則知寳子乃香爐<lb/>
耳亦可為此詩但圜若重䂓然豈漢丁緩被中之製乎<lb/>
<hi>黄長睿</hi>
<pb n="KR3i0016_WYG_004-27a"/>
　　　貪得銅爐<lb/>
何尚之奏庾仲文貪賄得嫁女具銅爐四人舉乃勝<hi>南史</hi>
　　　母夢香爐<lb/>
陶𢎞景母夢天人手執香爐来至其所已而有娠<hi>南史</hi>
　　　失爐筮卦<lb/>
㑹稽盧氏失博山香爐吳泰筮之曰此物質雖為金其<lb/>
實衆山有樹非林有孔非泉閶闔晨興見發青烟此香<lb/>
爐也語其處即求得<hi>集異記</hi>
<pb n="KR3i0016_WYG_004-27b"/>
　　　香爐墮地<lb/>
侯景呼東西南北皆謂為廂景幕牀東無故墮景曰此<lb/>
東廂香爐那忽下地識者以為湘東軍下之徴云<hi>南史</hi>
　　　覆鑪示兆<lb/>
齊建武中明帝召諸王南康侍讀江泌憂念府王子琳<lb/>
訪誌公道人問其禍福誌公覆香爐灰示之曰都盡無<lb/>
餘後子琳被害<hi>南史</hi>
　　　香爐峯<lb/>
<pb n="KR3i0016_WYG_004-28a"/>
廬山有香爐峯李太白詩云日照香爐生紫烟来鵬詩<lb/>
云雲起爐峰一炷烟<lb/>
　　　熏籠<lb/>
晉東宫故事云太子納妃有衣熏籠當亦秦漢之制也<lb/>
<hi>事物記原</hi>
　　𫝊<lb/>
　　　天香𫝊　　　　　　　　　　丁謂之<lb/>
香之為用従古矣所以奉髙明所以達蠲潔三代禋享<lb/>
<pb n="KR3i0016_WYG_004-28b"/>
首惟馨之薦而沉水薰陸無聞焉百家𫝊記萃芳之美<lb/>
而蕭茒鬱鬯不尊焉禮云至敬不享味貴氣臭也是<lb/>
知其用至重採製初略其名實繁而品類叢脞矣觀乎<lb/>
上古帝皇之書釋道經典之說則記録綿逺賛煩嚴重<lb/>
色目至衆法度殊絶西方聖人曰大小世界上下内外<lb/>
種種諸香又曰千萬種和香若香若丸若末若坐以至<lb/>
華香果香樹香天和合之香又曰天上諸天之香又佛<lb/>
土國名衆香其香比於十方人天之香最為第一仙書<lb/>
<pb n="KR3i0016_WYG_004-29a"/>
云上聖焚百寳香天真皇人焚千和黄帝以沉榆蓂莢<lb/>
為香又曰真仙所焚之香皆聞百里有積烟成雲積雲<lb/>
成雨然則與人間所共貴者沉水薰陸也故經云沉水<lb/>
堅株又曰沉水香聖降之夕神導從有捧爐香者烟髙<lb/>
丈餘其色正紅得非天上諸天之香非三皇寳齋香珠<lb/>
法其法雜而末之色色至細然後叢聚杵之三萬緘以<lb/>
良噐載蒸載和豆分而丸之珠貫而暴之且曰此香焚<lb/>
之上徹諸天盖以沉水為宗薰陸副之也是知古聖欽<lb/>
<pb n="KR3i0016_WYG_004-29b"/>
崇之至厚所以備物寳妙之無極謂奕世寅奉香火之<lb/>
篤鮮有廢日然蕭茅之類隨其所備不足觀也祥符初<lb/>
奉詔充天書扶持使道塲科醮無虚日永晝達夕寳香<lb/>
不絶乗輿肅謁則五上為禮<hi>真宗每至玉皇真聖祖位前皆五上香也</hi>馥烈<lb/>
之異非世所聞大約以沉水乳為末龍香和劑之此法<lb/>
累稟之聖祖中禁少知者况外司耶八年掌國計兩鎮<lb/>
旄鉞四領樞軸俸給頒賚隨日而隆故苾芬之著特與<lb/>
昔異襲慶奉祀日賜供乳香一百二十斤<hi>入内副都知張淮能為使</hi>
<pb n="KR3i0016_WYG_004-30a"/>
在宫觀宻賜新香動以百數<hi>沈乳降真等香</hi>由是私門之沉乳<lb/>
足用有唐雜記言明皇時異人云醮席中每焚乳香靈<lb/>
祗皆去人至扵今惑之真宗時親稟聖訓沉乳二香所<lb/>
以奉髙天上聖百靈不敢當也無他言上聖即政之六<lb/>
月授詔罷相分務西洛尋遣海南憂患之中一無塵慮<lb/>
越惟永晝晴天長霄垂象爐香之趣益増其勤素聞海<lb/>
南出香至多始命市之扵閭里間十無一有假版官裴<lb/>
鶚者唐宰相晉公中令公之裔孫也土地所宜悉究本<lb/>
<pb n="KR3i0016_WYG_004-30b"/>
末且曰瓊管之地黎母山酋之四部境域皆枕山麓香<lb/>
多出此山甲於天下然取之有時售之有主盖黎人皆<lb/>
力耕治業不以採香専利閩越海賈惟以餘杭船即市<lb/>
香每嵗冬季黎峒俟此船方入山㝷採州人従而賈販盡<lb/>
歸船商故非時不有也香之類有四曰沉曰棧曰生結<lb/>
曰黄熟其為状也十有二沉香得其八焉曰烏文格土<lb/>
人以木之格其沉香如烏文木之色而澤更取其堅格<lb/>
是美之至也曰黄蠟其表如蠟少刮削之黳紫相半烏<lb/>
<pb n="KR3i0016_WYG_004-31a"/>
文格之次也曰牛目與用及蹄曰雉頭洎髀若骨此沉<lb/>
香之状土人别曰牛眼牛角牛蹄雞頭雞腿雞骨曰崑<lb/>
崙梅格棧香也此梅樹也黄黑相半而稍堅土人以此<lb/>
比棧香也曰蟲鏤凡曰蟲鏤其香尤佳盖香兼黄熟蟲<lb/>
蛀及攻腐朽盡去菁英獨存者也曰傘竹格黄熟香也<lb/>
如竹色黄白而帶黑有似棧也曰茅葉如茅葉至輕有<lb/>
入水而沉者得沉香之餘氣也燃之至佳土人以其非<lb/>
堅實抑之黄熟也曰鷓鴣斑色駁雜如鷓鴣羽也生結<lb/>
<pb n="KR3i0016_WYG_004-31b"/>
香也棧香未成沉者有之黄熟未成棧者有之凡四名<lb/>
十二状皆出一本樹體如白楊葉如冬青而小膚表也<lb/>
標末也質輕而散理疎以粗曰黄熟黄熟之中黒色堅<lb/>
劲者曰棧香棧香之名相𫝊甚逺即未知其㫖惟沉香<lb/>
為状也肉骨頴脫芒角銳利無大小無厚薄掌握之有<lb/>
金玉之重切磋之有犀角之劲縦分斷瑣碎而氣脉滋<lb/>
益用之與臭塊者等鶚云香不欲絶大圍尺已上慮有<lb/>
水病若斤已上者合兩已下者中浮水即不沉矣又曰<lb/>
<pb n="KR3i0016_WYG_004-32a"/>
或有附扵枯枿𨼆扵曲枝蟄蔵深根或抱貞木本或挺<lb/>
然結實混然成形嵌若巖石屹若歸雲如矯首龍如峩<lb/>
冠鳯如麟植趾如鴻鎩翮如曲肱如駢指但文理宻緻<lb/>
光彩明瑩斤斧之跡一無所及置噐以驗如石投水此<lb/>
香寳也千百一而已矣夫如是自非一氣粹和之凝結<lb/>
百神祥異之含育則何以羣木之中獨稟靈氣首出庶<lb/>
物得奉髙天也占城所産棧沉至多彼方貿遷或入番<lb/>
禺或入大食大食貴重棧沉香與黄金同價鄉耆云比<lb/>
<pb n="KR3i0016_WYG_004-32b"/>
嵗有大食番舶為颶風所逆寓此屬邑首領以富有自<lb/>
大肆筵設席極其誇詫州人私相顧曰以貲較勝誠不<lb/>
敵矣然視其爐烟蓊鬱不舉乾而輕瘠而燋非妙也遂<lb/>
以海北岸者即席而焚之髙烟杳杳若引束絙濃腴湒<lb/>
湒如練凝漆芳馨之氣持久益佳大舶之徒由是披靡<lb/>
生結者取不俟其成非自然者也生結沉香品與棧香<lb/>
等生結棧香品與黄熟等生漆黄熟品之下也色澤浮<lb/>
虚而肌質散緩燃之辛烈少和氣久則瀆敗速用之即<lb/>
<pb n="KR3i0016_WYG_004-33a"/>
佳不同棧沉成香則永無朽腐矣雷化髙竇亦中國出<lb/>
香之地比海南者優劣不侔甚矣既所稟不同而售者<lb/>
多故取者速也是黄熟不待其成棧棧不待其成沉盖<lb/>
取利者戕賊之深也非如瓊管皆深洞黎人非時不妄<lb/>
剪伐故樹無夭折之患得必皆異香曰熟香曰脫落香<lb/>
皆是自然成香餘杭市香之家有萬斤黄熟者得真棧<lb/>
百斤則為稀矣百斤真棧得上等沉香十數斤亦為難<lb/>
矣薰陸乳香之長大而明瑩者出大食國彼國香樹連<lb/>
<pb n="KR3i0016_WYG_004-33b"/>
山絡野如桃膠松脂委於石地聚而斂之若京坻香山<lb/>
多石而少雨載詢番舶則云昨過乳香山下彼人云此<lb/>
山不雨已三十年香中帶石末者非濫偽也地無土也<lb/>
然則此樹若生泥塗則香不得為香矣天地植物其有<lb/>
㫖乎賛曰百昌之首備物之先於以相禋於以告虔孰<lb/>
歆至德孰享芳烟上聖之聖髙天之天<lb/>
　　序<lb/>
　　　和香序<lb/>
<pb n="KR3i0016_WYG_004-34a"/>
麝本多忌過分必害沉實易和盈斤無傷零藿燥虚詹<lb/>
糖粘濕甘松蘇合安息鬱金捺多和羅之屬並被扵外<lb/>
固無取扵中土又棗膏昏蒙甲馢淺俗非惟無助扵馨<lb/>
烈乃當彌増扵尤疾也<lb/>
　此序所言悉以比類朝士麝木多忌比庾憬之棗膏<lb/>
　昏蒙比羊𤣥保甲馢淺俗比徐湛之甘松蘇合比恵<lb/>
　休道人沉實易和盖自比也<lb/>
　　　笑蘭香序<lb/>
<pb n="KR3i0016_WYG_004-34b"/>
吳僧罄宜笑蘭香序曰豈非韓魏公所謂濃梅而黄太<lb/>
史所謂藏春者耶其法以沉為君雞舌為臣北苑之臣<lb/>
秬鬯十二葉之英銘華之粉柏麝之臍為佐以百花之<lb/>
液為使一炷如芡子許油然鬱然若齅九畹之蘭而浥<lb/>
百畆之蕙也<lb/>
　　說<lb/>
　　　香說　　　　　　　　　　　程泰之<lb/>
秦漢以前二廣未通中國中國無今沉腦等香也宗廟<lb/>
<pb n="KR3i0016_WYG_004-35a"/>
焫蕭灌獻尚鬱食品貴椒至荀卿氏方言椒蘭漢雖已<lb/>
得南粤其尚臭之極者椒房郎官以雞舌奏事而已較<lb/>
之沉腦其等級之髙下不類也惟西京雜記載長安巧<lb/>
工丁緩作被下香爐頗疑已有今香然劉向銘博山爐<lb/>
亦止曰中有蘭綺朱火青烟玉臺新詠說博山爐亦曰<lb/>
朱火然其中青烟颺其間香風難久居空令蕙草殘二<lb/>
文所賦皆焚蘭蕙而非沉腦是漢雖通南粤亦未見粤<lb/>
香也漢武内𫝊載西王母降爇嬰香等品多名異然疑<lb/>
<pb n="KR3i0016_WYG_004-35b"/>
後人為之漢武奉仙窮極宫室帷帳噐用之麗漢史備<lb/>
記不遺若曽剏古来未有之香安得不記<lb/>
　　銘<lb/>
　　　博山鑪銘　　　　　　　　　劉　向<lb/>
嘉此正氣嶄巗若山上貫太華承以銅盤中有蘭綺朱<lb/>
火青烟<lb/>
　　　香爐銘　　　　　　　　　　梁元帝<lb/>
蘇合氤氲飛烟若雲時濃更薄乍聚還分火微難盡風<lb/>
<pb n="KR3i0016_WYG_004-36a"/>
長易聞孰云道力慈悲所熏<lb/>
　　頌<lb/>
　　　鬱金香頌　　　　　　　　　左九嬪<lb/>
伊此奇香名曰鬱金越此殊域厥珍来尋芬香酷烈悅<lb/>
目欣心明徳惟馨淑人是欽窈窕淑媛服之褵襟永垂<lb/>
名實曠世弗沉<lb/>
　　　藿香頌　　　　　　　　　　江文通<lb/>
桂以過烈麝以太芬攉阻夭夀扶抑人文詎如藿香微<lb/>
<pb n="KR3i0016_WYG_004-36b"/>
馥微馚攝靈百仭養氣青雲<lb/>
　　　瑞沉寳峰頌<hi>并序</hi>
臣建謹案史記龜策𫝊曰有神龜在江南嘉林中嘉林<lb/>
者獸無虎狼鳥無䲭梟草無毒螫野火不及斧斤不至<lb/>
是謂嘉林龜在其中常巢扵芳蓮之上在脅書文曰甲<lb/>
子重光得我者為帝王由是觀之豈不偉哉臣少時在<lb/>
書室中雅好焚香有海上道士向臣言曰子知沉之所<lb/>
出乎請為子言盖江南有嘉林嘉林者美木也木美則<lb/>
<pb n="KR3i0016_WYG_004-37a"/>
堅實堅實則善沉或秋水泛溢美木漂流沉扵海底蛟<lb/>
龍蟠伏扵上故木之香清烈而戀水濤瀨淙激扵下故<lb/>
木之形嵌空而類山近得小山扵海賈巉巗可愛名之<lb/>
曰瑞沉寳峰不敢藏諸私室謹齋荘潔誠跪進玉陛以<lb/>
為天夀聖節瑞物之獻臣建謹拜手稽首而為之頌曰<lb/>
大江之南粤有嘉林嘉林之木入海而沉蛟龍枕之香<lb/>
冽自清濤瀨潄之峰岫乃成海神愕視不敢閟藏因潮<lb/>
而出瑞我明昌明昌至治如沉馨香明昌睿算如山久<lb/>
<pb n="KR3i0016_WYG_004-37b"/>
長臣老且耄聖恩曷報歌頌陳詩以配天保<lb/>
　　賦<lb/>
　　　迷迭香賦　　　　　　　　　魏文帝<lb/>
播西都之麗草兮應青春之凝暉流翠葉扵纎柯兮結<lb/>
微根扵丹墀芳莫秋之幽蘭兮麗崑崙之英芝信繁華<lb/>
之速逝兮弗見彫扵嚴霜既經時而收采兮遂肅殺以<lb/>
増芳去枝葉而持御兮入綃縠之霧裳附玉體以行止<lb/>
兮順微風而舒光<lb/>
<pb n="KR3i0016_WYG_004-38a"/>
　　　鬱金香賦　　　　　　　　　傅　𤣥<lb/>
葉萋萋以翠青英藴藴以金黄樹晻靄以成隂氣芬馥<lb/>
以含芳陵蘇合之殊珍豈艾蒳之足方榮耀帝㝢香播<lb/>
紫宫吐芬揚烈萬里望風<lb/>
　　　芸香賦　　　　　　　　　　傅　咸<lb/>
擕昵友以逍遥兮覽偉草之敷英慕君子之𢎞覆兮超<lb/>
託軀扵朱庭俯引澤扵月壤兮仰吸潤乎太清繁兹緑<lb/>
葉茂此翠莖葉葉猗猗兮枝妍媚以迴縈象春松之含<lb/>
<pb n="KR3i0016_WYG_004-38b"/>
曜兮鬱蓊蔚以葱青<lb/>
　　　幽蘭賦　　　　　　　　　　楊　炯<lb/>
維幽蘭之芳草稟天地之純精抱青紫之奇色挺龍虎<lb/>
之佳名不起林而獨秀必固本而叢生爾乃丰茸十步<lb/>
綿連九畹莖受露而将低香従風而自逺當此之時叢<lb/>
蘭正滋美庭闈之孝子循南陔而采之楚襄王蘭臺之<lb/>
宫零落無樷漢武帝猗蘭之殿荒涼㡬變聞昔日之芳<lb/>
菲恨今人之不見至若桃花水上佩蘭若而續魂竹箭<lb/>
<pb n="KR3i0016_WYG_004-39a"/>
山隂坐蘭亭而開宴江南則蘭澤為洲東海則蘭陵為<lb/>
縣隰有蘭兮蘭有枝贈逺别兮交新知氣如蘭兮長不<lb/>
改心若蘭兮終不移及夫東山月出西軒日晚授燕女<lb/>
扵春閨降陳王扵秋坂乃有送客金谷林塘坐曛鶴琴<lb/>
未罷龍劒将分蘭缸燭耀蘭麝氣氤舞袖迴雪歌聲遏<lb/>
雲度清夜之未艾酌蘭英以奉君若夫靈均放逐離羣<lb/>
散侣亂鄢郢之南都下瀟湘之北渚步遲遲而適怨心<lb/>
鬱鬱而懐楚徒眷戀扵君王斂精神扵帝女河洲兮極<lb/>
<pb n="KR3i0016_WYG_004-39b"/>
目芳菲兮襲予思公子兮不言結芳蘭兮延佇借如君<lb/>
章有徳通神感靈懸車舊館請老山庭白露下而警鶴<lb/>
秋風髙而亂螢循堦除而下望見秋蘭之青青重曰若<lb/>
有人兮山之阿紉秋蘭兮嵗月多思握之兮猶未得空<lb/>
佩之兮欲如何遂抽琴轉操為幽蘭之歌歌曰幽蘭生<lb/>
兮于彼朝陽含雨露之津潤吸日月之休光美人愁思<lb/>
兮採芙蓉扵南浦公子忘憂兮樹萱草扵北堂雖處幽<lb/>
林與窮谷不以無人而不芳趙元淑聞而歎曰昔聞蘭<lb/>
<pb n="KR3i0016_WYG_004-40a"/>
葉據龍圖複道蘭林引鳳雏鴻歸燕去紫莖歇露往霜<lb/>
来緑葉枯悲秋風之一敗與萬草而為芻<lb/>
　　　木蘭賦<hi>并序</hi>　　　　　　　　李　華<lb/>
華容石門山有木蘭樹鄉人不識伐以為薪餘一本方<lb/>
操柯未下縣令李韶行春見之息焉其隂喟然歎曰功<lb/>
刋桐君之書名載騷人之詞生於遐深委扵薪燎天地<lb/>
之産珍物将焉用之爰戒虞衡禁其剪伐按本草木蘭<lb/>
似桂而香去風熱明耳目在木部上篇乃採斫以歸理<lb/>
<pb n="KR3i0016_WYG_004-40b"/>
疾多騐由是逺近従而採之幹剖支分殆枯槁矣士之<lb/>
生世出處語黙難乎哉韶余従子也常為余言感而為<lb/>
賦云<lb/>
溯長江以遐覽愛楚山之寂寥山有嘉樹兮名木蘭鬱<lb/>
森森以苕苕當聖政之文明降元和於九霄更䘲冷之<lb/>
為虐貫霜雪而不凋白波潤其根柢𤣥雪暢其枝條沐<lb/>
春雨之濯濯鳴秋風以蕭蕭素膚紫肌緑葉緗蒂疎宻<lb/>
聳附髙卑䕃蔽華如雪霜實若星麗節勁松竹香濃蘭桂<lb/>
<pb n="KR3i0016_WYG_004-41a"/>
宜不植扵人間聊獨立扵天際徒翳薈兮為隣挺堅芳<lb/>
兮此身嘉名列扵道書墜露飲乎騷人至若靈山霧歇<lb/>
藹藹林樾當楚澤之晨霞映洞庭之夜月發聰明扵視<lb/>
聴洗煩濁扵心骨韻衆壑之空峒澹微雲之滅沒草露<lb/>
白兮山淒淒鶴既唳兮猿復啼窅深林以冥冥覆百仭<lb/>
之𤣥谿彼逸人兮有所思戀芳隂兮步遲遲悵幽獨兮<lb/>
人莫知懐馨香兮将為誰惋樵父之無恵混衆木而皆盡<lb/>
指書類而揮斤遇仁人之不忍伊甘心而剿絶俄固柢<lb/>
<pb n="KR3i0016_WYG_004-41b"/>
於傾隕憐春華而朝搴兮顧落日而迴軫達者有言巧勞<lb/>
智憂養命蠲疫人胡不求枝殘體剥澤盡枯留顦悴空<lb/>
山離披素秋鳥避弋而髙翔魚畏網而深㳺不材則終<lb/>
其天年能鳴則危扵俎羞奚此木之不終獨隠見而罹<lb/>
憂自昔淪芳扵朝市墜實扵林丘徒鬱咽而無聲可勝<lb/>
言而計籌者哉吾聞曰人助者信神聴者直則臧倉譛<lb/>
言宣尼失職出處語黙與時消息則子雲投閤方回受<lb/>
殛故知天地無心死生同域紜紜品物物有其極至人<lb/>
<pb n="KR3i0016_WYG_004-42a"/>
者要惟循於自然寜任夫智之與力雖賢愚各全其好惡<lb/>
草木不夭其生植已而已而翳<hi>疑誤</hi>不可得<lb/>
　　　沉香山子賦　　　　　　　　蘇子瞻<lb/>
古者以芸為香以蘭為芬以鬱鬯為祼以脂蕭為焚以<lb/>
椒為堅以蕙為薰杜蘅帶屈菖蒲薦文麝多忌而本羶<lb/>
蘇合若香而實葷嗟吾知之㡬何為六入之所分方根<lb/>
塵之起滅常顛倒其天君每求似扵髣髴或鼻勞而妄<lb/>
聞獨沉水為近正可以配薝蔔而並云矧儋崖之異産<lb/>
<pb n="KR3i0016_WYG_004-42b"/>
實超然而不羣既金堅而玉潤亦鶴骨而龍筋惟膏液<lb/>
之内足故把握而兼斤顧占城之枯朽宜爨釜而燎蚊<lb/>
宛彼小山巉然可欣如太華之倚天象小孤之插雲往<lb/>
夀子之生朝以寫我之老勤子方面壁以終日豈亦終<lb/>
歸田而自耘幸置此扵几席養幽芳扵帨帉無一徃之<lb/>
發烈有無窮之氤氲豈非獨以飲東坡之夀亦所以食<lb/>
黎人之芹也<lb/>
　　　雞舌香賦　　　　　　　　　顔博文<lb/>
<pb n="KR3i0016_WYG_004-43a"/>
沈括以丁香為雞舌而醫者疑之古人用雞舌取其芬<lb/>
芳便扵奏事世俗蔽扵所習以丁香状之扵雞舌大不<lb/>
類也乃慨然有感為賦以解之<lb/>
嘉物之産?竄山谷其根盤貯龍隠蛇伏期微生之可<lb/>
保處幽翳而自足方吐英而布葉似干世而無欲郁郁<lb/>
嬌黄綽綽疎緑偶咀嚼而有味以奇功而見録攘肌被<lb/>
逼粉骨遭辱雖功利之及人恨此身之莫贖惟彼雞舌<lb/>
味和而長氣烈而揚可與君子同升廟堂發胸臆之藻<lb/>
<pb n="KR3i0016_WYG_004-43b"/>
繪粲齒牙之氷霜一語不忌澤及四方溯日月而上征<lb/>
與鴛鷺而同翔惟其施之得宜豈凡物之可當以彼疑<lb/>
似猶有可議雖二名之靡同渺不害其為貴彼鳳<graphic n="KR1450" url="https://raw.githubusercontent.com/kanripo/KR-Gaiji/master/images/KR1450.png" mimeType="image/png"/>而<lb/>
龍凖謂蜂目而烏喙况稱諸木之長稽形而實質類者<lb/>
哉殊不知天下之物竊名者多矣雞腸鳥啄牛舌馬齒<lb/>
川有羊蹄山有鳶尾龍膽虎掌豨膏䑕耳鴟脚羊眼鹿<lb/>
角豹足彘顱狼䟦狗脊馬目燕頷之黍虎皮之稻蓴貴<lb/>
雉尾藥尚雞爪葡萄取象扵身乳婆律謬稱扵龍腦筍<lb/>
<pb n="KR3i0016_WYG_004-44a"/>
雞胫以為珍瓠牛角而貴早亦有鴨脚之葵狸頭之𤓰<lb/>
魚甲之松鶴翎之花以雞頭龍眼而充果以雀舌鷹爪<lb/>
而名茶彼争功而擅價咸好大而喜誇其間名實相叛<lb/>
是非迭居得其實者如聖賢之在髙位無其實者如名<lb/>
噐之假盜軀嗟所遇之不同亦自賢而自愚彼方遺臭<lb/>
扵海上豈芬芳之是娛嫫母飾貌而薦衾西子掩面而<lb/>
守閭餌醯醤而委醍醐佩碔砆而捐瓊琚捨文茵兮卧<lb/>
籧篨習薤露兮廢笙竽劒非錐而補履驥垂頭而駕車<lb/>
<pb n="KR3i0016_WYG_004-44b"/>
蹇不遇而被謗将栖栖而焉圖是香也市井所緩廊廟<lb/>
所急豈比馬蹄之近俗燕尾之就濕聴秋雨之淋淫若<lb/>
蒼天為兹而雪泣若将有人依龜甲之屏炷鵲尾之爐<lb/>
研以鳳咮筆以䑕鬚作蜂腰鶴膝之語為鵠頭蝱脚之<lb/>
書為兹香而解嘲明氣類而不殊願獲用於賢相藹芳烈<lb/>
於天衢<lb/>
　　　銅博山香爐賦　　　　　　梁昭明太子<lb/>
稟至精之純質産靈嶽之幽深探衆倕之妙㫖運公輸<lb/>
<pb n="KR3i0016_WYG_004-45a"/>
之巧心有蕙帶而巗𨼆亦霓裳而升仙寫崧山之巃嵸<lb/>
象鄧林之芊眠扵時青烟司寒晨光翳景翠帷已低蘭<lb/>
膏未屏炎蒸内耀苾芬外揚似慶雲之呈色若景星之<lb/>
舒光信名嘉而用美永為玩扵華堂<lb/>
　　詩<lb/>
　　　詩句<lb/>
百和裛衣香　金泥蘇合香　紅羅複斗帳四角垂香<lb/>
囊<hi>古詩</hi>　盧家蘭室桂為梁中有鬱金蘇合香<hi>梁武帝</hi>　合<lb/>
<pb n="KR3i0016_WYG_004-45b"/>
歡襦重百和香<hi>陳後主</hi>　綵墀散蘭麝風起自生香<hi>鮑照</hi>
燈影照無寐心清聞妙香　朝罷香烟擕滿袖<hi>杜工部</hi>
燕寝凝清香<hi>韋蘇州</hi>　裊裊沉水烟　披書古芸馥　守<lb/>
帳燃香暮　沉香火暖茱茰烟<hi>李長吉</hi>　豹尾香烟滅<hi>陸厥</hi>
　重熏異國香<hi>李廓</hi>　多燒荀令香<hi>張見正</hi>　然香氣散不<lb/>
飛烟<hi>陸瑜</hi>　羅衣亦罷熏<hi>胡/曽</hi>　沉水熏衣白璧堂<hi>胡宿</hi>　丙<lb/>
舍無人遺燼香<hi>温庭筠</hi>　夜燒沉水香　香烟横碧縷<hi>蘇子</hi>
<hi>瞻</hi>　珠緑凝篆香<hi>黄魯直</hi>　焚香破今夕　燕坐獨焚香<lb/>
<pb n="KR3i0016_WYG_004-46a"/>
<hi>簡齋</hi>　焚香澄神慮<hi>蘇/州</hi>　向来一瓣香敬為曾南豐<hi>陳後山</hi>
　博山爐中百和香鬱金蘇合及都梁<hi>吳以均</hi>　金爐絶<lb/>
沉燎　熏爐雞棗香　博山爐烟吐香霧　龍爐傍日<lb/>
香　爐烟添栁重<hi>韋巨源</hi>　金爐蘭麝香<hi>沈荃期</hi>　爐熏暗<lb/>
徘徊<hi>張籍</hi>　金爐細炷通<hi>李賀</hi>　睡鴨香爐換夕熏　荀令<lb/>
香爐可待熏<hi>李商隠</hi>　衣冠身惹御爐香<hi>賈至</hi>博山爐吐<lb/>
五雲香<hi>韋應物</hi>　蓬莱宫繞玉爐香<hi>陳陶</hi>　噴香睡獸髙三<lb/>
只<hi>羅隠</hi>　繡屏銀鴨香蓊濛<hi>温庭/筠</hi>　浥浥爐香初泛夜<hi>東坡</hi>
<pb n="KR3i0016_WYG_004-46b"/>
　日烘荀令炷香爐<hi>山谷</hi>　午夢不知縁底事篆烟燒盡<lb/>
一盤花<hi>劉屛山</hi>　微風不動金猊香<hi>陸放翁</hi>
　　　寶熏　　　　　　　　　　　黄魯直<lb/>
　　　　賈天錫恵寳熏以兵衞森畫㦸燕寝凝清香<lb/>
　　　　十詩報之<lb/>
險心㳺萬仞躁欲生五兵隠几香一炷靈臺湛空明<lb/>
晝食鳥窺臺宴坐日過砌俗氛無因来烟霏作輿衞<lb/>
石蜜化螺甲榠樝煑水沉博山孤烟起對此作森森<lb/>
<pb n="KR3i0016_WYG_004-47a"/>
輪囷香事已郁郁著書畫誰能入吾室脫汝世俗械<lb/>
賈侯懐六韜家有十二㦸天資喜文事如我有香癖<lb/>
林花飛片片香歸銜泥燕開閤和春風還尋蔚宗𫝊<lb/>
公虚采芹宫行樂在小寝香光當發聞色敗不可稔<lb/>
牀帷夜氣馥衣桁曉烟凝風溝鳴急雪睡鴨照華燈<lb/>
雉尾映鞭聲金爐拂太清班近聞香早歸来學得成<lb/>
衣篝麗紈綺有待乃芬芳當念真富貴自熏知見香<lb/>
　　　帳中香二首　　　　　　　　山　谷<lb/>
<pb n="KR3i0016_WYG_004-47b"/>
百鍊香螺沉水寳熏近出江南一穂黄雲繞几深禪相<lb/>
對同㕘<lb/>
螺甲割崑崙耳香材屑鷓鴣斑欲雨鳴鳩日永不惟睡<lb/>
鴨春閒<lb/>
　　　戲用前韻<hi>有聞帳中香以為熬蠟香</hi>
海上有人逐臭天生鼻孔司南但印香巗本寂不必叢<lb/>
林徧㕘<lb/>
我讀蔚宗香𫝊文章不減二班誤以甲為淺俗却知麝<lb/>
<pb n="KR3i0016_WYG_004-48a"/>
要防閒<lb/>
　　　和魯直韻　　　　　　　　　東　坡<lb/>
四句燒香偈子隨香徧滿東南不是聞思所及且令鼻<lb/>
觀先㕘<lb/>
萬卷明窓小字眼花只有斕斑一炷烟消火冷半生身<lb/>
老心閒<lb/>
　　　次韻答子瞻　　　　　　　　山　谷<lb/>
置酒未容虚左論詩時要指南迎笑天香滿袖喜君先<lb/>
<pb n="KR3i0016_WYG_004-48b"/>
赴朝㕘<lb/>
迎燕温風旋旋潤花小雨斑斑一炷香中得意九衢塵<lb/>
裏偷閒<lb/>
　　　再和<lb/>
置酒未逢休沐便同越北燕南且復歌呼相和隔牆知<lb/>
是曺㕘<lb/>
丹青已是前世竹石時窺一斑五字還當靖節數行誰<lb/>
似髙閒<lb/>
<pb n="KR3i0016_WYG_004-49a"/>
　　　印香　　　　　　　　　　　東　坡<lb/>
　　　　子由生日以檀香觀音像及新合印香銀篆<lb/>
　　　　盤為夀<lb/>
栴檀婆律海外芬西山老臍柏所薰香螺脫黶来相羣<lb/>
能結縹緲風中雲一燈如螢起微焚何時度盡繆篆紋<lb/>
繚繞無窮合復分緜緜浮空散氤氲東坡持是夀夘君<lb/>
君少與我師皇墳旁資老耼釋迦文共厄中年㸃蠅蚊<lb/>
晚遇斯須何足云君方論道承華勛我亦旗鼔嚴中軍<lb/>
<pb n="KR3i0016_WYG_004-49b"/>
國恩未報敢不勤但願不為世所醺爾来白髮不可耘<lb/>
問君何時返鄉枌收拾散亡理放紛此心實與香俱焄<lb/>
聞思大士應已聞<lb/>
　　　沉香石　　　　　　　　　　東　坡<lb/>
壁立孤峯倚硯長共凝沉水得頑蒼欲隨楚客紉蘭佩<lb/>
誰信吳兒是木腸山下曽逢化私石玉中還有辟邪香<lb/>
早知百和俱灰燼未信人言弱勝剛<lb/>
　　　凝齋香　　　　　　　　　　曽子固<lb/>
<pb n="KR3i0016_WYG_004-50a"/>
每覺西齋景最幽不知官是古諸侯一尊風月身無事<lb/>
千里耕桑嵗共秋雲水醒心鳴好鳥玉泉清耳潄沉流<lb/>
香烟細細臨黄卷凝在香烟最上頭<lb/>
　　　肖梅香　　　　　　　　　　張吉甫<lb/>
江村招得玉妃魂化作金爐一炷雲但覺清芬暗浮動<lb/>
不知碧篆已氤氲春收東閤簾初下夢想西湖被更熏<lb/>
真似吾家雪溪上東風一夜隔籬聞<lb/>
　　　香界　　　　　　　　　　　朱晦菴<lb/>
<pb n="KR3i0016_WYG_004-50b"/>
幽興年来莫與同滋蘭聊欲汎東風真成佛國香雲界<lb/>
不好淮山桂樹叢花氣無邊醺欲醉靈芬一㸃静還通<lb/>
何須楚客紉秋佩坐卧經行向此中<lb/>
　　　次韻蘇藉返魂梅六首　　　　陳子髙<lb/>
誰道春歸無覔處眠齋香霧作春昏君詩似說江南信<lb/>
試與梅花招斷魂<lb/>
東風欺人底薄相花信無端沖雪来妙手誰知煨燼裏<lb/>
等閒種得臘前梅<lb/>
<pb n="KR3i0016_WYG_004-51a"/>
花開莫奏傷心曲花落休矜稱面粧只憶夢為蝴蝶去<lb/>
香雲宻處有春光<lb/>
老夫粥後惟躭睡灰暖香濃百念消不學東門醉公子<lb/>
鴨爐烟裏逞風標<lb/>
鼻根無奈重香繞編處春隨夜色勻眼底狂花開底事<lb/>
依然看作一枝春<lb/>
漫道君家四壁空衣篝沉水晚朦朧詩情似被花相惱<lb/>
入我香奩境界中<lb/>
<pb n="KR3i0016_WYG_004-51b"/>
　　　龍涎香　　　　　　　　　　劉子暈<lb/>
瘴海驪龍供素沫蠻村花露浥情滋微㕘鼻觀猶疑似<lb/>
全在爐烟未發時<lb/>
　　　燒香曲　　　　　　　　　　李商隠<lb/>
鈿雲蟠蟠牙比魚孔雀翅尾蛟龍鬚漳宫舊様博山爐<lb/>
楚嬌捧笑開芙蕖八蠶繭緜小分炷獸燄微紅隔雲母<lb/>
白天月澤寒未冰金虎含秋向東吐玉珮呵光銅照昏<lb/>
簾波日暮衝斜門西来欲上茂陵樹柏梁已失栽桃魂<lb/>
<pb n="KR3i0016_WYG_004-52a"/>
露庭月井大紅氣輕衫薄袖當君意蜀殿瓊人伴夜深<lb/>
金鑾不問殘燈事何當巧吹君懐度襟灰為土填清露<lb/>
　　　焚香　　　　　　　　　　　邵康節<lb/>
安樂窩中一炷香陵晨焚意豈尋常禍如能免人須諂<lb/>
福若待求天可量且異緇黄徼廟貌又殊兒女裛衣裳<lb/>
非圖聞道至於此金玉誰家不滿堂<lb/>
　　　焚香　　　　　　　　　　　楊廷秀<lb/>
琢瓷作鼎碧扵水削銀為葉輕如紙不文不武火力均<lb/>
<pb n="KR3i0016_WYG_004-52b"/>
閉閣下簾風不起詩人自炷古龍涎但令有香不見烟<lb/>
素馨欲開末利折底迅龍涎和檀棧平生飽食山村味<lb/>
不料此香殊娬媚呼兒急取蒸木犀却作書生真富貴<lb/>
　　　燒香　　　　　　　　　　　陳去非<lb/>
明窓延静畫黙坐息諸縁聊将無窮意寓此一炷烟當<lb/>
時戒定慧妙供均人天我豈不清<hi>闕</hi>于今醒心然爐香<lb/>
裊孤碧雲縷飛數千悠然凌空去縹緲隨風還世事有<lb/>
過現薫性無變遷應如水中月波定還自丸<lb/>
<pb n="KR3i0016_WYG_004-53a"/>
　　　焚香　　　　　　　　　　　郝伯常<lb/>
花落深庭日正長蜂何撩遶燕何忙匡牀不下凝塵滿<lb/>
消盡年光一炷香<lb/>
　　　覔香<lb/>
磬室從来一物無博山惟有一香爐而今荀令真成癖<lb/>
祇欠精神裊坐隅<lb/>
　　　覔香　　　　　　　　　　　顔博文<lb/>
　　　　王希深合和新香烟氣清洒不類尋常等可<lb/>
<pb n="KR3i0016_WYG_004-53b"/>
　　　　以為道人開筆端消息<lb/>
玉水沉沉影銅爐裊裊烟為思丹鳳髓不愛老龍涎皂<lb/>
帽真閒客黄衣小病仙定知雲屋下繡被有人眠<lb/>
　　　修香　　　　　　　　　　　陸放翁<lb/>
空庭一炷上有神明家廟一炷曾英祖靈且祈持此而<lb/>
已此而不為吁嗟已矣<lb/>
　　　香爐<lb/>
四座且莫喧願聴歌一言請說銅香爐崔巍象南山上<lb/>
<pb n="KR3i0016_WYG_004-54a"/>
枝似松柏下根據銅盤雕文各異類離婁自相連誰能<lb/>
為此噐公輸與魯般朱火然其中青烟颺其間順入君<lb/>
懐裏四座莫不歡香風難久居空令蕙草殘<lb/>
　　　博山香爐　　　　　　　　　劉　繪<lb/>
參差鬱佳麗合沓紛可憐蔽虧千種樹出没萬重山上<lb/>
鏤秦王子駕鶴翔紫烟下刻盤龍勢矯首半銜連傍為<lb/>
洛水麗芝盖出巖間後有漢逰女拾翠弄全妍榮色何<lb/>
雜揉縟繡更相鮮麏鹿或䑃倚林薄香芊眠撩華如不<lb/>
<pb n="KR3i0016_WYG_004-54b"/>
發含薰未肯然風生玉階樹露浥曲池蓮寒蟲飛夜室<lb/>
秋雲沒曉天<lb/>
　　　博山香爐　　　　　　　　　沈　約<lb/>
凝芳俟朱燎先鑄首山銅環姿信嵒㟧奇態實玲瓏赤<lb/>
松逰其上斂足御輕鴻蛟龍蟠其下驤首盻層穹嶺側<lb/>
多奇樹或孤或連叢巗間有佚女垂袂似含風翬飛若<lb/>
未已虎視鬱金雄百和清夜吐蘭烟四面融如彼崇朝<lb/>
氣觸石繞華嵩<lb/>
<pb n="KR3i0016_WYG_004-55a"/>
　　樂府<lb/>
　　　詞句<lb/>
玉帳鴛鴦噴沉麝<hi>李太白</hi>　沉檀烟起盤紅霧<hi>徐昌圖</hi>　寂<lb/>
寞繡屏香一縷<hi>韋</hi>　衣惹御爐香<hi>薛昭藴</hi>　博山香炷融<lb/>
<hi>戚熈震</hi>　爐香烟冷自亭亭<hi>李中/主</hi>　香草續殘爐<hi>謝希深</hi>
爐香静逐㳺絲轉<hi>晏同叔</hi>　四和裊金鳬<hi>秦叔度</hi>　盡日水<lb/>
沉香一縷　玉盤香篆看徘徊<hi>趙徳慶</hi>　金鴨香凝袖<lb/>
衣潤費爐烟<hi>周美成</hi>　朱麝堂中香　長日篆烟銷　香<lb/>
<pb n="KR3i0016_WYG_004-55b"/>
滿雲窓月户　熏爐熟水留香　繡被薰香透<hi>元裕之</hi>
　　　鷓鴣天<hi>木犀</hi>　　　　　　　　元裕之<lb/>
桂子紛翻浥露黄桂華髙韻静年芳薔薇水潤宫衣軟<lb/>
波律膏清月殿涼　雲袖句海仙方情縁心事兩相忘<lb/>
衰蓮枉誤秋風客可是無塵袖裏香<lb/>
　　　天香<hi>龍涎香</hi>　　　　　　　　王沂孫<lb/>
孤嶠蟠烟層濤悅月驪宫夜採鉛水訊逺槎風夢深薇<lb/>
露化作斷魂心字紅瓷候火還玉指一縷縈簾翠影依<lb/>
<pb n="KR3i0016_WYG_004-56a"/>
稀海風雲氣　㡬回嬌半醉剪青燈夜寒花碎更好故<lb/>
溪飛雪小窓深閉荀令如今頓老摠忘却尊前舊風味<lb/>
漫惜餘薰空篝素被<lb/>
　　　慶清朝慢<hi>輭香</hi>　　　　　　　詹天㳺<lb/>
紅雨争霏芳塵生潤将春都搗成泥分明蕙風薇露花<lb/>
氣遲遲無奈汗酥浥透温柔鄉裏濕雲癡偏厮稱霓裳<lb/>
霞珮玉骨冰肌　誰品處誰詠處驀然地不在洎意聞<lb/>
欵欵生綃扇底嫩涼動箇些兒似醉渾無氣力海棠一<lb/>
<pb n="KR3i0016_WYG_004-56b"/>
色睡臙脂真奇絶這般風韻韓夀争知<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳氏香譜卷四<lb/>
</p>
<p>
</p>
  </div>
</body>
</text>
</TEI>
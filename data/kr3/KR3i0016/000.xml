<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>香譜</head>
    <p>
<pb n="KR3i0016_WYG_000-1a"/>
欽定四庫全書　　　　　子部九<lb/>
　香譜　　　　　　　　　譜錄類一<hi>器物之屬</hi>
　　提要<lb/>
　　　　<hi>臣</hi>等謹案香譜四卷宋陳敬撰敬字子中河<lb/>
　　　　南人其仕履未詳首有至治壬戌熊朋來序<lb/>
　　　　亦不載敬之夲末是書凡集沈立洪芻以下<lb/>
　　　　十一家之香譜彚為一書徵引既繁不免以<lb/>
　　　　浩博為長稍踰限制若香名香品歴代凝和<lb/>
<pb n="KR3i0016_WYG_000-1b"/>
　　　　製造之方載之宜也至於經傳中字句偶涉<lb/>
　　　　而實非龍涎迷迭之比如卷首引左傳黍稷<lb/>
　　　　馨香等語寥寥數則以為溯源經傳殊為無<lb/>
　　　　謂此葢仿齊民要術首援經典之例而失之<lb/>
　　　　者也至於本出經典之事乃往往挂漏為鬱<lb/>
　　　　金香載説文之説而周禮鬱人條下鄭康成<lb/>
　　　　之註顧獨遺之則又舉逺而畧近矣然十一<lb/>
　　　　家之譜今不盡傳敬能薈稡羣言為之總滙<lb/>
<pb n="KR3i0016_WYG_000-2a"/>
　　　　佚文遺事多賴以𫝊要於考證不為無益也<lb/>
　　　　乾隆四十五年十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3i0016_WYG_000-3a"/>
陳氏香譜原序<lb/>
香者五臭之一而人服媚之至於為香譜非世宦愽物<lb/>
嘗杭舶浮海者不能悉也河南陳氏香譜自子中至浩<lb/>
卿再世乃脱藁凡洪顔沈葉諸譜具在此編集其大成<lb/>
矣詩書言香不過黍稷蕭脂故香之為字從黍作甘古<lb/>
者從黍稷之外可焫者蕭可佩者蘭可鬯者鬱名為香<lb/>
草者無幾此時譜可無作楚辭所錄名物漸多猶未取<lb/>
於遐裔也漢唐以来言香者必取南海之産故不可無<lb/>
<pb n="KR3i0016_WYG_000-3b"/>
譜浩卿過彭蠡以其譜視釣者熊朋来俾為序釣者驚<lb/>
曰豈其乏使而及我子再世成譜亦不易宜遴序者豈<lb/>
無蓬莱玉署懐香握蘭之僊儒又豈無喬木故家芝蘭<lb/>
芳馥之世卿豈無島服夷言誇香詫寶之舶官又豈無<lb/>
神州赤縣進香受爵之少府豈無寶梵琳房聞思道韻<lb/>
之髙人又豈無瑶英玉蘂羅襦薌澤之女士凡知香者<lb/>
皆使序之若僕也灰釘之望既窮熏習之夢久斷空有<lb/>
廬山一峯以為罏峯頂片雲以為香子并收入譜矣毎<lb/>
<pb n="KR3i0016_WYG_000-4a"/>
憶劉季和香僻過罏熏身其主簿張坦以為俗坦可謂<lb/>
直諒之友季和能笑領其言亦庶幾善補過者有士於<lb/>
此如荀令君至人家坐席三日香梅學士毎晨袖覆罏<lb/>
撮袖以出坐定放香是富貴自好者所為未聞聖賢為<lb/>
此惜其不遇張坦也按禮經容臭者童儒所佩茝蘭者<lb/>
婦輩所采大丈夫則自流芳百世者在故魏武猶能禁<lb/>
家内不得熏香謝𤣥佩香囊則安石患之然琴牕書室<lb/>
不得此譜則無以治罏熏至於自熏知見抑存乎其人<lb/>
<pb n="KR3i0016_WYG_000-4b"/>
遂長揖謝客鼓棹去客追録為香譜序至治壬戌蘭秋<lb/>
彭蠡釣徒熊朋来序<lb/>
</p>
<p>
</p>
  </div>
</body>
</text>
</TEI>
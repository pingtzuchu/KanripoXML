<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>韻石齋筆談卷上</head> <lb/>
    <p>
<pb n="KR3j0175_WYG_001-1a"/>
欽定四庫全書<lb/>
　韻石齋筆談卷上<lb/>
　　　　　　　　　　　　丹陽　姜紹書　撰<lb/>
　　天成太極圖<lb/>
余祖養訥公乃石雲孫先生館甥曾隨石雲過鬻古之<lb/>
肆見一圓石瑩潤精彩搖之則中空而有聲孫君疑為<lb/>
璞玉以數鐶易之命玉工剖開乃天成太極圖也黑白<lb/>
分明陰陽互位邊縈紅線絢若明霞天地靈竒藴於此<lb/>
<pb n="KR3j0175_WYG_001-1b"/>
石濓溪圖之於先石雲剖之於後較河圖洛書更為明<lb/>
顯因知世有此理即有此象朱子謂太極無形是未覩<lb/>
此神物耳<lb/>
　是圖石雲傳於乃子龍池龍池弗克象賢僅得百金<lb/>
　售於楊文襄公之孫鶴慶君以襲廕詣京饋分宜嚴相<lb/>
　嚴氏籍没已入内府<lb/>
　　秘閣蔵書<lb/>
内府秘閣所蔵書甚寥寥然宋人諸集十九皆宋板也<lb/>
<pb n="KR3j0175_WYG_001-2a"/>
書皆倒摺四周外向故雖遭蟲䑕嚙而未損但文淵閣<lb/>
制既庳狹而牖復暗黑抽閲者必秉炬以登内閣輔臣<lb/>
無暇留心及此而翰苑諸君世所稱讀中秘書者曾未<lb/>
得窺東觀之蔵至李自成入都付之一炬良可歎也<lb/>
楊文貞士竒有文淵閣書目十四卷此乃永樂至宣徳<lb/>
間所裒後漸散逸不能如舊數矣<lb/>
　　永樂大典<lb/>
成祖敕儒臣纂修永樂大典一部係胡廣王洪等編輯<lb/>
<pb n="KR3j0175_WYG_001-2b"/>
徵召四方文墨之士累十餘年而就計二萬二千八百<lb/>
七卷一萬一千九十五冊目録六十卷因卷帙浩繁未<lb/>
遑刻板止寫原本至𢎞治間蔵之金匱嘉靖某年大内<lb/>
回禄世宗亟命那救書幸未焚敕閣臣徐文貞階復令<lb/>
儒臣照式摹抄一部當時供謄寫者一百八名每人日<lb/>
抄三頁自嘉靖四十一年起至慶隆元年始克告竣<lb/>
　　名賢著述<lb/>
昭代蔵書之家亦時聚時散不能悉攷就其著述之富<lb/>
<pb n="KR3j0175_WYG_001-3a"/>
者可以類推時則有若宋文憲<hi>濓</hi>劉誠意<hi>基</hi>楊文貞<lb/>
<hi>士竒</hi>李文正<hi>東陽/</hi>王文恪<hi>鏊/</hi>呉文定<hi>寛/</hi>史明古<hi>鑑</hi>陸文<lb/>
裕<hi>深</hi>程篁墩<hi>敏政/</hi>丘文荘<hi>濬/</hi>邵文荘<hi>寳/</hi>楊文襄<hi>一清</hi>林<lb/>
見素<hi>俊</hi>王文成<hi>守仁/</hi>楊升菴<hi>慎/</hi>李空同<hi>夢陽/</hi>顧東橋<hi>璘</hi>
文衡山<hi>徵明</hi>楊南峰<hi>循吉/</hi>鄭澹泉<hi>曉/</hi>雷司空<hi>禮</hi>王鳳洲<lb/>
<hi>世貞</hi>王麟洲<hi>世懋/</hi>唐荆川<hi>順之/</hi>先少保鳳阿<hi>諱寳</hi>薛方山<lb/>
<hi>應旂</hi>李滄溟<hi>攀龍/</hi>馮北海<hi>琦/</hi>黄葵陽<hi>洪憲/</hi>胡元瑞<hi>應麟</hi>
何元朗<hi>良俊</hi>茅鹿門<hi>坤/</hi>焦澹園<hi>竑/</hi>顧隣初<hi>起元</hi>袁中郎<lb/>
<pb n="KR3j0175_WYG_001-3b"/>
<hi>宏道</hi>王損菴<hi>肯堂/</hi>屠赤水<hi>隆/</hi>湯若士<hi>顯祖/</hi>李温陵<hi>贄</hi>董<lb/>
文敏其<hi>昌</hi>何士抑<hi>三畏/</hi>陳眉公<hi>繼儒/</hi>馮元成<hi>時可</hi>李本<lb/>
寧<hi>維楨</hi>馮具區<hi>夢禎/</hi>黄貞甫<hi>汝亨/</hi>朱平涵<hi>國禎</hi>李君實<lb/>
<hi>日華</hi>謝在杭<hi>肇淛/</hi>鍾伯敬<hi>惺/</hi>陳明卿<hi>仁錫/</hi>文湛持<hi>震孟</hi>
俞容自<hi>彦</hi>張天如<hi>溥</hi>以上諸公皆當世名儒翺翔藝苑<lb/>
含英咀華尚論千古其所儲典籍縱未必有張茂先之<lb/>
三十乗金樓子之八萬卷然學海詞源博綜有自亦可<lb/>
見其插架之多矣<lb/>
<pb n="KR3j0175_WYG_001-4a"/>
　　朝鮮人好書<lb/>
朝鮮國人最好書凡使臣入貢限五六十人或舊典或<lb/>
新書或稗官小説在彼所缺者日出市中各寫書目逢<lb/>
人遍問不惜重直購回故彼國反有異書蔵本也余曽<lb/>
見朝鮮所刻皇華集乃中朝冊封使臣與彼國文臣唱<lb/>
和之什鏤板精整且繭紙瑩潔如玉海邦緗帙洵足稱<lb/>
竒<lb/>
　　文王鼎<hi>附彛爐</hi>　<hi>雷紋觚</hi>
<pb n="KR3j0175_WYG_001-4b"/>
修吾李公節鎮淮陰博綜竒玩遣中翰黄黄石羅致名<lb/>
品以千三百金得文王鼎於梁溪嵇少峰家曾挂彈章<lb/>
於是寳鼎之名聞天下迨修吾物故乃郎視為常物此<lb/>
鼎仍歸黄石黄又别購彛爐花觚蔚為三絶雄視飛鳬<lb/>
韓太史芹城見而愛之徘徊歎賞幾同米顛禮石𢎞光<lb/>
間黄石流寓曲阿賀日獻為居停主笈中所攜咸寄賀<lb/>
室日獻於黄石固有乳水之契然雅玩非其好也黄石<lb/>
懋遷起家雖仕至璽卿而㑹計之精微羣賈推為領袖<lb/>
<pb n="KR3j0175_WYG_001-5a"/>
日獻素擁厚資牙籌營運惟日孳孳兩意相孚賀出千<lb/>
金授黄将列肆於金閶而逐什一也不意黄石届蘇而<lb/>
殁賀往弔唁兼理前貲伊妾程姬匿之償以古玩於是<lb/>
彞鼎花觚悉為賀有乙酉夏日余避暑於先宗伯義荘<lb/>
與日獻家宻邇恒過晤言因出三器示余鼎方而淺四<lb/>
面飛戟足鏤蜼文觚則雷紋細花翠色欲滴為周器無<lb/>
疑彛則上下花紋兩瓣乃漢器也芹城注念此鼎多方<lb/>
求購賀意将允韓適北轅因而中止韓太史遇王憲<lb/>
<pb n="KR3j0175_WYG_001-5b"/>
副仲和於燕邸賛述此鼎詫為希覯仲和心儀之憲副<lb/>
乃覺斯先生弟與余留都有傾盖之雅戊子嘉平月赴<lb/>
任金衢停驂過晤兼詢鼎蔵何所余酬帖於郵亭出觀<lb/>
王摩詰山水一軸李希古萬松金闕圖漢玉雙印<hi>嚴分宜物</hi>
<hi>没入内府</hi>青緑商彛其餘秦漢珮環暨猫睛祖母緑俱璀璨<lb/>
琳瑯如入縣圃有歙人王君正求見備陳賀氏之鼎願<lb/>
効居間斯時嵗聿云暮風雨載途賀既抱病杜門王亦<lb/>
徵書期迫各分手河梁未幾日獻云亡君正聞訃遄報<lb/>
<pb n="KR3j0175_WYG_001-6a"/>
仲和請圖此鼎仲和命之齎金懸購而鼎與觚俱屬金<lb/>
衢矣<lb/>
　按宣和博古圖所載文王鼎銘七字曰魯公作文王<lb/>
　尊彛史記魯世家云武王徧封同姓功臣戚者封周<lb/>
　公旦於少昊之墟曲阜是為魯公以是推之此鼎當<lb/>
　為周公作祭文王之器攷之魯頌云乃命魯公俾侯<lb/>
　於東則實伯禽就封制於宗廟以享其祖者也今觀<lb/>
　鼎内篆止三字亦無文王之欵且輕重大小與宣和<lb/>
<pb n="KR3j0175_WYG_001-6b"/>
　所蔵迥異祗縁鼎足髣髴於圖乃强名之為文王鼎<lb/>
　耳古器命名皆據銘文所有而題之如子父舉鼎南<lb/>
　宫鼎之類不一而足今飛鳬家見鼎之方而古者即<lb/>
　指為文王鼎焉習矣不察寧直見馬呼韓見牛呼戴<lb/>
　而已<lb/>
　　周舉鼎攷<lb/>
按□古舉字也三代彛鼎有此文者頗多宋之僖公名<lb/>
舉楚有大夫伍舉皆周人今驗其名欵非宋僖公則伍<lb/>
<pb n="KR3j0175_WYG_001-7a"/>
大夫也觀其文質相宣翡翠欲滴為周器無疑<lb/>
　　周乳鐘<lb/>
戊子春余得古鐘於京口高四寸五分鈕高二寸濶二<lb/>
寸八分横五寸三分重三斤十二兩無銘鈕蟠雙螭乳<lb/>
三十有六乃周器也文鏤典雅色裹翠羽扣之其聲鏗<lb/>
鏗頗乏霜中清越之響葢厯年既久化銅成碧雖瑩玉<lb/>
質未振金聲如至人忘言神觀充悦徳音中函莫可端<lb/>
倪余懸之架上於數千禩後尚存鳬氏典型祗以娯意<lb/>
<pb n="KR3j0175_WYG_001-7b"/>
而不以審音庶幾陶靖節之無絃琴耳<lb/>
余既得乳鐘佐以泗濵浮磬擊之鏘金戞玉餘韻悠揚<lb/>
鐘音淳古大叩小應反遜石音桓宣武云絲不如竹竹<lb/>
不如肉今乃知金不如石也<lb/>
　　金罍<lb/>
邑先輩鍾減亭<hi>鳴陛</hi>為河南永城令鄉民發古墓得金<lb/>
罍二後事發追之罍為減亭所得其子繼聲不才終風<lb/>
且暴剥其金而用之雖蝸涎蠡蝕尚存典型未為棄物<lb/>
<pb n="KR3j0175_WYG_001-8a"/>
繼聲蕩子摴蒱售之史玉池太史此萬厯間事崇禎壬<lb/>
申春仲余因襲蔭驅車北行至金陵而暫憩焉過晤於<lb/>
參将王澄海見其案上金罍充耳鼎足飾以金銀其小<lb/>
可置諸掌襄嵌雲雷細紋絲縈髮縷且質地精湛青緑<lb/>
内函外如𤣥玉璿璣文欵繡錯雲燦霞明竒器之竒莫竒<lb/>
於此余把翫良久心賞神怡元章袖中石豈可令楊次<lb/>
公見乎乃集詩銘之曰我有旨酒酌彼金罍充耳琇瑩<lb/>
如璋如圭於萬斯年莫不静好適我願兮與子偕老<lb/>
<pb n="KR3j0175_WYG_001-8b"/>
　余按罍之式有五山罍金罍大罍小罍水罍也諸侯<lb/>
　大夫飾以黄金縷為雲雷取博施之象禮記曰宗廟<lb/>
　之上罍尊在阼犧尊在西其為列侯上卿宴享之器<lb/>
　無疑<lb/>
　　古玉奩<lb/>
天壤間神竒之器其函葢之合雖遺失千秋終當復遇<lb/>
不但延津雙劍已也興化李彬齋太保石麓公孫有古<lb/>
玉奩乃商周間物其未出土時曾近銅器緑瀋數片侵<lb/>
<pb n="KR3j0175_WYG_001-9a"/>
入玉中融酥凝碧妙奪化工其式熊足充耳葢蟠三螭<lb/>
驤首於雲紋中蜿蜒生動雕琢之工玲瓏古雅神彩陸<lb/>
離石麓傳之彬齋祗有奩而缺其葢彬齋宦遊燕邸攜<lb/>
以自隨遇中州估人以古玉一囊求售皆琛璧珮觽零<lb/>
星瑰異中有玉葢一枚與所蔵之奩色澤惟肖彬齋見<lb/>
而躍然持入内室取奩合之渾然天成了無攜二驚喜<lb/>
逾涯不論直收之於是琬琰之名聞於遐邇迨彬齋有<lb/>
若敖之戚李氏羣從争欲得之議久不決旋歸季因是<lb/>
<pb n="KR3j0175_WYG_001-9b"/>
而剖分其價焉余獲觀於因是齋中當為竒器甲觀<lb/>
　　宣和玉杯記<lb/>
宋宣和御府所蔵玉杯三其一内外瑩潔絶無纖瑕杯<lb/>
口聳出螭頭小螭乗雲而起夭矯如生名教子昇天真<lb/>
神物也二名八面玲瓏三則單螭作把外多花紋鈎碾<lb/>
精工瑩白過於教子而神彩稍遜其一其三向在雲間朱<lb/>
尚書旅溪家尚書之孫文巖及少愚各分得之文巖不<lb/>
能守以教子杯典呉門三百金已而從兄太史文石公<lb/>
<pb n="KR3j0175_WYG_001-10a"/>
諱大韶念玉杯為旅溪公故物倍價贖歸其單螭杯之<lb/>
在少愚處者久之亦歸文石文石居平晨起即科頭坐<lb/>
快閣上用五色筆批評古書數頁巾櫛後即把玩古彛<lb/>
鼎展名畫法書薄暮則設席欵客令歌僮度曲出所珍<lb/>
雙玉佐以文犀竒窰諸爵琳琅溢目坐客常滿與内弟<lb/>
平湖陸仲仁尤為親暱常對陸君云此杯乃宣和御苑<lb/>
所珍閲五百餘年而雙璧宛然供余𤣥賞不惟竒器良<lb/>
亦竒縁陸亦摩娑久之不忍釋手雖私艶慕不敢如米<lb/>
<pb n="KR3j0175_WYG_001-10b"/>
顛據舷也文石捐館無子立弟太學文泉子為嗣諸寳<lb/>
玉器則夫人平湖陸氏貯之熊祥閣中謹司筦鑰外人<lb/>
不敢窺也萬厯壬午七月忽白光一道從閣上冉冉南<lb/>
去識者知為寳玉将散之兆未幾陸夫人暴殂陸宗族<lb/>
無不垂涎其家業者夫人之姪陸怡石妄稱陸氏中毒<lb/>
乃訟文泉於浙平湖劉令逮置圜扉衆瓜分其有時仲<lb/>
仁已為顯宦把持其間曰兩玉杯至文泉還矣於是亟<lb/>
取獻之杯至之夕文泉之室胡氏忿然曰夫君之禍此<lb/>
<pb n="KR3j0175_WYG_001-11a"/>
為<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>耳睨杯欲擲之地左右失色請曰如主公何胡曰<lb/>
且休矣猶當辱之乃出錢二十五文沽村醪一罇斟杯<lb/>
中遍飲侍兒臧獲明日納之於陸遂議和而出文泉於<lb/>
獄越夕張筵欵文泉即将玉杯勸飲文泉歸而恨絶圖<lb/>
所報復力有不能惟嚴課其子冀以成名伊子果中甲<lb/>
榜仕為平湖令天啓間陸之子鍾奇少年任俠游於酒<lb/>
人因葉朗生謀叛罣議爰書将罹危法正屬朱令鞫獄<lb/>
生死懸於筆端朱陸舊係内姻不欲終置於理遣人謂<lb/>
<pb n="KR3j0175_WYG_001-11b"/>
鍾竒曰吾兩家久屬肺腑奈何因酒鎗微器而辱我先<lb/>
人楚弓不還則我先人含恨地下終無已也鍾竒逼在<lb/>
危迫且為讎家所執費及數萬金此杯雖則家傳非其<lb/>
好也亟還之朱君乃致祭於家廟令陸生手捧玉爵晉<lb/>
之几席祼酒三巡泣告於祖考曰而今而後可雪恥於<lb/>
九原矣并語陸生兹乃尤物吾兩家溺之幾陷叵測無<lb/>
貽患於後人也取椎擊之碎若迸珠仍保全鍾竒緩其<lb/>
吏議鍾竒改行從善仕為執金吾<lb/>
<pb n="KR3j0175_WYG_001-12a"/>
　　翡翠硯<lb/>
崇禎丙子余參南中府軍事樞務蕭閒與同寅諸君以<lb/>
登臨觴詠為事丁丑初春偕何青丘楊獻可郝東星觀<lb/>
梅靈谷時零雨初霽山水明秀玉雪亭亭芬馥十里夾<lb/>
道古松樛枝盤鬱山徑幽䆳如行空翠中八功徳水涓<lb/>
涓始流漱之清寒沁齒金陵蒋生為地主攜榼集花下<lb/>
出碧玉杯勸飲青丘謂坐客曰余家蔵翡翠硯與此盃<lb/>
同色磨之以金霏霏成屑如硯中墨瀋先君<hi>湖廣隨州人内閣學</hi>
<pb n="KR3j0175_WYG_001-12b"/>
<hi>士諱宗彦</hi>所遺世固稀有惜未攜来與君輩玩之未幾隨州<lb/>
破於流寇青丘之家蕩然矣<lb/>
　歐文忠公歸田録云家有一玉罌梅聖俞以為碧玉<lb/>
　真宗朝老内臣見而識之曰此寳器也謂之翡翠禁<lb/>
　中有翡翠盞一隻所以識之公偶以金環磨於罌腹<lb/>
　金屑紛紛而落始知翡翠之能屑金也正與青丘所<lb/>
　蔵同<lb/>
　　定窰鼎記<lb/>
<pb n="KR3j0175_WYG_001-13a"/>
定窰鼎乃宋器之最精者成𢎞間蔵於吾邑河荘孫氏<lb/>
曲水山房有李西涯篆銘鐫於爐座曲水七峯昆仲乃<lb/>
朱陽賞鑑家與楊文襄文太史祝京兆唐解元稱莫逆<lb/>
西涯亦其友也孫於嘉靖間值倭變産日益落所蓄珍<lb/>
玩俱已轉徙兹鼎為京口靳尚寳伯齡所得毘陵唐太<lb/>
常凝菴負博雅名從靳購之遂歸於唐唐雖竒玩充牣<lb/>
此鼎一至諸品遜席自是海内評窰器者必首推唐氏<lb/>
之白定鼎云吳門周丹泉巧思過人交於太常每詣江<lb/>
<pb n="KR3j0175_WYG_001-13b"/>
西之景徳鎮倣古式製器以眩耳食者紋欵色澤咄咄<lb/>
逼眞非精於鑒别鮮不為魚目所混一日從金閶買舟往<lb/>
江右道經毘陵晉謁太常借閲此鼎以手度其分寸仍<lb/>
将片楮摹鼎紋袖之旁觀者未識其故解維以往半載<lb/>
而旋袖出一爐云君家白定爐我又得其一矣唐大駭<lb/>
以所藏較之無纖毫疑義盛以舊爐底盖宛如輯瑞之<lb/>
合也詢何所自来周云余疇昔借觀以手度者再葢審<lb/>
其大小輕重耳實倣為之不相欺也太常歎服售以四十<lb/>
<pb n="KR3j0175_WYG_001-14a"/>
金蓄為副本並藏於家萬厯末年淮安杜九如賈而多<lb/>
貲以釣竒為名高出累千金購求竒玩董𤣥宰之漢玉<lb/>
章劉海日之商金鼎咸歸之浮慕唐氏定爐形於寤寐<lb/>
太常之孫君俞豪華好客杜齎千金為壽必求兹鼎一<lb/>
觀以慰生平君俞出贗鼎戲之杜謂得未曾見如見帝<lb/>
青天寳强納千金以二百金酬居間者攜鼎以去君俞<lb/>
雖尚俠哉而居心頗愿良不忍欺遣門下士告之曰吾<lb/>
子所取者贗鼎也真者尚在遵太常公戒不輕以示人<lb/>
<pb n="KR3j0175_WYG_001-14b"/>
子既捐千金而保贗品若雖不知余寧不愧於心乎杜<lb/>
反䕶前以為悔盟持之愈堅客曰子如不信請列二鼎<lb/>
並觀可乎杜猶疑信者半唐出真鼎示之若虬髯之遇<lb/>
文皇雖各具龍虎之表而神彩煥發自與常異也由此<lb/>
知九如不過葉公之好原非真賞君俞襟度過人逺矣<lb/>
九如没傳於伊子生之有王廷珸者字越石慣居竒貨<lb/>
以博刀錐瞷杜生游平康以八百金供纒頭費逆料其<lb/>
無以償且示意不欲酬金而欲得爐也爐竟歸之詭稱<lb/>
<pb n="KR3j0175_WYG_001-15a"/>
其值萬金求售於徐六岳徐惡其譎拒不納乃轉質於<lb/>
人十餘年間旋質旋贖紛如舉棋又求其族屬之相肖<lb/>
者方圓數種並置箧中多方壟㫁泰興季因是企慕唐<lb/>
爐廷珸乃以一方者誑之售直五百季君以為名物而<lb/>
愉快焉毘陵趙再思舊游於唐稔知此鼎偶過泰興晤<lb/>
季季云近得一竒器乃唐氏名物方期請政而子適来<lb/>
誠良縁也趙生唯唯季問唐家定窰方鼎君曾見否趙<lb/>
生大笑曰唐之定鼎體圓而足三公云方鼎何居季廢<lb/>
<pb n="KR3j0175_WYG_001-15b"/>
然入内久不出趙生屏息以俟至暮出謂生曰此獠欺我<lb/>
南科屈静源吾中州所取士今致書静源道其事當為<lb/>
我處之屈君屬有司追理廷珸抱頭䑕竄挽人講解另<lb/>
以偽物償季僅免犴狴焉而黄黄石之事起黄石名正<lb/>
賔以貲郎建言廷杖憑藉聲氣游於縉紳頗蓄鼎彛畫<lb/>
畫與廷珸同籍徽州稱中表互博易骨董以為娯正賔<lb/>
有倪雲林山水一幅估價百廿金托廷珸轉售仍暗記<lb/>
花押於隠處廷珸心艶倪畫屬高手臨換待正賔取時<lb/>
<pb n="KR3j0175_WYG_001-16a"/>
即以橅本還之殊不知其有黙記也正賔遣蒼頭佛元<lb/>
取畫装潢宛然惟失花押佛元黠人也謬云主人不惟<lb/>
遣来取畫兼欲觀定爐且議價耳廷珸方授爐佛元而正<lb/>
賔亦至謂廷珸曰畫久不售應以原物歸我奈何作狡<lb/>
獪伎倆廷珸搏顙發誓正賔詰之曰吾有私記今安在<lb/>
正誚讓間佛元從傍執鼎兼以左右指摳鼎耳以示無<lb/>
還理廷珸奪之鼎墮地如裂瓦廷珸恨絶頭撞正賔傷<lb/>
脇時正賔被逐於𢎞光帝鬱鬱不樂又遭廷晤之侮越<lb/>
<pb n="KR3j0175_WYG_001-16b"/>
夕奄逝廷珸宵遯潜蹤於杭爾時潞藩寓杭聞定爐名<lb/>
遣承奉俞啓雲諮訪遇廷珸於湖上出贗鼎誇耀把臂<lb/>
甚歡恨相見晚引謁潞藩酬以二千金承奉私得四百<lb/>
以千六百金畀廷珸潞藩時在播遷之時主蔵吏命一<lb/>
㕑役司筦鑰其人頗椎鹵居無何王欲觀鼎㕑役啓匣<lb/>
取鼎戛然有聲忽折一足㕑役懼投水死已而有一承<lb/>
奉沈廢鼎於錢塘江中<lb/>
　野史氏曰鼎乃重器以備清廟明堂之儀商周以来<lb/>
<pb n="KR3j0175_WYG_001-17a"/>
　典型具在若夫越窰秘色昉於後周而三代無傳焉<lb/>
　奈何以瓦缶之微與天球𢎞璧抗衡邪或曰虞之陶<lb/>
　不在商周上乎然土硎汙樽昭其儉也非以示珍今<lb/>
　宣成之器又将與定瓷競勝好事者趨之若狂良不<lb/>
　可解<lb/>
　　中州玉璽<lb/>
天啓四年秋河南臨漳縣學生王思極王燦同鄉民邢<lb/>
一秦耕於漳河之濵忽風起水湧紅光旋繞視之地間<lb/>
<pb n="KR3j0175_WYG_001-17b"/>
閃出一玉古色璀璨黄白相宣重一百二十兩方各四<lb/>
寸面厚一寸二分高一寸八分龍鈕龜形乃傳國璽也<lb/>
其文曰受命於天既壽永昌龍飛鳳翥神彩陸離撫臣<lb/>
程紹具表進之副使張夢鯨則齎表官也夢鯨印成絹<lb/>
本攜至京師其時董𤣥宰為少宗伯得絹本蔵之以為<lb/>
珍異進璽之日則十一月十三日天子御皇極殿受朝<lb/>
賀𫝊視廷臣頒賚撫臣以下有差得璽者僅賞銀五兩<lb/>
魏忠賢欲令天下有司赴京慶賀時同節家伯諱志禮<lb/>
<pb n="KR3j0175_WYG_001-18a"/>
為尚寳卿職掌符璽力阻其議大拂忠賢之意乃令科<lb/>
臣以年老劾歸同節雖硜執己見忤於權璫然免王程<lb/>
之驅馳省驛遞之搔擾為益多矣<lb/>
　秦以藍田玉制傳國璽命李斯篆文王莽簒位使安<lb/>
　陽侯王舜迫太后求之太后怒罵投之殿階一角微<lb/>
　缺遞傳而至宋室靖康之變鼎彛圭璧蕩然一空元<lb/>
　成宗時御史臺通事庫庫楚得之於故同知通政院<lb/>
　事拾得家後被順帝攜入沙漠秦璽化為烏有先生<lb/>
<pb n="KR3j0175_WYG_001-18b"/>
　久矣中州所得方稜無缺似非秦漢所傳或曰秦璽<lb/>
　有六此其一也抑漢唐以来倣而制之邪夫嬴秦受<lb/>
　命僅垂兩葉中州呈瑞隨見陸沈於傳國乎何有惟<lb/>
　善為寳侯服且然況君天下者哉<lb/>
　臨漳古鄴地魏都於此璽或曹氏所制<lb/>
　　秦漢印<lb/>
上海顧氏所蔵漢銅玉印最多有印譜行世而實始於<lb/>
河荘之孫嘉靖間外大父石雲孫君好古博雅蔵秦漢<lb/>
<pb n="KR3j0175_WYG_001-19a"/>
玉印三十餘方銅印七十餘方其鈕各異有龜鈕駞鈕<lb/>
鼻鈕又有陰陽子母等印石雲於秦漢魏晉六朝篆文<lb/>
類能辨之後為上海顧氏購得復次第購印三千有竒<lb/>
盖由孫氏始也余曾見淮安杜九如家玉印二百餘方<lb/>
各甚精好中有無篆之章而鈕極佳亦因其鈕而存之<lb/>
耳俞容自先生有印癖收蔵古印頗多參考最詳彚為<lb/>
印譜近俱散逸矣<lb/>
　　明印章<lb/>
<pb n="KR3j0175_WYG_001-19b"/>
印章之制始於秦而盛於漢然秪記姓名及官階耳至<lb/>
宋元始有齋名及别號迨明時風雅之士博綜篆籀鳥<lb/>
跡蝸涎游泳上古鐵筆之妙莫過於文三橋<hi>彭</hi>何雪漁<lb/>
<hi>震</hi>三橋如漢庭老吏字挾風霜雪漁如絳雲在霄舒巻<lb/>
自如徐髯仙<hi>霖</hi>許高陽<hi>初/</hi>周公瑕<hi>天球</hi>皆係書家旁及<lb/>
篆體印文章法心畫精竒李長蘅<hi>流芳</hi>歸文休<hi>昌世</hi>以<lb/>
吐鳳之才擅雕蟲之技銀鉤屈曲施諸符信典雅縱横<lb/>
梁千秋<hi>襄</hi>受業於何雪漁奏刀運腕饒有慧心亦後来<lb/>
<pb n="KR3j0175_WYG_001-20a"/>
之秀<lb/>
　　節慎庫銅缸<lb/>
崇禎間余承乏南起部郎曾綰庫篆見節慎庫中銅缸<lb/>
二隻云是沈萬山家物其形四方外多花紋色純黑如<lb/>
漆若世傳姜鑄之式<lb/>
　　鼎鳴<lb/>
余既解組歸偃臥林麓視舊遊為畏途丙戌秋因羣從<lb/>
赴南闈之試亦策蹇於秣陵逍遙登眺晤舊同寅董君<lb/>
<pb n="KR3j0175_WYG_001-20b"/>
<hi>徳鏞</hi>閒談間始知别後適值兵興水衡之錢日應軍需<lb/>
猶虞不給且川湖道梗陡缺銅商凡内帑銅器悉充鼓<lb/>
鑄間有古色陸離者董君心知竒器然亦未敢議留有<lb/>
巨鼎三座俱重六七百斤輦至鑄厰将投熾炭命吏守<lb/>
之静夜鼎各長鳴如虬吟幽壑頭陀文璞聞而惜之糾<lb/>
衆僧募銅赴部請易乃於碧峯報恩兩刹暨圓覺菴各<lb/>
置一鼎焉由此千秋重器脱火坑而登蓮域永鎮檀那矣<lb/>
　　石壁題名<lb/>
<pb n="KR3j0175_WYG_001-21a"/>
外大父七峯孫君吾陽高士也與唐六如祝希哲楊䆳<lb/>
菴陳石亭張石川諸名彦稱莫逆交相思命駕羣賢畢<lb/>
集往往見之圖詠流傳人間孫氏所居之南山石壁竒<lb/>
峭屹立江湄正徳庚辰嵗七峯與諸君修褉於石壁之<lb/>
下題名巖表鎸之以紀勝遊其懸崖揮翰者乃楊文襄<lb/>
也唐六如圖之兼題長歌於幀首雖西園雅集不是過<lb/>
也余追慕渭陽遣人搨之其磨崖之刻已半漶於風雨<lb/>
惟六如圖詠尚焜燿於天壤間七峯之藉以不朽者不<lb/>
<pb n="KR3j0175_WYG_001-21b"/>
在金石而在縑緗矣石壁題名詩六如集中未載今録<lb/>
於此以俟桑梓之彦如葛常之著韻語陽秋者採掇七<lb/>
峯山上多石壁虎踞龍蹲兼臥立有時斜疊波濤文蘚<lb/>
固苔封半乾濕主人乗興恣登臨不速長攜二三客臺<lb/>
閣山林半相雜一時謔浪皆文墨梯高躡險不肯辭淋<lb/>
漓每灑如扛筆深鐫淺刻動椎鑿從此長年費工力我<lb/>
也從旁記姓名太嵗庚辰年正徳雖然汗漫一時事百<lb/>
年轉眼存舊跡試聴夜深風雨中應有鬼神驚且泣<lb/>
<pb n="KR3j0175_WYG_001-22a"/>
　余和六如先生韻云石骨嶙峋露蒼壁一㸃芙蓉天<lb/>
　外立江濤逆浸翠微寒雲氣長封苔蘚濕七峯高士<lb/>
　嵇阮儔四座琳瑯偏好客客星毎動太史占雅集西<lb/>
　園欣灑墨飛梯懸磴記芳名黄鶴靈芝攜鐵筆六如<lb/>
　仙子染緗素五百年来扛鼎力畫圖三見嵗庚辰曾<lb/>
　並磨崖傳正徳千秋應有六丁䕶玉躞金題存舊<lb/>
　跡只恐夜深風雨中虹光射斗蛟龍泣<lb/>
　浪漱雲根驚峭壁靈鷲飛来江上立霜凝危岫薜<lb/>
<pb n="KR3j0175_WYG_001-22b"/>
　蘿寒露墜空林松桂濕南山小隠真竒士北海清樽<lb/>
　供上客燒餘竹瀝只烹茶磨遍松煤堪潑墨伯虎前<lb/>
　身顧虎頭興酣盤礴方留筆掣管迅如風雨来驥渴<lb/>
　鴻驚憑腕力石泐墨晶垂琬琰風雅不孤徵有徳紀<lb/>
　元前度是庚辰驚喜百年傳舊跡雲巒勾出蝌蚪文<lb/>
　蒼頡書成鬼應泣<lb/>
　　南山小隠<lb/>
正徳庚午祝京兆為河荘孫氏作南山小隠記文體華<lb/>
<pb n="KR3j0175_WYG_001-23a"/>
整書法端荘有雅人深致此亦吾鄉文獻足徴者卷乃<lb/>
素綾所書今蔵文學孫家<lb/>
　　靈巗子石記<lb/>
余性好石尤好靈巖子石此種出六合靈巗山之磵中<lb/>
而聚於金陵余屐齒每及雨花桃葉間必博訪其上乘<lb/>
者貯之奚囊攜歸以古銅盤挹水注之日夕耽玩心怡<lb/>
神賞如坐蓬瀛見蛟蜃吐氣結成五色珠璣絢爛莫可<lb/>
名状此石初為山靈所秘人未之知或樵夫牧豎過而<lb/>
<pb n="KR3j0175_WYG_001-23b"/>
拾之玩弄俄頃旋復棄擲惟與曉烟暮靄出没於潺湲<lb/>
中而已萬厯丙申嵗米友石尹於兹邑簿書之暇觴詠<lb/>
於靈巗山見溪流中文石纍纍遣輿臺褰裳掇之則<lb/>
繽紛璀璨髪縷絲縈其色白如霏雪紫若蒸霞緑映逺<lb/>
山之黛黑洄瀚海之波黄琮可薦於虞廷赤文曾蔵於<lb/>
禹穴更有天成魚鳥竹石暨大士應真如鏡涵影自<lb/>
然成文友石得未曾有詫為竒觀更具畚鍤採之重淵<lb/>
邑令所好風行景從源源而来多多益善自兹以往知<lb/>
<pb n="KR3j0175_WYG_001-24a"/>
音競賞珍竒琳琅想米顛袖中無此一種坡老怪石供<lb/>
不必取之齊安江上矣<lb/>
　　瑞雲峯<lb/>
震澤洞庭之麓産竒石焉宣和中朱勔得神運峰於黿<lb/>
山廣百圍高六仞殫東南民力運入汴京為艮嶽羣峰<lb/>
之長今姑蘇徐氏園之瑞雲峰亦其流亞也峯巒秀拔<lb/>
巗㟧嵌空蒼潤嶙峋聳立林表初在王文恪别墅後歸<lb/>
太僕徐君徐營菟裘於吳門移置此石聨舟載之既至<lb/>
<pb n="KR3j0175_WYG_001-24b"/>
湖心風狂浪湧舟敗石沈於是寒波萬頃遙浸月華素<lb/>
練千層倒沈雲影狰獰淵底恒驚躍浪之鯨突兀波心<lb/>
長為秋水之骨犀然牛渚孰窺水府神竒劍入龍津莫<lb/>
測波臣變化徐君素有平泉之癖反為望石之夫廣募<lb/>
漁人泅於浩淼若蜑戸之探珠類舟人之求劍忽覺洪<lb/>
濤中崔巍影現彷彿似之乃編巨筏設絞車千夫競拽<lb/>
登之水湄則塊然如磐非復故物就而視之即斯石之<lb/>
座也徐君得魚思筌仍百計旁求冥搜於蛟闕漁人復<lb/>
<pb n="KR3j0175_WYG_001-25a"/>
於深潭揣得石骨越壑穿巗足指幾裂益以千尋絙索<lb/>
挽而出之如巨鰲載山横截波面宛然原石也乃知神<lb/>
物㑹集確有機縁雲峯不沈磐石不出珠還璧合夫豈<lb/>
偶然<lb/>
　<lb/>
　<lb/>
　<lb/>
　<lb/>
<pb n="KR3j0175_WYG_001-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　韻石齋筆談卷上<lb/>
</p>
<p>
</p>
  </div>
<div>
<head>韻石齋筆談卷下</head> <lb/>
    <p>
<pb n="KR3j0175_WYG_002-1a"/>
欽定四庫全書<lb/>
　韻石齋筆談卷下<lb/>
　　　　　　　　　　　　丹陽姜紹書　撰<lb/>
　　延陵十字碑<lb/>
曲阿延陵里季子墓在焉夫子書十字碑曰嗚呼有呉<lb/>
延陵君子之墓籀體竒偉冠絶古今且石碣巨麗足表<lb/>
聖謨碑陰張從申書圓潤遒逸輝映翠琰淳化閣帖亦<lb/>
勒孔書十字小如彈丸不類豐碑之製此必王著輩欲<lb/>
<pb n="KR3j0175_WYG_002-1b"/>
藉先聖之蹟以重閣本乃縮而小之若玉枕蘭亭耳或<lb/>
謂孔子未嘗至呉是否俱不可考此豈其然葢夫子於<lb/>
昔讓國諸賢未嘗不心儀而神合焉故稱泰伯曰至徳<lb/>
稱夷齊曰得仁兹則稱季札曰君子因嗟悼其亡而表<lb/>
揚其墓夫復奚疑今之人欲誌壙石尚不逺千里而徵<lb/>
文豈秉筆者皆造墓門方染翰邪唐李陽冰書篆初學<lb/>
嶧山碑後見孔書季札墓字便變化開合如虎如龍勁<lb/>
利豪爽風行雨集是知陽冰之篆法得所宗矣<lb/>
<pb n="KR3j0175_WYG_002-2a"/>
　　聖教序<hi>附述聖記</hi>
唐𤣥奘法師貞觀三年八月往五印度取經至十九年<lb/>
正月復至京師先翻瑜珈師地論成進御太宗製大唐<lb/>
三蔵聖教序褒之皇太子治又製述聖記有𢎞福寺沙<lb/>
門懷仁集王右軍字勒二文於石今考序内自顯揚聖<lb/>
教起其文乃高宗在青宫時所述葩藻典雅可與太宗<lb/>
序頡頏豈即所謂述聖記邪<lb/>
　鴈塔初成褚遂良書二帝記序鐫兩碑置塔間自是<lb/>
<pb n="KR3j0175_WYG_002-2b"/>
　鴈塔為進士題名及游人燕集之所褚河南聖教序<lb/>
　碑乃永徽四年十二月建較之懷仁集右軍書更覺<lb/>
　風骨清勁匠心獨運尤為可珍<lb/>
　　瘞鶴銘<lb/>
瘞鶴銘在焦山斷崖中筆法之妙為書家冠冕今已剥<lb/>
蝕於驚濤怒浪不復存其髣髴矣論者以華陽真逸為<lb/>
顧況道號又以為王逸少書又以為陶貞白書又以為<lb/>
唐人王瓉書紛紛揣摩奚啻蘭亭聚訟余審其結體蒼<lb/>
<pb n="KR3j0175_WYG_002-3a"/>
勁楷𨽻相參且銘詞古雋其出於六朝名手無疑嵗久<lb/>
石泐傳諸簡冊者文多缺略友人徐若水有唐摹本乃<lb/>
是全文余喜而録之<lb/>
瘞鶴銘井序華陽真逸撰鶴壽不知其紀也壬辰嵗得<lb/>
於華亭甲午嵗化於朱方天其未遂吾翔寥廓邪奚奪<lb/>
之遽也乃裹以𤣥黄之幣蔵乎兹山之下仙家有立石<lb/>
旌事篆銘不朽詞曰<lb/>
相此胎禽浮丘著經迺徵前事出於上真余欲無言紀<lb/>
<pb n="KR3j0175_WYG_002-3b"/>
爾嵗辰𤣥門去鼓華表留聲我惟髣髴事亦微㝠爾将<lb/>
何之解化惟寧後蕩洪波前固重扃右割荆門未下華<lb/>
亭爰集真侣瘞爾作銘上皇樵人逸少書夆山徵士丹<lb/>
陽外仙尉江隂真宰立石<lb/>
　　昇元帖<lb/>
宋太宗萬幾之餘留意翰墨淳化三年出御府所蔵墨<lb/>
蹟命侍書王著鏤板禁中集為法帖十巻惟大臣登二<lb/>
府者得賜故法帖譜系以閣本為祖然江南李後主命<lb/>
<pb n="KR3j0175_WYG_002-4a"/>
徐鉉以所蔵古今法帖入石名昇元帖此在淳化以前<lb/>
當為法帖之祖<lb/>
　按石刻三代及秦漢即有之皆豐碑及磨崖也法帖<lb/>
　之成帙而可置案頭者自昇元淳化帖始<lb/>
　　紹興米帖<lb/>
宋高宗聴政之暇垂情文藻嘗自書禮部韻略五卷如<lb/>
千尺文錦卷舒有餘於米元章書尤所篤好紹興辛酉<lb/>
集元章墨蹟刻之禁中余得宋搨第三卷於袁寰中皆<lb/>
<pb n="KR3j0175_WYG_002-4b"/>
擘窠書秀偉竒傑掩映縹緗<lb/>
　　河荘淳化帖<lb/>
淳化閣帖碑板不知何年入於禁中正徳間吾邑河荘<lb/>
七峯孫中翰好古博雅游於京師頗善内臣蕭敬武宗<lb/>
翠華巡幸敬常居守其時功令頗寛敬引七峯觀大内<lb/>
至一小殿見殿角堆積碑板七峯諦視之徘徊不去敬<lb/>
曰内庭萬尸千門即西苑一隅非竟日可歴君津津於<lb/>
朽木何為者哉七峯曰此宋刻淳化帖也余愛其結體<lb/>
<pb n="KR3j0175_WYG_002-5a"/>
清拔轉折飛動有風旋電激之勢冠絶外庭諸本是以<lb/>
觀耳敬謂子欲之乎當為謀之孫謝不敢敬有心人也<lb/>
亦善草書嵗暮大雪傳旨掃除敬啓御前云内庭有廢<lb/>
材并宜移出帝可其奏敬即以帖板致之七峯七峯驚<lb/>
喜逾涯以錦囊宻貯攜之歸里當時善書如文徵仲祝<lb/>
希哲諸公鑒定可與宋搨閣帖方駕求者填門呉中為<lb/>
之紙貴京口楊文襄與孫為姻家戒之曰碑板出自禁<lb/>
庭紛紛傳搨倘為人指摘禍且叵測竊為君危之七峯<lb/>
<pb n="KR3j0175_WYG_002-5b"/>
篤好此板不忍付之水火亟以原搨另刻十卷以應求<lb/>
者謂之二號帖宋刻則稱上號焉後因家僮夜博不戒<lb/>
於火兩本俱失流傳人間者真同吉光片羽而上號尤<lb/>
為賞鑒家所重<lb/>
　淳化間太宗以前代墨蹟命王著鏤板禁中集為閣<lb/>
　帖十卷非登二府者不得賜人間以官帖為難得其<lb/>
　搨用李廷珪墨色濃而無銀錠紋者上也後来板漸<lb/>
　拆裂墨色稍淡有銀錠紋者次也河荘帖標格清勁<lb/>
<pb n="KR3j0175_WYG_002-6a"/>
　結體圓宻有純綿裹鐵之致無銀錠紋此乃宋刻上乗而<lb/>
　非王著所摹明矣至於次號存為評脚可也孫氏曾<lb/>
　經倭變帖傳稀如星鳳其上號将與宋搨並驅非上<lb/>
　海顧氏本所可望也陸文裕云蘭亭無下搨吾於閣<lb/>
　帖亦云<lb/>
　　陳少陽綸誥<lb/>
吾邑陳少陽先生蚤有雋聲俶儻負氣丹誠貫日九死<lb/>
不移於欽宗高宗兩朝疾邪秉正屢上彈文劾蔡京王<lb/>
<pb n="KR3j0175_WYG_002-6b"/>
黼朱勔童貫黄潜善諸姦鷹鸇之擊不遺餘力終遭潜<lb/>
善搆陷與歐陽徹同斬於市紹興四年思陵追悔前非<lb/>
贈先生朝奉郎秘閣修撰所頒誥軸尚蔵其家先孝廉<lb/>
曾刻之石今録於左以存桑梓典故其文曰<lb/>
嗚呼古之人願為良臣不願為忠臣以為良臣已荷美<lb/>
名君都顯號忠臣身嬰禍誅君陷昏惡嗚呼惟爾東爾<lb/>
徹其殆将有意欲為忠臣乎繇朕不徳使爾不幸而不<lb/>
為良臣也雖然爾藉不得已不失為忠而顧天下後世<lb/>
<pb n="KR3j0175_WYG_002-7a"/>
獨謂朕何此朕所以八年於兹一食三歎而不能自已也<lb/>
通階美職豈足為恩以塞予哀以彰予過使天下後世<lb/>
攷古之飾非拒諫之主殆不如是魂而有知享朕兹意<lb/>
　　北斗書蔵經辨<lb/>
句容崇明寺有斗書蔵經年久散落人間楮素完好展<lb/>
之墨色映人眼睫信毘盧法寳也相傳寺僧欲延請名<lb/>
流書經滿蔵忽有全真七人至寺俱渥顔飄髯風度冲<lb/>
逺謂僧曰吾能書此何必倩人主僧允之扃閉一室至<lb/>
<pb n="KR3j0175_WYG_002-7b"/>
明啓扉閴無其人止有七鴿冲霄而去剡藤貝葉繕寫<lb/>
無遺鋒頴端荘如出一手始悟北斗神顯化建齋以謝<lb/>
余舞象之年聞其説而異之留意採訪後先凡得三卷<lb/>
皆朱絲界行紙瑩潔如玉書體頗類眉山其一為大雲<lb/>
經宋元祐五年庚午七月錢塘張暉書其一為般若經<lb/>
亦庚午年張暉書其一為法輪經元祐五年庚午七月<lb/>
<hi>闕</hi>山潘澤書想元祐庚午乃寫經起首之期也姓名嵗<lb/>
月班班可攷何乃神其説而謂北斗降靈之蹟乎<lb/>
<pb n="KR3j0175_WYG_002-8a"/>
　　徽宗高士圖<lb/>
徽宗模衞賢高士圖贉首瘦金御書所圖高士展對間<lb/>
鬚睂生動儼若古賢晤語後有蔡京題跋崇禎壬申余<lb/>
見於燕邸無十五城之價不能留之每往来於懷不勝<lb/>
趙明誠牡丹圖之感不知何由轉徙呉中為韓古洲所<lb/>
得己卯秋日余㑹古洲於京口追述燕中所見古洲掀<lb/>
髯曰世兄欲觀此卷乎余曰長安逺在日邊止可作京<lb/>
華客夢耳古洲即於行笈中取出此卷暨黄庭内景經<lb/>
<pb n="KR3j0175_WYG_002-8b"/>
皆烜赫名蹟内景經亦有宣和小璽兹卷印記若合符<lb/>
節余既出春明門自分永隔高士儀表何期復見於古<lb/>
洲書畫舫中憮然如遇古人也<lb/>
　　危樓日暮<lb/>
余於金陵見冊頁一帙上多名蹟中有山居圖一幅諦<lb/>
視之乃宣和御筆丘壑全法王右丞御題左方云危樓<lb/>
日暮人千里欹枕秋空一鴈聲董文敏鑒定為王摩詰<lb/>
非也葢宣和内府所蔵多右丞真蹟帝薰習之久故渲<lb/>
<pb n="KR3j0175_WYG_002-9a"/>
染似之<lb/>
　　宣和宸翰<lb/>
乍覺生風喜雨涼農家得地發田穰却縁暑退秋光滿<lb/>
㸃滴高梧似漏長右宣和殿書為鶴林寺僧藏<lb/>
　　憲聖皇后翰藻<lb/>
宋憲聖慈烈皇后呉姓高宗之配工於詞翰書法絶類<lb/>
高宗四明樓璹為於潜令繪耕織圖進呈農事自浸種<lb/>
至登廩凡二十有一蠶事自浴種至剪帛凡二十有四<lb/>
<pb n="KR3j0175_WYG_002-9b"/>
逐段有憲聖題字余曾見后題徐熈牡丹圖云吉祥亭<lb/>
下萬千枝看盡将開欲落時却是雙紅有深意故留春<lb/>
色緩人思題芍藥云穠李夭桃掃地無眼明驚見玉盤<lb/>
盂揚州省識春風面看盡羣花總不如<lb/>
　　楊妹子<lb/>
楊妹子乃宋寧宗恭聖皇后妹其書類寧宗凡御府馬<lb/>
逺畫多令題詠余曾見馬逺松院鳴琴小幅楊娃題其<lb/>
左方云閒中一弄七絃琴此曲少知音多因澹然無味<lb/>
<pb n="KR3j0175_WYG_002-10a"/>
不比鄭聲淫松院靜竹樓深夜沉沉清風拂軫明月當<lb/>
軒誰㑹幽心詞寄訴衷情波撆秀頴妍媚之態映帶縹<lb/>
緗<lb/>
　　山谷書法華經辨<lb/>
戊子夏日觀張修羽所蔵黄山谷書法華經七巻以朱<lb/>
絲界行楮素精好真宋蹟也然斷以為涪翁書則不能<lb/>
無疑結體雖出雙井頗乏靈骨秀韻嘗閲蘇黄墨蹟即<lb/>
赫蹏數行未有不識欵及嵗月者豈手書至七卷之多<lb/>
<pb n="KR3j0175_WYG_002-10b"/>
而不落一欵不鈐一印恐涪翁之鏟蹟逃名不至是也<lb/>
此必趙宋高僧深於黄體者所書若李懷琳之倣嵇叔<lb/>
夜耳余每見宋書蔵經結體多是眉山形模宛肖若遽<lb/>
謂東坡真蹟則不然矣修羽所蔵乃檀那珍品而非墨<lb/>
池竒蹟<lb/>
　徐若水有趙文敏書法華經七卷乃三懷講師故物<lb/>
　後多名人題跋雖有子昂欵余亦謂非趙筆凡名賢<lb/>
　書以韻為主字如算子了無天趣何能上下五百年縱<lb/>
<pb n="KR3j0175_WYG_002-11a"/>
　横一萬里哉<lb/>
　　米海嶽畫<lb/>
米海嶽人物英邁裁鑒清深翰繪軼羣有邁往凌雲之<lb/>
致所寫雲烟山樹雖宗王洽潑墨實法董源皴染且其<lb/>
臨摹古畫往往亂真圖晉唐間忠臣義士像得顧陸標<lb/>
格自寫海岳菴及净名齋圖巗壑深秀曾於紙上横寫<lb/>
松稍針芒千萬攅錯如鐵又自寫照三本其一蔵紹興<lb/>
御府想寳晉齋中盤礴之蹟必有極精工者其墨戲雲<lb/>
<pb n="KR3j0175_WYG_002-11b"/>
山乃米畫之一種耳<lb/>
　　郭河陽御屏粉本<lb/>
古之畫藁謂之粉本不經意處天真爛漫生趣勃然良<lb/>
足珍重余見郭河陽玉華殿屏風圖兼李營丘董北苑<lb/>
風骨熈寧間奉旨畫玉華殿後苑御屏經營畫格以應<lb/>
宣召乃粉本之佳者欵則八分書結體古雅生平僅見<lb/>
　　界畫樓閣述<hi>附髮繡</hi>
畫家宫室最難為工須位置無差乃稱合作世傳界畫<lb/>
<pb n="KR3j0175_WYG_002-12a"/>
之工緻者咸目之為李将軍殊不知唐之尹繼昭五代<lb/>
之胡翼衞賢皆擅國能至郭恕先而人品既高搆思精<lb/>
宻游於規矩凖繩中而不為所窘余曾見其避暑宫圖<lb/>
千榱萬桷纖毫不遺誠行家絶藝也勝國王孤雲能接<lb/>
武恕先而更加細潤其仙山樓閣及端陽競渡圖結搆<lb/>
䆳宻筆若懸絲刻畫精整幾無剰義其徒李公又其次<lb/>
也復有夏永字明逺者以髪繡成滕王閣黄鶴樓圖細<lb/>
若蚊蜨侔於鬼工唐季女仙盧眉娘於一尺絹上繡法<lb/>
<pb n="KR3j0175_WYG_002-12b"/>
華經七卷明逺之製庶幾近之余遍攷博雅家言無所<lb/>
謂夏明逺者絶技如此而姓字不傳可乎因附著之<lb/>
　精於界畫者不但以筆墨從事兼通木經算法方能<lb/>
　為之空繡之製至明已失其傳若仇十洲之精工秀<lb/>
　麗幾於棘猴玉楮然須規撫舊本方能譽擅出藍非<lb/>
　匠心獨運也嘗觀呉文中所畫臺榭車馬種種臻妙<lb/>
　即複閣重樓次第不紊北宋畫格於此君尚存典型<lb/>
　且兼人物山水非若恕先孤雲之専門宫室也<lb/>
<pb n="KR3j0175_WYG_002-13a"/>
　　黄子久天池石壁圖<lb/>
黄子久畫舊筆之韻溢於毫素為士氣建幢石田𤣥宰<lb/>
兩先生繪事由此發脈此天池石壁圖乃烜赫有名之<lb/>
蹟流傳多贗本其真蹟舊蔵金沙王宇泰家董思翁於<lb/>
萬厯甲辰嵗游茅山過訪宇泰批閲此圖極其欣賞以<lb/>
為烟雲生動林壑虚閒誠篤論也𢎞光間余與董長公<lb/>
孟禮同仕於朝獲觀其所攜書畫亦有天池石壁圖經<lb/>
思翁標題與此夐異殊乏蒨秀之色故容臺集評石壁<lb/>
<pb n="KR3j0175_WYG_002-13b"/>
圖不大許可葢指所授孟禮本也董公見法書名畫隨<lb/>
筆品題即為人蔵弆鑒裁餘韻往往散現於金題玉躞<lb/>
中集之所載十一耳若以評駁别本之語强擬此圖不<lb/>
為黎丘之恨者幾希<lb/>
　　黄子久畫<lb/>
國朝繪事不啻家驥人璧矣至於氣韻生動應推沈石<lb/>
田董𤣥宰遡兩公盤礴之源俱出自黄子久子久畫秀<lb/>
潤天成每於深逺中見瀟灑雖博綜董巨而靈和清淑<lb/>
<pb n="KR3j0175_WYG_002-14a"/>
逸羣絶倫即雲林之幽淡山樵之縝宻不能勝也當時<lb/>
松雪雖為前輩惟以精工佐其古雅第能接軫宋人若<lb/>
夫取象於筆墨之外脱銜勒而抒性靈為文人建畫苑<lb/>
之幟吾於子久無間然矣今之畫史稍知䑛筆輒署欵<lb/>
云倣大癡此不過望塵逐影已耳亦曾窺其遺蹟之一<lb/>
斑否乎然不如是不足以見子久畫道之𢎞逺也<lb/>
　論曰昔人謂書能使人逺非逺心人烏能辦此子久<lb/>
　每欲濡毫則登高樓望雲霞出没以挹其勝故其所<lb/>
<pb n="KR3j0175_WYG_002-14b"/>
　寫逸氣磅礴風神𤣥逺千載而下猶足想見其人世<lb/>
　傳八十六不知所終皆以為仙去云<lb/>
　　子昂子固畫品<lb/>
觀子昂畫泓潁秀拔嫣然宜人如王孫芳草欣欣向榮<lb/>
觀子固墨梅水仙則雪榦霜枝亭亭獨立如嵗寒松柏<lb/>
歴變不離志士寧為子固弗為子昂<lb/>
　　王叔明<lb/>
叔明為趙文敏甥畫師王右丞書法鍾太傅不涉鷗波<lb/>
<pb n="KR3j0175_WYG_002-15a"/>
蹊徑然靈秀之韻得之宅相為多極重子久奉為師範<lb/>
一日子久至齋中焚香瀹茗從容出已得意畫請教子<lb/>
久為山樵從其匠心處復加㸃染為林巒秋色圖遂覺<lb/>
烟雲生動世傳為黄王合作<lb/>
　　倪雲林<lb/>
雲林畫以荆浩為宗蕭蕭數筆神仙中人也間有林壑<lb/>
似李成而寫人物及著色者百中之一耳其盤礴之蹟<lb/>
寓深逺於𤣥淡清穎瀟灑得自先天非後人所能髣髴<lb/>
<pb n="KR3j0175_WYG_002-15b"/>
　　梅道人<lb/>
余見元畫揮染之餘題詠於幀首者不一而足鳳翥鴉<lb/>
塗妍媸並列亦是文人習氣惟梅道人畫秀勁拓落運<lb/>
斤成風欵則墨瀋淋漓龍蛇飛動即綴以篇什亦摩空<lb/>
獨運旁無贅詞正如獅子跳躑威震林壑百獸斂跡尤<lb/>
足稱尊<lb/>
　　董文敏孫文介書品<lb/>
阮千里善彈琴人聞其能多往求聴不問貴賤老幼皆<lb/>
<pb n="KR3j0175_WYG_002-16a"/>
為彈之神氣沖和不知向人所在余曰此董文敏書品<lb/>
也戴安道亦善鼓琴武陵王晞使人召之安道對使者<lb/>
破琴云戴安道不作王門伶人余曰此孫文介書品也<lb/>
然安道之峻不如千里之達<lb/>
　　書家餘派<lb/>
晉唐而下書家烜赫者無如蘇長公趙松雪董𤣥宰然<lb/>
三公同時皆有臨池餘派以演其傳如優孟之於叔敖<lb/>
抵掌談笑併其神情似之能倣東坡書者則有高述述<lb/>
<pb n="KR3j0175_WYG_002-16b"/>
丹陽人名不甚朗朗與坡公同時書法惟肖乃附之以<lb/>
𫝊子昂𫝊燈則有郭天錫天錫名畀京口人嘗手書松雪齋<lb/>
詩一帙遒逸精𦂳宛入鷗波三昧其他詩文題跋散見<lb/>
於卷冊中駸駸與松雪並驅元季工趙體者未能或之<lb/>
先也𤣥宰門下士則有呉楚侯楚侯名翹後改名易以<lb/>
能書薦授中翰為諸生時思翁頗拂拭之書稱入室弟<lb/>
子崇禎癸酉余游燕都適思翁應宫詹之召年八十餘<lb/>
矣政務閒簡端居多暇余時過從而楚侯恒左座隅長<lb/>
<pb n="KR3j0175_WYG_002-17a"/>
安士紳祈請公翰墨無虚日不異素師鐵門限公倦於<lb/>
酬應則倩楚侯代為之仍面授求者各滿志以去楚侯<lb/>
之寓堆積綾素更多於宗伯架上焉雖李懷琳之擬右<lb/>
軍不是過也惟知交之篤及賞鑒家公乃自為染翰耳<lb/>
此三人者皆親炙名賢而八法之緒如嵗之有閏焉<lb/>
　　項墨林收蔵<lb/>
項元汴墨林生嘉靖隆慶之世資力雄贍享素封之樂<lb/>
出其緒餘購求法書名畫及鼎彛竒器三呉珍秘歸之<lb/>
<pb n="KR3j0175_WYG_002-17b"/>
如流王弇州與之同時主盟風雅蒐羅名品不遺餘力<lb/>
然所蔵不及墨林逺甚墨林不惟好古兼工繪事山水<lb/>
法黄子久倪雲林蘭竹松石饒有别韻每得名蹟以印<lb/>
鈐之纍纍滿幅亦是書畫一厄譬如石衞尉以明珠精<lb/>
鏐聘得麗人而虞其他適則黥面記之抑且遍黥其體<lb/>
使無完膚較蒙不潔之西子更為酷烈矣復載其價於<lb/>
楮尾以示後人此與賈豎甲乙帳簿何異不過欲子孫<lb/>
長守縱或求售亦期照原直而請益焉貽謀亦既周矣<lb/>
<pb n="KR3j0175_WYG_002-18a"/>
百餘年來嘉禾被燹項氏累世之蔵盡為千夫長汪六<lb/>
水所掠蕩然無遺詎非枉作千年計乎物之尤者應如<lb/>
烟雲過眼觀可也<lb/>
　　火浣布<lb/>
東方朔神異經所載南荒之外有火山書夜火然其中<lb/>
有䑕重百餘斤毛長二尺許可作布䑕常居大火中時<lb/>
出外以水逐而沃之方死取其毛緝織為布或垢浣以<lb/>
火則净魏文帝常著論謂世言異物皆未必真有之至明帝<lb/>
<pb n="KR3j0175_WYG_002-18b"/>
時有以火浣布至者是知天壤間何所不有耳目未接<lb/>
固未可㫁以為必無也戊子嵗友人高文伯自金陵来示<lb/>
余火浣布一方色微白以手撫之則餘粉染指如弄蝶<lb/>
翅投之熾火中移刻布與火同色然後取出則潔白如<lb/>
故了無所損嗅之微有羶氣正類䑕毛織成<lb/>
　　開元錢<lb/>
余幼時見開元錢與萬厯錢參用輪廓圓整書體端荘<lb/>
間發青緑硃斑古雅可玩峕有指甲痕相傳楊妃以爪<lb/>
<pb n="KR3j0175_WYG_002-19a"/>
拂蠟模形如新月天啓三年南工部郎白紹光職掌鼔<lb/>
鑄建議前朝舊錢非時王之制不應互用致錢壅滯悉<lb/>
宜追毁以裕國儲大司空以為能嚴禁民間無得以開<lb/>
元錢貿易凡有存者俱作廢銅歸爐改鑄白君雖一時<lb/>
之見規畫利權遂使八百餘年流傳泉貝銷於烟燼深<lb/>
可痛惜<lb/>
　　晚季音樂<lb/>
崇禎末年不惟文氣蕪弱即新聲詞曲亦皆靡靡亡國<lb/>
<pb n="KR3j0175_WYG_002-19b"/>
之音阮圓海之所度燕子箋春燈謎雙金榜牟尼合<lb/>
諸樂府音調旖旎情文宛轉而憑虚鑿空半是無根之<lb/>
謊殊鮮博大雄豪之致楊仲修見周藩樂器因創為提<lb/>
琴哀絃促柱佐以簫管僮子以曼聲和歌纒綿悽楚如<lb/>
泣如愬聴之使人神情一往蕭索聲音之道關於氣運<lb/>
豈曰偶然<lb/>
　　白兔<lb/>
白兔瑞物也有一種相類者来自閩廣畜其雄雌頗能<lb/>
<pb n="KR3j0175_WYG_002-20a"/>
生育遇竹木器則嚙之如䑕損物識者曰此沙䑕也宋<lb/>
祚將終此物頗多崇禎末亦然今則罕覩矣<lb/>
　　絲燈記畧<lb/>
絲燈之製始於雲南𢎞治間邑人潘鳳號梧山善丹青<lb/>
有巧思隨楊文襄公至滇中見料絲燈悦之歸而煉石<lb/>
成絲如式倣製於是丹陽絲燈達於海内佘歴北平金<lb/>
陵維揚蘇杭素稱繁華之地屢逢燈節遍閲千門火樹<lb/>
碧映珠輝訪及雲南絲燈稀如星鳯豈因梯航萬里艱<lb/>
<pb n="KR3j0175_WYG_002-20b"/>
於郵致乎燈雖種種唯料絲之光皎潔晶瑩不啻明珠<lb/>
照乘寰中之㸃綴上元者曲阿稱最焉近日里中王又<lb/>
𤣥巧翻新樣鏤玉裁雲妍雅精工出人意表可稱絶技<lb/>
然梧山乃造燈鼻祖云<lb/>
　　宋硯<lb/>
建炎己酉宋髙宗避兵航海凡上方所儲貢硯載以自<lb/>
隨拍浮滄波徘徊島嶼於斯時也風鶴傳警陽侯震蕩<lb/>
隨行舳艫往往飄没硯之淪於波臣者不知凡幾厥後<lb/>
<pb n="KR3j0175_WYG_002-21a"/>
漁人蜑户偶或得之流傳閩廣奚啻天吳紫鳯嘉靖間<lb/>
福建許姓者常估於姑蘇過文徵仲玉蘭堂見案上一<lb/>
硯文頗珍重許曰此硯閩廣是處有之文笑曰此宋貢<lb/>
硯也乃端溪舊坑豈易得哉許知其説逾嵗即攜宋貢<lb/>
硯二十方過姑蘇文見大駭因歎至寳何以若是之多<lb/>
也文易其四士人爭購之頗得髙價嘉靖乙卯許復攜<lb/>
三十方欲仍往姑蘇以覬厚直時海上倭冠猖獗乃客<lb/>
於金陵為都中士大夫所貿詢其所自皆由古寺中得<lb/>
<pb n="KR3j0175_WYG_002-21b"/>
之或見於鄉村訓塾蓋宋室將衰遷於南海故閩粤是<lb/>
處有之不但髙宗所攜也<lb/>
　　墨考<lb/>
古延州石墨可磨汁而書晉陸雲與兄箋云三臺上藏<lb/>
曹公石墨數十萬斤燒之可用然烟觀此語則石墨未<lb/>
必可磨亦如松節之然脂作墨也至漢始有隃糜之名<lb/>
唐始有松烟之製至李廷珪始用腦麝張遇始用金箔<lb/>
廷珪父超乃奚姓唐末與其子自易水徙居於歙遂為<lb/>
<pb n="KR3j0175_WYG_002-22a"/>
歙人南唐賜姓李氏則歙墨之源其來久矣珪弟廷寛<lb/>
寛子承宴宴子文用皆世其業唐則祖敏奚鼎奚鼐陳<lb/>
朗王君得宋則潘谷潘衡張遇朱知常葉茂寔葉世英<lb/>
劉士先皆良工也宣和帝以蘇合油搜烟和墨雜以百<lb/>
寳金章宗購之毎兩值黄金一斤欲倣不能歎為墨妖<lb/>
紹興間髙宗命戴士衡造復古殿墨識以雙角龍文乃<lb/>
侍郎米友仁筆宋多右文之主而徽廟思陵稱最焉元<lb/>
朱萬初全用松烟葢取二三百年摧朽之餘精華不<lb/>
<pb n="KR3j0175_WYG_002-22b"/>
泯者毓日月而飽風霜非凡材也虞奎章贈以詩云霜雪<lb/>
摧殘澗壑非深根千嵗斧斤違寸心不遂飛烟化還作<lb/>
𤣥雲繞紫微國朝則方正邵格之羅小華皆擅能墨藪<lb/>
小華名龍文新安人嚴分宜當國為其子大符幕賔授<lb/>
中書舍人嚴敗伏法所製墨糜玉屑金珠以為珍異神<lb/>
宗游情翰藻訪及羅氏墨中涓重貲爭購等於圭璧焉<lb/>
厥後織造内臣孫隆製精謹堂墨欵式精巧劑料極一<lb/>
時之選曾進尚方神宗愛重之新安方於魯程君房以<lb/>
<pb n="KR3j0175_WYG_002-23a"/>
治墨互相角勝方所彚墨譜倩名手為圖刻畫妍精細<lb/>
入毫髮程作墨苑以矯之兩家遺編至今傳為清玩葢<lb/>
於魯微時曾受造墨之法於君房仍假館而授粲焉程<lb/>
有妾頗美麗其妻妒而出之正方所慕也乃令媒者展<lb/>
轉謀娶程訟之有司遂成隙末未幾程坐殺人繫獄疑<lb/>
方隂嗾之故墨苑内畫中山狼傳以詆方然以墨品人<lb/>
品論程終不能勝方耳趙駕部青陽造遙香草堂墨可<lb/>
與方程並驅近時吳去塵頗以墨稱余在金陵見去塵<lb/>
<pb n="KR3j0175_WYG_002-23b"/>
墨真者十一贋者十九錦囊漆匣徒以眩觀於臨池奚<lb/>
當焉<lb/>
　　墨考緒言<lb/>
葢自蝌蚪漆書變為𨽻體而墨尚矣莊子謂宋元君將<lb/>
畫衆史皆至䑛筆和墨漢尚書令僕丞郎月給隃糜墨<lb/>
大小二枚至韋仲將而搗烟和膠之法始備蕭子雲云<lb/>
仲將之墨一㸃如漆想不虚也有祖氏者居易水為唐<lb/>
之墨官雖他氏之墨必藉其姓而傳之廷珪之父奚超<lb/>
<pb n="KR3j0175_WYG_002-24a"/>
亦易水人也故易水之墨以久特聞若太行濟源王屋<lb/>
亦多佳墨焉古法烟必松焰膠必糜角葢墨工之良咸<lb/>
萃於名山大川明興新都獨以墨鳴他方無能勝之者<lb/>
余嘗試宣廟龍香但馥而不黝尚遜新都中駟也詎非<lb/>
珠麝浮於桐燼乎昭代硯不及唐箋不及宋即筆亦無<lb/>
宣州毫之圓雋惟墨之道超潘駕李差足為藝林吐氣<lb/>
余縱不工八法每遇名墨則喜而藏之雖蹈李公擇磨<lb/>
人之誚所不辭耳<lb/>
<pb n="KR3j0175_WYG_002-24b"/>
　石墨出南雄府始興縣沈散小溪巨細短長一如墨<lb/>
　式以端硯發之可寫字可畫睂<lb/>
　<lb/>
　<lb/>
　<lb/>
　<lb/>
　<lb/>
　韻石齋筆談卷下<lb/>
</p>
<p>
</p>
  </div></body>
</text>\m</TEI>